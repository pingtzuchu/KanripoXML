<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詞綜巻十一</head> <lb/>
    <p>
<pb n="KR4j0075_WYG_011-1a"/>
欽定四庫全書<lb/>
　詞綜巻十一<lb/>
　　　　　　　　　　翰林院檢討朱彛尊編<lb/>
　　宋詞六十四首<lb/>
　　　向子諲<hi>九首</hi>　　　　蔡　伸<hi>十二首</hi>
　　　王庭珪<hi>三首</hi>　　　　葉夢得<hi>三首</hi>
　　　王之道<hi>一首</hi>　　　　向　鎬<hi>三首</hi>
　　　沈　瀛<hi>一首</hi>　　　　李　邴<hi>三首</hi>
<pb n="KR4j0075_WYG_011-1b"/>
　　　劉　弇<hi>二首</hi>　　　　汪　藻<hi>二首</hi>
　　　曾　紆<hi>一首</hi>　　　　徐　俯<hi>一首</hi>
　　　趙師俠<hi>一首</hi>　　　　陳與義<hi>二首</hi>
　　　劉一止<hi>六首</hi>　　　　趙長卿<hi>九首</hi>
　　　王　灼<hi>二首</hi>　　　　張　綱<hi>一首</hi>
　　　王十朋<hi>一首</hi>　　　　陳濟翁<hi>一首</hi>
　向子諲<hi>字伯恭臨江人敏中𤣥孫以欽聖憲肅皇后從姪恩補假承奉郎建炎初遷直龍圖閣江</hi>
　　　　<hi>淮發運副使為黃潜善所斥尋起知潭州累遷户部待郎自號薌林居士有酒邊集四巻</hi>
<pb n="KR4j0075_WYG_011-2a"/>
　　　　<hi>胡致堂云薌林居士步趨蘇堂而嚌其胾者也</hi>
　　如夢令<lb/>
午夜凉生翠幔簾外行雲撩亂可恨白蘋風欲雨又還<lb/>
吹散腸斷腸斷楚夢驚殘一半<lb/>
　　生查子<lb/>
近似月當懐逺似花藏霧好是月明時同醉花㴱處<lb/>
看花不自持對月空相顧願學月頻圓莫作花飛去<lb/>
　　又<lb/>
<pb n="KR4j0075_WYG_011-2b"/>
娟娟月入眉整整雲歸鬢鏡裏弄妝遲簾外風移影<lb/>
斜窺秋水長軟語春鶯近無計奈情何只有相思分<lb/>
　　鷓鴣天<lb/>
説著分飛百種猜泥人細數幾時回風流可慣長孤冷<lb/>
懷抱如何得好開　垂玉筯下香堦並肩小語更兜鞵<lb/>
再三莫遣歸期誤第一頻教入夢來<lb/>
　　梅花引<hi>戲代李師周作</hi>
花如頰梅如葉小時笑弄堦前月最盈盈最惺惺閑愁<lb/>
<pb n="KR4j0075_WYG_011-3a"/>
未識無計說深情一年空省春風面花落花開不相見<lb/>
要相逢得相逢須信靈犀中自有心通　同杯杓同斟<lb/>
酌千愁一醉都㤀却花隂邊柳隂邊幾回擬待偷憐不<lb/>
成憐傷春玉瘦慵梳掠抛擲琵琶閑處著莫猜疑莫嫌<lb/>
遲鴛鴦翡翠終是一雙飛<lb/>
　　虞美人<hi>宣和辛丑</hi>
去年雪滿長安樹望斷揚州路今年看雪在揚州人在<lb/>
蓬萊深處若為愁　而今不恨伊相誤自恨來何暮平<lb/>
<pb n="KR4j0075_WYG_011-3b"/>
山堂下舊嬉游只有舞春楊栁自風流<lb/>
　　殢人嬌<hi>席上贈侍人輕輕</hi>
白似雪花柔於栁絮蝴蜨兒鎭長一處春風駘蕩驀然<lb/>
吹去爭得倩游絲半空惹住　波上精神掌中態度分<lb/>
明是彩雲團做當年飛燕從今不數只恐是高唐夢中<lb/>
神女<lb/>
　　南歌子<lb/>
柳眼風前動梅心雪後寒年華渾似霧中看報答風光<lb/>
<pb n="KR4j0075_WYG_011-4a"/>
無處可為歡　一曲聊收淚三杯強自寛新愁不耐上<lb/>
眉端怕見長安歸路懶凭欄<lb/>
　　又<lb/>
碧落飛明鏡晴烟羃逺山扁舟夜下廣陵灘照我白蘋<lb/>
紅蓼一盃殘　初望同盟飲如何兩處看遥知香霧濕<lb/>
雲鬟凭㬉瓊樓十二曲闌干<lb/>
　蔡　伸<hi>字伸道莆田人襄之孫宣和中官彭城倅厯左中大夫有友古詞一巻</hi>
　　水調歌頭<hi>用盧賛元韻别彭城</hi>
<pb n="KR4j0075_WYG_011-4b"/>
醉擊玉壺缺恨寫緣琴哀悠悠往事誰問離思渺難裁<lb/>
綠野堂前桃李燕子樓中歌吹那忍首重回唯有舊時<lb/>
月遠遠逐人來　小庭空清夜永獨徘徊伴人幽怨一<lb/>
枝瀟灑隴頭梅心斷雲帆西去目送烟波東注千里接<lb/>
長淮為我將雙淚好過楚王臺<lb/>
　　滿庭芳<lb/>
烟鎖長堤雲橫孤嶼斷橋流水溶溶凭欄凝望遠目送<lb/>
征鴻桃葉蹊邊舊事如春夢回首無蹤難忘處薔薇花<lb/>
<pb n="KR4j0075_WYG_011-5a"/>
下清夜一樽同　城東携手地尋芳選勝賞徧珍叢念<lb/>
紫簫聲闋燕子樓空好是盧郎未老佳期在端有相逢<lb/>
重重恨聊慿紅葉和淚寄西風<lb/>
　　蘇武慢<lb/>
鴈落平沙烟籠寒水古壘鳴笳聲斷青山隠隠敗葉簫<lb/>
蕭天際暝鴉零亂樓上黃昏片帆千里歸程年華将晩<lb/>
望碧雲空暮佳人何處夢魂俱遠　憶舊游邃館朱扉<lb/>
小園香徑尚想桃花人面書盈錦軸恨滿金徽難寫寸<lb/>
<pb n="KR4j0075_WYG_011-5b"/>
心幽怨兩地離愁一樽芳酒凄凉危欄倚遍儘遲留慿<lb/>
仗西風吹乾淚眼<lb/>
　　飛雪滿羣山<lb/>
氷結金壺寒生羅幙夜闌霜月侵門翠筠敲韻疎梅弄<lb/>
影數聲鴈過南雲酒醒欹粲枕愴然猶有殘妝淚㾗繡<lb/>
被孤擁餘香未減猶是那時薰　長記得扁舟尋舊約<lb/>
聽小忩風雨燈火黃昏錦茵纔展瓊籤報曙寳釵又是<lb/>
輕分黯然携手處倚朱箔愁凝黛顰夢回雲散山遙水<lb/>
<pb n="KR4j0075_WYG_011-6a"/>
遠空斷魂<lb/>
　　虞美人<lb/>
瑶琴一弄清商怨樓外桐隂轉月華淡淡露華濃寂寞<lb/>
小池烟水冷芙蓉　攀花擷翠當時事綠葉同心字有<lb/>
情還解憶人無過盡寒沙新鴈甚無書<lb/>
　　南鄉子<hi>宣和壬寅子與向伯恭俱為大漕屬官向有詞云慿書續斷腸因為此詞</hi>
木落鴈南翔錦鯉殷勤為渡江淚墨銀鈎相憶字成行<lb/>
滴損雲箋小鳯凰　陳事費思量回首烟波捲夕陽儘<lb/>
<pb n="KR4j0075_WYG_011-6b"/>
道慿書聊破恨難忘及至書來更斷腸<lb/>
　　洞仙歌<lb/>
鶯鶯燕燕本是于飛伴風月佳時阻幽願但人心堅固<lb/>
後天也憐人相逢處依舊桃花人面　綠忩携手乍簾<lb/>
幙重重燭影搖紅夜將半對樽前如夢欲語魂驚語未<lb/>
竟已覺衣襟淚滿我只為相思特特來這度更休推後<lb/>
回相見<lb/>
　　七娘子<lb/>
<pb n="KR4j0075_WYG_011-7a"/>
天涯觸目傷離緒登臨况値秋光暮手撚黃花憑誰分<lb/>
付雝雝鴈落蒹葭浦　凭高目斷桃溪路屏山樓外青<lb/>
無數綠水紅橋鎖忩朱户如今總是銷魂處<lb/>
　　侍香金童<lb/>
寳馬行春緩轡隨油壁念一瞬韶光堪重惜還是去年<lb/>
同醉日客裏情懐倍添凄惻　記南城錦徑名園曾遍<lb/>
厯更柳下人家似織此際凭欄愁脉脉滿目江山暮雲<lb/>
空碧<lb/>
<pb n="KR4j0075_WYG_011-7b"/>
　　蒼梧謠<lb/>
天休使圓蟾照客眠人何在桂影自嬋娟<lb/>
　　㸃絳脣<hi>登厯陽連雲觀</hi>
水繞孤城亂山深鎖橫江路帆歸别浦冉冉蘭臯暮<lb/>
人在天涯鴈背南雲去空凝竚鳯樓何處烟靄迷津渡<lb/>
　　又<lb/>
人面桃花去年今日津亭見瑤琴錦薦一弄清商怨<lb/>
今日重來不見如花面空腸斷亂紅千片流水天涯遠<lb/>
<pb n="KR4j0075_WYG_011-8a"/>
　王庭珪<hi>字民瞻廬陵人政和八年進士為國子監主簿晚直敷文閣有盧溪集詞二巻</hi>
　　㸃絳脣<lb/>
花外紅樓當時青鬢顏如玉淡烟殘燭醉入花間宿<lb/>
白髮相逢猶唱當時曲當時曲斷絃難續且盡杯中醁<lb/>
　　又<hi>上元鼔子詞</hi>
玉漏春遲鐵關金鎖星橋夜暗塵隨馬明月應無價<lb/>
天半朱樓銀漢星光射更深也翠蛾如畫猶在凉蟾下<lb/>
　　感皇恩<lb/>
<pb n="KR4j0075_WYG_011-8b"/>
一葉下西風寒生南浦椎鼔鳴橈送君去長亭把酒却<lb/>
倩阿誰留住樽前人似玉能留否　醉中暫聽離歌幾<lb/>
許聽不能終淚如雨無情江水斷送扁舟何處歸時烟<lb/>
浪捲朱簾暮<lb/>
　葉夢得<hi>字少藴吴縣人紹聖四年進士累遷翰林學士兼侍讀除户部尚書以崇信軍節度使致</hi>
　　　　<hi>仕贈撿校少保有建康集石林詞一巻</hi>
　　　　<hi>關子東云葉公妙齡詞甚婉麗晩歲落其華而實之能於簡淡時出雄傑合處不減東坡</hi>
　　賀新郎<lb/>
<pb n="KR4j0075_WYG_011-9a"/>
睡起啼鶯語掩蒼苔房隴向晩亂紅無數吹盡殘花無<lb/>
人見惟有埀楊自舞漸㬉靄初回輕暑寳扇重尋明月<lb/>
影暗塵侵上有乘鸞女驚舊恨遽如許　江南夢斷橫<lb/>
江渚浪黏天葡萄漲綠半空烟雨無限樓前滄波意誰<lb/>
採蘋花寄取但悵望蘭舟容與萬里雲颿何時到送孤<lb/>
鴻目斷千山阻誰為我唱金縷<lb/>
　　菩薩蠻<hi>湖光亭晩景</hi>
平波不盡蒹葭遠清霜半落沙㾗淺烟樹晩微茫孤鴻<lb/>
<pb n="KR4j0075_WYG_011-9b"/>
下夕陽　梅花消息近試向南枝問記得水邊春江南<lb/>
别後人<lb/>
　　水調歌頭<hi>九月朢日與客習射西園予病不能射</hi>
霜降碧天靜秋事促西風寒聲隠地初聽中夜入梧桐<lb/>
起瞰高城四顧寥落關河千里一醉與君同叠鼔閙清<lb/>
曉飛騎引雕弓　歲將晩客爭笑問衰翁平生豪氣安<lb/>
在走馬為誰雄何似當筵虎士揮手弦聲響處雙鴈落<lb/>
遙空老矣眞堪惜回首望雲中<lb/>
<pb n="KR4j0075_WYG_011-10a"/>
　王之道<hi>字彥猷濡須人宣和六年進士厯朝奉大夫有相山居士詞二巻</hi>
　　如夢令<hi>江上對雨</hi>
一晌凝情無語手撚梅花何處倚竹不勝愁暗想江頭<lb/>
歸路東去東去短艇淡烟疎雨<lb/>
　向　鎬<hi>字豊之河内人有樂齊詞二巻</hi>
　　南歌子<lb/>
路盡湘江水人行瘴霧間昏昏西日度嚴關天外一簮<lb/>
初見嶺南山　北鴈連書斷新霜㸃鬢班此行休問幾<lb/>
<pb n="KR4j0075_WYG_011-10b"/>
時還凖擬桂林佳處過春殘<lb/>
　　如夢令<hi>次韻邢子文</hi>
夢斷綠忩鶯語消遣客愁無處小檻俯青郊恨滿楚江<lb/>
南路歸去歸去花落一川烟雨<lb/>
　　又<hi>書弋陽樓</hi>
樓上千峯翠巘樓下一灣清淺寳簟酒醒時枕上月華<lb/>
如練留戀留戀明日水村烟岸<lb/>
　沈　瀛<hi>字子壽吴興人有竹齋詞一巻</hi>
<pb n="KR4j0075_WYG_011-11a"/>
　　　　<hi>葉水心云子壽少入太學仕四十餘年絀于王官再入郡三佐帥幕其平生業嗜文字若</hi>
　　　　<hi>性命在身非外物也</hi>
　　念奴嬌<lb/>
郊原浩蕩正奪目花光動人春色白下長干佳麗最寒<lb/>
食嬉游人物露巻香輪風嘶寳騎雲表歌聲遏歸來燈<lb/>
火不知斗柄西掲　六代當日繁華幕天席地醉拍江<lb/>
流窄游女人人爭唱道緩緩踏青阡陌樂事何窮賞心<lb/>
無限可惜年光迫須臾聚散人生眞信如客<lb/>
<pb n="KR4j0075_WYG_011-11b"/>
　李　邴<hi>字漢老任城人崇寧五年進士第紹興初參知政事授資政殿學士卒諡文敏有雲龕草</hi>
　　　　<hi>堂集</hi>
　　洞仙歌<hi>栁花</hi>
一團孅軟是將春揉做撩亂隨風到何處自長亭人去<lb/>
後烟草萋迷歸未定裝㸃離愁無數　飄揚無箇事剛<lb/>
被縈牽長是黃昏怕微雨記那回㴱院靜簾幕低垂花<lb/>
隂下霎時留住又只恐伊家忒疎狂更驀地和春帶將<lb/>
歸去<lb/>
<pb n="KR4j0075_WYG_011-12a"/>
　　漢宫春<lb/>
瀟灑江梅向竹梢疎處橫兩三枝東風也不愛惜雪壓<lb/>
霜欺無情燕子怕春寒輕失花期惟是有南來塞鴈年<lb/>
年長見開時　清淺小溪如練問玉堂何似茅舎疎籬<lb/>
傷心故人去後冷落新詩微雲淡月對孤芳分付他誰<lb/>
空自倚清香未減風流不在人知<hi>王仲言云漢老少日作漢宫春詞膾炙人</hi>
<hi>口所謂問玉堂何似茅舎疎籬是也政和間自王省丁憂歸山東服終造朝舉國無與談者方倀倀無計時王</hi>
<hi>黼為首相忽遣人招至東閣開宴出其家姬十數人酒半唱是詞侑觴大醉而歸數日遂有館閣之命</hi>
<pb n="KR4j0075_WYG_011-12b"/>
　　玉樓春<hi>美人書字</hi>
沉吟不語晴忩畔小字銀鈎題欲遍雲情㪚亂未成篇<lb/>
花骨敧斜終帶軟　重重説盡情和怨珍重提携常在<lb/>
眼暫時得近玉孅纖翻羨鏤金紅象管<lb/>
　劉　弇<hi>字偉明廬陵人登元豐進士第繼中博學宏詞科有龍雲集</hi>
　　惜雙雙令<lb/>
風外橘花香暗度飛絮綰殘春歸去醖造黃梅雨冷烟<lb/>
曉占橫塘路　翠屏人在天低處驚夢斷行雲無據此<lb/>
<pb n="KR4j0075_WYG_011-13a"/>
恨憑誰訴恁時却倩危絃語<lb/>
　　清平樂<lb/>
東風依舊著意隋堤栁搓得鵞兒黃欲就天氣清明時<lb/>
候<hi>一作厮勾</hi>　去年紫陌青門今朝雨魄雲魂斷送一生憔<lb/>
悴能消<hi>一作知他</hi>幾箇黃昏<lb/>
　汪　藻<hi>字彦章婺源人進士第厯官中書舎人兼直學士院擢給事中遷兵部侍郎兼侍講拜翰</hi>
　　　　<hi>林學士有浮溪集</hi>
　　小重山<lb/>
<pb n="KR4j0075_WYG_011-13b"/>
月下潮生紅蓼汀殘霞都歛盡四山青栁梢風急墮流<lb/>
螢隨波去㸃㸃亂寒星　别語寄丁寧如今能間隔幾<lb/>
長亭夜來秋氣入銀屏梧桐雨還恨不同聽<lb/>
　　㸃絳脣<lb/>
永夜厭厭畫檐低月山銜斗起來搔首梅影橫忩瘦<lb/>
好箇霜天閑却傳杯手君知否曉鴉啼後歸夢濃於酒<lb/>
<hi>能改齊漫錄云彦章在翰苑屢致言者作此詞或問曰歸夢濃於酒何以在曉鴉啼後公曰無奈這一隊畜生</hi>
<hi>何少按曉鴉草堂改作亂鴉歸夢改作歸興便  意味今從吴虎臣能改齋漫錄正之</hi>
<pb n="KR4j0075_WYG_011-14a"/>
　曾　紆<hi>字公巻南豐人布之子為司農少卿直寳文閣知衢州冇空青集</hi>
　　菩薩鬘<hi>月夜</hi>
山光冷浸清溪底溪光直到柴門裏臥對白蘋洲攲眠<lb/>
數釣舟　溪山無限好恨不相逢早老病獨醒多如斯<lb/>
良夜何<lb/>
　徐　俯<hi>字師川分寜人由通直郎厯進右諫議大夫紹興初賜進士出身累擢端明殿學士簽書</hi>
　　　　<hi>樞密院事權參知政事冇東湖集</hi>
　　卜算子<lb/>
<pb n="KR4j0075_WYG_011-14b"/>
天生<hi>一作胸中</hi>百種愁挂在斜陽樹綠葉隂隂占得春草滿<lb/>
鶯啼處　不見凌波歩空憶如簧語栁外重重叠叠山<lb/>
遮不斷愁來路<lb/>
　趙師俠<hi>一作使字介之汴人燕王徳昭七世孫舉進士有坦菴長短句一巻</hi>
　　　　<hi>尹先之云坦菴先生詞章摹寫風景體狀物態俱極精巧初不知其得之之易又云先生</hi>
　　　　<hi>為文如泉出不擇地</hi>
　　謁金門<hi>駞崗迓陸尉</hi>
沙畔路記得舊時行處藹藹疎烟迷遠樹野航横不渡<lb/>
<pb n="KR4j0075_WYG_011-15a"/>
　竹裏疎花梅吐照眼一川鷗鷺家在清江江上住水<lb/>
流愁不去<lb/>
　陳與義<hi>字去非季常孫本蜀人後徙居河南葉縣政和中登上舎甲科紹興中拜翰林學士知制</hi>
　　　　<hi>誥參知政事有簡齊集無住詞一巻</hi>
　　　　<hi>黃叔暘云去非詞雖不多語意超絶識者謂可摩坡仙之壘</hi>
　　虞美人<hi>祖席醉中</hi>
張帆欲去仍搔首更醉君家酒吟詩日日待春風及至<lb/>
桃花開後却匆匆　歌聲頻為行人咽記著樽前雪明<lb/>
<pb n="KR4j0075_WYG_011-15b"/>
朝酒醒大江流滿載一船離恨向衡州<lb/>
　　臨江仙<lb/>
憶昔午橋橋上飲坐中都是豪英長溝流月去無聲杏<lb/>
花疎影裏吹笛到天明　二十餘年成一夢此身雖在<lb/>
堪驚閑登小閣眺新晴古今多少事漁唱起三更<hi>張叔夏云</hi>
<hi>眞是自然而然惟胡仔云清婉竒麗簡齊詞  此最優</hi>
　劉一止<hi>字行簡歸安人宣和三年進士紹興中官監察御史累遷給事中以直學士致仕有苕溪</hi>
　　　　<hi>詞一巻</hi>
<pb n="KR4j0075_WYG_011-16a"/>
　　洞仙歌<hi>梅</hi>
細風輕霧鎖山城清曉冷蘂疎枝為誰好對斜橋孤驛<lb/>
流水濺濺無限意清影徘徊自照　何郎空立馬惱亂<lb/>
餘香綺思憑花更娟妙腸斷處天涯路遠音稀行人怨<lb/>
角聲吹老歎客裏經春又三年向月地雲堦負伊多少<lb/>
　　夜行船<lb/>
十頃疎梅開半就折芳條嫩香滿袖今度何郎樽前疑<lb/>
怪花共人俱瘦　測測輕寒吹散酒高城近怕聽更漏<lb/>
<pb n="KR4j0075_WYG_011-16b"/>
可惜溪橋月明風露長是人歸後<lb/>
　　清平樂<lb/>
相望吳楚遠信無慿據欲倩春風吹淚去化作愁雲恨<lb/>
雨　春應已到三吴楚江日夜東徂唯有泝流魚上不<lb/>
知尺素來無<lb/>
　　靑玉案<lb/>
小山遮斷藍橋路恨短夢難飛去長記脩眉縈曲度約<lb/>
花開檻映風招袖總是憐渠處　追歡我巳傷遲暮猶<lb/>
<pb n="KR4j0075_WYG_011-17a"/>
有多情舊時句極目高樓千尺許竹枝三唱為君凄斷<lb/>
東日西邊雨<lb/>
　　夢橫塘<lb/>
浪㾗經雨鬢影吹寒晚來無限蕭瑟野色分橋剪不斷<lb/>
前溪風物船繫朱藤路迷烟寺遠鷗浮沒聽疎鐘斷鼔<lb/>
似近還遙驚心事傷羇客　新醅旋壓鵞黃拚清愁在<lb/>
眼酒病縈骨繡閣嬌慵爭解説短封傳憶念誰伴塗妝<lb/>
綰髻嚼蘂吹花弄秋色恨對南雲此時凄斷有何人知<lb/>
<pb n="KR4j0075_WYG_011-17b"/>
得<lb/>
　　喜遷鶯<lb/>
曉光催角聽宿鳥未驚鄰雞先覺迤邐烟村馬嘶人起<lb/>
殘月尚穿林薄淚㾗帶霜微凝酒力衝寒猶弱歎倦客<lb/>
悄不禁重染風塵京洛　追念人别後心事萬重難覓<lb/>
孤鴻託翠幌嬌深曲屏香暖爭念歲寒飄泊怨月恨花<lb/>
須不是不曾經著這情味望一成消減新來還惡<hi>陳質齊云</hi>
<hi>行簡是詞盛傳京師號劉曉行</hi>
<pb n="KR4j0075_WYG_011-18a"/>
　趙長卿<hi>自號仙源居士南豐宗室有惜香樂府十巻</hi>
　　臨江仙<lb/>
春事猶餘十日吳蠶早巳三眠多情忍對落花前酴醿<lb/>
飄㬉雪荷葉媚晴天　香淡無心浸酒綠浮可意邀船<lb/>
時光堪恨也堪憐單衣三月暮歌扇一番圓<lb/>
　　又<lb/>
過盡征鴻來盡鴈故園消息茫然一春憔悴有誰憐懐<lb/>
家寒食夜中酒落花天　見説江頭春浪𣺌殷勤欲送<lb/>
<pb n="KR4j0075_WYG_011-18b"/>
歸船别來此處最縈牽短蓬南浦雨疎栁斷橋烟<lb/>
　　更漏子<lb/>
燭消紅忩送白冷落一衾寒色鴉喚起馬䭾行月來衣<lb/>
上明　酒香脣妝印臂憶共箇人春睡魂蝶亂夢鸞孤<lb/>
知他睡也無<lb/>
　　浪淘沙<lb/>
綠樹囀鳴禽已是春深楊花庭院日隂隂簾外飛來雙<lb/>
語燕不寄歸音　舊事嬾追尋空惹芳心天涯消息遠<lb/>
<pb n="KR4j0075_WYG_011-19a"/>
沉沉記得年時中酒後直至而今<lb/>
　　卜算子<lb/>
春水滿江南三月多芳草幽鳥銜將遠恨來一一都啼<lb/>
了　不學鴛鴦老回首臨平道人道長眉似遠山山不<lb/>
似長眉好<lb/>
　　虞美人<lb/>
雨聲破曉催行槳拍拍谿流長綠楊遶岸水㾗斜恰似<lb/>
畫橋西畔那人家　人家樓閣臨江渚應是停歌舞珠<lb/>
<pb n="KR4j0075_WYG_011-19b"/>
簾整日不開鈎目斷征帆猶未識歸舟<lb/>
　　畫堂春<hi>長新亭</hi>
小亭烟栁水溶溶野花白白紅紅惱人池上晚來風吹<lb/>
損春容　又是清明天氣當年小院相逢慿欄幽思幾<lb/>
千重殘杏香中<lb/>
　　菩薩蠻<lb/>
隔江一帶春山好平林新綠春光老休去倚闌干飛紅<lb/>
不忍看　東流何處去便是歸舟路芳草外斜陽行人<lb/>
<pb n="KR4j0075_WYG_011-20a"/>
更斷腸<lb/>
　　朝中措<lb/>
亂山疊疊水泠泠南北短長亭客路如天杳杳歸心特<lb/>
地寧寧　春光荏苒花期冷落酒伴飄零栁<hi>一作鬢</hi>影黃<lb/>
邊漸綠燒㾗黑處重青<lb/>
　王　灼<hi>字晦叔遂寧人有頥堂詞</hi>
　　長相思<lb/>
來匆匆去匆匆短夢無慿春又空難隨郎馬蹤　山重<lb/>
<pb n="KR4j0075_WYG_011-20b"/>
重水重重飛絮流雲西復東音書何處通<lb/>
　　清平樂<lb/>
墜紅飄絮收拾春歸去長恨春歸無覓處心事欲誰分<lb/>
付　盧家小苑回塘于飛多少鴛鴦縱使東牆隔斷莫<lb/>
愁應念王昌<lb/>
　張　綱<hi>字彦正金壇人政和四年賜上舎及第釋褐授承事郎徽宗以綱三中首選特除太學官</hi>
　　　　<hi>紹興中參知政事</hi>
　　好事近<hi>梅栁</hi>
<pb n="KR4j0075_WYG_011-21a"/>
梅栁約東風迎臘暗傳消息粉面翠眉偷笑似欣逢佳<lb/>
客　晩來歌管破餘寒沉烟裊輕碧老去不禁巵酒奈<lb/>
樽前春色<lb/>
　王十朋<hi>字龜齡樂清人由太學廷對擢第一除著作郎遷大宗正丞累遷國子司業陞侍講歴四</hi>
　　　　<hi>郡守除侍御史以龍圖閣學士致仕諡忠文有梅溪集</hi>
　　㸃絳脣<hi>酴醿</hi>
野態芳姿枝頭占得春長久怕鈎衣袖不放攀花手<lb/>
試問東風花似當時否還依舊謫仙去後風月今誰有<lb/>
<pb n="KR4j0075_WYG_011-21b"/>
　陳濟翁<lb/>
　　驀山溪<lb/>
去年今日從駕游西苑彩伏壓金坡看水戲魚龍曼衍<lb/>
寳津南殿宴坐近天顔金杯酒君王勸頭上官花顫<lb/>
六軍錦繡萬騎穿楊箭日暮翠華歸擁鈞天笙歌一片<lb/>
如今關外千里未歸人前山雨西樓晩望斷思君眼<lb/>
　<lb/>
　詞綜巻十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詞綜巻七</head> <lb/>
    <p>
<pb n="KR4j0075_WYG_007-1a"/>
欽定四庫全書<lb/>
　詞綜巻七<lb/>
　　　　　　　　　　翰林院檢討朱彛尊編<lb/>
　　宋詞六十三首<lb/>
　　　賀　鑄<hi>九首</hi>　　　　毛　滂<hi>二十一首</hi>
　　　王　仲<hi>一首</hi>　　　　杜安世<hi>三首</hi>
　　　李元膺<hi>四首</hi>　　　　孫　洙<hi>一首</hi>
　　　朱　服<hi>一首</hi>　　　　章　楶<hi>一首</hi>
<pb n="KR4j0075_WYG_007-1b"/>
　　　舒　亶<hi>二首</hi>　　　　李清臣<hi>一首</hi>
　　　王　詵<hi>二首</hi>　　　　趙令畤<hi>二首</hi>
　　　王安禮<hi>一首</hi>　　　　王安國<hi>二首</hi>
　　　曾　肇<hi>一首</hi>　　　　晁冲之<hi>五首</hi>
　　　秦　覯<hi>一首</hi>　　　　王　觀<hi>五首</hi>
　賀　鑄<hi>字方回衛州人孝惠皇后族孫元祐中通判泗州又倅太平州退居吳下自號慶湖遺老</hi>
　　　　<hi>有東山寓聲樂府三巻</hi>
　　　　<hi>張文潛云方回樂府妙絶一世盛麗如遊金張之堂妖冶如攬嬙施之祛幽索如屈宋悲</hi>
<pb n="KR4j0075_WYG_007-2a"/>
　　　　<hi>壯如蘇李之周少隠云方回有梅子黄時雨之句人謂  賀梅子方回寡髪郭功父指其</hi>
　　　　<hi>髻謂曰此真賀梅子也其陸務觀云方回狀貌奇醜俗謂之賀鬼頭  詩文皆高不獨工</hi>
　　　　<hi>長短句也</hi>
　　薄倖<lb/>
淡妝多態更滴滴頻迴盼睞便認得琴心先許欲綰合<lb/>
歡雙帶記畫堂風月逢迎輕顰淺笑嬌無奈待翡翠屏<lb/>
開芙蓉帳掩羞把香羅暗解　自過了燒燈都不是踏<lb/>
青挑菜幾回慿雙燕丁寧深意往來却恨重簾礙約何<lb/>
<pb n="KR4j0075_WYG_007-2b"/>
時再正春濃酒困人閑晝永無聊賴厭厭睡起猶有花<lb/>
梢日在<lb/>
　　青玉案<lb/>
凌波不過横塘路但目送芳塵去錦瑟年華誰與度月<lb/>
臺花榭瑣窗朱户惟有春知處　碧雲冉冉蘅臯暮綵<lb/>
筆新題斷腸句試問閑愁都幾許一川烟草滿城風絮<lb/>
梅子黄時雨<hi>中吳紀聞云鑄有小築在姑蘇盤門之内十餘里地名横塘方回往來其間作此詞</hi>
<hi>後山谷有詩云解道江南腸斷句只今惟有賀方回其為前輩推重如此  潘子真云冦萊公詩杜鵑啼處血</hi>
<pb n="KR4j0075_WYG_007-3a"/>
<hi>成花梅子黄時雨如霧世推方回所作梅子黄時雨為絶唱葢用萊公語也</hi>
　　栁色黄<lb/>
薄雨催寒斜照弄晴春意空濶長亭栁色纔黄逺客一<lb/>
枝先折烟横水際映帶幾㸃歸鴉東風消盡龍沙雪還<lb/>
記出門時<hi>一作闗來</hi>恰而今時節　將發畫樓芳酒紅淚清<lb/>
歌頓<hi>一作便</hi>成輕别巳是經年杳杳音塵都絶欲知方寸<lb/>
共有幾許清愁芭蕉不展丁香結枉望斷天涯兩厭厭<lb/>
風月<hi>能改齋漫錄方回眷一姝别乆姝寄詩云獨倚危欄淚滿襟小園春色懶追尋深㤙縱似丁香結難</hi>
<pb n="KR4j0075_WYG_007-3b"/>
<hi>展芭蕉一寸心賀因所寄詩遂成此調</hi>
　　清平樂<lb/>
小桃初謝雙燕還來也記得年時寒食下紫陌青門遊<lb/>
冶　楚城滿目春華可堪遊子思家惟有夜來歸夢不<lb/>
知身在天涯<lb/>
　　望湘人<lb/>
厭鶯聲到枕花氣動簾醉魂愁夢相半被惜餘熏帶驚<lb/>
剩眼幾許傷春春晩淚竹痕鮮佩蘭香老湘天濃暖記<lb/>
<pb n="KR4j0075_WYG_007-4a"/>
小江風月佳時屢約非烟游伴　須信鸞絃易斷奈雲<lb/>
和再鼓曲終人逺認羅襪無蹤舊處弄波清淺青翰棹<lb/>
艤白蘋洲畔儘目臨皋飛觀不解寄一字相思幸有歸<lb/>
來雙燕<lb/>
　　踏莎行<lb/>
急雨收春斜風約水浮紅漲綠魚文起年年遊子惜餘<lb/>
春春歸不解招遊子　留恨城隅闗情紙尾闌干長對<lb/>
西曛倚鴛鴦俱是白頭時江南渭北三千里<lb/>
<pb n="KR4j0075_WYG_007-4b"/>
　　憶秦娥<lb/>
曉朦朧前溪百鳥啼匆匆啼匆匆凌波人去拜月樓空<lb/>
　舊年今日東門東鮮妝輝映桃花紅桃花紅吹開吹<lb/>
落一任東風<lb/>
　　又<hi>桑</hi>
著春衫玉鞭鞭馬南城南南城南柔桑細草留住金銜<lb/>
　粉蛾采葉供親蠶蠶饑畧許攜繊纎攜纎纎湔裙淇<lb/>
上更待初三<lb/>
<pb n="KR4j0075_WYG_007-5a"/>
　　感皇恩<lb/>
蘭芷滿汀洲游絲横路羅襪塵生步迴顧整鬟顰黛脈<lb/>
脈多情難訴細風吹栁絮人南渡　回首舊游山無重<lb/>
數花底深朱戸何處半黄梅子向晩一簾疎雨斷魂分<lb/>
付與春歸去<lb/>
　毛　滂<hi>字澤民江山人為杭州法曹以樂府受知蘇軾得名嘗知武康縣又知秀州有東堂詞二</hi>
　　　　<hi>巻</hi>
　　浣溪沙<hi>泛舟還餘英館</hi>
<pb n="KR4j0075_WYG_007-5b"/>
烟栁風蒲冉冉斜小牕不用著簾遮載將山影轉灣沙<lb/>
　畧彴斷時分岸色蜻蜓立處過汀花此情此水共天<lb/>
涯<lb/>
　　又<hi>寒食初晴東堂對酒</hi>
小雨初收蜨做團和風輕拂燕泥乾秋千院落落花寒<lb/>
　莫對清尊追往事更催新火續餘歡一春心緒倚闌<lb/>
干<lb/>
　　又<hi>汎舟</hi>
<pb n="KR4j0075_WYG_007-6a"/>
銀字笙簫小小童梁州吹過栁橋風阿誰勸我玉杯空<lb/>
　小醉徑須眠錦瑟夜歸不用照紗籠畫船簾巻月明<lb/>
中<lb/>
　　惜分飛<lb/>
淚濕䦨干花著露愁到眉峰碧聚此恨平分取更無言<lb/>
語空相覻　斷雨殘雲無意緒寂寞朝朝暮暮今夜山<lb/>
深處斷魂分付潮回去<hi>陳質齋云澤民他辭雖工未有能及此者  周煇云語盡而意</hi>
<hi>不盡意盡而情不盡</hi>
<pb n="KR4j0075_WYG_007-6b"/>
　　踏莎行<hi>早春即事</hi>
堦影紅遲柳苞黄遍纎雲弄日陰晴半重簾不巻篆香<lb/>
横小花初破春叢淺　鳯繡猶重鴨爐長暖屏山翠入<lb/>
江南逺醉輕夢短枕閒欹綠窗窈窕風光轉<lb/>
　　蝶戀花<hi>寒食</hi>
紅杏梢頭寒食雨燕子泥香不住飛來去行傍栁陰聞<lb/>
好語鶯兒穿過黄金縷　桑落酒寒杯懶舉總被多情<lb/>
做得無情緒春過二分能幾許銀臺新火重簾暮<lb/>
<pb n="KR4j0075_WYG_007-7a"/>
　　驀山溪<hi>楊花</hi>
雪堂氊徑撲撲憐飛絮柔弱不勝春任東風吹來吹去<lb/>
牆陰花外一半落誰家葉依依煙欝欝依舊如張緒<lb/>
那人拈得吹向釵頭住不定却飛揚滿眼前攪人情愫<lb/>
蜂兒蜨子教得越輕狂隔斜陽㸃芳草斷送青春暮<lb/>
　　燭影搖紅<hi>松窻午夢初覺</hi>
一畝清陰半天小雨松窻午牀頭秋色小屏山碧帳垂<lb/>
烟縷　枕畔風揺綠户喚人醒不教夢去可憐恰到痩<lb/>
<pb n="KR4j0075_WYG_007-7b"/>
石寒泉冷雲生處<lb/>
　　粉蝶兒<lb/>
雪徧梅花素光都共奇絶到窓前認君時節下重幃香<lb/>
篆冷蘭膏明滅夢悠揚空遶斷雲殘月　沈郎帶寛同<lb/>
心放開重結褪羅衣楚腰一捻正春風新著摸花花葉<lb/>
葉粉蜨兒這回共花同活<lb/>
　　最高樓<lb/>
㣲雨過深院芰荷中香冉冉繡重重玉人共倚闌干角<lb/>
<pb n="KR4j0075_WYG_007-8a"/>
月華猶在小池東入人懷吹鬢影可憐風　分散去輕<lb/>
如雲與葉剩下了許多風與月侵枕簟冷簾櫳剛能小<lb/>
睡還驚覺略成輕醉早惺忪仗行雲將此恨到眉峰<lb/>
　　玊樓春<hi>盱𣅿作</hi>
長安回首空雲霧春夢覺來無覔處冷烟寒雨又黄昬<lb/>
數盡一堤楊栁樹　楚山照眼青無數淮口潮生催曉<lb/>
渡西風吹面立蒼茫欲寄此情無鴈去<lb/>
　　青玉案<lb/>
<pb n="KR4j0075_WYG_007-8b"/>
芙蕖花上濛濛雨又冷落池塘暮何處風來搖碧户捲<lb/>
簾凝望淡烟疎栁翡翠穿花去　玉京人去無由駐忍<lb/>
獨在凭欄處試問綠窓秋到否可人今夜新涼一枕無<lb/>
計相分付<lb/>
　　七娘子<hi>舟中早秋</hi>
山屏霧帳玲瓏碧更綺窓臨水新涼入雨短烟長栁橋<lb/>
蕭瑟這畨一日涼一日　離多綠鬢年時白這離情不<lb/>
似而今惜雲外長安斜暉脈脈西風吹夢來無跡<lb/>
<pb n="KR4j0075_WYG_007-9a"/>
　　西江月<lb/>
烟雨半蔵楊栁風光初著桃花玉人細細酌流霞醉裏<lb/>
將春留下　栁外鴛鴦作伴花邊蝴蜨為家醉翁醉也<lb/>
且由他月在栁橋花榭<lb/>
　　夜行船<hi>餘英溪</hi>
弄水餘英溪畔綺羅香日遲風慢桃花春浸一篙深畫<lb/>
橋東栁低烟逺　漲綠流紅空滿眼倚蘭橈舊愁無限<lb/>
莫把鴛鴦驚飛去要歌時少低檀板<lb/>
<pb n="KR4j0075_WYG_007-9b"/>
　　憶秦娥<hi>春夜松軒</hi>
夜夜夜了花朝也連忙指㸃銀瓶索酒嘗　明朝花落<lb/>
知多少莫把殘紅埽愁人一片花飛減却春<lb/>
　　散餘霞<lb/>
牆頭花口寒猶噤放繡簾晝靜簾外時有蜂兒趂楊花<lb/>
不定　闌干又還獨凭念翠低眉暈春夢枉惱人腸更<lb/>
厭厭酒病<lb/>
　　調笑<hi>盼盼</hi>
<pb n="KR4j0075_WYG_007-10a"/>
無力倚瑤瑟罷舞霓裳今幾日樓空雨小春寒逼鈿暈<lb/>
羅衫烟色簾前歸燕看人立却趂落花飛入<lb/>
　　又<hi>鶯鶯</hi>
何處長安路不記牆東花拂樹瑤琴理罷霓裳譜依舊<lb/>
月窻風户薄情年少如飛絮夢逐玉環西去<lb/>
　　又<hi>苕子</hi>
芳草恨春老自是尋春來不早落花風起紅多少記得<lb/>
一枝春小綠陰青子空相惱此恨平生懷抱<lb/>
<pb n="KR4j0075_WYG_007-10b"/>
　　感皇恩<hi>鎮江待閘</hi>
綠水小河亭朱欄碧甃江月娟娟上高栁畫樓縹緲盡<lb/>
挂窗紗簾繡月明知我意來相就　銀字吹笙金貂取<lb/>
酒小小微風弄襟袖寶熏濃炷人共博山烟瘦露涼釵<lb/>
燕冷更深後<lb/>
　王　仲<hi>字與善吳虎臣云元祐間人</hi>
　　燭影搖紅<lb/>
烟雨江城望中綠暗花枝少惜春長待醉東風却恨春<lb/>
<pb n="KR4j0075_WYG_007-11a"/>
歸早　縱有幽歡會巧奈如今風情漸老鳯樓何處畫<lb/>
欄愁倚天涯芳草<lb/>
　杜安世<hi>字壽域京兆人有詞一巻</hi>
　　折紅梅<lb/>
喜輕澌初綻微和漸入郊原時節春消息夜來陡覺紅<lb/>
梅數枝爭發玉溪仙館不似箇尋常標格化工别與一<lb/>
種風情似匀點胭脂染成香雪　重吟細閲比繁杏夭<lb/>
桃品流終别只愁共綵雲易散冷落謝池風月憑誰向<lb/>
<pb n="KR4j0075_WYG_007-11b"/>
説三弄處龍吟休咽大家留取時倚闌干聞有花堪折<lb/>
勸君須折<lb/>
　　鶴沖天<lb/>
清明天氣永日愁如醉臺榭綠陰濃薰風細燕子巢方<lb/>
就盆池小新荷蔽恰是逍遙際單夾衣裳半籠軟玉肌<lb/>
體　石榴美艷一撮紅綃比窓外數脩篁寒相倚有箇<lb/>
闗心處難相見空凝睇行坐深閨裏懶更妝梳自知新<lb/>
來憔悴<lb/>
<pb n="KR4j0075_WYG_007-12a"/>
　　卜算子<lb/>
樽前一曲歌歌裏千重意纔欲歌時淚已流恨更多於<lb/>
淚　試問緣何事不語渾如醉我亦情多不忍聞怕和<lb/>
我成憔悴<lb/>
　李元膺<hi>南京教官</hi>
　　洞仙歌<lb/>
雪雲散盡放曉晴庭院楊栁於人便青眼更風流多處<lb/>
一點梅心相映逺約畧顰輕笑淺　一年春好處不在<lb/>
<pb n="KR4j0075_WYG_007-12b"/>
濃芳小艷疎香最嬌軟到清明時候百紫千紅花正亂<lb/>
已失春風一半早占取韶光共追游但莫管春寒醉紅<lb/>
自暖<lb/>
　　又<hi>雨</hi>
廉纎細雨殢東風如困縈斷千絲為誰恨向楚宫一夢<lb/>
多少悲涼無處問愁到而今未盡　分明都是涙泣栁<lb/>
沾花長與騷人伴孤悶記當年得意處酒力方酣怯輕<lb/>
寒玉爐香潤又豈識情懷苦難禁對點滴簷聲夜寒燈<lb/>
<pb n="KR4j0075_WYG_007-13a"/>
暈<lb/>
　　茶瓶兒<hi>悼亡</hi>
去年相逢深院宇海棠下曾歌金縷歌罷花如雨翠羅<lb/>
衫上點點紅無數　今嵗重尋攜手處空物是人非春<lb/>
暮回首青門路亂英飛絮相逐東風去<lb/>
　　思佳客<lb/>
寂寞秋千兩畫旗日長花影轉階遲燕驚午夢週遮語<lb/>
蜨困春遊落拓飛　思往事入顰眉栁梢陰重又當時<lb/>
<pb n="KR4j0075_WYG_007-13b"/>
薄情風絮難拘束吹過東牆不肯歸<lb/>
　孫　洙<hi>字巨源廣陵人舉進士元豐中官翰林學士</hi>
　　菩薩鬘<hi>記恨</hi>
樓頭尚有三通鼓何須扺死催人去上馬苦匆匆琵琶<lb/>
曲未終　回頭凝望處那更廉纎雨謾道玉為堂玉堂<lb/>
今夜長<hi>黄叔暘云孫公于元豐間為翰苑與李端愿太尉往來尤數會一日鎖院宣召者至其家則出</hi>
<hi>數十輩蹤跡得之于李氏時李新納妾能琵琶公飲不肯去而迫于宣命入院幾二鼓矣遂草三制罷復作此</hi>
<hi>長短句以記别恨遲明遣以示李</hi>
<pb n="KR4j0075_WYG_007-14a"/>
　朱　服<hi>字行中烏程人熈寧中進士甲科累官國子司業起居舍人以直龍圖閣知潤州徙泉婺</hi>
　　　　<hi>寧廬壽五州紹聖初召為中書舍人厯禮部侍郎坐與蘇軾游貶海州團練副使蘄州安</hi>
　　　　<hi>置改興國軍卒</hi>
　　漁家傲<hi>東陽郡齋作</hi>
小雨纎纎風細細萬家楊栁青烟裏戀樹濕花飛不起<lb/>
愁無際和春付與東流水　九十光陰能有㡬金龜解<lb/>
盡留無計寄語東陽沽酒市拚一醉而今樂事他年涙<lb/>
　章　楶<hi>字質夫浦城人以蔭為孟州司戸參軍試禮部第一以平夏州功累擢樞密直學士龍圖</hi>
<pb n="KR4j0075_WYG_007-14b"/>
　　　　<hi>閣端明殿學士拜同知樞密院事卒贈右銀青光祿大夫諡莊簡揮麈錄作莊敏</hi>
　　水龍吟<hi>栁花</hi>
燕忙鶯懶芳殘正堤上栁花飄墜輕飛亂舞點畫青林<lb/>
全無才思閑趂游絲靜臨深院日長門閉傍珠簾散漫<lb/>
埀埀欲下依前被風扶起　蘭帳玉人睡覺怪春衣雪<lb/>
沾瓊綴繡牀漸滿香毬無數才圓却碎時見蜂兒仰粘<lb/>
輕粉魚吞池水望章臺路杳金鞍游蕩有盈盈涙<hi>黄叔暘云</hi>
<hi>傍珠簾數語形容盡矣</hi>
<pb n="KR4j0075_WYG_007-15a"/>
　舒　亶<hi>字信道慈谿人試禮部第一累官御史丞以罪斥終直龍圖閣待制卒贈直學士</hi>
　　菩薩蠻<lb/>
畫船撾鼔催君去髙樓把酒留君住去住若為情江頭<lb/>
潮欲平　江潮容易得却是人南北今日此尊空知君<lb/>
何日同<hi>黄叔暘云此詞極有味</hi>
　　散天花<lb/>
雲斷長空落葉秋寒江烟浪盡日隨舟西風偏解送離<lb/>
愁聲聲南去鴈下汀洲　無奈多情去復留驪歌齊唱<lb/>
<pb n="KR4j0075_WYG_007-15b"/>
罷涙爭流悠悠别恨幾時休不堪殘酒醒凭危樓<lb/>
　李清臣<hi>字邦直魏人舉進士歴官知制誥翰林學士郎遷尚書左丞罷為資政殿學士尋拜中書侍</hi>
　　　　<hi>以大學士知河南府徽宗初立入為門下侍郎出知大名府卒贈金紫光祿大夫</hi>
　　謁金門<lb/>
楊花落燕子横穿朱閣苦恨春醪如水薄閒愁無處著<lb/>
　綠野帶紅山落角桃杏參差殘萼厯厯危橋沙外泊<lb/>
東風晚來惡<lb/>
　王　詵<hi>字晉卿太原人徙開封尚英宗女魏國大長公主厯官定州觀察使開國公駙馬都尉贈</hi>
<pb n="KR4j0075_WYG_007-16a"/>
　　　　<hi>昭化軍節度使諡榮安</hi>
　　　　<hi>黄魯直云晉卿樂府清麗幽逺工在江南諸賢季孟之間</hi>
　　憶故人<lb/>
燭影搖紅向夜闌乍酒醒心情懶尊前誰為唱陽闗離<lb/>
恨天涯逺　無奈雲沉雨散凭闌干東風淚眼海棠開<lb/>
後燕子來時黄昬庭院<hi>能改齋漫錄都尉憶故人作徽宗喜其詞意猶以不豐容宛轉</hi>
<hi>為憾遂令大晟府别撰腔周美成增益其詞而以首句為名謂之燭影揺紅云  按原詞甚佳美成増益真所</hi>
<hi>謂續鳧為鶴也</hi>
<pb n="KR4j0075_WYG_007-16b"/>
　　撼庭竹<lb/>
綽略青梅弄春色真艷態堪惜經年費盡東君力有情<lb/>
先到探春客無語泣寒香時暗度瑤席　月下風前空<lb/>
悵望思攜手同摘畫欄倚遍無消息佳辰樂事再難得<lb/>
還是夕陽天空暮雲凝碧<lb/>
　趙令畤<hi>字徳麟燕懿王𤣥孫元祐中簽書潁州公事歴右朝請大夫改右監門衛大將軍營州防</hi>
　　　　<hi>禦使遷洪州觀察使襲封安定郡王尋遷寧逺軍承宣使同知行在大宗正事贈開府儀</hi>
　　　　<hi>同三司有聊復集</hi>
<pb n="KR4j0075_WYG_007-17a"/>
　　蝶戀花<lb/>
欲減羅衣寒未去不巻珠簾人在深深處殘杏枝頭花<lb/>
幾許啼紅止恨清明雨　盡日水沉香一縷宿酒醒遲<lb/>
惱破春情緒飛燕又將歸信誤小屏風上西江路<lb/>
　　烏夜啼<lb/>
樓上縈簾弱絮牆頭礙月低花年年春事闗心事腸斷<lb/>
欲棲鴉　舞鏡鸞衾翠減啼珠鳯蠟紅斜重門不鎖相<lb/>
思夢依舊<hi>一作隨意</hi>繞天涯<lb/>
<pb n="KR4j0075_WYG_007-17b"/>
　王安禮<hi>字和甫安石弟累官尚書左丞</hi>
　　點絳唇<lb/>
秋氣㣲涼夢迴明月穿羅幕井梧蕭索正遶南枝鵲<lb/>
寶瑟塵生金鴈空零落情無托鬢雲慵掠不似君恩薄<lb/>
　王安國<hi>字平甫安石弟舉進士又舉茂才異等熈寧初除西京國子教授終秘閣校理有王校理</hi>
　　　　<hi>集</hi>
　　清平樂<lb/>
留春不住費盡鶯兒語滿地殘紅宫錦汚昨夜南園風<lb/>
<pb n="KR4j0075_WYG_007-18a"/>
雨　小憐初上琵琶曉來思遶天涯不肯畫堂朱户春<lb/>
風自在楊花<lb/>
　　減字木蘭花<lb/>
畫橋流水雨濕落紅飛不起月破黄昬簾裡餘香馬上<lb/>
聞　徘徊不語今夜夢魂何處去不似垂楊猶解飛花<lb/>
入洞房<lb/>
　曾　肇<hi>字子開南豐人舉進士累官翰林學士兼侍讀以龍圖閣學士提舉中太一宫崇寧中安</hi>
　　　　<hi>置汀州歸潤而卒紹興初諡文昭有曲阜集</hi>
<pb n="KR4j0075_WYG_007-18b"/>
　　好事近<hi>亳州秩滿歸江南别諸僚舊</hi>
嵗晩鳯山陰看盡楚天氷雪不待牡丹時候又使人輕<lb/>
别　如今歸去老江南扁舟載風月不似畫梁雙燕有<lb/>
重來時節<lb/>
　晁冲之<hi>字叔用一字川道鉅野人有其茨集詞一巻</hi>
　　感皇恩<lb/>
蝴蜨滿西園啼鶯無數水閣橋南路凝竚兩行烟栁吹<lb/>
落一池風絮秋千斜挂起人何處　把酒勸君閒愁莫<lb/>
<pb n="KR4j0075_WYG_007-19a"/>
訴留取笙歌住休去幾多春色怎禁許多風雨海棠花<lb/>
謝也君知否<lb/>
　　又<lb/>
寒食不多時牡丹初賣小院重簾燕飛礙昨宵風雨尚<lb/>
有一分春在今朝猶自得陰晴快　熟睡起來宿酲微<lb/>
帶不惜羅襟搵眉黛日長梳洗看看花影移改笑拈雙<lb/>
杏子連枝戴<lb/>
　　臨江仙<lb/>
<pb n="KR4j0075_WYG_007-19b"/>
憶昔西池池上飲年年多少歡娛别來不寄一行書尋<lb/>
常相見了猶道不如初　安穩錦屏今夜夢月明好渡<lb/>
江湖相思休問定何如情知春去後管得落花無<lb/>
　　上林春慢<hi>上元</hi>
帽落宫花衣惹御香鳯輦晩來初過鶴降詔飛龍銜<hi>一作</hi>
<hi>擎</hi>燭戲端門萬枝燈火滿城車馬對明月有誰閒坐任<lb/>
狂游更許傍禁街不扄金鎖　玉樓人暗中擲果珠簾<lb/>
下笑著春衫裊娜素蛾遶釵輕蟬撲鬢埀埀栁絲梅朶<lb/>
<pb n="KR4j0075_WYG_007-20a"/>
夜䦨飲散但贏得翠翹雙軃醉歸來又重向曉窓梳裹<lb/>
　　傳言玉女<hi>前題</hi>
一夜東風吹散栁梢殘雪御樓烟暖對鰲山綵結簫鼓<lb/>
向晩鳯輦初回宫闕千門燈火九衢風月　繡閣人人<lb/>
乍嬉遊困又歇艷妝初試把珠簾半掲嬌波溜人手撚<lb/>
玉梅低説相逢長是上元時節<lb/>
　秦　覯<hi>字少章觀弟</hi>
　　黄金縷<hi>足司馬才仲夢中蘇小小詞</hi>
<pb n="KR4j0075_WYG_007-20b"/>
妾本<hi>一作在</hi>錢塘江上住花落花開不管<hi>一作記</hi>流年度燕<lb/>
子銜將春色去紗窓㡬陣黄梅雨<hi>一作黄昬㡬度瀟湘雨</hi>　斜插<lb/>
<hi>一作蟬鬢</hi>犀梳雲半<hi>一作/欲</hi>吐檀板輕敲<hi>一作新聲</hi>唱徹黄金縷夢<lb/>
斷綵雲<hi>一作酒醒夢回</hi>無覔處夜<hi>一作凄</hi>涼明月生南浦<lb/>
　王　觀<hi>字通叟官翰林學士賦應制詞宣仁太后以其近䙝謫之自號逐客一云官大理寺丞知</hi>
　　　　<hi>江都縣事有冠栁集一巻</hi>
　　　　<hi>黄叔暘云通叟詞名冠栁至踏青一詞風流楚楚又不獨冠栁詞之上也  陳質齋云逐</hi>
　　　　<hi>客詞格不高以冠栁自名則可見矣</hi>
<pb n="KR4j0075_WYG_007-21a"/>
　　清平樂<hi>應制</hi>
黄金殿裏燭影雙龍戲勸得官家真箇醉進酒猶呼萬<lb/>
嵗　折旋舞徹伊州君恩與整搔頭一夜御前宣住六<lb/>
宫多少人愁<hi>耆舊續閒作王仲甫字明之語按王介字仲甫衢州人好為助  詩</hi>
　　慶清朝慢<hi>踏青</hi>
調雨為酥催氷作水東君分付春還何人便將輕暖點<lb/>
破殘寒結伴踏青去好平頭鞋子小雙鸞烟郊外望中<lb/>
秀色如有無間　晴則箇陰則箇餖飣得天氣有許多<lb/>
<pb n="KR4j0075_WYG_007-21b"/>
般須教撩花撥栁爭要先看不道吳綾繡襪香泥斜沁<lb/>
幾行斑東風巧盡收翠綠吹上眉山<lb/>
　　菩薩鬘<lb/>
單于吹落山頭月漫漫江上沙如雪誰唱縷金衣水寒<lb/>
船舫稀　蘆花楓葉浦憶抱琵琶語身未發長沙夢魂<lb/>
先到家<lb/>
　　生查子<lb/>
闗山魂夢長塞鴈音書少兩鬢可憐青一夜相思老<lb/>
<pb n="KR4j0075_WYG_007-22a"/>
歸傍碧紗窓説與人人道真箇别離難不似相逢好<lb/>
　　臨江仙<lb/>
别浦相逢何草草扁舟兩岸埀楊繡屏珠箔綺香囊酒<lb/>
深歌拍緩愁入翠眉長　燕子歸來人去也此時無奈<lb/>
昬黄桃花應似我柔腸不禁㣲雨流淚濕紅妝<lb/>
　<lb/>
　<lb/>
　<lb/>
<pb n="KR4j0075_WYG_007-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詞綜巻七<lb/>
</p>
<p>
</p>
  </div>
</body>
</text>
</TEI>
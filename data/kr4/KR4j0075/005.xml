<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詞綜巻五</head> <lb/>
    <p>
<pb n="KR4j0075_WYG_005-1a"/>
欽定四庫全書<lb/>
　詞綜巻五<lb/>
　　　　　　　　　　翰林院檢討朱彛尊編<lb/>
　宋詞七十首<lb/>
　　　晏幾道<hi>二十二首</hi>　　　張　先<hi>二十七首</hi>
　　　柳　永<hi>二十一首</hi>
　晏幾道<hi>字叔原殊幼子監頴昌許田鎮有小山詞一巻</hi>
　　　　<hi>黃魯直云叔原樂府㝢以詩人句法精壯頓挫能動搖人心合者髙唐洛神之流下者不</hi>
<pb n="KR4j0075_WYG_005-1b"/>
　　　　<hi>減桃葉團扇花陳質齋云叔原詞在諸名勝中獨可追逼  間髙處或過之  程叔徹云</hi>
　　　　<hi>伊川閒誦晏叔原夢魂慣得無拘撿又踏楊花過謝橋笑曰鬼語也意亦賞之</hi>
　　臨江仙<lb/>
夢後樓臺髙鎖酒醒簾幕低埀去年春恨却來時落花<lb/>
人獨立微雨燕雙飛　記得小蘋初見兩重心字羅衣<lb/>
琵琶絃上説相思當時明月在曾照綵雲歸<lb/>
　　清商怨<lb/>
庭花香信尚淺最玉樓先暖夢覺香衾江南依舊遠<lb/>
<pb n="KR4j0075_WYG_005-2a"/>
迴文錦字暗剪謾寄與也應歸晚要問相思天涯猶自<lb/>
短<lb/>
　　點絳脣<lb/>
明日征鞭又將南陌垂楊折自憐輕别擛得音塵絶<lb/>
杏子枝邊倚徧闌干月依前缺去年時節舊事無人説<lb/>
　　又<lb/>
妝席相逢旋匀紅淚歌金縷意中曾許欲共吹花去<lb/>
長愛荷香柳色殷橋路留人住淡烟微雨好箇雙棲處<lb/>
<pb n="KR4j0075_WYG_005-2b"/>
　　虞美人<lb/>
閑敲玉鐙隋堤路一笑開朱戸素雲凝澹月嬋娟門外<lb/>
鴨頭春水木蘭船　吹花拾蘂嬉遊慣天與相逢晚一<lb/>
聲長笛倚樓時應恨不題紅葉寄相思<lb/>
　　生查子<lb/>
金鞍美少年去躍青驄馬縈係玉樓人繡被春寒夜<lb/>
消息未歸來寒食梨花謝無處説相思背面秋千下<lb/>
　　採桑子<lb/>
<pb n="KR4j0075_WYG_005-3a"/>
秋千散後朦朧月滿院人間幾處雕欄一夜風吹杏粉<lb/>
殘　昭陽殿裏春衣就金縷初乾莫信朝寒明日花前<lb/>
試舞看<lb/>
　　六么令<lb/>
綠陰春盡飛絮遶香閣晚來翠眉宫樣巧把遠山學一<lb/>
寸狂心未説已向横波覺畫簾遮匝新翻曲妙暗許閑<lb/>
人帶偷掐　前度書多隱語意淺愁難答昨夜詩有囘<lb/>
文韻險還慵押都待笙歌散了記取留時霎不消紅蠟<lb/>
<pb n="KR4j0075_WYG_005-3b"/>
閑雲歸後月在庭花舊欄角<lb/>
　　又<lb/>
雪殘風信悠颺春消息天涯倚樓新恨楊柳幾絲碧還<lb/>
是南雲雁少錦字無端的寶釵瑤席彩絃聲裏<graphic n="KR0838" url="https://raw.githubusercontent.com/kanripo/KR-Gaiji/master/images/KR0838.png" mimeType="image/png"/>作尊<lb/>
前未歸客　遙想疎梅此際月底香英坼别後誰繞前<lb/>
溪手揀繁枝摘莫道傷髙恨遠付與臨風笛儘堪愁寂<lb/>
花時往事更有多情箇人憶<lb/>
　　清平樂<lb/>
<pb n="KR4j0075_WYG_005-4a"/>
留人不住醉解蘭舟去一棹碧濤春水路過盡曉鶯啼<lb/>
處　渡頭楊柳青青枝枝葉葉離情此後錦書休寄畫<lb/>
樓雲雨無憑<lb/>
　　又<lb/>
春雲綠處又見歸鴻去側㡌風前花滿路冶葉倡條情<lb/>
緒　紅樓桂酒初開曾携翠袖同來醉弄影蛾池水短<lb/>
簫吹落殘梅<lb/>
　　又<lb/>
<pb n="KR4j0075_WYG_005-4b"/>
波紋碧皺曲水清明後折得疎梅香滿袖暗喜春紅依<lb/>
舊　歸來紫陌東頭金釵換酒銷愁柳影深深細路花<lb/>
梢小小層樓<lb/>
　　又<lb/>
么絃寫意意密絃聲碎書得鳳箋無限事猶恨春心難<lb/>
寄　臥聽疎雨梧桐雨餘淡月朦朧一夜夢魂何處那<lb/>
囘楊葉樓中<lb/>
　　玉樓春<lb/>
<pb n="KR4j0075_WYG_005-5a"/>
秋千院落重簾暮彩筆閑來題繡戸牆頭丹杏雨餘花<lb/>
門外綠楊風後絮　朝雲信斷知何處應作襄王春夢<lb/>
去紫騮認得舊遊踪嘶過畫樓東畔路<lb/>
　　又<lb/>
採蓮時候慵歌舞永日閑從花裏度暗隨蘋末曉風來<lb/>
直待柳梢斜月去　停橈共説江頭路臨水樓臺蘇小<lb/>
住細思巫峽夢囘時不減秦源腸斷處<lb/>
　　浪淘沙<lb/>
<pb n="KR4j0075_WYG_005-5b"/>
小綠間長紅露蘂烟叢花開花落昔年同惟恨花前携<lb/>
手處往事成空　山遠水重重一笑難逢已拚長在别<lb/>
離中霜鬢知他從此去幾度春風<lb/>
　　碧牡丹<lb/>
翠袖疎紈扇凉葉催歸燕一夜西風幾處傷髙懷遠細<lb/>
菊枝頭開嫰香還徧月痕依舊庭院　事何限悵望秋<lb/>
意晚離人鬢華將換靜憶天涯路比此情還短試約鸞<lb/>
箋傳素期良願南雲應有新鴈<lb/>
<pb n="KR4j0075_WYG_005-6a"/>
　　蝶戀花<lb/>
碧玉髙樓臨水住紅杏開時花底曾相遇一曲陽春春<lb/>
已暮曉鶯聲斷朝雲去　遠水來從樓下度過盡流波<lb/>
未得魚中素月細風尖垂柳渡夢魂長在分襟處<lb/>
　　又<lb/>
喜鵲橋成催鳳駕天為歡時乞與初凉夜乞巧雙蛾加<lb/>
意畫玉鈎斜傍西南挂　分鈿擘釵凉葉下香袖凭肩<lb/>
誰記當時話路隔銀河猶可借世間離恨何年罷<lb/>
<pb n="KR4j0075_WYG_005-6b"/>
　　又<lb/>
醉别西樓醒不記春夢秋雲聚散真容易斜月半窓還<lb/>
少睡畫屏間展吳山翠　衣上酒痕詩裏字點點行行<lb/>
總是凄凉意紅燭自憐無好計夜寒空替人垂淚<lb/>
　　又<lb/>
庭院碧苔紅葉遍金菊開時已近登髙宴日日露荷凋<lb/>
綠扇粉塘烟水澄如練　試倚凉風醒酒面鴈字來時<lb/>
恰向層樓見幾點護霜雲影轉誰家蘆管吹秋怨<lb/>
<pb n="KR4j0075_WYG_005-7a"/>
　　破陣子<lb/>
柳下笙歌庭院花間妹妹秋千記得青樓當日事寫向<lb/>
紅窓夜月前憑伊寄小蓮　絳蠟等閑陪淚吳蠶到了<lb/>
纒綿綠鬢能供多少恨未肯無情比斷絃今年老去年<lb/>
　張　先<hi>字子野呉興人為都官郎中有安陸集詞一巻</hi>
　　　　<hi>李端叔云子野詞才不足而情有餘不晁无咎云子野與耆卿齊名而時以子野  及耆</hi>
　　　　<hi>卿然子野韻髙是耆卿所乏處三古今詩話云有客謂子野曰人皆謂公張  中即心中</hi>
　　　　<hi>事眼中淚意中人也公曰何不目之為張三影客不曉公曰雲破月來花弄影嬌柔懶起</hi>
<pb n="KR4j0075_WYG_005-7b"/>
　　　　<hi>簾壓捲花影柳徑無人墮飛絮無影此余平生所得意也  天聖間一時有兩張先皆字</hi>
　　　　<hi>子野俱第進士其能詩壽考悉同一博州人號張三影者是也一呉興人見齊東野語胡</hi>
　　　　<hi>應麟筆叢所載如此</hi>
　　清平樂<lb/>
屏山斜展帳巻紅綃半泥淺曲池飛海燕風度楊花滿<lb/>
院　雲愁雨恨空深覺來一枕春陰隴上梅花落盡江<lb/>
南消息沉沉<lb/>
　　卜算子慢<lb/>
<pb n="KR4j0075_WYG_005-8a"/>
溪山别意烟樹去程日落采蘋春晚欲上征鞅更掩翠<lb/>
簾囘面相盼惜彎彎淺黛長長眼柰畫閣歡遊也學狂<lb/>
花亂絮輕散　水影橫池館對靜夜無人月髙雲遠一<lb/>
餉凝思兩眼淚痕還滿難遣恨私書又逐東風斷縱夢<lb/>
澤層樓萬尺望湖城那見<lb/>
　　木蘭花<lb/>
西湖楊柳風流絶滿縷青春看贈别牆頭簌簌暗飛花<lb/>
山外陰陰初落月　秦姬穠麗雲梳髮持酒聽歌留晚<lb/>
<pb n="KR4j0075_WYG_005-8b"/>
發驪駒應亦解人情欲出重城嘶不歇<lb/>
　　又<hi>邠州作</hi>
青銅貼水萍無數臨曉西湖春漲雨泥新輕燕面前飛<lb/>
風慢落花衣上住　紅裙空解烟蛾聚雲月却能隨馬<lb/>
去明朝何處上髙臺囘認玉峯山下路<lb/>
　　又<hi>去春自湖歸杭憶南園花巳開有當時猶有藥如梅之句今歲還鄉南園正盛復為此詞以寄</hi>
　　　<hi>意</hi>
去年春入芳菲國青蘂如梅終忍摘欄邊徒欲説相思<lb/>
<pb n="KR4j0075_WYG_005-9a"/>
綠蠟密緘朱粉飾　歸來故苑重尋覓花滿舊枝心更<lb/>
惜鴛鴦從小自相雙若不多情頭不白<lb/>
　　又<hi>乙卯呉興寒食</hi>
龍頭舴艋吳兒競筍柱鞦韆遊女並芳洲拾翠暮忘歸<lb/>
秀野踏青來不定　行雲去後遙山暝已放笙歌池院<lb/>
靜中庭月色正清明無數楊花過無影<lb/>
　　憶秦娥<lb/>
參差竹吹斷相思曲情不足西北有樓窮遠目　憶苕<lb/>
<pb n="KR4j0075_WYG_005-9b"/>
溪寒影透清玉秋鴈南飛速菰草綠應下溪頭沙上宿<lb/>
　　慶春澤<lb/>
飛閣危橋相倚人獨立東風滿衣輕絮還記憶江南如<lb/>
今天氣正白蘋花遶堤漲流水　寒梅落盡誰寄方春<lb/>
意無窮青空千里愁草樹依依闗城初閉對月黃昏角<lb/>
聲傍烟起<lb/>
　　山亭宴<hi>有美堂贈彥獻主人</hi>
宴堂永晝喧簫鼓倚青空畫欄紅柱玉瑩紫微人藹和<lb/>
<pb n="KR4j0075_WYG_005-10a"/>
氣春融日煦故宫池館更樓臺約風月今宵何處湖水<lb/>
動鮮衣競拾翠湖邊路　落花蕩漾怨空樹曉山靜數<lb/>
聲杜宇天意送芳菲正黯淡疎烟短雨新歡寧似舊歡<lb/>
長此會散幾時還聚試為挹飛雲問解相思否<lb/>
　　剪牡丹<hi>舟中聞雙琵琶</hi>
野綠連空天青埀水素色溶漾都淨柔柳搖搖墜輕絮<lb/>
無影汀洲日落人歸脩巾薄袂擷香拾翠相競如解凌<lb/>
波泊渚烟春暝　綵縚朱索新整宿繡屛畫船風定金<lb/>
<pb n="KR4j0075_WYG_005-10b"/>
鳳響雙槽彈出今古幽思誰省玉盤大小亂珠迸酒上<lb/>
妝面花艶媚相並重聽盡漢妃一曲江空月靜<lb/>
　　好事近<hi>和毅夫内翰梅花</hi>
月色透橫枝短葉小葩無力北客一聲長笛怨江南先<lb/>
得　誰教強半臘前開多情為春憶留取大家須醉幸<lb/>
雨休風息<lb/>
　　畫堂春<lb/>
外湖蓮子長參差霽山青處鷗飛水天溶漾畫橈遲人<lb/>
<pb n="KR4j0075_WYG_005-11a"/>
影鑑中移　桃葉淺聲雙唱杏紅㴱色輕衣小荷障面<lb/>
避斜暉分得翠陰歸<lb/>
　　踏莎行<lb/>
衾鳳猶温籠鸚尚睡宿妝稀淡眉成字映花避月上迴<lb/>
廊珠裙摺摺輕垂地　翠幙成波新荷貼水紛紛烟絮<lb/>
低還起重牆遶院更重門春風無路通㴱意<lb/>
　　于飛樂<lb/>
寶奩開菱鑑淨一掬清蟾新妝臉旋學花添蜀紅衫雙<lb/>
<pb n="KR4j0075_WYG_005-11b"/>
繡蜨裙縷鶼鶼尋思前事小屏風仍畫江南　怎空教<lb/>
草解宜男柔桑暗又過春蠶正陰晴天氣更暝色相兼<lb/>
幽期消息曲房西碎月篩簾<lb/>
　　惜瓊花<lb/>
汀蘋白苕水碧每逢花駐樂隨處歡席别時携手看春<lb/>
色螢火而今飛破秋夕　河流如帶窄任輕似葉何計<lb/>
歸得斷雲孤鶩青山極樓上徘徊無盡相憶<lb/>
　　河滿子<hi>陪杭守泛湖夜歸</hi>
<pb n="KR4j0075_WYG_005-12a"/>
溪女送花隨處沙鷗避樂分行遊舸已如圖障裏小屏<lb/>
猶畫瀟湘人面新生酒艶日痕更欲春長　衣上交枝<lb/>
鬬色釵頭比翼相雙片叚落霞明水底風紋時動粧光<lb/>
賔從夜歸無月千燈萬火湖塘<lb/>
　　醉垂鞭<hi>錢塘送祖擇之</hi>
酒面灔金魚吳娃唱呉潮上玉殿白麻書待君歸後除<lb/>
　勾留風月好平湖曉翠峯孤此景出闗無西州空畫<lb/>
圖<lb/>
<pb n="KR4j0075_WYG_005-12b"/>
　　又<lb/>
雙蜨繡羅裙東池宴初相見朱粉不深匀閑花淡淡春<lb/>
　細看諸處好人人道柳腰身昨日亂山昏來時衣上<lb/>
雲<lb/>
　　謝池春慢<hi>玉仙觀道中逢謝媚卿</hi>
繚牆重院間有流鶯到繡被掩餘寒畫閣明新曉朱檻<lb/>
連空濶飛絮無多少徑莎平池水渺日長風靜花影閑<lb/>
相照　塵香拂馬逢謝女城南道秀艶過施粉多媚生<lb/>
<pb n="KR4j0075_WYG_005-13a"/>
輕笑鬬色鮮衣薄碾玉雙蟬小歡難偶春過了琵琶流<lb/>
怨都入相思調<lb/>
　　減字木蘭花<hi>贈伎</hi>
垂螺近額走上紅裀初趂拍只恐驚飛擬倩游絲惹住<lb/>
伊　文鴛繡履去似風流塵不起舞徹梁州頭上宫花<lb/>
顫未休<lb/>
　　醉落魄<hi>美人吹笛</hi>
雲輕柳弱内家髻子新梳椋生香真色人難學橫管孤<lb/>
<pb n="KR4j0075_WYG_005-13b"/>
吹月淡天垂幕　朱脣淺破櫻桃萼倚樓人在闌干角<lb/>
夜寒指冷羅衣薄聲入霜林簌簌驚梅落<lb/>
　　師師令<hi>贈美人</hi>
香鈿寶珥拂菱花如水學妝皆道稱時宜粉色有天然<lb/>
春意蜀綵衣長勝未起縱亂霞垂地　都城池苑誇桃<lb/>
李問東風何似不須囘扇障清歌脣一點小於朱蘂正<lb/>
值殘英和月墜寄此情千里<lb/>
　　繫裙腰<lb/>
<pb n="KR4j0075_WYG_005-14a"/>
惜霜澹照夜雲天朦朧影畫勾闌人情縱似長情月算<lb/>
一年年又能得幾番圓　欲寄西江題葉字流不到五<lb/>
亭前東池始有荷新綠尚小如錢問何日藕幾時蓮<lb/>
　　漁家傲<lb/>
巴子城頭青草暮巴山重疊相逢處燕子占巢花脱樹<lb/>
杯且舉瞿塘水濶舟難渡　天外吳門清霅路君家正<lb/>
在吳門住贈我柳枝情幾許春滿縷為君將入江南去<lb/>
　　碧牡丹<lb/>
<pb n="KR4j0075_WYG_005-14b"/>
歩障搖紅綺曉月墮沉烟砌緩板香檀唱徹伊家新製<lb/>
怨入眉頭斂黛峯横翠芭蕉寒雨聲碎　鏡華翳閑照<lb/>
孤鸞戲思量去時容易鈿合瑤釵至今冷落輕棄望極<lb/>
藍橋但暮雲千里幾重山幾重水<hi>道山清話云晏文獻為京兆辟張先為通</hi>
<hi>判新納侍兒公甚屬意先能為詩詞公雅重之毎張來令侍兒出侑觴往往歌子野所為之詞其後王夫人寢</hi>
<hi>不容公即出之一日子野至公與之飲子野作此詞令營妓歌之至末句公聞之憮然曰人生行樂耳何自苦</hi>
<hi>如此亟命于宅庫支錢若干復取前所出侍兒既來夫人亦不復誰何也</hi>
　　青門引<lb/>
<pb n="KR4j0075_WYG_005-15a"/>
乍煖還輕冷風雨晩來方定庭軒寂寞近清明殘花中<lb/>
酒又是去年病　樓頭畫角風吹醒入夜重門靜那堪<lb/>
更被明月隔牆送過秋千影<lb/>
　　生查子<hi>彈箏</hi>
含羞整翠鬟得意頻相顧雁柱十三絃一一春鶯語<lb/>
嬌雲容易飛夢斷知何處㴱院鎖黃昏陣陣芭蕉雨<lb/>
　柳　永<hi>初名三變字耆卿樂安人景祐元年進士官至屯田員外郎有樂章集九巻</hi>
　　　　<hi>晁無咎云世言柳耆卿曲俗非也如漸霜風凄緊闗河冷落殘照當樓此真不減唐人語</hi>
<pb n="KR4j0075_WYG_005-15b"/>
　　　　<hi>李端叔云耆卿詞鋪敘展衍備足無餘較之花間所集韻終不勝  孫敦立云耆卿詞雖</hi>
　　　　<hi>極工然多雜以鄙語水葉少藴云嘗見一西夏歸朝官云凡有井  飲處即能歌柳詞</hi>
　　　　<hi>呉虎臣云仁宗留意儒雅深斥浮艶虛華之文三變好為淫冶之曲傳播四方嘗有鶴沖</hi>
　　　　<hi>天詞云忍把浮名換了淺斟低唱及臨軒放榜時人語之曰且去淺斟低唱何要浮名</hi>
　　　　<hi>劉潜夫云耆卿有教坊丁大使意俗黃叔暘云耆卿長于纖艶之詞然多近俚    陳質</hi>
　　　　<hi>齋云柳詞格不髙而音律諧婉詞意妥帖承平氣象形容曲盡尤工于羇旅行役</hi>
　　鬬百花<lb/>
煦色韶光明媚輕靄低籠芳樹池塘淺蘸烟蕪簾幙閑<lb/>
<pb n="KR4j0075_WYG_005-16a"/>
垂風絮春困厭厭抛擲鬬草工夫冷落踏青心緒終日<lb/>
扄朱戸　遠恨綿綿淑景遲遲難度年少傅粉依前醉<lb/>
眠何處㴱院無人黃昏乍拆鞦韆空鎖滿庭花雨<lb/>
　　女冠子<lb/>
斷烟殘雨灑微凉生軒戸動清籟蕭蕭庭樹銀河濃淡<lb/>
華星明滅輕雲時度莎階寂靜無覩幽蛩切切秋吟苦<lb/>
疎篁一徑流螢幾點飛來又去　對月臨風空恁無眠<lb/>
耿耿暗想舊日牽情處綺羅叢裏有人人那囘飲散略<lb/>
<pb n="KR4j0075_WYG_005-16b"/>
略曾諧鴛侶因循忍便暌阻相思不得長相聚好天良<lb/>
夜無端惹起千愁萬緒<lb/>
　　雨霖鈴<lb/>
寒蟬凄切對長亭晩驟雨初歇都門帳飲無緒方留戀<lb/>
處蘭舟催發執手相看淚眼竟無語凝咽念去去千里<lb/>
烟波暮靄沉沉楚天濶　多情自古傷離别更那堪冷<lb/>
落清秋節今宵酒醒何處楊柳岸曉風殘月此去經年<lb/>
應是良辰好景虛設便總有千種風情更與何人説<lb/>
<pb n="KR4j0075_WYG_005-17a"/>
　　傾盃樂<lb/>
木落霜洲鴈横烟渚分明畫出秋色暮雨乍歇小楫夜<lb/>
泊宿葦村山驛何人月下臨風處起一聲羌笛離緒萬<lb/>
端聞岸草切切蛩吟如織　為憶芳容别後水遙山遠<lb/>
何計憑鱗翼想繡閣深沉爭知憔悴損天涯行客楚峽<lb/>
雲歸髙陽人散寂寞狂蹤跡望京國空目斷遠峰凝碧<lb/>
　　卜算子慢<lb/>
江楓漸老汀蕙半凋滿目敗紅衰翠楚客登臨正是暮<lb/>
<pb n="KR4j0075_WYG_005-17b"/>
秋天氣引疎碪斷續殘陽裏對晩景傷懷念遠新愁舊<lb/>
恨相繼　脉脉人千里念兩處風情萬重烟水雨歇天<lb/>
髙望斷翠峯十二儘無言誰會憑髙意縱寫得離腸萬<lb/>
種柰歸鴻誰寄<lb/>
　　少年遊<lb/>
參差烟樹霸陵橋風物盡前朝衰楊古柳幾經攀折憔<lb/>
悴楚宫腰　夕陽閑淡秋光老離思滿蘅臯一曲陽闗<lb/>
斷腸聲盡獨自上蘭橈<lb/>
<pb n="KR4j0075_WYG_005-18a"/>
　　夜半樂<lb/>
凍雲黯淡天氣扁舟一葉乗興離江渚渡萬壑千巖越<lb/>
溪深處怒濤漸息樵風乍起更聞商旅相呼片帆髙舉<lb/>
泛畫鷁翩翩過南浦　望中酒斾閃閃一簇烟村數行<lb/>
霜樹殘日下漁人鳴榔歸去敗荷零落衰楊掩映岸邊<lb/>
兩兩三三浣紗遊女避行客含羞相笑語　到此因念<lb/>
繡閣輕抛浪萍難駐歎後約丁寧竟何據慘離懷空恨<lb/>
嵗晚歸期阻凝淚眼杳杳神京路斷鴻聲逺長天暮<lb/>
<pb n="KR4j0075_WYG_005-18b"/>
　　玉蝴蝶<lb/>
望處雨收雲斷凭欄悄悄目送秋光晚景蕭疎堪動宋<lb/>
玉悲凉水風輕蘋花漸老月露冷梧葉飄黃遣情傷故<lb/>
人何在烟水茫茫　難忘文期酒㑹幾辜風月屢變星<lb/>
霜海濶天遥未知何處是瀟湘念雙燕難憑逺信指暮<lb/>
天空識歸航黯相望斷鴻聲裏立盡斜陽<lb/>
　　望逺行<hi>雪</hi>
長空降瑞寒風剪淅淅瑤華初下亂飄僧舍密灑歌樓<lb/>
<pb n="KR4j0075_WYG_005-19a"/>
迤邐漸迷鴛瓦好是漁人披得一蓑歸去江上晚來堪<lb/>
畫滿長安髙却旗亭酒價　幽雅乗興最宜訪戴泛小<lb/>
棹越溪瀟灑皓鶴奪鮮白鷴失素千里廣鋪寒野須信<lb/>
幽蘭歌斷同雲收盡别有瓊臺瑤榭放一輪明月交光<lb/>
清夜<lb/>
　　八聲甘州<lb/>
對蕭蕭暮雨灑江天一番洗清秋漸霜風凄緊闗河冷<lb/>
落殘照當樓是處紅衰綠減苒苒物華休惟有長江水<lb/>
<pb n="KR4j0075_WYG_005-19b"/>
無語東流　不忍登髙臨遠望故鄉渺邈歸思難收歎<lb/>
年來蹤跡何事苦淹留想佳人妝樓長望誤幾囘天際<lb/>
識歸舟爭知我倚闌干處正恁凝愁<lb/>
　　安公子<lb/>
遠岸收殘雨雨殘稍覺江天暮拾翠汀洲人寂靜立雙<lb/>
雙鷗鷺望幾點漁燈掩映蒹葭浦停畫橈兩兩舟人語<lb/>
道去程今夜遙指前村烟樹　遊宦成羇旅短檣吟倚<lb/>
閑凝竚萬水千山迷遠近想鄉闗何處自别後風亭月<lb/>
<pb n="KR4j0075_WYG_005-20a"/>
榭孤歡聚剛斷腸惹得離情苦聽杜宇聲聲勸人不如<lb/>
歸去<lb/>
　　雪梅香<lb/>
景蕭索危樓獨立<hi>一作倚</hi>面晴空動悲秋情緒當時宋玉<lb/>
應同漁市孤烟裊寒碧水村殘葉舞愁紅楚天濶浪浸<lb/>
斜陽千里溶溶　臨風想佳麗别後愁顔鎮歛睂峯可<lb/>
惜當年頓乖雨跡雲蹤雅態妍姿正歡洽落花流水忽<lb/>
西東無憀恨相思意盡分付征鴻<lb/>
<pb n="KR4j0075_WYG_005-20b"/>
　　婆羅門令<lb/>
昨宵裏恁和衣睡今宵裏又恁和衣睡小飲歸來初更<lb/>
過醺醺醉中夜後何事還驚起　霜天冷風細細觸疎<lb/>
窓閃閃燈搖曳空牀展轉重追想雲雨夢任欹枕難繼<lb/>
寸心萬緒咫尺千里好景良天彼此空有相憐意未有<lb/>
相憐計<lb/>
　　西平樂<lb/>
盡日憑髙寓目脉脉春情緒嘉景清明漸近時節輕寒<lb/>
<pb n="KR4j0075_WYG_005-21a"/>
乍暖天氣才晴又雨烟光澹蕩裝㸃平蕪遠樹黯凝竚<lb/>
　臺榭好鶯燕語正是和風麗日幾許繁紅嫰綠雅稱<lb/>
嬉遊去柰阻隔尋芳伴侶秦樓鳳吹楚臺雲約空悵望<lb/>
在何處寂寞韶光暗度可堪向晚村落聲聲杜宇<lb/>
　　陽臺路<lb/>
楚天晩墜冷風敗葉疎紅零亂冒征塵匹馬區區愁見<lb/>
水遙山遠追念年時正恁鳳幃倚香偎煖嬉遊慣又豈<lb/>
知前歡雲雨分散　此際空勞囘首望帝里難收淚眼<lb/>
<pb n="KR4j0075_WYG_005-21b"/>
暮烟衰草算暗鎖路岐無限今宵又依前寄宿甚處葦<lb/>
村山館寒燈畔夜厭厭憑何消遣<lb/>
　　二郎神<hi>七夕</hi>
炎光初謝過暮雨芳塵輕灑乍露冷風清庭戸爽天知<lb/>
水玉鈎遙挂應是星娥嗟久阻敘舊約飈輪欲駕極目<lb/>
處微雲暗度耿耿銀河髙瀉　閑雅須知此景古今無<lb/>
價運巧思穿鍼樓上女擡粉面雲鬟相亞鈿合金釵私<lb/>
語處算誰在囘廊影下願天上人間占得歡娛年年今<lb/>
<pb n="KR4j0075_WYG_005-22a"/>
夜<lb/>
　　訴衷情近<lb/>
雨晴氣爽竚立江樓望處澄明遠水生光重疊暮山聳<lb/>
翠遙想斷橋幽徑隱隱漁村向晩孤烟起　殘陽裏脉<lb/>
脉朱欄靜倚黯然情緒未飲先如醉愁無際暮雲過了<lb/>
秋風老盡故人千里竟日空凝睇<lb/>
　　竹馬子<lb/>
登孤壘荒凉危亭曠望靜臨烟渚對雌霓挂雨雄風拂<lb/>
<pb n="KR4j0075_WYG_005-22b"/>
檻微收煩暑漸覺一葉驚秋殘蟬噪晚素啇時序覽景<lb/>
想前歡指神京非霧非烟㴱處　向此成追感新愁易<lb/>
積故人難聚憑髙盡日凝竚贏得銷魂無語極目霽靄<lb/>
霏微斷鴉零亂蕭索江城暮南樓畫角又逐殘陽去<lb/>
　　玉山枕<lb/>
驟雨新齊蕩原野清如洗斷霞散彩殘陽倒影天外雲<lb/>
峯數朶相倚露莎烟芰滿池塘見次第幾番紅翠當是<lb/>
時河朔飛觴避炎蒸想風流堪繼　晩來髙樹清風起<lb/>
<pb n="KR4j0075_WYG_005-23a"/>
動簾幙生秋氣畫樓晝寂蘭堂夜靜舞艶歌姝漸任羅<lb/>
綺訟閑時泰足風情便爭柰雅歡都廢省教成幾闋新<lb/>
歌盡新聲好尊前重理<lb/>
　　河傳<lb/>
淮岸漸晚圓荷向背芙蓉㴱淺仙娥畫舸露影紅芳交<lb/>
亂難分花與面　采多乍覺輕舸滿呼歸伴急槳烟村<lb/>
遠隱隱棹歌漸被蒹葭遮斷曲終人不見<lb/>
　　木蘭花慢<hi>清明</hi>
<pb n="KR4j0075_WYG_005-23b"/>
坼桐花爛熳乍疎雨洗清明正艶杏燒林緗桃繡野芳<lb/>
景如屏傾城盡尋勝賞驟雕鞍紺幰出郊坰風暖繁絃<lb/>
脆管萬家競奏新聲　盈盈鬬草踏青人艶冶逓逢迎<lb/>
向路傍往往遺簪墜珥珠翠縱横歡情對佳麗地任金<lb/>
罍罄竭玉山傾拚却明朝永日畫堂一枕春酲<lb/>
　<lb/>
　<lb/>
　詞綜巻五<lb/>
</p>
<p>
</p>
  </div>
</body>
</text>
</TEI>
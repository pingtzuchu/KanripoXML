<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詞綜巻六</head> <lb/>
    <p>
<pb n="KR4j0075_WYG_006-1a"/>
欽定四庫全書<lb/>
　詞綜巻六<lb/>
　　　　　　　　　　翰林院檢討朱彛尊編<lb/>
　　宋詞六十四首<lb/>
　　　蘇　軾<hi>十五首</hi>　　　　　黄庭堅<hi>四首</hi>
　　　秦　觀<hi>十九首</hi>　　　　　晁補之<hi>十五首</hi>
　　　張　耒<hi>三首</hi>　　　　　　陳師道<hi>二首</hi>
　　　李　豸<hi>二首</hi>　　　　　　李之儀<hi>四首</hi>
<pb n="KR4j0075_WYG_006-1b"/>
　蘇　軾<hi>字子瞻眉山人嘉祐初試禮部第一歴官翰林學士紹聖初安置惠州徙昌化元符初北</hi>
　　　　<hi>還卒於常州高宗即位贈資政殿學士復贈太師諡文忠有東坡居士詞二巻</hi>
　　　　<hi>晁无咎云居士詞人謂多不諧音律然横放傑出自是曲子内縛不住者  陳無已云東</hi>
　　　　<hi>坡以詩為詞如教坊雷大使之舞雖極天下之工要非本色  陸務觀云世言東坡不能</hi>
　　　　<hi>歌故所作樂府詞多不恊晁以道謂紹聖初與東坡别于汴上東坡酒酣自歌古陽闗則</hi>
　　　　<hi>公非不能歌但豪放不喜裁剪以就聲律耳又云東坡詞歌之曲終覺天風海雨逼人</hi>
　　　　<hi>周煇云豈無去國流離之思殊覺哀而不傷  吹劒續錄云東坡在玉堂日有幕士善歌</hi>
　　　　<hi>因問我詞比栁耆卿何如對曰栁郎中詞只好十七八女孩兒按執紅牙拍歌楊栁岸曉</hi>
<pb n="KR4j0075_WYG_006-2a"/>
　　　　<hi>風殘月學士詞須闗西大漢執鐵綽板唱大江東去公為之絶倒  胡致堂云詞曲至東</hi>
　　　　<hi>坡一洗綺羅香澤之態擺脱綢繆宛轉之度使人登高望逺舉首高歌逸懐浩氣超乎塵</hi>
　　　　<hi>垢之外於是花間為皂隸而耆卿為輿臺矣  張叔夏云東坡詞清麗舒徐處高出人表</hi>
　　　　<hi>周秦諸人所不能到</hi>
　　醉翁操<hi>琴曲</hi>
琅然清圜誰彈響空山無言惟翁醉中和其天月明風<lb/>
露娟娟人未眠荷蕢過山前曰有心也哉此賢　醉翁<lb/>
笑詠聲和流泉醉翁去後空有朝吟夜怨山有時而童<lb/>
<pb n="KR4j0075_WYG_006-2b"/>
巔水有時而囘川思翁無嵗年翁今為飛仙此意在人<lb/>
間試聽徽外三兩絃<lb/>
　　行香子<lb/>
攜手江村梅雪飄裙情何限處處消魂故人不見舊曲<lb/>
重聞向望湖樓孤山寺湧金門　尋常行處題詩千首<lb/>
繡羅衫與拂輕塵别來相憶知有何人有湖中月江邊<lb/>
栁隴頭雲<lb/>
　　哨遍<lb/>
<pb n="KR4j0075_WYG_006-3a"/>
睡起畫堂銀蒜押簾珠幕雲垂地初雨歇洗出碧羅天<lb/>
正溶溶養花天氣一霎晴風迴芳草榮光浮動巻皺銀<lb/>
塘水方杏靨勻酥花鬚吐繡園林翠紅排比見乳燕梢<lb/>
蜨過繁枝忽一綫爐香惹遊絲畫永人閑獨立斜陽晚<lb/>
來情味　便攜將佳麗乗興深入芳菲裏撥胡琴語輕<lb/>
攏慢撚總伶俐看緊約羅裙急趣檀板霓裳入破驚鴻<lb/>
起顰月臨眉醉霞横臉歌聲悠颺雲際任滿頭紅雨落<lb/>
花飛漸鳷鵲樓西玉蟾低尚徘徊未盡歡意君看今古<lb/>
<pb n="KR4j0075_WYG_006-3b"/>
悠悠浮幻人間世這些百嵗光隂幾日三萬六千而已<lb/>
醉鄉路穏不妨行但人生要適情耳<lb/>
　　賀新涼<lb/>
乳燕飛華屋悄無人槐隂轉午晩涼新浴手弄生綃白<lb/>
團扇扇手一時似玉漸困倚孤眠清熟簾外誰來推繡<lb/>
户枉教人夢斷瑤臺曲又却是風敲竹　石榴半吐紅<lb/>
巾蹙待浮花浪蘂都盡伴君幽獨穠艶一枝細看取芳<lb/>
意千重似束又恐被秋風驚綠若待得君來向此花前<lb/>
<pb n="KR4j0075_WYG_006-4a"/>
對酒不忍觸共粉淚兩簌簌<hi>胡元任云托意高逺</hi>
　　水龍吟<hi>和章質夫楊花韻</hi>
似花還似非花也無人惜從教墜抛家傍路思量却似<lb/>
無情有思縈損柔腸困酣嬌眼欲開還閉夢隨風萬里<lb/>
尋郎去處又還被鶯呼起　不恨此花飛盡恨西園落<lb/>
紅難綴曉來雨過遺踪何在一池萍碎春色三分二分<lb/>
塵土一分流水細看來不是楊花㸃㸃是離人淚<hi>張叔夏云</hi>
<hi>後片愈出愈竒真是壓倒今古</hi>
<pb n="KR4j0075_WYG_006-4b"/>
　　又<hi>黄州夢過棲霞樓</hi>
小舟横截春江卧看翠壁紅樓起雲間笑語使君高㑹<lb/>
佳人半醉危柱哀絃艶歌餘響遏雲縈水念故人老大<lb/>
風流未減獨回首烟波裏　推枕惘然不見但空江月<lb/>
明千里五湖聞道扁舟歸去仍攜西子雲夢南州武昌<lb/>
南岸昔遊應記料多情夢裏端來見我也參差是<lb/>
　　浣溪沙<hi>遊蘄水清泉寺</hi>
山下蘭芽短浸溪松間沙路淨無泥瀟瀟暮雨子規啼<lb/>
<pb n="KR4j0075_WYG_006-5a"/>
　誰道人生難再少君看流水尚能西休將白髪唱黄<lb/>
雞<hi>寺前水西流</hi>
　　卜算子<hi>鴈</hi>
缺月挂疎桐漏斷人初定<hi>一作靜</hi>時見幽人獨往來縹緲<lb/>
孤鴻影　驚起却回頭有恨無人省㨂盡寒枝不肻栖<lb/>
寂寞沙洲冷<hi>黄魯直云語意高妙似非喫烟火食人語</hi>
　　江城子<lb/>
天涯流落思無窮既相逢却匆匆攜手佳人和淚折殘<lb/>
<pb n="KR4j0075_WYG_006-5b"/>
紅為問東風餘幾許春縱在與誰同　隋堤三月水溶<lb/>
溶背歸鴻去呉中回望彭城清泗與淮通寄我相思千<lb/>
㸃淚流不到楚江東<lb/>
　　念奴嬌<hi>赤壁懷古</hi>
大江東去浪聲沈千古風流人物故壘西邊人道是三<lb/>
國孫呉赤壁亂石崩雲驚濤掠岸捲起千堆雪江山如<lb/>
畫一時多少豪傑　遙想公瑾當年小喬初嫁了雄姿<lb/>
英發羽扇綸巾談笑間檣櫓灰飛煙滅故國神遊多情<lb/>
<pb n="KR4j0075_WYG_006-6a"/>
應是笑我生華髪人間如寄一尊還酹江月<hi>按他本浪聲沈作浪</hi>
<hi>淘盡與調未協孫呉作周郎犯下公瑾字崩雲作穿空掠岸作拍岸又多情應是笑我生華髪作多情應笑我</hi>
<hi>早生華髪益非今從容齋隨筆所載黄魯直手書本更正至于小喬初嫁宜句絶了字屬下句乃合</hi>
　　蝶戀花<lb/>
春事闌珊芳草歇客裏風光又過清明節小院黄昏人<lb/>
憶别落花處處聞啼鴂　咫尺江山分楚越目斷魂消<lb/>
應是音塵絶破夢五更心欲折角聲吹落梅花月<lb/>
　　如夢令<hi>有寄</hi>
<pb n="KR4j0075_WYG_006-6b"/>
為向東坡傳語人在畫<hi>一作玉</hi>堂深處别後有誰來雪壓<lb/>
小橋無路歸去歸去江上一犁春雨<lb/>
　　昭君怨<lb/>
誰作桓伊三弄驚破綠窓幽夢新月與愁烟滿江天<lb/>
欲去又還不去明日落花飛絮飛絮送行舟水東流<lb/>
　　㸃絳脣<hi>重九</hi>
不用悲秋今年身健還高宴江村海甸總作空花觀<lb/>
尚想潢汾蘭菊紛相半樓船逺白雲飛亂空有年年鴈<lb/>
<pb n="KR4j0075_WYG_006-7a"/>
　　採桑子<hi>潤州多景樓與孫巨源遇</hi>
多情多感仍多病多景樓中樽酒相逢樂事囘頭一笑<lb/>
空　停杯且聽琵琶語細撚輕攏醉臉春融斜照江天<lb/>
一抹紅<lb/>
　黄庭堅<hi>字魯直分寧人舉進士元祐初為校書郎遷集賢校理擢起居舍人追諡文節有山谷詞</hi>
　　　　<hi>二巻</hi>
　　　　<hi>晁旡咎云魯直小詞固髙妙然不是當行家語</hi>
　　減字朩蘭花<lb/>
<pb n="KR4j0075_WYG_006-7b"/>
中秋無雨醉送月銜西嶺去笑口須開幾度中秋見月<lb/>
來　前年江外兒女傳杯兄弟㑹此夜登樓小謝清吟<lb/>
慰白頭<lb/>
　　醜奴兒令<lb/>
櫻桃著子如紅豆不管春歸聞道開時蜂惹香鬚蜨惹<lb/>
衣　樓臺燈火明珠翠酒戀歌迷醉玉東西少箇人人<lb/>
暖被攜<lb/>
　　念奴嬌<lb/>
<pb n="KR4j0075_WYG_006-8a"/>
斷虹霽雨淨秋空山染脩眉新綠桂影扶疎誰便道今<lb/>
夕清輝不足萬里清天姮娥何處駕此一輪玉寒光零<lb/>
亂為誰偏照<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁　年少從我追遊晩城幽徑遶張園<lb/>
森朩共倒金荷家萬里難得樽前相屬老子平生江南<lb/>
江北最愛臨風曲孫郎微笑坐來聲歕霜竹<lb/>
　　虞美人<hi>宜州見梅作</hi>
天涯也有江南信梅破知春近夜闌風細得香遲不道<lb/>
曉來開遍向南枝　玉臺弄粉花應妬飄到眉心住平<lb/>
<pb n="KR4j0075_WYG_006-8b"/>
生箇裏願盃深去國十年老盡少年心<lb/>
　秦　觀<hi>字少游高郵人登第後蘇軾薦於朝除太學博士遷正字兼國史院編修官坐黨籍徙徽</hi>
　　　　<hi>宗立放還至藤州卒有淮海詞三巻</hi>
　　　　<hi>晁无咎云近來作者皆不及少游如斜陽外寒鴉數㸃流水遶孤村雖不識字人亦知是</hi>
　　　　<hi>天生好言語辭蔡伯世云子瞻辭勝乎情耆卿情勝乎辭  情相稱者惟少游而已  張</hi>
　　　　<hi>綖云少游多婉約子瞻多豪放當以婉約為主  釋覺範云少游小詞奇麗詠歌之想見</hi>
　　　　<hi>其神情在絳闕道山之間謂葉少藴云少游樂府語工而入律知樂者  之作家子瞻戲</hi>
　　　　<hi>云山抹微雲秦學士露花倒影栁屯田微以氣格為病也</hi>
<pb n="KR4j0075_WYG_006-9a"/>
　　滿庭芳<lb/>
山抹微雲天粘衰草畫角聲斷譙門暫停征棹聊共引<lb/>
離尊多少蓬萊舊事空回首烟靄紛紛斜陽外寒鴉數<lb/>
㸃流水遶孤村　消魂當此際香囊暗解羅帶輕分謾<lb/>
贏得青樓薄倖名存此去何時見也襟袖上空染啼㾗<lb/>
傷情處高城望斷燈火已黄昏<lb/>
　　又<lb/>
晩色雲開春隨人意驟雨方過還晴高臺芳樹飛燕蹴<lb/>
<pb n="KR4j0075_WYG_006-9b"/>
紅英舞困榆錢自落秋千外綠水橋平東風裏朱門映<lb/>
栁低按小秦箏　多情行樂處珠鈿翠葢玉轡紅纓漸<lb/>
酒空金榼花困蓬<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>豆蔲梢頭舊恨十年夢屈指堪驚<lb/>
凭欄久疎烟淡日寂寞下蕪城<lb/>
　　望海潮<hi>洛陽懷古</hi>
梅英疎淡氷澌溶洩東風暗換年華金谷俊遊銅駝巷<lb/>
陌新晴細履平沙長記誤隨車正絮翻蜨舞芳思交加<lb/>
栁下桃蹊亂分春色到人家　西園夜飲鳴笳有華燈<lb/>
<pb n="KR4j0075_WYG_006-10a"/>
礙月飛葢妨花蘭苑未空行人漸老重來事事堪嗟烟<lb/>
暝酒旗斜但倚樓極目時見棲鴉無奈歸心暗隨流水<lb/>
到天涯<lb/>
　　如夢令<lb/>
遙夜月明如水風緊驛亭深閉夢破鼠窺燈霜送曉寒<lb/>
侵被無寐無寐門外馬嘶人起<lb/>
　　生查子<lb/>
眉黛逺山長新栁開青眼樓閣斷霞明羅幙春寒淺<lb/>
<pb n="KR4j0075_WYG_006-10b"/>
盃嫌玉漏遲燭厭金刀剪月色忽飛來花影和簾巻<lb/>
　　浣溪沙<lb/>
漠漠輕寒上小樓曉隂無賴似窮秋淡煙流水畫屏幽<lb/>
　自在飛花輕似夣無邊絲雨細如愁寶簾閑挂小銀<lb/>
鈎<lb/>
　　減字木蘭花<lb/>
天涯舊恨獨自凄凉人不問欲見迴腸斷續薰爐小篆<lb/>
香　黛蛾長斂任是東風吹不展困倚危樓過盡飛鴻<lb/>
<pb n="KR4j0075_WYG_006-11a"/>
字字愁<lb/>
　　憶秦蛾<lb/>
暮雲碧佳人不見愁如織愁如織兩行征鴈數聲羌笛<lb/>
　錦書難寄西飛翼無言只是空相憶空相憶紗窓月<lb/>
淡影雙人隻<lb/>
　　阮郎歸<lb/>
滿天風雨破寒初燈殘庭院虚麗譙吹徹小單于迢迢<lb/>
清夜徂　鄉夢斷旅情孤崢嶸嵗又除衡陽猶有雁傳<lb/>
<pb n="KR4j0075_WYG_006-11b"/>
書郴陽和鴈無<lb/>
　　好事近<hi>夢中作</hi>
春路雨添花花動一山春色行到小橋深處有黄鸝千<lb/>
百　飛雲當面化龍蛇夭嬌轉空碧醉卧古藤隂下了<lb/>
不知南北<lb/>
　　畫堂春<lb/>
東風吹栁日初長雨餘芳草斜陽杏花零亂燕泥香睡<lb/>
損紅籹　寶篆烟消龍鳳畫屏雲鎖瀟湘暮寒初透薄<lb/>
<pb n="KR4j0075_WYG_006-12a"/>
羅裳無限思量<lb/>
　　鵲橋仙<lb/>
纎雲弄巧飛星傳恨銀漢迢迢暗度金風玉露一相逢<lb/>
便勝却人間無數　柔情似水佳期如夢忍顧鵲橋歸<lb/>
路兩情若是久長時又豈在朝朝暮暮<lb/>
　　虞美人<lb/>
高城望斷塵如霧不見連驂處夕陽村外小灣頭只有<lb/>
栁花無數送歸舟　瓊枝玉樹頻相見只恨離人逺欲<lb/>
<pb n="KR4j0075_WYG_006-12b"/>
將幽恨寄青樓爭奈無情江水不西流<lb/>
　　踏莎行<hi>郴州旅舍</hi>
霧失樓臺月迷津渡桃源望斷無尋處可堪孤館閉春<lb/>
寒杜鵑聲裏斜陽暮　驛寄梅花魚傳尺素砌成此恨<lb/>
無重數郴江幸自遶郴山為誰流下瀟湘去<hi>釋天隠云末二句從</hi>
<hi>沅湘日夜東流去不為愁人住少時變化來極黄山谷云此詞高絶但斜陽暮三字為重犯耳又云  似劉夢</hi>
<hi>得楚蜀間語曰胡元任云子瞻絶愛尾兩句自書于扇  少游已矣雖萬身何贖</hi>
　　江城子<lb/>
<pb n="KR4j0075_WYG_006-13a"/>
西城楊栁弄春柔動離憂淚難收猶記多情曽為繫歸<lb/>
舟碧野朱橋當日事人不見水空流　韶華不為少年<lb/>
留恨悠悠幾時休飛絮落花時候一登樓便做春江都<lb/>
是淚流不盡許多愁<lb/>
　　八六子<lb/>
倚危亭恨如芳草萋萋剗盡還生念栁外青驄别後水<lb/>
邊紅袂分時愴然暗驚　無端天與娉婷夜月一簾幽<lb/>
夢春風十里柔情怎奈何<hi>一作向</hi>歡娯漸隨流水素絃聲<lb/>
<pb n="KR4j0075_WYG_006-13b"/>
斷翠綃香減那堪片片飛花弄晚濛濛殘雨籠晴正銷<lb/>
凝黄鸝又啼數聲<lb/>
　　金明池<lb/>
瓊苑金池青門紫陌似雪楊花滿路雲日淡天低晝永<lb/>
過三㸃兩㸃細雨好花枝半出牆頭似悵望芳草王孫<lb/>
何處更水遶人家橋當門巷燕燕鶯鶯飛舞　怎得東<lb/>
君長為主把綠鬢朱顔一時留住佳人唱金衣莫惜才<lb/>
子倒玉山休訴況春來倍覺傷心念故國情多新年愁<lb/>
<pb n="KR4j0075_WYG_006-14a"/>
苦縱寶馬嘶風紅塵拂面也只<hi>一作則</hi>尋芳歸去<lb/>
　　水龍吟<lb/>
小樓連苑横空下窺繡轂雕鞍驟疎簾半捲單衣初試<lb/>
清明時候破暖輕風弄晴微雨欲無還有賣花聲過盡<lb/>
垂楊院落紅成陣飛鴛甃　玉珮丁東别後悵佳期參<lb/>
差難又名韁利鎖天還知道和天也瘦花下重門栁邊<lb/>
深巷不堪回首念多情但有當時皓月照人依舊<lb/>
　　南柯子<hi>贈陶心兒</hi>
<pb n="KR4j0075_WYG_006-14b"/>
玉漏迢迢盡銀潢淡淡横夢回宿酒未全醒已被鄰雞<lb/>
催起怕天明　臂上妝猶在襟間淚尚盈水邊燈火漸<lb/>
人行天外一鈎殘月照三星<hi>高齋詩話云少游在蔡州與官奴婁婉字東玉者甚</hi>
<hi>密贈之詞云小樓連苑横空又云玉珮丁東别後者是也又贈陶心兒詞云天外一鈎横月帶三星謂心字也</hi>
　晁補之<hi>字尤咎鉅野人舉進士元祐初除祕書省正字遷校書郎以祕閣校理通判揚州召還為</hi>
　　　　<hi>著作郎坐黨籍徙大觀末知泗州卒有雞助集詞一巻</hi>
　　　　<hi>陳質齋云无咎嘗云今代詞手惟秦七黄九然兩公之詞亦自有不同若无咎佳者固未</hi>
　　　　<hi>多遜也</hi>
<pb n="KR4j0075_WYG_006-15a"/>
　　滿江紅<lb/>
東武城南新堤固漣漪初溢隠隠遍長陵高阜卧紅堆<lb/>
碧枝上殘花吹盡也與君試向江邊覓問向前猶有幾<lb/>
多春三之一　官裏事何時畢風雨外無多日相將泛<lb/>
曲水滿城爭出不見蘭亭修褉事當時座上皆豪逸到<lb/>
如今修竹滿山隂空陳迹<lb/>
　　臨江仙<hi>信州作</hi>
謫宦江城無屋買殘僧野寺相依松間藥臼竹間衣水<lb/>
<pb n="KR4j0075_WYG_006-15b"/>
窮行到處雲起坐看時　一箇幽禽緣底事苦來醉耳<lb/>
邊啼月斜西院愈聲悲青山無限好猶道不如歸<lb/>
　　又<lb/>
綠暗汀洲三月暮落花風靜帆收垂楊低映朩蘭舟半<lb/>
篙春水滑一段夕陽愁　灞水橋東回首處美人新上<lb/>
簾鈎青鸞無計入紅樓行雲歸楚峽飛夢到揚州<lb/>
　　永遇樂<hi>東臯寓居</hi>
松菊堂深芰荷池小長夏清暑燕引雛還鳩呼婦往人<lb/>
<pb n="KR4j0075_WYG_006-16a"/>
靜郊原趣麥天已過薄衣輕扇試起遶園徐步聽衡宇<lb/>
欣欣童稚共説夜來初雨　蒼苔徑裏紫葳枝上數㸃<lb/>
幽花垂露東里催鋤西鄰助餉相戒清晨去斜川歸興<lb/>
翛然滿目回首帝鄉何處只愁恐輕鞍犯夜灞陵舊路<lb/>
　　摸魚兒<lb/>
買陂塘旋栽楊栁依稀淮岸湘浦東臯雨足輕㾗漲沙<lb/>
觜鷺來鷗聚堪愛處最好是一川夜月光流渚無人自<lb/>
舞任翠幕張天柔茵藉地酒盡未能去　青綾被休憶<lb/>
<pb n="KR4j0075_WYG_006-16b"/>
金閨故步儒冠曽把身誤弓刀千騎成何事荒了邵平<lb/>
𤓰圃君試覻滿青鏡星星鬢影今如許功名浪語便做<lb/>
得班超封侯萬里歸計恐遲暮<lb/>
　　憶少年<lb/>
無窮宮栁無情畫舸無根行客南山尚相送只高城人<lb/>
隔　罨畫園林溪紺碧算重來盡成陳迹劉郎鬢如此<lb/>
況桃花顔色<lb/>
　　下水船<lb/>
<pb n="KR4j0075_WYG_006-17a"/>
上客驪駒繫驚喚銀瓶睡起困倚妝臺盈盈正解羅髻<lb/>
鳳釵墜繚繞金盤玉指巫山一段雲委　半窺鏡向我<lb/>
横秋水斜領花枝交鏡裏淡拂鉛華匆匆自整羅綺斂<lb/>
眉翠惟有愔愔密意空作江邊解珮<hi>能改齋漫錄廖明畧與无咎同登科</hi>
<hi>明畧所游田氏麗姝也一日明畧邀无咎晨過田氏田遽起對鑑理髪且盼且語草草妝掠以與客對无咎以</hi>
<hi>明畧故有意而莫傳也因賦下水船一闋</hi>
　　滿庭芳<hi>赴信日舟中别次膺十二叔</hi>
鷗起蘋中魚驚荷底畫船天上來時翠灣紅渚宛似武<lb/>
<pb n="KR4j0075_WYG_006-17b"/>
陵迷更晚青山更好孤雲帶逺雨絲垂清歌裏金尊未<lb/>
掩誰使動分攜　竹林高晉阮阿咸瀟散猶愧風期便<lb/>
棄官終隠釣叟苔磯縱是㝠鴻雲外應念我垂翼低飛<lb/>
新詞好他年認取天際片帆歸<lb/>
　　迷神引<hi>貶玉溪對江山作</hi>
黯黯青山紅日暮浩浩大江東注餘霞散綺回向烟波<lb/>
路使人愁長安逺在何處幾㸃漁燈小迷近塢一片客<lb/>
帆低傍前浦　暗想平生自悔儒冠誤覺阮途窮歸心<lb/>
<pb n="KR4j0075_WYG_006-18a"/>
阻斷魂縈目一千里傷平楚怪竹枝歌聲聲怨為誰苦<lb/>
猿鳥一時啼驚島嶼燭暗不成眠聽津鼓<lb/>
　　古陽闗<hi>寄無斁八弟宰寳應</hi>
衰草蛩吟咽暗栁螢飛滅空庭雨過西風緊飄黄葉巻<lb/>
書帷寂靜對此傷離别重感歎中秋數日又圓月　沙<lb/>
觜檣竿上淮水濶有飛鳧客詞珠玉氣氷雪且莫教皓<lb/>
月照影驚華髪問幾時清樽夜景共佳節<lb/>
　　好事近<hi>南都寄厯下人</hi>
<pb n="KR4j0075_WYG_006-18b"/>
絲管閙南湖湖上醉遊時晩獨看山橋官栁淚無言偷<lb/>
滿　坐中誰唱解愁詞紅妝勸金盞物是奈人非是負<lb/>
東風心眼<lb/>
　　水龍吟<hi>始去齊路逢次膺叔感别叙舊</hi>
去年暑雨鈎盤夜闌睡起同征轡今年芳草齊河古岸<lb/>
扁舟同艤萍梗孤踪夢魂浮世别離常是念當時綠鬢<lb/>
狂歌痛飲今憔悴東風裏　此去濟南為説道愁腸不<lb/>
醒猶醉多情北渚兩行烟栁一湖春水還唱新聲後人<lb/>
<pb n="KR4j0075_WYG_006-19a"/>
重到應悲桃李待歸時攬取庭前皓月也應堪寄<lb/>
　　惜奴嬌<lb/>
歌闋瓊筵暗失金貂侣説𠂻腸丁寧囑付棹舉帆開黯<lb/>
行色秋將暮欲去待却回高城已暮　漁火烟村但觸<lb/>
目傷離緒此情向阿誰分訴那裏思量爭知我思量苦<lb/>
最苦睡不著西風夜雨<lb/>
　　鬬百花<lb/>
小小盈盈珠翠憶得眉長眼細曽共映花低語已解傷<lb/>
<pb n="KR4j0075_WYG_006-19b"/>
春情意重向溪堂臨風看舞梁州依舊照人秋水轉更<lb/>
添姿媚　與問階上簸錢時節記微笑但把纎腰向人<lb/>
嬌倚不見還休誰教見了厭厭還是向來情味<lb/>
　　調笑<hi>西子</hi>
腸斷越江岸越女江頭紗自浣天然玉貌鉛紅淺　自<lb/>
弄芙蓉日晩紫騮嘶去猶回眄笑入荷花不見<lb/>
　張　耒<hi>字文潜淮隂人第進士歴官起居舍人以直龍圖閣知潤州坐黨籍謫官晚監南嶽廟主</hi>
　　　　<hi>管崇福宫建炎初贈集英殿修撰有宛丘集</hi>
<pb n="KR4j0075_WYG_006-20a"/>
　　風流子<lb/>
亭臯朩葉下重陽近又是搗衣秋奈愁入庾腸老侵潘<lb/>
鬢謾簮黄菊花也應羞楚天晩白蘋烟盡處紅蓼水邊<lb/>
頭芳草有情夕陽無語雁横南浦人倚西樓　玉容知<lb/>
安否香箋共錦字兩處悠悠空恨碧雲離合青鳥沈浮<lb/>
向風前懊惱芳心一㸃寸眉兩葉禁甚閑愁情到不堪<lb/>
言處分付東流<lb/>
　　少年遊<lb/>
<pb n="KR4j0075_WYG_006-20b"/>
含羞倚醉不成歌纎手掩香羅偎花映燭偷傳深意酒<lb/>
思入横波　看朱成碧心迷亂翻脈脈斂雙蛾相見時<lb/>
稀隔别多又春盡奈愁何<lb/>
　　秋蘂香<lb/>
簾幙疎疎風透一線香飄金獸朱欄倚遍黄昏後廊上<lb/>
月華如晝　别離滋味濃如酒著人瘦此情不及牆東<lb/>
栁春色年年依舊<lb/>
　陳師道<hi>字履常一字無已彭城人元祐初以蘇軾等薦為徐州教授遷太學博士終祕書省正字</hi>
<pb n="KR4j0075_WYG_006-21a"/>
　　　　<hi>有後山集長短句二巻</hi>
　　　　<hi>胡元任云後山自謂他文未能及人獨於詞不減秦七黄九其自矜如此</hi>
　　菩薩蠻<hi>箏</hi>
哀箏一弄湘江曲聲聲寫盡湘波綠纎指十三絃細將<lb/>
幽恨傳　當筵秋水慢玉柱斜飛鴈彈到斷腸時春山<lb/>
眉黛低<lb/>
　　減字朩蘭花<hi>晁無咎出小鬟佐飲</hi>
娉娉嫋嫋芍藥枝頭紅様<hi>一作玉</hi>小舞袖低迴<hi>一作遲遲</hi>心到<lb/>
<pb n="KR4j0075_WYG_006-21b"/>
郎邊客已知　金尊玉<hi>一作當筵舉</hi>酒勸我花前千萬壽莫<lb/>
莫休休白髪簮花我自羞<lb/>
　李　廌<hi>字方叔華山人鄉舉試禮部不遇絶意進取定居長社有月巖集</hi>
　　清平樂<lb/>
落梅嗚咽黯澹城頭月吹滿江天驚夢蜨喚起畫樓傷<lb/>
别　簾風輕觸銀鈎梧桐玉露新秋底事瑣窓深夜素<lb/>
娥長伴人愁<lb/>
　　虞美人<lb/>
<pb n="KR4j0075_WYG_006-22a"/>
玉闌干外清江浦渺渺天涯雨好風如扇雨如簾時見<lb/>
岸花汀草漲痕添　青林枕上闗山路卧想乗鸞處碧<lb/>
蕪千里思悠悠惟有霎時涼夢到南州<lb/>
　李之儀<hi>字端叔無棣人歴樞密院編修官通判原州徽宗初提舉河東常平坐為范純仁遺表作</hi>
　　　　<hi>行狀編管太平遂居姑熟乆之徙唐州終朝請大夫有姑溪詞二巻</hi>
　　卜算子<lb/>
我住長江頭君住長江尾日日思君不見君共飲長江<lb/>
水　此水幾時休此恨何時已只願君心似我心定不<lb/>
<pb n="KR4j0075_WYG_006-22b"/>
負相思意<lb/>
　　如夢令<lb/>
回首蕪城舊苑還是翠深紅淺春意已無多斜日滿簾<lb/>
飛燕不見不見門掩落花庭院<lb/>
　　清平樂<lb/>
蕭蕭風葉似與更聲接欲寄明璫非為怯夢斷蘭舟桂<lb/>
楫　學書但寫鴛鴦却應無那愁腸安得一雙飛去春<lb/>
風芳草池塘<lb/>
<pb n="KR4j0075_WYG_006-23a"/>
　　好事近<lb/>
春到雨初晴正在小樓時節栁眼向人微笑傍闌干堪<lb/>
折　暮山濃淡鎖烟霏梅杏半明滅玉斚莫辭沈醉判<lb/>
歸時斜月<lb/>
　<lb/>
　<lb/>
　<lb/>
　<lb/>
<pb n="KR4j0075_WYG_006-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詞綜巻六<lb/>
</p>
<p>
</p>
  </div>
</body>
</text>
</TEI>
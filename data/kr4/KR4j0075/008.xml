<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>詞綜巻八</head> <lb/>
    <p>
<pb n="KR4j0075_WYG_008-1a"/>
欽定四庫全書<lb/>
　詞綜巻八<lb/>
　　　　　　　　　　翰林院檢討朱彛尊編<lb/>
　　宋詞六十首<lb/>
　　　孔平仲<hi>一首</hi>　　　　米　芾<hi>一首</hi>
　　　滕宗諒<hi>一首</hi>　　　　鄭　僅<hi>二首</hi>
　　　黄　裳<hi>一首</hi>　　　　張景脩<hi>一首</hi>
　　　孫　艤<hi>一首</hi>　　　　程　過<hi>二首</hi>
<pb n="KR4j0075_WYG_008-1b"/>
　　　解　昉<hi>一首</hi>　　　　陳　亞<hi>一首</hi>
　　　張舜民<hi>一首</hi>　　　　王　雱<hi>一首</hi>
　　　蔡　挺<hi>一首</hi>　　　　汪輔之<hi>一首</hi>
　　　趙鼎臣<hi>一首</hi>　　　　蘇　庠<hi>三首</hi>
　　　劉　涇<hi>一首</hi>　　　　潘元質<hi>二首</hi>
　　　蘇　過<hi>一首</hi>　　　　秦　湛<hi>一首</hi>
　　　許　庭<hi>一首</hi>　　　　葛勝仲<hi>二首</hi>
　　　李冠<hi>一首</hi>　　　　　張表臣<hi>一首</hi>
<pb n="KR4j0075_WYG_008-2a"/>
　　查　荎<hi>一</hi>　<hi>首/</hi>　　　　周紫芝<hi>十四首</hi>
　　謝　逸<hi>九首</hi>　　　　　謝　薖<hi>二首</hi>
　　葛　郯<hi>二首</hi>　　　　　廖行之<hi>二首</hi>
　孔平仲<hi>字毅父新塗人第進士官祕書丞集賢校理謫知衡州徙韶州復責惠州别駕安置召為</hi>
　　　　<hi>户部金部郎中出提舉永興路刑獄帥鄜延環慶有清江集</hi>
　　千秋嵗<hi>次韻少游見贈</hi>
春風湖外紅杏花初退孤館靜愁腸碎淚餘痕在枕别<lb/>
乆香銷帶新睡起小園戲蜨飛成對　惆悵人誰會隨<lb/>
<pb n="KR4j0075_WYG_008-2b"/>
處聊傾葢情暫遣心何在錦書消息斷玉漏花陰改遲<lb/>
日暮仙山杳杳空雲海<lb/>
　米　芾<hi>字元章吳人厯官太常博士知無為軍召為書畫學博士擢禮部員外郎出知淮陽軍有</hi>
　　　　<hi>襄陽集</hi>
　　滿庭芳<hi>與周熟仁試賜茶甘露寺</hi>
雅燕飛觴清談揮麈使君髙㑹羣賢密雲雙鳯初破縷<lb/>
金團窓外爐烟自動開缾試二品香泉輕濤起香生玉<lb/>
麈雪濺紫甌圓　嬌鬟宜美盼雙擎翠袖穩步紅蓮坐<lb/>
<pb n="KR4j0075_WYG_008-3a"/>
中客翻愁酒醒歌闌㸃上紗籠畫燭花驄弄月影當軒<lb/>
頻相顧餘歡未盡欲去且留連<lb/>
　滕宗諒<hi>字子京河南人舉進士厯官天章閣待制徙慶州再知虢州復徙岳州終知蘇州</hi>
　　臨江仙<hi>巴陵</hi>
湖水連天天連水秋來分外澄清君山自是小蓬瀛氣<lb/>
蒸雲夢澤波撼岳陽城　帝子有靈能鼓瑟凄然依舊<lb/>
傷情㣲聞蘭芷動芳馨曲終人不見江上數峯青<lb/>
　鄭　僅<hi>字彦能彭城人第進士累官吏部侍郎知徐州遷顯謨閣直學士通議大夫贈光祿大夫</hi>
<pb n="KR4j0075_WYG_008-3b"/>
　　　　<hi>諡脩敏</hi>
　　調笑<hi>武陵</hi>
烟暖武陵晩洞裏春長花爛熳紅英滿地溪流淺漸聴<lb/>
雲中雞犬劉郎迷路香風逺誤到蓬萊仙館<lb/>
　　又<lb/>
聲切恨難説千里潮平春浪濶梅風不解相思結忍送<lb/>
落花飛雪多才一去芳音絶更對珠簾新月<lb/>
　黄　裳<hi>字勉仲延平人厯官端明殿學士贈少傅有演山集詞二卷</hi>
<pb n="KR4j0075_WYG_008-4a"/>
　　雨淋鈴<lb/>
天南游客甚而今却送君南國西風萬里無限吟蟬暗<lb/>
續離情如織秣馬脂車去即去多少人惜望百里烟慘<lb/>
雲山送兩城愁作行色　飛帆過浙西封域到秋深且<lb/>
艤荷花澤就船買得鱸鱖新榖破雪堆香粒此興誰同<lb/>
須記東秦有客相憶願聴了一闋歌聲醉倒拚今日<lb/>
　張景脩<hi>字敏叔常州人元豐末為饒州浮梁令遷曹郎中</hi>
　　選冠子<hi>詠栁</hi>
<pb n="KR4j0075_WYG_008-4b"/>
嫩水挼藍遙堤影翠半雨半烟橋畔鳴禽弄石夢草縈<lb/>
心偏稱謝家池館紅粉牆頭步搖金縷纎柔舞腰低軟<lb/>
被和風搭在闌干終日畫簾髙捲　春易老細葉舒眉<lb/>
輕花吐絮漸覺綠陰成幔章臺繫馬灞水維舟誰念鳯<lb/>
城人逺惆悵故國陽闗盃酒飄零惹人腸斷恨青青客<lb/>
舍江頭風笛亂雲空晚<lb/>
　孫　艤<hi>字濟師</hi>
　　菩薩鬘<hi>落梅</hi>
<pb n="KR4j0075_WYG_008-5a"/>
一聲羌管吹嗚咽玉溪夜半梅翻雪江月正茫茫斷橋<lb/>
流水香　含章春欲暮落日千山雨一㸃著枝酸吳姬<lb/>
先齒寒<lb/>
　程　過<hi>字觀過</hi>
　　滿江紅<hi>梅</hi>
春欲來時長是與江梅有約還又向竹林疎處一枝開<lb/>
却對酒漸驚身老大看花應念人離索但十分沉醉祝<lb/>
東君長如昨　芳草渡孤舟泊山斂黛天埀幙黯銷魂<lb/>
<pb n="KR4j0075_WYG_008-5b"/>
無奈暮雲殘角便好折來和雪戴莫教酒醒隨風落待<lb/>
殷勤留此寄相思誰堪託<lb/>
　　謁金門<lb/>
江上路依約數家烟樹一枕歸心村店暮更亂山深處<lb/>
　夢過江南芳草渡曉色又催人去愁似游絲千萬縷<lb/>
倩東風約住<lb/>
　解　昉<hi>字方叔</hi>
　　永遇樂<lb/>
<pb n="KR4j0075_WYG_008-6a"/>
風暖鶯嬌露濃花重天氣和煦院落烟收埀楊舞困無<lb/>
奈堆金縷誰家巧縱青樓絃管惹起夢雲情緒憶當時<lb/>
文衾粲枕未嘗暫孤鴛侣　芳菲易老故人難聚到此<lb/>
翻成輕誤閬苑仙遙蠻箋縱冩何計傳深訴青山淥水<lb/>
古今長在惟有舊歡何處空贏得斜陽暮草淡烟細雨<lb/>
　陳　亞<hi>字亞之揚州人嘗知潤州仕至司封郎中一云太常少卿有澄源集</hi>
　　　　<hi>吳處厚云雖一時俳諧之詞寄興亦有深意</hi>
　　生查子<lb/>
<pb n="KR4j0075_WYG_008-6b"/>
相思意已深白紙書難足字字苦參商故要檀郎讀<lb/>
記得約當歸逺至櫻桃熟何事菊花時猶未回鄉<lb/>
曲<lb/>
　張舜民<hi>字芸叟别號浮休居士以薦為諫官仕至吏部侍郎有畫墁集</hi>
　　賣花聲<hi>題岳陽樓</hi>
木葉下君山空水漫漫十分斟酒斂芳顔不是渭城西<lb/>
去客休唱陽闗　醉袖撫危欄天淡雲閒何人此路得<lb/>
生還回首夕陽紅盡處應是長安<lb/>
<pb n="KR4j0075_WYG_008-7a"/>
　王　雱<hi>字元澤安石子舉進士累官天章閣待制兼侍講遷龍圖閣直學士卒贈左諫議大夫</hi>
　　眼兒媚<lb/>
楊栁絲絲弄輕柔烟縷織成愁海棠未雨梨花先雪一<lb/>
半春休　而今徃事難重省歸夢遶秦樓相思只在丁<lb/>
香枝上豆蔻梢頭<lb/>
　蔡　挺<hi>字子政一作子正宋城人第進士熈寧中拜樞密副使卒贈工部尚書諡肅敏子政在渭</hi>
　　　　<hi>乆鬰鬰不自得寓意詞中有玉闗人老之歎中使至令優伶歌之遂達禁掖有樞密之拜</hi>
　　喜遷鶯<lb/>
<pb n="KR4j0075_WYG_008-7b"/>
霜天秋曉正紫塞故壘黄雲衰草漢馬嘶風邊鴻呌月<lb/>
隴上鐵衣寒早劒歌騎曲悲壯盡道君恩須報塞垣樂<lb/>
盡櫜鞬錦領山西年少　談笑刁斗靜烽火一把時送<lb/>
<hi>一作報</hi>平安耗聖主憂邊威懐遐逺驕胡尚寛天討嵗華<lb/>
向晚愁思誰念玉闗人老太平也且歡娛莫惜金樽頻<lb/>
倒<lb/>
　汪輔之<hi>字正夫宣州人熈寧中登第為職方郎中廣南轉運使降知䖍州卒有集三十巻</hi>
　　行香子<lb/>
<pb n="KR4j0075_WYG_008-8a"/>
晩綠寒紅芳意匆匆惜年華今與誰同碧雲零落數字<lb/>
賓鴻看渚蓮凋宫扇舊怨秋風　流波墜葉佳期何在<lb/>
想天教離恨無窮試將前事閒倚梧桐有銷魂處明月<lb/>
夜錦屏空<lb/>
　趙鼎臣<hi>字承之衛城人元祐中進士宣和中以右文殿脩撰知鄧州召為大府卿卒贈待制有竹</hi>
　　　　<hi>隠畸士集</hi>
　　念奴嬌<hi>送王長卿赴河間司錄</hi>
舊游何處記金湯形勝蓬瀛佳麗綠水芙蓉元帥與賓<lb/>
<pb n="KR4j0075_WYG_008-8b"/>
僚風流濟濟萬栁亭邊雅歌堂上醉倒春風裏十年一<lb/>
夢覺來烟水千里　惆悵送子重游南樓依舊否朱欄<lb/>
誰倚要識當時惟是有明月曾陪珠履量減杯中雪添<lb/>
頭上甚矣吾衰矣酒徒相問為言憔悴如此<lb/>
　蘇　庠<hi>字養直丹陽人紹聖中同徐俯薦于朝不起自放江湖間有後湖集一巻</hi>
　　菩薩鬘<hi>自宜興還西岡作</hi>
園林寂寂春歸去濛濛栁下飄<hi>一作飛</hi>香絮野水接雲横<lb/>
綠烟啼曉鶯　江南鶗鴂夢山色朝來重小艇小灣頭<lb/>
<pb n="KR4j0075_WYG_008-9a"/>
蘋花蘋葉洲<lb/>
　　朩蘭花令<lb/>
江雲疊疊遮鴛浦江水無情流薄暮歸帆初張葦邊風<lb/>
客夢不禁篷背雨　渚花不解留人住只作深愁無盡<lb/>
處白沙烟樹有無中鴈落滄洲何處所<lb/>
　　臨江仙<hi>荷花</hi>
獵獵風蒲初暑過蕭然庭户秋清野航渡口帶烟横晩<lb/>
山千萬疊别鶴兩三聲　秋水芙蕖聊蕩槳一樽同破<lb/>
<pb n="KR4j0075_WYG_008-9b"/>
愁城蓼花灘上白鷗明暮雲連極浦急雨暗長汀<lb/>
　劉　涇<hi>字巨濟簡州人舉進士元符末官職方郎中有前後集</hi>
　　清平樂<lb/>
深沉院宇枕簟清無暑睡起花陰初轉午一霎飛雲過<lb/>
雨　雨餘隠隠殘雷夕陽却照庭槐莫把珠簾垂下妨<lb/>
他雙燕歸來<lb/>
　潘元質<hi>金華人</hi>
　　倦尋芳<lb/>
<pb n="KR4j0075_WYG_008-10a"/>
獸鐶半掩鴛甃無塵庭院瀟灑樹色沉沉春盡燕嬌鶯<lb/>
姹夢草池塘青漸滿海棠軒檻紅相亞聴簫聲記秦樓<lb/>
夜約彩鸞齊跨　漸迤邐更催銀箭何處貪歡猶繫驄<lb/>
馬旋剪燈花兩點翠眉誰畫香滅羞回空帳裏月高猶<lb/>
在重簾下恨疎狂待歸來碎揉花打<lb/>
　　醜奴兒慢<lb/>
愁春未醒還是清和天氣對濃綠陰中庭院燕語鶯啼<lb/>
數㸃新荷翠鈿輕泛水平池一簾風絮才晴又雨梅子<lb/>
<pb n="KR4j0075_WYG_008-10b"/>
黄時　忍記那回玉人嬌困初試單衣共攜手紅窓描<lb/>
繡畫扇題詩怎有而今半牀明月兩天涯章臺何處多<lb/>
應為我蹙損雙眉<lb/>
　蘇　過<hi>字叔黨軾第三子初監太原府税次知穎昌府郎城縣皆以法令罷晚𣙜通判中山府留</hi>
　　　　<hi>家穎昌營自號斜川居士時稱為小坡有斜川集</hi>
　　㸃絳脣<lb/>
髙栁蟬嘶采菱歌斷秋風起晩雲如髻湖上山横翠<lb/>
簾巻西樓過雨涼生袂天如水畫欄十二少箇人同倚<lb/>
<pb n="KR4j0075_WYG_008-11a"/>
　秦　湛<hi>字處度觀子官宣教郎</hi>
　　謁金門<lb/>
鴛鴦浦春漲一江花雨隔岸數聲初過櫓晩風生碧樹<lb/>
　舟子相呼相語載取暮愁歸去寒食江村芳草路愁<lb/>
來無著處<lb/>
　許　庭<hi>字伯揚濠梁人</hi>
　　臨江仙<hi>詠栁</hi>
不見灞陵原上栁往來過盡蹄輪朝離南楚暮西秦不<lb/>
<pb n="KR4j0075_WYG_008-11b"/>
成名利贏得鬢毛新　莫怪枝條憔悴損一生惟苦征<lb/>
塵兩三烟樹倚孤村夕陽影裏愁殺宦遊人<lb/>
　葛勝仲<hi>字魯卿丹陽人紹聖四年進士厯官禮部員外郎權國子司業遷太常卿兼諭徳除國子</hi>
　　　　<hi>祭酒尋知汝州改湖州紹興元年卒諡文康有丹陽集詞一巻</hi>
　　點絳脣<hi>縣齋愁坐</hi>
秋晩寒齋藜牀香篆横輕霧閒愁幾許夢逐芭蕉雨<lb/>
雲外哀鴻似替幽人語歸不去亂山無數斜日荒城鼓<lb/>
　　鷓鴣天<lb/>
<pb n="KR4j0075_WYG_008-12a"/>
玉琯還飛換嵗灰定山新棹酒船回年時梁燕雙雙在<lb/>
肯為人愁便不來　衰意緒病情懐玉山今夜為誰頽<lb/>
年時梅蘂垂垂破肯為人愁便不開<lb/>
　李　冠<hi>字世英山東人</hi>
　　蝶戀花<lb/>
遙夜亭臯閒信步才過清明漸覺傷春暮數點雨聲風<lb/>
約住朦朧淡月雲來去　桃杏依稀香暗度誰在秋千<lb/>
笑裏輕輕語一寸相思千萬緒人間沒箇安排處<hi>王介甫云</hi>
<pb n="KR4j0075_WYG_008-12b"/>
<hi>張子野雲破月來花弄影不如冠朦朧淡月雲來去也</hi>
　張表臣<hi>官承議郎通判常州著珊瑚鉤詩話</hi>
　　驀山溪<hi>游甘露寺</hi>
樓横北固盡日懨懨雨欵乃數聲歌但渺漠江山烟樹<lb/>
寂寥風物三五過元宵尋栁眼覓花鬚春色知何處<lb/>
落梅嗚咽吹徹江城暮脈脈數飛鴻杳歸期東風凝竚<lb/>
長安不見烽起夕陽間魂欲斷酒初醒獨下危梯去<lb/>
　查　荎<lb/>
<pb n="KR4j0075_WYG_008-13a"/>
　　透碧霄<lb/>
艤蘭舟十分端是載離愁練波送逺屏山遮斷此去難<lb/>
留相從爭奈心期乆要屢變霜秋歎人生杳似萍浮又<lb/>
翻成輕别都將深恨付與東流　想斜陽影裏寒烟明<lb/>
處雙槳去悠悠愛渚梅幽香動須采掇倩纎柔艷歌粲<lb/>
發誰傳餘韻來説仙遊念故人留此遐州但春風老後<lb/>
秋月圓時獨倚江樓<lb/>
　周紫芝<hi>字少隠宣城人舉進士為樞密編修守興國有竹坡詞三巻</hi>
<pb n="KR4j0075_WYG_008-13b"/>
　　　　<hi>高郵孫競序云竹坡樂章清麗婉曲非苦心刻意為之</hi>
　　鷓鴣天<lb/>
一點殘紅欲盡時乍涼秋氣滿屏幃梧桐葉上三更雨<lb/>
葉葉聲聲是别離　調寶瑟撥金猊那時同唱鷓鴣詞<lb/>
如今風雨西樓夜不聴清歌也淚垂<lb/>
　　醉落魄<lb/>
江天雲薄江頭雪似楊花落寒燈不管人離索照得人<lb/>
來真箇睡不著　歸期已負梅花約又還春動空飄泊<lb/>
<pb n="KR4j0075_WYG_008-14a"/>
曉寒誰看伊梳掠雲滿西樓人在闌干角<lb/>
　　生查子<lb/>
金鞍欲别時芳草溪邊渡不忍上西樓怕看來時路<lb/>
簾幙巻東風燕子雙雙語薄倖不歸來冷落春情緒<lb/>
　　又<lb/>
春寒入翠帷月淡雲來去院落半晴天風撼梨花樹<lb/>
人醉掩金鋪閒倚秋千柱滿眼是相思無説相思處<lb/>
　　又<lb/>
<pb n="KR4j0075_WYG_008-14b"/>
青絲結曉鬟臨鏡心情懶知為曉愁濃畫得雙蛾淺<lb/>
栁困玉樓空花落紅窓暖相對語春愁只有春閨燕<lb/>
　　謁金門<lb/>
春雨細開盡一番桃李栁暗曲欄花滿地日高人睡起<lb/>
　綠浸小池春水沙暖鴛鴦雙戲薄倖更無書一紙畫<lb/>
樓愁獨倚<lb/>
　　朝中措<lb/>
雨餘庭院冷蕭蕭簾幙度㣲飈鳥語喚回殘夢春寒勒<lb/>
<pb n="KR4j0075_WYG_008-15a"/>
住花梢　無聊睡起新愁黯黯歸路迢迢又是夕陽時<lb/>
候一鑪沉水烟銷<lb/>
　　又<lb/>
黄昬樓閣亂栖鴉天末淡微霞風裏一池楊栁月邊滿<lb/>
樹梨花　陽臺路逺魚沉尺素人在天涯想得小窓遙<lb/>
夜哀絃撥斷琵琶<lb/>
　　宴桃源<lb/>
林外野塘烟膩衣上落梅香細瘦馬步凌兢人在亂山<lb/>
<pb n="KR4j0075_WYG_008-15b"/>
叢裏憔悴憔悴回望小樓千里<lb/>
　　品令<hi>九日上西庵絶頂</hi>
霜蓬零亂笑綠鬢光陰晩紫萸時節小樓長醉一川平<lb/>
逺休説龍山佳會此情不淺　黄花香滿記白苧吳歌<lb/>
軟如今却向亂山叢裏一枝重看對著西風搔首為誰<lb/>
腸斷<lb/>
　　清平樂<lb/>
烟鬟斂翠栁下門初閉門外一川風細細沙上暝禽飛<lb/>
<pb n="KR4j0075_WYG_008-16a"/>
起　今宵水畔樓邊風光宛似當年月到舊時明處共<lb/>
誰同倚闌干<lb/>
　　點絳脣<hi>西池桃花落盡賦此</hi>
燕子風髙小桃枝上花無數亂溪深處滿地飛紅雨<lb/>
喚得春來又送春歸去渾無緒劉郎前度空記來時路<lb/>
　　一翦梅<hi>送楊師醇赴官</hi>
無限江山無限愁兩岸斜陽人上扁舟闌干吹浪不多<lb/>
時酒在離樽情滿滄洲　早是霜華兩鬢秋目送飛鴻<lb/>
<pb n="KR4j0075_WYG_008-16b"/>
那更難留問君尺素幾時來莫道長江不解西流<lb/>
　　江城子<lb/>
夕陽低盡柳如烟澹平川斷腸天今夜十分霜月更娟<lb/>
娟怎得人如天上月雖暫缺有時圓　斷雲飛雨又經<lb/>
年思凄然涙涓涓且做如今要見也無緣因甚江頭來<lb/>
去鴈飛不到小樓邊<lb/>
　謝　逸<hi>字無逸臨川人第進士有溪堂詞一巻</hi>
　　花心動<lb/>
<pb n="KR4j0075_WYG_008-17a"/>
風裏楊花輕薄性銀燭髙燒心熱香餌懸鈎魚不輕呑<lb/>
辜負釣兒虚設桑蠶到老絲長絆鍼刺眼涙流成血思<lb/>
量起粘枝花朶果兒難結　海様情深忍撇似夢裏相<lb/>
逢不勝歡恱出水雙蓮摘取一枝可惜並頭分折猛期<lb/>
月滿會姮娥誰知是初生新月折翼鳥甚日于飛時節<lb/>
<hi>沈天羽云此詞句句比方用小雅鶴鳴篇體也</hi>
　　蝶戀花<lb/>
豆蔻梢頭春色淺新試紗衣拂袖東風軟紅日三竿簾<lb/>
<pb n="KR4j0075_WYG_008-17b"/>
幙捲畫樓影裏雙飛燕　攏鬢步搖青玉碾缺様花枝<lb/>
葉葉蜂兒顫獨倚闌干凝望逺一川烟草平如翦<lb/>
　　如夢令<lb/>
花落鶯啼春暮陌上綠楊飛絮金鴨晩香寒人在洞房<lb/>
深處無語無語葉上數聲秋雨<lb/>
　　柳梢青<lb/>
香肩輕拍樽前忍聴一聲將息昨夜濃歡今朝别酒明<lb/>
日行客　後回來則須來便去也如何去得無限離情<lb/>
<pb n="KR4j0075_WYG_008-18a"/>
無窮江水無邊山色<lb/>
　　燕歸梁<lb/>
六曲闌干翠幙垂香燼冷金猊日高花外囀黄鸝春睡<lb/>
覺酒醒時　草青南浦雲横西塞錦字杳無期東風只<lb/>
送柳綿飛全不管寄相思<lb/>
　　南歌子<lb/>
雨洗溪光淨風掀栁帶斜畫樓朱户玉人家簾外一眉<lb/>
新月浸梨花　金鴨香凝袖銅荷燭映紗鳯盤宫錦小<lb/>
<pb n="KR4j0075_WYG_008-18b"/>
屏遮夜靜寒生春笋理琵琶<lb/>
　　江神子<lb/>
一江秋水碧灣灣繞青山玉連環簾幙低垂人在畫圖<lb/>
間閒抱琵琶尋舊曲彈未了意闌珊　飛鴻數㸃拂雲<lb/>
端倚欄看楚天寒擬倩東風吹夢到長安恰似梨花春<lb/>
帶雨愁滿眼涙䦨干<lb/>
　　青玉案<lb/>
蘆花飄雪迷洲渚送秋水連天去一葉小舟横别浦數<lb/>
<pb n="KR4j0075_WYG_008-19a"/>
聲鴻鴈兩行鷗鷺天淡瀟湘暮　蓬窓醉夢驚簫鼓回<lb/>
首青樓在何處栁岸風輕吹殘暑菊開青蘂葉飛紅樹<lb/>
江上瀟瀟雨<lb/>
　　清平樂<lb/>
花邊栁際已漸知春意歸信不知何日是舊恨欲拚無<lb/>
計　故人零落西東題詩待倩歸鴻惟有多情芳草年<lb/>
年處處相逢<lb/>
　謝　薖<hi>字㓜槃逸從弟布衣有竹友詞一巻</hi>
<pb n="KR4j0075_WYG_008-19b"/>
　　醉蓬萊<hi>中秋懐無逸兄</hi>
望晴峯染黛暮靄澄空碧天無漢圓鏡髙飛又一年秋<lb/>
半皓色誰同歸心暗折聴唳雲孤鴈問月停杯錦袍何<lb/>
處一樽無伴　好在南鄰詩盟酒社刻燭爭成引觴愁<lb/>
緩今夕樓中繼阿連清玩飲劇狂歌歌終起舞醉冷光<lb/>
零亂樂事難窮疎星易曉又成浩歎<lb/>
　　蝶戀花<hi>留董之南過七夕</hi>
一水盈盈牛女渡目送經年脈脈無由語後夜鵲橋知<lb/>
<pb n="KR4j0075_WYG_008-20a"/>
暗度持杯乞與閒情緒　君似庾郎愁幾許萬斛愁生<lb/>
更作征人去留定征鞍君且住人間豈有無愁處<lb/>
　葛　郯<hi>字謙問丹陽人有信齋詞一巻</hi>
　　念奴嬌<hi>和人</hi>
馮夷微怒披鮫人水府織成綃縠何處飛來雙白鷺點<lb/>
破一溪寒玉岸栁烟迷海棠酒困贏得春眠足凭欄搔<lb/>
首為誰消遣愁目　遙想居士牀頭竹渠新雨溜瓮中<lb/>
春醁不惜千鍾為客壽倒臥南山新綠晩月催歸春風<lb/>
<pb n="KR4j0075_WYG_008-20b"/>
留住費盡紗籠燭恍疑仙洞夢遊天柱林屋<lb/>
　　洞仙歌<hi>壬辰六月十二日納涼</hi>
璚樓十二無限神仙侣紫紱丹麾彩鸞馭步虚聲杳靄<lb/>
碧落天髙㣲雲淡點破瑤階白露　暗香來水閣氷簟<lb/>
紗㡡一枕風輕自無暑更上水晶簾斗挂闌干銀河淺<lb/>
天孫將渡終不如歸去在苕川看千頃菰蒲亂鳴秋雨<lb/>
　廖行之<hi>字天民衡陽人有省齋詩餘一巻</hi>
　　青玉案<hi>重九憶羅舜舉</hi>
<pb n="KR4j0075_WYG_008-21a"/>
家山去此無多路乆沒个音書去一别而今佳節度黄<lb/>
花開未白衣到否籬落荒涼處　崢嶸嵗月還秋暮空<lb/>
腹便便無好句菊意愆期開未許那堪惹恨年來此日<lb/>
長是蕭蕭雨<lb/>
　　點絳脣<hi>送人歸新城</hi>
音信西來匆匆思作東歸計别懷縈繫為箇人留滯<lb/>
樽酒團圞莫惜通宵醉還來未滿期君至只在初三是<lb/>
　<lb/>
<pb n="KR4j0075_WYG_008-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　詞綜巻八<lb/>
</p>
<p>
</p>
  </div>
</body>
</text>
</TEI>
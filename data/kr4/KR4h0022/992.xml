<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百九十三</head>
    <p>
<pb n="KR4h0022_WYG_992-1a"/>
欽定四庫全書<lb/>
　文苑英華巻九百九十三　宋　李昉等　編<lb/>
　親族三<lb/>
　　祭姨文二首　　　　　祭女文二首<lb/>
　　祭姪文一首　　　　　祭姪女文二首<lb/>
　　　祭徐氏姨文　　　　　　　李商隱<lb/>
嗚呼追訣慈念一十八年罪積行違上下無禱天怒猥<lb/>
集不誅其身再丁憫凶藐無恃怙號潰荼裂心摧骨崩<lb/>
<pb n="KR4h0022_WYG_992-1b"/>
獲見諸甥来奉遷合舊物半同於泥滓新阡方列於松<lb/>
楸斷手折足厥痛非擬終天殁地此誠莫伸寃痛蒼天<lb/>
苦孤蒼天始某兄弟初遭家難内無強近外乏因依祗<lb/>
奉慈顔被䝉訓勉及除常制方志人曹以頑陋之姿辱<lb/>
師友之義獲因文筆實忝科名三千<hi>集作遷</hi>有司兩被公<lb/>
選再命芸閤叨跡時賢仲季二人亦志儒墨於顯揚而<lb/>
雖未在進脩<hi>進作脩進</hi>而不隳永惟幽靈盍亦垂鍳今者苴<lb/>
麻假息糞土偷存不即殞傷盖亦有以伏以奉承大族<lb/>
<pb n="KR4h0022_WYG_992-2a"/>
載屬衰門三弟未婚一妹處室息𦙍猶闕家徒索然將<lb/>
恐烝嘗有曠闕之憂邱隴絶芟除之主延駐晷刻不敢<lb/>
自私又以祖曽之前未一完兆骨肉之内猶有旅魂將<lb/>
有来兹克用通便以顯之義雖不敢望無忝之訓庶幾<lb/>
或存靈其聞之必將加憫然有以沒齒懐恨粉身難忘<lb/>
者以靈之懿茂而不登遐夀不生賢人使别女致哀猶<lb/>
子為後哀哀天地云胡不仁黙黙神祗其何可訴今嵩<lb/>
奐二子既為我甥誓當撫之以慰幽抱男勸其學使得<lb/>
<pb n="KR4h0022_WYG_992-2b"/>
祿仕女求其偶必擇賢良縱乖宅相之徵庶冺忽諸之<lb/>
歎夀堂宿啟潜舟既移那期求訣之悲復見重開<hi>集作關</hi>
之兆以祥忌云近哀憂載迷不獲臨壙逹誠撫柩致奠<lb/>
東望景亳椎心仆身具禭擇蔬灑以淚血日慘風逺叫<lb/>
號無聲伏惟明靈一賜臨鍳孤苦蒼天不孝蒼天<lb/>
　　　祭裴氏姨文　　　　　　　前　人<lb/>
嗚呼哀哉靈有行於元和之年返𦵏於會昌之歲光隂<lb/>
迭代三十餘秋得不以既𦵏<hi>集作笄</hi>闕廟見之儀枚卜<hi>二字</hi>
<pb n="KR4h0022_WYG_992-3a"/>
<hi>集作改卜言</hi>舉歸宗之禮不幸不祐天實為之椎心泣血孰<lb/>
知所訴恭惟先德實紹𤣥風良時不来百里為政愛女<lb/>
二九思託賢豪誰為行媒来薦之子雖琴瑟而著詠終<lb/>
天壌以興悲謂之何哉繼以沉恙禱祠無冀奄忽凋違<lb/>
時先君子以交辟貟来南轅已轄接舊隂於桃李寄蹔<lb/>
殯之松楸此際兄弟尚皆乳抱空驚啼於不見未識會<lb/>
於沉寃淛水東西半紀漂泊某年方就傅家難旋臻躬<lb/>
奉板輿以引丹旐四海無可歸之地九族無可倚之親<lb/>
<pb n="KR4h0022_WYG_992-3b"/>
既祔故邱便同逋駭生人窮困<hi>集作異</hi>聞見無所及衣裳<lb/>
外除㫖丼是急乃占數東甸傭書販舂日就月將漸立<lb/>
門構清白之訓幸無辱焉既登太常之第復忝天官之<lb/>
選免跡縣政刋書祕邱榮飬之志纔通啟動之期有漸<lb/>
而天神降罰艱棘再丁弱弟㓜妹未筓未冠世<hi>集作𦙍</hi>緒<lb/>
猶闕家徒屢空載惟家長之寄偷存晷刻之命號天呌<lb/>
地五内崩摧然亦以靈寓殯獲嘉向經三紀歸祔之禮<lb/>
闕然未修是冀苟全得終前限屬劉孽叛換逼近懐城<lb/>
<pb n="KR4h0022_WYG_992-4a"/>
懼罹焚發之災永抱幽明之累遂以前月初吉攝縗告<lb/>
靈號歩東郊訪諸耆舊孤魂何託旅櫬奚依垂興欲堕<lb/>
之悲幾有將平之恨斷手觧體何痛如之灑血荒墟飛<lb/>
走同感伏惟朝夕二奠不敢乆離遂遣羲叟一人主張<lb/>
啟奉抱頭拊背戒以信誠附身附棺庶無遺闕壇山榮<lb/>
水實惟我家靈其永歸無或栖寓嗚呼哀哉靈沉綿之<lb/>
際殂背之時某初觧扶床猶能託靣長成之後豈忘遷<lb/>
移頃者以先妣年高兼之多恙每欲諮畫即動作咸涕<lb/>
<pb n="KR4h0022_WYG_992-4b"/>
泣既繁寢膳稍减雖云通禮亦所難言荏苒于斯非敢<lb/>
怠忽今則南望顯考東望嚴君伯姨在前猶女在後克<lb/>
當寓殞<hi>疑作殯</hi>歸養幽都雖歿者之兆宅永安而存者之<lb/>
追攀莫及又以十二房舊城風水為災胡子彭兒藐然<lb/>
孤小雖古無修墓著在典經而忘禮約情亦許通變今<lb/>
則已於左坎<hi>集作次</hi>别卜鄰<hi>集作鮮</hi>原重具棺衾再立封樹<lb/>
通年難遇周<hi>集作同是</hi>月異辰兼小姪寄兒亦来自濟邑騃<lb/>
魂稚魄依託尊靈逺想先域之旁纍纍相望重溝疊陌<lb/>
<pb n="KR4h0022_WYG_992-5a"/>
萬古千秋臨穴既乖飲痛何極唯安陽祖妣未祔仍世<lb/>
遺憂昨本卜孟春便謀啟合會雍店東下逼近行營𤇺<lb/>
火朝燃鼓鼙夜動雖徒歩舉櫬古有其人用之於今或<lb/>
為簡率潞冦朝彌則此禮夕行首夏已来亦有通吉儻<lb/>
天鍳孤藐神聽至誠獲以全兹免負遺託即五服之内<lb/>
更無流寓之魂一門之中悉共歸全之地今交親饋遺<lb/>
朝暮饘餬収合盈餘節省費耗所望克終逺事豈敢温<lb/>
飽㣲生苟言斯不誠亦神明誅責老舊僕使纔餘兩人<lb/>
<pb n="KR4h0022_WYG_992-5b"/>
靈之組繡餘工翰墨遺跡並收藏篋笥用寄哀傷嗚呼<lb/>
哀哉蕣夭當年骨還舊土箕箒尋移於繼室兄弟空哭<lb/>
於歸魂終天衘寃心骨分裂胞胎氣類寧有舊新呌號<lb/>
不聞精靈何去寓詞寄奠血滴緘封靈其歸来省此哀<lb/>
殞傷痛蒼天苦孤蒼天伏惟尚饗<lb/>
　　　於郎<hi>集作湖</hi>州别女足娘墓文　李　翺<lb/>
維長慶元年歲次辛丑十二月癸亥朔十九日辛已父<lb/>
舒州刺史翺以酒果之奠敬别於第七女足娘子之靈<lb/>
<pb n="KR4h0022_WYG_992-6a"/>
吾以前月二十六<hi>集作八</hi>日䝉恩改舒州刺史以明日將<lb/>
領汝母等水路赴州故以酒果来與汝别嗚呼我為汝<lb/>
父汝則我<hi>集作吾</hi>女王命有期不得安處延陵䘮子𦵏不<lb/>
歸呉考之於禮其合矣夫汝之形骨託終此土汝之精<lb/>
神㝠寞不覩上及於天下及於泉鬼神有知汝骨安全<lb/>
永永終古無有後艱我来訣别灑涕<hi>集作涕淚</hi>漣漣嗚呼哀<lb/>
哉尚饗<lb/>
　　　為外姑隴西郡君祭張氏女文<lb/>
<pb n="KR4h0022_WYG_992-6b"/>
　　　　　　　　　　　　　　　李商隱<lb/>
吾配汝先世二十餘年七女五男撫之如一往在南海<lb/>
令子云亡藐爾兩孤未勝多難提挈而至踰涇渉河十<lb/>
年之間母子俱盡念汝差長慰吾最深女德婦容光映<lb/>
姻表秭歸為牧官閑俸優實獲我心用選良對笄旒纚<lb/>
纚環珮鏘鏘螽斯鳯凰兩有深慶汝天<hi>集作夫</hi>文章播于<lb/>
友朋身否命屯乆而不第郎寧合浦萬里乖離汝寄京<lb/>
師食貧終歲頃吾南返又往朝那汝實從夫適来岐下<lb/>
<pb n="KR4h0022_WYG_992-7a"/>
道途雖邇靣集猶妨金馬碧雞長懸魂夣及登農揆去<lb/>
赴天朝汝罷蒲津聿来胥會朝堂夜閤曲榻煴<hi>集作温</hi>爐<lb/>
稚子雛孫滿吾懐抱汝時不祐忽爾孀殘撫視寃傷載<lb/>
慟心骨旋移計下念汝支離卜室築居言遷頴上潞童<lb/>
作孽使節啟行﨑嶇關山暴露戎旅汝失所怗吾猶未<lb/>
亡念汝弟昆莫任堂構牽哀挽痛偷此殘生日往月来<lb/>
旋更氣序吾衰汝少吾病汝強誰謂一朝汝先吾逝五<lb/>
男未冠二女未笄哀憤之深難念<hi>集作全</hi>禮道章兒盧七<lb/>
<pb n="KR4h0022_WYG_992-7b"/>
取以依吾汝夫先邱逺在江渚群從之内官名且稀劉<lb/>
四頃年固難返𦵏始議權厝遂得嘉占白馬呈祥眠牛<lb/>
薦吉里名三趙地爾九城風水無虞巒岡信羙𦵏於所<lb/>
始古為逹生將命来雲自我為祖今汝之柩斯焉是歸<lb/>
嗚呼言自淮陽已臨洛宅素棺丹旐託宿城隅盤具盃<lb/>
醪儼然已備吾將臨汝用雪沉寃介婦諸孫憂吾衰齒<lb/>
俯令推測云有相妨俗忌巫言吾非甚信牽衣擁路固<lb/>
不可違<hi>集作遲</hi>女使僕奴寄詞而往肝腸兼潰血淚無行<lb/>
<pb n="KR4h0022_WYG_992-8a"/>
嗚呼曩昔容華生平淑婉漠然不見永矣何歸將籍掛<lb/>
諸天遥歸真路將福興靜域湏赴上生將為釁累所招<lb/>
遂淪幽界將是療治不至枉䘮韶年千感<hi>集作惑</hi>裝懐萬<lb/>
疑疊慮觸途氣結舉月心摧天實為之復將何訴嗚呼<lb/>
汝弟言護靈轜自始及今必誠必信棺衾華好封隧幽<lb/>
深永從汝夫以安𤣥路寃摧漬結殆<hi>集作文</hi>不勝書嗚呼<lb/>
有靈領吾此意<lb/>
　　　祭姪<hi>集作兄子十二郎</hi>老成文　　　韓　愈<lb/>
<pb n="KR4h0022_WYG_992-8b"/>
貞元十九年五月二十六日季父愈聞汝䘮之七日乃<lb/>
<hi>集有能字</hi>衘哀致誠使建中逺具時羞之奠告汝二郎子<hi>集作</hi>
<hi>十二郎</hi>之靈嗚呼吾少孤及長不省所怙惟兄嫂是依中<lb/>
年兄没南方吾與汝俱㓜從嫂歸𦵏河陽既又與汝就<lb/>
食江南零丁孤苦未嘗一日相離也吾上有三兄皆不<lb/>
幸早世承先人後者在孫唯汝在子唯吾兩世一身形<lb/>
单影隻嫂常撫汝指吾而言曰韓氏兩世在<hi>集作唯</hi>此而<lb/>
已汝時㓜小當不復記憶吾時雖能記憶亦未知其言<lb/>
<pb n="KR4h0022_WYG_992-9a"/>
之悲也吾年十九始来京城其後四年而歸視汝又四<lb/>
年吾往河陽省墳墓遇汝從嫂䘮来𦵏又二年吾佐董<lb/>
丞相<hi>集有幕字</hi>于汴州汝来省吾止一歲請歸取其孥明年<lb/>
丞相薨吾去汴州汝不果来是年吾<hi>蜀本有又字</hi>佐戎徐州<lb/>
使取汝使<hi>集無此字</hi>者始行吾又罷去汝又不果来吾念汝<lb/>
從于東東亦客也不可以<hi>蜀本有乆字</hi>圖乆逺者<hi>袁本作不可以圖圖</hi>
<hi>乆逺者</hi>莫如西歸將而<hi>集作/成</hi>家而致汝嗚呼孰謂<hi>袁本作逺</hi>汝<lb/>
遽去吾而<hi>集註作先</hi>殁乎吾與汝俱少年以為雖暫相别終<lb/>
<pb n="KR4h0022_WYG_992-9b"/>
當乆相與處故捨汝而旅食京師以求斗斛之祿誠知<lb/>
其如此雖萬乘之公相吾不以一日輟汝而就也去年<lb/>
孟東野往吾書與汝曰吾年未四十而視茫茫而髪蒼<lb/>
蒼而牙齒動摇念諸父與諸兄皆康強而早世如吾之<lb/>
衰者其能乆在<hi>集作存</hi>乎吾不可去汝不肯来恐旦暮死<lb/>
而汝抱無涯之戚也孰謂少者殁而長者存強者夭而<lb/>
病者全乎嗚呼其信然耶其夣耶其傳之非其真耶信<lb/>
也吾兄之盛德而夭其嗣乎汝之純明而不克䝉其澤<lb/>
<pb n="KR4h0022_WYG_992-10a"/>
乎少者强者而夭殁長者衰者而存全乎未可以為信<lb/>
也夣也傳之非其真也東野之書耿蘭之報則何為而<lb/>
在吾側也嗚呼其信然乎<hi>集作矣</hi>吾兄之盛德而夭其嗣<lb/>
矣汝之純明冝業其家者不克䝉其澤矣所謂天者誠<lb/>
難測而神者誠難得<hi>集作明</hi>矣所謂理者不可推而夀者<lb/>
不可知矣雖然吾自今年来蒼蒼者或化而為白矣動<lb/>
摇者或脱而落矣毛血日益衰志氣日益㣲幾何不從<lb/>
汝而死也死<hi>集訌作如</hi>而有知其幾何離其無知悲不<hi>蜀本有知</hi>
<pb n="KR4h0022_WYG_992-10b"/>
<hi>字</hi>幾時而不悲者無窮期矣汝之子始十<hi>集作一</hi>歲吾之<lb/>
子始五歲少而强者不可保如此孩提者又可<hi>集作可</hi>冀<lb/>
其成立耶嗚呼哀哉嗚呼哀哉汝去年書云比得軟脚<lb/>
病往往而劇吾曰是病<hi>集作疾</hi>也江南<hi>集有之字</hi>人常常有之<lb/>
未始以為憂嗚呼其竟以此而殞其生乎抑别有疾而<lb/>
至斯極乎汝之書六月十七日也東野云汝殁以六月<lb/>
二日耿蘭之報無月日盖東野之使者不知問家人以<lb/>
日月<hi>集有如字</hi>　耿蘭之報不知當言日月<hi>集註作時</hi>東野與吾<lb/>
<pb n="KR4h0022_WYG_992-11a"/>
書乃問使者使者妄稱<hi>蜀本作傳</hi>以應之耳其然乎<hi>集有其不然乎</hi>
今吾使建中祭汝弔汝之孤與汝之乳母彼有食可守<lb/>
而待終䘮則待終䘮而取以来如不能守以終䘮則遂<lb/>
取以来其餘奴婢並令守汝䘮吾力能改𦵏<hi>蜀本有終𦵏二字</hi>
汝於先人之兆然後唯其所願<hi>蜀本有焉字</hi>嗚呼汝病吾不<lb/>
知時汝殁吾不知日生不能相養<hi>蜀本作以相養</hi>以共居殁又<lb/>
不得撫汝以盡哀殮不<hi>袁本有得字</hi>憑其棺窆不<hi>袁本有得字</hi>臨<lb/>
其穴吾行<hi>唯作何</hi>負神明而使汝夭不孝不慈而不得與<lb/>
<pb n="KR4h0022_WYG_992-11b"/>
汝相養以生相守以死一在<hi>集作在</hi>天之涯一在地之角<lb/>
生而影不與吾形相依死而魂不與吾夣相接吾實為<lb/>
之其又何尤彼蒼者天曷其有極自今也<hi>集作已</hi>往吾其<lb/>
無意於人世矣當求數頃之田於伊頴之上以待餘盡<lb/>
<hi>集作年</hi>教吾子與汝子幸其成長吾女與汝女待其嫁如<lb/>
此而已嗚呼言有極<hi>集作字</hi>而情不可終汝其知也耶其<lb/>
不知也耶嗚呼哀哉尚饗<lb/>
　　　祭姪女行軍夫人文　　　　令孤楚<lb/>
<pb n="KR4h0022_WYG_992-12a"/>
年月日某官某致祭于故十三姪女行軍夫人之靈嗚<lb/>
呼婦德尚柔以冝其家人之不幸生也有涯側聞夫人<lb/>
明懿穠華輝奪夜光鮮侔晨葩行軍之妻尚書之女動<lb/>
而中禮欲不踰矩婉彼宋子歸于鄭武主吏之昌副軍<lb/>
大鹵雲霄兹姑琴瑟方調孰云大年曽莫崇朝曄曄蕣<lb/>
華不思<hi>疑</hi>風飄瀼瀼薤露先旦而消嗚呼哀哉昔也北<lb/>
来繡帷虧蔽今兹南去丹旐容曵逰矣㝠漠宛然慈惠<lb/>
嫡女墜心良人迸涕嗚呼哀哉本支百世如水一源况<lb/>
<pb n="KR4h0022_WYG_992-12b"/>
是鰥夫彌憐小孫千齡共盡萬化如存申奠致詞悲何<lb/>
可言尚饗<lb/>
　　　奠小姪女寄寄文　　　　　李商隱<lb/>
正月二十五日伯伯以果子弄物招送寄寄體魂歸大<lb/>
塋之旁哀哉爾生四年方復本族既復數月奄然歸無<lb/>
於鞠育而未申結悲傷而何<hi>集作則</hi>極来也何故去也何<lb/>
縁念當稚戲之辰孰測死生之位時吾赴調京下移家<lb/>
關中事故紛綸光隂遷貿寄瘞爾骨五年于兹白草枯<lb/>
<pb n="KR4h0022_WYG_992-13a"/>
荄荒塗古陌朝飢誰抱夜渇誰憐爾之栖栖吾有罪矣<lb/>
今吾仲姊反𦵏有期遂遷爾靈来復先域平原卜穴刋<lb/>
石書銘明知過禮之文何忍深情所屬自爾殁後姪軰<lb/>
數人竹馬玉環繡䄡文葆堂前堦下日裏風中弄藥争<lb/>
花紛吾左右獨爾精誠不知所之况吾别娶已来嗣<hi>集作</hi>
<hi>𦙍</hi>緒未立猶子之義倍切他人念往撫存五情空熱嗚<lb/>
呼榮水之上壇山之側汝乃曽乃祖松檟森行伯姑仲<lb/>
姑冡<hi>集作壙</hi>墳相接汝来往於此勿怖勿驚華綵衣裳丼<lb/>
<pb n="KR4h0022_WYG_992-13b"/>
香飲食汝来受此無少無多汝伯祭汝汝父哭汝哀哀<lb/>
寄寄汝知之耶<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百九十三<lb/>
</p>
<p>
</p>
  </div>
</body>
</text>
</TEI>
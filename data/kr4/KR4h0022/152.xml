<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷一百五十二</head>
    <p>
<pb n="KR4h0022_WYG_152-1a"/>
欽定四庫全書<lb/>
　文苑英華卷一百五十二　宋　李昉等　編<lb/>
　天部二<lb/>
　　望月二十六首　　　雜題月三十五首<lb/>
　　星十首<lb/>
　　望月<lb/>
　　　望江中月　　　　　　　梁簡文帝<hi>一作梁孝元帝</hi>
澄江涵月影<hi>類聚作皓月</hi>水影若浮天風來如可汎流急不<lb/>
<pb n="KR4h0022_WYG_152-1b"/>
成圓秦鏡斷復接和璧碎還聮裂紈依岸草斜桂逐行<lb/>
船即此清江上無俟百枝然<lb/>
　　　望月　　　　　　　　　前　人<lb/>
流輝入畫堂初照上梅梁形同七子鏡影類九秋霜桂<lb/>
花那不落團扇與誰粧空聞北忩彈未舉西園觴<lb/>
　　　舟中望月　　　　　　　　梁朱超<hi>見初學記</hi>
大江濶千里孤舟無四鄰唯餘故樓月逺近必隨人入<lb/>
風先繞暈排霧急移輪若教長似扇堪拂艶歌塵<lb/>
<pb n="KR4h0022_WYG_152-2a"/>
　　　望月　　　　　　　　　　庾肩吾<lb/>
桂殿月偏來留光引上才圓隨漢東蚌暈逐淮南灰渡<lb/>
河光不濕移輪澈詎開此夜臨清景還承終宴杯<lb/>
　　　和徐主簿望月　　　　　　前　人<lb/>
樓上徘徊月窓中愁思人照雪光偏冷臨花色轉春星<lb/>
流時入暈桂長欲侵輪願以重光曲承君歌扇塵<lb/>
　　　望月愁　　　　　　　　　蕭子範<lb/>
漢河東西隂清光此夜出入帳華珠被斜筵照寳瑟霜<lb/>
<pb n="KR4h0022_WYG_152-2b"/>
慘庭上蘭風鳴簷下橘獨見傷心者孤燈坐幽室<lb/>
　　　望月有所思　　　　　　　劉孝綽<lb/>
秋月始纎纎微光垂出<hi>類聚作步</hi>簷朣朧入牀簟髣髴鑑窓<lb/>
簾簾螢隠光息簾蟲映光織玉羊東北上金虎西南昃<lb/>
長門隔清夜高堂夢容色如何當此時懐情向<hi>類聚作滿</hi>胷<lb/>
臆<lb/>
　　　江上望月　　　　　　　　鮑　泉<lb/>
客行鈎始懸此夜月將弦川澄光尚動流駛影難圓蒼<lb/>
<pb n="KR4h0022_WYG_152-3a"/>
蒼隨逺色漾漾<hi>類聚作瀁瀁</hi>逐漪漣無因轉還㠶廻首眷吾<lb/>
<hi>類聚作前</hi>賢<lb/>
　　　舟中望月二首　　　　　　庾　信<lb/>
舟子夜離家開舲望月華山明疑有雪岸白不闗沙天<lb/>
漢㸔珠蚌星橋視桂花灰飛重暈闕蓂落獨輪斜<lb/>
　　　二<lb/>
夜光流未曙金波影上<hi>疑作尚</hi>賒照人非七子含風異九<lb/>
華蓂新半璧<hi>疑作壁</hi>上桂滿獨輪斜乗舟聊可望無假逐<lb/>
<pb n="KR4h0022_WYG_152-3b"/>
靈槎<lb/>
　　　遼城望月　　　　　　　唐太宗<lb/>
𤣥兎月初明澄輝照遼碣映雲光漸隠隔樹花如綴魄<lb/>
滿桂枝圓輪虧鏡彩缺臨城却影散帶暈重圍結駐蹕<lb/>
俯九都佇觀妖氛滅<lb/>
　　　卧痾喜霽開扉望月簡宫内知友<lb/>
　　　　　　　　　　　　　　　庾　抱<lb/>
秋雨移弦望疲痾倦苦辛忽對荆山璧委照越吟人高<lb/>
<pb n="KR4h0022_WYG_152-4a"/>
高侵地鏡皎皎徹天津色麗班姬篋光潤洛川神輪輝<lb/>
池上動桂影隙中新懐賢雖不見或似暫參春<hi>疑作辰</hi>
　　　江中望月　　　　　　　　盧照鄰<lb/>
江水向涔陽澄澄瀉月光鏡圓珠溜澈弦滿箭波長沉<lb/>
鈎摇兎影浮桂動舟芳延照相思夕千里共霑裳<lb/>
　　　秋山望月酬李騎曹　　　　李　嶠<lb/>
愁客坐山隈懐抱自悠哉況復高秋夕明月正徘徊亭<lb/>
亭出逈岫皎皎映層臺色帶銀河滿光含玉露開白雲<lb/>
<pb n="KR4h0022_WYG_152-4b"/>
籠影度虚暈抱輪廻谷邃凉隂静山空夜響哀寒催數<lb/>
鴈急風送一螢來獨軫離君恨遥想故人盃<lb/>
　　　和康五望月有懐　　　　　杜審言<lb/>
明月高秋迥愁人獨夜㸔暫將弓並曲翻與扇俱團霧<lb/>
濯清輝苦風飄素影寒羅衣一此鑒頓使别情<hi>集作離</hi>難<lb/>
　　　和洛州司士康士曹庭芝望月有懐<lb/>
　　　　　　　　　　　　　　　沈佺期<lb/>
天使下西樓光含萬象<hi>集作里</hi>秋臺前疑掛鏡簾<hi>集作簷</hi>外<lb/>
<pb n="KR4h0022_WYG_152-5a"/>
似懸鈎張尹將眉學班姬取扇儔佳期應借問為報在<lb/>
南<hi>集作刀</hi>頭<lb/>
　　　秋夜望月　　　　　　　　姚　崇<lb/>
明月有餘鑒覊人殊未安桂寒秋樹晚波入夜池寒灼<lb/>
灼雲枝净光光草露團所由迷所在長望獨長歎<lb/>
　　　望月　　　　　　　　　　張九齡<lb/>
清迥江城月流光萬里同所思如夢裏相望枉庭中皎<lb/>
潔青苔露蕭條黄葉風含情不得語頻使桂華空<lb/>
<pb n="KR4h0022_WYG_152-5b"/>
　　　望月懐逺　　　　　　　　前　人<lb/>
海上生明月天涯共此時人情怨遥夜竟夕起相思㓕<lb/>
燭憐光滿披衣覺露滋不堪盈手贈還寢夢佳期<lb/>
　　　雨後望月　　　　　　　　李　白<lb/>
四郊隂靄散開户半蟾生萬里野霜合一條江練横出<lb/>
時山眼白高後海心明為惜如團扇長吟到五更<lb/>
　　　南樓望月　　　　　　　　釋皎然<lb/>
夜月家家望亭亭愛此樓纎雲溪上斷踈柳影中秋漸<lb/>
<pb n="KR4h0022_WYG_152-6a"/>
映千峰出遥分萬𣲖流關山誰復見應獨起邊愁<lb/>
　　　龍池寺望月寄韋使君闕别駕<hi>集作閻别駕</hi>
　　　　　　　　　　　　　　　司空曙<lb/>
清光此夜中萬古望應同當野山沉霧低城樹有風花<lb/>
宫紛共邃水府皓相空遥想高樓上唯君對庾公<lb/>
　　　登樓望月寄鳯翔李少尹　　戴叔倫<lb/>
陌上凉風槐葉凋夕陽清露濕寒條登樓望月楚山迥<lb/>
月到南樓山獨遥心送情人趨鳳闕目隨陽鴈極煙霄<lb/>
<pb n="KR4h0022_WYG_152-6b"/>
軒轅不重無名客此地還能訪寂寥<lb/>
　　　西樓望月<hi>一作登城望月</hi>　　　　　張　籍<lb/>
城西樓上月復是雪晴時寒食<hi>集作夜</hi>共來望思鄉獨下<lb/>
遲幽光落水塹净色在霜枝明日千里去此中還别離<lb/>
　　　望關山月<hi>此詩見一百九十八巻</hi>　　　陳　陶<lb/>
　　　海昌望月　　　　　　　　前　人<lb/>
何處無今夕豈期在海頭賈客不愛月嬋娟閒滄洲浩<lb/>
然傷歲華獨望湖邊樓煙島青歴歴藍田白悠悠誰無<lb/>
<pb n="KR4h0022_WYG_152-7a"/>
破鏡期繄我信虚舟誰無桂枝念繄我方摧輈始見彎<lb/>
環春又逢團圓秋莫厭綾扇夕百年多銀鈎金盤誰雕<lb/>
鐫玉窟難寫<hi>疑作冥</hi>搜重輪運時節三五不自由疑抛雲<lb/>
上鏡欲摟<hi>疑</hi>天邊毬孀居應寒冷𢷬藥青㝠愁兎子樹<lb/>
下蹲蝦䗫池中游如何名金波不共水東流天花辟膻<lb/>
腥野雲無邊陬蚌蛤乗大運含珠相對醻夜鵲思南鄉<lb/>
露華清東甌百寳安可覷老龍鏁深湫究究<hi>詩自我人究究</hi>如<lb/>
情人盗者即仇讐海涯上皎潔九門更清幽亭亭勸金<lb/>
<pb n="KR4h0022_WYG_152-7b"/>
樽<hi>疑</hi>夜乆喘吴牛夷俗皆輕擲北山思全<hi>疑</hi>遊鴈聲故<lb/>
鄉來客淚墮南洲平生煙霞志讀書覔封侯四海尚白<lb/>
身豈無故鄉羞壈坎何足嘆壯如水中虬獵獵谷底蘭<lb/>
摇摇波上鷗中逾<hi>疑</hi>䘮資斧兩地生繁憂一杯太隂君<lb/>
鷦鷯豈無求明日將片葉三山東南浮<lb/>
　　雜題月<lb/>
　　　視月　　　　　　　　　　虞　騫<lb/>
清夜未云疲細<hi>類聚作珠</hi>簾聊可發冷冷玉殿外映見蛾眉<lb/>
<pb n="KR4h0022_WYG_152-8a"/>
月靡靡露方垂暉暉光稍没佳人復千里餘影徒揮忽<lb/>
　　　縣中庭㸔月　　　　　　　劉　瑗<lb/>
移榻坐庭隂初弦時復臨侍兒能勸酒貴客解彈琴栢<lb/>
葉生髮内桃花出髻心月光移數尺方知夜巳深<lb/>
　　　林下月影<hi>集本類聚並作映月</hi>　　　　劉孝綽<lb/>
明明三五夜<hi>集作月</hi>垂影當高樹攅柯伴玉蟾裛葉映<hi>集本</hi>
<hi>類聚並作彰</hi>金兎茲林有夜坐嘯歌無與晤側光聊可書含<lb/>
毫且成賦<lb/>
<pb n="KR4h0022_WYG_152-8b"/>
　　　闗山月<hi>此詩見一百九十卷</hi>　　　　　王　褒<lb/>
　　　詠月贈人　　　　　　　　前　人<lb/>
月色當秋夜斜暉映薄帷上弦如半璧初魄似蛾眉渡<lb/>
雲光忽駛中天影更遲高陽懐許掾對此憶相思<lb/>
　　　薄帷鑒明月　　　　　　　張正見<lb/>
長河上月桂澄彩照高樓分簾如碎璧隔幔似垂鈎窓<lb/>
外光恒滿帷中影暫流豈及西園夜長隨飛葢遊<lb/>
　　　賦得三五明月夜　　　　　江　總<lb/>
<pb n="KR4h0022_WYG_152-9a"/>
三五兎輝成浮隂冷復輕隻輪悲<hi>類聚作非</hi>戰反團扇少歌<lb/>
聲雲前來往色水上動摇明况復高樓照何嗟攬不盈<lb/>
　　　明月引　　　　　　　　　盧照鄰<lb/>
筮仕無中秩歸耕有外臣人歌小歲酒花舞大唐春草<lb/>
色迷三徑風光動四鄰願得長如此年年物候新<lb/>
　　　朗月行　　　　　　　　　張　漸<lb/>
朗月照簾晃清夜有餘姿洞房怨孤枕挾瑟愛前墀萱<lb/>
草已數葉梨花復遍枝去歲草始榮與君新相知今年<lb/>
<pb n="KR4h0022_WYG_152-9b"/>
花未落誰分生别離代情難重論人亊好乖移合比月<lb/>
華滿分同月易虧虧月當再圓人别星隕天吾欲竟此<lb/>
曲意深不可傳歎息孤鸞鳥傷心明鏡前<lb/>
　　　月下獨酌<hi>此詩見一百九十五卷</hi>　　　李　白<lb/>
　　　金陵城西樓月下吟　　　　前　人<lb/>
金陵夜寂凉風發獨上西樓望吴越白雲映水摇秋光<lb/>
<hi>集作空城</hi>白露如珠滴<hi>集作垂珠濕</hi>秋月月下長吟乆不歸古今<lb/>
相接眼中稀解道澄江浄如練令人却憶謝𤣥暉<lb/>
<pb n="KR4h0022_WYG_152-10a"/>
　　　把酒問月　　　　　　　　前　人<lb/>
青天有月來幾時我今停杯一問之人攀明月不可得<lb/>
月行却與人相隨皎如飛鏡臨丹闕綠煙滅後<hi>集作盡</hi>青<lb/>
輝發但見宵從海上來寧知曉向雲間没白兎𢷬藥秋<lb/>
復春姮娥孤棲與誰隣今人不見古時月今月曽經照<lb/>
古人古人今人若流水共㸔明月皆如此所<hi>集作唯</hi>願當<lb/>
歌對清酒<hi>集作酒時</hi>月光長照金罇裏<lb/>
　　　月宫詞　　　　　　　　　楊巨源<lb/>
<pb n="KR4h0022_WYG_152-10b"/>
宫中月明何所似如積如流滿田地迥過前殿曽學眉<lb/>
廻照長門慣催淚昭陽昨夜秋風來綺閣金鋪情<hi>疑</hi>影<lb/>
開藻井浮花共陵亂玉階零露相徘徊稍映明河泛仙<lb/>
馭滿窓猶在更衣處管弦廻燭無限情環珮憑欄不能<lb/>
去皎皎蒼蒼千里同穿煙飄葉九門通珠簾欲卷畏成<lb/>
水瑶席初陳驚似空復值君王事歡宴宫女三千一時<lb/>
見飛葢愁㸔素暈低稱觴願踏清輝遍江上無雲夜可<lb/>
憐冐沙披浪自嬋娟若共心賞風流夜那比高高太液<lb/>
<pb n="KR4h0022_WYG_152-11a"/>
前<lb/>
　　　溪上月　　　　　　　　　僧皎然<lb/>
秋水月娟娟初生色界天蟾光散浦溆素景動淪漣何<lb/>
事無心見虧盈向夜禪<lb/>
　　　月夜泛舟　　　　　　　　僧法振<lb/>
西塞長雲盡南湖片月斜漾舟人不見卧<hi>高僧詩作悮</hi>入武<lb/>
陵花<lb/>
　　　剡山夜月<hi>六言</hi>　　　　　　　朱　放<lb/>
<pb n="KR4h0022_WYG_152-11b"/>
月在沃州山上人歸剡縣溪邊漠漠黄花覆水時時白<lb/>
鷺驚船<lb/>
　　　秋庭夜月有懐　　　　　　李澄之<lb/>
游客三江外單棲百慮違山川憶處近形影夢中歸夜<lb/>
月明虚帳秋風入𢷬衣從來不慣别况屬鴈南飛<lb/>
　　　和元郎中從八月十一至十五夜翫月五首<lb/>
　　　　　　　　　　　　　　　王　建<lb/>
半秋初入中旬夜己向階前守月明從未圓時㸔却好<lb/>
<pb n="KR4h0022_WYG_152-12a"/>
一分一見傍輪生<lb/>
　　　二<lb/>
亂雲遮却臺東月不許教依次第㸔莫為詩家先見境<lb/>
被他籠與作艱難<lb/>
　　　三<lb/>
今夜月明勝昨夜新添桂樹近東枝立多地濕舁床坐<lb/>
㸔過墻西寸寸遲<lb/>
　　　四<lb/>
<pb n="KR4h0022_WYG_152-12b"/>
月似圓來色漸凝玉盆生水欲侵稜夜深盡放家人睡<lb/>
<hi>雜詠作佳人醉</hi>直到天明不炷燈<lb/>
　　　五<lb/>
合望月時長望月分明不得似今年仰頭五夜風中立<lb/>
從未圓時㸔到圓<hi>一作從未團圓直到圓</hi>
　　　月夜寄微之憶樂天　　　　劉禹錫<lb/>
今宵帝城月一望雪相似遥想洛陽城清光正如此知<lb/>
君當此夕亦望臨<hi>集作鏡</hi>湖水展轉相憶心明月<hi>集作月明</hi>千<lb/>
<pb n="KR4h0022_WYG_152-13a"/>
萬里<lb/>
　　　江樓望月　　　　　　　　白居易<lb/>
嘉陵江曲曲江池明月誰同人别離一宵光景潜相憶<lb/>
兩地隂晴逺不知誰料江邊懐我意正當池畔望君時<lb/>
今朝共語方同悔不解多情先寄詩<lb/>
　　　山中問月　　　　　　　　前　人<lb/>
為問長安月誰教不暫離<hi>集作相思必切離</hi>昔隨飛葢處今照<lb/>
入山時借助秋懐曠留連夜卧遲如歸舊鄉國似對好<lb/>
<pb n="KR4h0022_WYG_152-13b"/>
親知松下行為伴谿頭坐有期千嵓將萬壑無處不相<lb/>
隨<lb/>
　　　寒食夜月　　　　　　　　前　人<lb/>
風香露重梨花濕草舎無煙<hi>集作燈</hi>愁未入南鄰十<hi>集作井</hi>
里歌吹時獨倚柴門月中立<lb/>
　　　宿藍橋題月　　　　　　　前　人<lb/>
昨夜鳯池頭今夜藍<hi>一作溪</hi>橋口明月本無心行人自回<lb/>
首新秋松影下半夜鐘聲後清影不宜昏聊將茶代酒<lb/>
<pb n="KR4h0022_WYG_152-14a"/>
　　　宿陽城驛題月　　　　　　前　人<lb/>
親故尋回駕妻孥未出闗鳯凰池上月送我過南山<lb/>
　　　對琴待月　　　　　　　　前　人<lb/>
竹院新晴夜松牕未卧時共琴為老伴與月有愁期玉<lb/>
軫臨風乆金波出霧遲幽音待清景惟是好<hi>集作我</hi>心知<lb/>
　　　西樓月　　　　　　　　　前　人<lb/>
悄悄復悄悄城隅隠林杪山郭燈火稀峽天星漢少年<lb/>
光東流水生計南枝鳥月没江沉沉西樓殊未曉<lb/>
<pb n="KR4h0022_WYG_152-14b"/>
　　　禁中月　　　　　　　　　前　人<lb/>
海上明月出禁中秋夜長東南樓殿白稍稍上宫墻净<lb/>
落金盤水明浮玉砌霜不比人間見塵土汙清光<lb/>
　　　客中月　　　　　　　　　前　人<lb/>
客從江南來來時月上弦悠悠行旅中三見清光圓曉<lb/>
隨殘月行夕與新月宿誰謂月無情千里逺相逐朝發<lb/>
渭水流暮入長安陌不知今夜月又作誰家客<lb/>
　　　客中月　　　　　　　　　于武陵<lb/>
<pb n="KR4h0022_WYG_152-15a"/>
離家凡幾宵一望一寂寥新魄又將滿故鄉應漸遥猶<lb/>
臨彭蠡水逺憶洛陽橋更有乗舟客悽然亦駐橈<lb/>
　　　霜月　　　　　　　　　　李商隠<lb/>
初聞征鴈巳無蟬百尺樓臺水接天青女素娥俱耐冷<lb/>
月中霜裏鬬嬋娟<lb/>
　　　月夕　　　　　　　　　　前　人<lb/>
草下隂蟲葉下<hi>集作上</hi>霜朱欄迢遞壓湖光兎寒蟾冷桂<lb/>
花白此夜姮娥應斷腸<lb/>
<pb n="KR4h0022_WYG_152-15b"/>
　　星<lb/>
　　　月夜觀星　　　　　　　　隋煬帝<lb/>
團團素月净翛翛夕景清谷泉驚暗石松風動夜聲披<lb/>
衣出荆户躡履歩山楹欣覩明堂亮喜見太階平觜參<lb/>
猶可識牛女<hi>初學記作女牛</hi>尚分明更移斗柄轉夜乆天河横<lb/>
徘徊不能寐參差幾種情<lb/>
　　　奉和御製月夜觀星示百僚　諸葛頴<lb/>
<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱神居逺蕭條更漏深薄煙净遥色高樹宿清隂星<lb/>
<pb n="KR4h0022_WYG_152-16a"/>
月滿茲夜燦爛還相臨連珠欲東上團扇漸西沉澄水<lb/>
含斜漢修樹隠横參時聞送籌柝屢見繞枝禽聖情寄<lb/>
餘事振玉復鳴金<lb/>
　　　同前　　　　　　　　　　袁　慶<lb/>
六龍初匿影顧兎始馳光戒井<hi>文選刻漏銘徼宫戒井</hi>傳宵漏山<lb/>
庭引夕凉宸居多勝託閒步出琳堂爛爛星芒動耿耿<lb/>
清河長清<hi>初學記作情</hi>道移天駟北極轉文昌喬枝猶隠畢<lb/>
絶嶺半侵張仰觀留玉裕<hi>文選陸士衡宣猷堂詩天姿玉裕</hi>睿作動金<lb/>
<pb n="KR4h0022_WYG_152-16b"/>
相無庸徒扣寂何以繼連章<lb/>
　　　同前　　　　　　　　　　蕭　琮<lb/>
陽精去南陸大<hi>疑作火</hi>耀始西流夕風凄謝暑夜氣應新<lb/>
秋重門月己映嚴城漏漸修臨風出累榭度月蔽層樓<lb/>
靈河隔神女仙轡動星牛玉衡指棟落瑶光對幌留徒<lb/>
知仰閶闔乗槎未有由<lb/>
　　　同前　　　　　　　　　　虞世南<lb/>
旦秋炎景暮初弦月彩新清風滌暑氣文露净囂塵藹<lb/>
<pb n="KR4h0022_WYG_152-17a"/>
霧銷輕縠鮮雲卷夕鱗休光灼前耀瑞彩接重輪緣情<lb/>
摛聖藻並作命徐陳宿草誠渝溢吹嘘偶縉紳天文豈<lb/>
易述徒知仰北辰<lb/>
　　　星名　　　　　　　　　　辛徳源<lb/>
邊祲昏高柳爟光照離宫明堂發三令鈎陳集五戎素<lb/>
羽麾全月牛<hi>疑</hi>旗引半虹虎落驚氛歛龍城宿霧通繫<lb/>
<hi>疑作擊</hi>鐘張大樂置酒宴羣公闗山無復阻車書方大同<lb/>
　　　詠星　　　　　　　　　　董思恭<lb/>
<pb n="KR4h0022_WYG_152-17b"/>
歴厯東井舍昭昭右掖垣雲際龍文出池中鳥色翻流<lb/>
輝下月露墜影入河源方知潁川集别有太丘門<lb/>
　　　同前　　　　　　　　　　李　嶠<lb/>
蜀郡靈槎轉豐城寳劒<hi>集作氣</hi>新將軍臨北塞天子入西<lb/>
秦未作三台輔寧為五老臣今宵頴川曲誰識聚賢人<lb/>
　　　江邊星月二首　　　　　　杜　甫<lb/>
驟雨清秋夜金波耿玉繩天河元自白江浦向來澄映<lb/>
物連珠斷縁空一鏡昇餘光隠更漏况乃露華凝<lb/>
<pb n="KR4h0022_WYG_152-18a"/>
　　　二<lb/>
江月辭風檻<hi>集作纜</hi>江星别霧船鷄鳴還曙色鷺浴自清<lb/>
川歴歴竟誰種悠悠何處圓客愁殊未已他夕始相鮮<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_152-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百五十二<lb/>
</p>
<p>
</p>
  </div>
</body>
</text>
</TEI>
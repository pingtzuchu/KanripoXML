<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百九十六</head>
    <p>
<pb n="KR4h0022_WYG_895-1a"/>
欽定四庫全書<lb/>
　文苑英華巻八百九十六　宋　李昉等　編<lb/>
　職官四<hi>南省二</hi>
　　禮部尚書禇无量碑一首<lb/>
　　刑部尚書韋抗碑一首<lb/>
　　工部尚書鮑防碑一首<lb/>
　　　贈禮部尚書禇公神道碑　　蘇　頲<lb/>
昔軒轅至孔丘師止十一名之聖者今天下尊皇帝學<lb/>
<pb n="KR4h0022_WYG_895-1b"/>
踰三五教之神者既學且師考今猶昔蹈道從事伊禇<lb/>
公焉公諱无量字𢎞度其先邑河南之陽翟十一代祖<lb/>
盛後漢海鹽長子孫因居遂為吳郡海鹽人也<hi>二唐書作杭州</hi>
<hi>塩官人未詳</hi>五代祖陽齊民部尚書駙馬都尉嗣錢唐侯髙<lb/>
祖遼民梁鄱王國常侍曾祖仁𢎞陳始興王法曹叅軍<lb/>
暨陽令祖範隋豫章郡丞父義宗皇贈使持節和州刺<lb/>
史自㣲子封宋以迄于恭恭裔食禇因而得姓迺侯迺<lb/>
戚或史或儒粤不可量已豈岳鎮天峻是先人之郡國<lb/>
<pb n="KR4h0022_WYG_895-2a"/>
将河清世平當天子之門舘靈其效矣公實休哉上哲<lb/>
鍾懿元和育粹忠乎孝乎盡至於至寛得衆易有親晦<lb/>
而明㣲而闡其立行也絲白不染不成黼黻砥黄不礪<lb/>
不就純鈎寝思益居待問功可倍論可博其立言也始<lb/>
吳興沈子山吳郡曹福授以經次吳郡張嘉㑹授之史<lb/>
演至賾平牴牾研至精起廢疾貫心則中達革其餘師<lb/>
乃厭服爾為宗匠逮攝齊膠序揚袂河洛罔不企獨立<lb/>
以先赴聆逺音而響從猶彫材之有楩柟綷翼之有鵷<lb/>
<pb n="KR4h0022_WYG_895-2b"/>
鳯下制家<hi>一作嘉</hi>辟用超倫等即拜成均直講轉右鷹揚<lb/>
倉曹叅軍直講如故稍遷成均助教累至國子博士朝<lb/>
散大夫國子司業崇文舘學士嘗二仲齋祀㑹一時髦<lb/>
彦主賔難折羣疑應不敢夸官閥單不能曜旗皷太夫<lb/>
人在東也庭闈是思鍾釡不違遂罷而就飬我聖皇居<lb/>
震也司過惟吏聽聰則書復徴以侍讀及回金輅問辟<lb/>
雍摇柄前席有丞有祝聲羣奔以坻頽辯連属而河㵼<lb/>
是日中賜章綬并時服雜繒就拜銀青光禄大夫以昭<lb/>
<pb n="KR4h0022_WYG_895-3a"/>
其業上正位遷郯王傅國子祭酒轉左散騎常侍特封<lb/>
舒國公實食二百公雖傳天人司國子然而載啓載沃<lb/>
百氏之言滿中禁日尊日亊五更之禮存上庠故珥貂<lb/>
寵而刑馬誓也尋與中令洛陽張説侍郎武功蘇頲黄<lb/>
門郎趙郡李文等開講序於掖垣悉上其昌言嘉謩可<lb/>
體要經逺者京都之政起有軒墀齊魯之風成於㝢縣<lb/>
公以遭盛明而華皓不息迺作帝師懐喜懼而斑斕未<lb/>
旋孰為人子灑零獻懇于再于三重論思而乆駐修切<lb/>
<pb n="KR4h0022_WYG_895-3b"/>
至而方遣臨軒贈詩盈篚将意華晨省而偉晝逰焉居<lb/>
無何太夫人即世公禮不當毁號而殆㓕遂於塋兆之<lb/>
側伏苫塊時松楸鹿常犯之公祝乃止應物也通神也<lb/>
有如是乎喪既除驛徴至仍舊左常侍兼侍讀登朝則<lb/>
老臣布武自屏不趨侍講則宦者平肩必輿而進皆别<lb/>
㫖之非常也上復以舊章散落羣籍湮墜張購令捃逸<lb/>
文補其缺刪其謬勑公於都<hi>即東都</hi>乾元殿京<hi>即西京</hi>麗正<lb/>
殿總而成之上帝之璧先王之府委墳索流筆墨可滌<lb/>
<pb n="KR4h0022_WYG_895-4a"/>
𤣥覽而照清光耶日者皇太子志於學齒于胄演經則<lb/>
太師憑几納誨則元良降席諭夫錯中形外一物三善<lb/>
者禮如前粤開元庚申嵗正月哉生魄景命不造遘疾<lb/>
薨於長安崇仁里之賜第春秋七十有五王輟朝不視<lb/>
旅次而哭遣中使潺湲以恤故盼近臣歔欷以追往乃<lb/>
贈禮部尚書賻物四百段米粟四百石小宗伯陳祭儀<lb/>
亞京尹䕶喪事歸則本州刺史帥属厚加焉僉謂公進<lb/>
以秉德動而率禮自石渠延首金華造膝時属升賢良<lb/>
<pb n="KR4h0022_WYG_895-4b"/>
杜讒佞雖明慮天斷匪獨開陳亦讜辭日聞寧虚聽受<lb/>
若藏罟者諗無藝出裘者思有惠使輕革也之説傲嬰<lb/>
也之譏又安能是果良圖中比則隠之微章之末所撰<lb/>
儲君翼善二十篇帝王要覽二十二巻帝王紀録二巻<lb/>
心鏡三十篇刪正論語孝經䟽各一部每條上則留中<lb/>
錫之孔殷盈不可數大抵以義約以文見俾興文有兆<lb/>
消長無傾規乎諷乎類乎指乎行之則是聞足自戒不<lb/>
然何以皇賚之聖叶之至於斯也化益淳儒益信則郊<lb/>
<pb n="KR4h0022_WYG_895-5a"/>
廟有典賔軍有容發揮牲玉斟酌犧象必咨焉度焉此<lb/>
又衆之難公之易薨後羣學士於書殿中得講史記至<lb/>
言十二巻即日聞之上悼甚重賜其家絹五百疋試為<lb/>
我著常奏新篇從取其書竟賫遺草悲夫粤某年仲冬<lb/>
甲子歸祔於錢塘臨平山之舊域容軒止塗喪服㑹葬<lb/>
者數百顧而歎曰公何學也何師也則我副<hi>闕</hi>惟君是<lb/>
登皇極天子之子是作孟侯皆受於公矣董則五朝典<lb/>
學無同道之用桓則三世各師有殊特之美曽不可援<lb/>
<pb n="KR4h0022_WYG_895-5b"/>
<hi>疑作枚</hi>以事舉諸凡卓哉使後之人泛㣲波攀絶迹者我<lb/>
公也太常易名曰文宜也長子河南澠池主簿庭詢次<lb/>
左拾遺庭誨次京兆渭南縣尉庭賔三子之戚二連所<lb/>
善居家嗣徽繼世承烈則仲弓之有元及李伯起之傳<lb/>
<hi>疑作傅</hi>秉及賜故逺邇嘉之吳江漫兮将海合吳岫重兮<lb/>
與天㳫公是屬兮公是安仁則返兮儉乃完異樹行兮<lb/>
生也志他石篆兮子也刋噫不憖歟寄之銘曰<lb/>
昭昭府君生代叶期儒有斯文帝王者師探幽典墳賛<lb/>
<pb n="KR4h0022_WYG_895-6a"/>
道雍熈其德彌芬其謩益祗訓由老成榮以恩屢資孝<lb/>
是悦資忠是務禹嘗獻蓍光不言樹專禇之學啓書之<lb/>
賦六經芳兮七命章戴頻頻兮服煌煌無還齡兮有去<lb/>
光未餙<hi>疑</hi>杖兮歘擁<hi>疑作摧</hi>梁宸極凄兮門人慕悲風起<lb/>
兮轅馬顧背西畤兮即東路路阻修兮日悠悠旌旐思<lb/>
兮空山秋吾見業可乆而名不朽者猗那禇侯猗那禇<lb/>
侯<lb/>
　　　刑部尚書韋抗神道碑　　　前　人<lb/>
<pb n="KR4h0022_WYG_895-6b"/>
天下膏腴之土莫若雍州雍州紱冕之多莫若韋氏粤<lb/>
自殷伯傳于漢相昌而世濟美慶不乏賢髙矣乎猶秦<lb/>
塞出華岳西連於嶓冡大矣乎猶濁河納清渭東至於<lb/>
溟渤言之者可備也故周隋創厯後又<hi>疑作入</hi>當朝惟我<lb/>
二君迭為二祖逍公其首鄖也其仲處有山林之節糠<lb/>
粃俗塵出為廊廟之器丹青世道鄖之子太僕少卿陵<lb/>
州刺史武陽公諱津是生銀青光禄大夫太子詹亊贈<lb/>
秦州都督諡曰貞諱瑎<hi>唐宰相世系表作琨</hi>是生司農丞贈金州<lb/>
<pb n="KR4h0022_WYG_895-7a"/>
刺史諱暢皆素風清範百代一時公諱抗字抗<hi>闕</hi>金州<lb/>
府君第二子也八嵗精易十五讀春秋深入爻彖試論<lb/>
臣主及貴<hi>疑有闕字</hi>便成誦具觧理微義中初以明經射䇿<lb/>
補魏州叅軍立於稠人端若一鶚復常調就太子典膳<lb/>
丞亟換岐州司倉雍州司户右輔要劇上京浩穰九年<lb/>
致豐兩訟舉直升左䑓殿中侍御史轉尚書主客吏部<lb/>
二員外吏部郎中侍中執憲者雖譙郡桓彦範廣平宋<lb/>
璟大選持衡者京兆韋嗣立河内司馬鍾並逺識髙量<lb/>
<pb n="KR4h0022_WYG_895-7b"/>
領賢進善齊白簡共青縑者范陽盧懐愼子從愿趙國<lb/>
李乂吳郡陸象先隴西李朝隠武功蘇頲為四公特賞<lb/>
推數子之器公益文墨自持凖繩不雜拜洛陽令役人<lb/>
好惠務約刑清刻石而傳鳴桴自止遷<hi>一有右字</hi>御史中丞<lb/>
兼禮部尚書法明象魏禮達邦家外守其則内脩其度<lb/>
遷兵部尚書戎政孔殷夏司多僻作姦犯科者莫忌接<lb/>
利乘便者皆是公凡易四年濯<hi>一作灑</hi>然一變發其狙詐<lb/>
成我鷹揚别加銀青光禄大夫除太子左庻子閑以珍<lb/>
<pb n="KR4h0022_WYG_895-8a"/>
攝德以調䕶而巴蜀方隅西南斗絶戎常犯軼蠻或離<lb/>
叛討則勝不補亡猒造端之口綏則靜而作乂翹致理<lb/>
之心命公為益州大都督長史持節廵按公至革乎弊<lb/>
順乎美暑徃寒來人不知用風雨時順<hi>一作春風時雨</hi>物果遂<lb/>
宜入拜黄門侍郎東宻黄扉右<hi>一作左</hi>嚴青闥半股肱之<lb/>
委總脩餙之裕上間燕顧近臣言韋抗朕素知之何適<lb/>
不允大鴻臚今典賔客之事古稱行人之職俾令即序<lb/>
期以不濫抗宜兼授登叶睿圖遷御史大夫持節朔方<lb/>
<pb n="KR4h0022_WYG_895-8b"/>
軍大總管擇副宰御<hi>一作徴</hi>元帥廷諍已决廟謀先假挫<lb/>
貪人於敗類追桀虜於奔亡公之績也會凉州都督楊<lb/>
敬述羽林将軍郭知運失律摇憲䘮師倚權公確乎不<lb/>
㧞條奏其罪公之正也以郡縣吏坐贓發覺貶安州都<lb/>
督尋與之蒲雲<hi>疑作雷</hi>澤之庻河濵之阜聲淪噢沭<hi>左傳作咻</hi>
頌被和樂未幾拜為大理檢校刑部尚書欽若刑柄繫<lb/>
於人命士師之望平冦之成<hi>一作士師之平司冦之成</hi>安以手足所<lb/>
措慎以毫釐之失繄頼公勿喜斯得不寃而待筭則摧<lb/>
<pb n="KR4h0022_WYG_895-9a"/>
其巧<hi>一作功</hi>粉餙則杜其效上将登封岱山留睠洛邑延<lb/>
企遲居徘徊往俞因謂公曰朕思乆之罔出卿者迺仗<lb/>
公作鎮還贈武陽伯兼使部銓斥浮動甄貞實妍媸露<lb/>
求當之途勢利塞<hi>一作窒</hi>容非之鏡復盧從愿暨頲受恩<lb/>
聮召崇朝交臂至信相欵他日攜手㣲疾應問豈期摇<lb/>
落素秋窅𡨕𤣥夜開元十四年八月某日薨於洛之永<lb/>
義里第享年六十嗚呼人之望公以宗伯<hi>四字一作士之宗凡百姓</hi>
韙公陟台階佐王道始則夷路翹首終而亨衢鎩翮吁<lb/>
<pb n="KR4h0022_WYG_895-9b"/>
嗟全德孤我具膳而勝氣標凖<hi>一作曽標</hi>色荘辭定舉不忤<lb/>
物行不由徑獨而不黨三者無惑聞義於卜商起予立<lb/>
誠於鮑叔知我撫遺恤寡常所空匱以奮藻揮<hi>一作彈</hi>毫<lb/>
轉為神速故大課典謩必咨於公是亦施政何遽薨也<lb/>
旒扆深撫牀之痛纓緌惜和鼎之實盖如鄭國僑虞之<lb/>
竒楚子文魯公儀不其偉矣詔贈太子太傅䕶葬及窆<lb/>
備物加等太常考行曰貞粤以某年某月日卜葬於京<lb/>
城東南少陵原禮也笳鐸晨送烟霜曉發葬者藏也儉<lb/>
<pb n="KR4h0022_WYG_895-10a"/>
則自完素車出日<hi>一作祖</hi>縞服來至吉先兆於蓍蔡哀更<lb/>
傷於松栢光昭之事克恭懿之道存此曷為然其不捐<lb/>
者三子長京兆士曹叅軍曰載次昭文生曰翹㓜某公<lb/>
侯必復羙秀而文可以崇京兆之阡屬扶陽之舘公之<lb/>
季左司郎中萬年令澤州長宋曰某松栢之林也公最<lb/>
友歟<hi>疑</hi>毒天倫之孔艱思我兄之不及疇云撰勒其寄<lb/>
雕刋以頲爰在弱齡獲知君子牙琴不賞慟哭兹晨樂<lb/>
弩仍懸沉羸嵗晩銜悽固托撫疾何成愧不得絶妙好<lb/>
<pb n="KR4h0022_WYG_895-10b"/>
辭披文而相質爾銘曰<lb/>
國大司冦家大彭氏亡世疇貴府君鍾美衣冠禮樂盡<lb/>
在是矣講信脩睦自求諸已命之以官其直如矢秉之<lb/>
以憲其清若水遽登金華終列瑶戺威震蠻貊信夫邉<lb/>
鄙曰刑曰政載敞載理公輔未升官人作紀奈何逺韻<lb/>
怱頓髙軌跡滿清畤事昭緹史㣲言遂絶令問不已巖<lb/>
緑南望樓丹北峙或向城闉或臨松梓盛烈孤邁羣悲<lb/>
四起<lb/>
<pb n="KR4h0022_WYG_895-11a"/>
　　　工部尚書鮑防碑<lb/>
有唐尚書東海宣公姓鮑春秋六十有九公從三十六<lb/>
載致政二<hi>一作三</hi>年歴官二十五凡居達官之長十二領<lb/>
四嶽十三州牧之寄三貞元六年秋八月丙申薨于洛<lb/>
陽私第冬十月旬有七日從先公于北邙南原<hi>一作郊</hi>詔<lb/>
贈太子少保給鹵簿鼓吹旌其卒葬後三年嗣祖宗由<lb/>
惟中古封樹之制且曰丘隴與年代相推幾何而平松<lb/>
栢與霜露相薄幾何而盡将令百代之後㳺九原者徘<lb/>
<pb n="KR4h0022_WYG_895-11b"/>
徊不朽之烈歎息可作之美其惟金石刻乎是用建碑<lb/>
表墓以揚先懿公諱防字子慎河南洛陽人其先蓋夏<lb/>
禹之苖裔春秋時杞公有仕齊者食采於鮑因以命氏<lb/>
曾祖標<hi>一作諲</hi>皇隴州汧陽令祖仁爽雅州飛越尉贈眉<lb/>
州刺史父思温彭州唐昌丞贈工部尚書皆盛德下位<lb/>
發祥於公天寳中天下尚文其曰聞<hi>疑作文</hi>人則重侔有<lb/>
德貴齒髙位公賦感遇十七章以古之政<hi>一作名</hi>法刺譏<lb/>
時病麗而有則屬詩者宗而誦之舉進士髙第調太子<lb/>
<pb n="KR4h0022_WYG_895-12a"/>
正字中州兵興全德違難辭永王去來瑱為李光弼所<lb/>
致光弼上将薛兼訓授專征之命于泉越輟公介之始<lb/>
兼訓之奉光弼也以順命為忠不及於義公知光弼之<lb/>
不終也諭而絶焉東越仍師旅饑饉之後三分其人兵<lb/>
盗半之公之<hi>闕</hi>兼訓也令必公口事必公手兵兼于農<lb/>
盗復于人是時中原多故賢士大夫以三江五湖為家<lb/>
登㑹稽者如鱗介之集淵藪以公故也徴拜尚書郎優<lb/>
游公卿間執政者以代言之司見屬無何薛兼訓寝疾<lb/>
<pb n="KR4h0022_WYG_895-12b"/>
太原上以北門寄重軫念於薛思所以貳而代之者莫<lb/>
與公比召對勞賜寵而遣之公之至也人不知其帥之<lb/>
疾帥不自知其疾及其代也由亞尹中丞洎居守專征<lb/>
之倅各遷其任<hi>一作各還其長</hi>兵自勇厲至于輯睦人自安業<lb/>
至于移風政自無闕至于有典代宗嘉歎之不足圖冩<lb/>
公形列于别殿盖麟閣名臣之次也三載朝覲屬今上<lb/>
嗣位惟新大政授公紀律俾作典刑拜御史大夫旋以<lb/>
文武之柄方鎮為大南國萬里俾之師長綂閩越轉江<lb/>
<pb n="KR4h0022_WYG_895-13a"/>
西公之撫人也以家勤之以子愛之利用用之厚生生<lb/>
之詔加銀青光禄大夫右散騎常侍紀成績也眞拜右<lb/>
常侍扈從廵狩轉禮部侍郎上還鎬京展謝郊廟公預<lb/>
太常折無文之禮進封東海公詔徴賢良求其讜言時<lb/>
薦<hi>一作員</hi>仲兄不敢違詔承詔<hi>絶句</hi>實蒼生利之宰臣病之<lb/>
與公並命考第者以為異日故事言或有犯投之不疑<lb/>
焉公曰使吾聞所未聞聖朝之瑞也擢居甲科每嵗貢<lb/>
士充于王庭心為靈龜亊絶請托京師仍嵗蝗旱務殷<lb/>
<pb n="KR4h0022_WYG_895-13b"/>
人耗拜京兆尹詔下風行令宣政舉威革難理惠周無<lb/>
告既而痿痺生疾陳乞遂閒上置上将軍員以待功臣<lb/>
先用文儒耆耋以寵其選拜右武衛上将軍厥疾加劇<lb/>
優詔授工部尚書致仕徙家東周富天禄貴天<hi>一作人</hi>爵<lb/>
樂天命頥天和以終夫天年嗚呼賢哉公德本於孝才<lb/>
歸于周從王牧人即戎臨亊大畧以忠肅慈惠沉毅荘<lb/>
敏為稱喜善怒惡不必為已論交任人必惟其忠入為<lb/>
羽儀出作藩翰䕫䕫然以家人嚴君之義屬于長兄盖<lb/>
<pb n="KR4h0022_WYG_895-14a"/>
什卿之禄千乘之賦一以奉之四時賔客之事車服器<lb/>
用之費一以禀之公與夫人視諸孤羣從唯所授公不<lb/>
敢以禮秩異夫人不敢以居有私而敬恭和樂之道於<lb/>
是乎乆御史中丞武威賈全公之甥也少長於我登朝<lb/>
異門教切義方慈均天性故全之報也稱天下甥舅加<lb/>
禮焉<hi>三字一作加焉受馬</hi>鄭滑節度使隴西李融公之吏也推以<lb/>
腹心齊厥憂寵歴佐三道其間如一故融之報也類天<lb/>
下賔主加歡焉於全也見公之内於融也見公之外然<lb/>
<pb n="KR4h0022_WYG_895-14b"/>
則公之行已與人可知矣夫人蘭陵郡夫人蕭氏始佐<lb/>
公賢終成公貴及公既殁清風如同二孤前左衛兵曹<lb/>
叅軍殿中省進馬宗叅以文學世公之業孝友繼公之<lb/>
志猶日不足以抒夫罔極於是乎發揚垂裕之義作為<lb/>
銘曰<lb/>
穆穆宣公為王藎臣終始明哲優游寵勛在昔理平逢<lb/>
時尚文髙唱寡和長才不羣星河麗天卉木榮春羽翰<lb/>
方睦風雲<hi>一作雲雷疑作雷雲</hi>構屯乃佐戎帥名屈道伸乃登天<lb/>
<pb n="KR4h0022_WYG_895-15a"/>
朝盛美惟新茫茫南國赫赫北門股肱王室父母生人<lb/>
執憲成式尹京作則春官主文宗<hi>一作當</hi>伯尚德出捍牧<lb/>
圉入趨宸極望實攸并謀猷允塞賢宜翊聖道厄于命<lb/>
方叔元<hi>一作未</hi>老冉耕所病明明天子禮優致政曵履散<lb/>
金頥眞保性良辰何遽厚夜何長歸全故丘鞏<hi>一作郎</hi>洛<lb/>
之陽貞石是勒德音孔章於戱宣公百世不亡<lb/>
　<lb/>
　<lb/>
<pb n="KR4h0022_WYG_895-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百九十六<lb/>
</p>
<p>
</p>
  </div>
</body>
</text>
</TEI>
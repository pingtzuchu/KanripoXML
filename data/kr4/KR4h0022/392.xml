<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷三百九十二</head>
    <p>
<pb n="KR4h0022_WYG_392-1a"/>
欽定四庫全書<lb/>
　文苑英華卷三百九十二　宋　李昉等　編<lb/>
　南省八<lb/>
　　兵部員外郎<lb/>
　　　授楊仲昌吏部員外郎李巖兵部員外郎制<lb/>
　　　　　　　　　　　　　　孫　逖<lb/>
門下左司員外郎楊仲昌朝散大夫户部員外郎李巖<lb/>
等雅才明識敏行能文脩身懐止水之清應物有操刀<lb/>
<pb n="KR4h0022_WYG_392-1b"/>
之利並膺時選所謂人英宜遷禮闈之秩更展劇曹之<lb/>
用仲昌可吏部員外郎巖可兵部員外郎散官各如故<lb/>
　　　授敬羽武部員外郎兼殿中侍御史制<lb/>
　　　　　　　　　　　　　　　賈　至<lb/>
勑攝武部員外郎朔方採訪等使敬羽美才多適直道<lb/>
滅私通明可以斷疑貞固足以幹事自持風憲糾逖回<lb/>
邪不吐茹於剛柔有鷹鸇之搏擊與能褒美俾轉臺端<lb/>
載執謙光思𢎞讓節宜遂其懇志退守本官可守前官<lb/>
<pb n="KR4h0022_WYG_392-2a"/>
　　　授栢耆兵部員外郎制　　　元　稹<lb/>
勑守起居舎人賜緋魚袋栢耆朕聞亟遷則彛倫斁滯<lb/>
賞則勞臣怠兼用兩者謂之政經夫南憲右掖至于中<lb/>
臺我朝之極選也俾爾環歳之内周歴兹任豈無意焉<lb/>
元和中盜殺丞相賊<hi>集作疾</hi>傷議臣齊冀之間交以禍端<lb/>
相嫁耆自青溪窖中提轉丸押闔之書馳於諸鎮使承<lb/>
宗疑否隔塞一朝豁然納質獻地克終於善承宗既歿<lb/>
承元授事耆又將朕教告命于承元萬衆無<hi>一作諠非</hi>譁一<lb/>
<pb n="KR4h0022_WYG_392-2b"/>
方㡳定此而不録將何以勸凢百多士無忘急病之心<lb/>
可守尚書兵部員外郎<lb/>
　　　授李虞仲兵部員外郎崔戎户部員外郎制<lb/>
　　　　　　　　　　　　　　　白居易<lb/>
勑劔南西川節度判官朝散大夫檢校尚書户部員外<lb/>
郎兼侍御史上柱國賜紫金魚袋李虞仲劔南西川觀<lb/>
察判官朝議郎檢校尚書刑部員外郎兼侍御史雲騎<lb/>
尉賜緋魚袋崔戎等去年春朕憂西南事授丞相文昌<lb/>
<pb n="KR4h0022_WYG_392-3a"/>
鉞徃鎮撫之次選郎吏有才實如虞仲軰者徃賛理之<lb/>
故其制云苟佐吾丞相以善政聞寜久遺汝於諸侯乎<lb/>
今蜀政成矣蜀人乂矣是汝軰職脩事舉而奉吾詔書<lb/>
甚謹也<hi>一作矣</hi>前言在耳安可弭忘並命為郎主吾信賞<lb/>
虞仲可行尚書兵部員外郎戎可行尚書户部員外郎<lb/>
散官勲各如故<lb/>
　　　授前司勲員外郎賜緋徐綰兵部員外郎前庫<lb/>
　　　　部員外郎李光嗣右司員外郎等制<lb/>
<pb n="KR4h0022_WYG_392-3b"/>
　　　　　　　　　　　　　　前　人<lb/>
勑具官徐綰以丞相之子為尚書郎人得見於㑹朝而<lb/>
不得見於私室其言不敢近政其動未嘗違謙用是寡<lb/>
尤式彰能訓論者美宣祖大臣以至行移風稱易名者<lb/>
必曰光嗣之王父也爾克敬有後敏以自圗多所周防<lb/>
恐墜遺法而皆以去列可使陟居武庫部都曹郎選惟<lb/>
重並舉而授無墮當官可依前件<lb/>
　　　授司封員外郎賜緋崔貽孫守兵部員外郎判<lb/>
<pb n="KR4h0022_WYG_392-4a"/>
　　　　户部案制　　　　　　　錢　珝<lb/>
勑具官崔貽孫冠族以德範遺後昆者剛鯁清素代稱<lb/>
爾家又能樹立本根嗣守風法為士之道自求必聞故<lb/>
朝缺美官人思公舉今丞相以版賦之重用爾為佐理<lb/>
之才更遷右曹徃事吾相無謂司貨籍者近乎俗吏而<lb/>
忽於躬親使滋其煩弊也可依前件<lb/>
　　職方員外郎<lb/>
　　　授李何忌職方員外郎制　　賈　至<lb/>
<pb n="KR4h0022_WYG_392-4b"/>
誥右補闕李何忌後進人物一時雋選或丕承清緒多<lb/>
負美才或直言正詞有犯無隱或繡衣持斧擿伏擒姦<lb/>
或馳譽翰林文詞藻麗或知名吏道政事詳密在邦必<lb/>
達歴試有聞宜居鴛鷺之列俾𢎞準繩之紀可試職方<lb/>
員外郎<lb/>
　　駕部員外郎<lb/>
　　　授趙昇卿駕部員外郎制　　蘇　頲<lb/>
勑朝議郎前行兵部員外郎上柱國趙昇卿爰以詞學<lb/>
<pb n="KR4h0022_WYG_392-5a"/>
亟兼文吏踐行貞固用心純宻校人祗事郎位求才宜<lb/>
膺賜筆之榮重陟含香之列可行尚書駕部員外郎散<lb/>
官勲如故<lb/>
　　庫部員外郎<lb/>
　　　授崔𤣥暐庫部員外郎制　　李　嶠<lb/>
鸞臺朝散大夫行尚方監丞崔𤣥暐理懐沉正文藝優<lb/>
深内府策名已馳聲績中臺揆務更佇良能宜收起草<lb/>
之才俾昇握蘭之位可行文昌庫部員外郎散官勲如<lb/>
<pb n="KR4h0022_WYG_392-5b"/>
故主者施行<lb/>
　　　授趙良弼司庫員外郎制　　賈　至<lb/>
勑攝河東司馬趙良弼以敬直方内義形於色藴帷幄<lb/>
之謀畧真<hi>一作是</hi>士林之忠良元戎起行師出以律將謀<lb/>
韓厥之職宜選子方之智俾登仙署仍佐中權可行司<lb/>
庫員外郎充朔方行軍司馬<lb/>
　　刑部員外郎<lb/>
　　　授張景昇刑部員外郎制　　蘇　頲<lb/>
<pb n="KR4h0022_WYG_392-6a"/>
門下太中大夫尚書都官員外郎上柱國張景昇操履<lb/>
精宻刑書洞曉自遷郎位咸服吏能用於噬嗑必資哀<lb/>
敬丕蔽之審惟才是擇可行尚書刑部員外郎散官勲<lb/>
如故<lb/>
　　　授栢庭昌憲部員外郎制　　賈　至<lb/>
勑監察御史栢庭昌吏道稱優公才致逺文法之用盖<lb/>
推於友朋操割之能亦聞於臺省仙郎之選人譽是歸<lb/>
道有籍於簡孚官不循於資序當兹清職冝最愼擇可<lb/>
<pb n="KR4h0022_WYG_392-6b"/>
憲部員外郎<lb/>
　　　授崔殷刑部員外郎制　　　常　衮<lb/>
勅朝議大夫試太子舎人兼殿中侍御史崔殷學義精<lb/>
深詞華絢<hi>集作縟</hi>麗臺郎髙選清論洽於朝倫郡掾左遷<lb/>
善聲彰於時聽頃從奬序未副才名亟<hi>集作冝</hi>膺新命俾<lb/>
光舊列可行尚書刑部員外郎散官如故<lb/>
　　　授王鎰刑部員外郎制　　　白居易<lb/>
勅刑曹外郎缺朕詔執事擇可以善於其職者而殿中<lb/>
<pb n="KR4h0022_WYG_392-7a"/>
侍御史王鎰自居殿中能察非法連鞫庻獄多叶平允<lb/>
<hi>一作反</hi>加以温敏静專可當是選一歳之獄决在秋冬今<lb/>
方其時宜敬乃職可依前件<lb/>
　　　授李行修刑部員外郎制　　李虞仲<lb/>
勅登仕郎殿中侍御史内供奉䕶軍李行修沉正為質<lb/>
發彊於用敏識可以周務懿文可以誠身連擢憲闈聲<lb/>
績甚茂近以江淮災旱睠切疲黎舉爾忠實徃申慰撫<lb/>
攪轡有䘏人之色登<hi>一作旋</hi>車多濟物之心<hi>一作方</hi>既表嘉<lb/>
<pb n="KR4h0022_WYG_392-7b"/>
庸仍當滿秩<hi>一作歳</hi>優其遷擢以勸公勤刑曹詳讞之難<lb/>
郎署彌綸之重斯為盛選無愧當官可守刑部員外郎<lb/>
散官勲如故<lb/>
　　　授李朋刑部員外郎李從晦都官員外郎等制<lb/>
　　　　　　　　　　　　　　　杜　牧<lb/>
勅書曰庻獄庶事予罔敢知此乃周文王之所以理天<lb/>
下也惟獄惟亊㑹於南宫求郎之難豈敢輕易將仕郎<lb/>
侍御史内供奉李朋能積行實發其詞華勁正端愼官<lb/>
<pb n="KR4h0022_WYG_392-8a"/>
業克舉天平軍節度副使朝議郎檢校尚書祠部員外<lb/>
郎兼侍御史賜緋魚袋李從晦宗室子弟美秀而文嘗<lb/>
經磨涅不改堅白今者取自憲府擢於幕吏各有所授<lb/>
皆為清秩當自宣室受讞之際思滿堂飲酒之言至於<lb/>
刑章尤繫念慮予曰罪爾勿罪予曰寛爾勿寛問法何<lb/>
如無即上意各冝勉勵勿自輕怠朋可守尚書刑部員<lb/>
外郎散官如故從晦可守尚書都官員外郎散官賜如<lb/>
故<lb/>
<pb n="KR4h0022_WYG_392-8b"/>
　　都官員外郎<lb/>
　　　授苗發都官員外郎制　　　常　衮<lb/>
勅朝散大夫前守秘書丞龍門縣開國男苗發德厚流<lb/>
光相門才子代重一經之業家承萬石之風理詣精㣲<lb/>
行歸純至麗以文藻振以英華端其誠而有恒敏於事<lb/>
而兼適早登學省用汰儒流䘮紀外除素冠未改弟兄<lb/>
有裕清論多之處以彌綸之職當兹俊茂之選可行尚<lb/>
書都官員外郎賜緋魚袋散官封如故<lb/>
<pb n="KR4h0022_WYG_392-9a"/>
　　　授侍御史沈栖逺右司員外郎殿中張𤣥晏都<lb/>
　　　　官員外郎制　　　　　　薛廷珪<lb/>
勑具官沈栖逺等由御史屬為尚書郎選擢之重難踐<lb/>
歴之清切所以廣毓材之道也以栖逺清白嚮正藝實<lb/>
揚名魯人將以為木鐸太一下傳其洪範石渠鉛槧諫<lb/>
署淹翔動静有常職業惟允以𤣥晏詞無枝葉道有汙<lb/>
隆履君子之中庸練國朝之故實直方之氣僉論多之<lb/>
文藝之優前軰髙許而皆乗騘衣繡為我憲臣指佞埋<lb/>
<pb n="KR4h0022_WYG_392-9b"/>
輪恪居官業疇其久次爰俾序遷勉思伏奏之勤無忘<lb/>
率職之重可<lb/>
　　比部員外郎<lb/>
　　　授莫藏用比部員外郎制　　常　衮<lb/>
勑朝議郎檢校尚書倉部員外郎兼侍御史充稅青苗<lb/>
錢使判官賜緋魚袋莫藏用餙以文行敏於理道<hi>集作政理</hi>
自執霜簡頗振風憲頃馳輶<hi>一作輅</hi>軒尤詳使命務辨斯<lb/>
切<hi>集作尤詳使務倚辨斯切</hi>積勞有成宜正列星之次俾承賜筆之<lb/>
<pb n="KR4h0022_WYG_392-10a"/>
寵可行尚書比部員外郎散官如故<lb/>
　　　授張勝之比部員外郎制　　李虞仲<lb/>
勑宣武軍節度判官朝議郎檢校尚書户部郎中兼侍<lb/>
御史賜緋魚袋張勝之卑以自牧文而有禮既踐憲臺<lb/>
遂叅相府事人見必盡之操在醜有不争之美尚書列<lb/>
屬分曹蒞職聽其㑹計以考歳成擢用為郎是稱清選<lb/>
勉<hi>一作謹</hi>爾從政以體輿議可行尚書比部員外郎散官<lb/>
賜如故<lb/>
<pb n="KR4h0022_WYG_392-10b"/>
　　　授李渾比部員外郎等制　　崔　嘏<lb/>
勑著作郎李渾等台庭積慶文苑馳聲玉讓其温華山<lb/>
挺其芳茂㓜聞詩禮在家推鯉也之賢夙禀清英行已<lb/>
有藹然之譽蓬丘探討蓮府周旋頗聞編軸之功雅得<lb/>
副車之體綱曹妙選粉帳華資方承綵服之榮共許應<lb/>
星之美為郎匪因於父任題柱自奏於帝知勉服鴻休<lb/>
更觀驥騁可依前件<lb/>
　　司門員外郎<lb/>
<pb n="KR4h0022_WYG_392-11a"/>
　　　授髙𢎞簡司門員外郎判度支案制<lb/>
　　　　　　　　　　　　　　　前　人<lb/>
勑司國計者綂天下之財貨量入以為用在於賦有餘<lb/>
也事歸一途故必馭<hi>一作取</hi>其彊力多聞分掌簿籍俾操<lb/>
剸無滯精明莫欺𢎞正上言以爾嘗居憲署亦領郡符<lb/>
通於吏術素傳儒業是可以分列宿之位理聚人之財<lb/>
爾其佐我才臣資於國用無俾健酷以罔遺利可依前<lb/>
件<lb/>
<pb n="KR4h0022_WYG_392-11b"/>
　　工部員外郎<lb/>
　　　授李全昌工部員外郎制　　蘇　頲<lb/>
門下朝散大夫殿中侍御史李全昌措懐條暢臨事明<lb/>
允執憲繩違以文從吏五材審用百工為職握蘭之美<lb/>
賜筆攸歸可行尚書工部員外郎散官如故主者施行<lb/>
　　　授李岑工部員外郎制　　　賈　至<lb/>
勑京兆府兵曹叅軍李岑敏而好學出言有章累登甲<lb/>
乙之科嘗居匡輔之任雋才利噐在邦必聞俾振翮於<lb/>
<pb n="KR4h0022_WYG_392-12a"/>
仙署用揚光於列宿可工部員外郎<lb/>
　　　授羅讓工部員外郎制　　　元　稹<lb/>
勑義成軍前度支判官朝議郎檢校刑部員外郎兼侍<lb/>
御史上柱國賜緋魚袋羅讓昔陶𢎞景一代髙人始願<lb/>
四十為尚書而猶不遂國朝選署尤用其良以爾讓敏<lb/>
而好學直而能温甲乙亟登班資歴踐頃將軍辟士權<lb/>
資孫楚之坐籌今㑹府掄材復奬馬宫之射策無忘辨<lb/>
䕶以宣程品日省月試用勸百工可尚書工部員外郎<lb/>
<pb n="KR4h0022_WYG_392-12b"/>
　　屯田員外郎<lb/>
　　　授游子騫屯田員外郎制　　蘇　頲<lb/>
勅通直郎行殿中侍御史河北道度支營田使游子騫<lb/>
在公必愼臨事克誠言用身謀智為心計頃持憲簡嘗<lb/>
騖使車徃則甄明動惟𢎞益宜登仙署之列佇揔公田<lb/>
之事<hi>一作重</hi>可尚書屯田員外郎散官如故<lb/>
　　　授宋晦屯田員外郎制　　　賈　至<lb/>
勅行殿中侍御史宋晦質性温敏行能詳實再策名於<lb/>
<pb n="KR4h0022_WYG_392-13a"/>
霜簡久更事於輶軒理必有常條而不紊禮闈舉直郎<lb/>
署求才俾廽秋憲之威以佐冬官之屬可屯田員外郎<lb/>
　　　授蘇彰<hi>總目作漳</hi>屯田員外郎制　崔　嘏<lb/>
勅具官蘇彰嘗以藝能再昇憲府聞其奉使亦甚稱職<lb/>
徃來萬里勤勞一心而卧疴經時賜告逾歳遷居粉署<lb/>
用應星文勉思覆被之榮無沗握蘭之美可屯田員外<lb/>
郎<lb/>
　　虞部員外郎<lb/>
<pb n="KR4h0022_WYG_392-13b"/>
　　　授劉繹<hi>總目作澤</hi>虞部員外郎制　孫　逖<lb/>
門下朝散大夫行河南府倉曹叅軍關内道度支判官<lb/>
上柱國彭城縣開國侯劉繹緒<hi>一作署</hi>業清華行能修飭<lb/>
表通明於吏跡持雅正於公心幕府徴才久聞成效星<lb/>
臺列位冝膺俊選可尚書虞部員外郎餘如故<lb/>
　　　授丘紓陳鴻員外郎等制　　元　稹<lb/>
勅朝議郎行左補闕上柱國丘紓諫諍之臣入言於宻<lb/>
勿之際群下莫得而知然而政有汙崇由爾之得失也<lb/>
<pb n="KR4h0022_WYG_392-14a"/>
朝議郎行太常博士上柱國陳鴻禮秩之官草儀於朝<lb/>
廷之内四方之所觀聽是以察其事為見爾之能否矣<lb/>
以爾紓久於侍從可以序遷以爾鴻堅於討論可以事<lb/>
舉並命省闥足謂恩榮愼乃攸司無違夙夜紓可膳部<lb/>
員外郎鴻可虞部員外郎<lb/>
　　水部員外郎<lb/>
　　　授王琪水部員外郎制　　　蘇　頲<lb/>
門下宣議郎試大理評事王琪奕代儒雅門傳教義風<lb/>
<pb n="KR4h0022_WYG_392-14b"/>
襟育粹詞韻含清雖職尚安卑而才方致逺連枝席寵<lb/>
爰暎於棣華起草升榮俾光於蘭握可朝散大夫水部<lb/>
員外郎主者施行<lb/>
　　　授鄭渾水部員外郎制　　　常　衮<lb/>
勅朝散大夫<hi>集作郎</hi>殿中侍御史内供奉賜緋魚袋鄭渾<lb/>
族華才俊風韻朗然禮以約已學以潤政常在清選久<lb/>
於持綱㢘平簡直甚有名望舊制尚書郎缺以殿中執<lb/>
法次補之服我新命用循階歴可守尚書水部員外郎<lb/>
<pb n="KR4h0022_WYG_392-15a"/>
散官如故<lb/>
　　　授張籍水部員外郎制　　　白居易<lb/>
勅登仕郎守國子監博士張籍文教張<hi>集作興</hi>則儒行顯<lb/>
王澤流則歌詩作若上以張教流澤為意則服儒業詩<lb/>
者冝稍進之頃籍自校秘文而訓國胄今又覈名揚稱<lb/>
以水曹郎處焉前年以來凢歴文雅之選三矣然人皆<lb/>
以爾為宜者豈非篤於學敏於行而貞退之道勝邪不<lb/>
與之寵名何以奬夫<hi>集作與之寵名可以奬夫</hi>不汲汲於時者可守<lb/>
<pb n="KR4h0022_WYG_392-15b"/>
尚書水部員外郎散官如故<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷三百九十二<lb/>
</p>
<p>
</p>
  </div>
</body>
</text>
</TEI>
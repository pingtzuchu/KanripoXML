<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百六十二</head>
    <p>
<pb n="KR4h0022_WYG_961-1a"/>
欽定四庫全書<lb/>
　文苑英華巻九百六十二　宋　李昉等　編<lb/>
　雜二<lb/>
　　張處士恪墓誌一首　徐氏子巖墓誌一首<lb/>
　　殤子韋八墓誌一首　鄭處士稷墓誌一首<lb/>
　　李傪墓誌一首　　　殤子穆若愚墓誌一首<lb/>
　　裴處士墓誌一首　　侯處士髙墓誌一首<lb/>
　　鄭君子挽墓誌一首　駱處士峻墓誌一首<lb/>
<pb n="KR4h0022_WYG_961-1b"/>
　　盧秀才霈墓誌一首　龔進士軺墓誌一首<lb/>
　　　處士張府君墓誌銘　　　　張　説<lb/>
府君諱恪其先晉人晉有張老韓有開地漢有留侯侯<lb/>
八代孫皓為司空司空子宇為北平太守遭漢亂離家<lb/>
於范陽至𤣥孫華復為晉司空遇難子孫南渡其處者<lb/>
或寓於蒲坂周齊間有歸者因從<hi>一有徙字</hi>焉君晉司空十<lb/>
一代孫也曽祖徵君諱子犯祖河東郡從事諱晙<hi>集作俊</hi>
父道通館學士諱弋徳音遺範詳諸家諜君孤紹單門<lb/>
<pb n="KR4h0022_WYG_961-2a"/>
傍無兄弟苗而不秀未仕而卒道未融於邦國位未揚<lb/>
於王庭故老之口浸逺好事之書又闕是後生不得預<lb/>
聞焉哀哉嗣子晉州洪同丞隲襁褓縗麻育於舅氏夫<lb/>
人隴西董氏常州長史雄之女也早年守義唯鞠一子<lb/>
嚴而有檢勤而善訓成先人之丕烈貽後嗣之積善微<lb/>
太夫人徳則張氏幾將墜焉開耀元年十二月二十七<lb/>
日終于<hi>集作於</hi>鄜城縣世婦馮氏之别業春秋七十有二<lb/>
先君之違世也太夫人在堂大門<hi>闕</hi>殯日月逾邁有志<lb/>
<pb n="KR4h0022_WYG_961-2b"/>
未從是諸孫疾馬若履淵谷以景龍三年嵗次己酉冬<lb/>
十月二十六日克𦵏王父王母於蒲坂東司空之村成<lb/>
先志也銘曰<lb/>
綿綿王父續我靈基㓜而植徳人莫知之烈烈王母克<lb/>
明克類教成鬻子光我族嗣中條之北大河之東丘陵<lb/>
桑梓鬱鬱崇崇千年啟室百嵗來同永惟先志欽成厥<lb/>
終<lb/>
　　　徐氏子墓誌銘　　　　　　前　人<lb/>
<pb n="KR4h0022_WYG_961-3a"/>
徐氏子者名巖字某司封員外郎堅之第四子也驥子<lb/>
睨雲風毛洗日孝友因性聰敏若神置在膝前已㑹星<lb/>
辰之氣戲于床下能記賔主之詞及總角成童精意好<lb/>
學聞一知十升堂覩奥下筆成章而倫要發言為論而<lb/>
卓詭識者咸謂增世搆之崇藴益源流之洪潤雖甘茂<lb/>
之孫十二飛辯班彪之子九嵗能文不尚之也天乎何<lb/>
辜顔淵無命年十有三嵗大定元年九月遭疾而没嗚<lb/>
呼哀哉琱月始生不見其盈瓊枝方秀不見其茂悲哉<lb/>
<pb n="KR4h0022_WYG_961-3b"/>
銘曰<lb/>
生日何淺死路何深珠碎脁月花殘稚林哀哀父母孰<lb/>
處其心<lb/>
　　殤子韋八墓誌　　　　　　　獨孤及<lb/>
殤子河南獨孤氏小字韋八以其弱而未名也故以字<lb/>
稱北齊司空行臺尚書令臨川郡王之七代孫有唐安<lb/>
南郡長史府君之曾孫潁川郡長史府君之孫左驍衛<lb/>
兵曹參軍公之元子秘書省著作郎京兆偉<hi>偉集字作韋儧</hi>之<lb/>
<pb n="KR4h0022_WYG_961-4a"/>
甥生有竒表温朗<hi>集作明</hi>聰秀覃訏於保姆傳婢之手嶷<lb/>
然異於凢童氣閑體和取與必時諸父諸母每謂興我<lb/>
家者必此兒也賔客之至者看玉人不暇儻蒙<hi>集無此字</hi>假<lb/>
以壽命則成器致位未易度也不幸多病大厯六年嵗<lb/>
次辛亥<hi>集作丑非</hi>十二月二十二日夭於舒州壽至<hi>集作止</hi>五<lb/>
嵗三<hi>集作四非</hi>十甲子長㓜惋毒六姻悼惜嗚呼天將不昌<lb/>
吾後裔乎不然曷使此孩不至於<hi>集作于</hi>成歟大厯八年<lb/>
夏四月十六日以其喪歸葬洛陽祔于王父<hi>集有母字</hi>宅兆<lb/>
<pb n="KR4h0022_WYG_961-4b"/>
之側其仲父銜涕書其始終紀于墓云<lb/>
　　此篇誤編在九百六十六巻婦人門今移於此<lb/>
　　　鄭處士墓誌　　　　　　　梁　肅<lb/>
嵗在戊午六月戊子處士滎陽鄭君卒于常州福業寺<lb/>
庚寅權窆于某鄉原嗚呼處士之為人也入則孝出則<lb/>
悌直而不犯柔而不懾好讀周易及太史公書嘗遊於<lb/>
<hi>集無於字</hi>南巢作弔夏桀文其辭甚典<hi>集作正一作工</hi>足見其質嚮<lb/>
使天假之壽與之禄則其道可熾坎壈世故行年三十<lb/>
<pb n="KR4h0022_WYG_961-5a"/>
三<hi>集作二</hi>而夭哀哉處士諱稷故酸棗令某之孫今黄巖<lb/>
令季江之子故吏部侍郎贈左僕射齊公澣之外孫也<lb/>
合内外之休徳成中和之茂行使夫生不得其辰沒不<lb/>
見其親託遺骸於他土顧稚子而未識痛矣夫斯命也<lb/>
於是書石以誌卒葬且懼年祀超忽故月而日之<lb/>
　　　李傪<hi>集作隴西李君</hi>墓誌　　　　　前　人<lb/>
君諱傪姓李氏隴西成紀人涼武昭王𤣥盛之後曾祖<lb/>
如順皇朝太子洗馬生大父元恭開元中以文學政事<lb/>
<pb n="KR4h0022_WYG_961-5b"/>
歴大理卿判尚書吏部侍郎侍郎生烈考訥官至太府<lb/>
寺丞君承家<hi>集作夙承</hi>休緒少有令聞孝敬仁順𢎞毅貞亮<lb/>
非禮不言見善必行行有餘力則覃思六經揭厲百氏<lb/>
是故淳秀之氣播為文章發於事業難於進易於退道<lb/>
不茍行位不虚受常州刺史獨孤公及之臨舒城聞而<lb/>
悦之辟為<hi>集作如非</hi>從事府遷於常州君亦至焉獨孤公文<lb/>
德為天下望君入則從容討論出則勤慮政事議者以<lb/>
君建大名致厚位必自此始不幸短命享年若干以大<lb/>
<pb n="KR4h0022_WYG_961-6a"/>
厯十二<hi>集無此字</hi>年春三月甲子寢疾而沒焉<hi>集無此字</hi>嗚呼天<lb/>
與之才天<hi>集無天字一本作又</hi>與之器不與之壽不與之位天何<lb/>
言哉君娶范陽盧韶女一子越在襁褓哭泣無主其仲<lb/>
兄武進尉迅銜天倫之哀謀及卜筮以是月既朢抱其<lb/>
孤送君之喪權窆于正勤佛寺之北原時不利不克反<lb/>
葬<hi>集作喪</hi>故也友人安定梁肅紀其終始徳善著于石俾<lb/>
來者有以知君子之墓云<lb/>
　　　殤子穆若愚墓誌　　　　　穆　員<lb/>
<pb n="KR4h0022_WYG_961-6b"/>
穆若愚唐秘書監新安公之孫前御史中丞公之第五<lb/>
子貌宜貴壽神宜才藝氣宜淑哲生七年而夭痛莫如<lb/>
之時諸父不天方集荼蓼一慟之外且相諭曰老氏謂<lb/>
身為大患然則人之生也適與患並男子既亂以往患<lb/>
於是始此子也生無有生之患没有無患之樂<hi>一作生無生之</hi>
<hi>患莫無死之患</hi>歘然與大化潛契曠然與太古為鄰齊彼彭𥅆<lb/>
為歸坏土命也如何偃師首陽山之北原吾祖宗之所<lb/>
宅翌日遷祔於先府君之後又翌日窆焉貞元十一年<lb/>
<pb n="KR4h0022_WYG_961-7a"/>
六月二十五日叔父員記<lb/>
　　　裴處士墓誌　　　　　　　前　人<lb/>
唐貞元四年春正月員太夫人惟杜氏西階之事命長<lb/>
子貲咨於家君習於卜筮展孝思於罔極抒孔懐於同<lb/>
氣躬備如新之庶物洎一日二人之具授從父之弟湊<lb/>
浮舟于河啟殯于淇二月癸巳舅氏奉我外王父朝城<lb/>
府君王母豐縣君劉氏洎伯舅之喪至自衛先是卜兆<lb/>
于偃師首陽山之北原壬寅遷朝城豊君歸於貞宅伯<lb/>
<pb n="KR4h0022_WYG_961-7b"/>
舅祔焉伯舅諱浩字某皇朝并州石艾縣丞文行曽孫<lb/>
絳縣令𤣥度孫魏州朝城令翔之第二子也孝弟篤實<lb/>
可移於事君肅恭信順可施於有政行成於進而名未<lb/>
之歸學優於用而禄未之及天寳末天下亂藏於衛州<lb/>
之别墅昏氛四塞犲虎信狺行無所從退迫咥噬殷憂<lb/>
不壽發疾而終時至徳三年二月二月春秋三十有五<lb/>
夫人京兆韋氏挈未童之孤孫是逃鋒刃保朝夕之不<lb/>
遑而踰月之禮蓋闕乃於其所殯焉我慈親念羈魂之<lb/>
<pb n="KR4h0022_WYG_961-8a"/>
靡託者心不忘痛永言改𦵏與大事俱世道多故坎壈<lb/>
未集嗣子佐餘力能學含章而文仕潤州參軍杭州司<lb/>
田越在東南計之靡及夫人後元年棄養於潤州官舎<lb/>
將謀同穴蓋時趣道逺如佐之不至且俟佐焉然則夫<lb/>
人之家聲美行請讓於來者之誌銘曰<lb/>
嗚呼没而無知也盡我慈親之情成爾孝子之志而已<lb/>
矣如有知也父母與子相見泉隧其樂融融其樂洩洩<lb/>
彼美家室昔如琴瑟他年令嗣祔𤣥堂使我長夜覩白<lb/>
<pb n="KR4h0022_WYG_961-8b"/>
日<lb/>
　　　處士侯君墓誌　　　　　　李　翺<lb/>
侯髙字𤣥覽上谷人少為道士學黄老練氣保形之術<lb/>
居廬山號華陽居士每激發則為文達意其髙處駸駸<lb/>
乎<hi>集有有字</hi>漢魏之風性剛勁懷救物之略自儕周昌王陵<lb/>
所如固不合視貴善宦者如糞溲與平昌孟郊東野昌<lb/>
黎韓愈退之隴西李渤濬之河南獨孤朗用晦隴西李<lb/>
翺習之相往來汴州亂兵士殺留後陸長源東取劉逸<lb/>
<pb n="KR4h0022_WYG_961-9a"/>
淮乃作弔汴州文投之大川以訴貞元十五年翺遇𤣥<lb/>
覽於蘇州出其詞以示翺翺謂孟東野曰<hi>蜀本有我字</hi>誠之<lb/>
至者必上通上帝聞之劉逸淮其將不乆後數月而劉<lb/>
逸淮竟死其首章曰穹穹與厚厚兮鳥憤予而不攄翺<lb/>
以為與屈原宋玉景差相上下自東方朔嚴忌皆不及<lb/>
也達奚撫為楚州起攝盱眙祭酒李公遜刺衢州請治<lb/>
信安其觀察浙東又宰于剡三縣皆有政不幸得心疾<lb/>
留其子狗兒於翺家而歸廬山不到卒於江西其子婿<lb/>
<pb n="KR4h0022_WYG_961-9b"/>
王適使傭吉勉求君所如<hi>蜀本作知</hi>值君卒吉勉以君喪殯<lb/>
於襄州之野而復於適適又死適之妻使吉勉來告於<lb/>
翺翺以狗兒歸適妻居二年適妻又死狗兒尚童翺慮<lb/>
吉勉之短長不可期則君之喪終不墳矣故使吉勉往<lb/>
葬之而識其墓以示狗兒<lb/>
　　　有唐君子鄭公墓誌銘　　　歐陽詹<lb/>
貞元十一年歲在乙亥某月日清源郡晉江縣君子鄭<lb/>
公年若干終于其居州閭親識逺近漣涕重吉人也嗚<lb/>
<pb n="KR4h0022_WYG_961-10a"/>
呼把梓植於深林雖人不知不妨其為天下之材也珠<lb/>
玉碎於重泉雖人未玩不妨其喪天下之寳也公之生<lb/>
則深林之材公之沒則重泉之寳不知而有未玩而亡<lb/>
哀哉公諱晩字秀<hi>集作季</hi>實其先宅滎陽永嘉之遷逺祖<lb/>
自江上更徙于閩今為清源晉江人曾祖某官祖某官<lb/>
父某官太夫人同郡潁川陳氏育者三男三女公則長<lb/>
男也自七八歲則明敏嚴潔無復童心洎十二三則温<lb/>
良貞亮有成人之徳既冠儀表可觀孝悌惠和侔於前<lb/>
<pb n="KR4h0022_WYG_961-10b"/>
哲人望無間時譽皆歸鳯不近腥龍多自盤優遊仁里<lb/>
四十不試詹有若如<hi>集無如字</hi>人之妹獲配於公公太夫人<lb/>
早亡<hi>集作世</hi>妹不逮事則見公霜露之感蒸嘗之敬公尊<lb/>
府君近捐甘㫖妹及同養則見公晨昏之愛縗斬之至<lb/>
奉公居閨門鄉黨者十有五年故<hi>集作顧</hi>詹於公善良内<lb/>
外兼得受命不永其如命何蘭芳<hi>集作芬</hi>蕙馨或亦中敗<lb/>
惜哉子二人皆㓜公在日名之曰彥文彥章詹既在京<lb/>
師不遂撫慰來人有述實孺能號妻亦聞哀有過人禮<lb/>
<pb n="KR4h0022_WYG_961-11a"/>
不逾制定<hi>集作窆</hi>取逺日堂殯三年以貞元十三<hi>集作二</hi>年<lb/>
某月日永厝于郡城東偏闡儒里常熟湖之北原禮也<lb/>
妹有逺告咨余題誌既忝親<hi>集作貞</hi>懿實舊知人江嶺則<lb/>
遐想像不昧取斯<hi>集作思</hi>芳茂為寄銘墓誌云<hi>集作以寄為銘</hi>銘<lb/>
曰<lb/>
有斐秀<hi>集作季</hi>實君子之禎忠信温良自㓜而行少不改<lb/>
任長更推誠材植逺林寳産遐壤無知無玩自生自喪<lb/>
骨肉歸土用瘞斯原嗚呼斯原永棲君子之魂<lb/>
<pb n="KR4h0022_WYG_961-11b"/>
　　　駱處士墓誌　　　　　　　杜　牧<lb/>
灞陵駱處士名峻字肅之華州華隂人也當建中四年<lb/>
年二十遊京師值泚亂為其黨源休拘委以軍<hi>集無此字</hi>事<lb/>
處士逸一日夕行二百里拜親於華隂因啟度賊終不<lb/>
能東出百里間鄉里不足憂願得一見天子於艱危中<lb/>
遂入奉天至漢中屢以兵食干執事者後長安李懐光<lb/>
踵叛闗中公私饋李馬渾兵十餘萬計日餉食有司因<lb/>
請授處士岳州巴陵尉繫職於饋運間後四遷至揚州<lb/>
<pb n="KR4h0022_WYG_961-12a"/>
<hi>至作上</hi>士曹參軍至元和初以母喪去職哀哭濵死終喪<lb/>
因曰汙<hi>音烏</hi>吾跡二十餘年食豐衣鮮以有養也今可以<lb/>
行吾志也乃於灞陵東坂<hi>集作坡</hi>下得永<hi>集作水</hi>樹以居之<lb/>
相國杜公黄裳在蒲津相國張公𢎞靖在并州大梁渾<lb/>
尚書鎬在易定潘侍郎孟陽在蜀之東川司徒薛公萃<lb/>
<hi>集作革疑作苹</hi>在鄭滑皆挈卑詞幣馬至門曰處士不能一起<lb/>
助我為治乎皆以疾辭長慶初桂府觀察使杜公凡兩<lb/>
拜章乞為梧州刺史詔因授之衆皆曰今黄家洞賊熾<lb/>
<pb n="KR4h0022_WYG_961-12b"/>
邕容兵連敗縮首不出猶鼎鱉耳交阯殺都䕶復旱亂<lb/>
相仍朝廷豈捐此三處不以公治之而反置公為梧守<lb/>
耶處士慘而讓祗以疾辭解訖不言其他爾後人知其<lb/>
堅不可復動矣田三百畝果蔬占其一捽墾辛苦不受<lb/>
一人錢惠朝之名士多造其廬未嘗以栖退超脱之髙<lb/>
露於言色温敬畏下如勇於仕進者論及當代利病活<lb/>
人綏邊之策必亹亹盡吐冀達於在位者至於安危機<lb/>
鍵之語黙不出口尤不信浮圖學有言者必約其條目<lb/>
<pb n="KR4h0022_WYG_961-13a"/>
引六經以窒之曰是乃其徒盜夫子之㫖而為其詞是<lb/>
安能自為之善圖山水狀鑒者比之朱審王維之儔鄉<lb/>
里百家鬬訟<hi>集作訴</hi>吉凶一來決之凡三十六年無一日<lb/>
不自得也以㑹昌元年十一月某日卒年七十九以某<lb/>
年月日歸葬於華隂縣先人之墓處士常曰相國劉公<lb/>
晏不急征不横賦承喪亂<hi>集作亂亾</hi>之餘食數十萬兵者二<lb/>
十餘年斯過蕭何逺矣每長短校量今古富人强國之<lb/>
術我烈祖司徒岐國公丞相趙國公李公當貞元元和<lb/>
<pb n="KR4h0022_WYG_961-13b"/>
時儒學術業冠天下每與處士語未嘗不嗟嘆其才恨<lb/>
其尚壯不可屈以仕優禮接之嗚呼賢哉銘曰<lb/>
不見可欲使心不亂古之作者窮栖自斷<hi>作鍛</hi>子伯子至<lb/>
王霸夕臥向栩相趙馬良車煥子夏高弟心中交戰處<lb/>
士之居洛<hi>集作落</hi>青門畔文駟連羇繡軿<hi>集作軒</hi>交貫危冠<lb/>
自喜<hi>音戲</hi>前<hi>集作首</hi>縈後絆言訖揖去一如不見我齒未衰<lb/>
誰為<hi>集作知</hi>已知岐公主師見必迎喜語必移時論兵計<lb/>
食屈指無遺功名富貴不能鈎<hi>集作釣</hi>之諸侯六辟南服<lb/>
<pb n="KR4h0022_WYG_961-14a"/>
一麾笑而不答亦無是非三百畝田百實滋繁<hi>集作繁滋</hi>三<lb/>
十六年食具衣完人<hi>集作今</hi>其去矣誰知其端嗚呼賢哉<lb/>
　　　范陽盧秀才墓誌　　　　　前　人<lb/>
秀才盧生名霈字子中自天寳後三世<hi>集作代</hi>或仕燕或<lb/>
仕趙兩地皆多良田畜馬生年二十未知古有人曰周<lb/>
公孔夫子者擊毬飲酒馬射走兔語言習尚無非攻守<lb/>
戰鬬之事鎮州有儒者黄建鎮人敬之呼為先生建因<lb/>
語生以先王儒學之道因復曰自河而南有土地數萬<lb/>
<pb n="KR4h0022_WYG_961-14b"/>
里可以燕趙比者百數十處有西京東京西東<hi>集作京是</hi>有<lb/>
天子公卿士人畦居兩京間皆億萬家萬國皆持其土<lb/>
産出其珍異時節朝貢一取約束無禁限疑忌廣大寛<lb/>
易嬉遊終日但能為先王儒學之道可得其公卿之位<lb/>
顯榮富貴流及子孫至老不見戰爭殺戮生立悟其言<lb/>
即隂約母弟雲竊家駿馬日馳三百里夜抵襄國界捨<lb/>
馬走行徑入王屋山請詣道士觀道士憐之置之外門<lb/>
廡下席地而處始聞孝經<hi>集作開孝經</hi>論語布褐不襪捽草<lb/>
<pb n="KR4h0022_WYG_961-15a"/>
為茹或竟日不得食如此凡十年年三十有文有學日<lb/>
閑習人事誠敬通達汝洛間士人稍稍知之開成三年<lb/>
來京師舉進士以<hi>集作於是</hi>羣輩中酋酋然凡曰進士知名<lb/>
者多趨之願與之為交生嘗曰丈夫一日得志天子召<lb/>
坐於前以笏畫地取山東一百二十城唯我知其甚易<lb/>
耳因言燕趙間山川夷險教令風俗人情之所短長三<lb/>
十年來王師攻擊利與不利其所來由明白如彩畫一<lb/>
一可以目覩開成四年客遊代州南歸某月某日於晉<lb/>
<pb n="KR4h0022_WYG_961-15b"/>
州霍邑縣界晝日盜殺之京師名進士聞之多有哭者<lb/>
資其弟雲至霍邑取生喪來長安以某年某月某日葬<lb/>
於城南某縣某鄉某里其所資費皆出於交游間曾祖<lb/>
昌嗣涿州刺史祖顓<hi>集作顗</hi>易州長史父勸鎮州石邑令<lb/>
某常以生之才節薦生列<hi>集無列字</hi>於公卿間聞之死哭之<lb/>
因誌其墓<lb/>
　　　進士龔軺墓誌　　　　　　前　人<lb/>
㑹昌五年十二月牧自秋浦守桐廬路由錢塘龔軺袖<lb/>
<pb n="KR4h0022_WYG_961-16a"/>
詩以進士名來謁時刺史趙郡李播曰龔秀才詩人兼<lb/>
善鼓琴因令操流波弄清越可聴及飲酒頗工<hi>集作攻</hi>章<lb/>
程謹雅而和飲罷牧南去舟中閲其詩有山水閑淡之<lb/>
思後四年守吳興因與進士嚴惲言及鬼神事嚴生曰<lb/>
有進士龔軺去歲來此晝坐客館中若有二人召軺者<lb/>
軺命馬甚速始跨鞍馬驚墮地折左脛旬日卒余始了<lb/>
然憶錢塘見軺時徐徐尋思如昨日事因知尚殯于野<lb/>
乃命軍吏徐良改葬于卞山南去州城西北一十五里<lb/>
<pb n="KR4h0022_WYG_961-16b"/>
嚴生與軺善亦不知其鄉里源流故不得記嗚呼胡為<lb/>
而來二鬼驚馬折脛而死哉大中五年辛未歲五月三<lb/>
<hi>集作二</hi>日記<lb/>
　<lb/>
　<lb/>
　<lb/>
　<lb/>
　文苑英華巻九百六十二<lb/>
</p>
<p>
</p>
  </div>
</body>
</text>
</TEI>
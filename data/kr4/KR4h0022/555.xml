<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百五十六</head>
    <p>
<pb n="KR4h0022_WYG_555-1a"/>
欽定四庫全書<lb/>
　文苑英華卷五百五十六　宋　李昉等　編<lb/>
　封禪<lb/>
　　勸封禪表二首　　宰相請封禪表二首<lb/>
　　賀封禪表二首　　代赤縣父老勸封禪表一首<lb/>
　　請許王公百官封太山表一首<lb/>
　明堂<lb/>
　　代宗奉御賀明堂成表一首<lb/>
<pb n="KR4h0022_WYG_555-1b"/>
　　代百官賀明堂成上禮表一首<lb/>
　　封禪<lb/>
　　　勸封禪表　　　　　　　　許敬宗<lb/>
臣某等言臣緬㝷三古縦觀百王裁玉牒之靈文酌金<lb/>
繩之雅誥稽諸列辟用考當今徴天意於禎禨<hi>類表作禨祥</hi>
昭昭乎溢目察人心於謡詠洋洋乎盈耳參三才之奥<lb/>
賾驗百神之感通諒可出震登封申明聖政乗春告禪<lb/>
仰答𤣥功而睿㫖謙冲固違僉願狥茲小讓淹斯大典<lb/>
<pb n="KR4h0022_WYG_555-2a"/>
臣等愚思竊所未喻臣某等誠惶誠恐頓首頓首死罪<lb/>
死罪臣聞崇髙不極至哉乾象之尊博厚無涯大矣坤<lb/>
靈之徳若乃代兩儀以亭育體覆燾<hi>類表作載</hi>之無私法四<lb/>
序以平分運隂陽而不測者非聖人孰能與於此乎是<lb/>
以天道㑹昌靈命<hi>類表作厯數</hi>係於元后帝圖昭格禋禮歸<lb/>
於昊<hi>一作</hi>穹鴻名列乎三大廣運由乎一體齊明合徳<lb/>
抑斯之謂歟粤自生民肇興司牧朱襄昊英之日黄軒<lb/>
葛天之世莫不雷鼗振響節萬舞<hi>一作象字</hi>於雲門大路脂<lb/>
<pb n="KR4h0022_WYG_555-2b"/>
輪籍千藁於嬴里使夫空桑孤竹仰鈞天而合奏十碑<lb/>
再累齊厚地以相終斯道既行遂<hi>一作常</hi>為稱首奉天之<lb/>
務義極於茲伏惟皇帝陛下陶冶生靈雕鎪品彚立四<lb/>
維於草昧再造寰區射九日之流金鬱興精曜徳淪垓<lb/>
表功凝帝先於是戸牖三光提封六合不言而化搴炎<lb/>
燧之菁華無為可測<hi>類表作則</hi>軼堯舜之文軌故已道光紫<lb/>
極慶溢𤣥<hi>類表作乾</hi>元豈與夫七十二君可齊年而語矣是<lb/>
以圎精朗鑒睠欽明之同徳方祗効祉祚至仁之比義<lb/>
<pb n="KR4h0022_WYG_555-3a"/>
馳薰風而驛膏露靈心急於置郵驟澤馬而騖山車神<lb/>
物切於推轂上帝之性<hi>類表作情</hi>已見天人之際乃交推之<lb/>
<hi>一作而</hi>不居疇克與<hi>一作與為</hi>讓臣等中謝臣又聞之太岳臨<lb/>
雲登其峰而小天下岱宗零雨不崇朝而彌海内信天<lb/>
地之關鍵為人祗之㑹同雖復稽社分區𤣥亭允峙隂<lb/>
崖俯禪猶或多途陽嶠乾封必歸斯境自九皇而發迹<lb/>
歴萬代而無差曩者帝道浸㣲淳風不競南茅北秬綿<lb/>
百世而寂寥升中告成歴千祀而湮墜使太山靡紀梁<lb/>
<pb n="KR4h0022_WYG_555-3b"/>
甫曠廵復盛<hi>一作庻復</hi>禮於休明企來蘇於肆覲大夫之樹<lb/>
傾柔荑以望塵仙人之閭聳危峰而佇貺中外禔福幽<lb/>
明㑹徴敬候翠華之旗紀號青<hi>類表作正非</hi>陽之日實望夙<lb/>
恭儲祉仰副元符召圎冠徵博帶緝無懐之逸憲採夷<lb/>
吾之舊文式道錫鑾錯事介丘之表飛英騰茂展采日<lb/>
觀之前闡絶代之丕業盡天子之能事榮貺<hi>類表作鏡</hi>融乎<lb/>
徃初尊號<hi>類表作名</hi>洽乎區有則懐生之類冠帶之倫甘夕<lb/>
死於朝聞傾朝野而相賀接萬齡於旦暮亦何樂以如<lb/>
<pb n="KR4h0022_WYG_555-4a"/>
之臣等預在普天咸蒙大造呌帝閽而引領佇神儀之<lb/>
改容昧死干陳期於獲命不任悾款之至謹詣闕奉表<lb/>
以聞<lb/>
　　　同前　　　　　　　　　　上官儀<lb/>
臣某等言臣聞乾元惟大播四序而無言坤儀益厚寜<lb/>
萬象而復<hi>一作得</hi>一至於號均三大體覆載以曲成聖表<lb/>
千齡順剛柔以藏用是以可乆可大永固皇王之緒貞<lb/>
觀<hi>一作一</hi>貞明獨照陶鈞之上故可登封泰嶽類帝以尊<lb/>
<pb n="KR4h0022_WYG_555-4b"/>
天降禪肅然禋宗以厚地伏惟陛下膺圗紹<hi>一作受</hi>籙儀<lb/>
天纂鏡受昭華而光寳位正璣衡而握金符銷伏鼇而<lb/>
綴上𤣥剪應龍而清下瀆於是靈臺偃伯暢轂埋輪刑<lb/>
政肅<hi>一作蓆</hi>清削秋荼之繁蕪<hi>一作/舞</hi>雅頌<hi>一作光□</hi>先烈激圎<lb/>
海之漪瀾就月幽覃則燭龍開景薰風逺暢則蟠木増<lb/>
華没羽浮金之章昭載筆於仙室韋韝卉袵<hi>一作服</hi>之首<lb/>
襲長纓於蘭錡九疇式序七徳攸宣發神化之<hi>一作於</hi>丹<lb/>
青敷禮義之粉澤既而睿徳潛通至誠冥召禎圖載啓<lb/>
<pb n="KR4h0022_WYG_555-5a"/>
神物發揮雙觡呈班馴擾於君囿九芝獻彩燭耀於帝<lb/>
池太史標祥鏡流千里卿雲表貺凝華五色江茅鄗黍<lb/>
嵗時鱗萃東鰈西鶼日月波屬鴻符巨慶疇可詳言誠<lb/>
廼岱郊佇遂云坰望蹕臣某等誠惶誠恐死罪死罪永<lb/>
言遐載𬗟鏡前徽王迹<hi>一作籍</hi>之所葳蕤帝圖之所凝逺<lb/>
龍官結繩之后鳥紀垂衣之君治定功成俱備升中之<lb/>
禮塵清海晏咸申謁欵之誠異世同符千載一揆諒以<lb/>
増髙益厚式酬靈睠陛下徳<hi>一作道</hi>光宙始文<hi>一作徳</hi>煥震<lb/>
<pb n="KR4h0022_WYG_555-5b"/>
初蓆蘿而因<hi>一作固</hi>萬物典裒而濟下元<hi>一作天下</hi>鎔範生靈<lb/>
張四維於地絡締構函夏建八柱於𤣥樞宏規絶跡功<lb/>
無與二駕三五而遥集超八九而騰驤加以璇厯啓徴<lb/>
<hi>一作㣲</hi>躔南至於朔旦金皷問罪削左袵於交河固可恭<lb/>
柴燎之展采穆靈壇之禋敬焉得狥小節於冲挹忘至<lb/>
公之鴻典絶三神之歡拒萬方之志雖復翹心天路未<lb/>
留三舍之感延佇帝閣<hi>一作閽</hi>逾邈<hi>一作邈若</hi>九霄之望伏惟<lb/>
<hi>一作願</hi>陛下紆瑶池之渺轡屈姑射之凝神酌令典於中<lb/>
<pb n="KR4h0022_WYG_555-6a"/>
樽遵時邁於嬴里採公卿之嘉議覧搢紳之讜辭逸記<lb/>
重甄頽章再紐詔雨師以先路命風伯以清塵六飛案<lb/>
軌九旗齊列榮光承幰非煙翼衡輯瑞而嘉肆覲瘞玉<lb/>
而恭儲祉<hi>一作禮非</hi>方使日觀増華仙閭改飾神光宵映若<lb/>
流照於舂陵雲色晝開似凝暉於豐谷表咸池於翠㞯<lb/>
<hi>一作奏咸韶於翠池</hi>萬嵗叶其殷薦席藁<hi>一作祖非</hi>秸於紫壇八神歆<lb/>
其明祀籠千古之偉觀孕七百之丕業臣等命與時偕<lb/>
濯景昌運優㳺渠閣之内怊悵南風之絃棲息蓬山之<lb/>
<pb n="KR4h0022_WYG_555-6b"/>
阿弋釣先皇之道至於朝猷國紀頗踐奥隅陛下推而<lb/>
不居竊所未喻欝云梁之典缺懐庭之儀沮神主之欲<lb/>
漏貪天之議伏願杲其日出照其<hi>一無其字</hi>傾陽之心<hi>一作正</hi>
油然作雲降其<hi>一無其字</hi>離畢之澤庶使飛英騰茂秘玉檢<lb/>
而遐𫝊手舞足蹈扈翠華於喬嶽云云<hi>一作皆唐類表</hi>
　　　宰相請封禪表　　　　　蔣欽緒<lb/>
侍中臣乾曜中書令臣説等言臣聞自古受天命居大<lb/>
寳者必登嵩髙之嶽行封禪之事所以展誠敬報神祗<lb/>
<pb n="KR4h0022_WYG_555-7a"/>
三五迄今未之闕也是以髙宗因文武之業盛岱亭之<lb/>
禮方册所記虞夏同風聖移三朝年經五紀封崇之典<lb/>
缺而未備<hi>㑹要作脩</hi>山川望幸屬在今日陛下靖多難遵<hi>諸本</hi>
<hi>作繼</hi>先朝天所啓也承天統臨萬邦天所命也焉得<hi>㑹要作可</hi>
不陟東嶽禪<hi>㑹要作封</hi>云亭報上𤣥之靈恩紹髙宗之鴻烈<lb/>
則天地之意宗廟之心將何以克厭哉且陛下即位以<lb/>
來十有四載創九廟禮二郊大舜之孝敬也叙<hi>㑹要作敦</hi>九<lb/>
族友兄弟文王之慈恵也卑宮室菲飲食夏禹之恭儉<lb/>
<pb n="KR4h0022_WYG_555-7b"/>
也道稽古徳日新帝堯之文思也憐黔首恵蒼生成湯<lb/>
之深仁也化𤣥漠風大和軒皇之至理也至如日月星<lb/>
辰<hi>類表作雲</hi>山河草木羽毛鱗介窮<hi>㑹要作嘉</hi>祥極瑞盖以荐至<lb/>
而為常衆<hi>諸本作繁</hi>多而不録正以天平地成人和嵗稔可<lb/>
以報於神明矣鴻生碩儒上章奏而請封禪者前後千<lb/>
百<hi>㑹要作数</hi>聖情撝挹天鑒未廻臣等仰考聖<hi>㑹要作神</hi>心傍採<lb/>
衆望封巒<hi>一作髙</hi>展禮時不可抑陛下縱不欲以成功告<lb/>
天豈不以天休報徳臣等昧死上請以聞<lb/>
<pb n="KR4h0022_WYG_555-8a"/>
　　　再請封禪表<lb/>
臣乾曜説等言臣等考天人之際稽億兆之姓以為理<lb/>
定功成登封告禪鴻名盛則屬在聖明陛下讓徳冲深<lb/>
未允羣請神祗觖望臣等懼焉且今四海和平百蠻率<lb/>
職莫不含道徳之甘實嗅仁義之馨香<hi>一作惟聲</hi>是以上帝<lb/>
聿懐名山望幸珍符荐委<hi>一作委至</hi>年糓屢登開闢已來未<lb/>
之有也臣聞自古受命而封禪者七十二君安有殊風<lb/>
絶業以方今<hi>一作相方</hi>也然猶躡梁甫登太山飛英聲騰茂<lb/>
<pb n="KR4h0022_WYG_555-8b"/>
實而陛下功徳之美符瑞之富固以孕虞夏含<hi>一作凌</hi>殷<lb/>
周有何退讓逡廵於大禮哉夫昭報天地至敬也嚴配<lb/>
祖宗大孝也厚福蒼生博恵也發策紀號丕業也陛下<lb/>
安可以闕哉天地之符彰矣祖宗之靈著矣蒼生之望<lb/>
勤矣禮樂之文備矣陛下安可以辭哉故臣等願因神<lb/>
祗之叶贊順華夏之懇誠早稽舊章特降明詔庶及仲<lb/>
春農桑之隙以展廵狩肆覲之儀則天下幸甚<hi>一作皆唐類表</hi>
　　　賀封禪表　　　　　　　　蘇　頲<lb/>
<pb n="KR4h0022_WYG_555-9a"/>
臣頲等言伏以升中禮旋降禪云<hi>一作於非</hi>始五玉既輯萬<lb/>
方胥頼臣等中賀臣聞封太山禪梁甫天下之壯觀王<lb/>
者之丕業伏惟開元神武皇帝陛下以天覆之大地容<lb/>
之厚車書不及而来王日月所臨而奉朔周年七百未<lb/>
可語於期運漢里三萬曽何校於提封大和浹區㝢榮<lb/>
貺彌川陸将辭上帝之休靡抗鴻儒之議式考南至之<lb/>
度爰備東廵之禮列戎夷之君長聚華夏之玉帛恵化<lb/>
潜扇納人歡以錫符淳風外流奉天符以行事遂登日<lb/>
<pb n="KR4h0022_WYG_555-9b"/>
觀拜雲封泥瑞芝檢珍玉導以六穂之禾犧以雙觡之<lb/>
獸茅黍畢陳鶼鰈咸在六宗起典則百神之禮具羣臣<lb/>
<hi>一作后</hi>充庭則肆覲之儀洽乃藏秘冊昭尊名山稱嵗以<lb/>
效祥乗温以儲祉而叶同之令再造於黔黎増廣之仁<lb/>
更張於品物歸功當格於藝祖致美永延於岱宗斯所<lb/>
謂皇哉唐哉唐哉皇哉者也臣等不勝大慶謹奉表稱<lb/>
賀以聞臣頲等無任<lb/>
　　　同前　　　　　　　　　　崔　融<lb/>
<pb n="KR4h0022_WYG_555-10a"/>
臣某等言伏奉某日詔書有某年月日有事於中嶽恭<lb/>
聞大禮不勝欣抃臣聞廵狩者何觀人風而協時月封<lb/>
禪者何増天髙而益地厚然則聖帝臨下必有玉帛萬<lb/>
國之事焉明王在上必有柴望百神之禮焉伏惟天皇<lb/>
御寳位膺璿厯宅顥氣以開元皷淳風以成化宗文祖<lb/>
武之業天祚彌光制禮作樂之功皇猷載逺四方無事<lb/>
不聞犬吠於中國六合同歸唯睹鴈行於道路恩周動<lb/>
植徳洞淪冥東魚西鳥不召而自至𤣥秬黄麰應圖而<lb/>
<pb n="KR4h0022_WYG_555-10b"/>
合牒嵩維中嶽洛陽下都三臺崛起五衢相映風雨交<lb/>
㑹實惟天地之中威靈肅然固是神明所伏可以光昭<lb/>
累聖可以謁欵上𤣥展時邁於仙宫叶嵗廵於福地象<lb/>
天之道備法駕而非遥望君之来因名山而有日臣等<lb/>
飲<hi>一作欵</hi>和昌運冒寵崇班用雖徴於犬馬情諒兼於鳥<lb/>
獸三呼在聽欣承漢后之儀羣議不行竊鄙晉皇之徳<lb/>
限以官守不獲稱賀<hi>一作慶</hi>軒墀無任悚踴之至謹附某<lb/>
奉表申賀以聞<lb/>
<pb n="KR4h0022_WYG_555-11a"/>
　　　代赤縣父老勸封禪表　　　陳子昂<lb/>
臣某等聞帝功既大必昭告於上𤣥元首<hi>一作命</hi>攸尊必<lb/>
升封於厚載故七十二主能恢萬代之規三五六經以<lb/>
為百王之典伏惟陛下膺<hi>集作應</hi>天受命握紀登樞包括<lb/>
乾坤之靈亭毒神明之化故能開天寳闡地珍温洛所<lb/>
以升圗榮河由其薦籙羣神既贊衆瑞交馳謳歌於是<lb/>
大歸禮樂以致咸備陛下仰順天意允答神休垂顯號<lb/>
以居宸建明堂而理物百僚惟允萬國咸寧然則嵩嶽<lb/>
<pb n="KR4h0022_WYG_555-11b"/>
神宗望玉鑾而來禪天中仙族佇金駕以崇封實大禮<lb/>
<hi>一作徳</hi>之昌期膺告成之茂典况神都為八方之極太室<lb/>
居五嶽之尊陛下垂統紫㣲大昌皇運報功崇徳允協<lb/>
神心應天順人雅符靈望皇圖聖業實在於茲臣等叨<lb/>
預堯封乆忘帝力竊聞聖人封禪天下所以㑹昌山嶽<lb/>
成功皇夀由其配永臣等既為陛下赤子又為萬姓慈<lb/>
親實願上報天功下順人望勒成嵩嶽大顯尊名不勝<lb/>
慶幸之至<lb/>
<pb n="KR4h0022_WYG_555-12a"/>
　　　請許王公百官封太山表　　張　説<lb/>
臣説等言臣聞聖人者與天地合其徳故珍符休命不<lb/>
可得而辭鴻名盛典不可得而讓陛下功格上𤣥<hi>後篇作天</hi>
澤流厚載三五之盛莫能比崇登封告成理叶幽贊故<lb/>
符瑞必臻天意也書軌大同人事也菽粟屢登和平也<lb/>
刑罰不用至理也今陛下稽天意以固辭違人事以乆<lb/>
讓是和平而不崇昭報至理而闕薦祖宗億兆之姓<hi>集作</hi>
<hi>情</hi>猶知不可况上帝臨照神<hi>集作/祖</hi>宗顧諟<hi>後篇作托</hi>其可止<lb/>
<pb n="KR4h0022_WYG_555-12b"/>
乎願納王公卿士列嶽縉紳之衆望廻命有司速定大<lb/>
典臣等不勝懇禱敢昧死再拜<hi>集作陳</hi>上言<lb/>
　　此篇又載六百卷今已削去<lb/>
　　明堂<lb/>
　　　代家<hi>一作宗</hi>奉御賀明堂成表　崔　融<lb/>
臣某言臣聞昭昭<hi>一作明明</hi>上天五座列降神之府赫赫中<lb/>
國几筵開布政之宫自軒皇肇制帝堯嗣作歴虞夏而<lb/>
惟新在殷周而克壮斯在尊祖配帝從時統天節寒暑<lb/>
<pb n="KR4h0022_WYG_555-13a"/>
而吹律順隂陽以班令降及有漢頗採前章雖年惟屢<lb/>
豐而日不暇給過此以徃寂寥無聲伏惟天冊金輪聖<lb/>
神皇帝陛下興復舊邦光啓新邑萬物睹而聖人作百<lb/>
寳用而神靈滋逺肅邇安功成道洽泥金刻玉紀脩中<lb/>
嶽之儀乗鑾駕龍更葺正陽之禮乾䇿坤䇿具<hi>一作是</hi>禀<lb/>
宸聰左个右个親承叡式朴畧淹中莫能言其制度﨑<lb/>
嶇汶上疇克<hi>一作以</hi>効其規模土事不文木事不鏤九柱<lb/>
自立豈藉瑯瑘之飛二石潛開寧煩榖城之採版築星<lb/>
<pb n="KR4h0022_WYG_555-13b"/>
奔而化造斧斤風動而神助聖有通於上帝産無費於<lb/>
中人由是日抱紅輝雲叢紫靄霜毛下翥電翼羣飛夕<lb/>
見神光似對莊嚴之國晝聞仙響疑過數<hi>一作妓非</hi>樂之天<lb/>
匪日而成衝霄特起仰浮圎笠俯鎮方輿金鸑鷟而將<lb/>
飛玉驪龍而若動三辰引曜相望於複道之間六氣氤<lb/>
氲旁魄於重檐之半可以發大教陳盛容㑹百神朝萬<lb/>
國比二儀而永固齊四序而偕行允所謂穆穆皇皇巍<lb/>
巍蕩蕩者矣㣲臣攀光日月荷䕃天休接五尚之隆班<lb/>
<pb n="KR4h0022_WYG_555-14a"/>
霑九清之下列方圓罕任叨重寄之<hi>一作於</hi>程材輪桷無<lb/>
施濫殊私<hi>一作恩</hi>於構厦仰之不逮雖謝於鵾翔成輙相<lb/>
歡竊同於燕賀手舞足蹈倍百恒情無任悚躍之至謹<lb/>
奉表稱賀以聞<lb/>
　　　代百官賀明堂成上禮表<lb/>
臣某以下文武官若干人等上言臣等聞上帝居髙懸<lb/>
太㣲之府先王建國闡宗祀之堂不有聖人誰其經始<lb/>
伏惟天册金輪聖神皇帝陛下尊祖揚禰嚴禋之徳再<lb/>
<pb n="KR4h0022_WYG_555-14b"/>
光統天順時布政之道尤急親紆睿思躬運𤣥模故能<lb/>
上合乾象下當坤䇿柱將扶而已立石未鑿而懸開丹<lb/>
鷟踶甍似鳴岐而逺至蒼蚪繞棟疑出河而欲飛神光<lb/>
熠爚<hi>一作燿</hi>於向晚仙樂清泠而方晝月惟孟夏時屬正<lb/>
陽張文物於闕庭震聲名於㝢縣聖皇戾止諸侯在列<lb/>
穆穆焉顒顒焉交喜氣於三靈動歡心於萬類者也臣<lb/>
等進窺朝典既逢嘗麥之辰旋顧野誠輕襲獻芹之禮<lb/>
謹上禮若干轝如别項滋踈鶴鼎<hi>一作反</hi>味劣鱻庖何以<lb/>
<pb n="KR4h0022_WYG_555-15a"/>
延萐莆之凉契芝英之夀無任對懇之至謹奉表稱賀<lb/>
随進以聞<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_555-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百五十六<lb/>
</p>
<p>
</p>
  </div>
</body>
</text>
</TEI>
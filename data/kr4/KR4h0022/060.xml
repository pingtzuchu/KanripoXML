<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六十</head>
    <p>
<pb n="KR4h0022_WYG_060-1a"/>
欽定四庫全書<lb/>
　文苑英華巻六十　　　　宋　李昉等　編<lb/>
　諷諭<lb/>
　　惟皇誡徳賦一首　　賛道賦一首<lb/>
　　靈臺賦一首　　　　動静交相養賦一首<lb/>
　　　惟皇誡徳賦<hi>并序</hi>　　　　　謝　偃<lb/>
臣聞理忘亂安忘危逸忘勞得忘失此四者莫不皆然<lb/>
是以夏桀以瑶臺瓊室為麗而不悟鳴條南巢之禍殷<lb/>
<pb n="KR4h0022_WYG_060-1b"/>
辛以象箸玉杯為華而不知牧野白旗之敗<hi>一有故字</hi>當其<lb/>
盛也謂四海為已力及其衰焉乃匹夫之不制故<hi>一無此字</hi>
當其信也謂天下為一心及其疑焉則顧盼皆為讎敵<lb/>
是知必有其徳則誠結戎夷化行荒裔苟失其度則變<lb/>
生骨肉釁起腹心矣是以為人主者不可忘初處殿堂<lb/>
者<hi>一無此字</hi>則思前主之所以失朝萬國者<hi>一無此字</hi>則思今已<lb/>
之所以貴廵府庫則思今日之所以得視功臣則思其<lb/>
為己之始見名將則思其用力之初苟弗忘舊則人無<lb/>
<pb n="KR4h0022_WYG_060-2a"/>
易心則何患乎天下之亂<hi>此字一作不化</hi>故朝行之則為堯舜<lb/>
暮失之則為桀紂豈異人哉其詞曰<lb/>
周墳籍以遐觀總宇宙而一窺結繩往而莫紀書契來<lb/>
而可知惟皇王之迭代信歩驟之恒規莫不慮失者常<lb/>
得懐安者必危是以戰戰慄慄日慎一日守約守儉去<lb/>
奢去逸外無荒禽内無荒色唯賢是授惟人斯恤則四<lb/>
皇不足五六帝不足七若夫恃聖驕力狠<hi>一作狼</hi>戾屈彊<lb/>
忠良是棄謟佞斯奨構崇臺以造天穿深池以絶壌厚<lb/>
<pb n="KR4h0022_WYG_060-2b"/>
賦重歛積寳藏鏹無罪加刑有功不賞則夏桀可二殷<lb/>
辛易兩在危所恃居勿妄想<hi>一作居安勿忘</hi>功臣無逐故人無<lb/>
放放故者亡逐功者喪四海岌岌九土漫漫覆之甚易<lb/>
存之實難是以一人有悦萬國同歡一人失所兆庻俱<lb/>
殘喜則嚴寒為熱怒則盛夏成寒一動而八方<hi>一作表</hi>亂<lb/>
一言而天下安舉君過者為<hi>一作曰</hi>忠述主美者為佞苟承<lb/>
顔以順㫖必蔽視而掩聽動雖非而謂神言縱失而稱<lb/>
聖故曲者亂直邪者醜<hi>一作疑</hi>正改<hi>或作/披</hi>法服而不衷<hi>一作</hi>
<pb n="KR4h0022_WYG_060-3a"/>
<hi>朝</hi>變雅<hi>或作邪</hi>音而入鄭雖往古之軌躅亦當今之龜鏡<lb/>
崔嵬鸞殿赫奕鳳門包四海而稱主冠天下而獨尊既<lb/>
兄日而姊月亦父乾而母坤視則金翠溢目聼則絲竹<lb/>
盈耳信賞罰之在躬寔榮辱之由已謂羲皇而易匹言<lb/>
堯舜之可擬驕志自此而生侈心因兹而起常懼顛而<lb/>
懼覆必思足而思止勿戒<hi>一作忘</hi>潜龍之初當懐布衣之<lb/>
始在位稱寳居器曰神鼓鐘庭設玉帛階陳得必有兆失<lb/>
必<hi>一作亦</hi>有因一替一立或周或秦既承前代當思後人<lb/>
<pb n="KR4h0022_WYG_060-3b"/>
唯徳可久道無常親<hi>一作惟徳可以久天道無常親</hi>　凡一作皆川本<lb/>
　　　贊道賦<hi>誡儲貳</hi>　　　　　　　李百藥<lb/>
下臣側聽先聖之格言常覧載籍之遺則伊上天之𤣥<lb/>
造洎皇王之建國曰人紀與人綱資立言與立徳履之<lb/>
則率姓成道違之則罔念作忒望興廢如從鈞配吉凶<lb/>
於繩墨至乃受圗膺籙握鏡君臨因萬物之思化以百<lb/>
姓而為心體太儀之潜運閲徃古以来今盡為善於乙<lb/>
夜惜勞形於寸隂故能釋增氷於瀚海變寒谷於蹛林<lb/>
<pb n="KR4h0022_WYG_060-4a"/>
總人靈以胥悦極穹壌而懐音赫矣盛唐大哉靈慶時<lb/>
惟太始運鍾上聖天縱皇儲固本居正機悟宏逺神姿<lb/>
凝暎顧三善而畢𢎞祗四徳而為行每趨庭而聞禮常<lb/>
問寝而資敬奉聖訓以周旋諟天文之明命邁觀喬而<lb/>
望梓即元龜與明鏡自大道云亡禮教斯起以正君臣<lb/>
以篤父子君臣之禮父子之親眷情義以兼極諒𢎞之<lb/>
而在人豈夏啓與周誦亦丹朱與商均既琱且琢温故<lb/>
知新惟其忠敬曰孝與仁則可以下光四海上燭三辰<lb/>
<pb n="KR4h0022_WYG_060-4b"/>
昔三王之教子兼四時以齒學將交發於中外故先之<lb/>
以禮樂樂以移風易俗禮以安上化人非有悦於鐘鼓<lb/>
將宣志以和神非有懐於玉帛將克已而庇身生深宫<lb/>
之中處羣后之上未深思於王業不自彌<hi>周禮用此字以集在五十</hi>
<hi>四巻南郊賦内</hi>於凶妄謂富貴之自然恃崇髙以矜尚必恣<hi>疑作</hi>
<hi>啓</hi>驕狠動<hi>疑作而</hi>愆禮儀狎姦諂而縱淫放則前星之耀<lb/>
遽隠少陽之道斯諒雖天下之為家蹈夷險之非一或<lb/>
以才而見升或遇讒而受黜足可以省厥休咎觀其得<lb/>
<pb n="KR4h0022_WYG_060-5a"/>
失請粗為賦陳之覬披文而相質在隆周之積徳乃執<lb/>
契而膺期頼昌發之作貳啓七百之鴻基逮扶蘇之副<lb/>
秦非有虧於問望以長嫡之隆重監偏師於亭障始禍<lb/>
則金以寒離厥妖則火不炎上既樹置之違道見宗祧<lb/>
之遄䘮伊漢氏之長世固明兩之遞作髙惑戚而寵趙<lb/>
以天下而為謔恵結皓而因良致羽翼於寥廓景有慚<lb/>
於鄧子成縱理之淫虐終生患於彊吴由發怒於争博<lb/>
徹居儲兩時猶幼冲知防年之絶義淺亞夫之矜功故<lb/>
<pb n="KR4h0022_WYG_060-5b"/>
能恢𢎞祖業紹三代之遺風遽開博望其明未融哀時<lb/>
命之竒舛遇讒賊於江充雖借兵以誅亂竟背義而終<lb/>
凶宣嗣好儒大猷行闡嗟被尤於徳教美發言於忠謇<lb/>
始聞道於韋匡終獲戾於恭顯太孫雜藝雖異定陶馳<lb/>
道不絶抑惟小善猶見重於通人尚傳芳於前典中興<lb/>
上嗣明章濟濟俱逹政術咸通經禮極至情於敬愛敦<lb/>
友于於兄弟是以固東洛之遺基同西周之繼體五官<lb/>
在魏無聞徳音或受譏於妲己且自悦於從禽雖才高<lb/>
<pb n="KR4h0022_WYG_060-6a"/>
而學冨竟取累於荒淫覧貽厥於明皇構崇基於三世<lb/>
得秦帝之浮<hi>一作奢</hi>侈亞漢武之才藝遂驅役於羣臣亦<lb/>
無救於彫弊哀<hi>疑</hi>惟寛愛相表多竒重桃符而致感納<lb/>
鉅鹿之𢎞規竟能掃江表之氛穢舉要荒而見羈恵處<lb/>
東朝察其遺跡在聖徳以如𥘉寔御床之可惜悼愍懐<lb/>
之見廢遇烈風之吹沙盡性靈之神藝亦自敗於凶邪<lb/>
安能奉其粢盛保此邦家惟韓子之所賜重經術而為<lb/>
寳咨政理之美惡亦文身之黼藻欣有擇於愚夫慙乞<lb/>
<pb n="KR4h0022_WYG_060-6b"/>
言於遺老致庻績於咸寕先得人而為盛堯舜以前哲<lb/>
垂裕文武以多士興詠量其器能審其檢行必宜度幾<lb/>
而涖職不可違方以從政若其惑於聼受暗於知人則<lb/>
有道者咸屈無用者必伸謟諛競進以求媚玩好不召<lb/>
而自臻直言正諫以忠信而獲罪賣官鬻獄以貨賄而<lb/>
見親於是虧我王度斁我彛倫九鼎遇姦囬而逺逝萬<lb/>
姓望撫我而歸仁蓋造化之至育唯人靈之為貴獄訟<lb/>
不理有生死之異塗寃結不伸乖隂陽之和氣士之通<lb/>
<pb n="KR4h0022_WYG_060-7a"/>
塞属之以深文命之修短懸之於酷吏是故帝堯畫象<lb/>
陳恤隐之言夏禹泣辜盡哀矜之至因取象於大壯乃<lb/>
峻宇而雕牆將瑶臺與瓊室豈畵棟與虹梁或凌雲以<lb/>
遐觀或通天而納凉極醉飽而刑<hi>見左傳</hi>人力命痿蹙而<lb/>
受身殃是故信<hi>一作言</hi>惜十家之産漢帝以昭儉而垂裕<lb/>
雖成百里之囿周文以子來而克昌彼嘉㑹而通禮重<lb/>
㫖酒之為徳至醉歸而受祉在齊聖而温克若其酗醟<lb/>
以致昏沉湎而成惑痛殷受與灌夫亦亡家而䘮國是<lb/>
<pb n="KR4h0022_WYG_060-7b"/>
故伊尹以酣室而作戒周公以亂邦而貽則咨幽閒之<lb/>
令淑實好逑於君子辤玉輦而割愛固班姬之所恥脱<lb/>
簮珥而思愆亦宣姜之為美乃有禍晉之驪姬亡周之<lb/>
褒姒盡妖邪於圖書極凶悖於人理傾城傾國思昭示<lb/>
於後王麗質冶容宜永監於前史復有蒐狩之禮馳射<lb/>
之塲不節之以正義必自致於禽荒匪外形之疲極亦<lb/>
中心而發狂夫髙深不懼胥靡之徒韝緤為娱小豎之<lb/>
事以宗祏之崇重持先王之名器與鷹犬而並驅陵艱<lb/>
<pb n="KR4h0022_WYG_060-8a"/>
險而逸轡猶靦面於獲多獨懐情以内媿以小人之愚<lb/>
鄙忝不貲之恩榮擢無庸於草澤齒陋質於簮纓遇天<lb/>
道行而兩儀泰喜元良盛而萬國貞以監撫之多暇每<lb/>
論講於肅成仰惟神之敏速歎將聖之聪明自禮賢於<lb/>
秋實足歸道於春卿芳年淑景時和氣清華殿䆳兮簾<lb/>
帷静灌木森兮風雲輕花飄香兮動笑鳥嬌囀兮相鳴<lb/>
以物華之繁靡尚絶思於將迎猶蹈道之不倦極耽翫<lb/>
以研精命庸才以載筆謝摛藻於天庭異洞簫之娱侍<lb/>
<pb n="KR4h0022_WYG_060-8b"/>
殊飛蓋之縁情闕雅言以誦徳思報恩以輕生敢下拜<lb/>
而稽首願永樹於風聲奉皇齡之遐夀冠振古之鴻名<lb/>
　　　靈臺賦　　　　　　　　　韋承慶<lb/>
嵗已殫夜向䦨風威勁霜氣寒月斜臨於棟首河半落<lb/>
於簷端心耿耿而不寐魂㷀㷀而未安乃振衣危坐隠<lb/>
几太息繹思於今古之津佇懐於天地之域粤若天分<lb/>
地開古往今來物之播焉成萬品人之生也配三才伊<lb/>
生人之為貴咸賦職於靈臺彼靈臺者舎梓<hi>一作含粹</hi>而起<lb/>
<pb n="KR4h0022_WYG_060-9a"/>
惟神所止想四大之樞機執五成之端揆統精靈之往<lb/>
復括<hi>一作恬</hi>性命之終始坎慿恵而宣聼離假明而暢視<lb/>
六儀竦而承尊百骸運而為使若衆星之拱璿極猶列國<lb/>
之宗玉扆夫其鼔動陶甄範圍涵育質㣲用廣如土圭<lb/>
之凖盈縮精靈器要譬灰琯之調凉燠撫二儀之斡運<lb/>
必用此而休復閲庶類之區分亦俟兹而大畜奥室資<lb/>
明於洞户飛軒寄轉於輕軸靈筠挺防露之篁孤穎秀<lb/>
梢雲之木其髙也巍乎峻峙傑爾孤標上干日月逈冠<lb/>
<pb n="KR4h0022_WYG_060-9b"/>
雲霄其深也如海之渟如淵之䆳窅萬仞兮沉以清潜<lb/>
九重兮隠而閟其平也周道如砥君子之夷局其險也<lb/>
蜀門若劍小人之跂躅彌性場而極覧漙情囿而環瞩<lb/>
鮮開曠而閒凝多鬱堙而窘促萌一緒而千變兆片機<lb/>
而萬觸無半刻而恬想乃終年而汨欲大木百圍而窽<lb/>
竅長河九支而屈曲怒則烈火扇於衝颷喜則春露融<lb/>
於朝旭懼驚懐其若墜憂結念其如束或漫漫而川浮<lb/>
或迢迢而山属繁襟霧合而烟聚单思針懸而縷續其<lb/>
<pb n="KR4h0022_WYG_060-10a"/>
騖時也似飛蛾陵亂而投明燭其趨利也若飢烏聨翩<lb/>
而爭塲粟力方躓而獨騁量已傾而未足吹劍首而聒<lb/>
虞韶握碔砆而衒荆玉纖埃不譲於山阜巨海見排於<lb/>
井谷沉浮兮靡定去就兮多途乍排下而進上忽出有<lb/>
而入無轉息而延縁萬古迴瞬而周流八區形寥寥於<lb/>
衽席慮淼淼於燕呉乃榮乃華如馳如驅甚飛猱之驕<lb/>
<hi>作蹻</hi>喬木邁奔兕之逸修衢雖杼軸而無已吾未知其所<lb/>
圖爾其清濁兩資臧否兼司有縵者而宻者幾附之而<lb/>
<pb n="KR4h0022_WYG_060-10b"/>
益之勇怯於焉競爽明晦所以相欺或外静而中躁或<lb/>
情愠而顔怡或趣暌而迹偶或言信而誠疑眉睫兩連<lb/>
<hi>一作視</hi>而相對山河萬重而在兹莫覩其深沉之實抱徒<lb/>
見其俯僂之虚姿類隂陽之不測疋神鬼之難期不可<lb/>
審之以權量不可卜之以蓍龜争度長而自我各守勝<lb/>
而為師設皇綱而懸帝制張地絡而舉天維雖衆條之<lb/>
所檢轄在斯輛而不能持徵善惡於遥祀訪賢愚於羣<lb/>
冊軒昊用之而司契堯舜守之而光宅湯武任之以為<lb/>
<pb n="KR4h0022_WYG_060-11a"/>
王桓文仗之而作伯𢎞聖道者謂之周孔肆凶徳者攝<lb/>
為桀跖體仁成曾史之行毓智舉良平之策六國起争<lb/>
交之端三方構鼎峙之迹政焚書而騁暴巨誦典而崇<lb/>
僻嚭讒胥而獲誅靳譛原而受斥軻發匣而揮匕如睨<lb/>
楹而抗璧蕭朱始諧而末釁餘耳初好而終隟寵包詐<lb/>
而昵躬牢藴邪而附石究迴穴於今古鬱繽紛於載籍<lb/>
匪外物之所嬰諒乃心之攸敵若乃無損無益不盈不<lb/>
冲湛虚明其若鏡坦宏量其如空静凝神而合道動應<lb/>
<pb n="KR4h0022_WYG_060-11b"/>
物而修功得至無於象外乗妙有於寰中既脗合而懸<lb/>
解且兼忘而大同象罔之珠易索槖籥之用無窮入窅<lb/>
冥而超宇宙翔寥廓而矯樊籠斯上聖之神理邈先幾<lb/>
而感通諒凡情之靡得徒仰止於余𠂻至於宅義依仁<lb/>
棲貞履順崇禮譲之扃闥聳温恭之墻仞赴䚣<hi>作鯁</hi>壑而<lb/>
全忠處龍鄉而執信情居損而能酌時處遯而無慍<hi>一作</hi>
<hi>道在恒而不振</hi>逰書圃而摭芳挹文河而澡潤循雅度而成則<lb/>
服嘉言而遣吝乃懿士之清規寔吾人之所狥持弱操<lb/>
<pb n="KR4h0022_WYG_060-12a"/>
而知勉飭㣲躬而底慎思不忮而不求絶相靡而相刃<lb/>
慨投筆而長想聊綴音於末韻<lb/>
　　　動静交相養賦<hi>并序</hi>　　　　白居易<lb/>
居易常見今之立身從事者有失於動有失於静斯由<lb/>
動静俱不得其時與理也因述其所以然用自儆遵命<lb/>
曰動静交相養賦云<lb/>
天地有常道萬物有常性道不可以終静濟之以動性<lb/>
不可以終動濟之以静養之則兩全而交利不養之則<lb/>
<pb n="KR4h0022_WYG_060-12b"/>
兩傷而交病故聖人取諸震以發身受以<hi>一作諸</hi>復而知<lb/>
命所以莊生<hi>一作子</hi>曰智養恬易曰䝉養正者也吾觀天<lb/>
文其中有程日明則月晦日晦則月明明晦交養晝夜<lb/>
乃成吾觀嵗功其中有信陽進則隂退陽退則隂進進<lb/>
退交養寒暑乃順且躁者本於静也斯則躁為民静為<lb/>
君以民養君教化之根則動養静之道斯存且有者生<lb/>
於無也斯則無為母有為子以母養子生成之理則静<lb/>
養動之義明矣所以動之為用在氣為春在鳥為飛在<lb/>
<pb n="KR4h0022_WYG_060-13a"/>
舟為檝在弩為機不有動也静將疇依所以静之為用<lb/>
在蟲為蟄在水為止在門為鍵在輪為柅不有静也動<lb/>
奚資始則知動兮静所伏静兮動所倚吾何以知交養<lb/>
之然哉以此有以見人之生於世出處相濟必有時而<lb/>
行非匏𤓰不可以長繋人之善其身枉直相循必有時<lb/>
而屈故尺蠖不可以長伸嗟夫今之人知動之可以成<lb/>
功不知非其時動必<hi>一作亦</hi>為凶知静之可以立徳不知<lb/>
非其理静亦為賊大矣哉動静之際聖人其難之先之<lb/>
<pb n="KR4h0022_WYG_060-13b"/>
則過時後之則不及時交養之間不容毫釐故老氏觀<lb/>
妙顔氏知㡬噫非二君子吾誰與歸<lb/>
　<lb/>
　<lb/>
　<lb/>
　<lb/>
　<lb/>
　文苑英華卷六十<lb/>
</p>
<p>
</p>
  </div>
</body>
</text>
</TEI>
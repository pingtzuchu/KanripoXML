<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九十五</head>
    <p>
<pb n="KR4h0022_WYG_095-1a"/>
欽定四庫全書<lb/>
　文苑英華巻九十五　　　宋　李昉等　編<lb/>
　人事六<lb/>
　　夣逺遊賦一首　　　　夣遊仙庭賦一首<lb/>
　　夣賦一首　　　　　　夣五色筆賦一首<lb/>
　　夣捧日賦一首　　　　髙宗夣得説賦一首<lb/>
　　莊周夣為蝴蝶賦一首　莊周夣蝴蝶賦一首<lb/>
　　夣舞鍾馗賦一首<lb/>
<pb n="KR4h0022_WYG_095-1b"/>
　　　夣逺遊賦<hi>并序</hi>　　　　　　獨孤及<lb/>
老氏稱吾所以<hi>一有有字</hi>大患者為吾有身大哉聖人之知<lb/>
㣲乎<hi>一有夫字</hi>生者一氣之暫聚耳有天地之和自然之力<lb/>
以運其行止節其夭壽非智力之所<hi>一有能字</hi>扶明矣而舉<lb/>
世矻矻莫不保持形骸謂為已有特執迷妄徃而不返<lb/>
小者攘禮樂竊忠信以賈譽大者盗天地之權至於忘<lb/>
身道徳之衰皆此物也予生於浮而長於妄汨沒當世<lb/>
與羣動俱不智不能逃形於聲名之韁鏁脱屣於冠冕<lb/>
<pb n="KR4h0022_WYG_095-2a"/>
之籠檻及其世界顛倒萬物反覆始反照収視以觀身<lb/>
世然後知一生之患假合真<hi>合真字一作豈直</hi>芻狗土梗<hi>一作苴</hi>
熱燄聚沫而已則我之身與百憂偕長况重險之中乎<lb/>
思欲冲三清出五濁乘陵虚極與造物者為伍莫有由<lb/>
矣嘗中夜夣飛昇太空若有以名跡見誚者覺而自失<lb/>
乃為賦以狀逺遊且旌吾聞<hi>二字一作吾</hi>道之晩也其詞云<lb/>
仰太素兮觀元精烟煴敦官司乎物初<hi>一作物物</hi>兮得流形<lb/>
<hi>一有而字</hi>為人太皥遺我八卦藏天地於文字黼而黻之為<lb/>
<pb n="KR4h0022_WYG_095-2b"/>
聖為智褒衣之徒相與擊建皷<hi>一有而字</hi>掲日月兮奔孝慈<lb/>
而走仁義而<hi>一作其</hi>弊也古是而今非身賤而名貴驂驔<lb/>
馺遝兮道路屯雲而奔波絢煥轇轕兮玉帛鐘皷之駢<lb/>
羅霍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>欝宻兮心懸天地而火馳蒼黄<hi>一有兮字</hi>得未終也<lb/>
而失<hi>一有已字</hi>繼之百骸與日月並馳<hi>一作走</hi>五藏與哀樂交戰<lb/>
羲和未<hi>一有及字</hi>弭轡榮枯紛<hi>一有/而字</hi>萬變何生涯<hi>一有之字</hi>侘傺<lb/>
兮蹇吾降此中州馮世道以上下若渉水而無津兮與<lb/>
吹萬同其波流况世緒坱圠兮如棼絲之相繆<hi>一作樛</hi>見<lb/>
<pb n="KR4h0022_WYG_095-3a"/>
辰極之低昻兮知杞人之殷憂顧兔呀以蝕月兮天地<lb/>
閉而雲愁鳳凰焚其故巢兮遶舊國以失儔埃壒塕以<lb/>
上薄兮虞<hi>一有羅字</hi>紛其四州吾始未知<hi>一有夫字</hi>六合湫隘之<lb/>
若此孰與居<hi>一作吾</hi>兮逺遊豈無太清之路兮夫何漫漫<lb/>
而迢遰望帝鄉而<hi>一作之</hi>低徊兮㣲白雲與之皆<hi>一作偕</hi>逝<lb/>
澄予神於遥夜與顥氣期乎無垠真境沕穆以傍感精<lb/>
誠薫然而來親歘乘夣以奮飛摶至虚<hi>一作靈</hi>以上賔望<lb/>
見碧落天地如掌洞開八門别有萬象亭亭物外乘化<lb/>
<pb n="KR4h0022_WYG_095-3b"/>
直上身世雙遺獨與道徃其徃也泛兮若遊魚振鱗而<lb/>
泳清川冋兮若翔鴈得順風而縁秋天忽不知予誰之<lb/>
身夫何為者深<hi>一作探</hi>入空界七耀在下問予津於混茫<lb/>
兮蹇徜徉以延佇若有人兮縹緲指人間以唁予曰鳳<lb/>
兮鳯兮何徳之暌天固桎若以禮義梏若以事機蓋支<lb/>
離其徳而逃<hi>一作起</hi>乎物累使逸翮可得而籠樊兮孰云<lb/>
夫五色<hi>五色二字一作五毛</hi>之自異天運地載剛柔生焉千變萬<lb/>
化如環無端彼興廢與徃復同大壑之波瀾將令歸根<lb/>
<pb n="KR4h0022_WYG_095-4a"/>
明徵其源則吾與若<hi>一有皆字</hi>幻也又奚睢盱於其間幻未<lb/>
始有封物未始有疆成則虧進則傷無汨而和無易而<lb/>
方山立其中央善汝行宻汝藏道將自光吾在大羅之<lb/>
上𤣥都之所乾坤為家日月為宇嘘吸元氣太虚之下<lb/>
<hi>音户</hi>尚一乃心勿謂道阻遊乎無窮吾顧見汝奉真誥以<lb/>
自省兮五情愁其増熱哀攀龍之無階兮思遇<hi>一作過</hi>天<lb/>
之曷月未知去下方㡬萬億兮退將返遵吾歸轍循玉<lb/>
虚以下降濟銀河以中歇馮東井以俯視識故國之城<lb/>
<pb n="KR4h0022_WYG_095-4b"/>
闕千門萬戸遥如蟻穴百川綺分五嶽羅列覔舊山與<lb/>
喬木纔依稀而明滅見伊川之<hi>一無之字</hi>大道鞠為戎狄歴<lb/>
陽故人半作魚龜<hi>一作龞</hi>曩之奔命於市朝者如紛紜飛<lb/>
馳讘讘蚩蚩蹩<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>蹁躚肖翹陸離若蟣虱之聚壊絮蜘<lb/>
蛛之乘逰絲<hi>一有吾字</hi>乃命今日識羣動之變態兮莞然倚<lb/>
長空而笑之亦既自得周覽未畢惕然形開萬象都<hi>一作</hi>
<hi>如</hi>失羣有儼以皆作百慮繽其來歸乃夙昔之人寰如<lb/>
故時之喧卑向之俯仰欣戚無非妄者然後知吾之生<lb/>
<pb n="KR4h0022_WYG_095-5a"/>
也與妄皆生邪氣乗之萬縁合并為憂為患為虧為盈<lb/>
彼君子兮<hi>一作方</hi>碌碌自然以為覺猶飾妄以賈名安知<lb/>
聖人不以世界為重狴生死為大夣視變化以<hi>一作與</hi>品<lb/>
類亦由<hi>一作猶</hi>神交之飛動與貴<hi>一作遺</hi>物以顧身兮悟生<lb/>
浮而質陋以一氣之秒忽與萬化而紛糅自視俄然寄<lb/>
形宇宙尚何能濡首於榮辱之境甘口<hi>一作心</hi>於哀樂之<lb/>
囿鷦鷯于飛載翩載翾<hi>一作翻</hi>君子至止棲息化元獨立<lb/>
載<hi>一作乾又作道</hi>樞怡神胚渾萬物轉薄吾真長存止水不波<lb/>
<pb n="KR4h0022_WYG_095-5b"/>
浮雲無根與時盈虚委質乾坤倚伏相軋吉凶同源物<lb/>
各自爾予欲無言優哉游哉聊以窮年<lb/>
　　　夣遊仙庭賦　　　　　　　王延齡<lb/>
葛稚川見素抱朴傲世忘榮循潔白之道吸元和之精<lb/>
泊乎意朕飄然體清於時秋風蕭蕭秋夕凛凛野猨垂<lb/>
幕山童薦枕湏臾之間乃安斯寢神倐忽而逾邁眇不<lb/>
知其所届紛溶溶而上馳將若遊乎天外駕白鹿驂斑<lb/>
麟飛翠蓋騰紅輪横絶南斗超凌北垠出崑虚以騁志<lb/>
<pb n="KR4h0022_WYG_095-6a"/>
過滄溟而問津呵風伯叱雷父披天門謁天宇太一之<lb/>
居兮金碧堂洞欝宻兮不見陽蘂珠履地雲屏匝廊色<lb/>
剡剡其揚彩爛煜煜以成章旖旎旌節襂襹羽裳蒼龍<lb/>
吹篪丹鳯為舞洞轇轕乎東廂此其大較也若乃羣仙<lb/>
之所盤薄珠庭之所雘濩曼以玉堂映以朱閣靈怪潛<lb/>
秘光華相錯隂陽不能授其寒暑造化不能生其美惡<lb/>
及乎上真降命赤書爰作速陽侯而波静走姮娥而月<lb/>
落值江妃之倩練驚海童之閃爍其翺翔曠逺者嬉九<lb/>
<pb n="KR4h0022_WYG_095-6b"/>
垓排三山紫烟生白雲閒偃蹇夭矯翩綿縹緲可見而<lb/>
不可攀至夫靈草自然珍木不死餐霞嚥液乗鴻躡鯉<lb/>
或隱山林或遊城市斯實𤣥都之能事尤難測其云已<lb/>
洪厓先生方睟其容頷其頥曰中州之士也爾來何遲<lb/>
出秘訣約真期挹華池之水唱天闗之詞既乃避席屏<lb/>
氣拜命之辱精皦皛兮從空浮長覺悟兮還舊丘唯見<lb/>
塵書滿屋皓月生樓渉化窮極無跡難求豈莊周夣為<lb/>
蝴蝶蝴蝶夣為莊周歟意者天聰明神正直親其貞亮<lb/>
<pb n="KR4h0022_WYG_095-7a"/>
之槩照以𤣥魁之極䨇童兮何日再逄上清兮何時再<lb/>
陟掩空舘而愁卧撫長懐而歎息<lb/>
　　　夣賦　　　　　　　　　　杜　頠<lb/>
夫人者何乾坤之至精夫夣者何精爽之所成及乎羣<lb/>
動息閒守<hi>一作宇</hi>清澹爾安寢儼乎無營亦或不意而得<lb/>
亦或因感而生明休咎之先兆通喜怒之深情其為吉<lb/>
也懸三刀以作郡凌八門而上征或生松以表秩或贈<lb/>
蘭以為名盬<hi>音古</hi>腦審其戰勝鑿心啟其才英其為凶也<lb/>
<pb n="KR4h0022_WYG_095-7b"/>
晉侯彌留作疾於二竪孔公將殁觀奠於兩楹雖否臧<lb/>
之殊感諒希㣲之難明是以太古無夣以絶欲聖人肇<lb/>
夣以治想隨事而生觸類而長或含悲以憎暢<hi>一作惕</hi>或<lb/>
當歡而契賞曽有慕而忽來屬所思而必徃雖遼萬里<lb/>
遽諧疇昔之遊縱冥九泉亦覯平生之像鬼出神入惟<lb/>
惚惟恍則有暌聞<hi>疑作間</hi>庭闈烟霜嵗慕<hi>疑</hi>常馳戀於定<lb/>
省忽飛魂於寐寤撩軒幌而無隔邈山河之徑度常倐<lb/>
忽而徃來竟不由於道路獨有遭遇明時覉遊上國才<lb/>
<pb n="KR4h0022_WYG_095-8a"/>
譽不振命途仍塞仰軒后之通感慕殷宗而見刻當捧<lb/>
日而振<hi>一作披</hi>誠庶明君之夣得<lb/>
　　　夣五色筆賦<lb/>
夫何言吉夣兮杳杳冥冥若有一人兮遺我鴻筆居然<lb/>
五色兮其狀炳靈煥錯彩於無像紛斑斕而有形匪沉<lb/>
淪於畫<hi>一作盡</hi>墨那渾濁於殺青獲乎希微來何處所彩<lb/>
非染而自備管在搦而神與意藻思之相授期文章而<lb/>
見許信魂夣之有乎曽目成而不阻神之正直福非回<lb/>
<pb n="KR4h0022_WYG_095-8b"/>
邪何代無才曷江淹之允屬則吾豈敢疇郭璞之孔嘉<lb/>
繄有靈兮未悟儻知夣兮増華始其良夜幽閒齋心朗<lb/>
暢寢彌安於自得思不適於無妄故降綵筆冥微<hi>疑</hi>𤣥<lb/>
貺與蠅集而殊端方兎毫而詭狀丹翠式序𤣥黄可分<lb/>
叅乎素色爛以成文若以我脩詞五彩必能吐鳯若以<lb/>
我揮翰一飛何謝慶雲是知物有幽通神為真宰夣於<lb/>
掌握驚茲夕以靈奇瞻彼筆端勝常時之光彩誠有志<lb/>
而必達冝飾躬而不殆展轉虚室曈曨曉日目眩眯於<lb/>
<pb n="KR4h0022_WYG_095-9a"/>
花容想綢繆於錦質或乍進而乍退類若虚而若實既<lb/>
而駭人恍然觀身雖放言之在我豈假手而非神則知<lb/>
五色之靈筆善誘斯文之日新<lb/>
　　　夣捧日賦<hi>以神遇輝燭兆發嘉祥為韻</hi>　　蔣　防<lb/>
靈降嘉夣天垂至陽誠發身之兆朕符翊聖之禎祥所<lb/>
謂神而遇闇而彰息沖澹之居于于而自得見貞明之<lb/>
質曖曖而彌光倐爾疑升瞰兮下燭曈曨甘寢之所恍<lb/>
惚曽泉之曲撫金烏之翼匪隔雲霄駐羲和之車乍廻<lb/>
<pb n="KR4h0022_WYG_095-9b"/>
昏旭想夫卑髙莫隣授受何因忽煌煌而委照值黙黙<lb/>
而凝神寂其神乃無間而通碧落上其手自有昊而得<lb/>
紅輪縹緲魂交光芒景附肘腋輝爍襟懐煦嫗類衘規<lb/>
於逺山同抱璧於中路在忘形之際用示無私當向晦<lb/>
之時將祛未寤豈不以精誠可託光隂可駐從九霄之<lb/>
降祉表千載之嘉遇者也故曰道契幽㣲天且不違肹<lb/>
蠁隂隲指掌陽輝載營魄而虚無黙住荷靈貺而照燭<lb/>
潛依至若冥蒙上越埃壒中歇始悠悠以神契俄赫赫<lb/>
<pb n="KR4h0022_WYG_095-10a"/>
而明發驗扶桑之際其徃阻脩偶支枕之時其來倐忽<lb/>
是知天無親降靈而非遐神不昧獨幽而不賖不然何<lb/>
虚徐袵席承奉光華髙眠而不驚不悚見瑞而可仰可<lb/>
嘉然則荀令之談足徴程昱之榮有兆常眷眷於天路<lb/>
每拳拳於雲表周旋寤寐偃仰昏曉庶照臨之理感通<lb/>
知葵藿之誠不小<lb/>
　　　髙宗夣得説賦<hi>以恭黙思道帝賚良弼為韻</hi>李　觀<lb/>
殷之哲王唯政是恤夜分而寢夣獲良弼雖神悸而若<lb/>
<pb n="KR4h0022_WYG_095-10b"/>
驚冀形求而勿失爰徴營匠刻乎獨見之真乃俾庶僚<lb/>
訪其唯似之質當厥夣也神馳無方未訖永夕如躋彼<lb/>
蒼怳其神兮以浮偃其體兮若亡形接乃夣斯人甚良<lb/>
側身徘徊於已之傍將舉趾以趨附又伸眉而抑揚言<lb/>
霏霏而無瑕目矎矎而有光觀其儀可用為列辟之式<lb/>
察其志不獨稱百夫之防升降咸若周旋允臧寂乎昭<lb/>
昭既寢不忘斯后克明承天之賚謂濟川之噐而投足<lb/>
不濡履大覺之端<hi>莊子有大覺而後知此其大夣也</hi>而遊夣無閡其中<lb/>
<pb n="KR4h0022_WYG_095-11a"/>
蕩蕩其表曖曖雖用助理於一人實候清平於千載於<lb/>
是武丁夣於宫而上與天通傅説築於外而中合神契<lb/>
持緡向老諒殊渭水之涯負畚將疲久困傅巖之際説<lb/>
匪丁而空山長徃丁匪説而大位斯替如魚水之相因<lb/>
保君臣之䨇麗惟説也䇿名歸主惟丁也受命於帝帝<lb/>
何言哉邈以𤣥造隂推吉士以佐有道説之居兮山之<lb/>
幽雲峩峩兮水浩浩彼人兮何斯歘中心兮夣之如渇<lb/>
兮在茲如饑兮在茲<hi>一作如渴兮如飢在茲兮匪茲</hi>想遺眷以索隱撫<lb/>
<pb n="KR4h0022_WYG_095-11b"/>
空懐而嘆思思之未得端扆沉黙其夣也則誠其寤也<lb/>
則惑其収之於野而寄之以國有唐時雍上明下恭君<lb/>
與之同日臣與之比蹤事不惟舊今之斯從斐而成章<lb/>
有媿雕龍<lb/>
　　　莊周夢為蝴蝶賦<hi>以昔者莊周夢為蝴蝶為韻</hi>賈餗<lb/>
窮萬化之指歸得七篇於徃昔何真人之形氣以異類<lb/>
而遷易將以明道之樞喻心之適徐徐在寐忽羽化於<lb/>
他方栩栩既遊忘魂交於此夕是知溥天之下萬物一<lb/>
<pb n="KR4h0022_WYG_095-12a"/>
也雖飛走之或殊何生成之為假形隨夣改豈必大人<lb/>
占之心與物遷孰云夫子聖者澹然休息怳爾飛揚闇<lb/>
出蠨蛸之户潛辭蟋蟀之堂風景熈熈但娛情於蝴蝶<lb/>
是非草草已委蛻於䝉莊既而忽忽悠悠東西泛浮動<lb/>
皆造適止必忘憂草上翩翻與百花而共媚林間摇曵<lb/>
似一葉之先秋彼賢愚波注禍福環周信乃人間之累<lb/>
非同域外之遊且夫浩浩隂陽茫茫羣衆紛胷襟之憂<lb/>
患勞日夜而迎送是以至人因茲託諷為魚而江湖可<lb/>
<pb n="KR4h0022_WYG_095-12b"/>
入為鳥而風雲可控飄然而徃安知棄我如遺倐爾復<lb/>
來又疑與爾俱夣故得弔詭之理<hi>出莊子</hi>明懸解之規方<lb/>
形神之寂寞有變化之云為夣也者不期而㑹飛也者<lb/>
以息相吹豈衘髪之能診蓋忘蹄之可知至乎徃復湏<lb/>
㬰與化為徒寤與覺而未辨蝶將周而已殊是以大同<lb/>
而言萬物為肝為膽小異而說一身為越為胡苟愚智<lb/>
而自得實聖靈之軌模客有志業未如居多不愜六夣<lb/>
紛其夜動七情忘於晝接乃陳古以况今賦莊周之夣<lb/>
<pb n="KR4h0022_WYG_095-13a"/>
蝶<lb/>
　　　莊周夣蝴蝶賦<hi>以題為韻</hi>　　　　張　隨<lb/>
伊漆園之傲吏談𤣥黙以和光表人生之自得繄萬化<lb/>
之可量萬靈齊乎一指異術脗乎通莊忘言息躬輙造<lb/>
逍遥之境靜寐成夣旋臻罔象之鄉於以遷神於以化<lb/>
蝶樂彼形之蠢類忘我目之交睫於是飄粉羽揚翠鬛<lb/>
始飛飛而稍進俄栩栩而自愜烟中蕩漾媚春景之殘<lb/>
花林際徘徊舞秋風之一葉於戲變化悠悠人生若浮<lb/>
<pb n="KR4h0022_WYG_095-13b"/>
希㣲兮其狀方異恍惚兮其神遂収雖蘧蘧而復體尚<lb/>
悄悄以在眸我豈彼類彼寧我儔苟夣非而覺是誠虚<lb/>
徃而實留且𤣥蹤莫覿真理難求莊周之夣蝶而蝴蝶<lb/>
之夣周歟廼知元氣混然感通斯衆為生死之異分量<lb/>
寤寐而適中形因靜息符大辨之不言神以化遷異至<lb/>
人之無夣若夫氣為質本夣與道俱以我之有化彼之<lb/>
無固假寐而倐忽越百靈<hi>疑作齡</hi>以湏臾其在周也不知<lb/>
蝶之於彼矣其在蝶也不知周之於此乎若然者萬物<lb/>
<pb n="KR4h0022_WYG_095-14a"/>
各得其性一體或殊其途有徐徐而龜曵其尾有察察<lb/>
而狼䟦其胡智者所以自智愚者所以自愚則孰能間<lb/>
其巨細孰能别其榮枯欲窮莊生夣蝶之理走將一問<lb/>
於洪鑪<lb/>
　　　夣舞鍾馗賦<hi>以徳至前王始觀神跡為韻</hi>　周　繇<lb/>
皇躬抱疾佳夣通神見畨綽兮上言丹陛引鍾馗兮來<lb/>
舞華茵寢酣方悦於宸扆不知為異覺後全銷於美疢<lb/>
始訝非真開元中撫念齊民憂勤萬國萬幾親决於宸<lb/>
<pb n="KR4h0022_WYG_095-14b"/>
斷微瘧遂沾於聖徳金丹術士殊乖九轉之功桐籙醫<lb/>
師又寡十全之力爰感神物來康哲王於時漏滴長樂<lb/>
鐘敲建章扃禁闥兮閑羽衛虚寢殿兮閴嬪嬙虎魄枕<lb/>
欹象榻透熒熒之影鰕鬚簾巻魚燈摇閃閃之光聖魂<lb/>
惝恍以方寐怪狀朦朧而遽至<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>矹<hi>疑作硉矹</hi>標衆䫜類特<lb/>
異奮長髯於闊臆斜領全開搔短髪於圓顱危冠欲墜<lb/>
顧視纔定趨蹌忽前不待乎調鳳管撥鸞絃曵藍衫而<lb/>
䬃纚揮竹簡以蹁躚頓趾而虎跳幽谷昻頭而龍躍深<lb/>
<pb n="KR4h0022_WYG_095-15a"/>
淵或呀口而揚音或蹲身而節拍震雕栱以將落躍瑶<lb/>
階而欲折萬靈沮氣以慞惶一鬼傍隨而奮躑烟雲忽<lb/>
起難留舞罷之姿雨雹交馳旋失去來之跡睿想纔寤<lb/>
清宵已闌祛沉痾而頓愈㾕<hi>山錦切寒也</hi>御體以猶寒對真<lb/>
妃言寤寐之祥六宫皆賀詔道子冩婆娑之狀百辟咸<lb/>
觀彼號伊祁亦名欝壘儺袄於凝沍之末驅厲於發生<lb/>
之始豈如呈妙舞兮薦夣明君康寧兮福履<lb/>
　<lb/>
<pb n="KR4h0022_WYG_095-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百六十九</head>
    <p>
<pb n="KR4h0022_WYG_868-1a"/>
欽定四庫全書<lb/>
　文苑英華巻八百六十九　宋　李昉等　編<lb/>
　徳政一<hi>徳政碑凡二巻英華所編失作者先後之次今正之</hi>
　　隴右監牧<hi>集作校</hi>頌徳碑一首<lb/>
　　河南隠尹張公碑一首<lb/>
　　淮南莭度使崔圖碑一首<lb/>
　　魏博莭度使田𢎞正碑一首<lb/>
　　　隴右監牧<hi>集作校</hi>頌徳碑一首　張　説<lb/>
<pb n="KR4h0022_WYG_868-1b"/>
周禮校人掌王馬之政天子十二閑馬六種閑為一廐<lb/>
馬二百一十六應乾之䇿也六廐成校五馬<hi>集粹作良</hi>一駑<lb/>
是謂之設小備校有左右閑成十二合月之道也駑馬<lb/>
三良馬之數凡三千四百五十六是謂之大備秦并一<lb/>
海内六萬騎之國馬盡歸之帝家則周制陋矣漢孝武<lb/>
冨<hi>一作當</hi>文景儉局<hi>一作約</hi>之積雄衛霍張皇之勢勒兵塞<lb/>
上廐馬有四十萬疋東漢魏晉國馬陵夷不可復逮武<lb/>
帝時矣後魏以<hi>二本無此字</hi>胡馬入洛蹴蹹千里軍陣之容<lb/>
<pb n="KR4h0022_WYG_868-2a"/>
雖壯和鸞之儀亦闕大唐接周隋亂離<hi>文粹作罹</hi>之後承天<lb/>
下征戰之弊鳩括殘燼<hi>文粹有僅字</hi>得牝牡三千從赤岸澤<lb/>
徙之隴右始命大僕張萬嵗葺其政焉而奕世載徳纂<lb/>
脩其緒肇自貞觀成于麟徳四十年間馬至七十萬六<lb/>
千<hi>二本無此二字</hi>疋置八使以董之設四十八監以掌之跨隴<lb/>
西金城平凉天水四郡之地輻員千里猶為隘狭更拆<lb/>
八監布於河曲豐曠之野乃能容之于斯之時天下以<lb/>
一縑易一馬秦漢之盛未始聞也張氏中廢馬官亂職<lb/>
<pb n="KR4h0022_WYG_868-2b"/>
或戎狄外攻或師圉内冦垂拱之後二十餘年潜耗大<lb/>
半所存盖寡開元神武皇帝登大寳受靈符水瑞感而<lb/>
河龍出星精應而天駟下二年春帝乃簡心膺<hi>二本作腑</hi>善<lb/>
畜之將卜福祐冝生之長俾領内外閑廐使焉即開國<lb/>
霍公<hi>文粹作開府霍國公</hi>其人也公名毛仲姓王氏開元佐命之<lb/>
元勲東國亡王之後裔四伯輔禹與理<hi>集作治</hi>水之謨四<lb/>
七興漢在經星之列<hi>文粹作裔</hi>清明虚受察含氷鑑籌謀先<lb/>
覺慮出蓍龜竭無私之忠而善歸天造輸不懈之力而<lb/>
<pb n="KR4h0022_WYG_868-3a"/>
𤣥同日用故得騰躍風雲攀附日月䇿功第一承恩莫<lb/>
二庭羅魏絳之鍾皷第賞堂邑<hi>見東方傳二本作京邑非</hi>之山林文<lb/>
馬蕃錫於晉侯御衣亟<hi>一本作</hi>分於韓信庶姜如玉則降<lb/>
榮彤管衆子垂髫則抱拜朱茀<hi>二本作弟非</hi>聖人之見之<hi>二本</hi>
<hi>無之字</hi>也必猶爾為之四顧而滿志聖人之不見之<hi>二本無之</hi>
<hi>字</hi>也乃恤然若無與樂其天下仲尼所謂是必才全而<lb/>
徳不形者也夫其處<hi>二本作其處</hi>身則立無跂<hi>疑作跂國語立無跂</hi>正<lb/>
也視無還端也聴無聲<hi>二本作聳與國語同</hi>成也言無逺視也國<lb/>
<pb n="KR4h0022_WYG_868-3b"/>
有憂未嘗<hi>二本作</hi>不戚國有慶未嘗不怡其御下則明利<lb/>
害之鄉阜財求之務使之趨利而避害懐徳而畏威身<lb/>
不離於闕廷令逺行於坰牧亦有不學而暗合於古未<lb/>
更而懸辯其事然其從政必問於遺訓而咨於故實者<lb/>
也若夫春祭馬祖夏祭先牧秋祭馬社冬祭馬歩敬其<lb/>
本也日中而出日中而入禁<hi>二本作焚非</hi>原焚牧除蓐釁廐<lb/>
時其事也潔泉美薦庌凉棧濕翹足而陸交頸相靡宣<lb/>
其性也攻駒教駣講馭臧僕刻之剔之覊之䇿之就其<lb/>
<pb n="KR4h0022_WYG_868-4a"/>
才也不反其性故親人樂藝莭樂如舞之心自生不窮<lb/>
其才故闉<hi>集作闔非</hi>扼鷙曼竊轡詭衘之態不作爾乃舉其<lb/>
神異則望騊駼騕褭乗黄兹白来儀外廐呈技内櫪朝<lb/>
刷閬風夕洗天潢<hi>二本作泉</hi>聖皇一馭長夀萬年别其種類<lb/>
則有研蹄繁鬛小頷逺志曰龍曰騋曰戎曰驥差其毛<lb/>
物則有蒼白驪黄騂紫驈皇騅<hi>丕馬</hi>駓驒駱<hi>集作/<graphic n="KR3508" url="https://raw.githubusercontent.com/kanripo/KR-Gaiji/master/images/KR3508.png" mimeType="image/png"/>非</hi>駰騢駵<lb/>
雒<hi>集作□駱</hi>鳵<hi>集作鶹非</hi>駮驓駩騧騏騽騝毫骭馬足狼尾魚目<lb/>
宗廟齊毫戎事齊力田獵齊足罔不畢有元年牧馬二<lb/>
<pb n="KR4h0022_WYG_868-4b"/>
十四萬疋十三年乃四十三萬疋初有牛三萬五千頭<lb/>
是年亦五萬頭初有羊一十萬二千口是年亦二十八<lb/>
萬六千口皇帝東廵狩封岱嶽輦輅既陳羽衛咸備大<lb/>
駕百里塵烟一色其外又有閑人萬夫散馬千隊骨必<lb/>
殊貌毛不錯<hi>二本作雜</hi>羣行如動地止若屯雲百蠻震聳四<lb/>
方抃躍威懐紛紜壯觀揮霍迴衡飲至朝廷宴樂上顧<lb/>
謂太僕少卿兼秦州都督監牧都副使張景順曰吾馬<lb/>
幾何其蕃育卿之力也對曰帝之福也仲之令也臣何<lb/>
<pb n="KR4h0022_WYG_868-5a"/>
力之有因具上其狀帝用嘉焉霍光口無伐辭貌無德<lb/>
色朝髦庠齒欽<hi>二本作欣</hi>以多之於是明威将軍行左<hi>二本作右</hi>
衛郎將南使梁守忠武將軍行右<hi>文粹作</hi>羽林中郎西使<lb/>
憑嘉秦<hi>集作泰</hi>右千牛長史北使張知右左驍衛郎將兼<lb/>
鹽州刺史鹽州監牧使張景遵隴州别駕脩武縣男東<lb/>
宫監牧使韋衡都使判官果毅齊琛惣監韋績<hi>集作續</hi>及<lb/>
五使長戸三萬一千人僉曰自開府庇我十三年矣畜<lb/>
有娩息人無乏匱克厭帝心莫匪嘉績日如停西南兩<lb/>
<pb n="KR4h0022_WYG_868-5b"/>
使六頃人夫藁榖計八十萬功<hi>二本作工</hi>圍石以息人約費<lb/>
其政一也納長戸隠田稅三萬五千石以檢私肥公其<lb/>
政二也减大僕長支乳駱馬錢九千三百貫以窒隟止<lb/>
散其政三也供軍筋膠十萬七千斤以收絹繕工其政<lb/>
四也蒔茼<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>苜蓿一千二<hi>二本作九</hi>百頃以茭蓄御<hi>集作禦</hi>冬<lb/>
其政五也使監官料舊給庫物新秦<hi>集作奏非</hi>置本牧<hi>二本作</hi>
分其利不䘮正錢二萬五千貫以實府宜官其政六也<lb/>
賈死畜貯絹八萬疋徃嚴道市僰僮人<hi>集作千</hi>口以出滯<lb/>
<pb n="KR4h0022_WYG_868-6a"/>
足人其政七也五使<hi>集作候非</hi>長户數盈三萬墾用給食糧<lb/>
不外資以勤農却輓其政八也敢問監<hi>二本作郡</hi>牧之事孰<lb/>
能如<hi>二本作加</hi>於此乎然則稱伐計功前典所貴上以美聖<lb/>
主擇才之得人下以賛忠臣受任之盡莭末以道官屬<lb/>
承風之成事竟以示後代昭前之令聞是四烈者不可<lb/>
廢也既而大君有命舊史書功吟咏<hi>二本作詠</hi>瓌竒篆刻金<lb/>
石秦汧渺渺尚想非子之風魯野區區猶傳史克之頌<lb/>
誠從此而觀彼夫何足以言哉頌曰皇天考牧兮聖之<lb/>
<pb n="KR4h0022_WYG_868-6b"/>
君四十三萬兮馬為羣塹汧渭兮垣隴坂飛黄皁兮昆<lb/>
啼苑山崆峒兮水鳴咽泉噴玉兮草汗血聚如華兮散<lb/>
如雪性既馴兮才亦絶維國家之大事駕時龍兮祭天<lb/>
地和鑾發兮文物備維帝皇<hi>二本作皇帝</hi>之七徳揔戎馬兮<lb/>
威萬國綵髦翻兮金介直<hi>二本作冐</hi>有霍公之掌政擇張氏<lb/>
之舊令天王大<hi>二本作無大字</hi>駕兮仗黄麾大僕驂乗<hi>二本無此字</hi>
兮展輅儀舞月駟兮蹀雲螭神倜儻兮志<hi>二本作</hi>權竒騏<lb/>
驥溢野兮牛羊日多子孫榮位兮恩寵如何頌皇靈兮<lb/>
<pb n="KR4h0022_WYG_868-7a"/>
篆金<hi>二本作石</hi>鼔萬斯年兮羣王府<lb/>
　　此篇集粹所載如堂邑作京邑駵雒作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>駱之類<lb/>
　　皆印本差誤逐項各注非字當從英華元本<lb/>
　　　河南尹張公碑　　　　　　韓信卿<lb/>
惟唐六葉嵗在乙未兇臣肇亂殘毒生靈糓洛之郊七<lb/>
年方平宫廟燔夷府寺為墟隂燔<hi>疑作燐</hi>轉于原隰麋鹿<lb/>
遊于街陌天子乃命河東郡侯延賞尹於東夏恭惟河<lb/>
東䖍禀聖謨清黙無為外務徑簡内無讌嬉勸沮以仁<lb/>
<pb n="KR4h0022_WYG_868-7b"/>
休息以和視人猶身視邦猶家一年流亡麏至二年土<lb/>
壤咸闢三年公給人足家有餘積䟽逹河渠導塞提<hi>一作</hi>
<hi>堤</hi>封溝洫化為東川山木流於郡國乃立宗廟乃建<hi>一作</hi>
<hi>搆</hi>寢殿變丘墟為閭里散災祲為和氣公府若虚戸庭<lb/>
不扄牛馬産畜牧而不覊居守四年遷官罷鎮東人父<lb/>
子孀獨窮老若遊魚之失於淵栖禽之䘮于林於是河<lb/>
南洛陽洎甸内二十二邑長守將校及佐吏耆艾三軍<lb/>
之衆相率琢石頌美表揚仁風詞曰惟皇統極繼業嗣<lb/>
<pb n="KR4h0022_WYG_868-8a"/>
聖兇臣無君矯衆犯順都邑殱殘化為邱樊於烈河東<lb/>
受命緝熈守一含光體醇忘機以禮代刑以簡重威政<lb/>
得其恒物遂其生措置典刑士吏自清弭廢鞭笞黎氓<lb/>
不欺芃芃榛楛變為禾黍氛祲蒙蒙散為祥風乃設堤<lb/>
防禁遏溢瀑湍猂安流時無水禍乃䟽河渠浸枯决瀦<lb/>
河渠既流山木浮浮煨燼之中再立清廟荆榛之下再<lb/>
閲髙殿人不知役公有盈羡風聲沛然人化四流歸朝<lb/>
執憲恵賛皇猷我有牛馬牧而不覊我有児童路不拾<lb/>
<pb n="KR4h0022_WYG_868-8b"/>
遺泱泱田疇疇能繼之洪惟夐古淳風揚揚下及有周<lb/>
亦稱二南烈烈河東實嗣其風<lb/>
　　　淮南莭度使尚書左僕射崔公頌徳碑銘并序<lb/>
　　　　　　　　　　　　　　　李　華<lb/>
在昔召公相武王除人之虐<hi>一作除害去虐</hi>敷命帝庭<hi>一有周公二字</hi>
佐成王卜洛定宅登頌清廟奉康王㑹朝豐宫克致太<lb/>
平惟崔公相𤣥宗保寧聖徳鎮安天下輔肅宗掃除㓙<lb/>
穢紹享太平事今上振宣明威撫綏淮海惟申伯翊宣<lb/>
<pb n="KR4h0022_WYG_868-9a"/>
王登南郊<hi>一作邦是</hi>興周室小白率諸侯征楚翟奉王軄與<lb/>
崔公叶徳同勲皆姜姓也夫議盛徳論大功賛大賢舉<lb/>
其殊倫卓然昭明不書其細申大體也故詩陳方叔之<lb/>
烈曰方叔元老克壯其猷乂美韓侯之封曰有倬其道<lb/>
韓侯受命今述崔公亦不名不備官古之制也後魏尚<lb/>
書亮八代至公海内首族人倫徳範公少負文學重名<lb/>
且兼宏略敡<hi>一作揚</hi>于王庭甲科入仕歴京兆倉曹叅軍<lb/>
再遷司勲貟外郎丁太夫人憂以毁聞終䘮拜刑部貟<lb/>
<pb n="KR4h0022_WYG_868-9b"/>
外郎兼侍御史知劔南莭度留後使逆臣起幽陵陥潼<lb/>
闗至尊哀兆人思古公避狄之義於是帝車西南依我<lb/>
心膂拜中書侍郎平章事劍南莭度採訪使𤣥宗克讓<lb/>
聖子家為唐虞公出納王命至于朔方弼諧二聖孝慈<lb/>
光明自西自東殄殱元惡天討之師岌如山行㓂若霜<lb/>
藁鼓燎無餘<hi>一作存</hi>帝曰爾圖實叶朕志官中書令拜趙<lb/>
國公公拜稽首臣敢上冐以負天明命帝遂其髙俾作<lb/>
少師師訓東宫兼長邦憲居守洛京乃傳濟王又典汾<lb/>
<pb n="KR4h0022_WYG_868-10a"/>
州王徳日宣汾州阜安乃統江淮主三軍督萬人加工<lb/>
部尚書時征鎮之司恃勲奸令公獨露奏慝用輟興轉<lb/>
吏部淮南既清軍有餘逸夷難江南萬里康哉六嵗在<lb/>
鎮心馳王幄戀慕之極至於涕洟<hi>一作流涕</hi>獻章請朝帝恩<lb/>
降乆公不候<hi>一作俟</hi>駕建斾將馳耆耋泣訴吏人遮道即<lb/>
日詣闕乞留者三百餘人公申諭而行至于京師天子<lb/>
大悦曰趙國公先帝元臣嘗為朕師自我不見于今六<lb/>
年有司如朕意待之加尚書左僕射遂淮南之請所部<lb/>
<pb n="KR4h0022_WYG_868-10b"/>
八州人舞手蹈足秘書省少監兼廬州刺史長樂賈深<lb/>
有文有武忠于王室推心馭下嘉績升聞戴公仁明思<lb/>
揚盛徳合肥令彭城劉商先後之族臨人恵和老㓜<hi>一作</hi>
<hi>臨人恵和一州之老㓜</hi>咸曰我州我邑敷王徳澤崔公封内我是<lb/>
以安其仁不銘其徳不可謂賢華嘗忝公遊咨以為頌<lb/>
夫五岳視三公四瀆視諸侯入掌三公之政出踐諸侯<lb/>
之長昔鄭武公為卿士詩人賦緇衣魯僖公為周賢侯<lb/>
史克頌埛<hi>一作䮐</hi>野敢附其風<hi>一作前烈</hi>以書公不朽故褒大<lb/>
<pb n="KR4h0022_WYG_868-11a"/>
臣則王室尊崇美政則王命行不唯頌公尊天王也今<lb/>
載公朝覲之禮以𢎞大之其文曰<lb/>
思崔公出鎮之崇克忠克孝宣帝之武恢帝之功自蜀<lb/>
自朔至于秦宫出納大命决事于中<hi>一作衷</hi>思崔公烈烈<lb/>
郁郁以邕以肅乃統淮服洎江之隩<hi>一作澳</hi>闐闐長轂霞<lb/>
斾霜鏃蠢爾兇毒罔不顛覆思崔公三世元臣徳綏生<lb/>
人乃朝于王王顧殊倫且曰東南飲化如春為朕腹心<lb/>
寧其永呻<hi>一作吟咏</hi>思崔公入覲于王鑾<hi>一作鸞</hi>聲央央珮玉<lb/>
<pb n="KR4h0022_WYG_868-11b"/>
以鏘<hi>一作鎗</hi>秉珪奉璋公復于楊四牡其驤公慕彤庭涕<lb/>
濡于裳思崔公廬江州邑孰不垂泣我公之還陽和起<lb/>
蟄乃求樂石樂石爰立刋之頌之介福攸集州人斯及<lb/>
　　　魏愽莭度使田𢎞正碑　　　元　稹<lb/>
陛下以元年正月壬戌詔臣稹曰朕有臣𢎞正自魏入<lb/>
鎮魏人思之因守臣愬狀其徳政乞文於碑<hi>集無此二字</hi>爾<lb/>
司予言其文以付臣拜稽首退而奏書於陛下曰始安<lb/>
禄山以𤣥宗四十三年盗幽州兵刼擊郡縣偷闗據京<lb/>
<pb n="KR4h0022_WYG_868-12a"/>
天下掉撓肅宗征之海内甫定而夾河五十餘州或伏<lb/>
<hi>集作服</hi>或叛更立迭奪廢置征伐覲見<hi>集作朝覲</hi>賦入之冝皆<lb/>
自為意五紀四宗容受隠忍田承嗣始有魏博相衛貝<lb/>
澶之地承嗣卒以其地傳兄子悦悦傳緒緒傳季安既<lb/>
而季安悍誕滛驕風勃蠱蠧發時<hi>集作具</hi>喜殺左右漸及<lb/>
於骨肉徃徃顧妻子曰安用此由是内外惴悸妻元氏<lb/>
因人不忍移置他所餘一月乃卒是嵗先皇帝元和之<lb/>
七年八月也季安子懐諫始十餘嵗衆襲故態名之為<lb/>
<pb n="KR4h0022_WYG_868-12b"/>
副大使而家臣將士則逆虐用事士衆不分伏日夜相<lb/>
告曰田中丞興博大孝敬於軍謹㢘讀儒家書好言君<lb/>
臣事儻可依倚為將帥乎聞者皆踴<hi>集作躍</hi>躍一朝牙旗<lb/>
下衆来捧附興仆地不肻起衆亦不肯去乃大言曰爾<lb/>
軰即欲用吾語能不殺副大使且使吾取天子恩澤洗<lb/>
汝痕穢使干萬衆知君臣父子道從我乎皆曰諾遂殺<lb/>
蔣士則等數十人以興知留後事移懐諫於外明年歸<lb/>
之朝盖七年之十月四日也乃圖六州之地域籍其人<lb/>
<pb n="KR4h0022_WYG_868-13a"/>
與三軍之生齒自軍司馬巳下至于郡邑吏人<hi>集作之</hi>廢<lb/>
置盡獻於先帝詔興以工部尚書長魏博相衛貝澶之<lb/>
地仍勅司封郎中知制詔裴度使於興且以錢一百十<lb/>
萬緡賜其軍曲赦管内百姓一年勿復事問耆羸賑乏<lb/>
困褒殛誅之不以法者魏之人相喜曰歸天子乃如是<lb/>
耶興又悉取魏之僣服異噐人臣所不當為者斥去之<lb/>
先帝曰興吾六州之善心者田興也使興𢎞吾至正不<lb/>
亦可乎因名曰𢎞正先是魏諸賔猶僕役也將卒無畏<lb/>
<pb n="KR4h0022_WYG_868-13b"/>
避𢎞始求副莭度巳下於朝至則迎迓承奉雖功勲將<lb/>
莫不承者避謁者趨付授咨度始用賔禮先是諸將之<lb/>
外有權者莫不拘刼妻子以為固四方之来聘問者莫<lb/>
不防礙出入以為宻士吏工賈限其徃来人多懼愁稀<lb/>
復㑹聚至是皆曠然矣魏之人又相喜曰人之生不當<lb/>
如是耶滑以水害聞於朝請移河於衛之十四里且役<lb/>
衛功三萬餘詔𢎞正議之皆曰壊吾地役吾人以利他<lb/>
邑古無有也𢎞正曰魏於滑信彼此矣朝廷何異焉不<lb/>
<pb n="KR4h0022_WYG_868-14a"/>
時興工以教人讓魏俗丕變先帝多之以右僕射就加<lb/>
焉十三年又加司空以子布之㑹蔡有勞也是嵗李師<lb/>
道燒河隂驚洛邑隂通元濟詔𢎞正誅之明年破賊五<lb/>
萬於東阿進收鄆之陽谷距其城四十里營焉二月壬<lb/>
戌劉悟斬師道以其首歸於𢎞正正入鄆而十二州之<lb/>
地平以功加司徒平章事復歸於魏其年八月朝覲京<lb/>
師先帝待之有加焉乞留不獲詔加侍中以遣之又明<lb/>
年陛下以成徳䘮師詔𢎞正入焉初王武俊以戰朱㴞<lb/>
<pb n="KR4h0022_WYG_868-14b"/>
功得有趙地傳子孫凡三十九年矣至承宗為盧從史<lb/>
李師道所詿誤先皇帝征而赦之者再受畏慼恧不克<lb/>
来覲而聞陛下天覆海深悉包悉受乃果自信將朝有<lb/>
時未行㑹病將歿以志付其弟承元聴命於朝陛下語<lb/>
宰相曰𢎞正在魏吾何患焉即日内出五詔詔𢎞正為<lb/>
中書令莭度徳棣於鎮且詔父子皆為帥以大其威十<lb/>
一月甲寅成徳獻狀曰𢎞正至自魏魏人哭之鎮人歌<lb/>
之奉宣奏陳詔條除去僣異猶魏政也且臣聞之徳之<lb/>
<pb n="KR4h0022_WYG_868-15a"/>
至者有二政之大者有三三政一曰仁為恵政二曰法<lb/>
為善政三曰謙為和政二徳一曰忠為令徳二曰孝為<lb/>
吉徳今𢎞正獻魏博六州之地平淄青四代之㓂入鎮<lb/>
冀不測之泉可以為忠矣祖考食宗廟父子分土疆兄<lb/>
弟羅軒冕可以為孝矣始初山東鍵閉束縛詠而游之<lb/>
歌而舞之可以為仁矣始初逼越廢怠而制之舉而用<lb/>
之可以為法矣始初山東傲狠侵取地徳以讓之功以<lb/>
助之可以為謙矣謙法仁孝資之以忠不曰徳政謂之<lb/>
<pb n="KR4h0022_WYG_868-15b"/>
何哉臣謹奉制以一百九十二字付守臣愬銘之石用<lb/>
申約束銘曰<lb/>
帝命𢎞正予言是聴理亂有數其數<hi>集作通</hi>甚明亂則隠<lb/>
約理由亂生既理復亂生於翫輕唐受天命既理<hi>集作海内</hi>
既平髙祖太宗不荒不寧𤣥宗抑厄其否乃革四十三<lb/>
年奄有丕宅始視燕㓂胡鶵弄児雖我寵重彼將胡為<lb/>
所細所忽忽焉而罹四后垂顧山東不夷逮我聖父殷<lb/>
憂儉尅乗其滛驕乃伐乃殛爾視群㜸胡為而亡潜<hi>集作</hi>
<pb n="KR4h0022_WYG_868-16a"/>
<hi>僣</hi>乆而大頑昏暴狂爾亦自視胡為而昌畏兹逼側永<lb/>
思悠長曩爾之有既克而有在克而守惟爾惟我而今<lb/>
而後爾雖穹崇無忘辱詬我雖平寧無忘燕㓂銘之戒<lb/>
之以永聲臭<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_868-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷八百六十九<lb/>
</p>
<p>
</p>
  </div>
</body>
</text>
</TEI>
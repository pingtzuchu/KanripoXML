<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百十二</head>
    <p>
<pb n="KR4h0022_WYG_911-1a"/>
欽定四庫全書<lb/>
　文苑英華卷九百十二　　宋　李昉等　編<lb/>
　職官二十<hi>都督二</hi>
　　瀘州都督王湛碑一首<lb/>
　　潭州都督楊志本碑一首<lb/>
　　　瀘州都督王湛<hi>集作諶</hi>神道碑　楊　炯<lb/>
惟漢高祖應天順人祭蚩尤於沛庭斬大虵於豐澤則<lb/>
豐沛之豪傑乘於<hi>集作慶</hi>雲矣惟漢光武龍飛鳳翔舉新<lb/>
<pb n="KR4h0022_WYG_911-1b"/>
市之八千破王尋之百萬則南陽之佐命動於<hi>一作于</hi>天<lb/>
矣我高祖神堯皇帝以唐侯而建國從晉陽以<hi>集作而</hi>起<lb/>
兵恊和萬邦光宅天下則太原之衣冠有大勲矣公諱<lb/>
湛字懐元太原晉陽人也十一代祖卓晉給事中母常<lb/>
山公主河東有湯沐邑因家焉葬於長夀原故鄉有太<lb/>
原之號皇業伊始公以中㳙從事<hi>集無事字</hi>賜田鄠杜間今<lb/>
為雍州人也昔武王定於下人太子賔於上帝基<hi>一作因</hi>
酆鎬而開國籍神仙以<hi>一作而</hi>命氏霸則司徒所讓位天<lb/>
<pb n="KR4h0022_WYG_911-2a"/>
子所不臣昶則孝弟於閨門務學於師友豈直橫江斬<lb/>
將南登建業<hi>集作鄴</hi>之臺土食金溝北徙邙山之宅自茲<lb/>
厥後數百年間國移三統周人共推其代禄家徙五陵<lb/>
漢朝不易其冠冕祖宗邁後魏中書侍郎彭城王府司<lb/>
馬周春官大夫都督晉陽侯祖亮本州主簿司木上士<lb/>
隋贈信州刺史大名革於東魏天命集於西周宗伯所<lb/>
以辨其儀林衡所以平其守父綽秦孝王府掾仁壽宫<lb/>
監離石郡通守晉陽侯皇朝石州刺史逆賊劉武周攻<lb/>
<pb n="KR4h0022_WYG_911-2b"/>
陷郡城因而遇害贈代州總管諡曰烈侯禮也天造草<lb/>
昧王業艱難周師纔至於太原蕃兵遂入於離石負户<lb/>
而汲不能定西戎之禍拆骸而㸑不能解南楚之圍仁<lb/>
者殺身以成名事<hi>集作君子</hi>有死而無貳公承聖賢之末代<lb/>
<hi>一作代出</hi>屬喪亂之𢎞多天子乘輿方清秣陵之氣諸侯斧<lb/>
鉞莫救驪山之烽國有命而何言邦無道而斯隱大業<lb/>
之季本州察孝亷非其好也高祖乃操斗極拜圖書再<lb/>
駕臨於孟津五星合於東井公解衣而濟策杖而行酈<lb/>
<pb n="KR4h0022_WYG_911-3a"/>
食其之長者逢漢祖而長揖袁曜卿之茂才見曹公而<lb/>
不拜從平霍邑授紫金光禄大夫入長安加左光禄大<lb/>
夫歴丞相相國二府典籖叅軍事高祖受禪擢為通事<lb/>
舍人通直散騎侍郎封金水縣侯食邑七百户稍遷虞<lb/>
部郎中丁烈侯艱去職尋起為隴西别駕<hi>七字集作尋起為西韓泗</hi>
<hi>州治中轉隆隴二州别駕</hi>商鄜二州刺史上柱國荆州大都督府司<lb/>
馬冀州刺史定其封邑誓以河山<hi>一作山河</hi>蕭相立功於萬<lb/>
代留侯決策於千里願持一郡洛陽之任耿純兼攝八<lb/>
<pb n="KR4h0022_WYG_911-3b"/>
州江東之拜陶侃龍朔三年遷使持節都督瀘榮溱珍<lb/>
四州諸軍事瀘州刺史江陽縣地<hi>一作郡縣</hi>瀘水提封叅伐<lb/>
下而為益州岐山上而為井絡尺兵再戢黃昌兩日之<lb/>
歌槃木斯來景伯三年之化功成露冕歳及懸車歎踈<lb/>
廣之知足慕祁奚之請老乾封二年上書乞骸骨詔公<lb/>
禄賜同京官仍朝朔望天子歴吉日恊露辰郊上𤣥祀<lb/>
清廟詔公行太尉事國之大事攝在有司蒼璧黃琮六<lb/>
玉以昭天地路皷隂竹九變而祠祖考名遂身退居常<lb/>
<pb n="KR4h0022_WYG_911-4a"/>
待終山川則羣望並走星象則中台夜拆春秋九十有<lb/>
三以咸亨三年<hi>集作永涥二年</hi>七月十七日薨於京師永崇里<lb/>
諡曰敏<hi>集有侯字</hi>喪事官給賜物三百段粟三百石葬日車<lb/>
服往還有司監護公幼鍾偏罰毀瘠過人八歳讀書至<lb/>
無母何恃廢書慟哭歐血數升逮事繼親孝聞州黨恩<lb/>
深母子比王元之事親夣感天婁<hi>集作夫妻</hi>等行<hi>集作衡</hi>卿之<lb/>
至孝年纔一紀有若成人吏部薛公見而稱歎穎川之<lb/>
司馬徳操早知劉廙譙國之夏侯泰初深歎<hi>集作明</hi>樂毅<lb/>
<pb n="KR4h0022_WYG_911-4b"/>
兵次霍邑力戰有功高祖嘉之賜良馬一疋進圍京城<lb/>
為伏弩所中高祖臨視賜物三百段流血及屨未絶皷<lb/>
音左輪朱殷豈敢言病武徳之始奉使嶺南馮盎等稽<lb/>
首稱臣獻琛奉<hi>集作執</hi>贄舍人薛卓遇害北庭詔公責問<lb/>
單于謝罪賜黄金五十斤雜綵二百段南踰漲海北度<lb/>
隂山太中大夫去尉佗之黃屋高車使者作匈奴之鐵<lb/>
劵離石之難也枕干而寢見星而行號泣不絶聲者千<lb/>
里水漿不入口者數日同武陵之任襲入構諸羌異河<lb/>
<pb n="KR4h0022_WYG_911-5a"/>
内之張武空持遺劔呉逺由其得銘王裒以之攀栢冀<lb/>
州境内舊多淫祀褰帷按部申明法禁詔書遷秩百姓<lb/>
攀車立廟生祠樹碑頌徳亦猶欒巴典郡山鬼潛移張<lb/>
禹牧州江濤不起公出身六十載遺愛二十<hi>集作十二</hi>州遂<lb/>
罷方岳之官仍居上台之位始於撥亂伊尹之輔成湯<lb/>
終於太平軒轅之得風后然後拂衣高蹈躬覽載籍著<lb/>
遺誡十八章盛行於代法文王周易之變象尼父孝經<lb/>
之篇窮性命之理盡天人之際莊周著論生也若浮史<lb/>
<pb n="KR4h0022_WYG_911-5b"/>
佚立言沒而不朽越文明元年二月十七日陪葬於獻<lb/>
陵禮也長子朝散大夫行扶風令遐觀等生芻一束泣<lb/>
血三年不踰聖人之禮能行大夫之孝京兆載開其新<lb/>
阡昆吾用昭其舊徳百年宫室宛在章臺之東五校軍<lb/>
營依然茂陵之下其銘曰<lb/>
昔在湯武阿衡尚父下及高光蕭何鄧禹皇天眷命赫<lb/>
矣高祖惟岳降神克生元輔攻城野戰張飛關侯竒策<lb/>
密謀荀彧<hi>集作攸</hi>賈詡始陪營衞仍叅幕府旌節龍沙軒<lb/>
<pb n="KR4h0022_WYG_911-6a"/>
旗象浦出臨方岳入調風雨其生也榮池臺鐘皷其死<lb/>
也哀陳兵復土孝乎惟子無父何怙刋石勒銘永傳終<lb/>
古<lb/>
　　　潭州都督楊志本碑　　　　嚴識𤣥<lb/>
惟天子主萬邦家六合内有八揆四岳外有州牧侯長<lb/>
所以奉若天道綏厥兆人潤飾宏業光發徽頌昔漢宣<lb/>
帝憫歎息之聲晉武皇緝垂拱之化以為統世御俗政<lb/>
平訟理與我共此者其惟良二千石乎於戲楊公徳邁<lb/>
<pb n="KR4h0022_WYG_911-6b"/>
其職振文翁黃覇之風粹迪郭賀賈琮之道精底慎財<lb/>
賦而行其禮典肅恭明神而敬事耆耋旌别淑慝卑<hi>疑</hi>
克畏慕可謂其庶乎博施於人而能濟衆者公諱志本<lb/>
字文範𢎞農華隂人也其先出自周姬有伯僑者享封<lb/>
于晉食邑於楊命氏立宗權輿自此矣夫泓源濬泉則<lb/>
派流括地盤基窮<hi>闕</hi>則峯岑入天是以徳富者其胄露<lb/>
繁英多者其族雲蔓故朱輪渥彩通侯震於十人白環<lb/>
深慶太尉傳於四葉天才雄逸自得曹植相推地望増<lb/>
<pb n="KR4h0022_WYG_911-7a"/>
華恥與王珣為比曽祖晉陳内使舍人臨海王府長史<lb/>
開蓬蔣遂交愛等九州刺史武康節公隋贈上開府儀<lb/>
同三司青冀等五州刺史有集行於代有詩入文㑹集<lb/>
精詞偉賦詭艶瑰音偶鄒陽之曳門代徐邈之居省割<lb/>
珪符於比境異俗知歸聞皷吹於中霄累朝加贈大父<lb/>
林甫陳貞威將軍廣州都督隋上開府儀同三司渠芳<lb/>
等五州刺史上郡北平等五郡太守皇朝營州總管絳<lb/>
州刺史上柱國冝春郡公邑五千户自呉飛楚聲軼湛<lb/>
<pb n="KR4h0022_WYG_911-7b"/>
盧從趙入秦價先和氏江南舊國委崇章於大樹關右<lb/>
新君延茂秩於開府既而隋綱就弛唐䜟行徴公坐聽<lb/>
虵分暗<hi>一作皓</hi>期龍躍同荀彧之去紹來議深根等馬援<lb/>
之辭囂歸陳聚米高祖神堯皇帝深多決勝寔念疇庸<lb/>
冊命且隆法<hi>一作降</hi>三光而析壤循良是屬寄千里之專<lb/>
城烈考琮皇朝秦王府庫直太宗文宗文武聖皇帝贈<lb/>
感舊賦一道詩三篇歴茂梓二州長史沔綏二州刺史<lb/>
上柱國叶贊經綸預叅康濟耿純自結早申獻帛之誠<lb/>
<pb n="KR4h0022_WYG_911-8a"/>
呉質舊遊時蒙枉騎之眷幡旗長㦸門卷紛紛芝蘭玉<lb/>
樹階庭韡韡公吸太和之英液稟高明之淑氣松骨始<lb/>
萌早抱凌霜之操瑶精在璞更爍成虹之彩岐嶷自深<lb/>
惟友<hi>一作燮友</hi>惟孝蒸蒸然純至日茂豈待乎浸潤之功而<lb/>
後滋也年甫六稔即丁内艱號不輟聲泣下成血絶漿<lb/>
絶粒毀劇成人大連少連曷云克邁自是名韻激射藝<lb/>
實汪洋希風者刮聽而彌仰挹道者洗矚而欣契杜安<lb/>
登學貴戚咸遺其書王粲在門中郎遽倒其履格不期<lb/>
<pb n="KR4h0022_WYG_911-8b"/>
峻而且<hi>一作在</hi>高標削成量不期深自有天琛水恠施之<lb/>
於夏屋則可以灑桶編櫨棑之於大川則可以衝濤截<lb/>
波矣年三十以右親衞調補石州司法叅軍鵬圖未騁<lb/>
鴻漸初升惟敬五行以成三徳習于公之待封憲陳氏<lb/>
之特寛樓煩之南咸知審克離石之境自以無寃轉桂<lb/>
州都督府法曹叅軍清棘犴察梧囚明慎用法而不留<lb/>
獄都督周道務以公氷襟同潔石性渾堅庇惡木而深<lb/>
恥飲貪泉而不易奏充嶺南市閹口珠玉使侁侁五嶠<lb/>
<pb n="KR4h0022_WYG_911-9a"/>
皇皇百越路窮南服境淑西屠握水衝之錢權御府之<lb/>
產歴剖蚌泣鮫之巨漲窺結緑珊瑚之怪宂自異時魁<lb/>
傑之士以事而臨其地罕有聲背於黷節全其貞將軍<lb/>
北旋猶見猜於薏苡大夫南使亦受遺於金裝而公散<lb/>
國財市蠻寳混之不濁涅而不緇易生人之所難凛然<lb/>
有伯夷之風矣以外憂去職百里而趨三年無改長輿<lb/>
哀<hi>一作良</hi>苦國主念以増憂次翁服竟郡守逼而方釋服<lb/>
闋授始州司法叅軍公九章惟精故三政居理小大必<lb/>
<pb n="KR4h0022_WYG_911-9b"/>
察洽于人心紫䝉軍大使駙馬周道務奏充營田判官<lb/>
考菑畬相墳衍申李悝盡力之教行商鞅急耕之賞候<lb/>
采落花動深曳棘故軍頼滋殖人無阻饑轉揚州高郵<lb/>
縣令加朝散大夫遷雍州吳原令道徳齊禮風移俗易<lb/>
野翟依馴災蝗折去鑠庫兵以為器彈鳴琴以坐堂淮<lb/>
海之邦衆斯恱矣奏雍州司士邑人斯附矣遷邱州司<lb/>
馬兼庫平軍靈關道度支運糧使<hi>一作侯非</hi>七羌九兵<hi>一作邱</hi>
時聞暴梗徵師鍊卒式張威防宻往通蜀窮關抵駹歴<lb/>
<pb n="KR4h0022_WYG_911-10a"/>
嚴道之邛崍縁漢嘉之折坂滑壤沮塗<hi>一作坦寧</hi>且疑泉覆<lb/>
淫澍不開莫殊天漏公審摇中算廣蓄邊儲率擔夫竦<lb/>
餽卒膺隒堕<hi>一有膓字</hi>腹陘危魚頡鳥頏轠轤不絶軍戎以<lb/>
濟豈慙流馬之功才幹方申猶兼展驥之任轉始州長<lb/>
史限以劔閣阻以石門張載勒銘之所范睢通棧之地<lb/>
邑户遷逃鄽里踈寂版籍徒紀征賦缺如公綏之斯懐<lb/>
集之斯至墳無輟享之鬼家有戀本之夫邦國不空既<lb/>
頼王祥之績吾無憂矣寔惟蔣濟之能制公檢校棣州<lb/>
<pb n="KR4h0022_WYG_911-10b"/>
刺史俄而東撫叛蕃北㓂猖狂鶚鈔虎飛海慼雲拂殘<lb/>
破城邑殺畧吏人激傷血於燕冀鋪割觜於恒碣兩河<lb/>
之土崩矣百姓之心摇矣則天皇后有命分麾寘懐撲<lb/>
燎班告羣后時惟念哉公拜書雨泣杖節雷敺申畫郊<lb/>
圻慎固封守威以震敵惠以保甿故得境内無柝聲野<lb/>
外無塵影猶祭<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>之有勇虜不敢窺若李廣之能飛冦<lb/>
恒警避賊平授使持節鄿州刺史蘄州蕪迴楚風輕亟<lb/>
機連黃石之山江帶青林之浦公敷國典灑朝恩斟化<lb/>
<pb n="KR4h0022_WYG_911-11a"/>
源撰猷懿鎮動以徳闔郡知方息競以義衆事攸教貪<lb/>
殘盡去自使乳虎浮江災疫不生即有牽牛入界尋除<lb/>
都督潭衡等七州諸軍事潭州刺史建麾渉境先求異<lb/>
行停輿決訟應變如神興廢唯降其一書得失每詢於<lb/>
三老且青陽舊城白鷺通浦控引江嶺括集山谿交賀<lb/>
所競冠蓋斯雜示之以無欲盜子恱化以歸農激之以<lb/>
至淳浮客感携而請賦故年景未及於周次風化穆著<lb/>
於衡湘矣公以老浸生危官疲神耗深惟退身之誠頻<lb/>
<pb n="KR4h0022_WYG_911-11b"/>
奏乞骸之表制曰潭州都督楊志本歴官歳乆懸車禮<lb/>
及宜遂請老之誠以就歸閒之美可聽致仕於是高謝<lb/>
方鎮卷懐條察俶圖輕舸特<hi>一作將</hi>去江潭言念安車展<lb/>
游田里而災禽集舍息馬歸山長沙捐夀昊天不弔維<lb/>
長安四年秋八月十七日薨于州館享年七十有七號<lb/>
黎沸境慟庶蔞庭莫不若喪慈親願行衰絰雖倉慈既<lb/>
殁激深慕於圖形郭伋云亡注隤思於配杜亦蔑兹尚<lb/>
矣惟公姿範端凝精符朗秀器含經濟而緯以斯文才<lb/>
<pb n="KR4h0022_WYG_911-12a"/>
抱圓通而幹以洵直𢎞虚受以廣納資用晦以冲謙遊<lb/>
其域則童幼警其卑野賤忘其窶泳其波則驕伐以酌<lb/>
損剛戾以克柔瑰節霜明偉尚烟竦横徳輝以爍邦族<lb/>
鏘嘉聞而滿區縣學成淵海隔風雨而恒觀辨若奔濤<lb/>
鑄鍵機而不發常慕汲黯寧為管仲維迹在公匪懐私<lb/>
已率誠任道深祈利物位愈高而魂益厲績既凝而心<lb/>
更勤食不貳味居不重席俸禄必散於孤親車馬共敝<lb/>
於同友寔漢元以來未有不若斯人也夫人昌寧郡君<lb/>
<pb n="KR4h0022_WYG_911-12b"/>
河東長孫氏周尚書左僕射鄶國公侯之孫也體備柔<lb/>
閑道鍾清懿言而可式動必由禮纎累不挂於心浮偽<lb/>
豈迴其首肅侍巾櫛勉執綋綖邈邈承姑獲茝蘭而必<lb/>
獻拳拳訓子見俎豆而斯寧義渥旁周仁光下逮允釐<lb/>
中事載穆其序端儀麗軌抑不可選歟悲夫朝露未晞<lb/>
雲無處所同辟司徒之室初得賜封在季武子之階終<lb/>
聞許合以大定元年卒於蘄州官舍春秋六十九粤神<lb/>
龍元年八月二十五日合祔於咸陽舊塋禮也田疏畢<lb/>
<pb n="KR4h0022_WYG_911-13a"/>
陌樹鬱平陵立石前傾依然哭鳥之象野墳旁野别為<lb/>
埋鹿之標有子前永州司功景前左勲衞鉉<hi>一作鎮</hi>等鳳<lb/>
毛齊整<hi>一作熠</hi>麟角早成孝思既深觀行無缺勤兼叔度<lb/>
遥迎蜀漢之喪潔比濬冲不受源州之贈封樹畢矣晨<lb/>
昏已矣永言報之誠罔極矣將憲乎銘鼎景鍾之迹兹<lb/>
所以昭徳紀功之義迺䖍集洪懿俾勒于翠石敢旌不<lb/>
朽焉其詞曰<lb/>
龜文爍電龍交先風三軍可指千里易窮疇克光配洪<lb/>
<pb n="KR4h0022_WYG_911-13b"/>
惟我公侯宗磊落襄系豐融世有象賢門傳清白牧守<lb/>
連起采章重赫義叶奉圖寵深同席徳邁不匱慶流斯<lb/>
積昭哉嗣服穆穆厥聲恪慎克孝資忠以貞回涯江淮<lb/>
朗節霜橫儒林直秀吏道旁精爰視決曹志清叢棘人<lb/>
有哀淚形無愠色肅傳皇皇飲氷翼翼屢酌貪水寧罹<lb/>
譖薏典農燕塞轉食邛郵稔應銅雀邛來木牛自此康<lb/>
海旋移蔣州人安偉化虜懾雄謀昔離蘄服去思猶詠<lb/>
今鎮湘潭來歌轉盛府吏歸殖江神斷娉辭懇今行恩<lb/>
<pb n="KR4h0022_WYG_911-14a"/>
愈謝病如何迅息不享期頤鷹隨牽旐虎送還輀短矣<lb/>
清室孤魂久婺既詢鄒母雙棺合兹<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>昧真宅穹崇邱<lb/>
冡客土新封行椒舊拱惟哲嗣兮精孝泣呉天兮思量<lb/>
仰構代兮昆吾琢貞石兮岑竦<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_911-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百十二<lb/>
</p>
<p>
</p>
  </div>
</body>
</text>
</TEI>
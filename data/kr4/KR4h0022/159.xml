<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷一百五十九</head>
    <p>
<pb n="KR4h0022_WYG_159-1a"/>
欽定四庫全書<lb/>
　文苑英華卷一百五十九　宋　李昉等　編<lb/>
　地部一<lb/>
　　山三十五首　　　　終南山十首<lb/>
　　泰山三首　　　　　華岳八首<lb/>
　　山<lb/>
　　　遊鍾山　　　　　　　　　沈　約<lb/>
靈山標<hi>文選作記</hi>地徳隂險資岳靈終南表秦館少室邇王<lb/>
<pb n="KR4h0022_WYG_159-1b"/>
城翠鳯翔淮海襟帶繞坤坰北阜何其峻林薄杳葱青<lb/>
發地多竒嶺干雲非一狀合沓共隠天參差分<hi>文選作互</hi>相<lb/>
望鬱律搆丹巘崚嶒起青嶂勢隨九疑高氣與三川壯<lb/>
即事既多美臨眺殊復竒南矚<hi>文選作瞻</hi>儲胥觀西望昆明<lb/>
池山中咸可悅賞逐四時移春光發隴首秋風生桂枝<lb/>
多值息心侣結架山之足八解鳴澗流四禪隠巖曲窈<lb/>
㝠終不見蕭條無可欲所願從之遊寸心於此足君王<lb/>
挺逸趣羽斾臨崇基白雲隨玉趾青霞雜桂旗淹留訪<lb/>
<pb n="KR4h0022_WYG_159-2a"/>
五藥顧步佇三芝於焉仰鑣駕歲暮以為期<lb/>
　　　遊金華山　　　　　　　　前　人<lb/>
逺策追風<hi>集作夙</hi>心雲山協文<hi>一作乆</hi>要天倪臨紫闕道地<lb/>
<hi>一作地道</hi>通丹徼未乗琴高鯉且從<hi>一作縱</hi>嚴陵釣若䝉羽駕<lb/>
迎得奉金書召高馳入閶闔方覩靈妃笑<lb/>
　　　登鍾山下峯望　　　　　　虞　騫<lb/>
冠者五六人携手岩之際散意百仞端極目千里睇疊<lb/>
岫乍明昏<hi>一作昏明</hi>高<hi>一作浮</hi>雲時巻閉遥㸔野樹短逺望行<lb/>
<pb n="KR4h0022_WYG_159-2b"/>
<hi>一作樵</hi>人細<lb/>
　　　賦得山　　　　　　　　　庾肩吾<lb/>
層雲霾峻嶺絶澗倒危峰刻削臨千仞嵯峨起百重行<lb/>
曦上杳杳結霧下溶溶仁心留此屬休愧奉羣龍<lb/>
　　　遊甑山　　　　　　　　　前　人<lb/>
子平去已乆餘光<hi>聚類作風</hi>今復追未必遊春草王孫自不<lb/>
歸路高村返出林長鳥更稀寒雲開<hi>類聚作間</hi>石起秋葉下<lb/>
山飛西河方閱訓詎得解朝衣<lb/>
<pb n="KR4h0022_WYG_159-3a"/>
　　　登夀陽八公山　　　　　　吳　均<lb/>
逺澗自傾注曲石溆戔戔<hi>集作逺澗百頃曲石溆復戔戔</hi>含珠岸恒翠<lb/>
懐玉浪多圓疎峰時吐月密樹不開天瑶繩盡𤣥秘金<lb/>
檢上竒篇是有琴高者波陵去水仙<lb/>
　　　奉和登景陽山　　　　　　任　昉<lb/>
物色感神遊升高悵有閲南望銅駞術<hi>一作街</hi>北走長楸<lb/>
埒别苑間<hi>一作澗</hi>滄溟疏土<hi>一作/山</hi>駕瀛碣神鯉<hi>一作鯨</hi>吐華<lb/>
浪司南動輕枻日下千<hi>一作重</hi>門照雲開九華徹觀閤隆<lb/>
<pb n="KR4h0022_WYG_159-3b"/>
舊恩奉圖愧前哲<lb/>
　　　上蓮山　　　　　　　　　蕭　揮<hi>見初學記</hi>
獨邁青蓮嶺探竒紫葢峰挂流遥似鶴挿石近如龍沙<lb/>
崩聞韻鼔霜落似鳴鐘飛花滿叢桂輕吹起脩笻石浦<lb/>
<hi>一作蒲</hi>今尚有深<hi>一作採</hi>摘更相逢<lb/>
　　　遊山　　　　　　　　　　庾　信<lb/>
聊登𤣥圃殿更上増城山不知高幾里低頭㸔世間唱<lb/>
歌雲欲聚彈琴鶴欲舞澗底百重花山根一片雨婉婉<lb/>
<pb n="KR4h0022_WYG_159-4a"/>
藤倒垂亭亭松直竪<lb/>
　　　山二首　　　　　　　　　釋惠標<hi>見初學記</hi>
靈山藴麗名秀出寫蓬瀛香爐帶煙上紫葢入霞生霧<lb/>
捲蓮峰出巖開石鏡明定知丘壑裏併佇白雲情<lb/>
　　　二<lb/>
峨眉信重險天目本仙居金華抱丹竈玉笥藴神書幽<lb/>
人披薜荔怨妾採蘼蕪紫巖無暮雨何時逢故夫<lb/>
　　　小山　　　　　　　　　　崔仲才<lb/>
<pb n="KR4h0022_WYG_159-4b"/>
崑丘本難步軒臺不易朝還往麟洲上時聴鳯凰簫霞<lb/>
觀文犀簟香臨碧玉條且學燒丹甑何假摘靈桃<lb/>
　　　山　　　　　　　　　　　李徳林<lb/>
登嶺望重闗腰珮且鳴環天河臨易飲月桂近將攀王<lb/>
母西山至夫人南岳還何必陽臺下要待夢容顔<lb/>
　　　同前　　　　　　　　　　李　嶠<lb/>
山嶺鬱氛氲<hi>一作地鎮標神秀</hi>峩峩上翠氛泉飛一道帶峰出<lb/>
半天雲古壁丹青色新花錦綉文已開封禪禮<hi>一作所</hi>希<lb/>
<pb n="KR4h0022_WYG_159-5a"/>
謁聖明君<lb/>
　　　登襄州峴山　　　　　　　張九齡<lb/>
昔年亟攀踐征馬復來過信若山川舊誰如<hi>集作知</hi>歲月<lb/>
何蜀相吟安在羊公碣已磨令圖猶寂寞嘉會亦蹉跎<lb/>
宛宛樊池<hi>集作城</hi>岸悠悠漢水波逶迤春日逺感寄客情<lb/>
多地本原林秀朝來煙景和同心不同賞留歎此巖阿<lb/>
　　　白鹽山　　　　　　　　　杜　甫<lb/>
卓立羣峰外蟠根積水邊他皆任厚地我<hi>集作爾</hi>獨近高<lb/>
<pb n="KR4h0022_WYG_159-5b"/>
天白牓千家邑清秋萬里<hi>集作估</hi>船詞人取佳句刷錬始<lb/>
堪<hi>集作刻畫竟難</hi>傳<lb/>
　　　閬山<hi>此詩見三百四十二巻歌行中</hi>　　　　前　人<lb/>
　　　丈人山　　　　　　　　　前　人<lb/>
自為青城客不唾青城地為愛丈人山丹梯近幽意丈<lb/>
人祠西佳氣濃縁雲擬住最高峰掃除白髮黄精在君<lb/>
㸔他時氷雪容<lb/>
　　　天門山　　　　　　　　　李　白<lb/>
<pb n="KR4h0022_WYG_159-6a"/>
逈出江上山雙峰自相對岸映松色寒石分浪花碎參<lb/>
差逺天際縹緲晴霞外落日舟去遥回首沉青靄<lb/>
　　　靈墟山　　　　　　　　　前　人<lb/>
丁令辭世人拂衣向仙路伏錬九丹成方隨五雲去松<lb/>
蘿蔽幽洞桃杏深隠處不知曽化鶴遼海歸幾度<lb/>
　　　登峩眉山　　　　　　　　前　人<lb/>
蜀國多仙山峨眉邈難匹周流試登覽絶恠安可息青<lb/>
㝠倚天開彩錯疑畫出冷然紫霞賞果得錦囊術雲間<lb/>
<pb n="KR4h0022_WYG_159-6b"/>
吹瓊簫石上弄寳瑟平生有微尚歡笑自此畢煙容如<lb/>
在顔塵累忽相失倘逢騎羊子携手陵白日<lb/>
　　　獨坐敬亭山　　　　　　　前　人<lb/>
衆鳥高飛盡孤雲獨去閒相㸔兩不厭只在<hi>一作有</hi>敬亭<lb/>
山<lb/>
　　　南山　　　　　　　　　　賀朝清<lb/>
湖北雨初晴湖南山盡見嵒嵒石帆影如得海風便山<lb/>
宂茅山峰彩雲時一見邀君共探此異籙殘幾巻<lb/>
<pb n="KR4h0022_WYG_159-7a"/>
　　　洞陽山<hi>浮丘公舊隠處</hi>　　　　　　劉長卿<lb/>
舊日仙成處荒林客到稀白雲將杖去芳草任人歸空<lb/>
谷無行徑深山少<hi>集作多</hi>落暉桃源幾家住誰為掃荆扉<lb/>
　　　石菌山　　　　　　　　　前　人<lb/>
前山帶秋色獨住<hi>集作往</hi>秋江晩疊嶂入雲多孤峰去人<lb/>
逺夤縁不可到蒼翠空在眼渡口問漁家桃源路深淺<lb/>
　　　斑竹巖　　　　　　　　　前　人<lb/>
蒼梧在何處斑竹自成林㸃㸃流殘淚枝枝寄在<hi>集作此</hi>
<pb n="KR4h0022_WYG_159-7b"/>
心寒山響易滿秋水影偏深欲覔樵人路朦朧不可尋<lb/>
　　　寒山　　　　　　　　　　僧皎然<lb/>
侵空撩亂山獨愛我中峰無事負輕策閒行躡幽蹤衆<lb/>
山摇落盡寒翠更重重<lb/>
　　　玉山嶺上作　　　　　　　權徳輿<lb/>
悠悠驅疋馬征路上連岡晩翠深雲竇寒苔净石梁荻<lb/>
花偏似雪楓葉不禁霜愁見前程逺空郊下夕陽<lb/>
　　　仙娥峰下作　　　　　　　白居易<lb/>
<pb n="KR4h0022_WYG_159-8a"/>
我為東南行始登商山道商山無數峰最愛仙娥好參<lb/>
差樹若挿匼匝雲如抱渴望寒玉泉香聞紫芝草青巖<lb/>
屏削碧白石牀鋪縞向無如此物安足留四皓感彼私<lb/>
自問歸山何不早可能塵土中還隨衆人老<lb/>
　　　玉山　　　　　　　　　　李商隠<lb/>
玉山高共<hi>集作與</hi>閬風齊玉水清流不貯泥何處更求廻<lb/>
日馭此中兼有上天梯珠容百斛龍休睡桐拂千尋鳯<lb/>
要棲聞道神仙有才子赤簫吹罷好相携<lb/>
<pb n="KR4h0022_WYG_159-8b"/>
　　　杭州孤山<hi>此詩見二百三十八卷</hi>　　　張　祐<lb/>
　　　望巫山　　　　　　　　　張　嶠<lb/>
溪疊雲深轉谷遲暝投孤店草虫悲愁連逺水波濤夜<lb/>
夢斷空山雨雹時邊海故園荒後賣入闗𤣥髮夜來衰<lb/>
東歸未必勝覊旅况是東歸未有期<lb/>
　　　商山　　　　　　　　　　王貞白<lb/>
商山名利路夜亦有人行四皓卧雲處千秋疊蘚生晝<lb/>
煙籠澗黒殘雪隔林明我待酧恩了來聴水石聲<lb/>
<pb n="KR4h0022_WYG_159-9a"/>
　　　西塞山<hi>在武昌界孫吴以之為西塞</hi>　　　羅　隠<lb/>
吴塞當時指此山吴都亡後緑<hi>集作水</hi>孱顔嶺梅乍暖殘<lb/>
粧恨沙鳥初晴小隊閒波濶魚龍應混雜壁危猿狖奈<lb/>
驕<hi>集作奸</hi>頑會將一副寒簑笠來與漁翁作往還<lb/>
　　　霍山　　　　　　　　　　曹　松<lb/>
七千七百七十丈十丈藤蘿勢入天未必展來空似翅<lb/>
不妨開去也成蓮月將河漢分巖轉僧與龍蛇共窟眠<lb/>
直是畫工湏閣筆况無名畫可流傳<lb/>
<pb n="KR4h0022_WYG_159-9b"/>
　　終南山<lb/>
　　　陪駕幸終南山　　　　　　庾　信<lb/>
玉山乗四載瑶池宴行<hi>類聚作八</hi>龍黿橋浮少海鵠葢上中<lb/>
峰飛狐横塞路白馬當河衝水奠三川石山封五樹松<lb/>
長虹雙瀑布圓闕雨芙蓉戍樓鳴夕鼓山寺響晨鍾新<lb/>
蒲節轉促短笋蘀猶重樹宿含櫻鳥花㽞釀蜜蜂迎風<lb/>
下列缺灑酒召昌容欣陪北山上<hi>類聚作且欣陪此上</hi>方欲待東<lb/>
封<lb/>
<pb n="KR4h0022_WYG_159-10a"/>
　　　同前　　　　　　　　　　宇文昶<lb/>
堯葢臨河潁漢蹕踐華嵩日旂廻北鳯皇<hi>一作星</hi>斾轉南<lb/>
鴻清<hi>一作青</hi>雲過宣曲先驅背射熊金桴拂泉底玉琯吹<lb/>
雲中古轍稱難極新途或易窮煙生山欲盡潭浄水恒<lb/>
空文<hi>一作交</hi>松上連霧脩竹下來風仙才道無别靈氣法<lb/>
能通東棗羞朝座西桃獻夜宫詔令王子晉出對浮丘<lb/>
公<lb/>
　　　登終南山擬古　　　　　　胡師耽<lb/>
<pb n="KR4h0022_WYG_159-10b"/>
結廬終南山西北望帝京煙霧亂鳥道劣見長安城宫<lb/>
雉互相映雙闕雲間生鐘皷沸閶闔笳管咽承明朱閤<lb/>
臨槐路紫葢飛縱横望望未極已甕牖秋風驚巖岫草<lb/>
木黄飛鴈遺寒聲墜葉積幽徑繁露垂荒庭甕中酒新<lb/>
熟澗谷寒蟲鳴且對一壺醉安知世間名寄言朝市客<lb/>
同君樂太平<lb/>
　　　望中南山<hi>詩注中南山即周之終南山</hi>　　唐太宗<hi>見初學記</hi>
重巒俯渭水碧嶂挿瑶天出紅扶嶺日入翠貯巖烟疊<lb/>
<pb n="KR4h0022_WYG_159-11a"/>
松朝若夜複岫缺疑全對此恬千慮無勞訪九仙<lb/>
　　　終山行<hi>集作終南山行</hi>　　　　　　王　維<lb/>
太一近天都連天<hi>集作山</hi>到海隅白雲廻望合青靄入㸔<lb/>
無分野中峰變隂晴衆壑殊欲投人處宿隔浦<hi>集作水</hi>問<lb/>
樵夫<lb/>
　　　晩晴見終南諸峰　　　　　賈　島<lb/>
秦分積多峰連巴勢不窮半旬藏雨裏此日到窓中團<lb/>
魄將昇兎高虚欲呌鴻故山思不見碣石泬寥東<lb/>
<pb n="KR4h0022_WYG_159-11b"/>
　　　懐紫閤山　　　　　　　　杜　牧<lb/>
學他趨世少深機紫閤青霄半掩扉山路逺懐王子晉<lb/>
詩家長憶謝𤣥暉百年不肯疎榮辱雙鬢終應老是非<lb/>
人道青山歸去好青山曽有幾人歸<lb/>
　　　終南山　　　　　　　　　張　嶠<lb/>
帶雪復銜春横天占半秦勢竒㸔不定景變寫難真洞<lb/>
逺皆通岳川多更有神白雲幽絶處自古屬樵人<lb/>
　　　同前　　　　　　　　　　王貞白<lb/>
<pb n="KR4h0022_WYG_159-12a"/>
終朝異五岳<hi>集作千山凝黛色</hi>列翠<hi>集作今古</hi>滿長安地去搜楊近<lb/>
人謀隠遁難水穿諸苑過雪照一城寒為問紅塵裏誰<lb/>
同駐馬㸔<hi>集作太華遥相望晴樓幾處㸔</hi>
　　　同前　　　　　　　　　　裴　説<lb/>
九衢南靣色蒼翠絶纎塵寸步有閒處百年無到人禁<lb/>
林寒對望太華浄相隣誰與羣峰竝祥雲瑞露<hi>集作靄</hi>頻<lb/>
　　泰山<lb/>
　　　遊泰山三首　　　　　　　李　白<lb/>
<pb n="KR4h0022_WYG_159-12b"/>
四月上泰山石平御道開六龍過萬壑澗谷隨縈廻馬<lb/>
跡遶碧峰于今滿青苔飛流洒絶巘水色<hi>集作急</hi>松聲哀<lb/>
北眺㠋嶂竒傾崖向東摧洞門閉石扇地底興雲雷登<lb/>
高望蓬瀛想像金銀臺天門一長嘯萬里清風來玉女<lb/>
四五人飄颻下九垓含笑引素手遺我流霞盃稽首再<lb/>
拜之自愧非仙才曠然小宇宙棄世何悠哉<lb/>
　　　二<lb/>
清齋三千日裂素寫道經吟誦有所得衆神衞我形雲<lb/>
<pb n="KR4h0022_WYG_159-13a"/>
行信長風颯若羽翼生攀崖上日觀伏檻窺東溟海色<lb/>
動逺山天雞已先鳴銀臺出倒影白浪翻長鯨安得不<lb/>
死藥高飛向蓬瀛<lb/>
　　　三<lb/>
平明登日觀舉首開雲闗精神四飛揚如出天地間黄<lb/>
河從西來窈窕入逺山憑崖覽八極目盡長空閒偶然<lb/>
值青童緑鬢盈雲鬟<hi>集作雙雲鬟</hi>笑我晩學仙蹉跎凋朱顔<lb/>
躊蹰忽不見浩蕩艱<hi>集作難</hi>追攀<lb/>
<pb n="KR4h0022_WYG_159-13b"/>
　　華岳<lb/>
　　　行經太華　　　　　　　　孔徳紹<hi>見初學記</hi>
紛吾世網暇靈岳展幽尋寥廓風塵逺杳冥川谷深山<lb/>
昏五里霧日落二華隂疎峰起蓮葉危寒<hi>一作塞</hi>隠桃林<lb/>
何必東都外此處可抽簮<lb/>
　　　扈從出西岳作　　　　　　沈佺期<lb/>
西鎮何穹崇壯哉信靈造諸嶺皆峻秀中峰特美好旁<lb/>
見巨掌存勢如拓東倒頗聞首陽去開拆北<hi>集作此</hi>河道<lb/>
<pb n="KR4h0022_WYG_159-14a"/>
磅礴壓洪源嵬峩壯<hi>初學記作載</hi>清昊雲泉紛亂瀑天磴矻<lb/>
横抱子先呼其巔宫女世不老下有府君廟歴載傳洒<lb/>
掃皇明應天遊十月戒豐鎬微末忝閒從兼得事蘋藻<lb/>
宿心愛茲山意欲拾靈草隂壑已承<hi>集作水初學記作永</hi>閉雲竇<lb/>
絶探討芳<hi>集作芬</hi>月期再來廻策思方浩<lb/>
　　　春初送吕𥙷闕往西岳勒碑　孫　逖<lb/>
刻石記天文朝推谷子雲箧中緘聖札巖下揖神君語<lb/>
别梅初艶為期草欲薰往來春不盡離思莫氛氲<lb/>
<pb n="KR4h0022_WYG_159-14b"/>
　　　華岳　　　　　　　　　　王　維<lb/>
西岳出浮雲積翠在太清連天凝黛色百里遥青㝠白<lb/>
日為大<hi>集作之</hi>寒森沉華隂城昔聞乾坤開變化生巨靈<lb/>
右足踏方山左手推削成天地忽開折大河注東溟遂<lb/>
為西岳﨑<hi>集作峙岳</hi>雄雄鎮秦京大君包覆載至徳被羣生<lb/>
上帝佇昭告金天思奉迎人祇望幸乆何獨禪云亭<lb/>
　　　觀華岳　　　　　　　　　祖　詠<lb/>
西入秦闗口南瞻驛路連彩雲生闕下松樹倒祠邊作<lb/>
<pb n="KR4h0022_WYG_159-15a"/>
鎮當官道為雄控大川蓮峰逕上處彷髴有神仙<lb/>
　　　經太華　　　　　　　　　衞光一<lb/>
太華五千尋重嵒才<hi>疑</hi>沓起勢飛白雲外影倒黄河裏<lb/>
上有千葉蓮服之乆不死山高採難得歎息徒仰止<lb/>
　　　華山　　　　　　　　　　張　喬<lb/>
青蒼河一隅氣狀杳難圖卓傑三峰出高竒四岳無力<lb/>
疑擎上界勢猶厭<hi>集作獨壓</hi>中區衆水東西走羣山逺近趨<lb/>
天廻諸宿照地聳百靈扶石壁烟霞麗<hi>集作藤蘿細</hi>龍潭雨<lb/>
<pb n="KR4h0022_WYG_159-15b"/>
雹麤澄凝<hi>集作清凉</hi>臨甸服險固束神都淺覺川原異深應<lb/>
日月殊鶴歸青靄合仙去白雲孤濁瀑斜飛凍長松倒<lb/>
掛枯每來探洞穴不擬返江湖儻有芝田種商巖老一<lb/>
夫<hi>集作巖間寄野夫</hi>
　　　華山上方　　　　　　　　裴　說<lb/>
獨上上方上立高聊稱心氣衝雲易黒影落縣多隂有<lb/>
雲<hi>疑作雪</hi>草不死無風松自吟㑹當求大藥他日復追尋<lb/>
　文苑英華卷一百五十九<lb/>
</p>
<p>
</p>
  </div>
</body>
</text>
</TEI>
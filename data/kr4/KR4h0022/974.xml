<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百七十五</head>
    <p>
<pb n="KR4h0022_WYG_974-1a"/>
欽定四庫全書<lb/>
　文苑英華巻九百七十五　　宋　李昉等　編<lb/>
　行狀五<lb/>
　　祕書少監陳京行狀一首<lb/>
　　叚太尉逸事狀一首<lb/>
　　右散騎常侍宜城伯栁公行狀一首<lb/>
　　　祕書少監陳公行狀　　　　栁宗元<lb/>
五代祖叔明陳宜都王曽祖某皇㑹稽郡司馬祖某皇晉<lb/>
<pb n="KR4h0022_WYG_974-1b"/>
陵郡司功叅軍父兼右補闕翰林學士贈祕書少監某<lb/>
州某縣某鄉某里陳京年若干狀公姓陳氏自潁川來<lb/>
𨽻京兆萬年胄貴里諱京既冠字曰慶復舉進士為太<lb/>
子正字咸陽尉太常博士左補闕尚書膳部考功貟外<lb/>
郎司封郎中給事中祕書少監自考功已<hi>集作以</hi>來凡四<lb/>
命為集賢學士徳宗登遐公病疴輿曵就位備哀敬之<lb/>
節由是滋甚遂以所居官致仕貞元二十一年四月二<lb/>
十五日終于安邑里妻黨之室無子伯兄前監察御史<lb/>
<pb n="KR4h0022_WYG_974-2a"/>
璫仲兄前大理評事萇以公文行之大者告于嘗吏于<lb/>
公者使辭而陳之大厯中公始來京師中書常舍人衮<lb/>
楊舎人炎讀其文驚以相視曰子雲之徒也常以兄之<lb/>
子妻公由是名聞逰太原太原尹喜曰重客至矣授舘<lb/>
致餼厚以泉布獻焉公曰非是為也某嘗為北都賦未<lb/>
就願即而就焉其宫室城郭之大河山之富關閈之壯<lb/>
與其土疆之所出風俗之所安王業之所由興苟得聞<lb/>
而覩之足矣若曰受大利是以利來非<hi>集作盖異</hi>前志也吾<lb/>
<pb n="KR4h0022_WYG_974-2b"/>
不能敢辭遂逆大河踰北山彷徉而歸賦成果傳天下<lb/>
為咸陽尉留府廷主文章决大事得其道為博士舉疵<lb/>
禮修墜典合于大中者衆焉涇人作難公徒行以出奔<lb/>
聞官守段忠烈之死上議罷朝七日宰相曰不可方居<lb/>
行宫無以安天下公進曰是非宰相之言天子褒大節<lb/>
哀大臣天下所以安也况其特異者乎上用之其勞勤<lb/>
侍從謀議可否時之所頼者大廵狩告<hi>集作住所</hi>至上行罪<lb/>
已之道焉曰凡我執事之臣無所任罪予惟不謹於理<lb/>
<pb n="KR4h0022_WYG_974-3a"/>
而有是也將復前之為相者公曰天子加恵羣臣而引<lb/>
慝焉徳之厚也而為相者復無以大警于後且示天下<lb/>
率其黨争之上變於色在列者咸恟而退公大呼曰趙<lb/>
需等勿退遂進而盡其辭焉不果復上迎訪太后聞<hi>集作</hi>
<hi>問</hi>數歳外頗怠其禮公密䟽發之天子感悦焉初禮部<lb/>
試士有與親戚者則附于考功莫不隂授其旨意而為<lb/>
進退者及公則否卓然有有司之道不可犯也太廟闕<lb/>
東向之禮且乆矣公自為博士補闕尚書郎給事中凡<lb/>
<pb n="KR4h0022_WYG_974-3b"/>
二十年動<hi>集作勤</hi>以為請殷祭之不墜繄公之忠懇是頼<lb/>
故宜有赤紱銀魚之報焉昭陵山峻而髙寢宫在其上<lb/>
内官懲其上下之勤輓汲之難也謁于上請更之上下<lb/>
其議宰相承而諷之召官屬使如其請公曰斯太宗之<lb/>
志也其儉足以為法其嚴足以有奉吾敢顧其私容而<lb/>
賛<hi>集作替</hi>之也奏議不可上又下其議凡是公者六七人<lb/>
其餘皆曰更之便上獨斷焉曰京議得矣從之在集賢<lb/>
奏祕書官六員𨽻殿内而刋校益理納資為胥而仕者<lb/>
<pb n="KR4h0022_WYG_974-4a"/>
罷之求遺書凡増繕者乃作藝文新志制為之名曰貞<lb/>
元御府羣書新録始御府有食本錢月權其贏以為膳<lb/>
有餘則學士與校理官頒分之學士當受三倍由公而<lb/>
殺其二書史之始至入禮幣錢六十緡亦皆分焉公悉<lb/>
致之官以理府署作書閣廣羣官之堂不取於將作少<lb/>
府而用大足居門下簡武官議典禮上以為能益器之<lb/>
與信臣議且致相位遇公有感疾使視之疾甚不能知<lb/>
人遂不用鄭吏部髙太常為相而以祕書命公所以示<lb/>
<pb n="KR4h0022_WYG_974-4b"/>
優之也公有文草<hi>集作章</hi>若干巻深茂古老慕司馬相如<lb/>
揚雄之詞而其詁訓多尚書爾雅之説紀事樸實不苟<lb/>
悦於人世得以傳藁其學自聖人之書以至百家諸子<lb/>
之言推黄炎之事渉歴代洎國朝之故實鈎引貫穿舉<lb/>
大包小若太倉之蓄崇山之載浩浩乎不可知也豈揚<lb/>
子所謂仲尼駕説者耶夫其忠烈之褒也相府之有誡<lb/>
也太廟之東向也昭陵之不更其故也官守之不奪也<lb/>
立言之不可誣也利之不苟就也害之不苟去也其忠<lb/>
<pb n="KR4h0022_WYG_974-5a"/>
類朱雲其孝類潁考叔其亷類公儀休而又文學以輔<lb/>
之<hi>五字文集作以之學以輔之</hi>而天子以為之知既得其道又得其<lb/>
時而不為公卿者病也故議者咸惜其始而哀其終焉<lb/>
公之喪凡五十四日而夫人又歿毁也夫人之父曰偕<lb/>
司農卿祖曰某贈太子太保宗元故集賢史也得公之<lb/>
遺事於其家書而授公之友以誌公之墓謹狀貞元八<lb/>
年<hi>集作永貞元年是</hi>八月五日尚書禮部員外郎栁宗元狀<lb/>
　　　段太尉逸事狀　　　　　　栁宗元<lb/>
<pb n="KR4h0022_WYG_974-5b"/>
太尉始為涇州刺史時汾陽王以副元帥居蒲王子晞<lb/>
為尚書領行營節度使寓軍邠州縱士卒無頼邠人偷<lb/>
嗜暴惡者率以貨竄名軍伍中則肆志吏不得問日羣<lb/>
行丐取於市不嗛輙奮擊折人手足推釜鬲甕盎盈<hi>集作</hi>
<hi>棄</hi>道上袒<hi>集作把</hi>臂徐去至撞殺孕婦人邠寧節度使白<lb/>
孝徳以王故戚不敢言太尉自州以狀白府願計事至<lb/>
則曰天子以生人分<hi>集作付</hi>公理公見人被暴害因恬然<lb/>
且大亂若何孝徳曰願奉教太尉曰某為涇州甚適少<lb/>
<pb n="KR4h0022_WYG_974-6a"/>
事今不忍人無暴㓂<hi>集作冦暴</hi>死以亂天子邉事公誠以都<lb/>
虞候命某者能為公已亂使公之人不得害孝徳曰幸<lb/>
甚如太尉請既署一月晞軍士十七人入市取酒以刃<lb/>
刺酒翁壞醸器酒流<hi>集作留</hi>溝中太尉列卒取十七人皆<lb/>
斷頭注槊上植市門外晞一營大譟盡甲孝徳震恐召<lb/>
太尉曰將奈何太尉曰無傷也請辭于軍孝徳使數十<lb/>
人從太尉太尉盡辭去觧佩刀選老躄者一人持馬至<lb/>
晞門下甲者出太尉笑且入焉曰殺一老卒何甲也吾<lb/>
<pb n="KR4h0022_WYG_974-6b"/>
戴吾頭來矣甲者諤因諭曰尚書固負若屬耶元帥固<lb/>
負若屬耶奈何欲以亂敗郭氏為白尚書出聽我言晞<lb/>
出見太尉太尉曰副元帥勲塞天地當務<hi>一有為字</hi>始終今<lb/>
尚書恣卒為暴且亂亂天子邊欲誰歸罪罪且及副元<lb/>
帥今邠人惡子弟以貨竄名軍籍中殺害人如是不止<lb/>
幾日不大亂大亂由尚書出人皆曰尚書倚副元帥不<lb/>
戢士然則郭氏功名其與存者幾何言未畢晞冄拜曰<lb/>
公幸教晞以道㤙甚大願舉<hi>集作奉</hi>軍以從顧叱左右曰<lb/>
<pb n="KR4h0022_WYG_974-7a"/>
皆觧甲散還火伍中敢譁者死太尉曰吾未晡食請假<lb/>
設草具既食曰吾疾作願留宿門下命持馬者去旦日<lb/>
來遂卧軍中晞不解衣戒候擊柝衛太尉且俱至孝徳<lb/>
所謝不能請改過邠州由是無禍先是太尉在涇州為<lb/>
營田官涇大將焦令諶取人田自占數十頃給與農曰<lb/>
且熟歸我半是歳大旱野無草農以告諶諶曰我知入<lb/>
數而已不知旱也督責益急農且飢死無以償即告太<lb/>
尉太尉判狀辭甚巽使人來<hi>集作永</hi>諭諶諶盛怒召農者<lb/>
<pb n="KR4h0022_WYG_974-7b"/>
曰我畏段某耶何敢言我取判鋪背上以大杖擊二十垂<lb/>
死輿來庭中太尉大泣曰乃我困汝即自取水洗去血<lb/>
裂裳衣瘡手注善藥旦夕自哺農者然後食取騎馬賣<lb/>
市糓代償勿使知淮西寓軍帥尹少榮剛直士也入見<lb/>
諶大罵曰汝誠人耶涇州野如赭人且飢死而必得糓<lb/>
又用杖擊無罪者段公仁信大人也而汝不知敬今段<lb/>
公惟一馬賤賣市糓入汝汝又取不恥凡為人傲天災<lb/>
犯大人擊無罪者又取仁者糓使王人出無馬汝將何<lb/>
<pb n="KR4h0022_WYG_974-8a"/>
以視天地尚不愧奴𨽻耶諶雖暴抗然聞言則大愧流<lb/>
汗不能食曰吾終不可以見段公一昔<hi>集作夕同</hi>自恨死及<lb/>
太尉自涇州以司農徴戒其族過岐朱泚幸致貨幣慎<lb/>
勿納及過泚固致大綾三百兩<hi>集作疋</hi>太尉壻韋晤堅拒<lb/>
不得命至都太尉怒曰果不用吾言晤謝曰處賤無以<lb/>
拒也太尉曰然終不以在吾第以如司農治事堂棲之<lb/>
梁木上泚反太尉終吏以告泚泚取視之其故封識具<lb/>
存<lb/>
<pb n="KR4h0022_WYG_974-8b"/>
　　　段太尉逸事如右<lb/>
元和九年某月日守永州司馬員外置同正員栁宗元<lb/>
謹上史舘今之稱太尉大節者<hi>集作出入二字</hi>以為武人一時<lb/>
奮不慮死以取名天下不知太尉之所立如是宗元嘗<lb/>
出入岐周邠斄間過真定北上馬嶺歴亭鄣堡戍竊好<lb/>
問老校退卒能言其事太尉為人喣喣<hi>集作姁姁</hi>常低首拱<lb/>
手促<hi>集作行</hi>歩言氣卑弱未嘗以色待物人視之儒者也<lb/>
遇不可必逹志决非偶然者會州刺史崔公來言行信<lb/>
<pb n="KR4h0022_WYG_974-9a"/>
<hi>集作信行</hi>直備太尉遺事覆校無疑或恐尚逸墜未集大史<lb/>
氏敢以狀私於執事謹狀<lb/>
　　　故銀青光禄大夫右散騎常侍輕車都尉宜城<lb/>
　　　　縣開國伯栁公行狀　　　栁宗元<lb/>
曽祖善才皇荆王侍讀祖尚素皇潤州曲河縣令父慶<lb/>
休皇渤海郡渤海縣丞贈蔡州刺史工部尚書汝州梁<lb/>
縣梁城鄉思義里栁渾年七十四狀公字惟深其先河<lb/>
東人晋永嘉年有濟南太守卓者去其土代仕江左公<lb/>
<pb n="KR4h0022_WYG_974-9b"/>
實後之栁氏自黄帝后稷降於周魯以字命族因地受<lb/>
氏載在左氏内外傳及太史公書自卓至公十有一代<lb/>
為士林盛族著于南朝歴代史及栁氏家諜惟公質貎<lb/>
魁傑度量宏大𢎞和博逹而遇節必立恢曠放弛而應<lb/>
機能斷其居室奉養撫字之誠儀于宗戚而内行著其<lb/>
蒞政柔仁端直之德洽于府寺而外美彰焉凡為學畧<lb/>
章句之煩亂採摭奥㫖以知道為宗凡為文去藻飾之<lb/>
華靡汪洋自肆以適已為用自始學至于大成躭嗜文<lb/>
<pb n="KR4h0022_WYG_974-10a"/>
集注意鑚礪倦不知遊息威不待夏楚儒言經<hi>蜀本作雅</hi>㫖<lb/>
夙有聞知年十餘歳有稱神巫來告曰若相法當天且<lb/>
賤幸而為釋可以緩而死耳位禄非若事也公諸父素<lb/>
加撫愛尤所信異遽命奪去其業從巫之言也公不然<lb/>
之<hi>二字集作可</hi>且曰夫性命之理聖人所罕言搢紳者<hi>集有所字</hi>
不道巫何為而能言之耶<hi>集作盡之也</hi>且令從之而生去聖<lb/>
人之教而為異術不若速死之愈也於是為學甚篤其<lb/>
在童㓜固不惑於譎恠<hi>集作恠譎</hi>矣開元中舉汝州進士計<lb/>
<pb n="KR4h0022_WYG_974-10b"/>
偕百數公為之冠禮部侍郎韋陟異而目之一舉上第調<lb/>
授宋州單父尉操斷舉措通乎細大㓗亷檢守形於造<lb/>
次加雲騎尉秩滿江南西道連帥聞其名辟至公府以<lb/>
信州都邑人罹凶害靡弊殘耗假守永豐令公於是用<lb/>
重典以威奸暴鋪大和以惠鰥嫠敺除物害消去人隠<lb/>
吏無招權乾没之患政無犯令尨戎<hi>集作茸</hi>之蠧宰制聼<lb/>
斷漸於無訟<hi>集作訟息</hi>耕夫復於疆封<hi>集作封疆</hi>商旅交於關市<lb/>
既庻而富亷耻興焉既富而教庠塾列焉里閈大變克<lb/>
<pb n="KR4h0022_WYG_974-11a"/>
有能稱遂表為洪州豐城令到職如永豐之政而仁厚<lb/>
加焉授衢州司馬夫噐宏者恥効以圭撮之任足逸者<lb/>
難局以尋常之地公遂㓕跡藏用遁隠于武寧山羣公<lb/>
交書諸侯走幣皆謝絶不就方將究賢人之業窮君子<lb/>
之儒味道腴以代膏粱動徳耀<hi>集作徳耀</hi>而輕紱冕遺榮飬<lb/>
素恬淡如也朝右籍甚有聲徴拜御史公曰君命也安<lb/>
敢逃乎即日裝束上道公常好大體不為細故家之廹<lb/>
速<hi>集作束</hi>非其志也以疾辭授右補闕不隠忠以固位不<lb/>
<pb n="KR4h0022_WYG_974-11b"/>
形直以干<hi>集作于</hi>名除殿中侍御史賜緋魚袋赴江西與<lb/>
租庸使議復𣙜鐡及常平倉便宜制置得以專任<hi>蜀本作征</hi>
和鈞關石之緒出納平準之宜國利人逸得其要術<hi>集作</hi>
<hi>道</hi>遷侍御史充江南西道都團練判官時属支郡不知<lb/>
連帥之職公請出廵盡征之地大詰姧謬所至風動其<lb/>
有非常之政裕于人者必舉其課績歸之使府而<hi>集無而字</hi>
又以文采慇懃歌詠之俾其風謡誦聲聞于他部逹于<lb/>
京師而後已改祠部貟外郎轉司勲郎中餘如故就拜<lb/>
<pb n="KR4h0022_WYG_974-12a"/>
袁州刺史公於是酌古良牧之政宜於今者宗而奉之<lb/>
考諸理國之說稱於人者承而守之均利噐用以致其<lb/>
富昭明物則以教之禮示優裕之德以周惠利緩九賦<lb/>
推廣厚之心以固和慈保萬人明其制量臨長羣吏示<lb/>
之法禁考中備敗無不得其極理行髙第朝廷休之召<lb/>
拜諫議大夫充浙江東西道黜陟使將舉其能政端于<lb/>
外邦也公則脩虞書之考績舉漢代之課第處亊詳諦<lb/>
無依違故縱之敗奉法端審無隠忌峭刻之文時分部<lb/>
<pb n="KR4h0022_WYG_974-12b"/>
所繋於公尤重陵江並海竟吳越之域皆所蒞焉復命<lb/>
稱職加朝散大夫又拜左庻子集賢殿學士奉翊儲后<lb/>
脩其宫政統理文籍紀于祕府拜尚書左丞直而多容簡<lb/>
而有制去苛削之文而吏皆率法務宏大之道而政不<lb/>
失中加銀青光禄大夫遷為右散騎常侍涇卒之亂公<lb/>
以變起卒遽盡室奔匿于終南山賊徒訪公所在追以<lb/>
相印既及公而問焉公變名氏以紿之捐家属以委之<lb/>
賊遂執公愛子榜箠訊問折其右肱而公不之顧即歩<lb/>
<pb n="KR4h0022_WYG_974-13a"/>
入窮谷披草徑踰蓁<hi>集作秦</hi>嶺由褒駱朝于行宫上嘉其<lb/>
誠節不時召見公頓首流涕累陳計畫賊平䇿勲賜輕<lb/>
車都尉封宜城縣開國伯拜尚書兵部侍郎初公名載<lb/>
字元輿至是奏請改命以滌偽署之汙是嵗盜據淮滸<lb/>
方議討戮宰相以大理評事李元平者有名以為才堪<lb/>
攘冦拜為汝州羣臣望聲狥利者皆曰徳舉公獨慷慨<lb/>
言於朝曰是夫喋喋衒玉而賈名者也王衍誤天下殷<lb/>
浩敗中軍華而不實異代同徳徃且見獲何冦之攘時<lb/>
<pb n="KR4h0022_WYG_974-13b"/>
人不之信也未幾盜襲汝州以元平歸凡百莫不嗟服<lb/>
焉俄以本官同中書門下平章事登庸翊聖<hi>集作登翊聖皇</hi>匡<lb/>
弼大政造膝盡規諫之志當事無矜大之容援下情于<lb/>
上以酌天心順嘉譽于外用彰君徳故<hi>一有致字</hi>績用茂著<lb/>
而人罕知之然其彰布於外敷聞在下者十有一二焉<lb/>
貞元初上以甸服長人天下理本於是親擇郎吏分宰<lb/>
於京師外部未幾而人謡大和擊壤之頌歸於帝力上<lb/>
召丞相告之左僕射平章<hi>蜀本有重字</hi>事張延賞忭蹈稱慶<lb/>
<pb n="KR4h0022_WYG_974-14a"/>
公俯伏不賀且曰甸服之政固宜慎重然則此屑屑者<lb/>
特京兆尹之職耳陛下當擇臣軰以輔聖徳臣當選京<lb/>
兆以承大化京兆當求令長以親細事夫然後宜捨此<lb/>
而致理可謂愛人矣然非王政之大倫也不知所賀上<lb/>
深然之漢惠悦曹參之言絳侯慙曲逆之對考之前志我<lb/>
無負焉既而西戎乗間入邑詐以請盟侍中北平王璲<lb/>
建議許之自公卿已<hi>集作以</hi>下莫有異慮公獨陳謀獻畫<lb/>
言戎之詐固不可許竟留中不下而前議遂行於是册<lb/>
<pb n="KR4h0022_WYG_974-14b"/>
命上將涖盟諸戎果縱兵逼好大毆掠而去上召對前<lb/>
殿嘉嘆者乆之時諫臣有廷争陷於訕上者上未之善<lb/>
也公從容候間陳古以諷所以示寛裕之德招讜<lb/>
正之言詞旨切直意氣懃懇動合聖謨卒見納用<lb/>
無何工人有以埋乘輿服器得罪於左右者有司以<lb/>
盜易御物請論如法制初可之公不奉詔因抗疏<lb/>
曰跡其罪狀未甚指明方春殺人懼<hi>集作恐</hi>傷和氣<lb/>
上覽之大悦即原其罪刑官慎恤之事正於邦典<lb/>
<pb n="KR4h0022_WYG_974-15a"/>
聖君含育之徳彰于天下論者難之時上相與光禄卿<lb/>
裴腆不協候公休沐以御酒或闕隂請貶之制命既行<lb/>
公堅執不下請訊支計之吏校其供入之實原本定罪<lb/>
窮理辯刑而腆竟獲宥克復本職白志貞有羈靮之勤<lb/>
獻利<hi>集作謀</hi>屢中上嘉其功效特寵異之方議大用公以<lb/>
為胥徒雜類出自㣲賤負乗致冦盜之招也累䟽以聞<lb/>
而止公竭誠盡忠憂勞庻務有耄㤀之疾懇逼<hi>集作廹</hi>陳<lb/>
譲除右散騎常侍罷知政事貞元五年二月五日薨於<lb/>
<pb n="KR4h0022_WYG_974-15b"/>
昌化里終於散地故褒贈不及惟公致君之志孜孜焉<lb/>
不有怠也立誠之節侃侃焉無所屈也故處心積慮博<lb/>
蹇之道表于朝端弼違釋回朴忠之誠沃於帝念内有<lb/>
敢言之勇進當不諱之明用能直道自逹而無罪悔者<lb/>
也公累更重任禄秩之厚布于宗姻無一㕓之土以處<lb/>
其子孫無一畆之宫以聚其族属待禄而飽傭室而安<lb/>
終身坦蕩而細故不入其逹生知足落落如此夫其孝<lb/>
恭慈仁義行也<hi>集作子恭父慈善行也</hi>拊循致理能政也直亷㓗<lb/>
<pb n="KR4h0022_WYG_974-16a"/>
静儉徳也拒疑獨斷明識也其冐危以扞牧圉大節也<lb/>
犯顔以陳訏謨至忠也有一於此尚宜旌褒矧兹備體<lb/>
烏<hi>集作焉</hi>可以已固當餙以榮號章示後來而故吏遺孤<lb/>
淪寓遐壌乆稽尋典罪在宗属敢用評隲舊行敷賛遺<lb/>
風若乃揚孔氏褒貶之文舉周公懲勸之法徴於誄諡<lb/>
則有司存謹狀貞元十五年三<hi>集作正</hi>月日故銀青光禄<lb/>
大夫右散騎常侍輕車都尉宜城縣開國伯柳公孫將<lb/>
仕郎守集賢殿正字宗元謹上<hi>後有尚書考功狀英華元編在八百四十一巻</hi>
<pb n="KR4h0022_WYG_974-16b"/>
<hi>諡議門</hi>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百七十五<lb/>
</p>
<p>
</p>
  </div>
</body>
</text>
</TEI>
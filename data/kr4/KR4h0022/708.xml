<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百九</head>
    <p>
<pb n="KR4h0022_WYG_708-1a"/>
欽定四庫全書<lb/>
　文苑英華巻七百九　　　宋　李昉等　編<lb/>
　遊宴二<lb/>
　　宴族人楊八宅序一首<lb/>
　　初秋於竇六郎宅宴序一首<lb/>
　　秋日於益州李長史宅宴序一首<lb/>
　　初秋登王司馬樓宴序一首<lb/>
　　秋日與羣官宴序一首<lb/>
<pb n="KR4h0022_WYG_708-1b"/>
　　晦日楚國寺宴序一首<lb/>
　　薛大夫山亭宴序一首<lb/>
　　冬夜宴臨卭李録事宅序一首<lb/>
　　早秋上陽宫侍宴序一首<lb/>
　　奉勅從太平公主遊九龍潭尋安平王宴别序一<lb/>
　　　首<lb/>
　　奉陪武駙馬宴唐卿山亭序一首<lb/>
　　三月三日奉使凉宫雨中禊飲序一首<lb/>
<pb n="KR4h0022_WYG_708-2a"/>
　　上已泛舟昆明池宴宗主簿席序一首<lb/>
　　春日宴兵部韋員外韋曲莊序一首<lb/>
　　先天酺宴序一首<lb/>
　　季春下旬詔宴薛王山池序一首<lb/>
　　南省就竇尚書山池尋花栁宴序一首<lb/>
　　集賢殿書院奉勅送學士張說上賜宴序一首<lb/>
　　陪王司馬宴王少府東閣序一首<lb/>
　　　宴族人楊八宅序　　　　　楊盈川<lb/>
<pb n="KR4h0022_WYG_708-2b"/>
僕聞八音繁㑹合其德者宫商萬壑沸騰殊其流者涇<lb/>
渭方以類聚物以羣分出言斯應則四海之内可以為<lb/>
兄弟吾道不行則同舟之人可以成胡越夫俗徒擾擾<lb/>
天下喧喧風雲竭而交道衰勢利行而小人長固知深<lb/>
期罕遇所以縱傾蓋之談髙契難并所以泣相知之晩<lb/>
道之存也獨在兹乎楊八官金木精靈山河粹氣一門<lb/>
九龍之紱冕四代五公之緒秩天資學業口談夫子之<lb/>
文日用温良身佩先王之德獨遊山水髙歩煙霞諸侯<lb/>
<pb n="KR4h0022_WYG_708-3a"/>
聞之而願交三公禮之而爭辟暫同流俗薄遊朝市人<lb/>
倫賞鑑同推郭泰之名好事相趨畢詣揚雄之宅爾其<lb/>
年光六合常<hi>疑</hi>邑三春膏雨零於山原和風滿於城闕<lb/>
遥遥别館花開玉樹之宫望望八川苔發璜溪之水當<lb/>
此時也披雲霧傲松喬坐忘樽酒之間戰勝形骸之外<lb/>
彫蟲壯思則符彩驚人非馬髙談則鏗鏘滿聽亹亹然<lb/>
信天下之竒賞陶陶然誠域中之樂事若使陳雷可作<lb/>
攝齊於廊廡之間管鮑再生擁篲於髙門之外盍因文<lb/>
<pb n="KR4h0022_WYG_708-3b"/>
㑹共記良遊人賦一言同裁四韻<lb/>
　　　初秋於竇六郎宅宴序　　　駱賔王<lb/>
六郎道合採葵嘯懸鶉而契賞諸君情諧伐木仰登龍<lb/>
以締歡于時一葉驚寒下陳柯而捲翠百花凝照對<hi>集作</hi>
<hi>撲</hi>虚牖以披紅既而俱欣得兔之情共掩亡羊之淚物<lb/>
我雙致匪石席以言蘭心口兩齊混汙隆而酌桂雖忘<lb/>
筌戴笠與交態於靈䑓而搦管操觚叶神襟<hi>集作心</hi>於勝<lb/>
氣盍陳六義請賦一言即事凝毫成者先唱云爾<lb/>
<pb n="KR4h0022_WYG_708-4a"/>
　　　秋日於益州李長史宅宴序　前　人<lb/>
夫以五嶽栖真杳𦕈青谿之上六爻貞遁寂寥滄海之<lb/>
濵斯並激俗矯時獨善之風自逺懐才韞智<hi>集作價</hi>兼濟<lb/>
之道未𢎞長史公𤣥牝凝神靈丹應物得䘮雙遣巢由<lb/>
與許史同歸寵辱兩忘廊廟與山林齊致乗展驥之餘<lb/>
暇俯沉犀以開筵曲浦澄漪似對任棠之水芳亭興洽<lb/>
如臨<hi>疑作歸</hi>山簡之池加以秋水盈塘<hi>集作/襟</hi>寒臯<hi>集作郊</hi>滿<lb/>
望洲渚肅而蒹葭變風露凝而荷芰踈忘懐在真俗之<lb/>
<pb n="KR4h0022_WYG_708-4b"/>
中得性出形骸之外雖四子講德已擅<hi>集作頌</hi>羙於中和<lb/>
而五際陳詩未形言於大雅爰命虚謏題其序云側弁<lb/>
頺山<hi>集作弁側山頺</hi>自有琴歌留客操觚染翰非無山水助人<lb/>
盍各賦詩式昭<hi>集作貽</hi>樂事云爾<lb/>
　　　初秋登王司馬樓宴序　　　前　人<lb/>
司馬公千里騰光翼外䑓而展足九日多暇敞麗譙以<lb/>
開筵于時葭散秋灰檀移夏火鴻飛漸陸疏<hi>集作流</hi>斷吹<lb/>
以来寒鶴鳴在隂振<hi>集作上</hi>中天而警露於是餚開玉饌<lb/>
<pb n="KR4h0022_WYG_708-5a"/>
交雜佩以薰蘭<hi>集作蕳</hi>酒泛金花<hi>集作/翹</hi>溢<hi>集作映非</hi>清樽而湛<lb/>
菊雖旁臨廣𣲖有異漳渠之遊而俯瞰崇墉雅叶城隅<lb/>
之㑹物色相召江山助人請振翰林用濡筆海云爾<lb/>
　　　秋日與羣官<hi>集作公</hi>宴序　　　前　人<lb/>
昔掛瓢隠舜蹈箕山而不歸臨組逃齊泛滄波而長往<lb/>
咸用潜神<hi>集作心</hi>物外擯影丘中豈若擬迹小山陶心大<lb/>
隠叶仲長之怡性偶潘岳以<hi>集作之</hi>栖閒羣公或道洽忘<lb/>
筌契金蘭而貴舊或情深傾蓋披玉葉以交<hi>集作文</hi>新于<lb/>
<pb n="KR4h0022_WYG_708-5b"/>
時玉女司秋金烏反照煙含碧篠結虚影於鮮枝風起<lb/>
青蘋動波紋於異態加以庭榴剖實耀丹彩而含珠岸<lb/>
石澄瀾泛清漪而散錦既而誓敦交道俱忘白首之情<lb/>
言欵朝期<hi>一作欵爾連襟</hi>共把青田之酒不有雅什何以攄情<lb/>
共引文江同開筆海云爾<lb/>
　　　晦日楚國寺宴序　　　　　前　人<lb/>
夫天下通交忘筌蹄者蓋寡人間行樂共煙霞者幾何<lb/>
羣賢挹<hi>集作抱</hi>古人之清風翫新年之淑景情均物我緇<lb/>
<pb n="KR4h0022_WYG_708-6a"/>
衣將素履同歸迹混汚隆廊廟與江湖齊致于時春生<lb/>
城闕氣改川原聞遷鶯之候<hi>集作後</hi>時行欣官侣見游魚<lb/>
之貪餌坐悟機心加以慧日低輪下禪枝而反照法雲<lb/>
凝蓋浮定水以涵光忘懐在真俗之中得性出形骸之<lb/>
外雖處<hi>集作交</hi>非習静多慙谷口之遊<hi>集作談</hi>然醉可逃喧<lb/>
自得山陽之氣詩言志也可不云乎<lb/>
　　　薛大夫山亭宴序　　　　　陳子昻<lb/>
夫貧賤之交而不可忘珠玉滿堂而不足貴閉門無事<lb/>
<pb n="KR4h0022_WYG_708-6b"/>
對黄巻以終年髙論不疲逢故人而永夜薛大夫其人<lb/>
也下官昔承顔色早䝉車騎之知晩接恩光不異平津<lb/>
之舊蔡邕書史許以相資張載文章見稱於代爾其華<lb/>
堂别業秀木清泉去朝廷而不遥與江湖而自逺名流<lb/>
不雜既入芙蓉之池君子有鄰還得芝蘭之室披翠㣲<lb/>
而列坐左對青山俯盤石而開襟右臨澄水斟渌酒弄<lb/>
清絃索皓月而按歌追凉風而解帶談髙趣逸體静心<lb/>
閒神眇眇而臨雲思飄飄而寓物林軒寂寞星漢縱横<lb/>
<pb n="KR4h0022_WYG_708-7a"/>
思欲乗汗漫而羣遊與真情而合契歡窮興洽樂往悲<lb/>
来悵鸞鶴之不存哀鷞鳩之乆渂徘徊永歎慷慨長懐<lb/>
東方明而畢昴升北閣曙而天雲净悲夫向之所得已<lb/>
失於無何今之所遊復羈於有物詩言志也可得聞乎<lb/>
　　　冬夜宴臨卭李録事宅序　　前　人<lb/>
下官遊京國乆矣接軒裳衆矣池䑓鐘鼓雖有㑹於終<lb/>
朝琴酒管絃未窮歡於永夕豈非殊我親愛異我風謡<lb/>
而使臨堂有懐聞樂増歎者也何公曹嶲州耆老迹尚<lb/>
<pb n="KR4h0022_WYG_708-7b"/>
於沉㝠李録事吾土賢豪義多於游侠髙軒置酒甲第<lb/>
迎賔絲竹紛於綺窓琅玕盛於彫爼樓䑓若畫臨故國<lb/>
之城池軒騎如雲捴名都之車馬於是乗興自此而遊<lb/>
安得不放意留歡遺老忘死金壺漏晩銀燭花㣲北林<lb/>
之煙月無光南浦之星河向曙赤車使者下官雖謝於<lb/>
古人錦里名家羣公豈慙於昔彦我之懐矣每<hi>集作實</hi>在<lb/>
於斯同賦一言俱為四韻<lb/>
　　　早秋上陽宫侍宴序　　　　宋之問<lb/>
<pb n="KR4h0022_WYG_708-8a"/>
臣聞神器至大非聖無以光臨寳位至尊非神無以長<lb/>
守我金輪聖神皇帝垂妙覺撫鴻勲出軒宫而鎮紫㣲<lb/>
巻翬衣而襲𤣥衮釋罘祝網萬族咸寜革故維新五刑<lb/>
不用潤玉律而含元氣輪金渾而調順晷窮荒極逺重<lb/>
譯左言之俗負阻憑危背德殊風之類莫不厥角稽顙<lb/>
執贄来庭煙火通於萬方車書混於千界慶延八室享<lb/>
配於明祗辟水三雍講論乎道義麟鳳薦祉龜龍奉圖<lb/>
石銘顯瑞於郊畿玉書告祥於宫掖以日繼月紛綸葳<lb/>
<pb n="KR4h0022_WYG_708-8b"/>
𬎼竹帛書之而未窮夷夏歌之而不極聖人之具品周<lb/>
矣天子之能事畢矣自千古以下迄于梁隋何功於人<lb/>
比我全德於是寜宴坐展豫遊順四時乗六辨先王洛<lb/>
食上帝河都樞機正於域中雨露均於天下徒觀其離<lb/>
宫别殿彌複道而亘南端髙閣重甍瞰崇墉而連北斗<lb/>
滄洲曉氣化為宫闕之形閶闔秋風亂起金銀之樹降<lb/>
琱輿而式宴簮紱凝嚴披鏤檻而昇髙山河在目叅光<lb/>
有地遊日月於天邊睨逺無窮見城池於掌上四達分<lb/>
<pb n="KR4h0022_WYG_708-9a"/>
九重之路積樹捎雲雙莖當鐵鎻之橋流珠耿漢霞漿<lb/>
玉醴與湛露而俱傾鳳管龍絲雜商飈而共作遂流汗<lb/>
拜首而為序云　　垂妙覺<hi>垂集作乗</hi>
　　　奉勅從太平公主遊九龍潭尋安平王宴别序<lb/>
　　　　　　　　　　　　　　　前　人<lb/>
安平王地惟藩翰才實宗英懸鵲鏡於胷懐運龍泉於<lb/>
掌握以為時和政理實探道之期賤物貴身尚延齡之<lb/>
術悠然逺覽廼卜兹山屬聖主之能仁遂賢王之雅好<lb/>
<pb n="KR4h0022_WYG_708-9b"/>
羅紈罷御與朱邸而長辭金玉滿堂棲白雲而不顧巖<lb/>
石信美結構多竒錦壁周庭以造天玉泉注户而鳴壑<lb/>
三光貝樹影入山窓九節昌蒲光摇砌水竹林茅宇自<lb/>
冥棲隠之心藥物圖書即有靈仙之氣人惟帝念<hi>一作命</hi>
巖穴所以増輝地入王家樵採尤其不犯嗟乎林棲谷<lb/>
飲古亦有之豈有貴而為王鍊形雲壑希世獨立萬古<lb/>
誰隣子晉已来一人而已羣公等銜紫泥之寵命間清<lb/>
溪之逸遊駐驂騑歩巖石藉落花而聽時鳥累宿忘歸<lb/>
<pb n="KR4h0022_WYG_708-10a"/>
䕃芳樹而弄春泉窮年不厭衣冠車馬明日下於春山<lb/>
鸞鶴笙歌今宵共乎芳月隠淪可作將知心與事違城<lb/>
闕非遥終惜風流雲散下官少懐㣲尚早事靈丘踐疇<lb/>
昔之桃源留不能去攀君王之桂樹情可何之請人賦<lb/>
一言俱裁六韻<lb/>
　　　奉陪武駙馬宴唐卿山亭序　前　人<lb/>
一人御厯乾坤盡覆載之功四海為家朝野得歡娛之<lb/>
契若廼侯門向術近對城隅帝子垂休時過戚里銀鑪<lb/>
<pb n="KR4h0022_WYG_708-10b"/>
絳節辭北禁而渡河橋駿馬香車出東城而臨甲第林<lb/>
園洞啟亭壑幽深落霞歸而疊嶂明飛泉灑而廻潭響<lb/>
靈槎仙石徘徊有造化之姿苔閣茅軒髣髴入神仙之<lb/>
境芳醪既溢妙曲新調林園過衛尉之家歌舞入平陽<lb/>
之館是日也凉隂稍下溽暑將闌前階晩而白露生後<lb/>
池夕而秋風起重兹行樂欣陪駟馬之遊繼以望舒不<lb/>
頓六龍之轡爰命牋札咸令賦詩記清夜之良遊歌太<lb/>
平之樂事各探一字先成受賞云爾<lb/>
<pb n="KR4h0022_WYG_708-11a"/>
　　　三月三日奉使凉宫雨中禊飲序<lb/>
　　　　　　　　　　　　　　　前　人<lb/>
三月上已有祓除禊飲者成俗乆矣摯虞對而不經束<lb/>
晳言而有禮漢庭故事衣冠就𤣥覇之橋晉國遺風輜<lb/>
軿耀翠媯之浦興秦宫者我大周之所建也境連伊塞<lb/>
岸隔河都清暑必在於三伏殊寒不踰於十里占星已<lb/>
畢擢仙闕而威百神匪日將成宜聖皇而福四海吾儕<lb/>
恭興露寢初忝雲軺違北京之宴樂坐南山之霧雨相<lb/>
<pb n="KR4h0022_WYG_708-11b"/>
與㑹良友陶暮春席幽林觴曲水是日也雜英初發羣<lb/>
物半榮春逶迤而上山雪嶔崟而藏谷髙人一坐杞梓<lb/>
交隂作者肆筵芝蘭同氣遞襲歌詠不登絃管嵇叔夜<lb/>
之鳴琴偏依緑竹郭子期之春酒本出青山論史可聽<lb/>
談𤣥愈黙不覺齊萬品溢九圍愛流波惜遲景顧盼相<lb/>
謂雖非巢許之間左右同聲盍各巖泉之助請染翰操<lb/>
紙賦詩言志人探一言俱題四韻<lb/>
　　　上已泛舟昆明池宴宗主簿席序<lb/>
<pb n="KR4h0022_WYG_708-12a"/>
　　　　　　　　　　　　　　　前　人<lb/>
僕不遊於兹十有五載矣心由物感遐矣不忘跡為事<lb/>
牽近而難挹南陽宗邕文通學古器重名髙令君有奉<lb/>
倩象賢丞相生𤣥成邁德暮春脩以文之㑹上已邀祓<lb/>
禊之遊乃結搢紳撰清辰殷殷轔轔歊霧驚塵望於昆<lb/>
明之濵觀其大浸川陸博資畿甸鳬鷖發海来往沉浮<lb/>
日月麗天東西出入千年珍館無復豫章四面金堤仍<lb/>
同樹杞是日也駕肩錯轂備朝野之歡娛袨服靚粧匝<lb/>
<pb n="KR4h0022_WYG_708-12b"/>
都城之里閈翠幕星布錦帆霞屬餘瀝下醉於綃人新<lb/>
聲逺䀨於川后縱目遐覽識皇代之承平得意同歸有<lb/>
吾儕之行樂髙明一座桂樹藂生君子肆筵玉山交映<lb/>
束晳以言談得俊張華以史漢先鳴登㫖酒而無荒絃<lb/>
清琴而自逸於是渉連榻命孤舟桃水漲而浦紅蘋風<lb/>
摇而浪白逼匡阜兮遵彭蠡邈矣載浮指衡岳而超洞<lb/>
庭眇焉疑到曲島之光靈乍合神魂宻遊中流之萍藻<lb/>
忽開龜魚潛動睎鏤鯨而鼓棹共㸔燒刼之灰歴牽牛<lb/>
<pb n="KR4h0022_WYG_708-13a"/>
而問津欲取支機之石晴光劃野有象而必形夕陽照<lb/>
山無竒而不見思溢今古心摇草木漢家城闕遺之以<lb/>
雜覇之風秦塞膏腴潤之以太平之色景窮勝踐歸限<lb/>
嚴闉思染翰於上林願揮戈於濛汜主稱未醉唯見馬<lb/>
駐浮雲賔共少留自有魚銜明月宫商待叩群公之獲<lb/>
助已多序引先題下走之求䝉不逮請授素幅以頌佳<lb/>
遊使一時之興詠遥存千古之姓名常在<lb/>
　　　春日宴兵部韋員外韋曲莊序<lb/>
<pb n="KR4h0022_WYG_708-13b"/>
　　　　　　　　　　　　　　　前　人<lb/>
長安城南有韋曲莊京郊之形勝也却倚城闕朱雀起<lb/>
而為門斜枕岡巒黑龍卧而周宅賢臣作相舊號儒宗<lb/>
聖后配元今為戚里韋丈官雙珠絶價百金懿名文華<lb/>
得俊於陸氏兄弟掩譽於荀家先人結盧當大厦之地<lb/>
衆賔連袂乗暮春之月觀其奥區一曲甲第千甍冠蓋<lb/>
列東西之居公侯開南北之巷嬴女樓下吹鳳降於神<lb/>
仙漢妃館前游龍走其車馬地靈磊落而間出天爵蟬<lb/>
<pb n="KR4h0022_WYG_708-14a"/>
聨而相繼拜郎起草襲鴈而傳羔補衮司槐送伯而迎<lb/>
季爾乃闢虚幌敞華筵閨門之秀士咸集京邑之清流<lb/>
畢萃萬株果樹色雜雲霞千畆竹林氣含煙霧激樊川<lb/>
而縈碧瀬浸以成陂望太乙而隣少㣲森然逼座尚書<lb/>
未至曳履驚鄰宫尹遞来鳴騶動壑登玉爼醉金觴地<lb/>
髙而珍物維豐理洞而清徽不雜以醉觀德因談獲情<lb/>
外戚遨遊自携歌吹主人賞㑹但有琴詩於是下髙臺<lb/>
陟曲沼鋪落花以為藉結垂楊而代幄霽景含日晩霞<lb/>
<pb n="KR4h0022_WYG_708-14b"/>
五彩而丹青韶望巻雲春臯一色而凝黛景䦨興逸氣<lb/>
清心逺仰大儒之肆其德可師入處士之廬斯人若在<lb/>
諷誦於逸彭之藻沐浴於扶陽之墟向来挹清議擅風<lb/>
流即事竒偉佳辰行樂安可無述文在兹乎酆國善誘<lb/>
<hi>一作議</hi>詞宗見收士末内史禊亭之集竊倚琳琅衛尉别<lb/>
業之遊濫先題目歸軒莫駐麗城將掩拙而不速恨無<lb/>
倚馬之才婉而且㣲請談雕龍之什公命賦水字盍成<lb/>
四韻云爾<lb/>
<pb n="KR4h0022_WYG_708-15a"/>
　　文華<hi>集作文章</hi>陸氏<hi>集作/班氏</hi>秀士<hi>集作/秀才</hi>煙霧<hi>集作煙雨</hi>景含日<lb/>
　　<hi>集作容斂月</hi>恨無<hi>集作愧無</hi>
　　　先天酺宴序　　　　　　　張　說<lb/>
先天初<hi>集作元</hi>祀孟冬十月東都留守韋公寅奉聖朝述<lb/>
宴<hi>集作宣</hi>嘉㫖乃合洛京之五省招河尹之二縣將吏咸<lb/>
集佩璋<hi>集作章</hi>有序鏘鏘濟濟偘偘誾誾供張於興教之<lb/>
門式酺宴也原夫樂生於心非因結風之奏和達於氣<lb/>
無待陽春之節蓋澤之所及者<hi>集作也</hi>深則情之所感者<lb/>
<pb n="KR4h0022_WYG_708-15b"/>
逺國家天地一統君臣百年朝榮舊德之緒野服<hi>集作頼</hi>
先疇之業𤣥化漸漬洪恩既乆太上功成<hi>集作德</hi>不宰夏<lb/>
后命子之初皇帝孝理無為漢祖事親之日先堯舜之<lb/>
<hi>集作於</hi>天屬見文武之<hi>集作於</hi>同時前古未逢斯人何幸是<lb/>
日六樂振作萬舞苒弱<hi>英華作攸同非</hi>鳥獸徘徊士女踴躍則<lb/>
知衆庶觀聽之所樂也㫖酒絡繹大庖燔炙芳溢風煙<lb/>
醉流阡陌則<hi>集作又</hi>知衣冠酣暢之所適也由近而視逺<lb/>
萬國之慶皆然自明而察幽三靈之歡<hi>一作欣</hi>可接若夫<lb/>
<pb n="KR4h0022_WYG_708-16a"/>
吟咏德澤播越仁聲斯固雅頌之餘風<hi>集作波</hi>政教之遺<lb/>
美同<hi>集作凡</hi>我詞客安可<hi>集作敢</hi>闕如賦詩展事垂列于后<lb/>
　　　季春下旬詔宴薛王山池序　前　人<lb/>
有生之㣲萬殊無方之感<hi>集作盛</hi>一節陽和而動植暢春<lb/>
滿而臯壤悦后皇所以發時令布新慶二南邁周召之<lb/>
風百辟形金石之詠者也碧樓日暖青<hi>集作南</hi>山雪殘首<lb/>
獻歳之浃辰尾暮春之提月帝京形勝借上林而入遊<lb/>
戚里池䑓就脩竹而開宴泉賙御府味給天厨仙倡侑<lb/>
<pb n="KR4h0022_WYG_708-16b"/>
樂中貴督酒太平佳事前史未書大矣哉一德日新九<lb/>
功惟叙運璿樞而均四氣握金鏡而静萬方堯舜湯文<lb/>
不違顔於咫尺夔龍伊吕共接武於朝廷不可見而見<lb/>
焉不可聞而聞者豈深思勝殘去殺累百年之至仁推<lb/>
厯按圖啟干齡之昌運河清難得人代幾何擊壤之歡<lb/>
良有以也地即<hi>集作此則</hi>青門上路朱邸平䑓城煙屢起而<lb/>
汨山野風時来而過水春將悵别愛落花之洒途夏如<lb/>
欣㑹玩峯雲之映沼爾其列筵授<hi>集作受</hi>几分曹設幕艇<lb/>
<pb n="KR4h0022_WYG_708-17a"/>
送江鳬船迎海鶴魚龍丸劒曼延揮霍鸞鳳鳴簫鼓作<lb/>
<hi>集作鸞鳯簫鼓朋鳴輩作</hi>申錫逾<hi>集作/開</hi>於百甕慈惠<hi>集作心</hi>出於三爵<lb/>
炮炙熏林塘醪醴厭丘壑抃急管於無算醉湛恩以取<lb/>
樂羣公賦詩俾僕題序長卿消渇覺含毫之轉遲子雲<lb/>
壯<hi>集作老</hi>夫見雕蟲之都廢敢憚鄙詞之訥澁恐貽盛集<lb/>
之蕪穢云爾<lb/>
　　　南省就竇尚書山池<hi>集作亭</hi>尋花栁宴序<lb/>
　　　　　　　　　　　　　　　前　人<lb/>
<pb n="KR4h0022_WYG_708-17b"/>
尋花栁者上賜羣臣之宴也大哉春氣同夫聖心無物<lb/>
不榮有情咸説<hi>集作達</hi>况乃五教敷洽萬邦懐和尉候警<lb/>
而莫犯刑法存而不用歴觀近古此遇良難諸公入金<lb/>
門侍瑶殿窈窕雲閣葳蕤華舘<hi>集作紱</hi>不亦㤗乎然王事<lb/>
靡盬夙夜在公接良㑹於愷懌<hi>集作澤</hi>散煩襟於清曠不<lb/>
亦優<hi>集作佳</hi>乎爾其嘉賔爰集勝賞斯偹召絲竹於伶官<lb/>
借池亭於貴里雕爼在席金覊駐<hi>集作臨</hi>門逺山片雲隔<lb/>
層城而助興繁鶯芳樹遶髙䑓而共樂㫖酒未缺方塘<lb/>
<pb n="KR4h0022_WYG_708-18a"/>
半隂盍陳既醉之詩以永太平之日<lb/>
　　　集賢殿書院奉勅送學士張説上賜宴序<lb/>
　　　　　　　　　　　　　　　張九齡<lb/>
集賢殿者本集仙殿也上不以<hi>文粹無此二字</hi>惟睿作聖而猶<lb/>
垂意好學用相必本於經術圖王亦始於師臣及乎鴻<lb/>
生碩儒博聞多識之士自開元肇建以迄于今大用徴<lb/>
集煥乎廣内而聽政餘暇式讌在兹忠臣嘉賔得盡心<lb/>
之所聰明文思有光被之德故下以道親上亦歡甚即<lb/>
<pb n="KR4h0022_WYG_708-18b"/>
於御座爰發德音以為候彼神人事雖前載傳於方士<lb/>
言固不經遂改為集<hi>集作仙為</hi>賢去華務實且有後命増其<lb/>
學秩是以集賢之庭更為論思之室矣中書令燕國公<lb/>
外弼庶績以奉沃心之謀内講六經以成潤色之業故<lb/>
得出入華殿師長翰林惟帝用臧固天<hi>集作凡</hi>所頼拜命<lb/>
之日荷寵有加降聖酒之罍頒御厨之膳食以樂侑人<lb/>
斯德飽時有侍中安陽公等承恩送<hi>集作預</hi>焉學士右散<lb/>
騎常侍東海公等攝職在焉或稷契大賢或淵<hi>唐諱</hi>雲諸<lb/>
<pb n="KR4h0022_WYG_708-19a"/>
彦文王多士周室以寜武帝得人漢家為盛而髙視前<lb/>
古獨不在於今乎咸可賦詩以光鴻烈<lb/>
　　　陪王司馬宴王少府東閣序　前　人<lb/>
夫道行與廢命也非謀之不臧命通與塞時也豈力之<lb/>
為弊古之君子推其分養其和仲尼得之以弦歌傅説<lb/>
因之以版築至若詩有怨刺之作騷有愁思之文求之<lb/>
㣲言匪云大雅王六官志其大者司馬公引而伸之謫<lb/>
居何心不欲賈生之投分<hi>集作吊</hi>窮愁非我安用虞卿之<lb/>
<pb n="KR4h0022_WYG_708-19b"/>
著書嘗以風月在懐江山為事簿領何廢形勝不孤<hi>集作</hi>
<hi>辜與孤同</hi>既好樂而無荒亦尚<hi>集作/上</hi>同而不入迨乎倚<hi>集作考</hi>
層閣慿華軒川澤清明上懸秋景岑嶺廻合下帶谿流<lb/>
連草樹而心摇際煙氛而目盡兹邦枕倚是日登臨豈<lb/>
子虚之過詫誠仲宣之信羙物色起殊郷之戚誰則無<lb/>
情而道術得異人之資吾方有遣於是㫖酒時獻清談<lb/>
間發歌滄浪以放言詠蟋蟀而傷儉蓋古人之作者豈<lb/>
異於斯盍賦詩焉以揚厥<hi>集作其</hi>美<lb/>
<pb n="KR4h0022_WYG_708-20a"/>
　　之戚<hi>集作之感</hi>有遣<hi>集作有適</hi>
　　宴宗主簿席序匝都城<hi>匝集作空</hi>請授素幅<hi>集作請授素篆</hi>以<lb/>
　　頌<hi>集作以頒</hi>興詠<hi>集作歌詠</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_708-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百九<lb/>
</p>
<p>
</p>
  </div>
</body>
</text>
</TEI>
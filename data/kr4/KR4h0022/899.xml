<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百</head>
    <p>
<pb n="KR4h0022_WYG_899-1a"/>
欽定四庫全書<lb/>
　文苑英華卷九百　　　　宋　李昉等　編<lb/>
　職官八<hi>東宫官一</hi>
　　周太子太保步陸逞碑一首<lb/>
　　唐贈太子少保劉知柔碑一首<lb/>
　　唐贈太子少保崔公碑一首<lb/>
　　　周太子太保步陸逞神道碑　庾　信<lb/>
公諱逞字季明本姓陸吳郡<hi>一有呉字</hi>人也君子至止既紹<lb/>
<pb n="KR4h0022_WYG_899-1b"/>
虞賔鳯凰于飛實興齊國南越使者觧漢帝之衣西陵<lb/>
将軍覆吳王之蓋曽祖載為宋王司馬留鎮闗中赫連<lb/>
之亂仗劒魏室黄河叅陵或亡追路烏江艤船更無歸<lb/>
迹今為河南洛陽人也髙祖冠軍将軍營州刺史呉人<lb/>
有降附者悉領為别軍自是官師擁鐸更為吳越之兵<lb/>
君子習流别有樓船之陣父政驃騎大将軍儀同三司<lb/>
恒州刺史中都獻公太祖扶危濟傾經綸夷阻報君之<lb/>
恥逺襲平原以髙平覇業所基委命留事闗中餽食非<lb/>
<pb n="KR4h0022_WYG_899-2a"/>
直滎陽之師河内供軍豈但淇園之竹公秉照晉之靈<lb/>
降明神之德猛虎振檻七年不驚羝羊觸藩九齡能對<lb/>
諸兄以公先君愛子稱之曰仁推而襲封雖復季末大<lb/>
成之心守節<hi>疑有闕誤</hi>既遭燻穴翻從壓紐太祖初封函谷<lb/>
始合諸侯以公詞令叅謀機宻故得戎政克宣師言無<lb/>
漏賜姓步陸孤氏委鹿輅而論都入鴻門而舞劒方之<lb/>
吹律綽有餘榮出身羽林監輕車将軍除尚書右丞官<lb/>
聨㑹計務殷平凖水衡貫朽常平粟紅授使持節車騎<lb/>
<pb n="KR4h0022_WYG_899-2b"/>
大将軍儀同三司増邑千户尋遷駕部中大夫領兵部<lb/>
中大夫領蕃部<hi>疑誤</hi>東京鼎實先加鄧隲之勲西晉官人<lb/>
多用山濤之啓豈若五王登朝必司賔主之禮六龍御<lb/>
轡定取鸞和之節御正以官觸父名不拜㑹稽有王㑹<lb/>
之名其子不為太守博陵有王沉之封其児不為刺史<lb/>
遷驃騎大将軍開府入掌納言治司宗伯又為軍司馬<lb/>
軄居常伯勤問於南宫位管王言連官於北斗豈止郊<lb/>
天祀地龍門嶰谷之聲賛鼔頒旗白露凉風之月闇夜<lb/>
<pb n="KR4h0022_WYG_899-3a"/>
有人餉羅数十匹公閉門不受行人干觸具以聞奏朝<lb/>
野稱之太尉楊震髙<hi>疑作直</hi>推故吏之金凉州張奐髙揖<lb/>
羌人之馬清畏人知我無慙德齊國通和封人受使以<lb/>
公有出境之才見命張旜之禮既珠盤㰱血定楚國之<lb/>
連名七首登壇反齊人之侵地是謂使乎固稱光國乆<lb/>
<hi>疑</hi>輔公侯五陵鐘鼎桐街柳市塵起風飛乃授京兆尹<lb/>
増邑通前一千六百户餘官如故上林兵息蘭池盗静<lb/>
不學王陽平生鑄金之術未同張敞終日章䑓之逰家<lb/>
<pb n="KR4h0022_WYG_899-3b"/>
僮暮行還得遺錢於道并白絁十匹公訪得其主即以<lb/>
還之見金於路指以示人得錢於道留持掛樹方之今<lb/>
日異代同風俄遷司㑹治小司馬重緫六軍再操八柄<lb/>
考績入於嵗成論功書之年表尋授冝州諸軍事冝州<lb/>
刺史露冕觀風停車待雨百城觧印惮朱穆之威千里<lb/>
相迎受王基之德曽未朞月被勅追還眷眷吏民不無<lb/>
河内之請依依故老實念黎陽之别少陽養德前星守<lb/>
器尊師讓齒必俟賢能乃授太子太保方之劉寔道髙<lb/>
<pb n="KR4h0022_WYG_899-4a"/>
於大邦<hi>疑作郡</hi>譬以山濤榮深於小輦本有消渴之疾常<lb/>
餌金石自理舊疾㣲増奄捐館舍茂陵之下不留封禅<lb/>
之書校尉之營惟餘服食之器嗚呼哀哉春秋四十有<lb/>
七建德二年五月十一日也天子以大臣之喪躬輟聴<lb/>
訟東朝以師傅之尊親臨攅祭詔贈某官<hi>本傳作贈大将軍</hi>諡<lb/>
某公禮也以今三年正月十日葬於京兆之髙陽原夫<lb/>
人郁乆閭西遇王姬愛敬肅恭言容令淑有聞箴爨無<lb/>
廢紘綖爰在盛年先從大夜今節婦開墳松栢已拱季<lb/>
<pb n="KR4h0022_WYG_899-4b"/>
孫成寝丘陵始同况復圖畫賢妃<hi>一作姻</hi>方在甘泉之室<lb/>
瘞埋才子即用髙陽之原公儀表外明風神内照器量<lb/>
深沉階基不測事君惟忠事親惟孝言為世範行為士<lb/>
則留連墳索怊悵文詞霜府録於尚書天官緫於司㑹<lb/>
出入匡賛常帶數軄身具六龜腰恒四綬陳平宻謀既<lb/>
非天子所見荀彧上䇿又非諸侯所聞其為郡也惟取<lb/>
赤土封書其為州也唯以青鹽換粟留家則千樹無資<lb/>
遺子則一經而已嫡子操至性過禮純孝不遺墳前之<lb/>
<pb n="KR4h0022_WYG_899-5a"/>
樹染淚者先枯庭際之禽聞悲者則下銘曰<lb/>
山連日觀水枕滇機富春沙起開陽柱飛大夫屈節将<lb/>
軍振威南越受吏西陵觧圍昔我烈祖垂翅秦中白馬<lb/>
無路烏江不通笛吟鄉里琴哀土風營州恒州擁旄世<lb/>
載壮節旃衿人雄闗塞直河穿趙平雲臨代生謂立功<lb/>
没為留愛降兹岳瀆誕此貞明祥符雲氣慶合星精宫<lb/>
惟定䇿殿柱書名忠泉暗漏孝笋寒生世属殷周時逢<lb/>
楚漢天下三分鴻溝一半以我明略來叅匡賛日乃再<lb/>
<pb n="KR4h0022_WYG_899-5b"/>
中天成兩旦遞叅三事歴副六卿天師<hi>一作司</hi>光宅地載<lb/>
謨明春官定禮夏官治兵䜟言黙識温樹無名謙恭周<lb/>
宻言行無乖忠公兕殪隂德虵埋軍國紛總部領瑱堦<lb/>
<hi>一作偕</hi>馬不入廐金不入懐具瞻惟德髙山惟仰甲觀初<lb/>
登龍樓初上東國桓榮西京踈廣年齡俄頃風電相摧<lb/>
銘旌兩沒池桞雙廽㷀㷀𦙍子在<hi>一作御</hi>疚銜哀身彰野<lb/>
火心懼天雷日月其除榮終哀始馬歸司𨽻書還太史<lb/>
歴對天星墳連地市山勢接飛松形蓋起德音無絶平<lb/>
<pb n="KR4h0022_WYG_899-6a"/>
原忽矣<lb/>
　　　唐贈太子少保劉知柔神道碑<lb/>
　　　　　　　　　　　　　　　李　邕<lb/>
邕聞古之常銓今之大寳或藉地因勢或經德自身或<lb/>
經<hi>疑</hi>樂國工或詞學時秀或貴盛終吉或等祀老成或<lb/>
廣孝聞家或納忠刑國有一於是則百斯慶書于牘大<lb/>
其聞矧乃揔集髙曽備致昆弟悉數以周稱同原而合<lb/>
流息女擇於賢夫𦙍子訓於良冶首止光寵出入震耀<lb/>
<pb n="KR4h0022_WYG_899-6b"/>
若此表裏者矣府君姓劉氏諱知柔字某彭城人也其<lb/>
先府君母弟銀青光禄大夫左常侍崇文舘學士修國<lb/>
史子𤣥按史諜推之楚孝王囂之後粤若伯豫談經景<lb/>
瑜志學令言頴邁王喬名理迴仁之撫綏内使之節義<lb/>
是以嗣前人食舊德鼔簧史傳柱石邦家其來逺矣髙<lb/>
祖魏驃騎大將軍北州刺史禕府君諡曰懿曽祖齊散騎<lb/>
常侍文林舘學士岷府君祖朝散大夫陳留縣長𤣥邃<lb/>
<hi>唐宰相世系作隋留縣長務本</hi>府君考宋州司馬贈徐州刺史藏器府<lb/>
<pb n="KR4h0022_WYG_899-7a"/>
君莫不都長忠方簡質貞亮業行優絶政理殊尤府君<lb/>
稚節一成立年博逹典學為海懿文為林鎮重為山幽<lb/>
静為谷清淡事約言遣理深謙常後身儉不逼下至若<lb/>
儀刑碩偉風神散逸立若尸祭坐若肅賔認金不爭闕<lb/>
馬引罪公庭絶於私議虚室造於𤣥門逺遺之觀<hi>一作覩</hi>
物則<hi>一作得</hi>名顔子之聞一知十無以過也甞以為權略<lb/>
多舋皦察不詳和令乃私静勝而言<hi>一作立</hi>立<hi>一作言</hi>莫神<lb/>
怨行莫人誅固能陳無兵火無爇變奪物性延集福根<lb/>
<pb n="KR4h0022_WYG_899-7b"/>
然後至精啓純全德居厚崇化務俗樹德垂聲可也識<lb/>
者以為張華茂才荀彧逺略雖曰王佐則無天年今府<lb/>
君二者兼之一言得矣觀藝知巧覩葉知秋吉禄大來<lb/>
夀考休佑吾無間然矣逮計考甲科薄逰異迹宅憂殆<lb/>
㓕有命從師辭爵廬墳受錫表闕黨錮光復佐職難<hi>疑作</hi>
<hi>艱</hi>貞歴荆府司馬史氏詳矣自皇運啓聖清途授德典<lb/>
國胄司人曹拜司業兼侍讀漸也府君雅伏忠公固拒<lb/>
權寵耻或趨貴哲不易方出荆府長史復户部徙同宋<lb/>
<pb n="KR4h0022_WYG_899-8a"/>
二州揚益二府一淮南廉察再山東廵撫加銀青光禄<lb/>
大夫進爵彭城侯大府有四公居其三要轄有三公提<lb/>
其兩冡卿有九公自属國二年尚書有六公以司空十<lb/>
載分爵有五公當侯伯之榮居守有一公兼宗祏之寄<lb/>
廵使有十公兼東土之俗疑輔有三公首儲宫之傅至<lb/>
於仁以養之義以行之慎憲以恤人闢土以祈榖制曰<lb/>
黄覇之奉法循理錫以髙車郭賀之惠化仁明加其冕<lb/>
服至於發貯賑施書板賦財已<hi>一作以字</hi>擊單于且平水土<lb/>
<pb n="KR4h0022_WYG_899-8b"/>
制曰出膺賢守則郡國循良入侯名臣則衣冠凖的俾<lb/>
遷榮於北斗冝作範於南宫夫如是有足以論道經邦<lb/>
助天開化増河海之渥澤近日月之景光府君止足發<lb/>
衷辭滿得地終讓八座還忌三旌聖上録德序功養老<lb/>
懐舊就成頥攝<hi>一作妾</hi>留連間矌制曰乃建儲貳聿求賔<lb/>
客允兹懋官惟爾崇德府君固乞骸骨退守田園息<hi>疑作</hi>
<hi>恩一作思</hi>命如第尚給全禄嗚呼日有昃嵗有除澤藏山風<lb/>
振海矧伊人也矧伊人也春秋七十有五以開元十一<lb/>
<pb n="KR4h0022_WYG_899-9a"/>
年六月十五日遇疾薨於東都康俗里之私第皇情震<lb/>
悼追褒荐及制曰簮纓舊德楨幹通才清以立身儉而<lb/>
率下出入三署綢繆兩宫曽不憖遺奄然䘮逝言念遺<lb/>
老惻悼于懐冝寵贈章式旌泉壤可贈太子少保物二<lb/>
百叚米粟各二百石𦵏日官供幔幕手力等太常考行<lb/>
諡曰文以某年月日葬于河南府緱氏縣景文山原禮<lb/>
也府君昔在平日深戒厚葬祖載服用子壻黄門侍郎<lb/>
宗子暠所營奉祀子某官某等追惟先志臨穴長號謹<lb/>
<pb n="KR4h0022_WYG_899-9b"/>
以焚之殆無遺者尚曰史冊者揚乎名碑版者紀于迹<lb/>
今願杼哀敬却樵蘇發頌聲彰末嗣邕曰唯唯敢不十<lb/>
一千百焉其詞曰<lb/>
漢起沛楚封徐代<hi>一作氏</hi>則九慶實餘惟英秀閲<hi>一作粤</hi>卓<lb/>
犖㧾文史張禮樂諫而尊道而勝集百禄延周稱貴自<lb/>
取<hi>闕</hi>可榮弟紫紱壻黄門始孝思後忠烈歴中外偹名<lb/>
節嵗彌長聲更揚隐属國老文昌懐逺圖忌太盛謝人<lb/>
爵委天命月有虧日有昃皇恩動物情惻猗孝子奉惟<lb/>
<pb n="KR4h0022_WYG_899-10a"/>
<hi>疑作遺</hi>訓服用薄哀榮順布史簡繼碑石名教開幽明激<lb/>
　　　唐贈太子太師崔公神道碑　李　華<lb/>
禮之中庸曰父為士子為大夫葬以士祭以大夫是禮<lb/>
也於國為恩於人為孝朝廷贈趙公之先人故晉州司<lb/>
法叅軍贈清河太守三至太子少師褒少師之德揚趙<lb/>
公之孝國之恩也書之洪範曰是訓是行以近天子之<lb/>
光趙公奉若少師之訓為國股肱翊大君之明可謂忠<lb/>
矣傳曰有明德者必昌於後世後必有逹人故叔梁紇<lb/>
<pb n="KR4h0022_WYG_899-10b"/>
有子曰文宣王陳仲弓有孫曰司空羣積德於身以垂<lb/>
厥後猶洪河廣大於涓流太山峻極於丘陵藴百行惟<lb/>
少師宣六德惟趙公父慈子孝移孝於忠盛矣哉維烈<lb/>
山氏以稼穡代畋漁伯夷以秩禮諧神人太公以大勲<lb/>
平禍亂季子以讓德辭社稷崔氏其後也有魏名臣琰<lb/>
䧏至宋度支郎中贈冀州刺史元孫隕身成名興起百<lb/>
代生魏吏部尚書左僕射貞烈公亮六為吏部郎三為<lb/>
吏部尚書再為大中正連部二千石一為大将軍歴侍<lb/>
<pb n="KR4h0022_WYG_899-11a"/>
中太常光禄大夫男為部官女為九嬪與伯父之子僕<lb/>
射休首出羣姓為海内甲門孫曰肇師以令望為中書<lb/>
侍郎以才辯為聘梁使中書孫諱道淹北齊安州㧾管<lb/>
椽生少師之祖諱方騫皇朝萬年主簿臨洺子臨洺子<lb/>
生少師烈考諱貞固皇朝武功主簿贈吏部尚書娶趙<lb/>
郡李氏新定之子髙都之姪中外之甲光標士林少師<lb/>
諱景晊清河東武城人也三嵗丁太夫人憂十二居武<lb/>
功艱號哭無時隣里輟相終制讀書嵗不踐閾一覽數<lb/>
<pb n="KR4h0022_WYG_899-11b"/>
紙終身不忘年十七與親兄晙一舉明經同年擢第二<lb/>
十三<hi>一作三十二</hi>調補梁州南鄭縣尉以能政聞轉蜀州晉<lb/>
原縣尉以清白器幹為按察使倪若水表薦大理評事<lb/>
以親累貶利州葭萌丞歴梓州鹽亭丞晉州司法叅軍<lb/>
公風度詳雅器宇方深有道者悦之而不厭不仁者憚<lb/>
之而遷善蘧瑗在衛衛多君子子賤居魯魯有賢人若<lb/>
至聼詞必察臨事能斷吏不忍欺人不敢犯刺史齊景<lb/>
胄洎州長舉公清明中正差充支使畢構代齊假為判<lb/>
<pb n="KR4h0022_WYG_899-12a"/>
官開元三年終於官舍春秋四十權庴於邙山𤣥元廟<lb/>
西北原公之逝也宗族嘆曰孝可以動神祗而不夀僚<lb/>
友歎曰仁可以師天下而不貴聞者歎曰清可以激貪<lb/>
俗而不昌命矣天乎盛德不<hi>疑作必</hi>興冝其<hi>疑作有</hi>後也夫<lb/>
人滎陽鄭氏皇朝兵部郎中衛州刺史𤣥昇之子吏部<lb/>
侍郎平章事愔之女弟以德範儀少師以才明訓趙公<lb/>
天寳十二年享齡六十九終於京兆崇賢里殯於長安<lb/>
南杜陵原有一子二女神龍中申明舊詔著之甲令以<lb/>
<pb n="KR4h0022_WYG_899-12b"/>
五姓婚媾冠冕天下物惡太盛禁相為姻隴西李寳之<lb/>
六子太原王瓊之四子滎陽鄭温之三子范陽盧子遷<lb/>
之四子盧輔之六子公之八代祖元孫之二子博陵崔<lb/>
懿之八子趙郡李楷之四子士望四十四人之後同䧏<lb/>
明詔斯可謂美宗族人物而表冠冕矣在周則邵單為<lb/>
公族媯嬴為上國西京竇傅之貴東漢袁楊之盛魏<hi>一作</hi>
<hi>晋</hi>以荀陳為德門南朝以王謝為髙望方之於公川谷<lb/>
江海也嗣子圖以文學早知名射䇿上第官歴䑓省尋<lb/>
<pb n="KR4h0022_WYG_899-13a"/>
拜蜀郡長史兼御史中丞加節度使時安禄山起幽朔<lb/>
連䧟潼闗賫表腰金懇迎𤣥宗省表垂泣召宰相謂曰<lb/>
世亂識忠良今見之矣除中書侍郎益州長史節度等<lb/>
如故及乘輿至蜀朝廷羽儀如京之制終古難之肅宗<lb/>
幸彭原将復天下以劒南無事不假此人詔赴行在咨<lb/>
以締構扈從還宫日月並照𤣥宗獲申聖慈肅宗獲申<lb/>
聖孝鄼侯功大博陵賞尊<hi>一作髙</hi>詔曰一匡天下大庇生<lb/>
人遷特進中書令集賢殿大學士修國史封趙國公昔<lb/>
<pb n="KR4h0022_WYG_899-13b"/>
成王以曲阜命周公王曰叔父親親也以營丘命太公<lb/>
王曰叔舅賢賢也惟肅宗亦以趙國錫崔公今上以少<lb/>
師贈先公三代之極教也後轉太子少師兼御史大夫<lb/>
東京留守尋為工部尚書揚州長史浙江東西二道觀<lb/>
察使吏部尚書知省事餘如故又轉尚書右僕射四年<lb/>
某月日龜筮叶吉奉少師滎陽夫人之喪合祔於東京<lb/>
河南邙山之某原禮也世傳清白子孝臣忠山東士大<lb/>
夫以五姓婚姻為第一朝廷衣冠以尚書端揆為貴士<lb/>
<pb n="KR4h0022_WYG_899-14a"/>
惟公兼之清河崔氏至趙公三代僕射可謂盡善矣太<lb/>
山羊衜世傳清德北海范毓兒無常親揔此二者為公<lb/>
家法華學放史氏敢播風烈焉昔孔悝銘鼎備舉前代<lb/>
史克頌魯獨美僖公用以誕敷先人照示後代在禮然<lb/>
也今兹在頌書國家之孝理列聖君之得人崔氏之世<lb/>
緒少師之懿範趙公之孝思士正祖德末<hi>一作未是</hi>為不朽<lb/>
崔氏之門為不朽矣若終<hi>疑</hi>者華安得不頌之其文曰<lb/>
周之上公譲為大夫秦之司徒家於冀都伯從清河德<lb/>
<pb n="KR4h0022_WYG_899-14b"/>
緒繁多仕至揚州出將封侯惟德惟器魏之中尉降及<lb/>
元魏羣從並貴才如尚書德如評事古之廷評伏念惟<lb/>
刑我聞德聲繼佐葭萌安道和俗化行三蜀彼汾之曲<lb/>
片言折獄清風人穆升聞輦轂葦轍蒲帷公行不歸哲<lb/>
人其萎後賢用㣲滎陽夫人柔明佐君嫁有嘉聞首代<lb/>
馨芬高陽才子唐虞多士克先趙公大雅爰起有子如<lb/>
是可謂孝矣崇原既平伊洛攸清永安厥靈萬有斯年<lb/>
子孫以寧<lb/>
<pb n="KR4h0022_WYG_899-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_899-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百五十五</head>
    <p>
<pb n="KR4h0022_WYG_554-1a"/>
欽定四庫全書<lb/>
　文苑英華卷五百五十五　宋　李昉等　編<lb/>
　尊號二<lb/>
　　中書門下請上尊號表三首<lb/>
　　為文武百官請復尊號表六首<lb/>
　　京兆府請復尊號表二首<lb/>
　　代京兆府耆老請復尊號表二首<lb/>
　　禮部為百官上尊號表二首<lb/>
<pb n="KR4h0022_WYG_554-1b"/>
　　　中書門下請上尊號第一表　于　邵<hi>建中元年</hi>
臣炎等言臣聞自古帝王配天受命必建徽號𫝊之無<lb/>
窮號者功之表也三五以降皆約所著之功以彰厥徳<lb/>
則犧農軒頊之號或質勝文而文勝質悉以一時盛烈<lb/>
而崇號焉伏惟皇帝陛下纘戎立極紹庭應運居域中<lb/>
之大為天下之君聖敬日躋孝理時乂放珍禽竒獸為<lb/>
異方逺物畧嘉禾美瑞俾良史不書洪惟成湯一徳率<lb/>
先老氏三寳舞干是務和戎是利惟賢是登惟惡是去<lb/>
<pb n="KR4h0022_WYG_554-2a"/>
雖夏后卑宮菲食漢文帷囊弋綈與我比崇彼實慙徳<lb/>
今園陵永閟升祔云畢孝思罔極逹于神明克禋克祀<lb/>
卜時撰吉載命元子光啓儲君禮無不備道無不洽而<lb/>
鴻名未揚典故猶缺將何以告清廟謁聖祖對越神祗<lb/>
昭格上下伏乞許臣等上尊號以備大禮有以答乾坤<lb/>
之貺有以符億兆之歡臣等才非啓沃職叅近侍逺媿<lb/>
賡歌空懐赤實不勝懇願屏營之至謹奉表陳請以聞<lb/>
　　　第二表<lb/>
<pb n="KR4h0022_WYG_554-2b"/>
臣炎等言伏以表鴻勲尊明號百王之𢎞典八聖之嗣<lb/>
烈則可祖述古訓憲章前範上以明帝王無私於已下<lb/>
以表臣子行古之道所以詢於公卿稽彼典常冐昧為<lb/>
請期於必從奉詔還答未蒙聽允阻臣子之協同彰聖<lb/>
人之謙甚當此反側得為安乎臣炎等誠惶誠廹頓首<lb/>
頓首臣聞上覆有名曰天下載有名曰地天地尚著於<lb/>
名位而陛下父母天地端居大寳獨無名乎臣等固知<lb/>
其不可無此况踰年作制履端於始啓廸乾運祗膺天<lb/>
<pb n="KR4h0022_WYG_554-3a"/>
秩此皆宗社廼睠元元式瞻其當至公不在謙已伏惟<lb/>
<hi>一作以</hi>陛下首在藩邸親摠六軍屬彼昆夷乗我間舋犯<lb/>
我都鄙扈鑾輿以東幸奮貔虎以旋師一呼而上將雲<lb/>
奔𫝊檄而逺蕃麏至朝廷以正華夏以寧旋表元良迨<lb/>
茲臨御顧命之後畏天之威躬履節用勤於宵旰大孝<lb/>
感於神明茂功由乎發號友愛日至觀行不忘顧升平<lb/>
以儉致將徠逺以徳服風雨時若妖氛<hi>一作氣</hi>不動夫然<lb/>
則俗可追於大庭人可納於夀域而欲忽鴻名觖人望<lb/>
<pb n="KR4h0022_WYG_554-3b"/>
固以自約其可得乎臣等才謝將明力慙匡輔欣逢至<lb/>
道竊荷寵光願回天私獲遂丹悃無任懇廹屏營之至<lb/>
謹奉表陳請以聞<lb/>
　　　第三表<lb/>
臣炎等言臣等考古訓酌羣言建大中之道陳徽號之<lb/>
請累表上聞皆抑而未許跼天悚廹屏營失圗臣固以<lb/>
此請者方欲協萬國之歡繫一人之本蓋非私於主而<lb/>
専於已實以荷大賚法上𤣥遵王之路也伏惟皇帝陛<lb/>
<pb n="KR4h0022_WYG_554-4a"/>
下以唐堯四徳光宅天下以周文直行陟降庭止應乾<lb/>
立極迨乎踰年又奉今月甲寅詔將有事於郊廟越翼<lb/>
日乙卯復下有司命元子以主器薦珪置幣尊祖配嚴<lb/>
屬車將邁明號未布瞻望霄極遐哉邈乎至乃陳一王<lb/>
之儀合百神之禮祝告史載則謂之何臣又聞之守文<lb/>
纘服繼序不忘遵奉遺烈必思其復惟髙祖象雲雷以<lb/>
起經綸惟太宗造區夏以創大業惟𤣥宗倚孤劍以攘<lb/>
臂惟肅宗振一旅而討逆惟代宗摠天兵以佐命皆拯<lb/>
<pb n="KR4h0022_WYG_554-4b"/>
生人之崩角安國家之綴旒徳澤洽于上蒼功業冠於<lb/>
邃古而皆順人心以敬天命享大名而騰茂實况陛下<lb/>
居雍邸將天下奔西戎約北狄此所以彰武功也其在<lb/>
望苑則問安視膳春誦夏弦尊師以廣其聰明敬老以<lb/>
全其羽翼此所以懿文徳也及受顧命反居諒闇勺飲<lb/>
不入杖而後起同軌不踰於七月升祔永終于九虞此<lb/>
所以昭大孝也克勤于邦日親萬務克儉于用化行四<lb/>
海珍禽竒獸不育於國沉珠捐金必受以人此所以返<lb/>
<pb n="KR4h0022_WYG_554-5a"/>
太素也有一於此則可以發揮鴻休光啓尊號豈可尚<lb/>
懐謙損莫顧與能九廟之靈儼思虔告百辟之望終期<lb/>
必從陛下必欲固拒羣心輕此盛典則祖宗之前號盡<lb/>
為虚美陛下安得而堕之臣愚故知其不可也臣等待<lb/>
罪掖垣屢陳愚欵儻未回天睠將萬請以之無任大願<lb/>
慺慺之至謹奉表昧死以聞<lb/>
　　　為文武百官請復尊號第一表<lb/>
　　　　　　　　　　　　　　　崔元翰<hi>貞元五年</hi>
<pb n="KR4h0022_WYG_554-5b"/>
臣等言臣竊觀前代之盛列辟之英咸保鴻名而崇明<lb/>
號或配其徳或昭其功蓋所以揚耿光彰淳懿而示逺<lb/>
也其有暗然<hi>類表作而</hi>不耀後嗣何觀蔽而不揚羣臣之罪<lb/>
伏惟皇帝陛下由正統而臨祚承聖緒而受圗禀髙明<lb/>
之姿於天侔博厚之徳於地端教化之本制行禮之中<lb/>
聲震八區威加六合運造化之柄<hi>柳集類表作運𤣥造之化</hi>靡有不<lb/>
通成隂隲之功衆莫<hi>類表作信莫栁集作莫之</hi>能測是用光膺聖神<lb/>
文武之號其後雖逢阨運㝷<hi>栁集作今</hi>睹昌期誠我武之掃<lb/>
<pb n="KR4h0022_WYG_554-6a"/>
清猶自咎而抑損同罪已之義明愛人之仁羣臣等上<lb/>
順聖心以成恭徳而退懐大懼謂掩全功五年于兹若<lb/>
墜氷谷方今百職皆理庶績其凝人用咸和俗惟丕變<lb/>
陳師鞠旅無犯塞之虞封疆畫界<hi>栁集作畫界封疆</hi>無専地之<lb/>
患四海寧謐<hi>栁集類表作一</hi>萬類蕃滋薄刑溢不寃之聲逋賦<lb/>
蒙勿收之惠西成有穰嵗之報南極見夀星之祥靈貺<lb/>
屢加天恩允答豈冝固<hi>類表作妄</hi>為菲薄以掩盛明尊號之<lb/>
崇願復如舊况臣等親奉平明之理乆蒙覆露之恩耻<lb/>
<pb n="KR4h0022_WYG_554-6b"/>
徳美之不彰憂罪戾之將及伏惟陛下復循舊典俯狥<lb/>
羣心<hi>栁集作情</hi>誠天地神祗内外臣庶之所望也臣等無任<lb/>
屏營悃欵<hi>栁集類表作懇</hi>之至謹詣朝堂奉表陳請以聞臣誠<lb/>
勤誠懇頓首頓首謹言<lb/>
　　徳宗興元元年幸奉天削去徽號貞元五年六年<lb/>
　　百僚六表請復舊即此也是時崔元翰為禮部貟<lb/>
　　外郎歴知制誥唐書稱其詔令温雅故類表以為<lb/>
　　元翰所作而英華誤作常衮按衮建中初卒至是<lb/>
<pb n="KR4h0022_WYG_554-7a"/>
　　已十年又栁文收此表或入正集或入外集按宗<lb/>
　　元年譜貞元五年方十七嵗八年始貢京師其謬<lb/>
　　誤可知况英華總目明言取之類表其為元翰何<lb/>
　　疑<lb/>
　　　第二表<lb/>
臣某等言臣等前詣朝堂上表伏願<hi>栁集作請</hi>復加尊號奉<lb/>
被還㫖未遂懇誠拳拳顒顒不勝大願臣等伏以崇明<lb/>
號昭盛徳爰自中古實為上儀以至於我祖宗莫不膺<lb/>
<pb n="KR4h0022_WYG_554-7b"/>
茲典禮伏惟皇帝陛下有廣運之徳𢎞覆載<hi>栁集作照㣲</hi>之<lb/>
仁燭幽以明威逺以武恵澤之被誠浹洽于八方英聲<lb/>
之揚冝越軼于千古而乃乆為抑損以守謙恭事有曠<lb/>
而不遵禮有缺而未備臣等又以為不私與已是謂至<lb/>
徳<hi>栁集類表作公</hi>有美之而莫敢辭有非之而莫敢隠必推於<lb/>
物而順於人既以狥於羣心又思叶於中典此皆聖王<lb/>
<hi>栁集作人</hi>之事也且夫虚而失實則夸耀而誣質而不華則<lb/>
朴畧而固而<hi>而字栁集作所以</hi>王度資於潤飾帝者務於恢崇<lb/>
<pb n="KR4h0022_WYG_554-8a"/>
盖<hi>栁集無盖字</hi>將以法日月之昭明配天地之廣大聳逺人<lb/>
之觀聽兼前代之軌模然後表其全功謂之盡善不可<lb/>
以方當陛下臨位羣臣在庭而使鴻名不彰盛典猶闕<lb/>
既無以光昭衆美又無以丕承舊儀<hi>類表作章</hi>則臣等蒙耻<lb/>
於今獲罪於後實為大懼敢忘盡規尊號之崇願從羣<lb/>
議伏惟陛下俯回宸睠察納愚誠不惟臣等受恩天下<lb/>
幸甚無任區區懇廹之至謹昧死重詣朝堂奉表固請<lb/>
以聞臣等誠懇誠勤頓首頓首謹言<lb/>
<pb n="KR4h0022_WYG_554-8b"/>
　　　第三表<lb/>
臣某等言臣等前再上表請加尊號實以功徳俱茂典<lb/>
禮宜崇然而不能鋪陳無以動寤愚誠雖竭天鑒未回<lb/>
臣某等誠懼<hi>類表作惶</hi>誠恐頓首頓首臣某等謹按白虎通<lb/>
曰號者功之表也神農有教田事之勤燧人有興火食<lb/>
之利伏羲正五始<hi>白虎通曰伏羲因夫婦正五行始定人道始字疑</hi>祝融續<hi>栁集</hi>
<hi>作紹</hi>三皇人為之名以<hi>栁集作不非</hi>美其事其後帝王之盛洎<lb/>
我祖宗之明咸因人心而慎<hi>栁集作順</hi>古道雖損益或異其<lb/>
<pb n="KR4h0022_WYG_554-9a"/>
於<hi>二字栁集作而</hi>表功明徳一也臣等所<hi>栁集類表作是</hi>以遵有國之<lb/>
令典采上古之遺文察人志<hi>栁集作心</hi>於謳謡觀天意於符<lb/>
瑞敢以為請累表陳誠曩者運丁艱難時或順動陛下<lb/>
思成湯之罪已念周宣之側身去徽號而不稱垂炯誡<lb/>
而自儆應天以徳示人以恭聞於蠻貊戎夷告于天地<lb/>
宗廟是故咸知陛下之志慕義而歸仁潛感陛下之誠<lb/>
垂<hi>栁集作通</hi>靈而助順今者君臣和<hi>栁集作同</hi>徳上下叶心百職<lb/>
畢脩庻官以序法令明具教化流行方内歡康天下寧<lb/>
<pb n="KR4h0022_WYG_554-9b"/>
壹四人遵業萬類樂生嘉應休徵神物靈貺形于草木<lb/>
著于星辰而辭之以仁夀未臻至化猶鬱遂使徳誠可<lb/>
紀名號<hi>類表作仍</hi>未崇不告於明神不示於殊俗將何以知<lb/>
陛下之戡難將何以表陛下之致平下無以威於四方<lb/>
上無以報於九廟其不可一也淳古之至化邈而不追<lb/>
<hi>栁集作足非</hi>烈祖之盛儀廢而不續其不可二也庻正群官<lb/>
宗室支屬西土耆老<hi>栁集作長</hi>太學諸生黄冠之倫緇衣之<lb/>
侣萬衆伏闕彌旬織路而乃不從人心以違公議其不<lb/>
<pb n="KR4h0022_WYG_554-10a"/>
可三也守謙恭卑讓之志忽光大𢎞逺之圗臣等誠雖<lb/>
至愚以為大謬伏以恒乆之徳貞夫一也元始之義善<lb/>
之長也并包覆露天之大也清净𤣥黙道之妙也睿知<lb/>
之周物不可以不稱夫聖也妙筭之無方不可以不稱<lb/>
夫神也行仁義脩典法歌詩頌考文章不可以不稱夫<lb/>
文也攘却戎夷戡剪暴逆邉兵以整禁衛以嚴不可以<lb/>
不稱夫武也而合於唐堯乃聖乃神乃武乃文之徳臣<lb/>
某等謹稽以乾符叶於古典侔徳澤之廣配功業之崇<lb/>
<pb n="KR4h0022_WYG_554-10b"/>
昧冐萬死伏請上尊號曰貞元大道聖神文武皇帝臣<lb/>
等竭其<hi>闕</hi>　發於交感庶<hi>栁集作無</hi>以回日其能動天無任<lb/>
屏營悃懇之至謹詣朝堂奉表固請以聞臣誠惶誠恐<lb/>
頓首頓首謹言<lb/>
　　及大㑹議户部尚書班宏又請加奉道字故又改<lb/>
　　其文博施不息而萬物以生推功不宰而萬化以<lb/>
　　成又合於書之奉若天道之義伏請上尊號曰聖<lb/>
　　神文武奉道皇帝<lb/>
<pb n="KR4h0022_WYG_554-11a"/>
　　　第四表<lb/>
臣某等言臣等去年九月三度詣闕上表請復上尊號<lb/>
懇悃雖竭精誠莫通又懼於累塵聖聽<hi>類表作聰</hi>是用中輟<lb/>
大願未畢羣心靡寧臣某等誠勤誠懇頓首頓首臣等<lb/>
生逢昌運早列清朝獲睹文明繼迹賢俊<hi>類表作俊又栁集作聖俊</hi>
亦甞考前載於史氏訪遺儀於禮官至於保鴻名尊號<lb/>
之榮昭茂功盛徳之美皆烈祖之垂法為累代之成規<lb/>
子孫之所宜丕承臣下之所宜崇奉陛下纂聖緒而臨<lb/>
<pb n="KR4h0022_WYG_554-11b"/>
下尊令典而<hi>栁集作以</hi>制中則亦俯從公卿大夫之請光膺<lb/>
聖神文武之號間者陛下以禍亂之故特貶損而自儆<lb/>
以從一時之宜信為恭也今乃欲遂變更而不復以廢<lb/>
先祖之典則若専焉豈陛下或未之思然臣等實以為<lb/>
懼雖欲行陛下之志奈先祖之典法何伏惟陛下因于<lb/>
憂勞深自咎責命祝史告于天地陳圭幣祠于祖宗布<lb/>
于羣臣聞于兆庶固能降開祐之福致感悦之誠咸和<lb/>
以<hi>闕</hi>心盡瘁而畢力弼成神造康濟艱難冦逆掃除暴<lb/>
<pb n="KR4h0022_WYG_554-12a"/>
强擾順侯衛奉守屏之職夷狄為來庭之賔兵戎不興<lb/>
邊鄙<hi>類表作圖</hi>不聳文軌同於四海貢賦脩於九州至若時<lb/>
候將愆必維思而内省皇情㣲軫遂交感而潛通隂陽<lb/>
和而風雨時年榖熟而財用足休祥數見福應屢臻此<lb/>
皆天地祖宗垂靈錫祉以成陛下之志明無不答不享<lb/>
之咎也陛下宜承天意以悦神心増修盛儀再加明號<lb/>
崇昭報之禮表恢復之功而辭以仁夀未臻至化猶鬱<lb/>
則若尚懐不足以要天地祖宗雖有固讓之勤而非重<lb/>
<pb n="KR4h0022_WYG_554-12b"/>
請之義且夫號者其來尚矣燧人神農各旌其事湯以<lb/>
甚武而曰武王迨我祖宗亦<hi>栁集無亦字</hi>崇髙<hi>栁集類表作尚</hi>古道<lb/>
垂著新法陛下獨為辭讓以守謙冲則皇王將有媿於<lb/>
前祖宗將不悦於後而帝徳是非之辨固有所歸國典<lb/>
異同之文後難以守且陛下本為炯誡以示敬恭誠謙<lb/>
徳也今以先王之道而不敢不法烈祖之訓而不敢不<lb/>
承又謙徳之大也若乃守獨善而遺公議執小讓而忽<lb/>
宏規違臣庶之心廢祖宗之典乃所以失陛下之恭徳<lb/>
<pb n="KR4h0022_WYG_554-13a"/>
又徒以掩陛下之全功臣等雖誠至愚竊所不取輙敢<lb/>
徴之國典酌於經義取貞者事之幹元者善之長以配<lb/>
聖謨神化之盛文徳武功之崇叶紀年之嘉名遵舊號<lb/>
之美稱以如開元故<hi>類表作政</hi>事謹昧冒萬死請上尊號曰<lb/>
貞元聖神文武皇帝伏惟皇帝陛下沛然回慮俯狥群<lb/>
情然後聖徳之光昭𤣥功之茂著後代得揚盛美而鏡<lb/>
至清是羣臣之願也不勝懇廹之至謹復奉表詣闕固<lb/>
請以聞臣某等誠勤誠懇頓首頓首謹言<lb/>
<pb n="KR4h0022_WYG_554-13b"/>
　　　第五表<hi>為文武百僚太子少保于頎以下作</hi>
臣頎等言臣伏以尊號未復累表陳情伏奉詔㫖固守<lb/>
謙恭臣頎等上援<hi>栁集作授</hi>天地神靈次奉祖宗典法列經<lb/>
義而順古因<hi>類表作考</hi>人心以從時詞繁而不能陳明誠端<lb/>
而未蒙察納徳美盛而猶蔽憲度缺而莫修罪戾是憂<lb/>
氷炭交集臣頎等誠惶誠恐頓首頓首臣頎等伏以先<lb/>
王之道由大中而可乆近古之化以彌文而益彰則守<lb/>
謙而為恭不如立中而垂法表<hi>類表作素</hi>樸而禮畧<hi>栁集作畧禮</hi>
<pb n="KR4h0022_WYG_554-14a"/>
不如文明而化光况於文質異時而國家自有制度豈<lb/>
直為一王之法固以通三代之文其於規模信為𢎞逺<lb/>
陛下嗣訓先祖貽謀後聖當踐修以纂承奚<hi>栁集作寜</hi>變更<lb/>
而廢墜臣等又伏讀詔書曰遐想哲王則自燧人神農<lb/>
殷湯之時有其事也又曰欽若典訓則自代宗肅宗𤣥<lb/>
宗而上有其儀也又曰所誡者滿所尚者謙守之以誠<lb/>
期於終始臣等以為去鴻名而貶損謙之始也遵舊典<lb/>
而奉承謙之終也造次而未甞違於禮守之以誠也敬<lb/>
<pb n="KR4h0022_WYG_554-14b"/>
恭而無或蹈<hi>栁集類表作䧟</hi>於専所誡者滿也又曰虚美崇飾<lb/>
所不敢當伏惟皇帝陛下恤人之心動天之徳致理之<lb/>
文教戡難之武功著於頌聲光於史氏上有其實無虚<lb/>
美之謙<hi>集作嫌</hi>下盡其誠非崇飾之偽又曰勉一乃心共<lb/>
康庶政曩者公卿大夫侍御攜僕或從扞牧圉或備持<lb/>
戈矛盖有同力之誠而無離徳之間今者四嶽羣后九<lb/>
土庶邦外自藩維内及宗室黄髮耆老青衿諸儒或僉<lb/>
以同辭或逺而抗䟽一心之效也羣材序進百職交脩<lb/>
<pb n="KR4h0022_WYG_554-15a"/>
烽燧不驚兵戈以息鑽鑿不用獄訟以清六氣和而風<lb/>
雨時五糓昌而倉廪實庶政之康也誠由教化以致雍<lb/>
熈自當冠於皇王寧復謝於堯禹宜加明號以表成功<lb/>
陛下雖以為辭臣等未知其説又伏奉詔㫖令臣等斷<lb/>
表伏以君親一致臣子一例而春秋之義以王父命辭<lb/>
父命<hi>栁集無此二字</hi>不以父命辭王父命則臣頎等得遵先帝<lb/>
之典以違陛下之詔謹冒昧萬死伏請復上尊號如前<lb/>
不勝惶懼懇廹之至謹復詣朝堂奉表固請以聞臣頎<lb/>
<pb n="KR4h0022_WYG_554-15b"/>
等誠惶誠恐誠勤誠懇頓首頓首謹言<lb/>
　　　第六表<lb/>
臣頎等言臣等今月七日所上表昨十五日下詔㫖如<lb/>
初辭讓愈固臣等感謙冲於盛徳而私有舊典隳廢之<lb/>
憂懼煩瀆於聖聽<hi>類表作聰</hi>而内懐㣲誠懇廹之切進退競<lb/>
惕不知所措臣頎等誠惶誠恐頓首頓首臣頎等伏以<lb/>
為<hi>類表無為字</hi>事貴舉其中立<hi>栁集類表無立字</hi>名惡浮於實得其<lb/>
中不宜變之而失正有其實不必避之以為恭况以祖<lb/>
<pb n="KR4h0022_WYG_554-16a"/>
宗之矩儀國家之典制陛下道尊教備<hi>栁集作教尊道備</hi>徳博<lb/>
化光奚<hi>栁集作辭</hi>取於貶損而自卑朴畧而太簡者也昔漢<lb/>
宣帝謂元帝曰我漢家自有制度諸葛孔明誡其主曰<lb/>
不宜妄自菲薄前史載之詳矣幸陛下思之臣等又為<lb/>
執小讓之賢不足以方得禮<hi>抑集作宜</hi>合度之善去鴻名之<lb/>
敬不足以補變法改作之専陛下行之將何所守伏以<lb/>
髙祖受兹<hi>栁集作其</hi>明命歴代承以聖徳至陛下又有下武<lb/>
繼文重熈累盛之美不可謂徳之不嗣也躬上聖之資<lb/>
<pb n="KR4h0022_WYG_554-16b"/>
合至神之化戡禍亂制夷狄之武修禮樂垂憲度之文<lb/>
不可謂實之不孚也此年以來俗化斯厚人少犯法吏<lb/>
無舞文獄犴將空桎梏<hi>栁集作梏拲</hi>不用可謂人皆遷善豈<lb/>
曰俗未勝殘若固<hi>栁集作然若</hi>辭之所未悟也况於尊號之<lb/>
美陛下已受於初去之既<hi>栁集作即</hi>由於艱虞復之冝因於<lb/>
康靖若<hi>栁集類表作徒</hi>示其罰不旌其功何以知區宇之削平<lb/>
何以知宗廟之紹復<hi>柳集作復祀</hi>似非陛下之本意但自欲<lb/>
改先祖之遺儀耳内外臣庶跋履山川思報主恩誓雪<lb/>
<pb n="KR4h0022_WYG_554-17a"/>
讐耻亦欲攄其宿憤表其成勞陛下猶掩鴻名不彰<hi>栁集</hi>
<hi>作罔窮</hi>其事則此等有如<hi>栁集作如冇</hi>未盡不以為歡儻陛下<lb/>
以自咎責之心尚或未弭則羣臣不能匡輔之罪是亦<lb/>
<hi>栁集類表作亦當</hi>未除將何以蒙陛下之恩私將何以受陛下<lb/>
之爵賞君猶含垢臣以偷榮羣下之情必深反側又無<lb/>
以示於萬古無以威於四夷皆非逺圖且乖大體臣等<lb/>
懐此數者恨恨而不能自安謹冐昧萬死重違詔㫖伏<lb/>
請復上尊號以如前表伏惟皇帝陛下思聿脩無念<hi>栁集</hi>
<pb n="KR4h0022_WYG_554-17b"/>
<hi>作忝</hi>之言顧屈已從人之義再膺大典俯狥羣心因來月<lb/>
謁太清宫太廟郊祀上帝遂以告祠實臣等之至誠實<lb/>
臣等之厚幸不勝惶懼懇廹之至謹復詣朝堂奉表固<lb/>
請以聞臣等誠惶誠恐誠勤誠懇頓首頓首謹言<lb/>
　　及大㑹議國子祭酒韓洄請歴數近日徴應祥瑞<lb/>
　　故又改其文如後表<lb/>
又伏見陛下以今年四月以來方當雩祭之脩而有旱<lb/>
備之請纔愆期而未害於物深軫念而將恤其人氣潛<lb/>
<pb n="KR4h0022_WYG_554-18a"/>
通而交感以和澤旋流而滂霈思逺由是風雨時而霜<lb/>
雹不降稼穡茂而蝗螟不生農功以成年糓大熟休祥<lb/>
數見福應屢臻仁木連理而垂隂嘉禾同穎而挺秀夀<lb/>
星舒景炎之盛芝草布葩英之重白麞凝彩而雪暉蒼<lb/>
烏取象於天色將徧於郡國相繼於嵗時右具如表<lb/>
　　　京兆府請復尊號表　　　栁宗元<hi>貞元十九年</hi>
臣某言某月日諸縣耆老某等若干人詣臣陳狀辭意<lb/>
廹切以陛下尊號未復請詣闕上表者人心已鬱安可<lb/>
<pb n="KR4h0022_WYG_554-18b"/>
乆違天意實勤諒難固拒撫狀<hi>英華作伏非</hi>感悦深契㣲誠<lb/>
臣某誠懇誠廹頓首頓首伏惟皇帝陛下聖神之功貫<lb/>
於天地文武之道超乎古今盛徳愈大而謙光益深𤣥<lb/>
化已成而徽號未復遂使神祗觖望人庶怨思沐浴鴻<lb/>
澤者敢懐晷刻之安捧戴皇恩者不知寢食之適負愧<lb/>
懐憤萬方一心日月以冀遂淹星嵗况今地不愛寳致<lb/>
百糓之豐穰天惟降衷呈衆瑞而繁委汙萊瘠鹵之地<lb/>
混成大田草木蟲<hi>集作鳥</hi>獸之㣲化為神貺萬靈垂鑒昭<lb/>
<pb n="KR4h0022_WYG_554-19a"/>
然甚明此而不從臣所大惑矧又兵戎永戢夷狄咸懐<lb/>
煦<hi>英華作照非</hi>然長春樂以終日是以耆老等深感聖育踊<lb/>
躍不寧上奉天心<hi>集作恩</hi>跼蹐知懼頓顙闕下願復鴻名<lb/>
不謀而同無期而至此皆上𤣥幽賛以誘其衷列聖垂<lb/>
靈以悟其意臣以為陛下當敬于<hi>類表作承</hi>斯㫖不可忽也<lb/>
臣又伏以陛下賞功與能舉賢出滯小言不廢片善是<lb/>
褒豈可使臣子之効雖㣲而必旌君父之徳盡美而無<lb/>
稱凡在覆載孰不驚惶臣不勝懇到恐懼之至謹封耆<lb/>
<pb n="KR4h0022_WYG_554-19b"/>
老等狀随表昧死陳請以聞謹言<lb/>
　　　第二表<lb/>
臣某等言臣伏以耆老等並發丹誠將貫白日請復徽<lb/>
號以光聖謨臣以其懇欵自中不可禁止遂抗表陳請<lb/>
備述㣲誠伏奉墨詔批答未蒙允許者衆心尚阻天意<lb/>
未從懇廹逾深兢惶無措臣某中謝伏惟皇帝陛下道<lb/>
大益謙化成彌損雖江海善下每應朝宗之心而日月<lb/>
居髙久稱照臨之位况復上承天命下覩人誠若然辭<lb/>
<pb n="KR4h0022_WYG_554-20a"/>
之理有不可伏以陛下功參造化政體乾坤萬邦宅心<lb/>
百靈効職此聖之至也明並兩曜信如四時先天不違<lb/>
窮神知化此神之極也道徳純被禮樂興行宸翰動於<lb/>
三光睿藻窮於六義此文之備也五兵不試七徳咸宣<lb/>
殊方者知歸負固者率服此武之成也黄龍皓兎甘露<lb/>
慶雲神禾嘉𤓰祥蓮瑞木萬物暢遂百穀茂滋此天之<lb/>
至靈也黎老斑白伏守闕庭鰥[婺-矛+牙]童㓜謡歌道路此人<lb/>
之至誠也有其徳而無其號拒乎天而違乎人雖陛下<lb/>
<pb n="KR4h0022_WYG_554-20b"/>
謙讓之至美抑非臣心之所安也伏以賤志難明㣲誠<lb/>
莫逹戴天彌懼履地益慙不任懇廹屏營之至伏願早<lb/>
建大號以稱天人之心謹再奉表昧死陳請以聞<lb/>
　　　代京兆府耆老請復尊號表<lb/>
京兆府長安縣耆老臣石靈等言臣伏以陛下尊號未<lb/>
復一十九年盛徳彌光大化益被加以休徴咸集福應<lb/>
具臻至於今嵗紛綸尤盛風雨必順生長以時五稼盡<lb/>
登萬方皆稔神意<hi>類表作應</hi>人事正在於斯天不可棄臣等<lb/>
<pb n="KR4h0022_WYG_554-21a"/>
誠懇誠廹頓首頓首臣聞恩深必報徳盛必崇以陛下<lb/>
九重之尊推崇無上以陛下四海之大報効何施惟有<lb/>
尊名用光聖理闕然未復誰所敢安臣心則㣲天意甚<lb/>
重伏惟皇帝陛下體昊穹以施化虔上帝以致誠今則<lb/>
<hi>集作即</hi>萬祥應期百神奉職飛走之物皆已効靈草木之<lb/>
類咸能應聖天命降於上人誠發於中此而可辭孰云<lb/>
有奉况復野多滯穂畆有餘糧足食之慶充溢於京坻<lb/>
阜財之謡歡呼於道路盡非人力皆是天成神祗之望<lb/>
<pb n="KR4h0022_WYG_554-21b"/>
既勤遐邇之心又廹况臣等得生邦甸幸遇盛明身體<lb/>
髮膚盡歸於聖育衣服飲食悉自於皇恩被𤣥化而益<lb/>
深望鴻名而未覩懇到之至夙夜不寧謹詣光順門昧<lb/>
死請復聖神文武之號以副天地宗社之心使海内赤<lb/>
子得安其所臣等不勝懇到廹切之至謹奉表以聞<lb/>
　　　第二表<lb/>
京兆府長安等縣耆老臣石靈等言伏奉墨批答臣所<lb/>
請復尊號未蒙允許者捧對惶遽不知所裁天實命之<lb/>
<pb n="KR4h0022_WYG_554-22a"/>
於臣何有臣等誠懇誠懼頓首頓首臣聞聖君以奉天<lb/>
為心不以執謙為徳以順人為大不以崇讓為優今陛<lb/>
下深拒天人之誠猶懐謙讓之道臣等愚惑未知所歸<lb/>
且百祥荐臻特表昊穹之睠五糓蕃熟用彰后土之勤<lb/>
億兆嗷嗷籲天請命上下交應幽明同心舉而違之臣<lb/>
所未識况臣等共被仁育同臻太和陛下徳逹上𤣥以<lb/>
豐臣之衣食道躋夀域以延臣之嵗年沐浴皇風二十<lb/>
餘載兒童感化鰥寡知恩故臣等出鄉之時歡呼遍野<lb/>
<pb n="KR4h0022_WYG_554-22b"/>
閭里勉臣以不進不止妻孥誓臣以不遂不歸唯竭血<lb/>
誠退無面目便當殞首闕下終不徒還伏惟陛下照臣<lb/>
懇廹之情哀臣羸老之命臣等不勝嗚咽慚恨之至謹<lb/>
奉表陳請以聞<lb/>
　　　禮部為百官上尊號表<hi>永貞元年</hi>
臣某言伏以聖王之纂承天位也臣子必竭懇誠獻尊<lb/>
號安敢為佞禮在其中一則以告天地神祗二則以奉<lb/>
宗廟社稷三則以安華夏蠻貊巍巍大稱其可廢乎臣<lb/>
<pb n="KR4h0022_WYG_554-23a"/>
等誠歡誠望頓首頓首伏惟皇帝陛下叶周文之孝徳<lb/>
齊大禹之約身𢎞帝堯之法天過殷湯之解網未逾周<lb/>
月四海將致於時雍甫及元正率土更欣於再造然而<lb/>
神人之願億兆之情有所不安率謂未盡善者以為帝<lb/>
徳廣運而尊號猶<hi>一作獨</hi>闕郊廟備禮而祝嘏無詞凡百<lb/>
競懐華夷屬望臣謹按昔臯陶之頌舜伊尹之頌湯皆<lb/>
臣子至公面揚君父以敷於當代以播於無窮夫豈飾<lb/>
哉率由事實帝王尊號盖漸於此皇家光被四表祖宗<lb/>
<pb n="KR4h0022_WYG_554-23b"/>
烈文時當太和徳崇明號<hi>類表作崇號表徳</hi>耳目所接簡牘斯<lb/>
存稽之於前典則如彼考之於聖朝又如此今龜筮習<lb/>
吉元正戒期當品物惟新之時乃皇上大禮之日陛下<lb/>
交天地饗宗祧隂陽協和動植交暢不建至尊之稱恐<lb/>
違列聖之心所以臣等冒責<hi>集作死</hi>陳聞請上尊號伏惟<lb/>
陛下抑<hi>集作小</hi>謙讓之節安延企之情特詔名儒禮官百<lb/>
寮庶尹詳明故實議崇聖徳則人望允厭神心獲安山<lb/>
川効靈光贊無疆之夀祝史陳信永彰不朽之功臣等<lb/>
<pb n="KR4h0022_WYG_554-24a"/>
蒙國寵榮備位班列無任懇望之至<lb/>
　　　第二表<hi>順宗</hi>
臣某等言臣等再陳丹懇請獻鴻名天心未從伏増隕<lb/>
越<hi>集作隕越無措</hi>臣某等誠惶誠恐頓首頓首謹按堯曰咨爾<lb/>
舜舜曰格爾禹湯曰吾甚武自號曰武王則堯舜禹湯<lb/>
皆當時王者之號也考帝王之故實徴徃聖之憲章允<lb/>
協禮經煥乎圖牒伏惟皇帝陛下允恭克讓約已謙尊<lb/>
參天兩地之功為而不有安上理人之徳置而不論此<lb/>
<pb n="KR4h0022_WYG_554-24b"/>
至哉王言非羣下所能仰望也然臣等伏以為尊號所<lb/>
以類上帝饗祖宗萬人所稱百蠻所仰表聖徳於率土<lb/>
播天聲於無疆臣下請之之謂禮帝王允<hi>集作承</hi>之之謂<lb/>
孝孝大於讓禮光<hi>集作先</hi>於謙百王不刋之典安可得而<lb/>
廢也臣等又以春秋本於五始元者五氣<hi>集作一嵗</hi>之首春<lb/>
者四時之首王者受命之首正月者政教之首郊天大<lb/>
禮者立極之首今天地交泰俯臨元辰正始之美正當<lb/>
其運陛下確違羣願固守謙冲此臣等所以兢惕失圖<lb/>
<pb n="KR4h0022_WYG_554-25a"/>
回<hi>集作徊</hi>惶無措上冒嚴憲敢逃厚責伏乞俯賜<hi>集作垂</hi>天<lb/>
聽察納㣲誠特詔禮官議臣所請揆日推筴虔奉鴻休<lb/>
區區懇誠期<hi>集作敬</hi>盡於此猶恐天光未照三獻無徴彷<lb/>
徨闕庭伏待斧鑕無任聳望之至<lb/>
　　此卷英華所編失年代先後之序今正之<lb/>
　<lb/>
　<lb/>
　<lb/>
<pb n="KR4h0022_WYG_554-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百五十五<lb/>
</p>
<p>
</p>
  </div>
</body>
</text>
</TEI>
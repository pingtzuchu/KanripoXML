<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百六十四</head>
    <p>
<pb n="KR4h0022_WYG_364-1a"/>
欽定四庫全書<lb/>
　文苑英華巻三百六十四　宋　李昉等　編<lb/>
　辯論二<lb/>
　　設漁者對智伯瑶一首　復吾子松說一首<lb/>
　　夀顔子辯一首　　　　私辯一首<lb/>
　　華心一首　　　　　　塞廢井文一首<lb/>
　　祀竈解一首　　　　　春秋决疑十篇<lb/>
　　　設漁者對智伯瑶<hi>集無此字</hi>　　　柳宗元<lb/>
<pb n="KR4h0022_WYG_364-1b"/>
智氏既滅范中行志益大合韓魏圍趙水晉陽智伯瑶<lb/>
乗舟以臨趙且又徃來觀水之所自務速取焉群漁者<lb/>
有一人坐漁智伯恠而<hi>集作之</hi>問焉曰若漁幾何曰臣始<lb/>
漁于河中漁于海今主大兹水臣是以來曰若之漁何<lb/>
如曰臣㓜而好漁始臣之漁于河有魦鱮鱣鰋者不能<lb/>
自食以好臣之餌日收者百焉臣以為小去而之龍門<lb/>
之下伺大鮪焉夫鮪之來也從魴鯉數萬垂涎流沫後<lb/>
者得食焉然其饑也亦返吞其後愈肆其力逆流而上<lb/>
<pb n="KR4h0022_WYG_364-2a"/>
慕為螭龍及夫抵大石亂飛濤折鰭秃翼顛倒頓踣順<lb/>
流而下宛委冒懵環坻溆而不能出嚮之從魚之大者<lb/>
幸而啄食之臣亦徒手得焉猶以為小聞古之漁有任<lb/>
公子者其得益大于是去而之海上北浮于碣石求大<lb/>
鯨焉臣之具未及施見大鯨驅群鮫逐肥魚于渤海之<lb/>
尾震動大海簸掉巨島一啜而食若舟者數十勇而未<lb/>
已貪而不能止北蹙于碣石槁焉嚮之為食者反相與<lb/>
食之臣亦徒手得之<hi>集作焉</hi>猶以為小聞古之漁有太公<lb/>
<pb n="KR4h0022_WYG_364-2b"/>
者其得益大釣而得文王于是捨而來智伯曰今若遇<lb/>
我也如何漁者曰嚮者臣已言其端矣始晉之侈家若<lb/>
欒氏祁氏郤氏羊舌氏以十數不能自保以貪晉國之<lb/>
利而不見其害主之家與五卿嘗裂而食之矣是無異<lb/>
魦鱮鱣鰋也腦流骨腐于主之故鼎可以懲矣然而猶<lb/>
不肯寤又有大者焉若范氏中行氏貪人之土田侵人<lb/>
之勢力慕為諸侯而不見其害主與三卿又裂而食之<lb/>
矣脱其鱗鱠其肉刳其腸㫁其首而棄之鯤鮞遺育莫<lb/>
<pb n="KR4h0022_WYG_364-3a"/>
不備爼豆是無異夫大鮪也可以懲矣然而猶不肯寤<lb/>
又有大者焉吞范中行以益其肥猶以為不足力愈大<lb/>
而求魚愈無饜驅韓魏以為羣鮫以逐趙之肥魚而不<lb/>
見其害貪肥之勢将不止于趙臣見韓魏懼其将及也<lb/>
亦幸主之蹙于晉陽其目動矣而主乃慠然以為咸在<lb/>
机爼之上方磨其舌抑臣有恐焉今輔果舎族而退不<lb/>
肯同禍叚規怨深<hi>集作深怨</hi>而造謀主之不寤臣恐主為大<lb/>
鯨首解于邯郸鬛摧于安邑胷披于上黨尾斷于中山<lb/>
<pb n="KR4h0022_WYG_364-3b"/>
之外而腸流于大陸為鱻藁以充三家子孫之腹臣所<lb/>
以大懼不然主之勇力強大于文王何有智伯不悦然<lb/>
終以不寤于是韓魏與趙合滅智氏其地三分<lb/>
　　　復吾子松說<lb/>
子之疑木膚有恠文與人之賢不肖夀夭貴賤果氣之<lb/>
寓歟為物者裁而為之歟余固以為寓也子不見夫雲<lb/>
之始作乎勃怒衝涌擊石薄木而肆乎空中偃然為人<lb/>
拳然為禽敷舒為林麓嵑<graphic n="KR2083" url="https://raw.githubusercontent.com/kanripo/KR-Gaiji/master/images/KR2083.png" mimeType="image/png"/>為宮室誰其傳<hi>文粹作摶</hi>而斵<lb/>
<pb n="KR4h0022_WYG_364-4a"/>
之者風出洞窟流離百物經清觸濁呼召竅宂與夫草<lb/>
木之儷偶紛羅雕葩剡芒臭朽馨香采色之赤碧白黄<lb/>
皆寓也無裁而為者又何獨疑兹膚之竒詭與人之賢<lb/>
不肖夀夭貴賤参差不齊者哉是固無情不足窮也然<lb/>
有可恨者人或權褒貶黜陟為天子求士者皆學于聖<lb/>
人之道皆又以仁義為的皆曰我知人我知人披辭窺<lb/>
貎逐其聲而覈其所蹈者以升而降其所升恒多䝉瞀<lb/>
禍賊僻邪罔人以自利者其所降率恒多清明沖淳不<lb/>
<pb n="KR4h0022_WYG_364-4b"/>
為害者彼非無情物也非不欲得其升降也然猶反戾<lb/>
若此逾千百年乃一二人幸不出于此者徴之猶無以<lb/>
為告今子不是病而木膚之問為物者有無之疑子胡<lb/>
横訊過詰擾擾焉如此哉<lb/>
　　　夀顔子辯　　　　　　　　皇甫湜<lb/>
土與水火風雜為千品萬殊大凢太虗之中形而有者<lb/>
皆主于土揮而動者皆主于風液而通者皆主于水躍<lb/>
而養者皆主于火天地之與稊米醯雞之與<hi>集作于</hi>應龍<lb/>
<pb n="KR4h0022_WYG_364-5a"/>
雖殊大小必質四者具四者之性然後為一物動焉不<lb/>
動焉抑四者能為質不能為知者也<hi>集作動焉四不動焉四者能質不能</hi>
<hi>知</hi>有虚而靈者合焉以為物知凡四者之合而有也而<lb/>
<hi>一無此字</hi>合乎是為知若角若鱗若飛若走舉為其属不合<lb/>
乎是為無知若草若木若金若石舉為其属最靈者人<lb/>
人之中知為心心之知為神人之生也質乎土風水火<lb/>
而心乎知<hi>集作主</hi>其于死也氣旋乎<hi>集作于</hi>虚而反于土風<lb/>
水火之性各旋其所質固化而無矣若心之知則未知<lb/>
<pb n="KR4h0022_WYG_364-5b"/>
其處焉而人見其質之化也謂知亦從而亡豈不過<hi>集作</hi>
<hi>愚</hi>甚矣哉彼繇心所以知者虚而靈其不可為無也較<lb/>
然矣<hi>三字集作如</hi>其質也游冥而化遷者乎<hi>集作也</hi>夫心猶水<lb/>
也水清則撓而不濁濁則不清<hi>集作撓而濁者不存存則不清</hi>心猶鏡<lb/>
也鏡明則塵埃不止止則不明聖與愚受于<hi>一作乎</hi>初一<lb/>
也聖人瑩其心而濶于<hi>集作窒其</hi>誘是以能照天下之理故<lb/>
其心清而定愚者負其心而薄于外是以閉天下之理<lb/>
故其心塵而結清而定者離其質也玲瓏乎<hi>集作兮</hi>太虚<lb/>
<pb n="KR4h0022_WYG_364-6a"/>
之中動而合則為文王仲尼止而安則必終始<hi>集作始終</hi>天<lb/>
地塵而結者離其質也狂攘乎<hi>集作兮</hi>太虚之中轉而合<lb/>
乎<hi>集作于</hi>有則為禽為獸其于人也為愚為凡于草木者<lb/>
無所不為矣雖欲少安得乎<hi>集作安得于理</hi>推是而言則彭祖<lb/>
為夭而顔子為夀盗跖為殺而比干為終<lb/>
　　　私辯　　　　　　　　　　牛僧孺<lb/>
近古之人所謂私者為<hi>文粹作謂</hi>茍萃<hi>一作牟</hi>于利茍處于逸<lb/>
茍潤其屋者也僧孺以為斯皆小人之私非聖人之私<lb/>
<pb n="KR4h0022_WYG_364-6b"/>
也夫聖賢無私而不自知其私也何者必公其身而私<lb/>
<hi>一作以利</hi>于人是不私一身而使天下私之<hi>一作之私</hi>也胡以言<lb/>
之夫嬰兒見保傅之母則咤然而識非有知而親之利<lb/>
其乳而私之也櫪馬見厮養之夫則奮然而嘶非有知<lb/>
而親之利其芻粟而私之也夫天下之人非復乳孩櫪<lb/>
馬之愚也茍有公其身而利之者孰不利而私之乎故<lb/>
賢君良相必私天下而公其身故天下之人皆私而親<lb/>
之暗君愚臣必公天下而私其身故天下之人皆公而<lb/>
<pb n="KR4h0022_WYG_364-7a"/>
踈之人踈之者多故天下任其亡也親之者多故天下<lb/>
欲其昌也<hi>二十四字文粹作踈之者多天下欲其昌也難矣恐非</hi>昔大禹之手足<lb/>
胼胝是公其身于理水也咎繇之謩明弼諧是公其身<lb/>
于規諫也傅說之對揚王庭是公其身于輔佐也周公<lb/>
之吐握勤儉<hi>文粹作拳</hi>是公其身于禮賢也宣父之作春秋<lb/>
刪詩書是公其身于垂教也故有夏之人思大禹之功<lb/>
有虞之人思臯陶之直有殷之人思傅説之政有周之<lb/>
人思周公之勤有道之人思宣父之教或開國之尊其<lb/>
<pb n="KR4h0022_WYG_364-7b"/>
嗣<hi>一作祠又作道</hi>而私之或建祠崇<hi>文粹作飾</hi>其像而私之至于殷<lb/>
辛之聚財鹿臺是以<hi>一作私</hi>天下之利私于已也故天下<lb/>
公而踈之秦始皇之廢棄諸侯是以天下之爵私于身<lb/>
也故天下亦公而踈之故武王公天下之財而散之而<lb/>
天下之兆庶皆私而親之高皇帝公天下之爵而封之<lb/>
而天下之英雄亦皆私而親之是以自私者人公而亡<lb/>
也自公者人私而昌也夫聖賢非必公其身私在其中<lb/>
不得不公也天下非必私于一人公在其中不得不私<lb/>
<pb n="KR4h0022_WYG_364-8a"/>
也余謂亡國之君亡家之臣亡身之人俱不得私之道<lb/>
也非聖賢之無私也<lb/>
　　　華心　　　　　　　　　　陳　黯<lb/>
大中初年大梁連帥范陽公得大食國人李彦昇薦于<lb/>
闕下天子詔春司考其才二年以進士第名顯然常所<lb/>
賔貢者不得擬或曰梁大都也帥碩賢也受命于華君<lb/>
仰禄于華民其薦人也則求于夷豈華不足稱也耶夷<lb/>
入獨可用也耶吾終有惑于帥也曰帥真薦才而不私<lb/>
<pb n="KR4h0022_WYG_364-8b"/>
其人也茍以地言之則有華夷也以教言之有華夷乎<lb/>
夫華夷者辯在乎心辯<hi>一作夫</hi>心在察其趣嚮有生于中<lb/>
州而行戾乎禮義是形華而心夷也生于夷<hi>一作外</hi>域而<lb/>
行合乎禮義是形夷而心華也若盧綰少卿之叛亡其<lb/>
夷人乎金日磾之忠赤其華人乎由是觀之皆任其趨<lb/>
嚮耳今彦昇也來從海外能以道祈知于帥帥故異而<lb/>
薦之以激夫戎狄俾日月所燭皆歸于文明之化蓋華<lb/>
其心而不以其地也而又夷焉作華心<lb/>
<pb n="KR4h0022_WYG_364-9a"/>
　　　塞廢井文　　　　　　　　杜　牧<lb/>
井廢輒不塞于古無所據<hi>一作稱</hi>今之州府㕔事<hi>一作署</hi>有<lb/>
井廢不塞居第在堂上有井廢亦不塞或匣而䕶之或<lb/>
横木以土<hi>二字文粹作上</hi>覆之至有歳久木朽䧟人以至于死<lb/>
世俗終不塞之不知出何典故而井不可塞井雖列在<lb/>
五祀在都邑中物之小者也若盤庚五遷其都若社稷<lb/>
宗廟尚毁其舊而獨井豈不塞耶古者井田九頃八家<lb/>
環而居之一夫食一頃中一頃樹蔬鑿井而八家共汲<lb/>
<pb n="KR4h0022_WYG_364-9b"/>
之所以藉齊民而重泄地氣以小喻大人身有瘡不醫<lb/>
即死木有瘡久不封即亦死地有千萬瘡于地何如哉<lb/>
古者八家共一井今家有一井或至大家至于四五井<lb/>
十倍多于古地氣漏泄則所産脆薄人生于地内今之<lb/>
人不若古之人渾剛堅一寜不由地氣泄漏哉易曰改<lb/>
邑不改井此取象言安也非井不可塞也天下每州春<lb/>
秋二時天子許抽常所上賦錫宴其刺史及州吏必廓<lb/>
其地為大宇以張其事黄州當是地有古井不塞故為<lb/>
<pb n="KR4h0022_WYG_364-10a"/>
文投之而實以土<lb/>
　　　祀竈解　　　　　　　　　陸龜䝉<lb/>
竈壊煬者請新之既成又請擇吉日以祀告之曰竈在<lb/>
祀典聞之舊矣祭法曰王為群姓立七祀其一曰竈逹<lb/>
于庶人庶士立一祀或立户或立竈飲食之事先自火<lb/>
化以來生民頼之祀之可也説者曰其神居人間伺察<lb/>
小過作譴告者又曰竈鬼以時録人功過上白于天當<lb/>
祀之以祈福祥此近<hi>集作僅</hi>出漢武帝時方士之言耳行<lb/>
<pb n="KR4h0022_WYG_364-10b"/>
之惑耶<hi>集作也</hi>茍行君子之道以謹<hi>集無以/謹二字</hi>養老以<hi>集作而</hi>
慈撫<hi>集作撫字</hi>幼寒同而飽均䘮有哀祭有敬不忘禮以約<lb/>
已不忘樂以和心室闇不欺屋漏不媿雖歳不一祀竈<lb/>
其誣我乎茍為小人之道盡反君子之行父子兄弟夫<lb/>
婦人執一㸑以自餬口専利以飾詐崇姦而樹非雖一<lb/>
歳百祀竈其私我乎天至高竈至下帝至尊嚴鬼至幽<lb/>
仄果能欺而告之是不忠也聴而受之是不明也下不<lb/>
忠上不明又果可以為天帝乎<lb/>
<pb n="KR4h0022_WYG_364-11a"/>
　　　春秋决疑十篇　　　　　　皮日休<lb/>
夫趙盾弑君莒僕弑父春秋顯書其過何則楚公子圍<lb/>
弑其君郟敖子駟弑其君僖公齊人弑其君悼公各以<lb/>
疾赴春秋皆書曰卒評曰人之生也上有天地下<hi>集作次</hi>
有君父君父可弑是無天地也乃生人之大惡有識之<lb/>
宏耻亦由漢書二律無妻母之文聖人所不書是也且<lb/>
趙盾反不討賊董狐謂為弑君莒僕以其寳來奔里革<lb/>
謂其<hi>一作之</hi>弑父斯二者罪名已彰仲尼承彰而書耳斯<lb/>
<pb n="KR4h0022_WYG_364-11b"/>
三逆者<hi>説云子圍鄭人子駟齊人也</hi>弑君以疾赴仲尼非可誣也據<lb/>
赴而書者不忍也故不忍也者耻在其中焉懲在其中<lb/>
焉夫春秋弑君三十六其餘之逆亦據赴而書耳<lb/>
夫趙孟以無辭伐國把伯以夷禮來朝春秋皆貶之曰<lb/>
人曰子何至其罪大者為之隱<hi>謂弑君者</hi>其過小者必以書<lb/>
曰伐國無辭専君之命也君而可專孰有其國得不貶<lb/>
之乎若<hi>集有夫字</hi>罪大者為之隱推亡也其罪小者必以書<lb/>
固存也<lb/>
<pb n="KR4h0022_WYG_364-12a"/>
夫齊茶野幕之弑事起陽生楚靈乾谿之縊禍因常夀<lb/>
而春秋歸罪于陳乞公子比者<hi>齊之陳乞楚之公子比</hi>不其逺乎<lb/>
曰野幕之弑罪歸陳乞陽生之罪可知矣乾谿之縊罪<lb/>
歸子比常夀之罪可知矣春秋之㫖譬酷吏决獄髠鉗<lb/>
之刑尚猶不捨刀鋸之僇何自而逃<lb/>
夫齊桓救衛不書狄滅晉文召王而云狩于河陽曰狄<lb/>
實滅衛因桓救而獲全斯不滅矣文實召王因王來而<lb/>
稱狩斯不召矣茍桓不能救衛文不能匡王必書狄滅<lb/>
<pb n="KR4h0022_WYG_364-12b"/>
衛晉人召天王于河陽矣故春秋之時滅人國者衆救<lb/>
人國者鮮仲尼旌其䘏患也背<hi>文粹作侮</hi>周者衆朝周者鮮<lb/>
仲尼旌于<hi>一作其</hi>勤王也<lb/>
夫哀八年及十三年公再與吳盟皆不書<hi>八年註云不書盟耻吴夷</hi>
<hi>十三年註云盟不書諸侯耻之故不錄也</hi>桓二年公及戎盟于唐則書曰吴<lb/>
實華族其道夷也以强要盟不曰夷乎戎實夷族其道<lb/>
華也以道好盟不曰華乎故耻而不書懲也以戎而書<lb/>
勸也<lb/>
<pb n="KR4h0022_WYG_364-13a"/>
夫桓二年書曰宋華督弑其君與夷及其大夫孔父僖<lb/>
十年又書曰里克弑其君卓及其大夫荀息夫君者稱<lb/>
弑也而云及者是君臣無别也曰弑之者罪臣下也夫<lb/>
孔父以奪室見殺荀息以立君被誅是無辜之怨<hi>一作死</hi>
是以及<hi>一作反</hi>褒之者<hi>一作/也</hi>何自臣及君也<hi>一作君及臣者</hi>蓋貶<lb/>
華父與里克也俾孔父之死如與夷之死荀息之死如<lb/>
卓子之死及之者貴之也<lb/>
夫姜氏滛奔子般夭酷魯之醜也諱之可也至如公送<lb/>
<pb n="KR4h0022_WYG_364-13b"/>
晉塟為齊所止為邾所敗皆諱之者何曰周之有塟魯<lb/>
送可也如晋以盟主而臣魯諱之者諱乎以諸侯而事<lb/>
諸侯也諸侯有過則削地有逆則夷宗齊魯一體諱之<lb/>
者諱乎以諸侯而止于諸侯也夫天下有道小國事大<lb/>
國邾小國也而魯大國也諱之者諱乎以大國而敗于<lb/>
小國也<lb/>
夫定<hi>一有公字</hi>六年鄭滅許以許男歸而哀元年又書許男<lb/>
與楚圍蔡曰鄭實滅許而後或復之當復之時其赴不<lb/>
<pb n="KR4h0022_WYG_364-14a"/>
至于魯故不書耳凡國有來赴者雖小必書宋之六鷁<lb/>
退飛是也國無來赴雖大亦闕晉之滅狄滅霍滅魏是<lb/>
也夫楚實滅陳後復封之狄實滅衛後復全之斯亦許<lb/>
之類是也<lb/>
夫春秋之㫖獲君曰止誅臣曰刺殺其大夫執我行人<lb/>
鄭棄其師隕石宋五<hi>其事出竹書紀年鄭棄其師出璅語也</hi>若斯者即古<lb/>
史之全文也奚在其筆削乎曰仲尼因魯史而脩春秋<lb/>
足明不誣于人也又曰知我者亦以春秋罪我者亦以<lb/>
<pb n="KR4h0022_WYG_364-14b"/>
春秋其是之謂乎若揚子之草𤣥其數則易其文則𤣥<lb/>
是也<lb/>
夫宋襄執滕子而誣之以得罪春秋則承赴而書何至<lb/>
魯之君也弑者五逐者二<hi>弑者隱閔般赤惡逐者昭襄也</hi>竝闕而不書<lb/>
茍如是懲惡勸善何以為的亂臣賊子何以知懼曰夫<lb/>
仲尼修春秋而依㣲其㫖固有俟爾茍無丘明發决其<lb/>
奥廓通其𤣥亦赴來而責實也非可誣也如自書其魯<lb/>
之弑逐者則魯人攘羊仲尼證之矣<hi>集作也</hi>
<pb n="KR4h0022_WYG_364-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_364-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百六十四<lb/>
</p>
<p>
</p>
  </div>
</body>
</text>
</TEI>
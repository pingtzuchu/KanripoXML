<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百八</head>
    <p>
<pb n="KR4h0022_WYG_208-1a"/>
欽定四庫全書<lb/>
　文苑英華巻二百八　　　宋　李昉等　編<lb/>
　樂府十七<lb/>
　　陌上桑三首　　　　　採桑八首<lb/>
　　折楊栁十六首　　　　梅花落十首<lb/>
　　殿前生桂樹一首　　　芳樹十一首<lb/>
　　採蓮十六首　　　　　採菊一首<lb/>
　　採菱三首　　　　　　青青河畔草二首<lb/>
<pb n="KR4h0022_WYG_208-1b"/>
　　　陌上桑　　　　　　　　　呉　均<lb/>
嫋嫋陌上桑䕃陌復垂塘長條映白日細葉影<hi>一作隠</hi>鸝<lb/>
黄蠶飢妾復思拭淚且提筐故人去如<hi>一作寕知</hi>此離恨煎<lb/>
人腸<lb/>
　　　同前　　　　　　　　　　王　筠<lb/>
人傳陌上桑未曉已含光重重相䕃映軟弱<hi>一作軟軟</hi>自芬<lb/>
芳秋胡始倚<hi>一作停</hi>馬羅敷未滿筐春蠶朝已老<hi>一作伏</hi>安<lb/>
得乆彷徨<lb/>
<pb n="KR4h0022_WYG_208-2a"/>
　　　同前　　　　　　　　　　李　白<lb/>
遊女緗綺衣春還事蠶作五馬如花飛青絲結金絡不<lb/>
知誰家子調笑來相謔妾本秦羅敷玉顔艶名都緑條<lb/>
映素手採桑向城隅使君且不顧况復論秋胡寒螿愛<lb/>
碧草鳴鳳棲青梧託心自有處但怪旁人愚徒勞<hi>一作令</hi>
白日暮高駕空踟蹰<lb/>
　　　採桑　　　　　　　　　梁簡文帝<lb/>
春色映空來先發水<hi>一作院</hi>邉梅細萍重疊長新花歴亂<lb/>
<pb n="KR4h0022_WYG_208-2b"/>
開連理傍淇水<hi>一作連珂往淇上</hi>接幰至藂臺藂臺可憐妾當<lb/>
窓望飛蝶忌跌行衫領熨斗成裙攝<hi>一作裭攝又作裾攝</hi>下牀着<lb/>
珠珮捉鏡安花鑷薄晩畏蠶飢競採春桑葉寄語採桑<lb/>
伴訝今春日短枝髙手不及葉細籠難滿年年<hi>一作年少</hi>將<lb/>
使君歴亂遣相聞欲知琴裏意還贈錦中文何當照梁<lb/>
日還作入山雲重門皆已閉方知客留袂可憐黄金絡<lb/>
復似青絲繫必也為人持誰令畏夫壻<lb/>
　　　同前　　　　　　　　　　傅　縡<lb/>
<pb n="KR4h0022_WYG_208-3a"/>
羅敷試採桑出入城南旁裙裾<hi>一作綺裾</hi>映珠珥絲籠<hi>一作繩</hi>
提玉筐度身攀葉聚聳腕及枝長空勞使君問自有侍<lb/>
中郎<lb/>
　　　同前　　　　　　　　　　張正見<lb/>
春樓曙鳥驚蠶妾候初晴迎風金珥落白日玉釵明徙<lb/>
顧移籠影攀鈎動釧聲葉髙知手弱枝軟覺身輕人多<lb/>
羞借問年少却逄迎恐疑夫壻逺聊復答専城<lb/>
　　　同前　　　　　　　　　　劉　邈<lb/>
<pb n="KR4h0022_WYG_208-3b"/>
倡妾<hi>一作女</hi>不勝愁結束下青樓逐伴西城路相携南陌<lb/>
頭葉盡時移樹枝髙乍易鈎絲繩挂<hi>一作提</hi>且脫金籠寫<lb/>
仍<hi>一作復</hi>收蠶飢日欲暮誰<hi>一作詎</hi>為使君留<lb/>
　　　同前　　　　　　　　　　沈君攸<lb/>
南陌落光移蠶妾畏桑萎逐便牽低葉争多避小枝摘<lb/>
駛籠行滿攀髙腕欲疲看金怯舉意求心自可知<lb/>
　　　同前　　　　　　　　　　劉希夷<lb/>
楊栁送行人青青入西秦秦家採桑女樓上不勝春盈<lb/>
<pb n="KR4h0022_WYG_208-4a"/>
盈㶚池<hi>一作水</hi>曲歩歩春芳緑紅臉曜明珠絳唇含白玉<lb/>
廻首渭橋東遥憐樹色同青絲映日落<hi>一作嬌落日</hi>緗綺弄<lb/>
春風携籠長歎息逶遲<hi>一作迤</hi>戀春色看花若有情倚樹<lb/>
疑無力薄暮思悠悠使君南陌頭相逄不相識歸去夣<lb/>
青樓<lb/>
　　　同前　　　　　　　　　　李彦逺<hi>一作暉</hi>
採桑畏日高不待春眠足攀條有餘態那矜<hi>一作憐</hi>貎如<lb/>
玉千金豈不贈五馬空躑躅何以變真性幽篁雪中緑<lb/>
<pb n="KR4h0022_WYG_208-4b"/>
　　　同前　　　　　　　　　　江　遵<lb/>
為報踟蹰陌上郎蠶飢日晩妾心忙本來若愛黄金好<lb/>
不肯携籠自採桑<lb/>
　　　折楊栁　　　　　　　　梁簡文帝<lb/>
楊栁亂如絲攀折上春時葉密鳥飛礙風輕花落遲城<lb/>
髙短簫發林空畫角悲曲中别無<hi>一作無别</hi>意併為<hi>一作是</hi>一<lb/>
相思<lb/>
　　　同前　　　　　　　　　梁孝元帝<lb/>
<pb n="KR4h0022_WYG_208-5a"/>
巫山<hi>一作山髙</hi>巫峽長垂栁復垂楊同心且<hi>一作宜</hi>同折故人<lb/>
懐故鄉山似蓮花艶流如明月光寒夜猿聲徹逰子淚<lb/>
沾裳<lb/>
　　　同前　　　　　　　　　　徐　陵<lb/>
嫋嫋河堤樹依依魏主營江陵有舊曲洛下作新聲妾<lb/>
對長楊苑君登髙栁城春還應共見蕩子太無情<lb/>
　　　同前　　　　　　　　　　岑敬之<lb/>
將軍始見知細桞繞營垂懸絲拂城轉飛絮上宫吹塞<lb/>
<pb n="KR4h0022_WYG_208-5b"/>
門交度葉谷口暗横枝曲城攀折處惟言怨别離<lb/>
　　　同前　　　　　　　　　　王　瑳<lb/>
塞外無春色上林桞已黄枝影侵宫暗葉彩亂星光陌<lb/>
頭藏戲鳥樓上掩新粧攀折思為贈心期别路長<lb/>
　　　同前　　　　　　　　　　江　緫<lb/>
萬里音書絶千條楊桞結不誤<hi>一作悟</hi>倡園花遥同故里<lb/>
<hi>一作天嶺</hi>雪春心自浩蕩春樹聊攀折共此依依情無奈年<lb/>
年别<lb/>
<pb n="KR4h0022_WYG_208-6a"/>
　　　同前　　　　　　　　　　楊　炯<lb/>
邉地迷<hi>一作遥</hi>無極征夫去不還秋容彫翠羽别淚損紅<lb/>
顔望斷流星驛心馳明月關藁砧何處在楊桞自堪攀<lb/>
　　　同前　　　　　　　　　　盧照隣<lb/>
倡樓啓曙扉園桞正依依鶯<hi>一作鳥</hi>啼知嵗隔條變識春<lb/>
歸露葉凝愁黛<hi>一作啼臉</hi>風花落<hi>一作/亂</hi>舞衣攀折將安<hi>一作聊將</hi>
寄軍中音<hi>一作書</hi>信稀<lb/>
　　　同前　　　　　　　　　　沈佺期<lb/>
<pb n="KR4h0022_WYG_208-6b"/>
玉窓朝日映羅帳春風吹拭淚攀楊栁長條匝地垂白<lb/>
花飛歴亂黄鳥度参差妾自肝腸斷旁人那得知<lb/>
　　　同前　　　　　　　　　　鄭　愔<lb/>
青栁映紅顔黄雲蔽紫關傳聞邉信出枝葉為君攀舞<lb/>
腰愁欲斷春心望不還風花亂成雪羅綺淚斑斑<lb/>
　　　同前　　　　　　　　　　喬知之<lb/>
可憐濯濯春楊桞攀折將來就纎手妾容與此同盛衰<lb/>
何必君恩能獨乆<lb/>
<pb n="KR4h0022_WYG_208-7a"/>
　　　同前　　　　　　　　　　張九齡<lb/>
纎纎折楊栁持取寄情人一枝何足貴憐是故園春遲<lb/>
景那能乆流芳不及新更愁征戍客容鬢老邉塵<lb/>
　　　同前　　　　　　　　　　魚𤣥機<lb/>
朝朝送别泣花鈿折盡春風楊桞烟願得西山無樹木<lb/>
免教人作淚懸懸<lb/>
　　　同前三首　　　　　　　　王貞白<lb/>
枝枝交影鎖長門嫩色曾沾雨露恩鳳輦不來春欲盡<lb/>
<pb n="KR4h0022_WYG_208-7b"/>
空留鸎語到黄昏<lb/>
　　　二<lb/>
水殿年年占早芳柔條風裏御爐香如今萬乗多巡狩<lb/>
輦路無隂緑草長<lb/>
　　　三<lb/>
嫩葉初齊不耐寒和寒時拂玉欄干征人去日曾攀折<lb/>
泣雨傷春翠黛殘<lb/>
　　　梅花落　　　　　　　　　吳　均<lb/>
<pb n="KR4h0022_WYG_208-8a"/>
終冬十二月寒風西北吹獨有梅花落飄蕩不依枝流<lb/>
連逐霜彩散漫下氷澌何當與春日共映芙蓉池<lb/>
　　　同前二首　　　　　　　　徐　陵<lb/>
臘月正月早驚春衆花未發梅花新可憐芬芳臨玉臺<lb/>
朝攀晩折還復開長安年少<hi>一作年小</hi>多輕薄兩兩常唱梅<lb/>
花落滿酌金杯<hi>一作巵</hi>催玉柱落梅樹下宜歌舞金谷萬<lb/>
株連綺甍梅花宻處蔵嬌鸎桃李佳人欲相照摘葉牽<lb/>
花來並笑楊栁條青樓上輕梅花色白雪中明横笛短<lb/>
<pb n="KR4h0022_WYG_208-8b"/>
簫悽復切<hi>一作咽</hi>誰知柏梁聲不絶<lb/>
　　　二<lb/>
對户一株梅新花屢發材<hi>一作落故栽</hi>燕拾還蓮井風吹上<lb/>
鏡臺倡家愁思妾樓上獨徘徊啼㸔竹葉錦笑<hi>一作篸</hi>罷<lb/>
未能<hi>一作成</hi>裁<lb/>
　　　同前　　　　　　　　　　陳後主<lb/>
春<hi>一作金</hi>砌落芳梅飄飄上鳳臺拂粧疑粉散逐溜似萍<lb/>
開映日花光動迎風香氣來佳人早挿髻試立且徘徊<lb/>
<pb n="KR4h0022_WYG_208-9a"/>
　　　同前　　　　　　　　　　張正見<lb/>
芳梅映雲<hi>一作雪</hi>野發早覺寒侵落逺香風急飛多花徑<lb/>
深周人歎初摽魏帝指前林邉城少灌木折此自悲吟<lb/>
　　　同前二首　　　　　　　　江　緫<lb/>
摽<hi>一作縹</hi>色動風香羅生枝已長妖姬堕馬鬢未插江南<lb/>
璫轉袖花紛落春衣共有芳<hi>一作光</hi>羞作秋胡婦獨採江<lb/>
<hi>一作城</hi>南桑<lb/>
　　　二<lb/>
<pb n="KR4h0022_WYG_208-9b"/>
胡地少春來三年驚落梅偏疑粉蝶散乍似雪花開可<lb/>
憐香氣歇可惜風相摧金鏡且莫頋玉笛幸徘徊<lb/>
　　　同前　　　　　　　　　　楊　烱<lb/>
窓外一株梅寒花五出開影随朝日逺香逐便風來泣<lb/>
對銅鈎幛愁看玉鏡臺行人斷消息春恨幾徘徊<lb/>
　　　同前　　　　　　　　　　盧照隣<lb/>
梅院<hi>一作嶺</hi>花初發天山雪未開處處疑花滿花邉似雪<lb/>
迴因風入舞袖雜粉向粧臺匈奴㡬萬里春至不知來<lb/>
<pb n="KR4h0022_WYG_208-10a"/>
　　　同前　　　　　　　　　　劉方平<lb/>
新嵗梅芳盡<hi>一作芳梅樹</hi>繁花<hi>一作苞</hi>四面同春風吹漸落一<lb/>
夜㡬枝空少婦今如此長城恨不窮莫將遼海雪來此<lb/>
後庭中<lb/>
　　　殿前生桂樹　　　　　　　陳　陶<lb/>
僊娥玉宫秋夜明桂枝拂檻參差瓊香風下天漏丁丁<lb/>
牛渚翠梁横淺清羽帳不眠恨吹笙棲鳥暗驚僊子落<lb/>
歩月鬃雲堕金雀蕙樓凉簟翠波空銀縷香寒鳳凰薄<lb/>
<pb n="KR4h0022_WYG_208-10b"/>
東海即為郎斟酌綺疏長懸七星杓<lb/>
　　　芳樹　　　　　　　　　　梁元帝<lb/>
芬芳君子樹交柯御宿園桂影含秋色<hi>一作随秋月</hi>桃花<hi>一作</hi>
<hi>色</hi>染春源落英逐風聚輕香帯蘂翻藂枝臨北閣灌木<lb/>
隠南軒交讓良宜重成蹊何用言<lb/>
　　　同前　　　　　　　　　　沈　約<lb/>
發蕚九華隈開跗塞路<hi>一作露塞</hi>側氛氲非一香參差多異<lb/>
色宿昔寒颷舉摧殘不可識霜雪交横至對之長歎息<lb/>
<pb n="KR4h0022_WYG_208-11a"/>
　　　同前　　　　　　　　　　費　昶<lb/>
幸被夕風吹屢得朝光照枝低<hi>一作偃</hi>疑欲舞花開似含<lb/>
笑長夜路悠悠所思不可召行人早旋返賤妾猶年<hi>一作</hi>
<hi>年猶</hi>少<lb/>
　　　同前　　　　　　　　　　顧野王<lb/>
上林通建章雜樹遍林芳日影桃蹊色風吹梅逕香幽<lb/>
山桂葉落馳道栁條長折榮遺路逺用表莫相忘<lb/>
　　　同前　　　　　　　　　　張正見<lb/>
<pb n="KR4h0022_WYG_208-11b"/>
竒樹舒春苑流芳入綺錢合歡分四照同心彰<hi>一作影</hi>萬<lb/>
年香浮佳氣裏葉映彩雲前欲識揚雄賦金<hi>一作含</hi>玉滿<lb/>
甘泉<lb/>
　　　同前　　　　　　　　　　丘　遲<lb/>
芳葉復莫莫<hi>一作漠漠</hi>嘉實復離離發景傍雲屋凝暉<hi>一作輝</hi>
覆華池輕蜂掇浮頴弱鳥隠深枝一朝容色茂千春長<lb/>
不移<lb/>
　　　同前　　　　　　　　　　盧照隣<lb/>
<pb n="KR4h0022_WYG_208-12a"/>
芳樹本多竒年華復在斯結翠成新幄開紅滿故<hi>一作舊</hi>
枝風歸花歴亂日度影参差容色朝朝落思君君不知<lb/>
　　　同前　　　　　　　　　　徐彦伯<lb/>
玉花珍簟上金縷<hi>一作鏤</hi>畫屏開曉月憐筝柱春風憶鏡<lb/>
臺筝柱春風吹曉月芳樹落花朝暝歇藁砧刀頭未有<lb/>
時攀條拭淚坐相思<lb/>
　　　同前　　　　　　　　　　符子珪<lb/>
芳樹宜三月曈曈艶綺年香交珠箔氣隂占緑庭烟小<lb/>
<pb n="KR4h0022_WYG_208-12b"/>
葉風吹長繁花露濯鮮遂令穠李兒折取簮花鈿<lb/>
　　　同前　　　　　　　　　　李叔卿<lb/>
春看玫瑰樹西隣即宋家門深重暗葉墻近度飛花影<lb/>
拂桃隂淺香傳李逕斜靚粧愁日暮流涕向窓紗<lb/>
　　　同前　　　　　　　　　　羅　隠<lb/>
細蕚<hi>一作蘂</hi>慢逐風暖香閒破鼻青帝固有心時時漏天<lb/>
意<hi>一作動人意</hi>去年髙枝猶壓地今年低枝已顦顇吾所以<lb/>
見造化之權變通之理春夏作頭秋冬為尾循環反覆<lb/>
<pb n="KR4h0022_WYG_208-13a"/>
無終已<hi>一作反復無窮已</hi>人生長短同一軌若使威可以制力<lb/>
可以止則秦皇不肯歛手下沙丘孟賁不合低頭入蒿<lb/>
里伊人强猛猶如此顧我勞生何足恃但願我開素袍<lb/>
傾緑蟻陶陶兀兀大醉於清宵<hi>一作青冥</hi>白晝間任他上是<lb/>
天下是地<lb/>
　　　採蓮　　　　　　　　　梁簡文帝<lb/>
採蓮歸緑水好沾衣桂舟蘭橈浮江花<hi>一作碧水</hi>江花玉面<lb/>
兩相似蓮踈藕折香風起香風起白日低採蓮曲使君<lb/>
<pb n="KR4h0022_WYG_208-13b"/>
迷<lb/>
　　　同前二首　　　　　　　　吳　均<lb/>
採蓮渚窈窕舞佳人遊戱五湖採蓮歸發花田葉芳襲<lb/>
衣為君艶<hi>一作濃</hi>歌世所希世所希有如玉江南弄採蓮<lb/>
曲<lb/>
　　　二<hi>作採菱曲</hi>
菱歌女觧珮戱江陽江陽稚女珠腕繩金翠低眉<hi>一作摇首</hi>
紅顔興桂棹容與歌採菱歌採菱心未移<hi>一作怡</hi>翳羅袖<lb/>
<pb n="KR4h0022_WYG_208-14a"/>
望所思<lb/>
　　　同前　　　　　　　　　　李康成<lb/>
採蓮去月沒春江曙翠釵<hi>一作鈿</hi>紅袖水中央青荷蓮子<lb/>
雜衣香雲起風生歸路長歸路長那得乆各廻船兩摇<lb/>
手<lb/>
　　　同前　　　　　　　　　　王　勃<lb/>
採蓮歸緑水芙蓉衣秋風起浪鳬鴈飛桂棹蘭橈下長<lb/>
浦羅裙玉腕摇輕櫓葉嶼花潭極望平江謳越吹相思<lb/>
<pb n="KR4h0022_WYG_208-14b"/>
苦相思苦佳期不可駐塞外征夫猶未還江南採蓮今<lb/>
已暮今已暮採蓮花渠今那必盡倡家官道城南把桑<lb/>
葉何如江上採蓮花蓮花復蓮花花葉何重疊葉翠本<lb/>
羞眉花紅强如頰佳人不在茲<hi>一作茲期</hi>悵望别離時牽花<lb/>
憐共蔕折藕愛連絲故情無<hi>一作何</hi>處所新物徒華滋不<lb/>
惜西津交珮解還羞北海鴈書遲採蓮歌有節採蓮夜<lb/>
未歇正逄浩蕩江上風<hi>一有又值徘徊江上月</hi>徘徊蓮浦夜相逄<lb/>
吴姬越女何丰茸共問寒光千里外征客關山路<hi>一作更</hi>
<pb n="KR4h0022_WYG_208-15a"/>
幾重<lb/>
　　　同前　　　　　　　　　　閻朝隠<lb/>
採蓮女採蓮舟春日春江碧水流蓮花<hi>一作衣</hi>承玉釧蓮<lb/>
刺罥銀鈎薄暮歛容歌一曲氛氲香氣滿汀洲<lb/>
　　　同前　　　　　　　　　　鄭　愔<lb/>
錦䋏沙棠艦羅帶石榴裙緑縹采荷芰清江日稍曛魚<lb/>
鳥争唼喋花木相芬氛不覺芳洲暮棹歌處處聞<lb/>
　　　同前　　　　　　　　　　徐元之<lb/>
<pb n="KR4h0022_WYG_208-15b"/>
越艶荆姝慣採蓮蘭橈畫檝滿長川秋來江水澄如練<lb/>
映水紅粧如可見此時蓮浦珠翠光此日荷風羅綺香<lb/>
纎手周遊不蹔息紅英爛漫殊未極夕鳥棲林人欲稀<lb/>
長歌哀怨採蓮歸<lb/>
　　　同前　　　　　　　　　　張敬徽<lb/>
逰女泛江晴蓮紅水復清競多愁日暮争疾畏船傾波<lb/>
動疑釵落風生覺袖輕相看未盡意歸浦棹歌聲<lb/>
　　　同前　　　　　　　　　　賀知章<lb/>
<pb n="KR4h0022_WYG_208-16a"/>
稽山罷霧欝嵳峩鏡水無風也自波莫言春度芳菲盡<lb/>
别有中流採芰荷<lb/>
　　　同前　　　　　　　　　　李　白<lb/>
若邪溪邉<hi>一作傍</hi>採蓮女笑隔荷花共人語日照紅<hi>一作新</hi>
粧水底明風飄羅<hi>一作香</hi>袖空中舉㟁上誰家逰冶郎三<lb/>
三五五映垂楊紫騮嘶入落花去對此踟蹰空斷腸<lb/>
　　　同前　　　　　　　　　　儲光羲<lb/>
淺渚荷<hi>一作荇</hi>花繁深塘菱<hi>一作/潭菱</hi>葉踈獨往方自獲<hi>一作得</hi>
<pb n="KR4h0022_WYG_208-16b"/>
耻邀淇上姝廣江無阡陌<hi>一作街陌</hi>大澤絶方隅浪中海童<lb/>
語流下鮫人居春荻<hi>一作鴈</hi>時隠舟新荷<hi>一作萍</hi>復滿湖采<lb/>
采乗日暮不思賢與愚<lb/>
　　　同前　　　　　　　　　　李　頎<lb/>
越溪女越溪蓮齊菡蓞雙嬋姢嬉遊向何處採摘且同<lb/>
船浩唱發容與清波生漪漣時逄島嶼泊㡬伴鴛鴦眠<lb/>
襟袖既盈溢馨香亦相傳薄暮歸去來苧蘿生碧烟<lb/>
　　　同前　　　　　　　　　　張　朝<lb/>
<pb n="KR4h0022_WYG_208-17a"/>
朝出沙頭日正紅晩來雲起半江中頼逄隣女曽相識<lb/>
並著蓮舟不畏風<lb/>
　　　同前　　　　　　　　　　楊　衡<lb/>
凝鮮霧渚夕陽艶緑波風魚逰乍散藻露重稍欹紅楚<lb/>
客傷暮節吴娃泣敗藂促令芳本固寧望雪霜中<lb/>
　　　同前　　　　　　　　　　方　干<lb/>
採蓮女兒避殘熱隔夜相期侵早發指剥春葱腕似雪<lb/>
畫橈輕撥蒲根月蘭舟遲速有輸贏先到河灣賭何物<lb/>
<pb n="KR4h0022_WYG_208-17b"/>
纔到河灣分首去散在花間不知處<lb/>
　　　採菊　　　　　　　　　梁簡文帝<lb/>
日精麗草散秋株洛陽小婦絶妍姝相喚提筐採菊珠<lb/>
朝起露濕沾羅襦東方千騎從驪駒更不下山逄故夫<lb/>
　　　採菱女　　　　　　　　　費　昶<lb/>
妾家五湖口采菱五湖側玉靣不關粧<hi>一作翠</hi>雙眉本青<lb/>
色日斜天欲暮風生浪未息宛在水中央空作兩相憶<lb/>
　　　同前　　　　　　　　　　劉禹錫<lb/>
<pb n="KR4h0022_WYG_208-18a"/>
白馬湖秋日紫光菱如錦綵鴛鴦翔<hi>一作白馬湖平秋日光紫菱如錦綵</hi>
<hi>鴛翔</hi>盪舟逰女滿中央採菱不顧馬上郎争多逐勝紛相<lb/>
向時轉蘭橈破輕浪長鬟弱袂動參差釵影釧紋<hi>一作文</hi>
浮蕩漾笑語哇咬顧晩暉蓼花緑<hi>一作縁</hi>㟁扣船<hi>一作舷</hi>歸<lb/>
歸來共到市橋歩野蔓繫船萍惹<hi>一作滿</hi>衣家家竹樓臨<lb/>
廣陌下有連檣多估客携觴薦芰夜經過醉蹋大堤相<lb/>
應歌屈平祠下沅江水月照寒波白烟起一曲南音此<lb/>
地聞長安北望三千里<lb/>
<pb n="KR4h0022_WYG_208-18b"/>
　　　同前<lb/>
白日期何去青春只自矜艶歌呈幾曲江畔採新菱望<lb/>
浦思同濟輕舟喜共乗翠<hi>一作葉</hi>將眉比色聲與調相應<lb/>
蕩漾㣲波散清泠逺水澄更看池際影若對玉壺氷<lb/>
　　　青青河畔草　　　　　　　何　遜<lb/>
春蘭已應好折花望逺道秋夜苦復長抱枕向空牀吹<lb/>
臺下促節不言於此别歌筵掩團扇何時一相見絃絶<lb/>
猶依軫葉落裁下枝即此雖云别方我未成離<lb/>
<pb n="KR4h0022_WYG_208-19a"/>
　　　同前　　　　　　　　　　沈　約<lb/>
漠漠牀上塵心中憶故人故人不可憶中夜長歎息歎<lb/>
息想容儀不言長别離别離稍已乆空牀寄杯酒<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_208-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二百八<lb/>
</p>
<p>
</p>
  </div>
</body>
</text>
</TEI>
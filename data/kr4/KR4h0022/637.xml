<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百三十八</head>
    <p>
<pb n="KR4h0022_WYG_637-1a"/>
欽定四庫全書<lb/>
　文苑英華巻六百三十八　　宋　李昉等　編<lb/>
　薦舉上<lb/>
　　南海舉給事中穆質自代狀一首<lb/>
　　舉杭州刺史韋臯自代狀一首<lb/>
　　桂州舉前容管經畧使嚴公素自代狀一首<lb/>
　　舉韋况自代充太子賔客狀一首<lb/>
　　舉楊憑自代充兵部侍郎狀一首<lb/>
<pb n="KR4h0022_WYG_637-1b"/>
　　舉崔邠充太常寺卿狀一首<lb/>
　　舉崔邠充自代禮部尚書狀一首<lb/>
　　薦道州刺史吕温狀一首<lb/>
　　薦昭州刺史張愻狀一首<lb/>
　　薦劉孟脩狀一首<lb/>
　　奏薛芳充支使狀一首<lb/>
　　薦李晏韋楚狀二首<lb/>
　　代人舉蒋係自代狀一首<lb/>
<pb n="KR4h0022_WYG_637-2a"/>
　　代人舉周敬復自代狀一首<lb/>
　　　南海舉給事中穆質自代狀　馬　㹅<lb/>
右臣伏見前件官才畧過人清貞出衆早居省闥鬰有<lb/>
政聲官叙已髙時望仍重爰自出牧美績尤彰正直不<lb/>
回沉毅能斷伏<hi>一作特</hi>乞以臣官授之於質則必能鎮靜<lb/>
方域輯和蕃戎臣之才能誠所不逮官謗易召榮福難<lb/>
叨伏希聖慈允茲誠請則君無妄授之義臣無虚受之<lb/>
名不勝懇切愧靦之至<lb/>
<pb n="KR4h0022_WYG_637-2b"/>
　　　舉杭州刺史韋臯自代狀　　裴　晃<lb/>
右臣在福建與韋臯鄰近諳其為政甚得人心逃亡悉<lb/>
歸逺近皆悅頃在京兆以公造出官今領餘杭以治行<lb/>
髙第馮異漢之名将初為赤眉所敗俄又大勝光武降<lb/>
璽書勞曰昔雖垂趐回谿今乃奮翼澠池可謂失之東<lb/>
隅收之桑榆矣臣以為韋臯之功亦馮異之比往雖小<lb/>
失今亦大理陛下既捨其過而使之則必<hi>必一作人心</hi>激勵<lb/>
其氣有倍匹夫一言相為而死况君臣之義誰不感恩<lb/>
<pb n="KR4h0022_WYG_637-3a"/>
　　　桂州舉前容管經畧使嚴公素自代狀<lb/>
　　　　　　　　　　　　　　　李　渤<lb/>
右臣伏凖建中元年正月五日制觀察使上後三日舉<lb/>
一人自代者前件官曽任容管經畧使行朝廷威恩得<lb/>
蠻夷畏愛可以備方隅之任㹅亷察之權使其處臣之<lb/>
官代臣之職必能獷悍柔服谿洞乂安伏乞聖慈允臣<lb/>
所薦臣某不任誠懇之至<lb/>
　　　舉諫義大夫韋况<hi>集本有全銜英華不録</hi>自代充太子賔<lb/>
<pb n="KR4h0022_WYG_637-3b"/>
　　　客狀　　　　　　　　　　權徳輿<lb/>
右伏凖建中元年正月五日制常叅官上後三日舉一<lb/>
人以自代者前件官含和抱素晏息道樞循性履方逺<lb/>
跡聲利徴拜諫列乞歸故山實有古風可𢎞<hi>集作司</hi>教本<lb/>
伏以賔䕶之任道徳所宜不嬰事物時謂清重正職員<lb/>
於三品列商皓於四人豈臣小生忽據尊秩久於塵玷<lb/>
自速愆尤過䝉恩私猶處優禮俯仰慙灼上負聦明賦<lb/>
禄命官必歸耆碩以臣負罪非所克堪推賢讓能朝有<lb/>
<pb n="KR4h0022_WYG_637-4a"/>
恒制大僚厚徳慶洽時情謹録奏聞謹奏<lb/>
　　　舉散騎常侍楊慿<hi>同前</hi>自代充兵部侍郎狀<lb/>
　　　　　　　　　　　　　　　前　人<lb/>
右伏凖建中元年正月五日制常叅官上後三日舉一<lb/>
人以自代者前件官曠度偉才明誠直道卓爾山立不<lb/>
隨波流自踐朝倫時推公器話言形於風槩聲猷發於<lb/>
事業庶政根本在於南宫臣以庸虚五賛其職慿積望<lb/>
實未階茲選物議時情共知不可輙量力以循分期類<lb/>
<pb n="KR4h0022_WYG_637-4b"/>
能以審官庶允至公以明朝典謹録奏聞謹奏<lb/>
　　　舉吏部侍郎崔邠<hi>同前</hi>充太常卿狀<lb/>
　　　　　　　　　　　　　　　前　人<lb/>
右伏凖建中元年正月五日制常叅官上後三日舉一<lb/>
人以自代者前件官才茂識精密靜𢎞逺<hi>集作逹</hi>久於右<lb/>
掖再履南宫儀曹取士聲實不惑少<hi>集作小</hi>宰掄材流品<lb/>
皆叙伏以奉常典禮首冠羣卿古今盛選不可虚授以<lb/>
臣愚薄累奉恩榮前後職官無非濫忝逮今奨命尤懼<lb/>
<pb n="KR4h0022_WYG_637-5a"/>
非宜将可以叶和人神祗肅郊祀跡邠公望當處大僚<lb/>
循分讓能朝有彛典謹録奏聞謹奏<lb/>
　　　舉太常寺卿崔邠<hi>同前</hi>自代充禮部尚書狀<lb/>
　　　　　　　　　　　　　　　前　人<lb/>
右件官器行端茂文學𢎞深自中書舍人歴代禮部吏<lb/>
部二侍郎太常卿皆與臣交代諳其政事伏凖建中元<lb/>
年正月五日制常叅官上後三日舉一人以自代者臣<lb/>
頃待罪非據首尾四年無補休明合當譴黜聖慈寛宥<lb/>
<pb n="KR4h0022_WYG_637-5b"/>
猶守本官受恩之日惶駭失次乂䝉特令宰臣奉宣進<lb/>
止奨飾慰喻至于再三謂臣更無罪過恐臣妄有憂懼<lb/>
承命震灼感入肺肝宰臣退免未有斯比實當怵惕之<lb/>
際再沐生成之恩臣以違奏近侍不合申謝慮煩省覽<lb/>
不敢拜章輙因舉代之時特荷非常之澤况宗伯秩禮<lb/>
選任重難以邠代臣實允公望謹録奏聞謹奏<lb/>
　　　代李中丞薦道州刺史吕温狀<lb/>
　　　　　　　　　　　　　　　温自作<lb/>
<pb n="KR4h0022_WYG_637-6a"/>
右臣伏以前件官操履有恒吏事精舉處繁簡肅辯獄<lb/>
詳明尤於撫綏實著効績今道州賦稅畢集流亡盡歸<lb/>
䖍奉公程日至清淨委心於理古人不如衡州凋弊累<lb/>
年常積逋欠實籍財用以安疲黎伏望除衡州刺史臣<lb/>
職當亷察上奉詔條觀善薦能臣合竭節七州之事敢<lb/>
不精詳前件官小心理務夙夜奉公才識出人効績尤<lb/>
著况通州風俗獷猾前後難為緝綏自温條理已來疲<lb/>
人盡皆蘇息觀其能政堪為表儀臣輙舉所職上達聖<lb/>
<pb n="KR4h0022_WYG_637-6b"/>
聦伏望天恩允臣所請云云<lb/>
　　　薦昭州刺史張愻狀<hi>為人作</hi>　　令狐楚<lb/>
右臣伏凖貞元六年十一月八日勑㫖自今已後諸州<lb/>
刺史縣令以肆考如理術尤異實効可稱考滿日委觀<lb/>
察使録事跡以聞特加奨擢者前件官守文惟謹持法<lb/>
甚精清亷有餘貞固無比臣伏見嶺南風俗惰嬾苟避<lb/>
征徭易成逋竄張愻憂人若已理郡如家勸課農桑置<lb/>
立保社移風為敦厚之境徴賦無慘急之名周旋六年<lb/>
<pb n="KR4h0022_WYG_637-7a"/>
其道一致臣猥司亷察忝守方隅以所見聞恐湏甄録<lb/>
云云<lb/>
　　　薦劉孟脩狀<hi>為人作</hi>　　　　　令狐楚<lb/>
右件官業傳忠厚雅尚文儒貞白居心公勤守職累曽<lb/>
試用皆著清亷頃崔漢衡在晉州日奏授殿中侍御史<lb/>
充都防禦判官直道不回正詞無隱賔僚之内裨益甚<lb/>
多知是公才豈<hi>一作辭</hi>為叅佐屢詳疑獄心盡哀矜甞判<lb/>
劇曹事無留滯臣是以録其勞効奏請改官伏䝉聖恩<lb/>
<pb n="KR4h0022_WYG_637-7b"/>
特授前件官今赴闕下奉詔㫖不敢乞留臣伏以孟脩<lb/>
自有幹能誠堪任使所知㣲分輙敢薦聞干冐宸嚴伏<lb/>
増戰越<lb/>
　　　奏薛芳充支使狀<hi>為人作</hi>
右件官藴蓄公才精勤吏道文章史傳無不該通大厯<lb/>
末則與臣及徐泗節度使張建封同事故馬燧作判官<lb/>
建中三年曽以公事直言不合其意遂被奏受交城縣<lb/>
令及有政績褎然疲羸悉安征賦皆辦臣以其四居畿<lb/>
<pb n="KR4h0022_WYG_637-8a"/>
令兩任法官有學有才堪為賔佐委令推斷無不詳平<lb/>
與之籌畫多所禆益相諳相識二十餘年滯屈最深實<lb/>
希榮奨伏望天恩特賜改官充臣觀察支使<lb/>
　　　薦李晏韋楚狀<hi>太和六年</hi>　　　　白居易<lb/>
　　　　朝議大夫前使持節海州諸軍事守海州刺<lb/>
　　　　史上柱國李晏<lb/>
右前件官比任海州刺史被本道節度使配諸州稅麥<lb/>
一例加估徴錢晏頻申論<hi>集作奏</hi>恐損百姓本使稱用軍<lb/>
<pb n="KR4h0022_WYG_637-8b"/>
事切不得已而從之及被人論朝廷勘覆責不聞奏除<lb/>
削官<hi>集作替</hi>階雖在法則<hi>四字集/作在法</hi>誠合舉行於晏則<hi>集作即</hi>
為獨屈况晏累為宰牧皆著良能清白公勤頗聞於衆<lb/>
自經停罷已渉三年退居洛陽窮餓至甚身典三郡家<lb/>
無一金據此清亷别堪優奨又建中初李正已與納連<lb/>
及汴河阻絶轉輸不通晏先父洧即正已堂弟為徐州<lb/>
刺史當叛亂之時洧以一郡七城歸國效順棄一家百<lb/>
口任賊誅夷開運路於<hi>集作文</hi>咽喉斷兇渠於<hi>集作之</hi>右臂<lb/>
<pb n="KR4h0022_WYG_637-9a"/>
遂使逆謀大挫妖㓂竟消從此徐州埇橋至今永為内<lb/>
地如洧之子實可念之臣伏以洧之忠功不可忘晏之<lb/>
吏材不可棄伏希聖念量授一官庶使亷吏忠臣聞之<lb/>
有以<hi>集作所</hi>激勸<lb/>
　　　薦伊闕山平泉處士韋楚<lb/>
右件人隱居樂道獨行善身歛跡市朝息機名利况家<lb/>
承<hi>集作傳</hi>簮組兄在班行而楚獨栖山卧雲錬氣絶粒滋<lb/>
味不接於口塵埃不染于心二十餘年不改其樂志齊<lb/>
<pb n="KR4h0022_WYG_637-9b"/>
箕潁節類顔原縉紳之間多有稱歎臣為尹政理合<hi>集作</hi>
<hi>合具</hi>薦論雖飛鴻入冥自忘飲啄而白駒在谷亦貴縶維<lb/>
儻䝉寘彼周行縻之好爵降羔鴈之禮命助鴛路之羽<lb/>
儀足以厚貞退之風遏躁進之俗兹亦盛事有禆聖朝<lb/>
以前件謹具如前臣伏以念功振滯前王之令猷貢士<lb/>
推能長吏之本職其李晏韋楚等並居府界不踐公門<lb/>
臣實諳知輙敢論薦有渉塵黯無任兢惶謹具奏聞伏<lb/>
聴勑㫖<lb/>
<pb n="KR4h0022_WYG_637-10a"/>
　　　代人舉周敬復自代狀　　　杜　牧<lb/>
前件官執徳以進嚮道而行藹有令名備歴清貫掌綸<lb/>
言於西掖才稱發揮叅密命於内庭衆推忠慎自珥貂<lb/>
近侍主籥<hi>集作鑰通用</hi>東門聲價益重於縉紳磨湼始彰其<lb/>
堅白伏以南省實天下根本兩丞為百司管轄苟非其<lb/>
選必致曠<hi>集作敗</hi>官今若以臣所任廻授敬復庶能肅清<lb/>
臺閣提舉綱紀既曰陟明實不虚受伏乞天恩允臣所<lb/>
請<lb/>
<pb n="KR4h0022_WYG_637-10b"/>
　　　代人舉蒋係自代狀<lb/>
伏凖某年月日勑内外文武常叅官上後三日宜舉一<lb/>
人自代者伏以前件官仁義素彰文學早著揚歴臺閣<lb/>
宣昭令名嘗為諫官無所避忌及領藩鎮實惠疲羸頃<lb/>
者不附權臣例遷佐官今逢明代猶典小州伏以封還<lb/>
詔書駁正時事職業實重選擇宜精今若以臣此官廻<lb/>
與蒋係既不虚受實曰<hi>集作為</hi>陟明伏乞聖慈允臣所請<lb/>
　文苑英華巻六百三十八<lb/>
</p>
<p>
</p>
  </div>
</body>
</text>
</TEI>
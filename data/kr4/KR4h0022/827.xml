<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百二十八</head>
    <p>
<pb n="KR4h0022_WYG_827-1a"/>
欽定四庫全書<lb/>
　文苑英華巻八百二十八　宋　李昉等　編<lb/>
　宴遊六<lb/>
　堂下<lb/>
　　潭州楊中丞作東池戴氏堂記一首<lb/>
　　永州新堂記一首<lb/>
　泉<hi>瀑附</hi>
　　恵山寺新泉記一首<lb/>
<pb n="KR4h0022_WYG_827-1b"/>
　　杜城郊居王處士鑿山引泉記一首<lb/>
　　王處士鑿山引瀑記一首<lb/>
　池上<lb/>
　　厨院新池記一首<lb/>
　　賀遂貟外藥園小山池記一首<lb/>
　　長沙東池記一首<lb/>
　　堂下<lb/>
　　　潭州楊中丞作東池戴氏堂記　栁宗元<lb/>
<pb n="KR4h0022_WYG_827-2a"/>
𢎞農公刺潭三年因東泉為東<hi>集無此字</hi>池環之九里丘陵<lb/>
林麓距其涯坻島洲渚交其中岸之突而出者水縈之<lb/>
若玦焉池之勝於是為最公曰是非離世樂道者不宜<lb/>
有此卒授賔客之選者譙國戴氏曰簡為堂而居之堂<lb/>
成而勝益竒望之若連艫縻艦<hi>集作檻</hi>與波上下就之顛<lb/>
倒萬物遼廓眇忽樹之松柏杉櫧被之菱芡芙渠鬱然<lb/>
而隂粲然而榮凡觀望浮逰之美專於戴氏矣戴氏嘗<lb/>
以文行累為連帥所賔禮貢之澤宫而志不願仕與人<lb/>
<pb n="KR4h0022_WYG_827-2b"/>
交取其退讓受諸侯之寵不以自大其離世歟好孔氏<lb/>
書旁及荘文莫不總統以至虚為極得受益之道其樂<lb/>
道歟賢者之舉也必以類當𢎞農公之選而専兹地之<lb/>
勝豈易而得哉地雖勝得人焉而居之則山若増而髙<lb/>
水若關<hi>集作闢</hi>而廣堂不待飾而已奐矣戴氏以泉池為<lb/>
宅居以雲物為朋徒攄幽發粹日與之娱則行宜益髙<lb/>
文宜益峻<hi>一有以字</hi>道宜益懋交相贊者也既碩其内又揚<lb/>
于時吾懼其離世之志不果矣君子謂𢎞農公刺潭得<lb/>
<pb n="KR4h0022_WYG_827-3a"/>
其政為東池得其勝授之得其人豈非動而時中者歟<lb/>
於戴氏堂也見公之徳不可以不記<lb/>
　　　永州新堂記<lb/>
將為穹谷嵁巖淵池於郊邑之中則必輦山石溝澗壑<lb/>
凌絶險阻疲極人力乃可以有為也然而求天作地生<lb/>
之狀咸無得焉逸其人因其地全其天昔之所難今於<lb/>
是乎在永州實惟九嶷之麓其始度土者環山<hi>集無此字</hi>以<lb/>
為城有石焉翳于<hi>蜀本作乎</hi>奥草有泉焉伏于土塗虵虺之<lb/>
<pb n="KR4h0022_WYG_827-3b"/>
所蟠狸䑕之所逰茂樹惡木嘉葩毒卉亂雜而争植號<lb/>
為穢墟韋公之來既逾月理甚無事望其地且異之始<lb/>
命芟其蕪行其塗積之丘如蠲之瀏如既焚既釃竒勢<lb/>
迭出清濁辨質羙惡異位視其植則清秀敷舒視其蓄<lb/>
則溶漾紆餘恠石森然周于四隅或列或絶<hi>集作跪</hi>或立<lb/>
或仆竅穴委䆳堆阜突怒乃作棟宇以為觀逰凡其物<lb/>
類無不合形輔勢效伎於堂廡之下外之連山髙原林<lb/>
麓之崖間厠隠顯邇延野緑逺混天碧咸<hi>集本如此是英華作或非</hi>
<pb n="KR4h0022_WYG_827-4a"/>
㑹於譙門之内<hi>蜀本作外</hi>已乃延客入觀繼以宴娱或贊且<lb/>
賀曰見公之作知公之志公之因土而得勝豈不欲<hi>集本</hi>
<hi>如此是英華作以非</hi>因俗以成化公之擇惡而取羙豈不欲除殘<lb/>
而祐仁公之蠲濁而流清豈不欲廢貪而立㢘公之居<lb/>
髙以望逺豈不欲家撫而戸饒<hi>集作曉</hi>夫然則是堂也豈<lb/>
獨草木谷<hi>谷字集作土石水</hi>泉之適歟山原林麓之觀歟將使<lb/>
繼公之理者視其細知其大也宗元請志諸石措諸屋<lb/>
漏<hi>零陵石刻作壁編</hi>以為二千石得<hi>集作楷</hi>法<lb/>
<pb n="KR4h0022_WYG_827-4b"/>
　　泉<hi>瀑附</hi>
　　　慧山寺新泉記　　　　　　獨孤及<lb/>
此寺居吳西神山之足山小多泉其髙可憑而上山下<lb/>
有靈池異花載在方志山上有真僧隠客遺事故跡而<lb/>
披勝録異者淺<hi>集作賤</hi>近不書無錫令敬澄字深源以割<lb/>
雞之餘考古按圖葺之<hi>集作而</hi>築之乃飾乃圬有客竟陵<lb/>
陸羽多識名山大川之名與此峯白雲相與為賔主乃<lb/>
稽厥創始之所以而志之談者然後知此山之竒方掩<lb/>
<pb n="KR4h0022_WYG_827-5a"/>
他境<hi>集作此山之方廣勝掩他境</hi>其泉伏湧潛潗泄潺舎下無沚無<lb/>
竇蓄而弗<hi>集作不</hi>注深源順<hi>集作因</hi>地勢以順水性始雙墾<lb/>
袤丈之治疏為懸流使瀑布下鍾甘溜湍激若醴濃乳<lb/>
噴<hi>集作若釃醴乳噴</hi>及<hi>集作/發</hi>于禪床周于僧房灌注于徳池<hi>集作</hi>
<hi>地</hi>經營于法堂潺潺有聲聆之耳清濯其原飲其泉能<lb/>
使貪者讓躁者静惰<hi>集作静</hi>者勤道道者堅固境净故也<lb/>
夫物不自美因人美之泉出於山發於自然非夫人疏<lb/>
之鑿之之工則水之時用不實濟猶無錫之政頗<hi>集作煩</hi>
<pb n="KR4h0022_WYG_827-5b"/>
民貧深源導之則千室襦袴仁智之所及功用之所格<lb/>
動者嚮<hi>集作若嚮</hi>答其揆一也余飲其泉而恱之乃志美於<lb/>
石<lb/>
　　　杜城郊居王處士鑿山引泉記　杜　佑<lb/>
佑此莊貞元中置杜曲之右朱陂之陽路無﨑嶇地復<lb/>
密邇開池水積川流其草樹蒙茸岡阜擁抱在形勝信<lb/>
美而躋攀莫由爰有處士琅邪王易簡<hi>一作居易</hi>字髙徳經<lb/>
術探於壼祕文章擅於風雅精識窮於治理奥學究於<lb/>
<pb n="KR4h0022_WYG_827-6a"/>
天人棲遲衡茅粃糠爵禄旁洽他藝尤精術數短褐或<lb/>
弊簞笥屢空守道安貧不求不競素多山水乗興逰衍<lb/>
踰月方歸誠士林之逸人衣冠之良士佑景行仰止邀<lb/>
屈再三恵然肻來披榛周覽因發歎曰懿兹佳景未成<lb/>
具美蒙泉可導絶頂宜臨而面勢小差朝晡難審庸費<lb/>
不廣日月非延輿識無不為疑佑獨固請執事於是薙<lb/>
叢莽呈修篁級詰屈步邐迤竹逕窈窕藤隂玲瓏勝槩<lb/>
益佳應接不暇登陟遺倦逹於髙隅若處煙霄頓覺神<lb/>
<pb n="KR4h0022_WYG_827-6b"/>
完終南之峻嶺青翠可掬樊川之清流逶迤如帶藏役<lb/>
春仲成功秋暮其煩匪病不愆於素開雙洞於巖腹當<lb/>
鬱燠於生寒交清泉於巘上遭旱暵而淙注止則澄澈<lb/>
動則潺湲宛如天然莫辨所洩懸布垂練摇曵晴空定<lb/>
東西之方隅正子午之晷度境象一變賔侣咸驚矧其<lb/>
流觸灣環曲池奫淪美景良辰賢英迭臻泛方舟而騁<lb/>
懐聽清商而怡神寜知景之将曛勝事嘉趣諒難偹陳<lb/>
逺祖西漢建平侯家於杜陵綿歴千祀佑實虚薄謬竊<lb/>
<pb n="KR4h0022_WYG_827-7a"/>
公台作相兩朝空尸髙秩初過從心之嵗即陳歸老之<lb/>
誠渥澤猥流皇慈未替特優筋力之禮俯念朝謁之勤<lb/>
仕適田廬恣尋山水荷天地之大徳蒙亭育之厚恩上<lb/>
答何階競慙是積而枌榆之敬恭肅敢虧每出國門未<lb/>
嘗公服導從輩悉令簡省芻蕘者莫止唐突及栖弊陋<lb/>
時㑹親賔野老衰宗嗇夫㳺徼亦同列坐或與銜盃由<lb/>
是盡得歡心庶將協比鄉黨其城曲墟落緇黄童艾杜<lb/>
名杜氏遍周川原羣情既用光榮老夫唯増祗懼或曰<lb/>
<pb n="KR4h0022_WYG_827-7b"/>
兹地頗堪逰翫深慮勢家凌奪佑以為不然聖主明君<lb/>
固當制抑神龍中故中書令韋公嗣立驪山幽栖谷荘<lb/>
實為勝絶中宗愛女安樂公主恃<hi>一作恬</hi>寵懇求竟不之<lb/>
許曰大臣産業宜傳後代不可奪也恭惟聖徳載在史<lb/>
䇿貞元中族叔司空相國黄裳時任太子賔客韋曲荘<lb/>
亦謂佳麗中貴人復以公主賞愛請買賜與徳宗不許<lb/>
曰城南是杜家鄉里終不得取仰奉聖言布於人聴則<lb/>
二后皆切禁止所冀常以保安在子孫但履孝資忠謹<lb/>
<pb n="KR4h0022_WYG_827-8a"/>
身奉法無<hi>疑</hi>欽逹節克守素風復何虞也司徒平章事<lb/>
岐國公京兆杜佑記<lb/>
　　　王處士鑿山引瀑記　　　　武少儀<lb/>
琅邪王易簡今之獨行士也雖承冠冕之緒不踐名利<lb/>
之途怡心曠澹篤志㢘直精識雅鑒洞元鏡微司徒相<lb/>
國好山水之㳺深吏隠之興啓沃多暇不孤勝賞遇良<lb/>
辰麗景必載酒攜賔将陶性情屢造郊野每車馬麏至<lb/>
簮裾蒲席布褐之客唯王生焉得賢而親亦可知矣岐<lb/>
<pb n="KR4h0022_WYG_827-8b"/>
公有林園亭沼在國南朱陂之陽地名樊川郷接杜曲<lb/>
却倚峻阜舊多細泉縈樹石而散流瀝沙壤而潛耗注<lb/>
未成瀑浮不勝杯王生睨之歎而言曰天造斯境人有<lb/>
遺功若能疏鑿控㑹始可見其佳矣公乃命僮使具畚<lb/>
鍤稽度力用而請王生主之生於是周相地形幽尋水<lb/>
脉目指頥諭浚微導壅穿或數仞通如一源竇巖腹渠<lb/>
摠引㳙溜集為<hi>一作于</hi>澄潭始旁决以淙瀉復湧流而環<lb/>
曲觴斚徐泛自符洛汭之飲管絃乍舉若試舒姑之泉<lb/>
<pb n="KR4h0022_WYG_827-9a"/>
映碧甃而夏寒間蒼苔而石净懿夫曩滴瀝以珠墮今<lb/>
潺湲而練垂又何以助清瀾於荷池滋雜芳於藥囿不<lb/>
易舊所别成新趣岐公乗閒留玩畢景忘疲優㳺宴適<lb/>
更異他日矣王生之靈襟巧思不其至歟在昔神龍景<lb/>
龍之間故人中書令韋公嗣立有别業在驪山之下雲<lb/>
松泉石竒勝幽絶中宗皇帝嘗親幸焉既而第從臣之<lb/>
篇詠為國朝之盛美因詔瓊其谷名幽栖谷賜韋公號<lb/>
逍遥公渥恩稠叠時罕為比上之愛女<hi>一有曰字</hi>安樂公主<lb/>
<pb n="KR4h0022_WYG_827-9b"/>
恃寵驕恣求無不得遂奏請買韋公此荘以為逰觀之<lb/>
地上不許之<hi>一作之許</hi>曰大臣所置宜傳子孫不可奪也公<lb/>
主竟慙而止信足以輝焕史筆作程将來况兹池臺林<lb/>
圃密邇舊廬所居之别舘也貽厥百代保之無窮猗彼<lb/>
瀑泉亦與慶流而不竭矣少儀忝公門客竊迹翰苑謬<lb/>
當授簡俾紀王生之能事因獲略而叙焉其餘則已具<lb/>
奉常權公之記述故復重列云<lb/>
　　池上<lb/>
<pb n="KR4h0022_WYG_827-10a"/>
　　　㕑院新池記　　　　　　　李元卿<lb/>
遇知己而用者匪唯於人物亦有之初㕑院因前池餘<lb/>
𣲖浸潤㘭堂數步及霤纔供㕑飪滌器而已邑大夫南<lb/>
陽范愔迹累人羣心在遐曠每休沐之暇訪道山林見<lb/>
其有天造池沼之形而遂為溝瀆乃命黄冠等頥指廣<lb/>
袤鑿周於下駢石以涯之蓄流以深之清瀾忽平秋隂<lb/>
滿院執㸑無欲清之僕挈瓶無汲深之勞不造機事而<lb/>
功贍於物范公實所謂新池知己矣靜勝則道純境幽<lb/>
<pb n="KR4h0022_WYG_827-10b"/>
則神完予與吳天師采真洞府朝夕窺臨瑩澈心膽滑<lb/>
昏潛遁事茍惬於心則與登姑蘇望五湖而齊矣故因<lb/>
碑籀餘地刻而誌之猶詩人有泌泉之作大厯五年嵗<lb/>
號閹茂八月一日記<lb/>
　　　賀遂貟外藥園小山池記　　李　華<lb/>
恱名山大川欲以安身崇徳而獨往之士勤勞千里豪<lb/>
家之制殫竭百金君子不為也賀遂公衣冠之鴻鵠執<lb/>
憲起草不塵其心夢寐以青山<hi>一作谿</hi>白雲為念庭除有<lb/>
<pb n="KR4h0022_WYG_827-11a"/>
砥礪之材礎礩之璞立而象之衡巫堂下有畚鍤之㘭<lb/>
圩<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之凹陂<hi>一作随</hi>而象之江湖種竹藝藥以佐正性華<lb/>
實相蔽百有餘品鑿井引汲伏源出山聲聞池中尋竇<lb/>
而發泉躍波轉而盈沼支流脉散而滿畦一夫躡輪而<lb/>
三江逼戸十指攒石而羣山倚谿智與化謀至人之用<lb/>
也其間有書堂琴軒置酒娱賔卑庳而敞若雲天尋丈<lb/>
而豁如江漢以小觀大則天下之理盡矣心目所自不<lb/>
忘乎賦情遣辭取興兹境當代文士目為詩園道在抑<lb/>
<pb n="KR4h0022_WYG_827-11b"/>
末敦元可以扶教趙郡李華舉其畧而記之<lb/>
　　　長沙東池記　　　　　　　符　載<lb/>
諸侯之封茅受土荷天子心膂之寄者有旌旗車服之<lb/>
盛有生殺賞罰之重宜有以鼔鐘池榭而張大之况長<lb/>
沙大郡也江山亘千里道途控百越有主人焉有大賔<lb/>
焉渾渾四來擊檝磨軒主人茍不以享讌觀逰而禮之<lb/>
者即詩人以為褊故我有東池之製焉壬午嵗皇帝命<lb/>
御史中丞楊公領湖南七郡之地公方厚簡重氣岸恢<lb/>
<pb n="KR4h0022_WYG_827-12a"/>
大以文章禮樂藻績徳義踐右史歴文昌登少常伯朝<lb/>
廷之休聲茂績沛然也以素望膺盛拜故捧詔之日公<lb/>
卿賀登車之日道路喜下車之日童老慶朞月而苛細<lb/>
去周嵗而兵食足三年而風俗清即觀㳺池沼之作出<lb/>
於餘力矣先是佛廟之旁有泉沚焉隂流沮洳不能措<lb/>
杯於其上加以隙田數百畝磽瘠滲漏不産嘉榖莞莎<lb/>
<hi>一作葴沙</hi>蒲稗狼藉組織公以重價償僧而求之僧滿志也<lb/>
於是相地形鑿水路掘卑壤築髙岸盡東其勢停深注<lb/>
<pb n="KR4h0022_WYG_827-12b"/>
淺公以羙利僦民而營之民恱隨也居是累月池成大<lb/>
水既瀦長江<hi>一作坻</hi>平澄無邉天空境眀一來窺臨百骸<lb/>
以清江湖思逺<hi>一作逺思</hi>著人襟靈右有青蓮梵宇巖巖萬<lb/>
構朱甍寳刹錯落清晝左有灌木叢林隂靄芊眠不究<lb/>
幽深<hi>一作深源</hi>四時蒼然柯葉吟風聲若哀絃自北徂南夐<lb/>
邈悠悠鸛<hi>一作鶴</hi>鷺鳬鷖差池淹留太陽晨曦金波暝浮<lb/>
氣象詭怪恍惚瀛洲湘西有山黛色沈沈或時無風影<lb/>
墮池心中間乃背城闉之扄東追風物之遐曠盛笑賔<lb/>
<pb n="KR4h0022_WYG_827-13a"/>
客泛舟而逰駐彩旌動蘭橈逍遥逺去興隨趣往縈涯<lb/>
繞嶼不記沿泝晤言始歡間以壺觴絲桐縁雲以凄切<lb/>
羅綺從風而翠燦<hi>疑作綷<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>有美一人娥眉嬋姢綺袖自障<lb/>
清歌采蓮聲發波中宛宛神仙當是時憂者泰褊者曠<lb/>
勞者逸惛者爽豁七情之底滯蕩百齡之痾恙豈比夫<lb/>
髙陽習家之醉同年而語哉何長沙之卑濕貽搢紳君<lb/>
子之樂<hi>一作慮</hi>也夫賢逹之藴才智也不得其時即騰凌<lb/>
宇宙鼓鑄萬物且兹地也朝為蹄涔夕為蓬壺茫茫乎<lb/>
<pb n="KR4h0022_WYG_827-13b"/>
<hi>一作平是</hi>地波瀾在我識者覩公之為事也量細以度大詳<lb/>
近以徴逺伏知異日必能成天下之務利天下之物斡<lb/>
運元化燮調正氣致君雍熈與咎䕫為徒者於此而見<lb/>
之矣載頃年廬岳嘗辱公顔閱<hi>一作閔</hi>之顧賀榮拜寵自<lb/>
舊山已<hi>一作以</hi>來拂拭孱陋屢陪逰泛覩盛美而不書者<lb/>
君子或以為固<hi>一作闕</hi>也乃抉諛才頌賢能以耀乎将來<lb/>
者也<lb/>
　文苑英華巻八百二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百五十三</head>
    <p>
<pb n="KR4h0022_WYG_353-1a"/>
欽定四庫全書<lb/>
　文苑英華巻三百五十三　宋　李昉等　編<lb/>
　問答三<lb/>
　　釣磯應誥文一首　　　進學觧一首<lb/>
　　釋言一首　　　　　　答問一首<lb/>
　　學觧嘲對書一首<lb/>
　　　釣磯應誥文　　　　　　　駱賔王<lb/>
余以三伏晨行至七里灘此地即新安江口也有嚴子<lb/>
<pb n="KR4h0022_WYG_353-1b"/>
陵釣磯焉澄潭至清洞徹見底徃徃有羣魚戱歴歴如<lb/>
水行耳人有釣者試取餌而投之或有㳺<hi>集作浮</hi>而不顧<lb/>
者或有含而復吐者或有亷隅莫之近者或有貪暴<hi>集作</hi>
<hi>而</hi>輙吞之者引竿而舉因以獲焉其始出也掉尾揚鬐<lb/>
有若恃力而自免<hi>集作勉</hi>其小退也則皷鰓濡沫有似屈<lb/>
體而求哀嗟乎勢牽于人道窮乎我將欲以下座而歌<lb/>
馮子又安能中轍而呼莊周哉余乃祝之曰猛獸搏也<lb/>
拘於檻穽鷙鳥攖也縶於籠樊素龜靈也被髮阿門<hi>莊子</hi>
<pb n="KR4h0022_WYG_353-2a"/>
<hi>宋元君夢人被髮向阿門即白龜也</hi>白龍神也挂豫且網<hi>白龍為豫且所網事具説苑集</hi>
<hi>作置非</hi>何不潜泥而沉處何故貪餌而吞釣乎於是放之<lb/>
江流盡其生生之理時同行者顧誥余曰夫至人之處<lb/>
世也擬迹而後投隠心而後動始終不易其業<hi>集作道</hi>悔<lb/>
吝不生其情而吾子沉緡於川登魚於陸烹之可以習<lb/>
政術羞之可以助庖厨曩求之將何圖今捨之將何欲<lb/>
余笑而應之曰聖人不凝滯於物智士必推移於時知<lb/>
幾之謂神舎生之謂道殷乙聖人也囚於夏孔子賢人<lb/>
<pb n="KR4h0022_WYG_353-2b"/>
也畏於匡且夫明哲之賢尚罹幽憂之患况乎鱗羽之<lb/>
族寧無弋釣之累哉故曩吾有心也恐求之而不得今<lb/>
吾無心也使<hi>集作既</hi>得之而亡求夫求與捨不亦雙美乎<lb/>
烹與羞不亦兩傷乎况療饑者半菽可以充腸為政者<lb/>
一言可以興邦亦何必因小鮮而後明三異之規勦大<lb/>
命而後冀一飡之飽擒而不殺可不謂仁乎獲而不饗<lb/>
可不謂亷乎且夫垂竿而為事者太公之遺術也形坐<lb/>
磻溪之石兆應渭<hi>集作滋</hi>水之璜夫如是者將以釣川耶<lb/>
<pb n="KR4h0022_WYG_353-3a"/>
將以釣國耶然後知古之善釣者其惟太公乎又有妙<lb/>
於此者其惟文王乎夫文王制六合為釣懸四履而為<lb/>
餌筮之於清廟投之於巨川一引而獲太公再舉而登<lb/>
尚父由此觀之蹲㑹稽而沈轄者鮑肆之徒也踞滄溟<lb/>
<hi>集作海</hi>而得鼇者漁父之事也斯盖<hi>集作並</hi>𦕈小者之所習<lb/>
安知大丈夫之所為哉<lb/>
　　　進學觧　　　　　　　　　韓　愈<lb/>
國子先生晨入太學招諸生立館下誨之曰業精於勤<lb/>
<pb n="KR4h0022_WYG_353-3b"/>
荒於嬉行成於思毁於隨方今聖賢相逄治具畢張㧞<lb/>
去兇邪登崇俊良占小善者率以錄名一藝者無不庸爬<lb/>
羅剔抉刮垢磨光盖有幸而獲選孰云多而不揚諸生<lb/>
業患不能精無患有司之不明行患不能成無患有司<lb/>
之不公言未既有笑於列者曰先生欺予哉弟子事先<lb/>
生於茲有時<hi>集作日</hi>矣先生口不絶吟於六藝之文手不<lb/>
停披於百家之編記事者必提其要纂言者必鈎其𤣥<lb/>
貪多務得細大不捐焚膏油以繼晷恒矻矻以窮年先<lb/>
<pb n="KR4h0022_WYG_353-4a"/>
生之於業可謂勤矣觝排異端攘斥佛老補苴罅漏張<lb/>
皇幽𦕈尋墜緒之茫茫獨旁搜而逺紹障百川而東之<lb/>
<hi>一作走</hi>廻狂瀾於既倒先生之於儒可謂勞矣沉浸醲<hi>一作</hi>
<hi>釀</hi>郁含英咀華作為文章其書滿家上窺姚姒渾渾亡<lb/>
涯周誥殷盤佶屈聱牙春秋謹嚴左氏浮誇易竒而法<lb/>
詩正而葩下逮莊騷太史所録子雲相如同工異曲先<lb/>
生之於作<hi>集作文</hi>可謂宏其中而肆其外矣少始知學勇<lb/>
於敢為長通於方左右具宜先生之於人可謂成矣然<lb/>
<pb n="KR4h0022_WYG_353-4b"/>
而公不見信於人私不見助於友䟦前㚄後<hi>集作躓</hi>動輙<lb/>
得咎暫為御史遂竄南夷三年博士冗不見治命與仇<lb/>
謀取<hi>集作其</hi>敗幾時冬暖而兒號寒年登<hi>集作豐</hi>而妻啼饑<lb/>
頭童齒豁竟死何禆不知慮此而反教人為先生曰吁<lb/>
子來前夫大木為杗細木為桷欂櫨侏儒椳闑扂楔各<lb/>
得其施<hi>集作宜</hi>施於成室者匠氏之工<hi>文粹作功</hi>也玉札丹砂<lb/>
赤箭青芝牛溲馬勃敗鼔之皮俱收並蓄待用無遺者<lb/>
醫師之良也登明選公雜進巧拙紆餘為妍卓犖為傑<lb/>
<pb n="KR4h0022_WYG_353-5a"/>
校短論<hi>集作量</hi>長唯噐是適者宰相之方也昔者孟軻好<lb/>
辨孔道以明轍環天下卒老於行荀卿宗王<hi>集注一作守正</hi>大<lb/>
倫是𢎞<hi>一作倫以興</hi>逃䜛於楚廢死蘭陵是二儒者吐辭為<lb/>
經舉足為法絶類離倫優入聖域其遇<hi>一作進</hi>於世何如<lb/>
也今先生學雖勤而不繇其統言雖多而不要其中文<lb/>
雖竒而不濟於用行雖脩而不顯於衆猶且月費俸錢<lb/>
歳靡<hi>集作糜</hi>廩粟子不知耕婦不知織乗馬從徒安坐而<lb/>
食踵長途之促促<hi>文粹作役役</hi>窺陳編以盗竊然而聖主不<lb/>
<pb n="KR4h0022_WYG_353-5b"/>
加誅宰臣不見斥此非其利哉<hi>文粹作幸歟</hi>動而得謗名亦<lb/>
隨之投閒置散乃分之宜若夫商財賄之有亡計班資<lb/>
之崇庳忘已量之所稱指前人之瑕疵是所謂<hi>集作猶</hi>詰<lb/>
匠氏之不以杙為楹而訾醫師以昌陽引年欲進其豨<lb/>
苓也<lb/>
　　　釋言　　　　　　　　　　韓　愈<lb/>
元和元年六月十日愈自江陵法曹詔拜國子博士始<lb/>
進見今相國鄭公公賜之坐且曰吾見子某詩吾時在<lb/>
<pb n="KR4h0022_WYG_353-6a"/>
翰林職親而地禁不敢相聞也今為我盡冩子詩書為<lb/>
一通以來愈再拜謝退録詩書若干篇擇日時以獻於<lb/>
後之數月<hi>集作日</hi>有來謂愈者曰子獻相國詩書乎曰然<lb/>
曰有為讒於相國之坐者曰韓愈曰相國徵予文予不<lb/>
敢匿相國豈知我哉子其慎之愈應之曰愈為御史得<lb/>
罪徳宗朝同遷於南者凡三人愈為先收用相國之賜<lb/>
大矣百官之進見相國者或立語以退而愈辱賜坐語<lb/>
相國之禮過矣四海九州之人自百官以下欲以其業<lb/>
<pb n="KR4h0022_WYG_353-6b"/>
徹相國左右者多矣皆憚而莫之敢獨愈辱先索相國<lb/>
之知至矣賜之大禮之過知之至是三者於敵以下受<lb/>
之宜以何報况在天子之宰相乎人莫不自知凡適於<lb/>
用之謂才堪其事之謂力愈於二者雖曰<hi>集作日</hi>勉焉而<lb/>
不近束帶執笏立於士大夫之行不見斥以不肖幸矣<lb/>
其何敢傲於言乎夫傲雖兇徳必有恃而敢行愈之族<lb/>
親鮮少無攀<hi>集作夕</hi>聯之勢於今不善交人無相先相死<lb/>
之友於朝無宿資蓄貨以釣聲勢弱於才而腐於力不<lb/>
<pb n="KR4h0022_WYG_353-7a"/>
能奔走承機抵巇以要權利夫何恃而傲若夫狂惑喪<lb/>
心之人蹈河而入火妄言而罵詈者則有之矣而愈人<lb/>
知其無是疾也雖有䜛言<hi>集作此字</hi>者百人相國將不信之<lb/>
矣愈何懼而慎歟既累月又有來謂愈者曰有䜛子於<lb/>
翰林舎人李公與裴公者子其慎歟愈曰二公者吾君<lb/>
朝夕訪焉以為政於天下而階太平之治<hi>集作理</hi>居則與<lb/>
天子為心膂出則與天子為股肱四海九州之人自百<lb/>
官以下其孰能<hi>一作此字</hi>不願忠而望賜愈也不狂不愚不<lb/>
<pb n="KR4h0022_WYG_353-7b"/>
蹈河而入火病風而妄罵不當有䜛者之說也雖有䜛<lb/>
者百人二公將不信之矣愈何懼而慎既以語應客夜<lb/>
歸私自尤曰咄市有虎而曽參殺人䜛者之效也詩曰<lb/>
取彼䜛人投畀豺虎豺虎不食投畀有北有北不受投<lb/>
畀有昊傷於䜛疾而甚之之辭也又曰亂之初生僣始<lb/>
既涵亂之又生君子信䜛始疑而終信之之謂也孔子<lb/>
曰逺佞人佞人不能逺則有時而信之矣今我恃直而<lb/>
不戒禍其至哉徐又自觧之曰市有虎聴者庸也曽參<lb/>
<pb n="KR4h0022_WYG_353-8a"/>
殺人以愛惑聰也巷伯之傷亂世是逢也今三賢方與天<lb/>
子謀所以施政於天下而階太平之治聽聰而視明公正<lb/>
而敦大<hi>集作尾下同</hi>夫聰明則聽視不惑公正則不邇讒邪敦<lb/>
大則有以容而思彼讒人者孰敢<hi>集作散</hi>進而為讒哉雖進<lb/>
而為之亦莫之聽矣我何懼而慎<hi>二字集作為</hi>既累月上命<lb/>
李公相客謂愈曰子前彼言於一相今李公又相子其<lb/>
危哉愈曰前之謗我於宰相者翰林不知也後之謗我<lb/>
於翰林者相國不知也今二公合處而㑹言若及愈者<lb/>
<pb n="KR4h0022_WYG_353-8b"/>
<hi>集作此字</hi>必曰韓愈亦人耳彼傲宰相<hi>集作相國</hi>又傲翰林其將<lb/>
何求必不然吾乃今知免矣<hi>集無此字</hi>既而讒言果不行<lb/>
　　　答問　　　　　　　　　　　栁宗元<lb/>
有問栁先生者曰先生貌類學古者然遭有道不能奮<lb/>
厥志獨被罪辜廢斥伏匿交遊解散羞與為戚生平嚮<lb/>
慕毁書滅跡他人有惡指誘増益身居下流為謗藪澤<lb/>
罵先生者不忌陵先生者無讁遇揖目動聞言心惕時<lb/>
行草野不知何適獨何劣耶觀今之賢智莫不舒翹揚<lb/>
<pb n="KR4h0022_WYG_353-9a"/>
英推類援朋疊足天庭魁壘恢張羣驅連行竒謀髙論<lb/>
左右抗聲出入翕忽擁門填扄一言出口流光垂榮豈<lb/>
非偉耶先生雖讀古人書自謂知理道識事機而其施<lb/>
為若是其悖也狼狽擯僇何以自表於今之世乎先生<lb/>
答曰敬聞命然客言僕知理道識事機過矣僕懵夫屈<lb/>
伸去就觸罪受辱幸得聯支體完肌膚猶食人之食衣<lb/>
人之衣用人之貨無耕織居販然而活給羞媿恐慄之<lb/>
不暇今客又推當世賢智以深致誚責吾縲囚也逃山<lb/>
<pb n="KR4h0022_WYG_353-9b"/>
林入江海無路其何以容吾軀乎願客少假聲氣使得<lb/>
詳其心次其論客曰何敢先生曰僕少嘗學問不根師<lb/>
説心信古書以為凡事皆易不折之以當世急務徒知<lb/>
開口而言閉目而息挺而行躓而伏不窮喜怒不究曲<lb/>
直衝羅䧟穽不知顛踣愚惷狂悖若是甚矣又何以恭<lb/>
客之教而承厚徳哉今之世工拙不欺賢不肖明白其<lb/>
顯進者語其徳則皆茫洋深閎端貞鯁亮苞并涵養與<lb/>
道俱徃而僕乃蹇淺窄僻跳浮嚄<hi>胡陌切</hi>唶<hi>側伯切</hi>抵瑕䧟<lb/>
<pb n="KR4h0022_WYG_353-10a"/>
厄固不足以趦趄批捩<hi>力結切</hi>而追其跡舉其理則皆謨<lb/>
明淵沉剖㣲窮深劈析是非校度古今而僕乃緘鉗塞<lb/>
黙耗眊窒惑扶異探怪起幽作匿攸攸恤恤卒自旤<hi>即禍</hi>
<hi>字</hi>賊固不足以睢盱激昻而效其則言其學則皆揔攬<lb/>
羅絡横竪雜博天旋地縮鬼神交錯而僕乃單庸撇莩<lb/>
離䟽空虛竊聽道塗顓嚚䝉愚不知所如固不足以抗<lb/>
顔摇舌而與之俱稱其文則皆汗漫輝煌呼嘘隂陽轇<lb/>
轕三光陶鎔帝皇而僕乃朴鄙艱澁培塿潗湁<hi>丑入切</hi>毫<lb/>
<pb n="KR4h0022_WYG_353-10b"/>
聮縷緝塵出坱入固不足以攄摛踊躍而渉其級茲四<lb/>
者懸判雖庸童小女皆知其不及而又裹以罪惡纒以<lb/>
覊縶客從而擠之不亦忍乎且夫白蟻騄耳之得康莊<lb/>
也逐奔星先飄風而跛驢不出泥滓黄鐘元間之登清<lb/>
廟也鏗天地動神祗而鳴嗚咬哇不入里耳西子毛嬙<lb/>
之蹈後宫也皎朝日煥浮雲而無鹽逐於鄉里蛟龍之<lb/>
騰於天淵也彌六合澤萬物而蝦與蛭不離尺水卓詭<lb/>
倜儻之士之遇明世也用智能顯功烈而麽𦕈連蹇顛<lb/>
<pb n="KR4h0022_WYG_353-11a"/>
頓披靡固其所也客又何怪哉且夫一渉險阨懲而不<lb/>
再者烈士之志也知其不可而速已者君子之事也吾<lb/>
將竊取之以没吾世不亦可乎乃歌曰堯舜之修兮禹<lb/>
益之憂兮能者任而愚者休兮蹮蹮蓬藋樂吾囚兮文<lb/>
墨之彬彬足以舒吾愁兮已乎已乎曷之求乎客乃笑<lb/>
而去<lb/>
　　　學觧嘲對書　　　　　　　　沈亞之<lb/>
客有以今廩食之不充漕輓不勝於弊是勞逺而惰近<lb/>
<pb n="KR4h0022_WYG_353-11b"/>
以為問者余於是發憤數日故縷言而對曰昔漢徙山<lb/>
東豪富兼并之家以奉園邑凡百二十四萬户又有南<lb/>
北東西軍及匈奴雜虜以國衆來歸者仰給於漢未聞<lb/>
嘗俟漕輓於呉越而後給也今以三十<hi>集作此</hi>千人食勞<lb/>
輸江淮嵗貢三十萬斛迎流陵<hi>集作越</hi>險覆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>敗軛<hi>集作軏</hi>
不得十半自渭以東督稽之官凡四十七署署吏不下<lb/>
數百歳費錢千<hi>集作十</hi>萬為大數而部吏舟傭相踰為姦鞭<lb/>
榜流血酸苦之聲相聞禁錮連嵗不觧嵗千餘人雖赦<lb/>
<pb n="KR4h0022_WYG_353-12a"/>
宥而獄死者不可勝多矣甚非聖人<hi>集作仁聖</hi>之所以牧人<lb/>
也乃者燕人叛𤣥宗南渉巴蜀肅宗勞兵於靈武及二<lb/>
<hi>集作三</hi>駕神逰代宗臨陜關中流離羸牛一韁當市錢二<lb/>
百千故有轉輸之法雖救一時然終轉入於禍誠可以<lb/>
痛今雖未可暴去且冝以三輔粟為貢重資於農則耕<lb/>
稼自勤耕稼自勤則甸服無曠土游人矣如此九年之<lb/>
蓄可以儲又何勞輸輓於逺哉客曰敬聞其㫖<lb/>
　<lb/>
<pb n="KR4h0022_WYG_353-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百五十三<lb/>
</p>
<p>
</p>
  </div>
</body>
</text>
</TEI>
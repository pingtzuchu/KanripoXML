<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百七十二</head>
    <p>
<pb n="KR4h0022_WYG_272-1a"/>
欽定四庫全書<lb/>
　文苑英華巻二百七十二　宋　李昉等　編<lb/>
　送行七<lb/>
　　皇甫曽四首　　　　　張繼五首<lb/>
　　韓翊十五首　　　　　郎士元十七首<lb/>
　　皇甫冉十三首　　　　韋應物八首<lb/>
　　　送杜中丞還京　　　　　　皇甫曽<lb/>
罷戰廻龍節朝天見鳳池寒生五湖道春及萬年枝召<lb/>
<pb n="KR4h0022_WYG_272-1b"/>
化多遺愛胡清已畏知懐恩偏<hi>間氣集作多</hi>感别墮淚向旌<lb/>
麾<lb/>
　　以下四篇並見集本<lb/>
　　　送李中丞歸本道　　　　　前　人<lb/>
上將宜分閫<hi>一作還專席</hi>雙旌復去秦闗河三晉路賔從五<lb/>
原人碣石山通海滮池<hi>集作滹沲</hi>雪度春<hi>二句一作孤戍雲連海沙洲雪度春</hi>
酬恩看玉劒何處有煙塵<lb/>
　　此詩二百九十七巻重出今已削去注異同為一<lb/>
<pb n="KR4h0022_WYG_272-2a"/>
　　作<lb/>
　　　送元侍御充使湖南　　　　前　人<lb/>
雲夢南行盡三湘萬里流山川重分首徒御亦悲秋白<lb/>
簡勞王事清猿助客愁離羣復多病嵗晩憶滄洲<lb/>
　　　送韓司直　　　　　　　　前　人<lb/>
遊吳還適越来往任風波復送王孫去其如芳草何岸<lb/>
明殘雪在潮滿夕陽多季子留遺廟停舟試一過<lb/>
　　　送鄒判官往陳留　　　　　張　繼<lb/>
<pb n="KR4h0022_WYG_272-2b"/>
齊宋傷心地<hi>一作分廵地</hi>頻年此用兵女停襄邑杼農廢汶<lb/>
陽耕國使<hi>一作使者</hi>乗軺去諸侯<hi>一作/藩</hi>擁節迎深仁荷<hi>一作佩或</hi>
<hi>作闕賴</hi>子薄賦恤黎甿火燎原猶熱波<hi>一作風</hi>摇海未平應<lb/>
將否泰理一問魯諸生<lb/>
　　　送竇十九判官使江南　　　前　人<lb/>
遊宦淹星紀裁詩鍊土風今看乗傳去那與問津同南<lb/>
郡迎<hi>一作過</hi>徐子臨川謁謝公思歸一惆悵于越古亭中<lb/>
　　　江上送客遊廬山　　　　　前　人<lb/>
<pb n="KR4h0022_WYG_272-3a"/>
楚客自相送霑裳春水邉晩来風信好併發上江船花<lb/>
映新林岸雲開瀑布泉惬心應在此佳句向誰傳<lb/>
　　　奉送王相公赴幽州　　　　前　人<lb/>
黄閣開幃幄丹墀拜<hi>一作傳</hi>冕旒位髙湯左相權總漢諸<lb/>
侯不改周南化仍分趙北憂雙旌過易水千騎入幽州<lb/>
塞草連天暮邉風動地愁無因随<hi>一作陪</hi>逺道結束佩吳<lb/>
鈎<lb/>
　　一作皆中興間氣集<lb/>
<pb n="KR4h0022_WYG_272-3b"/>
　　　送張中丞歸使幕　　　　　前　人<lb/>
獨愛主人歸當朝似者稀玉壺分御酒金殿賜春衣拂<lb/>
席流鶯醉鳴鞭駿馬肥滿䑓簪白筆捧手戀清輝<lb/>
　　　送李侍御赴徐州行營　　　韓　翊<lb/>
少年兼柱史東至舊徐州逺屬平津閣前驅博望侯向<lb/>
營淮月滿吹角楚天秋客夣依依處雲山對白樓<lb/>
　　　送崔遇歸淄青幕府　　　　前　人<lb/>
平陵車馬客海上見旌旗舊驛千山下殘花一路時春<lb/>
<pb n="KR4h0022_WYG_272-4a"/>
衣過水冷暮雨出闗遲莫道青州客迢迢在夢思<lb/>
　　　送監軍李判官　　　　　　前　人<lb/>
上客佩吳<hi>集作雙</hi>鈎東城喜再遊舊從張博望新事鄭長<lb/>
秋蹋水過<hi>集作廻</hi>金勒邉<hi>一作㸔</hi>風試錦裘知君不乆住漢<lb/>
將掃旄頭<lb/>
　　　送元詵還江東<hi>一作送太常元博士歸潤州</hi>
　　　　　　　　　　　　　　　前　人<lb/>
過<hi>一作渡</hi>江秋色在詩興與歸心客路随<hi>一作緣</hi>楓岸家人<lb/>
<pb n="KR4h0022_WYG_272-4b"/>
掃橘林潮聲當晝起山翠近南深<hi>集作沈</hi>㡬日華陽洞寒<lb/>
花引獨<hi>一作獨自</hi>尋<lb/>
　　　送贊府郭歸淮南　　　　　前　人<lb/>
駿馬淮南客歸時引望新江聲六合暮楚色萬家春白<lb/>
紵歌西曲黄苞寄北人不知心賞後早晩見行塵<lb/>
　　　送孫秀才歸江東　　　　　前　人<lb/>
過淮芳草歇千里又東歸野水吳山出家林越鳥飛荷<lb/>
香随去棹梅雨㸃行衣無數滄江客如君達者稀<lb/>
<pb n="KR4h0022_WYG_272-5a"/>
　　　送故人歸魯　　　　　　　前　人<lb/>
魯作多歸興故人含别情雨餘衫袖冷風急馬蹄輕秋<lb/>
草靈光殿寒雲曲阜城知君拜親後少婦下機迎<lb/>
　　故人含<hi>又𤣥集作居人愴是</hi>
　　此詩二百八十四巻重出今已削去<lb/>
　　　送李中丞赴商州　　　　　前　人<lb/>
五馬渭橋東連嘶背曉風當年紫髯將他日黑頭公不<lb/>
異金吾寵兼齊玉將䧺開營春雪下吹曲暮山空香麝<lb/>
<pb n="KR4h0022_WYG_272-5b"/>
松隂裏寒猿黛色中郡齋多賞事好與故人同<lb/>
　　　送管城李少府　　　　　　前　人<lb/>
懐禄兼就養更憐趨府心晴山東里近春水北門深新<lb/>
綬映芳草舊家看逺林還乗鄭小駟躞蹀縣城隂<lb/>
　　　送客還江東　　　　　　　前　人<lb/>
還家不落春風後數日應沽越人酒池畔花深鬪鴨欄<lb/>
橋邉雨洗藏鵶栁遥憐内舎着新衣復喜鄰家醉落暉<lb/>
把手閑歌香橘下空山一望鷓鴣飛<lb/>
<pb n="KR4h0022_WYG_272-6a"/>
　　　送冷朝陽還上元　　　　　前　人<lb/>
青絲䋏<hi>音昨索也</hi>引木蘭船名遂身歸拜慶年落日澄江烏<lb/>
榜外秋風踈栁白門前橋通小市家林近山帶平湖野<lb/>
寺連别後依依寒夢裏共君携手在東田<lb/>
　　　送髙别駕歸汴州　　　　　前　人<lb/>
信陵門下識君偏駿馬輕裘正少年春雨送歸千里外<lb/>
東風留醉百花前身随玉帳心應惬官佐銅符勢又全<lb/>
乆客未知何計是參差去借汶陽田<lb/>
<pb n="KR4h0022_WYG_272-6b"/>
　　　送王光輔歸青州兼寄朱侍御<lb/>
　　　　　　　　　　　　　　　前　人<lb/>
㡬通<hi>集作囘又作封</hi>奏事建章宫聖主偏知漢將功身着賜衣<lb/>
趨闕下口銜天詔出闗東蟬聲驛路秋山裡草色河橋<lb/>
落照中逺憶故人滄海别當年好耀五花騘<lb/>
　　　送康洗馬歸滑州　　　　　前　人<lb/>
腰佩雕弓漢射聲東歸銜命見雙旌青絲玉勒康侯馬<lb/>
孟<hi>集作白</hi>水金堤滑伯城臘雪夜看宜縱飲寒蕪晝獵不<lb/>
<pb n="KR4h0022_WYG_272-7a"/>
妨行懐君又隔千山外别後春風百草生<lb/>
　　　送客之江寧<hi>見三百四十一巻</hi>
　　　送裴補闕入河南<hi>集作東</hi>幕　　郎士元<lb/>
皎然青𤨏客何事動行軒苦節酬知已清吟去掖垣秋<lb/>
城臨海樹寒月<hi>一作日</hi>上營門鄒魯詩書地應無鼙鼔喧<lb/>
　　　送彭偃房由赴朝因寄錢大郎中李十七舎人<lb/>
　　　　　　　　　　　　　　　前　人<lb/>
衰病已經年西峯望楚天風光欺鬂髪秋色換山川寂<lb/>
<pb n="KR4h0022_WYG_272-7b"/>
寞浮雲外支離漢水邉平生故人逺君去話澘然<lb/>
　　　送奚賈歸吳　　　　　　　前　人<lb/>
東南富春渚曽是謝公遊今日奚生去新安江正秋<hi>間氣</hi>
<hi>集作流</hi>水容清過客霜<hi>集作/楓</hi>葉泮行舟想對蘭<hi>集作想青</hi>亭下<lb/>
聞猿應自愁<lb/>
　　　送長沙韋明府之任　　　　前　人<lb/>
秋入長沙縣蕭條旅宦心烟波連桂水官舍映楓林雲<lb/>
日楚天<hi>集作山</hi>暮沙汀白露深遥知訟庭<hi>集作堂</hi>裏佳政在<lb/>
<pb n="KR4h0022_WYG_272-8a"/>
鳴琴<lb/>
　　　送洪州李别駕之官　　　　前　人<lb/>
南去秋江逺孤舟興自多能將流水引更入洞庭波夏<lb/>
口㠶初上潯陽鴈正過知音在霄漢佐郡豈蹉跎<lb/>
　　　送孫顧　　　　　　　　　前　人<lb/>
悠然富春客憶與暮潮歸擢第人多羡如君獨歩稀亂<lb/>
流江渡淺逺色海山㣲若訪新安路嚴陵有釣磯<lb/>
　　　送張南史<hi>已見二百五十三巻</hi>　　　　前　人<lb/>
<pb n="KR4h0022_WYG_272-8b"/>
　　　送李遂之越　　　　　　　前　人<lb/>
未習風波事初為東越遊露霑湖草曉月照海山秋梅<lb/>
市門何處蘭亭水尚流西陵待潮信落日滿孤舟<lb/>
　　　送鄭正則徐州行營　　　　前　人<lb/>
從軍非隴頭帥在古徐州氣勁三河卒功全萬户侯元<lb/>
戎閫外畧才子幄中籌莫聼闗山曲還生塞上愁<lb/>
　　　送韋湛判官　　　　　　　前　人<lb/>
髙閣晴江上重陽古戍閑聊因送歸客更此望鄉闗惜<lb/>
<pb n="KR4h0022_WYG_272-9a"/>
别心能醉經秋鬢自斑臨流興不盡惆悵水雲間<lb/>
　　　送錢拾遺歸兼寄劉校書　　前　人<lb/>
墟落嵗隂暮桑榆烟景昏蟬聲静空舘雨色隔秋原歸<lb/>
客不可望悠然林外村<hi>一作藍上</hi>終當報芸閣携手醉柴門<lb/>
　　　送郴縣裴明府之任兼充宣慰<lb/>
　　　　　　　　　　　　　　　前　人<lb/>
白蘋楚水三湘逺芳草春城二月初連雁北飛㸔欲盡<lb/>
孤舟南去意何如渡江野老思求瘼候舘郴人憶下車<lb/>
<pb n="KR4h0022_WYG_272-9b"/>
别後天涯何所寄故交唯有袖中書<lb/>
　　　送李敖湖南書記　　　　　前　人<lb/>
憐君才與阮家同掌記能資亞相䧺入楚豈忘㸔淚竹<lb/>
泊舟應自愛江楓誠知客夢烟波裏肯厭猿鳴夜雨中<lb/>
莫信衡陽書不到年年秋鴈過巴東<lb/>
　　　送麴司直　　　　　　　　前　人<lb/>
曙色滄滄兼曙雲朔風烟鴈不堪聞貧交此别無他贈<lb/>
唯有青山逺送君<lb/>
<pb n="KR4h0022_WYG_272-10a"/>
　　　送别　　　　　　　　　　前　人<lb/>
穆陵闗上秋雲起安陸城邊逺行子薄暮寒蟬三兩聲<lb/>
廻頭故鄉千萬里<lb/>
　　　送陸員外赴漳州　　　　　前　人<lb/>
含香䑓上栢<hi>集作客</hi>剖竹海邉州驛使<hi>集作楚驛</hi>多歸信閩溪<lb/>
足亂流今朝永嘉路重見謝公遊<lb/>
　　　闗侯祠送髙員外還荆南<hi>集作州</hi>
　　　　　　　　　　　　　　　前　人<lb/>
<pb n="KR4h0022_WYG_272-10b"/>
將軍禀天資義勇貫<hi>一作冠</hi>今昔走馬百戰塲一劒萬人<lb/>
敵誰為感恩義<hi>集作者</hi>竟作<hi>集作/是</hi>思歸客流落荆巫<hi>一作巫峡</hi>
間徘徊故鄉隔離筵對祠宇灑酒暮天碧去去勿復言<lb/>
銜悲向陳<hi>集作塵</hi>跡<lb/>
　　　送王相公之<hi>集作赴</hi>幽州　　　皇甫冉<lb/>
自昔蕭曹任難兼衞霍功勤勞無逺近旌節屢西東不<lb/>
選三河卒還令萬里通鴈行緣古塞馬鬛起長風<hi>集作御閑</hi>
<hi>分善馬武庫出彤弓</hi>遮虜闗山静防秋鼓角䧺徒思一攀送羸老<lb/>
<pb n="KR4h0022_WYG_272-11a"/>
<hi>集作病</hi>蓽門中<lb/>
　　　獨孤中丞宅筵陪餞韋使君赴昇州<lb/>
　　　　　　　　　　　　　　　前　人<lb/>
中司龍節貴上客虎符新地控吳襟帶才光<hi>間氣集作髙</hi>漢<lb/>
縉紳泛舟應度臘入境便行春何處歌来暮長江建業<lb/>
人<lb/>
　　　送李録事<hi>一作裴員外</hi>赴饒州<lb/>
北人南去雪紛紛鴈呌河洲不可聞積水長天随逺客<lb/>
<pb n="KR4h0022_WYG_272-11b"/>
孤舟<hi>一作荒林又作荒城</hi>極浦足寒雲山從建業千峯逺<hi>一作起</hi>江<lb/>
到潯陽九𣲖分借問督郵纔弱冠府中年少不如君<lb/>
　　　送裴員外赴江南<hi>一作西</hi>　　　前　人<lb/>
分務江南逺留歡幕下榮楓林縈<hi>間氣集作違集本作緣</hi>楚塞水<lb/>
驛到湓城岸草知春晩沙禽好夜驚風㠶㡬日到<hi>間氣集作</hi>
<hi>度泊</hi>處處暮潮平<lb/>
　　　送元晟還於潛山所居<hi>已見二百七十一巻</hi>
　　　　　　　　　　　　　　　前　人<lb/>
<pb n="KR4h0022_WYG_272-12a"/>
　　　送竇十九赴京<lb/>
氷結楊栁津從吳去入秦徒云還上國誰為作中人驛<lb/>
樹同霜霰漁舟伴苦辛相如求一謁詞賦逺随身<lb/>
　　　宿嚴維宅送包七　　　　　前　人<lb/>
江湖同避地分手自依依盡室今為客經秋空念歸嵗<lb/>
儲無别墅寒服羡鄰機草色村橋晩蟬聲江樹稀夜凉<lb/>
宜共醉時難惜相違何事随陽侣汀洲忽背飛<lb/>
　　　歸陽羡兼送劉八長卿　　　前　人<lb/>
<pb n="KR4h0022_WYG_272-12b"/>
湖上孤㠶别江南謫宦歸前程愁更逺臨水淚霑衣雲<lb/>
夢春山遍瀟湘過客稀武陵招我隠嵗晩向柴扉<lb/>
　　　送韋判官赴閩中　　　　　前　人<lb/>
孤棹閩中客雙旌海上軍路人從北少嶺水向南分野<lb/>
鶴驚<hi>一作傷</hi>秋别林猿忌夜聞漢家崇亞相知汝逺邀勲<lb/>
　　　送權驊　　　　　　　　　前　人<lb/>
淮海風濤起江闗憂思長同悲鵲遶樹猶作鴈随陽山<lb/>
曉雲和雪汀寒月照霜由来濯纓處漁父愛滄浪<lb/>
<pb n="KR4h0022_WYG_272-13a"/>
　　　送顧中史<hi>中字詩選作長</hi>往新安　　前　人<lb/>
由来山水客復道向新安半是乘潮便全非行路難晨<lb/>
裝<hi>一作秋</hi>林月在夜飲渚沙寒<hi>詩選作野飲浦沙寒</hi>嚴子千年後誰<lb/>
人釣舊灘<lb/>
　　　送王司直　　　　　　　　前　人<lb/>
西塞雲山逺東風道路長人心勝潮水相送過潯陽<lb/>
　　　送錢塘路少府赴制舉　　　前　人<lb/>
公車待詔詣<hi>一作赴</hi>長安客裏新正阻舊歡遲日未能銷<lb/>
<pb n="KR4h0022_WYG_272-13b"/>
野雪晴花偏自犯江寒東溟道路通秦塞北闕威儀覩<lb/>
漢官時許郄詵能對䇿恩榮請向一枝㸔<hi>一作皆詩選</hi>
　　　送崔叔清遊越　　　　　　韋應物<lb/>
忘兹適越意愛我郡齋幽野情豈好謁詩興一相留<hi>集作</hi>
<hi>逺</hi>楚水帶寒樹閶門望去舟方伯憐文士無為成滯遊<lb/>
　　　送崔肅懿　　　　　　　　前　人<lb/>
秋風<hi>集作氣</hi>入疎户離人起晨朝山郡多風雨西樓更蕭<lb/>
條嗟予淮海老送子闗河遥同来不同去沈憂能復銷<lb/>
<pb n="KR4h0022_WYG_272-14a"/>
　　　重送邱二十二還臨平山居　前　人<lb/>
嵗中欣<hi>集作始</hi>再覩方来又觧携纔留野艇語已憶故山<lb/>
棲幽澗人夜汲深林鳥長啼還持郡齋酒慰子霜露悽<lb/>
　　　送豆盧䇿秀才　　　　　　前　人<lb/>
嵗交氷未泮地卑海氣昏子有京師遊始發吳閶門新<lb/>
黄含逺林㣲緑生陳根詩人感時節行道當憂煩古来<lb/>
濩落者俱不事田園文如金石韻豈乏知音言方辭郡<lb/>
齋榻為酌離亭樽無為倦覉旅一去髙飛飜<lb/>
<pb n="KR4h0022_WYG_272-14b"/>
　　　送雷監赴闕庭　　　　　　前　人<lb/>
才大無不備出入為時須䧺藩旌理行祕府擢文儒詔<lb/>
書忽已至焉得乆踟蹰方舟赴朝謁觀者盈路衢廣筵<lb/>
列衆賔送爵無停迂攀餞誠愴恨賀榮且歡娛長陪柏<lb/>
梁宴日向丹墀趨時方重右職蹉跎獨海隅<lb/>
　　　送李侍御益赴幽州幕　　　前　人<lb/>
二十揮篇翰三十窮典墳辟書五府至名為四海聞始<lb/>
從車騎幕今赴嫖姚軍契濶晩相遇卒䠞<hi>集作慼</hi>遽離羣<lb/>
<pb n="KR4h0022_WYG_272-15a"/>
悠悠行子逺𦕈𦕈川途分登髙望燕代日夕生夏雲司<lb/>
徒擁精甲誓將除國氛儒生幸持斧可以佐功勲無言<lb/>
羽書急坐闕相思文<lb/>
　　　餞雍聿之潞州謁李中丞　　前　人<lb/>
鬱鬱兩相遇出門草青青酒酣拔劒舞慷慨送子<hi>一作君</hi>
行驅馬渉大河日暮懐洛京前登大行路志士亦未平<lb/>
薄遊五府都髙歩振英聲主人才且賢重士百金輕絲<lb/>
竹促飛觴夜宴逹晨星娯樂易淹暮諒在執髙情<lb/>
<pb n="KR4h0022_WYG_272-15b"/>
　　　送邱員外丹還山　　　　　前　人<lb/>
長棲白雲表暫訪髙齋宿還辭郡邑喧歸泛松江渌結<lb/>
茅<hi>一作臨</hi>隠蒼嶺伐薪響深谷同是山中人不知往来躅<lb/>
靈芝非庭草遼鶴委池鶩終當署里門一表髙陽族<lb/>
　<lb/>
　<lb/>
　<lb/>
　文苑英華巻二百七十二<lb/>
</p>
<p>
</p>
  </div>
</body>
</text>
</TEI>
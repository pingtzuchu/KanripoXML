<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百十七</head>
    <p>
<pb n="KR4h0022_WYG_516-1a"/>
欽定四庫全書<lb/>
　文苑英華巻五百十七　　宋　李昉等　編<lb/>
　祭祀二<lb/>
　祭山川百神門六道<lb/>
　　不供祭用判三道　　祭七祀判一道<lb/>
　　百神判一道　　　　疈辜祭不供物判一道<lb/>
　祭宗廟門十一道<lb/>
　　鬯酒不供判五道　　太廟登歌判一道<lb/>
<pb n="KR4h0022_WYG_516-1b"/>
　　造禰判一道　　　　薦新判一道<lb/>
　　掃道判一道　　　　祀玉判一道<lb/>
　　犧牲判一道<lb/>
　　祭山川百神<lb/>
　　　不供祭用判<lb/>
丙奉使沈埋虞人不供其用<lb/>
　　　對<lb/>
國之大事必存乎祀禮有五經莫重乎祭故肅事享薦<lb/>
<pb n="KR4h0022_WYG_516-2a"/>
雖不祈求而歆馨頋德是資昭報主上纂堯丕緒欽虞<lb/>
大孝是卑宫室固非為已用崇享祭其以佑人故臨遣<lb/>
制使聿脩祀典飭躬戒告展事采錯<hi>司馬相如封禪書作展采錯事</hi>捧<lb/>
玉<hi>一作珪</hi>幣潔牷牲盛儀宿設嘉樂具舉川先河後得沉<lb/>
浮之儀因方即陰合瘞埋之禮比時具物責成存乎有<lb/>
司虛中慮事先令期於使者彼何為爾而敢闕供夫惟<lb/>
虞人不應無訴<lb/>
　　　同前<lb/>
<pb n="KR4h0022_WYG_516-2b"/>
厚德載物山澤通氣珍恠期産虞衡是職無幽不通在<lb/>
山川而有事至誠則感故鬼神以是依惟丙肅將天威<lb/>
祗若事典式崇望祀之禮用展沉埋之義而虞人不䖍<lb/>
祭物有闕各守爾典奚曠於庶官莫恭其職自貽於伊<lb/>
咎請舉虞人之罪歸於士師之辟<lb/>
　　　同前<lb/>
社稷五祀山川百靈有國有家是尊是奉徧羣神而致<lb/>
享環<hi>一作理</hi>四時而不忒爰以使臣巡行郡縣職兹望秩<lb/>
<pb n="KR4h0022_WYG_516-3a"/>
之事崇是沉埋之禮或陳典法無替䖍恭况徼福假靈<lb/>
沉璧埋幣罔不祗肅通乎至誠蘋藻方薦粢食不鑿神<lb/>
<hi>疑作禮</hi>官博士分典斯務庖人尸祝各守是司事或有違<lb/>
罪將何逭且我愛其禮<hi>一有而爾二字</hi>闕供由<hi>一作是</hi>其寘罰神<lb/>
歆其潔克誠可以享斯眷彼虞人掌兹山澤不守其祀<lb/>
自貽厥愆宜寘平刑以懲不恪<lb/>
　　　祭七祀判<lb/>
甲為鹽人緣祀中霤供祭或告慢神訴云於事無失<lb/>
<pb n="KR4h0022_WYG_516-3b"/>
　　　對　　　　　　　　　　　邵瓊之<lb/>
國禮在祀先王志其嚴潔神歆惟德執事期於肅恭茍<lb/>
有孚於蘋藻固非馨於黍稷鹽人職列周官事供王祭<lb/>
因潤下之成用備奉上之班司屬夏禴爰臚羣祀咸秩<lb/>
孚薦饗於中霤式䖍誠於内饔五材之味或爽七祭之<lb/>
容遂闕然時有異同事有隨變至信為用且<hi>一作誠</hi>應明<lb/>
心饗餁不虧何傷介福既異不供之罰難科作笞之刑<lb/>
　　　百神判<lb/>
<pb n="KR4h0022_WYG_516-4a"/>
將祀百神差日有司不舉<lb/>
　　　對<lb/>
講信脩睦禮行於時人和年豐神降以吉屬嵗陰云暮<lb/>
田畯至喜農事不作役車告休於是乎具器孚薦陳粢<lb/>
戒掌答成功於衆神設禋祀於大蜡雖既滌既灌不騫<lb/>
不忒日違精擇神將曷歆吁嗟是司不謹有職昔仲尼<lb/>
觀魯助祭興於喟然今太卜差時儐神失於顒若祝史<lb/>
陳信其多媿詞司存不舉坐寘恒罰<lb/>
<pb n="KR4h0022_WYG_516-4b"/>
　　　疈辜祭不供物判<lb/>
以疈辜祭百物不供<lb/>
　　　對<lb/>
水旱雩禜山川沉埋畢為雨師斗亦司命順四時之序<lb/>
祈萬姓之福疈辜充祀於百物望秩備禮於四方事或<lb/>
闕供罪亦斯得無止風之磔狗同吿朔之餼羊卜而罷<lb/>
郊以著春秋之失祭而廢禮宜投司寇之刑<lb/>
　　祭宗廟<hi>掃道犧牲附</hi>
<pb n="KR4h0022_WYG_516-5a"/>
　　　鬯酒不供判<lb/>
太常申博士請鬱鬯酒光祿以久無匠人且金草不知<lb/>
所出不造祠部亦以為禮有沿廢不允所請寺執見著<lb/>
唐禮豈得不行祠部云籍田准令兼給廪犧籍田今或<lb/>
不供犧亦廢用酒無鬱鬯於事何闕寺猶固執<lb/>
　　　對　　　　　　　　　　　趙　㞯<lb/>
雍穆清廟苾芬孝祀為酒為醴以蒸以嘗執鬯玉之黄<lb/>
流香鬱金之美草觀灌顒若居歆孔明鬱人是供鬯人<lb/>
<pb n="KR4h0022_WYG_516-5b"/>
聯事司尊彞之築鬻<hi>右煑字周禮肆師及果鬻</hi>贊宗伯之祼將自周<lb/>
道崩離禮籍咸滅漢儀草創祀典多湮有徐生之為容<lb/>
非如叔氏雖匡衡之復古未及周監其後寖㣲不資沿<lb/>
革奉常執典同制氏之鏗鏘光禄蒞祠無大酋之湛饎<lb/>
莫行其義徒紀斯文皇聖時乗官人則惠禮司皆好古<lb/>
之英博士有表㣲之職將盡善而論德同大道之中行<lb/>
豈可以沿廢為言積習而惑未辨方志不監匠人何荆<lb/>
州之苞茅獨供王祭有盧家之蘭草不入國香惟昔肆<lb/>
<pb n="KR4h0022_WYG_516-6a"/>
師位同祠部無為大祭之佐不若吾子之言又以籍田<lb/>
明乎甲令去禮經之逾逺類俗吏之所為且甸師之給<lb/>
神倉潔粢以供鬼享虢文諫千畆之籍崔寔刺數畆之<lb/>
耕亦曰文存不當禮廢使唐禮不備於周禮比犧牲苟<lb/>
供於廪犧既慢乎粢盛仍拒我鬱鬯宜投棘署俾觧星<lb/>
郎<lb/>
　　　同前<lb/>
祀事孔明必先於酒醴神其戾止亦在於馨香所以實<lb/>
<pb n="KR4h0022_WYG_516-6b"/>
彼樽彛逹其牆屋太常恪勤乃職無忝司存光祿簡慢<lb/>
是彰自貽伊戚且酒人之職素著於周官酧飲之儀頗<lb/>
聞於班史殷因夏禮斯損益之可知漢立秦祠固典章<lb/>
而無墜本經不失前法宜遵何廢禮而速尤欲隳官而<lb/>
招譴包茅不入尚責於齊侯鬱鬯廢供且虧於唐禮既<lb/>
不知於金草期<hi>疑作斯</hi>自掛於玉條祠部所云奚其不當<lb/>
徒稱沿廢罕顧禮經且千畆陳儀牲牢致用而三清泛<lb/>
薦犧象焉施仙臺所論愚管非測禮虧顒若刑其捨諸<lb/>
<pb n="KR4h0022_WYG_516-7a"/>
　　　同前　　　　　　　　　　裴㓜卿<lb/>
郊禘有常春秋匪懈人神足以叶祕禮物於焉致和薦<lb/>
黍惟馨徵茅有典為酒為醴將見供於鬯人或廢或存<lb/>
具生文於甲令至如氣交殷臭法變周因始有襲於焚<lb/>
蕭竟將申於酌鬱灌以香草陳於卣罇備一獻之登歌<lb/>
知百神之受職固當所習寧越禮經况乎祀典有崇太<lb/>
常攸掌制經具陳斯品著令元削此條光祿不供自覺<lb/>
缾之罄矣籍田為喻誰云井有人焉舊章無替於執文<lb/>
<pb n="KR4h0022_WYG_516-7b"/>
王典豈新於改作三覆華省徒且慙於有司再覽太常<lb/>
實未乖於彛典<lb/>
　　　同前　　　　　　　　　　權寅獻<lb/>
五帝殊功不相襲樂三王異俗豈同常禮是以因事立<lb/>
制則制施而下從量時署官乃官修而人理茍有其闕<lb/>
誰執其愆且祭天饗神太常攸主鬱夫酒正光禄是司<lb/>
率彼舊章博士諸供而有裕顧瞻新職匠人久廢而何<lb/>
慿夫以誠敬無文精靈不測若昭之以明德聽之以和<lb/>
<pb n="KR4h0022_WYG_516-8a"/>
聲則澗谿沼沚之毛可羞宗廟潢汙行潦之水堪薦鬼<lb/>
神且虧季蘭之誠何必鬱金之草况國家光膺駿命克<lb/>
享天心合昭穆以潔精下神祗而誠感酌至𤣥之酒七<lb/>
廟孔脩奏無聲之樂六宗攸序所以鬱鬯之禮見遺而<lb/>
不行金草之司有文而且闕省司含香推妙起草稱工<lb/>
酌一人之心是言沿廢引三推之令遽比兼供籍田既<lb/>
不供犧牲造酒何煩供鬱鬯禮雖見著令式空存請從<lb/>
祠部之言無聽太常之執<lb/>
<pb n="KR4h0022_WYG_516-8b"/>
　　　同前<lb/>
國家大禮畢具無文咸秩聲名赫乎上古享獻周於百<lb/>
神每窮谿澗之毛誰爽粢盛之備太常宗廟攸奉禘祫<lb/>
爰司張君理窟之才王肅儒宗之望請供鬯酒擬實卣<lb/>
罇允得事宜雅符恒典光祿以無匠不造又用靡草為<lb/>
辭有司以沿革不同兼引籍田特比犧牲不廢愛禮斯<lb/>
深鬱鬯莫供司存何劣且鬯人之職須預其材<hi>疑</hi>醸金<lb/>
草之芳酌充蔓茅之既灌何得不供所務輙替彛章光<lb/>
<pb n="KR4h0022_WYG_516-9a"/>
禄拒之於前祠部送之於後事均齊楚得失<hi>疑</hi>而兩兼<lb/>
理同臧榖亡羊而一揆况國禮明著安可闕如咸請推<lb/>
窮方結刑憲<lb/>
　　　太廟登歌判<lb/>
冬享太廟登歌擊拊大管不作法司科管者詞云皷轉<lb/>
不奏有所由<lb/>
　　　對　　　　　　　　　　　邊承斐<hi>一作裴</hi>
蒸嘗有儀霜露是感必先金石之序以降神祗之福故<lb/>
<pb n="KR4h0022_WYG_516-9b"/>
潔粢豐盛年和登也博碩肥腯人力存焉使三獻克終<lb/>
九成斯辨堂上堂下咨樂正而為節載拊載擊播頌聲<lb/>
而有倫大管或虧小轉<hi>一作皷避諱</hi>攸闕既齊楚以引過奚<lb/>
韶頀以合雅宜寘法司以應伏慝<lb/>
　　　造禰判<lb/>
丙以飴鹽造禰或責以苦鹽有闕<lb/>
　　　對　　　　　　　　　　　田儀晊<lb/>
䖍稽祀典類造之禮攸陳緬睇齊筵俎奠之儀當潔丙<lb/>
<pb n="KR4h0022_WYG_516-10a"/>
麗名宗伯展事鹽人白黒孔脩錯形飴而在列𤣥纁判<lb/>
<hi>一作則</hi>備考鹺苦而斯乖雖德之惟馨亦或罔吐而物有<lb/>
奠具謂何獲釐大事闕供小懲非逭<lb/>
　　　薦新判<lb/>
春日薦新乙不送鹽<lb/>
　　　對<lb/>
蒼龍正宿朱鳥方春山梅早花沼萍新葉嘗新傳於楚<lb/>
俗先薦表於周年採蘋奠誠式遵於南澗進櫻追逺首<lb/>
<pb n="KR4h0022_WYG_516-10b"/>
在於西京至若類獸之鹽唯調和於醯醢闓陽之薦恐有<lb/>
隔於蒸嘗請凖恒科以懲其慢<lb/>
　　　掃道判<lb/>
甲主郊道當汜掃反道甲脩故而除無所改昜所由科<lb/>
之不伏<lb/>
　　　對<lb/>
經途九軌列以城國通莊四㑹逹彼川梁廣直如弦有<lb/>
文侯之擁篲脩平若砥見伯也之執殳非據蒺藜將樹<lb/>
<pb n="KR4h0022_WYG_516-11a"/>
桃李無使障塞用絶艱虞嵗祀不除時饗不理甲掌惟<lb/>
郊道侯承司祭䘮者輟哭田燭是為百神以宗方陳明<lb/>
水之薦三條是務式崇新土之宜類築傅巖固將遵於<lb/>
大制殊開京兆亦何更於前名茍雜榛蕪足歆蘋藻誠<lb/>
為獻力匪曰犯刑且汜掃理在恭嚴反道義非變易何<lb/>
必改作方設興功脩故而除足奉䖍誠之節棄核而按<lb/>
永通按獄之明<lb/>
　　　祀玉判<lb/>
<pb n="KR4h0022_WYG_516-11b"/>
甲掌六器不依方色所由加罪訴稱玉人闕供<lb/>
　　　對　　　　　　　　　　　顧　健<lb/>
國有五禮甲主六器或欽若天地或䖍奉廟祧將以降<lb/>
神祗辨方色則必臨之以莊敬守之以豐潔使舊章攸<lb/>
叙靡物不精甲忝曰司存宜其祗肅徒尸此職曽不是<lb/>
省六宗有祀已墜虞章三禮何知載愆周典所由加罪<lb/>
亦謂金銘<hi>一作金名非</hi>勿言文過餙非方推玉人有闕若懲<lb/>
求有志<hi>一作至</hi>自可預論既臨時有乖欲何逃責闕供之<lb/>
<pb n="KR4h0022_WYG_516-12a"/>
罪定罪非遥未知祠祀所須為復陳設所犯待知本坐<lb/>
庶論如律<lb/>
　　　犧牲判<lb/>
太常申稱充人養供大祀犧牲不如法致瘦損<lb/>
　　　對<lb/>
精靈不測有上下之神祗敬誠無文有春秋之禴祀若<lb/>
昭之以明德聽之以和聲則澗谿沼沚之毛可一脩於<lb/>
宗廟蘋蘩蘊藻之菜可一薦於鬼神若無肅敬之心而<lb/>
<pb n="KR4h0022_WYG_516-12b"/>
有滛昏之祀則卜郊非祀國史由其致譏齋戒不嚴天<lb/>
皇於是流譴充人早霑明化忝曰司存職三犧之純養<lb/>
供六牲之蕃物固調其豢芻之食潔其文綉之衣豈容<lb/>
不整羽毛曾無博碩致令瘦損須寘科條<lb/>
　<lb/>
　<lb/>
　<lb/>
　文苑英華巻五百十七<lb/>
</p>
<p>
</p>
  </div>
</body>
</text>
</TEI>
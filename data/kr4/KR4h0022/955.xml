<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百五十六</head>
    <p>
<pb n="KR4h0022_WYG_955-1a"/>
欽定四庫全書<lb/>
　文苑英華巻九百五十六　宋　李昉等　編<lb/>
　職官十八<lb/>
　　崔判官汪墓誌一首　　韋倉曹元誠墓誌一首<lb/>
　　李長史鋒墓誌一首　　唐推官欵墓誌一首<lb/>
　　李司録雍墓誌一首　　權㕘軍隼墓誌一首<lb/>
　　蕭兵曹惟眀墓誌一首<lb/>
　　　劒南節度判官崔君墓誌銘　常　衮<lb/>
<pb n="KR4h0022_WYG_955-1b"/>
故人清河崔汪字巨源舉秀才校文尋佐戎衛遷廷尉<lb/>
評辟荆襄益三府春秋若干大厯四年月日遇疾終于<lb/>
成都官舍以己酉嵗律中南吕庚辰之辰返葬於棲鳯<lb/>
原龜從也惟先徳世勲焯叙前志祖仁堅父綱位不配<lb/>
才佐郡貳邑而已公志經炳文義精格峻敦孝本義篤<lb/>
近周親定交後求忠告善道達則兼濟否則艱貞天寳<lb/>
之難覩萌晦跡族行導漾儉徳全身陶融太和不嬰物<lb/>
累而辟書狎至傳駟旁午不暇棲伏俛而受命竟友於<lb/>
<pb n="KR4h0022_WYG_955-2a"/>
諸侯咨以書奏籌畫之事抗詞中病動不求合老將嚄<lb/>
唶大豪雄張正色檢御革心畏憚從容儒服以静邊荒<lb/>
夷險終始坦然一致初郭英乂鎮蜀政暴及禍公以嘗<lb/>
所辟用雖言之不行終全節守義遂與妻子居巖石之<lb/>
下不復斂袂於是府矣及相國衛公式是南邦旌禮賢<lb/>
士待以坐幄咨訪戎政議者謂翰飛紫霄邈其遠矣志<lb/>
士方展國華中零哀哉盖君子恥食浮於人不患無位<lb/>
故曰孔門不稱其官閥潁川尚慙於鄉長公始以文顯<lb/>
<pb n="KR4h0022_WYG_955-2b"/>
中以道勝終以義全斯亦成名矣何必乗軒服冕方謂<lb/>
之達歟然以有王覇之畧通質文之變不得與公卿大<lb/>
夫髙議明庭欝湮重泉知者悼惜旅櫬南下浮江阻寇<lb/>
夫人河東薛氏故水部郎中㨿之女也公之死眀誓崩<lb/>
戚感動潜舟夜風反柩湍險神眀所䕶川后息波出于<lb/>
萬死之中充此九原之葬可謂貞烈孝婦軌儀壼教嗣<lb/>
子師周十一嵗而孤危身過毁以余先君之舊見託銘<lb/>
述詞曰<lb/>
<pb n="KR4h0022_WYG_955-3a"/>
元和内融懿鑠孔純學滔泉源文欝春雲儉徳處難超<lb/>
然世氛即戎雅歌偃息中軍㕘以天時合於兵機道行<lb/>
則安言廢則危終保風節蜀人髙之英靈沉埋旅櫬流<lb/>
離哀哀孝婦上訴蒼昊金柩巴江歸魂蜀道田横舊曲<lb/>
季布餘<graphic n="KR2825" url="https://raw.githubusercontent.com/kanripo/KR-Gaiji/master/images/KR2825.png" mimeType="image/png"/>一閉泉扄千秋蔓草<lb/>
　　　范陽郡倉曹㕘軍京兆韋公墓誌銘<lb/>
　　　　　　　　　　　　　　　獨孤及<lb/>
永泰二年五月七日有唐故衢州刺史魯縣子京兆韋<lb/>
<pb n="KR4h0022_WYG_955-3b"/>
璆第三子范陽郡倉曹㕘軍諱元誠葬于少陵原先塋<lb/>
夫人范陽盧氏祔焉從周禮也公少時為坊州㕘軍歴<lb/>
襄州司法試守棗陽縣令真授䝉城令凡五遷至范陽<lb/>
倉曹初安禄山以范陽叛刼脅元元以殺整衆士之因官<lb/>
因居而困窘顛躓堕圍中者數千計兇威所及不死則<lb/>
汙公掾吏也在偽署伍中溷跡徉狂冀以病免盜憎之<lb/>
乃加害焉春秋若干夫陽九厄㑹天地鞠㐫燎火炎炎<lb/>
玉石何訴是嵗天寳十五年也鳴呼人皆筮仕必以㢘<lb/>
<pb n="KR4h0022_WYG_955-4a"/>
平公幹稱於州里人誰無死死則名不辱志不奪不嚥<lb/>
盜哺以易其生生且不茍其事君事親之禮不待史氏<lb/>
而自眀矣在官必聞則居家正身與朋友臨財之節可<lb/>
知矣有子曰彤龍鍾﨑嶇於險阻之中十年不克返葬<lb/>
哀有何極嵗在乙巳冬某月始跋渉大行恒山之路以<lb/>
公之喪葬自某原<hi>集作至自某郡是</hi>公季弟吏部郎中元曽既<lb/>
得吉卜痛天倫之歡莫之追也願以君之忠於君恪於<lb/>
官友於家之徳之美以播後嗣庶㡬陵岸遷而徳音不<lb/>
<pb n="KR4h0022_WYG_955-4b"/>
磨謬以及為習於禮者故使為誌其辭云<lb/>
天地横隤三象霧<hi>集作霾非</hi>兮梟獍擇肉鸑鷟懼兮眀夷于<lb/>
飛罹其故兮美玉寧折質不汚兮子子孫孫荷餘裕兮<lb/>
　　　越州長史李公墓誌銘　　　梁　肅<lb/>
大厯己未八月癸丑故尚書比部郎中<hi>集作員外</hi>渤海李公<lb/>
卒享年六十十月某日權窆于某鄉原嗚呼公諱鋒字<lb/>
公穎蓨人也其先自後魏幽州刺史髙城公雄四世至<lb/>
皇朝太常博士善信善信之孫曰文素以文章知名舉<lb/>
<pb n="KR4h0022_WYG_955-5a"/>
秀才歴伊闕尉文素生勝尉于馮翊之白水盖公之父<lb/>
也鳯閣侍郎平章事武功公蘇味道其外祖也公器宇<lb/>
魁異<hi>集作梧</hi>英風<hi>集作風神</hi>眀邁中立不囘旁通多可初不以<lb/>
禄仕為意用朋酒自娛游江湖間交必一時之選言必<lb/>
可大之業相國張平原鎬之鎮江西也聞而器之表為<lb/>
恊律郎兼上饒令公用仁愛恤惸獨剛眀肅豪右不及<lb/>
一年上饒之人如熱遇濯亦既報政彭城公劉尚書晏<lb/>
以狀聞詔遷晉陵令為治加上饒一等郡守李公栖筠<lb/>
<pb n="KR4h0022_WYG_955-5b"/>
尤重之待以賔禮時公以發硎之器連宰<hi>集作尹</hi>二邑征<lb/>
鎮者聆其休風方昭<hi>集作招是</hi>佇不暇陳宣州少遊表言其<lb/>
能授監察御史㕘宣歙軍事事無苛慝遷殿中侍御史<lb/>
換工部郎中從事部無闕政因條奏至京師當國者偉<lb/>
公之才將寘于朝公辭未復命遂以侍御史旋介本使<lb/>
東遷于㑹稽與公俱東永泰末妖賊殺郡將以叛其帥<lb/>
敗亡賊<hi>集作餘</hi>黨詐服公以單騎往安其民一旦收隠慝<lb/>
<hi>集作匿字</hi>三十人殺之以徇三衢之人道路相慶人到于今<lb/>
<pb n="KR4h0022_WYG_955-6a"/>
稱之無何有比部之拜乃兼越州長史既罷歸休于無<lb/>
錫私第道有所不通公淡然自居其志愈厲加以率性<lb/>
孝悌睦親接士財必分人衣無常主和樂扇於閨門信<lb/>
讓達于家邦其進也致身以從政其退也巻懐以自牧<lb/>
其亡也知與不知皆為歎息嚮非懿識全才其風可懐<lb/>
則曷以臻此予忝從公遊也久故録其實以紀之因用<lb/>
表墓誌銘曰<lb/>
才宜處貴徳宜受福允矣比部曷其不淑融融和風<hi>集作</hi>
<pb n="KR4h0022_WYG_955-6b"/>
<hi>氣</hi>綽綽曠度踈通且仁柔恵有裕登車持斧厥績方茂<lb/>
力命蹔乖隂陽已寇閲川不駐廣厦推構夜臺隂隂何<lb/>
日復晝<lb/>
　　　鄜坊節度推官大理評事唐君墓誌銘<lb/>
　　　　　　　　　　　　　　　權徳輿<lb/>
君諱欵字嘉言北海人曽祖貞休皇比部郎中河南少<lb/>
尹祖詡太子洗馬考試河南府士曹㕘軍代有懿行逺<lb/>
承華構君清方敏厚㓜有立志與伯氏文編講藝脩詞<lb/>
<pb n="KR4h0022_WYG_955-7a"/>
知名於士友間其文華浹洽而長於比興其義行潔脩<lb/>
而篤於友悌貞元初舉進士甲科解巾補宫衛紀綱掾<lb/>
右輔守臣撫封辟士表為支使轉左領軍倉曹眀年復<lb/>
調為左金吾胄曹因喟然曰吾三命不越於環列其道<lb/>
蹇歟滿嵗宴居吟咏情性而已㑹故人彭城劉景通受<lb/>
天子推轂之重鎮于洛郊<hi>集作郡</hi>辟書既至命書繼下以<lb/>
廷尉評事理軍訟未㡬請急省兄于盛山又東南至于<lb/>
雲安間關巴峡嬰冐霧露俄而景通入覲為冬官司空<lb/>
<pb n="KR4h0022_WYG_955-7b"/>
方欲盛薦君於獻納侍從之列景通既没<hi>集作列非</hi>左右曹<lb/>
中執法多所引重而枕疾不起悲夫時二十年秋八月<lb/>
壬子其年四十有九昔崔駰管輅官不過長岑令少府<lb/>
丞而當時之翕然扇巧言進取滿志者可勝道哉夭閼<lb/>
紛綸從古所歎初娶馮翊嚴氏興元長帥相國太保公<lb/>
之女不幸早亡繼娶天水權氏華州司士㕘軍集之女<lb/>
予之從祖妹也有眀敏<hi>集作識</hi>淑行為六姻儀法結䄜周<lb/>
月遭罹柏舟之痛遺𦙍之始<hi>集作方娠</hi>可哀也哉予與文編<lb/>
<pb n="KR4h0022_WYG_955-8a"/>
周旋於文章道藝二十年矣故辱君之歡亦舊淮湖暌<lb/>
阻京轂㑹合合姓<hi>集作地</hi>怛化在旬嵗之中寢門屑涕情<lb/>
何有極冬十月庚寅其孤輝既得吉卜窆于萬年縣義<lb/>
善原且虞邱夷谷變不可以不識遂為銘曰<lb/>
一氣沄沄浮休滑湣英華未伸奄忽歸根于嗟乎嘉言<lb/>
于嗟乎九原刻此清芬<lb/>
　　　太原府司録事㕘軍李府君墓誌銘<lb/>
　　　　　　　　　　　　　　前　人<lb/>
<pb n="KR4h0022_WYG_955-8b"/>
君諱雍字某趙郡鄗人曽祖<hi>集有為字非</hi>萬安皇鄒平郡丞<lb/>
祖頊贈鄭州刺史父日知皇銀青光禄大夫黄門侍郎<lb/>
侍中户工刑三部尚書君承廕庥覆露而資性和厚有<lb/>
詞藻工篆隸起家太子通事舍人轉太常寺主簿年甫<lb/>
成童卓然有立志歴都水監丞長安丞轂下難理號為<lb/>
稱職丁太夫人韋氏憂免喪猶毁不交人事尋詔除太<lb/>
原府録事㕘軍已抱沈瘵以開元十有九年夏五月殁<lb/>
於長安昇道里享年三十五<hi>集作四十三</hi>噫嘻以侍中公之<lb/>
<pb n="KR4h0022_WYG_955-9a"/>
寛眀正直忠孝於君親書在國籍為景雲賢相宜其子<lb/>
孫昌阜有韋平之慶而義方積善所及不過於丞吏都<lb/>
吏未强仕而夭斯命矣夫人范陽盧氏殿中侍御史敷<lb/>
之女司勲郎中㳺之妹華宗淑行先殁者二嵗有子元<lb/>
之仕至晉州洪洞縣令愷悌之化行於鄉黨命屈其才<lb/>
亦不至大官洪洞之子曰鄧州新野令彬萬年尉彤陳<lb/>
州太康主簿彩太公廟丞彣前眀經咸等以吏以文修<lb/>
<hi>集作循</hi>守家法君初嘗謂洪洞曰吾家代壤樹在周鄭之<lb/>
<pb n="KR4h0022_WYG_955-9b"/>
郊延陵嬴博豈限故土茍吾啓手足必促擇不食之地<lb/>
而歸全焉故君殁之嵗秋八月權窆於萬年縣龍首原<lb/>
厥後七十有七嵗彬彤等居内憂忍哀襄事因竭誠信<lb/>
脩<hi>集作循</hi>祖禰之志啓君之竁遷祔于京兆府奉先縣漫<lb/>
泉<hi>集作衆</hi>鄉保章<hi>集作/章保</hi>里從考<hi>集作吉</hi>卜也與洪洞君庚申<lb/>
分穴昭穆列次聿脩之義情理無違而彤又狀其祖徳<lb/>
請刻墓石抑予之重表甥也嘉其忠孝而銘之其詞曰<lb/>
伊昔侍中實相睿宗以孝以忠穆然清風乃生良士博<lb/>
<pb n="KR4h0022_WYG_955-10a"/>
物<hi>集作約</hi>仁義坦坦居易鬱堙下位家有孝孫卜兹鮮原<lb/>
刻勒清芬蔵于墓門<lb/>
　　　叔父故朝散郎華州司士㕘軍府君墓誌銘<lb/>
　　　　　　　　　　　　　　　前　人<lb/>
序曰洪範叙三徳五福之道而徳存<hi>集作在</hi>乎人福繫乎<lb/>
運時未光大則巻而懐之姑以清行厚徳遺諸子孫而<lb/>
已公諱隼字子鷙天水洛陽人十二代祖安邱敬公諱<lb/>
翼為前秦司徒代有勲徳以至四代祖平凉公諱文偉<lb/>
<pb n="KR4h0022_WYG_955-10b"/>
<hi>集作誕</hi>歴開府儀同三司涪<hi>集作洪非</hi>常二州刺史曽祖滑州<lb/>
匡城縣令諱崇本王父益州成都縣令<hi>集作尉</hi>諱無待烈<lb/>
考許州臨頴縣令諱伋初平凉之先三葉開國匡城以<lb/>
降世名文行公纉承茂緒祗服家法有大易之鳴謙中<lb/>
庸之慎獨慥慥其守孳孳其勤中立而不易方夷道而<lb/>
不由徑故克家無玷干禄有聲天寳末州里舉經眀屬<lb/>
幽陵叛渙計偕中止解巾試守河西尉真拜鄢陵丞時<lb/>
東郊不開違難逃禄艱貞潔白終出盜泉朝廷嘉之除<lb/>
<pb n="KR4h0022_WYG_955-11a"/>
楚州寳應丞是嵗太夫人棄孝養刺血寫大乗㣲言毁<lb/>
瘠過禮既除喪為親戚所勉調補宋州宋城縣丞孟尚<lb/>
書某方持郡節深相推重每嵗考課居郡中最大厯中<lb/>
授福昌丞貞元初改華州司士嘗辟彭城劉公蕭國班<lb/>
公之府皆分事任實助經費所至之邦必聞其政所奉<lb/>
之主必加以禮而又學古不怠歌詩必類縁情而不流<lb/>
體要而無害故祕書包公謂公内外脩<hi>集作循</hi>理心正氣<lb/>
和君子以為知言其道未伸天奪之筭嗚呼貞元九年<lb/>
<pb n="KR4h0022_WYG_955-11b"/>
四月辛亥終于富平從事之館享年六十一夫人陳郡<lb/>
殷氏皇曹州司法麗正殿學士踐猷之孫清河尉宣<hi>集作</hi>
<hi>寅</hi>之女故給事中杭州刺史亮其兄也今侍御史彬州<lb/>
刺史永其弟也生徳義之門襲猗那之慶自執笄<hi>疑作笄</hi>
主饋逮四十年孝慈柔眀六姻是仰學備箴誦言成禮<lb/>
法公之禄甚薄而家甚肥中外無間言諸孤猶已子閨<lb/>
門之内和樂薰如也既茹未亡之痛䕶奉輤車東旋洛<lb/>
都八月癸丑遘疾厲終于新安之别墅享年若干有男<lb/>
<pb n="KR4h0022_WYG_955-12a"/>
子五人長曰少成仕至桐廬尉次曰少清以經術甲科<lb/>
次曰某曰某皆以文學裕蠱稟公之義方女子五人長<lb/>
適安福尉劉公範次適常州司倉齊暢其次未及笄皆<lb/>
稟夫人之眀訓少成等曽未半嵗再集荼蓼思養於下<lb/>
如不欲生䘖恤忍哀竭其誠信以十月某日得吉卜於<lb/>
新安方山南龍澗原禮也小子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嵗而孤夙承善誘且<lb/>
懼徽音行實之不傳于後與陵谷之有遷也謹用論譔<lb/>
哀而不文銘曰<lb/>
<pb n="KR4h0022_WYG_955-12b"/>
惟叔父秉直清温而文誠而眀六試吏揚令名再從事<lb/>
有淑聲猗夫人懿純徳倬婦行為内則樂申申恭翼翼<lb/>
女有家男述職天不傭降鞠㐫道未行禍已鍾刻金石<lb/>
識丘封徳不泯哀無窮<lb/>
　　　揚州兵曹㕘軍蕭府君墓誌銘<lb/>
　　　　　　　　　　　　　　　前　人<lb/>
君諱惟眀字惟眀南蘭陵人曽祖浚皇丹州刺史祖文<lb/>
逺皇睦州别駕考重暉皇金州别駕自丹州已降雖位<lb/>
<pb n="KR4h0022_WYG_955-13a"/>
不過守佐而皆以行義似續君即别駕府君之元子也<lb/>
天寳中舉秀才數以行過乎謙竟不得居甲乙科時茍<lb/>
未至雖巧力無所錯其用否不可久後累為知己所薦<lb/>
自眀州㕘軍事至揚州兵曹掾凡四更<hi>集作更四</hi>官皆有理<lb/>
効多以名聞薦拜或㕘從事之列向非刄有餘而用無<lb/>
滯疇能及此晩嵗病風家于丹陽葆真樂<hi>一作守</hi>和樽酒<lb/>
自適輕財重義推誠於朋友之間不飾邊幅以曠逹自<lb/>
任初君與令弟故司封郎中惟則同以儒服㳺京師賢<lb/>
<pb n="KR4h0022_WYG_955-13b"/>
士大夫締交慕義者如嚮郎中以通才歴職而君亦累<lb/>
為名公所薦年位未至相次凋落嗚呼以建中十二年<lb/>
四月某日所疾沉痼終于丹陽私第享年若干以某月<lb/>
日權窆于某所從宜也夫人扶風竇氏婦道柔明子渢<lb/>
澣<hi>集作潮</hi>汝等年未志學藐然無怙芻挽時<hi>集作將</hi>行哀以<lb/>
求銘銘<hi>集作誌</hi>曰<lb/>
南齊之後福祉<graphic n="KR2384" url="https://raw.githubusercontent.com/kanripo/KR-Gaiji/master/images/KR2384.png" mimeType="image/png"/>臻厥生兵曹洵美且仁如何中路翳<lb/>
魄荆榛刻石窮泉永志聲塵<lb/>
<pb n="KR4h0022_WYG_955-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_955-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百五十六<lb/>
</p>
<p>
</p>
  </div>
</body>
</text>
</TEI>
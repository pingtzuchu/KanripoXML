<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻十五</head>
    <p>
<pb n="KR4h0022_WYG_015-1a"/>
欽定四庫全書<lb/>
　文苑英華巻十五　　　　宋　李昉等　編<lb/>
　天象十五<lb/>
　　秋露賦一首　　　　　露賦一首<lb/>
　　五色露賦四首　　　　清露㸃荷珠賦一首<lb/>
　　湛露晞朝陽賦一首　　秋露如珠賦一首<lb/>
　　　秋露賦　　　　　　　　　李　鐸<lb/>
天何言哉萬化斯該嵗云秋矣傷心不已起凉風於四<lb/>
<pb n="KR4h0022_WYG_015-1b"/>
面飛斷雲於千里爾乃髙天氣爽寒日光清下翠樓以<lb/>
廻瞩見白露之晨生向珠網以添净依玉階而助明如<lb/>
霜未結似雨還輕㸃庭蕪而葉重滋園菊而花榮謌湛<lb/>
則周詩入興凝甘則漢載留名故色貴含秋光冝汎曉<lb/>
既騰文於地上復垂容於筆杪烟澹彩而的的月籠華<lb/>
而皛皛豈只華山之際童子受於嚢中金莖之端仙掌<lb/>
承於雲表况乎胥䑓發色軒丘降祥紅蘭受而彌潔綠<lb/>
葵含而轉芳初益巨海終晞太陽既隨時以隐見還任<lb/>
<pb n="KR4h0022_WYG_015-2a"/>
物以行藏爾其無林不沾無草不羃薤上流彩林中湛<lb/>
液思蟬飲而曉潤旅鶴警其宵滴詞人賦矣已凝冷以<lb/>
淒清君子履之又傷心而怵惕感斯露而揣稱媿才殫<lb/>
而莫析者也<lb/>
　　　露賦　　　　　　　　　　張彦勝<lb/>
夫露者隂陽之精氣也天地之靈液秋冬濁而春夏清<lb/>
晞於朝而生於夕隨時應變不凝不積遇物受彩因象<lb/>
而光滴滴瀝瀝熒熒煌煌爾其為大也澄九天而静六<lb/>
<pb n="KR4h0022_WYG_015-2b"/>
合爾其為廣也清四極而洒八荒故能消歇氛埃生成<lb/>
草木羃䍥千品霑濡萬族其澤厚矣其潤深矣願聞其<lb/>
始試言厥初兆自元氣生於太虚巨人飲之而不死上<lb/>
古吮之而穴居天無雲兮珠的皪野有草兮玉扶踈冩<lb/>
蟲鳥兮為篆懐蛟龍兮著書河洛建都兮氣均風雨甘<lb/>
泉築舘兮名亞儲胥或泛灔池䑓或葳蕤竹柏鶬鶊鳴<lb/>
兮色紫鴻鴈來兮光白露之為徳也天乙所以為王侯<lb/>
露之為文也詩人所以歌召伯既因甘而作頌稱未晞<lb/>
<pb n="KR4h0022_WYG_015-3a"/>
而留客是時鷙鳥初擊鳴蟬向晩悲九節之相催恨三<lb/>
危之路逺或乃幽閨織婦初下鳴機徘徊空院悵望秋<lb/>
暉洞房月入羅帳螢飛看鴻鴈之将度怨良人兮不歸<lb/>
洒交頥之玉筯苦寒露之沾衣至如開<hi>疑作關</hi>山氣寒瀚<lb/>
海風急塵驚壠塞兵屯馬邑征人此時思歸下泣不覺<lb/>
漣如沾我衣濕别有洛陽才子人間<hi>一作河間</hi>秀士逺自巖<lb/>
曲來遊學市有恨驚心無人知已聞墜葉而嘆息對浮<lb/>
雲而愁起恓恓兮怳若有亡<hi>此句疑有闕文</hi>覩蒹葭之蒼蒼惜<lb/>
<pb n="KR4h0022_WYG_015-3b"/>
白露而為霜宋大夫聞而嘆曰嵗乎不我與一寒一暑<lb/>
昔時春晩拂楊柳於南津今日秋深落芙蓉於北渚古<lb/>
人末逹平生覊旅君何為而絶絃敢知音而相許重曰<lb/>
白日黯黯兮秋風多綠川蕭蕭兮空水波聞郢中之有<lb/>
曲試調露而為歌歌曰天降氣兮地凝精皇徳茂兮芝<lb/>
葢平金盤漬兮玉盃清葉有露兮落有聲遼東之鶴中<lb/>
夜驚日南之雞凌晨鳴華山柏兮多珠露松子服之得<lb/>
長生<lb/>
<pb n="KR4h0022_WYG_015-4a"/>
　　　五色露賦<hi>以率土康樂之應為韻</hi>　　　　白行簡<lb/>
惟上天之隂騭至誠感通靈液肇吉能分五色之異以<lb/>
候一時之出祥風爍乎茂草瑞景晞乎朝日𤣥黄雜錯<lb/>
綴玉樹以相鮮丹紺交輝映金盤而乍失既能偶聖以<lb/>
呈貺寧有普天之不率飛液花塢流光蕙圃青熒玉綴<lb/>
燦爛珠吐露藥訝仙童捧來潤石疑女媧欲補花禽拂<lb/>
著宛如陳寳之雞平野染成焕若徐方之土當其金烏<lb/>
戢耀玉兎騰光夜寂空知警鶴寒輕猶未為霜徒想狀<lb/>
<pb n="KR4h0022_WYG_015-4b"/>
天酒類神漿豈辨彰施而披棘尤分雜錯以沾裳滿林<lb/>
嶺而霞駮遍莓苔而錦章自然欝為天祚慶我皇唐何<lb/>
必徵勒畢之言以為國泰驗吉雲之說乃辨時康嘉其<lb/>
風中煜爚空際浮爍綴瑶草以紛敷泫庭柯而照灼彼瀼<lb/>
瀼刺其感歎此湛湛歡其宴樂徒用興其詠謌曽何覩<lb/>
其交錯未若含瑞表徳耀彩逄時乍綺分於彼或星合<lb/>
於茲為隂陽之淳粹作花木之葳蕤喜氣度闗徒虚語<lb/>
耳雲光出水曷足方之是知天降休祥聖為明證淡汪<lb/>
<pb n="KR4h0022_WYG_015-5a"/>
濊之仁澤得文質之善稱天何言哉固有感而善應<lb/>
　　　第二<hi>同前韻</hi>　　　　　　　　賈　餗<lb/>
露彩呈祥厥状非一表四方之其慶故五色而俱出間<lb/>
朱青以騰文雜𤣥黄而成質則沐聖澤者疇敢不祗被<lb/>
湛恩者罔有不率大化式孚瑞物斯覩究其源兮則一<lb/>
分其色兮惟五曖空之際若麗非煙之祥潤塊之時如<lb/>
啟建侯之土神化無方至精宣光且見凝夫渥彩孰云<lb/>
晞以朝陽雖有本於三危三危不得不比諒無當於五<lb/>
<pb n="KR4h0022_WYG_015-5b"/>
色五色不得不彰豈直超絳雪掩𤣥霜空挹瀼瀼之靈<lb/>
氣酌湑湑之神漿始也結以成形自東方而轉色今也<lb/>
出於協慶猶上天而降康則知時在中和何物不樂超<lb/>
飛走而為瑞與風雨而咸若不資掲以金莖寧假承於<lb/>
瓊爵錬石初染狀媧皇之補天鴛瓦纔霑類彩鳳之巢<lb/>
閣在漢武時方朔陳詞渉吉雲之異境得五露之靈滋<lb/>
曷若我后統寰海之有截應天地之無私包衆瑞之備<lb/>
矣選列辟而觀之自然隂陽降祉天人合應吸沆瀣延<lb/>
<pb n="KR4h0022_WYG_015-6a"/>
楚客之情詠厭浥動詩人之興若以彼而方此曽不得<lb/>
侔色而揣稱<lb/>
　　　第三<hi>同前韻</hi>　　　　　　　　王　起<lb/>
露表嘉瑞國昭元吉發五色以斯呈掩百祥而非匹輝<lb/>
光駭目知泛灔之惟新變化殊姿覺淒清之有失若非<lb/>
澤無不被化無不率則何以感之於寥天榮之於聖日<lb/>
爾其寂歴地表希㣲天宇無聲而零有色斯覩始曖空<lb/>
而雜糅俄泫草而周普霑於衣也皆成黼黻之衣潤於<lb/>
<pb n="KR4h0022_WYG_015-6b"/>
土焉更謂苴茅之土且其白能受彩朱則孔陽青映苔<lb/>
而轉麗𤣥㸃漆而有光既炫燿於衆彩終錯雜於中黄<lb/>
儻在琉璃味無忝於甘醴如浮葭菼色詎變於凝霜何<lb/>
湑兮之膏潤有焕乎之文章固可以扶夀而愈疾俗泰<lb/>
而時康徒觀夫泥泥未晞瀼瀼既落珠彩㸃綴日華照<lb/>
灼無煩勒畢之求方成曼倩之樂散東陵之上乍混其<lb/>
𤓰洒西山之中更迷其藥其凝厭浥其布葳蕤鶴将警<lb/>
而未測蝉欲飲而猶疑何紺霧而喻矣何卿雲而比之<lb/>
<pb n="KR4h0022_WYG_015-7a"/>
則知墜露成文休祥有證實我后之冥感掩前王之嘉<lb/>
應<lb/>
　　　第四<hi>同前韻</hi>　　　　　　　　袁　兊<lb/>
上帝宥宻露滋貺吉青紫相宣𤣥黄間出湛鮮輝以交<lb/>
透涵潤彩以争溢摇泫泫於㣲風散離離於初日滴而<lb/>
成暈冝警鶴之偏聞感以無情勝舞獸之能率被萬物<lb/>
之咸覩表天心之以溥識瑞氣之非二辨方來之自五<lb/>
洗於石如披媧后之文遍於地似割封侯之土合徳於<lb/>
<pb n="KR4h0022_WYG_015-7b"/>
唐成金之黄鳥晨散而翻墜煙晴籠而轉光既桂成於<lb/>
重葉亦珠綴於垂芒契之斯來我則調玉燭而後致求<lb/>
之靡得彼則耀金莖而莫量是以其邦用昌其人用康<lb/>
誠可以為飲不可以為霜其離絢兮其濃沃若遐矚文<lb/>
象旁通綺錯狀郊祀之琮璧燦以芬敷擬霄漢之雲霓<lb/>
焕乎蕭索固自天而同酒諒不醉而可樂其甘如飴其<lb/>
凝如脂苟叶于道不常厥期在春而衆葩皆麗或秋而<lb/>
羣蕪更滋彼露瀼矣我王則之接荷光兮渥蓂莢連碧<lb/>
<pb n="KR4h0022_WYG_015-8a"/>
砌兮滿堦墀旁霑兮對龍衮之彪炳芬映兮逼鸞鳳之<lb/>
葳蕤始繁於天臨之際終晞於日旰之時足使魏殿懐<lb/>
慙漢宫非勝多聞前後之仙術豈逮吾君之響應願濡<lb/>
翰於攻文之徒庶發揮於夣筆之興<lb/>
　　　清露㸃荷珠賦<hi>以題為韻</hi>
池有秀冠衆卉兮彼荷㝡英天之氣結淳和兮惟露斯<lb/>
清圓規覆水兮翻然葢傾素質積葉兮烱爾珠明露非<lb/>
荷無以呈潔已之狀荷非露無以異先凋之榮皓影摇<lb/>
<pb n="KR4h0022_WYG_015-8b"/>
光脩莖羃<hi>疑</hi>布氣散蘭郁光分雹聚隣腐草為螢火将<lb/>
飛俯澄波若蠙珠已露冝瀼浥於夜景惜芬芳於嵗暮<lb/>
縹綵将闌瓊光未歛團素律以泥泥擢餘芳之冉冉映<lb/>
翠帶狀蓮的之剖開對青霄仰星文之亂㸃色慙兮菱<lb/>
藻氣肅兮金波雖有秋月我則承恩於彼露豈無朝日<lb/>
我則庇身於此荷尚不願洒園葵而澤豐草豈學老林<lb/>
葉而滋枯柯客有感秋而嘆曰滴瀝縈紆布濩芬敷浮<lb/>
地<hi>一作浮池</hi>烟兮葳蕤吐絳㸃天酒兮璀璨垂珠已矣夫露<lb/>
<pb n="KR4h0022_WYG_015-9a"/>
欲變荷欲蕪君不見嚴霜䧏萬物皆盡兮復有此芙蕖<lb/>
　　　湛露晞朝陽賦<hi>以諸侯來朝錫宴具醉為韻</hi>張勝之<lb/>
陽暉早曙露泫清宵宵既寂而露彩結曙将動而陽氣<lb/>
消是以在蘭者照之則焕乎葉在棘者燭之則晞乎條<lb/>
故乃喻天子布澤於宴猶諸侯命朔於朝觀夫潤草瀼<lb/>
瀼晞陽羃羃氣色濃兮猶茂枝幹燥兮如滌初将比玉<lb/>
以減其琳璃稍欲如珠復消夫玓瓅故可比臣竭忠以<lb/>
祗敬君䧏㤙而蕃錫及夫大明有赫五色初收陵晨光<lb/>
<pb n="KR4h0022_WYG_015-9b"/>
動平野氣浮遂使将飲之蝉驚陽烏而復退罷警之鶴<lb/>
懼白駒而不留出扶桑兮始上被豐草兮徒周何異夫<lb/>
錫宴則臨乎我后來朝則嘉彼爾侯原夫曭朗之光未<lb/>
舒沾濡之色猶遍忽其陽氣匝晴風扇則滴而有響者<lb/>
其響罷聽布而成文者其文難見夫如是有類藩臣感<lb/>
化而來覿中朝布徳而成宴彼以朝為數此以夜為初<lb/>
夜則因我而隂勝朝則因我而陽舒其凝也無不備矣<lb/>
其晞也曷可藏諸况有麗天之暉潤月之意崇其燕禮<lb/>
<pb n="KR4h0022_WYG_015-10a"/>
著乎前志朝日出海若一人之當陽夕露低柯若羣臣<lb/>
之既醉天晴夜朗林霽烟開稽其順陽之心既且周而<lb/>
復始懿乎漸晞之理又觀徃而知來所以為成嵗之本<lb/>
履霜之具華葉既濡清光若煦吾知湛露晞朝陽也為<lb/>
君臣宴饗之喻<lb/>
　　　秋露如珠賦<hi>以凉風變節凝露可觀為韻</hi>　師　貞<lb/>
風入秋而方勁露如珠而正團映蟾輝而迥列疑蚌剖<lb/>
而俱攅綴别葉之中時翻的的轉衰荷之上㣲振珊珊<lb/>
<pb n="KR4h0022_WYG_015-10b"/>
虚静内瑩圓明外寒且驗目前之美何殊掌上而觀懿<lb/>
夫寓物成規効㣲應節含綠葵而結綠方麗耀黄菊而<lb/>
中黄轉澈落蒹葭之浦誠媚川而可移泫庭宇之間雜<lb/>
照廡而何别所以未逢朝溘還著夜光當助海而為深<lb/>
功雖至薄蒙沉泉之是棄徳且非凉比蝉飲之為狀與<lb/>
蛇銜而允臧發澤之道素昭結霜之儀漸露咸欣遐被<lb/>
之徳寧起暗投之怒遥瑩空際思縹緲之金莖散照林<lb/>
中謂璀璨之瓊樹宛轉無窮精明有融乍見紅蘭之内<lb/>
<pb n="KR4h0022_WYG_015-11a"/>
如尋赤水之中稍迷逕蔓偏入園藂毎袐彩於晝景何<lb/>
流形於夜風時也草始化螢星逾流火叶物候而增美<lb/>
信晶熒而必果想遊女於水上訝鮫人之淚墮䧏自天<lb/>
而任彼無私照於乘而孰云不可湛湛方積纍纍正凝<lb/>
彌増皓鶴之警不憚驪龍之興逺睇平蕪俛首而鮮苗<lb/>
益潤俯觀朝藿傾心而靈液是承嗟乎彼以少而為貴<lb/>
此以多而豈賤遇沾衣而未化如被褐而初見其克好<lb/>
以員來孰若順隂而適變<lb/>
<pb n="KR4h0022_WYG_015-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻十五<lb/>
</p>
<p>
</p>
  </div>
</body>
</text>
</TEI>
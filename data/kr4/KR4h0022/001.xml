<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一</head>
    <p>
<pb n="KR4h0022_WYG_001-1a"/>
欽定四庫全書<lb/>
　文苑英華巻一　　　　　宋　李昉等　編<lb/>
　天象一<lb/>
　　天賦二首　　　　　碧落賦一首<lb/>
　　天行健賦一首　　　乾坤為天地賦一首<lb/>
　　披霧見青天賦一首　煉石補天賦一首<lb/>
　　管中窺天賦二首　　三無私賦一首<lb/>
　　　天賦　　　　　　　　　　劉允濟<lb/>
<pb n="KR4h0022_WYG_001-1b"/>
臣聞混成發粹大道含元興於物祖首自胚渾分泰階<lb/>
而立極光耀魄以司尊懸兩明而必照列五緯而無言<lb/>
驅馭隂陽裁成風雨叶乾位而凝化建坤儀而作輔錯<lb/>
落九垓岧嶤八柱燦黄道而開域闢紫宫而為宇横斗<lb/>
樞以旋運廓星漢之昭回緫三統之遷易乘五運之遞<lb/>
來察文明而降祥瑞觀草昧而動雲雷託璇樞之妙術<lb/>
應玉管之浮灰柔克斯高聽卑逾廣覆燾千容苞含<hi>一作</hi>
<hi>包羅</hi>萬象載光道徳聿符刑賞既霆震而霜威亦春生而<lb/>
<pb n="KR4h0022_WYG_001-2a"/>
夏長其功不測其變惟神大哉其施曠乎其仁周八紘<lb/>
而化育籠四海而陶鈞雖感通而下濟終輔翼而無親<lb/>
登大寳於上皇發神圖於下帝慿理亂而倚伏候昏明<lb/>
而開閉遘堯舜以降禎休遇辛癸而呈祲沴歴成敗而<lb/>
無爽在興亡而必契深機不測神化靈長雖覃恩於列<lb/>
聖必歸功於有唐發星辰而效祉雜烟雲以降祥大猷<lb/>
載洽景貺斯彰浹庶品以光被樂羣生於㑹昌軼大庭<lb/>
而包太昊孕𤣥頊而掩朱襄見乾心之祚聖即靈運之<lb/>
<pb n="KR4h0022_WYG_001-2b"/>
無方造化唯逺生成不極沾廣惠於禽魚預湛恩於動<lb/>
植非測管以能喻豈戴盆之可識欣大賚於天成激長<lb/>
歌於帝力<lb/>
　　　第二<lb/>
彼蒼者天成形物先初鴻蒙以質判漸輕清而體圓生<lb/>
五材以亭毒運六氣以陶甄故使晦明相繼寒暑遞遷<lb/>
逺眺其原兮亦極之無極近詳其理兮固𤣥之又𤣥諒<lb/>
神功之罕測寔靈造之自然徒觀其潜化不言惟徳是<lb/>
<pb n="KR4h0022_WYG_001-3a"/>
輔列九野而為號峙八山而為柱其為道也或比之以<lb/>
張弓其入夢也或方之於漱乳憫鄒衍則嚴霜夏降應<lb/>
陳寔則繁星夜聚孔堦逺而難登樂霧披而已覩雖覆<lb/>
繖之可嫓豈鍊石之能補美夫有功不伐無逺不蓋徳<lb/>
冠三才名參四大日朝上而疑璧河夜横而如帶破鏡<lb/>
飛乎其所長劍倚乎其外違之則風雨差錯順之則隂<lb/>
陽交泰况乎觀文察變害盈尚黙則大著美於唐君慮<lb/>
崩見譏於把國徒瞻蕩蕩之體孰辨蒼蒼之色在玉衡<lb/>
<pb n="KR4h0022_WYG_001-3b"/>
以齊政任銅史以司刻名既入於四知光鎮臨於八極<lb/>
顧惟仰嘆載之無力思斡運之莫原惟逺近之難識儻<lb/>
聞鳴臯之響願奮垂雲之翼嗟天道之大哉非管窺之<lb/>
可測<lb/>
　　　碧落賦　　　　　　　　翟楚賢<lb/>
散幽情於曩昔凝浩思於典墳太初與其太始高下混<lb/>
其未分將視之而不見欲聽之而不聞爰及寥廓其猶<lb/>
槖籥輕清為天而氤氲重濁為地而盤礴爾其動也風<lb/>
<pb n="KR4h0022_WYG_001-4a"/>
雨如晦雷電共作爾其靜也體象皎鏡是開碧落其色<lb/>
清瑩其狀𡨕寞雖離婁明目兮未能窮其形其體浩瀚<lb/>
其勢渺漫縱夸父逐日兮不能窮其畔浮滄海兮氣渾<lb/>
映青山兮色亂為萬物之羣首作衆材之壯觀至妙至<lb/>
極至神至虛莫能測其末莫能定其初五石難補九野<lb/>
環舒星辰麗之而照耀日月慿之而居諸非吾人之所<lb/>
仰實列仙之攸居爾乃遺塵俗務遐躅養空栖無懲忿<lb/>
窒欲陵清高而自逺振羽衣以相屬七日王君永别緱<lb/>
<pb n="KR4h0022_WYG_001-4b"/>
山之上千年丁令暫下遼水之曲别有懐真俗外流念<lb/>
仙家撫龜鶴而增感顧蜉蝣而自嗟乃錬心清志洗煩<lb/>
蕩邪凝魂於秘術馳妙於飡霞雲梯非逺天路還賖情<lb/>
恒寄於綿邈願有托於靈槎<lb/>
　　　天行健賦<hi>以天徳以陽故能行健為韻</hi>
大哉乾元神不可測其内也剛其外也直直所以保合<lb/>
太和剛所以運行不息故王者奉之而垂化君子體之<lb/>
而進徳者也原夫天者乾之形乾者天之名用九以則<lb/>
<pb n="KR4h0022_WYG_001-5a"/>
得一而清名也者純陽之經形也者太無之精語其動<lb/>
兮孰知其動語其行兮孰知其行得不詳其所由稽其<lb/>
所以歴土圭以窮妙因渾儀而探理左出右没不行則<lb/>
何以變三辰之度上騰下降不動則何以為萬物之始<lb/>
履柔兮居常配坤兮秉陽笠也誰覆弓也誰張四徳雖<lb/>
具未足以擬議十翼雖廣未足以披攘微乎哉得於幽<lb/>
者道盛乎哉得于道者王緜緜若存戸樞不蠧較之則<lb/>
火井易滅當之則金柅難固持剛靡失既兼柔克之資<lb/>
<pb n="KR4h0022_WYG_001-5b"/>
用壯罔虧亦取易知之故是以為君為首為金為氷杳<lb/>
㝠兮不慮乎盈縮寂寥兮何有於騫崩喻彼成形是顯<lb/>
飛龍之象精其致逺因推良馬之能且夫天也者陽乾<lb/>
也者健窺之於裏則其象歴歴瞻之於表則其容慁慁<lb/>
不言非渉於可名不拔方知乎善運大道非物豈容媧<lb/>
后之功小說惑人何傷秦宓之論皇家恩流品物禮達<lb/>
上𤣥垂文明畫一之令秉神武不殺之權推之蕩蕩守<lb/>
之䖍䖍儒不知其異信所為親上而法天者歟<lb/>
<pb n="KR4h0022_WYG_001-6a"/>
　　　乾坤為天地賦<hi>以取類著言神乎𤣥理為韻</hi>陸　肱<lb/>
昔者聖人之作易也以乾為天以坤為地於乾則資始<lb/>
羣品在坤乃資生萬類乾為竒矣以三而契彼天經坤<lb/>
蓋偶焉以六而昭乎地位吾嘗仰以觀其氣俯以察其<lb/>
區豈非乾者陽也坤者隂乎於陽乃天之徳於隂乃地<lb/>
之符亦猶陽與剛偶隂與柔俱於剛乃天之儀於柔乃<lb/>
地之樞况乃取諸物以非真取諸身而非據是則取之<lb/>
上而彖象咸立取之下而吉凶斯著元亨之道配柔克<lb/>
<pb n="KR4h0022_WYG_001-6b"/>
以同歸光大之名與沉潜而俱去於乾則易知可察至<lb/>
健斯全其運也直其息也專為君而長為首而先為馬<lb/>
以居要為男而體𤣥大矣哉確然示易若天之父萬物<lb/>
焉於坤則簡能可立至順為理其闢也震其翕也止為<lb/>
臣於主為腹於已為牛以當用為女而資始至矣哉隤<lb/>
然示簡若地之母萬物矣故能酌此生植通諸鬼神究<lb/>
其情於大壯播其義於家人否以知屈泰以知伸受以<lb/>
復而其心見考之咸而其感陳亦何異分彼混茫清為<lb/>
<pb n="KR4h0022_WYG_001-7a"/>
天而濁為地定其律吕宫曰君而商曰臣既生而太極<lb/>
為初竝用而三才斯取彼䇿也三百六十此數也五十<lb/>
有五所以凖此知道采之立言列之而其象顯演之而<lb/>
其卦繁蓋動靜之二體緫牢籠之衆門斯可謂明覆載<lb/>
之徳識化育之功故曰堯舜垂衣裳而天下治蓋取諸<lb/>
乾坤<lb/>
　　　披霧見青天賦<hi>以瑩然可仰無不清心為韻</hi>王　起<lb/>
欝彼宿霧蔽乎逺天霧晻靄以氣徹天清泠而色鮮仰<lb/>
<pb n="KR4h0022_WYG_001-7b"/>
之彌高五里始分其杳爾積而能散三光忽映其粲然<lb/>
昔人引之以喻見賢竒姿允叶美質相宣豈徒巻㝠<lb/>
㝠之浄緑覿昭昭於上𤣥始其雜氛昏掩高朗霏微有<lb/>
色散漫無象文豹去之而退藏螣蛇游之而來徃将欲<lb/>
縱遥睇滌煩想則蒼蒼大圜之色願豁其清明英英上<lb/>
徳之容亦如其瞻仰及夫収地表歇天衢啓晨光之有<lb/>
耀闢麗景而多娯於是碧落如邇青㝠若無既仰之而<lb/>
不及将覯止而豈殊且欲蓋而彰人與天而合契不言<lb/>
<pb n="KR4h0022_WYG_001-8a"/>
而信天與貌而相符則知賢為衆夥人不知兮蔽之孰<lb/>
可天實悠乆霧不披兮覩之則不故将通顯於幽情配<lb/>
美於高明空䝉既同於席巻寥廓乃喻於氷清惟人也<lb/>
玉立斯映惟天也管窺莫競既遐邇之無氛自心神而<lb/>
可瑩状烟消於幕幕始露澄潭凝塵洗之濛濛自開朗<lb/>
鏡所以彰風采之異見光儀之盛异哉一言之羙萬祀<lb/>
攸欽陋决雲而觀劍小披沙而見金有羙人兮青陽是<lb/>
仰藻鏡斯臨自然比天於霄漢巻霧於沉隂亦何必觀<lb/>
<pb n="KR4h0022_WYG_001-8b"/>
樂廣之容始欽重器信衛瓘之說方獲明心者哉<lb/>
　　　煉石補天賦<hi>以煉彼堅貞将補其闕為韻</hi>　闕　名<lb/>
天何言哉有闕則補持五石而是用俾四時而能取成<lb/>
乎圓象故資可轉之功定彼乾儀盖俟至堅之主所以<lb/>
裨覆燾仰周普磨礱入鍛成功豈濫於宋人緝綴為勞<lb/>
至徳何慙於山甫乾道甚明配彼清真類鼓鑄而可致<lb/>
冀穹𤣥而是營石不能言黙助無為之化天将假手潜<lb/>
因妙用而成則知媧氏之為功也體物情立取法志生<lb/>
<pb n="KR4h0022_WYG_001-9a"/>
眄悠遠而求則象規圓而作程小大寧遺俾隨形以溥<lb/>
博嵳峩不墜皆投質於輕清若乃𤣥造呈材神功効技<lb/>
他山以綴象帝自邇卿雲初觸當碧落以麗乎銀漢同<lb/>
流激青霄而節彼天象又𤣥石質既堅究勤勞而日月<lb/>
逝矣成廣大而星辰繫焉暖積素之烟尚疑苔㸃降如<lb/>
絲之雨終若溜穿觀夫圓則九重功惟百煉眷無親而<lb/>
克敬當有道而可見言柔與剛崇高是将運有徒於晝<lb/>
夜比為炭於隂陽織女停梭受支機於河漢荆人抱璞<lb/>
<pb n="KR4h0022_WYG_001-9b"/>
嗟韞玉於穹蒼補之伊何以當其闕照悠悠於峻極驅<lb/>
鑿鑿於超忽想夫取鍛之日排剛之時齟齬不安或表<lb/>
艱難之歩清明於外猶生錯落之姿正圓虛之廣矣下<lb/>
長風而凄其是知補上天於煉石蓋虛實之相資焉<lb/>
　　　管中窺天賦　　　　　　張仲素<lb/>
管為物兮虚受天為體兮據安能因徑寸之内将窮轉<lb/>
轂之端用當其無蒼蒼之色何盡微而不大恢恢之状<lb/>
則難故雖無私以居上信可因物而仰觀於是正瞻視<lb/>
<pb n="KR4h0022_WYG_001-10a"/>
品清澄察九垠之際極一目之能髣髴其形難識翼摩<lb/>
之鵠依稀其状猶如背負之鵬或因夫窺牖是見且異<lb/>
夫置階而升風息八方烟消四極黙淳淳之靈嚮湛悠<lb/>
悠之神域乃執輕管納麗則遥睇罔愆審窺不忒虛其<lb/>
内雖高明之可分小其形胡廣大之能測故使蓋影多<lb/>
掩笠形半匿月既滿而猶虧日将中而如昃掌握之内<lb/>
安得容其九重咫尺之中豈能盡其五色且管之為質<lb/>
也秉直天之為體也含虛天執虛而秉陽垂象管抱直<lb/>
<pb n="KR4h0022_WYG_001-10b"/>
而利有用無信大小之有異亦遐邇以斯殊窺臨既加<lb/>
徒云其至矣貞觀必得信安可測夫若然則固知事不<lb/>
可以近圖遠物不可以小謀大小謀大則立而致尤近<lb/>
圖遠則坐而賈害故方朔言也明俟時之難莊周著之<lb/>
表遊方之外客有勤學孜孜憂心悄悄服仁義而罔捨<lb/>
守翰墨而自矯将搦管而是窺願天上之不遺微眇<lb/>
　　　第二<lb/>
惟大也不可以小測惟高也難可以近知况窮天之至<lb/>
<pb n="KR4h0022_WYG_001-11a"/>
象徒執管而潜窺驟景風激馳光電移迷蒼蒼之正色<lb/>
杳的的而成規桂魄未圓餘輝來而尚溢陽烏當書逺<lb/>
色照而全虧當其懸象在天明眸在管環視而逺維不<lb/>
極仰觀而長河若斷雲明滅而浮影時聚星曖昧而流<lb/>
光倐滿紫微黄道斯蔽其縱横北陸南躔曷究其長短<lb/>
觀其悠然遠象浩矣𤣥穹老氏守真不窺而自見禆公<lb/>
億度屢中而無功况乎溥博四極之大依微徑寸之中<lb/>
詎能分其經緯固且昧其變通若乃迢夜澄月高飇掃<lb/>
<pb n="KR4h0022_WYG_001-11b"/>
霧衆形必流羣象斯布邈上下之逺邇夐東西之晷度<lb/>
疇能筭其盈縮孰可研於推歩𤣥機莫覩徒騁離朱之<lb/>
明大象都迷安徴平子之賦且夫莫細匪管莫高匪天<lb/>
仰瞻而範圍斯昧垂覆而周流自遷則知徳之微難以<lb/>
片言語道之廣難以一理詮苟持此而不捨吾未見極<lb/>
深而造𤣥者矣<lb/>
　　　三無私賦<hi>以平上去入為韻</hi>　　　　范　榮<lb/>
天得一以清地得一以寧日月得一以明聖人法之以<lb/>
<pb n="KR4h0022_WYG_001-12a"/>
化成無私之謂莫之與京三者不忒天下和平天之道<lb/>
也存乎至輕潜運而三光是麗不言而四時是行夏以<lb/>
長春以生亭毒之徳以無私覆為名地之義也為利至<lb/>
廣大流百川細包草莽因金風而物成熟遇木徳乃氣<lb/>
騰上且無私載坤徳存乎易象月之來日之徃無幽不<lb/>
燭有形斯仰其照無私實至明而稱朗若天地不能存<lb/>
之以信則生成之理息日月不能存之以明則終古之<lb/>
道爽渾蓋惟不失其常羲和自得其所掌今我天子因<lb/>
<pb n="KR4h0022_WYG_001-12b"/>
無私以成心每宵衣以達曙奉此三道守而勿去大象<lb/>
是執選賢為急昭昭為大與天地而相參明明鑒下齊<lb/>
日月而出入天光發乎幽滯仁聲振於潜蟄儔陽之徳<lb/>
因時行而有階起予者商想兹道而無級苟志斯道立<lb/>
之斯立當軸者斯焉取斯何憂乎地芥之難拾<lb/>
　<lb/>
　<lb/>
　文苑英華巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百五</head>
    <p>
<pb n="KR4h0022_WYG_505-1a"/>
欽定四庫全書<lb/>
　文苑英華巻五百五　　　宋　李昉等　編<lb/>
　嵗時雨雪儺門十九道<lb/>
　　冬至越人駕象入庭判一道<lb/>
　　亞嵗上罇闕酒判一道　臘嘉平神位判一道<lb/>
　　天雨壊墻判一道　　　復陶以行判一道<lb/>
　　春不修鑑判二道　　　藏氷不固判三道<lb/>
　　西陸朝覿判七道　　　驅儺判二道<lb/>
<pb n="KR4h0022_WYG_505-1b"/>
　　　冬至越人駕象入庭判<lb/>
冬至朝越人駕象入庭不載黄門皷吹法司科罪越人<lb/>
訴云依太康中儀不伏<lb/>
　　　對　　　　　　　　　　　闕　名<lb/>
大荒無限<hi>一作垠</hi>天下如截柔逺能邇老安少懐惟彼越<lb/>
人沐兹造化<hi>一作洪造</hi>境遥銅柱聞伏波而蹔擊聲暨珠崖<lb/>
非尉佗而能制屬星躔北陸日届南長天子登靈臺觀<lb/>
雲物命群臣以成列執五瑞而知禮牛羊勿踐駕象奚<lb/>
<pb n="KR4h0022_WYG_505-2a"/>
趍来賔丹禁之庭不載黄門之樂今朝髙㑹笑塗山而<lb/>
未倫法奉虞章鄙蠻風而詎設棘司以多聞闕殆直寘<lb/>
先䋲越人以古有典刑曽何敢侮且中古以降五運相<lb/>
乗太康之時九儀亦備具物云在時人屬遷須崇改更<lb/>
之文無致因循之禮<lb/>
　　　亞嵗上罇闕酒判<lb/>
亞嵗遇羣吏於庭將賜以樽酒所司闕供<lb/>
　　　對　　　　　　　　　　　王運充<lb/>
<pb n="KR4h0022_WYG_505-2b"/>
主上大明臨下有赫國章式序天秩孔昭亞嵗崇時見<lb/>
之儀羣吏修㑹同之禮倬玉階之仗左右薫風頒金彞<lb/>
之酒東西湛露庭實千品問皮馬以分行朝㑹九賔錯<lb/>
華蟲而雜燕羽觴無筭𤣥澤初流兕觥其觩皇歡以接<lb/>
賜上罇之㫖酒帝命空霑承大聖之鴻恩天厨不給眷<lb/>
言此咎罪莫重焉所司罷供實違常典既罹深罰邦有<lb/>
常刑<lb/>
　　　臘嘉平神位判<lb/>
<pb n="KR4h0022_WYG_505-3a"/>
先嘉平之夕索室不設存神之位有司告其師訴云小<lb/>
黄之過仰依禮處分<lb/>
　　　對　　　　　　　　　　　趙泉虬<lb/>
嵗律仲冬寒生季朔尊狩而臨清祀因蜡而祭嘉平承<lb/>
八政之勞農暢四人之休息既而日沉西障月下南軒<lb/>
夜復清而多閒神將肅而是享主不存位祭則無依幽<lb/>
靈無地𤣥酒何設如在之誠事既驗於闕行虧禮之尤<lb/>
理合從於寘罪乃典職之有失事未<hi>一作曷</hi>可容類龜玉<lb/>
<pb n="KR4h0022_WYG_505-3b"/>
之將毁人何逃責有司推詰理<hi>一作妙</hi>合其宜訴非可憑<lb/>
庶歸常典<lb/>
　　　天雨壊墻判<lb/>
乙富家天雨壊墻其子曰不築且有盗隣人之父亦云<lb/>
暮而果大亡失其家知其子而疑隣人之父告之隣人<lb/>
引其子不伏<lb/>
　　　對<lb/>
雲蒸晝暝天雨洊降當此激射或頺圜<hi>一作環</hi>堵乙者何<lb/>
<pb n="KR4h0022_WYG_505-4a"/>
也而貨殖焉既得陶公之術有同宋人之富雖家惟四<lb/>
壁而堂累千金當戒爾不虞宜納善人之訓何故為誨<lb/>
盜不從幹父之情入門各媚信自負於知言飜或為讐<lb/>
欲見疑於忠告引之為證事則可憑訟之無稽法亦難<lb/>
設謂宜按記庶叶簡書<lb/>
　　　復陶以行判<lb/>
甲託秦復陶以行人告其不軌訴稱嚴霰使然非是妄<lb/>
作<lb/>
<pb n="KR4h0022_WYG_505-4b"/>
　　　對　　　　　　　　　　　康子季<lb/>
日車南至星斗北廻徂嵗既<hi>一作將</hi>窮重隂觱發寒生大<lb/>
漠雪下平蕪海曲於是先行山隂由其興往惟備乃無<lb/>
患必藉重裘而彰厥有常須遵法服甲榮微簮組候屬<lb/>
嚴凝節愧髙臺寧懐<hi>一華</hi>作平君之操尊非楚國輕襲靈<lb/>
王之儀罪當抵於嚴霜<hi>一作秋</hi>詞徒稱於積霰向若楚制<lb/>
是用庸敢避於濡身今乃秦陶謬加因難逭於匪服既<lb/>
負不衷之刺宜投僣上之科<lb/>
<pb n="KR4h0022_WYG_505-5a"/>
　　　春不修鑑判<lb/>
丁掌頒不頒于命士春不修鑑而輙秋刷<lb/>
　　　對　　　　　　　　　　厙狄履温<lb/>
開國承家建官分職品彚斯布卑髙以陳故禮設六官<lb/>
必在所掌士分九命且均其職眷彼凌人頗忝班位惟<lb/>
兹命士賔<hi>疑</hi>厠周行雖和平在時終無夭昏之理而炎<lb/>
凉失節或生疾疫之事備預之道寧失國經頒賜之儀<lb/>
豈乖常禮且深溪寂寂方委積於大冬虛室寥寥遂收<lb/>
<pb n="KR4h0022_WYG_505-5b"/>
藏於小吏春風已觧不聞修飾之功秋露未圓方事刷<lb/>
清之業當其時而不作已表非勤應合給而缺供尤彰<lb/>
失守不應之罰從此自貽慢令之科宜以為始<lb/>
　　　同前　　　　　　　　　　亷　粲<lb/>
宗周布政漢家舊法藏氷於陸自古有之頒冰於朝方<lb/>
今靡替猗那厥職乃丁是掌西攀咸鎬寄甘泉之北宫<lb/>
東邑鞏洛入邙山之隂洞履霜如堅和翠微而一色積<lb/>
雪偕瀾岌稜層而流寒當忝司存合閑主守茍違命士<lb/>
<pb n="KR4h0022_WYG_505-6a"/>
得無常刑若惟陳迹良亦異聞且太嵗換韶盛徳在木<lb/>
上從天子下際羣公大給千官備霑累命青熒片片光<lb/>
研<hi>一作妍</hi>金鏡之空鉼背峨峨姿凛玉壺之態盖將以蕩<lb/>
清暑辟炎毒水精簾内飛燕嬌歌而對山虎<hi>疑作武</hi>魄盤<lb/>
中暑<hi>一作星</hi>署永吟而陶酒時或稽緩人必增憂况士不<lb/>
頒氷闕也春不修鑑怠也秋仍輙刷非也三者備矣夫<lb/>
何言哉眷言伊丁請用常典<lb/>
　　　藏氷不固判<lb/>
<pb n="KR4h0022_WYG_505-6b"/>
所司藏氷不固訴云採氷户家不依尺様<lb/>
　　　對　　　　　　　　　　　崔希逸<lb/>
寒暑逓遷四時有凝隂之節宗廟致敬五禮標陳薦之<lb/>
儀徵萬古而莫遷雖百王而不易洎乎嵗伏𤣥陸日短<lb/>
星昴天寒地閉風凄雨霖<hi>一作霏</hi>積水成氷與銀牀而等<lb/>
潔沍隂凝井映玉甃以生光既有峨峨之姿須備冲冲<lb/>
之禮茍違六尺之様遂闕三冬之備祭供有罷職司其<lb/>
憂向若尺様頓乖納時不應緘黙自縁盖藏不謹今日<lb/>
<pb n="KR4h0022_WYG_505-7a"/>
方事推詢玉毁櫝中是誰之過掌人自合當罪採户未<lb/>
可論辜<lb/>
　　　同前　　　　　　　　　　裴㓜卿<lb/>
習坎居卑履霜為漸始衆流而就濕終積溜而成氷於<lb/>
是嵗約星廻時遵月令啓凌隂之室享司寒之神山人<lb/>
縣人<hi>四字一作南至</hi>即分官而有典北陸西陸<hi>一無此二字</hi>將候日<lb/>
以無差乃採沍寒必於窮谷豈可未終見晛遽此晞暘<lb/>
望朝覿而未開與隆冬<hi>一作冬炭</hi>而共盡主司先標尺様輸<lb/>
<pb n="KR4h0022_WYG_505-7b"/>
納當有程期豈三令之莫申何一言之匪効既乖守職<lb/>
詎可逃刑<lb/>
　　　同前　　　　　　　　　　裴　寛<lb/>
正徳厚生九功惟序備物致用十翼斯崇均諸五行廢<lb/>
一不可况氣移西候日躔北陸深山窮谷涸隂沍寒狐<lb/>
絶聽而無疑鴈爰飛而向暖風驚千里草木落而云黄<lb/>
氷結三河波瀾凝而不動眷言主者則有司存理宜採<lb/>
彼豳詩循芳魯䇿獻羔無闕賔祭有冝何得慢令致期<lb/>
<pb n="KR4h0022_WYG_505-8a"/>
以速官謗氣已昭於發洩罪將犯於刑書雖嫁禍於户<lb/>
家固難免於科罪<lb/>
　　　西陸朝覿判<lb/>
西陸朝覿闕肜繹之氷御史劾之云非其時不合禮<lb/>
　　　對　　　　　　　　　　　鄧承緒<lb/>
獻嵗發春列宿分曜人其不惑序惟莫愆乙也司存式<lb/>
惟天道令乎窮谷以將納氷物其惟新時漸於廟日在<lb/>
北陸其藏也以周星見東方其出也以徧克諧冬夏<lb/>
<pb n="KR4h0022_WYG_505-8b"/>
之氣不悖隂陽之宜彼肜繹而不脩何祭祀之為禮御<lb/>
史之舉嗟執簡而不為有司之儀盖通方而被利刑惟不<lb/>
濫其可加諸<lb/>
　　　同前　　　　　　　　　　潘文環<lb/>
將祭司寒必從朝覿自上下下須亦有宜惟彼乙兮是<lb/>
稱主者獻羔而啓自仰天王之豐愆陽不興果叶藏氷<lb/>
之道且祭之明日曰繹肜既區分於禮經亦隨時而用<lb/>
捨有何乖制而致䋲愆請寛執憲之刑庶免不辜之罪<lb/>
<pb n="KR4h0022_WYG_505-9a"/>
　　　同前　　　　　　　　　　孫　益<lb/>
凌人納室獻羔開氷取時寒而腹堅用覿朝而首出在<lb/>
於賔祭則有彞倫况肜繹之禮既施水土之品必設履<lb/>
年或存乎顒若藏氷更闕於陳焉乙忝主司實為失守<lb/>
無恒之迹且類於南人有常之儀宜在於西陸未能引<lb/>
過猶謂非時於禮何觀在刑不忘<lb/>
　　　同前　　　　　　　　　　劉　肱<lb/>
氣改東風日在西陸魚稱祭獺人用獻羔乙為氷司預<lb/>
<pb n="KR4h0022_WYG_505-9b"/>
聞政事朝之禄位尚合班行祭之肜繹俄聞悔吝誠應<lb/>
鑑室初啓以享司寒何得羽籥載闡仍虧如在既蘋藻<lb/>
而有闕仰哀敬而難逃青龍御辰二月行及驄馬問罪<lb/>
三尺須加自得噬臍那應騰口<lb/>
　　　同前　　　　　　　　　　　吳　䝉<lb/>
氷以風壮縣人初傳寒乗春消王命是出韙夫彼乙能業<lb/>
其官豈炎凉之不愆調乎四氣將潢汙之同薦利于百<lb/>
神滌意爰卜於吉蠲闕容乃稱於肜繹曽是獲麟之史<lb/>
<pb n="KR4h0022_WYG_505-10a"/>
西覿靡逾孰謂冠豸之雄南臺妄紏若五經之訓奉以<lb/>
守彼乃或繁<hi>一作擊</hi>無成曷為知禮<lb/>
　　　同前　　　　　　　　　　張　巡<lb/>
薦必及時政無墜禮雨雹可禦凄風不流惟乙凌隂是<lb/>
司將頒食肉之列爰逮伐氷之家當夜有頌朝覿無戒<lb/>
且不違於西陸盖取異於東隣既憐申豐將除苦雨之<lb/>
變飜慙髙子不争靈星之詩御史職在乗騘誠為直指<lb/>
有司義乖祭篚猶曰非時徒欲事於煩言得無同於矯<lb/>
<pb n="KR4h0022_WYG_505-10b"/>
舉罪之則可訴亦難從<lb/>
　　　同前<lb/>
氷以禦災祭而后用東風初至啓隂室以被除西陸既<lb/>
躔命凌人而蕆亊朝覿而出必有事於司寒肜繹之儀<lb/>
固可徵於舊典眷言一職實忝司存進而不知類羲和<lb/>
之廢職退而隳禮與申豐之善射<hi>疑作對</hi>獻羔斯闕須寘<lb/>
嚴科神豸觸邪豈其所過<lb/>
　　　驅儺判<lb/>
<pb n="KR4h0022_WYG_505-11a"/>
月晦所司闕堂贈之禮<lb/>
　　　對<lb/>
率以大儺是驅羣厲斯夏官之所掌在東堂而成法<lb/>
餙其金目視方隅而皆知拒乎用逐首綵章而必備有司<lb/>
奉職無競惟人既尸百𨽻之位當順四時之節值此日<lb/>
月初晦星辰已周欽奉國儀必聞堂贈須因周禮成法<lb/>
將始逐茲赤疫罔被清泠上以破除惡梦下以司執遺<lb/>
鬼宣尼之禮更立阼階張衡作賦是清京室此時廢執<lb/>
<pb n="KR4h0022_WYG_505-11b"/>
孰以逃刑撫状誠合科䋲執文或當推問何者所稱晦<lb/>
日乍渉陽春儻作𤣥律在時不可朱裳有事理茲伏念<lb/>
宜正嚴科必當建日之辰請寘先庚之罰<lb/>
　　　同前　　　　　　　　　　顔朝隠<lb/>
寘物自繫幽其罕除因憑神之道戒天厲之災所以職<lb/>
在夏官事殷𤣥月煥其金目分若侲童是知作背之儀<lb/>
用符堂贈之禮况夫時方代序推蓂砌而已殘物有<lb/>
札瘥在桃符而何闕載紊舊典合寘彞條<lb/>
<pb n="KR4h0022_WYG_505-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_505-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻五百五<lb/>
</p>
<p>
</p>
  </div>
</body>
</text>
</TEI>
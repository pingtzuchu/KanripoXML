<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷七百九十八</head>
    <p>
<pb n="KR4h0022_WYG_797-1a"/>
欽定四庫全書<lb/>
　文苑英華卷七百九十八　宋　李昉等　編<lb/>
　㕔壁記二<lb/>
　尚書省<lb/>
　　吏部尚書壁記一首　兵部尚書壁記一首<lb/>
　　吏部郎中㕔壁記一首<lb/>
　　吏部員外郎南曹㕔壁記一首<lb/>
　　司門員外郎壁記一首<lb/>
<pb n="KR4h0022_WYG_797-1b"/>
　御史臺<lb/>
　　御史大夫壁記一首<lb/>
　　監祭使壁記一首<lb/>
　　諸使兼御使中丞㕔壁記一首<lb/>
　　尚書省<lb/>
　　　吏部尚書壁記　　　　　　孫　逖<lb/>
吏部尚書在周為太宰之職其建設徒屬敷陳事典則<lb/>
周官備之矣秦滅古法始置尚書漢増其制創立選部<lb/>
<pb n="KR4h0022_WYG_797-2a"/>
故靈帝以梁鵠為選部尚書是矣魏改選部尚書為吏<lb/>
部尚書自晉宋至於北齊皆因之宇文朝依周官置大<lb/>
冢宰卿一人蓋其任也隋革周制復曰吏部尚書皇朝<lb/>
龍朔二年改為司列太常伯咸亨元年復為吏部光宅<lb/>
元年改為天官尚書神龍元年又為吏部尚書綜九流<lb/>
之要為六官之長位尊任重實在于此自武徳已來多<lb/>
以宰相兼領一彼一此更為出入才難不其然乎皇帝<lb/>
在位<hi>一有宥</hi>之二十二年缺其官選于衆乃命武都公自<lb/>
<pb n="KR4h0022_WYG_797-2b"/>
兵部尚書拜焉公地惟宗英才則人傑忠孝自律矜嚴<lb/>
成憲式是軌度諒于衡石國之利也所及逺哉天監有<lb/>
唐俾多吉士踐此位者四十八人嘉名已著於國史故<lb/>
事宜存於臺閣繫以日月自得春秋之義記其代遷更<lb/>
是公卿之表以備官學列為壁記焉<lb/>
　　　兵部尚書壁記　　　　　　杜　頠<lb/>
周官大司馬即今兵部尚書官屬掌邦國之政以九法<lb/>
封國以九伐正邦以籍我畿以倡我牧𢎞有萬類阜成<lb/>
<pb n="KR4h0022_WYG_797-3a"/>
兆民訏謩戎馬之事密勿鈞衡之地自我唐受命迄于<lb/>
今居夏官者衆焉或列於台階者蓋寡矣所以任必以<lb/>
親以徳以勲以賢穆如清風翼我𤣥化率惟茲有典用<lb/>
保乂有邦三十一年冬十二月詔工部尚書李公典之<lb/>
政敷於時道濟於物優㳺學府蔚為詞宗以公族之英<lb/>
受親賢之寄屬冡宰虚位官吏要才載委天衡是掌理<lb/>
邦政東廵嵗夏四月皇帝將崇厥徳報厥功乃命再從<lb/>
兄開府儀同三司持節朔方節度副大使兼禮部尚書<lb/>
<pb n="KR4h0022_WYG_797-3b"/>
上柱國信安郡王禕禮樂天付衣冠人秀忠以匡濟文<lb/>
以經綸謀明道高功格化洽昭乃王度簡于帝心九命<lb/>
可以見其賢四征可以觀其績鎮朔方以無名之討八<lb/>
年而北虜平攻右堡以不陣之師一旬而戎狄服榆闗<lb/>
之役用兵以竒故仗鉞而兵勝大河之戰戒軍以嚴故<lb/>
坐帷而軍健建奉常之禮則神人恊上下和從夏卿之<lb/>
政則萬國平六卿睦辦九州之國<hi>一作圖</hi>知其姦宄同其<lb/>
貫利掌六馬之物駕理以則講獻以時握五兵之要以<lb/>
<pb n="KR4h0022_WYG_797-4a"/>
辦功理以待軍事此九職司馬政之所統也王勤政以<lb/>
和是以戎翰允輯振旅以蒐舍禽<hi>周禮作茇舍</hi>以苖理治<hi>周禮</hi>
<hi>作治兵</hi>以獮大閲以狩此四田司馬教之所被也王敦教<lb/>
以就禮是以祀典孔明初則以法示其令也終則以伐<lb/>
則其徳也九功惟叙九叙惟歌是用陳既往之烈繫今<lb/>
來之羙以書于壁<lb/>
　　　吏部郎中㕔壁記　　　　　獨孤及<lb/>
太㣲五帝星座後十五星曰郎位秦漢之君則而象之<lb/>
<pb n="KR4h0022_WYG_797-4b"/>
乃建郎中<hi>集作官</hi>至魏世祖分尚書曹為六郎各六人今<lb/>
之吏部魏之選曹也掌選舉銓覈以正公卿大夫士郡<lb/>
吏之品位凡廢置之柄官府之序嵗終令天下郡縣㑹<lb/>
計致事而郎官起草立議操而成之然後尚書受成於<lb/>
郎中郎中之選非椘金百錬顔<hi>集作旋</hi>弓六鈞弗與也故<lb/>
居官者不由選曹郎而進罔以見其才之餘地亦猶刀<lb/>
劒之刃未嘗屠大牛<hi>集作刲大軱</hi>切大玉則雖曰我且必為<lb/>
鏌鎁人猶疑之由其途而升驟必環周三臺翰飛兩掖<lb/>
<pb n="KR4h0022_WYG_797-5a"/>
登喉舌秉刀尺者什七八<hi>集作七文</hi>諸曹郎莫敵也嵗在乙<lb/>
巳河南賀若公用貞幹諒直實蒞厥任往嵗公為<hi>集有員字</hi>
外郎也東曹朗然如得水鏡治餘杭也呉人熈熈若逢<lb/>
陽春今也來思<hi>集作斯</hi>八法在手操割成務彌綸舊章厥<lb/>
<hi>集作悉</hi>如初政嘗以前哲軌躅我之韋絃而武徳以來𪠘<lb/>
署鼎新者數官曹易名者五若姓不表年不紀是廢徳<lb/>
也將來何觀故謹而列之俾我曹之春秋存乎座右其<lb/>
選部司列天官文部之目各因其所革時之先後冠於<lb/>
<pb n="KR4h0022_WYG_797-5b"/>
其首以為志云<lb/>
　　　吏部員外郎南曹㕔壁記　　權徳輿<lb/>
漢廷尚書郎辨章制度主文書起草之任東漢方冠以<lb/>
曹名用諸曹功次超卓者轉遷選部魏晉已還其任䆮<lb/>
劇國家紀律昭明官脩<hi>文粹作循</hi>其方凡薦紳之倫未命為<lb/>
大夫者滿嵗皆調於轂下啟事賦祿必先有司初上元<lb/>
中天官趙郡李敬𤣥號為稱職以覆視官簿差次裁成<lb/>
端本肇末不得不重<hi>文粹作得不重煩</hi>乃請外郎一人顓南曹<lb/>
<pb n="KR4h0022_WYG_797-6a"/>
之任其後或詔同曹郎分主之或詔他曹郎權居之皆<lb/>
難其才而慎斯<hi>文粹作其</hi>舉也大抵膺是<hi>二字集作受</hi>命者多士<lb/>
必屬耳目焉以其公私<hi>集本文粹作是</hi>能否之間<hi>集作問</hi>不可遏<lb/>
<hi>集作過</hi>也以亊之委㑹吏之竒袤因縁詭故<hi>或作/詐</hi>中<hi>或作故</hi>
若市道居之者通則闊畧守或深刻苟成績於是則翰<lb/>
飛不暇登二掖賛六職得之夷易疾若傳置太原王仲<lb/>
舒字𢎞中温毅㢘直清方敏實風槩資才邁乎群倫貞<lb/>
元十年冬繇諸侯部從事賢良對策歴左右諫列議曹<lb/>
<pb n="KR4h0022_WYG_797-6b"/>
考功郎十八年實受斯命類能故也於是用心堅明忠<lb/>
恕循理官業程品具舉尤違自絶然後以狀之成質於<lb/>
冡宰小宰罷遣者不讟受禄者不誣恢恢然投其虚而<lb/>
芒刃不頓君子以𢎞中之道為折中矣昔春秋書士糓<lb/>
曰堪其亊也魯語曰署所以朝夕䖍君命也令因官署<lb/>
而舉事任春秋丘明之志也至若龍朔咸亨改<hi>闕</hi>之説<lb/>
此皆不書<lb/>
　　　司門員外郎壁記　　　　　前　人<lb/>
<pb n="KR4h0022_WYG_797-7a"/>
周官司門為司徒之屬今為司冦之屬貟外郎於周為<lb/>
上士後數更其名至隋為承務郎武徳初定為今制秩<lb/>
從六品上大凡自漢魏已還典曹理事雖時有汙崇官<lb/>
有輕重或百職耗廢雜而多端而即位皦然未嘗有鹵<lb/>
莾進越非其任者蓋宗公貴任多由此塗出所以儲時<lb/>
<hi>集作明</hi>才練官業必於是焉方今車書尉侯通道旁午而<lb/>
斯任尤劇彭城仲子陵脩詞而筮仕説經有師道自博<lb/>
士祠部郎稍遷于茲且以南輟<hi>集作轅</hi>銓藻之勤乆次而<lb/>
<pb n="KR4h0022_WYG_797-7b"/>
後至脩性自牧闇然君子之道也况大雅之匪懈孔門<lb/>
之政事古誼家法乆於講貫遵脩砥礪其可量邪至若<lb/>
門闗出入之籍設險閑邪之義譏而不征守而不紊列<lb/>
在令典<hi>集作書</hi>端如貫珠故可畧於此仲侯以故志屋壁<lb/>
之隙欲<hi>集無此字</hi>壊磨滅使鄙夫書而補之貞元辛已嵗夏<lb/>
六月記<lb/>
　　御史臺<lb/>
　　　御史大夫壁記　　　　　　李　華<lb/>
<pb n="KR4h0022_WYG_797-8a"/>
君以文明照臨百官官糾其邪職有<hi>文集作在</hi>邦憲由京師<lb/>
而端下國王化所繫不唯威刑御史夫夫其任也用捨<lb/>
决於天心得失震於人聼舉直措枉果而不撓則公卿<lb/>
屏氣道路生風率其屬以正于朝瞻我衣冠不仁者逺<lb/>
苟異於是為君子羞政之雄雌與徳輕重故名公在位<lb/>
天下仰頼焉秦官有御史大夫在漢為三公職副丞相<lb/>
闕則大夫遷或名司空或復舊號史足徵也議大政必<lb/>
下丞相御史其廷署古曰府近曰臺其衣冠章綬品秩<lb/>
<pb n="KR4h0022_WYG_797-8b"/>
所規載於甲令聖朝臣唐虞高尚之賢内周漢不賔之<lb/>
俗登人於五福薦樂於九歌帝徳廣運而瑞草生天威<lb/>
震動而神羊至故柱石骨鯾之老更拜焉距義寧至先<lb/>
天登宰相者十二<hi>或作一十</hi>人以本官叅政事者十三人故<lb/>
相任者四人藉威聲以稜檄外按戎律者八人官或改<lb/>
稱大司憲臺或分為左右肅政罷置不恒從所宜也開<lb/>
元天寳中刑措不用元元休息由是務簡益重地清彌<lb/>
尊任難其人多舉勲徳至宰輔者四人宰輔兼者二人<lb/>
<pb n="KR4h0022_WYG_797-9a"/>
故相任者一人兼節度者九人異姓封王者二人尊號<lb/>
加孝徳之明年樂成公自尚書左丞兼文部遷崇徳也<lb/>
昭融禮經嗣續文雅張仲孝友山甫將明風度可以師<lb/>
長人倫動靜可以訓齊天下喬岳鎮定嘉量平均心為<lb/>
百行之宗體備四時之氣雅有之曰文武吉甫萬邦為<lb/>
憲樂成有焉至若教行於無訟之前慮辨於未萌之始<lb/>
未萌而慮則求煩不獲無訟而教則何用不臧寛細瑕<lb/>
為大體復故事為新政小人畏法君子夷心無隠情於<lb/>
<pb n="KR4h0022_WYG_797-9b"/>
國家無愧辭於神道堂堂乎大雅之素也初㕔壁列先<lb/>
政之名記而不叙公以為艱難之選將俟俊<hi>粹後</hi>人謂華<lb/>
嘗備屬僚或知故實授簡之恩至屬詞之藝寡無以允<lb/>
副非常之待所報者直質而少文天寳十四年六月十<lb/>
四日記<lb/>
　　　御史中丞壁記　　　　　　前　人<lb/>
皇帝受天明命埀五十年大道成俗黎民於變百官設<lb/>
而無事三辟存而不論振古未然也猶以為成嵗資於<lb/>
<pb n="KR4h0022_WYG_797-10a"/>
降霜律人本於持憲憲司之拜尤覈名實王猷其逺乎<lb/>
夫察風俗平寃滯踣邪佞延俊<hi>一作睃</hi>賢云誰司之職惟<lb/>
御史亞長曰中丞二大夫以領其屬士丐為伯㳺之佐<lb/>
司馬乃令尹之偏古之制也漢儀大夫副丞相以備其<lb/>
闕叅惟國綱鮮臨府事故中丞專焉意者殄兇人之豪<lb/>
扶<hi>一作挾</hi>君子之道各行其志無所牽束行止與大臣絶<lb/>
位指顧則周行振聳政體宜之晉宋元魏以還無御史<lb/>
大夫由是中丞威望愈尊禮有加等如火烈烈如霜肅<lb/>
<pb n="KR4h0022_WYG_797-10b"/>
殺不可犯也屬時清無獄朝尚寛政行葦忠厚王化根<lb/>
源周室仁及草木而愷悌流乎頌聲漢文雅<hi>一無雅字</hi>好黃<lb/>
老而公卿恥言人過舉盛徳而儀刑著矣焉用察察闕<lb/>
闕以恟主人哉欲以此道行於軍旅故東西幕府皆兼<lb/>
大夫餘軍多假憲司之號聖皇之志也天寳中君臣於<lb/>
道徳之間又新其化<hi>一作他非</hi>以尚書左丞張公為大夫少<lb/>
府大卿庾公為中丞天下翕然名教知勸大夫睦中丞<lb/>
也羽翮得清風之助中丞奉大夫也律吕本黄鍾之宫<lb/>
<pb n="KR4h0022_WYG_797-11a"/>
耆儒碩老罕云遇此盛矣公中和備體沉潜經徳易直<lb/>
且武温文而清遵王路以整多方由夫身而貞百度此<lb/>
外盡余事也古之制記者先諸徳而後諸事至若命官<lb/>
之始省復之代名號冠緌之差禄秩位員之數辭尚體<lb/>
要况皆知之今不書省文也華昧學淺藝承命維谷<hi>一作</hi>
<hi>俗非</hi>羣言之首非所克堪然故吏<hi>一作史</hi>也勉以酧徳天寳<lb/>
十四年九月十日記<lb/>
　　　監祭使壁記　凡制<hi>依本作制九</hi>　栁宗元<lb/>
<pb n="KR4h0022_WYG_797-11b"/>
禮檀弓曰祭禮與其敬不足而禮有餘也不若禮不足<lb/>
而敬有餘也是必禮與敬皆足而後祭之義行焉周禮<lb/>
祭僕視祭祀有司百官之戒且誅其不敬者漢以侍御<lb/>
史監祠唐開元禮凡大祠若干中祠若干咸以御史監<lb/>
祠<hi>蜀本作視</hi>祠官有不如儀者以聞其刻印移書則曰監祭<lb/>
使寳應中尢異其禮更號祠祭使俄復其初又凡制供<lb/>
祠之吏雖當齋戒得以抶<hi>集作决</hi>罰由是禮與敬無不足<lb/>
者聖人之於祭祀非必神之也蓋亦附之教焉事於天<lb/>
<pb n="KR4h0022_WYG_797-12a"/>
地<hi>文粹有者字</hi>示有尊也不肅則無以教敬事於宗廟<hi>文粹有者</hi>
<hi>字</hi>示廣孝也不肅則無以教愛事於有功烈者是報徳<lb/>
也不肅則無以勸善凡肅之道自法制始奉法守制由<lb/>
御史出者也故將有亊焉則祠部上其日吏部上其官<lb/>
奉制書以來告然後頒于有司以謹百事太常脩其禮<lb/>
光祿合其物百工之役先一日咸至於祠而考閲焉御<lb/>
史㑹公卿有司執簡而臨之故其粢盛牲牢酒禮菜果<lb/>
之饌必實于庖厨鍾皷笙竽瑟琴戞擊之樂簨簴綴兆<lb/>
<pb n="KR4h0022_WYG_797-12b"/>
之數必具於庭内樽彛罍洗爼豆醆<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>之噐必㓗于壇<lb/>
堂之上奉奠之士賛禮之童樂工舞師洎執役而衞者<lb/>
咸列數其實<hi>一作成列若其貫</hi>設箠朴于堂下以作官刑而群<lb/>
吏莫敢不備物羅奏牘于几上以嚴天憲而衆官莫敢<lb/>
不盡誠而祭之日先升立於西階之上以待卒事其禮<lb/>
之周旋樂之節奏必周知之退而視其燔燎瘞埋終之<lb/>
以敬也居常則飾四方祀貢之物以時登于王府服噐<lb/>
之脩具祠宇之繕理牛羊毛滌之節三宫御廪之實畢<lb/>
<pb n="KR4h0022_WYG_797-13a"/>
備而聽命焉舊以監察御史之<hi>文粹無之字</hi>長居是職貞元<lb/>
九年十二月御史多闕余班在三人之下進而領焉明<lb/>
年中山劉禹錫始復舊制由禮與敬以臨其人而官事<lb/>
益理制令有不宜于時者必復于上革而正之於是始<lb/>
為記求於<hi>文無於粹字</hi>簿書得為是職者若干人書焉<lb/>
　　　諸使兼御史中丞㕔壁記<lb/>
古者交政<hi>一作脩</hi>於四方謂之使今之制受命臨戎職<hi>一有</hi>
<hi>而字</hi>無所統屬者亦謂之使凡使之號蓋專焉而行其道<lb/>
<pb n="KR4h0022_WYG_797-13b"/>
者也開元以來其制愈重故取御史之名<hi>一作循</hi>而加焉<lb/>
至於今若干年其兼<hi>一有御史二字</hi>中丞者若干人其使絶域<lb/>
統兵戎按州部專貨食而柔逺人固王畧齊風俗和闗<lb/>
石其大者戡復于内拓定于外皆得以壯其威張其聲<lb/>
其用逺矣<hi>一作威聲用張壯其道矣</hi>假是名<hi>一作官</hi>以蒞厥職而尊嚴<lb/>
若是况乎㧾憲度於朝端樹風聲於天下<hi>一作于闕下</hi>其所<lb/>
以翼于<hi>一作於</hi>君正于<hi>一作於</hi>人者尤可以知也武公以厚<lb/>
徳在位甚宜其官視其署有記諸使兼御史中丞者而<lb/>
<pb n="KR4h0022_WYG_797-14a"/>
多闕漏於是求其故於詔制<hi>一作制詔</hi>而又質於史氏増益<lb/>
備具遂命其屬書之且曰由其號而觀其實後之居於<lb/>
斯者有以敬于事<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_797-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百九十八<lb/>
</p>
<p>
</p>
  </div>
</body>
</text>
</TEI>
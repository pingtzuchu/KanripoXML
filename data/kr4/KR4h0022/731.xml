<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百三十二</head>
    <p>
<pb n="KR4h0022_WYG_731-1a"/>
欽定四庫全書<lb/>
　文苑英華巻七百三十二　宋　李昉等　編<lb/>
　餞送十五<lb/>
　　送徐從事北遊序一首<lb/>
　　送辛殆庶下第遊南鄭序一首<lb/>
　　送獨孤申叔侍從徃河東序一首<lb/>
　　送内弟盧遵遊桂州序一首<lb/>
　　送從兄偁罷選歸江淮詩序一首<lb/>
<pb n="KR4h0022_WYG_731-1b"/>
　　送從弟謀歸江陵序一首<lb/>
　　送僧浩初序一首<lb/>
　　送濬上人歸淮南覲省序一首<lb/>
　　送琛上人南遊序一首　送元暠師序一首<lb/>
　　送賈山人南遊序一首<lb/>
　　送元十八山人南遊序一首<lb/>
　　送班孝亷擢第歸東川覲省序一首<lb/>
　　送嚴公貺下第歸興化覲省序一首<lb/>
<pb n="KR4h0022_WYG_731-2a"/>
　　送蔡秀才下第歸覲序一首<lb/>
　　　送徐從事北遊序　　　　　栁宗元<lb/>
讀詩禮春秋莫能言說其容貌充充然而聲名不聞傳<lb/>
於世豈天下廣大多儒而使然歟將使晦其說諱其讀<lb/>
不使世得聞傳其名歟抑處於逺仕於逺不與通都大<lb/>
邑豪傑角其伎而至於是歟不然無顯者爲之唱<hi>集作倡</hi>
以振動其心<hi>集作聲</hi>歟今之世不能多儒可以盖生者觀<lb/>
生亦非晦諱其說讀者然則餘二者爲之决矣生北遊<lb/>
<pb n="KR4h0022_WYG_731-2b"/>
必至通都大邑通都大邑必有顯者由是其果聞傳於<lb/>
世歟茍聞傳必得位得位而以詩禮春秋之道施於事<lb/>
及於物思不負孔子之筆舌能如是然後可以爲儒儒<lb/>
豈<hi>集無此字</hi>可以說讀爲哉<lb/>
　　此篇誤編在七百十一巻今移入此<lb/>
　　　送辛殆庶下第遊南鄭序<lb/>
朝廷用文字求士每嵗布衣束帶偕計吏而造有司者<lb/>
僅半孔徒之數春官上大夫擢甲乙而升司徒者於孔<lb/>
<pb n="KR4h0022_WYG_731-3a"/>
氏髙第亦冄倍焉僕在京師凡九年於今其間得意者<lb/>
二百有六十人其果以文克者十不能一二嘗從俊造<lb/>
之後頗涉藝文之事四貢鄉里而後獲焉方之於釣者<lb/>
絲綸不屬鈎喙甚直嗜<hi>蜀本作懐</hi>有美餌者<hi>蜀本無者字</hi>而觖望<lb/>
獲魚之暮則善取者皆指而笑之今辛生固窮而未逹<lb/>
遲乆而不試褒衣之徒視子而捧腹者盖不乏焉<hi>四字蜀本</hi>
<hi>作盖不之知焉</hi>辛生來<hi>集作□</hi>南依蠻楚專志於學爲文無謬悠<lb/>
迂誣之談鍜鍊剪截動可觀采故相國齊公接禮加等<lb/>
<pb n="KR4h0022_WYG_731-3b"/>
常爲右客且佐其䇿名之願遂笈典墳<hi>集作墳典</hi>袖文章比<lb/>
來王都笑揖羣伍文昌下大夫上士之列見而噐異爭<lb/>
爲皷譽由是爲聞人戰術藝之場莫與爭鋒然而遷延<lb/>
三北躑躅不振豈其直鈎而釣懐美餌而羡魚者耶若<lb/>
辛生者有司抑之則已不然身都甲乙之籍其果以文<lb/>
克歟今則囊如懸磬傭室寓食方將適千里求仁人被<lb/>
冒畏景陟降棧道吾欲抑而不歎其若心胷何然吾聞<lb/>
焚舟而克手劒而盟者皆敗北之餘也子之厄困而徃<lb/>
<pb n="KR4h0022_WYG_731-4a"/>
覇心勇氣無乃發於是行乎成拜賜之信刷壓境之耻<lb/>
無乃果於是舉乎徃愼所履如志遄返自固植以遂子<lb/>
之欲姑使談者謂我言而中不猶愈乎<lb/>
　　　送獨孤申叔侍從<hi>蜀本作親</hi>徃河東序<lb/>
河東古吾土也家世遷徙莫能就緒聞其間有大河條<lb/>
山氣盖闗左文士徃徃仿佯臨望坐得勝槩焉吾固翹<lb/>
翹褰裳奮懐舊都日以滋甚獨孤生周人也徃而先我<lb/>
且又愛慕文雅甚逹經要才與身長<hi>上聲</hi>志益强力挾是<lb/>
<pb n="KR4h0022_WYG_731-4b"/>
而東夫豈徒徃乎温凊奉引<hi>蜀本作親</hi>之隟必有美製儻飛<lb/>
以示我我將昜觀而待所不敢忽古之序者期以申導<lb/>
志義不爲富厚而今也反是生至於晋出吾斯文於筆<lb/>
硯之伍其有評我太簡者愼勿以知文許之<lb/>
　　　送内弟盧遵遊桂州序<lb/>
外氏之世德存乎古史揚乎人言其敦大朴厚尤異乎<lb/>
他族由遵而上五世爲大儒兄弟三人咸爲帝者師其<lb/>
風之流者皆好學而質重遵余弟子<hi>蜀本無子字</hi>也廣而不<lb/>
<pb n="KR4h0022_WYG_731-5a"/>
肆巽而不懾孝敬忠信之道拳拳然未嘗去乎其中盖<lb/>
由其中出者也浸潤以詩易動摇以文采以余棄於南<lb/>
服來從余居五年矣未嘗見其行有悖乎義言有異乎<lb/>
行者則余之棄也適累斯人焉以愛余而慰其憂思故<lb/>
不爲京師遊以取名當世以桂之邇也而中丞之道光<lb/>
大多容賢者故洋洋焉樂附而趨以出其中之有夫如<lb/>
是則宜其<hi>集無其字</hi>奮翼鱗乘風波以遊乎無倪徃哉其漸<lb/>
乎是行也<lb/>
<pb n="KR4h0022_WYG_731-5b"/>
　　　送從兄偁罷選歸江淮詩序<lb/>
伯氏自淮陽從調抵於京師冬十月牒計不至攝袵而<lb/>
退顧謂宗元曰昔吾祖士師生於衰周與道同波爲世<lb/>
儀表故直道而仕三黜不去孔氏稱之遺佚而不怨厄<lb/>
窮而不憫孟子贊之今吾遑遑末路寡偶希合進不知<lb/>
嚮退不知守所不敢折其志慼其心遵祖訓也然而闕<lb/>
滫瀡之養乏庾釜之畜逼迸無成東轅淮湖雖欲脫細<lb/>
故於胷中味道腴於舌端勉脩厥志懼不恒乆子當慰<lb/>
<pb n="KR4h0022_WYG_731-6a"/>
我窮局之懐袪我行役之憤博之以文發於詠歌吾非<lb/>
子之望將誰望焉宗元冄拜曰夫聞善不慕與聾聵同<lb/>
見善不敬與昏瞽同知善不言與嚚瘖同則聞之先逹<lb/>
乆矣矧吾兄有柔懦之茂質恢曠之𢎞量敢無敬乎有<lb/>
述祖之美談安道之貞節敢無慕乎覩徽容而敬聞嘉<lb/>
話而慕敢無言乎言不稱德文不盡志適爲累而已矣<lb/>
於是賦而序之繼其聲者列於左凡五十七首遂命從<lb/>
姪立序<hi>集無序字</hi>編爲後序終焉<lb/>
<pb n="KR4h0022_WYG_731-6b"/>
　　　送從弟謀歸江陵序<lb/>
吾與謀由髙祖王父而異謀少吾二嵗徃時在長安居<lb/>
相邇也與謀皆甚少獨見謀在衆少言好經書心異之<lb/>
其後吾爲京兆從事謀來舉進士復相得益知謀盛爲<lb/>
文辭通外家書一冄不勝懼禄養之緩棄去爲廣州從<lb/>
事復佐邕州連得薦舉至御史後以智免歸家江陵有<lb/>
宅一區環之以桑有僮指三百有田五百畆樹之糓藝<lb/>
之麻養有牲出有車無求於人日率諸弟具滑丼豐柔<lb/>
<pb n="KR4h0022_WYG_731-7a"/>
視寒燠之宜其隟則讀書講古人所謂<hi>集作爲</hi>求其道之<lb/>
至者以相勵也過永州爲吾留信次具道其所爲者凡<lb/>
士人居家孝悌恭儉爲吏祗肅出則信入則厚足其家<lb/>
不以非道進其身不以茍得時退則退尊老無井臼之<lb/>
勞安和而益夀兄弟衎衎以相友不謀食而食給不謀<lb/>
道而道顯則謀之去進士爲從事於逺始也吾疑焉今<lb/>
也吾是焉别九嵗而㑹於此視其貌益偉問其業益習<lb/>
叩其志益堅於虖吾宗不振乆矣識者曰今之世稍有<lb/>
<pb n="KR4h0022_WYG_731-7b"/>
人焉若謀之出處庸非所謂人歟或問管仲孔子曰人<lb/>
也謀雖不識於管仲其<hi>集有於字</hi>爲道無悖亦可以有是名<lb/>
也抑又聞聖人之道學焉而必至謀之業良矣而又増<lb/>
焉志專矣而又若不足焉孔子之門不道管晏則謀之<lb/>
爲人也其可度哉吾不智觸罪擯越楚間六年築室茨<lb/>
草爲圃乎湘之西穿池可以漁種黍可以酒丼終爲永<lb/>
州民又恨徒費禄食而無所答下愧農夫上慙王官追<lb/>
計徃時咎過日夜反覆無一食而安於口平於心若是<lb/>
<pb n="KR4h0022_WYG_731-8a"/>
者豈不以少好名譽嗜味得毒而至於是耶用是愈賢<lb/>
謀之去進士爲從事以足其家終始孝悌今雖<hi>集有欲字</hi>羡<lb/>
之豈復可得謀在南方有令名其所爲日聞於人吾恐<lb/>
謀不幸又爲吾之所悔者將已之而不能得可若何然<lb/>
謀以信厚少言畜<hi>集作蓄</hi>其志以周於事雖履吾跡將不<lb/>
至乎吾之禍<hi>三字蜀本作吾之所悔者</hi>則謀何悔之有茍能是雖至<lb/>
於大富貴又何慄耶振吾宗者其惟望乎爾<lb/>
　　　送僧浩初序<lb/>
<pb n="KR4h0022_WYG_731-8b"/>
儒者韓退之與余善嘗病余嗜浮圖言訾余與浮圖遊<lb/>
近隴西李生礎自東都來退之又寓書罪余且曰見送<lb/>
元生序不斥浮圖浮圖誠有不可斥者徃徃與易論語<lb/>
合誠樂之其於性情昭<hi>集作奭一作</hi>然不與孔子異道退之<lb/>
好儒未能過楊子楊子之書於莊墨申韓亦<hi>一作皆</hi>有取<lb/>
焉浮圖者反不及莊墨申韓之恠僻險賊耶曰以其夷<lb/>
也果不信道而斥焉以夷則將友惡來盗跖而殘<hi>一作賊</hi>
季札由余乎非所謂去名求實者矣吾之所取者與易<lb/>
<pb n="KR4h0022_WYG_731-9a"/>
論語合雖聖人復生不可得而斥也退之所罪者其跡<lb/>
也曰髠而緇無夫婦父子不爲耕農蠶桑而活乎今<hi>集作</hi>
<hi>人</hi>若是雖吾亦不樂也退之忿其外而遺其中是知石<lb/>
而不知韞玉也吾之所以嗜浮圖之言以此與其人遊<lb/>
者非不能通其言也且凢爲其道者不愛官不爭能樂山<lb/>
水而嗜閒安者爲多吾病世之逐逐然唯印組爲務以<lb/>
相軋也則舍是其焉從吾之好與浮圖遊以此今浩初<lb/>
閒其性安其情讀其書通易論語唯山水之樂有文而<lb/>
<pb n="KR4h0022_WYG_731-9b"/>
文之又父子咸爲其道以養而居泊焉而無求則其賢<lb/>
於爲莊墨申韓之言而逐逐然唯印組爲務以相軋者<lb/>
其亦逺矣李生礎與浩初又善今之徃也以吾言示之<lb/>
因北人寓退之視何如也<lb/>
　　　送濬上人歸淮南覲省序<lb/>
金仙氏之道盖本於孝敬而後積以衆德歸於空無其<lb/>
敷演教戒於中國者離爲異門曰禪曰法曰律以誘掖<lb/>
迷濁世同<hi>集作用</hi>宗奉其有脩整觀行尊嚴法容以儀範<lb/>
<pb n="KR4h0022_WYG_731-10a"/>
於後學者以爲持律之宗焉上人窮討秘義發明上乗<lb/>
奉威儀三千雖造次必備嘗以此道宣於江湖之人江<lb/>
湖之人悅其風而受其賜攀慈航望彼岸者盖千百計<lb/>
天子聞之徴至闕下御大明祕殿以問焉導揚本教頗<lb/>
甚稱㫖京師士衆方且翹然仰大雲之澤以植德本而<lb/>
上人不勝顧復之恩退懐省侍之禮懇迫上乞還<hi>集無此字</hi>
遂無以奪由是杖錫東顧振衣晨征右司員外郎劉公<lb/>
深明世典通逹釋教與上人爲方外遊始榮其至今惜<lb/>
<pb n="KR4h0022_WYG_731-10b"/>
其去於是合郎署之友詩以貺之退使孺子執簡而序<lb/>
之因繫其辭曰上人專於律行恒乆彌固其儀刑後學<lb/>
者歟誨于生靈觸類蒙福其積衆德者歟覲于髙堂視<lb/>
逺如邇其本孝敬者歟若然者是將心歸空無捨筏登<lb/>
地固何從而識<hi>一作議</hi>之乎古之贈禮必以輕先重故鄭<lb/>
商之犒先乗韋魯侯之贈後吳鼎今餞詩之重皆衆<hi>集作</hi>
<hi>後</hi>吳鼎也故乘韋之比得序而先之且曰由禮而不敢<lb/>
讓焉<lb/>
<pb n="KR4h0022_WYG_731-11a"/>
　　　送琛上人南遊序<lb/>
佛之跡去乎世乆矣其留而存者佛之言也言之著者<lb/>
爲經翼而成之者爲論其流而來者百不能一焉然而<lb/>
其道則備矣法之至莫尚乎般若道<hi>集作經</hi>之大莫極乎<lb/>
<hi>集作於</hi>湼槃世之上士將欲由是以入者非取乎經論則<lb/>
悖矣而今之言禪者有流盪舛誤迭相師川妄取空語<lb/>
而脫畧方便顚倒眞實以陷乎已而又陷乎人又有能<lb/>
言體而不及用者不知二者之不可斯須離也離之外<lb/>
<pb n="KR4h0022_WYG_731-11b"/>
矣是世之所大患也吾琛則不然觀經得般若之義讀<lb/>
論悅三觀之理晝夜服習而身行之有來求者則爲講<lb/>
說從而化者皆知佛之爲大法之爲廣菩薩大士之爲<lb/>
雄脩而行之者<hi>蜀本作者之</hi>爲空蕩而無之者<hi>蜀本作者之</hi>爲礙<lb/>
夫然則與夫増上慢者異矣異乎是而免斯名者吾無<lb/>
有也將以廣其道而被於逺故好遊自京師而來又南<lb/>
出乎桂林未知其極也吾病世之傲逸者嗜乎彼而不<lb/>
求乎此故爲之言<lb/>
<pb n="KR4h0022_WYG_731-12a"/>
　　　送元暠師序<lb/>
中山劉禹錫明信人也不知人之實未嘗言言未嘗不<lb/>
讎元暠師居武陵有年數矣與劉遊久且暱持其詩與<lb/>
引而來余視之申申其言勤勤其思其爲知而言也信<lb/>
矣余觀近世之爲釋者或不知其道則去孝以爲逹遺<lb/>
<hi>蜀本作遣</hi>情以貴虛今元暠衣麤而食菲病心而墨貌以其<lb/>
先人之𦵏未返其土無他<hi>集無他字</hi>族屬以移其哀行求仁<lb/>
者以冀終其心勤而爲逸逺而爲近斯盖釋之知道者<lb/>
<pb n="KR4h0022_WYG_731-12b"/>
歟釋之書有大報恩七篇咸言由孝而極業世之蕩誕<lb/>
慢訑者雖爲其道而好違其書於元暠師吾見其不違<lb/>
且與儒合也元暠陶氏子其上爲通侯爲髙士爲儒流<lb/>
<hi>集作儒先蜀本作儒先生</hi>資<hi>集作見</hi>其儒故不敢忘孝跡其髙故爲釋<lb/>
承其侯故能與逹者遊其來而從吾也觀其爲人益見<lb/>
劉之明且信故又與之言重<hi>蜀本有叙字</hi>其事<lb/>
　　　送賈山人南遊序<lb/>
傳所謂學以爲已者是果有其人乎吾長京師三十三<lb/>
<pb n="KR4h0022_WYG_731-13a"/>
年遊鄉黨入太學取禮部吏部科校集賢祕書出入去<lb/>
來凡所與言無非學者盖不啻百數然而莫知所謂學<lb/>
而爲已者及見逐於尚書居永州刺栁州所見學者益<lb/>
稀少常以爲今之世無是决也居數月長樂賈景<hi>集作宣</hi>
伯來與之言邃於經書博取諸史羣子昔之爲文章者<lb/>
畢<hi>一作必</hi>貫統言未嘗詖行未嘗恠其居室愔然不欲出<lb/>
門其見人偘<hi>蜀本作侃侃</hi>而肅召之仕怏然不喜導之還中<lb/>
國視其意夷夏若均莫取其是非曰姑爲道而已爾若<lb/>
<pb n="KR4h0022_WYG_731-13b"/>
然者其實爲已乎非已乎使吾取乎今之世賈君果其<lb/>
人乎其足也則居其匱也則行行不茍之居不苟容以<lb/>
是之於今世其果逃於匱乎吾名逐禄貶言見疵於世<lb/>
余<hi>集無余字</hi>柰賈君何於其之也即其舟與之酒侑之以歌<lb/>
歌曰充乎已之居或躓其塗匱乎已之虚或盈其廬孰<lb/>
匱孰充爲泰爲窮君子烏乎取以寧其躬若君者之於<lb/>
道而已爾世孰知其從容者耶<lb/>
　　　送元十八山人南遊序<lb/>
<pb n="KR4h0022_WYG_731-14a"/>
太史公嘗言世之學孔氏者則黜老子學老子者則黜<lb/>
孔氏道不同不相爲謀余觀老子亦孔氏之異流也不<lb/>
得以相抗又况楊墨申商刑名縱横之說其迭相訾毁<lb/>
牴牾而不合者可勝言耶然皆有以佐世太史公没其<lb/>
後有釋氏固學者之所恠駭舛逆其尤者也今有河南<lb/>
元生者其人閎曠而質直物無以挫其志其爲學恢博<lb/>
而貫統數無以躓其道悉取向之所以異者通而同之<lb/>
搜擇融液與道大適咸伸其所長而黜其竒衺要之與<lb/>
<pb n="KR4h0022_WYG_731-14b"/>
孔子同道皆有以㑹其趨而其噐足以守之其氣足以<lb/>
行之不以是道求合於世常有意乎古之守雌存雄者<lb/>
及至是邦以余道窮多憂而嘗好斯文留三旬有六日<lb/>
陳其大方勤以爲諭余始得其爲人今又將去余而南<lb/>
歴營道觀九疑下灕水窮南越以臨大海則吾未知其<lb/>
還也黄鵠一去青冥無極安得不馮豐隆愬飛亷以寄<lb/>
聲於寥廓耶<lb/>
　　　送班孝亷擢第歸東川覲省序<lb/>
<pb n="KR4h0022_WYG_731-15a"/>
隴西辛殆庶猥稱吾文冝叙事晨持縑素以班孝亷之<lb/>
行爲請且曰夫人殆所謂吉士也愿而信質而禮言不<lb/>
黷慢行不進越其先兩漢間繼脩文儒世其家業其風<lb/>
流後𦙍<hi>英華作裔避諱</hi>耽學篤志之士徃徃出於其門今夫人<lb/>
研精典墳不告劬勩屬者舉鄉里登春官獲居其甲焉<lb/>
家於蜀之東道其嚴君以客卿之位贊是方岳爲大夫<lb/>
良今將拜慶寧覲光耀族屬是其可歌也道出於南鄭<lb/>
外王父以將相之重九命赤社爲諸侯師今又將征<hi>集作</hi>
<pb n="KR4h0022_WYG_731-15b"/>
<hi>亟</hi>駕省謁從容燕喜是又可歌也故我與河南獨孤申<lb/>
叔趙郡李行純行敏等若干人皆歌之矣若乃序者固<lb/>
吾子宜之栁子曰吾嘗讀王命論及漢書嘉其立言彼<lb/>
生彪固之胄歟相國馮翊王公功在社稷德在生人其<lb/>
門子遊文章之府者吾嘗與之齒彼生嚴氏之出歟承<lb/>
世家之儒風沭外族之休光彼生專聖人之書而趨君<lb/>
子之林宜矣哉遂如辛氏之談濡翰於素因寓於辭曰<lb/>
爲我謝子之舅氏珠玉將至得無脩容乎<lb/>
<pb n="KR4h0022_WYG_731-16a"/>
　　　送嚴公貺下第歸與化覲省詩序<lb/>
嚴氏之子有公貺者退自有司踵門而告栁子曰吾獻<lb/>
藝不售於儀曹之司<hi>集無司字</hi>賈貨不中度敢逃其咎詰朝<lb/>
將行願聞所以去我者其可乎哉余諭之曰吾子以冲<lb/>
退之志端其趣嚮以淬礪之誠脩其文雅行當承教戒<lb/>
於獨立之下濬發清源激揚洪音沛哉鏗鏗乎充於<hi>集作</hi>
<hi>于</hi>四體之不暇吾何敢去子恭唯相國馮翊公有大勲<lb/>
力盈於旗常極人臣之尊分天子之憂殿邦坤隅柄是<lb/>
<pb n="KR4h0022_WYG_731-16b"/>
文武若子者生有黼繢梁肉之美不知耕農之勤勞物<lb/>
役之艱難趨其庭有魏絳之金石焉候其門有亞夫之<lb/>
<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>㦸焉中人處之不能無傲而子之伯仲皆脫略貴美<lb/>
服勤儒素退託於布衣韋帶之任如少習然故繼登上<lb/>
科以及於子是可舉嚴氏之教誦乎他門使有矜式也<lb/>
而吾子又引慝内訟撝謙如此其何患乎賈之不售而<lb/>
自薄哉於是文行之逹者若髙陽齊據者偕賦命余序<lb/>
引余朴不曉文故書嚴子之嘉言編於其<hi>集作右</hi>簡竊褒<lb/>
<pb n="KR4h0022_WYG_731-17a"/>
貶<hi>興國本作字</hi>之義以贈<lb/>
　　　送蔡秀才下第歸覲序<lb/>
僕之始貢於京師蓍者卦之曰是所謂望而未覩隠而<lb/>
未見曭乎逺而有榮者也今兹嵗在鶉首若合於夀星<lb/>
其果合也<hi>集作乎</hi>僕時悒然遲之謂其誕慢恠迂是將不<lb/>
然然而僅寘於懐耳未克决而忘之也後果依違遷就<lb/>
四進而獲卒如其言云噫彼莫莫者其有宰於人乎不<lb/>
然何應其<hi>集作其應</hi>前定若是之彰<hi>集作章</hi>明也今蔡君馳聲<lb/>
<pb n="KR4h0022_WYG_731-17b"/>
耀譽聞於公卿戰藝之徒推爲先登而五就鄉舉徃則<lb/>
見罷意者前定之期殆未及歟故君子之居易俟命樂<lb/>
天不憂者果於自是也君其勵文學焉丈人牧人南邦<lb/>
君展覲承顔婆娑愉樂之暇則充其經笥茂是文苑時<lb/>
焉逃哉遲速之事則瞽史之任吾不及知<lb/>
　<lb/>
　<lb/>
　文苑英華巻七百三十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百五十六</head>
    <p>
<pb n="KR4h0022_WYG_655-1a"/>
欽定四庫全書<lb/>
　文苑英華巻六百五十六　宋　李昉等　編<lb/>
　謝文序并和詩<lb/>
　　謝滕王集序啟一首　　謝趙王示新詩啟一首<lb/>
　　上髙長史述和詩啟一首<lb/>
　　謝皇太子玉華山宫銘賦啟一首<lb/>
　　上從舅侍御啟一首　　和閨情詩啟一首<lb/>
　　謝河東公和詩啟一首　獻侍郎鉅鹿公啟一首<lb/>
<pb n="KR4h0022_WYG_655-1b"/>
　上文章啟上<lb/>
　　上薛令文章啟一首　　上恩光曲謌詞啟一首<lb/>
　　上武侍極啟二首　　　上李常伯啟一首<lb/>
　　上皇甫常伯啟二首　　上吏部裴侍郎啟一首<lb/>
　　謝文序并和詩<lb/>
　　　謝滕王集序啟　　　　　　庾　信<lb/>
某啟伏覽制垂賜集序紫微懸映如傳闕里之書青鳥<lb/>
遥飛似送層城之璧若夫甘泉宫裏玉樹一叢𤣥武闕<lb/>
<pb n="KR4h0022_WYG_655-2a"/>
前明珠六寸不得譬此光芒方斯照燭有節有度即是<lb/>
能平八風愈唱愈髙殆欲去天三尺殿下雄才蓋代逸<lb/>
氣横雲濟北顔回闗西孔子譬其毫翰則風雨争飛論<lb/>
其文采則魚龍百變蒲桃繞館新開碣石之宫脩竹夾<lb/>
池始作睢陽之苑琉璃汎酒鸚鵡承杯鳳穴歌聲鸞林<lb/>
舞曲況復行雲逐雨廻雪随風湖陽之尉既成為喜之<lb/>
因舂陵之侯便是積慶之地某本乏材用無多述作加<lb/>
以建鄴陽九劣免儒硎江陵百六幾從士<hi>一作事</hi>隴至如<lb/>
<pb n="KR4h0022_WYG_655-2b"/>
殘編落簡並入塵埃赤軸青箱多從灰燼比年疴恙彌<lb/>
留光隂視息桑榆已逼蒲栁方衰不無秋氣之悲實有<lb/>
途窮之恨是以精采瞀亂頗同宋玉言辭蹇吃更甚揚<lb/>
雄一吟一詠其可知矣好事者不求知音者不用非有<lb/>
班超之志遂已棄筆未見陸機之文乆同燒硯至於凋<lb/>
零之後殘缺所餘又已雜用補袍随時覆醤聖慈憐愍<lb/>
遂垂存録始知揄揚過差君子失辭比擬從横小人迷<lb/>
惑荆玉抵鵲正恐輕用重寳龍淵削玊豈不徒勞神慮<lb/>
<pb n="KR4h0022_WYG_655-3a"/>
匠石廻顧朽材變於彫梁孫陽一言奔蹄成於駿馬故<lb/>
知假人延譽重於連城借人羽毛榮於尺玊溟池九萬<lb/>
里無踰此澤之深華山五千仞終愧斯恩之重即日金<lb/>
門細管未動春灰石壁輕雷尚藏冬蟄伏願聖躬與時<lb/>
納豫南陽寳雉幸足觀瞻酈縣菊泉差能延夀伏遲至<lb/>
鄴可期從梁有日同杞子之盟會必欲瞻仰風塵共薛<lb/>
侯而来朝謹當逢迎冠蓋魚腸尺素鳯足數行書此謝<lb/>
辭終知不盡謹啟<lb/>
<pb n="KR4h0022_WYG_655-3b"/>
　　　謝趙王示新詩啟<lb/>
某啟鄭叡至奉手教累紙并示新詩八體六文足驚毫<lb/>
翰四始六義實動性靈落落詞髙飄飄意逺文異水而<lb/>
湧泉筆非秋而垂露藏之山嵓可使雲霧欝起濟之江<lb/>
浦必當蛟龍繞船首夏清和聖躬怡裕琉璃彤管鵲顧<lb/>
鸞廻婉轉緑沉猿驚鴈落下風傾首以日為年犍為舎<lb/>
人實有誠願碧鷄主簿無由遂心寂寞荆扉踈蕪蘭徑<lb/>
驂駕来梁未期卜日遣騎到鄴希垂枉道<lb/>
<pb n="KR4h0022_WYG_655-4a"/>
　　　上髙長史述和詩啟　　　　李　嶠<lb/>
某啟近於録事叅軍杜延昌處伏見公秋月遥想洛城<lb/>
十韻之作曲中之妙傳乎郢客之聲天下之珍得自隋<lb/>
侯之掌鳳鳴六吕龍文九光駭屬竒觀相趨動色若乃<lb/>
政理餘隙翺翔多暇臨八水之髙秋企三河之上國衣<lb/>
冠濟濟入青瑣而歩丹墀車馬諠諠下銅衢而赴金谷<lb/>
人物仙舟之會風塵俠窟之逰莫不屬想心目託情謡<lb/>
詠九廻靈府遥馳雨露之郊千里神畿近接風雲之思<lb/>
<pb n="KR4h0022_WYG_655-4b"/>
雕文將錦綉同羙恵氣與芝蘭等馥用逈秦肆懸輕吕<lb/>
氏之金持入周京即貴洛陽之紙足使两都賔主羞談<lb/>
翰墨二陸兄弟耻論詞賦死者可作賈生為入室之徒<lb/>
来者難誣潘子得扶輪之地某學異通敏才非沉欝刀<lb/>
筆為吏趨馳之嵗月已多黼藻成文雅頌之風流尚缺<lb/>
平原從者終慙入楚之逰闕里門人空積後陳之歎徒<lb/>
以夙承光彩早延提拂曾將薄伎見知思以庸音自効<lb/>
輙忘固陋敢有和歌登卞肆而論寳入夔門而撫節擬<lb/>
<pb n="KR4h0022_WYG_655-5a"/>
託非倫揣摩增<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>謹啟<lb/>
　　　謝皇太子玉華山宫銘賦啟　許敬宗<lb/>
臣敬宗行成季輔等啟昨晩内坊丞王君徳奉宣令賚<lb/>
臣等玉華山宫銘賦二本拜承恩貺駭抃交懐跪翫清<lb/>
辭早河溢目伏惟殿下天資學府道貫生知絢發詞林<lb/>
若春華之麗韶景漪清碧海譬秋水之澹晨霞仙鶴和<lb/>
吟慙八音於雅韻神龍縟彩謝五色於彫文綺布天庭<lb/>
雲生石砌理含貞䆳雅逹谷處之端趣極幽閑妙盡嵓<lb/>
<pb n="KR4h0022_WYG_655-5b"/>
居之體煙松合翠露桂分紅察彼殊形翻然共色究寫<lb/>
真之奥㫖擅體物之窮神若乃漢月鈎空乍臨珠箔石<lb/>
苔垂髪或映荘帷莫不理超詞表意生文外自餘清㧞<lb/>
觸類竒新成若神化之工光乎性道之製蓋由基天挺<lb/>
裕纂聖凝離故能邁古超前納卿雲於度内逾儔絶侣<lb/>
括啟誦於胷中臣等忝荷殊私曲䝉垂示見所未見情<lb/>
百恒情無任鳬藻之懐謹上啟陳謝謹啟<lb/>
　　　上從舅侍御啟　　　　　　王　勃<lb/>
<pb n="KR4h0022_WYG_655-6a"/>
某啟一昨弟勛至奉命以憲臺詩十首垂示氣横霜署<lb/>
彩洞雲扃綉衣兼藻肆之華白簡控𤣥機之奥仙騘在<lb/>
馭踐文路而驅神獬冠臨下望詞林而直指某質惟茅<lb/>
艾名隔縉紳虚霑自出之榮每愧諸甥之列恩華曲被<lb/>
誨誘傍臨識謝知音榮深覩奥虞韶忽奏聽律吕而忘<lb/>
疲楚匣遥開仰光芒而不暇昔孔融之逢元禮罕覩髙<lb/>
文王粲之謁伯喈終慙懿戚援今企古議徳疇恩荷慄<lb/>
兼儲<hi>疑</hi>悲欣两集但才非酷似攀宅相而多慙慕切如<lb/>
<pb n="KR4h0022_WYG_655-6b"/>
存臨渭陽而増感不勝荷戴屏營之至<lb/>
　　　和閨情詩啟　　　　　　　駱賔王<lb/>
賔王啟學士袁慶隆奉宣教㫖垂示閨情詩并序跪發<lb/>
珠韜伏膺玉札類西秦之鏡照澈心靈同南指之車導<lb/>
引<hi>集作發</hi>迷誤竊惟詩之興作兆基䆳古唐歌虞詠始載<lb/>
典謨商頌周雅方陳金石其後言志縁情二京斯盛含<lb/>
毫瀝思魏晉彌繁布在縑簡差可商畧李都尉鴛鴦之<lb/>
辭纒綿巧妙班媫妤霜雪之句發越清廻平子桂林理<lb/>
<pb n="KR4h0022_WYG_655-7a"/>
在文外伯喈翠鳥意盡行間河朔詞人王劉為稱首洛<lb/>
陽才子潘左為先覺若乃子建之牢籠羣彦士衡之籍<lb/>
甚一<hi>集作當</hi>時並文苑之羽儀詩人之龜鏡爰逮江左謡<lb/>
詠<hi>集作謳謡</hi>不輟非有神骨仙才<hi>集作材</hi>專事𤣥風道意顔謝<lb/>
特挺牋辭典麗<hi>英華作顔謝欝為麗則恐非</hi>自兹已降聲律稍精其<lb/>
間沿改莫能正本天縱明睿卓爾不羣聽新聲鄙師涓<lb/>
之作聞古樂笑文侯之睡以封魯之才追自衛之迹𢎞<lb/>
兹雅奏抑彼滛哇澄五際之原攷四始之弊固可以用<lb/>
<pb n="KR4h0022_WYG_655-7b"/>
之邦國厚此人倫俯屈髙調聊同下俚<hi>集作里</hi>然思入態<lb/>
巧文随手變雅調慙其曼聲延年愧其新曲走以不敏<lb/>
謬䝉提汲謹抽詞奉和輕以上呈未近詠謌伏深羞悚<lb/>
<hi>集作悚恧</hi>謹啟<lb/>
　　　謝河東公和詩啟　　　　　李商隠<lb/>
商隠啟某前因暇日出次西溪既惜斜陽聊裁短什蓋<lb/>
以徘徊勝境顧慕佳辰為荒草以怨王孫借羙人以喻<lb/>
君子思將玳瑁為逸少裝書願把珊瑚與徐陵駕<hi>一作架</hi>
<pb n="KR4h0022_WYG_655-8a"/>
筆褎然而作曾無足觀不知誰何仰逹尊重果煩屬和<lb/>
彌復驚<hi>集作兢</hi>惶某曾讀隋書見楊越公地處親賢才兼<lb/>
文武每舒錦綉必播管絃當時與之握手言情披襟得<lb/>
侣者惟薛道衡一人而已及觀其唱和乃數百篇力鈞<lb/>
聲同徳隣義比彼若陳葛天氏之舞此必引穆天子之<lb/>
歌彼若言太華三峯此必曰潯陽九派神功古迹皆應<lb/>
物無疲地理人名亦争承不缺後来酬唱罕繼聲塵嘗<lb/>
以斯風望於哲匠豈知今日屬在所天坐席行衣分為<lb/>
<pb n="KR4h0022_WYG_655-8b"/>
七覆煙花魚鳥置作五衡<hi>集作衝</hi>詎能狎晉之盟實見取<lb/>
鄫之易不以釁皷恵莫大焉恐懼欣榮投錯無地来日<lb/>
專冀謁謝伏惟鑒察謹啟<lb/>
　　　獻侍郎鉅鹿公啟<lb/>
某啟今月某日舎弟新及第進士羲叟處伏見侍郎所<lb/>
制春闈於牓後寄呈在朝同年兼簡新及第諸先輩五<lb/>
言四韻詩一首夫𤣥黄備綵<hi>集作彩</hi>者繡之用清越為樂<lb/>
者玉之竒固以慮合𤣥機運清俗累陟降於四始之際<lb/>
<pb n="KR4h0022_WYG_655-9a"/>
優游於六義之中竊計前時承榮内署栢臺侍宴熊管<lb/>
從畋式以風騷仰陪天籟動沛中之舊老駭汾水之佳<lb/>
人非首義於論思實終篇於潤色光傳樂録道煥詩家<lb/>
况屬詞之工言志為最自魯毛兆軌蘇李揚聲代有遺<lb/>
音時無絶響雖古今異制而律吕同歸我朝已来此道<lb/>
尤盛皆䧟於偏巧罕或兼材枕石潄流則尚於枯槁寂<lb/>
寞之句攀鱗附翼則先於驕奢豔佚之篇推李杜則怨<lb/>
刺居多效沈宋則綺靡為甚至於秉無私之刀尺立莫<lb/>
<pb n="KR4h0022_WYG_655-9b"/>
測之門墻自非託於降神安可定夫衆製伏惟閤下借<lb/>
其餘力廓此大中足使同僚盡懐博我不知學者誰可<lb/>
起予某比興非工顓䝉有素然早聞長者之論夙託詞<lb/>
人之末淹翔下位欣託知音抃賀<hi>集作賛</hi>之誠翰墨無寄<lb/>
况乎仲氏實預諸生榮沾洙泗之風髙列偃商之位仰<lb/>
惟厚徳願沐餘輝輙罄鄙詞上攀清唱聞郢中之白雪<lb/>
媿列千人比齊日之黄門慙非八斗<hi>集作斗米</hi>干冒尊重伏<lb/>
用兢惶其詩五言四首謹封如右<hi>集作别</hi>
<pb n="KR4h0022_WYG_655-10a"/>
　　上文章啟上<lb/>
　　　上薛令文章啟　　　　　　陳子昻<lb/>
某啟一昨恭承顯命垂索拙文祗奉恩榮心魂若厲幸<lb/>
甚幸甚某聞洪鍾在聽不足論擊缶之音太牢斯烹安<lb/>
可薦羮藜之味然則文章薄技固棄於髙賢刀筆小能<lb/>
不容於先逹豈非大人君子以為道徳之薄哉某猥以<lb/>
<hi>二字集作實</hi>鄙能未窺作者斐然狂簡雖有勞人之歌悵爾<lb/>
詠懐曾無阮籍之思徒恨跡荒滛麗名䧟俳優長為童<lb/>
<pb n="KR4h0022_WYG_655-10b"/>
子之羣無望壯夫之列豈圗曲䝉勞奨躬奉徳音以小<lb/>
人之淺才承令君之嘉恵豈不幸甚豈不幸甚伏惟君<lb/>
侯星雲挺<hi>集作誕</hi>秀金玉<hi>集作火</hi>間成衣冠禮樂範儀朝野<lb/>
致明君於堯舜皇極允諧當重寄於周<hi>集作阿</hi>衡中階叶<lb/>
泰非夫聦明愽逹體變知機如其仁如其仁方當㧞俊<lb/>
賞竒使拾遺補闕坐開黄閣髙視赤松然後與稷契夔<lb/>
龍比功論徳豈徒蕭曹魏邴屑屑區區而已哉某實細<lb/>
人過䝉大<hi>集作知</hi>遇顧循㣲薄何敢祇承謹當畢力竭誠<lb/>
<pb n="KR4h0022_WYG_655-11a"/>
䇿駑磨鈍期効忠以報徳奉知己以周旋文章小能何<lb/>
足觀者不任感荷之至<lb/>
　　　上恩光曲歌詞啟　　　　　許敬宗<lb/>
某啟少傅𤣥齡奉宣令㫖垂使撰恩光曲詞六言四章<lb/>
章八韻謹率愚管宣述睿懐自惟淺陋深懼不允<hi>一作懼允</hi>
<hi>不合</hi>竊尋樂府雅歌多皆不用六字近代有三臺傾盃樂<lb/>
等艶曲之例始用六言今故雜以號字稍欲存於古體<lb/>
起草適畢未敢為定䝉假不獲面啟對封藁本上呈可<lb/>
<pb n="KR4h0022_WYG_655-11b"/>
不知宜伏聽後命謹啟<lb/>
　　　上武侍極啟二首　　　　　王　勃<lb/>
某啟某聞𤣥螭掩耀光銷<hi>一作生</hi>赤堇之芒白鶴催輝影<lb/>
滅青胡之寳由是紫氛霄耿指牛漢而忘歸丹水神迷<lb/>
道<hi>一作蹈</hi>驪泉而罔悔其有龍文已逺輕圗剸兕之功魚<lb/>
目濫持自疑靈虵之色循榮覽分朝聞夕可君侯締華<lb/>
椒閣席寵芝扃粲貂冕於金軒藻龜章於玉署月開鸞<lb/>
鏡懐精鑑以分形霜湛虬鍾藴希聲而待物吞九溟於<lb/>
<pb n="KR4h0022_WYG_655-12a"/>
筆海若控牛涔抗五岳於詞峯如臨蟻垤馳魂霧谷忻<lb/>
逢紫岫之英驛思霞丘佇接青田之響某北巖曲藝東<lb/>
臯下節攀翰苑而思齊傃文風而立至迹疲千里未陪<lb/>
丹轂之逰葉契三英尚隔黄衣之夢謹憑洪貸輙録舊<lb/>
文輕敢上呈列之如右涓波有託望日谷以馳誠鍾皷<lb/>
無施伏雷門而假息謹啟<lb/>
　　　二<lb/>
某啟一昨不縁媒紹輕承盼飾祇寵相驚俯仰無地何<lb/>
<pb n="KR4h0022_WYG_655-12b"/>
則循方極弊尚虧風雨之間撫翼濡鱗猶失江湖之上<lb/>
况乎九天鵬術一代龍門榮枯舛致山川在目而可以<lb/>
追騰白日忘言於咫尺之書干突青雲投跡於尋常之<lb/>
境徒以北林增秀弱翰知歸東壑流謙纎鰭未己神交<lb/>
道合君侯昭片善之榮千載一時下走得長鳴之所是<lb/>
用謬憑髙奬曲撰蕪音游海無際過雷自讋雖黄金激<lb/>
憤指秦路而方窮蒼璧慙恩伏焦原而未逺謹啟<lb/>
　　　上李常伯啟<lb/>
<pb n="KR4h0022_WYG_655-13a"/>
某啟某聞杞林騰秀羽族知歸暘谷流謙波臣有託然<lb/>
則朝光八聖尚欣牧豎之詞道濟五殘未隔輿人之誦<lb/>
謹憑斯義輙呈宸逰東岳頌一首當仁不讓下走無慙<lb/>
於自媒聞善若驚明公豈難於知我龍門髙逺𦕈黄道<lb/>
而無階爵里既投呌丹閽而有地伏願蹔停左右曲流<lb/>
國士之恩廣進芻蕘俯息樵夫之議輕陳徑㨗退用彷徨<lb/>
　　　上皇甫常伯啟二首<lb/>
某啟一昨奉命令寫新對臺䇿及前後舊文謹憑國士<lb/>
<pb n="KR4h0022_WYG_655-13b"/>
之恩敢進輿人之頌竊以龍鑣就路駑駿相懸鵲鏡臨<lb/>
春妍媸自逺亦有飛霜匝地蘭蕭䘖共盡之悲烈火埋<lb/>
岡玉石抱俱焚之慘然則知音罕嗣流水空存至寳不<lb/>
同荆山有淚君侯飾揚芻議提奬蕪詞白圭成再見之<lb/>
榮黄金定一言之重鵬飈既接仰雲逕而將趨龍阪可<lb/>
登指星臺而有望循襟佩徳撫事知恩山岳有輕河漢<lb/>
無極謹啟<lb/>
　　　二<lb/>
<pb n="KR4h0022_WYG_655-14a"/>
某啟自恭陳薄伎祇奉話言咳唾成恩盼睞為飾征夫<lb/>
撃節方思孤竹之風壯士寒心實有長楊之作謹憑嚴<lb/>
命輕呈乾元殿頌一首將冀導江至海常以筆札見知<lb/>
南館西園遂與簮纓為伍徳雖無盡攀驥尾而方遥生<lb/>
也有涯比鴻毛而非重謹啟<lb/>
　　　上吏部裴侍郎啟<lb/>
某啟猥承衡鏡驟照堦墀本慙刀筆之工虚荷雕蟲之<lb/>
睠殊恩屢及嚴命頻加責光耀於昏㝠課宫商於寂寞<lb/>
<pb n="KR4h0022_WYG_655-14b"/>
進退惟谷憂喜聚門誠恐下官冒輕進之譏使君侯招<lb/>
過聽之議貴賤交失恩愛兩虧所以戰懼盈旬遲廻改<lb/>
朔懐鄭璞而增愧捧燕珉而自耻某性惟懵昧識謝沉<lb/>
㝠䝉父兄訓導之恩藉朋友琢磨之義好學近乎智力<lb/>
行近乎仁知忠孝為九徳之源故造次必於是審名利<lb/>
為五常之賊故顛沛而思逺雖未之逮也亦有其志焉<lb/>
孔子曰言及之而不言謂之隠今者接君侯者三矣承<lb/>
招延者再矣抑亦可以言乎夫文章之道自古稱難聖<lb/>
<pb n="KR4h0022_WYG_655-15a"/>
人以開物成務君子以立言見志遺雅背訓孟子不為<lb/>
勸百諷一揚雄所耻茍非可以甄明大義矯正末流俗<lb/>
化資以興衰家國由其輕重古人未嘗留心也自㣲言<lb/>
既絶斯文不振屈宋導澆源於前枚馬張滛風於後談<lb/>
人主者以宫室苑囿為雄敘名流者以沉酗驕奢為逹<lb/>
故魏文用之而中國衰宋武貴之而江東亂雖沈謝争<lb/>
騖適足兆齊梁之危徐庾並馳不能已周陳之禍於是<lb/>
識其道者巻舌而不言明其弊者拂衣而徑逝潜夫昌<lb/>
<pb n="KR4h0022_WYG_655-15b"/>
言之論作之而有逆於時周<hi>一作姬</hi>公孔氏之教存之而<lb/>
不行於代天下之文靡不<hi>一作道大</hi>壊矣國家應千載之期<lb/>
恢百王之業天地静黙隂陽順序方欲激揚正道大庇<lb/>
生人黜非聖之書除不稽之論牧童頓顙思進皇謀樵<lb/>
夫拭目願談王道崇大厦者非一木之材匡弊俗者非<lb/>
一日之衛衆持則力盡真長則偽銷自然之數也君侯<lb/>
受朝廷之寄掌鎔範之權至於舞詠澆淳好尚邪正宜<lb/>
深以為者也伏見銓擢之次每以詩賦為先誠恐君侯<lb/>
<pb n="KR4h0022_WYG_655-16a"/>
器人於翰墨之間求材於簡牘之際果未足以採取英<lb/>
秀斟酌髙賢者也徒使駿骨長朽真龍不降衒才飾智<lb/>
者奔馳於末流懐真藴璞者栖遑於下列易不云乎言<lb/>
行君子之所以動天地失之毫釐差以千里書不云乎<lb/>
弊化奢麗萬世同流餘風未殄公其念哉嗟呼蓋有識<lb/>
天人之幽致明國家之大體辯焉而不窮酌焉而不竭<lb/>
抱膝無悶盱衡自得彼悠悠之<hi>一作小</hi>技焉足為君侯道<lb/>
矣自非奉閑宴接清談未可一二言也然竊不自揆嘗<lb/>
<pb n="KR4h0022_WYG_655-16b"/>
著文矣非敢自媒聊以恭命謹録古君臣讃十篇并序<lb/>
雖不足塵髙識之門亦可以見小人之志也伏願暫停<lb/>
左右少察胷襟觀述作之所存知用心之有地謹啟<lb/>
　<lb/>
　<lb/>
　<lb/>
　<lb/>
　文苑英華巻六百五十六<lb/>
</p>
<p>
</p>
  </div>
</body>
</text>
</TEI>
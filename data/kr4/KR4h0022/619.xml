<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六百二十</head>
    <p>
<pb n="KR4h0022_WYG_619-1a"/>
欽定四庫全書<lb/>
　文苑英華卷六百二十　　宋　李昉等　編<lb/>
　諫畋獵逰宴<lb/>
　　上諫獵表二首　　　　諫馬射表一首<lb/>
　　諫格猛獸表一首　　　諫畋獵表一首<lb/>
　　諫拜舞人安叱奴為散騎常侍表一首<lb/>
　　諫作乞寒胡戲表一首　諫安福門酺樂表一首<lb/>
　　諫江南採捕諸鳥表一首<lb/>
<pb n="KR4h0022_WYG_619-1b"/>
　　諫停市犬馬表一首<lb/>
　　諫不許突厥入仗馳射表一首<lb/>
　　諫不夜飲表一首　　　諫内宴至夜表一首<lb/>
　　　上諫獵表<hi>高祖</hi>　　　　　　褚　亮<lb/>
臣亮言臣聞堯皷納諫舜木求箴茂克昌之風致昇平<lb/>
之道伏惟陛下應千祀之期捄<hi>一作拯</hi>百王之弊平壹天<lb/>
下劬勞帝業旰食思理<hi>一作政</hi>廢寢憂民<hi>一作人</hi>用農隙之<lb/>
餘遵冬狩之禮軨<hi>一作獲</hi>車之所逰踐虞旗之所涉歴網<lb/>
<pb n="KR4h0022_WYG_619-2a"/>
唯一面禽止三驅縦廣成之獵士觀上林之手搏廻玊<lb/>
鑾而藉豐草引金陣而滿平原盡心目之娯翫罝罘<lb/>
之樂發雕弓而迫狡兎飛勁矢而摧高鳥斯固畋弋之<lb/>
恒規而皇王之壯觀至於親逼猛獸臣竊惑之何者筋<lb/>
力驍悍爪牙輕㨗强<hi>一作連</hi>弩一發未必挫其凶心長㦸<lb/>
纔撝不能當其憤氣雖復孟賁在<hi>一作抗</hi>左夏説居前卒<lb/>
然驚竄<hi>一作軼</hi>事生慮表如或近赴<hi>一作起</hi>林藂未塡坑谷<lb/>
駭屬車之後乗犯宫<hi>一作官</hi>騎之清塵小臣怯懦私懐戰<lb/>
<pb n="KR4h0022_WYG_619-2b"/>
慄陛下以至聖之姿垂将來之教降情納下無隔直言<lb/>
臣叨逢明代<hi>一作時</hi>逰官藩邸身漸榮渥日用不知敢縁<lb/>
天造冒陳丹懇上觸宸嚴伏増戰越<lb/>
　　一作皆舊唐書本傳<lb/>
　　　同前<hi>見六百九十四卷疏門</hi>　　　　　虞世南<lb/>
　　　諫馬射表<hi>太宗貞觀元年</hi>　　　　　孫伏伽<lb/>
臣聞千金之子坐不垂堂百金之子立不倚衡以此言<lb/>
之天下之主不可履險乘危明矣臣又聞天子之居也<lb/>
<pb n="KR4h0022_WYG_619-3a"/>
則禁衛九重其動也則出警入蹕此非直尊其居處乃<lb/>
為社稷生靈之大計耳古人云一人有慶兆民賴之臣<lb/>
竊聞陛下猶自走馬射帖娯樂<hi>舊唐書作悦</hi>近臣此乃無急<lb/>
<hi>唐書作禁</hi>乗危竊為陛下有所不取也何者一則非光史冊<lb/>
二則未足顯揚又非所以遵養聖躬亦不可以垂範後<lb/>
代此祇是少年諸王之所務豈得既為天子今日猶行<lb/>
之乎陛下雖欲自輕其奈社稷天下何如臣愚見竊謂<lb/>
不可<lb/>
<pb n="KR4h0022_WYG_619-3b"/>
　　　諫格猛獸表<hi>太宗</hi>　　　　　魏　徴<hi>貞觀十四年</hi>
臣徴言臣聞書美文王不敢盤于逰畋傳述虞箴稱夷<lb/>
羿以為誡昔漢文臨㶚坂欲馳下袁盎攬轡曰聖主不<lb/>
乗危不徼倖今陛下騁六飛馳不測如有馬驚車敗陛<lb/>
下縱欲自輕奈高廟何孝武好格猛獸相如諫力稱烏<lb/>
獲捷言慶忌人誠有之獸亦宜然卒然遇逸材之獸駭<lb/>
不存之地雖烏獲逢䝉之伎不得用而枯木朽株盡為<lb/>
難矣雖萬全而無患然本非天子所宜近孝元郊泰畤<lb/>
<pb n="KR4h0022_WYG_619-4a"/>
因留射獵薛廣徳奏稱竊見關東困極百姓罹災今日<lb/>
撞亡秦之鐘<hi>英華作今接亡秦之踵非</hi>歌鄭衛之樂士卒暴露従官<lb/>
勞倦顧如宗廟社稷何憑河暴虎未至之誡也臣竊思<lb/>
此數帝心豈木石獨不好馳騁之樂而割情屈已從臣<lb/>
下之言者志存為國不為身也臣伏聞車駕近出親格<lb/>
猛獸晨徃夜還以萬乗之尊闇行<hi>貞觀政要作投</hi>荒野<hi>政要作村</hi>踐<lb/>
深林涉豐草甚非萬全之計願陛下割私情之娯罷格<lb/>
獸之樂上為宗廟社稷下慰羣僚黎庶則天下幸甚<lb/>
<pb n="KR4h0022_WYG_619-4b"/>
　　　諫畋獵表<hi>𤣥宗開元五年</hi>　　呉　兢<lb/>
臣兢言伏見明制來年五月五日幸東都道路皆以陛<lb/>
下至長春宫及沙苑當有畋獵之事今東土耆艾關河<lb/>
士女莫不欣躍舞忭翹望帝車延頸企踵所思者徳伏<lb/>
願陛下舉無失禮動則有章詩云敬愼威儀惟民之則<lb/>
愚臣以山陵始畢甫及逾年陛下縗服雖除心喪未已<lb/>
四海之内八音尚遏豈可遽将犬馬為娯鷹隼是務必<lb/>
或如此則恐傷人子之道虧天地之經欲令萬方何所<lb/>
<pb n="KR4h0022_WYG_619-5a"/>
取則况禮經云三年之喪自天子逹之陛下既俯順當<lb/>
時之請唯行易月之制奈何更盤于逰畋以徇從禽之<lb/>
樂豈可謂明王之孝理天下乎而望徳敎加於百姓必<lb/>
不可得也昔魯侯觀魚于棠春秋尚列其戒陛下若既<lb/>
葬而獵後代豈不為刺且馳騖山澤之間經過林薄之<lb/>
下水谷之危未逺銜䇿之變不恒伏願陛下重慎防微<lb/>
湏為社稷自愛老子曰我無為而人自化我無欲而人<lb/>
自朴詩云爾之教矣民胥效矣由是觀之居上者必慎<lb/>
<pb n="KR4h0022_WYG_619-5b"/>
所好愚臣職居待問兼掌史筆竊以君舉必書位<hi>一作法</hi>
在無隠既聞衆所流議實恐有玷聖猷區區之誠惟在<lb/>
於<hi>一作為</hi>此輙敢冒死上陳伏願留神省察恕此狂斐之<lb/>
罪<hi>云云</hi>
　　　諫拜舞人安叱奴為散騎常侍表<hi>見六百九十三卷疏門</hi>
　　　　　　　　　　　　　　　李　綱<lb/>
　　　諫作乞寒胡戲表<hi>睿宗</hi>　　　韓朝宗<lb/>
臣聞之傳曰辛有適伊川見被髪於野者曰不及百年<lb/>
<pb n="KR4h0022_WYG_619-6a"/>
此其為戎乎其禮先亡矣後秦晉遷陸渾之戎於伊川<lb/>
其中國之人習戎狄之事一言以實百代可知竊惟王<lb/>
公貴人國之藩翰凡所舉措湏合彛典今之乞寒濫觸<lb/>
胡俗臣叅聴物議咸言非古作事不法無乃為戎伏願<lb/>
陛下三思籌其以道又道路籍籍咸云皇太子微行觀<lb/>
此戲且元良國本蒼生繄賴輕此馳驟能無蹔蹶况匈<lb/>
奴在邸實繁有徒刺殺宻發何限夷夏卒然奔呼掩襲<lb/>
邂逅驚擾則憂在不測白龍魚服取困豫且深可畏也<lb/>
<pb n="KR4h0022_WYG_619-6b"/>
惟陛下愛人活國憂勤庶政今所施為豈徒然矣豈不<lb/>
以𤣥象變見疫癘相仍厭兵甲之災助太隂之氣臣誠<lb/>
愚瞽以為無益臣聞皇天無親惟徳是輔未聞兆亂以<lb/>
來多福太戊修政而桑榖自萎景公善言而熒惑退舎<lb/>
彰善罰惡天之道也伏願去邪勿疑昭徳以待豈區區<lb/>
末法而能定其休咎哉<lb/>
　　　諫安福門酺樂表<hi>睿宗先天二年</hi>　　嚴　浚<hi>字挺之</hi>
臣浚言微臣竊惟陛下應天順人發號施令躬親大禮<lb/>
<pb n="KR4h0022_WYG_619-7a"/>
昭布鴻澤孜孜庶政業業萬幾盖以天下心為心深戒<lb/>
安危之理此誠堯舜禹湯之德教也奈何親御城門以<lb/>
觀大酺累日兼夜臣愚竊所未喻夫酺者因人所利合<lb/>
醵為歡無相奪倫不致糜費<hi>一作弊</hi>且臣卜其晝史冊攸<lb/>
傳<hi>一作存</hi>君舉必書帝王重慎今乃暴衣冠於上路羅伎<lb/>
樂於中宵雜鄭衛之音縦倡優之樂陛下還淳復古宵<lb/>
衣旰食不矜細行恐非聖徳所宜臣以為一不可也誰<lb/>
何警夜伐鼓通晨以備非常古<hi>一作存</hi>之善教今陛下不深<lb/>
<pb n="KR4h0022_WYG_619-7b"/>
惟戒慎輕違動息重門弛禁巨詐<hi>一作猾</hi>多徒儻有躍馬<lb/>
奔車厲聲<hi>一作流言</hi>駭呌一塵聽覽有軫<hi>一作累</hi>宸衷臣以為<lb/>
二不可也且一人向隅滿堂不樂一物失所納隍増慮<lb/>
陛下北宫多暇西墉暫陟<hi>一作臨</hi>青春日長已積埃塵之<lb/>
弊紫微漏永重窮歌舞之樂儻令有司跛倚下人饑倦<lb/>
以陛下近猶不恤而况於逺乎聖情攸聞豈不懍然祗<lb/>
畏臣以為三不可也<hi>一作四不可恐少一叚</hi>且元正首祚大禮頓<lb/>
先<hi>一作頻光</hi>百姓顒顆徳咸<hi>一作咸謂業盛</hi>配天功垂曠代今陛下<lb/>
<pb n="KR4h0022_WYG_619-8a"/>
恩似薄於衆望酺即過於徃年王公貴人各承㣲㫖州<lb/>
縣坊曲競為課税呼嗟道路貨易家産損萬人之力勞<lb/>
百戲之資適欲同其歡而乃遺其患復令兼夜人何以<lb/>
堪臣以為四<hi>一作五</hi>不可也書曰罔咈百姓以従已之欲<lb/>
况自去夏霖淫經冬<hi>一作今</hi>亢旱農乏收成市有騰貴損<lb/>
其實崇其虚馳不急之務擾方春之業前代聖主明王<lb/>
忽於微細而成過患者多矣陛下豈可効之哉伏望晝<lb/>
盡娯<hi>一作晝則歡娯</hi>暮令休息惡斯<hi>一作要令</hi>兼夜恐無益於聖朝<lb/>
<pb n="KR4h0022_WYG_619-8b"/>
惟陛下裁擇<lb/>
　　一作皆舊唐書本傳<lb/>
　　　諫江南採捕諸鳥表　　　　　倪若水<lb/>
臣若水言臣伏以方今九夏時忙三農作苦田夫擁耒<lb/>
蠶婦持桑而以此時採捕竒禽異鳥供園池之翫逺自<lb/>
江嶺逹於京師水備舟船陸倦擔負飼<hi>舊唐書作飯</hi>之以魚肉<lb/>
間之以稻粱道路觀者豈不以陛下賤人貴鳥也陛下<lb/>
方當以鳳凰為凡鳥麒麟為凡獸即鵁鶄鸂鶒曷足貴<lb/>
<pb n="KR4h0022_WYG_619-9a"/>
也陛下昔龍潛藩邸備歴艱虞今氛祲廓清高居九五<lb/>
玉帛子女充於後庭職貢珍竒盈於内府過此之外復<lb/>
何求哉臣承國厚恩超居重任草芥殘命常欲殺身以<lb/>
効忠葵藿㣲心常願隳肝以報主瞻望闕庭敢布腹心<lb/>
直言忤㫖甘從鼎鑊<lb/>
　　　諫停市犬馬表<hi>𤣥宗</hi>　　　　張廷珪<lb/>
臣廷珪言伏見發使及典傔等大齎繒錦将於石國和<lb/>
市犬馬臣聞書曰犬馬非其土性弗畜珍禽竒獸不育<lb/>
<pb n="KR4h0022_WYG_619-9b"/>
於國者故明王欲極於徳忠臣願畢於議偕䕶於細行<lb/>
保於大猷冀無間然能致盡善也今以陛下之明何失<lb/>
不見以陛下之斷何欲不懲復禹順於走丸法堯易於<lb/>
廻掌誠可却走馬訓旅獒聖心通於兆人徳言應於千<lb/>
里一感則法星退舎一解則亢陽出雲豈宜勞逺人玩<lb/>
異物有従禽之漸無恤下之先使明詔遐臨聖意昭布<lb/>
上非治<hi>唐諱</hi>國之要下匪即戎之功將恐新麥未穫舊<lb/>
穀已空飢饉薦臻邉荒速冦昭告則然上帝赫矣大君<lb/>
<pb n="KR4h0022_WYG_619-10a"/>
無以解其倒懸續于請命邇不自給逺不能輸户口流<lb/>
離公私懐懼此臣之所以憂陛下順天之心從人之願<lb/>
省無益之用救必然之急先社稷後犬馬此天下之幸<lb/>
國家之福豈獨微臣哉無任竭忠竭誠之至謹録奏聞<lb/>
伏聽勑㫖<lb/>
　　　諫不許突厥入仗馳射表<hi>𤣥宗</hi>吕　向<lb/>
臣聞鴟梟不鳴未為瑞鳥猛虎雖服<hi>文粹作伏</hi>豈齊仁獸是<lb/>
由醜性毒行久務常積故也今夫突厥者正與此類安<lb/>
<pb n="KR4h0022_WYG_619-10b"/>
忍殘賊莫顧君親陛下持武義臨之修文徳來之既慴<lb/>
威靈又沐聲教以力以勢不得不庭故稽顙稱臣奔命<lb/>
遣使陛下乃能收其頃<hi>文粹作傾</hi>効雜以従官赴封禪之禮<lb/>
叅玉帛之㑹此徳業自盛固不可名焉因復詔許侍宸<lb/>
逰召入禁仗仰英姿之四目送神藝之百發恩㫖<hi>文粹作意</hi>
俱極誠無得踰焉乃更賜以馳逐使操弓矢競飛鏃於<lb/>
前同獲獸之樂是屑畧大過猶獨未敢取也雖聖胷豁<lb/>
逹遇<hi>文粹作與</hi>物無猜而愚心徘徊與時加慄儻此等各懐<lb/>
<pb n="KR4h0022_WYG_619-11a"/>
犬吠交肆盗憎荆卿詭動何羅竊至蹔逼嚴蹕稍冒清<lb/>
塵縱即殪𤣥兕墟幽土單于為醢穹廬為洿何塞過眚<lb/>
特願陛下勿復親近使有分限待不失常歸於得所此<lb/>
謂廻兩曜之鑒祛九宇之憂孰不幸甚<hi>文粹自縦即以下節去却有悔</hi>
<hi>将何及四字</hi>
　　　諫不夜飲表<hi>太宗</hi>　　　　　褚遂良<lb/>
臣遂良言臣聞三爵獻酬所以成禮七升為限謂之無<lb/>
度書之雅誥其慎在酒伏見去月二十七日為太子成<lb/>
<pb n="KR4h0022_WYG_619-11b"/>
婚訖北門賜三品已上宴自日辰時連至三更疲勞聖<lb/>
躬尤非盛事有識者云云皆言非是昔孫權漢后酒敗<lb/>
其徳昔陳完謂齊景公曰臣卜其晝未卜其夜白日傾<lb/>
酌是陶神情伏願陛下更無夜飲臣以虚薄拾遺是故<lb/>
不辭嚴誅輕敢聞奏謹陳庸淺不勝戰越<lb/>
　　　諫内宴至夜表<hi>一作論災異表</hi>　　　張　説<lb/>
臣聞上天示下災祥将以誘𨗳人主先王仰觀休咎亦<lb/>
以順修政教易曰天垂象聖人則之言天人之際感通<lb/>
<pb n="KR4h0022_WYG_619-12a"/>
必矣臣伏見去年十月十七日月滿猶望應虧不虧今<lb/>
月十七日亦未少虧<hi>集作月亦未虧</hi>此易常之異也夫月者至<lb/>
隂之氣臣下之象當助天作明順期<hi>一作時</hi>盈缺若<hi>一作今</hi>
過盛逾時盈縮乖度得非臣下之咎而上天之誡耶<hi>一作</hi>
<hi>也</hi>伏願陛下深察熟思而預防之臣又見近日内宴夜<lb/>
深方罷小臣無識抑所未安王在在鎬<hi>一作周王在鎬</hi>凱<hi>一作愷</hi>
樂飲酒此誠大樂<hi>一作雅</hi>之美也臣卜其晝未卜其夜此<lb/>
盖春秋之義也伏願陛下宴樂之餘<hi>一作終</hi>不及於夜臣<lb/>
<pb n="KR4h0022_WYG_619-12b"/>
職忝補闕昧死陳愚謹言<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷六百二十<lb/>
</p>
<p>
</p>
  </div>
</body>
</text>
</TEI>
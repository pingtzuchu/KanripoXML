<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七十三</head>
    <p>
<pb n="KR4h0022_WYG_073-1a"/>
欽定四庫全書<lb/>
　文苑英華巻七十三　　　宋　李昉等　編<lb/>
　樂三<lb/>
　　太常觀四夷樂賦一首<lb/>
　　太學釋奠觀古樂賦一首<lb/>
　　冬至日陪位聽太和樂賦一首<lb/>
　　太常新復樂懸冬至日薦之圜丘賦一首<lb/>
　　吴公子聽樂賦一首<lb/>
<pb n="KR4h0022_WYG_073-1b"/>
　　吴公子聽樂觀風賦一首<lb/>
　　鈞天樂賦三首<lb/>
　　雲韶樂賦一首<lb/>
　　　太常觀四夷樂賦<hi>以澤被逺夷入附聲頌為韻</hi>
　　　　　　　　　　　　　　　劉公輿<lb/>
聖皇窮天覆以張宇極地載以光宅端拱協有虞陶唐<lb/>
獻樂奏戎夷蠻貊豈不以浃洽𤣥化沐浴聖澤於是鞮<lb/>
鞻掌其方位太常總其樂器列在天庭陳其鼓吹僸佅<lb/>
<pb n="KR4h0022_WYG_073-2a"/>
兠離風旋鳥翅其舞也無進旅退旅之容其音也非皦<lb/>
如繹如之義狄鞮騁能扶婁效智既夷樂之具陳彰帝<lb/>
徳之光被觀其隨樂官入禁苑荷恩覃化及之徳無踰<lb/>
山渉海之逺我聖君文眀立極化本雍熈太和克同於<lb/>
天地貢樂不假於蠻夷所以司於太常奏於丹墀俾華<lb/>
夷之風不隔覊縻之義在兹夫其始也伊四部之爰来<lb/>
闢九門而並入水火之位雕題衣毛以相向金木之方<lb/>
皮服左衽以對立于以彰四夷之咸賔于以表五兵之<lb/>
<pb n="KR4h0022_WYG_073-2b"/>
載戢雖搏考之有聲靡塤簴<hi>疑作箎</hi>之可附樂章既異無<lb/>
勞季札之觀曲度自殊奚假周郎之顧爾其非今非古<lb/>
乍濁乍清不雜中華之樂自作異方之聲聞奏既移於<lb/>
白日窮規以悦於皇情於是詔帑藏以頒賜命象胥以<lb/>
廻衆九夷八蠻喜氣溢於咸鎬六戎五狄歡聲動於岐<lb/>
雍豈獨納魯廟而見稱獻漢庭而足重微臣賀華夷之<lb/>
混一敢承舞而獻頌<lb/>
　　　太學釋奠觀古樂賦<hi>以聲淫及商武亂偕坐為韻</hi>
<pb n="KR4h0022_WYG_073-3a"/>
　　　　　　　　　　　　　　　李　程<lb/>
天子崇儒兮闢此虞庠仲秋上丁兮奠我素王既斯禮<lb/>
之畢具伊古樂而遂張於是調律吕備宫商笙鏞嘈而<lb/>
並奏干羽儼其成行進旅退旅爰擊爰拊鳴宫懸起萬<lb/>
舞設崇牙森樹羽斯道渢渢斯人俣俣和聲合氣綴規<lb/>
接武聽其韻可以窒欲覽其儀可以道古濟濟祁祁莫<lb/>
不賁然而来覩有歎者曰太和之音其樂愔愔作以崇<lb/>
徳和而不淫所謂建藻薦之禮革慆堙之心雲英之聲<lb/>
<pb n="KR4h0022_WYG_073-3b"/>
何質韶濩之樂則深見師襄之擊磬聞瓠巴之鼓琴借<lb/>
如發揚蹈厲右秉左執其從純其始翕登歌初彌下管<lb/>
相及朱絃徐泛覺虞舜之風薰玉戚載持想周武之山<lb/>
立懿其五節清九奏成播殷周之頌無鄭衞之聲亷正<lb/>
以作姦邪不生盖由徳音洋溢樂教衆夥誠無象而不<lb/>
傳非有功而不可魏文侯昔著於發問賔牟賈嘗稱於<lb/>
侍坐乃知雅音為邦家之本正樂非耳目之翫可以洽<lb/>
人神可以彰理亂而况八佾成列八音克諧尊儒訓兮<lb/>
<pb n="KR4h0022_WYG_073-4a"/>
國風之始闡樂正兮王政不乖夫如是所謂光揚盛禮<lb/>
和樂孔偕<lb/>
　　　冬至日陪位聽太和樂賦<hi>以文徳光宅天敬萬夀為韻</hi>
　　　　　　　　　　　　　　　陸　贄<lb/>
樂自上古兮和洽是聞日至南極兮隂陽肇分名太和<lb/>
而順氣取初陽而配君則知天授聖而正厯聖應天而<lb/>
効勲惟至也去隂就陽惟樂也偃武脩文八佾初陳雜<lb/>
鸞鳯而容裔九奏斯畢降佳氣之氤氲爾其順元辰體<lb/>
<pb n="KR4h0022_WYG_073-4b"/>
乾徳赫容衞之森肅儼宸位之恭黙班禮樂於千品陳<lb/>
贄幣於萬國濟濟皇皇威容孔彰望北辰以列位指南<lb/>
山而獻觴慶雲叶符榮觀臺之加<hi>一作崇</hi>麗太陽臨照煴<lb/>
魏闕而増光於是太常導干羽而前曰八音自設千古<lb/>
靡隔所以賞諸侯之功暢聖君之澤失其度則惉懘寖<lb/>
興適其儀則上下咸格清浄順氣而不擾和樂自心而<lb/>
来宅可以導情欲可以滌煩劇既而筍簴齊列笙竽互<lb/>
傳偕肅肅而合雅亦啾啾而同𤣥備以四夷識四海之<lb/>
<pb n="KR4h0022_WYG_073-5a"/>
無我<hi>一作外</hi>成於九土知九徳之咸宣崇易簡豈同於濮<lb/>
水務徳化寧比於鈞天既損之而又損盖斯焉而取焉<lb/>
故所以移風易俗發號施令周天地而不流匝寰宇而<lb/>
無競斥鄭衞而不御暢柔<hi>一作虚</hi>和而全正群黎足蹈而<lb/>
手舞百僚儀肅而心敬則知一人作則萬邦為憲来逺<lb/>
人以干舞播聲頌而吹萬則鄭之細晉之思不可以勸<lb/>
湯之放武之伐而猶有怨豈比我照二儀形九有舒太<lb/>
和之至徳居盛陽之元首咸有典而有則固可大而可<lb/>
<pb n="KR4h0022_WYG_073-5b"/>
久眀眀我后於斯萬夀<lb/>
　　　太常新復樂懸冬至日薦之圜丘賦<hi>以題中字為韻</hi>
　　　　　　　　　　　　　　　周　存<lb/>
聖人之作樂也将以同和於天地崇祭也将以合奠於<lb/>
鬼神祭有倫而六宗不忒樂具象而萬國以親皇家握<lb/>
乾符以御㝢廣樂教以同人雖功成而有作亦襲古而<lb/>
彌新皦如繹如風俗咸和而自化擊石拊石鳥獸率舞<lb/>
以来馴頃以賊臣不順悖於典常震驚我師旅竊犯我<lb/>
<pb n="KR4h0022_WYG_073-6a"/>
紀綱禮樂之儀雖可久而可大文武之道亦一弛而一<lb/>
張是以七徳興而有輯六樂缺而未彰今五典不用百<lb/>
度載光海外懐仁以有截天下好樂而無荒帝乃誕敷<lb/>
文教式奏薫絃命太常以修樂将享帝而配天於是繩<lb/>
五元以氣應考八能而術全侈弇不興鳬氏之規惟妙<lb/>
上下合度磬師之法可傳爰設業以設簴備宮懸與宿<lb/>
懸爾其金石具陳鞉鼓間出和其戛擊節以徐疾五色<lb/>
不亂以成文八風不奸而從律大章彰之已合陶唐之<lb/>
<pb n="KR4h0022_WYG_073-6b"/>
代韶盡美矣不惟有虞之日既而樂復音和仲冬日至<lb/>
戒殷薦之祭典将孔明於祀事用享乎上帝乃奏夫圜<lb/>
丘撞黄鍾而角動扣太簇而徵流大不踰宫而清濁迭<lb/>
和細不過羽而終始相酬是以六變而天神可禮九成<lb/>
而帝徳惟休大禮畢雅音收居清穆以合理思宥宻而<lb/>
為猶雖化洽時和惟善政所致而風移俗易将復樂之<lb/>
由<lb/>
　　　吴公子聽樂賦<hi>以四聲為韻</hi>　　　髙　郢<lb/>
<pb n="KR4h0022_WYG_073-7a"/>
延陵季子節髙神融博辨精通其識達其聽聰方辭吴<lb/>
而聘魯因請樂以觀風主人於是設嘉饗進樂工陳金<lb/>
石絲竹於堂上舞干戚羽旄於庭中客乃凝情滌慮幽<lb/>
聽遐想翕如也見雅調之始作美矣哉歎至徳之彌廣<lb/>
自周而下自鄶以上備聞變態之音黙見興亡之象時<lb/>
則崇牙對望猛簴相向槌鐘擊鼓乍陵厲而清壮鳴磬<lb/>
戛絃又發越而寥亮八音宣六律暢馬弭髦而仰秣魚<lb/>
竦鱗而躍浪<hi>弭髦竦鱗字見吴賦</hi>信可以察邦國政教之盛衰見<lb/>
<pb n="KR4h0022_WYG_073-7b"/>
造化隂陽之情状及夫曲已終奏斯闋言之者莫隠觀<lb/>
之者咸恱足使䕫曠心沮牙期思絶是知大樂與天地<lb/>
同和大禮與天地同節乃為理之樞柄化人之軌轍者<lb/>
也夫聽者納於耳而察於心伊事也傳於古而繼於今<lb/>
陽春白雪之歌其和寡流水髙山之曲其意深姑使清<lb/>
濁不亂鄭衞莫侵雖千載之後亦何謝乎前賢之知音<lb/>
　　　吴公子聽樂觀風賦<hi>以自鄶已下無聞焉為韻</hi>
有東吴子博識洽聞欲觀風於上國期屬意於南薫審<lb/>
<pb n="KR4h0022_WYG_073-8a"/>
樂聲以殊志将理化之可分名籍籍以播物意飄飄以<lb/>
凌雲聿来洙泗當周之季禮樂之化已虧文武之音<hi>一作</hi>
<hi>道</hi>亦墜嗟矇瞽之多逸嘆君臣之不自閱鄒魯之儒書<lb/>
獨可稱其樂爾乃金石迭奏匏革互起主每齊於屈伸<lb/>
客克諧於音㫖𢎞慈愛於寛裕展肅敬於㢘恥和風陶<lb/>
陶以感心繁音洋洋以盈耳剛不怒兮稽其度柔不懾<lb/>
兮得其理雖曲度而屢絶尚鏗鏘而未巳政教則異褒<lb/>
貶無愆題深思於唐俗稱大風於齊篇察邶詩之不困<lb/>
<pb n="KR4h0022_WYG_073-8b"/>
知鄭祀之不延釋獨<hi>一作猶</hi>憾之南籥愍黍離之東遷是<lb/>
皆清眀華鑒脩短昭然雖謂千祀曽何聞焉幸遇休命<lb/>
沐兹至化太和覃於夷狄神功格於上下五英六莖之<lb/>
義咸池大章之徒與歴代而共樂匪古有而今無且夫<lb/>
樂著太始配天為大實欲庶物之暢茂非獨五音之繁<lb/>
㑹故省樂之理明乎否泰方且樂於無聲又何假聞乎<lb/>
自鄶<lb/>
　　　鈞天樂賦<hi>以上天無聲昭錫有道為韻</hi>　　裴　度<lb/>
<pb n="KR4h0022_WYG_073-9a"/>
嘉大樂之同和惟上帝之申錫豈功成之可致必神遇<lb/>
而来覿吉夢足徵竒音無斁爰昇天表備聽乎皦如繹<lb/>
如方悟人間徒聞乎擊石拊石想夫秦穆趙簡逰魂太<lb/>
清下連宵而無覺上和奏而有聲感之深殊九變之曲<lb/>
神而化異三代之名則知昭假于下潛通在上俾晝作<lb/>
夜既尚寐而冥濛好樂無荒乃克諧而瀏亮翕然並作<lb/>
隠爾盡暢所以娱其精誠所以滌夫昏妄既而受天錫<lb/>
降天衢空惚恍於沖漠猶髣髴於虚無餘響愔愔而在<lb/>
<pb n="KR4h0022_WYG_073-9b"/>
聽撫躬眇眇而異途原夫育萬靈騰九有縱未央之娱<lb/>
樂表不息之悠久永為二主觀樂鈞天假夢中之髙㑹<lb/>
豈邦内之驩然<hi>一作常</hi>未若我皇沖一氣而獨運協六律<lb/>
而相宣發善令為鐘鼔播仁聲於管絃将興慶於乾坤<lb/>
之内非取樂於耳目之前不識不知順天之道旁流喜<lb/>
氣寧候於鏗鏘盡得歡心詎資於擊考斯乃常聞於率<lb/>
土不閟於重霄致中和而廣被誠教化之孔昭是曰鈞<lb/>
天之樂也又何萬舞之與九韶<lb/>
<pb n="KR4h0022_WYG_073-10a"/>
　　　第二<hi>同前韻</hi>　　　　　　　　失　名<lb/>
何上天之黙黙有鈞天之可名盖徳至而則至從無聲<lb/>
而有聲和樂發音與夢寐而潛契精誠自感何耳目之<lb/>
能營懿乎𤣥徳升聞天降靈貺匪同乎搏拊之和豈在<lb/>
乎霄雲之上感夫心志達乎肌膚都萬物而有喜聞九<lb/>
奏而可娱其静也寂寂其動也于于異霜天之鐘應同<lb/>
漢日之山呼肸蠁兮乍有杳冥兮若無表穆公之休烈<lb/>
為簡子之祥符以遨以遊實我心之獨得不考不擊豈<lb/>
<pb n="KR4h0022_WYG_073-10b"/>
他人之是愉惟兹至樂信夫𤣥造非天私於二君惟天<lb/>
饗於有道不然何融融洩洩發於自然萬籟不雜八音<lb/>
相宣且降懽以入夢知惟徳之動天實深乎骨髓之内<lb/>
豈専於視聽之前惟寤語之有說何言詞之能全至哉<lb/>
無金石之迭代無宫商之先後忽變化於合漠韻鏗鏘<lb/>
於妙有既登不死之福庭自諧保生之仁夀則知夫天<lb/>
可通兮道可守自<hi>一作眀</hi>感應之無差知影響之不苟降<lb/>
鑒匪遥徳音孔昭鄙未善之周武甚盡羙之虞韶豈獨<lb/>
<pb n="KR4h0022_WYG_073-11a"/>
聆之兮四肢酣暢感之兮心神洗滌将使道徳之不昧<lb/>
必受如斯之殊錫者也<lb/>
　　　第三<hi>同前韻</hi>　　　　　　　　李　觀<lb/>
異哉天地之樂其可聞乎美矣盛矣神夫至夫謂其有<lb/>
不見其有謂其無不見其無是惟徳盛者能感匪詞工<lb/>
者足愉故昔秦穆之寐也去乎人間即乎天上豁如有<lb/>
遇杳若無妄大音嘈兮交作上帝儼以延望百神紛紜<lb/>
而齊赴萬變合沓而殊状日月正其東西星辰分其背<lb/>
<pb n="KR4h0022_WYG_073-11b"/>
向乃有地祗上謁天仙下朝奕奕翩翩霓裳羽盖之洊<lb/>
集砰砰磕磕撞鐘擊鼓之相囂舞之者傞傞而中節歌<lb/>
之者洩洩而匪驕其疾武足畏其徐文足昭遇之以神<lb/>
殊季札之觀魯樂而忘味類宣尼之聽韶是知窮深極<lb/>
厚于何不有罕究其真莫尋其首徳聲及於無外協氣<lb/>
積於虚受駭矣乎樂以和<hi>未詳其義</hi>和之至而天用作天之<lb/>
神而樂克宣其動也與元氣迭運其静也與太虚相全<lb/>
噫乎哉不可階升者天道但見夫乘宣<hi>疑作虚</hi>躡浩乍如<lb/>
<pb n="KR4h0022_WYG_073-12a"/>
周文之夢實異季路之禱獲覩天樂之和羅神工之擊<lb/>
考是天之所合道不虚行九奏未終初疑八佾三歎既<lb/>
退方異六英徒觀<hi>一作恱</hi>夫鏜鞳之内響優柔之正聲六<lb/>
幽為之震魄七曜為之重晶而莫識其曲達其情既覺<lb/>
既悟如喜如戚天樂之遺音在耳天神之仿像猶覿顧<lb/>
何徳而承之受祉於天錫<lb/>
　　　雲韶樂賦　　　　　　　　邵　軫<lb/>
帝唐之於宣昭立極本乎神堯彌六葉以開泰接三正<lb/>
<pb n="KR4h0022_WYG_073-12b"/>
而㑹朝樂一人之淳徳成萬國之謳謡故太宗載櫜而<lb/>
象舞聞於破陣我后垂拱而作樂嗣曰雲韶夫道者率<lb/>
性作者謂聖統同積和倫理知政斯古之所以歌九徳<lb/>
誦六詩咸池備矣大章繼之玉戚朱干降及禮文之代<lb/>
蕢桴筦<hi>一作敔</hi>籥行乎樸畧之時若乃周道衰王澤竭正<lb/>
始之音奔散哀思之風鬱結逾千載而未返以俟我開<lb/>
元之濬哲噫我樂之方作也天保定武功成紹堯光澤<lb/>
嗣武重眀感物以風下理心而和聲稽六律之宫變諧<lb/>
<pb n="KR4h0022_WYG_073-13a"/>
八音而磬清越二十四祀建寅望之夕啓千門以達陽<lb/>
氣御重城而臨百辟張彩燈之煌煌敞新樓之奕奕甸<lb/>
師庭燎武賁陛㦸命典庸使設簨簴飾羽旄而展金石<lb/>
納四夷之僸佅兠離奏六代之翕純皦繹乃翌日出雲<lb/>
韶而舞之徒觀其降輦路臨廣塲曳羅裙之嫋嫋鳴玉<lb/>
佩之鏘鏘始逶迤而並進終婉<hi>一作宛</hi>轉而成行於是合<lb/>
以絃匏從之磬管昭敬意於廉直本善心之嘽緩克和<lb/>
四夷應春候而角調取象八風如舞行之綴短霓裳綵<lb/>
<pb n="KR4h0022_WYG_073-13b"/>
鬬雲髻花垂清歌互舉玉歩徐移俯仰有節周旋中規<lb/>
将導志以變轉㡬成文於合離爾其美目流盼輕姿聳<lb/>
峙或少進而赴商俄善来而應徵貫魚初度驚鴻乍起<lb/>
容裔自得蹁躚未巳褧衣屢更新態不窮忽舉袖而縈<lb/>
紫復廻身而拖紅及夫繁音九變曲度将終神人以和<lb/>
天地攸同立五常之行移四海之風然後樂師吿罷退<lb/>
之惟宫時也皇歡浹睿澤深一人有慶萬國懽心群臣<lb/>
獻華封之祝天子御薰絃之琴照寰光於合璧式王度<lb/>
<pb n="KR4h0022_WYG_073-14a"/>
其如金乾道兮下濟湛恩兮汪濊四三皇兮六五帝于<lb/>
胥樂兮千萬歳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_073-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七十三<lb/>
</p>
<p>
</p>
  </div>
</body>
</text>
</TEI>
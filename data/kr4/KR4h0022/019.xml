<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻十九</head>
    <p>
<pb n="KR4h0022_WYG_019-1a"/>
欽定四庫全書<lb/>
　文苑英華巻十九　　　　宋　李昉等　編<lb/>
　天象十九<lb/>
　　律中黄鍾賦一首　　律吕相生賦一首<lb/>
　　律吕相召賦一首　　葭灰應律賦一首<lb/>
　　鄒子吹律賦一首　　律移寒谷賦一首<lb/>
　　黄鍾管賦一首　　　黄鍾宫為律本賦一首<lb/>
　　懸土炭賦一首<lb/>
<pb n="KR4h0022_WYG_019-1b"/>
　　　律中黄鍾賦<hi>以聖人有以見天地之賾為韻</hi>　裴　度<lb/>
古者推厯生律懸法示人在寒暑之未兆已斟酌於至<lb/>
神故能推一陽之生為三正之始察黄鍾之氣煦然以<lb/>
升辨青帝之功微而可紀外去涸沍之節内見發生之<lb/>
理具無形而有聲徒明目而聰耳得於心而不昧藏諸<lb/>
身而有以人事尚昧於先春天統已彰於建子若夫衆<lb/>
象髙懸可伺察於穹天羣形多類可區别於厚地雖紛<lb/>
綸而靡極終視聽之攸記未若竹管之用前知嵗時葭<lb/>
<pb n="KR4h0022_WYG_019-2a"/>
灰之動罔失毫釐物之先見應必在茲取竅厚而均者<lb/>
當㣲眇而候之是則隂陽之運變化之期易以形隐難<lb/>
以氣欺懿其十一月之節十二辰之首因積小以成大<lb/>
得出無而入有遂能以吹灰於中動糓於口亦猶道之<lb/>
生一宛在陽之初九觀乎窮天地之性興邦國之政洎<lb/>
純隂之始凝導太陽之将盛何制器之精㣲可驗物於<lb/>
遼夐故曰述之者明作之者聖所以觀一管之動静效<lb/>
五音之邪正斯乃造物於又𤣥考時於至賾就兩儀之<lb/>
<pb n="KR4h0022_WYG_019-2b"/>
茫昧先萬物而探索六律六吕由是以相生八風八音<lb/>
由茲而卒獲矧夫國家仰合天法俯廻天眷既用晦而<lb/>
必明亦處蒙而可見敦氣數之元本去聲色於㝢縣彼<lb/>
唐堯敬授羲和欽若未曰窮㣲而知變<lb/>
　　　律吕相生賦<hi>以予欲聞六律五聲為韻</hi>　　王　起<lb/>
律吕以迭而相成隂陽以獨而不生總二氣而取則俾<lb/>
萬物而立程可以揣亭毒之理可以賾天地之情其繫<lb/>
時也必誠必信其吹萬也無臭無聲原夫制自伶倫迹<lb/>
<pb n="KR4h0022_WYG_019-3a"/>
於嶰谷始叶音於靈鳳終制器於截竹其名可紀則一<lb/>
暑而一寒其數可陳則隂六而陽六所以均我節物而<lb/>
周乎倚伏借如黄鍾建子以為本林鍾建未以為君動<lb/>
夷則而葉墜應姑洗而草薰霜雪因之以罔忒禽鳥候<lb/>
之而必聞雖覆載之莫窮而飛灰可揣謂隂陽之不測<lb/>
而寸管斯分故王者厯象為務職司是朂奉之以布令<lb/>
法之以成俗肅殺初佐於金風絪緼竟<hi>一作終</hi>調於玉燭<lb/>
動植無擾含靈斯足莫不因律吕之相生濟仁夀之大<lb/>
<pb n="KR4h0022_WYG_019-3b"/>
欲既而同其法度節其疾徐既環周之無極亦鱗次而<lb/>
用諸故能欽月令之不爽布嵗和之有餘八風既從兮<lb/>
恵化爰被十旬不散兮休徵可書伊上瑞之臨汝實疇<lb/>
人之起予則律不作無以叶五音之術吕不助無以成<lb/>
萬物之實洞於精㣲生於隂隲在孕育以咸暢處金石<lb/>
而無失則吹於寒谷不惟鄒子之方叶於樂府奚獨延<lb/>
年之律我皇欽若時令克諧宫羽來逺人而風雲表祥<lb/>
張大樂而鳥獸率舞是知順相生之義而徳冠乎三五<lb/>
<pb n="KR4h0022_WYG_019-4a"/>
　　　律吕相召賦<hi>以聲氣相叶如響之應為韻</hi>
昔者聖人稽天地之本達造化之方将以律而召吕明<lb/>
自隂而應陽清濁所資叶賛之功共有煦吹無滯輔成<lb/>
之理更相所謂以氣而導聲以聲而宣氣用諧和而感<lb/>
通上下假訢合而生成品彚窮神於短長之象動必相<lb/>
須㑹數於九六之爻用而不既當其二儀方闢萬化攸<lb/>
初以嶰谷厚均之美審葭灰聚散之餘氣類潜通若琴<lb/>
瑟之心相感雄雌既辨比鳳凰之徳皆如亦由顧影而<lb/>
<pb n="KR4h0022_WYG_019-4b"/>
形分命宫而商應合君臣際㑹之理得夫婦剛柔之稱<lb/>
精誠所致雲龍之感召必同終始相明日月之循環可<lb/>
證若八風順序六氣和平等四時之代運符五位之相<lb/>
生定寒暑之功必能成嵗審疾徐之度亦足和聲故得<lb/>
天理不奸物情和愜草木以之而暢遂乾坤於焉而交<lb/>
接兵家之否臧未兆懸以先知樂府之聲音所諧動能<lb/>
允叶今也初陽應候萬物思時念惠風之将入顧寒谷<lb/>
而奚疑必使法軒轅之明方今可也如或繼伶倫之妙<lb/>
<pb n="KR4h0022_WYG_019-5a"/>
何代無之於是放志希夷凝心惚恍酌動静之理於開<lb/>
闔逹感應之情於影響今所以賦律吕之事莫不欲使<lb/>
百王而共仰<lb/>
　　　葭灰應律賦<hi>以四時運行應候不差為韻</hi>
葭灰陽物銅管隂類陽物以健動為宜隂類以虚受為<lb/>
器一則本乎天一則通乎地因時出矣本乎天者親上<lb/>
乗氣洩焉通乎地者啟閟感兩儀以成道應六管而為<lb/>
事明夫律通則氣來灰動則時至知晝夜之迭代表子<lb/>
<pb n="KR4h0022_WYG_019-5b"/>
午之更位辨方辨卦乃立節以為八定至定分故均氣<lb/>
以為四於是聖人設矣君子用之于以則地氣于以奉<lb/>
天時仲夏将臨則蕤賓啟候孟秋既届乃夷則應期大<lb/>
吕具實而冬窮於丑太簇已散而春蠢於寅可謂自㣲<lb/>
形著有條不紊明天道之大備則帝道之廣運且夫範<lb/>
金以為律當其空有律之名燔葭以為灰當其動用灰<lb/>
之輕律之空則或吐或納灰之輕則有虚有盈由是識<lb/>
坤徳之順静探乾徳之逰行其入也柔順其出也剛勝<lb/>
<pb n="KR4h0022_WYG_019-6a"/>
或處陽而隂主或在隂而陽孕見律中而灰動知地感<lb/>
而天應如此神可以窮數可以究事可得而待時可得<lb/>
而候是以聖人執茲一柄形彼九有時寒暑之徃來辨<lb/>
昬眀之然不夫物之妙用則感於無為物或不爽則應<lb/>
用無差彼葭灰之造㣲與天地而冝契我皇敬授不忒<lb/>
故能爕理無虧<lb/>
　　　鄒子吹律賦<hi>以吹律洞㣲寒谷生黍為韻</hi>
鄒子處寒谷之陲審至音之宜能嘘吸而律應使嚴凝<lb/>
<pb n="KR4h0022_WYG_019-6b"/>
而氣移驗乎卜居殊緹幕之攸設稽乎假器匪葭灰之<lb/>
所吹當其地映嶔崟山連鬰律夏皚皚而多凍晝蒼蒼<lb/>
而少日草木絕其滋榮飛走悲其慘慄雖彈絃於帝舜<lb/>
孰致其和雖扣角於師文必慙其術由是鼓其用濟于<lb/>
衆将鈎深以致逺在識宻而鑒洞響發於寒威氣感於<lb/>
春輝何斷續而臻極乃洪纎而入㣲飂飂其和土囊之<lb/>
風乍出淒淒稍變夾鍾之律方歸逸韻未殚發越林巒<lb/>
始驚蟄於煦嫗俄解凍於淒寒誰謂暖氣早來節奏於<lb/>
<pb n="KR4h0022_WYG_019-7a"/>
絳脣之末誰謂温風潜扇抑揚於玉指之端于以闡温<lb/>
燠于以發亭育鄙𤣥鶴之舞庭類雕虎之嘯谷清泠散<lb/>
徙岡聮嶺屬疇人慙其術窮田父欣其野沃則十旬不<lb/>
散之瑞其事未榮南薰<hi>一作軍</hi>不競之占其理未精孰若<lb/>
探至賾究幽情化烈烈之瘠土成薿薿之嘉生豈比夫<lb/>
廟列零陵徒聞白琯之麗竹收嶰谷空為丹穴之鳴别<lb/>
有飜飛之侣暄妍是處固将嚶嚶以出谷豈獨離離而<lb/>
生黍<lb/>
<pb n="KR4h0022_WYG_019-7b"/>
　　　律移寒谷賦<hi>以至人感音能變生植為韻</hi>　張友正<lb/>
惟北有谷純隂之位無温煦以生成失膏腴之羙利是<lb/>
吹孤竹之管将變不毛之地聲能叶候期四序以平分<lb/>
氣乃應時見三陽之揔至伊彼鄒衍仰師伶倫窮雅韻<lb/>
於條暢得和聲於厚均爾乃循窈窱傍嶙峋有薰風以<lb/>
舒物敷順氣以和人一奏而層氷以解再揚而槁木驚<lb/>
春是知道契至精事符𤣥覽谷居隂静宜隂慘之莫舒<lb/>
律屬陽方因陽和而相感且陳夾鍾之管召清角之音<lb/>
<pb n="KR4h0022_WYG_019-8a"/>
聲之所涵者博志之所逹者深律氣旁通於陽氣人心<lb/>
上導於天心夫乾徳無隔土宜有恒南無嚴凝北無鬰<lb/>
蒸若變寒為燠昊穹所未必能以荒為稔后稷所不足<lb/>
徵将祁寒之恒若諒大化之何稱爾乃天下盛陽此谷<lb/>
飛霰日中方晝此谷見晛豈無三光曾照臨之不徧雖<lb/>
有四氣曾沍寒而莫變寧知至人爰來陽律斯扇清音<lb/>
未發猶萬壑之荒凉和風方流忽千林之葱蒨故谷得<lb/>
陽以盈陽因律以生田疇以之沃衍節氣以之和平我<lb/>
<pb n="KR4h0022_WYG_019-8b"/>
墟既耕我黍既成耦十千而南東其畆㕓三百而庾廩<lb/>
如京實無窮之嘉績與造化而争衡别有處幽谷而思<lb/>
遷待暄風而撫翼空勞苦寒之詠獨厲後凋之色儻一<lb/>
借於吹嘘願均榮於動植<lb/>
　　　黃鍾管賦<hi>以一陽既生三元克序為韻</hi>
黃帝稽六氣正三光頒命於伶倫之職伐竹於嶰谷之<lb/>
鄉創管籥於分寸審制度於毫芒為十二之首律道初<lb/>
九之潜陽伺青陸之功㣲而可紀察黄鍾之氣暗然而<lb/>
<pb n="KR4h0022_WYG_019-9a"/>
彰所以位定於初道生於一将啟四分之厯潜運三重<lb/>
之室取厚竅而均者當分至而藏宻統緹幔以依辰布<lb/>
葭灰以候律經天順地察晷度而有常隂伏陽廻知萌<lb/>
芽而溥出超土圭之至理得銅渾之妙術在沍涸之窮<lb/>
冬引發生之遲日既而推萬物之道統三正之元清濁<lb/>
既分於上下躔次不愆於晝昏是日也百辟稱賀萬邦<lb/>
以則垂元化於本始體髙明於柔克一氣潜應定立均<lb/>
於數源七曜旋行酌至神於物極變化之道周流可測<lb/>
<pb n="KR4h0022_WYG_019-9b"/>
人事尚暗於先春天統已彰於陽徳繇是平之以六紀<lb/>
之惟三仰經綸之秘奥終視聽之所覃單穆不獨稱其<lb/>
美周景抑亦懐其慙故以鳳為名也於盡善而稱未以<lb/>
律為候也寔用之而不既振潜伏以蒙泉賛𤣥㣲以通<lb/>
氣静室無聲㣲風不驚吹灰於中八音由是乎卒獲動<lb/>
榖於口五聲以是乎相生國家上法黄軒推衡律吕覘<lb/>
一律之動静俾四時而式序彼唐堯敬授羲和欽若未<lb/>
曰窮於寒暑者哉<lb/>
<pb n="KR4h0022_WYG_019-10a"/>
　　　黃鍾宫為律本賦<hi>以究極中和是為天統為韻</hi>王　棨<lb/>
玉律奚始黃鍾寔先潜應仲冬之候仍居大吕之前聲<lb/>
既還宫初恊乎八音七始數從推厯終由其兩地參天<lb/>
當其黃帝命官太師授職參六宫以迭用本一陽而立<lb/>
則八風自此以條暢萬物於焉而動植權衡有凖知累<lb/>
黍之無差寒暑相生諒循環而不極是知召吕者律為<lb/>
君者宫既從無而入有可原始而要終聲雖發外氣本<lb/>
從中或煦或吹根初九爻而立紀日來月往守十二管<lb/>
<pb n="KR4h0022_WYG_019-10b"/>
以成功懿夫肇啟乾坤潜分節候見厯數以無紊顧萌<lb/>
芽而欲秀革彼應鍾先乎太簇克諧韶濩唯子野以能<lb/>
知自得厚均匪伶倫而莫究故洪纎溥暢上下無頗騰<lb/>
葭灰而漸散映緹幕以方多初感于人復京房之姓氏<lb/>
終均於地成燕谷之陽和俾玉燭以調均與璿璣而錯<lb/>
綜于以宣夫四序于以貞乎三統自然功歸不宰理叶<lb/>
無為葢隂陽之變化信氣序之推移雄鳳鳴而雌鳳應<lb/>
葢皆類此商為臣而徴為事未足方斯為律之本兮既<lb/>
<pb n="KR4h0022_WYG_019-11a"/>
如彼為天之統兮又如此明廷樂叶寧俟於李延年皇<lb/>
上聲撝豈慙於夏后氏既而榮發枯槁春流遐邇願一<lb/>
變於寒枝獲生成兮若是<lb/>
　　　懸土炭賦<hi>以寒暑相參輕重可驗為韻</hi>　　　王　起<lb/>
國家順天之情作人之程乃懸乎土炭有象夫權衡惟<lb/>
土也叶隂氣之動惟炭也應陽氣而生故将法之而令<lb/>
出瞻之而教成乃左乃右一重一輕苟二物之不爽知<lb/>
四序之攸平有司修厥官承厥緒繩木有凖鈞銖獲所<lb/>
<pb n="KR4h0022_WYG_019-11b"/>
香炭於是而善繫累土由之而具舉分乎多少則無黨<lb/>
無偏候以髙卑知一寒一暑若乃芳嵗闌嚴更殘黄鍾<lb/>
中律黒帝司官昴中見而昭晰日北至而沍寒於是岌岌<lb/>
斜指亭亭上干土則從輕知衆隂之將謝炭惟持重知一<lb/>
陽之已攅暨夫春令變木夏徳司火鹿解角而氣新君<lb/>
登䑓而物夥二氣交而猶昧六律推而未可然後懸法<lb/>
示人表㣲在我觀夫炭則髙而漸危窺夫土則垂之如<lb/>
墮彼銅渾兮自慙空鎔鑄以相參彼金壺兮可厭從晝<lb/>
<pb n="KR4h0022_WYG_019-12a"/>
夜而為驗孰若土炭之有常為邦國之舊章恒不飾而<lb/>
不美無玉振與金相影毎分於髙下色且對乎𤣥黄不<lb/>
假飛灰自符於律吕何必測影而知夫短長向若鴻鑪<lb/>
長爇厚地斯藏安足以調夫四氣而傳之百王於赫大<lb/>
君穆然端拱懸之而無冬無夏法之而是遵是奉信不<lb/>
謬於隂陽詎可欺其輕重<lb/>
　<lb/>
　<lb/>
<pb n="KR4h0022_WYG_019-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻十九<lb/>
</p>
<p>
</p>
  </div>
</body>
</text>
</TEI>
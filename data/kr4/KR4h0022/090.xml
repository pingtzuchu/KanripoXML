<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九十</head>
    <p>
<pb n="KR4h0022_WYG_090-1a"/>
欽定四庫全書<lb/>
　文苑英華巻九十　　　　宋　李昉等　編<lb/>
　人事一<lb/>
　　影賦一首　　　　　罔兩賦五首<lb/>
　　響賦一首　　　　　聲賦一首<lb/>
　　大音希聲賦一首<lb/>
　　　影賦　　　　　　　　　　謝　偃<lb/>
何物類之實繁各異形而辨色惟兹影之靈化獨𤣥妍<lb/>
<pb n="KR4h0022_WYG_090-1b"/>
而莫測若乃體無定質應變随方因物成象不拘厥常<lb/>
苟圭表之有度信天地之可量同寒暑之延促故夏短<lb/>
而冬長在清明而必朗若晦濁而斯亡同至人之隱顯<lb/>
類君子之行藏若夫長短侔形曲直應質細故則一毫<lb/>
必具大物則萬象無失竝片魚而為比偶孤鳥而成匹<lb/>
帯秋林而蹔踈含春樹而還密將度雲而俱逺與奔駟<lb/>
而同疾至如景霽氛收波清風止平湖數百澄江千里<lb/>
有象必圗無物不擬羣木懸植叢山倒峙岸底天廻浪<lb/>
<pb n="KR4h0022_WYG_090-2a"/>
中霞起咸巨細其若一各委曲而相似窺之者莫測其<lb/>
淺深尋之者罔知其終始苟煙霞之可乗何神丹之足<lb/>
錬流金液以命酌指玉京而髙瞑<hi>一作宴</hi>含虚無以成體<lb/>
故日中而不見同希夷以寂寞何罔兩之能眩若夫來<lb/>
徃絶跡出入無間走不可避速不可捐非可以智察難<lb/>
可以理詮向夜月而處後背朝日而居前何變化之無<lb/>
定同瞻之而忽焉安仁覧以生悲士龍觀而興笑孫惠<lb/>
顧以致悚田巴臨而獨照想古人之遺烈<hi>一作形</hi>哀吾生<lb/>
<pb n="KR4h0022_WYG_090-2b"/>
之不劭守愚直以固窮無明畧以求効嵗月忽其代序<lb/>
斑鬢倐而改貌誠既徃而莫追徒鑒流以自吊若夫色<lb/>
動秋水光澄練<hi>一作錬</hi>金翠羽朝映珠星夜臨近㸔若淺<lb/>
逺瞩如深信不入而疑入實非沈而似沈既寄形於流<lb/>
艶又匿跡於凝隂類聖人之無巳以萬物而為心福應<lb/>
善而斯臻禍縁愆而必至念全徳以守一思改過而無<lb/>
二寧受屈以懐道不求伸以邀利庻履危以自朂終餘<lb/>
年而不墜苟刑網之所加雖在親而無肆誠言行之可<lb/>
<pb n="KR4h0022_WYG_090-3a"/>
録縱居嫌而勿棄必取捨而無私故捫心而不愧獨水<lb/>
鏡之鍳物窮妍媸而莫祕誠斯道之可寳請貽戒乎在<lb/>
位<lb/>
　　　罔兩賦<hi>以道徳希夷仁美為韻</hi>　　　　李　澥<lb/>
夫物有形而必累影随形以相保窮希㣲而歸真信罔<lb/>
兩之合道豈其取捨焉得醜好諒不由其運行實禀之<lb/>
於𤣥造原夫不皦不昧無失無得寧在陽而必遷曷處<lb/>
隂而自黙罔言成象合莊叟之深衷<hi>一作哀</hi>責影辨疑異<lb/>
<pb n="KR4h0022_WYG_090-3b"/>
田<hi>一作欒</hi>巴之見惑豈徒飾詞比事所以尊道貴徳增於<lb/>
物或有知其長短察於人孰可分其白黒摶之則㣲聽<lb/>
之則希將去彼而取此由虚徃而實歸明引喻混是非<lb/>
用之於身豈疾走可息行之於國則至道之肥方來莫<lb/>
逆故徃無思吾有影而何患吾有色而可遺同焉皆得<lb/>
沒而不衰尋邉鄙契之於罔象鑄扄鐍合之於希夷夫<lb/>
焉<hi>一作然</hi>則豈止持<hi>莊子何其無特操與釋文特或作持李善五臣注幽通賦並引莊子作持</hi>
操自保納虚為隣復歸無物更何有云匪勞逸之足眩<lb/>
<pb n="KR4h0022_WYG_090-4a"/>
曷行藏之是親任皇人之化迹通天地之不仁况我國<lb/>
家道周寥廓徳及純粹撝偽歸真絶聖棄智漢隂抱甕<lb/>
而匿影赤水遺珠而有愧罔兩難明慌惚無累徒以<lb/>
知人藏化見徳思義儻㣲隂之所及幸餘光兮不我<lb/>
祕<lb/>
　　　第二<hi>同前韻</hi>　　　　　　　　石　鎮<lb/>
粤若窮理盡性在宗載考觀窮𤣥元訏謨天造憫鷦鷯<lb/>
之為得處一枝而屬厭詞罔兩而格言詳萬籟於至道<lb/>
<pb n="KR4h0022_WYG_090-4b"/>
道之為體也無思無慮惟静惟黙黄帝得之而升于雲<lb/>
天維斗得之而運于辰極下空同之路理必諧於襄野<lb/>
登隐坌之丘<hi>巳注二十九巻羣玉山賦</hi>義無虧於建徳爾其問影責<lb/>
實稽謀惟㣲審行止之常分固怨菑而用希隂與夜兮<lb/>
吾所隱火與日兮吾所依若有待而持操誠不恊於天<lb/>
機且夫歩日者足憐蚿者䕫雖鳬鵠<hi>莊子注鵠又作鶴並胡各切</hi>而<lb/>
異禀將斷續而則悲苟安時以處順惟我心之則夷如<lb/>
莫邪之或躍必歐冶之見遺客有感之而歎曰大塊勞<lb/>
<pb n="KR4h0022_WYG_090-5a"/>
我聖人不仁天地無私於覆載隂陽脗合於陶鈞動之<lb/>
則矯𡨕之則親汎然無跡瞠然絶塵時既來而不再物<lb/>
亦煦而知春夫如是則何患無位不作守道安貧而巳<lb/>
哉於是罔兩卑陬改容逡廵徐避養澹泊懐簡易鄙白<lb/>
龍之遇制嗤文豹之有累寓百骸於神理休四海之光<lb/>
被在埏埴於洪鑪得修身之明義<lb/>
　　　第三<hi>同前韻</hi>　　　　　　　　蔣　至<lb/>
揖傲吏以逍遥啓真經於探討則知辨彫萬物富有三<lb/>
<pb n="KR4h0022_WYG_090-5b"/>
寳假影外之㣲隂喻域中之大道惟彼罔兩同夫紏纆<lb/>
邈矣難名混兮不測離婁目眩而方見桑𢎞心計而寧<lb/>
識其出也與影俱遊其入也與隂相息乃謂影曰子於<lb/>
我兮何力我於子兮何徳將詰之於心請對之於臆殊<lb/>
途兮同歸孰是兮孰非進豈得苟退殊所希繫我有待<lb/>
俾爾相依在波瀾而比目升雲漢而聮飛胡乃折責其<lb/>
持操而欲論乎等威者哉且夫出入随日行藏任時儀<lb/>
刑長短取象毫釐雖曩華而今槁豈變態而殊姿語黙<lb/>
<pb n="KR4h0022_WYG_090-6a"/>
無滯類達人之舒巻視聼無及符至道之希夷原夫以<lb/>
隂託影以影輔人行則無跡居必同塵不樂葆太寧悲<lb/>
賤貧茹藜被褐非所恥腰金鳴玉非所珍誰泣楊朱之<lb/>
路誰迷宣父之津誠滑疑於至理不夭閼於天真<hi>未見仁字</hi>
<hi>官韻</hi>則知於物有慿處身如寄和光逺害是其道先人後<lb/>
已是其義鑒之者雖臨水而罕窺畏之者將奔走而奚<lb/>
避欲明有象之無象有媿知音之意<lb/>
　　　第四<hi>同前韻</hi>　　　　　　　　包　佶<lb/>
<pb n="KR4h0022_WYG_090-6b"/>
罔兩謂形豈伊天造試一商㩁此焉探討謂之小入乎<lb/>
無間謂之大逹於蒼昊雖則名參於異物抑亦理齊於<lb/>
至道今將議其㫖窮其色為<hi>一作無</hi>湼而不緇為繫而不<lb/>
食或託之於鱗介或生之於羽翼謂子有囬日之役謂<lb/>
子有戴山之力向若執盈似虚大白若黑黽黽有難名<lb/>
之稱乗乗有可尚之徳苟不然者人將奚則彼逐者影<lb/>
動毎相依既不可逼又不可違凌青㝠而對舉投汗漫<lb/>
而雙飛鑒秋葉而逾静臨夕陽而蹔㣲彼何事而相託<lb/>
<pb n="KR4h0022_WYG_090-7a"/>
此何心而所希罔兩曰我形子影我應子追我慿子之<lb/>
狀子假我之威寧論立兮與坐夫何操而不持似都捐<lb/>
於視聽宛𡨕合於希夷未識形為影之主影亦形之賔<lb/>
詎可貴之於動息又何怒之於因循使惡跡者止其足<lb/>
厭影者䕃其身子之意兮焉適唯此求而得仁更憶班<lb/>
固麗藻漆園清眞述幽通於前烈繼逍遥於後塵沈吟<lb/>
染翰顧慕書紳於是稽乎古陳乎義常未得其一端固<lb/>
多慙於明試<lb/>
<pb n="KR4h0022_WYG_090-7b"/>
　　　第五<hi>同前韻</hi>　　　　　　　　孫　鎣<lb/>
南華真人立𤣥古恣探討折罔兩之喻明希夷之道將<lb/>
欲侔三光之懸為百代之寳其始也若乃天清氣明長<lb/>
雲如掃呈纎㣲之虚質揚太陽之杲杲莫不以影為典<lb/>
以形為則動靜委任濃纎合徳欣禦㓂之輕盈耻夀陵<lb/>
之匍匐遇夫明也有似夫亨通遇夫隂也何異於否塞<lb/>
罔兩責於影曰子實傷躁吾之甚㣲謂為無也雖㣲而<lb/>
必有謂為有也雖可名曰希吾將捨子而去子復何所<lb/>
<pb n="KR4h0022_WYG_090-8a"/>
歸影乃假詞而諭曰夫鴻鈞造物其道大夷至精者不<lb/>
思而𤣥得懵昏者役慮而不知則吾之與爾皆形之隂<lb/>
也焉得以自頥亦何以舎天地之大徳承日月之無私<lb/>
幸文明之宣照故纎毫而不遺罔兩於是欣然而應曰<lb/>
此乃邇其身居其神靜躁匪肅吉凶由人雖讒搆不能<lb/>
以相間安繩墨之竟爾相因繄<hi>疑作懿</hi>夫行高道潔煦然<lb/>
慈仁規行矩歩和光同塵志存禮義上奉君親是以吾<lb/>
以與爾俱得其真無終食之見捨罔<hi>疑作同</hi>不孤之有隣<lb/>
<pb n="KR4h0022_WYG_090-8b"/>
豈比夫共體嚚頑本枝險詖隨誇競以馳騁靡道徳之<lb/>
浸漬務呫囁之委曲疲趦趄之巧偽騰浮薄而為名竟<lb/>
顛蹶以俱累豈與盛明之光燭希薦能而比義<lb/>
　　　響賦<hi>以庭下雲晩響輕為韻</hi>　　　　　張彦振<lb/>
伊二儀之陶蒸<hi>一作甄</hi>覽萬物之生長為隨方而可見獨<lb/>
不測乎兹響同大道之無質每慿虚而起象既不覩其<lb/>
洪纎亦罕知其尺丈爾乃依聲以發有待而生觸萬竅<lb/>
而皆異㑹五音而共成隨人心之哀樂因感召而重輕<lb/>
<pb n="KR4h0022_WYG_090-9a"/>
至於驚激萬變髙卑千轉臨牝谷而悲多因歸風而去<lb/>
逺感華鐘於霜曙思孤鴈於秋晩觸物類以成態託空<lb/>
虚以運形爾其細也草蟲鳴於潛穴至其大也震雷作<lb/>
於天庭離朱拭目而不見師曠清耳而可聽爾其響發<lb/>
乎噐必聲有假故噐有盈虚而響為髙下隨之則或<hi>一作</hi>
<hi>不</hi>可究及之如或可寫信造化之自然亦焉知其為者<lb/>
乃有厭處雞羣窮栖海濵垂六翮而未舉鳴九臯而不<lb/>
聞願託響於星驥希可徹於髙雲<lb/>
<pb n="KR4h0022_WYG_090-9b"/>
　　　聲賦　　　　　　　　　　張德昇<lb/>
夫禮樂相成人之有生物歸乎理感在乎聲聲之所起<lb/>
其應多矣既聞鄭以戒荒亦稱韶於盡美至若詩陳鐘<lb/>
皷禮奏笙篁<hi>疑作簧</hi>音懐律吕韻合宫商或婵姢而如絶<lb/>
或窈窕而復揚將曲盡而逾妙遇風吹而更長潛鱗競<lb/>
躍儀鳯来翔嘉此聲之可貴樂吾君之奉常則有思婦<lb/>
傷離芳年屢換織素寒早調砧夜半垤鳴鸛而初合砌<lb/>
吟蛩而正亂何此聲之可悲使空閨之浩歎况復金徽<lb/>
<pb n="KR4h0022_WYG_090-10a"/>
逺奏<hi>一作金㣲逺戌</hi>玉律窮秋隂風烈烈邊樹脩脩聽胡笳之<lb/>
互動看隴水之分流何此聲之可怨使征客之含愁亦<lb/>
有遁世無悶閒居栖託坐嘯竹林忘形菌<hi>一作苔</hi>閣隣宿<lb/>
鳥之喧藪愛飛泉而噴壑何此聲之獨殊使幽人之為<lb/>
樂夫意存則言發言發則聲來順之則喜逆之則哀是<lb/>
以文君聽琴而恱矣子期聞笛而悲哉何悲歎之易感<lb/>
使衆人之難裁客有吟者澘然下淚吾將不言安知所<lb/>
謂退失路而流落進無媒而自致思巫峽之猿啼聞洞<lb/>
<pb n="KR4h0022_WYG_090-10b"/>
庭之葉墜易曰同聲相應同氣相求儻知音之見許期<lb/>
厚徳而相酬<lb/>
　　　大音希聲賦<hi>以希則能大物理之常為韻</hi>　楊　發<lb/>
聲本無形感物而㑹生彼寂寞歸乎静泰含藏於金石<lb/>
之中緘黙於肺腸之外喻春雷之不震時至則興比洪<lb/>
鐘之未撞扣之斯大静勝允合於人心𤣥同逺符於天<lb/>
籟大道冲漠至音希㣲叩於寂而音逺求於躁而道違<lb/>
三年之鳥不鳴驚人可異五絃之琴載絶知音盖希人<lb/>
<pb n="KR4h0022_WYG_090-11a"/>
生而静物本無機脩於誠而上下交應臻其極而禽獸<lb/>
咸歸遐想古風𬗟窮太始以彼聲音之道嫓夫動静之<lb/>
理方歌擊壌堯人式貴於心和未夣鈞天趙簡尚勞於<lb/>
傾耳鼔能興雨鐘亦候霜沖用可齊於道性善應方契<lb/>
於天常興公之賦欲成已含金韻夫子之宫未壊猶閟<lb/>
樂章無象無名不知不識守此虚淡終乎妙極豈逐物<lb/>
而感通諒與少<hi>疑</hi>而消息損之而益潜運將契於天功<lb/>
聽之不聞𤣥化極符於常則幽𤣥之旨足以明徴海内<lb/>
<pb n="KR4h0022_WYG_090-11b"/>
於焉而自正天下無得以爭能由是廣可喻於人細可<lb/>
齊於物聲希者其響必大聲煩者其理斯屈常呼萬嵗<lb/>
維嶽有時而降神將異三人㸃爾無心於鼔瑟理歸若<lb/>
訥事契寡詞既不言以足教必於聲而可遺存而不論<lb/>
馳神於六合之外語不如黙鉗口於三緘之時是各從<lb/>
其類也吾將一以貫之<lb/>
　<lb/>
　文苑英華巻九十<lb/>
</p>
<p>
</p>
  </div>
</body>
</text>
</TEI>
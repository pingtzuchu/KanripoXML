<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百七十九</head>
    <p>
<pb n="KR4h0022_WYG_379-1a"/>
欽定四庫全書<lb/>
　文苑英華巻三百七十九　宋　李昉等　編<lb/>
　紀事<lb/>
　　廣陵散解一篇　　　　魏生兵要述一篇<lb/>
　　紀異一篇　　　　　　義激一篇<lb/>
　　紀錦裙一篇　　　　　言贈一篇<lb/>
　雜製作<lb/>
　　上洪範圖章一篇　　　旱辭一篇<lb/>
<pb n="KR4h0022_WYG_379-1b"/>
　　答問諫者一篇<lb/>
　　紀事<lb/>
　　　廣陵散解<hi>文粹作琴止息説</hi>　　　韓　臯<hi>又載舊唐書本傳</hi>
妙哉嵇生之為是曲也其當晉魏之際乎其音商主秋<lb/>
聲<hi>六字文粹作其音主商為秋聲</hi>秋也者天將摇落肅殺其嵗之晏乎<lb/>
又晉承金運商金聲也<hi>文粹有此字</hi>所以知魏云<hi>文粹作之</hi>季而<lb/>
晉將代也慢其商絃而與宫同音是臣奪君之義也此<lb/>
所以知司馬氏<hi>文粹有之字</hi>將簒也司馬懿受魏明帝顧託<lb/>
<pb n="KR4h0022_WYG_379-2a"/>
後嗣反有篡奪之心自誅曹爽逆節彌露王陵都督揚<lb/>
州謀立荆王彪毌丘儉文欽諸葛誕前後相繼為揚州<lb/>
都督咸有匡復魏室之謀皆為懿父子所殺叔夜以揚<lb/>
州故廣陵之地彼四人者皆魏室文武大臣咸敗散於<lb/>
廣陵故名其曲為廣陵散言魏氏散自廣陵始也止息<lb/>
者晉雖暴興終止息於此也其哀憤躁蹙憯痛廹脅之<lb/>
㫖盡在於是矣永嘉之亂其應乎叔夜撰此將貽後代<lb/>
之知音者且避晋魏之禍所以託之神鬼也<lb/>
<pb n="KR4h0022_WYG_379-2b"/>
　　　魏生兵要述　　　　　　　劉禹錫<lb/>
余為書殿學士四年所與居皆鴻生彦士一旦詔下懐<lb/>
呉郡章而東門下生咸惜是行且曰呉中富士必有知<lb/>
書宜為太守所禮者及下車閲客籍森然三千有鉅鹿<lb/>
魏生將<hi>集作持</hi>所著書來謁曰不佞始讀書為文章凡二<lb/>
十年在貢士中孤鳴甚哀卒無善聽者退而收視易慮<lb/>
伏北忩下考前言成兵要十編度諸侯未遑是事將笈<lb/>
而西求一言以生羽翼予取其書觀之始自黃帝伏蚩<lb/>
<pb n="KR4h0022_WYG_379-3a"/>
尤終于隋氏平江南語春秋戰國事最備磅礴下上數<lb/>
千年間其攟摭評議無遺䇿用是以干握兵符貴人宜<lb/>
有虚已而樂聞者子盍行乎吾知元侯上舍不獨善雞<lb/>
鳴弹長鋏三五九九之伎顓之而已<lb/>
　　　記異　　　　　　　　　　白居易<lb/>
華州下邽縣東南三十餘里曰延年里里西南有故蘭<lb/>
若而無僧居元和八年秋七月予從祖兄曰皥自華州<lb/>
來訪予途出於蘭若前及門見婦女十許人服黃緑衣<lb/>
<pb n="KR4h0022_WYG_379-3b"/>
少長雜坐㑹語於佛屋下聲聞于<hi>集作門</hi>外兄熱行方渴<lb/>
將就憇且求飲望其從者蕭士清未至因下馬自縶韁<lb/>
於門柱舉首忽不見意其退藏於忩闥之間從之不見<lb/>
又意其退藏於屋壁之後從之又不見周視其四旁則<lb/>
堵墻環然無隙缺覆視其族談之所則塵壌羃然無足<lb/>
跡繇是知其非人悸然大異之不敢留上馬疾驅來告<lb/>
予予亦異之因訊其所聞兄曰云云甚多不能殚記大<lb/>
抵多云王𦙍老如此觀其辭意若相與數其過者厥所<lb/>
<pb n="KR4h0022_WYG_379-4a"/>
去予舍八九里因同往訪之<hi>集作焉</hi>果有王𦙍老者年老<lb/>
即其里人也方徙居<hi>集作於字</hi>蘭若東百餘歩葺墻屋築場<lb/>
藝樹僅畢明日而入既入不浹辰而王𦙍老死不越月<lb/>
而妻死不踰時而𦙍之二子與婦一孫死餘一子曰明<lb/>
進大恐懼不知所為意新居不祥乃撤屋燃樹夜徙去<lb/>
遂獲全焉嘻推而徵之則衆君子謀於社以亡曹婦人<lb/>
來爇麋竺之室信不虚矣明年秋予與兄出遊因復至<lb/>
是視𦙍老之居則井湮竈夷閴然惟環墻在里人無敢<lb/>
<pb n="KR4h0022_WYG_379-4b"/>
居者異乎哉若是者命數耶偶然耶將所徙之居非吉<lb/>
土耶抑王氏有隐慝鬼得謀而誅之耶茫乎不識其由<lb/>
且志於佛室之壁以俟辨惑者九月七日太原白樂天<lb/>
云<lb/>
　　　義激　　　　　　　　　　崔　蠡<lb/>
長安里中多空舍有婦人傭以居者始來主人問其姓<lb/>
則曰生三嵗長於人及長聞父母逢嵗饑不能育棄之<lb/>
塗故姓不自知視其貌常人也視其服又常人也歸主<lb/>
<pb n="KR4h0022_WYG_379-5a"/>
人居傭無有闕亦常傭居之婦人也旦暮多閉闗雖居<lb/>
如無人居且久又無有稱宗族故舊來訊問者故未自<lb/>
道終莫有知其實者焉凡為左右前後隣者皆疑其為<lb/>
他且窺見其飲食動息又與里中無有異唯是織絍緘<lb/>
繲婦人當工者皆不為罕有得與言語者其色莊其氣<lb/>
顓莊顓之聲四馳雖里中男子狂而少壯者無敢侮居<lb/>
一嵗懼人之大我異也遂婦于同里人其夫問所自其<lb/>
云如對主人之詞觀其付夫之意似沒身不敢貳者其<lb/>
<pb n="KR4h0022_WYG_379-5b"/>
夫自謂得妻也所付亦如婦人付之之意既生一子謂<lb/>
婦人所付愈固而不萌異慮是後則忽有所如往宵漏<lb/>
半而去未辨色來歸于再于三其夫疑有以動其心者<lb/>
怒願去之以其有子子又乳也尚依違焉婦人前志不<lb/>
衰他夜既歸色甚喜若有得者及詰之乃舉先置人首<lb/>
於囊者撤其囊面如生其夫大恐恚且走婦人即卑下<lb/>
辭氣和貌怡色言且前曰我生於蜀長於蜀父為蜀小<lb/>
吏有罪非死罪也法當笞遇位而酷者陰以非法繩之<lb/>
<pb n="KR4h0022_WYG_379-6a"/>
卒棄市當幼力不任其心未果殺今長矣果殺之力符<lb/>
其心者也願無駭又執其子曰爾漸長人心漸賤爾曰<lb/>
其母殺人其子必無狀既生之使其賤之人為非勇也<lb/>
不如殺而絶遂殺其子而謝其夫曰勉仁與義也無先<lb/>
已而後人也異時子遇難必有以報者辭已乎<hi>疑</hi>其夫<lb/>
决既出户望其疾如翼而飛云按蜀婦人求復父仇有<lb/>
年矣卒如心又殺其子捐其夫子不得為恩夫不得為<lb/>
累推之於孝斯孝己推之於義斯義己孝且義己孝<hi>二字</hi>
<pb n="KR4h0022_WYG_379-6b"/>
<hi>疑</hi>婦人也自國初到於今僅二百年忠義孝烈婦人女<lb/>
子其事能使千萬嵗無以過孝有髙愍女庚義婦楊烈<lb/>
婦今蜀婦人宜與三婦人齒前以隴西李端言始異之<lb/>
作傳傳備博陵崔蠡又作文目其題曰義激將與端言<lb/>
共激諸義而感激者蜀婦人在長安凡三年來于貞元<lb/>
二十年嫁于二十一年去于元和初<lb/>
　　　紀錦裙　　　　　　　　　陸龜䝉<lb/>
侍御史趙郡李君好事之士也因余話上元瓦官寺有<lb/>
<pb n="KR4h0022_WYG_379-7a"/>
陳後主羊車一輪天后武氏羅裙佛幡皆組繡竒妙李<lb/>
君乃出古錦裙一幅示余長四尺下廣上狹下濶六寸<lb/>
上減三寸半皆周尺如直其前則左有鶴二十勢若飛<lb/>
起率曲折一脛口中衘莩蘤軰右有鸚鵡聳肩舒尾數<lb/>
與鶴相等二禽大小不類而隔以花卉均布無餘地界<lb/>
道四向五色間雜道上累細鈿㸃綴其中㣲雲瑣結牙<lb/>
以相帶有若駮霞殘虹流烟堕霧春草夾徑逺山截空<lb/>
壊墻古苔石泓秋水印丹浸漏粉蝶塗染盭縮環珮雲<lb/>
<pb n="KR4h0022_WYG_379-7b"/>
隐涯岸濃澹霏拂靄抑㝠宻始如不可辨别及諦視之<lb/>
條叚斬絶分畫一一有去處非繡非繪縝緻柔美又不<lb/>
可狀也裏用繒綵下製綫尚如舊兩旁皆解散盖坼滅<lb/>
零落僅存此故耳縱非齊梁物亦不下三百年矣昔時<lb/>
之工如此妙耶曵其裾者復何人焉因筆之為辭繼于<lb/>
錦譜之後俾善詩者賦焉<hi>集作之</hi>
　　　言贈　　　　　　　　　　林簡言<lb/>
長慶壬寅嵗簡言賃居善和里貧窶濩落交親罕至無<lb/>
<pb n="KR4h0022_WYG_379-8a"/>
何一日門有扣聲合申疾薄部得何紹姓字延乎賔舘<lb/>
具酒為誠再至亦如之既熟至之又至之乃至於日至<lb/>
嘗從容談及忠孝之道無位無陳力之所無聞非過也<lb/>
孝之道以色以至難貧如黔原無聞非過歟予聆其詞<lb/>
得其心知其孝道篤也後曰吾違親久矣趨庭之意無<lb/>
曠日時今越七日歸古有贈言豈無曠乎曰慈烏返哺<lb/>
孰謂禽也呉起不歸孰謂人也<lb/>
　　雜製作<lb/>
<pb n="KR4h0022_WYG_379-8b"/>
　　　上洪範圖章<hi>并序</hi>　　　　　　盧　碩<lb/>
予以尚書洪範篇書于縑素施于屋壁有客覩之而言<lb/>
曰此其所謂君人之大法武王所以繼三為明盖能盡<lb/>
心于是也茍將諸吾君列乎鳯扆之右足以興三代之<lb/>
理予乃條其事為章以奏之<lb/>
臣聞下言上貢各以其職儒學之流請以儒言夫彛倫<lb/>
九疇不可廢叙之斁之自㣲而彰持之一得陰陽咸賴<lb/>
行之一失細大被咎夫始之以五行盖明五行所主之<lb/>
<pb n="KR4h0022_WYG_379-9a"/>
宜也繼之以五事為事在諸身順之則乎道故貌恭作<lb/>
肅言從作乂視明作哲聪聽作謀思睿作聖夫行不敬<lb/>
則貌不恭正不理則言不從明不察則視不皦心䘮識<lb/>
則聽不逹性不通則思不睿次之以八政教之勤以足<lb/>
食也教之求貲積貨也教之以敬鬼神以成化也設思<lb/>
主人土居人也司徒教衆禮義也司㓂考淫盗而原過<lb/>
濫也賔師以往來而防姦賊也又次之以五紀所以占<lb/>
日月星辰歴數之變度君理内則五紀和叶一嵗之功<lb/>
<pb n="KR4h0022_WYG_379-9b"/>
成焉又次之以皇極所以用五福錫庶人亦天子作民<lb/>
父母為天下王也又次之以三徳謂人君之徳施有三<lb/>
也能以正正人之曲能以剛强立已之事能用和氣以<lb/>
理于物皆随義而伸道也次之以稽疑謂先占謀于龜<lb/>
䇿與人事叶吉而後歸之於正也又次之以庶徵謂風<lb/>
雨𤾉燠寒也風以動雨以潤𤾉以乾燠以長寒以成君<lb/>
尚敬則雨潤尚理則陽舒至明則燠暢能慮則寒順去<lb/>
察則風調<hi>疑</hi>習狂妄行過差專逸豫縱剽急肆昏暗則<lb/>
<pb n="KR4h0022_WYG_379-10a"/>
咸反次以五福六極謂君善茂育則人䝉壽富康寧好<lb/>
徳終命之福死免凶疾憂貧惡弱之極也九者具于天<lb/>
蟠于地格于人<lb/>
　　　旱辭　　　　　　　　　　周　墀<lb/>
元和九年旱不周畿斗位直午祝融權威焦金爍石火<lb/>
雲犇馳雄獸遁足棲烏不飛太陰尫薄雨龍慵癡有泉<lb/>
涸源有木拆枝有地文裂有草戕萎炎光鬱洞太陽赫<lb/>
曦田莫可牛稼莫可鎡瞻彼雲漢萬民莫綏秋既罷矣<lb/>
<pb n="KR4h0022_WYG_379-10b"/>
奚療民飢行者燔趾居者焮肥廼命長吏分土之師曝<lb/>
巫于日徙地而市偶泥而龍歌鍾弹吹誕搜祠廟牲<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
繁祀威巫䖍祈以期是擬期而越應笞巫不媚萬民首<lb/>
仰日瞻其尚渾碧萬里光蒸交湯於戯天胡不降原也<lb/>
煌烈極目一狀民罕求穀殍莫求葬拒飢而憊困燠而<lb/>
瘴持頥訴天急睷而望於戯天胡不降汝南周子宇靡<lb/>
其間土靡其㕓不稼不穡焉就口食祗寺蚤暮暇惟滂<lb/>
滌天既不䝉我憂孔益徙市曝巫揮時紛徙俗宜此尚<lb/>
<pb n="KR4h0022_WYG_379-11a"/>
天其知虖汝南周子稽首謂曰大凡天地陽壯春夏陰<lb/>
結凝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>當陽之盛陰南施雨過而不時陰陽失序帝心<lb/>
既憂吏民亦苦命太史兆何失其所昔漢宣帝遭潤旱<lb/>
暵憂惟不寧退避正殿公卿大夫省宰損膳以禳民災<lb/>
以拯大難為今效昔冀憇民患無使蒸庶蒼傍換亂於<lb/>
戯胡不為滂荒𤏡之境不勞旻蒼地惠中國以綏天子<lb/>
邦<lb/>
　　　答問諫者　　　　　　　　陳　黯<lb/>
<pb n="KR4h0022_WYG_379-11b"/>
或問古之士能直諌不君之君者其誰為最曰有諫秦<lb/>
者齊人茅焦也曰夏無龍逄耶殷無比干耶曰不以之<lb/>
無而功徳相遼耳夫諫者不獨以言忠而欲其氣雄不<lb/>
獨以名彰而欲其事立四者克備是為難矣昔羸氏吞<lb/>
噬群雄以取天下豪暴奢侈古初無先故非有必為而<lb/>
諫有必距當其遷太后於雍有及泉之誓凡戮諫者二<lb/>
十七人矣天下忠赤之士莫不囚氣鎖詞是時焦能獨<lb/>
奮勇果不顧其威且肉視虎狼氷顧湯鑊諤諤造庭折<lb/>
<pb n="KR4h0022_WYG_379-12a"/>
其四失俾暴主悔非遷善敬從其言繇是骨肉之恩㫁<lb/>
而再續君臣之義捨而再交諫争之路塞而再啓皆由<lb/>
焦之功也噫亡軀狥忠亦諫者之職然决死於二十七<lb/>
人之後不難其心乎進諫於二十七人之後不難其詞<lb/>
乎斯可謂言忠氣雄名彰事立備矣豈若龍逄諫桀比<lb/>
干諫紂徒自柔聲婉詞而又身不免事不立其足為茅<lb/>
先生之徒歟問者喜而退<hi>温陵黄伯光曰焦戰國士耳不難其死以賈名時多能之</hi>
<hi>黯喜其言售至貶削二賢以讃揚其美斯亦過矣覽者詳焉</hi>
<pb n="KR4h0022_WYG_379-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百七十九<lb/>
</p>
<p>
</p>
  </div>
</body>
</text>
</TEI>
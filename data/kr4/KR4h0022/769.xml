<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百七十</head>
    <p>
<pb n="KR4h0022_WYG_769-1a"/>
欽定四庫全書<lb/>
　文苑英華巻七百七十　　宋　李昉等　編<lb/>
　雜議<lb/>
　　象古建侯未可議一首　賞舊左右議一首<lb/>
　　漢高祖偽遊雲夢議一首<lb/>
　　奏猫䑕議一首　　　　晉文公問守原議一首<lb/>
　　昭陵寢宫議二首　　　酷吏傳議一首<lb/>
　　世祖封不義侯議一首　西伯受命稱王議一首<lb/>
<pb n="KR4h0022_WYG_769-1b"/>
　　焚舟議一首<lb/>
　　　象古建侯未可議　　　　　魏　徴<lb/>
議曰臣聞三代之利建藩屏保乂皇家兩漢之大啟山<lb/>
河同奨王室故楚國不恭齊桓有邵陵之師諸吕稱難<lb/>
朱虛奮北軍之謀九鼎絶而復安諸侯傲而還肅比夫<lb/>
秦之孤立子弟為匹夫魏氏虛名藩捍<hi>一作翰</hi>若囹圄豈<lb/>
可同年而語哉至於同憂共樂之談百不一存<hi>十二字通典作</hi>
<hi>自隋氏亂離百殃俱起黎元塗炭十不一存</hi>如䝉聖帝敷至仁以流𤣥澤沐<lb/>
<pb n="KR4h0022_WYG_769-2a"/>
春風而沾夏雨一朝棄之為諸侯之𨽻衆心未定或致<lb/>
迯亡其未可一也旣立諸侯當建社廟禮樂文物儀衛<lb/>
左右頓闕則理必不安粗脩則事在未暇其未可二也大<lb/>
夫卿士咸資禄俸薄賦則官府困窮厚歛則人不堪命<lb/>
其未可三也王畿千里征稅不多至於貢賦所資在於<lb/>
侯甸之外今並分為國邑京師府藏必虛諸侯朝宗無<lb/>
所取給其未可四也今燕秦趙代俱帶蕃夷黠羗旅拒<lb/>
匈奴未滅追兵内地逺赴邊庭不堪其勞将有他變難<lb/>
<pb n="KR4h0022_WYG_769-2b"/>
安易動悔或不追其未可五也原夫聖人舉事貴在相<lb/>
時或未可理資於通變敢進芻蕘之議惟明主擇焉謹<lb/>
議　　此篇英華多脱畧今從通典增入<lb/>
　　　賞舊左右議<lb/>
議曰昔晋文反國爰議從亡之賞漢皇定鼎先説入蜀<lb/>
之功太宗兆協大横未忘代邸之舊光武符膺赤伏猶<lb/>
念潁川之勤此一覇三王名高前代豈溺情於近習曲<lb/>
私於一物哉盖理有必然義不得已也書曰人惟求舊<lb/>
<pb n="KR4h0022_WYG_769-3a"/>
左右等攀附鱗翼多歷嵗年入叅社稷之守出為覊絏<lb/>
之僕冐犯鋒鏑契濶險難或力盡鞍甲<hi>一作馬</hi>恩澤莫沾<lb/>
或身沒戰場子孫未録羣議不息實由於此今時來有<lb/>
運天門已開故攀桂<hi>疑作撃柱</hi>之讙未絶積薪之歎尚深若<lb/>
不申此大通<hi>疑</hi>考之羣望介之推髙潔猶未免言臣等<lb/>
慮不及逺輙申狂瞽伏惟深察悚慄謹議<lb/>
　　　漢高祖偽遊雲夣議　　　　高　參<lb/>
或曰漢髙帝偽遊雲夢以擒韓信果哉其智足稱也予<lb/>
<pb n="KR4h0022_WYG_769-3b"/>
以為<hi>文粹作謂</hi>漢祖不思𢎞逺之規而務一時之計於是乎<lb/>
失政刑矣聖人貴正不貴幸與律不與臧昔者明王五<lb/>
載一廵狩令<hi>文粹作合</hi>諸侯各朝于方岳大明黜陟故無德<lb/>
者削地有功者進律漢氏君臨萬國示人以偷偽遊之<lb/>
名不可以訓且當此之時韓信未有逆節一朝繫信而<lb/>
生諸侯之疑天下皆疑則所利者少而所失者多矣<hi>文粹</hi>
<hi>無矣字</hi>昔崇伯之方命圮族共工之静言庸違帝堯以則<lb/>
哲之明而未有去者盖以其行偽象恭且有四岳之舉<lb/>
<pb n="KR4h0022_WYG_769-4a"/>
故也向使堯惡四㓙之行拒四岳之舉不待試用加之<lb/>
誅放天下必以為戮不辜矣夫刑一人使天下知其罪<lb/>
則服賞一人使天下知其賢則勸若賞而不勸刑而不<lb/>
服堯所不為也漢祖不能斟酌古典卒用陳平之言執<lb/>
信而歸於京師一二年間韓王信反馬邑趙相貫高謀<lb/>
栢人陳豨反代地彭越黥布盧綰之徒悉以叛換<hi>漢書顔氏</hi>
<hi>訓叛换叛與畔同</hi>豈非服勸用刑之失歟傳曰君人執信臣人執<lb/>
忠古之盟主耻襲侵之事况光有天下者乎於戯悠悠<lb/>
<pb n="KR4h0022_WYG_769-4b"/>
千載變詐萌生使天子不復言廵狩諸侯不敢議朝覲<lb/>
大者自嫌强盛小者懼於囚執是恩信不流于下而忠<lb/>
孝不逹于上王者之澤寖以凌遲自雲夣始矣<lb/>
　　　奏猫䑕議　　　　　　　　崔祐甫<lb/>
右今月日中使某宣進止以籠盛猫䑕示百寮臣聞天<lb/>
生萬物剛柔有性聖人因之垂訓<hi>一作範</hi>作則禮記郊特<lb/>
牲篇曰迎猫為其食田䑕也然則猫之食䑕載在典祀<lb/>
<hi>一作禮經</hi>以其除害利人雖微必録今此猫對䑕不食仁則<lb/>
<pb n="KR4h0022_WYG_769-5a"/>
仁矣無乃戾於性乎䑕之為物晝伏夜動詩人賦之曰<lb/>
相䑕有體人而無禮又曰碩䑕碩䑕無食我黍其序曰<lb/>
貪而畏人若大䑕也臣旋視之雖云動物異於麋鹿麏<lb/>
兔彼皆以時殺獲為國家<hi>一作之</hi>用此䑕有害亦何愛而<lb/>
曲全之<hi>一無此十一字</hi>猫受人畜養<hi>一作/養育</hi>棄職<hi>一作職旣</hi>不脩亦何<lb/>
異於法吏不勤觸邪疆吏不勤扞敵又按禮部式具列<lb/>
三瑞無猫不食䑕之目以此<hi>一作兹</hi>稱慶臣所未詳伏以<lb/>
國家化洽理平天符荐至紛綸雜㳫史不絶書今兹猫<lb/>
<pb n="KR4h0022_WYG_769-5b"/>
䑕不可濫厠若以劉向五行傳論之此<hi>一無此字</hi>恐湏申命<lb/>
憲司察視<hi>一作聽</hi>貪吏誡諸邊候無失徼廵猫能致功䑕<lb/>
不為害臣忝樞近職司聦明不揆狂愚輙獻公議謹議<lb/>
　　一作皆舊唐書本傳<lb/>
　　　晋文公問守原議　　　　　桞宗元<lb/>
晋文公旣受原於王難其守問寺人㪍鞮以畀趙衰余<lb/>
謂守原政之大者也所以承天子樹覇功致命<hi>川文粹作令</hi>
諸侯不宜謀及媟近以忝王命而晋君擇大任不公議<lb/>
<pb n="KR4h0022_WYG_769-6a"/>
於朝而私議於宫不博謀於卿相而獨謀於寺人雖或<lb/>
衰之賢足以守國之政不為敗而賊賢失政之端由是<lb/>
滋矣况當其時不乏言議之臣乎狐偃為謀臣先軫将<lb/>
中軍晋君䟽而不咨外而不求乃卒定於内豎其可以<lb/>
為法乎且晉君将襲齊桓之業以翼天子乃大志也然<lb/>
而<hi>一作則</hi>齊桓任管仲以興進竪刁以敗則獲原啓疆適<lb/>
其始政所以觀視諸侯也而乃背其所以興跡其所以<lb/>
敗然而能覇諸侯者以土則大以力則强以義則天子<lb/>
<pb n="KR4h0022_WYG_769-6b"/>
之冊也誠畏之矣烏能得其心服哉其後景監得以相<lb/>
衛鞅𢎞石得以殺望之誤之者晉文公也嗚呼得賢臣<lb/>
以守大邑則非失舉也盖失問也<hi>集作問非失問舉非失舉也</hi>然猶<lb/>
羞當時陷後代若此况於問與舉又兩失者其何以救<lb/>
之哉余故著晉君之罪以附春秋許世子止趙盾之義<lb/>
謹議<lb/>
　　　昭陵寢宮議　　　　　　　王仲舒<lb/>
右奉進止寢宫在山上置來多年曽經野火燒爇摧毁<lb/>
<pb n="KR4h0022_WYG_769-7a"/>
畧盡其宫尋移在瑶臺寺左側今属連年欲議脩置<hi>㑹要</hi>
<hi>作理</hi>縁舊宫本在山上元無井泉每縁供水稍逺百姓非常<lb/>
勞弊今欲於見住行宫處脩造所冀乆逺便人<hi>㑹要作安</hi>又<lb/>
為改移舊制恐所見<hi>㑹要作在</hi>未周宜令中書門下及百寮<lb/>
同商量可否聞奏者守右補闕王仲舒議曰<lb/>
伏詳勑㫖以太宗陵廟衣冠所游嚴上之誠重於改作<lb/>
寔聖人之孝也但以旣經焚毁舊制将來仙馭所經恐<lb/>
違䖍奉之意其本地素無泉源日羞饋祀出於人力登<lb/>
<pb n="KR4h0022_WYG_769-7b"/>
降難為䙝味又仲尼有言易墓非古臣庶兆域尚重芟<lb/>
夷園寢之間豈宜振擾不可再興版築理足明徴陛下<lb/>
聦明聖神德協文祖寢宫廢墜嵗序滋深獨留其功以<lb/>
候聖㫖伏惟精選信任大臣嚴重其禮昭告陵廟以通<lb/>
明靈令於栢城之中卜其近地畧雕琢之費因耕稼之<lb/>
休務録愛人節用之心副文皇還郭之志天下幸甚謹<lb/>
議<lb/>
　　　同前　　　　　　　　　　權德輿<lb/>
<pb n="KR4h0022_WYG_769-8a"/>
議曰臣聞古宗廟之制前有廟廟列昭穆後有寢寢陳<lb/>
衣冠自秦漢已來始因陵立廟有寢宫便殿雖廟居陵<lb/>
傍而無必在山上不可在山下之定制且禮文所貴宜<lb/>
也稱也祀亊所資敬也潔也伏以昭陵因山太宗所建<lb/>
宫在上以便<hi>集作便於</hi>當時自野火延燒行宫山下亦已乆<lb/>
矣今若伐木縮版程功就險神道貴静或非所宜則與<lb/>
置陵之初事體為異况舊制旣毁新宫是脩考於便地<lb/>
可以經久所謂宜且<hi>一無且字</hi>稱也又井泉在下汲引為易<lb/>
<pb n="KR4h0022_WYG_769-8b"/>
饗獻之禮是資嚴恭本於明德惟馨亦在吉蠲為饎故<lb/>
禮之言祭也水曰清滌言於<hi>一作其</hi>潔浄滌濯也又曰不<lb/>
敢用常䙝味所以交於神明也因兹冽井以備薦羞所<lb/>
謂敬且<hi>一作而</hi>潔也凡舉事必以制度當否為大而以人<lb/>
力勞逸為細若於事為當而又無<hi>一有所字</hi>勞不亦順昭陵<lb/>
愛人之心乎不亦協陛下從宜之禮乎今列聖寢宫有<lb/>
在山下者矣然則致敬來格之義豈以山上山下而為逺<lb/>
近耶臣愚以為但在栢城之内則不云逺陛下精誠愼<lb/>
<pb n="KR4h0022_WYG_769-9a"/>
重詢及庶寮徒獻所聞伏増戰越謹議<lb/>
　　一作皆唐文粹<lb/>
　　　酷吏傳議<lb/>
詩美仲山甫曰剛亦不吐柔亦不茹故體備健順是為<lb/>
<hi>文粹作謂</hi>全德不然則直已循性能秉一方事舉於中<hi>集本川文</hi>
<hi>粹作惡</hi>皆<hi>川文粹作背</hi>理道也得柔之道者為循吏失剛之理<lb/>
者為酷吏司馬氏脩史記<hi>文粹有始字</hi>作二傳以誡世爾而<lb/>
後以郅都為酷吏傳首愚有惑焉都之為中郎将上欲<lb/>
<pb n="KR4h0022_WYG_769-9b"/>
搏野彘活賈姬從容奏議引宗廟太后之重其為濟南<lb/>
守誅豪猾首惡人<hi>文粹作道</hi>不拾遺其為中尉宗室貴臣歛<lb/>
手仄目其為鴈門守匈奴不敢近邉至為偶人像之騎<lb/>
射莫能中然其勇敢氣節根於公亷不發私書不受請<lb/>
寄具此數者為漢名臣入居命卿出㧾列郡<hi>文粹作郡守</hi>堅<lb/>
剛忠純終始若一坐臨江之嫌當太后之怒身死漢庭<lb/>
首足異處有以見漢氏之不綱王澤之弛絶也盖在史<lb/>
氏發而明之以旌事君以勵使臣俾百代之下有所懲<lb/>
<pb n="KR4h0022_WYG_769-10a"/>
勸子長旣首冠酷吏班氏乂因而從之善善惡惡之義<lb/>
於此缺矣夫椎埋沉命舞文巧詆之徒目為等夷雜列<lb/>
篇次至於<hi>文粹作其</hi>述賛雖云引是非爭大體又何補焉噫<lb/>
<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>洪範之沉潜大易之直方皆臣道也都雖未蹈之斯<lb/>
近之矣不隠忠以避死不枉道以善<hi>文粹作蒞</hi>官無處父之<lb/>
華異申棖之欲所至之邦必以稱職聞其古之剛而無<lb/>
害<hi>文粹作虐</hi>怒而中節者歟剛似酷弱似仁在辯之不惑而<lb/>
已天下似是之為失多矣<hi>文粹作天下似而非失之多矣</hi>豈獨是哉開<lb/>
<pb n="KR4h0022_WYG_769-10b"/>
巻之際怳然有感且以司馬氏班氏皆良史氏<hi>文粹作也</hi>猶<lb/>
不能辨也<hi>文粹無也字</hi>故斐然成文<lb/>
　　　世祖封不義侯議<lb/>
予讀東漢史至彭寵舉兵㧞薊城自為燕王倉<hi>文粹作蒼</hi>頭<lb/>
子宻等因寵獨在便室卧寐遂共殺之以其事詣闕封<lb/>
為不義侯愚以為非先哲王封賞之本㫖也遂作議云<lb/>
先師曰惟噐與名不可以假人又曰必也正名乎又曰<lb/>
惟則定國於戯有國者可不務乎當世祖之初天命再<lb/>
<pb n="KR4h0022_WYG_769-11a"/>
集於此時貞百度正三綱纂修德教允答天意時彭寵<lb/>
以南陽舊恩位列上将有舉漁陽之功饋邯鄲之忠竟<lb/>
以讒謗獲罪反側怨望遂攻朱浮於薊自稱燕王時師<lb/>
旅孔熾元元苦甚時君宜以息人紓難為心則當録念<lb/>
功用昭洗瑕穢次則布之威懐革其非心必不得已則<lb/>
仗大順以討之出王師以征之以明君君臣臣之義此<lb/>
三者皆不能用之或用之而不能盡及夫倉頭子宻有<lb/>
便室之逆運其狙忍待其<hi>文粹作時伺</hi>卧寢遂使命懸僕𨽻<lb/>
<pb n="KR4h0022_WYG_769-11b"/>
倉卒授首及詣闕也封為不義侯愚以為伯通之叛命<lb/>
子宻之戕君同歸於<hi>文粹作于</hi>亂罪不相蔽宜各致於法昭<lb/>
示王度反乃爵於五等又以不義為名且舉以不義則<lb/>
莫可侯也<hi>文粹有而此侯三字通鑑作此而可侯</hi>漢爵為不足勸矣春秋<lb/>
書齊豹盗三叛人名之義無乃異於是乎且如欒布之<lb/>
哭彭越孔車之塟主父使於東漢議罪罪孰甚焉况四<lb/>
方甫定傷痍未復不稽古訓以喜怒為刑賞使天下陪<lb/>
臺厮養各幸其君之亂而徼侯印授諸侯危疑之勢鼔<lb/>
<pb n="KR4h0022_WYG_769-12a"/>
臣下叛換<hi>漢書顔氏訓叛換叛與畔同</hi>之源棄名噐而汨彛倫且以憲<lb/>
令為戯時風浩浩蕩而不復至使桓靈不君<hi>文粹作道</hi>山陽<lb/>
脅奪本其所自庸詎知非封不義之效歟<lb/>
　　　西伯受命稱王議　　　　　梁　肅<lb/>
太史公曰詩人道西伯以受命之年稱王而斷虞芮之<lb/>
訟遂追王太王王季改正朔易服色十年而崩或謂大<lb/>
雅序文王受命作周秦誓序十有一年武王伐殷妄徴<lb/>
二經以實其説予以為反經非聖不可以訓莫此<hi>文粹有為</hi>
<pb n="KR4h0022_WYG_769-12b"/>
<hi>字</hi>甚焉嘗試言之夫聖人無作作則為萬代法盖仲尼<lb/>
美文王之德曰三分天下有其二以服事殷又曰内文<lb/>
明而外柔順以䝉大難文王以之未有南面稱王而謂<lb/>
之服事易姓創制而謂之柔順仲尼稱武王之烈曰湯<lb/>
武革命又曰武王末<hi>禮記作末</hi>受命未有父受之而子復<hi>文粹</hi>
<hi>作後</hi>革命父為天子子云末受當武王之㑹盟津也告諸<lb/>
侯曰汝未知天命未可以誓師也曰惟我文考<hi>四字文粹作惟</hi>
<hi>九年</hi>大統未集予小子其承厥志孰有王者出征復俟天<lb/>
<pb n="KR4h0022_WYG_769-13a"/>
命大統旣改而復云未集禮大傳稱牧之野旣事而退<lb/>
<hi>文粹有遂字</hi>柴于上帝追王太王王季文王改正朔殊徽號<lb/>
若虞芮之嵗稱王則不應復云追王王制旣行則不復<lb/>
應<hi>文粹作應復</hi>云改物是皆反經者也夫大者天地其次君<lb/>
臣聖人知定位之不可易也故制為上下之禮財成天<lb/>
地之道使各當其分而不相間若億兆之去留天命之<lb/>
與奪則與<hi>文粹作存字</hi>乎其時聖人順而行之故謳歌<hi>文粹有所</hi>
<hi>字</hi>歸而舜禹揖譲桀紂惡<hi>文粹有盈字</hi>則湯武放伐所謂後<lb/>
<pb n="KR4h0022_WYG_769-13b"/>
天而奉天時不得已而為之者也若殷道未絶紂惡未<lb/>
極而遂稱王以令天下則不可謂至德也此其非聖者<lb/>
也予以為大雅作周之義盖取夫積德累仁為海内所<lb/>
歸徃武王因之遂成大業非<hi>文粹有所字</hi>謂革命易姓為作<lb/>
周也泰誓紀年盖武王周公追考前文陳王業之盛自<lb/>
虞芮始故斷為受命之嵗仲尼憲章文武故因而叙之<lb/>
曰十有一年武王伐殷非所謂自稱王而為之數也文<lb/>
王旣沒經義斯在如曰不然以俟君子<lb/>
<pb n="KR4h0022_WYG_769-14a"/>
　　　焚舟議　　　　　　　　　楊　䕫<lb/>
秦伯伐晉兩用孟明皆敗績用之不怠復伐于晉晉人<lb/>
不出遂封殽尸霸者以武為功乎昔楚子敗晉京觀以<lb/>
昭武功楚子不從曰所以稱武者以有七德也我無一<lb/>
焉其可稱哉今稽秦師忽蹇叔之忠諫納杞子之狂謀<lb/>
勞師欲以襲國殽及彭衙之敗隻輪不返渡河焚舟示<lb/>
其致死晉不與敵遂覇西戎亦未為勝也况兩敗一勝<lb/>
與敵乃亡尺全寸焉足為功哉夫饑虎餒狼一意於吞<lb/>
<pb n="KR4h0022_WYG_769-14b"/>
噬乎吾見晉之懸門不發者君子多矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百二十</head>
    <p>
<pb n="KR4h0022_WYG_819-1a"/>
欽定四庫全書<lb/>
　文苑英華巻八百二十　　宋　李昉等　編<lb/>
　釋氏四<lb/>
　經下<lb/>
　　蘇州南禪院千佛堂轉輪經藏石記一首<lb/>
　　廬州明教寺轉闗經藏記一首<lb/>
　塔<hi>浮圖附</hi>
　　故中岳越禪師塔記一首<lb/>
<pb n="KR4h0022_WYG_819-1b"/>
　　牛頭山第一祖融大師新塔記一首<lb/>
　　西川鸚鵡舎利塔記一首<lb/>
　　滑州明福寺新修浮圖記一首<lb/>
　石柱<hi>石階附</hi>
　　上元縣開善寺修誌公和尚堂石柱記一首<lb/>
　　新興寺佛殿石階記一首<lb/>
　　經下<lb/>
　　　蘓州南禪院千佛堂轉輪經藏石記<lb/>
<pb n="KR4h0022_WYG_819-2a"/>
　　　　　　　　　　　　　　　白居易<lb/>
千佛堂轉輪經藏者先是郡<hi>集有太字</hi>守居易發心蜀沙門<lb/>
清閑挾<hi>集作矢</hi>謨吴僧常敬𢎞正神益等僝功檀<hi>集作商</hi>主<lb/>
鄧子成梁華<hi>一有曹公政王集周順七字</hi>等施財院僧法𢎞<hi>一作供</hi>惠<lb/>
滿契元惠雅等蕆事太和二年秋作開成元年春成堂<lb/>
之費計緍萬藏與經之費計緍三千六百堂之中上蓋<lb/>
下藏藏蓋之間轉九層佛千龕綵繪金碧以為飾環藏<lb/>
蓋懸鏡六十有二藏八面面二門丹漆銅鍇以為固環<lb/>
<pb n="KR4h0022_WYG_819-2b"/>
藏敦<hi>集作敷</hi>座六十有四藏之内轉以輪止以柅經函二<lb/>
百五十有六經巻<hi>闕</hi>千五十有八<hi>南閆浮提内大小乗經凡八萬四千巻按</hi>
<hi>唐開元經録名數與此藏同於閆浮大數二十之一也耶</hi>藏成經具之明年蘇之緇<lb/>
<hi>集有白字</hi>徒聚謀曰今之<hi>集無之字</hi>功徳如是誰其尸之宜請有<lb/>
福智僧越之妙喜寺長老遂禪師為之主宜初發心人<lb/>
前本郡守白少傅為之記僉曰然遂<hi>集作師</hi>既来教行如<lb/>
流僧至如歸供施達襯隨日而集堂有羡食路無饑僧<lb/>
遊者學者得以安給惠利饒益不可思量既而遂隨縁<lb/>
<pb n="KR4h0022_WYG_819-3a"/>
西去又請本郡乾元寺禪僧徳暉大師嗣之暉既至<hi>集無</hi>
<hi>此二十五字</hi>師又日與苾芻徒<hi>集作衆</hi>升堂焚香合十指禮于<lb/>
佛然後啓藏發函鳴犍椎唱伽陁受持諷誦十二部經<lb/>
經聲洋洋充滿虚空上下逺近有情識者法音所及無<lb/>
不䝉福法力所攝鮮不歸心佻然吴<hi>集作巽</hi>風一變至道<lb/>
所得功徳不自覺知繇是而言是堂是藏是經之用信<lb/>
有以表旌覺路也脂轄法輪也示火宅長者<hi>集有子字</hi>之便<lb/>
門也開毛道凡夫之大竇也亶其然乎亶其然乎<hi>集不疊此</hi>
<pb n="KR4h0022_WYG_819-3b"/>
<hi>四字</hi>又明年院之僧徒三詣洛都請予為記夫記者不唯<lb/>
紀年月述作為亦在乎辨興廢示勸誡也我釋迦如来<lb/>
有言一切佛及一切經<hi>集作法</hi>皆從何<hi>集作經</hi>出然則法依<lb/>
於經經依於藏藏依於堂若堂壊則藏廢藏廢則經墜<lb/>
經墜則法隐法隠則無上之道幾乎息矣鳴呼凡我國<lb/>
土宰官支提上首暨摩摩帝軰得不䖍奉而䕶念之乎<lb/>
得不保持而増修之乎經有缺必補藏有隙必葺堂有<lb/>
壊必支若然者真佛弟子得福無量反是者非佛弟子<lb/>
<pb n="KR4h0022_WYG_819-4a"/>
得罪如律開成四年二月二日記<lb/>
　　　廬州明教寺轉關經藏記　　譚　銖<lb/>
大唐咸通庚寅嵗廬之佛寺曰明教有禪那僧文珦創<lb/>
轉關經藏成命銖記其事銖常奉釋氏因録其義以喻<lb/>
之曰經曰佛滅度後像法存焉夫像似也俾迷者覩其<lb/>
像得其意乃曰經心也藏藏也如心之含藏萬法者也<lb/>
故曰一心生萬法萬法由一心其動静弛張在我而寜<lb/>
窮其義畧舉其大斯藏也本於一心圓通無礙動用自<lb/>
<pb n="KR4h0022_WYG_819-4b"/>
在静則萬法空寂動則三界彌綸虚偽惟心所造作其<lb/>
在斯乎周迴八角角覺也佛以眼為八邪耳為八患鼻<lb/>
為八苦舌為八難迴八邪為八覺迴八患為八解脫迴<lb/>
八苦為八安樂迴八難為八王子指四八為三十二相<lb/>
由此八關返邪歸正成佛之境矣止則寂然無用引則<lb/>
轉而不窮動雖有聲静乃無跡以此現相俾人歸依知<lb/>
佛之心體道之要使迷徒瞻禮自識根源移於身心可<lb/>
見㣲宻迷者若悟知三乗妙㫖未脫輪迴一法正宗不<lb/>
<pb n="KR4h0022_WYG_819-5a"/>
離真性性而非性真何所真乃知三界本空十方如一<lb/>
相而無相知何所知始當<hi>一作嘗</hi>語言道斷心行路滅其<lb/>
藏貯修多羅教千軸募金數長者禪那弟子蘄州長史<lb/>
殿中侍御史上柱國王師貞將<hi>一作特</hi>力營構果獲成就<lb/>
噫已丑嵗屬徐方兵亂援軍屯集雖存根本幾失䕶持<lb/>
今則色相端嚴典教漸備所表法輪常轉心不動摇畧<lb/>
諭因縁以示道俗云耳讚曰<lb/>
修多羅教函于藏輪周迴八角正道斯陳動用一心為<lb/>
<pb n="KR4h0022_WYG_819-5b"/>
萬法因忘因無法得本歸真鐫于金石用導迷人<lb/>
　　塔<hi>浮圖附</hi>
　　　故中岳越禪師塔記　　　　李　華<lb/>
智之深者反照仁之大者無思反照而萬物<hi>一作類</hi>同明<lb/>
無思而一切咸寂真如住乎無住妙有生乎不生惟禪<lb/>
師至其極也禪師法號常超發定光於大照大師垂惠<lb/>
用於聖善和尚證無得於敬受闍黎司徒郭公舉為東<lb/>
京大徳御史中丞鄭公表敷教於<hi>闕</hi>　乃沿漢至黄鶴<lb/>
<pb n="KR4h0022_WYG_819-6a"/>
磯州長候途四軰瞻繞請主大雲寺<hi>闕</hi>　　醉願霑醒<lb/>
藥於是以梵網地還其本源楞伽法門照<hi>闕</hi>真性荆越<lb/>
之俗五都僑人有度者矣寳應<hi>闕</hi>年暮春<hi>闕</hi>　之一日<lb/>
證滅于禪居縗杖百千江哀山悴凡入諸佛<hi>闕</hi>位二十<lb/>
九夏存父母遺體五十九年門人寳藏熈怡等<hi>闕</hi>棒香<lb/>
㲲建塔東岡遵像法也禪師滄州人姚姓靈和應<hi>闕</hi>海<lb/>
<hi>闕</hi>弱嵗齒于儒者既而捨孔氏之經為釋門之𦙍聞西<lb/>
河攝䕶第一乃往從師次諸嵩潁服勤上法理妙詞簡<lb/>
<pb n="KR4h0022_WYG_819-6b"/>
神凝道深蓋六度之龜麟人天之海岳也嗟夫雨寳之<lb/>
珠伏於泥下燎原之火隠在木中開示有期繼生宗範<lb/>
摩訶逹摩以智月開瞽法雷破聾七葉至大照大師門<lb/>
人承囑累者曰聖善和尚環注源流含靈福備乃灌其<lb/>
頂龍象如林及安史逆天兩京淪翳諸長老奉持心印<lb/>
散在羣方大怖之中人獲依怙則不言之<hi>闕</hi>　為之益<lb/>
廣矣大矣覺之正之黙茲<hi>闕</hi>照不為深乎弟子司封員<lb/>
外郎趙郡李華泣舉雙林敬表仁㫖時廣徳二年正月<lb/>
<pb n="KR4h0022_WYG_819-7a"/>
六日<lb/>
　　　牛頭山第一祖融大師新塔記<lb/>
　　　　　　　　　　　　　　　劉禹錫<lb/>
初摩訶迦葉受佛心印得其人而傳之至師子比丘凡<lb/>
二十五葉而逹摩得焉東来中華華人奉之為第一祖<lb/>
又三傳至雙峯信公雙峯廣其道而岐之一為東山宗<lb/>
能秀寂其後也一為牛頭宗嚴持威鶴林徑山其後也<lb/>
分慈氏之一支為如来之别子咸有祖稱粲然貫珠大<lb/>
<pb n="KR4h0022_WYG_819-7b"/>
師號法融姓韋氏延陵人少為儒博極羣書既而嘆曰<lb/>
此仁誼言耳吾志求出世間法遂入句曲依僧炅改逢<lb/>
掖而緇之徙居是山宴坐石室以慧力感通故旱麓泉<lb/>
涌以神功示現故皓雪蓮生巨蛇摧伏羣鹿聴法貞觀<lb/>
中雙峯過江望牛頭頓錫曰此山有道氣宜有得之者<lb/>
乃東果與大師相遇性合神契<hi>集作授</hi>至于無言同躋智<lb/>
地宻付真印掲立江左名聞九圍學徒百千如水歸海<lb/>
由其門而為天人師者皆脉分焉顯慶二年報身示滅<lb/>
<pb n="KR4h0022_WYG_819-8a"/>
道在後覺神依故山戒香不絶龕座未飾夫豈不思乎<lb/>
蓋神期真數必有所待太和三年潤州牧浙江西道觀<lb/>
察使檢校禮部尚書趙郡李公在鎮三閏百為大備尚<lb/>
禮信古儒𤣥交修始下令禁桑門販儒佛以眩人者而<lb/>
於真實相深達焉嘗謂大師像設宜從本教言自我啓<lb/>
因自我成乃召主吏籍我月入得緡錢二十萬俾秣陵<lb/>
令如符經營之三月甲子新塔成事嚴而工人盡藝誠<lb/>
逹而山神求䕶願力既從衆心知歸撞鐘告白<hi>一作畢</hi>龍<lb/>
<pb n="KR4h0022_WYG_819-8b"/>
象大㑹諸天聲香之藴如見如聞即生相敬明幽同感<lb/>
尚書欲傳信于後逺命愚志<hi>集作智非</hi>之夫上士解空而離<lb/>
相中士著空而嫉有不因相何以示覺不由有何以悟<lb/>
無彼逹真諦而得中道者當知為而不有賢乎以不修<lb/>
為無為也<lb/>
　　　西川鸚鵡舎利塔記　　　　韋　臯<lb/>
元精以五氣授萬類雖鱗介羽毛必有感清英淳<hi>一作純</hi>
粹者矣或炳燿離火或禀竒蒼精皆應乎人文以奉若<lb/>
<pb n="KR4h0022_WYG_819-9a"/>
時政則有革彼禽類習乎能言了空相於不念留真骨<lb/>
於巳斃殆非元聖示現感於人心同夫異縁用一真化<lb/>
前嵗有獻鸚鵡鳥者曰此鳥聲容可觀音中華夏有河<lb/>
東裴氏者志樂金仙之道聞西方有珍禽羣嬉和鳴演<lb/>
暢法音以此鳥名載梵經智殊常類意佛身所化常狎<lb/>
而敬之始告以六齋之禁比及辰後非時之食終夕不<lb/>
視固可以矯激流俗端嚴梵倫或教以持佛名號者<hi>一有</hi>
<hi>曰字</hi>當由有念以至無念則仰首奮翼若承若<hi>一作善</hi>聽其<lb/>
<pb n="KR4h0022_WYG_819-9b"/>
後或俾之念佛則黙然而不答或謂之不念即唱言阿<lb/>
彌陀佛<hi>一無佛字</hi>歴試如一曽無爽異余謂其以有念為縁<lb/>
生以無念為真際縁生不答<hi>一有以字</hi>為縁起也真際雖言<lb/>
言本空也每虚室或<hi>一作戒</hi>曙發和雅音穆如笙竽静皷<lb/>
天風下上其音<hi>一本有其音成文四字</hi>念念相續聞之者莫不洗<lb/>
然而嘉善矣於戲生有辰乎縁有<hi>一作其</hi>盡乎以今年七<lb/>
月悴而不懌已日而甚馴養者知其<hi>一無此字</hi>將盡乃鳴磬<lb/>
告曰將西歸乎為爾擊磬爾其存念每一擊磬一稱彌<lb/>
<pb n="KR4h0022_WYG_819-10a"/>
陀佛洎十擊磬而十念成歛羽<hi>一作翼</hi>委足不震不仆奄<lb/>
然而絶按釋典十念成往生西方又云得佛惠者歿有<lb/>
舎利知其説者固不隔於殊類哉遂命火以闍維之法<lb/>
焚之餘燼之末果有舎利十餘粒炯爾燿目瑩然在掌識<lb/>
者驚視聞者駭聽咸曰苟可以誘迷利世安往而非菩<lb/>
薩之化歟時有髙僧慧觀常詣三學山廵禮聖迹聞說<lb/>
此鳥<hi>一作身非</hi>涕淚悲泣請以舎利於靈山用陶甓建塔旌<lb/>
其異也余謂此禽存而由道没有明<hi>一作而有</hi>徴古之所以<lb/>
<pb n="KR4h0022_WYG_819-10b"/>
通聖賢<hi>一作至聖</hi>階至化者女媧蛇軀以嗣帝中衍鳥身而<lb/>
建侯紀乎䇿書其誰曰語恠而况此鳥有𢎞於道流聖<lb/>
證昭昭胡可黙已是用不愧直書于辭貞元十九年八<lb/>
月十四日檢校司徒兼中書令成都尹南康郡王韋臯<lb/>
記<hi>一作皆唐文粹</hi>
　　　滑州明福寺新修浮圖記　　白敏中<lb/>
唐乙巳嵗帝命司空隴西公作藩于滑公既至問甲士<lb/>
以安問文吏以理問黎人之疾苦翊月之後既安且理<lb/>
<pb n="KR4h0022_WYG_819-11a"/>
而無疾苦明年夏五月暇日公與監軍軍倅賔介遊于<lb/>
佛寺寺號明福因詢明福之義有僧定俊曰冥報記云<lb/>
隋開皇年中滑人杜明福妻齊氏嘗讀法華經沒後為<lb/>
崔氏男子名彦武至仁夀四年崔年三十為滑守一日<lb/>
了然通前生事顧謂從者曰吾昔為此郡人婦今知家<lb/>
處因乗馬抵<hi>闕</hi>　入修巷指門而呼杜<hi>一本疊杜字非</hi>氏明福<lb/>
老矣疾出拜迎崔入門先昇堂指東壁圬墁之隆處謂<lb/>
明福曰吾昔所持經巻金釵藏於此七巻末紙火爇字<lb/>
<pb n="KR4h0022_WYG_819-11b"/>
滅今每念至此常不終巻因壊垣果得經并釵其末爇<lb/>
處咸如説復指庭前樹曰吾常斷髪寘諸穴中取之又<lb/>
得明福殆不勝情云皆亡室之所遺記也比計物故之<lb/>
日及生之年畧無差焉噫靈驗應兆既如彼存没契㑹<lb/>
又如此感嘆乆之遂請施宅為寺崔即日為之上言請<lb/>
置寺因號明福由是起殿中虚屋周廊四迴前三其門<lb/>
庭二其臺架危樓以聲鐘植修莖以飛旛界宇峻嚴宛<lb/>
如鷲山于茲三百有餘年矣公異其事惜無銘記遂勒<lb/>
<pb n="KR4h0022_WYG_819-12a"/>
石以載既而出家財修浮圖賈彼餘力因其隙時人樂<lb/>
就役物無枉耗越七月浮圖成峻層孤危髙無有倫壓<lb/>
地貫天泉縮日低鐵輪周廽風鐸四鳴軍城用為壯觀<lb/>
公命敏中援筆以記敏中蹶然而起曰釋氏之教其来<lb/>
乆矣漢魏以䧏復煽而熾其教以禪定慈忍報應齋戒<lb/>
為事亦以是誘掖人心輔助王化何者先王恭黙無為<lb/>
之道乃禪定乎忠恕惻憫之訓乃慈忍乎懲惡勸善之<lb/>
法乃報應乎防慾閑邪之禮乃齋戒乎分其教而則殊<lb/>
<pb n="KR4h0022_WYG_819-12b"/>
歸於禮<hi>疑</hi>而何異子不語恠力亂神惡其人之惑也今<lb/>
崔氏之應足彰福善之理焉可同恠神乎故得直而書<lb/>
之無愧詞於戲公不至寺誰表其異寺不值公誰為之<lb/>
記時也皇帝之代寳厯二祀白露之秋八月癸未因其<lb/>
異而致其施施乎弛而増其圯後之人兮知我公修浮<lb/>
圖之義<lb/>
　　石柱<hi>石階附</hi>
　　　上元縣開善寺修誌公和尚堂石柱記<lb/>
<pb n="KR4h0022_WYG_819-13a"/>
　　　　　　　　　　　　　　　　李顧行<lb/>
蓋六度為萬行之本施檀其一焉然以不住相而為者<lb/>
其用大不希福而捨者其道𢎞故我亷察使御史大夫<lb/>
贊皇公是以有法財之施焉亦猶真諦無像因像以教<lb/>
立至人無功由功而用顯誌公和尚者實觀音大士之<lb/>
分形者歟然跡見於近代梁書具載其事夫妙覺本寂<lb/>
法身圖<hi>一作圓</hi>　應羣品而必呈觀衆生而常度故利見<lb/>
則洪鍾待扣感畢乃慈航息運初誌公之未遷滅也梁<lb/>
<pb n="KR4h0022_WYG_819-13b"/>
武帝命工人審像而刻之相好無遺儼然若對建窣堵<lb/>
波於金陵之開善寺聖功冥化歴代瞻敬人欽其神者<lb/>
二百餘祀公乃具綵舟設旛蓋而迎至則置於㕔事西<lb/>
偏方丈之净室每旦散名花爇靈香時復膳百味皷八<lb/>
音以展誠敬以申供養公曰觀其寂然不動契定惠於<lb/>
真宗杜口無言若息心於了義夫色相如影則遺像與<lb/>
全身不殊文字性空則言語與寂黙<hi>一作㓕</hi>奚異吾知之<lb/>
矣吾得之矣亦既觀相爰歸本寺幢幡贊唄如始至焉<lb/>
<pb n="KR4h0022_WYG_819-14a"/>
公乃減清俸解上服命修珠帳飾花座因陀之罔<hi>疑</hi>如<lb/>
懸上帝之寳咸在其餘則置膏腴之田以供香火之用<lb/>
所以崇像設顯靈蹤𢎞有為之教俾䝉昏之類永有所<lb/>
依歸僧徒等欲昭示於後以圖不朽請刻石以紀事小<lb/>
子承命而述焉長慶四年三月十一日記<lb/>
　　　新興寺佛殿石階記　　　　釋清越<lb/>
十三年秋嗣天子用舊制安天下釋像明年二月茲寺<lb/>
鉅殿石砌果而成功維持冠祠刹<hi>闕</hi>貌踞極敞午户比<lb/>
<pb n="KR4h0022_WYG_819-14b"/>
其在階陛<hi>一作陞</hi>得無堅强耶始台傑河東公定而崇之<lb/>
巖然峻峙既像素壁繪座嚴侍列中瞻<hi>闕</hi>　千一煥若<lb/>
乃丹其甍乃赭其楹林池谷壑煜爚煇變遂以修甓務<lb/>
周其功不六七年號<hi>一作罅</hi>張蔓植圯缺太半盱者傷目<lb/>
咸不為然始十年秋徒聚文議以為祗敬有本不類他<lb/>
構言其石也於器堅永能百千萬嵗天地日月而終始<lb/>
者餘無如之因擇其善俾化于俗鳩贐悉偳<hi>一作偏</hi>易而<lb/>
牢之寺有耆徳惟恭行苦心真函欲俾壯唯竢勝樂聞<lb/>
<pb n="KR4h0022_WYG_819-15a"/>
其善犁晨遽征詢導之俗雖祈寒暑燠衣壊履<hi>一作屐</hi>穿<lb/>
不暇修歇晝思夕慮唯殿之陛如是凡五年而完之其<lb/>
為利則深矣為功則永矣信夫根斯而施也覧羣施而<lb/>
無儔焉故始未之知人多不與殆知之則梟生師内萬<lb/>
<hi>一作方</hi>室皆空艱於化縁肯棨<hi>一作綮</hi>難就不有勁志孰能<lb/>
修<hi>一作終</hi>之具<hi>疑</hi>不固其根不理其源豈高棟大廡徒得<lb/>
輙而䖏之耶抑初召工選石他嶠内懐糾纒不䛖<hi>一作洩</hi>
於抱及就礱琢曲折勢狀自新于心目皆竒之陛級鏤<lb/>
<pb n="KR4h0022_WYG_819-15b"/>
飾若本天匠則隂沴浸徴陽火蒸鑠信無變泐以隳其<lb/>
初余謂庶幾乎既而甓翼廊楯前廡材石交結硎鐵好<lb/>
上符稱氣増名藍繇是賔車日来僉共嗟敬舉極樂者<lb/>
又何云乎噫大道汨而像設見彼硜硜然不知所歸及<lb/>
不以茲耶<hi>一作郡非</hi>其或嘻嘻族居不能以毫益豈慈聖之<lb/>
徒耶必為而忘之神不茲泥則遊外者亦何以誚余謂<lb/>
後五百嵗嗣佛子作佛事知恭者人無間然大中十四<lb/>
年二月二十一日敬亭僧清越記<lb/>
<pb n="KR4h0022_WYG_819-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_819-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百二十<lb/>
</p>
<p>
</p>
  </div>
</body>
</text>
</TEI>
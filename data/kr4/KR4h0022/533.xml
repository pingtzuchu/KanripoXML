<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百三十四</head>
    <p>
<pb n="KR4h0022_WYG_533-1a"/>
欽定四庫全書<lb/>
　文苑英華巻五百三十四　宋　李昉等　編<lb/>
　縣令門十六道<lb/>
　　縣令有惠化判一道　　損户繭絲判一道<lb/>
　　夷攻蠻假道判九道　　廪無積粟判一道<lb/>
　　縣令辭疾判一道　　　増年避役判一道<lb/>
　　竊錢市衣與父判一道　集百姓不便判一道<lb/>
　　　縣令有惠化判<lb/>
<pb n="KR4h0022_WYG_533-1b"/>
晋陵縣人王茂於訪察使所稱縣令任意有惠化終日<lb/>
清談職務修理毎行笞罰惟以蒲鞭舉請升進使司以<lb/>
為寛踈不依令式欲科縣令不伏<lb/>
　　　對　　　　　　　　　　　康庭芝<lb/>
任意慶偶千齡榮登萬室彈弦作宰動宓賤之芳聲製<lb/>
錦無傷追尹何之美政浹辰行化方類子平終日清談<lb/>
更同夷甫有耻且格寕收檟楚之威以徳代刑但示蒲<lb/>
鞭之罰王茂幸編名數預奉弦歌欣承赤子之恩喜沐<lb/>
<pb n="KR4h0022_WYG_533-2a"/>
慈君之惠屬以皇明逺散天使遐巡思甄三異之能式<lb/>
舉一同之善訪<hi>一作亷</hi>察使官膺珥筆任緫方書飲騘馬<lb/>
於江城集霜烏於海樹埋輪紏忒豈謝張綱攬轡澄清<lb/>
何慙孟博眷言褒貶當適古今儻昧激揚遂乖彰癉徵<lb/>
劉寛之故事仁迹斯存覽任意之清猷嘉聲可挹既稱<lb/>
良吏雅合名聞忽見吹毛便虧直指銅章有術乆垂桃<lb/>
李之隂鐡柱<hi>一作握</hi>無謀<hi>一作死</hi>且寝梧桐之問<lb/>
　　　損户繭絲判<lb/>
<pb n="KR4h0022_WYG_533-2b"/>
甲宰邑而損其户數按察使紏按曰不為繭絲<lb/>
　　　對　　　　　　　　　　　林　琨<lb/>
安人立政輯寕是職茍失厥徳其惟不康伊甲宰邑墮<lb/>
爾于位異彼魯恭無聞馴翟詎同言偃不見割雞視兹<lb/>
荻蒿嗤士言之招納且修保障類尹鐸之權宜事雖害<lb/>
公義不徇已損其户數法所難踰務以繭絲時維救弊<lb/>
假如晋陽始禍朝歌同惡事貴適時辭之或可况今聖<lb/>
<hi>一作理</hi>惟敦本政在養人且乖既庶必招明罰察使所紏<lb/>
<pb n="KR4h0022_WYG_533-3a"/>
寧叶大中<lb/>
　　　夷攻蠻假道判<lb/>
夷攻蠻道由邉邑麥已熟或請人皆出穫宰不許郡長<lb/>
讓之云恐為不耕者所得<lb/>
　　　對　　　　　　　　　　　史蔵用<lb/>
善教者為政有聞適權者在邦必逹能臨事而當斷非<lb/>
不詢而作謀茍或越官是稱專欲屬王風不振覇業衰<lb/>
陵蠻夷假道於上國丁壯就功於下土我承其弊肆毒<lb/>
<pb n="KR4h0022_WYG_533-3b"/>
宜縱於貪狼爾無令聞為患亦同於蟊賊思營負户議<lb/>
發懸門雖師將入郛而人未及麥茂宰施令黔黎酌心<lb/>
能操製錦之刀不紊在綱之網禮先敦義政貴有恒盡<lb/>
地必資於勸分滌塲或存於禁末我疆有畔湏務材而<lb/>
訓農他人越思豈瘠魯而肥杞縣大夫之立法於予何<lb/>
誅郡符竹之薄言將子無怨且人有食色師非及耕宜<lb/>
從宣父之存信不讓荀呉之棄皷况縣道駢雜寇衝錯<lb/>
聮若從穫於或<hi>一作域</hi>人是亂行於田畯則輕賫者先於<lb/>
<pb n="KR4h0022_WYG_533-4a"/>
望嵗剽刼者多於服勤革其虛求亦謂盡善<lb/>
　　　同前　　　　　　　　　　魏季龍<lb/>
大為之防自我王度動不失實為爾政方茍消息之乖<lb/>
宜諒子惠之無取相兹邉邑正曰寇衝務時訓農猶温<lb/>
麥而雖盛勵<hi>一作利</hi>兵秣馬假虞道而方深實慮欺天之<lb/>
凶寧顧如雲之稼或人行險以徼倖將馮河而請收縣<lb/>
宰觀變以諮諏固下闗而不許度其危亂之際想其争<lb/>
奪之源恐服田者不得自專而游手者坐乗其利則不<lb/>
<pb n="KR4h0022_WYG_533-4b"/>
收不獲誠虛力穑之功而惟一惟精實杜無知之俗臨<lb/>
下以簡示人不偷得仲康馴翟之風符子賤弹琴之化<lb/>
何剖竹之虛讓掩烹鮮之異能<lb/>
　　　同前　　　　　　　　　　成　貴<lb/>
王者無外寰中有截邉鄙不聳邦國以寧蠢爾蠻夷遽<lb/>
相攻伐異<hi>一作思</hi>荀息之假道且欲渉虞殊申舟之是行<lb/>
無聞聘晋屬四月維夏三農聿興麥已熟於東臯人未<lb/>
饁於南畝瞻言縣宰重化黎甿弹琴自娛宓子賤之多<lb/>
<pb n="KR4h0022_WYG_533-5a"/>
暇戴星以出巫馬期之克勤過齊魯之相持觀邉徼而<lb/>
皆警是割是穫雖羙或人之謀我疆我理湏從宰君之<lb/>
法何者食曰人天茍求食而忘耻農為政本有惰農以<lb/>
自安候其觀舋之生將欲不耕而穫惡未可長患實預<lb/>
防百里正且得中六條恐為虗讓<lb/>
　　　同前　　　　　　　　　　李　昕<lb/>
於從政乎務知逺者茍施小惠是紊大倫惟彼邉邑地<lb/>
雜華裔允兹賢宰政協良能雲雨之施既行蒲宻之風<lb/>
<pb n="KR4h0022_WYG_533-5b"/>
斯得屬麥秋已至農事方殷不虞蠻夷聿相寇虐豺狼<lb/>
猖獗<hi>一作滑没</hi>且迷假道之心原野馮陵得無犯苖之患遂<lb/>
使我疆我理不復如茨如梁將從皆穫之詞是利不耕<lb/>
之願雖或思茍得從効單父之甿而宰絶妄求式光宓<lb/>
子之教末哉郡長昧此令圖雖為責人無難其如有孚<lb/>
窒惕<lb/>
　　　同前　　　　　　　　　　于　邵<lb/>
舉政之要先禁乎惠奸因人之欲必從於義取固防閑<lb/>
<pb n="KR4h0022_WYG_533-6a"/>
之是以雖顛沛而無懔<hi>一作懐</hi>蠢彼邉邑實由徼路屬門<lb/>
繋<hi>闕</hi>　　　　　　　　於下㡬出戰於行間瞻彼麥<lb/>
田是登乎秋野惟人之恤且發乎縣門多稼其豊誰資<lb/>
於出穫或人為請雖楚得其所之宰也有詞寧齊至而<lb/>
作告<hi>一作害</hi>庶有耻於吾化將不耕為爾虞此日方殷人<lb/>
期利寇他年有事誰不幸災異鄭師以取温周人既怨<lb/>
同單父之規魯子賤猶生為郡依何徒聞有讓理邑餘<lb/>
裕云胡不知此而厚誣曷旌善績以賛不欺之政因明<lb/>
<pb n="KR4h0022_WYG_533-6b"/>
致詰之非<lb/>
　　　同前　　　　　　　　　　宇文賞<lb/>
蟊賊尋戈聳我邉鄙穑人是溷曠兹割穫且蠻方不率<lb/>
夷徳無厭贄幣不通范宣止其預㑹攻取有道<hi>一作何有</hi>楚<lb/>
子莫與<hi>一作得</hi>同盟乃類乎齊有魯師晋假虞道俾我原<lb/>
田亂轍麥壠啓行川上芃芃豈遑出穫邑中惴惴時有<lb/>
登陴明宰道不忍欺弦歌斯洽以為不耕而穫負胡取<lb/>
之義有僃而舉寜<hi>一作徵</hi>牽復之辭百里此勤信㣲我有<lb/>
<pb n="KR4h0022_WYG_533-7a"/>
咎六條所讓伊不明謂何<lb/>
　　　同前　　　　　　　　　　楊歸俗<lb/>
<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>豫不虞古之善教防萌是禁今也難易惟彼邉邑頼<lb/>
斯良宰行化使尊其五教務穑不奪其三時屬夏麥已<lb/>
熟秋成未㡬丁壯愍焉望嵗農父期於有年甸人未進<lb/>
於絳君鄭師何傷於周野豈謂東夷有事南蠻是襲𤇺<lb/>
火驚候於甘泉虜騎振威於沙塞固當因兹料敵無乃<lb/>
啓戎縱彼所取肆其所穫則愚夫毋渇於僥求空思寇<lb/>
<pb n="KR4h0022_WYG_533-7b"/>
盗田畯獨嗟於茍得欲罷耕耘誠百里之良<hi>一作長</hi>謀豈<lb/>
一同之紊政况慮深知逺而智在窮微雖為郡長之讓<lb/>
難聽士師之罰<lb/>
　　　同前　　　　　　　　　　元子貢<lb/>
法不可易政貴有恒利物雖在於隨時出令必資於長<lb/>
乆逷矣逺邑濵諸蠻夷蔑其蝸角之兵無能猾夏不虞<lb/>
蜂聚之衆將犯麥秋同鄭伯之襲温若齊師之入魯自<lb/>
可申之<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>預固其封疆豈宜因彼犬戎縱其歛積是教<lb/>
<pb n="KR4h0022_WYG_533-8a"/>
翫寇何以字人雖無厚於讐前監是與然不耕而穫後<lb/>
嗣何觀邑宰不從得宜頗類於宓子郡長見讓失指有<lb/>
契於季孫宰實有詞理宜無罰<lb/>
　　　同前　　　　　　　　　　權　軼<lb/>
疆場之事先於慎守田農之業在乎克勤必資禮以防<lb/>
之是謂政有經矣國家卧皷荒徼偃伯靈臺干戈既戢<lb/>
雖息犯邉之慮蠻夷相攻尚無假道之禮今者大田既<lb/>
稼滯穗未收邉邑常近於寇讐或人且慮其蹂踐請皆<lb/>
<pb n="KR4h0022_WYG_533-8b"/>
出穫成此有年欲使功見於多安能義然後取邑人争<lb/>
出必盡室以行我倉既盈或不耕而穫豈伊恤病實長<lb/>
幸災惟彼前修邑宰之化斯得徵諸故事郡長之讓頗<lb/>
乖<lb/>
　　　廪無積粟判<lb/>
得甲為縣宰廪無積粟人言其過曰蓄積於人<lb/>
　　　對　　　　　　　　　　　王　系<lb/>
設法安人守官之能政革弊易俗經邦之茂典必從宜<lb/>
<pb n="KR4h0022_WYG_533-9a"/>
而有素豈循常以見稱<hi>一作非</hi>甲恤隠在懐藴利為任思<lb/>
豊穰以務本患杼軸之將空畝税惟輕地利斯盡庶無<lb/>
捐瘠俾家給而蔵嫌於聚歛何縣廪是積况詩刺重賦<lb/>
傳美寛征魯公不足聞諸有若之對齊國以富實資管<lb/>
仲之言曽謂舉善奚其數過但恐永圖難繼凉徳不堪<lb/>
茍闕斯人容無效此<lb/>
　　　縣令辭疾判<lb/>
鄭冑授山隂令赴任行至浙江遇風濤皷怒弭棹而廻<lb/>
<pb n="KR4h0022_WYG_533-9b"/>
乃辭疾觧職人告詐病<lb/>
　　　對　　　　　　　　　　　康庭芝<lb/>
鄭胄家承曵履職綰鳴弦將登㑹玉之山欲界<hi>一作屆</hi>沉<lb/>
錢之浦方冀騁牛刀於劍冶舞鸞磬於鍾巖不孤王阜<lb/>
之能方繼子㳺之躅洎乎行窮楚塞路入吳江遥山將<lb/>
逺樹不分極岸與長天共合歸濤活活全疑白鷺之飛<lb/>
去舸遥遥直似青鳬之逝覩兹艱險慮有漂沉方懐魚<lb/>
腹之憂豈顧龜腸之斃情來歛轡既有慕於王陽興盡<lb/>
<pb n="KR4h0022_WYG_533-10a"/>
廻舟亦何思於載道行背浙流之右坐歸漳水之濵從<lb/>
此挂冠頗諧髙節因兹弭棹不<hi>一作來</hi>犯彛章輙被告言<lb/>
殊驚物聽任其罷退良謂合宜<lb/>
　　　増年避役判<lb/>
乙為縣令百姓有増年避役者廉使察其無風化州將<lb/>
云移風易俗湏乆於其政令未成而驟改之何暇為理<lb/>
也<lb/>
　　　對　　　　　　　　　　　李　淑<lb/>
<pb n="KR4h0022_WYG_533-10b"/>
安人之本為政是先法令克修紀綱不忒乙授兹六命<lb/>
職彼一同實曰子男作人父母綏之以徳化紏之以典<lb/>
刑自可禮義從心回邪革面何乃慢其銜䇿紊彼彛倫<lb/>
使氓之蚩蚩已懐奸慝之計而政罔察察徒云乆逺之<lb/>
方廉使以紏謬為心當䋲漢律州將以餙詞為喻有昧<lb/>
<hi>一作紊</hi>周官百姓合此從刑縣宰宜從通計<lb/>
　　　竊錢市衣與父判<lb/>
丁竊錢市衣以與父父曰邑長如是使詣縣首丁往長<lb/>
<pb n="KR4h0022_WYG_533-11a"/>
問之具以父言長以衣賜其父錢主告長縱盜<lb/>
　　　對<lb/>
盡敬事親居致其樂永錫爾類將為色難丁也無良歛<lb/>
怨為徳殺牲之養猶曰不仁竊人之財誰謂其孝動生<lb/>
悔吝行乏義方惟彼循良是稱邑長飲氷壺以從政播<lb/>
清風而成俗用既戒惡觀過知仁將順<hi>一作顧</hi>綵衣之歡<lb/>
以原丹筆之罪雖聚蒲惡子難以法寛而偃草小人或<lb/>
期化理諒從權而適道豈撫俗以隨時錢主薄言誠稱<lb/>
<pb n="KR4h0022_WYG_533-11b"/>
縱盜宰君善政可謂勝殘於予何誅將子無怒<lb/>
　　　集百姓不便判<lb/>
得魏州貴鄉學士謝希顔告本縣令鄭國僑毎集百姓<lb/>
以為不便勸以六禮兼用七教修殷摯之法後井<hi>一作復伍</hi>
其田百姓披論國僑法外妄加箠楚處分<lb/>
　　　對　　　　　　　　　　　宋　璟<lb/>
墨綬臨人國僑隨班於邑宰青襟敬業希顔齒跡於鄉<lb/>
校將宣風於禮教道化未敷議為政之得失訟聲斯起<lb/>
<pb n="KR4h0022_WYG_533-12a"/>
利害之間非是相半何則修六禮以節性明七教以崇<lb/>
徳盖聞皇王之風何虧令長之教至若廢耕釋耒方行<lb/>
殷摯之法計畝分疆後施子産之令風雨惟序豈資區<lb/>
種之勤虞芮不争焉用井田之制處事則於人不便容<lb/>
或弛張加箠則於法有違固湏科結<lb/>
　<lb/>
　<lb/>
　<lb/>
<pb n="KR4h0022_WYG_533-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻五百三十四<lb/>
</p>
<p>
</p>
  </div>
</body>
</text>
</TEI>
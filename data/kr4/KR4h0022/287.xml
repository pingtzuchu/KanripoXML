<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷二百八十七</head>
    <p>
<pb n="KR4h0022_WYG_287-1a"/>
欽定四庫全書<lb/>
　文苑英華卷二百八十七　　宋　李昉等　編<lb/>
　留别二<lb/>
　　崔國輔一首　　　　王昌齡七首<lb/>
　　髙適二首　　　　　劉長卿十三首<lb/>
　　李頎一首　　　　　包何一首<lb/>
　　李嘉祐二首　　　　錢起二首<lb/>
　　郎士元三首　　　　皇甫冉一首<lb/>
<pb n="KR4h0022_WYG_287-1b"/>
　　顧况二首　　　　　耿湋三首<lb/>
　　李端一首　　　　　盧綸三首<lb/>
　　嚴維一首　　　　　戴叔倫七首<lb/>
　　權德輿二首　　　　朱放二首<lb/>
　　劉復一首　　　　　陳存一首<lb/>
　　鮑溶一首<lb/>
　　　清水西别李參　　　　　　崔國輔<lb/>
人録尚書事家臨御路傍鑿池通渭水避暑借明光淑<lb/>
<pb n="KR4h0022_WYG_287-2a"/>
媛妻封邑軒車子拜郎寵榮因掖裏勢極必相亡<lb/>
　　　留别武陵袁丞　　　　　　王昌齡<lb/>
皇恩暫遷謫待罪逄知己從此武陵谿<hi>集作谿去</hi>孤舟二十<lb/>
里桃花遺古岸金澗流春水誰識馬将軍忠貞抱生死<lb/>
　　　留别岑參兄弟　　　　　　前　人<lb/>
江城建業樓山盡滄海頭副職守兹縣東南棹孤舟長<lb/>
安故人宅秣馬經前秋便以風雪暮還為縱飲留貂蟬<lb/>
七葉貴鴻鵠萬里遊何必念鐘鼎所在烹<hi>一作亨</hi>肥牛為<lb/>
<pb n="KR4h0022_WYG_287-2b"/>
君嘯一曲且莫彈箜篌徒見枯者艷誰言直如鈎岑家<lb/>
䨇瓊樹騰光難為儔誰言青門悲俯期呉山幽日西石<lb/>
門嶠月吐金陵洲追隨探<hi>一作採</hi>靈恠豈不驕王侯<lb/>
　　　東京府縣諸公與綦毋潜李頎相送至白馬寺<lb/>
　　　　　　　　　　　　　　　前　人<lb/>
勒<hi>集作鞍</hi>馬上東門徘徊入孤舟賢豪相追送即棹千里<lb/>
流赤<hi>集作逺</hi>岸落日在空波㣲烟收官<hi>集作宦</hi>薄亡機括醉<lb/>
來即淹留月明見古寺林外登高樓南風開長廊夏夜<lb/>
<pb n="KR4h0022_WYG_287-3a"/>
如凉秋江月照呉縣西歸夣中遊<lb/>
　　　留别伊闕張少府郭大都尉　前　人<lb/>
僊客就一醉主人空金罍江湖青山底欲去仍徘徊郭<lb/>
侯未相識䇿馬伊川來把手相勸勉不應老塵埃孟陽<lb/>
蓬山舊仙舘留清才日晩歡取别風長雲遂開幸隨板<lb/>
輿逺負譴何憂哉唯有忠信者音書報雲雷<lb/>
　　　岳陽别李十七越賔　　　　前　人<lb/>
相逄楚水寒舟在洞庭驛具陳江波事不異淪棄跡杉<lb/>
<pb n="KR4h0022_WYG_287-3b"/>
上秋雨聲悲切蒹葭夕彈琴收餘響來送千里客平明<lb/>
孤㠶心歲晩濟代䇿時在身未充瀟湘不盈盡<hi>疑</hi>湖小<lb/>
洲渚聫澹淡烟景碧魚鱉自有性龜龍無能易譴黜同<lb/>
所安風土任所適閉門觀元化携手遺損益<lb/>
　　　山中别龎十　　　　　　　前　人<lb/>
幽娟松篠徑月出寒蟬鳴散髪卧其下誰知孤隠情吟<lb/>
時白<hi>集作碧</hi>雲合酌罷<hi>集作釣處</hi>𤣥潭清瓊樹方杳靄鳳兮保<lb/>
其貞<lb/>
<pb n="KR4h0022_WYG_287-4a"/>
　　　緱氏尉沈興宗置酒南溪留贈<lb/>
　　　　　　　　　　　　　　　前　人<lb/>
林色與溪古深篁引幽翠山樽在漁舟棹月清已醉始<lb/>
窮清源口壑絶人境異春泉滴空崖萌草坼隂地乆之<lb/>
風榛<hi>疑</hi>寂逺聞樵聲至海鴈時獨飛永然滄洲意古時<lb/>
青𡨕客滅跡淪一尉吾子躊躇心豈其紛埃事緱岑信<lb/>
所尅濟北余乃遂齊物可任今息肩理猶未巻舒形性<lb/>
表脫畧賢哲議仲月期角巾飯僧嵩陽寺<lb/>
<pb n="KR4h0022_WYG_287-4b"/>
　　　留别鄭三韋九兼洛下諸公　高　適<lb/>
憶昨相逄論乆要顧公哂我輕高調羇旅須同白社遊<lb/>
詩書已得<hi>詩選作比作</hi>青雲料蹇歩蹉跎竟不成年過四十<lb/>
尚躬耕長歌達士<hi>集作者</hi>杯中物大<hi>詩選作冷</hi>笑前人身後名<lb/>
幸逄明盛多招隠高山大澤徴求盡此時也<hi>集作茍</hi>得辭<lb/>
漁樵青袍裹身荷聖朝犂牛<hi>詩選作牛犂</hi>釣竿不復見縣人<lb/>
邑吏來相邀逺路鳴蟬秋興發華堂美酒離憂銷不知<lb/>
何日更携手應念兹辰去去遥<hi>詩選作去折腰集作尚折腰</hi>
<pb n="KR4h0022_WYG_287-5a"/>
　　　平䑓夜遇李景參有别<hi>己見二百十八巻</hi>
　　　　　　　　　　　　　　　前　人<lb/>
　　　赴新安别梁侍御　　　　　劉長卿<lb/>
新安君莫問此路水雲深江海無行迹孤舟何處尋青<lb/>
山空向淚白日豈知心縱有餘生在終傷老疾侵<lb/>
　　　案覆後赴睦州贈苖侍御　　前　人<lb/>
地逺心難達天高謗易成羊腸留覆轍虎口脫餘生直<lb/>
氏偷金枉于家決獄明一言知已重片義殺身輕日下<lb/>
<pb n="KR4h0022_WYG_287-5b"/>
人誰憶天涯客獨行年光銷蹇歩秋氣入衰情建徳知<lb/>
何在長江問去程孤舟百口淚萬里一猿聲落日看鄉<lb/>
路空山向郡城豈令寃氣積千古在長平<lb/>
　　　赴宣州使院夜宴寂上人房留辭前蘇州韋使<lb/>
　　　　君　　　　　　　　　　前　人<lb/>
白雲乖始願滄海有㣲波戀舊常趨府臨危欲負戈春<lb/>
歸花殿暗寒傍竹房多可耐機心息其如羽檄何<lb/>
　　　湖南使還留辭辛大夫　　　前　人<lb/>
<pb n="KR4h0022_WYG_287-6a"/>
王師勞近甸兵食仰諸侯天子無南顧元勲在上㳺大<lb/>
才生間氣盛業拯横流風景隨揺筆山川入運籌羽觴<lb/>
交餞席旄節對歸舟鸎識春深恨猿知日去愁别離花<lb/>
寂寂南北水悠悠唯有家將國終身共所憂<lb/>
　　　江州留别薛六桞八二員外　前　人<lb/>
江海逄君少東南别處長獨行風嫋嫋相去水茫茫白<lb/>
首辭同舍青山背故鄉離心與潮信毎日到潯陽<lb/>
　　　曲阿對月别岑况徐說　　　前　人<lb/>
<pb n="KR4h0022_WYG_287-6b"/>
金陵巳蕪没函谷復烟塵猶見南朝月還隨上國人白<lb/>
雲心自逺滄海意相親何事湏成别汀洲欲暮春<lb/>
　　　長沙桓王墓下别李紓張南史<lb/>
　　　　　　　　　　　　　　　前　人<lb/>
長沙千載後春草獨萋萋流水朝空<hi>集作將</hi>暮行人東復<lb/>
西碑苔幾字滅山木萬株齊惟有年芳在<hi>集作佇立傷今古</hi>相<lb/>
看惜解擕<lb/>
　　此詩三百六巻重出今已削去<lb/>
<pb n="KR4h0022_WYG_287-7a"/>
　　　雨中過員稷巴陵山居贈别　前　人<lb/>
憐君洞庭上白髪向人垂積雨悲幽獨長江對别離牛<lb/>
羊歸故道猿鳥聚寒枝明發遥相望雲山不可知<lb/>
　　　别陳留諸公　　　　　　　前　人<lb/>
戀此東道主能令西上遲徘徊暮郊别惆悵秋風時上<lb/>
國邈千里夷門難再期行人望落日歸馬嘶空陂不愧<lb/>
寳刀贈唯懐瓊樹枝音塵儻未接夣寐徒相思<lb/>
　　　留别嚴士元<hi>見二百七十巻</hi>　　　　前　人<lb/>
<pb n="KR4h0022_WYG_287-7b"/>
　　　赴南邑<hi>集作中</hi>留題别褚七少府湖上亭<hi>見三百十五巻</hi>
　　　　　　　　　　　　　　　前　人<lb/>
　　　潁川留别司倉李萬　　　　前　人<lb/>
故人早負干將器誰言未展平生意想君疇昔高歩時<lb/>
豈<hi>集作肯</hi>料如今折腰事且知投刃皆若虗日揮案牘常<lb/>
有餘槐暗公門趨小吏荷香陂水膾鱸魚客裏相逄欵<lb/>
話<hi>一作語</hi>深如何岐路剰沾襟白雲西上催歸念潁水東<lb/>
流是别心落日征驂隨去塵含情揮手背城闉已恨良<lb/>
<pb n="KR4h0022_WYG_287-8a"/>
時空此别不堪秋草傷<hi>集作更</hi>愁人<lb/>
　　　昔昔鹽　　　　　　　　　薛道衡<lb/>
垂桞覆金堤蘼蕪葉復<hi>一作正</hi>齊水溢芙蓉沼花飛桃李<lb/>
蹊採桑秦氏女織錦竇家妻關山别宕子風月守空閨<lb/>
恒歛千金笑長垂䨇<hi>一作白</hi>玉啼盤龍隨鏡隠彩<hi>一作舞</hi>鳯<lb/>
逐幃<hi>一作雲</hi>低飛<hi>一作/驚</hi>魂同夜<hi>一作野</hi>鵲倦寝憶晨雞暗牖<lb/>
懸蛛網空梁落燕泥前年過代北今歲徃遼西一去無<lb/>
消息<hi>一作還意</hi>那能惜馬蹄<lb/>
<pb n="KR4h0022_WYG_287-8b"/>
　　右此篇文苑英華題作劉長卿别宕子怨長卿集<lb/>
　　𥘉無此篇而郭茂倩樂府及洪邁容齋續筆並以<lb/>
　　為薛道衡昔昔鹽按通鑑隋煬帝誅道衡曰更能<lb/>
　　作空梁落燕泥否英華殆因韋榖編唐才調集作<lb/>
　　劉長卿詩而誤也其間八字異同已注一作邁又<lb/>
　　云𤣥恠録載籧篨三娘工唱阿鵲鹽又有突厥鹽<lb/>
　　黄帝鹽白鴿鹽神雀鹽踈勒鹽滿座鹽歸國鹽唐<lb/>
　　詩媚頼呉娘唱是鹽更奏新聲刮骨鹽然則歌詩<lb/>
<pb n="KR4h0022_WYG_287-9a"/>
　　謂之鹽者如行吟曲引之類今南嶽朝獻神樂曲<lb/>
　　有皇帝鹽而俗傳以為皇帝炎長沙志從而書之<lb/>
　　葢不可考也然邁既謂才調集有趙嘏廣道衡燕<lb/>
　　泥一詩不應以趙為劉長卿云愚意此詩但當以<lb/>
　　綱目為證則其為薛道衡之作無疑矣<lb/>
　　　留别王盧二拾遺　　　　　李　頎<lb/>
此别不可道此心當報誰春風㶚水上飲馬桃花時誤<lb/>
作好文士只今遊宦遲留書下期<hi>疑</hi>客我故有山期<lb/>
<pb n="KR4h0022_WYG_287-9b"/>
　　　婺州留别鄧使君　　　　　包　何<lb/>
西掖馳名乆東陽出守時江山婺女分風月隠侯詩别<lb/>
恨䨇溪急留歡五馬遲廻舟映沙嶼未逺剰相思<lb/>
　　　常州韋郎中汎舟見餞　　　李嘉祐<lb/>
主人慿軾貴送客汎舟稀逼岸隨芳草回橈背落暉映<lb/>
花䨇節駐臨水伯勞飛醉與羣公狎春塘露冕歸<lb/>
　　　留别毗陵諸公　　　　　　前　人<lb/>
乆作涔<hi>一作崟</hi>陽令丹墀忽再還凄凉辭國澤離亂到鄉<lb/>
<pb n="KR4h0022_WYG_287-10a"/>
山北固潮聲滿南滁草色閒知心從此别相憶鬢毛斑<lb/>
　　　晩歸藍田酬中書常舍人贈别<lb/>
　　　　　　　　　　　　　　　錢　起<lb/>
卑栖却得性毎與白雲歸狥禄仍懐橘看山免采薇暮<lb/>
禽先去馬新月待開扉霄漢時回首知音青𤨏闈<lb/>
　　　鑾駕避狄歲寄别韓雲卿　　前　人<lb/>
白髪壮心死愁看國歩移關河惨無色親愛忽驚離影<lb/>
絶龍分劔聲哀鳥戀枝茫茫海雲外相憶不相知<lb/>
<pb n="KR4h0022_WYG_287-10b"/>
　　　留别鄭礒　　　　　　　　郎士元<lb/>
暮蟬不可聽落葉豈堪聞是日悲秋客那能此路分荒<lb/>
城背流水逺鴈入寒雲陶令東籬菊餘花可贈君<lb/>
　　　别房士清　　　　　　　　前　人<lb/>
世路還相見偏堪淚滿衣那能郢門别獨向鄴城歸平<lb/>
楚看蓬轉連山望鳥飛蒼蒼歲隂暮况復惜馳暉<lb/>
　　　咸陽西樓别竇審　　　　　前　人<lb/>
西樓迥起寒原上霽日遥分萬井間小苑城隅連渭水<lb/>
<pb n="KR4h0022_WYG_287-11a"/>
離宫曙色近京關亭臯寂寞傷孤客雲雪蕭條滿衆山<lb/>
時命如今猶未偶辭君擬欲拂衣還<lb/>
　　　潤州南郭郡留别　　　　　皇甫冉<lb/>
縈回楓葉岸留滯木蘭橈呉岫新經雨江天正落潮故<lb/>
人勞見愛行子自無聊君<hi>疑作若</hi>問前程事孤雲入剡遥<lb/>
　　　贈别崔十三長官　　　　　顧　况<lb/>
眞玉燒不熱寳劔拗不折欲别崔俠心崔俠心如鐡復<lb/>
知金剛鎻無有功不徹仍於直道中行事不詆訐崔俠<lb/>
<pb n="KR4h0022_WYG_287-11b"/>
兩兄弟垂範繼芳烈相識三十年致書字不滅我來宣<lb/>
城郡飲水仰清潔藹藹北阜松峩峩南山雪顧生歸山<lb/>
去知作㡬年别<lb/>
　　　别江南　　　　　　　　　前　人<lb/>
江城吹曉角愁殺逺行人漢将猶防虜呉官欲向秦布<lb/>
㠶輕白浪錦帶入紅塵將底求名宦平生但任眞<lb/>
　　　贈别安邑韓少府　　　　　耿　湋<lb/>
子眞能未徃<hi>集作自徃</hi>江海意何如門掩踈塵吏心閒說道<lb/>
<pb n="KR4h0022_WYG_287-12a"/>
<hi>集作閱道</hi>書故城<hi>集作古城</hi>寒欲雪逺客暮無車杳杳思前路誰<lb/>
堪千里餘<lb/>
　　　别解明府　　　　　　　　前　人<lb/>
閒人州縣厭賤士友朋譏朔雪逄𥘉下秦關獨暮霏<hi>集作</hi>
<hi>暮歸</hi>寒蕪上原淺殘燒過風㣲一路何相慰唯君能致歸<lb/>
<hi>集作政稀</hi>
　　　邠州留别　　　　　　　　前　人<lb/>
終歲山川路生涯竟㡬何艱難為客慣貧賤受恩多暮<lb/>
<pb n="KR4h0022_WYG_287-12b"/>
角飄長韻寒流起細波懸愁茂陵宅春色又相過<lb/>
　　　歸山與酒徒别　　　　　　李　端<lb/>
野客本無意此來非有求煩君徴藥送未遜<hi>集作未免</hi>憶山<lb/>
愁紅燭侵明月青娥促白頭童心乆已盡豈為豔歌留<lb/>
　　　春日書情贈别司空曙<hi>己見二百五十五巻</hi>
　　　　　　　　　　　　　　　盧　綸<lb/>
　　　落第後歸山下舊居留别劉起居昆季<lb/>
　　　　　　　　　　　　　　　前　人<lb/>
<pb n="KR4h0022_WYG_287-13a"/>
寂寞過朝昏沉憂豈易論有時空卜命無事可酬恩寄<lb/>
食依隣里成家望子孫風塵知世路衰賤到君門醉裏<lb/>
因多感愁中欲强言花林逄廢井戰地識荒園悵别臨<lb/>
清野悲春上古原鳥歸山外樹人過水邉村潘岳方稱<lb/>
老嵇康太厭喧誰堪將落羽回首仰飛翻<lb/>
　　　将赴京留别令公　　　　　前　人<lb/>
沙鶴驚野雨𥘉收<hi>集作驚鳴野雨收</hi>大河雲<hi>集作風</hi>物颯然秋力<lb/>
㣲恩重諒難報不是行人不解愁<lb/>
<pb n="KR4h0022_WYG_287-13b"/>
　　　留别鄒紹劉長卿　　　　　嚴　維<lb/>
中年從一尉自歎此身非道在<hi>集作薄</hi>甘㣲禄時難恥息<lb/>
機晨趨夲郡府晝掩故山扉待得<hi>集作見</hi>干戈畢何妨更<lb/>
採薇<lb/>
　　　留别道州李使君圻　　　　戴叔倫<lb/>
瀧路下丹徼郵童揮畫橈山回千騎隠雲<hi>詩選作雪</hi>斷兩鄉<lb/>
遥漁滬擁寒溜畬田落逺燒維舟更相憶惆悵坐空<hi>詩選</hi>
<hi>作通</hi>宵<lb/>
<pb n="KR4h0022_WYG_287-14a"/>
　　　將遊東都留别包諫議　　　前　人<lb/>
衰容慙墨綬素舸逐秋風雲雨恩難報江湖意已終縣<lb/>
當仙洞口路出故園東唯有新離恨長留夣寐中<lb/>
　　　㶚岸别友　　　　　　　　前　人<lb/>
車馬去遲遲離言未盡時看花一醉别㑹靣㡬年期樵<lb/>
路商山館漁洲楚帝祠南登回首處猶得望京師<lb/>
　　　江南别<hi>一作汝南逄</hi>董校書<hi>已見二百十八巻</hi>
　　　　　　　　　　　　　　　前　人<lb/>
<pb n="KR4h0022_WYG_287-14b"/>
　　　臨川從事還别崔法曹　　　前　人<lb/>
謬官辭獲免濫獄㑹平反逺與故人别龍鍾望所言隂<lb/>
天寒不雨古木夜多猿老病北歸去餘年學灌園<lb/>
　　　海上别薛舟　　　　　　　前　人<lb/>
行旅悲揺落風波厭别離客程秋草逺心事故人知暮<lb/>
鳥翻江岸征徒起路岐自應無定所還似欲相隨<lb/>
　　　婺州路别録事　　　　　　前　人<lb/>
府中相見少江上獨行遥㑹日起離恨新年别舊寮春<lb/>
<pb n="KR4h0022_WYG_287-15a"/>
雲猶伴雪寒渚未通潮回首羣山暝思君轉寂寥<lb/>
　　　酬别蔡十二見贈　　　　　權徳輿<lb/>
伊人茂天爵恬澹卧郊園傲世方隠几說經乆顓門浩<lb/>
歌曳柴車詎羡丹轂尊嚴霜被鶉衣不知狐白温游心<lb/>
羲文際愛我相討論潢河忽朝宗傳騎令載奔峥嶸歲<lb/>
隂晩愀愴離念繁别舘絲桐清寒郊烟雨昏中飲見逸<lb/>
氣縱談窮化元佇看分車起聖代待乞言<lb/>
　　　餘干贈别張二十二侍御　　前　人<lb/>
<pb n="KR4h0022_WYG_287-15b"/>
蕪城陌上春風别干越亭邉歲暮逄驅車又愴南北路<lb/>
返照寒江千萬峰<lb/>
　　　毗陵留别　　　　　　　　朱　放<lb/>
别離非一處此處最傷情白髪将春草相隨日日生<lb/>
　　　别李季蘭　　　　　　　　前　人<lb/>
古岸新花開一枝岸傍花下有分離莫将羅袖拂花落<lb/>
便是行人腸斷時<lb/>
　　　出三城留别幕中三判官　　劉　復<lb/>
<pb n="KR4h0022_WYG_287-16a"/>
翔禽記高柯倦客念主人恩義有所加四海同一身況<lb/>
皆曠代姿翰音及良辰陳規佐武略高枕㨿要津嘗<hi>疑作</hi>
<hi>常</hi>願投素誠今果得所申金罍列四座廣厦無炎氛留<lb/>
連徂暑中觀望歴數旬河山險以固士卒勇且仁餙裝<lb/>
告來歸相送越城闉愧無青玉案緘佩永不冺<lb/>
　　　楚州贈别周愿侍御　　　　陳　存<lb/>
漂泊楚水來捨舟坐高舘途窮在中路孤征慕前伴風<lb/>
雨一留宿關山去欲懶淮南木葉飛夜聞廣陵散<lb/>
<pb n="KR4h0022_WYG_287-16b"/>
　　　留别杜員外式方　　　　　鮑　溶<lb/>
東風吹旅懐鄉夣無夜無慙嘆<hi>集作見</hi>君子堂貧思上歸<lb/>
途海岳汎念深涓塵復何須婆娑不材木屈曲無弦弧<lb/>
惻惻奉離罇承歡獨向隅時當鳯來日孰用雞鳴夫回<lb/>
首九仙門皇家在玉壺慙非海人别淚下不成珠<lb/>
　<lb/>
　<lb/>
　文苑英華巻二百八十七<lb/>
</p>
<p>
</p>
  </div>
</body>
</text>
</TEI>
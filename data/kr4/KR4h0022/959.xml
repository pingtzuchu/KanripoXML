<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百六十</head>
    <p>
<pb n="KR4h0022_WYG_959-1a"/>
欽定四庫全書<lb/>
　文苑英華巻九百六十　　宋　李昉等　編<lb/>
　職官二十二<lb/>
　　髙贊府墓誌一首　　郭贊府墓誌一首<lb/>
　　盧贊府墓誌一首　　崔贊府遴墓誌一首<lb/>
　　盧贊府峴墓誌一首　權贊府達墓誌一首<lb/>
　　鄭主簿約墓誌一首　李主簿少安墓誌一首<lb/>
　　韓主簿慎墓誌一首　崔少府泳墓誌一首<lb/>
<pb n="KR4h0022_WYG_959-1b"/>
　　皇甫少府墓誌一首　獨孤少府正墓誌一首<lb/>
　　　宣義郎騎都尉行曹州離狐縣丞髙君墓誌銘<lb/>
　　　　　　　　　　　　　　　陳子昻<lb/>
君諱某字某其先渤海蓨人也因仕居洛陽<hi>集無此字</hi>今為<lb/>
陽翟人昔赭鞭乗運襲赤帝之宗蒼兕膺<hi>集作應</hi>期承太<lb/>
公之𦙍崇勲霸業光烈猶存曽祖某北齊太子中舍人<lb/>
贈冀州刺史青宫近侍光寵朝班皂盖追榮恩崇國禮<lb/>
祖欽仁隋左親衛大都督檢校祕書郎帯七尺劒始遊<lb/>
<pb n="KR4h0022_WYG_959-2a"/>
天子之階提<hi>集作持</hi>三寸筆終入芸香之閣父相唐江州<lb/>
潯陽令舒州懐寧令絃歌之化身不下堂神眀之威蝗<lb/>
猶避境君即懐寧府君之長子也黄河一直青松千<hi>集作</hi>
<hi>萬</hi>仭性惟仁孝行實温恭文義必以潤身名節由其徇<lb/>
物唐龍朔元年應<hi>集作有</hi>制舉忠鯁君對䇿及第試永州<lb/>
<hi>三字集作試守秦州非</hi>湘源縣尉位卑黄綬志在清規秩滿以常<lb/>
調補鳯州黄花縣丞梁竦長懐尚勞州縣桓譚不樂空<lb/>
負琴書又轉易州遂城縣丞以管輅之才從趙典之任<lb/>
<pb n="KR4h0022_WYG_959-2b"/>
古人斯在君子居之大周革命任曹州離狐縣丞而春<lb/>
秋已髙日月方出武盡美矣不侍<hi>集作得</hi>夷齊之臣文武<lb/>
郁乎自循<hi>集作邈</hi>夏商之道於是因階秩滿告老歸閒閉<lb/>
郊扉於南野習巖居於東澗詩書琴酒以觀先達之風<lb/>
山木丘園將為遺老之賞天授二年嵗在單閼七月二<lb/>
十二日考終厥命卒於陸渾縣眀髙之山莊時年七十<lb/>
有二嗚呼哀哉君雅尚清節素履元亨懐古人之逺圖<lb/>
慕先賢之遺烈以為桓魋石槨非合<hi>集作則</hi>於禮經墨翟<lb/>
<pb n="KR4h0022_WYG_959-3a"/>
桐槨實宜於聖典遺令薄𦵏務取隨時即以其年十月<lb/>
日𦵏於北邙山平樂之原禮也嗣子思恭孝思罔極喪<lb/>
制過哀思封樹而緬懐恐東西而不志白楸為槨爰遵<lb/>
古𦵏之儀丹漆題封即表永年之記銘曰<lb/>
泱泱大風其太公兮穆穆君子紹厥宗兮中鯁察㢘仕<lb/>
漢宫兮才位髙卑考永終兮哀哀孤子號蒼穹兮歸𦵏<lb/>
平陵松柏拱兮<hi>集作柏松桐兮</hi>
　　　咸陽縣丞郭君墓誌銘　　　常　衮<lb/>
<pb n="KR4h0022_WYG_959-3b"/>
公諱某字某昔蔡邕叙有道之碑已詳姓氏司徒以㢘<lb/>
直稱太守以仁眀著祭酒之籌畫黄門之才理克作於<lb/>
曾祖驃騎將軍光禄卿仁最祖汝州司馬茂禕父濟州<lb/>
刺史崇禮咸以文武孝謹傳於子孫公即濟州府君之<lb/>
長子也髙朗有識奉親孝事上敬睦於兄弟信於朋友<lb/>
好言王覇大略經術大義簡而無傲剛近於仁而能端<lb/>
本静末仗雅居正年十二有老成之量季父崇黙不以<lb/>
常児見遇謂必大吾門伏波之言不敢失墜仲容之器<lb/>
<pb n="KR4h0022_WYG_959-4a"/>
居然宏達尋以眀經擢第厯洺州平恩縣尉左金吾衛<lb/>
兵曹叅軍眀恕貞恪清㢘仁愛克施於政政有經矣故<lb/>
幕府三辟時稱得俊御史中丞李處古侍御史崔希逸<lb/>
節度使張嵩爰以將命之務諮焉公之佐㢘問也旌别<lb/>
淑慝樹立風聲進厥賢良不仁者逺率由簡易希下按<lb/>
章從容以和大變其俗公護戎事也善用文韜制其邉<lb/>
患本詩書之義府資徳刑之戰器軍吏緩帶兵車税鞅<lb/>
譚笑樽爼疆陲晏然凡所介貳皆有卓絶之稱毎歸功<lb/>
<pb n="KR4h0022_WYG_959-4b"/>
於上豈代師受名而士君子多所推重方將萬里横海<lb/>
一飛青雲三十有六年至於命夭開元十八年四月十<lb/>
八日寢疾終於長安第里命薄葬布車一乗而已不忘<lb/>
平生之儉以示後昆之訓惟公博識强辨尤好理論至<lb/>
於縉紳風教得失之間處正其義不以錙毫假物善與<lb/>
人交不改柯葉一時之俊千里應言分宅字孤謂之已<lb/>
任而特相友善者時則有若吕向梁渉庫狄履温終以<lb/>
偉才良器綢繆省闥每一拜命未嘗不相謂曰使君不<lb/>
<pb n="KR4h0022_WYG_959-5a"/>
殁吾輩豈先處顯地其精鑒雅望有如此者夫人安定<lb/>
梁氏執禮之坊有儀可則哀敬以事宗廟謙柔以和娣<lb/>
姒栢舟之誓年在㓜冲諸孤始孩一生所寄送往過禮<lb/>
撫存以慈魚菽之祭以彰勤儉爼豆之訓不墜文儒時<lb/>
人謂之大家國史編於烈女徽音淑行雅有餘芳開元<lb/>
十九年十二月二十四日終於雒陽私第𤣥寢異室三<lb/>
紀于兹壬寅嵗詔贈府君大理丞追封夫人安定郡太<lb/>
君徳盛流光禮徽優典永泰二年十一月日合祔於金<lb/>
<pb n="KR4h0022_WYG_959-5b"/>
城縣太平原禮也嗣子大理丞縱侍御史絳夙遭閔㓙<lb/>
不及詩禮之誨尚賴慈奬㓜彰令聞白簡持憲丹筆詳<lb/>
刑忠信孝友合於純性悲夫欲養而親不逮再仕而心<lb/>
不喜春秋窀穸痛結寒泉月日有時禮尊同穴蒸蒸之<lb/>
慕有感人倫以衮夙有通家之好俾叙先君之徳銘曰<lb/>
世載忠厚有倬其道尊顯府君光昭祖考逹識宏量汪<lb/>
汪浩浩五經紛綸精義入神勞我州縣汨我風塵不屑<lb/>
其志與時屈伸乃佐軍政戎荒底定乃登輶軒郡邑從<lb/>
<pb n="KR4h0022_WYG_959-6a"/>
令交則不黷久而益敬有才無年零落重泉遺孤改隧<lb/>
合祔終焉<lb/>
　　　舒州望江縣丞盧公墓誌銘　梁　肅<lb/>
范陽盧君諱某字某漢侍中尚書植之裔孫北齊民部<lb/>
侍郎范陽伯士嬰之元孫上蔡令彛倫之孫泌陽令某<lb/>
之季子其令徳甲<hi>集作官</hi>族上矣君孝發於内不懈於外<lb/>
禮極於上不遺乎<hi>集作其</hi>下得太和之正性藴眀哲之茂<lb/>
器學以聚之問以辨之百行行之一以貫之干禄代耕<lb/>
<pb n="KR4h0022_WYG_959-6b"/>
非近榮也安卑從政非離羣也弱冠舉孝㢘授舒州望<lb/>
江縣丞夫道徳繫乎已窮達繫乎時惟天生徳於君而<lb/>
止諸下位卑道消乎當世<hi>十字集作不畀之年不與之位</hi>噫造物者不<lb/>
其惑歟享年四十有四天寳元年月日終於慰氏私館<lb/>
是嵗權窆於潁川之許昌里大厯七年月日𦙍子太常<lb/>
寺恊律郎東美初奉嚴訓以公之喪後祔<hi>二字集作從</hi>先大<lb/>
夫於陽翟之某原禮也夫黙而成之存乎徳紀徳音者<lb/>
存乎詞銘曰<lb/>
<pb n="KR4h0022_WYG_959-7a"/>
顯允君子克廣徳心邈乎其髙淵乎其深雲藏乎山風<lb/>
隠於林時雨下降不聞其音性合元化形隨逝水天何<lb/>
言哉命也已矣山川有變兮<hi>集無兮字</hi>令聞不已<lb/>
　　　洪州建昌縣丞崔君墓誌銘　權徳輿<lb/>
君諱遴字某博陵安平人也六代祖北齊右僕射昻以<lb/>
文學正直周歴諸曹禮樂刑政所損益者十七八生隋<lb/>
水部司門二郎中洽有風儀器尚以世其家司門生皇<lb/>
掖縣令曇首掖縣生武邑令昭<hi>集作紹</hi>武邑生白水尉頂<lb/>
<pb n="KR4h0022_WYG_959-7b"/>
頂生汾西令贈定州刺史昇之自掖縣四世含徳不耀<lb/>
君即定州府君之長子故相國右庶子安平公其介弟<lb/>
也恬淡愿懿不遷於時仁於鄉黨友于兄弟大厯中御<lb/>
史大夫賛皇李公之宣風於呉也聞其賢起家表薦<hi>集無</hi>
<hi>此字</hi>為常州武進縣尉跡聞<hi>集作徇</hi>知已心不近名俛視官<lb/>
曹非其好也建中初嗣曹王分閫案部於九江之西乂<lb/>
以名聞轉洪州建昌縣丞君喟然曰莊生於陵子吾之<lb/>
師也惡用是哉終不屑就先是築室於昆陵䟽清流䕃<lb/>
<pb n="KR4h0022_WYG_959-8a"/>
碧蘚樹藝偃仰有終焉之志貞元十年正月日寢病<hi>集作</hi>
<hi>疾</hi>終於其家享年六十三夫人范陽盧氏華宗淑行動<lb/>
脩<hi>集作循</hi>禮法其孤景伯等年未及冠皆専經趣善藐然<lb/>
銜恤䕶奉輤車以眀年十月某日歸祔於河南東原之<lb/>
舊塋先逺故緩也季弟著作郎逑貞謀<hi>集作諒是</hi>遜弟稱於<lb/>
士林抱終鮮之痛主歸全之禮以徳輿詳其素履俾為<lb/>
墓銘銘曰<lb/>
公綽之道澹無欲兮結<hi>集作潔</hi>身用晦言可復兮視履考<lb/>
<pb n="KR4h0022_WYG_959-8b"/>
祥宜戬穀兮乃如之人胡不淑兮周原舊封森拱木兮<lb/>
於以寧神識陵谷兮<lb/>
　　　潤州丹陽縣丞盧君墓誌銘　前　人<lb/>
君諱峴字某范陽人自<hi>一有元字</hi>魏已降官婚人物為天下<lb/>
清甲大略書於國史詳言在乎家諜今所書三葉自曽<lb/>
王父衛州司馬府君諱宏夀初貞晦不仕公車徴拜生<lb/>
冀州信都主簿府君諱友裕友裕生揚州髙郵縣令府<lb/>
君諱相君即髙郵之第若干子奉前人之業講先師之<lb/>
<pb n="KR4h0022_WYG_959-9a"/>
訓以之克家以之從政直方謙厚卑不可踰筮仕三次<lb/>
不離州縣之職曰亳州蒙城縣主簿楚州寳應縣尉潤<lb/>
州丹陽縣丞寛敬蒞事不希名譽故每當㢘問薦延之<lb/>
目<hi>集作日</hi>使臣陟眀之舉皆遷延晦避時議多之清行懿<lb/>
名竟用不振以大厯九年七月日寢疾終於官舍享年<lb/>
五十五其婺隴西李氏柔順有婦行嗣子某等訣於蓍<lb/>
蔡衘恤襄事以闗河不靖未克歸祔遂以某月日權厝<lb/>
於縣之北原焉從宜也予僑居丹陽嘗與君游故粗書<lb/>
<pb n="KR4h0022_WYG_959-9b"/>
事實以備刻石銘曰<lb/>
生死沄沄如環斯循于嗟盧君於此歸根<lb/>
　　　再從叔京兆府咸陽縣丞府君墓誌銘<lb/>
　　　　　　　　　　　　　　　前　人<lb/>
府君諱達字某天水略陽人曽祖崇本皇朝散大夫滑<lb/>
州匡城縣令祖若納皇通議大夫桂歙梓三州刺史考<lb/>
僎皇深州安平縣令自十二代祖前秦安丘敬公至四<lb/>
代祖平凉公皆有勲力為通侯大吏自匡城至安平以<lb/>
<pb n="KR4h0022_WYG_959-10a"/>
文采政事為列城二千石家法休聲貽於後昆府君以<lb/>
士行吏理平端簡實大厯初調為家令寺主簿厯同州<lb/>
馮翊縣尉河南府登封主簿京兆府咸陽縣丞居之必<lb/>
聞考績得之必由綜覈中外之姻或據戚里都侈鄉未<lb/>
嘗巧從以去窮約且以枉道由徑食浮於人為誡大率<lb/>
毎十嵗徙一官故厯三紀而四受禄勤官肅事不誘於<lb/>
長上循理蹈和不懾<hi>集作攝</hi>於健羨其有常歟其難進歟<lb/>
貞元十九年嵗在癸未秋七月壬戌感風疾終於新昌<lb/>
<pb n="KR4h0022_WYG_959-10b"/>
里享年六十先是夫人南陽張氏眀茂有禮法亦天奪<lb/>
其夀府君周縗既除三月而鞠㓙及悲夫子塤等謀於<lb/>
族屬家老以眀年春二月已酉祔真宅於萬年縣龍首<lb/>
原謹書官次以納幽穸銘曰<lb/>
幽丘而下奕奕圭組宜昌鄜城仍<hi>集作乃</hi>代啓土平凉䇿<lb/>
勲梓州懿文家諜徳風儀刑薦紳時惟叔父祇服丕矩<lb/>
始仕宫卿乃從左輔周旋二畿坦坦安卑遵道而行不<lb/>
競于時修短奄忽兮嗚呼涕洟崇岡美檟兮永識于兹<lb/>
<pb n="KR4h0022_WYG_959-11a"/>
　　　河南府洛陽縣主簿鄭君墓誌銘<lb/>
　　　　　　　　　　　　　　　穆　員<lb/>
鄭君諱約字某元魏中書令周小司空金鄉文公穆之<lb/>
七代孫皇朝東都留守京兆河南尹福建觀察使御史<lb/>
大夫懿公叔則之冡子擢眀經調大原府叅軍厯興平<lb/>
尉洛陽主簿娶范陽盧氏生二男未齠二女未笄春秋<lb/>
四十六貞元十年四月八日卒於東都尊賢里第十有<lb/>
一月某日從先君子萬安山陽哀哉君事先大夫以聞<lb/>
<pb n="KR4h0022_WYG_959-11b"/>
禮為業奉繼太夫人以無違為志孝也地貴門髙盖羣<lb/>
從外姻歸之者如市身為冡嫡率以和氣煦其歡心行<lb/>
也不籍世資自求於古立也餘力學文㑹友藝也前者<lb/>
先大夫出入貴仕羽儀中朝君仲父季父皆以令名列<lb/>
於清貫赫奕髙眀之盛莫之與京既而季父陷於國讎<lb/>
先大夫薨於遐裔仲氏繼殁於位二夫人次夭於家君<lb/>
與諸父兄弟斬焉相從藐爾相弔曰昊天之不我䘏也<lb/>
逮三年矣奈何聲未絶口而君又往焉於戲積善餘慶<lb/>
<pb n="KR4h0022_WYG_959-12a"/>
之道信乎何其於始也信未及其終而欺繼之季弟納<lb/>
柔眀而文次迫當室孔懐加等之外似有怨且懼焉謂<lb/>
員先公下賔仲季之執䟽君景行俾勒泉扄銘曰<lb/>
人生盛衰如朝夕可歎繁華與凋落髙門冠盖昔如雲<lb/>
一旦弔賔何寂寞盛徳之後仁所歸嗟嗟之子何福違<lb/>
我從先君終此山讓厥嘉祥貽後昆<lb/>
　　　長安主簿李君墓誌銘　　　權徳輿<lb/>
君諱少安字公和隴西成紀人自元魏僕射文穆公冲<lb/>
<pb n="KR4h0022_WYG_959-12b"/>
而下為西州冠族或位不充者必以令徳聞曽祖仲進<lb/>
皇宣州司馬祖僑河南府澠池縣令父惜朝議大夫宗<lb/>
正丞贈濮州刺史君即濮州第三子敏信寛綽篤於行<lb/>
義方舉孝㢘偶為所親者遷<hi>遷字集作薦延</hi>授冀州阜城縣尉<lb/>
既非所好終不屑就王黔中礎之持節㢘問也表為推<lb/>
官轉支使厯左武衛士<hi>集作胄</hi>曹叅軍大理評事用誠直<lb/>
贊佐夷落之人宜之府除至京師轉三元<hi>集作原是</hi>縣尉筦<lb/>
中書甲庫考績四俱<hi>集作居</hi>上第遷長安主簿二陵復土<lb/>
<pb n="KR4h0022_WYG_959-13a"/>
之重比嵗㑹輦轂之下<hi>集作㑹同軌轂下</hi>儲峙<hi>二字集作所蒞儲峙</hi>無違<lb/>
典司廐置肅給安静尹守以為能方受<hi>集作授</hi>代而復表<lb/>
留一嵗御史府<hi>集作司字</hi>察視者數薦君自代君方勇於退<lb/>
故朝命未及焉元和三年三月乙酉感疾不起於長安<lb/>
興化里第享年五十君温仁孝友喻義循理恢恢然有<lb/>
君子之度齒位皆屈而知者歎焉夫人滎陽鄭氏太僕<lb/>
少卿叔規之女仁而不夀先是君元兄桞州刺史捐館<lb/>
舍請君襄事間闗勤逺間一嵗有㗳然之痛喪服甫除<lb/>
<pb n="KR4h0022_WYG_959-13b"/>
俄啓手足噫以積善之家而叢不淑如是糾纒之數其<lb/>
可問邪嗣子拭授等號奉輤車以夏五月景申祔於東<lb/>
都穎陽縣之某原禮也音徽未昧<hi>集作泳</hi>志義相倫情殷<lb/>
中外年同甲子濡涕操管銘於墓門銘曰<lb/>
族之盛兮才之令兮纔知命兮俄大病兮葬者藏兮頴<lb/>
之陽兮誌丘荒兮杳茫茫兮<lb/>
　　　温縣主簿韓君墓誌銘　　　桞宗元<lb/>
有唐故温縣主簿諱慎字某漢弓髙侯其先也從<hi>集作徙</hi>
<pb n="KR4h0022_WYG_959-14a"/>
於南陽傳世至今唐侍中璩<hi>集作瑗</hi>克用貞亮奮於國難<lb/>
侍中兄子郢州刺史諱某某先御史著作郎諱某某生<lb/>
尚書庫部郎中萬州刺史諱某嗣以文行大其家業君<lb/>
萬州長子也叔父任為建陵挽郎累調授王府叅軍相<lb/>
州襄陽尉至於是邑貞元十六年又調於天官署河陽<lb/>
丞未拜十有一日暴疾卒於長安永崇里先人之廬又<lb/>
十有一日龜筴襲吉祔於咸陽洪瀆原先人之墓正<hi>集作</hi>
<hi>禮</hi>也先三日外姻家老謀為之志季弟秦<hi>集作泰</hi>哀不能<lb/>
<pb n="KR4h0022_WYG_959-14b"/>
文故託於友焉嗚呼生也以其弟之恭知君之為友没<lb/>
也以其弟之戚知君之為愛惟友愛出於孝移於忠施<lb/>
於人事無往不達故予<hi>集作余故</hi>得受其辭以書於石<hi>集作書於</hi>
<hi>石曰</hi>
友而愛愛而忠忠而孝宜之<hi>十一字集止作友而愛而忠而孝之</hi>貌稱其<lb/>
行行稱其詞賤受<hi>集作而</hi>不夀為善是悼祔於祖考初筮<lb/>
攸告季也之純寘哀無垠終窶且貧控於仁人備物稱<lb/>
家其儀式陳爰相其悲載刋<hi>集作刻</hi>兹珉<lb/>
<pb n="KR4h0022_WYG_959-15a"/>
　　　陸渾尉崔君墓誌銘　　　　穆　員<lb/>
崔君名泳字君易清河東武城人皇朝刑部尚書贈太<lb/>
傅忠公隠甫之孫河南少尹㣲<hi>唐世系表同一作徴非</hi>之子進士<lb/>
擢第調同州叅軍陸渾尉生四十有三年以貞元四年<lb/>
冬十月景子卒於洛陽毓徳里之第丁酉從先尚書少<lb/>
尹於此丘禮也崔族著眀洎忠公徳如其諡焯乎代之<lb/>
聞見其所憑者厚矣惟先王之樂實祖考之世及君子<lb/>
之所以為構為穫者加生知之力行之故其事親也以<lb/>
<pb n="KR4h0022_WYG_959-15b"/>
無間言無違志無失色無過行其執喪也視禮經有加<lb/>
等而惡用吾情之歎異夫古焉其蒞官也才無不器事<lb/>
至<hi>一作主</hi>以鋒致理者以備羣司陟眀者以充首賦其㑹<lb/>
友也以晏平仲久敬子路無宿諾植之為本而游夏之<lb/>
藝文嚮使錫厥永年被之貴仕俾自家刑國以及生人<lb/>
未始涯也嗚呼才長命短古有之矣君之所以墮諸公<lb/>
之淚使有餘恨者方兄弟燕言之次無分隂之疾如寐<lb/>
如息而不反焉夫人范陽盧氏令族美行宜<hi>一作而</hi>為君<lb/>
<pb n="KR4h0022_WYG_959-16a"/>
之伉儷四子男曰某女孟仲季未笄未弁初河南府君<lb/>
祥踰月夫人范陽縣君違養又祥踰月君繼夭君長兄<lb/>
河南府君司録叅君溉不勝其哀乃至謂其身之存不<lb/>
若君之没而無知也當無窮之若<hi>疑作苦</hi>如有知也先人<lb/>
在焉託我友生銘其𡑞埏詞曰<lb/>
有生有死彭殤同致徳義為宗崇髙匪貴雲收於山曷<lb/>
為時雨嗟我哲人脩邙之土<lb/>
　　　鄭州新鄭縣尉安定皇甫君墓誌銘<lb/>
<pb n="KR4h0022_WYG_959-16b"/>
　　　　　　　　　　　　　　　梁　肅<lb/>
君諱某字某皇朝監察御史某之曽孫贈兵部侍郎某<lb/>
之孫唐州長史某之第三子尚書左丞侁之愛弟厯葉<lb/>
聚祉左丞又嗣以淳徳義之門宜有仁人君生而冲茂<lb/>
聰悟孝敬弱冠以眀經登科始長安丞又轉新鄭尉性<lb/>
恬曠不甚以禄仕為意避亂至江南以墳籍自娛謂論<lb/>
語二十篇有夫子微言故嘗翫其章句以導情性非至<lb/>
徳要道未嘗經懐老氏不居其華孟軻言必仁義君子<lb/>
<pb n="KR4h0022_WYG_959-17a"/>
<hi>集作之</hi>志也晩節多病享年七十七以興元元年正月三<lb/>
日啓手足於嘉興縣私第夫人博陵崔氏生一子曰攸<lb/>
號慕哀敬禮無違者左丞嗣子兵部郎中政實營護喪<lb/>
事以前月三日權厝於某鄉原不克及葬難故也郎中<lb/>
於予有鄉黨之舊泣書美行見命誌之銘曰<lb/>
温良恭儉徳之柄兮居常待終天之命兮卜𦵏從權變<lb/>
之正兮<lb/>
　　　桓州真定縣尉獨孤君墓誌銘<lb/>
<pb n="KR4h0022_WYG_959-17b"/>
　　　　　　　　　　　　　　　前　人<lb/>
君諱正河南洛陽人皇朝光禄大夫河<hi>集作洛後亦云洛南之禰</hi>南<lb/>
公諱義順之元孫故殿中侍御史潁川郡長史贈祕書<lb/>
監府君<hi>集無此二字</hi>諱某之少子故常州刺史府君諱某之<lb/>
愛弟春秋四十六大厯十一年某月日卒於晉陵郡眀<lb/>
年某月日歸葬於洛陽南先塋元兄水部員外郎兼侍<lb/>
御史汜銜天倫之痛且懼陵谷之不可常也於是昭銘<lb/>
景行誌其墓曰君之先出自劉氏漢世祖之裔有進伯<lb/>
<pb n="KR4h0022_WYG_959-18a"/>
者北征以師敗績降匈奴因部易姓其後有永公羅辰<lb/>
臨川王永業魏齊二代開國承家臨川生開府儀同三<lb/>
司武安公子佳洛南之禰也厯代之崇業茂勲其餘祉<lb/>
於是有祕書之遺直常州之厚<hi>集作茂</hi>徳徳美休裕叢滋<lb/>
於君君温恭<hi>集作良</hi>淑和孝友慈仁居處進退非禮不動<lb/>
嘗謂學者義之府文者質之薄故娛心典墳簡棄詞藝<lb/>
又謂干禄者躁之㡬蔵宻者静之奥故反情樂道居易<lb/>
脩業少時解褐授真定尉非其所好棄官不之晩節尚<lb/>
<pb n="KR4h0022_WYG_959-18b"/>
黄老慕禪味槖籥心懐夣幻生死端居一室澹如也逮<lb/>
疾病<hi>集無病字</hi>或勸之藥君<hi>集作石</hi>曰命之不可奈何雖有藥<lb/>
石將焉所施言未絶口㗳焉順化未婚無子知者痛之<lb/>
嗚呼予嘗窺天人而考性命夭夀之數福極之源盖昏<lb/>
黙而不可究已以獨孤君藴純粹之質蹈淵騫之行而<lb/>
生不躋艾服慶不植後嗣彼造物者以三夀百福與<hi>闕</hi>
　　先是君李氏之姊捐館其眀年四月常州府君薨<lb/>
反葬之日三喪俱引故親舊惋痛為善者相弔水部之<lb/>
<pb n="KR4h0022_WYG_959-19a"/>
哀又其可既乎肅常辱常州之眷且與真定游文<hi>集無文字</hi>
故備其實録刋於貞石銘曰<lb/>
顯允君子徳心廣兮與道為徒以蒙養兮桑扈反真泊<lb/>
然往兮刻石九原畢天壤兮<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_959-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百六十<lb/>
</p>
<p>
</p>
  </div>
</body>
</text>
</TEI>
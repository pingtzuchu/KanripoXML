<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百八</head>
    <p>
<pb n="KR4h0022_WYG_907-1a"/>
欽定四庫全書<lb/>
　文苑英華巻九百八　　　宋　李昉等　編<lb/>
　軄官十六<hi>諸將軍五</hi>
　　右武衛將軍栁嘉泰碑一首<lb/>
　　左武衛將軍白道生碑一首<lb/>
　　雲麾將軍郭千里碑一首<lb/>
　　雲麾將軍李楷洛碑一首<lb/>
　　　右武衛將軍栁公神道碑　郭　訥<lb/>
<pb n="KR4h0022_WYG_907-1b"/>
公諱嘉泰字元亨其先魯展氏自司空無駭至于展禽<lb/>
食邑柳下遂因采錫姓魯為楚㓕遷於晉之解縣今為<lb/>
河東解人也洎衞之莊漢之祉褒之講論六義琮之黄<lb/>
金一笥赫弈勲業代有其人夫乾之垂象也上將躔於<lb/>
五緯坤之導河也中條控於一曲以毓粹應徳岳以䧏<lb/>
神生賢賢可以為王爪牙徳可以為國禦侮孰任其所<lb/>
事則公庶幾焉曽祖則隋左衞騎曹叅軍皇贈蒲州長<lb/>
史堙厄卑位有才無時李葉蕩而困於先號聖人作而<lb/>
<pb n="KR4h0022_WYG_907-2a"/>
光於後命祖奭皇中書令河東公厚徳載庻物直心尹<lb/>
天下齊七政於璣衡致一人於仁壽雖子孺之周宻方<lb/>
進之通眀不是過也父爽皇贈朝散大夫鄜州司空遜<lb/>
而守忠敏以承徳故有臺之樂未寵於皇庭而斯皇之<lb/>
榮遂餙於泉壤三代繼業盛達公承累行之慶靈稟中<lb/>
和之粹氣粤自覊貫迨乎成人矗其堤防森是矛㦸直<lb/>
節以成果勇温徳而著令儀其行已也㳟其親師也謹<lb/>
其從政也恪其取友也義奉長者之深<hi>闕</hi>不越中庸讀<lb/>
<pb n="KR4h0022_WYG_907-2b"/>
夫子之㣲言取其大畧公㓜丁太夫人艱襁褓之内若<lb/>
有所失景雲元年先帝在藩以公女兄為妃則申王之<lb/>
舅以外戚解褐授左金吾衞中侯則知傅昭儀之淑徳<lb/>
載誕㳟王李夫人之麗容是榮恊律公循道執一體正<lb/>
無貳不以怙寵而倨貴不以茍榮而屑禮無何丁鄜州<lb/>
府君艱一粥之食杖而能起無時之號泣以繼血先帝<lb/>
龍飛公猶在疾制令起復疑為左領軍衞左郎將賜緋<lb/>
魚袋腰絰外除心䘮内毁朝廷韙之開元二年申王以<lb/>
<pb n="KR4h0022_WYG_907-3a"/>
伯舅重奏公為本府左帳内典軍九年又遷右衞率前<lb/>
郎將十年又轉剡王府諮議十三年加游騎將軍守左<lb/>
衞中郎十八年定逺將軍守左清道率或叅桂巖之文<lb/>
雅或握蘭騎之兵權肅宫道則荀埋<hi>疑</hi>之清和翊周廬<lb/>
則衞綰之醇謹二十七年又加眀威將軍守右武衞將<lb/>
軍上柱國賜紫金魚袋任同許褚職惟萬嵗戎旅孔循<lb/>
禁衞斯整煥彼章綬崇其寵榮故一心事君凡遷徙官<lb/>
位不矯訐以沽譽不介獨以轢羣所蒞必聞所適必當<lb/>
<pb n="KR4h0022_WYG_907-3b"/>
來有其惠去有其恩無潘岳之一除免子文之三黜縉<lb/>
紳之士以為羙談以其年七月遇疾彌留有加無間御<lb/>
醫驛路中使在門猶能正不溷邪故巫覡莫進殁必合<lb/>
度故手足全歸以八月四日終於長安開化里之私第<lb/>
春秋六十有一遺誡薄塟眀主驚悼乆之詔使就第贈<lb/>
物三百段粟百石塟者量借手力縵幕威儀簫皷餙終<lb/>
之典斯為盛矣以十二月二日歸窆於萬洪固之原禮<lb/>
也羽儀道路觀霍塟之紛紛龍虎㒺原見勝城之欝欝<lb/>
<pb n="KR4h0022_WYG_907-4a"/>
公萬頃旁注千尋直上碩量瑰材敏識丼節家人莫見<lb/>
其喜愠時輩但美其風流其存也子罕之不貪其殁也<lb/>
國僑之遺愛故欒棘斬焉謂之善居也金革不避謂之<lb/>
從權也貴而不滿謂之鳴謙也仕而守節謂之公器也<lb/>
疾而得正謂之知禮也終而薄殮謂之達道也詩曰人<lb/>
之云亡邦國殄瘁其此之謂乎夫人王氏瑯琊郡君晝<lb/>
哭之外庀喪字孤嗣子祐良等遑遑焉過禮之孝也哀<lb/>
㢤碑篆盡假於余柔翰徒施實慙於墨妙貞石既刻有<lb/>
<pb n="KR4h0022_WYG_907-4b"/>
愧於色絲其詞曰<lb/>
將軍本胄出自周後羽父諸族展禽食柳自兹保姓才<lb/>
與時偶渉河居東賢哲代有鼎氣潜毓河精隂受䧏生<lb/>
將軍百夫之首眀鑑思瑩洪鍾待扣三紀典兵一心事<lb/>
后賢妃之季名王之舅梁苑寵崇漢家恩厚朱軒繡軸<lb/>
金印紫綬渥洼籋雲清平衝斗位纔上將年未中壽遇<lb/>
疾徹懸全歸啓手杜陵東栢秦原栢阜旌轉城隅烟凝<lb/>
谷口屬屬孤𦙍哀哀孀婦松檟淺深岡巒左右通溝刻<lb/>
<pb n="KR4h0022_WYG_907-5a"/>
石天長地乆嗚呼將軍殁而不朽<lb/>
　　　左武衛將軍白公神道碑　　于　益<lb/>
淳維之地上載斗極其氣勁悍其人驍雄間生將才恢<lb/>
我王畧其革去故俗鼎從新風建功惟忠戡難以武常<lb/>
袵戈革每襟邊陲服士連華重代襲祉啓迪後嗣光照<lb/>
前人可得而言也公諱道生其先呼韓之宗谷蠡之𦙍<lb/>
代居南部早入中原漢興論封特命弓髙之秩周臣赴<lb/>
㑹爰書潞子之班祖廣琛雲麾將軍左羽林大將軍心<lb/>
<pb n="KR4h0022_WYG_907-5b"/>
膂北軍爪牙中壘徼道以肅期門有嚴父崇禮忠武將<lb/>
軍左金吾衞翊府中郎將軄副緹騎名雄鶡冠驚於誰<lb/>
何勤以夙夜公誕自朔漠習于干戈太公之符如已神<lb/>
授孫子之要動皆暗合心傾奉國膽畧禦邊鎮在疆場<lb/>
統其蕃部尋為寧朔州刺史兼部落主恩附獷俗威除<lb/>
冦攘軍門罷扄虜騎逺遁開元中信安郡王禕以宗室<lb/>
之賢受登壇之寄每有討伐命公先鋒冦必能嘗險不<lb/>
避難馘黠虜之首繋林胡之俘仍授河湟大破戎醜數<lb/>
<pb n="KR4h0022_WYG_907-6a"/>
實過當議功居多一自捍邊三十餘載終于左衞大將<lb/>
軍春秋六十夫積善疇慶嗣續不忘辛氏繼封耿門多<lb/>
將求之於代公實有焉其子朔方先鋒使同節度副使<lb/>
開府儀同三司試太子詹事左武衞大將軍上柱國南<lb/>
陽郡王元光乃勇絶倫而忠能力九伐之際常為戰鋒<lb/>
勞旋䇿勲議績當最封開八國秩亞三司皇上寵乃茂<lb/>
功義崇追逺恩光照於幽穸厚澤䧏于豐泉贈公太子<lb/>
賔客夫人康氏為越國太夫人喪事官供有加常等以<lb/>
<pb n="KR4h0022_WYG_907-6b"/>
永泰元年三月二十四日遷窆於萬年縣鳯棲原禮也<lb/>
雙旐同引千車㑹送更刋貞石式建豐碑同武庫之間<lb/>
樵蘇永禁比祁連之象丘壠長存銘曰<lb/>
地在𤣥門代為良將名重關西氣雄塞上繼秉金鉞載<lb/>
居玉帳戰必為鋒居當保障粤有令子時髙茂勲援戈<lb/>
揮日杖劔决雲東平冦孽西掃妖氛志由忠立名以勇<lb/>
聞刻兹貞石以表孤墳<lb/>
　　　雲麾將軍郭公神道碑　　楊　炎<lb/>
<pb n="KR4h0022_WYG_907-7a"/>
山之西出將地之右主兵故前有辛李之雄後稱周郭<lb/>
之盛四族者貔武其人風雲其氣出入千載蕃落憂之<lb/>
皇唐一宇宙之初數邊蕃之罪太白上而天兵利隂精<lb/>
盛而神將出於是郭氏之室世並五侯丹華轂者三十<lb/>
人分采地者三千户劔騎鼎食氣盖關山開閤而珠履<lb/>
成行宴享而山𤣥滿座中興之俊鴻臚間出始以一劔<lb/>
而震清海<hi>一侮作漢</hi>年未三十名冠雲臺位為國之長城身<lb/>
主人之大命銘旂羽葆小韓侯之故事龍斾青社増召<lb/>
<pb n="KR4h0022_WYG_907-7b"/>
伯之舊封則祖宗之盛未始聞也鴻臚即世關隴不震<lb/>
天其永思戡定之代故盛業集于金吾金吾名千里即<lb/>
鴻臚之孫出於荆藍之中長於松栢之下虎頭駢脅曲<lb/>
踊雷聲猿臂過挾輈之材鷹揚表下韝之志始以將門<lb/>
子往還隴上開元中西討石國負羽先登特拜游擊將<lb/>
軍折衝都尉駕龍媒於殷路舞雙劔於前席二十六載<lb/>
詔公與中使劉𤣥復開葱嶺以功勝敵不能軍班師授<lb/>
左武衞將軍特賜衣甲一副超才也後五載有苑門之<lb/>
<pb n="KR4h0022_WYG_907-8a"/>
後走射鵰之羣拜左衞將軍嶺巖人陣既成列而破石<lb/>
城天險不待戰而䧏累遷左金吾衞大將軍驟兼玉門<lb/>
軍使未行而遇疾嗟呼病生刮骨志屈噉肝累喉白刄<lb/>
之中垂翅青雲之上以天寳十一載二月薨于武威之<lb/>
第春秋若干夫人𢎞農郡君楊氏綘郡長史之孫臨洮<lb/>
軍使雲之女河華茂氣齊姜盛族知<hi>疑作和</hi>于鳴鳯而外<lb/>
姻致駕宜爾幹母而君子好逑始於龍劔雙飛中而雲<lb/>
虹獨感春秋若干有子一人曰某果毅都尉山西將種<lb/>
<pb n="KR4h0022_WYG_907-8b"/>
塞下雄兒周郎之豪勇冠軍終子之精魂先返年二十<lb/>
一先公而夭郭氏本自周王之穆其在昔也漢有司徒<lb/>
司空魏有車騎驃騎或竹馬垂信或金玉<hi>疑作宂</hi>稱豪世<lb/>
后佐漢以補天賢王築舘而為道其在今也一門三㦸<lb/>
六乘七侯伊吾反昭於前鴻臚特坐於長河萬里敵國<lb/>
四方每賔祭往來蒐除大閱望帶裳者知宗廟之盛執<lb/>
金皷者成父子之軍世徳後來公其濟羙則勲配祀典<lb/>
中乏主祭之名哀及路人内無朝哭之位此窈窕之數<lb/>
<pb n="KR4h0022_WYG_907-9a"/>
孰可問哉猶子子鸞善達禮以繼門族樂主辨以濟險<lb/>
艱荀令君為不亡趙將軍其有子以十三載某月塟我<lb/>
公于武威東原非緩也實卜年龍蟠天井岡伏山形閟<lb/>
星象於𤣥宫起風烟於松闕將軍皷吹廻過細柳之營<lb/>
天子輅車出祖茂陵之道銘曰<lb/>
壯哉強魂凜然風雨一劔刳鯨空拳搏虎錫以翿皷觼<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鞗瑲騂騎佩組革彼莊姜䄖翟珩璜言念君子乃心<lb/>
無忘精返太白魂歸故郷雙墳巍然流水湯湯秦雲如<lb/>
<pb n="KR4h0022_WYG_907-9b"/>
牛磵石如羊二龍於此父子同岡<lb/>
　　　　雲麾將軍李府君神道碑　前　人<lb/>
斗極之下曰幽都其氣角立其風精悍常山之下曰涿<lb/>
野其鎮碣石其神蚩尤海岳廻抱府君出焉雲龍感召<lb/>
府君感焉惟天永保唐運故府君來朝克生保臣輔寧<lb/>
大業坐中台者二子銘鼎鼐者六朝當國宣九合之勲<lb/>
昇堂有八元之族府君諱楷洛先族漢校尉之裔也世<lb/>
居其<hi>疑</hi>北遂食堅昆之地實主崆峒之人大為王侯小<lb/>
<pb n="KR4h0022_WYG_907-10a"/>
為侯伯其精薄日月其動破山川厥後東遷復為鮮卑<lb/>
之右府君英眀淳渾神踴天飛威嚴生介胃之容魁岸<lb/>
本山河之狀雙舞長劔左盤琱戈虎嘯于窮溟雲從於<lb/>
大澤有沉謀以忠<hi>一作惠</hi>中國有長技以服諸戎天子聞<lb/>
而思之宻命竒士要之信誓君子曰井谷不可以遊龜<lb/>
龍儀垤不可以栽松栢淮隂去楚百里絶虞尚父從周<lb/>
樂生歸燕此必精合於王覇魄見於祥符宜乎萬方而<lb/>
趨一言而感矣是年冬府君與帳下騎士言曰吾乃祖<lb/>
<pb n="KR4h0022_WYG_907-10b"/>
本漢將辱於單于之庭而今千年大恥壯士當建功大<lb/>
國上駕真龍曷有遇風雨而泥蟠無卷舒以蜿變由是<lb/>
奮躍遼海飜飛上京其來也戎羯生憂其至也幽燕罷<lb/>
警上御前殿庭列千官鍾石畢陳君臣相賀始問其姓<lb/>
因賜以家族特拜玉鈐衞將軍先賜以大弓文馬又拜<lb/>
左奉宸内供奉升玉堂飱沆瀣矣帝曰余欲成幽都殪<lb/>
死市乃命府君為朔方討擊大總管於是雲麾鐵騎川<lb/>
動地踴左飲青海北登狼山帝曰余欲宅嵎夷破鴨綠<lb/>
<pb n="KR4h0022_WYG_907-11a"/>
擊靺鞨俘林胡乃命府君兼幽州經畧使於是間榆關<lb/>
横障塞三以竒伏五以勝歸帝曰余欲軍北方之野乃<lb/>
命府君為清軍於是敵也無氣𦦨之作士也無踴躍之<lb/>
勞帝曰欲䕶坰牧使於是慿列走隊法掩亭院神螭水<lb/>
瑞孔阜充碩帝曰余欲書日月之常教熊羆之旅咨爾<lb/>
職典彼朔方復命府君為節度副使於是鎮之以徳宣<lb/>
之以威師和年豐罔或不若帝曰余欲配鈎陳之位養<lb/>
死事之孤乃命府君為左羽林將軍於是蓬頭射聲上<lb/>
<pb n="KR4h0022_WYG_907-11b"/>
貫牛斗帝曰余欲屠石堡疇其代謀僉曰府君乃命佐<lb/>
中權發大號於是𤣥黄灑血玉石俱摧載<hi>闕</hi>中兩蕃不<lb/>
庭有詔府君尋盟舊國單車從漢二憾來同敵人變心<lb/>
懼我為患乗主客之勢合貔貅之兇甲興于門車結其<lb/>
外府君復為死地丼為國羞仰而騰駒若與神遇横跳<lb/>
出於虎口伏念歎於龍顔的盧之師惡可喻也吐蕃之<lb/>
冦河源衝下慿矣矢石交作府君以精騎一旅濟河之<lb/>
<hi>一作而</hi>南萬火燎乎他山三軍出其間道驚冦四潰重圍<lb/>
<pb n="KR4h0022_WYG_907-12a"/>
自解加竈之竒孰云多也初府君將赴征西謂所親曰<lb/>
余往必尅敵殆不能歸及班師獻捷殁於中路眀達人<lb/>
之委順君子之終鄧公之勇曷其智也至若秉季布之<lb/>
然諾法穰苴之政教動於軍誌舉合吏能竒謀絶於揣<lb/>
摩故事留於風俗神對厯象精<hi>缺</hi>晦眀勤道不形進而<lb/>
人莫見也為政以徳寵而乆彌尊也始自天后之末至<lb/>
於聖皇之朝前後録功凡二十四命食邑二千七百户<lb/>
封薊郡開國公又加雲麾將軍叅定國者兩軍拖侯服<lb/>
<pb n="KR4h0022_WYG_907-12b"/>
者四紀㑹兵車者百勝出帳下者千人國有事未嘗不<lb/>
動勞無私可謂知禮故得大命三錫重侯累封輅車山<lb/>
𤣥藏于大室壯圖未極沉疾生勞臨合浦之秋伏波將<lb/>
老望河源之道征虜不歸某年某月日薨于靈州懐定<lb/>
縣之師次享年六十有七追贈營州都督賻物三百疋<lb/>
米粟三百石以眀年某月日詔塟于富平縣檀山原禮<lb/>
也夫人某郡都鴻臚卿某之女異氣祥合髙門欝興卜<lb/>
隣也鍾鼎再懸受祿也䕫龍在席元子太尉臨淮郡王<lb/>
<pb n="KR4h0022_WYG_907-13a"/>
兼侍中光弼河圖鈎合上感神精磅礡于隂陽之和同<lb/>
符於元命之紀次子將作監光彦氣含精勁仁服孝慈<lb/>
列侯于千石之家從事于四方之志少子太保光進命<lb/>
匹忠義縱横知名天之辰象物之粹靈乾元中大尉以<lb/>
東諸侯三㑹于河再以駀髳濟于淮海天子羙齊桓之<lb/>
志系凡蔣之盟以府君炳徳丕赫積流仁慶追考功績<lb/>
發于簡書謚曰忠累有褒贈號韓國夫人於是建廟堂<lb/>
命宗祝室有山龍之服饗有金石之和昭宣令圖煥然<lb/>
<pb n="KR4h0022_WYG_907-13b"/>
銘篆以炎掌史之官也奉命為詞徘徊大名頌耿弇有<lb/>
終有慶慷慨觀徳羙張仲為子為臣銘曰茫茫上天下<lb/>
䧏狼星崆峒之野焜燿其形於赫巨唐風雨是經矧伊<lb/>
本邦曷不來庭煌煌府君為國之翰從順干戎威讐勦<lb/>
亂隂剛萃靈㝅碣精悍志不可翫綿綿塞草天地<hi>疑</hi>之<lb/>
下北拒狼山野無敵馬殊勲大績玉劔𤣥社天空武庫<lb/>
海折崑崙在昔遺慶魯之臧孫曰聖在天勤于至道既<lb/>
命太尉亦崇太保一門四龍三作元老赫赫元老氣合<lb/>
<pb n="KR4h0022_WYG_907-14a"/>
清貞白髮垂冕髙堂有親帝命韓國祚于夫人亦詔薊<lb/>
邱下寵眀神左鑿貞石垂于將來矧我洪勛上懸雲臺<lb/>
彼邱之頺此澤之堆悠悠令息萬古不回<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_907-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷九百八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百四十九</head>
    <p>
<pb n="KR4h0022_WYG_449-1a"/>
欽定四庫全書<lb/>
　文苑英華巻四百四十九　宋　李昉等　編<lb/>
　制書二<lb/>
　　命相二<lb/>
　　　權徳輿拜相制　　　　　玉堂遺範<lb/>
門下夫宰相之任上以代天工輔佐之宜下以立人極<lb/>
燮調之理<hi>詔令無此四字</hi>爰得忠正方膺股肱正議大夫守太<lb/>
常卿上柱國襄武縣開國侯賜紫金魚袋權徳輿器度<lb/>
<pb n="KR4h0022_WYG_449-1b"/>
端實智識通敏學成師法文為國華素履常踐於貞方<lb/>
黄中允合於易簡自出入清列茂著嘉聲名利無屑於<lb/>
中懐風雨不移<hi>詔令作易</hi>其常性驥騄之質常識於逺途鸞<lb/>
鳳之姿宜巢於阿閣期于致理推之至公寵以春卿掌<lb/>
我樞務輔天地之徳俾化及平明導隂陽之和使物靡<lb/>
疵癘予違汝弼言無面從君可臣否事己心同<hi>詔令作許</hi>用<lb/>
佇𢎞美式副虚懐可守禮部尚書同中書門下平章事<lb/>
散官勲封賜如故<hi>元和五年九月</hi>
<pb n="KR4h0022_WYG_449-2a"/>
　　　武元衡冄入相制<lb/>
門下邦國興理将相是資選衆而舉思賢俾乂故有台<lb/>
臣外撫宣力已靖於四方衮職迭居懋功復凝於庻職<lb/>
允兹崇踐爰屬上才前劒南西川節度副大使知節度<lb/>
事管内度支營田觀察處置統押近界諸藩及西山八<lb/>
國雲南安撫等使銀青光禄大夫檢校吏部尚書兼門<lb/>
下侍郎同中書門下平章事成都尹上柱國臨淮郡開<lb/>
國公食邑二千戶武元衡粹厚端莊簡易常壹有誠明<lb/>
<pb n="KR4h0022_WYG_449-2b"/>
之道以致用有宏茂之略以佐時貞方自得於性術操<lb/>
尚不愆於風雨加以懿文合雅聚學承師通禮樂刑政<lb/>
之源逹古今治變之要歴登華貫休聞穆然洎處鈞衡<lb/>
中立不倚致君思堯舜之盛修職以邴魏為宗益部大<lb/>
藩比仗兼濟而能布宣威惠撫蒞蠻髦縣道輯寧疲黎<lb/>
安息推心而下皆率附正已而人自嚮方臨之累年理<lb/>
有殊<hi>詔令作異</hi>等朕以出納王命緝熈帝圖緫庻官之職業<lb/>
為百度之扄鍵惟此重任屬于黄扉分憂遂輟於殿邦<lb/>
<pb n="KR4h0022_WYG_449-3a"/>
具瞻再歸於碩望爾尚行之以中正煦之以和平毗于<lb/>
一人膏潤天下祗膺禮命無替徽猷可守門下侍郎同<lb/>
中書門下平章事兼崇𤣥舘大學士充太清宫使<hi>元和八年</hi>
<hi>三月</hi>
　　　令狐楚拜相制<lb/>
門下賛天工而成光濟叶帝力以致昇平非中和禀氣<lb/>
不能將燮調之道非誠明在躬何以膺弼亮之位况今<lb/>
積祅<hi>詔令作殄</hi>已弭而邉鄙猶虞大化方行而里閭未泰将<lb/>
<pb n="KR4h0022_WYG_449-3b"/>
欲舉百度甄群材外撫四夷内輯諸夏納之夀域被以<lb/>
仁風代予之勤其孰克任眷求斯得是用命之河陽三<lb/>
城懐州節度使朝議郎持節懐州諸軍事守懐州節度<lb/>
兼御史大夫賜紫金魚袋令狐楚根於粹厚著以端明<lb/>
表山立之莊容洞泉渟之精識文髙雄冨學茂該通自<lb/>
頃揮翰掖垣持囊禁署嘗延造膝屢竭沃心發言有<hi>詔令</hi>
<hi>作必</hi>誠臨事無惑藹是公望居然國楨及剖符近郊兼暢<lb/>
牧人之術仗節分閫尤深馭衆之方可謂器適中外效<lb/>
<pb n="KR4h0022_WYG_449-4a"/>
宣文武宜展舟檝之用式登鼎鉉之司管于中樞持我<lb/>
大柄於戯輔翼之任人臣極崇未至而衆馭有歸既處<lb/>
而其名罕副萬務攸託朕何賴焉爾其敬聽此言渝思<lb/>
其道行致君之志終始勿渝以報國為期夙夜益勵無<lb/>
俾厥后有慙知臣可朝議大夫守中書侍郎同中書門<lb/>
下平章事<hi>元和十四年七月</hi>
　　　李夷簡拜相制<lb/>
門下致理之道王者由其盡心弼成之功輔臣所以宣<lb/>
<pb n="KR4h0022_WYG_449-4b"/>
力皇極是建蒼生乃安敷求實難倚任斯重将付大政<lb/>
必惟僉諧正議大夫守御史大夫上柱國成紀縣開國<lb/>
侯食邑一千戶賜紫金魚袋李夷簡學<hi>詔令作才</hi>稱通明性<lb/>
本嚴重守以正直傳之文華羽儀朝端冠耀宗籍早司<lb/>
邦憲爰緫地征糾逖無聞於避强經費克均其定制中<lb/>
立不撓孤標出倫聳善激<hi>一作仰</hi>貪法行令肅自鎮漢上<lb/>
洎臨蜀州儉徳載彰清規一貫山岳比厚雷風有常勵<lb/>
貞峻以理心竭忠勞而奉上人望汲黯印歸趙堯俾之<lb/>
<pb n="KR4h0022_WYG_449-5a"/>
持綱萬目皆舉固可以綜參庻務允釐百工燮和隂陽<lb/>
宣發號令是用申命陟于台堦於戯說積爾躬夢恊朕<lb/>
志虚已将求其𢎞濟鯾言罔懼於怫違道必舉中位無<lb/>
苟曠膺此寵擢敬哉戒哉可守中書<hi>詔令作門下</hi>侍郎同中<lb/>
書門下平章事<hi>元和十三年三月</hi>
　　　夏侯孜拜相制<lb/>
門下篙檝克修航艦以之濟海羽翮可勵<hi>一作厲</hi>鵾鵬於<lb/>
是摩天朕恭已寰瀛勞誠夢獵将以篙檝賢輔羽翮寳<lb/>
<pb n="KR4h0022_WYG_449-5b"/>
臣以三代至理之英濟群生並洽之欲載仗舊徳期獲<lb/>
我心劒南西川節度副大使知節度使事管内度支營<lb/>
田觀察處置統押近界諸蠻及西川八國雲南安撫等<lb/>
使光禄大夫檢校尚書右僕射同中書門下平章事<hi>元和</hi>
<hi>十三年三月</hi>上柱國譙郡開國公食邑三千戶夏侯孜大昴<lb/>
分精維嵩挺秀擅四海之賢俊作中朝之表儀禮樂詩<lb/>
書資其懿範温恭孝愛輔以多才服道以致身含章而<lb/>
底力經國之用貫百川而不改其清應物之明體萬象<lb/>
<pb n="KR4h0022_WYG_449-6a"/>
而莫窮其照周踐華列多識舊章郎署諫垣休聲夙振<lb/>
東陽故絳恵愛洽聞洎甘棠政成㑹府徴命兼領臺轄<lb/>
之任冄居邦憲之尊正色無私當官必舉㧾征賦以贍<lb/>
國幹山澤而富人美利無加遺澤益覩積是朝著<hi>一作徳</hi>
昇於台司内竭謨明外𢎞體理馳咎䕫之極摯陋周漢<lb/>
之遐蹤克彰為輔之聲允叶有開之契屬者以西南重<lb/>
鎮邉徼多虞爰頼恵征以隆外閫福星時雨既恵巴庸<lb/>
景化元和須歸鼎鉉是用召於驛騎待<hi>一作代</hi>以天工重<lb/>
<pb n="KR4h0022_WYG_449-6b"/>
開集鳳之池冄仰問牛之化弼謨萬務師長庻僚亟付<lb/>
機衡俾康區夏於戯刀非礪不剖<hi>一作割</hi>魚非水不行為<lb/>
君誠難得中<hi>一作時</hi>甚易决疑定計吾以爾為神龜肥國<lb/>
救人吾以爾為上藥盡布四體懋堅一心勉哉勿疑對<lb/>
揚我休命可尚書左僕射同中書門下平章事散官勲<lb/>
封如故<hi>咸通三年七月</hi>　　一作皆唐大詔令<lb/>
　　　韋執誼入相制<lb/>
門下宰相之職寅亮緝熈導隂陽之和賛天地之化裁<lb/>
<pb n="KR4h0022_WYG_449-7a"/>
成百揆揔領庻官非道契時中識通理本則何以敷暢<lb/>
皇猷<hi>一作極</hi>阜安群庻<hi>一作黎</hi>朕以𦕈身嗣守丕業思立人<lb/>
紀以承鴻休<hi>一作天</hi>其代予言允屬良弼朝議郎守吏部<lb/>
郎中騎都尉賜緋魚袋韋執誼孝友忠肅自誠而明茂<lb/>
實本於宗師英華發於事業久參内署動冝静恵累踐<lb/>
中臺職修事舉克有令<hi>一作公</hi>望冠于群倫以予冲人恭<lb/>
黙思道是用命爾納誨弼違必能行四方之風成天下<lb/>
之務祗乃茂<hi>一作<graphic n="KR2136" url="https://raw.githubusercontent.com/kanripo/KR-Gaiji/master/images/KR2136.png" mimeType="image/png"/>乃</hi>職厥惟欽哉可守尚書左丞同中書<lb/>
<pb n="KR4h0022_WYG_449-7b"/>
門下平章事賜紫金魚袋<hi>永貞元年二月</hi>　一作皆唐大詔令<lb/>
　　　皇甫鎛加恩制<lb/>
門下選衆舉材俾參大政俟善績丕著嘉謨有成然後<lb/>
進序台階協宣徳務乃制輕重謂之盈虚以經用靡虧<lb/>
而成功克集黄扉之位式示疇勞具官皇甫鎛器識端<lb/>
方性尚孤直文發貞而詞去枝葉學為己而政資本根<lb/>
每脫落於浮榮能優游於劇任志圖經逺心惟狥公自<lb/>
貳中臺專㧾大計昇之相府兼賛鴻猷屬問罪二方徴<lb/>
<pb n="KR4h0022_WYG_449-8a"/>
師十萬千金難减於日費百役併萃於司存而供億罔<lb/>
差中外咸樂<hi>一作若</hi>泉貨無虞於竭涸干戈遂致於清寧<lb/>
允茲忠勤副我倚任是宜踐居左輔均賦中邦漸於雍<lb/>
熈期乃成績可守門下侍郎平章事依前判度支<lb/>
　　　皇甫鎛罷判度支制<lb/>
門下古者丞相府不接吏盖以任重體大地親禮崇苟<lb/>
非征討之時豈仗貨財之事爰俾出納歸諸有司用嚴<lb/>
台庭以輔吾道中大夫守門下侍郎同中書門下平章<lb/>
<pb n="KR4h0022_WYG_449-8b"/>
事判度支上柱國賜紫金魚袋皇甫鎛精明絶倫乾健<lb/>
不息藴是器業發為英華頃以守位聚人必資大計因<lb/>
其能事委以重權致用之機所以經天下之務重輕之<lb/>
法所以莞天下之財自淮右不䖍東平犯順兵車在野<lb/>
饋食連年而乃庖無折刄御有濡轡既授明命升之股<lb/>
肱軒裳所瞻崖峯<hi>詔令作岸</hi>益峻請謁自絶其風凛然况贍<lb/>
給之餘謀慮必至平二方之險阻慮載戢之干戈庸非<lb/>
坐籌佐朕而致今則百揆攸叙萬邦保和宜全相府之<lb/>
<pb n="KR4h0022_WYG_449-9a"/>
重勿領計司之劇撫夷夏調隂陽用安元元時乃之職<lb/>
可守門下侍郎依前同中書門下平章事<lb/>
　　　程异拜相制<lb/>
門下漢宣帝𢎞祖宗之業正刑徳之本簡求輔相以致<lb/>
中興朕祗荷丕圖思揚聖緒每懐舟檝以渉巨川俾人<lb/>
不迷用底于道今獲良弼式允僉諧朝散大夫守衛尉<lb/>
卿御史大夫充諸道鹽鐡轉運等使賜紫金魚袋程异<lb/>
厚徳外嚴沉機内朗抱精微以致逺本誠明以格物盡<lb/>
<pb n="KR4h0022_WYG_449-9b"/>
瘁亊國誠明在公常探化原雅髙學術揚歴斯久公望<lb/>
藹然自位列大寮揔諸劇務逹𣙜酤之利適財賦之方<lb/>
贍出納於邦家申績效於官業頃以淮夷未殄師旅在<lb/>
郊有漕輓之勞兼供億之費言念多事恐傷吾人而异<lb/>
法能變通道益明著言無伐善動必由𠂻藴夷難致君<lb/>
之心見懐道佐時之略况屬饋軍之事尚倚良能載閱<lb/>
前功宜當大用乃服休命俾參中樞爰表秩於冬官仍<lb/>
兼綜於舊職膺兹重任用表全材爾宜左右朕躬朝夕<lb/>
<pb n="KR4h0022_WYG_449-10a"/>
啟沃干戈未絶<hi>詔令作戢</hi>尤佇廟謀敬聽斯言副我明奨可<lb/>
守尚書工部侍郎同中書門下平章事依前充諸道鹽<lb/>
鐡轉運使<hi>元和十三年九月</hi>
　　　楊收加恩制<lb/>
門下古先聖哲之御天下也莫不勞於擇賢逸於任已<lb/>
<hi>一作恭己</hi>是以巖求匪易殷代稱宗畋獲甚難周王受命<hi>一作</hi>
<hi>膺</hi>肆朕在位天授<hi>一作材</hi>正人於言語侍從之間得亮采<lb/>
恵疇之俊固亦髙邁前烈垂休當朝敬遵用汝之文<hi>一作</hi>
<pb n="KR4h0022_WYG_449-10b"/>
<hi>言</hi>爰舉弼予之典雅符不讓㫁自無私翰林學士承㫖<lb/>
朝議大夫守尚書兵部侍郎知制誥柱國賜紫金魚袋<lb/>
楊收器茂渾金寳欽大玉瑩清冰於溽暑挺緑桂於嚴<lb/>
霜行過曽顔道兼夷恵詞<hi>一作文</hi>冠一時而若非游藝學<lb/>
該<hi>一作窮</hi>千古而似不能言自鴻飛名場鷺振班列憲署<lb/>
每聞其守法曲臺咸著於推公所蒞有聲歴試皆可才<lb/>
<hi>一作用</hi>彰簡要已洽譽於含香業擅精微遂騰輝於視草<lb/>
戒慎攸至初終莫<hi>一作不</hi>渝常懐造滕之中俾見沃心之<lb/>
<pb n="KR4h0022_WYG_449-11a"/>
㫖謝安體識王儉精<hi>一作才</hi>能動為僉論所諧居益<hi>一作溢</hi>
具瞻之望由是擢於禁苑升以台階求匡輔之勤用燮<lb/>
和之事<hi>一作俾申匡輔之勤用燮和之重</hi>爾其慕伊周之志𢎞臯益之<lb/>
謨九流既分百辟斯正嘉猷可舒於前席妙略尚在於<lb/>
止戈式序三才允歸一徳懋乃致主副予知臣無使載<lb/>
筆之褒獨稱於姚宋也可守本官同中書門下平章事<lb/>
散官勲賜如故主者施行<hi>咸通四年五月</hi>
　　　授李逢吉門下侍郎同平章事制<lb/>
<pb n="KR4h0022_WYG_449-11b"/>
　　　　　　　　　　　　　　　　同前<lb/>
門下朕聞天地洪鑪鼓之者槖籥帝王大業成之者股<lb/>
肱故堯舜垂衣禹湯恭已𢎞道任徳惟<hi>一作為</hi>予輔臣則<lb/>
八表清寕萬邦咸乂<hi>一作理</hi>故伊尹之舉臯陶之升庻績<lb/>
其凝不仁自逺正議大夫守兵部尚書輕車都尉賜紫<lb/>
金魚袋李逢吉大方比量中正持心貞玉無瑕精<hi>一作堅</hi>
金匪礪<hi>一作在礪</hi>峻節而髙山是仰推誠而止水可觀剛柔<lb/>
所持吐茹無易徃以青宫齒學導我典墳儀刑式孚蘭<lb/>
<pb n="KR4h0022_WYG_449-12a"/>
藿馨茂洎升台席翊奉先朝訏謨密聞獻替潜逹外順<lb/>
明徳中深至言温恭聿修終始一貫朕嗣守丕業思得<lb/>
賢良将俟和羮期於舊老易之襄漢居以南宫每詢嘉<lb/>
言啟沃惟允今授之相印委以樞衡代天之工爾在專<lb/>
任於戯發號施令選賢任<hi>一作與能</hi>能申於百辟之上行於<lb/>
四海之内朝無黨比人絶澆浮白黑燦然淄澠不溷使<lb/>
巖廊重位揚我清風𢎞宣大猷以暢王度可守門下同<lb/>
中書門下平章事散官勲如故主者施行<hi>長䖍二年六月</hi>
<pb n="KR4h0022_WYG_449-12b"/>
　　一作皆唐大詔令<lb/>
　　　除鄭朗工部尚書同平章事制<lb/>
門下雲因龍興龍非雲無以施膏澤臣由君用君非臣<lb/>
無以播皇猷信乎際㑹相湏以康天下永念<hi>詔令作言</hi>良弼<lb/>
常切寤思詳求國禎乃獲時傑通議大夫守御史大夫<lb/>
上柱國賜紫金魚袋鄭朗間代應期禀靈作瑞王室髦<lb/>
彦士林菁英温華凝珪玉之姿磊落負棟梁之任諫垣<lb/>
蘭省常推讜正之風㢘俗登壇克懋撫循之績洎領劇<lb/>
<pb n="KR4h0022_WYG_449-13a"/>
務益見盡忠杜邪徑而啟公途懲奸吏<hi>大制誥作利</hi>而絶私<lb/>
託饋軍無闕贍國有經委以憲綱尤彰直道是宜毗賛<lb/>
大業翊宣景化朕以區區齊晉取覇諸侯率由三賢叶<lb/>
心五臣同徳况今四海為宅百辟盈庭未能㓂靖塞陲<lb/>
人歸夀域豈無長䇿俾及升平惕然疚懐莫知攸措肆<lb/>
予命汝徃踐台階勉𢎞濟代之功罔致曠官之誚善調<lb/>
兵食以備我邉虞慎舉典章以貞我庻品敬戒于位惟<lb/>
其有終可工部尚書同中書門下平章事散官勲賜如<lb/>
<pb n="KR4h0022_WYG_449-13b"/>
故主者施行<hi>大中十年正月十二日丁巳</hi>
　　　韋貫之授中書侍郎平章事制<lb/>
門下地拱宸居任膺宰臣宣明大號佐佑丕圖失其道<lb/>
而庻事靡陳得其道而彛倫攸叙成我柱石在乎鈞衡<lb/>
况今戎役方殷廟謀為切利用既彰於歴試崇名冝允<lb/>
於僉諧右丞韋貫之代秉亷清天資貞白竒文包於五<lb/>
色茂徳體於千鈞含和抱公居易求己徊翔禮闥堅明<lb/>
以辨其妍媸綱轄仙臺宻靜克修其班制動有直氣居<lb/>
<pb n="KR4h0022_WYG_449-14a"/>
無流心洎權登衮職參事樞務平章庻事屢入三臺逺<lb/>
猷是經中立不倚𤣥成之慶靈斯集山甫之恭勤日聞<lb/>
俾重輝於相門爰正位於台座於戯宰相者實執人柄<lb/>
以為國楨化有未孚于休物有不遂其性俟爾髙議副<lb/>
予虚懐予欲恵于兆庻爾思均賦之宜庸觀在位式序<lb/>
品物咸亨鼔時風以淳厚吾人流王澤以光昭乃辟服<lb/>
我成命仰而行之可守中書侍郎平章事<lb/>
　　　擬門下侍郎平章事制<lb/>
<pb n="KR4h0022_WYG_449-14b"/>
門下天地至大任四時以成功元首雖尊託三台而佐<lb/>
理况外居黄閣入奏青蒲寅亮皇猷緝熈帝載以相予<lb/>
位以安兆人必有夢卜之期式重将明之職求其具位<lb/>
果獲良臣<lb/>
　　　擬中書侍郎平章事制<lb/>
門下四輔齊耀衆星拱於北辰百職分官萬物歸於西<lb/>
掖翺翔鳳閣泛泳龍池報我祖宗格於上帝今獲良弼<lb/>
天實賚予<lb/>
<pb n="KR4h0022_WYG_449-15a"/>
　　　授盧翰劉從一門下中書侍郎平章事制<lb/>
　　　　　　　　　　　　　　　陸　贄<lb/>
門下<hi>集作勅</hi>寅亮天工𢎞宣理本俾予從乂時乃輔臣扈<lb/>
蹕載馳以勞定國懋官遷列式是彛章銀青光禄大夫<lb/>
行尚書兵部侍郎同中書門下平章事范陽縣開國公<lb/>
盧翰嚴重不撓貞方自持養恬鎮俗<hi>集作浮</hi>居簡濟<hi>衆言</hi>思<lb/>
無隠亊必有恒守尚書刑部侍郎同中書門下平章事<lb/>
賜紫金魚袋劉從一質厚器深識精體逺<hi>集作雅</hi>冲用無<lb/>
<pb n="KR4h0022_WYG_449-15b"/>
竭真規不渝從容以和出納惟允自鸞<hi>一作鑾</hi>車載駕薄<lb/>
狩于梁執覊有從我之勤及霤勵匪躬之節交修不逮<lb/>
<hi>集作怠</hi>庻績其凝俾並命於掖<hi>集作禁</hi>垣仍參掌於樞務今<lb/>
百度伊始四維載張論駮是非不可以不審宣揚憲令<lb/>
不可以不明爾其欽承無墜我丕<hi>集作休</hi>命翰可守門下<lb/>
侍郎同中書門下平章事餘並如故<lb/>
　　　授劉滋崔造齊映平章事制<lb/>
門下朕嗣位君臨精求理道小大之務靡不經心日慎<lb/>
<pb n="KR4h0022_WYG_449-16a"/>
一日于今八載教化未洽蒸黎未康因之以甲兵繼之<lb/>
以災沴斯固鍳有所不至慮有所未周予衷<hi>集作心</hi>浩然<lb/>
若渉深水思所以匡我致理助我官人宣其澤而四方<lb/>
以寧執其要而百工式序允是大任其惟輔臣夣想勞<lb/>
懐敷求俊乂得兹良弼爰在周行權知吏部侍郎劉滋<lb/>
操履貞清介然自守居能慎獨動<hi>集作思</hi>不違仁析理究<lb/>
其精微勵學探於㫖趣<hi>集作其㫖奥</hi>守給事中賜緋魚袋齊<lb/>
映修已崔夣識通化源適時有成務之才事上懐匪躬<lb/>
<pb n="KR4h0022_WYG_449-16b"/>
之節藴蓄器業居為名臣中書舎人賜紫金魚袋齊映<lb/>
修已以立<hi>集作敬</hi>自明而誠體賢人可大之規用君子時<lb/>
行<hi>集作中</hi>之道虚受能擇清通不流惟滋之直方可以激<lb/>
風俗惟造之體度可以振條綱惟映之精深可以該物<lb/>
理我有大典爾其參之𢡟昭厥猷勿替休聞滋可守<hi>集作</hi>
<hi>左</hi>散騎常侍同平章事造映可各守本官同平章事造<lb/>
仍賜紫金魚袋其有散官勲封賜並如故<hi>貞元二年正月</hi>
　文苑英華巻四百四十九<lb/>
</p>
<p>
</p>
  </div>
</body>
</text>
</TEI>
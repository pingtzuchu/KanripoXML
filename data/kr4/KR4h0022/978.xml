<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百七十九</head>
    <p>
<pb n="KR4h0022_WYG_978-1a"/>
欽定四庫全書<lb/>
　文苑英華巻九百七十九　宋　李昉等　編<lb/>
　交舊二<lb/>
　　爲建安王祭苗君文一首<lb/>
　　祭黃州髙府君文一首　祭韋府君文一首<lb/>
　　祭率府孫録事文一首　祭孫府君文一首<lb/>
　　祭崔侍郎文一首<lb/>
　　為河内王祭陸兾州文一首<lb/>
<pb n="KR4h0022_WYG_978-1b"/>
　　為吏部侍郎祭故人文一首<lb/>
　　祭李侍郎文一首<lb/>
　　為王司馬祭甄都督文一首<lb/>
　　祭清河房公文一首<lb/>
　　　為建安王祭苗君文　　　　陳子昻<lb/>
維某年月日朔方道大總管建安郡王攸宜以酒饌之<lb/>
奠祭故壯武將軍左王齡衞中候左三軍營主苗君之<lb/>
靈君忠勇兼資戎麾夙濟烏丸作逆赤羽從軍方且任<lb/>
<pb n="KR4h0022_WYG_978-2a"/>
君先鋒仍馳後勁刈鮮卑之壘摧蹋頓之師執馘獻俘歸<lb/>
受國賞何圖大勲未立随命先凋永懐咨嗟情用兼慟<lb/>
故命酒奠告爾殤䰟君其有靈歆兹薄酹嗚呼哀哉尚<lb/>
饗<lb/>
　　　祭黃州髙府君文　　　　　　前　人<lb/>
維年月日朔孫女夫某等謹以清酌庶羞之奠敢昭告<lb/>
于故黃州高府君之靈惟府君含徳元亨保和光大才<lb/>
堪濟世而運属承平器允登台而命鍾流<hi>集作淪</hi>落有瑚<lb/>
<pb n="KR4h0022_WYG_978-2b"/>
璉之寳無廊廟之資豈圖大位不濟幽靈永昧尊儀潜<lb/>
翳三十餘年𤣥殯既開黄腸已古今青烏改卜丹旐來<lb/>
歸窀穸即期幽明永訣某奉事門䦨興言追慕實増感<lb/>
咽竊惟精意以享黍稷非馨敢陳薄酹以獻明靈嗚呼<lb/>
哀哉伏惟尚饗<lb/>
　　　祭韋府君文　　　　　　　　前　人<lb/>
維年月日左拾遺陳子昻謹以少牢清酌之奠致祭故<lb/>
人臨海韋<hi>一有府字</hi>君之靈惟君孝友自天忠義由已有經<lb/>
<pb n="KR4h0022_WYG_978-3a"/>
世之畧懐軌物之量甘心苦節風雨不改常欲窮則獨<lb/>
善其身達則兼濟天下感激遐詠邈然青雲何期良䇿<lb/>
未從大運奄忽嗚呼哀哉昔君夣奠之時值余寘在叢<lb/>
棘獄户咫尺邈若山河話言空存白馬不弔迨天網既<lb/>
開而宿草成列言笑無由夢寐不接永言感慟何時可<lb/>
㤀今旌旐言歸闗河方逺興言永訣今古長辭鄧攸無<lb/>
子天道何知洛陽舊陌拱木猶存京兆新阡孤松已植<lb/>
已矣韋生云何及矣大運之徃賢聖同塵嗚呼哀哉伏<lb/>
<pb n="KR4h0022_WYG_978-3b"/>
惟尚饗<lb/>
　　　祭率府孫録事文　　　　　前　人<lb/>
維年月日朔某等云云古人歎息者恨有志不遂如吾<lb/>
子良圖方逺<hi>集作興</hi>青雲自致何天道之微昧而仁徳之<lb/>
攸孤忽中年而顛沛從夭運而長徂惟君仁孝自天忠<lb/>
義由已誠不謝於昔人實有髙於烈士然而人知信而<lb/>
必果有不識於中庸君不慙而<hi>集作於</hi>貞純乃洗心於名<lb/>
理元常既没墨妙不傳君之逸翰曠代同仙<hi>蜀本作侣</hi>豈圖<lb/>
<pb n="KR4h0022_WYG_978-4a"/>
此妙未極中道而息懐衆寳而未攄永幽泉而掩魄嗚<lb/>
呼哀哉平生知已疇昔周旋我之于君交之百年相<lb/>
視而笑宛然昨日交臂而悲今焉已失人代如此天道<lb/>
固<hi>集作罔</hi>然所恨君者枉夭當年嗣子孤藐貧寠聨翩無<lb/>
父何恃有母惸焉嗚呼孫子山濤尚在嵇紹不孤君其<lb/>
知我無恨泉途嗚呼哀哉伏惟尚饗<lb/>
　　　祭孫府君文　　　　　　　前　人<lb/>
維年月日子昻謹以牲酒之奠致祭故延俊府折衝燕<lb/>
<pb n="KR4h0022_WYG_978-4b"/>
然<hi>集有平字</hi>孫府君之靈惟君少馳英武早効成功聲雄塞<lb/>
上名重闗中憺稜威於敵國存大節於家風既揮金而<lb/>
退老方餌玉<hi>集作藥</hi>於仙童何昊天之不弔随大化之云<lb/>
<hi>集作以長</hi>終白馬故人青烏送徃素車永訣黄壚誰賞醑<hi>集作</hi>
<hi>絮</hi>酒盈觴䰟兮尚饗<lb/>
　　　祭崔侍郎文　　　　　　　張　説<lb/>
維神龍三年月朔日兵部郎中員外曹良史等謹以清<lb/>
酌少牢之奠敬祭故侍郎崔公之靈位以行成名以才<lb/>
<pb n="KR4h0022_WYG_978-5a"/>
起天臨明代是生君子長㦸髙門層堂峻址孝友仁愛<lb/>
衣冠標軌清通正直省闥<hi>集作閣</hi>條理束帯立朝惟國之<lb/>
俊抑揚吐納金聲玉振器不滯方神無留韻厚奉外不<lb/>
為假坦率内不違真泛交而容博好施而能均欲人規<lb/>
已恕已及人故者不遺其故親者無失其親歴否㤗能<lb/>
全其節故令名不離其身方齊六相助明三辰何孤我<lb/>
徳何負兹神摶空隕羽中駕摧輪昔時寮列今為弔賔<lb/>
凡二三子夙承惠<hi>集作逰</hi>眷聨務七兵嵗陽三變分與時<lb/>
<pb n="KR4h0022_WYG_978-5b"/>
積事由更練謇謇公庭申申私宴慟音徽之永掩懐儀<lb/>
範之不見戢容止於綴足潜眉目於䝉面哀哉柰何零<lb/>
涕<hi>集作涕零</hi>如霰緬惟初疾以迄將亡意氣精爽乾乾自強<lb/>
顧瞻賔客勉勉矜莊几不側弁衾無觧裳話言静宻憂<lb/>
公不㤀猶㸔駿馬尚聴名倡靡神不禱靡藥不甞倐然<lb/>
信宿䰟歸渺茫歳初置酒春中酹觴何吉㐫之共域同<lb/>
歌哭於此堂自古及今人誰不没豈嘆生死所嗟倉卒<lb/>
脩途未半壯志先伐㷀子齔年遺孕<hi>集作𦙍</hi>數月在親親<lb/>
<pb n="KR4h0022_WYG_978-6a"/>
與懐舊孰不傷心而痛骨靈<hi>集作虚</hi>奠易収深悲難歇尚<lb/>
饗<lb/>
　　　為河内王祭陸冀州文　　　前　人<lb/>
維萬歳通天元年月朔日神兵道大總管河北道按撫<lb/>
使右金吾大將軍河内郡王以少牢之奠致祭故兾州<lb/>
刺史陸君之靈戎羯不道侵軼幽都兇渠電滅餘燎星<lb/>
鋪鳴弓抰<hi>集作怏</hi>栁飲馬長蘆攬集同惡難起無虞梟獍<lb/>
為依<hi>集作旅</hi>鯨鯤有族裳旗來兵剡弧<hi>集作荻</hi>弦木泮渙吞<lb/>
<pb n="KR4h0022_WYG_978-6b"/>
噬睢盱觸逐亂舞梯衡<hi>集作衡</hi>潜攻版築鑿齒爭厲熊蟠<lb/>
未熟踰坦自潰守陴皆哭髙扁<hi>集作扄</hi>已陷連櫨<hi>集作樓</hi>復<lb/>
焚人類薙草城随壊雲僵屍暴骨藉藉紛紛嗟嗟使君<lb/>
死節無吝政覺成俗兵機不振搆此<hi>集作狡此</hi>猖狂難以徳<lb/>
鎮城為讐保身膏虜刄明明上帝仁覆憫下赫赫神兵<lb/>
驅馳在野朝告夕赴<hi>集作起</hi>如何不及將守非堅為冦是<lb/>
急救兵適來渉血猶濕三軍雷歎百戍雨泣天子命我<lb/>
董戎冀方旌旂介胄千里相望既掃氛濁言巡戰塲輯<lb/>
<pb n="KR4h0022_WYG_978-7a"/>
睦人吏撫寕孤孀徘徊城府悽愴甘棠禮重王事哀深<lb/>
國殤䰟兮有感歆此嘉嘗尚饗<lb/>
　　　為吏部侍郎祭故人文　　　張九齡<lb/>
維開元十年嵗次壬戌二月癸酉朔十七日已丑吏部<lb/>
侍郎某謹以清酌脯醢之奠致祭于故某公之靈聞夫<lb/>
仁必夀考所謂神道善亦慶延以為信然今夫子之不<lb/>
福而聖謨之是愆孝友純固禮譲周旋行所以直業所<lb/>
以專誠公才而天假故官政以日宣節使是式朝宿既<lb/>
<pb n="KR4h0022_WYG_978-7b"/>
至十部稱賢一人思媚鳯凰于彼雲霄以兾胡然明靈<lb/>
殱我良懿嗚呼哀哉夫子之逝平生之懐襟抱素合逰<lb/>
處嘗偕清風對禁文石同儕自茲两掖殆將一紀展轉<lb/>
清貫仳離君子曷其愛而甫云覯止正司空之掃第属<lb/>
荆州之罷市欻交臂而相失殷痛心其何已今卜兆有<lb/>
日祖載在廷颯然象設寞爾音形驅白馬而何見瞻素<lb/>
車而已扄徳音不㤀應甘棠之勿剪交情乃見伊黍稷<lb/>
之非馨嗚呼哀哉尚饗<lb/>
<pb n="KR4h0022_WYG_978-8a"/>
　　　祭李侍郎<hi>集作常侍</hi>文　　　　　前　人<lb/>
維年月朔日中散大夫洪州都督張九齡謹遣倉曹恭<lb/>
軍李某以醢脯之奠敬祭于故宋國公之靈惟公世載<lb/>
賢傑天資忠厚外珪組而雖華内水鏡而無垢善常不<lb/>
伐明能自晦省中之樹訪猶不言車前之馬數而後對<lb/>
淑慎自已屯<hi>集作否</hi>亨有時孰能違<hi>集作速非</hi>命公此来思結<lb/>
忠主之戀深去國之悲六<graphic n="KR0858" url="https://raw.githubusercontent.com/kanripo/KR-Gaiji/master/images/KR0858.png" mimeType="image/png"/>斯起五福云欺生涯溘盡<lb/>
精魄何之嗚呼哀哉追惟曩昔升降雲霄榮華侍從暐<lb/>
<pb n="KR4h0022_WYG_978-8b"/>
曄光昭日歟月歟有榮有凋丹旐孑孑白驥蕭蕭同官<lb/>
之感俾余魂銷靈之來歸茲焉旅次瞻望無覩悲辛自<lb/>
至頃宻爾而寄音今寞然而結欷南北于逺幽明永異<lb/>
何以叙情寄之奠饋尚饗<lb/>
　　　為王司馬祭甄都督文　　　前　人<lb/>
維開元五年嵗次丁已九月丁酉朔十四日庚戌某官<lb/>
謹以清酌少牢之奠敬祭于廣州都督甄公之靈惟公<lb/>
禀氣異人為國良臣資忠取義奮翼躍鱗富貴自取聲<lb/>
<pb n="KR4h0022_WYG_978-9a"/>
名益震故能北擁旄於𤣥朔南仗節於朱垠行部無幾<lb/>
卧理斯属棠隂在聽薤歌成曲下流是仰長塗反促始<lb/>
望雨而随車遽驚風而轉燭嗚呼哀哉甫茲嵗首彤檐<lb/>
載輝今也秋季丹旐言歸嗟<hi>集作旣</hi>寒來而暑徃將物改<lb/>
而人非駟馬不馭雙燕空飛對平生之氣象詠夙昔之<lb/>
音徽燕越兮地𦕈湖山兮路微奠肴觴而<hi>集作之</hi>在席感<lb/>
徒御以霑衣嗚呼哀哉尚饗<lb/>
　　　祭故相國清河房公文　　　杜　甫<lb/>
<pb n="KR4h0022_WYG_978-9b"/>
維唐廣徳元年嵗次癸卯九月辛丑朔二十二日壬戌<lb/>
京兆杜甫謹以<hi>集作敬</hi>醴酒茶藕蓴鯽之奠奉祭故相國<lb/>
清河房公之靈曰嗚呼純朴既散聖人又歿苟非大賢<lb/>
孰奉天秩唐始受命羣公間出君臣和同徳教充溢魏<lb/>
杜行之夫何畫一婁宋繼之不墜故實百餘年間見有<lb/>
輔弼及公入相紀綱已失將帥干紀烟塵犯闕王風寢<lb/>
頓神器圯裂闗輔蕭條乘輿播越太子即位揖譲倉卒<lb/>
小臣用權尊貴倐忽公實匡救忘餐奮發累抗直詞空<lb/>
<pb n="KR4h0022_WYG_978-10a"/>
聞泣血時遭侵沴國有征伐車駕還京朝廷就列盗本<lb/>
乘弊誅終不滅髙義沉埋赤心蕩析貶官厭路讒口<hi>一作</hi>
<hi>言</hi>到骨致君之誠在困彌切天道濶逺元精茫昧偶生<lb/>
賢逹不必際㑹明明我公可去<hi>一作云</hi>時代賈誼慟哭雖<lb/>
多顛沛仲尼旅人自有遺愛二聖崩日長號荒外後事<lb/>
所委不在卧内因循寢疾顦顇無悔夭閼<hi>蜀本作死夭</hi>泉途<lb/>
激揚風槩天柱既折安仰翊戴地維則<hi>一作既</hi>絶安放挾<lb/>
<hi>集作夾</hi>載豈無羣念我心忉忉不見君子逝水滔滔泄涕<lb/>
<pb n="KR4h0022_WYG_978-10b"/>
寒谷吞聲賊濠有車爰送有紼爰操撫墳日落<hi>集作晩</hi>掛<lb/>
劔秋髙我公誡子無作爾勞歛以素帛付諸蓬蒿身沒<lb/>
<hi>集作痊</hi>萬里家無一毫數子哀過他人鬱陶水漿不入日<lb/>
月其滔州府救䘮一二而已自古所歎罕聞知已曩者<lb/>
書札望公再起徃<hi>集作今</hi>來禮數為能<hi>集作態</hi>至此先帝松<lb/>
栢故郷枌梓靈之忠孝氣則依倚拾遺補闕視君所履<lb/>
公之<hi>集作初</hi>罷印人實切齒甫也備位此官盖薄劣耳見<lb/>
時危急敢愛生死君何不聞刑欲加矣伏奏無成終身<lb/>
<pb n="KR4h0022_WYG_978-11a"/>
愧耻乾坤惨惨豺虎紛紛蒼生破碎諸將功勲城邑自<lb/>
守鼙鼓相聞山東雖定㶚上多軍憂恨展轉痛傷氛<hi>集作</hi>
<hi>氤</hi>氲𤣥黄<hi>集作/堂非</hi>非色白赤<hi>集作黒非</hi>不分培塿滿地崑崙無羣<lb/>
致祭者酒陳情者文何當旅櫬得出江雲嗚呼哀哉尚<lb/>
饗<lb/>
　<lb/>
　<lb/>
　<lb/>
<pb n="KR4h0022_WYG_978-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百七十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八十四</head>
    <p>
<pb n="KR4h0022_WYG_084-1a"/>
欽定四庫全書<lb/>
　文苑英華巻八十四　　　宋　李昉等　編<lb/>
　符瑞一<lb/>
　　四靈賦一首　　　　獬豸賦二首<lb/>
　　黄龍負舟賦一首　　西海雙白龍見賦一首<lb/>
　　神龜負圖出河賦一首<lb/>
　　資州獻白龜賦一首　瑞龜遊宫沼賦一首<lb/>
　　鳯巢阿閣賦一首　　鳯凰來儀賦一首<lb/>
<pb n="KR4h0022_WYG_084-1b"/>
　　鳯鳴朝陽賦一首<lb/>
　　　四靈賦<hi>以麟鳯四靈王者嘉瑞為韻</hi>
於惟聖人之志氣如神百物自化四靈荐臻是以鳥獸<lb/>
浸其恵澤昆蟲懐其深仁福應尤盛休祥日新不然何<lb/>
以靈龜挺出飛龍來賔羽族降而集鳯鳥毛羣格而畜<lb/>
麒麟莫不率彼飛走荷此陶鈞或羣或友是擾是馴夫<lb/>
其時然後動動而斯中叶休明之徳邁川岳之貢負圖<lb/>
騰大河之龍銜詔引丹穴之鳯介蟲稱長將開奥以應<lb/>
<pb n="KR4h0022_WYG_084-2a"/>
期肉角為仁示有武而不用原夫契時也其感不一効<lb/>
靈也其數惟四為皇極之休徴作太平之盛事然後魚<lb/>
鮪不淰知化而鱗萃禽獸不狘懐徳而麏至非夫天子<lb/>
睿哲<hi>二字一作貞明</hi>黎元底寧惠化廣被品物流形則何能光<lb/>
有九土克擾四靈美𤣥功而不宰仰洪徳而惟馨在郊<lb/>
藪則栖託以自適聞簫韶則率舞而來庭且如羲之道<lb/>
昌龍圖有章姒之功成龜書呈祥或馴麒麟或降鳯凰<lb/>
彼皆一者之或出未若四者之來王又若龍鬬鄭洧麟<lb/>
<pb n="KR4h0022_WYG_084-2b"/>
傷魯野鳯有咏何徳之衰龜有靈而夢是假興宣父之<lb/>
嘆運未遇焉叶夏后之祥道之行也出處則以待時乎<lb/>
隠見而允符王者聖德可大靈物可嘉游宫沼兮騤騤無<lb/>
懼鳴苑囿兮鏘鏘不譁遼東獻豕又何足數越裳貢雉失<lb/>
其所誇惟明王之理天下也垂衣恭已脩禮逹義儀形<lb/>
隂陽昭蘓品彚天不愛道則乾符應命地不愛寳則坤<lb/>
珍表瑞然後萬物可得而賔四靈可得而致<lb/>
　　　獬豸賦<hi>以觸物知邪自然靈獸為韻</hi>
<pb n="KR4h0022_WYG_084-3a"/>
獬豸出乎唐堯之年神羊至于我后之前雖一物異見<lb/>
實兩時皆然既曰珍祥亦稱絶異是考其迹莫問所至<lb/>
乃審厥生不知其自歩𤣥墀以龍擾向彤庭而鶚視夫<lb/>
其洪纎之狀周正之儀摶風比毳素絲類皮人間之所<lb/>
常覩天下之所備知盖神羊之末事羌難得而稱竒及<lb/>
至一人視朝百辟咸矚張羅杞梓列布瓊玉雖衣冠有<lb/>
貌槐棘祇肅為公卿而是匿非神靈而不觸爾羊來思其<lb/>
儀孔嘉望表知裏揆瑜識瑕於是騰雙眸而舉柱聳特<lb/>
<pb n="KR4h0022_WYG_084-3b"/>
角而觸邪當之者則立成於犴獄見之者則節<hi>一作即</hi>同<lb/>
於邦家無正不彰靡姦不屈常在公而為言匪從已而<lb/>
犯物百發百中或受命於神祗無黨無偏寧奉辭於綸<lb/>
綍則知惟聖得一以理人得一以靈豈比羵羊下濳空<lb/>
呈恠於季井商羊上舞徒表沴於齊庭日者神直簪筆<lb/>
風潛衣繡順素節以擊揚奉白簡而彈奏指之者豺狼<lb/>
不避觸之者囘邪莫漏彼神羊之信靈請從古而歸獸<lb/>
　　　第二　　　　　　　　　　　宋　暠<lb/>
<pb n="KR4h0022_WYG_084-4a"/>
精瑞氤氲兮生獬豸之炳靈志耿介而不羣世情偽而<lb/>
尨雜動㣲明而鏡分詩羙乎思無邪道貴乎觧其紛得<lb/>
道之實為身之文豈徒神明其形將以幽贊人君涇也<lb/>
濁渭蕕兮在薰辨之以履霜堅氷無俾乎水深雪紛則<lb/>
致明如日月靈應如風雲所不至者固亦有聞夫道無<lb/>
為神無方聖人之政有以相合靈物之質不必咸章名<lb/>
用而行跡捨而藏與麟趾同符騶虞齊光肇允丕應時<lb/>
唯我皇咨爾輔弼咸懐忠良感觸邪之義成無妄之綱<lb/>
<pb n="KR4h0022_WYG_084-4b"/>
五福儲峙四靈彷徨爾有足兮不行而至爾有角兮其<lb/>
用也剛人是知勸實丁厥祥孰與鳯鳥去飛龍圖未揚<lb/>
惜暌闊於明代竟流連於素王物亦生蠱邪行紊徳雖<lb/>
明足辨類凶族起於唐虞智足周身讒巧傾於孔墨水<lb/>
火不可以同器邪正不可以同國懿茲神獸間執讒慝<lb/>
分兩造之疑冠百祥之特勇毅而能斷智明而不惑守<lb/>
法者仰之以司南疾惡者投之於有北固操斧而思用<lb/>
因伐柯而取則龍闕分官烏臺肅政扶直指之角象繩<lb/>
<pb n="KR4h0022_WYG_084-5a"/>
愆之性聨繡衣以生風借白簡而増勁物莫不肅時靡<lb/>
有競所謂君子道長邦家徳正苟違中人斯同妄行豈<lb/>
王臣匪躬之徳叶哲后授賢之命睠彼法冠恐其規鏡<lb/>
則載鶡聚鷸足為服之盛何必儀形神物示人以敬庻<lb/>
乎在位者竭能而輔政<lb/>
　　　黄龍負舟賦<hi>以克已勤物大川効靈為韻</hi>　吕　温<lb/>
夏后氏奠山䟽滯<hi>一作川</hi>拯溺開泰𤣥珪錫命既成天下<lb/>
之功黄龍發祥<hi>一作翔</hi>始躍域中之大當其駐軫江甸艤<lb/>
<pb n="KR4h0022_WYG_084-5b"/>
舟洪川天行健而時有未濟地設險而瞻之在前思利<lb/>
渉以撫俗遂精誠而告䖍於是雲氣滃起神光爛然奮<lb/>
角於勿用之窟驤首於或躍之泉光<hi>一作安</hi>波澄瀾奉天<lb/>
意以顒若拖尾垂鬛夾王舟而負焉合靈符於百代表<lb/>
聖運於千年徒偉夫出無情馳不測如驅風雷若有羽<lb/>
翼觀竭誠以効用似就列而陳力電目流光金鱗耀色<lb/>
天吳奔走陽侯屏息巨險汔濟孰假剡木之能潛怪莫<lb/>
逢寧資畫鷁之息應變化以昭盛<hi>一作感</hi>出沉潜而剛克<lb/>
<pb n="KR4h0022_WYG_084-6a"/>
其慶惟大賴祉福者兆人其觀惟榮執玉帛者萬國若<lb/>
非平土堙水泣辜罪已菲飲食以昭儉卑宫室而思理<lb/>
徳掩乎生成之初功齊乎開闢之始<hi>一有則字</hi>安有非常之<lb/>
神物不召而萃止濟其不通而彰其具美者也至若漢<lb/>
横汾水秦抵滄溟實逞心欲匪崇徳馨蒼生之虚<hi>一作生人</hi>
<hi>之盡</hi>瘁靡念方士之空言是聽始<hi>川文粹作姑</hi>幸免於覆溺夫<lb/>
何望乎炳靈於戯動㒺軌模<hi>一作動㒺軌道</hi>言非善教則人雖<lb/>
愚弱或使之而不効其志惟純其徳孔殷則龍雖神化<lb/>
<pb n="KR4h0022_WYG_084-6b"/>
將不役而自勤信矣哉國家俾人其蘓在理無鬰超乎<lb/>
大禹不務舟車之勞蜿<hi>一作宛</hi>彼黄龍但為宫沼之物而<lb/>
已<lb/>
　　　西海雙白龍見賦<hi>以天下安樂龍見于海為韻</hi>錢　起<lb/>
唐六葉嘉祉降皇威宣師出以律將有事于金天赫矣<lb/>
神武感通上𤣥雙龍呈瑞一色皎然惟白也昭素秋誕<lb/>
聖惟龍也主殺氣清邊不爾者寧出乎海不躍於泉穆<lb/>
乎白龍之為物也潛依水徳利用天下精異㝠通騰驤<lb/>
<pb n="KR4h0022_WYG_084-7a"/>
神假茍非君行其道物有其官則欎湮不育潢汙而蟠<lb/>
隐見㒺知其㫖窅㝠孰見其端故我君宣八風之惠化<lb/>
澄四海之波瀾覆燾斯極生靈以安惟此上瑞灼然<lb/>
可觀其始見也精光暠耀溟渤清廓曵氷雪於半空晏<lb/>
雷電<hi>一作霆</hi>於萬壑若長雲帯氷而不散雙劍倚天而中<lb/>
落忽虹立而電㢠廻其儀不可彌度表其祥同乗黄之偶<lb/>
運處其度掩嘉魚之有樂偉夫鱗介之族莫智於龍茍<lb/>
靈應無兆豈休明再逢昔軒以負圖為景福舜以入壇<lb/>
<pb n="KR4h0022_WYG_084-7b"/>
為神變殊㫖同歸千載一見是以天祚明徳幽贊禎符<lb/>
彼二龍之萃止合一聖之有孚皓爾其真異葉公之藻<lb/>
繪超然將舉同正理之友于是時也西戎駭目莫不感<lb/>
化而風趨夫如是則在宥之理足徴無疆之休可待洋<lb/>
洋歌頌日聞于四海者也<lb/>
　　　神龜負圖出河賦<hi>以下瑞前王始啓文教為韻</hi>　裴　度<lb/>
茫茫積流祚聖有作動上天之宻命假靈龜以潜躍盖<lb/>
欲以慶遥源敷景鑠寫物象之精宻化人物之朴畧豈<lb/>
<pb n="KR4h0022_WYG_084-8a"/>
不以河之徳兮靈長龜之壽兮會昌載禎符先呈於古帝<lb/>
稱大寳後遺於寕王故將出也感天地動隂陽浮九折<lb/>
之澄碧散五色<hi>一作彩</hi>之榮光然後蹈箭流而泳花浪露<lb/>
𤣥甲而明繡裳初若沉圓璧而未沒稍似泛孤鳬而欲<lb/>
翔既而降芳蓮躍清泚五老游而共睹列聖過而毎喜<lb/>
出朝<hi>一作就麗</hi>日如耀其寳圖伏靈壇狀陳其鏤簋布爻象<lb/>
之糺紛藴天地之終始負謀謨之畫將化洪荒當授受<lb/>
之時豈思緑水非臆對之可述諒鈎深而有致所以出<lb/>
<pb n="KR4h0022_WYG_084-8b"/>
河宗作天瑞馮夷倚浪以相送神魚鼓舞而旋避於戯<lb/>
㝠數窅然自我而傳外骨明賁中心善泉將後天而思<lb/>
永豈為贄而居前至如魚託素以逹情鳯銜詔而展禮<lb/>
未若祥開八卦兆動四體闡文教寧木鐸之足儔贊貞<lb/>
明與日月而同啓洎乎形貌既著品物類分榮萬化之<lb/>
茫昧合一氣之絪緼䜟用光於夏葉繇毎煥於羲文此<lb/>
乃天理用彰神道設教故躍波而委質殊以文而飾貌<lb/>
觸綸誠怪於文鱗<hi>一作鰩吳賦文鰩夜飛而觸綸</hi>隐霧徒嗟乎𤣥豹此<lb/>
<pb n="KR4h0022_WYG_084-9a"/>
悠久也可是則而是傚<lb/>
　　　資州獻白龜賦<hi>以泰平將合神物効靈為韻</hi>　獨孤申叔<lb/>
皇帝在位十五載西人獻異龜於王庭匪青黒以飾體<lb/>
特潔白而成形融彩可嘉且不溷於五色呈祥有異詎<lb/>
止齊乎四靈盖以我皇行化無外止戈偃武<hi>一作伯</hi>人綏<lb/>
道泰升至徳于𤣥穹降殊祥於神蔡且夫龜者禀先知<lb/>
之異白者表司殺之方豈天意興威於有截俾臣下受<lb/>
命而無將西土是生實西方而主義被甲以至猶帶甲<lb/>
<pb n="KR4h0022_WYG_084-9b"/>
以來王不然何以曖<hi>烏代切净也</hi>純容皎素甲皓霜華而浹<lb/>
洽烱玉質輝金精凝雪彩之清貞泳靈沼而氷静息太<lb/>
階之砥平足使孟津之麟耻㨗乎素鬛越裳<hi>一作常</hi>之雉<lb/>
羞奮於翹英矧乎禀殊姿體異貌陋三足之為美匪六<lb/>
眸以是効其用也或恊聖人之心其動也克符智者之<lb/>
樂然後知戯朝之虎不足徴銜鉤之狼不足云<hi>一作神盖官韻</hi>
彼駒來思徒稱皎皎爾獸至止虚擅諄諄未若茲瑞徳<lb/>
無與隣應天之命昭王之仁非櫝中之毁棄不蓮上以<lb/>
<pb n="KR4h0022_WYG_084-10a"/>
因循將順乃𤣥穹以呈其貺曷思乎緑水而返其身則<lb/>
彼寧王有遺元緒又安得而比倫嚮非我皇從道不咈<lb/>
必將混於介族詎得分為理物宜乎冠異紀首靈篇且<lb/>
無使其湮欎<lb/>
　　　瑞龜游宫沼賦<hi>并序韻以題為</hi>　　周　存<lb/>
王者嘉瑞曰四靈龜其一也皇帝握圖御㝢十有一年<lb/>
秋七月旬有一日龜雄雌各一游於内池甲耀金毛文<lb/>
滋緑彩帝乃出示百官以議其瑞僉曰至徳之應也少<lb/>
<pb n="KR4h0022_WYG_084-10b"/>
司成命文士賦以美焉敢力下才同夫體物賦曰<lb/>
介蟲之長實曰靈龜明隂陽以應化察利害以俟時於<lb/>
穆我皇徳無不被春國洋溢神物來萃雖四靈其必臻<lb/>
懿雙龜以時瑞陋衆水而不處選天池以自寄金甲炫<lb/>
晃帶璧日以流光緑毛丰茸度薰風而含吹不唼喋於<lb/>
蘋藻恣東西於荷芰爾其有金者剛有毛者柔示剛柔<lb/>
之合體表刑徳之具脩昭品類之徳性備雄雌以共游<lb/>
信皇徳之上逹俾靈物之告休觀乎廵金塘樂翠沼晦<lb/>
<pb n="KR4h0022_WYG_084-11a"/>
跡無競凝神不擾引脩頸而鳥伸動圓目而珠皎映紅<lb/>
蕖而灼爍吸清露之縹緲天資獨智笑漁者<hi>二字一作江使</hi>而<lb/>
縈羅人謀既臧鄙太卜之問兆若夫百莖蓍下九派江<lb/>
中順衆流而五色斯易邁千齡而片雲在空豈比夫承<lb/>
天眷感宸衷眄青𤨏兮隣紫宫顧宅中之可寳瑞皇室<lb/>
兮無窮<lb/>
　　　鳯巢阿閣賦<hi>以天下清泰神物來萃為韻</hi>
國家化恊軒后道超帝先敷至徳以被物降殊祥而自<lb/>
<pb n="KR4h0022_WYG_084-11b"/>
天祥異宗周下岐山之鳴矣企觀宸極放阿閣而巢焉<lb/>
由是載止於甍次盖將呈瑞於君前臨四榮而肅乎雲<lb/>
美播五彩而煥爾霞鮮且將巢者其義久也羙徳化乎<lb/>
宇内永栖遲於日下爰居爰處恒依應龍之祥<hi>一作梁</hi>載<lb/>
飛載鳴寧佀化鴛之瓦道既砥平時亦鏡清厭丹穴而<lb/>
不息鄙髙岡而不鳴方為應至仁而來𤣥扈豈徒愛層<lb/>
搆而集丹楹彼鷰有巢已聞在幕之厄爾鶴稱徳更擅<lb/>
乗軒之名一則兆啓乎顛沛一則僣處乎車蓋曷若我<lb/>
<pb n="KR4h0022_WYG_084-12a"/>
愛育元和來儀昭泰奮美羽於軒楹散清音於埃<graphic n="KR1881" url="https://raw.githubusercontent.com/kanripo/KR-Gaiji/master/images/KR1881.png" mimeType="image/png"/>然<lb/>
後知赤烏不曰珍白龍不曰神或生之於苑囿或厄之<lb/>
於海濵四目鳴而不覩萬户獻而莫臻豈若兹鳯惟閣<lb/>
是因三重其階實惟髙矣顯矣一人斯覩誰謂不躬不<lb/>
親向非我后從政不咈恵生於物執徳不囘遺乎將來<lb/>
鳯亦逺矣誰能巢哉是知反道者髙閣徒脩悖徳者鳴<lb/>
鳯㒺萃竊稽瑞牒載覽史記惟皇<hi>疑作黃</hi>帝與帝<hi>疑作吾</hi>皇<lb/>
能感之而自至<lb/>
<pb n="KR4h0022_WYG_084-12b"/>
　　　鳯凰來儀賦<hi>以聖感時平樂和瑞集為韻</hi>　李　解<lb/>
至哉乎鳯凰之致也應運合符體中履正依道徳以出<lb/>
處表帝皇之衰盛宣尼興歎見周道之降<hi>一作陵</hi>夷太史<lb/>
正辭知漢徳之明聖寄髙跡於圖牒流遺㫖於歌詠我<lb/>
國家化洽生成歸淳反朴理定制禮功成作樂萬物懐<lb/>
仁四靈沾渥方棲息於上苑寧徘徊於南岳觀乎肅肅<lb/>
其羽鏘鏘其鳴吸天地之嘉氣赴簫韶之雅聲知至道<lb/>
之可樂識太階之已平身安撫馴或顧歩以屢舞心畏<lb/>
<pb n="KR4h0022_WYG_084-13a"/>
榮寵作<hi>疑作乍</hi>聨鶱而若驚寧同衆鳥之徳竊比逹人之<lb/>
情且如六翮已成五文畢備竒姿委<hi>疑</hi>發逸志殊類挹<lb/>
寥廓以推靈嚮人寰而作瑞籠檻不能展其巧羅網無<lb/>
以施其智豈若翡翠以美色殺身鸚鵡以能言剪翅鴻<lb/>
鵠以稻粱自苦鷹鸇以擊搏取纇孰與夫退則全其性<lb/>
出則得其時將稱年以表徳豈反袂以等期夜宿椅桐<lb/>
之枝朝飡竹實之粒望雙闕以上下先百禽而翔集薰風<lb/>
飄而響清甘露沾而羽濕對離景以照耀披慶雲而出<lb/>
<pb n="KR4h0022_WYG_084-13b"/>
入來儀則那樂我時和因物見志為鳯凰之歌歌曰處<lb/>
分明兮繫舒惨一人慶兮萬物感羽族猶得以効珍㣲<lb/>
生何久於習坎<lb/>
　　　鳯鳴朝陽賦<hi>以鳯鳴山陽振翼飛舞為韻</hi>　崔　損<lb/>
杲杲兮日景于彼朝陽萋萋兮桐葉于彼髙岡來儀者<lb/>
鳯允叶禎祥瑞四靈之嘉號煥五彩之文章既和其音<lb/>
爰翥其翼淒唳響暢徘徊綢直旁應𤣥律調十二管於<lb/>
四時上陵紫煙繫九萬里而一息非丹穴勿處非蒼竹<lb/>
<pb n="KR4h0022_WYG_084-14a"/>
不食小鵬起於扶摇卑鸞棲乎枳棘若夫鷄冠鷰頷心<lb/>
逺貌閒雖衆禽之累百諒比徳而難攀故其發聲也瞻<lb/>
白日以俯仰其餘響也順清風而徃還浮泛泛以出谷<lb/>
静泠泠而滿山既飄颻於有際遂遼夐於無間故曰鱗<lb/>
之有龍鳥之有鳯偶時而見如哲士之間生取類而言<lb/>
同君子之異衆若乃拂杳㝠而直上臨峻極而孤鳴虚<lb/>
籟相和隂深以䆗窱霏烟動色紛郁而随迎六合為之<lb/>
澄朗八風於是揚清川不波而昭其徳地不翳而感其<lb/>
<pb n="KR4h0022_WYG_084-14b"/>
聲足使俗登仁夀化洽休平且夫朝陽者象明時之有<lb/>
潜鳯鳴者匹賢人之惟信鳯集朝陽以輕舉賢遇明時<lb/>
而易進整羽翮以㢠廻翔望青雲以奮振有若秉節操而<lb/>
貞白垂簪纓而篤敬<hi>一作敬慎</hi>鳯兮鳯兮何徳之威鏘鏘于<lb/>
飛應有道而嵗貢夐無文而代希飲必玉池之津游必<lb/>
神仙之府矯翮則羣族咸從和樂而百獸率舞巢阿閣<lb/>
以應昌期棲丹闕而壯天宇載圖牒以傳記必表靈於<lb/>
聖主包衆美以流芳固難得而覼縷<lb/>
<pb n="KR4h0022_WYG_084-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_084-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百</head>
    <p>
<pb n="KR4h0022_WYG_100-1a"/>
欽定四庫全書<lb/>
　文苑英華巻一百　　　　宋　李昉等　編<lb/>
　射　　博奕<lb/>
　　破的賦一首　　　　　射楊葉百中賦一首<lb/>
　　百歩穿楊葉賦一首　　貫七札賦一首<lb/>
　　射已之鵠賦一首　　　射中正鵠賦一首<lb/>
　　棊賦一首　　　　　　握槊賦一首<lb/>
　　彈棊局賦一首　　　　彈棊賦二首<lb/>
<pb n="KR4h0022_WYG_100-1b"/>
　　戲摴蒱頭賦一首<lb/>
　　　破的賦<hi>并序</hi>　　　　　　　喬　潭<lb/>
君子修辭以干禄禄或不至居常以俟命感而遂通抑<lb/>
亦莊生不射故為破的賦以喻其辭曰<lb/>
飛衛學射於逄䝉希其術窮搜董蒲白羽之箭獲燕角<lb/>
緑沉之弓悵望隴雲徘徊朔風以為隼必獲於墉上雀<lb/>
無全於彀中或曰人将觀徳子盍呈功乃見於諸侯諸<lb/>
侯閲之州序獻於天子臨乎澤宫自上而<hi>一作两</hi>下陳其<lb/>
<pb n="KR4h0022_WYG_100-2a"/>
比偶歌騶虞奏貍首其或少筭從而進酒於是乎擇素<lb/>
士張畫侯韜朱膊捍韋韝既垂櫜以弦弧亦啓箙而抽<lb/>
鏃内審其志外専其目釋思其平去務其速落殘月於<lb/>
象弭飛明星於金菆宜易易而獲禽飜兢兢而失鵠師<lb/>
哂之曰殆矣王庭之賔胡為先利其噐而不反求其身<lb/>
乃杜門三年猶乎家人聴之以氣視之以神秋毫如山<lb/>
虱心如輪髙其小物申以嵗貢從容君所無復命中不<lb/>
知矢之所加弦之所控不知<hi>一無此二字</hi>引之而滿縱之而<lb/>
<pb n="KR4h0022_WYG_100-2b"/>
送以無心為心若夣不夣斯<hi>疑</hi>焉而發遽騞然而通洞<lb/>
洞之者是為中的中之者細若毫芒乃能匪左匪右不留<lb/>
不揚絶心乎後<hi>一作絶乎心後後疑作繫</hi>牢落判散亦何有四方是<lb/>
時也君子觀之貴其得一小人視之多其中質九賔之<lb/>
衆毛竪骨驚隂幽鬼神股戰頥慄固可使朝肅慎面先<lb/>
零變幽都柔南溟至逺無外罔不來庭夫以有形之器<lb/>
猶能破的况天機為弧大直為矢而不能破其夷狄故<lb/>
事無矜功理在冥跡不射乃師之益吾将為益<lb/>
<pb n="KR4h0022_WYG_100-3a"/>
　　　射楊葉百中賦<hi>以藝通於神動不虚𤼵為韻</hi>何　據<lb/>
於稽百氏爰得六藝射之制伎之銳既取象於逄䝉且<lb/>
規模於飛衛寝石遇而洞啓蹲甲徹而激藝<hi>疑作勢</hi>於是<lb/>
眄牂牂之葉引觪觪之弓撥長弰而累氣慮輕葉之摇<lb/>
風心與手兮冥合神與術兮𤣥同標的外凖精和内融<lb/>
杯水凝而色粲粲金鏑擬而光雄雄亦既縱横鳴弦激<lb/>
羽馳虛走空栁雖大忘於所志之外葉雖小舎之必取<lb/>
其中力不屈道必通牢籠五善之奥摠括百中之工時<lb/>
<pb n="KR4h0022_WYG_100-3b"/>
稱絶技寔曰巧發貴乎揖譲賤乎矜伐豈直忘歸貫星<lb/>
繁弱御月鴈迸落於雲霄猿洞呌於岩樾而已哉客有<lb/>
覩之而歎曰弧矢之利器之惟新而彼審鵠為美曷若<lb/>
中葉可珍衆謂之葉我視如輪㕘於靈妙逹於鬼神飛<lb/>
後鏃而挺出劃前括而相循養叔之復一矢顔髙之持<lb/>
六鈞庸麗<hi>一作儷</hi>景而同塵此射禮所以冝爾射善所以<lb/>
温如其發也不虛慎於末善厥初用弓猶有勁楊葉碎<lb/>
無餘<hi>不見於動不三字官韻</hi>
<pb n="KR4h0022_WYG_100-4a"/>
　　　百歩穿楊葉賦<hi>以藝精意専發必能中為韻</hi>賈　餗<lb/>
有羙一人兮操其矢獻其藝發兹手敏與彼心契廣塲<lb/>
爰設砥平乎百歩之中<hi>一作外</hi>衆目所瞻星流乎片葉之<lb/>
際恒規規而月滿乍肅肅而風厲是時也固當審毫釐<lb/>
分巨細槁木斯立自應徃昔之無貫珠而來孰謂後難<lb/>
為繼豈非妙歸至習道合惟精積少之多而無失以小<lb/>
觀大而有程克中之時<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>詬<hi>荘子作喫詬喫口觧切多力也</hi>不能以施<lb/>
力造㣲之處離婁不得以争明不然則一矢之短寧期<lb/>
<pb n="KR4h0022_WYG_100-4b"/>
乎必至一葉之㣲若有乎餘地諒有開而必先故無徃<lb/>
而不利然後知射也捨耳而任目外形而専意出乎一<lb/>
札焉知來者之不如中乃百全勿慮前功之併棄且夫<lb/>
禀絶倫之伎當明試之前為衆所推發不可不中冀君<lb/>
所賞情不可不専由是捨矢而破固葉是穿翻光而白<lb/>
雪馳羽振響而清風激弦名加徹札術異攻堅非後來<lb/>
之居上信直道而無偏夫然則習藝者不得暫閱控弦<lb/>
者不可不發弦不發則吾何以述藝不修則爾亦無必<lb/>
<pb n="KR4h0022_WYG_100-5a"/>
安得窮五善之妙出百夫之能積時之功且棄必獲之<lb/>
羙徒稱嗟夫<hi>一作乎</hi>今之習射則多選才斯衆若穿楊葉<lb/>
者曠千載而一中<lb/>
　　　貫七札賦<hi>以心平體正徹彼堅剛為韻</hi>　　楊宏貞<lb/>
善乎養由之為弓也挾穿楊之技推貫金之誠左烏號<lb/>
兮右青莖睨七属之甲收百中之名神馳手敏體正心<lb/>
平始則一以貫之將疊雙不息終則迭於徑也俾合七<lb/>
而成頴脫洞逹鱗差混并旁穿而雀角非勁深入而䖟<lb/>
<pb n="KR4h0022_WYG_100-5b"/>
飛有聲<hi>一有觀字</hi>夫蹲蛟函彀象弭量歩逺邇廻眸徙倚指<lb/>
鏘鏘之練取中於茲狀纍纍之珠其端若彼驀六以進<lb/>
吾無間然吞八之名我異於是是知弦木之出貫革為<lb/>
先出一札而鋒鋩自利踰百歩而犀兕無全虛其中螳<lb/>
螂之衛徒設稽其數混沌之竅齊穿豈徒激白羽開月<lb/>
弦俾晋侯之禽自失漢將之石彌堅且鞬櫜既啓羙六<lb/>
材之定體决拾將臨矜壹發於巧心是誇妙捷豈憚重<lb/>
深疑疊翮之摧頺猶驚飲羽類逄<hi>疑作縫</hi>裳之襞積尚謂<lb/>
<pb n="KR4h0022_WYG_100-6a"/>
紉針夫弓以火而勁其徹得火之正故將笑函人之仁<lb/>
掩矍相之盛俾帶甲之士知皮之不存在引弓之人則<lb/>
心莫能競故稱矢無虛發藝得専塲考窮深之冝我將<lb/>
用直探破堅之理爾則乗剛方今寰海鏡清皇明朗徹<lb/>
澤宫是選貍首為節望正鵠以進<hi>一作振</hi>旅奉弧矢之成<lb/>
列然後徹札之人庻騐其工拙<lb/>
　　　射已之鵠賦<hi>以審諸已而後能中為韻</hi>　　張友正<lb/>
習射之妙惟精惟審其審也在無偏無頗其精也在不<lb/>
<pb n="KR4h0022_WYG_100-6b"/>
食不寢是則動之不虛由已求諸三侯張而六鈞始彀<lb/>
一鵠中而百發如初月滿指掌星飛庭除已因鵠修其<lb/>
徳惟積鵠為已任其射寧踈志氣中叙威儀外舒正其<lb/>
身而有則有凖合其奏而匪疾匪徐原夫彼鵠父射為<lb/>
父子射為子並列其名各承其羙假以成績修之在已<lb/>
射不應而有善誰觀藝不臻而有時奚俟専功繹志每<lb/>
歎於流年時中成人敢忘其寸晷以此懷之常憂殆而<lb/>
日月既徃弧矢既持心超超兮有嵗魂怳怳兮無時非<lb/>
<pb n="KR4h0022_WYG_100-7a"/>
不慎乎規矩逮恐失於毫釐周旋可託進退唯茲鏃破<lb/>
的兮流光散出弦應手兮飛羽相追寔此鵠之是念唯<lb/>
彼侯之敢思立則惟心成因在手且一控而一發亦何<lb/>
先而何後舎意雖晩和容已乆喜滿勢而暫<hi>疑</hi>維媿直<lb/>
弦之屢受若乃旌竿並舉侯狀皆升曉露中滴晴光上<lb/>
凝觀武於茲可明七徳之要取才於彼亦彰一藝之能<lb/>
以其獨弄旁觀者衆豈比夫啼猿散繞飛鴈䨇中儻射<lb/>
已鵠之可稱冀鳴弦而再控<lb/>
<pb n="KR4h0022_WYG_100-7b"/>
　　　射中正鵠賦<hi>以諸侯立戒衆士知訓為韻</hi>　白居易<lb/>
聖人弦木為弧剡木為矢惟弧矢之用也中正鵠而已<lb/>
矣是謂武之經禮之紀故王者務以選諸侯諸侯用而<lb/>
貢多士將俾乎禮無秕稗位有降殺廣塲闢而堵牆開<lb/>
射夫同而鐘皷戒於<hi>一作有</hi>以致國用修嵗貢使技癢者<lb/>
出於羣藝成者推於衆在乎矢不虛發弓不再控射繹<lb/>
志也信念茲而在茲鵠小鳥焉取難中而能中乃設五<lb/>
正張三侯叶吉日於清晝順殺氣於素秋禮事展樂容<lb/>
<pb n="KR4h0022_WYG_100-8a"/>
修既五善而斯備將百中而是求於是誠心内藴壯<hi>一作</hi>
<hi>莊</hi>容外奮升降揖讓合君子之令儀進退周旋仰<hi>一作伸</hi>
先王之彛訓故禮舉而義具<hi>一作立</hi>且無聲而有聞<hi>一作問</hi>
及夫觀者坌入射者挺立矢既挾弓既執抗大侯次决<lb/>
拾指正則掌内必取料鵠乃彀中所及雕弧乍滿當晝<lb/>
而明月彎彎銀鏑忽<hi>一作急</hi>飛不夜而流星熠熠其一發<lb/>
也騞若徹札其再中也<graphic n="KR1721" url="https://raw.githubusercontent.com/kanripo/KR-Gaiji/master/images/KR1721.png" mimeType="image/png"/>如貫笠玉霜降而弓力凋金<lb/>
氣<hi>一作風</hi>勁而弦聲急愜羣心而踴躍駭衆目而翕習若<lb/>
<pb n="KR4h0022_WYG_100-8b"/>
然者安知不能空彎而鴈落虗引而猿泣者也矧乃正<lb/>
其色温如洒如逰於藝匪疾匪徐妙能曲盡勇而<hi>一作可</hi>
賈餘豈不以志正形直心莊體舒不出正兮信得禮之<lb/>
大者無失鵠也豈反身而求諸斯盖弓矢合規容止有<lb/>
儀必氣盈而神正寧心讋而力疲則知善射者在乎合<lb/>
禮合樂不必乎飲羽在乎和容和志不必乎主皮夫如<lb/>
是則射之禮射之義雖百代而可知<lb/>
　　　凡一作皆文集似不及古本謂如詩有聞無聲<lb/>
<pb n="KR4h0022_WYG_100-9a"/>
　　　聞雖訓問而集本不應徑改為問其他大率類<lb/>
　　　此<lb/>
　　　棊賦　　　　　　　　　　呉大江<lb/>
竒謀入妙巧思叅𤣥雖一枰之可羙起三隅而邈然似<lb/>
將軍之出塞若猛士之臨邊及其進也則鳥集雲布陳<lb/>
合兵連或參差而易决或齟齬而難便開馬眼以防後<lb/>
張虎口而遮前磊磊似玉石之相飾粲粲若衆星之麗<lb/>
天爾其深思逺慮知白守黒以仁義為反道用譎詭為<lb/>
<pb n="KR4h0022_WYG_100-9b"/>
明德或意在東南而偽擊西北類行藏之通變同隂陽<lb/>
之不測於是且侵且戰不恃<hi>疑</hi>不平鴈行絡繹魚陣縱<lb/>
横寧扶危以救死不貪敗以䘮生或偏攻於略地或専<lb/>
命於用兵或轆轤以成劫或宛轉而入征雖勞形而竭<lb/>
思固難得以言名及夫雌雄有决疑多勝寡心悠揚而<lb/>
不定心沉吟而未下名不可竊智不可假千慮萬計復<lb/>
何為者行必量力動則相時其措意也屢巧其適變也<lb/>
多姿既得之者榮失之者辱此餘而未已彼懐而詎足<lb/>
<pb n="KR4h0022_WYG_100-10a"/>
馳神不竭應運無窮勢出心外命懸手中圍初開而復<lb/>
閉路欲塞而不通伊仁智之可翫豈造化之為功使夫<lb/>
離婁䘮睹𨽻首迷術公子罷宴而驚視樵客入山而忘<lb/>
出<lb/>
　　　握槊賦<hi>并序</hi>　　　　　　　邢紹宗<lb/>
握槊今人為<hi>疑作謂</hi>之長行也斯博奕之徒與觀其進退<lb/>
遲速雖存於大體因時適變必務於權興<hi>疑作輿</hi>施之於<lb/>
人可以義存賦曰<lb/>
<pb n="KR4h0022_WYG_100-10b"/>
夫何一枰之内兮而取之多端六藝之外兮其為功乎<lb/>
實難張四維則地理攸載背兩目則天文可觀不可飾<lb/>
於丹漆寧假貴於琅玕物以羣分故𤣥黄而不雜鬬必<lb/>
遇敵惟蚌鷸其何懽彼千變之奚凖任雙頭之所安遂<lb/>
使象牙在手駿骨登盤為無竅之湏鑿故非龜而見鑚<lb/>
且其廣凡幾分數不過六參差宛轉循環反覆不能者<lb/>
敗而成患故能者養之取福則掎角相持首尾俱蹙形<lb/>
同楚漢氣陵賁育收七縱之竒功在一擲於餘掬或撫<lb/>
<pb n="KR4h0022_WYG_100-11a"/>
䏶而驚眄或聳身而助速似臨敵之旗皷同在師之耳<lb/>
目率成是而敗非類吉凶之倚伏多廻君子之慮以實<lb/>
小人之腹爾乃啓行前指要然自能輕彼䇿之無筭謂<lb/>
我謀之足徴豈知夫否終則傾道非假易持不競之㣲<lb/>
力乗驟勝之遺累閉六關而不通因一子而為質乃欲<lb/>
速而賈害翻後世<hi>疑</hi>而獲利無以慿陵而顦顇無将徃<lb/>
蹇而自棄實反掌而變生亦隨手而時異至若幽人欲<lb/>
寡智士謀深不蕩其<hi>一作乎</hi>志以平其心非獨巧於徃遂<lb/>
<pb n="KR4h0022_WYG_100-11b"/>
移情於今是知行必有恒事思不乆亹亹終<hi>一作經</hi>略循<lb/>
循善誘或欲退而徑前或謀疾而居後雖有敵而必應<lb/>
固無險而不走或用壯而可攻或示羸而難扣不幸災<lb/>
以矜伐每終吉而何咎雖小道而可觀彼多詐而焉有<lb/>
其故柔匪及懦勇必兼㫁聚或一旅分為數叚始霧委<lb/>
而雲集忽風觧以氷泮皆應物以巻舒亦從冝而合散<lb/>
雖觸類而則長維吾道之攸貫足明夫正而不譎取又<lb/>
非貪全同坐隱期為手談必由理勝豈非言甘雖小失<lb/>
<pb n="KR4h0022_WYG_100-12a"/>
其奚爽亦大來而莫慙然則終多䘮志吁嗟士兮不躭<lb/>
　　　彈棊局賦　　　　　　　　閻伯璵<lb/>
西南之羙有華山之礦<hi>一作□</hi>石焉底貢之珍有荆山之<lb/>
象齒焉於是工人創器軌物備叙豐腹上圓頽根下矩<lb/>
慿陵衡隧掬筭師旅發蹏<hi>一作號</hi>啓行兵綦迭舉赴縱奔<lb/>
電影亂飄風左掎右角為梟為雄易心而行俟釁而動<lb/>
奮以武怒賈其餘勇作威以襲敵厭陣以承權建瓴桓<lb/>
桓謂戎馬之旋路長斜矯矯猶翰音之發<hi>疑作登</hi>天耻交<lb/>
<pb n="KR4h0022_WYG_100-12b"/>
綏而退旅尚彼廢而我全侔射隼以藏噐眷得魚以忘<lb/>
筌惴惴將頺識成敗之亹亹纍纍不絶嘆𤓰瓞之綿綿<lb/>
始收功而隔澗終制敵以縁邊原夫粲若星離偃如雲<lb/>
岸映垂奩而黻合拂轉巾於霧散示之以弱效羸師以<lb/>
設疑謀之其臧象觀兵以静亂克乃因於通理敗不由<lb/>
乎强幹或應為而不為或當㫁而不㫁鄙夫遘戰而未<lb/>
非智者見機而已嘆連連搏漢必成其鴈行歴歴登壠<lb/>
何異乎魚貫愧逃<hi>疑</hi>政以周流慙不競於奔竄諒棲遲<lb/>
<pb n="KR4h0022_WYG_100-13a"/>
以保險仍卼臲而長歎良工飾法以修身小人耻射以<lb/>
作翫鍳炯誡於博奕吾是以箴之藻翰<lb/>
　　　彈棊賦　　　　　　　　　盧　諭<lb/>
惟古人之衆技必有託而觀智既垂誡以為喻故求能<lb/>
而不累見小人矜捷之迹識君子安全之義孰謂猶賢<lb/>
在於兹戲觀乎局之為狀也下方廣以法地上圎髙以<lb/>
象天起而能伏危而不懸四隅咸舉四逹無偏居中謂<lb/>
之豐腹在末謂之縁邊棊之為數也各一十二彚其始<lb/>
<pb n="KR4h0022_WYG_100-13b"/>
布也各以其類乃分其位環合相承櫛比為次其始作<lb/>
也則云其宻未之為難乃契謀衆指意或多端欲因先<lb/>
以獲勝恐致危以思安每遇敵其増惕故用之而假歡<lb/>
則有飛迅一繫<hi>一作擊</hi>紛紜俱散慮加少以為多實思危<lb/>
而不亂謀而後動審而方按或始否而終亨或先傾而<lb/>
後歎若乃臨邊却舞徑天廽越必在知機之㣲騁異而<lb/>
發至如垂空勁徃應心得雋雖具羙於踰平終易虧於<lb/>
履峻是知冒險者忘於趨進規利者失於戒慎豈與夫<lb/>
<pb n="KR4h0022_WYG_100-14a"/>
所適多方所求唯順因其利不失於得追其逺若歸於<lb/>
信乍從容以周旋時倐忽於一瞬伊衆趣之無極諒所<lb/>
戒以唯貪苟能知其義者無棄學而假躭<lb/>
　　　第二　　　　　　　　　　張廷珪<lb/>
其為局也不徴荆山之璞不用藍田之質兀若𤣥龜之<lb/>
起爛若繁星之出約勝負仗明信但分類而抗行咸背<lb/>
深而列陣唯智是役唯貪是慎敗不同奔闘不齊進曉<lb/>
之者敵衆多以寡少懵之者起徑寸猶萬仭徒觀其彈<lb/>
<pb n="KR4h0022_WYG_100-14b"/>
射萬變精妙入神口與心計行隨意新作氣者博<hi>疑作搏</hi>
乎九天之上猶檀欒而旁擊受敵者横墜乎九地之下<lb/>
甘棄置而歸仁行必假道居必擇鄰衝危以䧟其兩虎<lb/>
陪<hi>疑</hi>險更生乎一秦至若狂生俠少使氣為主顧懷將<lb/>
恡動越規矩競縁局而斜衡争隔矢而曲取既向角而<lb/>
散亂復當中而攅聚苟萬一之偶中何輕狡之云數曷<lb/>
若恬和之士神清意逺豈棊布而興來亦手運而情遣<lb/>
先和容而取則兼中敵而為善務専一於道求寧苟貪<lb/>
<pb n="KR4h0022_WYG_100-15a"/>
於席巻或聊假以喻大或有迷而知返夫局勢將畢觀<lb/>
者逾樂兩敵相持三顧而作劃去者箭飛分索者星落<lb/>
眄四隅之豁然若萬里之清廓<lb/>
　　　戲摴蒱頭賦<hi>以酒酣舉白為韻</hi>　　　　薛　恁<lb/>
在衆藝兮所尚伊摴蒱兮自乆招邯鄲少年命諸葛新<lb/>
友分曹列席促罇舉酒猶賢博奕將取適於觧頥乃貴<lb/>
先鳴故决争於逰手終日莫閒連宵戰酣不㧞其旗且<lb/>
背城而借一并兼是視豈分土之惟三瞋目賈勇危冠<lb/>
<pb n="KR4h0022_WYG_100-15b"/>
竟<hi>疑作竸</hi>貪鑒座中之奔北為席上之司南然用之斯行<lb/>
捨之斯去老氏以訓人立範莊生以亡羊是舉佐歡有<lb/>
則任物有叙既無我以推移每隨之以處所别有膏粱之<lb/>
子縉紳之客時為此物以代支䇿初一擬而純盧忽連<lb/>
呼而成白相顧則笑泯然無隙請傾耳側目看後來之<lb/>
一擲<lb/>
　<lb/>
　文苑英華巻一百<lb/>
</p>
<p>
</p>
  </div>
</body>
</text>
</TEI>
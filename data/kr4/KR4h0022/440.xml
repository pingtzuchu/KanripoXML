<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百四十</head>
    <p>
<pb n="KR4h0022_WYG_440-1a"/>
欽定四庫全書<lb/>
　文苑英華巻四百四十　　宋　李昉等　編<lb/>
　徳音七<lb/>
　　雜徳音一<lb/>
　　　貸逃背征役徳音　　　　　　編制<lb/>
門下朕祗膺靈命君臨㝢縣<hi>詔令作區宇</hi>承凋弊之餘拯横<lb/>
流之難雖復蠲除徭賦督課耕農安集黎元與之休息<lb/>
然而鯨鯢未剪四海多虞師旅荐興事不獲已及其士<lb/>
<pb n="KR4h0022_WYG_440-1b"/>
卒浮惰苟求逸樂憚於征役離其營伍因此逃竄濳匿<lb/>
﨑嶇盜竊為資規免朝夕良由勸勵不明部署失所弛<lb/>
慢之責在於朕躬琴瑟不調已云變革多墜刑網情實<lb/>
<hi>一作兼</hi>軫悼宜從寛宥許以自新其義士募人有背軍逃<lb/>
亡者自武徳二年十月二十日以前罪無輕重皆赦除<lb/>
之饑寒困弊不能自存者所在官司隨事賑給士非素<lb/>
厲難以應敵設法垂憲期於不犯自今以後有背軍鎭<lb/>
征役者隨即科處必無容貸宜明宣告咸使聞知<hi>武徳二年</hi>
<pb n="KR4h0022_WYG_440-2a"/>
<hi>十月</hi>
　　　原宥代州徳音<hi>詔令作宥劉武周餘黨詔</hi>
門下祝網泣辜章乎舊典赦過宥罪著自前經往者劉<lb/>
武周竊據邉陲擁逼良善石嶺以北皆罹其弊雖復武<lb/>
周奔竄寄命畨夷而殘黨餘氛尚懐旅拒致使朔漠猶<lb/>
警闗塞未寜屢動干戈久違聲教代州總管定襄王大<lb/>
思勤績克著安輯邉境討擊未賔率其從化朕君臨天<lb/>
下義存撫育念彼凋弊若納諸隍但朔代黎元逆命日<lb/>
<pb n="KR4h0022_WYG_440-2b"/>
久今雖歸附仍屢<hi>詔令作懐</hi>反側其代州總管府内石嶺以<lb/>
北自武徳四年二月二十九日以前所有愆犯罪無輕<lb/>
重悉從原宥可並令安居復業勿使驚擾<hi>武徳四年二月</hi>
　　　恤刑慶賜徳音<hi>詔令作賜孝義高年粟帛詔</hi>
門下百行之本要道唯孝一言終身恕而已矣春生夏<lb/>
長寛仁<hi>實録作簡詔令作裕</hi>之令行焉齊禮道徳耻格之義斯在<lb/>
朕爰自㓜年夙禀庭訓豈徒學聞詩禮因令匡定家國<lb/>
<hi>實録作國家</hi>是以提三尺之劒起一旅之師戮鯨鯢於原野<lb/>
<pb n="KR4h0022_WYG_440-3a"/>
㧞<hi>實録作救</hi>蒸黎於塗炭雲雷締構備嘗夷險仁發於心義<lb/>
形於色大敵必勇匪為身謀大憝必誅志安天下太上<lb/>
皇留情姑射尚想軒轅駐蹕大安使朕正居紫極顧惟<lb/>
虚薄辭不獲免祗奉制詔負扆當朝乃眷宫宇載懐冰<lb/>
谷未明求衣乙夜忘寢静思七政言念九功何以答上<lb/>
𤣥之心稱嚴君之志庶欲勤恤典刑舉直錯枉允釐人<lb/>
瘼親賢用能拯濟困窮抑損澆偽開直言之路廣不諱<lb/>
之門聞所未聞日慎一日望人皆見徳變於志道若一<lb/>
<pb n="KR4h0022_WYG_440-3b"/>
物失所一人有惡則朕躬之責<hi>實録有恐字</hi>訓道不明也朕<lb/>
聞書曰至諴感神况於兆庶乎比聞逺近黔黎耻為盜<lb/>
賊州縣囹圄多並空虚豈由徳教至此自是人心厭亂<lb/>
因其遷善可以化之朕往因征伐行天下多矣每見村<lb/>
落丘墟未嘗不撫膺歎息自登九五不許横役一人唯<lb/>
冀遐邇休息得相存養長育<hi>詔令作㓜</hi>有序敬讓興行其孝<lb/>
義之家賜粟五石高年八十已上粟二石九十已上三<lb/>
石百嵗加絹二疋婦人正月以來生男者粟一石鰥寡<lb/>
<pb n="KR4h0022_WYG_440-4a"/>
孤獨不能自存逃户初還交<hi>實録作嵗</hi>無糧貯州縣長官量<lb/>
加賑恤<hi>詔令作濟</hi>諸州官人或正直亷平刑清訟息<hi>實録作簡</hi>或<lb/>
貪婪貨賄害政損人宜令都督刺史以名封進白<hi>實録作比</hi>
屋之内閭閻之人但有文武才能灼然可取或言行忠<lb/>
謹堪理時務或在昏亂而肆情遇太平而克已亦録名<lb/>
狀與官人同申泣辜慎法前王所重枉繫一日事等三<lb/>
秋州縣法司特宜存意普告天下知朕意焉<hi>貞觀三年四月</hi>
　　　養老徳音<hi>詔令作太上皇康復詔</hi>
<pb n="KR4h0022_WYG_440-4b"/>
門下書不云乎一人有慶兆民頼之朕䖍奉大安愛敬<lb/>
崇極日嚴之養祗慄斯在近日聖躬違豫寢膳有虧憂<lb/>
懼在懐不遑寜處博求醫術備盡蠲療祈告明靈具陳<lb/>
懇篤上𤣥降福遂䝉昭祐應時康愈萬福咸宜喜幸之<lb/>
隆實兼家國思頒愷樂洽於卿士然而尚齒崇孝徳教<lb/>
所先饗餼是加義超常等諸州都督刺史及文武官人<lb/>
老人八十以上并孝子旌表門閭者並宜節級賜物以<lb/>
申饗宴庶使萬國之内同此歡心施于四海皆知朕意<lb/>
<pb n="KR4h0022_WYG_440-5a"/>
<hi>貞觀四年七月</hi>
　　　優奬太原勲舊徳音<hi>詔令作高祖山陵畢賜元從功臣及百姓恩澤詔</hi>
　　　　　　　　　　　　　　　　編制<lb/>
門下高祖大武皇帝天縱神武膺籙受圖可久之徳格<lb/>
乎區宇敦睦九族協和萬邦賢能必進徳化潜洽革百<lb/>
王之弊興三代之風天平地成邇安逺肅至徳被於四<lb/>
海休烈光於千載巍巍蕩蕩無得而稱焉朕嗣膺寳祚<lb/>
夙夜兢惕思述先志被之率土其内外姻戚平生故舊<lb/>
<pb n="KR4h0022_WYG_440-5b"/>
太原元從官人及歴試之所文武僚佐爰洎胥吏往雖<lb/>
每降國恩恐未周悉或才用不申階品屈滯或家道貧<lb/>
匱子孫淪沉湏有矜量咸使得所先朝憂勞庶政唯以<lb/>
恤民為本諸州都督刺史政績可稱者宜以名聞奏其<lb/>
諸州百姓營奉山陵者宜量與<hi>詔令作有</hi>蠲免可令所司詳<lb/>
為條例聞奏并務從優厚稱朕意焉<hi>貞觀九年十一月</hi>
　　　嗣聖徳音<hi>後編作發宣撫使勅</hi>
門下昔者明王之御天下也内有公卿允釐庶績外有<lb/>
<pb n="KR4h0022_WYG_440-6a"/>
侯伯司牧羣黎猶懼至道不孚淳風或替故有廵狩之<lb/>
典黜陟幽明行人之官省方察俗用能遐邇咸乂<hi>一作遂性</hi>
情偽無遺於變時雍率其道也朕祗膺嗣徳恭守帝圖<lb/>
上禀過庭之謨下憑士庶之力竭精思理兩載于兹冀<lb/>
逮小康漸躋至化而區宇遐曠風教未周負扆長懐責<lb/>
深在已近者奸回搆釁竊起蕭牆宗社降靈應時殱殄<lb/>
今又恭承聖訓總統大猷率彼百官齊兹七政恐倉廪<lb/>
不實禮節未興吏靡息於貪殘人或滯於幽枉永言於<lb/>
<pb n="KR4h0022_WYG_440-6b"/>
此明發疚懐今卜征未及時邁仍逺宜分輶軒慰撫黎<lb/>
庶畢構等並操履公清識具明允茂績彰於歴試嘉譽<lb/>
滿於周行宜膺行李載光原隰所至之處申諭朕心并<lb/>
令屏絶浮華敦崇仁厚務脩孝悌勤事農桑耆老鰥惸<lb/>
征人家口不自存者咸加恤問徳舉言揚唯賢是急若<lb/>
有良才異等藏器下僚哲人竒士隠淪屠釣審知才行<lb/>
灼然者各以名聞凡百牧宰洎乎吏人咸悉朕心各敬<lb/>
乃事勤則不匱仁逺乎哉勉矣朂之以副朕意<hi>先天二年七月</hi>
<pb n="KR4h0022_WYG_440-7a"/>
　　此篇四百六十一巻重出今已削去<lb/>
　　　居大明宫徳音<hi>一作大明宫成放免囚徒等制</hi>蘇　頲<lb/>
黄門朕聞養人者謂之司牧非逸於人上事天者謂之<lb/>
帝皇<hi>一作王</hi>盖御乎<hi>一作於</hi>天下故作為棟宇以避燥濕居<lb/>
於臺榭以順高明斯乃奉時令布政教<hi>一作而行政</hi>也朕以<lb/>
不徳祗膺睿圖寳十家之産愛兆人之力未嘗興功於<lb/>
土木役思於池籞冀之休乂以致雍熈自律應長贏時<lb/>
方大暑溽雲屢起温風且至伏以太上皇宴居珍<hi>一作頥</hi>
<pb n="KR4h0022_WYG_440-7b"/>
衞滌慮清閒迹不往於甘泉心每期於汾水朕侍于左<lb/>
右以奉晨夕助𤣥黙之化則虧於聽理當炎蒸之序又<lb/>
瀆以囂煩惕焉在懐敢忘順色然大明創兆先聖所營<lb/>
即舊不加因時而往千門萬户外雖謂於别宫一日三<lb/>
朝中自連於複道下所以寜問安之懇上所以資習静<lb/>
之娛實獲我心禆康政理古有服珍裘者則念人之寒<lb/>
居夏屋者則念人之熱况此嵗阻饑饉甫田不稔或愚<lb/>
人陷罪圜土穪寃凡厥庶僚將何以恤兩京及諸州宜<lb/>
<pb n="KR4h0022_WYG_440-8a"/>
令長官親理寃獄除犯名教及官典犯贓并縁祅<hi>一作妖通</hi>
<hi>用</hi>偽以外餘罪徒以下咸宜放免其有茂才異等㧞萃<lb/>
超羣縁無紹介久不聞達者咸令自舉朕當親問其應<lb/>
宣撫咸使名聞舉人試第四等宜准舊例别加優奬見<lb/>
任人各量與改轉前資常選人至冬依選例處分其未<lb/>
出身者兼<hi>一作並</hi>授散官先天以來軍將押衙官等在陣<lb/>
戰亡者令本軍勘實奏聞其妄説災祥狂惑閭里并令<lb/>
州縣長官等嚴加捉搦仍令御史金吾訪察繩紏有能<lb/>
<pb n="KR4h0022_WYG_440-8b"/>
直言極諫補朕之闕者各封狀進朕將親覽如有可採<lb/>
當加奬擢其皇親諸親及東宫承優任員外檢校等官<lb/>
近停令至冬處分者有家道貧廹情願外任者亦令所<lb/>
司勘績闕量才注擬其縁坐流人處置有輕重不類者<lb/>
令所司勘㑹聞奏主者施行<hi>開元二年六月八日</hi>
　　一作皆唐大詔令<lb/>
　　　營興慶宫徳音<hi>一作興慶宫成御朝徳音</hi>　　編制<lb/>
門下朕昔在藩國此維邸第乾坤未泰隂陽尚䝉則有<lb/>
<pb n="KR4h0022_WYG_440-9a"/>
神物効靈祥符肇貺飛嘉<hi>一作佳</hi>氣於在田之際湧瑞池<lb/>
於或躍之時惟此舊居式加新宇周墻僅板於百堵卑<lb/>
宫不堦於三尺棟梁之用毁撤所餘聊以紀天地之休<lb/>
徴貽子孫之儉約耳屬春令變<hi>一作爰</hi>始時惟發生萬國<lb/>
來朝千官入賀既稱觴以獻夀宜施惠以布徳况農桑<lb/>
在候稼穡正興或幽彼囹圄獨隔陽和之澤或廹於徭<lb/>
役不遂農桑之務言及於此軫歎良深其徒已下罪且<lb/>
令責保其<hi>一作并</hi>應當畨兵丁匠等灼然單貧者所由勘<lb/>
<pb n="KR4h0022_WYG_440-9b"/>
㑹並放營農所在訴訟長官隨事疏理勿使寃滯非軍<lb/>
國所要餘不急之務一切並停仍加勸課循植農穡其<lb/>
河北水損户既屬春事慮有乏絶不支濟者宜委使與<lb/>
州縣相度量加賑恤諸處行人之家及鰥寡惸獨不能<lb/>
自存者州縣長官親加優撫使得存濟應有差科量事<lb/>
矜放且宣風緝化職在令長有司銓藻之次特宜審擇<lb/>
其才惟徳與刑為政之要頃無聞於風化多取威於檟<lb/>
楚理人之道其若是乎愚昧之流或輕抵犯宜加曉諭<lb/>
<pb n="KR4h0022_WYG_440-10a"/>
使識章程其含生之類不得輙有屠殺天下捕獵亦宜<lb/>
禁斷仍嚴加捉搦百司各遵時令務𢎞寛大之典使正<lb/>
理無失稱朕意焉<hi>開元十六年正月二十六日</hi>
　　一作皆唐大詔令<lb/>
　　　皇太子納妃徳音　　　　　張九齡<lb/>
勅禮有謹於初義亦重其本凡是姻媾且宜正於人倫<lb/>
况在元良更將承於宗祀皇太子鴻儲副是屬仁孝自<lb/>
然爰從吉辰式備嘉禮上祀<hi>一作事</hi>下繼君子重之言告<lb/>
<pb n="KR4h0022_WYG_440-10b"/>
言歸朕豈無慰非獨在予之慶宜申與衆之澤應天下<lb/>
囚徒死罪特宜免死配流嶺南逺處流罪降至徒徒已<lb/>
下罪並宜釋放其造偽頭首勾合知情受偽人等罪雖<lb/>
徒流仍使𨽻於百姓至彼勿許東西諸道征行人家及<lb/>
鰥寡惸獨委州縣長官檢校矜放差科使安其業中間<lb/>
有不支濟者量事賑給仍量助其營種長安萬年兩縣<lb/>
百姓及今月當上彍騎衞士雜匠掌閑幕士駕士工人<lb/>
樂人供膳主膳官馬主食弓手等並免其家今年地税<lb/>
<pb n="KR4h0022_WYG_440-11a"/>
三衞細引飛騎萬騎監門長上及禮生有職掌者各减<lb/>
一年勞在京文武官九品已上見在京外官因公使及<lb/>
堂上在京新除五品已上外官未辭并致仕官朝朔望<lb/>
者各賜勲一轉東宫官九品已上及諸司縁禮㑹祗供<lb/>
官等更加勲一轉五禮使兵部尚書兼中書令蕭嵩特<lb/>
封徐國公禮㑹使黄門侍郎同中書門下平章事韓休<lb/>
特與三品妃禮㑹使少府監馮紹正賜紫金魚袋諸副<lb/>
使及判官更加勲一轉禮官儐者夾侍官及孔目官使<lb/>
<pb n="KR4h0022_WYG_440-11b"/>
典主旌節等選日優與處分仗内馬家内侍省給使教<lb/>
坊音聲人縁太子禮㑹祗供者各賜勲一轉皇太子舅<lb/>
尚輦奉御趙逈遵特與三品仍改與三品官前右武衞<lb/>
騎曹趙逈進特與五品仍改與五品官皇太子侍讀侍<lb/>
書等各加一階皇太子諭徳潘蕭特與五品太子妃兄<lb/>
通事舍人薛愿特與五品仍改與五品官兄吏部常選<lb/>
怤特與五品仍與五<hi>集作六</hi>品官今日應預㑹官等各節<lb/>
級給賜物即宜領取宴慰者所以宣其情頒賜者所以<lb/>
<pb n="KR4h0022_WYG_440-12a"/>
將其意公卿百辟庶知朕心<hi>開元二十一年五月二十一日</hi>
　　　優恤徳音<lb/>
門下朕猥際休運多謝哲王而哀矜之情大小必慎自<lb/>
臨寰宇子育黎蒸未嘗行極刑起大獄上𤣥降鑒應以<lb/>
祥和叶平邦之典致之仁夀之域自今有犯死刑除十<lb/>
惡宜令中書門下與法官詳所犯輕重具狀奏聞崇徳<lb/>
尚齒三代不易移風勸俗五教攸先其曾任五品已上<lb/>
清資官以理去職者所司具録名奏老疾不堪釐務者<lb/>
<pb n="KR4h0022_WYG_440-12b"/>
與致仕禄道士女道士宜𨽻宗正寺僧尼令祠部檢校<lb/>
百司每旬休節假並不湏親識事追勝為樂以示内外<lb/>
知朕意焉<hi>開元二十五年正月十七日</hi>
　　　嵗初處分徳音　　　　　　張九齡<lb/>
勅天地以大徳育羣生<hi>詔令作生羣有</hi>聖人以大寳守萬物古<lb/>
者受命之君謂之承天之序明有所代夫豈徒然若道<lb/>
無欽崇命不永保帝實臨汝人曷戴君朕所以每期庶<lb/>
乎合於仁覆之意也夫伏羲神農黄帝堯舜或誅而不<lb/>
<pb n="KR4h0022_WYG_440-13a"/>
怒或教而不誅彼亦何為獨臻於此朕自有天下二紀<lb/>
于兹雖未能畫衣以禁亦未嘗刑人於市而政猶踳駁<lb/>
俗尚澆漓當是為理之心未返於本耳凡人豈不仁於<lb/>
父母兄弟不欲於飲食衣服乎而率被無孝友之名不<lb/>
温飽之困其故何哉盖未聞義方不識善道或任小智<lb/>
而為偽或見小利而苟得致逺則窮繼之以暴已而身<lb/>
受戮辱家不相保愚妄之徒類多自陷獄訟之弊恒由<lb/>
此作吁可悲乎亦在教之不明也盖刑罰者不獲<hi>詔令作得</hi>
<pb n="KR4h0022_WYG_440-13b"/>
已而用之天下黔黎皆朕赤子以誠告示其或知歸何<lb/>
必用威然後致理先務仁恕寜不懐之且五常循行豈<lb/>
湏深識六親和睦何待丁寜自宜勉之以副所望刑措<lb/>
不用道在于兹今獻嵗之吉迎氣伊始敬順天常無違<lb/>
月令所由長史可舉舊章諸有嫗伏孕育之物蠢動生<lb/>
植<hi>一作靈</hi>之類慎無殺伐致令夭傷九土異宜三農在候<lb/>
聚衆興役妨時害功特宜禁止以助<hi>一作租</hi>春事至若家<lb/>
有征鎮人或孤惸物向陽和此獨憂瘁良可憫也亦令<lb/>
<pb n="KR4h0022_WYG_440-14a"/>
所由<hi>一作在</hi>隨事優恤盖不體仁無以為長不知道無以<lb/>
用心故道者衆妙之門而心者萬事之統得其要㑹義<lb/>
可以兼濟於人失其指歸生不能自全於已故我𤣥元<lb/>
皇帝著道徳經五千文明乎真宗至於妙用而有位者<lb/>
未嘗<hi>詔令作之</hi>講習不務清净<hi>一作/静</hi>欲令所為之政<hi>詔令作正</hi>教<lb/>
何從而至于太和者耶百辟卿士各湏詳讀勉存進道<lb/>
之誠更圖前席之議至如計較小利綜緝煩文邀名且<lb/>
行去道彌逺違天和氣生人怨心朕甚厭之所不取也<lb/>
<pb n="KR4h0022_WYG_440-14b"/>
各勵精一共興𤣥化俾蒼生登於仁夀天下還於淳朴<lb/>
豈逺乎哉行之可至其老子道徳經宜令士庶家藏一<lb/>
本仍勸習讀使知指要每年貢舉人量减尚書論語一<lb/>
兩道策准數加老子策俾敦崇道本附益化源朕推誠<lb/>
與人有此教誡必驗行事豈垂空言今之此勅亦宜家<lb/>
置一本每湏三省以識朕懐<hi>開元二十二年正月一日</hi>
　<lb/>
　文苑英華巻四百四十<lb/>
</p>
<p>
</p>
  </div>
</body>
</text>
</TEI>
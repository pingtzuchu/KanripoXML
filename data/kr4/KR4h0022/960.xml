<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百六十一</head>
    <p>
<pb n="KR4h0022_WYG_960-1a"/>
欽定四庫全書<lb/>
　文苑英華巻九百六十一　宋　李昉等　編<lb/>
　雜一<lb/>
　　王勣自撰墓誌一首　　楊去盈墓誌一首<lb/>
　　楊去溢墓誌一首　　　梁錡墓誌一首<lb/>
　　陳明經元敬墓誌一首　髙氏子墓誌一首<lb/>
　　陳孜墓誌一首<lb/>
　　　自撰墓誌　　　　　　　　王　勣<hi>集作績</hi>
<pb n="KR4h0022_WYG_960-1b"/>
王勣者有父母無朋友自為之字曰無功焉或問之箕<lb/>
踞不對蓋以有道於已無功於時也不讀<hi>集作聴</hi>書自達<lb/>
理不知榮辱不計利害起家以禄位歴數職而一進階<lb/>
<hi>集作進一階</hi>才高位下免責而已矣<hi>集無此字</hi>天子不知公卿不<lb/>
識四十五十而無聞焉於是退歸以酒徳遊於鄉里往<lb/>
往賣卜時時著<hi>集作看</hi>書行若無所之坐若無所據鄉人<lb/>
未有達其意也嘗耕東臯世<hi>集無世字</hi>號東臯子身死之日<lb/>
自為銘焉曰<lb/>
<pb n="KR4h0022_WYG_960-2a"/>
有唐逸人太原王勣若頑若愚似矯似激院止三逕堂<lb/>
唯四壁不知節制焉有親戚以生為附贅懸疣以死為<lb/>
決疣潰癰無思無慮何去何從壠<hi>集作龍</hi>頭刻石馬鬛裁<lb/>
封哀哀孝子<hi>集作予子</hi>空對長松<lb/>
　　　楊<hi>集作從弟</hi>去盈墓誌銘　　　　楊　炯<lb/>
古者黄帝軒轅氏沒帝嚳高辛氏作㓜而徇齊長而敦<lb/>
敏則天下之人用其教者百年忠肅恭懿宣慈惠和則<lb/>
天下之人謂之<hi>集作稱其</hi>才者八子黄烏旗而白魚躍<hi>集作燎</hi>
<pb n="KR4h0022_WYG_960-2b"/>
有周武之興王彤弓一而玈矢千有晉文之啓霸雖隱<lb/>
<hi>集作出</hi>公遜位哀侯失國而文之昭也武之穆也司徒為<lb/>
五教之官有社稷焉有黎人焉丞相臨萬機之職崤函<lb/>
鼎盛赫奕於朱輪河洛台階昭彰於白玉積善餘慶信<lb/>
而有徵國子進士楊去盈字流謙𢎞農華隂人也曽祖<lb/>
諱初周大將軍隋宗正卿常州刺史順楊公皇朝左光<lb/>
禄大夫華山郡開國公食邑本鄉二千五百戸唐虞之<lb/>
稷契魏晉之裴王晏嬰可以事百君臯繇為之謩九徳<lb/>
<pb n="KR4h0022_WYG_960-3a"/>
麾蓋兵馬人知牧伯之尊名山大川藴<hi>集作地</hi>積公侯之<lb/>
氣王考諱安偽鄭王充遥<hi>集作逼是</hi>授二十八將封<graphic n="KR2306" url="https://raw.githubusercontent.com/kanripo/KR-Gaiji/master/images/KR2306.png" mimeType="image/png"/>國公<lb/>
尋謀歸順為充所害皇朝贈大將軍旌忠烈也陶謙雅<lb/>
尚祖逖雄心㑹天子之䝉塵見諸侯之釋位雖陳平去<lb/>
就潛懐杖劍之謀而石勒㓙殘遂及推牆之禍父某潤<lb/>
州句容遂州長江二縣令朝散大夫行鄧州司馬文武<lb/>
兼備清明<hi>集作白</hi>在躬<hi>一作體</hi>人無間言位不充量四方取<lb/>
則孔宣父之踐中都百里非才龎士元之登别駕若夫<lb/>
<pb n="KR4h0022_WYG_960-3b"/>
庭生玉樹身帶金鐶有衛玠之風神有張良之容貌蔣<lb/>
琬之譏盛元<hi>集作允</hi>責在司空陳蕃之對薛勤志清天下<lb/>
觀其昏定晨省立身揚名恠草蔚其休徵神魚㑹其㝠<lb/>
感莊公獨歎聞穎叔之純深有道相推見茅容之盡禮<lb/>
則閨門雍穆以孝聞也輔仁㑹友合志同方晏平仲之<lb/>
善交鮑叔牙之知我張琪<hi>集作堪</hi>死日妻子唯托於朱暉<lb/>
劉惔生平風月每思於𤣥度則朋友之徳若蘭芬<hi>集作薰</hi>
也朱穆好學中食忘飡譙周研精欣然獨笑張華四海<lb/>
<pb n="KR4h0022_WYG_960-4a"/>
之内若指諸掌班固百家之言無不窮究鈎深致逺悦<lb/>
丘墳也八音繁㑹五色章明動天地而感鬼神序人倫<lb/>
而成孝敬陽臺並作楚襄王賜雲夢之田上林同時漢<lb/>
武帝給尚書之筆則瓊敷玉藻未足多<hi>集作云</hi>也自攝齊<lb/>
東序撰杖西膠唯<hi>集作推</hi>宰我之能言貴顔回之有徳成<lb/>
如麟角道尊於璧水之前翼若鴻毛俯拾於金門之下<lb/>
方將咫尺宣室扈從明庭申賈誼之忠讜盡揚雄之規<lb/>
諫豫章七載擢脩幹而聳長條有鳥三年搏積<hi>集作高</hi>風<lb/>
<pb n="KR4h0022_WYG_960-4b"/>
而運滄海豈期數有迍否天無皂白苗而不秀秀而不<lb/>
實者蓋有是夫古人有言没而不朽者此之謂也春秋<lb/>
二十有六以上元三年五月二十二日歿<hi>集作終</hi>于京師<lb/>
勝業里嗚呼哀哉至儀鳯四年十二月二日歸𦵏於華<lb/>
隂之某原不忘本也山河鬱鬱松栢蒼蒼骨肉閉兮歸<lb/>
后土魂魄遊兮思故鄉三荆揺落五都悲涼痛門户之<lb/>
無主悼人琴之兩忘嗚呼哀哉其<hi>其字集作乃為</hi>銘曰<lb/>
高集逺蹠濁涇<hi>集作河</hi>清渭天子諸侯司空太尉星辰皷<lb/>
<pb n="KR4h0022_WYG_960-5a"/>
舞山澤通氣道在者尊徳成為貴賈家五虎<hi>後漢黨錮傳賈彪兄</hi>
<hi>弟三人並有髙名天下稱賈氏三虎五當作三</hi>偉節最怒荀氏八龍慈明無雙<lb/>
劍光沖<hi>集作侵</hi>斗璧氣浮江據於道徳依<hi>集作聞</hi>於邦家子<lb/>
之承親温席扇枕子之友悌同輿共寢朝歌不入盜泉<lb/>
不飲垂露崩雲繁絃縟錦明經太學射䇿鴻都揚名<hi>集作</hi>
<hi>對揚</hi>天子高揖司徒鱗翮將運波濤不虞子之<hi>集作奈何</hi>喪也<lb/>
良可悲夫瞻望不及佇立以泣唯見黄埃心傷以摧躑<lb/>
躅兮徘徊嗚呼兮哀哉長夜漫漫何時旦魂兮魂兮歸<lb/>
<pb n="KR4h0022_WYG_960-5b"/>
去來<lb/>
　　楊<hi>集作從弟</hi>去溢墓誌銘　　　　　前　人<lb/>
處士𢎞農楊去溢年二十即華山公之曾孫大將軍之<lb/>
孫朝散大夫鄧州司馬之第四子也維嶽有五有華山<lb/>
之金石焉山阜相屬含<hi>集作合</hi>谿懐谷所以鎮其南也維<lb/>
瀆有四有河宗之玉璧焉波瀾<hi>集作潮波</hi>汨起洄洑萬里所<lb/>
以經其北也言其土地則巨靈之高掌逺蹠作西漢之<lb/>
城池叙其衣冠則太尉之四代五公為東京之柱國然<lb/>
<pb n="KR4h0022_WYG_960-6a"/>
後積勲累徳枝分葉散大君有命臨夏日之壇塲天子<lb/>
動容聴秋風之懿範<hi>集作金皷</hi>是以熊羆入兆羔鴈成羣黄<lb/>
憲之名聞於海内陳蕃之志掃於天下羣童忽聚逢苦<lb/>
李而懸<hi>集作先</hi>知賔客相過問楊梅而即對善父母為孝<lb/>
善兄弟為友居家可移之道也利者義之和貞者事之<lb/>
幹元亨日新之徳也若夫節陵遺策汲冢殘書倚相之<lb/>
八索九丘張華之千門萬户莫不山藏海納學無所遺<lb/>
至如白雪迴光清風度曲崔亭伯真龍之氣揚子雲吐<lb/>
<pb n="KR4h0022_WYG_960-6b"/>
鳯之才莫不玉振金聲筆有餘力逺心天授高興生知<lb/>
盡江海之良圖得烟霞之秘筭貞不絶俗從容於名教<lb/>
之塲道由人𢎞坐卧於羲皇之代于時朝廷之上山林<lb/>
之下英儒贍聞<hi>集作文</hi>之士洪筆麗藻之客希末光而影<lb/>
集聴餘聲而響和者猶藩籬之望天地鱗介之宗龜龍<lb/>
也嗟乎隂陽為道大道無亭毒<hi>集作育</hi>之心禍福唯人聖<lb/>
人有抑揚之教智焉而斃仁焉而終今也則亡歎顔回<lb/>
之短命死而可作冀隨㑹之同歸文不在茲乎天之將<lb/>
<pb n="KR4h0022_WYG_960-7a"/>
喪也以某年某月某日終於某所越儀鳯四年十月二<lb/>
日歸𦵏於華隂之某原林野彌望闗山寥廓樵童牧豎<lb/>
孟嘗君之池臺一去千年丁令威之城郭悲纒於魯衛<lb/>
痛深於花萼姜肱沒齒無因共被之歡鍾毓生平非復<lb/>
同車之樂嗚呼哀哉乃為銘曰<lb/>
叔虞建國天錫之唐伯僑受氏食采於<hi>集作于</hi>楊五侯簪<lb/>
黻四代軒裳有徳有行如圭如璋乃生男子初<hi>集作載</hi>寢<lb/>
之牀從公小大辨日炎涼天下之寳邦家之光神鋒太<lb/>
<pb n="KR4h0022_WYG_960-7b"/>
俊旗皷相當事親以禮左右無方交<hi>集作友</hi>朋以信芝蘭<lb/>
有芳文犀健筆白鳯彫章鵬鷃齊致江湖兩忘謂天輔<lb/>
徳則惟其常殱我吉士于何不傷闗山揺落洲渚蒼茫<lb/>
黄塵匝地白露成<hi>集作為</hi>霜左右刮骨親賔㫁腸摧殘玉<lb/>
樹埋沒金鄉交交黄鳥爰集于桑命不可贖人之云亡<lb/>
　　　從甥梁錡墓誌銘　　　　　前　人<lb/>
故右衛率府翊衛安定梁錡年三<hi>集作二</hi>十有八以上元<lb/>
三年秋八月某日終于某所圖其<hi>闕</hi>　天有大梁之星<lb/>
<pb n="KR4h0022_WYG_960-8a"/>
辨其物土地有大梁之國考其衣冠人有大梁之姓綜<lb/>
乾坤而列位兼水木<hi>集作土</hi>而成文業耕織而樂琴書有<lb/>
梁鴻之雅尚生封侯而死廟食有梁竦之雄圖西山求<lb/>
白鹿之仙東海受黄蛇之寳曾祖某光禄大夫開府儀<lb/>
同三司驃騎將軍清河太守右衛大將軍同州刺史上<lb/>
柱國郡守旁通於日<hi>集作月</hi>建儀同上法於太階光禄大<lb/>
夫下大夫之職驃騎將軍大將軍之比祖某河南澠池<lb/>
令鄭州司功參軍事冀州蒲州二府<hi>集作州字</hi>司馬朝散大<lb/>
<pb n="KR4h0022_WYG_960-8b"/>
夫紀王府司馬襄州同州二長史仲由宰邑蕭何主吏<lb/>
桓温之徵謝奕暫為司馬之官周景之禮陳蕃仍降題<lb/>
輿之命考某國子學生霍王府叅軍并州大都督府兵<lb/>
曹揚州大都督府録事叅軍仲尼閑居曰參不敏天子<lb/>
命我叅卿軍事張常山之福應直保金鈎謝太傅之閨<lb/>
門唯生玉樹所以圓光折水真<hi>集作直</hi>氣衝天孩笑之時<lb/>
見之者知其孝友能言之際聴之者許其<hi>集作以</hi>聰明審<lb/>
清河管輅之天文對江夏黄童之日蝕揮其勁翮則鳯<lb/>
<pb n="KR4h0022_WYG_960-9a"/>
凰飛鳴<hi>集作鳴舞</hi>於赤山整其蘭筋則駿馬騰驤於緑<hi>集作陸</hi>
地若夫神龍負卦瑞雀銜書安釐王汲冢之文穆天子<lb/>
羽陵之籍莫不因條報葉望表知裏鄭𤣥殫見覽萬巻<lb/>
之八千班固洽聞涉五經之四部至如琱弧夜月筋力<lb/>
<hi>集作角</hi>三才鐵劍秋霜烟雲五色莫不推之以智勇成之<lb/>
以<hi>集作於</hi>揖讓歴諸侯而説劍直之無前引司馬而操弓<lb/>
觀者如堵可謂多材天縱盛徳日新<hi>闕</hi>　　　於詩書<lb/>
翁歸兼<hi>集作自</hi>强於文武由是交通遂廣聲名益振朱家<lb/>
<pb n="KR4h0022_WYG_960-9b"/>
大俠滕公有然諾之言劇孟過人袁盎有逢迎之禮及<lb/>
其從微至著資父事君籍<hi>集作策</hi>丹書之勲業叅黑衣之<lb/>
行伍神<hi>一作位</hi>宫海外瞻鏤牓於明山太室雲端聴<hi>集作奏</hi>
仙簧於洛水翊鸞馳道周廬甲觀方當奉詞出使萬里<lb/>
行封受命忘身三軍拜將豈期年嵗朝露浮生過隙漢<lb/>
逸人之雅操命也如何魯司冦之知言苗而不秀嗚呼<lb/>
哀哉望吾子者空懐倚廬之歎嗟余弟者獨有忘琴之<lb/>
悲從日月於龜謀考圖書於馬鬛<hi>集作老圖書於鳥逝</hi>越以儀鳯<lb/>
<pb n="KR4h0022_WYG_960-10a"/>
三年春二月某日甲子葬於某所悲夫吾見其進由來<lb/>
孔李之家吾謂之甥實曰何劉之族陽元既殁瞻舊宅<lb/>
而無成康伯不存對𤣥言而誰與其銘曰<lb/>
山河帶礪金木精靈磊磊<hi>集作鬱鬱</hi>千丈森森五兵騑驂面<lb/>
掖出入東明人壽無幾皇天不平碑留郭泰挽送田横<lb/>
終寂寥於相宅空嗟歎於佳城<lb/>
　　　陳明經<hi>文粹作我府君有周居士文林郎陳公</hi>墓誌文<lb/>
　　　　　　　　　　　　　　　陳子昂<lb/>
<pb n="KR4h0022_WYG_960-10b"/>
公諱元敬字某其先陳國人也五世祖太樂梁大同中<lb/>
為新城郡司馬生髙祖方慶方慶好道得墨子五行秘<lb/>
書白虎七變法遂<hi>集粹無此字</hi>隠於郡武東山生曾祖湯湯<lb/>
為郡主簿湯生祖通通早卒生皇考辨為郡豪傑公河<lb/>
目海口顩<hi>集作鷰文粹作欽後漢周欽頤注欽或作顩立凡切</hi>頥虎頭<hi>文粹作顔</hi>性英<lb/>
雄而志尚𤣥黙羣書秘術<hi>集粹作學</hi>無所不覽年弱冠早為<lb/>
州閭所服耆老<hi>文粹作長</hi>童㓜見之若大賓二十一鄉貢明<lb/>
經擢第拜文林郎屬憂艱不仕潛道育德穆其清風邦<lb/>
<pb n="KR4h0022_WYG_960-11a"/>
人馴致如衆鳥之從鳯也時有決訟不取州郡之命而<lb/>
信公之一言四方豪俊望風景附朝廷聞名或以君為<lb/>
西南大豪而不知深慈恭懿敬讓以為德<hi>二字文粹作得</hi>也州<lb/>
將縣長時或為<hi>集作陳</hi>議青龍癸未唐厯云微公乃山棲<lb/>
絶穀放息人事餌雲母以怡其神居十八年𤣥圖<hi>文粹作圓</hi>
大<hi>集作天</hi>象無所不達嘗宴<hi>集有然字</hi>坐謂其嗣子子昻曰吾<lb/>
幽觀大運賢聖生有萌芽特發天下乃茂<hi>六字集粹作時發乃茂</hi>
不可以智力圖也氣同萬里而遇合不同造膝而悖古<lb/>
<pb n="KR4h0022_WYG_960-11b"/>
之合者百無一焉呼嗚昔堯與舜禹合天下得之四百<lb/>
餘年湯與伊尹合天下歸之五百年文王與太公合天<lb/>
下順之四百年幽厲版蕩天紀亂也<hi>文粹無此字</hi>聖賢不相<lb/>
逢<hi>文粹有也字</hi>老𥅆仲尼淪溺溷世不能自昌固有國者享<lb/>
年不永彌四百餘年戰國如磨<hi>集粹作糜</hi>至于赤龍赤龍之<lb/>
興四百年天紀復亂劉石擾亂中原賢聖淪亡至於<hi>文粹</hi>
<hi>有今字</hi>四百年矣天意其將復周乎於戲吾老矣汝其志<lb/>
之太歲已亥享年七十有四七月七日己未隠化於私<lb/>
<pb n="KR4h0022_WYG_960-12a"/>
宫<hi>集作館</hi>孤子子昂愚暗<hi>集粹作昧</hi>鞠然在疚不知所從乃祗<lb/>
馴聖人卜宅之義是嵗十月己酉遂開拭舊塋奉寧神<lb/>
於此山石佛<hi>文粹作山</hi>谷之中岡也銘曰<lb/>
賢者避地邈其如<hi>集粹無此字</hi>往鳯兮鳯兮誰能象兮嗚呼<lb/>
我君懐寳不識<hi>集粹作試</hi>孰知其深廣兮悠悠白雲自怡養<lb/>
兮大運不齊聖賢同<hi>同字集作岡字</hi>兮南山四君不遭漢天子<lb/>
固亦商丘之遺壤兮<hi>集有此十五字文粹英華並無</hi>
　　　髙氏子<hi>集作上殤髙氏</hi>墓誌銘　　　前　人<lb/>
<pb n="KR4h0022_WYG_960-12b"/>
維唐垂拱二年太嵗景戌七月二十日殤子髙氏卒焉<lb/>
<hi>集無焉字</hi>嗚呼哀哉含瓊敷而不玉實者有矣夫吾觀顥元<lb/>
機化出入夭壽之數榮落之原皆一受而不易者已悲<lb/>
夫古人之仁懿中庸不幸短折<hi>集作命</hi>今復見之於髙子<lb/>
矣髙子渤海蓚人也黄州府君之㓜孫宛州府君之叔<lb/>
子天<hi>集無此字</hi>尘而岐嶷實覃實晬<hi>集作華</hi>越在襁褓神明滋<lb/>
茂童䝉淵敏光潤玉顔八嵗始教方書受甲子已知孝<lb/>
悌之道詩禮之規宛丘府君鍾愛之他日嘗趨庭與諸<lb/>
<pb n="KR4h0022_WYG_960-13a"/>
兒戲神清涵泳綽然如鴻雛鵠子有青雲之意也府君<lb/>
美之曰能光我家者此兒十五通左氏春秋及尚書淵<lb/>
塞<hi>集作騫非</hi>之志日新宏大矣不幸享年十七遇暴<hi>集無此字</hi>疾<lb/>
而夭嗚呼哀哉宛丘府君感慟哀過於禮曰不恨爾壽<lb/>
之不長惜爾器之不彰天何苗育今也則亡嗚呼吾將<lb/>
老矣爾逺何哉其年七月殯於家園日月云徂六載于<lb/>
茲矣天授<hi>集作鳯非</hi>二年龍集辛夘府君方大崇元域以安<lb/>
先兆諸子之柩皆附焉其年二<hi>集作一非</hi>月癸夘朔十八日<lb/>
<pb n="KR4h0022_WYG_960-13b"/>
庚申啟殯歸瘞於大塋禮也銘曰<lb/>
來不可遏去不可止唯死與生由生與<hi>集作以</hi>死於戲殤<lb/>
子噫何往矣傷慈父之肝情獨㝠㝠而長已死而有知<lb/>
可也若其無知悲爾<lb/>
　　　陳<hi>集作堂弟</hi>孜墓誌銘　　　　　前　人<lb/>
君諱孜字無怠其先陳國人也五代祖太樂梁大同中<lb/>
為本郡大司馬生髙祖方慶屬梁亂始居新城郡武東<lb/>
山生大父湯為郡主簿大父生曾祖通<hi>集作逈非</hi>早卒通生<lb/>
<pb n="KR4h0022_WYG_960-14a"/>
皇祖辨少習儒學然以英豪剛烈著聞是以名節為州<lb/>
國所服皇祖生考元爽保食<hi>集作植</hi>先人茂德降生於君<lb/>
君㓜孤天姿雄植英秀獨茂<hi>集作邁</hi>性嚴簡而尚倜儻之<lb/>
奇愛亷貞而不拘介獨之操始通詩禮略觀史傳即懷<lb/>
軌物之標希曠代之業故言不宿諾行不茍從率身克<lb/>
已服道崇德閨門睦<hi>睦字集作穆穆</hi>如也鄉黨恂<hi>集叠恂字</hi>如也至<lb/>
乃雄以濟義勇以存仁貞以立事毅以守節獨㫁於心<lb/>
每若由已實為時輩所髙而莫敢與爭倫<hi>二字集作倫也</hi>以是<lb/>
<pb n="KR4h0022_WYG_960-14b"/>
鄉里長幼望風而靡邦國賢豪聞名而悦服方謂拂羽<lb/>
喬木緬昇髙雲而遭命大過棟撓而殞嗚呼天咎予乎<lb/>
時年三十五是嵗龍集癸巳有周天授三年<hi>集作二年按唐書天</hi>
<hi>授三年四月改元長壽是歲壬辰長壽二年乃是癸巳</hi>秋七月卜地<hi>集作兆</hi>不吉權<lb/>
殯於真諦寺之北園始以今甲午歲獻春一月乙酉朔<lb/>
二十五日己酉窆於石溪山之北岡陪考域<hi>集作墳</hi>也君<lb/>
家世墳壠在武東山昭穆崇封松栢成列<hi>集作列盛</hi>至若<hi>集無</hi>
<hi>此字</hi>君考遺令獨愛石溪之岡故君從先志祔葬于此嗚<lb/>
<pb n="KR4h0022_WYG_960-15a"/>
呼哀哉始君伯父海内之文人也含紀綱<hi>集作純綱</hi>之徳有<lb/>
髙代之行每見君歎曰吾家世雖儒術傳嗣然豪傑英<lb/>
雄季世不泯<hi>集作豪英雄秀世濟不冺</hi>常懼後來光烈不象先風每<lb/>
一見爾慰吾家道實謂君有逸羣之骨拔俗之標超山<lb/>
越壑可以駿邁也豈其夭絶喪茲良圖嗚呼其元命歟<lb/>
遭命歟天不佑<hi>集作忱</hi>歟道固謬歟大圓蒼蒼大方茫茫<lb/>
聖賢同此之於爾<hi>三字集作爾之</hi>何傷古人有言珠玉瘞之<hi>集作</hi>
<hi>瘞</hi>是<hi>闕</hi>　於中原况吾家道尚儉名訓未墜封樹之禮<lb/>
<pb n="KR4h0022_WYG_960-15b"/>
吾敢過焉是用錫爾瓦木之器塗芻之靈堯舜之典忠<lb/>
孝之經昭示後代以安爾形銘曰<lb/>
我祖之葳蕤兮邈於陳緬遥裔兮此江濵<hi>集作濆</hi>五代崇<lb/>
光兮至夫君徽烈英曜兮始氛氲<hi>集作芬蒀</hi>何意嚴霜兮降<lb/>
青春玉樹吹落兮成黄塵南山無隟兮永幽淪悠悠昭<lb/>
代兮非<hi>集作卜</hi>爾辰吾慟感傷兮哭<hi>集作號</hi>蒼旻問之蓍策<lb/>
兮立茲墳乃言千嵗<hi>集作載</hi>兮冦<hi>集作冠非</hi>來臻黄頭之子白<lb/>
眼<hi>集作服</hi>人嗚呼<hi>集作嗟爾</hi>黄頭兮勿傷神<lb/>
<pb n="KR4h0022_WYG_960-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_960-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百六十一<lb/>
</p>
<p>
</p>
  </div>
</body>
</text>
</TEI>
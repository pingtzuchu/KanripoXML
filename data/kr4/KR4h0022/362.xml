<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百六十二</head>
    <p>
<pb n="KR4h0022_WYG_362-1a"/>
欽定四庫全書<lb/>
　文苑英華巻三百六十二　宋　李昉等　編<lb/>
　雜說三<lb/>
　　志過一首　　　　　　天說一首<lb/>
　　䄍說一首　　　　　　朝日說一首<lb/>
　　乗桴說一首　　　　　讀韓愈毛頴傳一首<lb/>
　　畫諫一首　　　　　　代河湟父老奏一首<lb/>
　　說鳳尾諾一首　　　　原晋亂說一首<lb/>
<pb n="KR4h0022_WYG_362-1b"/>
　　祭祀祈說一首<lb/>
　　　志過　　　　　　　　　　權徳輿<lb/>
辛酉嵗予以吏役道于上饒時左司郎中博陵崔公出<lb/>
守郡佐與予語及世道次及人倫大節因曰延州之譲<lb/>
不其至矣<hi>集作哉字</hi>或者言吳以太伯譲而興季子譲而亡<lb/>
此乃狥於一方而不蹈乎大方也原夫太伯避季歴奔<lb/>
荆蠻以就文武之大業則知太伯因天下之尊周以成<lb/>
周也豈以興吴<hi>一作周</hi>為念季子因天下之去譲以全譲<lb/>
<pb n="KR4h0022_WYG_362-2a"/>
也豈以亡吳為念然則太伯季子皆以天下之心為心<lb/>
吳之興亡曽不屑慮彼或者之論誠未通其㫖焉予曰<lb/>
誠哉是言然<hi>集作况</hi>季子之歴聘也聞樂章辯歌詩皆審<lb/>
其盛衰以造乎精㣲明閎建物無所逃數有所極耳又<lb/>
何區區異論于其間哉答曰子之言過矣若季子以興<lb/>
亡必然力不能支乗此而後三譲是利於将亡因以沽<lb/>
名者也豈可為君子言之過矣存之予亡之<hi>集作豈可為君子言</hi>
<hi>之也且以吴之存而季子亡之</hi>以譲之發<hi>集作廢</hi>而季子全之嚮使勤一<lb/>
<pb n="KR4h0022_WYG_362-2b"/>
國之理理于勾吴今亦化為古墟鞠為榛蕪曷與夫禮<lb/>
譲之大使千古是式貪以之亷暴以之仁忍垢冐榮者<lb/>
以之知懼其于為理也不其逹<hi>集作逺</hi>歟予乃拜受其論<lb/>
退書所聞且以志過名篇庶乎聞義能徙之義<lb/>
　　　說天　　　　　　　　　　柳宗元<lb/>
韓愈謂柳子曰若知天之說乎吾為子言天之說今夫<lb/>
人有疾痛倦辱饑寒甚者因仰而呼天曰殘民者昌佑<lb/>
民者殃又仰而呼曰何為使至此極戾也若是者舉不<lb/>
<pb n="KR4h0022_WYG_362-3a"/>
能知天夫果蓏飲食既壊蟲生之人之血氣敗逆壅疷<lb/>
為癰瘍<graphic n="KR2334" url="https://raw.githubusercontent.com/kanripo/KR-Gaiji/master/images/KR2334.png" mimeType="image/png"/>贅瘻痔亦<hi>一無此字</hi>蟲生之木朽而蝎中草腐而<lb/>
螢飛是豈不以壊而後出耶物壊蟲由之生元氣隂陽<lb/>
之壊人由之生蟲之生而物益壊食齧之攻穴之蟲之<lb/>
禍物也滋甚其有能去之者有功于物者也繁而息之<lb/>
者物之讐也人之壊元氣隂陽也亦滋甚墾原田伐山<lb/>
林鑿泉以井飲窽墓以送死而又穴為偃溲築為墻垣<lb/>
城郭䑓榭觀游䟽為川瀆溝洫陂池燧木以燔革金以<lb/>
<pb n="KR4h0022_WYG_362-3b"/>
鎔陶甄琢磨悴然使天地萬物不得其情倖倖衝衝攻<lb/>
殘敗撓而未嘗息其為禍元氣隂陽也不甚于蟲之所<lb/>
為乎吾意有能殘斯人使日薄嵗削禍元氣隂陽者滋<lb/>
少是則有功于天地者也繁而息之者天地之讐也今<lb/>
夫人之<hi>一無此字</hi>舉不能知天故為是呼且怨也吾意天聞<lb/>
其呼且怨則有功者受賞必大矣其禍焉者受罰亦大<lb/>
矣子以吾言為何如<hi>集作如何</hi>柳子曰子誠有激而為是耶<lb/>
則信辨且美矣吾能終其說彼上而𤣥者世謂之天下<lb/>
<pb n="KR4h0022_WYG_362-4a"/>
而黄者世謂之地渾然而中處者世謂之元氣而寒暑<lb/>
者世謂之隂陽是雖大無異果蓏癰痔草木也假而有<lb/>
能去其攻穴者是物也其能有報乎繁而息之者其能<lb/>
有怒乎天地大果蓏也元氣大癰痔也隂陽大草木也<lb/>
其烏能賞功而罰禍乎功者自功而禍者自禍欲望其<lb/>
賞罰者大謬矣<hi>集無此字</hi>呼而怨欲望其哀且仁者愈<hi>文粹作亦</hi>
大謬矣子而信于之仁義以遊其内生而死爾烏置存<lb/>
亡得䘮于果蓏癰痔草木耶<lb/>
<pb n="KR4h0022_WYG_362-4b"/>
　　　䄍說<lb/>
栁子為御史主祀事將䄍進有司以問䄍之說則曰合<lb/>
百神于南郊以為嵗報者也先有事必質于户部户部<lb/>
之辭曰旱于某水于某蟲蝗于某癘疫于某則黜其方<lb/>
守之神不及以祭余甞學禮盖思而得之則曰順成之<lb/>
方其䄍乃通若是古矣繼而歎曰神之貌乎吾不可得<lb/>
而見也祭之饗乎吾不可得而知也是其誕漫憋怳㝠<lb/>
㝠焉不可執取者夫聖人之為心也必有道而已矣非<lb/>
<pb n="KR4h0022_WYG_362-5a"/>
于神也盖于人也以其誕漫敞怳㝠㝠焉不可執取而<lb/>
猶誅削若此况其貌言動作之塊然者乎是設乎彼而<lb/>
戒乎此者也其㫖大矣或曰若子之言<hi>集作云</hi>則旱乎水<lb/>
乎蟲蝗乎癘疫乎末有黜其吏者而神黜焉而曰盖于<lb/>
人者何也余曰若子之云旱乎水乎蟲蝗乎癘疫乎豈<lb/>
人為之耶故其黜在神暴乎耗乎沓貪乎罷弱乎非神<lb/>
為之也故其罰在人今夫在人之道則吾不知也不明<lb/>
斯之道而存乎古之數其名則存而教之實則隱以為<lb/>
<pb n="KR4h0022_WYG_362-5b"/>
非聖人之意故歎而云也曰然則致雨反風蝗不為灾<lb/>
虎負子而趨是非人之為則何以余曰子欲知其以乎<lb/>
所謂偶然者信矣必若人之為則十年九潦八年七旱<lb/>
者獨何如人哉其黜之也苟明乎教之道雖去古之數<lb/>
可矣反是則誕漫之說勝而名實之事䘮亦足悲乎<lb/>
　　　朝日說<lb/>
栁子為御史主祀事将朝日其僚問曰古之名曰朝日而<lb/>
已今而曰祀朝日何也余曰古之記<hi>文粹作說</hi>者則朝拜之<lb/>
<pb n="KR4h0022_WYG_362-6a"/>
云也今而加祀焉者則朝旦之云也今之所云非也問<lb/>
者曰以夕而偶諸朝或者今之是乎余曰夕之名則朝<lb/>
拜之偶也古者旦見曰朝暮見曰夕故詩曰邦君諸侯<lb/>
莫肯朝夕左氏傳曰百官承事朝而不夕禮記曰日入<lb/>
而夕又曰朝不廢朝暮不廢夕晋侯将殺竪㐮叔向夕<lb/>
楚子之留乾谿右尹子革夕齊之亂子我夕趙文子礱<lb/>
其椽張老夕智襄子為室美士茁夕皆暮見也漢儀夕<lb/>
則兩郎向𤨏闈拜謂之夕郎亦出是名也故曰大采朝<lb/>
<pb n="KR4h0022_WYG_362-6b"/>
日少<hi>集作小</hi>采夕月又曰春朝朝日秋夕夕月若是其<hi>集作</hi>
<hi>之</hi>類足矣又加祀焉盖不學者為之也僚曰欲子之書<lb/>
其說吾将施于世可乎余從之<lb/>
　　　乗桴說<lb/>
子曰道不行乗桴浮<hi>集作于</hi>海從我者其由也歟子路聞<lb/>
之喜子曰由也好勇過我無所取材説曰海與桴與材<lb/>
皆喻也海者聖人至道之本所以浩然而遊息者也桴<lb/>
者所以遊息之具也材者所以為桴者也易曰復其見<lb/>
<pb n="KR4h0022_WYG_362-7a"/>
天地之心乎則天地之心者聖人之海也復者聖人之<lb/>
桴也所復者桴之材也孔子自以極<hi>集作拯</hi>生人之道不<lb/>
得行乎其時将復於至道而遊息焉謂由也勇于聞義<lb/>
果于避世故許其從之也其終曰無所取材者言子路<lb/>
徒勇于聞義果于避世而未得所以為復者也此以退<lb/>
子路兼人之氣而明復之難耳然則有其材以為其桴<lb/>
而遊息于海其聖人乎子謂顔淵曰用之則行舍之則<lb/>
藏唯我與爾有是夫由是而言以此追庶幾之説則囘<lb/>
<pb n="KR4h0022_WYG_362-7b"/>
近得矣而曰其由也與者當是歎也回死矣夫或問曰<lb/>
子必聖人之云爾乎曰吾何敢吾以廣異聞且使遯世<lb/>
者得吾言以為學其無悶也揵焉而已矣<lb/>
　　　讀韓愈所著<hi>集作作</hi>毛頴傳後題<lb/>
自古居夷不與中州人通書有來南者時言韓愈為毛<lb/>
頴傳不能舉其辭而獨大笑以為恠而吾久不克見楊<lb/>
子誨之來始持其書索而讀之若捕龍蛇搏虎豹急與<lb/>
之角而力不敢暇信韓子之恠于文也世之摸擬竄竊<lb/>
<pb n="KR4h0022_WYG_362-8a"/>
取青嫓白肥皮厚肉柔筋脆骨而以為辭者之讀之也<lb/>
其大笑固宜且世人笑之也不以其俳乎且<hi>一作而</hi>俳又<lb/>
非聖人之所棄者詩曰善戱謔兮不為虐兮太史公書<lb/>
有滑稽列傳皆取乎有益于世者也故學者終日討說<lb/>
<hi>文粹作論</hi>答問呻吟習復應對進退掬溜播<hi>文粹作掩</hi>灑則罷憊<lb/>
而廢亂故有息焉游焉之說不學操縵不能安絃有所<lb/>
拘者有所縱也太羮𤣥酒體節之薦味之至者而又設<lb/>
以竒異小蟲水草柤棃橘柚苦鹹酸辛雖蜇吻裂鼻縮<lb/>
<pb n="KR4h0022_WYG_362-8b"/>
舌澁齒而咸有篤好之者文王之昌蒲葅屈到之芰曽<lb/>
晢之羊棗然後盡天下之竒味以足于口獨文異乎韓<lb/>
子之為也亦将弛焉而不虐歟息焉游焉而有所縱歟<lb/>
盡六藝之竒味以足於<hi>文粹作其</hi>口歟而不若是則韓子之<lb/>
辭若壅大川焉其必决而放諸陸不可以不陳也且凢<lb/>
古今是非六藝百家大細穿穴用而不遺<hi>一作匱</hi>者毛頴<lb/>
之功也韓子窮古書好斯文嘉頴之能盡其意故奮而<lb/>
為之傳以發其欎積而學者得之<hi>集作以</hi>勵其有益于世<lb/>
<pb n="KR4h0022_WYG_362-9a"/>
歟是其言也固與異世者語而貪常嗜𤨏者猶呫呫然<lb/>
動其喙彼亦勞甚矣乎<lb/>
　　　畫諌　　　　　　　　　　盧　碩<lb/>
漢文帝時未央宮永明殿畫古者五物<hi>兩漢故事文帝三年于永明殿</hi>
<hi>畫屈軼草進善旌誹謗木敢諌皷獬豸凢有五色物也</hi>成帝陽朔中嘗坐羣臣于<lb/>
下指之曰予慕堯舜理故目是以自况大司馬陽平侯<lb/>
王鳳拜舞而賀曰陛下法古為治上稽唐虞仁逺乎<lb/>
哉行之斯至旌皷之屬在陛下建之而已矣至于神草<lb/>
<pb n="KR4h0022_WYG_362-9b"/>
靈獸臣知不日當産于明庭以彰上天之允答也㣲臣<lb/>
不勝鳬藻之抃御史大夫張<hi>張忠</hi>出次而言曰斯無用之<lb/>
物也臣請即日圬之且是畫肇于太宗之時凢八聖矣<lb/>
開眼而覩之者皆靣<hi>一作背靣</hi>而違之未聞有禆于治也臣<lb/>
敢為陛下條舉臣嘗聞文帝時雒陽人賈誼為博士能<lb/>
誦詩屬書嘗為上陳古先帝王之道漢朝正朔之法上<lb/>
以公卿之任無以易誼俄絳灌馮敬之伍害其賢而毁<lb/>
之遂踈而不信傅卑濕之國後雖徴還卒不得大用䘮<lb/>
<pb n="KR4h0022_WYG_362-10a"/>
志而死至今負才藏器之徒猶以為憤此則善雖進而<lb/>
不能用也帝又降詔除誹謗之令許人言事迨中宗朝<lb/>
大臣楊惲盖寛饒以譏刺辭語皆坐大辟先帝在東宮<lb/>
言其法太深刻中宗竟不悔此則木雖旁午人不敢書<lb/>
上也初元帝𢎞恭石顯専權亂政前将軍望之嫉其姦<lb/>
邪諷上除之不從望之反罹其愆過<hi>一作廹</hi>以自殺此又<lb/>
邪不可觸之之驗也前日安昌侯禹居陛下師傅之尊<lb/>
不能率已以儉而乃决涇引渭廣開田疇便身娱耳多<lb/>
<pb n="KR4h0022_WYG_362-10b"/>
置侈樂平陵朱雲上書請斬其首陛下怒不可忍遽將<lb/>
誅之雲倉卒無㩀乃至䘮膽失魂臣意列聖用此乃類<lb/>
是乎臣之狂瞽欲陛下言而必行丹艧之設不足以留<lb/>
連聖念也且大司馬親勲之望朝野所倚不能因事而<lb/>
諫返以為賀佞孰甚焉臣謹以指之若斧鑕将及是陛<lb/>
下誤屈軼也臣不敢就僇<lb/>
　　　代河湟父老奏　　　　　　陳　黯<lb/>
臣等世籍漢民也雖地沒戎虜而常畜歸心時未可謀<lb/>
<pb n="KR4h0022_WYG_362-11a"/>
則俛僶偷生既遭休運詎可緘黙伏思中國之患邉戎<lb/>
其來久矣唐虞夏殷之前則淳風未漓夷夏自判故干<lb/>
戈不興事亦宜矣由周以降或侵或伐無代無之然則<lb/>
享國長久君臣有謀唯是其餘不足徴也周漢討邉之<lb/>
事臣知之矣請較而論之以為國朝比且周之伐獫狁<lb/>
也以斥逐為心不常事之故進則遄征退則息兵致其<lb/>
邉鄙無備壁壘不營此乃周之謀失於不固矣漢之討<lb/>
匈奴也乗時之豐恃兵之雄深入窮荒莫計逺邇故雪<lb/>
<pb n="KR4h0022_WYG_362-11b"/>
山青海皆為内封其後財匱力殫厥功不就遂交和親<lb/>
之好自凂帝屬延法後時斯為漢之謀失于太廣矣唐<lb/>
有天下邁于周漢之道一家其六合一心其兆人唯兹<lb/>
犬戎未能無患當開元中有将臣善于攻戰振張皇威<lb/>
殱殄醜虜自秦地而西有地數千里此則展拓周疆剪<lb/>
截漢域所謂廣袤得其中矣其後國家以内冦時起不<lb/>
遑西顧其蕃戎伺隙侵<hi>一作復</hi>掠邉州臣等由此家為虜<lb/>
有然雖力不支而心不離故居河湟間世相為訓今尚<lb/>
<pb n="KR4h0022_WYG_362-12a"/>
傳留漢之冠裳每歳時祭享則必服之示不忘漢儀亦<lb/>
猶越翼胡蹄有巢嘶之異噫其怨慕也有是陛下新統<lb/>
寰區以慈仁化育聞之得不惻然而軫念乎夫事有可<lb/>
行勢有必尅苟懈而不為是失古人見幾之義今國家<lb/>
無事三方底寜獨取邉陲猶反掌耳矧故老之心觖望<lb/>
復然儻天兵一臨孰不面化今陛下采臣之言則先選<lb/>
良将不以前負勲業者與更授節制<hi>一作刺史</hi>者為之何者<lb/>
彼功崇矣彼位極矣復将悉力營之哉以此臨事必多<lb/>
<pb n="KR4h0022_WYG_362-12b"/>
自顧願陛下詔班行之中噐識有殊籌畫可用者踰一<lb/>
資一級授鉞将兵俟見功庸而後<hi>一作厚</hi>加之爵賞必能<lb/>
摧兇破敵無所愛矣戎翟者亦天地之間一氣耳不可<lb/>
盡滅可以斥逐之伊周漢之事如前所陳今之所取願<lb/>
止于國朝已來所没秦渭之西故地朗畫疆域牢為備<lb/>
禦然後闢邉田飽士卒可以為永逺<hi>一作永永</hi>之謀<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>出周<lb/>
漢之右則臣得棄戎即華世世子孫無流離之苦生死<lb/>
幸甚<lb/>
<pb n="KR4h0022_WYG_362-13a"/>
　　　說鳳尾諾　　　　　　　　陸龜蒙<lb/>
或問予曰鳳尾諾為何䓁物圖耶書耶對曰余之所聞<lb/>
自晉訖于梁陳以來藩邸之書也凡封子弟為王則開<lb/>
府辟僚屬取當時士有學行才藻者中是選其所下書<lb/>
東宮則曰令上書則曰牋諸王下書則曰教上書則曰<lb/>
啟應和文章則曰應令應教下其制一等故也其事行<lb/>
則曰諾猶漢天子肯<hi>集作可非</hi>臣下之奏曰可也鳳尾則所<lb/>
諾牋之文也綷縩䙰褷然織與繪莫的知既肯其行必<lb/>
<pb n="KR4h0022_WYG_362-13b"/>
有褒異之辭若今之批荅案耳晋元帝為琅邪王時帝<lb/>
美其才令通習外事常使批鳳尾諾南齊江夏王鋒髙<lb/>
帝第十二子甚怜之年五歳使學鳳尾諾下筆便工帝<lb/>
大悦以玉麒麟賜之餘未見其出鳳尾牋當畨薄縷輕<lb/>
其制作想精妙靡麗而非牢固者也殆将五百年必不<lb/>
能保而存之好事者或云織<hi>集作識</hi>妄矣且傳云仲尼在<lb/>
魯與陳有問缶羊楛矢者皆知之及脩春秋則逺者畧<lb/>
近者詳故曰立於定哀而指隠桓之日逺矣盖聖人作<lb/>
<pb n="KR4h0022_WYG_362-14a"/>
大典不可不慎則前所傳亦<hi>一作之</hi>妄矣余學聖人之文<lb/>
者求其誠而已矣又安可詐别數百年前事自以為賢<lb/>
哉君子慎所傳無易<lb/>
　　　原晋亂説　　　　　　　　楊　䕫<lb/>
晋室南遷制度草剏永嘉之後囂風未除廷臣中猶以<lb/>
謝鯤輕佻王澄曠誕競相祖習以為高逹卞壼厲色於<lb/>
朝曰帝祚流移社稷傾蕩職兹浮偽致此隳敗猶欲崇<lb/>
慕虚誕汚蠧時風奏請鞠之以正頺俗王導庾亮抑之<lb/>
<pb n="KR4h0022_WYG_362-14b"/>
而止噫西晋之亂百代所悲移都江左是塞<hi>一作㓗</hi>源端<lb/>
本之日也猶乃翼虚駕偽宗<hi>文粹作崇</hi>扇佻薄躡諸敗跡踵<lb/>
其覆轍以此剏立朝綱基構王業何異登膠船而泛巨<lb/>
浸操<hi>一作拉</hi>朽索以馭奔駟乎設使從卞壼之奏黜屏浮<lb/>
偽登進豪賢<hi>文粹作淳實</hi>左右大法維持紀綱則晋亦未可<lb/>
量也其後王敦作逆蘇峻繼亂余以為晉之亂不自敦<lb/>
峻而稔於導亮<lb/>
　　　祭祀不祈説　　　　　　　沈　顔<lb/>
<pb n="KR4h0022_WYG_362-15a"/>
夫祭典之興所以奉祖宗而表有功也非所以祈明神<lb/>
而邀福佑也故王者郊天地而立七廟諸侯奉社稷而<lb/>
置五廟士庻人各以其家功施于民則祀之以死勤事<lb/>
則祀之以勞定國則祀之昔列山氏之子曰柱能植百<lb/>
糓夏興也周繼之故祀于稷共工氏為九域其子曰后<lb/>
土能平九土故祀于社舜勤事而野死鯀障洪水而殛<lb/>
死禹勤其官而水死有虞氏禘黄帝而祖顓頊郊堯而<lb/>
宗舜夏后氏亦禘黄帝而祖顓頊郊鯀而宗禹商人禘<lb/>
<pb n="KR4h0022_WYG_362-15b"/>
舜而祖禹郊禹而宗湯周人禘嚳而郊稷祖文王而宗<lb/>
武王故所謂奉祖宗而表有功也非所以祈明神而邀<lb/>
福祐也必以明神可祈福祐可量<hi>一作豐</hi>則三代不易世<lb/>
秦漢不更氏王者無明暗卿士無賢愚能盡其祭祀則<lb/>
享其福祚矣神必私于禱祈悦于肥腯而降其禧祥則<lb/>
王者盡堯舜也侯者盡桓文也水不為潦也火不為灾<lb/>
也年無夀天也民無貧富也戰無不勝也守無不固也<lb/>
禍無不殄也疾沴不生也國家無危亡也宗祀無廢絶<lb/>
<pb n="KR4h0022_WYG_362-16a"/>
也是皆祈而不得禱而無應明矣然則經百代而不易<lb/>
其俗傳百王而不革其風者誠有以也夫兩國相持必<lb/>
有其勝也萬邦各治必有其康也祈年者必有其豐也<lb/>
祈病者必有其瘳也祈仕者必有其遷也祈貨者必有<lb/>
其饒也有一于此咸以神之佑也而不知人事之起匪<lb/>
成即敗匪得即失用之有巧拙智之有後先嵗有豐儉<lb/>
運有否泰非神之所置也于是廢業而不為非竭産而<lb/>
不為悔姦巫乗之以語禍福竟不能明寖以成俗得非<lb/>
<pb n="KR4h0022_WYG_362-16b"/>
上失其正下效其為者乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百六十五</head>
    <p>
<pb n="KR4h0022_WYG_365-1a"/>
欽定四庫全書<lb/>
　文苑英華巻三百六十五　宋　李昉等　編<lb/>
　辯論三<lb/>
　　復性書三篇　　　　　君子無榮辱解一首<lb/>
　　知道一首<lb/>
　　　復性書上篇　　　　　　　李　翺<lb/>
人之所以為聖人者性也人之所以惑其性者情也喜<lb/>
怒哀懼愛惡欲七者皆情之所為也情既昏性斯匿矣<lb/>
<pb n="KR4h0022_WYG_365-1b"/>
非性之過也七者循環而交來故性不能充<hi>文粹作統</hi>也水<lb/>
之渾也其流不清火之煙也其光不明非水火清明之<lb/>
過沙不渾流斯清矣煙不欎光斯明矣情不作性斯充<lb/>
<hi>文粹作統</hi>矣性與情不相先也雖然無性則情無所生矣是<lb/>
情由性而生情不自情因性而情性不自性由情以明<lb/>
性者天之命也聖人得之而不惑者也情者性之動也<lb/>
百姓溺之而不能知其本者也聖人豈其無情也<hi>集作耶</hi>
聖人者寂然不動不徃而到不言而神不耀而光制作<lb/>
<pb n="KR4h0022_WYG_365-2a"/>
叅乎天地變化合乎隂陽雖有情也未嘗有情也然則<lb/>
百姓者豈其無性耶百姓之性與聖人之性弗差也雖<lb/>
然情之所昏交相攻伐未始有窮故雖終身而不自覩其<lb/>
性焉火之潜于山石林木之中非不火也江河淮濟之<lb/>
未流而潛于山非不泉也石弗<hi>集作不</hi>𫾣木不磨則不能<lb/>
燒其山林而燥萬物泉之源弗䟽則弗<hi>集作不</hi>能為江為<lb/>
河為淮為濟東匯大壑浩浩蕩蕩為弗測之深情之動<lb/>
弗息則弗能復其性而燭天地為不極之明故聖人<lb/>
<pb n="KR4h0022_WYG_365-2b"/>
者人之先覺者也覺則明否則惑惑則昏明與昏謂之<lb/>
不同明與昏性本無有則同與不同二皆離矣夫明者<lb/>
所以對昏昏既滅則明亦不立矣是故誠者聖人之性<lb/>
<hi>集作性之</hi>也寂然不動廣大清明照乎天地感而遂通天下<lb/>
之故行止語黙無不處于極也復其性者賢人循之而<lb/>
不已者也不已則能歸其源矣易曰夫聖人者與天地<lb/>
合其徳日月合其明四時合其序鬼神合其吉㓙先天<lb/>
而天弗違後天而奉天時天且弗違而况于人乎况于<lb/>
<pb n="KR4h0022_WYG_365-3a"/>
鬼神乎此非自外得者也能盡其性而已矣子思曰唯<lb/>
天下至誠為能盡其性能盡其性則能盡人之性能盡<lb/>
人之性則能盡物之性能盡物之性則可以賛天地之<lb/>
化育可以賛天地之化育則可以與天地參矣其次致<lb/>
曲曲能有誠誠則形形則著著則明明則動動則變變<lb/>
則化惟天下至誠為能化聖人知人之性之皆善可以<lb/>
循之不息而至于聖也故制禮以節之作樂以和之<lb/>
安于仁<hi>集作安于和樂</hi>樂之本也動其中<hi>集作動而中禮</hi>禮之本也故<lb/>
<pb n="KR4h0022_WYG_365-3b"/>
在車則聞和鸞之聲行歩則聞珮玉之音無故不廢琴<lb/>
瑟視聼言行循禮法而動所以教人忘嗜欲而歸性命<lb/>
之道也道者至誠而不息也至誠而不息則虗虗而不<lb/>
息則明明而不息則照<hi>一疊照字</hi>天地而無遺非他也此盡<lb/>
性命之道也哀哉人人皆可以及于<hi>集作乎</hi>此莫之止而<lb/>
不為也不亦惑耶昔者聖人以<hi>集作之字</hi>傳于顔子顔子得<lb/>
之拳拳不失不逺而復其心三月不違仁子曰回也其<lb/>
庶乎屢空其所以未到于聖人者一息耳非力不能也<lb/>
<pb n="KR4h0022_WYG_365-4a"/>
短命而死故也其餘升堂者盖皆傳也一氣之所飬一<lb/>
雨之所膏而得之者各有淺深不必均也子路之死也<lb/>
石乞盂黶以戈擊之㫁纓子路曰君子死冠不免結纓<lb/>
而死由<hi>集有也字</hi>非好勇而無懼也其心寂然不動故也曽<lb/>
子之死也曰吾何求焉吾得正而斃焉斯已矣此正性<lb/>
命之言也子思仲尼之孫得其祖之道述中庸四十七<lb/>
篇以傳于軻軻曰我四十不動心軻之門人逹者公孫<lb/>
丑萬章之徒盖傳之矣遭秦焚<hi>集作滅</hi>書中庸之弗焚者<lb/>
<pb n="KR4h0022_WYG_365-4b"/>
僅有<hi>集作一篇</hi>存焉于是此道廢缺其教授者唯節文章句<lb/>
<hi>集作節行文章章句</hi>威儀擊劔之術相師焉性命之源則吾弗能<lb/>
知其所傳矣道之極于剥也必復吾豈復之時耶吾自<lb/>
六嵗讀書但為詞句之學志于道者四年矣與人言之<lb/>
未嘗有是我者也南觀濤江入于越而吾郡陸参<hi>集作傪</hi>
存焉與之言之陸参<hi>集作傪</hi>曰子之言尼父之心也東方<lb/>
<hi>集有如字</hi>有聖人焉不出乎此也南方<hi>集有如字</hi>有聖人焉亦不<lb/>
出乎此也唯子行之不息而已矣嗚呼性命之書雖存<lb/>
<pb n="KR4h0022_WYG_365-5a"/>
學者莫能明是故皆入于荘列老釋不知者謂夫子之<lb/>
徒不足以窮性命于<hi>集作之</hi>道信之者皆是也有問于我<lb/>
我以告之所知而傳焉遂書于書以開誠明之源而缺<lb/>
絶廢棄不揚之道幾可以傳于時命曰復命書以治<hi>集作</hi>
<hi>理</hi>乎其心以傳乎其人於戯夫子復生不廢吾言矣<lb/>
　　　復性書中篇<lb/>
或問曰人之昏也久矣将復其性者必有漸也敢問其<lb/>
方曰弗慮弗思情則不生情既不生乃為正思正思者<lb/>
<pb n="KR4h0022_WYG_365-5b"/>
無慮無思也易曰天下何思何慮又曰閑邪存其誠詩<lb/>
曰思無邪曰已矣乎曰未也此齋戒其心者也猶未離<lb/>
于静焉有静必<hi>集有有字</hi>動有動必<hi>集有有字</hi>静動静不息是乃<lb/>
情也易曰吉㓙悔吝生乎動者也焉能復其性耶曰如<lb/>
之何曰方静之時知心無思者是齋戒也知本無有思<lb/>
動静皆離寂然不動者是至誠也中庸曰誠則明矣易<lb/>
曰天下之動貞于一者也問曰不思不慮之時物格于<lb/>
外情應于内如之何而可止也以情止情其可乎曰情<lb/>
<pb n="KR4h0022_WYG_365-6a"/>
者性之邪也知其為邪本無其心寂然不已<hi>四字集作心寂不取</hi>
邪思自息惟性明照邪何所生如以情止情是乃大情<lb/>
也情之<hi>集作互</hi>相止其有已乎易曰顔氏之子其殆庻幾<lb/>
乎有不善未嘗不知知之未嘗復行也易曰不逺復無<lb/>
祗悔元吉問曰本無有思動静皆離然則聲之來也其<lb/>
不聞乎物之形也其不見乎曰不覩不聞是非人也視<lb/>
聴昭昭而不起于見聞者斯可矣無不知也無弗為也<lb/>
其心寂然光照天地是誠之明也大學曰致知在格物<lb/>
<pb n="KR4h0022_WYG_365-6b"/>
易曰無思也無為也寂然不動感而遂通天下之故非<lb/>
天下之至神其孰能與于此曰敢問致知在格物者何<lb/>
謂也曰物者萬物也格者來也至也物至之時其心昭<lb/>
昭然明辨焉而不應于物者是致知也是知之至也知<lb/>
至故意誠意誠故心正心正故身脩身脩而家齊家齊<lb/>
而國理國理而天下平此所以能参天地者也易曰與<lb/>
天地相似故不違智周乎萬物而道濟天下故不過旁<lb/>
行而不流樂天知命故不憂安土敦乎仁故能愛範圍<lb/>
<pb n="KR4h0022_WYG_365-7a"/>
天地之化而不過曲成萬物而不遺通乎晝夜之道而<lb/>
知故神無方而易無體一隂一陽之謂道此之謂也曰<lb/>
生為我說中庸曰不出乎前矣曰我未明也敢問何謂<lb/>
天命之謂性曰人生而静天之性也性者天之命也率<lb/>
性之謂道曰<hi>集無此字</hi>何謂也率循也循其源而反其性者<lb/>
道也道也者至誠也至誠者天之道也誠者定也不動<lb/>
也脩<hi>集作修</hi>道之謂教曰何謂也曰教也<hi>集作誠之</hi>者人之道<lb/>
也誠之者擇善而固執之者也循<hi>集作修</hi>是道而歸其本<lb/>
<pb n="KR4h0022_WYG_365-7b"/>
者明也教也者則可以教天下矣顔子其人也道也者<lb/>
不可湏㬰離也可離非道也説者曰其心不可湏㬰動<lb/>
焉故也動則逺矣非道矣<hi>集作也</hi>變化無方未始離于不<lb/>
動故也是故君子戒慎乎其所不睹恐懼乎其所不聞<lb/>
莫見乎隱莫顯乎㣲故君子慎其獨也説者曰不覩之<lb/>
覩見莫大焉不聞之聞聞莫甚焉其心不<hi>集作一</hi>動是不<lb/>
覩之覩弗聞之聞也其復之不逺矣故慎其獨慎其獨<lb/>
者守其中也問曰昔之注解中庸者與生之言皆不同<lb/>
<pb n="KR4h0022_WYG_365-8a"/>
何也曰彼以事解者也我以心通者也曰彼亦通于心<lb/>
乎曰吾不知也曰如生之言修之一日則可以至于聖<lb/>
人乎曰十年擾之一日止之而求至焉是孟子所謂以<lb/>
一杯水而救一車薪之火也甚哉止而不息必誠誠而<lb/>
不息必明明與誠終歳不違則能終身矣造次必于是<lb/>
顛沛必於是則可以希于至矣故中庸曰至誠無息不<lb/>
息則乆乆則徴徴則悠逺悠逺則博厚博厚則高明博<lb/>
厚所以載物也高明所以覆物也悠久所以成物也博<lb/>
<pb n="KR4h0022_WYG_365-8b"/>
厚配地高明配天悠久無彊如此者不見而章不動而<lb/>
變無為而成天地之道<hi>集有故字</hi>可一言而盡<hi>集有之字</hi>也問曰<lb/>
凡人之性猶聖人之性歟曰桀紂之性猶堯舜之性也<lb/>
其所以不覩其性者嗜欲好惡之所昏也非性之罪也<lb/>
曰為不善者非性耶曰非也乃情所為也情有善而<hi>集無</hi>
<hi>此字</hi>不善<hi>集有/而字</hi>性無善而<hi>集無此字</hi>不善焉孟子曰人無有不<lb/>
善水無有不下夫水搏而躍之可使過顙激而行之可<lb/>
使在山是豈水之性哉其所以導引之者然也人之性<lb/>
<pb n="KR4h0022_WYG_365-9a"/>
皆善其不善亦猶是也問曰堯舜豈不有情耶曰聖人<lb/>
至誠而已矣堯舜之舉十六相非喜也流共工放驩兠<lb/>
殛鯀竄三苖非怒也中于節而已矣其所以皆中節者<lb/>
設教于<hi>集作於</hi>天下故也易曰知變化之道者其知神之<lb/>
所為乎中庸曰喜怒哀樂之未發謂之中發而皆中節<lb/>
謂之和中也者天下之大本也和也者天下之逹道也<lb/>
致中和天地位焉萬物育焉易曰唯深也故能通天下<lb/>
之志唯幾也故能成天下之務唯神也故不疾而速不<lb/>
<pb n="KR4h0022_WYG_365-9b"/>
行而至聖人之謂也問曰人之性猶聖人之性嗜欲愛<lb/>
惡之心何由而生也曰情者妄也邪也曰邪與妄則無<lb/>
所因矣妄情滅息本性清明周流六虚所以謂之能復<lb/>
其性也易曰乾道變化各正性命<hi>又集作論</hi>語曰朝聞道夕<lb/>
死可矣能正性命故也問曰情之所昏性則<hi>文粹作即</hi>滅也<lb/>
何以謂之猶聖人之性也曰水之性清激其<hi>文粹作而</hi>渾之<lb/>
者泥沙也方其渾也清性既遂無有耶久而不動泥沙<lb/>
自沉清明之性鍳于<hi>集作於</hi>天地非自外來也故其渾也<lb/>
<pb n="KR4h0022_WYG_365-10a"/>
性本不失及其復也性亦不生人之性亦猶水之性也<lb/>
問曰人之性本皆善而邪情昏焉敢問聖人之情将復<lb/>
為嗜欲所渾乎曰不復渾矣情本邪也妄也邪妄無因<lb/>
人不能復聖人既復其性矣知情之為邪邪既為明所<lb/>
覺矣覺則無邪邪何由而<hi>一無此字</hi>生也伊尹曰天之道以<lb/>
先知覺後知先覺覺後覺也予天民之先覺者也予将<lb/>
以此道覺此民也非予覺之而誰也如将復為嗜欲所<lb/>
渾是尚不自覺者也而况能覺後人乎曰敢問死何所<lb/>
<pb n="KR4h0022_WYG_365-10b"/>
之耶曰聖人之所不明書于䇿者也易曰原始反終故<lb/>
知死生之説精氣為物游䰟為變是故知鬼神之情状<lb/>
斯盡之矣子曰未知生焉知死然則原其始而反其終<lb/>
則可以盡其生之道生之道既盡則死之説不學而自<lb/>
通矣此非所急也子脩之不息其自知之吾不可以章<lb/>
章然言非<hi>集作且</hi>書矣<lb/>
　　　復性書下篇<lb/>
晝而作夕而休者凡人也作乎非<hi>集無此字</hi>作者也<hi>集無此字</hi>與<lb/>
<pb n="KR4h0022_WYG_365-11a"/>
萬物皆作休乎非<hi>集無此字</hi>休者也與萬物皆休吾則不類<lb/>
于凡人晝無所作夕無所休作非吾作也作有物休非<lb/>
吾休也休有物作耶休耶二者皆離而不存予之所存<lb/>
者終不亡且離矣<hi>集作也</hi>人之不力于道也<hi>集作者</hi>昏不思<lb/>
也天地之間萬物生焉人之于萬物一物也其所以異於禽<lb/>
獸蟲魚者豈非道徳之性全乎哉受一氣而成形一為<lb/>
物而一為人得之甚難也生乎世又非深長之年也以<lb/>
非深長之年行甚難得之身而不専専于大道肆其心<lb/>
<pb n="KR4h0022_WYG_365-11b"/>
之所為則其所以自異于禽獸蟲魚者亡幾矣昏而不<lb/>
思其昏也終不明矣吾之生二十有九年矣思十九年<lb/>
時如朝日也思九年時亦如朝日也人之受命其長者<lb/>
不過七十八十年九十百年者則稀矣當百年之時而<lb/>
視乎<hi>一作其</hi>九十<hi>集無此字</hi>年時也與吾此日之思于前也逺<lb/>
近其能大相懸耶其又能逺于朝日之時耶然則人之<lb/>
生也雖享百年若雷電之驚相激也若風之飄而旋也<lb/>
可知矣况千百人而無一及百年之年者哉故吾之終<lb/>
<pb n="KR4h0022_WYG_365-12a"/>
日志于道徳猶懼未及也彼肆其心之所為者獨何人<lb/>
耶<lb/>
　　　君子無榮辱解　　　　　　韋端符<lb/>
所謂榮與辱者賢不肖之辨也朝暮之所存也君子小<lb/>
人所以異道而殊名也君子無榮辱小人有辱而無榮<lb/>
志意脩術業明徳行備飾是榮之自内者也由之而爵<lb/>
列尊榖禄厚無擇而不宜是榮之自外者也君子有諸<lb/>
内而外者至焉猶是藝之耨之鎛之水澤以時而苖之<lb/>
<pb n="KR4h0022_WYG_365-12b"/>
猥大者也而世謂之榮是果不足為君子榮也以至貴<lb/>
于天下立國家偃然若固有之者彼脩之非一日也得<lb/>
之誠有術也吾所以待之無愧也又何榮乎哉阨窮詈<lb/>
侮暴怒横逆以至于繋<hi>一作擊</hi>捽逐磔世所謂之辱者是<lb/>
又果不足為君子辱也問其逄何物也其遭何時也吾<lb/>
之所以不容用吾之所修可于堯禹孔子而不可于斯<lb/>
時也吾又何辱乎哉君子無榮非不榮也所以為榮者<lb/>
出于吾道耳異乎世之所謂幸而榮者也謂種而收者<lb/>
<pb n="KR4h0022_WYG_365-13a"/>
幸可乎君子無辱非不辱也吾之道大彼不足用吾之<lb/>
説粹彼不足聞辱誠有所在也猶河海之不可内于拗<lb/>
涔也是豈河海辱哉故曰君子無榮辱由是為説也小<lb/>
人有辱無榮曲哆險詭突誕嫉賊是辱自内者也由之<lb/>
而得刑殺流放是亦有諸内而外者至焉是猶薉蕪之<lb/>
欝澁之而蓬亂疽結也謂飯肉<hi>一作茹</hi>死者不幸可乎幸<lb/>
而集<hi>一作售</hi>姦容邪盗有位勢則當時之賢者隂指而黙<lb/>
笑之憤之甚者筆之于書以示戒于後視其所處如䑕<lb/>
<pb n="KR4h0022_WYG_365-13b"/>
之肥肆于廪也豕之腯澤于欄也其榮乎哉故曰小人<lb/>
有辱無榮也小人之有辱無榮内外備至而不容説焉<lb/>
然則就是説吾又有明焉君子非有榮者有仁義之榮<lb/>
而無勢仕<hi>一作任下同</hi>之榮也在吾之修者堯禹孔子吾将<lb/>
坦蕩蕩而君師之立其朝躋其堂悟<hi>一作恬</hi>而有之流千<lb/>
萬世鼻口吾芳醲故曰有仁義之榮也若勢與仕吾又<lb/>
惡取哉得之吾不屑也流千萬世不遂者稱道而自信<lb/>
焉惡在乎得與否也故曰無勢仕之榮也若小人則無<lb/>
<pb n="KR4h0022_WYG_365-14a"/>
適而不辱也學者述道行吾説而審取焉君子小人分<lb/>
矣<lb/>
　　　知道　　　　　　　　　　房千里<lb/>
世之所以為逹者貴爵富禄威刑不勝其用珠玉不勝<lb/>
其計耳熟聲口飫味目厭色斯所謂常情之大欲也世<lb/>
所以為窮者秩不足以庇身禄不足以充用侮不能威<lb/>
辱不能刑聲色不足于耳目滋味不甘于口舌斯所謂<lb/>
常情之大不欲也然而聖人汲汲于禄仕者豈<hi>文粹有不字</hi>
<pb n="KR4h0022_WYG_365-14b"/>
為是耶曰非也聖人為人者也恒人為已者也聖人負<lb/>
其資得其地逢其時有其禄然後因其鎡基流其徳澤<lb/>
猶水之居高者决而溉之其浸必廣聖人之所以為榮<lb/>
者導人于仁誼然後使千萬年載其烈光為巍巍之徳<lb/>
功以浹于生人者也恒人之為已者期于厚禄貴位位<lb/>
以私尊禄以私富益尊而愈驕益富而愈汰以滛快一<lb/>
日之欲纔放肆于氣未絶之間者也聖人有其時有其<lb/>
位行其道以及于<hi>文粹作於</hi>人無其時無其位奉其道以自<lb/>
<pb n="KR4h0022_WYG_365-15a"/>
飾故聖人進不為榮退不為戚而常得其道恒人幸其<lb/>
時竊其位恣其所為<hi>文粹無此四字</hi>竭人以自足無其時失其<lb/>
位任其愚以自困故恒人進以為已榮退以為已辱而<lb/>
常失其道孔子曰鳳鳥不至河不出圖吾已矣夫孔子<lb/>
歎行已之道足以致是而時王不用已之道道無所施<lb/>
非歎其身食不方丈衣不文繡也恒人之所悲不逹者<lb/>
率曰吾妻不能羅𥜗吾兒不能<hi>文粹作得</hi>肉食耳豈常少及<lb/>
于外物哉聖人以徳澤流于人雖九命崇錫不以為厚<lb/>
<pb n="KR4h0022_WYG_365-15b"/>
以其所賞<hi>文粹作償</hi>果當<hi>或作賞</hi>外其身而公于天下非已幸<lb/>
也恒人無毫毛以禆于人茍幸得禄仕即逸豫以自怡<lb/>
以竊取偷得為大黠其所得幸也孔顔聖賢也豈常聞<lb/>
伐樹瓢飲以為已辱哉姬旦亦賢<hi>文粹作聖</hi>人也豈常聞受<lb/>
封攝理以為已幸哉是知聖人之樂也内而恒人之樂<lb/>
也外内故常有餘外故常不足有餘故推于人不足故<lb/>
取于人有道之人雖鹿裘帶索而人不鄙之者取其内<lb/>
而忘<hi>文粹作而不取</hi>其外也豪民俠士紫衣金鈎而人不貴之<lb/>
<pb n="KR4h0022_WYG_365-16a"/>
者文飾于外也若然者冨貴文飾于外也彼之所以仁<lb/>
誼者質充于内也西子不華嫫母錦縠是不能易其美<lb/>
惡後之君子窮于時者當思負其内以<hi>文粹作而</hi>自篤無以<lb/>
其外而謟人逹于時者當思勉其内以自飾無以其外<lb/>
而驕人茍如是庻幾乎知道矣<lb/>
　<lb/>
　<lb/>
　<lb/>
<pb n="KR4h0022_WYG_365-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百六十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百二十二</head>
    <p>
<pb n="KR4h0022_WYG_122-1a"/>
欽定四庫全書<lb/>
　文苑英華巻一百二十二　　宋　李昉等　編<lb/>
　舟車二<lb/>
　　舟賦一首　　　　　　　大舟賦一首<lb/>
　　汾水新船賦一首　　　　滯舟賦一首<lb/>
　　濟河焚舟賦一首　　　　虛舟賦一首<lb/>
　　胡越同舟賦一首　　　　刳木為舟賦一首<lb/>
　　　舟賦　　　　　　　　　　　常　暉<lb/>
<pb n="KR4h0022_WYG_122-1b"/>
昔者帝軒君臣道叶刳木為舟剡木為檝洪水以之徑度<lb/>
大川於焉利渉疑夏日之初蓮似秋風之落葉動而必利<lb/>
其物居而必虛其心善蘭桂之得性惡泥滓之陸沉清<lb/>
流澈影岸狹波深直容與而孤運非軌轍之能尋動而<lb/>
何極居而不測以謙虛而受盈尚朴素而思餙為而不<lb/>
有質而能力不以克己辭於功不以利物矜其德夫潜<lb/>
行不離於水有似智焉虛己以濟於物有似仁焉不畏<lb/>
蛟龍之浦不耻魚鼈之泉任規模於匠者隨物理之推<lb/>
<pb n="KR4h0022_WYG_122-2a"/>
遷横不測之流無慙於勇决指送歸之路有類於神仙<lb/>
爾其渡遼按甲伏波受命絶島如雲長川似鏡值衝風<lb/>
之䬃起引孤㠶而髙映榜人竒唱棹聲不一赴海凌川<lb/>
箭馳風疾臨地角而長逝望天涯而逈出飄颻畫鷁决<lb/>
孤影而排風迢逓檣烏轉危竿而就日且夫履有常道<lb/>
濟無不通嘉守義於共伯慙棄人於衛公安而不傾得<lb/>
性江湖之上悠哉獨運託質浮沉之浪為用也大為德<lb/>
也廣操檝則津女輕歌畫土則廪君孤徃㐮城帶其寳<lb/>
<pb n="KR4h0022_WYG_122-2b"/>
劍神亭飛乎銀仗惟傅巖之版築臨巨川而長想<lb/>
　　　大舟賦<lb/>
崇崇大舟内谽谺而坑谷外突兀以山丘長者<hi>一無此字</hi>百<lb/>
尋受萬斛淺淮泗滯原陸兀若簸大海以出鯨魚邈如<lb/>
漂崑崙而横地軸及縱大壑鼔雄風疊髙濤摩蒼穹連<lb/>
山嶪于天外疾雷吼於地中當此時也忽然湧出謾若<lb/>
乘空挺無何之鄉樹摩天之檣檜檝不舉雲㠶髙張平<lb/>
林倐閃以藏没群島飛動而相望兩儀混沌萬象𣺌茫<lb/>
<pb n="KR4h0022_WYG_122-3a"/>
崇山成秋毫滿月猶隟光一日二日經岷峨而歴扶桑<lb/>
外甚<hi>一作乘</hi>馳鶩中唯虛閒所以望之者勢同累卵居之<lb/>
者安如泰山借如唐堯洪水大浸桑田包山上陵刮地<lb/>
滔天無巨舟矣人其魚焉有若漢武習戰羽衛雲陳鑿<lb/>
昆明者四十里坐豫章者一萬人夫其為大與世殊倫<lb/>
暨乎巨象初來輪囷其貎錙銖犀兕䘊蠓貔豹向非刻<lb/>
舟鍳其淺深代<hi>疑</hi>輕重而難較岑彭西伐杜預南征千<lb/>
里江漢三軍甲兵若非廣艘𢎞舸何以蜀滅呉平稽前<lb/>
<pb n="KR4h0022_WYG_122-3b"/>
代之為用信殊途而同軌以古况今相去逺矣何者我<lb/>
后無唐堯洪水懲漢武昆池<hi>一作明</hi>笑魏家秤象偃晋國<lb/>
興師則大舟之用殊於昔時今乃守在海外化漸無垠<lb/>
浮三海<hi>一作江</hi>以實倉廪遶四溟以周乾坤既而飛鳳詔<lb/>
宣洪恩或西盡月窟東臨朝暾<hi>一作職</hi>南國狙遊北極馳<lb/>
奔窮水路以適逺為大舟之用存於戱向者將逝萬里<lb/>
之外滯一曲之内故知德有所長皆以拙於用大今以<lb/>
濟度為功適天下而皆通假其風水之力不離江漢之<lb/>
<pb n="KR4h0022_WYG_122-4a"/>
中向使移舟為人以海為主元首契合大舟夾輔則傳<lb/>
說之濟川同功軒皇之刳木何取客有扣舷而歌曰是<lb/>
舟也非大匠則無以成非大水則膠而傾非大風則道<lb/>
不行此皆大匠之則大海之德一日千里者風之力也<lb/>
　　　汾水新船賦<hi>以虛舟濟物利渉大川為韻</hi>　徐彦伯<lb/>
賢者徹侯求人之瘼分帝之憂以為冀方輪轉病於行<lb/>
輈乃乘素秋鏡清流假道於河伯息肩於呉牛因去彼<lb/>
以取此遂捨車而造舟革故鼎新裁規創制通子房之<lb/>
<pb n="KR4h0022_WYG_122-4b"/>
妙畧運桑羊之潜計則淺深之量將載沉而載浮陳去<lb/>
就之宜則既濟而未濟懿夫席㠶錦䌫蘭橈桂檝不日<lb/>
而成嘉謨<hi>一作謀</hi>允叶蒲且罔設寧勞漁子之家財用無<lb/>
虧不奪農人之業水之積也厚船之動也㨗回翔竝騖<lb/>
識波上之䨇鳬倐忽孤飛見天邉之一葉伊負重以致<lb/>
逺非卬否而人渉及夫安卑委順外靜中虛混泥沙而<lb/>
閉矣象智者之居諸逐便乘流排難觸物泛波濤之不<lb/>
屈狀勇者之拂鬱船之時義吉無不利向之為材也標<lb/>
<pb n="KR4h0022_WYG_122-5a"/>
挺特之材今之為器也作殊常之器若徃若來無顛無<lb/>
躓奢淫自戒厭殷帝之酒池遊戱無虞耻丹朱之陸地<lb/>
鷁首翩然魚鱗比川映汾隂之寳鼎參漢武之樓船當<lb/>
秋風之擢<hi>一作摺</hi>唱候明月以扣舷載廪儲而奉國逹方<lb/>
物以朝天可以通河渭可以泝涇瀍斯漸<hi>一作暫</hi>勞而永<lb/>
逸將冠古而爭先且知君子攸作務於逺大美利亟行<lb/>
莫不繫頼厥聲載路賡歌濟巨川之功史不絶書考課<lb/>
獲疇庸之最别有荷為衣兮蕙為帶鼔輕枻兮張翠蓋<lb/>
<pb n="KR4h0022_WYG_122-5b"/>
杳𦕈煙波之末夷猶區域之外願一渉於龍門接神仙<lb/>
之嘉㑹<lb/>
　　　滯舟賦　　　　　　　　　蕭頴士<lb/>
攝提歲拂衣海嶽應調函洛詠佩服之臯蘭美縶維之<lb/>
塲藿徴良圖以趍事窘中道以摧落昔謬價於當年今<lb/>
後來之不若衆飛下以抵巇余矩枘而規鑿悲介直之<lb/>
不可媒想雲林以自託眷眷離憂行行獨愁邅我車而<lb/>
北上朅吾道以東遊愛遲遲之暮春登泛泛之輕舟過<lb/>
<pb n="KR4h0022_WYG_122-6a"/>
巖邑以信次䌫縈波之下流于時丙丁守位恢台肇節<lb/>
朱雲四騰瑶草半歇景冲冲而熾旱風翳翳以歊熱赫<lb/>
中潬<hi>大亶功沙堆為潬</hi>之平沙滲通川而殆竭則有危檣巨舸<lb/>
長艥廣艘龍翼錦軸雀顱方艚材木蘭兮竹箭紉齒革<lb/>
與羽毛頓修笮於廻塘駢曲岸以戢篙於是迅拏輕㯍<lb/>
河舠漢艇乘時泝洄赴利馳騁混魚商而沸雜期數日<lb/>
而俄頃事也時哉咸適其才于嗟大艦安得而來借如<lb/>
三江五湖之𣺌漫礐石飄沙之汨淈望赤岸以天低臨<lb/>
<pb n="KR4h0022_WYG_122-6b"/>
清波而景没峻艫衝濤以直透髙㠶雲巻而上彗朝發<lb/>
乎荆衡夕止乎楊越晷刻千里之外一何去留之倐忽<lb/>
彼斗筲鍾鬲之餘㨗逕趨時之末曽壓溺以不暇亦何<lb/>
知於歲月材㣲則致逺而自覆量大則俟時而可貴苟<lb/>
或喻於窮通又奚分於器類運之來也賈長淵髙視於<lb/>
三台謀不用焉梅子真近辭於一尉吾將歛䇿以飲氣<lb/>
覩維舟而歔欷<lb/>
　　　濟河焚舟賦　　　　　　　高　邁<lb/>
<pb n="KR4h0022_WYG_122-7a"/>
昔孟明之載戰載北也空山肉填平地血流匹馬隻輪<lb/>
蕩然不收社稷包羞朝廷隱憂用兵至此不死何求誠<lb/>
以棄瑕之恩未報拜賜之言虛設砥名礪節易地改轍<lb/>
冀桑榆之未晩得雌雄之一决乃復總元戎申薄伐駟<lb/>
馬雲㓕<hi>一作屯</hi>長劔電掣哮闞<hi>一作咆</hi>兮前貔後虎威稜兮<lb/>
左霜右雪火千旗而四靣風生<hi>一作動</hi>雷萬鼔而一道地<lb/>
裂小長平之瓦散<hi>一作觧</hi>凌不周之柱折朝出乎咸秦夕<lb/>
臨<hi>一作濟</hi>乎孟津其氣益振其屈欲伸於是指河中之舟<lb/>
<pb n="KR4h0022_WYG_122-7b"/>
示軍中之人曰吾與君子誓雪前恥雪則出<hi>一作負則入</hi>黄<lb/>
泉之下勝則入青雲之裏吹噓<hi>一作咈</hi>而霜露變叱咤而<lb/>
風塵弭雖無此舟誰無此舟否則骸骨為異鄉之土魂<lb/>
魄為鄰國之鬼雖有此舟誰有此舟矣乃命焚之夫其<lb/>
火與木相守水與火相煎烘大川焮長湍龍吼乎沸潭<lb/>
魚喁乎湯泉舳艫化而為灰檝棹颺而為煙水聲與軍<lb/>
聲合旁聒乎地火氣與兵氣鬭上衝于天是謂<hi>一作以</hi>天<lb/>
為我赫怒焉地為我震嶪焉林木為我枯死焉山陵為<lb/>
<pb n="KR4h0022_WYG_122-8a"/>
我崩騫<hi>一有馬字</hi>千里而髙鳥不過四遐而猛獸莫前况於<lb/>
人乎况於國乎於是晉君臣聞之心攅百箭背負芒刺<lb/>
形神無主手足若墜曰秦師德之修誠之至天將啓吾<lb/>
將避閉城郭而不出潜鋒鋩以自備以五廟苟存為幸<lb/>
以萬人苟免為智敢佑<hi>二字一作豈敢䕶</hi>其山河而虞其土地<lb/>
于時晉實為<hi>一作之</hi>主反為客秦實為<hi>一作之</hi>客反為主不<lb/>
戰而勝不攻而取掠地於大河之北封尸於崤陵之下<lb/>
既而鬼得<hi>一無此字</hi>償前<hi>一作/雪</hi>耻人得<hi>一無此字</hi>觧厚顔四顧野<lb/>
<pb n="KR4h0022_WYG_122-8b"/>
清横行而旋譟聲破晉山嘉<hi>一作喜</hi>氣塞秦闗曹沬復<lb/>
魯之勲自居其下范蠡平呉之力莫厠其間此役也見<lb/>
孟明之臨事暫否終泰圖之大也見子桑之舉人遺麤<lb/>
得精鍳之明也見秦伯之用賢責功捨辠道之在也臣<lb/>
事君不必自致藉主司之公君使臣不必自得藉主司<lb/>
之忠由是觀秦伯之有子桑猶耳目之在躬以其視視<lb/>
一國之明以其聽聽一國之聦自可以翊天子還淳風<lb/>
代<hi>一作名</hi>與三五比崇身與二八爭功威強晉<hi>一作秦</hi>覇西<lb/>
<pb n="KR4h0022_WYG_122-9a"/>
戎不亦宜乎明明我后渴賢固久懸無私之境以照六<lb/>
合持<hi>一作倚</hi>無私之衡以秤九有掇竒拾異葑菲盡取若<lb/>
有一人兮<hi>一無此字</hi>近文章含堅貞<hi>一作近忠貞含文章</hi>悔已徃之無<lb/>
成謀大來於此行出蜀郡題橋以見志入函闗棄繻以<lb/>
示誠寧作焚舟而死不為棄甲而生投軍於子桑自比<lb/>
於孟明君謂之何如哉<hi>一作君謂如之何</hi>言之不可以已也<hi>一無</hi>
<hi>此字</hi>頌之曰析薪如之何匪斧不克事君如之何匪媒不<lb/>
得是知焚舟之役非孟明之力乃子桑之力也<lb/>
<pb n="KR4h0022_WYG_122-9b"/>
　　凢一作皆文粹<lb/>
　　　虛舟賦<hi>以浩然任觸君子之心為韻</hi>　　　樊陽源<lb/>
𤣥理可得真宗可尋惟虛舟之不繫同大道之無心每<lb/>
悠悠而去住恒泛泛而浮沉寂慮為徒必澄淡而方息<lb/>
在物無競信風濤而莫侵體合道樞來慿積水本流謙<lb/>
以處順寧遇坎而斯止類善行之無跡似至人之虛己<lb/>
或沿或泝非假功於檝師載沉載浮亦奚勞於舟子若<lb/>
乃景絶逰氛川息波文蕩漾無阻逍遥不群則鼔枻者<lb/>
<pb n="KR4h0022_WYG_122-10a"/>
未足與議摧撞者不得而云故曰動以貞勝而靜為躁<lb/>
君觀其浮廣川之洋洋混長潤<hi>一作瀾</hi>之浩浩不拘同放<lb/>
曠之懷無着體希夷之道殊青翰之見重等𤣥珠之為<lb/>
寳惟斯道全誰曰不然任東西之漂蕩隨風水之推遷<lb/>
中含虛而自若外守正以無偏逄流則行靡驚黿鼉之<lb/>
穴安波自徃空思李郭之仙動息靡常去留不禁以虛<lb/>
而受殊乎小器易盈可濟不通非曰不勝其任處靜安<lb/>
卑乗流任時浩然獨逝邈矣誰追想好風於曲岸避巨<lb/>
<pb n="KR4h0022_WYG_122-10b"/>
浪於中坻且没跡於寂寥檝<hi>一作鼔</hi>棹何從喧矣是無爭<lb/>
於觸擊紼纚焉得維之是則虛其舟川得以寧虛其心<lb/>
人寡於欲既與道而合契亦無情於相觸苟思<hi>疑</hi>理之<lb/>
未忘諒無驚於寵辱<lb/>
　　　胡越同舟賦<hi>以所思同濟寧患異心為韻</hi>　袁不約<lb/>
胡越異方兮言語不通邂逅相遇兮扁舟之中訝形殊<lb/>
而類别偶泝浪而乗風邈矣兩鄉懷土之情則異飄然<lb/>
一葉濟川之計斯同始也各自天涯俱來波際指遥程<lb/>
<pb n="KR4h0022_WYG_122-11a"/>
於空濶紛逺思而容裔南冠朔服俄泛泛以相親孤棹<lb/>
片㠶杳悠悠而未濟安危目擊休戚心期當波瀾之起<lb/>
處是肝膽之呈時水害若防不獨文身之俗風髙儻便<lb/>
豈惟嘶馬之思去乃夷猶來何處所不逺南北宛為儔<lb/>
侣投足而作隣遥集共軫風濤思鄉而何暇哀吟且虞<lb/>
悠阻迹也既狎心焉匪寧摇煙蕩水泛梗飄萍在浩𣺌<lb/>
之難測况沿洄之不停容與安流每欣欣而㑹意縱横<lb/>
駭浪咸惴惴以忘形蓋以風水多虞因依不間來非類<lb/>
<pb n="KR4h0022_WYG_122-11b"/>
聚雖慙泛洛之仙情匪貎親誠無敵國之患殊方何逺<lb/>
合志何深因託質於刳木遂忘言於斷金向若不同其<lb/>
利無得而尋長嗟綿邈莫嗣徽音則朔野慕射雕<hi>與鵰同</hi>
之悍<hi>一有然字</hi>炎洲樂拾翠之心復安得同其憂患而計其<lb/>
浮沉哉於是察其事嘉其意諒極暌而乃合非棄同而<lb/>
即異永懷共濟之誠信無徃而不利<lb/>
　　　刳木為舟賦<hi>以濟川資舟理國求相為韻</hi>　羅劭權<lb/>
昔王者以濟衆為先念舟航之未具長川謂運斤之人<lb/>
<pb n="KR4h0022_WYG_122-12a"/>
必能造物選合抱之木遂使攻堅既而削彼鱗皴定兹<lb/>
繩墨短長大小任規模之巧心髙下重輕稱波瀾之巨<lb/>
力原夫造其舟而利其用亦由求其理而安其國剞劂<lb/>
斯休舳艫已流小周穆黿鼉之駕契髙宗舟檝之求德<lb/>
合國風暗動揚㠶之勢人歌帝力爰成鼔枻之謳濟物<lb/>
不得無其舟行化不得無其相運智既由乎明主操舟<lb/>
亦因乎哲匠器無不具實均大造之功道無不通宛叶<lb/>
蒼生之望必也主意𣺌瀰用汝猶疑不顧斧斤之妙不<lb/>
<pb n="KR4h0022_WYG_122-12b"/>
求擁腫之資則思渉之人恨無航而空嘆未濟之士欲<lb/>
行水而何期且刻之求劒者其意細㣲用之稱象者誠<lb/>
非大計曷若濟巨川而是念命良工而立制欲使蠻夷<lb/>
之類慕化而有路斯來啇賈之徒通貨而乗流逺逝利<lb/>
渉之道彌彰拯溺之功潜契以此利物何物不利以此<lb/>
濟人何人不濟由是皇恩逺被鴻化旁流潜通四海之<lb/>
路皆因一葉之舟用之則行豈隨波而上下利有攸徃<lb/>
當與道而沉浮今我后契道臨人端黙求理思通大水<lb/>
<pb n="KR4h0022_WYG_122-13a"/>
濟川之具雖多樂得長材刳木之心未已則知從古之<lb/>
君為舟於水若葦航於河廣之内似芥葉於㘭塘之裏<lb/>
方之於今未足喻其大而擬其美<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_122-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百二十二<lb/>
</p>
<p>
</p>
  </div>
</body>
</text>
</TEI>
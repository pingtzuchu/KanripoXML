<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百九</head>
    <p>
<pb n="KR4h0022_WYG_209-1a"/>
欽定四庫全書<lb/>
　文苑英華巻二百九　　　宋　李昉等　編<lb/>
　樂府十八<lb/>
　　君馬黄三首　　　　　紫騮馬十三首<lb/>
　　騘馬驅五首　　　　　騘馬八首<lb/>
　　白馬十首<hi>發白馬一首附</hi>　　　擬飲馬長城窟九首<lb/>
　　走馬引二首　　　　　愛妾換馬一首<lb/>
　　　君馬黄二首　　　　　　　張正見<lb/>
<pb n="KR4h0022_WYG_209-1b"/>
幽并重騎射征馬正<hi>一作自</hi>盤桓風去嘶聲<hi>一作長嘶</hi>逺氷堅<lb/>
度足寒出關聊<hi>一作徒</hi>變色上坂屢停鞍即今随御史非<lb/>
復在樓蘭<lb/>
　　　二<lb/>
五色乗馬黄追風時滅沒血汗染龍花胡鞍抱秋月惟<lb/>
騰渥洼水不飲長城窟詎待燕昭王千金市駿骨<lb/>
　　　同前　　　　　　　　　　蔡君知<lb/>
君馬經<hi>一作徑</hi>西極臣馬出東方䇿舉<hi>一作足䇿</hi>浮雲影珂連<lb/>
<pb n="KR4h0022_WYG_209-2a"/>
明月光水凍恒傷骨蹄寒為踐霜躊躇嗟伏櫪空想欲<lb/>
從良<lb/>
　　　紫騮馬　　　　　　　　梁簡文帝<lb/>
賤妾朝下機正遇良人歸青絲懸玉鐙朱汗染香衣<hi>一作</hi>
<hi>金衣</hi>驟急珂彌響<graphic n="KR1568" url="https://raw.githubusercontent.com/kanripo/KR-Gaiji/master/images/KR1568.png" mimeType="image/png"/>多塵亂飛彫菰<hi>一作胡</hi>幸可薦故人心<lb/>
<hi>一作心君</hi>莫違<lb/>
　　　同前　　　　　　　　　　梁元帝<lb/>
長安美少年金絡鐵連錢<hi>鐵一作錦</hi>宛轉青絲鞚照耀珊瑚<lb/>
<pb n="KR4h0022_WYG_209-2b"/>
鞭依槐復依栁躞蹀復随前方逐幽并去西北共連翩<lb/>
　　　同前　　　　　　　　　　陳　暄<lb/>
天馬汗如紅鳴鞍度九嵕飲傷城下凍嘶依北地風葭<lb/>
<hi>一作笳</hi>寒芳樹歇笛怨栁枝空横行意未已羞住<hi>一作在</hi>轂<lb/>
車中<lb/>
　　　同前　　　　　　　　　　李　爕<lb/>
紫燕忽踟蹰紅塵起路隅圉人移苜蓿騎士逐蘼蕪三<lb/>
邉追黠虜一鼓定强胡安用珂為玉自有汗成珠<lb/>
<pb n="KR4h0022_WYG_209-3a"/>
　　　同前　　　　　　　　　　陳後主<lb/>
嫖姚紫塞歸躞蹀紅塵飛玉珂鳴廣路金絡耀晨暉盖<lb/>
轉時移影香動屢驚衣禁門猶未閉連騎莫<hi>一作恣</hi>相追<lb/>
　　　同前　　　　　　　　　　徐　陵<lb/>
玉鐙繡纒鬃金鞍錦覆幪風驚塵未起草淺垺猶空角<lb/>
弓連<hi>一作穿</hi>兩兎珠彈落雙鴻日斜馳逐罷連翩還上東<lb/>
　　　同前　　　　　　　　　　張正見<lb/>
將軍入大宛善馬出從戎影絶乾河上聲流氷窟中似<lb/>
<pb n="KR4h0022_WYG_209-3b"/>
鹿猶依草如龍欲向空須還千萬里試為一追風<lb/>
　　　同前　　　　　　　　　獨孤嗣宗<lb/>
倡樓望早春寳馬度城闉照耀桃花逕躞蹀採桑津金<lb/>
覊麗初景玉勒染輕塵逺聴珂驚急知<hi>一作猶</hi>是畫眉人<lb/>
　　　同前　　　　　　　　　　蘇子卿<hi>類聚作祖孫登</hi>
侯騎指樓蘭長城向<hi>一作廻</hi>路難嘶從風處斷骨住水中<lb/>
寒飛塵暗金勒落淚灑銀鞍抽鞭上關路誰念客衣單<lb/>
　　　同前　　　　　　　　　　江　總<lb/>
<pb n="KR4h0022_WYG_209-4a"/>
春草正萋萋蕩婦出金閨識是東方騎猶帯北風嘶揚<lb/>
鞭出栁市細蹀下金堤願君憐織絲殘粧尚有啼<lb/>
　　　同前　　　　　　　　　　楊　烱<lb/>
俠客重周遊金鞭控紫騮蛇弓白羽箭鶴轡赤茸鞦發<lb/>
跡來南海長鳴向北州匈奴今未滅畫地取封侯<lb/>
　　　同前　　　　　　　　　　盧照隣<lb/>
騮馬照金鞍轉戰入臯蘭塞門風稍急長城水正寒雪<lb/>
暗鳴珂重山長噴玉難不辭横絶漠流血㡬時乾<lb/>
<pb n="KR4h0022_WYG_209-4b"/>
　　　同前　　　　　　　　　　沈佺期<lb/>
青玉紫騮鞍驕多影屢盤荷君能剪拂躞蹀噴桑乾踠<lb/>
足追奔易長鳴遇賞難摐金一萬里霜露不辭寒<lb/>
　　　騘馬驅　　　　　　　　　梁元帝<lb/>
朔方寒氣重胡關饒苦霧白雪晝凝山黄雲夙<hi>一作宿</hi>埋<lb/>
樹連翩<hi>一作騘</hi>行役子終朝征馬驅試上金㣲山還看玉<lb/>
關路<lb/>
　　　同前二首　　　　　　　　劉孝威<lb/>
<pb n="KR4h0022_WYG_209-5a"/>
十五宦期門二十屯邉徼犀覊玉鏤鞍寳刀金錯鞘一<lb/>
随騘馬驅分受青蝇弔且令都䕶知願被將軍照誓使<lb/>
氊衣鄉掃地無遺噍<lb/>
　　　二<lb/>
翩翩騘馬驅横行復斜趨先救遼城危後拂燕山霧風<lb/>
傷易水湄日入隴西樹未得報君恩聯翩終不住<lb/>
　　　同前　　　　　　　　　　徐　陵<lb/>
白馬號<hi>一作字</hi>龍駒彫鞍名鏤衢諸兄二千石小婦字羅<lb/>
<pb n="KR4h0022_WYG_209-5b"/>
敷倚端輕掃史<hi>一作吏</hi>召募擊休屠塞外多風雪城中絶<lb/>
詔書空憶長楸下連蹀復連<graphic n="KR1568" url="https://raw.githubusercontent.com/kanripo/KR-Gaiji/master/images/KR1568.png" mimeType="image/png"/>
　　　同前　　　　　　　　　　江　總<lb/>
長城兵氣寒飲馬詎為難蹔觧青絲繫行歇鏤衢鞍白<lb/>
登圍轉急黄河凍不乾萬里朝飛電論功易走丸<lb/>
　　　騘馬　　　　　　　　　　車　<graphic n="KR1780" url="https://raw.githubusercontent.com/kanripo/KR-Gaiji/master/images/KR1780.png" mimeType="image/png"/>
騘馬鏤金鞍柘彈落金丸意欲驂驔走先作野逰盤平<lb/>
明發下蔡日中過上蘭路逺行須疾非是畏人看<lb/>
<pb n="KR4h0022_WYG_209-6a"/>
　　　同前　　　　　　　　　　庾　抱<lb/>
櫪上浮雲騘本出吴門中發跡來東道長鳴起北風廻<lb/>
鞍拂桂白赭汗類塵紅滅沒徒留影無因圗漢宫<lb/>
　　　同前　　　　　　　　　　楊　烱<lb/>
騘馬鐵連錢長安俠少年帝畿平似水宫路直如絃夜<lb/>
玉裝車軸秋金<hi>一作風</hi>鑄馬鞭風霜但自保窮逹任皇天<lb/>
　　　同前　　　　　　　　　　沈佺期<lb/>
西北五花騘來時道向東四蹄碧玉片雙眼黄金瞳鞍<lb/>
<pb n="KR4h0022_WYG_209-6b"/>
上留明月嘶間動朔風借君馳沛艾一戰取雲中<lb/>
　　　同前二首　　　　　　　　杜　甫<lb/>
鄧公馬癖人共知初得花騘大宛種夙昔傳聞思一見<lb/>
牽來左右神皆竦雄姿逸態何崷崪顧影驕嘶自矜寵<lb/>
隅目青熒夾鏡懸肉騣碨礧連錢動朝來乆試華軒下<lb/>
未覺千金滿髙價赤汗㣲生白雪毛銀鞍却覆香羅帕<lb/>
卿家舊賜公能取天廐真龍此其亞晝洗須騰涇渭深<lb/>
朝<hi>一作晨</hi>趨可刷幽并夜吾聞良驥老始成此馬數年人<lb/>
<pb n="KR4h0022_WYG_209-7a"/>
更驚豈有四蹄疾於鳥不與八駿俱先鳴時俗造次那<lb/>
得致雲霧晦冥方降精近聞下詔喧都邑肯使<hi>一作知有</hi>騏<lb/>
驎地上行<lb/>
　　　二<lb/>
安西都䕶胡青騘聲價欻然來向東此馬臨陣乆無敵<lb/>
與人一心成大功功成惠養随所致飄飄逺自流沙至<lb/>
雄姿未受伏櫪恩猛氣猶思戰塲利踠促蹄髙如踣鐵<lb/>
交河㡬蹴層氷裂五花散作雲滿身萬里方看汗流血<lb/>
<pb n="KR4h0022_WYG_209-7b"/>
長安壯兒不敢騎走過掣電傾城知青絲絡頭為君老<lb/>
何由却出横門道<lb/>
　　右二詩三百四十四巻重出今已削去<lb/>
　　　同前　　　　　　　　　　萬　楚<lb/>
金絡青騘白玉鞍長鞭紫陌野遊盤朝驅東道塵恒滅<lb/>
暮到河源日未闌汗血每随邉地苦蹄傷不憚隴隂寒<lb/>
君能一飲長城窟為盡天山行路難<lb/>
　　　同前　　　　　　　　　　紀唐夫<lb/>
<pb n="KR4h0022_WYG_209-8a"/>
連錢出塞蹋沙蓬豈比當時御史騘逐北自諳深磧路<lb/>
連嘶誰念静邉功登山每與青雲合弄影應<hi>一作因</hi>知碧<lb/>
草同今日虜平將換妾不如羅袖舞春風<lb/>
　　　白馬　　　　　　　　　　沈　約<lb/>
白馬紫金鞍停鑣過上蘭寄言狹斜子詎知隴道難赤<lb/>
坂途三折龍堆路九盤氷生肌裏冷風起骨中寒功名<lb/>
志所急日暮不遑飡長馳<hi>一作驅</hi>入右地輕舉出樓蘭直<lb/>
去已垂涕寕可望長安匪期定逺封無羡輕車官惟見<lb/>
<pb n="KR4h0022_WYG_209-8b"/>
恩義重豈覺衣裳單本持軀命答幸遇身名完<lb/>
　　　同前　　　　　　　　　　王僧孺<lb/>
千里生冀北玉鞘黄金勒散蹄去無已摇頭意相得豪<lb/>
氣發西山雄風擅東國飛鞚出秦隴長驅繞岷僰承謨<lb/>
若有神禀筭良不忒瀄汨河水黄參差嶂雲黑安得<hi>一作</hi>
<hi>能</hi>對兒女垂帷弄毫墨兼弱不稱雄後得方為特至思<lb/>
<hi>一作此心</hi>亦何已君恩良未塞不許跨天山何由報皇徳<lb/>
　　　同前　　　　　　　　　　徐　悱<lb/>
<pb n="KR4h0022_WYG_209-9a"/>
研蹄飾鏤鞍飛鞚度河干少年本上郡遨遊入露寒劔<lb/>
琢荆山玉彈把隋珠丸聞有邉烽急飛候至長安然諾<lb/>
竊自許捐軀諒不難召<hi>一作占</hi>兵出細栁轉戰向樓蘭雄<lb/>
名盛李霍壯氣勇彭韓能令石飲羽復使髪衝冠要功<lb/>
非汗馬報効乃鋒端日沒塞雲起風悲胡地寒西征馘<lb/>
小月北去腦烏丸歸報明天子燕然石復刋<lb/>
　　　同前　　　　　　　　　　隋煬帝<lb/>
白馬金貝裝横行遼水旁問是誰家子宿衛羽林郎文<lb/>
<pb n="KR4h0022_WYG_209-9b"/>
犀六属鎧寳劔七星光山虚弓響徹地迥角聲長宛河<lb/>
推勇氣隴蜀擅威强輪䑓受降虜髙闕剪名王射熊入<lb/>
飛觀校獵下長楊英名<hi>一作雄</hi>欺衛霍智䇿蔑平良島夷<lb/>
時失禮卉服犯邉疆徵兵集薊北輕騎出漁陽進軍随<lb/>
日暈挑戰逐星芒陣移龍勢<hi>一作膝</hi>動營開虎<hi>一作鴈</hi>翼張<lb/>
衝冠<hi>一作冦</hi>入死地攘臂越金湯塵飛戰皷急風交征斾<lb/>
揚轉鬬平華地<hi>一作麗</hi>追奔掃鬼方本持身許國况復武<lb/>
功彰㑹令千載後流譽滿旂常<lb/>
<pb n="KR4h0022_WYG_209-10a"/>
　　　同前　　　　　　　　　　王　胄<lb/>
白馬黄金鞭蹀躞栁城前問此何鄉客長安惡少年結<lb/>
髪從戎事馳名振朔邉良弓控繁弱利劔揮龍淵<hi>一作泉</hi>
披林扼彫虎仰手接飛鳶前年破<hi>一作絶</hi>沙漠昔嵗取祁<lb/>
連折衝摧右校搴旗殪左賢昆<hi>一作虎左傳有力如虎者</hi>彌還謝力<lb/>
慶忌本推儇海外平<hi>一作憑</hi>遐險來庭識負褰<hi>一作職貢愆</hi>三<lb/>
韓勞薄伐六事指幽燕良家選河右猛將徴西山浮雲<lb/>
屯羽騎蔽日引長旃自矜有餘勇應募忽争先王師已<lb/>
<pb n="KR4h0022_WYG_209-10b"/>
得雋夷首諒失<hi>一作失求</hi>全鼓行徇玉檢<hi>一作王儉</hi>乗勝蕩朝鮮<lb/>
志勇期<hi>一作所期大</hi>功立寧憚㣲軀捐不羡山河賞惟希竹<lb/>
素傳<lb/>
　　　同前　　　　　　　　　　辛得源<lb/>
任俠重芳辰相從競逐春金覊絡赭汗紫陌映<hi>一作縷應</hi>紅<lb/>
塵寳劔横<hi>一作提</hi>三尺琱弓韜六鈞鳴珂蹀細栁飛盖出<lb/>
宜春遥見浮雲<hi>一作光</hi>發懸識隴頭人<lb/>
　　　同前　　　　　　　　　　杜　甫<lb/>
<pb n="KR4h0022_WYG_209-11a"/>
白馬東北來空鞍貫雙箭可憐馬上郎意氣今誰見近<lb/>
時主將戮中夜商於戰䘮亂死多門嗚呼涕如霰<lb/>
　　　同前　　　　　　　　　　李　白<lb/>
龍馬花雪毛金鞍五陵豪秋霜切玉劔落日明珠袍鬬<lb/>
雞事萬乗軒盖一何髙弓摧南山虎手接泰山猱酒後<lb/>
競風采三杯弄寳刀殺人如剪草劇孟同遊遨發憤去<lb/>
函谷從軍向臨洮叱咤經百戰<hi>一作萬戰塲</hi>匈奴盡奔逃歸<lb/>
來使酒氣未肯拜<hi>一作下</hi>蕭曹羞入原憲室荒徑隠蓬蒿<lb/>
<pb n="KR4h0022_WYG_209-11b"/>
　　　同前　　　　　　　　　　賈　至<lb/>
白馬紫連乾嘶鳴丹闕前聞珂自躞蹀不要下金鞭<lb/>
　　　同前　　　　　　　　　　翁　綬<lb/>
渥洼龍種雪霜同毛骨天生膽氣雄金埓乍調光照地<lb/>
玉關初别逺嘶風花明錦䄡垂楊下露濕朱纓細草中<lb/>
一夜羽書催轉戰紫髯騎出佩騂弓<lb/>
　　　發白馬　　　　　　　　　費　昶<lb/>
家本樓煩俗投募羽林兒怖羌角觝戱習戰昆明池弓<lb/>
<pb n="KR4h0022_WYG_209-12a"/>
弛不復挽劔衣恒露鈹一辭豹尾内長别屬車埀白馬<lb/>
今雖發黄河未結澌寄言閨中婦逄春心勿移<lb/>
　　此詩元編在白馬門按樂府白馬乃津名故加發<lb/>
　　字與白馬不同今移于後<lb/>
　　　擬飲馬長城窟　　　　　　陳後主<lb/>
征馬入他鄉山花此夜光離羣嘶向影因風屢動香月<lb/>
色含城暗秋聲雜塞長何以酬天子馬革報疆塲<lb/>
　　　同前　　　　　　　　　王　褒<lb/>
<pb n="KR4h0022_WYG_209-12b"/>
北走長安道征旅<hi>一作騎</hi>每經過戰垣臨八陣門樓<hi>一作旌門</hi>
對兩河屯兵戍隴北飲馬傍城阿雪深無復道氷合不<lb/>
生波塵飛連陣聚沙平騎跡多昏昏隴底日<hi>一作月</hi>耿耿<lb/>
霧中河羽林猶角觝將軍尚雅歌臨戎常㧞劍䝉險屢<lb/>
提戈秋風鳴馬首薄暮欲如何<lb/>
　　　同前　　　　　　　　　　張正見<lb/>
秋草朔風驚飲馬出長城羣驚還怯飲地險更疑行傷<lb/>
氷<hi>一作水</hi>歛<hi>一作驚</hi>凍足畏冷急寒聲無因度吴坂方復入<lb/>
<pb n="KR4h0022_WYG_209-13a"/>
羌城<lb/>
　　　同前　　　　　　　　　　隋煬帝<lb/>
肅肅秋風起悠悠行萬里萬里何所行横漠築長城豈<lb/>
台小子智先聖之所營樹茲萬代䇿安此億兆生詎敢<lb/>
憚焦思高枕於上京西河執<hi>一作北河秉</hi>武節千里倦<hi>一作捲</hi>
戎旌山川互出沒原野窮超忽摐金止行陣鳴鼓興士<lb/>
卒千乗萬騎動飲馬長城窟秋昏塞外雲霧暗關山月<lb/>
縁巗驛馬上乗空烽火發借問長城<hi>一作安</hi>候單于入朝<lb/>
<pb n="KR4h0022_WYG_209-13b"/>
謁濁氣净天山晨光照高闕釋兵仍振旅要荒事方舉<lb/>
飲至告言旋歸功清廟前<lb/>
　　　同前　　　　　　　　　　唐太宗<lb/>
塞外悲風切交河氷已結瀚海百重波隂山千里雪逈<lb/>
戍危烽火<hi>一作起</hi>層巒引髙節悠悠巻斾旌飲馬出長城<lb/>
寒沙連騎跡朔吹斷邉聲邊塵清玉塞羌笛韻金鉦絶<lb/>
漠干戈戢車徒振原隰都尉反龍堆將軍旋馬邑揚麾<lb/>
氛霧静紀石功名立荒裔一戎衣雲臺凱歌入<lb/>
<pb n="KR4h0022_WYG_209-14a"/>
　　　同前　　　　　　　　　　虞世南<lb/>
馳馬渡河干流深馬渡難前逄錦車使都䕶在樓蘭輕<lb/>
騎猶銜勒疑兵尚觧鞍温池下絶澗棧道接危巒拓地<lb/>
勲方<hi>一作未</hi>賞亡城律詎寛有月關猶暗經春隴尚寒雲<lb/>
昏無復影氷合不聞湍懐君不可遇聊持報一飡<lb/>
　　　同前　　　　　　　　　　袁　朗<lb/>
朔風動秋草清蹕長安道長安道<hi>一作城連</hi>不窮所以隔華<lb/>
戎規模惟聖作負荷曉成功鳥庭已向内龍荒更鑿空<lb/>
<pb n="KR4h0022_WYG_209-14b"/>
玉關塵巻静金㣲路已通揚<hi>一作湯</hi>征随北怨舞<hi>一作舜</hi>詠<lb/>
起南風畫野<hi>一作地</hi>功初立綏邉事云集朝服踐狼居凱<lb/>
歌旋馬邑山響傳鳳吹霜華藻瓊鈒属國擁節歸單于<lb/>
欵關入日落寒雲起驚河被原隰零落葉已寒河流清<lb/>
且急四時徭役静千載干戈戢太平今若斯汗馬意<hi>一作</hi>
<hi>竟</hi>無施惟當事筆硯歸去草封禪<lb/>
　　　同前　　　　　　　　　　陳　標<lb/>
日日風吹虜騎塵年年飲馬漢宫人千堆戰骨那知主<lb/>
<pb n="KR4h0022_WYG_209-15a"/>
萬里枯沙不辯春浴谷氣寒愁墜指斷崖氷滑恐傷神<lb/>
金鞍玉勒無顔色淚滿征衣怨暴秦<lb/>
　　　同前　　　　　　　　　　釋子蘭<lb/>
遊客長城下飲馬長城窟馬嘶聞水腥為浸征人骨豈<lb/>
不是流泉終不成潺湲洗盡骨上土不洗骨中寃骨若<lb/>
逐水流<hi>一作流水</hi>四海有還魂空流嗚咽聲聲中疑<hi>一作是</hi>骨<lb/>
言<lb/>
　　　走馬引　　　　　　　　　張　率<lb/>
<pb n="KR4h0022_WYG_209-15b"/>
良馬龍為友玉珂金作覊相去京<hi>一作宛</hi>與洛半驟復平<lb/>
<hi>一作半</hi>馳倐忽而千里光景不及移九方惜未見薛公寧<lb/>
所知歛轡且歸去吾畏路旁兒<lb/>
　　　同前　　　　　　　　　　傅　縡<lb/>
騘馬表連錢出冀復來燕取用偏開地為歌乃號天權<lb/>
竒意欲逺躞蹀勢難前本珍白玉鐙因飾黄金鞭願酬<lb/>
芻秣寵千里得千年<lb/>
　　　愛妾換馬　　　　　　　　張　祜<lb/>
<pb n="KR4h0022_WYG_209-16a"/>
一靣夭桃千里蹄芳<hi>一作嬌</hi>姿駿骨價應齊試<hi>一作乍</hi>牽玉<lb/>
勒趨<hi>一作辭</hi>金埒<hi>一作/棧</hi>初<hi>一作催</hi>整花鈿出繡閨去日豈無<lb/>
霑袖<hi>一作袂</hi>泣别時猶觧<hi>一作歸時還有</hi>頓銜嘶嬋姢蹀躞春風<lb/>
暮<hi>一作裏</hi>揮手摇鞭楊栁堤<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_209-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二百九<lb/>
</p>
<p>
</p>
  </div>
</body>
</text>
</TEI>
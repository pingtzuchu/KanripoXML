<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百一</head>
    <p>
<pb n="KR4h0022_WYG_301-1a"/>
欽定四庫全書<lb/>
　文苑英華巻三百一　　　宋　李昉等　編<lb/>
　悲悼一<hi>僧附</hi>
　　追述三十七首<lb/>
　　　沈約十首　　　　　陳子昂七首<lb/>
　　　張説五首　　　　　杜甫八首<lb/>
　　　高適四首　　　　　僧靈一三首<lb/>
　　　悼亡<hi>見三百二巻</hi>　　　　　　　沈　約<lb/>
<pb n="KR4h0022_WYG_301-1b"/>
　　懐舊九首<lb/>
　　　傷王融　　　　　　　　　前　人<lb/>
元長秉竒調弱冠慕前踪眷言懐祖武一簣望成峯塗<lb/>
艱行易跌命舛志難逄折風落迅羽流恨滿青松<lb/>
　　　傷謝朓　　　　　　　　　前　人<lb/>
吏部信才傑文風振竒響調與金石諧思遂風雲上豈<lb/>
言凌霜質忽隨人事往尺璧爾何寃一日<hi>類聚作旦</hi>同丘壤<lb/>
　　　傷庾杲之　　　　　　　　前　人<lb/>
<pb n="KR4h0022_WYG_301-2a"/>
右率馥時譽秀出冠朋僚聳茲千仞氣振此百尋條藴<lb/>
藉含文雅㪚朗溢風飈楸檟今已合容範尚昭昭<lb/>
　　　傷王諶　　　　　　　　　前　人<lb/>
長史體閑任坦蕩無外求持身非詭遇應物有虚舟心<lb/>
從朋好盡形為歡宴留歡宴未終畢零落委山丘<lb/>
　　　傷虞炎　　　　　　　　　前　人<lb/>
東南既擅美洛陽復稱才携手同歡宴比跡共逰<hi>類聚作追</hi>
陪事随短秀落言歸長夜臺<lb/>
<pb n="KR4h0022_WYG_301-2b"/>
　　　傷李珪之　　　　　　　　前　人<lb/>
少府懐貞節忘軀欣<hi>類聚作濟</hi>所奉吏道勤不息繁文長自<lb/>
擁既闕優孟歌身沒誰為寵<lb/>
　　　傷韋景猷　　　　　　　　前　人<lb/>
韋叟識前載愽物備戎華稅驂止營校淪跡委泥沙始<lb/>
知庸聼局方悟大音賖<lb/>
　　　傷劉渢　　　　　　　　　前　人<lb/>
處和無近累天然有勝質蕭瑟負高情耿介懐秋實義<lb/>
<pb n="KR4h0022_WYG_301-3a"/>
貴良為重蘭摧非所恤一罷平生言寧知携手日<lb/>
　　　傷胡諧之　　　　　　　　前　人<lb/>
豫州懐風範綽然標雅度處約志不渝接廣情無忤頡<lb/>
頏事刀筆紛綸逓朱素美志同山河浮年迫朝露<lb/>
　　　薊丘覧古贈盧居士藏用七首<hi>并序</hi>
　　　　　　　　　　　　　　　陳子昻<lb/>
丁酉嵗吾北征出自薊門歴觀燕之舊都其城池覇業<lb/>
迹已蕪昧矣乃慨然仰歎憶昔樂生鄒子羣賢之㳺盛<lb/>
<pb n="KR4h0022_WYG_301-3b"/>
矣因登薊丘<hi>集作樓</hi>作七詩以志之寄終南盧居士亦有<lb/>
軒轅之遺跡也<lb/>
　　　軒轅臺　　　　　　　　　前　人<lb/>
北登薊丘望求古軒轅臺應龍已不見牧馬空<hi>集作生</hi>黄<lb/>
埃尚想廣成子遺跡白雲隈<lb/>
　　　燕王　　　　　　　　　　前　人<lb/>
南登碣石舘遥望黄金臺丘陵盡喬木昭王安在哉霸<lb/>
圖悵已矣驅馬復歸來<lb/>
<pb n="KR4h0022_WYG_301-4a"/>
　　　樂生　　　　　　　　　　前　人<lb/>
王蕩已淪昩戰國競貪兵樂生何感激仗義下齊城雄<lb/>
圖竟中夭遺歎寄阿衡<lb/>
　　　燕太子　　　　　　　　　前　人<lb/>
秦王日無道太子怨亦深一聞田光義匕首贈千金其<lb/>
事雖不立千載為傷心<lb/>
　　　田光先生　　　　　　　　前　人<lb/>
自古皆有死循義良獨稀奈何燕丹<hi>集作太</hi>子尚使田公<lb/>
<pb n="KR4h0022_WYG_301-4b"/>
<hi>集作光</hi>疑伏劍誠已矣感我涕霑衣<lb/>
　　　鄒衍　　　　　　　　　　前　人<lb/>
大運淪三代天人罕有窺鄒生何遼<hi>集作寥</hi>廓謾説九瀛<lb/>
垂興亡已千載今也則無推<lb/>
　　　郭隗　　　　　　　　　　前　人<lb/>
逢時獨為貴歴代非無才隗君亦何幸遂起黄金臺<lb/>
　　　五君詠<hi>逹志美類刺義感異哀事顔氏之心也凝焉</hi>
　　　　　　　　　　　　　　　張　説<lb/>
<pb n="KR4h0022_WYG_301-5a"/>
　　　齊公魏元忠　　　　　　　前　人<lb/>
齊公生人表廻天聞鶴唳清論早揣摩𤣥心晩超詣入<lb/>
相廊廟静出軍沙漠霽見深吕禄憂舉後陳平計甘心<lb/>
除君惡足以報先帝<lb/>
　　　許公蘇瓌　　　　　　　　前　人<lb/>
許公信國禎克美具瞻情百事資朝問三章廣世程處<lb/>
高心本有臨節自為名朱户傳新㦸青松拱舊塋凄凉<lb/>
丞相府餘慶在元成<lb/>
<pb n="KR4h0022_WYG_301-5b"/>
　　　趙公李嶠　　　　　　　　前　人<lb/>
李公實神敏才華乃天授睦親何用心處貴不忘舊故<lb/>
事遵臺閣新詩冠宇宙在人忠所奉惡我誠将宥南浦<lb/>
去無<hi>集作莫</hi>歸嗟嗟蔑孫秀<lb/>
　　　代公郭元振　　　　　　　前　人<lb/>
代公舉鵬翼懸飛摩海霧志康天地屯適與雲雷遇興<lb/>
喪一言决安危萬心注大勲書王府舛命淪江路勢傾<lb/>
北夏門哀靡東平樹<lb/>
<pb n="KR4h0022_WYG_301-6a"/>
　　　耿公趙彦昭　　　　　　　前　人<lb/>
耿公山岳靈才傑心亦妙鷙鳥峻標立哀玉扣清調叶<lb/>
賛休明啓恩華日月照何意瑤臺雪風吹落江徼湘流<lb/>
下潯陽灑淚一投弔<lb/>
　　　八哀詩<hi>並序</hi>　　　　　　　　杜　甫<lb/>
傷時盗賊未息興起王公李公嘆舊懐贒終於張相國<lb/>
八公前後存沒遂不詮次焉<lb/>
　　　贈司空王公<hi>思禮</hi>　　　　　　前　人<lb/>
<pb n="KR4h0022_WYG_301-6b"/>
司空出東夷童稚刷勁翮追随燕薊兒頴鋭<hi>一作脱</hi>物不<lb/>
隔服事哥舒翰意無流沙磧未甚㧞行間犬戎大充斥<lb/>
短小精悍姿屹然強㓂敵貫穿百萬衆出入由咫尺馬<lb/>
鞍懸将首甲外控鳴鏑洗劍青海水刻銘天山石九曲<lb/>
非外蕃其王轉深壁飛兎不近駕鷙鳥資遠撃晩學<hi>集作</hi>
<hi>曉逹</hi>兵家流飽聞春秋癖胷襟日沉静肅肅自有適潼關<lb/>
初潰散萬乗猶辟易偏禆無所施元帥見手格太子入<lb/>
朔方至尊狩梁益胡馬纒伊洛中原氣甚逆肅宗登寳<lb/>
<pb n="KR4h0022_WYG_301-7a"/>
位塞望勢敦廹公時徒歩至請罪将厚責際㑹清河公<lb/>
<hi>房太尉</hi>間道傳玉冊天王拜跪畢讜議果氷釋翠華巻飛<lb/>
雪<hi>一作飛雪中</hi>熊虎亘阡陌屯兵鳳凰山帳殿涇渭闢金城<lb/>
賊咽喉詔鎮雄所搤禁暴静<hi>一作清</hi>無雙爽氣春淅瀝巷<lb/>
有從公歌野多青青麥及夫哭廟後復領太原役恐懼<lb/>
祿位高悵望王土窄不得見清時嗚呼就窀穸永繫五<lb/>
湖舟悲甚田横客千秋汾晉間事與雲水白昔觀文苑<lb/>
傳豈述亷頗跡<hi>集作藺績</hi>嗟嗟鄧大夫士卒終倒㦸<lb/>
<pb n="KR4h0022_WYG_301-7b"/>
　　　故司徒李公<hi>光弼</hi>　　　　　　前　人<lb/>
司徒天寳末北收晉陽甲胡騎攻吾城愁寂意不惬人<lb/>
安若泰山薊北斷右脅朔方氣乃蘇黎首見帝業二宫<lb/>
泣西郊九廟起頺壓未散河陽卒思明偽臣妾復自碣<lb/>
石来火焚乾坤獵高視笑祿山公又獻大捷<hi>集作大獻捷</hi>異<lb/>
王册崇勲小敵信所怯擁兵鎮河汴千里初妥帖青蠅<lb/>
紛營營風雨秋一葉内省未入朝死淚終映睫大屋去<lb/>
高楝長城掃遺堞平生白羽扇零落蛟龍匣雅望與英<lb/>
<pb n="KR4h0022_WYG_301-8a"/>
姿惻愴槐里接三軍晦光彩烈士痛稠疊直筆在史臣<lb/>
将來洗箱箧吾思哭孤冢南紀阻歸檝扶㒹永蕭條未<lb/>
濟失利渉疲苶竟何人灑淚<hi>集作涕</hi>巴東峽<lb/>
　　　贈左僕射鄭國公嚴公武　　前　人<lb/>
鄭公瑚璉器華嶽金天晶昔在童子日已聞老成名嶷<lb/>
若<hi>集作然</hi>大賢後復見秀骨清開口取将相小心事友生<lb/>
閲書百氏<hi>集作紙</hi>盡落筆四座驚歴職匪父任嫉邪常力<lb/>
争漢儀尚整肅胡騎忽縱横飛傳自河隴逢人問公卿<lb/>
<pb n="KR4h0022_WYG_301-8b"/>
不知萬乗<hi>集作乗輿</hi>出雪涕風悲鳴受詞劍閣道謁帝蕭闗<lb/>
城寂寞雲臺仗飄颻沙塞旌江山少使者笳鼓凝皇情<lb/>
壮士血相視忠臣氣不平宻論貞觀體揮發岐陽征感<lb/>
激動四極聫翩収二京西郊牛酒再九廟<hi>集作原廟</hi>丹青明<lb/>
匡汲俄寵辱衛霍竟哀榮四登㑹府地三掌華陽兵京<lb/>
兆空桞色尚書無履聲羣烏自朝夕白馬休横行諸葛<lb/>
蜀人愛文翁儒化成公来雪山重公去雪山輕記室得<lb/>
何遜韜鈐延子荆四郊失壁壘虚舘開逢迎堂上指圖<lb/>
<pb n="KR4h0022_WYG_301-9a"/>
畫軍中吹玉笙豈無成都酒憂國祗細傾時觀錦水釣<lb/>
問俗終相并意待犬戎滅人藏紅粟盈以茲報主願庶<lb/>
獲<hi>集作或</hi>禆世程烱烱一心在沈沈二竪嬰顔回竟短折<lb/>
賈誼徒忠貞飛旐出江漢孤舟轉荆衡虚無馬融笛悵<lb/>
望龍驤塋空餘老賔客身上愧簮纓<lb/>
　　　贈太子太師汝陽郡王<hi>璡</hi>　　前　人<lb/>
汝陽讓帝子眉宇真天人虬鬚似太宗色映塞外<hi>一作寒夜</hi>
春往者開元中主恩視遇頻出入獨非時禮異見羣臣<lb/>
<pb n="KR4h0022_WYG_301-9b"/>
愛其謹潔極倍此骨肉親從容聼朝後或在風雪晨思<lb/>
欲<hi>集作忽思</hi>格猛獸苑囿騰清塵羽旗動若一萬馬肅駪駪<lb/>
詔王来射鴈拜命已挺身箭出<hi>集作發</hi>飛鞚内上又<hi>一作入</hi>
廽翠麟翻然紫塞翮下拂明月輪胡人雖獲多天笑不<lb/>
為新王每中一物手自與金銀袖中諫獵書扣馬久上<lb/>
陳竟無銜橜虞聖慈<hi>一作聦</hi>矧多仁官免供給費水有在<lb/>
藻鱗匪惟帝老大皆是王忠勤晩年務置醴門引申白<lb/>
賔道大容無能永懐侍芳茵好學尚貞烈義形必沾巾<lb/>
<pb n="KR4h0022_WYG_301-10a"/>
揮翰綺綉揚篇什若有神川廣不可泝墓久狐兎隣宛<lb/>
彼漢中郡<hi>王弟漢中郡王瑀</hi>文雅見天倫何以開我悲泛舟俱<lb/>
遠津温温昔風味少壮已書紳舊逰易磨滅衰謝多<hi>一作</hi>
<hi>増</hi>酸辛<lb/>
　　　贈秘書監江夏李公<hi>邕</hi>　　　前　人<lb/>
長嘯宇宙間高才日淪替古人不可見前輩復誰繼憶<lb/>
昔李公存詞林有根柢聲華當健筆洒落富清製風流<lb/>
散金石追琢山嶽鋭情窮造化理學貫天人際干謁走<lb/>
<pb n="KR4h0022_WYG_301-10b"/>
其門碑版照四裔各滿深望還森然起凡例蕭蕭白楊<lb/>
路洞徹寳珠惠龍宫塔廟湧浩刼浮雲衞宗儒爼豆事<lb/>
故吏去思訃眄睞已皆虚䟦渉曽不泥向来映當時豈<lb/>
獨勸後世豐屋珊瑚鈎麒麟織成罽紫騮随劒几義取<lb/>
無虚嵗分宅脱驂間感激懐未濟衆歸賙給美擺落多<lb/>
藏穢獨歩四十年風聼九臯唳嗚呼江夏姿竟掩宣尼<lb/>
袂往者武后朝引用多寵嬖否臧太常議靣折二張勢<lb/>
衰俗凛生風排盪秋旻霽忠貞負怨<hi>集作寃</hi>恨宫闕深旒<lb/>
<pb n="KR4h0022_WYG_301-11a"/>
綴放逐早聫翩低垂困炎厲日斜鵩鳥入魂斷蒼梧帝<lb/>
榮<hi>集作䇿</hi>枯走不暇星駕無安稅㡬分漢庭竹夙擁文侯<lb/>
篲終悲洛陽獄事近小臣斃禍階初負謗易力何深嚌<lb/>
伊昔臨淄亭酒酣託末契重叙東都别朝隂改軒砌論<lb/>
文到崔蘇指盡流水逝近伏盈川雄<hi>楊公烱</hi>未甘特進麗<lb/>
<hi>李公嶠</hi>是非張相國<hi>張公説</hi>相扼一危脆争名古豈然關鍵<lb/>
歘不閉例及吾家詩曠懐掃氛翳慷慨嗣真作<hi>和李大夫</hi>咨<lb/>
嗟玉山桂鍾律儼高懸鯤鯨噴迢遰坡陁青州血蕪没<lb/>
<pb n="KR4h0022_WYG_301-11b"/>
汶陽痊哀贈竟<hi>集作晩</hi>蕭條㤙波延掲厲子孫在<hi>集作存</hi>如<lb/>
綫舊客舟凝滯君臣尚論兵將帥接燕薊朗詠六公篇<lb/>
<hi>公有張相等五王泊狄相六公詩</hi>憂來豁蒙蔽　關鍵<hi>集作揵廣運邇用</hi>
　　　故秘書少監武功蘇公<hi>源明</hi>　　前　人<lb/>
武功少也孤徒歩客徐兖讀書東嶽中十載考墳典時<lb/>
下萊蕪郭忍飢浮雲巘負米晩為身每食臉必泫夜字<lb/>
照爇薪垢衣生<hi>一作帯</hi>碧蘚庶以勤苦志報茲劬勞願學<lb/>
蔚醇儒姿文包舊史善灑落辭幽人歸来潜京輦射君<lb/>
<pb n="KR4h0022_WYG_301-12a"/>
東堂䇿宗匠集精選制題<hi>集作命題</hi>墨未乾休聲<hi>集作乙科</hi>已大<lb/>
闡文章日自負掾吏亦累踐晨趨閶闔内足踏夙昔趼<lb/>
一麾出守還黄屋朔風巻不暇陪八駿虜庭悲所遣平<lb/>
生滿罇酒斷此朋知展憂憤病二秋有恨石可轉肅宗<lb/>
復社稷得無逆順辨范曄<hi>宋書范曄坐謀反誅将死顧念其兒英華作范雲恐非</hi>
顧其兒李斯憶黄犬秘書茂松色<hi>集作意</hi>再扈<hi>集作載從</hi>祠壇<lb/>
墠前後百巻文枕藉皆禁臠篆刻<hi>集作制作</hi>揚雄流溟漲本<lb/>
末淺青熒芙蓉劍犀兕豈獨剸反為後軰䙝予實苦懐<lb/>
<pb n="KR4h0022_WYG_301-12b"/>
緬煌煌齋房芝事絶<hi>集作終</hi>萬手搴垂之俟来者正始貞<lb/>
<hi>集作徴</hi>勸勉不要懸黄金胡為投乳贙結交三十年<hi>集作載</hi>
吾與誰遊衍熒陽復冥漠罪罟已横罥<hi>鄭詩在後</hi>嗚呼子逝<lb/>
日始泰即終蹇長安米萬錢凋喪盡餘喘戰伐何當觧<lb/>
歸㠶阻清沔尚纒漳水疾永負蒿里餞<lb/>
　　　故著作郎貶台州司戸滎陽鄭公<hi>䖍</hi>前　人<lb/>
鶢鶋至魯門不識鐘鼓響孔翠望赤霄愁思雕籠飬滎<lb/>
陽冠衆儒早聞名公賞地崇士大夫况乃氣精<hi>集作凊</hi>爽<lb/>
<pb n="KR4h0022_WYG_301-13a"/>
<hi>往者公初在疾蘇許公□位尊望重素未相識早愛才名躬自哀問後結忘年之契逺近慕之</hi>天然生<lb/>
知姿學立逰夏上神農或闕漏黄石媿師長藥纂西極<lb/>
名兵流指諸掌<hi>公所著薈蕞等諸書之外有選胡本草七巻</hi>貫穿無遺恨薈<lb/>
蕞何枝癢圭臬星經奥蟲篆丹青廣子雲窺未遍方朔<lb/>
諧太枉神翰顧不一體變鍾兼兩文傳天下口大字猶<lb/>
在牓昔獻書晝圖新詩亦俱往滄洲動玉陛<hi>集作堦</hi>宫<hi>集作</hi>
<hi>寡</hi>鶴設一響三絶自御題四方尤所仰嗜酒益踈放彈<lb/>
琴視天壤形骸實土木親近唯几杖未曽記<hi>一作寄</hi>官曹<lb/>
<pb n="KR4h0022_WYG_301-13b"/>
突<hi>集作陶</hi>兀倚書幌晩就芸香閣胡塵昏坱莾反覆歸聖<lb/>
朝㸃染無滌盪老蒙台州掾遐泛<hi>集作泛泛</hi>浙江槳履穿四<lb/>
明雪飢拾楢溪橡空聞紫芝歌不見杏壇丈天長眺東<lb/>
南秋色餘魍魎别離慘至今斑白徒懐曩春深泰山秀<lb/>
葉墜清渭朗劇談王侯門野稅林下鞅操紙終夕酣時<lb/>
物集遐想詞塲竟踈濶平昔濫吹奨百年見存沒牢落<lb/>
吾安放蕭條阮咸在出處同世網他日訪江樓含悽述<lb/>
飄蕩<hi>著作與今秘書監鄭君審篇翰齊價謫居江陵故有阮咸江樓之句</hi>
<pb n="KR4h0022_WYG_301-14a"/>
　　　故右僕射相國曲江張公<hi>九齡</hi>　前　人<lb/>
相國生南紀金璞無留礦仙鶴下人間獨立霜毛整矯<lb/>
然江海<hi>一作漢</hi>思復與雲路永寂寞想土堦未遑<hi>集作嘗</hi>等<lb/>
箕潁上君白玉堂倚君金華省碣石嵗峥嶸天地日蛙<lb/>
黽退食吟大庭何心記榛梗骨驚畏曩哲鬚變負人境<lb/>
雖䝉換蟬冠右地恧多幸敢忘二䟽歸痛迫蘓耽井金<lb/>
紫<hi>集作紫綬</hi>映莫年荆州謝所領庾公興不淺黄覇鎮毎静<lb/>
賔客引調同諷詠在務屏詩罷地有餘篇終語清省一<lb/>
<pb n="KR4h0022_WYG_301-14b"/>
陽發隂管淑氣含公鼎乃知君子心用才文章境散帙<lb/>
起翠螭倚薄巫廬並綺麗元暉擁牋誄任昉騁自成一<lb/>
家則未闕隻字警千秋滄海南名繫朱鳥影歸與<hi>集作老</hi>
守故林戀闕常<hi>集作悄</hi>延頸波濤良史筆蕪絶大庾嶺向<lb/>
時禮數隔製<hi>集作制</hi>作難上請再續徐孺碑猶思理煙艇<lb/>
　　　三君詠<hi>並序</hi>　　　　　　　　高　適<hi>見文粹</hi>
開元中適逰於魏郡郡北有故太師魏公舊舘里中有<lb/>
故尚書郭公遺業邑外有故太守狄公生祠焉覩物増<lb/>
<pb n="KR4h0022_WYG_301-15a"/>
懐遂為三君詠<lb/>
　　　魏鄭公<hi>徴</hi>　　　　　　　　前　人<lb/>
鄭公經綸日隋氏風塵昏濟代取高位逢時敢直言道<lb/>
光先帝業義激舊君㤙寂寞卧龍處英靈千載魂<lb/>
　　　郭代公<hi>元振</hi>　　　　　　　　前　人<lb/>
代公實英邁津涯浩難識擁兵抗矯徴仗節歸有徳縱<lb/>
横負才智顧眄安社稷流落勿重陳懐哉為悽惻<lb/>
　　　狄梁公<hi>仁傑</hi>　　　　　　　　前　人<lb/>
<pb n="KR4h0022_WYG_301-15b"/>
梁公乃貞固勲烈垂竹帛昌言太后朝潜運儲君<hi>文粹作皇</hi>
䇿待賢開相府共理登方伯至今青霄<hi>文粹作雲</hi>人猶是門<lb/>
下客<lb/>
　　　安公　　　　　　　　　　僧靈一<lb/>
彌天稱聖哲象法初繄頼𢎞道識行藏匡時知進退秦<lb/>
王輕與舉習生重酬對學文古篆中義顕新經内法服<lb/>
應華夏金言流海岱四方浮雲間更陪龍華㑹<lb/>
　　　林公　　　　　　　　　　前　人<lb/>
<pb n="KR4h0022_WYG_301-16a"/>
文公信高逸久向山林住時将孫許逰豈以形骸遇幸<lb/>
辭天子詔復覧名臣䟽西晉尚虚無南朝久淪悞因談<lb/>
老荘意乃盡逍遥趣誰謂竹林賢風流相比附<lb/>
　　　逺公　　　　　　　　　　前　人<lb/>
逺公逢道安一朝棄儒服真機久消歇世教空拘束誓<lb/>
入羅浮中遂棲廬山曲禪經初纂定佛語新明目鉢㡌<lb/>
紀<hi>疑</hi>朝宗簮裾翻拜伏東林多隠士為我辭榮禄<lb/>
　<lb/>
<pb n="KR4h0022_WYG_301-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百一<lb/>
</p>
<p>
</p>
  </div>
</body>
</text>
</TEI>
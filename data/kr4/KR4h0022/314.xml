<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百十四</head>
    <p>
<pb n="KR4h0022_WYG_314-1a"/>
欽定四庫全書<lb/>
　文苑英華巻三百十四　　宋　李昉等　編<lb/>
　居處四<lb/>
　　閣四十首　　　　　　堂二十三首<lb/>
　　閣<lb/>
　　　登州中新閣　　　　　　　庾　信<lb/>
跨虛陵倒景連雲拒少陽璇極龍鱗上雕甍鵬翅張千<lb/>
尋文杏照十里木蘭香開忩對髙掌平坐望河梁歌響<lb/>
<pb n="KR4h0022_WYG_314-1b"/>
開天樂鍾聲徹建章賦用王延夀書須韋仲將龍來隨<lb/>
畫壁鳳起逐吹簧石作芙蓉影池如明鏡光花梁反披<lb/>
葉蓮井倒垂房徒然思鷰賀無以預鵾翔<lb/>
　　　登宇文内史入重陽閣　　　前　人<lb/>
北原風雨散南宫容衛踈待詔還金馬儒林歸石渠徒<lb/>
懸仁夀鏡空聚茂陵書竹淚垂秋筍蓮衣落故蕖顧成<lb/>
始移廟陽陵正徙居舊蘭憔悴長殘花爛漫舒别有昭<lb/>
陽殿長悲故婕妤<lb/>
<pb n="KR4h0022_WYG_314-2a"/>
　　　登禪定寺閣　　　　　　　宋之問<lb/>
梵宇出三天登茲望八川開襟坐霄漢揮手拍雲煙函<lb/>
谷青山外昆明落日邉東京楊柳陌少别已經年<lb/>
　　　使過襄陽登鳳林寺山閣　　前　人<lb/>
香閣臨清漢丹梯隠翠微林篁天際宻人世谷中違苔<lb/>
石銜仙洞蓮舟泊釣磯山雲浮棟起江雨入庭飛信美<lb/>
隨南國嚴程限北歸幽情不可再留歩惜芳菲<lb/>
　　　和崔侍御日用遊開化寺閣　呉少微<lb/>
<pb n="KR4h0022_WYG_314-2b"/>
左憲多才雄故人尤鷙鶚䕶贈單于使休軺太原郭舘<lb/>
次厭煩歊清懐尋寂寞西縁十里餘北上開花閣初入<lb/>
雲樹間㝠蒙未昭廓漸出欄榥外萬里秋景焯嵗晏風<lb/>
落山天寒水歸壑覽物頌幽果至乗動𤣥鑰但敷利解<lb/>
言永用忘昏著<lb/>
　　　岳州九日宴道觀西閣　　　張　説<lb/>
摇落長年歎蹉跎逺宦心北風嘶代馬南浦宿陽禽住<lb/>
此黄花酌酣餘白首吟涼雲霾楚望濛雨蔽荆岑登眺<lb/>
<pb n="KR4h0022_WYG_314-3a"/>
思晴景誰將巻濁隂釣歌出江霧樵唱入山林魚以佳<lb/>
<hi>一作嘉</hi>名採木為美材侵大道由中悟逍遥匪外尋參佐<lb/>
多君子詞筆妙賞<hi>一作賞達</hi>音留題<hi>一作淹留</hi>洞庭觀望古意何<lb/>
深<hi>一作佳嵗時雜詠</hi>
　　　登總持寺閣　　　　　　　張九齡<lb/>
香閣起崔嵬髙髙沙版開攀躋千仭上紛詭萬形來草<lb/>
間商君陌雲重漢后臺山從幽谷斷川向斗城回林裏<lb/>
春容變天邉客思催登臨信為美懐逺獨悠哉<lb/>
<pb n="KR4h0022_WYG_314-3b"/>
　　　晩憇王少府東閣　　　　　前　人<lb/>
披軒肆流覽雲壑見深重空水秋彌凈林烟晩更濃座<lb/>
隅分洞浦簷際列羣峯窈窕生幽意參差多異容還慚<lb/>
大隠跡空想列仙蹤頼此昇攀處蕭條得所從<lb/>
　　　宿雲門寺閣　　　　　　　孫　逖<lb/>
香閣東山下煙花象外幽燃燈千嶂夕巻幔五湖秋畫<lb/>
壁飛鴻鴈紗忩宿斗牛更疑天路近夢與白雲遊<lb/>
　　　西閣曝背<hi>集作日</hi>　　　　　　杜　甫<lb/>
<pb n="KR4h0022_WYG_314-4a"/>
凛冽倦𤣥冬負暄嗜飛閣羲和流徳澤顓頊媿倚薄毛<lb/>
髮具自私<hi>集作和</hi>肌膚潛沃若太陽信深仁衰氣歘有託<lb/>
欹傾煩注眼容易收病脚瀏漓木梢猿<hi>集作流離木杪</hi>翩翻<hi>集作</hi>
<hi>僊</hi>山巔鶴明知苦聚散哀樂亦已昨<hi>集作日已作</hi>即事㑹賦<lb/>
詩人生忽如錯<hi>集作昨</hi>古來遭喪亂賢聖盡蕭索胡為將<lb/>
暮年憂世心力弱<lb/>
　　　飛仙閣　　　　　　　　　前　人<lb/>
出<hi>集作土</hi>門山行窄微徑縁<hi>集作徑微上</hi>秋毫棧雲欄干峻梯<lb/>
<pb n="KR4h0022_WYG_314-4b"/>
石結構牢萬壑欹疎林積隂帶奔濤寒日外淡泊長風<lb/>
中怒號歇鞍在地底始覺所歴髙往來雜坐卧人馬同<lb/>
疲勞浮生有分定饑飽豈可逃歎息謂妻子我亦<hi>集作何</hi>
隨汝曺<lb/>
　　　龍門閣　　　　　　　　　前　人<lb/>
清江下龍門絶壁無尺上長風駕髙<hi>集作白</hi>浪浩浩自太<lb/>
古危途中縈盤<hi>集作縈盤道</hi>仰望垂綫縷滑石欹誰鑿浮梁<lb/>
裊相拄目眩隕雜花頭風吹過<hi>集作過飛</hi>雨百年不敢料一<lb/>
<pb n="KR4h0022_WYG_314-5a"/>
墜那得取飽聞<hi>集作知</hi>經瞿唐足見度大庾終身歴艱險<lb/>
恐懼從此數<lb/>
　　　登瓦官寺閣　　　　　　　李　賔<lb/>
晨登瓦官閣極眺金陵城鍾山對北户淮水入南榮漫<lb/>
漫雨花落嘈嘈天樂鳴兩廊振法鼔四角吹<hi>集作唫</hi>風筝<lb/>
杳出霄漢上仰攀日月行山空霸氣滅地古寒隂生寥<lb/>
廓雲海晩蒼茫宫觀平門餘閶闔字樓識鳳凰名雷作<lb/>
百川<hi>集作山</hi>動神扶萬拱傾靈光一向<hi>集作何足</hi>貴長此鎮吳<lb/>
<pb n="KR4h0022_WYG_314-5b"/>
京<lb/>
　　　登巴陵開元寺西閣贈衡嶽僧方外<lb/>
　　　　　　　　　　　　　　　前　人<lb/>
衡嶽有開士五峯秀真骨見君萬里心海水照秋月大<lb/>
臣南溟去問道皆請謁酒以<hi>集作明非</hi>甘露言清涼潤肌髮<lb/>
湖海落天鏡香閣陵銀闕登眺餐恵風新花期啟發<lb/>
　　　同皇甫冉登𤣥閣　　　　　李嘉祐<lb/>
髙閣朱欄不厭遊蒹葭白水遶長洲孤雲獨鳥川光暮<lb/>
<pb n="KR4h0022_WYG_314-6a"/>
萬井千山海氣秋清梵林中人轉靜夕陽城上角偏愁<lb/>
誰堪逺作秦吳别離恨歸心雙淚流<lb/>
　　　題鮑行軍小閣　　　　　　嚴　維<lb/>
宇下無留事經營意獨新文房已得地相閣是推輪席<lb/>
上招賔急山隂對雪頻虛明先旦暮啟閉異冬春談笑<lb/>
兵家法逢迎幕府賔還將負暄處時借在隂人<lb/>
　　　晩霽登王六東閣　　　　　前　人<lb/>
試上江樓望初逢山雨晴連空青嶂合向晩白雲生俊<lb/>
<pb n="KR4h0022_WYG_314-6b"/>
美要殊觀蕭條見逺情情來不可極日暮水流清<lb/>
　　　登景雲寺閣　　　　　　　張亢宗<lb/>
胡馬飲河洛我家從此遷今來獨垂淚三十六峯前<lb/>
　　　晩霽登汝南大雲閣　　　　賈彦璋<lb/>
禪宫新雨歇香閣晩登臨邑樹晴光起川苖佳氣深水<lb/>
包城下岸雲細郢中岑自歎牽卑日聊開望逺心<lb/>
　　　宿香山閣　　　　　　　　前　人<lb/>
暝望香山閣梯雲宿半空軒忩閉潮海枕席拂煙虹朱<lb/>
<pb n="KR4h0022_WYG_314-7a"/>
網防棲鴿紗燈䕶夕蟲一聞鷄唱曉已見日曈曈<lb/>
　　　登聖善寺閣　　　　　　　禇朝陽<lb/>
飛閣青雲裏先秋獨早凉天花散窻近月桂拂簷香華<lb/>
嶽三峯小黄河一帶長空聞指歸路煙處是垂楊<lb/>
　　　和嚴長秋日登太原龍興寺閣野望<lb/>
　　　　　　　　　　　　　　　歐陽詹<lb/>
百丈化城樓君登最上頭九霄冋棧路八到視并州煙<lb/>
火遺堯庶山河啟聖猷短垣齊介嶺片白指汾流清鐸<lb/>
<pb n="KR4h0022_WYG_314-7b"/>
中天籟哀鳴下界秋境閑知道勝心逺見名浮豈念乗<lb/>
肥馬方應駕大牛自憐蓬逐吹不得與良遊<lb/>
　　　和太原鄭中丞登龍興寺閣　前　人<lb/>
青忩朱户半天開極目凝神望幾廻晉國頽墉生草樹<lb/>
皇家瑞氣在樓臺千條水入黄河去萬㸃山從紫塞來<lb/>
獨恨侍遊違長者不知髙意是誰陪<lb/>
　　　登天宫閣　　　　　　　　白居易<lb/>
午時乗興出薄暮未能還髙上煙中閣平㸔雪後山委<lb/>
<pb n="KR4h0022_WYG_314-8a"/>
形羣動裏任性一生間洛下多閑客其中我最閑<lb/>
　　　題宣州開元寺水閣　　　　杜　牧<lb/>
六朝文物草連空天澹雲閒今古同鳥去鳥來山色裏<lb/>
人歌人哭水聲中深秋簾幕千家雨落日樓臺一笛風<lb/>
惆悵無因逢范蠡參差煙樹五湖東<lb/>
　　　天河閣到啼猿閣即事　　　顧非熊<lb/>
萬壑褒中路何曾不駕虚濕雲和棧起燋枿帶餘畬<hi>疑作</hi>
<hi>畬餘</hi>巖狖牽垂果湍禽接迸魚每逢維艇處塢裏有人居<lb/>
<pb n="KR4h0022_WYG_314-8b"/>
　　　題天雲寺西閣　　　　　　薛　能<lb/>
閣臨偏險寺當山獨坐西城笑滿顔四野有歌行路樂<lb/>
五營無戰射堂閒鼙和調角秋空外砧辦征衣落照間<lb/>
方擬殺身酬聖主敢於髙處戀鄉闗<lb/>
　　　題開元寺閣　　　　　　　前　人<lb/>
一閣見一郡亂流仍亂山未能終日住尤愛暫時閑唱<lb/>
棹吳門去啼林杜宇還髙僧不可羡西景掩揖<hi>疑</hi>闗<lb/>
　　　秋宿青龍禪閣　　　　　　李　洞<lb/>
<pb n="KR4h0022_WYG_314-9a"/>
前山不可望暮色漸沉圭日轉須彌北蟾來渤澥西風<lb/>
林亂僧話霜枮<hi>疑</hi>欠猿啼閣外千家夢分明見裏迷<lb/>
　　　湖閣　　　　　　　　　　李羣玉<lb/>
楚色籠秋草秋光洗洞庭夕霏生水寺初月落<hi>集作盡</hi>雲<lb/>
汀棹響來空濶漁歌去<hi>集作發</hi>杳𡨕欲浮欄下艇一到斗<lb/>
牛星<lb/>
　　　題宣州開元寺閣　　　　　張　喬<lb/>
誰家煙徑長莓苔金碧虛欄竹上開流水逺分山色斷<lb/>
<pb n="KR4h0022_WYG_314-9b"/>
清猿時帶角聲來六朝明月唯詩在三楚空山有鴈廻<lb/>
達理始應盡<hi>疑</hi>惆悵僧閒應得話天台<lb/>
　　　回鑾閣寫望　　　　　　　前　人<lb/>
古閣上空半寥寥千里心多年爲客路盡日倚欄吟微<lb/>
<hi>疑</hi>壓秦川重深來虜塞心<hi>疑</hi>回鑾今不見煙霧杳沉沉<lb/>
　　　滕王閣寫望　　　　　　　前　人<lb/>
創來人世殊幾度繞汀盧<hi>一作盧</hi>疊浪有時有閒雲無日<lb/>
無早凉先燕去返照後㠶孤未得榮歸計菱歌滿舊湖<lb/>
<pb n="KR4h0022_WYG_314-10a"/>
　　　登寳歴寺閣　　　　　　　陳　陶<lb/>
金碧髙層世界空凭蜺長嘯八蠻風横軒水壯蛟龍府<lb/>
倚棟星開牛斗宫三楚故墟殘景北六朝荒苑斷山東<lb/>
不堪懐古勞悲笑安得鵬摶顥氣中<lb/>
　　　和西江<hi>一作江南</hi>李助副使早登開元寺閣<lb/>
　　　　　　　　　　　　　　　前　人<lb/>
虛豁登寳閣三休極層構獨立天地間煙雲滿襟袖鼇<lb/>
荒初落日劔野呈綺繡愁檻祝融微隂軒九江湊拂簷<lb/>
<pb n="KR4h0022_WYG_314-10b"/>
皇姑舍錯落白榆秀倚砌天竺祠蛟龍蟠古甃翛然觀<lb/>
六合一指齊宇宙書劔忽若<hi>闕</hi>青雲日方晝南朝空蒼<lb/>
莾楚澤稀耕耨萬事溺頽波一航安可涭<hi>疑</hi>徒云寄麟<lb/>
泣六五終難就資斧念徐生湖光隠圭竇早聞羣黄鶴<lb/>
飄舉此江岫陵谷空藹然人樵已鶵<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>燕宫豸冠客憑<lb/>
覽發清奏珠玉難嗣音摐轅愧孤陋<lb/>
　　　夏月題逺公北閣　　　　　羅　鄴<lb/>
危閣壓山岡晴空疑鳥行勝搜花界盡響益梵音長有<lb/>
<pb n="KR4h0022_WYG_314-11a"/>
月堪先到無風亦自凉人煙紛繞繞諸<hi>疑</hi>樹共蒼蒼榻<lb/>
戀髙樓語甌憐晝茗香此身閒未得驅馬入殘陽<lb/>
　　　登瓦官寺閣　　　　　　　羅　隠<lb/>
下盤空跡上雲浮偶逐僧行歩歩愁暫憇已知湏用意<lb/>
漸危爭忍不回頭煙中樹老重江晩鐸外風輕四境秋<lb/>
懶指臺城更東望鵲飛龍闕盡荒邱<lb/>
　　　揚州<hi>集作廣陵</hi>開元寺閣上作　　前　人<lb/>
滿檻山川漾落暉檻前前事去如飛雲中鷄犬劉安過<lb/>
<pb n="KR4h0022_WYG_314-11b"/>
月裏笙歌煬帝歸江蹙海門㠶散去地吞淮口樹相依<lb/>
紅樓翠幕知多少長向東風有是非<lb/>
　　　滕王閣春日晩晀　　　　　曹　松<lb/>
陵春帝子閣偶眺日移西浪勢平花塢㠶隂上桞堤凝<lb/>
嵐藏宿翼疊鼔碎歸蹄只此長吟詠因髙思不迷<lb/>
　　　題昭州山寺常寂上人水閣　前　人<lb/>
常寂常居常寂裏年年月月是空空堦前未放巖根斷<lb/>
屋下長教海眼通本為入來尋佛窟不期行處踏龍宫<lb/>
<pb n="KR4h0022_WYG_314-12a"/>
他時憶着堪圖畫一朶雲山二水中<lb/>
　　堂<lb/>
　　　䟽圃堂　　　　　　　　　庾肩吾<lb/>
北宫多暇豫時駕緫鸞鑣路靜繁莈撒輪移羽葢飄臨<lb/>
空坐飛觀回首望浮橋風長曙鍾近地逈<hi>初學記作逺</hi>洛城<lb/>
遥疎林不礙目<hi>初學記作日</hi>涸浦暫通潮徒然等賔從並作<lb/>
愧羣僚<lb/>
　　　文翁講堂　　　　　　　　盧照隣<lb/>
<pb n="KR4h0022_WYG_314-12b"/>
錦里淹中舘岷山稷下亭空梁無燕雀古壁有丹青槐<lb/>
落猶疑市苔深不辨銘良哉二千石江漢表遺靈<lb/>
　　　酬楊比部員外暮宿琴堂朝躋書閣率爾見贈<lb/>
　　　　之作　　　　　　　　　王　維<lb/>
舊簡拂塵㸔鳴琴俟<hi>集作候</hi>月彈桃源迷漢姓松樹有秦<lb/>
官空谷歸人少青山背日寒羡君棲隠處遥望白雲端<lb/>
　　　草堂　　　　　　　　　　杜　甫<lb/>
昔我去草堂蠻夷塞城都今我歸草堂此<hi>集作成</hi>都適<hi>一作</hi>
<pb n="KR4h0022_WYG_314-13a"/>
<hi>此</hi>無虞請陳初亂時反覆乃須臾<hi>集作斯須</hi>大將赴朝廷羣<lb/>
小起異圖中宵斬白馬盟㰱氣已麤西取卭南兵北斷<lb/>
劒閣隅布衣數十人亦擁專城居其勢不兩大始聞藩<lb/>
漢殊西卒却倒戈<hi>集作倒干戈</hi>賊臣互相誅焉知肘腋禍自<lb/>
及梟獍徒義士猶<hi>集作皆</hi>痛憤紀綱亂相踰一國實三公<lb/>
萬人<hi>集作民</hi>欲為魚唱和作威福孰肯辨無辜眼前列杻<lb/>
械背後吹笙竽談笑行殺戮血流<hi>集作濺血</hi>滿長衢到今用<lb/>
越地風雨聞號呼鬼<hi>集作人</hi>妾與鬼馬色悲充爾娛國家<lb/>
<pb n="KR4h0022_WYG_314-13b"/>
法令在此又足驚吁賤子且奔走三年望東呉弧矢暗<lb/>
江海難為遊五湖不忍竟捨此復來薙榛蕪入門四松<lb/>
在歩屧<hi>集作堞</hi>萬竹踈舊犬喜我歸低徊入衣裾隣舍喜<lb/>
我歸酤酒提葫蘆<hi>集作携榼壺</hi>大官知<hi>集作喜</hi>我來遣騎問所<lb/>
須城郭知<hi>集作喜</hi>我來賔客隘<hi>集作/溢</hi>村墟天下方<hi>集作尚</hi>未<lb/>
寜健兒勝腐儒飄颻<hi>集作飄飄</hi>塵埃<hi>集作風塵</hi>際何地置老夫於<lb/>
時是疣贅骨髓幸未枯飲啄媿殘生食薇不敢餘<lb/>
　　　終南山雙峯草堂作　　　　岑　參<lb/>
<pb n="KR4h0022_WYG_314-14a"/>
歐路<hi>集作迹</hi>歸山田偃息<hi>集作息心</hi>謝時輩晝還草堂卧但以<lb/>
<hi>集作與</hi>雙峯對興來恣佳遊事惬符勝槩著書髙忩下日<lb/>
夕見城内曩為世人誤遂負平生愛久與林壑辭及來<lb/>
杉松大偶茲精廬近屢得<hi>集作數預</hi>名僧㑹有時逐樵漁<hi>集作</hi>
<hi>漁樵</hi>盡日不冠帶崖口上新月石門破蒼藹色向羣木深<lb/>
花摇一潭碎緬懐鄭生谷頗憶嚴子瀬勝事猶可追斯<lb/>
人邈千載<lb/>
　　　裴六書堂　　　　　　　　王昌齡<lb/>
<pb n="KR4h0022_WYG_314-14b"/>
閒堂閉空音<hi>一作隂</hi>竹林但清響忩下長嘯客區中無遺<lb/>
想經綸精微言兼濟當獨徃<lb/>
　　　過横山顧山人草堂　　　　劉長卿<lb/>
秪見山相掩誰言路尚通人來千嶂外犬吠百花中細<lb/>
草香帶雨垂楊閑自風却尋樵徑去惆悵緑溪東<lb/>
　　　題王十九茅屋　　　　　　李嘉祐<lb/>
滿庭多種藥人里作山家終日能留客凌寒亦對花海<lb/>
鷗過竹嶼門桞拂江沙知爾卑棲意題詩美白華<lb/>
<pb n="KR4h0022_WYG_314-15a"/>
　　　題武陵草堂　　　　　　　楊　浚<lb/>
草堂列仙樓上在青山頂户外窺數峯階前對雙井雨<lb/>
來花盡濕風度松初冷登棧行不疲入溪語彌靜本能<lb/>
去塵服兼欲事金鼎正直心所存諂諛長自省適知幽<lb/>
遁趣已覺煩慮屛更愛雲林閑吾將卧南潁<lb/>
　　　題鄭拾遺草堂　　　　　　韋應物<lb/>
借地建<hi>集作結</hi>茅棟横竹挂朝衣秋園雨中緑幽居塵事<lb/>
違隂<hi>集作凉</hi>井夕蟲亂髙林霜果稀子有白雲意構此想<lb/>
<pb n="KR4h0022_WYG_314-15b"/>
巖扉<lb/>
　　　湖南草堂讀書招李少府　　釋皎然<lb/>
削去僧中事南池便隠居為憐松子夀還卜道家書藥<lb/>
院常無客茶罇獨對余有時招送吏來飯野中蔬<lb/>
　　　過趙居士擬置草堂處所　　王　建<lb/>
休師竹林北空可兩三間雖愛獨居好終來相伴閒猶<lb/>
嫌近前樹為好㸔南山的有深耕處春初須早還<lb/>
　　　錢侍郎使君以題廬山草堂詩見示因以戱<hi>集作</hi>
<pb n="KR4h0022_WYG_314-16a"/>
　　　　<hi>酬之</hi>之<hi>見二百五十八巻</hi>
　　　題别遺愛草堂兼呈李十使君<hi>李十亦嘗隠廬山白鹿洞</hi>
　　　　　　　　　　　　　　　前　人<lb/>
曾住鑪峯下書堂對藥臺斬新蘿徑合依舊竹忩開砌<lb/>
水親㸔决池荷手自栽五年方蹔至一宿又須回縱未<lb/>
長歸得猶勝不到來君家白鹿洞聞道亦生苔<lb/>
　　　冬夜宴河東李相公堂<hi>命笙歌送酒見二百十六巻</hi>
　　　　　　　　　　　　　　　劉禹錫<lb/>
<pb n="KR4h0022_WYG_314-16b"/>
　　　後梁宣明二帝碑堂下作<lb/>
玉馬朝周從此辭園陵寂寞對豐碑千行宰樹荆州道<lb/>
暮雨蕭蕭聞子規<lb/>
　　　尋隠者常九山人東溪草堂　朱　灣<lb/>
尋<hi>集作窮</hi>得仙源訪隠淪漸來深處漸無塵初行竹裏唯<lb/>
通馬直到花間始見人四面雲山誰作主數家煙火自<lb/>
為隣路傍樵客何須問朝市如今不是秦<lb/>
　　　李常侍書堂　　　　　　　釋無可<lb/>
<pb n="KR4h0022_WYG_314-17a"/>
結構因墳籍簷前竹未生塗鉛忩日早閱槧幌風輕息<lb/>
架蛩驚客垂燈雨過城已應窮古史師律孰齊名<lb/>
　　　和厲元侍御題户部相公廬山草堂<lb/>
　　　　　　　　　　　　　　　劉得仁<lb/>
白雲居創畢詔入鳳池年林長雙峯樹潭分並寺泉石<lb/>
溪盤鶴外岳室閉猿前柱史題詩後松門更肅然<lb/>
　　　草堂　　　　　　　　　　趙　嘏<lb/>
練江横在草堂前楊柳洲西載酒船兩見梨花歸不得<lb/>
<pb n="KR4h0022_WYG_314-17b"/>
每逢雲鳥即依然斜陽映閣山當寺微緑含風月滿川<lb/>
同羣故人攀桂盡把詩吟向寂寥天<lb/>
　　　老圃堂　　　　　　　　　薛　能<lb/>
邵平𤓰地接吾廬榖雨乾時偶自鋤昨夜春風欺不在<lb/>
就牀吹落讀殘書<lb/>
　　　題友人草堂　　　　　　　張　喬<lb/>
空山卜隠初生計亦無餘三畝水邉竹一牀琴畔書深<lb/>
林收晩果絶頂拾秋蔬堅話長如此何年獻子虚<lb/>
<pb n="KR4h0022_WYG_314-18a"/>
　　　王先輩草堂　　　　　　　陸龜蒙<lb/>
松徑雲隈到靜堂杏花臨澗水流香身從亂後全家隠<lb/>
日校人間一倍長金緑<hi>疑作籙</hi>漸加新品秩玉皇偏賜羽<lb/>
衣裳何如聖代彈冠出方朔曾為漢侍郎<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_314-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百十四<lb/>
</p>
<p>
</p>
  </div>
</body>
</text>
</TEI>
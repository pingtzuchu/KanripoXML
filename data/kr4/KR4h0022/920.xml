<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百二十一</head>
    <p>
<pb n="KR4h0022_WYG_920-1a"/>
欽定四庫全書<lb/>
　文苑英華巻九百二十一　宋　李昉等　編<lb/>
　職官二十九<lb/>
　　贈丹州刺史先府君碑一首<lb/>
　　括州刺史贈工部尚書馮昭泰碑一首<lb/>
　　豫州刺史魏叔瑜碑一首<lb/>
　　常州刺史平貞眷碑一首<lb/>
　　　贈丹州刺史先府君神道碑　張　說<lb/>
<pb n="KR4h0022_WYG_920-1b"/>
府君諱隲字成隲范陽方城人也張子曰揮帝軒之𦙍<lb/>
肇勲弦木賜<hi>集作錫</hi>姓上矣詩有卿士孝友史有留侯世<lb/>
家八葉至東漢司空皓公子宇北平太守始居范陽四<lb/>
葉至西晉司空華公子韙<hi>一作禕</hi>散騎常侍乃僑江左昆<lb/>
孫太常復歸洛河故河東有司空砦洛陽有散騎里後<lb/>
司空至府君十二代不失仁義矣王公諱戈周通道館<lb/>
學士考諱格<hi>集作恪</hi>無禄早世府君㷀生遺育四代單緒<lb/>
家世尚儒不及伯魚之訓外祖為理遂讀咎繇之書以<lb/>
<pb n="KR4h0022_WYG_920-2a"/>
明法歴饒長子二尉介休主簿洪洞丞以所願乎下事<lb/>
乎上以所願乎上交乎下反身與人何往不順臺選貞<lb/>
白覆囚山南人謂是行有典刑矣昊天不弔年五十二<lb/>
調露元年十二月乙卯捐背於縣廨夫人長樂縣太君<lb/>
馮氏父威藍田丞敬循法度踐涉圖史顧復㓜孤將就<lb/>
成立家道不殞夫人是賴享年七十有二傾背於東都<lb/>
康俗里第光瑶說不天夙遭閔㓙又集荼蓼先王制禮<lb/>
不敢從滅以景龍二年七月已卯安厝於萬安山陽祔<lb/>
<pb n="KR4h0022_WYG_920-2b"/>
從周禮也惟先君不禄俸不奉親不機杼不資身僚舊<lb/>
無鷄黍之接况非其類乎族姻無魚菽之受况其人吏<lb/>
乎是全其髙而善其獨也過四十始閱六籍觀詩得之<lb/>
厚觀書得之恒觀禮得之别觀樂得之和觀春秋得之<lb/>
正觀易得之元曰君子多乎哉事斯一言而已矣每誦<lb/>
道記三復三寳曰至人之心有以垂世又聞之太夫人<lb/>
云吾有子五十載非其疾無一日之憂太夫人亦云吾<lb/>
事夫子三十年耳無忤聲目無暴色先君子之違世也<lb/>
<pb n="KR4h0022_WYG_920-3a"/>
其憂戀者尊堂在殯歟聖善在堂歟我諸孤無日敢忘<lb/>
及王母終養二祖封崇亦尚克家成遺志<hi>集作訓</hi>矣若夫<lb/>
安親孝也宜家義也翼子慈也軌迹隠乎含光故當代<lb/>
罕耀馨香發乎潛徳故明神終勞先大夫久而益榮歿<lb/>
而不朽蓋此景雲二年天子嘉侍臣之匪躬念前人之<lb/>
藴徳二月乙已詔曰故官某毓徳髙邁蔵器下僚代載<lb/>
儒雅家傳清白河東佐邑長不欺之風山南覆囚溢無<lb/>
寃之聽徂謝永久丘墳不飾唘兹令𦙍貞事先朝宜崇<lb/>
<pb n="KR4h0022_WYG_920-3b"/>
追逺之恩以表揚名之志可贈使持節丹州刺史王澤<lb/>
漏乎泉壤國禮崇乎宗廟漢帝論士恨不見李牧之為<lb/>
人曾子思親泣無逮楚王之厚禄道存運往痛矣餘悲<lb/>
緬尋前哲之所以聞無聲於四海視不見於百代者匪<lb/>
銘頌歟柏麟蔡邕其則不逺嗚呼霜露交積松檟滋深<lb/>
兄弟永懐相顧將老胡伯虎豈敢掩大人之情陳季方<lb/>
何足知家君之徳小人銜恤非曰能文莫假辭於他者<lb/>
務傳信於我也銘曰<lb/>
<pb n="KR4h0022_WYG_920-4a"/>
猗嚴考用𤣥妙體太和竭髙志貞夫一戒其多孝于親<lb/>
正于家刑于訓清厥心晦厥迹畏厥聞<hi>集無聞字</hi>寳如何其<lb/>
謙儉孝<hi>集無孝字</hi>慈皇哉褒徳永世有詞<lb/>
　　　故括州刺史贈工部尚書馮公神道碑<lb/>
金之為寳百鍊而惟精玉之稱徳久幽而不昧聖人美<lb/>
焉君子比焉可鑠也不可奪其剛可毁也不可汚其潔<lb/>
偉哉馮公秉斯操矣公諱昭泰字遇聖長樂人也說學<lb/>
於故史豈不聞舅氏之厥初乎畢公建徳乎周畢萬大<lb/>
<pb n="KR4h0022_WYG_920-4b"/>
名乎<hi>集作于</hi>魏别封之裔遂氏馮城秦則丞相並時漢則<lb/>
將軍重世積仁鍾慶王者鬱興間晉南浮因燕北號家<lb/>
變成國為天下雄勲業競五覇之先子孫齊二王之後<lb/>
公即昭成皇帝之十代孫也髙祖大將軍隨州刺史長<lb/>
山公謙以㓂恂之才翊戴周武曽祖兵部尚書左僕射<lb/>
魏國公世基以曺參之力經濟隋文大父尚書右<hi>集作左</hi>
丞檢校御史大夫少府監揚州刺<hi>集作長</hi>史安昌公命長<lb/>
命以佳吏之名勤勞皇室考仁髙亮無祿子道不究故<lb/>
<pb n="KR4h0022_WYG_920-5a"/>
公㓜而襲安昌公焉清明激澈標格峻堅夏翟耿介無<lb/>
矯飾於韋弦寒松青冥不受令於霜雪專經覩奥習法<lb/>
精理起家左奉格<hi>集作裕是</hi>改讓賢府果毅換文州司馬為<lb/>
酷吏所陷罷官久之調榮州長史屬城慢法按而繩之<lb/>
入計㑹府讐家横訟明勅杖其愬者遷公宋州司馬朝<lb/>
廷翕然知有王法復假左臺侍御史江南道㢘察使類<lb/>
㑹髙等加朝散大夫進潞州長史堆崖受湍獨醒見嫉<lb/>
轉湖州長史公束濕不回聚蚊交訕<hi>集作訟</hi>貶為饒州司<lb/>
<pb n="KR4h0022_WYG_920-5b"/>
馬未行降使詳覆拜鄂州刺史制曰公志氣剛勁操履<lb/>
貞潔歴佐藩條咸有聲稱詰奸繆不避强禦苦節清威<lb/>
若凌霜雪頃因讒毁遂有貶降使者按問皎然明白俾<lb/>
從優奬特加寵命其在江夏異政風行入為太子家令<lb/>
兼知内外鑄錢事國泉是殷盗鎔乃絶河朔淫雨帝思<lb/>
作乂俾公檢校邢州刺史散有賙無人忘歉嵗帝乃璽<lb/>
書勞焉其㫖曰卿忠於事君簡以臨下忘私狥公之美<lb/>
歌謡所載擒奸摘伏之竒吏人攸仰雖陳朔之貶黜邪<lb/>
<pb n="KR4h0022_WYG_920-6a"/>
慝王業之斥除貪殘無以加也一郡清靜副朕意焉其<lb/>
後以戚思<hi>疑作恩集無此字</hi>累移睦州刺史復為郡小所譖左<lb/>
授泉州司馬未之任又貶榮州司馬公砥節荒服天髙<lb/>
聽卑旋除温州長史俄復舊階拜括州刺史水國瀐洳<lb/>
告疾言歸景龍三年六月十三日終於蘇州之逆旅春<lb/>
秋六十有五正人歎息舊吏<hi>集作蒞</hi>傷感公清白傳家信<lb/>
義髙世門有竒士室無長物夫其善於鈎距長於衿帶<lb/>
法嚴令峻人寛吏急當官而行不畏<hi>集作避</hi>讒慝之口除<lb/>
<pb n="KR4h0022_WYG_920-6b"/>
惡務本不求愷悌之譽出入從官十有六職以謗獲貶<lb/>
者五洗謗特遷者四不曰忠乎將無悔於九死不曰直<lb/>
乎焉往而不三黜故人謝而名益著迹逺而風可懐也<lb/>
皇上志其持法不撓贈大理卿本其坐樹無言諡之曰<lb/>
節窀穸之事一以官供哀榮之禮被於存歿於時天子<lb/>
嚴謁山陵訓人追孝推心庶物㵼澤幽泉公長子少府<lb/>
監紹正次子給事中紹烈並構層堂仰延榮贈乃贈公<lb/>
工部尚書君子曰孝必錫類忠則不墜臧孫達其有後<lb/>
<pb n="KR4h0022_WYG_920-7a"/>
乎鄭公業為不忘矣夫人瑯琊君右<hi>集作左</hi>相邢公及善<lb/>
之女垂拱一年三十六而夭後夫人彭城君鴻臚卿善<lb/>
因之孫女景龍三年五十有五而逝所謂齊姜昭前邦<lb/>
媛輝後碧樹光落悲同孫楚之妻紅蘭漸苞貴在馮勤<lb/>
之母以開元十八年十月壬寅塟我節公於長安縣髙<lb/>
陽原夫人王氏劉氏祔焉禮也長子紹正少府監第四<lb/>
子紹忠未仕第五子紹烈御史中丞孝乎二連之心思<lb/>
崇三絶之美魏主来顧賞幼婦之碑秦師不侵尊死士<lb/>
<pb n="KR4h0022_WYG_920-7b"/>
之壟揚名稱代道逺乎哉銘曰<lb/>
古之志士忠不違<hi>集為</hi>作難倬哉馮公矯此雲翰嚚嚚<hi>集作</hi>
<hi>囂囂</hi>羣小彼何足算屢困忠直天下改觀經用百年窮達<lb/>
相半貽慶二子雙承天渙嚴嚴大理人命是懸聖明表<lb/>
贈王道無偏六卿冬官百工攸序韓稜雖沒龍泉可許<lb/>
邱陵鼓舞兮改谷移山<hi>集作桑改壑移</hi>嵗月崩波兮有去不還<lb/>
唯徳音與頌石傳不朽於人間也<hi>集無也字</hi>
　　　豫州刺史魏叔瑜神道碑　　前　人<lb/>
<pb n="KR4h0022_WYG_920-8a"/>
公諱叔瑜字思瑾曰魏氏鉅鹿曲陽人也考太師鄭文<lb/>
貞公致君皇極配神清廟故祖徳胄系叙於太宗之先<lb/>
碑矣公生育慶緒天然炳胎教之姿少長徳門日用成<lb/>
躬率之化性盤於孝友習狃於禮樂俛仰中則從容蹈<lb/>
道加以專精好古旁通多藝聖人之所志聞一而反三<lb/>
君子之所能舉十而知九與同生璘琬知名當代始以<lb/>
門資補左千牛轉洛州司兵司議郎職方郎中太子洗<lb/>
馬出為懐州長史歴慶慈儀豫四州刺史春華韡於兩<lb/>
<pb n="KR4h0022_WYG_920-8b"/>
宫時雨零於四郡觀風之使所在聲聞變雅之老到今<lb/>
遺詠其年春秋五十有一終於豫州塟於<hi>集作于</hi>舊城大<lb/>
人原王氏祔焉禮也議者以公不避强禦有昭子之政<lb/>
事不為皎厲有康子之隠徳虚已尚賢有文侯之樂善<lb/>
重諾分急有信陵之髙義人鮮有一况兼四乎公賦入<lb/>
封君妹歸帝子車馬無戚里之盛衣服有儒者之節儉<lb/>
而得禮富而無驕蓋奉先人<hi>集作此字</hi>之素履也公善於草<lb/>
𨽻妙絶時人以筆意傳次子華及甥河東薛稷世稱前<lb/>
<pb n="KR4h0022_WYG_920-9a"/>
有虞褚後有薛魏此又貽訓之餘美也嗟夫公學埒向<lb/>
歆操齊固爕若天假三夀朝登六事則鄭之柏武可尋<lb/>
漢之韋平一揆而年近知命位止方州落鵬翼於半霄<lb/>
負天之力莫展頓龍媒於局路追風之勢斯畢九原不<lb/>
作誰將與歸二子獻華追完先徳俾余作頌以慰罔極<lb/>
銘曰<lb/>
昂昂豫州毓粹含道欽若古訓思文烈考於穆烈考維<lb/>
國之師公承丕構思皇纘之發軫臺閣風流榮問建麾<lb/>
<pb n="KR4h0022_WYG_920-9b"/>
千里澤霶四郡位未充徳命不遂才彼蒼孤善謂之何<lb/>
哉子孫必復邱封永久穆如清風振芳<hi>集作芬</hi>厥後<lb/>
　　　常州刺史平貞眷神道碑　　前　人<lb/>
公諱貞眷字密一字間從燕國薊人也蓋晉之公族有<lb/>
韓國者列於世家韓之餘子食平邑者因為氏姓有漢<lb/>
丞相改造繡衣在魏薊侯宅兹𤣥社故𤓰瓞綿于三輔<lb/>
枝葉盛乎兩燕魏齊之間世濟其美公即北齊司空公<lb/>
鑒之曾孫秘書郎子敬之季孫故偃師令直容之叔子<lb/>
<pb n="KR4h0022_WYG_920-10a"/>
鍾積慶之洪𦙍包太和之粹靈敦龎沈靜直方簡易仁<lb/>
義根心政理<hi>闕</hi>性度以禮義文以詩書户部尚書清河<lb/>
崔知悌朝望人倫公之文友深賞延譽逺近宗焉始以<lb/>
司成館進士補盧州慎縣尉刺史盧寳𦙍舉器蔵下寮<lb/>
轉冀州大都督府<hi>闕</hi>縣尉換晉州洪洞縣主簿北平陽<lb/>
道昕氣尚標舉河東裴知禮鑒裁精技陽推以孝友資<lb/>
身裴亦薦以經邦興化徙雍州新豐縣尉盧少儒引為<lb/>
檢㸃判官差卒選校小大推允休議登聞擢監御史裏<lb/>
<pb n="KR4h0022_WYG_920-10b"/>
行奉使黔中監選有䍧牱謝鳳莭仁奏罷漢官專任首<lb/>
領公上其挾姦樹黨俶擾藩落天子悟焉再使置吏逺<lb/>
夷騷而旋定舊貫改而復完又駉牧在野攘竊是繁耗<lb/>
以嵗月莫之禁禦公軺車上隴羣慝畢露表監官斛斯<lb/>
果之軰奪職者九人沒蔵者萬計牧圉知禁思無邪矣<lb/>
開耀間吐蕃侵境師旅不給乃購運酬勲募耕入選利<lb/>
之所聚詐亦居焉公與大理正王守一於河蘭鄯廓四<lb/>
州推獲僦糴王希古盧種王誕其徒二千餘人正處其<lb/>
<pb n="KR4h0022_WYG_920-11a"/>
罪爰徳<hi>集作得</hi>我直授監察御史内艱去職居䘮過毁死<lb/>
孝貽憂光宅初肇延兩臺分典百郡服闋授右臺監察<lb/>
御史廵察河南澄清郡邑昇賢弊罪能執其中類功最<lb/>
加兩階拜右肅政殿中侍御史郎官法天古難其選固<lb/>
美斯在再拜司勲員外郎永昌中遭㐫黨網羅為周興<lb/>
所奏貶温州固安令州特舉清白改鴻州櫟陽令邑多<lb/>
猾人屢宰敗駕公威簡有素誠結無欺<hi>一作敗</hi>率是而行<lb/>
人用不擾獄行自靜狼戾反慤詔書嘉譽加朝散大夫<lb/>
<pb n="KR4h0022_WYG_920-11b"/>
又罹密徒貝錦為河内所鞫降括州員外司倉尋而事<lb/>
白進吉州司馬神龍中興官反舊政窮鱗沛而縱壑墜<lb/>
羽翼而順風拜司門郎中兼衛王司馬無何正除衛王<lb/>
司馬拜太子左庶子以莭愍之禍出為涪州刺史未往<lb/>
又轉盧州刺史致仕久之景龍中復起左諭徳兼榮文<lb/>
館學士詔曰公縉紳耆彦操履清純令譽播于始終嘉<lb/>
績宣於中外儲闈論諭雅望尤髙宜申朝典俾加徽服<lb/>
可銀青光禄大夫又攝詹事東都留守拜常州刺史居<lb/>
<pb n="KR4h0022_WYG_920-12a"/>
嵗優詔致仕享年八十若干先天元年仲冬薨於河南<lb/>
之正平里第遺令近地便塟斂以終服開元二年冬卜<lb/>
塟於伊闕之西夫人河東縣君柳氏祔焉禮也公出入<lb/>
四朝歴官二十其進也皆釋<hi>疑作擇</hi>能録勤惟徳是與其<lb/>
退也必含垢受屈在涅不淄子文之量從可知凡撰純<lb/>
孝友悌傳各一篇以匡儲后撰先君親友傳十卷以篤<lb/>
故舊撰家譜家誌各十卷以明系本撰河南廵察記十<lb/>
巻以辨風俗非通理博物立誠錫類者其孰能見志以<lb/>
<pb n="KR4h0022_WYG_920-12b"/>
著書因事以設誡若斯之盛也有文集十巻行於代初<lb/>
公侍祠清廟有麾士之宜而先考偃師贈蒲州長史自<lb/>
祖考三葉塋無碑記公咨諸通儒而追建銘碣幽趙之<lb/>
士以為美談夫為子則頌徳以尊祖飾終以榮親孝之<lb/>
大也為臣則不枉毫髮以顧私不避豺狼以撓法忠之<lb/>
至也潔志則利不涉口欲不萌心清之源也履道則不<lb/>
俛眉以恱勢不屈色以茍容正之方也詩曰仲山甫舉<lb/>
之公有其徳傳曰左丘明恥之公有其直總是四善逺<lb/>
<pb n="KR4h0022_WYG_920-13a"/>
齊二賢於是芬苾令問優游眉夀惠風激于勝流丕績<lb/>
敷于哲后然以忤彼權貴保茲介特不登三階以正四<lb/>
國貞白之似愾焉太息其孤總授充窮泣血靡所寘懐<lb/>
俾余作頌布哀豐石恭惟先人之寮友常奉長者之話<lb/>
言公雅珍確實不尚華靡敬順風規直紀行事業廣詞<lb/>
褊萬無髣髴少子授八分之妙獨善當時公平日惠愛<lb/>
故存之刊刻詞曰峩峩淑徳克生休命履孝蹈忠含清<lb/>
體正如玉之潔如金之鏡髙明徇<hi>疑作洵</hi>美學以潤之官<lb/>
<pb n="KR4h0022_WYG_920-13b"/>
方正亊靜以鎮之嚴嚴憲府公三峻之赫赫儲宫公三<lb/>
訓之道有行廢時有否泰三入三黜無愠無喜鼓缶而<lb/>
歌懸車致仕全歸塟儉允也君子西山幽幽東川悠悠<lb/>
雲過墳闕風薄松楸人亡道存榮往哀留貽世作則行<lb/>
歸於周<lb/>
　<lb/>
　<lb/>
　文苑英華巻九百二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷四百八十二</head>
    <p>
<pb n="KR4h0022_WYG_482-1a"/>
欽定四庫全書<lb/>
　文苑英華卷四百八十二　宋　李昉等　編<lb/>
　方正<lb/>
　　賢良方正策七道<lb/>
　　賢良方正策七道<lb/>
　　　第一道<lb/>
問朕聞經國體野取則於天文設官分職用立於人紀<lb/>
名實相副自古稱難則哲之方深所不易朕以薄徳謬<lb/>
<pb n="KR4h0022_WYG_482-1b"/>
荷昌圖思欲追逸軌於上皇拯羣生於季俗澄源正本<lb/>
式啓惟新俾用才委能靡失其序以事効職<hi>荅䇿作力</hi>各得<lb/>
其長至於考課之方猶迷於去取黜陟之義尚惑於古<lb/>
今未知何帝之法制可遵何代之沿革斯衷此雖戔戔<lb/>
束帛每賁於丘園翹翹錯薪未獲於英楚並何方啓塞<lb/>
以致於兹竚爾深謀朕將親覽<lb/>
　　　對　　　　　　　　　　　張柬之<lb/>
對臣聞仲尼之作春秋也法五始之要正王道之端微<lb/>
<pb n="KR4h0022_WYG_482-2a"/>
顯闡幽昭隆大業瀍洛之功既備範圍之理益深伏惟<lb/>
陛下受天明命統輯黎元載黄屋負黼扆居紫宫之邃<lb/>
<hi>一作中</hi>坐明堂之上順陽和以布政攝三吏而論道雍容<lb/>
髙拱金聲玉振徵求無厭誤及厮賤微臣材朽學淺誠<lb/>
不足以膺嚴㫖揚天休雖然敢不盡芻蕘罄狂瞽悉心<lb/>
竭節昧死上對臣聞天者羣物之祖王者受命於天故<lb/>
則天而布列職天生蒸民樹之君長以司牧之自非聰<lb/>
明睿哲齊聖廣淵不能使人樂其生家安其業陛下徳<lb/>
<pb n="KR4h0022_WYG_482-2b"/>
自天縱慈憫元元既樂其生且安其業臣聞瑞者上天<lb/>
所以申命人主也故使麒麟遊於囿鳳凰集於庭慶雲<lb/>
出神龍見其餘草木烟露之祥不可勝記陛下日慎一<lb/>
日雖休勿休故天申之以禎石告之以神文大矣哉聖<lb/>
人之鴻業也臣聞河圖洛書之不至也久矣孔子曰鳳<lb/>
鳥不至河不出圖吾已矣夫師說曰聖人自傷已有能<lb/>
致之資而天不致也陛下有能致之資而天蘊者所以<lb/>
扶助聖徳撫寧兆人也臣觀今朝廷含章贍博之士鯁<lb/>
<pb n="KR4h0022_WYG_482-3a"/>
言正議之臣陛下誘而進之並踐丹地伏青規顒顒昻<lb/>
昻雲屬霧委鸞騫鳳振<hi>一作翥</hi>佩金鳴玉曵朱紱揚翠緌<lb/>
充牣於階庭者矣昔舜舉十六相去四凶人有大功二<lb/>
十而為天子前史美之稱曰盡善盡美雖甚盛徳無以<lb/>
加此陛下彰善去惡昭徳塞違萬萬於虞舜自託薄徳<lb/>
愚臣何足以望清光而敢有議哉制策曰思欲追逸軌<lb/>
於上皇拯羣生於季俗澄源正本式啓惟新臣聞善言<lb/>
古者必考之於今善談今者必求之於古臣竊以當今<lb/>
<pb n="KR4h0022_WYG_482-3b"/>
之務而稽之往古以往古之跡而比之當今以為三皇<lb/>
神聖其臣不能及故於<hi>疑</hi>親之陛下刋列格正爰書脩<lb/>
本業著新誡建總章以申嚴配置法匭以濟窮寃此前<lb/>
聖所不能為非羣臣之所能及也今朝廷之政上令下<lb/>
行如身之使臂臂之使手百僚師師罔不咸乂此羣臣<lb/>
之能奉職也書曰元首明哉股肱良哉庶事康哉故臣<lb/>
以為陛下有三皇之位而能隆三皇之業也臣以今之<lb/>
刺史古之十二牧也今之縣令古之百里君也有官聨<lb/>
<pb n="KR4h0022_WYG_482-4a"/>
焉有社稷焉可謂重矣任非其材其害亦重矣昔周宣<lb/>
王欲訓其人問於樊仲曰吾欲訓人諸侯誰可者仲曰<lb/>
魯侯肅恭明神敬事耆老必咨於故實問於遺訓乃立<lb/>
之晉之名臣亦言舍人洗馬一時之髙選臺郎御史萬<lb/>
邦之俊哲若出於宰牧頌聲興矣由此言之則古牧州<lb/>
宰縣者不易其人也自非惠訓不倦動簡天心者未可<lb/>
委以五符之重百里之寄今則不然多以門資擢授或<lb/>
以勲階蒞職莫計清濁無選藝能負違聖誡安肯肅恭<lb/>
<pb n="KR4h0022_WYG_482-4b"/>
明神輕理慢法安肯敬事耆老取捨自便安能求之故<lb/>
實舉措縱欲安能問之遺訓選異一時之髙材非萬邦<lb/>
之俊傑於是多其僕妾廣其資産齒角兩兼足翼雙備<lb/>
蹈瑕履穢不顧亷恥抵網觸羅覆車相次孔子曰旣得<lb/>
之患失之苟患失之無所不至矣故臣以為陛下有三<lb/>
皇之人無三皇之吏也制策曰俾用才委能靡失其序<lb/>
以事効力各得其長至於考課之方猶迷於去取黜陟<lb/>
之義尚惑於古今未知何帝之法制可遵何代之沿革<lb/>
<pb n="KR4h0022_WYG_482-5a"/>
斯衷臣聞皇王之制殊條共貫雖有改制之名無不相<lb/>
因而立事孔子曰殷因於夏禮所損益可知周因於殷<lb/>
禮所損益可知其或繼周者雖百世可知也然則虞帝<lb/>
之三考黜陟周王之六廉察士雖有沿革所取不殊期<lb/>
於不濫而已陛下取人之法甚明考績之規甚著臣以<lb/>
為猶舟浮於水車轉於陸雖百王無易也今丘園已賁<lb/>
英楚雲集啓塞之路豈愚臣所能輕云也謹對<lb/>
　　　第二道<lb/>
<pb n="KR4h0022_WYG_482-5b"/>
問朕聞軌物垂訓必隨<hi>一作體</hi>正於因生開國承家理崇<lb/>
光於敦本故七葉貂珥表金室之榮十紀羽儀峻班門<lb/>
之躅保姓受氏義先於睦親翼子謀孫事隆於長發朕<lb/>
以塞昧叨奉先靈墜典咸新遺章畢覩思欲甄明譜系<lb/>
澄汰簪裾𣲖别淄澠區分士庶至如陳田互出虢郭俱<lb/>
開束晢改漢𫝊之宗輔果易晉卿之號巨君之姓曾非<lb/>
馭鶴<hi>王子晉也</hi>之苗元海之家諒非擾龍之族永言紕繆良<lb/>
用憮然子大夫十室推英三冬富學允迪褎然之舉宜<lb/>
<pb n="KR4h0022_WYG_482-6a"/>
揚鏘爾之詞至若北郭南宫本因何義三烏五鹿起自<lb/>
何人公孫之由司馬之姓咸加辨析且顯指歸式副對<lb/>
揚朕將親覽<lb/>
　　　對<lb/>
對臣聞保姓受氏明乎典訓或因地以賜姓或因官而<lb/>
命氏或官以代功亦以官族或所居之地因以為氏諸<lb/>
侯之子稱為公子公子之子稱為公孫公孫之子乃以<lb/>
其王父字為氏後代因之亦以為姓田陳虢郭以聲近<lb/>
<pb n="KR4h0022_WYG_482-6b"/>
而遂分輔果束晢以避難而更改王莽以田王為氏元<lb/>
海因漢甥立族騷括分南北之號充宗為五鹿之先應<lb/>
氏著書具表三烏之始司馬司徒是曰因官公孫叔孫<lb/>
春秋備載陛下盡六藝之英窮百氏之要淑問揚天地<lb/>
𤣥情貫幽顯黄竹清歌詞窮五際白雲髙唱文包萬象<lb/>
昔曹門三祖道愧由庚劉氏四葉仁非解愠豈若睿思<lb/>
瓊敷同雨露之霑漸<hi>一作漬</hi>神機苕發等曦望之照臨起<lb/>
帝典而孤立孕皇墳而獨秀臣沐浴淳和叨承至訓名<lb/>
<pb n="KR4h0022_WYG_482-7a"/>
聞於聖聴言奏於闕前謹對<lb/>
　　賢良方正策<lb/>
　　　第一道<hi>後篇題作政理</hi>
問欲使吏潔氷霜俗忘貪鄙家給人足禮備樂和庠序<lb/>
交興農桑競勸善師期於不陣上將先於伐謀未待干<lb/>
戈遽清<hi>一作淨</hi>金庭之祲無勞轉運長銷玉塞之塵利國<lb/>
安邊佇聞良算明言政要朕將親覽<lb/>
　　　對　　　　　　　　　　　吳師道<lb/>
<pb n="KR4h0022_WYG_482-7b"/>
對臣聞棲培塿者不覩嵩泰之干雲遊濘濚者詎識滄<lb/>
溟之沃日臣蒿萊弱質衡泌鯫生未<hi>一作焉</hi>識廣厦之居<lb/>
安知大牢之味不量蕞爾輕縱<hi>一作從</hi>褎然謬達天聽兢<lb/>
惶聖問粤惟皇家出震累葉重輝天人歸七百之期宗<lb/>
祊聨億兆之慶太宗以明一察<hi>一作體</hi>道括珠囊而總萬<lb/>
方髙宗以通三御宸轉金鏡而清九服用能肅清天歩<lb/>
夷坦帝途垂莫大之鴻基託非常之元聖伏惟皇太后<lb/>
陛下道超鍊石化軼捫天被子育之深仁𢎞母儀之博<lb/>
<pb n="KR4h0022_WYG_482-8a"/>
愛星階已正尚雖休而勿休宸極既安猶損之而又損<lb/>
方欲還淳返朴振三古之頺風緝政蒼生降四海之昌<lb/>
運㧞幽滯舉賢良黜讒邪進忠讜故得鴻稽<hi>大鴻大稽黄帝相也</hi>
接軫和宇宙之陰陽龍武<hi>書䕫龍朱虎</hi>分曹節風雨之春夏<lb/>
禮樂備舉學校如林俗知廉讓之風人悦農桑之勸猶<lb/>
復旁求謏議虚佇芻蕘既屬對敭敢陳庸瞽誠願察洗<lb/>
幘布衣之士任以台衡擢委金讓玉之夫居其令守則<lb/>
俗忘貪鄙吏潔氷霜矣旌好學之流賞力田之伍則家<lb/>
<pb n="KR4h0022_WYG_482-8b"/>
罕貧惰位列文儒矣降通親之使喻彼梟心發和戎之<lb/>
官收其鷄肋則四夷左袵顛倒來王三<hi>一作二</hi>邊元惡謳<lb/>
謡仰化矣自然籠羲駕昊六五帝而四三皇逺肅邇安<lb/>
飛英聲而騰茂實謹對<lb/>
　　此篇問答又載四百九十六卷今削去注異同為<lb/>
　　一作<lb/>
　　　第二道<hi>後篇題作求賢</hi>
問朕聞運海摶扶必藉垂天之羽乘流擊汰必佇飛雲<lb/>
<pb n="KR4h0022_WYG_482-9a"/>
<hi>一作端</hi>之檝是知席蘿黄屋握<hi>一作/緬</hi>鏡紫微誠<hi>一作咸</hi>資獻<lb/>
替之功必待弼諧之助所以軒轅撫運遂感大風之祥<lb/>
伊帝乗時遽致秋雲之兆朕雖慙古烈而情切上皇未<lb/>
校滋泉之占猶虚傅野之夢欲使歲星入仕風伯來朝<lb/>
河薦蕭張之名山降甫申之佐垂衣佇化端拱仰成多<lb/>
士溢於周朝得人過於漢日行何政道可以至斯<hi>一作不知</hi>
<hi>何道可致英才</hi>思聞進善之言以副求賢之㫖<lb/>
　　　對<lb/>
<pb n="KR4h0022_WYG_482-9b"/>
對臣聞立極膺乾之君當宁御坤之主欲臻至道將隆<lb/>
<hi>一作扶</hi>景化莫不旁求俊彦廣命英竒凝庶績以安人綏<lb/>
萬邦<hi>一作方</hi>而撫俗是故軒丘膺籙委四監以埀衣丹陵<lb/>
握圖舉八元而光宅於是齊桓擬之於飛翼殷武興之<lb/>
以羮梅<hi>一作調羮</hi>克賛人謀寔宣神化陛下功包邃<hi>一作遽</hi>古<lb/>
道逸上皇授受惟明謀謨克序弼輔之任總風力<hi>一作后</hi>
於前驅燮理之司列伊周<hi>一作尹</hi>於後乘振鷺翔鸞之客<lb/>
畢凑天階乘箕降昴之英咸趨日路猶且慮心卜兆託<lb/>
<pb n="KR4h0022_WYG_482-10a"/>
想旁求冀山谷之無遺庶賢良之畢萃俯訪愚魯<hi>一作叟</hi>
敢述明敭誠願發徳音下明詔咨列嶽訪羣公舉爾所<lb/>
知不遺於側陋知人不易無輕於慎擇下僚必録上賞<lb/>
頻霑則葉縣遊龍自九天而下降燕郊駿馬赴千金而<lb/>
遥集漢未為得周豈能多盡善盡美於斯為盛謹對<lb/>
　　此篇問答又載五百二十巻今削去注異同為一<lb/>
　　作<lb/>
　　　第三道<hi>後篇題作祥瑞</hi>
<pb n="KR4h0022_WYG_482-10b"/>
問朕聞明王闡化感人靈之心聖后宣風移動植之性<lb/>
遂使翔龍薦檢鳴鳳司晨獸解觸邪草能指佞仰<hi>一作永</hi>
惟前烈何徳而臻此乎朕逖聽遂初載欽神化每欲反<lb/>
斯焭薄景彼上皇欲使瑞蓮司庖僊蓂候月逰四靈於<lb/>
翠苑集五老於榮河致此休徵良由政感佇聞啓沃以<lb/>
副虚襟<lb/>
　　　對<lb/>
對臣聞化浹乾樞景緯呈其靈貺澤周坤絡卉木效其<lb/>
<pb n="KR4h0022_WYG_482-11a"/>
禎祥是以若霧非煙必應文明之后九莖三秀允符光<lb/>
宅之君陛下應期納籙撫運登皇孝道格於𤣥穹仁心<lb/>
光於紫極自臨萬域輯御羣方靈瑞屢臻休徵荐至五<lb/>
蹄仁獸樂君囿而來遊六象<hi>一作翼</hi>威禽拂帝梧而萃止<lb/>
豈直銀黄玉紫雉白烏丹<hi>一作黄金紫玉白雉丹烏</hi>飜鄗上之二桴<lb/>
<hi>一作雙杯</hi>㧞江間之三脊固亦巡河受檢拜洛披圖降五老<lb/>
於星躔歸四神於雲路盛矣美矣巍乎煥乎躪三五以<lb/>
騰徽吞八九而髙視尚且崇謙讓之道守冲撝之徳抑<lb/>
<pb n="KR4h0022_WYG_482-11b"/>
斯天瑞訪此人謀陛下雖不宰<hi>一作徒不幸</hi>其成功微臣亦<lb/>
不知其所謂謹對<lb/>
　　　第四道<hi>後篇題作五運</hi>
問朕聞三微遞<hi>一作迭</hi>代哲后所以承天五運因循明王<lb/>
由之革命或金水而鱗次應火木以環周或寅子變正<lb/>
天人之統斯辨驪騵改色昏旦之用有殊兹乃渙汗圖<lb/>
書昭彰厯數受位<hi>一作乗</hi>出震以迄<hi>一作邐迤</hi>于今莫不母子<lb/>
相承終始交際然而都君土徳飜乃尚青天乙水行寧<lb/>
<pb n="KR4h0022_WYG_482-12a"/>
宜用白深明要㫖其義何從若以秦氏覇基便有符於<lb/>
紫色則魏人鼎足豈復應<hi>一作紀</hi>於黄星緬鏡前修又以<lb/>
<hi>一作為</hi>矛盾張蒼之議既頗反於公孫賈𫝊之談復逺乖<lb/>
於劉向子大夫學包羣玉文擅鏘金既聽南史之篇方<lb/>
佇東堂之問詳敷事實靡得浮詞商𣙜前儒誰<hi>一作却</hi>為<lb/>
折𠂻<lb/>
　　　對<lb/>
對臣聞方圓既闢帝王斯建四遊將六氣交馳五徳與<lb/>
<pb n="KR4h0022_WYG_482-12b"/>
三微遞變自攝提著紀出震登皇循木火而相承用驪<lb/>
騵而繼作雖復武功文徳揖讓干戈御旒扆以髙居握<lb/>
圖籙而深視莫不埀天人之統順寅子<hi>一作丑</hi>之正始終<lb/>
之際何莫由斯暨乎運偶都君時云土徳道鍾天乙數<lb/>
叶水行子勝母而尚青母生金而尚<hi>一作亦</hi>白略言其美<lb/>
斯窮奥㫖至若秦居閏位紫實非正之符魏得中區黄<lb/>
標應星之紀未有<hi>一作為</hi>矛盾允愜随時漢祖承天人多<lb/>
異議張蒼言水而黑畤方興公孫據土而黄龍復應代<lb/>
<pb n="KR4h0022_WYG_482-13a"/>
<hi>疑作逮</hi>二劉之父子推五運之相沿<hi>代二至相沿十二字一作賈傅之言雖逺</hi>
<hi>劉向之論可推也</hi>較彼前談斯為折衷臣學非博古識昧知新<lb/>
輕陳管穴之窺猥奉天人之問慚惶靡地<hi>一作既</hi>悚越兼<lb/>
深謹對<lb/>
　　右第三第四道問答並又載五百卷今削去注異<lb/>
　　同為一作<lb/>
　　　第五道<hi>後篇題作歴代帝王為理</hi>
問朕以紫極暇景青史散懷𦕈尋開闢之源遐覽帝王<lb/>
<pb n="KR4h0022_WYG_482-13b"/>
之道或載記遥邈無其處而有其名或墳籍䘮亡有其<lb/>
號而無其事將求故實<hi>一作必</hi>以佇多聞至如化被柱州<lb/>
<hi>遁甲開山圖天皇在柱州崑崙山下</hi>創基刑馬<hi>一作熊耳按開山圖地皇興於熊耳山又榮氏曰人</hi>
<hi>皇生於刑馬山今對策曰地皇故兩存之</hi>兩代之事誰逺五徳之運何承石<lb/>
樓之都<hi>開山圖有巢氏治石樓南山</hi>見匪均霜之地窮桑之壤<hi>帝王世紀</hi>
<hi>少昊邑於窮桑</hi>元非測景之區時將城彼偏方惟一隅而獨王<lb/>
輕兹中土棄九洛而不營大夏之時化臻禁甲隆周之<lb/>
日道致韜戈而七十一征翻在鳳凰之運五十二戰更<lb/>
<pb n="KR4h0022_WYG_482-14a"/>
屬雲官之期斯則偃伯之人無聞於太古推鋒之弊反<lb/>
息於中葉澆淳之道名實何乖欲令歴選前聖逺稽上<lb/>
徳採文質之令猷求損益之折衷何君可以為師範何<lb/>
代可以取規繩遲爾昌言以沃虚想<lb/>
　　　對<lb/>
對臣聞一剖為三始鴻濛於太易九變於七漸茫昧於<lb/>
無為既分清濁之儀乃列君臣之位則有天皇首出瞰<lb/>
柱州而宅土地皇革命俯刑馬<hi>一作符熊耳</hi>以開都年匪異<lb/>
<pb n="KR4h0022_WYG_482-14b"/>
於萬八千號稍殊於七十二既云木徳亦曰火行開於<lb/>
天地之初録自帝皇之紀至若石樓逺界窮桑延壤非<lb/>
萬邦之土中為二代之天邑斯乃時猶<graphic n="KR1663" url="https://raw.githubusercontent.com/kanripo/KR-Gaiji/master/images/KR1663.png" mimeType="image/png"/>
                    <hi>一作各非</hi>飲道上<lb/>
鶉居誰知風雨之均能建皇王之宅亦分長於九域豈<lb/>
獨王於偏方乃觀象垂衣化穆羲軒之代剪商伐扈人<lb/>
澆周夏之年而皇徳方隆未弭戰争之患王道纔著復<lb/>
存韜偃之日<hi>一作目</hi>是則<hi>一作即</hi>懷柔伐叛取亂侮亡雖鍾<lb/>
大道之行終佇勝殘之戰是故劣於太古非事優於中<lb/>
<pb n="KR4h0022_WYG_482-15a"/>
代陛下選芳列辟埀範千年王化既平能事斯畢亦何<lb/>
必損益今辰之政師謨往聖之規撫和琴而促柱御夷<lb/>
途而止轍因循勿失臣謂其宜謹對<lb/>
　　此篇問答又載四百九十四卷今削去注異同為<lb/>
　　一作<lb/>
　<lb/>
　<lb/>
　<lb/>
<pb n="KR4h0022_WYG_482-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百八十二<lb/>
</p>
<p>
</p>
  </div>
</body>
</text>
</TEI>
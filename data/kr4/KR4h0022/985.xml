<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百八十六</head>
    <p>
<pb n="KR4h0022_WYG_985-1a"/>
欽定四庫全書<lb/>
　文苑英華巻九百八十六　宋　李昉等　編<lb/>
　交舊九<lb/>
　　祭韋太尉文三首　　　祭張中丞文二首<lb/>
　　祭王員外文一首　　　祭崔中丞文一首<lb/>
　　祭何大夫文一首　　　祭顗和尚文一首<lb/>
　　祭李處士文一首　　　祭樊司空文一首<lb/>
　　祭吕郎中文一首　　　祭李中明文一首<lb/>
<pb n="KR4h0022_WYG_985-1b"/>
　　　為劉尚書祭韋太尉文　　　符　載<lb/>
維年月日某官某祭于某官之靈乾坤瑞氣蓊鬱淳精<lb/>
誕生碩臣為才為英其體顒昻其神清明大包九德全<lb/>
貫五行聞望昭宣勲榮峥嶸静専動直淵黙雷聲甲子<lb/>
之嵗宗社震驚塵飛四野人弄豆兵公<hi>一作昔</hi>在隴州保<lb/>
捍孤城師徒顦顇凶孽縱横一發沉機萬夫掃平天維<lb/>
地軸為之不傾天子報功夫何超越全蜀千里虎旗龍<lb/>
節堅完卒乗延納賢傑武事雄稜文華昭晣西戎夭矯<lb/>
<pb n="KR4h0022_WYG_985-2a"/>
南詔夐絶德恵震威投心象闕激揚風教提携義烈二<lb/>
十年間沲江澄澈爰有獷人驃國彌臣化所未洽古之<lb/>
不馴飲我大誠沛然来賔遂使皇澤播其無垠奉聖功<lb/>
成樂府聲新一時事業萬古紛綸實兾昊穹福善與人<lb/>
何豫章之磅礴奄摧落乎青春嗚呼曩者危疑之際邪<lb/>
臣交搆獨秉精誠飛章上奏忠同折檻詞近及霤昬霧<lb/>
忽清太陽乃晝淒凉陳跡惋毒中夀志未展於生前寵<lb/>
徒光於身後嗚呼某以薄劣獲事旌旃猥承國士之顧<lb/>
<pb n="KR4h0022_WYG_985-2b"/>
謬居羣彦之先徬徨授署昧懵機權顧無能於布政懼<lb/>
取譏於大賢蕭條岐路𦕈黙風煙諒祖奠之無路瞻夀<lb/>
堂而澘然<lb/>
　　　為賈常侍祭韋太尉文<lb/>
至道之世君臣聖明必有賢才為之挺生昭昭我公得<lb/>
一居貞窺神靈之壼奥涵天地之淳精胸襟洞逹方畧<lb/>
縱横文房啓而風雅斯在武庫開而禍亂乃平甲子之<lb/>
嵗逆泚變節河海沸騰宗社兀隉孤軍隴上勢窮援絶<lb/>
<pb n="KR4h0022_WYG_985-3a"/>
激臨危之肝肺成曠世之勲烈帝有寵命擁旄蜀川威<lb/>
聲烜赫德禮昭宣家有美政人無兀賢熙熙穆穆二十<lb/>
餘年機謀内發英明獨照頓挫西戎經營南詔通驃國<lb/>
之幽阻導彌臣之䆗窱咸屈膝於君王信萬古之榮耀<lb/>
方期驅兵率乗覲謁帝庭承汪濊之殊澤陳訏謨之大<lb/>
經如何尊重遘兹殞靈地偃喬岳天沉輔星昨者疾瘳<lb/>
之日咸望再起頻造屏内候公動止憂國慷慨請立太<lb/>
子事苟未行歿而後已今上嗣位人神交喜哀傷大賢<lb/>
<pb n="KR4h0022_WYG_985-3b"/>
不見如此某謬以菲薄監臨此軍參蕭曹之議論覩伊<lb/>
霍之功勲淒凉門館顧慕風雲非百身之可贖寄一慟<lb/>
於斯文<lb/>
　　　為西川幕府祭韋太尉文<lb/>
維年月日祭於某官之靈聖厯應數今古同風五百年<lb/>
間運屬我公長河噴射太華穹崇鬱起生人之表獨棲<lb/>
顥氣之中往者鯨鯢蕩海波濤洶洶京洛風塵人神震<lb/>
恐公遂屹立天授智勇斬刈師徒扶持汧隴逆黨顦顇<lb/>
<pb n="KR4h0022_WYG_985-4a"/>
心摧計擁繇是安危繋之輕重天子報功禮數乃殊既<lb/>
渥龍節亦執金吾國之西南寔曰成都夷夏混合山川<lb/>
盤紆苟非哲人莫啟令圖咨我賢逹付之方隅公乃壓<lb/>
坤維以厚德注羣生以和氣應變參乎杳冥布政歸乎<lb/>
簡易剗風俗之姦窳平人心之險陂肅貔虎以雲屯禮<lb/>
英髦而麏至蠲萬痾於藥草新百貸於鄽肆綢繆賔客<lb/>
之歡肅穆鬼神之祀補前人之漏畧極當時之能事道<lb/>
尊而獷俗承風聲烜而殊鄰慕義狺狺犬戎背約報仇<lb/>
<pb n="KR4h0022_WYG_985-4b"/>
疆塲蠆毒大邦冦讐公動機權控扼咽喉闢其陬落係<lb/>
其魁酋峨和窣雲大渡横流伏不敢動垂二十秋伊昔<lb/>
南蠻嚮化䖍奉朝㫖將率非良撫綏失禮興兵戰伐深<lb/>
入邉鄙十萬之師蕩為癘鬼公以誠往彼由感起拜新<lb/>
詔於皇都歸舊封於越嶲提携椎髻之類簉列青衿之<lb/>
齒驃國之與彌臣伏聫蹤而疊軌臣製樂以奉聖裁文<lb/>
以叙美考一德之輝光諒有唐而已矣方期五福之夀<lb/>
享九命之尊致雍熙於宇内相玉帛於天門何至業之<lb/>
<pb n="KR4h0022_WYG_985-5a"/>
堙鬱逢逝水之迅奔竭涸滄海摧頹崑崙精靈一去徽<lb/>
烈空存嗚呼哀哉錦城秋暮北郊長路寂寞山川蕭踈<lb/>
草樹雖蘋藻之屢薦終轜車而不駐慟軍府之悲凉増<lb/>
煙霞之思暮某等俱以孱鈍獲事旌旄庇蓮府之光彩<lb/>
無汗馬之勲勞戴恩愧厚顧位慙髙問沉痛之何有與<lb/>
三江之滔滔<lb/>
　　　為劉尚書祭張中丞文二首　前　人<lb/>
維年月日祭于某官之靈惟靈和粹在躬行方而通瀟<lb/>
<pb n="KR4h0022_WYG_985-5b"/>
洒囂塵之外翺翔禮樂之中與物大聖推之至公落落<lb/>
賢人之慶恢恢長者之風學有餘力備功衆藝環璧文<lb/>
章龍蛇草𨽻江湖之地東西無際獨負髙名聞乎早嵗<lb/>
赫赫太師光鎮此川大啟幕府盡心招延運籌帷幄之<lb/>
内折衝罇俎之前欝然時論謂蜀得賢某也不才接武<lb/>
随肩𬗟茂三益周旋十年或朝逰古寺或夜接華筵歡<lb/>
呼醆斚嘯傲風煙神理無狀忽鍾沉疾顧侣無悰懐仁<lb/>
若失隂深府舍寥落煙日雖道義不間於同心而語笑<lb/>
<pb n="KR4h0022_WYG_985-6a"/>
每乖乎促席何士林之凋瘵碎金相與玉質某以懦劣<lb/>
謬司戎律方屬理兵未遑造室眷言襟契何啻膠漆一<lb/>
靣有乖百齡俄戢舊郷迢遞素帷蕭瑟望精爽以申哀<lb/>
誠不知涕洟之所出<lb/>
　　　二<lb/>
惟靈總四科之要推六藝之先襟懐灑散文翰聨翩寄<lb/>
情琴酒長嘯風煙有名當世三十餘年誠謂羽翼中朝<lb/>
潤色王度翔鸞彩鳳趐翼雲路荏苒江海蹉跎晩暮道<lb/>
<pb n="KR4h0022_WYG_985-6b"/>
乃光華疾成沉痼崇巖絶<hi>集作舟</hi>壑松摧桂蠧哀兹下泉<lb/>
永寐不寤某頃同舍周旋後塵肺腸見許筆硯相親顧<lb/>
以孱虚每慕仁人實兾鄙志於兹大伸奈何昭時奄落<lb/>
窮塵永懐道義臨風酸辛畫翣栁車白日青春郷關樹<lb/>
老岷蜀塋新戎事見覊執紼無因具罇罍以寫意聊寄<lb/>
恨於江濵<lb/>
　　　為劉尚書祭王員外文　　　前　人<lb/>
維年月日祭於某官之靈惟靈行業端簡襟期髙朗類<lb/>
<pb n="KR4h0022_WYG_985-7a"/>
彼雲霄萬夫是仰根蟠一德冥入羣象和自中来道非<lb/>
外奬風儀峻峙神氣森爽清濟横流蓮峰直上爛爛文<lb/>
章早嵗擅塲鏘金叩玉折桂穿楊昔在太師作鎮坤方<lb/>
大啟幕府聿求賢良君赴招筵價重珪璋賔主之際赫<lb/>
然有光余復繼来厠接周行契侔金石韻擬笙簧並几<lb/>
聨曹擁闥環廊紛紜笑謔爛漫壺觴昨者象緯成災禍<lb/>
丁故使門庭倉卒軍旅沸渭猥䝉遺令俾司留事顧此<lb/>
孱虚實憂殞墜東川無狀横相猜忌破表焚牋封山掠<lb/>
<pb n="KR4h0022_WYG_985-7b"/>
騎因得討罪誅其不義屢犯鋒鋩㡬經憂畏天子明察<lb/>
龍旌旋至何事䛕才忽膺重寄告語未接潰瘍已熾晷<lb/>
刻小暌音容永閟如何昊蒼負此沉意危廹是同歡榮<lb/>
乃異嗚呼哀哉嘗寮分切親懿情偏念家道之霜藐若<lb/>
肺腸之焦然位不過郎署夀纔及中年彼禍淫與福善<lb/>
吾將仰首而呼天一罇酌奠百慮纒綿惟撫孤之感躅<lb/>
庶㡬誠之在<hi>一作有</hi>焉<lb/>
　　　為杜相公祭崔中丞文　　　前　人<lb/>
<pb n="KR4h0022_WYG_985-8a"/>
嗚呼子有四教文行忠信惟公佩服終身不磷恵慈敦<lb/>
厚温恭淑慎趨善如流惟賢是進公方可與利用無朕<lb/>
騄驥絶塵青萍淬刃累參戎府九牧大郡教化諏謀作<lb/>
程垂訓不躋髙位丁此巨舋茫茫上天殲我賢雋嗚呼<lb/>
佑自弱齡實奉周旋綢繆出處四十餘年昔佐此府周<lb/>
行接聨佑忝末介公總中權朝整金鑣夕同綺筵揮動<lb/>
醆斚沉吟風煙對博千塲春日秋天氣振耳熱勝負争<lb/>
前今也冥冥音容藐然沉思永痛涕泣纒綿嗚呼世且<lb/>
<pb n="KR4h0022_WYG_985-8b"/>
多故權窆兹地苟安其宅豈靈之意悠悠羸疾浩浩官<lb/>
吏無因執紼逺送幽隧天寒景淑雲愁鴈思傾一巵以<lb/>
寫哀誠痛百年之永異<lb/>
　　　祭何大夫文　　　　　　　前　人<lb/>
巖巖泰山羣嶽攸宗公有盛德與之比崇髙朗沉深神<lb/>
超氣融禮樂方外粹和積中顒顒昻昻大人之容天髙<lb/>
起鶴泉深見龍早張雄詞叩玉鏗鏘文塲一戰陷敵摧<lb/>
鋒結綬王畿部局生風拾遺丹階危言匪躬公嘗從事<lb/>
<pb n="KR4h0022_WYG_985-9a"/>
浙西盛府咨籌畫畧輝光賔主皇帝順狩褒梁重阻納<lb/>
貢匍匐逹行在所帝曰首至西方惟汝建社擁旄于鄂<lb/>
之渚自公之来法舉令行鋤姦剪暴振獨蘇惸疆理封<lb/>
域繕完甲兵十五餘年夏水潦清德宇𢎞曠威容光明<lb/>
日翼休時調鼎和羮嗟此梁棟奈何頺傾<hi>一作齡</hi>位竟不<lb/>
来負我蒼生嗚呼載有蓬户廬山之曲接連人郡沿洄<lb/>
往復早獲請謁許布心腹掩過與能情優禮縟想公振<lb/>
揚清風無鄰律吕翰墨龜龍縉紳遺我細微合我嘉姻<lb/>
<pb n="KR4h0022_WYG_985-9b"/>
永言感慟破骨傷神嗚呼哀哉去嵗春暮旌旗滿路眄<lb/>
睐風煙留連草樹前日東亭天光曉晴金罇玉管芳樹<lb/>
流鸎誰謂累夕幽明遽隔瞬目交臂遂成古昔心敬無<lb/>
飾詞哀必激寫慟絶於江干疑精靈之可覿<lb/>
　　　為楊廷評祭何大夫文　　　前　人<lb/>
伏惟尊靈涵清明之氣秉中庸之德事業存乎教化忠<lb/>
厚形於家國文章根風雅之奥議論探𤣥聖之域虎視<lb/>
犀額山立玉色惟公昔年聲譽赫然拾遺補闕丹陛之<lb/>
<pb n="KR4h0022_WYG_985-10a"/>
前天子思理垂意藩外聿来沔鄂十五餘載浩浩兹邑<lb/>
民繁境大通至信於豚魚被深仁於幼艾秋霜可畏春<lb/>
日可愛巻風波於夏水失險阻於西塞嗚呼地有四海<lb/>
候<hi>一作俟</hi>公而清天有三階望公而平昊穹謂何殲我賢<lb/>
明小人君子號呼震驚嗚呼賔主之道人倫之義情禮<lb/>
所加殺身有地如朗小子孱愚下位無絶俗之姿寡卓<lb/>
然之異猥辱提引叨居賢次顧侣之榮撫心多愧頃將<lb/>
重命驅車逺使不憚山川敢告顦顇昔我往矣龍節煌<lb/>
<pb n="KR4h0022_WYG_985-10b"/>
煌今我来思丹旐悠揚慟哭江干若摧肺腸儻神理之<lb/>
昭鑒殊辛酸之未央<lb/>
　　　為江西李常侍祭顗和尚文　前　人<lb/>
大方浩浩天高地厚彼上人者空門稱首塵埃三界揮<lb/>
斥萬有如浄蓮花出泥離垢早嵗蜀中師事全公一言<lb/>
悟解了得真空靈覺内虚妄境外融寳山見月<hi>一作寳月山見</hi>
性海無風某謬以菲薄投心依止周旋瞻仰年踰一紀<lb/>
東洛之濵湘江之涘晨朝後夜談𤣥析理破壊結縳我<lb/>
<pb n="KR4h0022_WYG_985-11a"/>
則用喜甘露洗心簫韶洞耳一昨猥受朝寄聿来此方<lb/>
撫俗未㡬懐仁不忘師雖無心應物則深尺素紆屈千<lb/>
里相尋纒綿舊故啓廸塵襟窮弊邑之風物暢平生之<lb/>
登臨嗚呼風火扇災遽成沉疾暌累旬之晤語謝百靈<lb/>
<hi>疑作齡</hi>之形質雖真性之湛然愴尊容之已失荒郊野塔<lb/>
秋晨曉日幡盖飄蕩香花蕭瑟寄慘怛於斯文諒悲懐<lb/>
之不一<lb/>
　　　祭處士李君文　　　　　　前　人<lb/>
<pb n="KR4h0022_WYG_985-11b"/>
良友三人来自蜀川身棲廬嶽氣屬雲天至寳多脆靈<lb/>
芝不堅君與王生早落窮泉當時食貧窆禮從權殯宫<lb/>
蕭索二十餘年在風塵中觸故牽纒每懐曩昔深衷惻<lb/>
然頃亦有意祗承付託訪君姻族獲歸京洛賢舅緇褐<lb/>
外弟罷弱實恐嵗時遂移舟壑神本尚簡禮貴適時即<lb/>
其故地而窀穸之衛玠短命伯道無兒千秋拱樹我心<lb/>
傷悲嗚呼吾李處士已而已而<lb/>
　　　祭樊司空文　　　　　　　前　人<lb/>
<pb n="KR4h0022_WYG_985-12a"/>
天有神氣地有山川交感絪緼實生大賢聰明恵和忠<lb/>
厚塞淵體剛法健動直静専在昔安卑屈宰堯山聿来<lb/>
射䇿懼<hi>疑</hi>登紫垣異日從容危冠上前以手晝地慷慨<lb/>
論邉道合時来舜日堯年纒綿三接奮發九遷帝念和<lb/>
戎公駕軺軒詞危氣激張威懾蕃擁旄襄漢建斾荆蠻<lb/>
卒乗完勁勲庸昭宣征南當陽芳若蘭荃我有令問與<lb/>
之周旋嗚呼仁人在上安危所屬世且多難奪公何速<lb/>
溘然多露壊乎梁木望缺三台夀虧五福大誠至信漸<lb/>
<pb n="KR4h0022_WYG_985-12b"/>
人被俗擁杵輟舂郷號里哭嗚呼載本諸生器識孱愚<lb/>
猥辱拂拭化珉為瑜昔嵗渚宫灌涸濡沽前年南擁顧<lb/>
重禮殊將致賔僚將貢國都感念厚意使人捐軀漢水<lb/>
之陽峴山之隅千乗曄曄旦夕陪趨秋景沉寥春華芳<lb/>
敷瀾漫醆斚淒鏘笙竽拜首節旄將去踟蹰吟嘯叙什<lb/>
丁寧匡廬星霜未周幽顯異途神歸蒼昊魄散黄壚明<lb/>
明知音今也其孤仰天涕下被臆交襦嗚呼舊山之下<lb/>
石田疎惡智昧經營食無藜藿嵗時淹久情禮漏畧瞻<lb/>
<pb n="KR4h0022_WYG_985-13a"/>
望夀堂脾酸肺<hi>一作胏</hi>削驅䇿輿𨽻匍匐宛洛清酒隻雞<lb/>
中<hi>疑作申</hi>哀獻恪凉風白露帷帳蕭索門㦸朝開井桐夜<lb/>
落生芻一束意不為薄寫慟絶於精靈兾斯文之可託<lb/>
　　　祭吕郎中文<hi>集作祭吕衡州温文</hi>　　　栁宗元<lb/>
維元和六年嵗次辛夘九月癸已朔<hi>文粹作八月癸亥朔</hi>某日友<lb/>
人守永州司馬員外置同正員栁宗元謹遣書吏同曹<lb/>
家人襄兒以<hi>集作奉</hi>清酌庶羞之奠敬祭于吕八兄化光<lb/>
之靈嗚呼天乎君子何厲天實仇之生人何罪天實讐<lb/>
<pb n="KR4h0022_WYG_985-13b"/>
之聰明正直行為君子天則必速其死道德仁義志存<lb/>
生人天則必夭其身吾固知蒼蒼之無知<hi>集作信</hi>寞寞<hi>文粹</hi>
<hi>作漠漠永本作莫莫</hi>之無神今於化光之歿怨<hi>文粹作悲</hi>逾深而毒愈<lb/>
<hi>集作逾</hi>甚故復呼天以云云天乎痛哉堯舜之道至大以<lb/>
簡仲尼之文至幽以黙千載紛争或失或得綽<hi>二本作倬</hi>乎<lb/>
吾兄獨取其真<hi>二本作直</hi>貫乎化始與道咸極推而下之法<lb/>
度不忒旁而肆之中和允塞道大藝備斯為全德而官<lb/>
止刺一州年不逾肆<hi>文粹作五</hi>十佐王之志没而不立豈非<lb/>
<pb n="KR4h0022_WYG_985-14a"/>
脩<hi>文粹作循</hi>正直以召災好仁義以速咎<hi>文粹作夭</hi>者耶宗元少<lb/>
<hi>二本作幼</hi>雖好學晩未聞道<hi>文粹作未/聞其道</hi>洎乎獲友君<hi>一作吾</hi>子<lb/>
乃知識<hi>集作適</hi>於中庸削去邪雜顯彰<hi>二本作陳</hi>直正而為道<lb/>
不謬吾兄<hi>二本作兄實</hi>使然嗚呼積乎中不必施於外裕乎<lb/>
古不必諧於今二事相兼<hi>二本作勘</hi>從古至少至於化光最<lb/>
為太甚理行第一尚非所長文章過人畧而不有夙志<lb/>
所著<hi>文粹作蓄</hi>巍然可知貪愚皆貴險狠皆老則化光之夭<lb/>
厄反不榮歟所慟者志不得行功不得施蚩蚩之民不<lb/>
<pb n="KR4h0022_WYG_985-14b"/>
被化光之德庸庸之俗不知化光之心此言一出内若<lb/>
焚裂海内甚廣知者<hi>集作音</hi>㡬人自友朋凋䘮志業殆絶<lb/>
惟望化光伸其宏畧震耀昌大與行於時徳使斯人<hi>二本</hi>
<hi>作使斯人徒</hi>知我所立今復往矣吾道窮<hi>二本/作息</hi>矣雖其大<hi>二本</hi>
<hi>作存</hi>者志亦死矣臨江大哭萬事已矣窮天之英<hi>文粹作學</hi>貫<lb/>
古之識一朝去矣<hi>二本作此</hi>又<hi>一本作終</hi>復何適嗚呼化光化光<lb/>
今<hi>集有後字</hi>何為乎止乎行乎昧乎明乎豈蕩而為太空與<lb/>
化無窮乎將結而為光耀以助照臨乎將<hi>二本作豈</hi>為雨為<lb/>
<pb n="KR4h0022_WYG_985-15a"/>
露以澤下土乎將為雷為霆以泄怨怒乎豈為鳳為麟<lb/>
為景星為慶<hi>二本作卿</hi>雲以寓其神乎將為金為錫為珪為<lb/>
璧以棲其魄乎豈復為賢人以續其志乎將奮為明神<lb/>
以遂其義乎不然是昭昭者其得已乎其不得已乎抑<lb/>
有知乎其無知乎彼且有知其可使吾知之乎幽明茫<lb/>
然一慟腸絶嗚呼化光庶或<hi>文粹作㡬</hi>聼之尚饗<lb/>
　　　祭李中明文　　　　　　　前　人<lb/>
維年月日栁某謹以清酌庶羞之奠致祭于亡友中明<lb/>
<pb n="KR4h0022_WYG_985-15b"/>
之靈夫子之道邈以恒兮夫子之志勵以兢兮求中以<lb/>
謙<hi>二字集本作慊</hi>末若履冰兮敦仁以孝實烝烝兮雖<hi>一作誰</hi>毁<lb/>
無虧禮莫徴兮<hi>集作惟毀死虧禮其他莫懲兮</hi>秉端守一信厥朋<hi>集作明</hi>
兮月踰嵗長行若登兮外温其顔内類直繩兮謾言来<lb/>
加不遽陵兮舉世羣非自視𢎞兮庶優游於道大賚是<lb/>
承兮掩寃舒抑與類升兮胡茫茫而<hi>集作其</hi>不信卒以禍<lb/>
仍兮豈韜忠裒<hi>集又注作裏又作履</hi>信鬼所憎兮將教言吾欺終<lb/>
不可徴兮吾方兾子于暮翼有興兮今而棄余志若崩<lb/>
<pb n="KR4h0022_WYG_985-16a"/>
兮若將援而止䘮厥肱兮怛而<hi>集作其</hi>殞心交背膺兮水<lb/>
之綿綿山萬層兮又淫以雨雪紆委硱磳兮鴟鵂夜號<lb/>
<hi>集作啼</hi>羣瞑凝兮䰟思<hi>栁州本作鬼</hi>以行中道凌兢兮魅魑撝<lb/>
呵曷可憑兮聊致吾慎<hi>集作憤</hi>斯言孰稱兮<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_985-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百八十六<lb/>
</p>
<p>
</p>
  </div>
</body>
</text>
</TEI>
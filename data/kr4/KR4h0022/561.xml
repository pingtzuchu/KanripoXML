<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百六十二</head>
    <p>
<pb n="KR4h0022_WYG_561-1a"/>
欽定四庫全書<lb/>
　文苑英華卷五百六十二　宋　李昉等　編<lb/>
　賀祥瑞二<lb/>
　　賀太陽當虧不虧表一首<lb/>
　　中書門下賀日當蝕不蝕表一首<lb/>
　　賀歲除日太陽不虧表一首<lb/>
　　賀洪州慶雲見表一首<lb/>
　　百寮賀日抱戴慶雲見表一首<lb/>
<pb n="KR4h0022_WYG_561-1b"/>
　　百竂賀戮逆人王慈徵後慶雲見表一首<lb/>
　　爲涇州李刺史賀慶雲見表一首<lb/>
　　扶風郡賀慶雲見表一首<lb/>
　　賀祥雲見表一首<lb/>
　　爲宰相賀平原郡鑄尊容鑪上有紫雲等瑞表一<lb/>
　　　首<lb/>
　　爲宰相賀開元觀鑄聖容慶雲見表一首<lb/>
　　爲宰相賀㑹昌山慶雲見表一首<lb/>
<pb n="KR4h0022_WYG_561-2a"/>
　　爲宰相賀賽龍潭有瑞雲表一首<lb/>
　　爲宰相賀中岳合煉處藥自成兼有瑞雲見表一<lb/>
　　　首<lb/>
　　爲宰相賀太原府聖容樣至有慶雲見表一首<lb/>
　　中書門下賀慶雲見表一首<lb/>
　　中書門下賀太原紫雲見表一首<lb/>
　　爲皇太子賀甘露表一首<lb/>
　　爲百官賀斷獄甘露降表一首<lb/>
<pb n="KR4h0022_WYG_561-2b"/>
　　賀萬年縣甘露表一首<lb/>
　　爲百官賀舒州甘露表一首　賀甘露表一首<lb/>
　　中書門下賀元和殿甘露降表一首<lb/>
　　　賀太陽當虧不虧表<hi>代宗大厯十三年</hi>獨孤及<lb/>
臣等言伏見今月一日雲物隂晦太陽當虧不虧者臣<lb/>
聞殷太戊宋景公皆修徳立言而妖變爲福以日月薄<lb/>
蝕勞謙惕厲而災不勝徳雲爲垂隂若天降衷使其謫<lb/>
故<hi>集作收字</hi>不見易象曰旣憂之咎不長也臣等無任欣戴<lb/>
<pb n="KR4h0022_WYG_561-3a"/>
之至<lb/>
　　　中書門下賀日當蝕不蝕表<hi>代宗大厯十三年</hi>
　　　　　　　　　　　　　　　常　衮<lb/>
臣某言伏見徐承嗣奏今月一日法當日蝕時有澍雨<lb/>
者臣聞日之所躔行有虛道至之所會蝕亦無災况聖<lb/>
以合天徳以禔福是有幽賛宜於感通伏惟寶應元聖<lb/>
文武皇帝陛下協用五紀順用三極厯象日月統和隂<lb/>
陽<hi>一有序行之慶四字恐非</hi>廼者疇人推策今朔於辰非正陽之所<lb/>
<pb n="KR4h0022_WYG_561-3b"/>
忌於大明而何損猶能懼而勤政實以應天齋于穆清<lb/>
益用恭黙精誠所達𤣥運相符圜規之影始生於海上<lb/>
膚寸之雲忽遍於天下霈然而起豈止終朝莫測應龍<lb/>
之外潜復踆烏之次伐皷用幣悉罷于有司潤物蕃生<lb/>
普歡於在野及乎睿宿更益清光同道相避則聞昭子<lb/>
<hi>疑當作梓慎恐避諱改</hi>之對當交而變果徵劉劭之言古今殊祥<lb/>
中外所慶臣等謬陪近侍喜萬恒情無任抃蹈謹表<lb/>
　　　賀嵗除日太陽不虧表<lb/>
<pb n="KR4h0022_WYG_561-4a"/>
臣聞惟徳動天其應如響日月交㑹數之常也交而不<lb/>
蝕徳所感也伏見有司奏今日午正後七刻太陽初虧<lb/>
未正後三刻復滿者是日也髙天無雲太陽不掩訖于<lb/>
申酉光彩逾明萬㝢同瞻百神協慶中賀伏以聖人者合<lb/>
天地以爲徳與日月以爲明當虧而下虧明足見矣當<lb/>
應而遂應神不欺矣伏惟陛下徳本於孝動由於禮勤<lb/>
儉以厚下寛仁以愛人憂庶政而疚懐求衆善如不及<lb/>
行之於下土升聞于上帝無逺不屆感而遂通一人有<lb/>
<pb n="KR4h0022_WYG_561-4b"/>
慶三光薦祉昔唐虞至化而星辰不孛日月不蝕以今<lb/>
方古千載同貺大禮元辰在於明發俯逼惟新之運彌<lb/>
彰不掩之祥人事天心何其允叶潜輝散彩愈曜於朱<lb/>
城麗景臨空轉明於黄道凡在生類同知聖猷無任踴<lb/>
躍之至<lb/>
　　　賀洪州慶雲見表　　　　　　許敬宗<lb/>
臣某等言臣聞靈心不測叶至道以升聞上帝無聲候<lb/>
休明而降祉同夫影響在感斯通相彼天心實交其際<lb/>
<pb n="KR4h0022_WYG_561-5a"/>
伏惟皇帝陛下垂光御極體睿凝圖始自憂勤寧羣飛<lb/>
於海外賜之仁壽拯塗地於寰中揔絶代之英聲實興<lb/>
朝之美政三秦咸㤗六府斯歌首冠往初功無取譬徳<lb/>
澤共二儀潜運清明與七曜齊光是以邇無不安逺無<lb/>
不服雕題鏤齒之類欵郊甸以相趨氊裘板屋之朋入<lb/>
提封而請吏上騰下漏天平地成嘉<hi>一作喜</hi>氣内充卿雲<lb/>
以之舒彩盛徳外發非煙由其散色竊見守洪州長史<lb/>
張惟善<hi>一有悟解二字</hi>等稱以六月二十六日於城内見慶雲<lb/>
<pb n="KR4h0022_WYG_561-5b"/>
自旦及申然後方散謹按瑞應圖曰慶雲者太平之應<lb/>
孝經援神契曰徳至山林則景<hi>一作慶</hi>雲出又曰天子孝<lb/>
則慶雲見金枝玉葉若臨軒帝之營蕭索氤氲復入唐<lb/>
臣之詠自非工侔造化道格上𤣥光含六幽恩流四海<lb/>
安能致兹神感式彰靈貺𤣥黄間起朱紫相輝千載合<lb/>
符如斯之盛也雖復駢枝合頴匹此爲輕綘雪𤣥霜曾<lb/>
何足喻凡諸率土預在肖形沐浴皇風用源鳬藻况以<lb/>
臣等謬忝衣簮旦夕巖廊親開錫瑞相呼抃躍實百常<lb/>
<pb n="KR4h0022_WYG_561-6a"/>
情不勝恱豫之至<lb/>
　　　百竂賀日抱戴慶雲見表　　李　嶠<lb/>
臣某等言臣聞大人造物亨衢所以貞觀上帝懸象層<lb/>
穹所以照臨合其徳而先後不違契其誠而表裏潜應<lb/>
伏惟聖母聖皇陛下仰膺顧託俯順謳歌臨天下之大<lb/>
寶當域中之正氣斟酌律度三神援亭毒之權皷舞隂<lb/>
陽萬象入則成之契六幽金鏡四時玉燭凱澤將膏雨<lb/>
共流協氣與景風齊暢故能使天地儲祉靈祗降福樞<lb/>
<pb n="KR4h0022_WYG_561-6b"/>
紐薦符勾芒錫壽自呈有命洛書肇出惟宗社之饗徳<lb/>
廸神明之祚聖象物昭應休徵煥發每至十二月𤣥珉<lb/>
啟匣縁錯披題遷寶秘於東序視衣纓於北闕必有仙<lb/>
鶴翔集雲烏杲曜祥光入於九重異氣縣於三象雖復<lb/>
鼎來汾水黄雲冠於北山劔在豐城紫氣衝於南斗無<lb/>
以方斯影響近此<hi>闕</hi>　天作符籙動而有徵日官考驗<lb/>
以爲帝凖日在朔月時惟孟秋奉鴻休而正位先告辰<lb/>
而解網休日申酉衆姬稱賀申禮旣畢昭示聖國芝檢<lb/>
<pb n="KR4h0022_WYG_561-7a"/>
初開扶光未徙即有氤氲傳漢發祥於俛仰之間蕭索<lb/>
浮天舒彩於折旋之際于時睟容當宁嬪儀在列文物<lb/>
充於紫庭暉光察於𤣥象或戴洪琛之威儀非烟非雲<lb/>
奪褘褕之彩色兩宫胥抃六妃式舞欣就望之近臨恱<lb/>
光靈之下濟臣等謹按孝經援神契王者徳至於天則<lb/>
日抱戴又黄氣抱日輔臣納忠瑞應圖曰天子徳孝則<lb/>
慶雲出又曰天下太平慶雲見陛下宵衣旰食至徳通<lb/>
於九𤣥皇帝錫類推恩純孝形於八表惟明求道若金<lb/>
<pb n="KR4h0022_WYG_561-7b"/>
在礪自物觀化如草從風屬千齡之景業承肆眚之鴻<lb/>
霈乾坤合而喜氣生圖籙啟而禎符作旣以發揮天徳<lb/>
昭寶運之隆平且以光翼端章究靈心之終始自非上<lb/>
下和洽幽明薦成何以微<hi>疑是徴</hi>造化之神偉合天人之<lb/>
符契昔者𤣥珪受命無聞感召之祥赤土披圖不發昭<lb/>
囬之貺故知冥祇軄道歷載祀而潜休靈物俟時當聖<lb/>
明而効用事超六籍之外聲髙百王之表卓哉至矣無<lb/>
徳而稱臣等謬奉隆知親承大慶朝聞夕死每竊抃於<lb/>
<pb n="KR4h0022_WYG_561-8a"/>
昌期手舞足蹈敢承歡於下列無任鳬藻踴躍之至謹<lb/>
詣闕奉表陳賀以聞<lb/>
　　　百寮賀戮逆人王慈徵後慶雲見表<lb/>
　　　　　　　　　　　　　　　前　人<lb/>
臣某等言伏見今月十一日誅反逆王慈徵等乃有慶<lb/>
雲見於申未之間蕭索滿空氛氲蔽日五彩畢備萬人<lb/>
同仰伏以慈徵等並典司戎旅出入禁闈反徳亂常背<lb/>
天逆理聖靈感通神祗昭應雖逆節始萌而潜謀必兆<lb/>
<pb n="KR4h0022_WYG_561-8b"/>
窮姦囬之宻計盡包藏之巨慝並膏斧鑕俱肆朝市五<lb/>
屬明啟嚴刑應於九秋萬㝢恱豫嘉氣呈於三象此實<lb/>
天人合徳宗社降休欣紫宸之永固在蒼生而知幸無<lb/>
任嘉慶之至謹拜表稱賀以聞<lb/>
　　　爲涇州李刺史賀慶雲見表　崔　融<lb/>
臣某言伏奉詔書上御武殿有慶雲映日見於辰巳之<lb/>
間肅奉休徵不勝抃躍中賀臣聞諸瑞應圖曰天下太平<lb/>
則慶雲見天子大孝則慶雲見伏惟皇帝陛下早朝宴<lb/>
<pb n="KR4h0022_WYG_561-9a"/>
坐憂勞庶政逺無不肅邇無不懐神感潜通至誠上格<lb/>
凉秋中月滯雨移旬天心合而喜氣騰陽徳動而愁隂<lb/>
歇文章郁郁惠日照而成彩花蘤蓬蓬晴風摇而不散<lb/>
雖復紫雲來漢皇殿白雲入殷帝房校其優劣疇以爲<lb/>
喻臣運奉休明榮霑刺舉千年多幸已逢河水之清百<lb/>
辟相歡重偶叢雲之曲不任悚躍之至謹遣某官奉表<lb/>
稱慶以聞<lb/>
　　　扶風郡賀慶雲見表　　　　楊　譚<lb/>
<pb n="KR4h0022_WYG_561-9b"/>
臣某言臣聞休徵所應克昭明盛之期靈貺攸歸必會<lb/>
升平之運伏惟開元天寶聖文神武皇帝陛下發揮真<lb/>
宰撫育道樞致妙用於希夷納蒼生於仁夀故得風雲<lb/>
効祉動植呈祥臣所管内雍州界天柱山頃有𤣥元皇<lb/>
帝古宫考時代而罔知覩寂寞而如在今月十四日辛<lb/>
丑皇妹持盈守法於宫前紫虛觀中齋心伏形爲陛下<lb/>
祈福忽有慶雲照耀施五彩於山巅喜氣紛綸散重光<lb/>
於宫上其日從已時至未時官吏僧道瞻顧彌逺陛下<lb/>
<pb n="KR4h0022_WYG_561-10a"/>
纉𤣥元之仙籙授天寶之禎符千古未聞百靈何幸克<lb/>
叶天意必因人心表陛下無疆之福明陛下無疆之壽<lb/>
臣忝守方岳寄重分憂抃躍之誠倍百恒品謹寫圖奏<lb/>
以聞特望天恩宣示中外以光史策天下幸甚臣等誠<lb/>
歡誠喜頓首頓首<lb/>
　　　賀祥雲見表　　　　　　　張九齡<lb/>
臣某等言伏見道門威儀司馬秀表稱今月十日夜陛<lb/>
下親臨同明殿道塲爲宗廟蒼生祈福有祥雲見伏以<lb/>
<pb n="KR4h0022_WYG_561-10b"/>
聖徳以精至動天天意以肹蠁符聖其應<hi>集作成</hi>甚速豈<lb/>
云𤣥逺<hi>集作其應豈逺</hi>陛下孝<hi>集作聖</hi>敬之深勤恤所至靈心如<lb/>
答神道何言自表休期以介景福生人大賴天下幸甚<lb/>
臣等忝居近侍倍百恒情謹奉賀陳賀以聞<lb/>
　　　爲宰相賀平原郡鑄尊容鑪上有紫雲等瑞表<lb/>
　　　　　　　　　　　　　　　孫　逖<lb/>
臣等伏見平原郡奏去月七日鑄尊容鑪上有紫雲如<lb/>
盖髙三尺餘鑄畢方散烟焰中又依稀有一老人鬚眉<lb/>
<pb n="KR4h0022_WYG_561-11a"/>
皓白俯臨鑄上并繞鑪行道時聞空中𫝊億萬聲及鑄<lb/>
畢啓模相好圓滿面有自然之金色者聖心通感至道<lb/>
炳靈洪鑪未開殊祥累見盖呈祥瑞相表異金光烈火<lb/>
之中式瞻仙老無聲之地忽聽神言在前古而未聞不<lb/>
崇朝而荐至稠疊之慶名言所難况肇自京師至于郡<lb/>
國真容所鑄靈應必臻神妙無方用彰于聖壽生靈何<lb/>
幸永覩於昌期臣等忝居近侍倍加欣慶無任抃躍之<lb/>
至謹奉表陳賀以聞<lb/>
<pb n="KR4h0022_WYG_561-11b"/>
　　　爲宰相賀開元觀鑄聖容慶雲見表<lb/>
　　　　　　　　　　　　　　　前　人<lb/>
臣等伏見開元觀先請今月十八日鑄聖容昨夜先期<lb/>
普天降雨遲明展事萬里無雲及寫之際又有卿雲休<lb/>
氣氤氲扶日道俗咸觀移時不散伏以聖惟不測有感<lb/>
而必通天則無言觸類而成應陛下欽崇至道子育蒼<lb/>
生爰寫尊容将洪介福故得天地合氣神靈布和甘澤<lb/>
而逹曙已晴彩雲而抱日呈瑞鎔範之際殊祥畢集寔<lb/>
<pb n="KR4h0022_WYG_561-12a"/>
表聖明之感更彰仁壽之期臣等忝在掖垣不勝大慶<lb/>
無任恱豫之至<lb/>
　　　爲宰相賀會昌山慶雲見表<lb/>
臣某等言今日伏退後伏見㑹昌山上有五色雲見紅<lb/>
翠稠疊光彩相鮮爛若藻繪積如山岳近依湯井俯傍<lb/>
宸居移時不散從臣咸覩伏以雲物變態眞仙所憑法<lb/>
駕纔上祥光已見豈惟天地合氣以表於和平固已神<lb/>
靈告休用彰於聖壽無任抃躍之至奉表稱賀以聞<lb/>
<pb n="KR4h0022_WYG_561-12b"/>
　　　爲宰相賀賽龍潭有瑞雲表<lb/>
臣某言適内謁者監牛仙童至奉宣進旨先爲蒼生祈<lb/>
雨今日告賽不坐明日亦脩<hi>疑</hi>不坐者凉秋以來時雨<lb/>
未降陛下憂勤兆庶躬自祈禱甘澤漙洽又陳昭報親<lb/>
紆鳯輦俯詣龍堂御膳撤鮮齋宫致㓗亦旣累日方申<lb/>
大祭禮畢之後更祝龍潭纔發徳音已臻丕應仙童云<lb/>
其時即有青紫雲自潭而起爛漫呈祥絪緼布和勢騰<lb/>
晴空光映秋水即知飛龍之徳變化無方聖人之感深<lb/>
<pb n="KR4h0022_WYG_561-13a"/>
微莫測惟兹靈貺實謂殊常臣等特符恩榮倍增欣望<lb/>
宣示朝列兼付史官用垂明徵永昭盛徳無任慶抃之<lb/>
至謹奉表陳賀以聞<lb/>
　　　爲宰相賀中岳合煉藥自成兼有瑞雲見表<lb/>
臣某言臣等伏見道士孫太冲奏事奉進止令中使薛<lb/>
履信監臣於中岳嵩陽觀合煉其竈中著水置炭於竈<lb/>
側對三却廻已經數月泥拭旣宻緘封并全即與縣官<lb/>
等對開門其炭並盡灰又别聚不動人力其藥已成初<lb/>
<pb n="KR4h0022_WYG_561-13b"/>
乃五色發端終則太陽暉於鑪際又河南裴敦復所奏<lb/>
并奉勑令右闕李成式往驗並同者臣聞神變無方式<lb/>
昭於幽賛聖心有感必驗於𤣥通陛下至徳奉天精誠<lb/>
契道動無不應事若合符故得煉藥之所瑞雲先見丹<lb/>
爐不爇金液自成太陽降精宜假於人工飛亷扇炭諒<lb/>
關於神力殊祥特異曠古未聞靈跡既彰用資於聖壽<lb/>
羣生何幸永覩於昌期况在㣲臣實倍常品無任抃躍<lb/>
之至謹奉表陳賀以聞<lb/>
<pb n="KR4h0022_WYG_561-14a"/>
　　　爲宰相賀太原府聖容樣至有慶雲見表<lb/>
　　　　　　　　　　　　　　　前　人<lb/>
臣等伏見太原尹常濟奉今月四日紫極宫玉石聖容<lb/>
樣至北京其時有慶雲垂天自辰至已輪囷紛郁萬姓<lb/>
咸觀者伏以靈物呈祥神仙效靈豈伊天地之和更是<lb/>
壽昌之慶况太原舊國王業所興聖容纔及於近郊卿<lb/>
靄已彰於合契氤氲五色變汾水之白雲隠映三清類<lb/>
函關之紫氣上𤣥感通品物同歡况在微臣倍深慶悅<lb/>
<pb n="KR4h0022_WYG_561-14b"/>
無任抃躍之至<lb/>
　　　中書門下賀慶雲見表　　　常　衮<lb/>
臣某言伏見太史奏今月十三日降誕之辰有慶雲見<lb/>
自卯及已五色相輝京城士庶無不觀覩者臣聞應天<lb/>
者聖降必有期從龍者雲感而成瑞伏惟寳應元聖文<lb/>
武皇帝陛下啓我昌運本乎大微甲觀畫堂以書有慶<lb/>
赤光紫氣以表祥符每嵗孟冬内朝舉禮萬國稱賀羣<lb/>
臣獻壽紛委靈貺總集良辰今者慶雲表祥史册十月<lb/>
<pb n="KR4h0022_WYG_561-15a"/>
良月逺膺盈數之期後天奉天近叶下元之厯從風蕭<lb/>
索抱日縈廻色涵流渚之虹影雜繞樞之電交映榮光<lb/>
曲成轉蓋萬物皆覩羣情共歡無疆之休永永禔福臣<lb/>
奉觴慶賀於萬斯年無任抃躍謹奉表陳賀以聞<lb/>
　　　中書門下賀太原紫雲見表<lb/>
臣等言伏見太原尹北都留守檢校工部尚書薛兼訓<lb/>
奏忻州七聖廟内尊容奉勑移太原府紫微宫安置昨<lb/>
正月二十九日啓告其時有紫雲見兼聞金奏之聲者<lb/>
<pb n="KR4h0022_WYG_561-15b"/>
臣聞廟貌嚴奉所以追孝天地明察則必垂祥伏惟皇<lb/>
帝陛下全聖人之至徳合神道之設教受天之命嚴龔<lb/>
奉先明發有懐載感于文武菲食致美必誠於宗廟序<lb/>
五位而周順刑四海而化光兹以聖靈在天緬慕増惕<lb/>
是有象設不忘哀矜永念興王之地如聞樂沛之言逺<lb/>
自方州遷於京邑克配上帝髙居紫微當其撰吉之時<lb/>
爰有奏章之請百神紛委萬靈朝拜雲浮瑞色樂協薰<lb/>
風已含氣於潜龍更和響於翔鳯彰莫大之孝以嗣無<lb/>
<pb n="KR4h0022_WYG_561-16a"/>
疆之厯雖周室之既受多祉漢朝之屢獲嘉應未有祖<lb/>
禰丕祐天人合符若斯之盛也臣無裨政事但慶鴻休<lb/>
不勝抃躍之至謹奉表陳賀以聞<lb/>
　　　爲皇太子賀甘露表　　　　崔　融<lb/>
臣某言某至伏承某月日甘露降於金闕亭肅奉休徴<lb/>
不勝抃躍中賀臣聞五材並用天地合而凝津四序逓來<lb/>
隂陽和而灑潤望之成雪若墜崑崙之山嘗之則甘似<lb/>
降軒轅之國伏惟天皇部元氣平太階正圭表於都畿<lb/>
<pb n="KR4h0022_WYG_561-16b"/>
考銅櫩於宫室薦河圖而升洛範日載<hi>一作至</hi>祥編過竹<lb/>
苑而憩芝䑓宵零瑞液爾其塗塗被物滴滴流膏承以<lb/>
玉杯凌漢宫而擅美獻之瓊爵掩魏殿而稱珍可以致<lb/>
靈仙之寄可以延帝王之壽孝經援神契未足叙其和<lb/>
平春秋運斗樞不能議其清濁臣濫膺國本多慙人望<lb/>
仰宸遊而不及倍戀恒情聞帝澤而先驚慶深常位無<lb/>
任喜抃之至謹遣某官某奉表陳賀以聞<lb/>
　　　爲百官賀㫁獄甘露降表<lb/>
<pb n="KR4h0022_WYG_561-17a"/>
臣某等文武百官若干人言一昨伏見御史中丞吉頊<lb/>
稱某日承制推法司斷事惡逆者㑹赦不免謀反者㑹<lb/>
赦從流主上以爲輕重不當䧟入人罪制曰君親無將<lb/>
將而必誅安有忠孝同極而流罪異貫若此者豈欽恤<lb/>
之意耶旋命主司奏上沿革謹按貞觀律唯有十卷其<lb/>
捕亡㫁獄兩卷乃是永徽二年長孫無忌等奏加果非<lb/>
庭堅所制百竂䝉瞽一朝開鑿聖鑒𤣥通有如影響自<lb/>
發徳音之後毎夜觸處有甘露降者臣等中賀臣聞刑<lb/>
<pb n="KR4h0022_WYG_561-17b"/>
罰者人之鞭策號令者國之舟車所以懲惡止姦輔政<lb/>
助化故軒轅之爲君也設法而天下安樂陶唐之爲帝<lb/>
也察令而天下昭明然則不令而誅不教而殺是虐人<lb/>
也法不勝姦刑不制罪是䧟人也有以知懸之象魏布<lb/>
以都鄙是謂禁人爲非銘之鍾鼎鑄之金石是謂丕天<lb/>
之責爲人上者可不務乎若乃前主所是疏爲律後主<lb/>
所是疏爲令事有不合於古不務於時則弛而更張矯<lb/>
以歸正正朔三而改文質再而復王禮不相襲帝樂不<lb/>
<pb n="KR4h0022_WYG_561-18a"/>
相沿夫何爲乎亦云適時而已惟天册金輪聖神皇帝<lb/>
陛下躬明哲之性秉淑聖之姿順風雨以發生乗雷電<lb/>
以震耀推功天地所以告成太室致孝祖考所以宗祀<lb/>
明堂陳寳鼎於帝庭正土圭於王邑能事畢頌聲興寃<lb/>
積之氣不彰刑殘之尸復育斷獄四百愈鑒寐於淳源<lb/>
科條三千尚劬勞於畫象日者有司奏牘議事不明大<lb/>
聖當樞因<hi>一作囚</hi>人軫慮但臣之事主猶子之事親父子<lb/>
則身體髪膚君臣則股肱元首出忠入孝義在俱全履<lb/>
<pb n="KR4h0022_WYG_561-18b"/>
霜堅氷法無異罰曲禮垂教子處洿宫之條大傳立文<lb/>
臣從潴室之坐何以纔經赦宥頓隔刑書反逆首條而<lb/>
遂生惡逆未坐而猶死下上簮履顛倒衣裳遂使吏生<lb/>
淫巧人無常禁逆節所以時萌㓙黨由其或在夫立殺<lb/>
止殺制刑息刑重其死然後生峻其法然後禁禮以齊<lb/>
君子刑以齊小人非惟聞義而輸忠固亦知教而遷善<lb/>
斵雕爲樸自然登至道之初墨幪赭衣何必獨上皇之<lb/>
代銓也法也念兹在兹昔者仲尼修春秋亂臣賊子懼<lb/>
<pb n="KR4h0022_WYG_561-19a"/>
梁靖撰七序竊位素食慙况我大君財成上帝制作昭<lb/>
昭焉若日月之代明纍纍焉似星辰之錯行有典有則<lb/>
是彛是訓懐生幸生而有餘羣下瞻仰而不足蕭相國<lb/>
捃摭秦法窺天無階杜武庫叅定漢章蹐地失措誠可<lb/>
以垂後誠可以逹幽至人無心靈契昭於𤣥極昊天有<lb/>
命神物萃於休期巽風未行甘露頻降亦何止言善而<lb/>
星退躬禱而雲来夫其素液繁灑芳滋豐溢叢駢六氣<lb/>
之英摇動二儀之粹匝園林而並潤溥郡邑而同霑漢<lb/>
<pb n="KR4h0022_WYG_561-19b"/>
宫無假於玉盃魏殿不勞於瓊爵臣等謹按甘露者羙<lb/>
露也一名膏露一名天酒其凝如脂其甘如飴盖神靈<lb/>
之精仁瑞之澤稽命徵云稱謚正名則葦竹受甘露孫<lb/>
氏圖云王者和氣茂則降於草木食之夀援神契云天<lb/>
子刑於四海徳洞輪㝠則甘露降鶡冠子曰聖人之徳<lb/>
上及太清下及太寧中及萬靈則膏露下白虎通云甘<lb/>
露之降則百物無不盛也陛下俯廻冲睠親定律文必<lb/>
也正名果符稽命是使孟堅持論談功徳而未詳抱朴<lb/>
<pb n="KR4h0022_WYG_561-20a"/>
裁書稱太平而不盡上可以輔聖躬之夀下可以延庶<lb/>
物之和言之動天一至於是臣等庇廕昌運接景清朝<lb/>
常勉志於克家每勤誠於報國恭聞大典伏覽殊臣知<lb/>
拱極之尊子識晞𤾉之慶無任抃躍之至謹詣朝堂奉<lb/>
表稱賀以聞仍請宣付所司頒告遐邇<lb/>
　　　賀萬年縣甘露表<lb/>
臣某言今日中使吳永清宣示臣萬年縣靖恭坊南街<lb/>
栁樹上降甘露者臣聞𤣥元皇帝有言曰天地相合以<lb/>
<pb n="KR4h0022_WYG_561-20b"/>
降甘露伏惟寳應元聖文武皇帝陛下事天明事地察<lb/>
所以受三靈之景貺叶萬國之歡心其在陽不晞被葉<lb/>
増固且泫且㓗如脂如飴神明有以告祥蒼翠因而不<lb/>
改則顥元之氣下浹於人軒轅之精不愛其寳裨太平<lb/>
之瑞呈上陌之中况地即萬年時當子月不愆寒沍實<lb/>
表靈長禎符荐臻夀域何遠以之興運在陶唐而則然<lb/>
特用紀元於大漢而無愧伏望宣付史舘永播休徵臣<lb/>
謬承雨露之恩愧無㳙滴之至<lb/>
<pb n="KR4h0022_WYG_561-21a"/>
　　　爲百官賀舒州甘露表　　　崔元輸<lb/>
臣某等言伏見舒州奏懐寧縣界天柱山東南谷寺降<lb/>
甘露今月五日下尚書省者臣等謹按皇王已来圖牒<lb/>
所載皆以爲天地之合神靈之精感中和之茂育彰太<lb/>
清之至理故鶡冠子曰聖人之徳上及太清下及太寧<lb/>
中及萬靈則甘露下禮曰天不愛其道地不愛其寳則<lb/>
甘露降伏惟皇帝陛下𤣥化醇茂沐澤汪洋合覆幬持<lb/>
載之功配髙明博厚之徳恩加羣物禮及百神可謂同<lb/>
<pb n="KR4h0022_WYG_561-21b"/>
符實如前載又據舒州刺史宇文適所奏云天柱山者<lb/>
柱石之象也表山岳之靈懐寧縣者寧謐之義也表懐<lb/>
柔之理伏以遠夷懐恩輔臣納忠觀其所言信而有理<lb/>
臣等親聞聖政獲覩殊祥無任<lb/>
　　　賀甘露表　　　　　　　　武元衡<lb/>
臣某言伏奉今月九日聖恩以元和殿前所降甘露宣<lb/>
示百寮者伏聞聖徳至而和風應元氣滋而靈液降不<lb/>
有上瑞曷彰盛時况甘惟㫖味露則仁澤豈無外野故<lb/>
<pb n="KR4h0022_WYG_561-22a"/>
呈祥於禁中不於别殿特表慶於元和光凝棲鳯之林<lb/>
氣浥傳香之樹將使五靈集祉奕葉流芳伏惟陛下先<lb/>
天奉時王道立極不言而風雨咸若無爲而禎祥荐至<lb/>
故得蒸雲降液覩陽不晞如脂如飴珠連星綴可以彰<lb/>
聖感可以保豐年漢致金盤魏稱瓊爵方兹冥貺固有<lb/>
慙徳臣遇斯鴻造幸偶昌期希代稱符微生畢覩載欣<lb/>
載賀徒竭犬馬之誠舞之詠之共樂華胥之俗無任<lb/>
　　　中書門下賀元和殿甘露降表<lb/>
<pb n="KR4h0022_WYG_561-22b"/>
　　　　　　　　　　　　　　　權徳輿<lb/>
臣某等言中使某乙至奉宣進止示臣等元和殿今日<lb/>
甘露降於梧桐丁香樹者謹按孝經援神契曰王者徳<lb/>
至天則甘露降孫氏瑞應圖曰王者和氣茂則降於草<lb/>
木伏惟陛下聖徳感通殊祥允集當長嬴之月下順人<lb/>
心降穆清之中上昭天意太和隂隲靈液潜滋屑玉綴<lb/>
珠漙<hi>集作圑</hi>枝泫葉質同雪白味若飴甘灑珍木以相鮮激<lb/>
繁香而合發雖軒丘頒瑞漢史紀年徒習前聞豈如目<lb/>
<pb n="KR4h0022_WYG_561-23a"/>
覩此皆至誠旁及<hi>集作協氣旁逹</hi>天休合符凡在懐生不勝<lb/>
大慶臣等謬居樞要倍萬歡誠無任欣抃踴躍之至謹<lb/>
奉表陳賀以聞<hi>貞元十八年五月十八日</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_561-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百八十六</head>
    <p>
<pb n="KR4h0022_WYG_685-1a"/>
欽定四庫全書<lb/>
　文苑英華巻六百八十六　　宋　李昉等　編<lb/>
　勸諭下<lb/>
　　為蜀道安撫夀光公王季卿與王仁夀書一首<lb/>
　　為崔僕射與朱泚書一首<lb/>
　　諭江陵耆老書一首<lb/>
　　與陳徴君書一首<lb/>
　宗親上<lb/>
<pb n="KR4h0022_WYG_685-1b"/>
　　代梁貞陽侯與荀昂兄弟書一首<lb/>
　　在北齊與宗室書一首<lb/>
　　答周主論和親事書一首<lb/>
　　論妓妾改嫁書一首<lb/>
　　上吏部裴侍郎書一首<lb/>
　　與親情書一首<lb/>
　　與執政書一首<lb/>
　勸諭下<lb/>
<pb n="KR4h0022_WYG_685-2a"/>
　　　為蜀道安撫夀光公王季卿與王仁夀書<lb/>
　　　　　　　　　　　　　　　陳子良<lb/>
大唐相國録事叅軍正議大夫夀光縣開國公王季卿<lb/>
頓首頓首致書隋李將軍王仁夀足下夫幾者動之微<lb/>
吉凶之先見也君子見幾而作不俟終日故能轉禍為<lb/>
福改敗成功斯乃非常之人能立非常之事信乎此說<lb/>
實有由焉比以隋政失馭主上昏狂或東討勾麗填屍<lb/>
滿海或西征且末曝骨成山法令滋章賦役殷重金玉<lb/>
<pb n="KR4h0022_WYG_685-2b"/>
窮於玩服民力盡於池臺饑饉於是荐臻盗賊為之蜂<lb/>
起四海鼎沸天下嗷然生民塗炭萬無一在此固將軍<lb/>
之所知也豈待繁述哉固知長惡不悛禍盈必滅否終<lb/>
則泰理數皎然當今相王啓聖應天順民龍飛受圖神<lb/>
武作宰撥亂反正大拯黎元四海於是來蘇九服所以<lb/>
欵附如珪如璋之士踵武雲屯如熊如羆之臣排肩霧<lb/>
合伊吕之儔也韓彭之徒歟莫不咸騁藝能同申智勇<lb/>
共為表裏造我國家元首明哉股肱良哉濟濟巍巍無<lb/>
<pb n="KR4h0022_WYG_685-3a"/>
能名也將軍外氏宋國公昔在隋朝功深佐命聲侔衛<lb/>
霍道亞蕭曹本以無辜枉被誅戮悲戚行路痛結於天<lb/>
而况渭陽之情切於恒品相王志存追逺愍彼寃魂乃<lb/>
贈光禄大夫揚州緫管宋國公可謂封比干之墓式商<lb/>
容之閭<hi>一作廬</hi>以古謂今足為連類其子懐廊今任光禄<lb/>
大夫相府禮曹叅軍次子渠師相府賔曹叅軍為王爪<lb/>
牙早樹勲績已雪寃耻彌暢昊天將軍甥也聞之豈不<lb/>
欣感但季卿之與將軍沗是宗友義同昆弟結髮投分<lb/>
<pb n="KR4h0022_WYG_685-3b"/>
彈冠比肩俱侍龍樓預陪鶴籥属時君道䘮天下崩淪<lb/>
衆叛親離莫有固志欲効嵇紹之忠殞身無益空軫袁<lb/>
安之歎流涕何言時事已䦨智愚同見今承將軍擁兵<lb/>
雲夣建斾荆門水淹既多疫癘愈甚人無半菽師老則<lb/>
離何不以順天時早圗富貴爰率所部歸我覇朝享榮<lb/>
禄於子孫書功名于竹帛趨履南宫之上徐輪北闕之<lb/>
下鳴鍾列鼎珮玉摐金豈不懋歟豈不盛歟時者難值<lb/>
而易失機者在速而不遲成敗須臾實由反掌但季卿<lb/>
<pb n="KR4h0022_WYG_685-4a"/>
仰與疇昔交情不踈輙託雲禽逺披尺素<hi>一作心瞻</hi>心瞻目<lb/>
擊<hi>一作目擊之事</hi>請不遲疑願保垂堂自求多福季夏炎盛體<lb/>
力何如願恒勝納逺總戎旅不乃勞神季卿疾弊承乏<lb/>
使蜀尋望入朝冀即來儀諮覯在近無任傾仰謹奉尺<lb/>
書投筆澘然此不多具<lb/>
　　　為崔僕射與朱泚書　　　　于　邵<lb/>
某月日某官某乙謹奏記相公門下羗戎之患盖三代<lb/>
矣秦漢以還怨詐更作詳諸舊史抑有前聞今則乗我<lb/>
<pb n="KR4h0022_WYG_685-4b"/>
間釁于兹二紀亂華謀夏腥聞于天貪惏無厭暴殄斯<lb/>
極侵軼我湯沐震驚我兆人十月之初中官驛至宻奉<lb/>
宸翰逺使臨邊拜受遂行赴敵宜速西山之役尋已加<lb/>
兵將赴急宣不遑啓處所以晝分㤀食夕惕懐冰關山<lb/>
阻隔信使頓絶北望雲闕南馳夣魂近者日有京信方<lb/>
表朝廷清晏雖冦猶外姦而人<hi>欵脱無字</hi>内驚然則回中未<lb/>
静鄜役仍勤相公維嶽降靈求巖作輔不學古法知機<lb/>
其神是以聖聰寄揚我武既奉鑿門之禮具禀至天之<lb/>
<pb n="KR4h0022_WYG_685-5a"/>
誠折首摧鋒計日我㨗詩云赫赫南仲獫狁于襄不其<lb/>
盛歟伏以令公勲庸冠世焯見于天受三<hi>一作一非</hi>朝將相<lb/>
之托有萬人父母之愛方謝安之體大知鄧禹之道𢎞<lb/>
相公特禀廟謨龔行天討分邠寧㧞距之衆兼漁陽賈<lb/>
勇之軍偶俱無猜上讓下競用奬王室作為人綱一舉<lb/>
而大義全蹔勞而殊功倍以此衆戰何戰不尅以此滅<lb/>
戎何戎不盡其<hi>疑作某</hi>逺承惠顧委分知歸感遇因時若<lb/>
此之甚延首北嚮一心如丹謹遣某官某乙奉記陳不<lb/>
<pb n="KR4h0022_WYG_685-5b"/>
宣某乙頓首再拜<lb/>
　　　諭江陵耆老書　　　　　　劉　蛻<lb/>
太原王生嘗移耆老書以江陵故楚也子胥親逐其君<lb/>
臣夷其墳墓且楚人之所宜怨也而江陵反為之廟世<lb/>
饗其讐謂耆老而㤀其君父也吾以為不然楚人之性<lb/>
剽<hi>集作慓</hi>悍世<hi>文粹作大</hi>能復其仇讐其後自懐王入武闗楚<lb/>
人怨秦不㤀干戈况其人之性能㤀胥之能破其國家<lb/>
而事之乎且今<hi>疑作令</hi>江陵之人牽牛羊而祝<hi>文粹作祀</hi>其廟<lb/>
<pb n="KR4h0022_WYG_685-6a"/>
者將祈年穀而獲凶荒禱疾病而得死亡者乎如厚其<lb/>
餼而虚<hi>文粹作虐非</hi>其報則江陵知胥之不可祠<hi>集作祀下同</hi>而<lb/>
不祀矣若果祈年穀而得豐穣禱疾病而獲康强有其<lb/>
餼而尋其報則破人之國而居其土辱人之君而受其<lb/>
饗遇一食而自忘楚人之殺其父兄則胥自為無勇也<lb/>
何獨江陵之人而忘習讐乎吾以為其廟申包胥之廟<lb/>
也包胥有復楚之功年代寢逺楚人以子胥嘗封諸申<lb/>
故不謂包胥耳不然則子胥何為饗人之食而江陵何<lb/>
<pb n="KR4h0022_WYG_685-6b"/>
為事讐人之神乎耆老得書速易其版曰申胥之廟無<lb/>
使人神皆愧耳<lb/>
　　　與陳<hi>集作移元</hi>徴君書　　　　　皮日休<lb/>
徴君足下行竒操異<hi>集作岐</hi>捨眀天子賢宰相退隱於陵<lb/>
陽踞見青山傲視白雲得䘮不可摇其心榮辱不能動<lb/>
其志桎拲冠冕泥滓禄位甚善甚善茍與足下同道者<lb/>
必汲汲自退名惟恐聞行惟恐顯老死為山谷人矣或<lb/>
名欲遺千世<hi>集作載</hi>利欲及當今者聞足下之道可以不<lb/>
<pb n="KR4h0022_WYG_685-7a"/>
進其說耶日休聞古之聖賢無不欲有意於民也茍或<lb/>
退者是時弊不可正主惛不可曉進則禍退則安斯或<lb/>
隱矣有是者世不可知其名俗不能得其<hi>集有教字</hi>尚懼來<lb/>
世聖人責乎無意於民故也此之謂道隱其次者行不<lb/>
端於巳名不聞於人欲乎仕則懼禍欲乎退則思進必<lb/>
為恠行以動俗詼言以矯物上則邀天子冄三之命下<lb/>
則取諸侯殷勤之禮甚有百世之風次有當時之譽此<lb/>
之謂名隱其或<hi>集作次</hi>者行有過僻志有深傲飾身不由<lb/>
<pb n="KR4h0022_WYG_685-7b"/>
乎禮樂行巳不在乎是非入其室者唯清風昇其牗者<lb/>
惟明月木石然麋鹿然期道家之用以全彼生此之謂<lb/>
性隱然而道隱者賢人也名隱者小人也性隱者野人<lb/>
也有夫堯舜救世禹湯拯亂之心者視道隱之人由夫<lb/>
樵蘇之民耳况名與性哉今天下雖無事河湟有黠虜<lb/>
之患嶺徼有逋蠻之虞主上焦心灼思晏訽夜謀宰相<lb/>
戰慄於巖廊百執奔走於朝右然尚未復貞觀開元之<lb/>
大治有致君於唐虞躋民於仁夀者其人則鮮其求則<lb/>
<pb n="KR4h0022_WYG_685-8a"/>
勤𤣥纁之聘屢降於山林少微之星但明於霄漢此真<lb/>
足下之所高視也嗚呼斯時也山林之間宜倒衣以接<lb/>
禮重趼以應命赴眀天子千年之運成大丈夫萬世之<lb/>
業勲名於鍾鼎徳著於竹帛<hi>集作油素</hi>可不盛哉夫主上知<lb/>
足下之道乆矣加以郡守薦之宰相譽之雖鍚命屢頒<lb/>
而高風轉固接物日簡入山益深且足下將為道隱乎<lb/>
則道隱者世不可知其名俗不能得其尚足下之名尚<lb/>
矣丹青於世矣豈為<hi>集作謂</hi>道隱哉將為名隠乎則名隠<lb/>
<pb n="KR4h0022_WYG_685-8b"/>
者為恠行以動俗詼言以矯物足下之道伸之而伊䕫<lb/>
屈之而夷齊豈為<hi>集作謂</hi>名隱哉將為性隱乎則性隱者<lb/>
飾身不由乎禮樂行已不在乎是非足下頃薦名於有<lb/>
司徒<hi>集無此字</hi>客位於侯伯豈為性隱乎然三隱者足下皆<lb/>
出其表復何為而高卧哉如終卧陵陽而不起是廢乎<lb/>
古人之道者也仲尼曰素隱行怪後世有述焉吾弗為<lb/>
之也君子遵道而行半塗而廢吾弗能已矣君子依乎<lb/>
中庸遯世不見知而不悔夫前二者聖人之所不為足<lb/>
<pb n="KR4h0022_WYG_685-9a"/>
下之學楊墨乎申韓乎何其悖於道也於遯世不見知<lb/>
而不悔則惟<hi>集無此字</hi>舜不為高蹈也舜不為真隱也足下<lb/>
其亦有意乎如納僕之言翻然而起醒然而用朝廷必<lb/>
處足下於大諫次用足下於宰輔其在大諫也以直氣<lb/>
吹日月之翳以正道立天下之根先黜陟於朝廷次按<lb/>
察於侯國其在宰相也外以道寧四夷内以法提百揆<lb/>
俾天地反妖為瑞使隂陽易愆為穣然後以𤣥莬樂浪<lb/>
為持節之州崑崙崦嵫作駐蹕之地又不知房杜姚宋<lb/>
<pb n="KR4h0022_WYG_685-9b"/>
何人也果是道也<hi>集作果行是道</hi>罄南山之竹不足以書足下<lb/>
之功窮百谷之波不足以注足下之善以足下之風可<lb/>
以叶<hi>集作知</hi>僕之志以僕之道可以發足下之文故不逺<lb/>
千里授書於御者用以吐僕臆中之竒貯也僕之取捨<lb/>
自有方寸異時無望於足下發函之後但起無疑不宣<lb/>
日休再拜<lb/>
　　宗親上<lb/>
　　　代梁貞陽侯與荀昻兄弟書<lb/>
<pb n="KR4h0022_WYG_685-10a"/>
　　　　　　　　　　　　　　　徐　陵<lb/>
張佛奴至未枉還告但以勞悒夫興亡繼絶徃帝之通<lb/>
規分災䘏患聖王之恒典自敦龎既散詐偽萌生時託<lb/>
親隣信有澆慝大齊道冠三皇風髙九代仁信之本關<lb/>
於至誠言與之㤙由於孝徳孤謬䝉殊奬還嗣本朝勑<lb/>
諭分眀言誓殊重若使邦家克定境内無虞凡廣陵歴<lb/>
陽皆許見還白水黄河屢奉然諾彛章禮數莫不優華<lb/>
斯乃不世之殊恩寧是悠<hi>一作循</hi>常之恒事王太尉勲踰<lb/>
<pb n="KR4h0022_WYG_685-10b"/>
吕望徳冠伊衡凡厥英謀筭靡遺䇿豈容當滔天之巨<lb/>
冦違大國之隆恩計彼賢明必當不爾卿維兄及弟莫<lb/>
非雄才江外風塵不染兇冦賈氏三虎豈獨貴於前脩<lb/>
荀家八龍信服在於今日近者州司不道或致流言朝<lb/>
聽矜眀已如前及想謀元宰善保良圗<hi>闕</hi>南道主人以<lb/>
相付也見所答東海徐湛書粗具來意昔桓慿莒衆文<lb/>
用秦政<hi>疑作攻</hi>是假隣國之威以備非常之變若使江東<lb/>
宰匠具領齊恩時命封疆逺相迎接故當擕諸舊𨽻率<lb/>
<pb n="KR4h0022_WYG_685-11a"/>
我賔遊朝服簮纓直拜園寢梁人望國自合水而浮舟<lb/>
齊師言歸指滄江而廻斾如其彼相未悟良機將恐戎<lb/>
麾遂踐京邑若其求成取敗豈謂和風龍馬雲旗差不<lb/>
相渉一二復令張佛奴口具相見在近此不多及蕭淵<lb/>
眀䟽<lb/>
　　　在北齊與宗室書<lb/>
陵白臨淮負海是謂徐州顓頊高陽世有眀徳自興王<lb/>
啓覇無勞委劍之鋒開國承家實饗彤弓之賜其後金<lb/>
<pb n="KR4h0022_WYG_685-11b"/>
柯玉葉霞振雲從耆舊通人茂才多士<hi>一作耆舊先賢通人多士</hi>或<lb/>
以天下之貴負石自沉王命之尊拂衣高蹈或熊衣雉<lb/>
製青組朱旗儒盛江東文髙河北或復分齊處魯移魏<lb/>
居燕𤓰瓞雖遥芳枝無逺昔有王如王莽無闗控鵠之<lb/>
宗劉曜劉淵彌非偃龍之族又有朱家别録邾子之苗<lb/>
何氏殊源韓侯之𦙍三烏五鹿時事無恒東郭西門遷<lb/>
訛非一吾宗雖廣未有駢枝咸自駒王同分才子正以<lb/>
金衡委御玉斗宵亡胡賊慿陵中原傾覆我則供犧牷<lb/>
<pb n="KR4h0022_WYG_685-12a"/>
於東國載<hi>一作奉</hi>主祏於南都二百餘年家于楊越此則<lb/>
盧諶不去裴寧仍晋高官燕秦遲廻鄉壌山河有隔叙<lb/>
覯無縁望冀馬而增勞瞻賔鴻而永嘆昔竇公累世光<lb/>
武稱其外家許都遥逺靈王思其舊宅其言雖大可以<lb/>
喻小况在宗親寧無停眷比<hi>一有同字</hi>月應雩龍星移殷鳥<lb/>
天眀和煦體中何如願百年之老興居多福萬石之君<lb/>
寒暑清豫其外族忠孝比屋連甍信義勇於干戈詩書<lb/>
甘於酒醴或有漁獵三史紛綸五經都講開<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>詩生負<lb/>
<pb n="KR4h0022_WYG_685-12b"/>
帙邦君佇徳寧無掛榻之恩<hi>一作思</hi>州將欽風應有題車<lb/>
之命南陽坐嘯寄以共治東海行歌資其主<hi>疑作匡</hi>弼梁<lb/>
竦不好徒為大言鄧禹平生唯望如此若栖遲偃仰因<lb/>
事丘中桃果三名栗園千樹執竿而釣徴聘不來負耒<lb/>
而耕公侯靡屈何其高也盖復休哉如脫推延或遲並<lb/>
問吾階縁人乏叨簉皇華王事無淹公禮將畢既而揚<lb/>
都蕩覆方離獫狁之災越界風塵復蹈<hi>一作無復</hi>輶軒之禮<lb/>
屏居空舘多歴嵗時舋犯靈祗招延禍罰號慕無窮肝<lb/>
<pb n="KR4h0022_WYG_685-13a"/>
膽屠殞煩寃胸臆不自堪居無心柰何無狀柰何自徘<lb/>
徊河朔亟積寒暄風患彌㽞半體枯廢折臂為公雖非<lb/>
羊祜跛足而使無慙郤克固以形如稿木心若死灰匍<lb/>
匐苦廬纔有䰟氣夫迷山之客遲遥響於巖崖窮海之<lb/>
賔望孤煙於洲嶼况乃宗均魯衛地匪燕吳車騎相望<lb/>
舟艫朝夕三條不逺五逹非難信乃濶然遂不䝉問昔<lb/>
桃花之峡長避秦嬴芝草之山遥然滄海猶復漁船可<lb/>
入何况平途不兼旬月勞懐既積輙命行人弦望之間<lb/>
<pb n="KR4h0022_WYG_685-13b"/>
遲枉歸翰儻二三兄弟能敦昭穆之詩求我漳濵幸問<lb/>
劉禎之疾陽春改節並念將宜扶力為書多不詮次陵<lb/>
白<lb/>
　　　答周主論和親書<lb/>
使人使持節車騎大將軍儀同三司大都督治司城使<lb/>
主杜子暉忠軍山遂伯使副鮑宏等至省告具懐夫聖<lb/>
<hi>一作樹</hi>君眀辟司御兆民則天象地佇育黔首故張旜以<lb/>
徃拭玉而來同在蒼生恢宏文武雖毁戈鑄㦸未擬上<lb/>
<pb n="KR4h0022_WYG_685-14a"/>
皇散馬休牛載懐偃伯非期與睦忽爽和風奚用殱師<lb/>
信由天討追尋曩好歎想兼懐言覿今書甫承家難知<lb/>
以冡卿執政擅同淵藪令尹當朝妄專征伐無君之讁<lb/>
俾墜其師無將之誅已從司冦刑名既肅國歩還康希<lb/>
篤親隣敬開𠂻欵若二境交歡俱饗多福八荒期乂良<lb/>
副所懐今遣具位某甲等使不復多述陳某頓首<lb/>
　　　論妓妾改嫁書　　　　　　李　諤<lb/>
臣聞慎終追逺<hi>一作追逺慎終</hi>民<hi>一作人</hi>徳歸厚三年無改方稱<lb/>
<pb n="KR4h0022_WYG_685-14b"/>
為孝如聞朝<hi>一作大</hi>臣之内有父祖之歿日月未逺<hi>一作乆</hi>
子孫無頼便分<hi>一作引</hi>其妓妾嫁賣取財有一於此實損<lb/>
風化妾雖微賤親承衣履服斬三年古今通式豈容遽<lb/>
裭縗絰强傳鉛華泣辭靈几之前送付他人之室凢在<lb/>
見者猶致傷心况乎人子能堪斯忍復有朝廷重臣位<lb/>
望通顯平生交舊情若弟兄聞其亡歿杳同行路朝聞<lb/>
其死夕規其妾方便求聘以得為限無亷耻之心棄朋<lb/>
友之義且居家治理<hi>一作理務</hi>可移於官既不正私何能賛<lb/>
<pb n="KR4h0022_WYG_685-15a"/>
務<hi>五品以上妻妾不得改醮</hi>
　　一作皆北史本傳<lb/>
　　　上吏部裴侍郎書<lb/>
四月一日武功縣主簿駱賔王謹<hi>文粹有冄字</hi>拜書吏部侍<lb/>
郎裴公執事易曰書不盡言言不盡意然則<hi>文粹作義在</hi>理<lb/>
存乎象非書無以達其微詞隱乎情非言無以筌其㫖<lb/>
僕誠鄙人也頗覧前事毎讀古<hi>文粹無此字</hi>書見髙堂九仞<lb/>
曽輿有<hi>集作參負</hi>北向之悲積粟萬鍾季路起<hi>文粹作有</hi>南遊之<lb/>
<pb n="KR4h0022_WYG_685-15b"/>
歎未嘗不廢書輟巻流涕霑衣何者情蓄自<hi>集作於</hi>𠂻事<lb/>
符則感形潜於内迹應斯通是用布腹心披<hi>文粹作瀝</hi>肝膽<lb/>
<hi>集作是布腹心罄瀝肝膽</hi>庻大雅含𢎞之量矜小人悃欵之誠惟君<lb/>
侯察焉賔王一藝罕稱十年不調進寡金張之援退無<lb/>
毛薛之遊亦何嘗獻䇿干時髙談王覇衒材揚已歷抵<lb/>
<hi>文粹作詆</hi>公卿不汲汲於䇿<hi>集作榮</hi>名不戚戚於卑位盖養親<lb/>
之故也豈謀身之道哉不圗君侯忽垂過聼禮以弓招<lb/>
之恩任以書記之事擬人則多慙阮瑀入幕則高謝郗<lb/>
<pb n="KR4h0022_WYG_685-16a"/>
超昔聞<hi>二字文粹作夫集無聞字</hi>聶政荆軻刺客之流也田光豫譲<lb/>
烈士之分也咸以勢利相傾意氣相許尚且捐軀燕趙<lb/>
甘死齊韓今君侯無求<hi>集作知</hi>於下官見接以國士正當<lb/>
陪麾後殿奉節前驅賈餘勇以求榮效輕生而答<hi>文粹作報</hi>
施所以逡廵於成命躊躇於從事者徒以夙遭不造㓜<lb/>
丁閔凶老母在堂乆<hi>集本文粹並作常</hi>嬰羸恙藜糗<hi>集作藿</hi>無甘<lb/>
㫖之膳松檟闕遷措之資撫躬存<hi>集作在</hi>亡何心天地故<lb/>
寢食夣想噬指之戀徒深嵗時蒸嘗崩心之痛罔極若<lb/>
<pb n="KR4h0022_WYG_685-16b"/>
僕者固名教中一罪人耳何靣目以奉三軍之事乎况<lb/>
屬天倫之䘮奄踰七月違膝下之飬忽已<hi>文粹作至</hi>三年而<lb/>
凶服之制行<hi>集作將</hi>終哀痛<hi>集作疼</hi>之情未洩興言永慕舉<lb/>
目增酸<hi>文粹作傷</hi>夫怨於心<hi>文粹作𠂻</hi>者哀聲可以應木石感於<lb/>
情者至性可以通神明故徐元直亂<hi>文粹作指</hi>心以求辭李<lb/>
令伯陳情以窮訴上以棄興王之佐命下以全奉親之<lb/>
篤誠而蜀主不以為非晋君待之愈<hi>文粹作逾</hi>厚此二者豈<lb/>
貪貧賤惡榮華厭萬乗之處<hi>集作交</hi>甘匹夫之辱也盖有<lb/>
<pb n="KR4h0022_WYG_685-17a"/>
不得已者哉至<hi>集作人文粹作儻</hi>有乾沒為心脂韋成性捨慈<lb/>
親之色養許眀公<hi>集作至</hi>以驅馳内忘顧復之私外存傳<lb/>
㑹之眷薄骨肉厚榮寵茍背恩為<hi>文粹集本並作以自</hi>効則君侯<lb/>
何以處之而且義士期乎貞夫忠臣出乎孝子既不能<lb/>
推心以奉母亦焉能既<hi>集本文粹並無此字</hi>死節以事人假物議<lb/>
之無嫌實吾斯之未信也况<hi>文粹無此字</hi>流沙一去絶塞千<lb/>
里子愴<hi>集作迷</hi>入塞之魂母切倚門之望既<hi>文粹作就</hi>令歡以<lb/>
卒嵗仰南薰之不貲而使<hi>文粹作更</hi>憂能傷人廹西山而何<lb/>
<pb n="KR4h0022_WYG_685-17b"/>
幾君侯情深錫類道恊天經眀恕待人慈心應物儻矜<lb/>
犬馬之微願效烏烏<hi>集作假燕雀</hi>之私情寛其負恩遂其終<lb/>
養則窮魂有望老母知歸賔王死罪冄拜<lb/>
　　　與情親書<lb/>
風壌一殊山河萬里或平生未展或暌索累年存沒寂<lb/>
寥吉凶阻絶無由㑹聚<hi>集作聚洩</hi>每積凄凉近縁之官左<hi>一作</hi>
<hi>佐</hi>任海曲便還故里兾叙宗盟徒有所懐未畢斯願不<lb/>
意逺勞折簡辱逮漂淪雖未叙言蹔如披靣晩夏炎鬰<lb/>
<pb n="KR4h0022_WYG_685-18a"/>
並想履宜賔王疾患忽無况耳<hi>集無此六字</hi>初至鄉閭言尋<lb/>
親故<hi>集作舊友</hi>耆年者化為異物少壯者咸為老翁山川不<lb/>
改舊時丘隴多為陳迹感今懐古撫存悼亡不覺涕之<lb/>
無從也詢問子姪彼亦凋零永言傷情増以悲慟雖死<lb/>
生之分同盡此途而存亡之情豈能無恨終朝展接以<lb/>
申濶懐取此月二十日棲桐成禮事過之後始可得行<lb/>
祗叙尚賖傾系何極各願珍朂還<hi>集作逺</hi>無所詮<lb/>
　　　與執政書　　　　　　　　張　說<hi>集無</hi>
<pb n="KR4h0022_WYG_685-18b"/>
說拙於慎身徃年遷流嶺外亡親愁懼痼疾増加比蒙<lb/>
生還曾未數嵗家口在洛身徒入京及丁凶苦不獲侍<lb/>
側比於他人情實不等在禮君親同貫事君無負事親<lb/>
有負不能殺身以自咎責乞過祥禫報國非遲三度表<lb/>
請不䝉矜遂當是文墨不盡<hi>一作宣</hi>苦心投公執事乞為<lb/>
一言聞達不敢守禮抗請直是私情乞<hi>一作先</hi>思若以此<lb/>
情可矜猶兾聖人萬一哀憫若將遣越甘心待罪謹狀<lb/>
　文苑英華巻六百八十六<lb/>
</p>
<p>
</p>
  </div>
</body>
</text>
</TEI>
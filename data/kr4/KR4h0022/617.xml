<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六百十八</head>
    <p>
<pb n="KR4h0022_WYG_617-1a"/>
欽定四庫全書<lb/>
　文苑英華卷六百十八　　宋　李昉等　編<lb/>
　刑法二<lb/>
　　為百僚請加王慈徴等罪罰表一首<lb/>
　　百僚賀恩制逆人親屬不為累表一首<lb/>
　　為將軍程處弼謝放流表二首<lb/>
　　為蘇宏暉謝罪表二首<lb/>
　　謝免罪表一首<lb/>
<pb n="KR4h0022_WYG_617-1b"/>
　　為人謝放父罪表一首<lb/>
　　請寛宥與張易之徃還人表一首<lb/>
　　請代父死表一首<lb/>
　　　為百僚請加王慈徴等罪罰表<hi>武后</hi>
　　　　　　　　　　　　　　　李　嶠<lb/>
臣某等言伏見逆人王慈徴等並擢自凡庸累承恩奨<lb/>
遂得叨榮秩職此禁戎任切爪牙寄同心膂而忠勤之<lb/>
志莫效於鷹鸇悖逆之愆反同於梟獍向使邪謀不洩<lb/>
<pb n="KR4h0022_WYG_617-2a"/>
隂計遂成将恐變起宫闈禍生肘腋此實靈祇之所切<lb/>
齒臣子之所寒心若但寘以恒科委之常憲何以明大<lb/>
憝之愆咎杜元㐫之覬覦望請汙其宫室轘之都市用<lb/>
遵雷電之象允叶春秋之義則衣冠塞望夷夏甘心無<lb/>
任憤切之誠謹冒死陳請臣某等誠惶誠恐頓首頓首<lb/>
死罪死罪謹言<lb/>
　　　百僚賀恩制逆人親屬不為累表<hi>武后</hi>
　　　　　　　　　　　　　　　前　人<lb/>
<pb n="KR4h0022_WYG_617-2b"/>
臣某已下文武官九品以上二千七百五十人等言臣<lb/>
等伏見今月九日恩制縁逆人親屬有能公勤清白者<lb/>
自當隨材擢用不以為瑕宜各坦懐佇收來効臣等仰<lb/>
承恩造伏誦徳音感戴屏營忭舞相屬臣某等誠歡誠<lb/>
喜頓首頓首死罪死罪臣聞父殛子興聖賢忠厚之教<lb/>
身死宗戮季末陵夷之道或罰不及嗣或禍并其族淳<lb/>
朴浸徃惻隠不逮於昆蟲<hi>一作蚊</hi>法令滋章網羅必及於<lb/>
麛卵天厭淫虐誕興明聖掃百王之餘弊張網羅而更<lb/>
<pb n="KR4h0022_WYG_617-3a"/>
理去貪殘而遂生育品物昭蘇哀獄訟而緩䖍劉寰瀛<lb/>
凱懌刻薄之風盡敦厚之化流猶且締想納隍凝情溝<lb/>
壑在予之㫖固以<hi>一作已</hi>刑于萬方拯物之心豈直解其三<lb/>
靣日者亂臣干紀巨猾㴞天将傾渤海之流且觸崑山<lb/>
之柱陛下傷澆浞之為變弔管蔡之不臧法雷電之威<lb/>
誅而不怨<hi>一作怒</hi>用春秋之義斷必以情擢其髪而葬其<lb/>
尸殱其魁而宥其黨漢主三夷之法黜而不行秦皇九<lb/>
族之刑矜而莫用至若𤓰連萍託枝附葉隨或玉石難<lb/>
<pb n="KR4h0022_WYG_617-3b"/>
分或淄澠易混俱削嫌疑之迹豈從寛大之文遷州貶<lb/>
縣纔示於小懲竄海投沙尚班於榮級則是我有大造<lb/>
於羣兇也而聖慈無已天澤踰隆並運四時乃錫造於<lb/>
平分之外不遺萬物尚加惠於曲成之表使枯朽之榦<lb/>
向秋而更榮窮涸之鱗在轍而能躍藏其疾而含其垢<lb/>
責其效而要其功雖魏士之私於外朝獲安反側商人<lb/>
之染於汙俗咸與維新無以匹此含𢎞方斯滌蕩陛下<lb/>
祚始鄷鎬嗣周家之忠信卜於瀍洛承夏鼎之休明三<lb/>
<pb n="KR4h0022_WYG_617-4a"/>
后在天日歆於盛徳四夷為守永慕於高義方當鬼神<lb/>
降福豈止黎庶歸心臣等沐道昌期叨榮顯列觀太平<lb/>
之徳禮聽中和之詩頌雨露之施徒仰於財成天地之<lb/>
仁豈議於酬答無任欣戴踴躍之至謹詣朝堂奉表陳<lb/>
賀以聞臣某等誠歡誠喜頓首頓首死罪死罪謹言<lb/>
　　　為将軍程處弼謝<hi>集作辭</hi>放流表<hi>武后</hi>
　　　　　　　　　　　　　　　陳子昻<lb/>
糞土臣某言臣以殃舋姪搆㐫逆臣合宗族誅戮以顯國<lb/>
<pb n="KR4h0022_WYG_617-4b"/>
刑不謂天慈哀矜宥從寛典全臣骸骨生竄遐荒窮魂<lb/>
再造以崩以躍臣某中謝臣聞忠臣事君如子事父窮<lb/>
痛之至則呼所親何者君父恩深臣子懇切況臣䝉陛<lb/>
下恩遇如子於母今為子不孝為臣不忠長辭闕庭永<lb/>
殁荒裔悲窮痛恨荼毒誰依即使朽骨埋魂長滅泉壤<lb/>
懇誠莫展幽翳明恩實恐隠慝於君不盡臣節明神誅<lb/>
殛瞑目貽殃輙敢隳裂肝心罄竭誠懇殘喘冒死期少<lb/>
謝恩伏惟聖母神皇陛下哀矜<hi>集作憐</hi>垂察臣某中謝臣<lb/>
<pb n="KR4h0022_WYG_617-5a"/>
聞犬馬賤畜尚知主恩草木無心猶感徳化臣雖駑猥<lb/>
不足比人負榮懐恩能無感激臣山東孤賤<hi>一作子</hi>朝無<lb/>
親故性識愚鈍才無可堪非能矯迹立方<hi>一作身</hi>飾行軌<lb/>
物假借名譽為時吹嘘遂得宿衛階墀忝職郎将勤勞<lb/>
莫紀尸素已多任經十有三年竟無一階升録臣之駑<lb/>
劣於此可見而貪榮冒寵尚不知歸陛下應天受圖恢<lb/>
纂大業又不以臣駑鈍特見褒昇擢任中郎委以心膂<lb/>
在職未幾即校檢将軍纔逾一年又加正授未盈三載<lb/>
<pb n="KR4h0022_WYG_617-5b"/>
貴顯朝端寵渥隆崇莫與臣比臣每刻肌骨曉夜思惟<lb/>
臣以何功謬私天造超羣越輩顯赫明朝應由臣天性<lb/>
專愚志一守直<hi>一作志守一直</hi>行不負物心不愧神盡忠事君<lb/>
竭力養母所以聖慈幽鑒曲昭懇誠寵任無疑委同親<lb/>
近不然愚臣何取<hi>集作以</hi>叨此殊私<hi>集作恩</hi>臣兇險罪深母<lb/>
不終養爰初遘疾以至終亡天慈再三降醫賜藥酒脯<lb/>
珍膳繼踵臣門優問慇懃若同親戚臣之子母何徳於<lb/>
天子貴母榮恩禮重疊臣誠不孝至頑至嚚䝉此恩榮<lb/>
<pb n="KR4h0022_WYG_617-6a"/>
豈無感戴臣愚性為善不願人知非敢自矜用為僥倖<lb/>
皇天后土實見赤心臣徃任郎将之日陛下特以臣貧<lb/>
賜錢<hi>集作銀</hi>及綵臣以天恩非分矜憫賜臣懐戴之心祈<lb/>
懇宜報遂用於天宫寺寫經造像半為聖主半為老親<lb/>
臣以君親之恩所宜並報報是常理不合人知自爾造<lb/>
成實<hi>集作一</hi>無知者臣今日獲罪不合上言實以事君之<lb/>
心所宜罄盡善惡有隐恐負赤誠况<hi>集作恐</hi>臣長没黄泉<lb/>
無見聖日區區之意安可不陳臣每以陛下恩深微臣<lb/>
<pb n="KR4h0022_WYG_617-6b"/>
命淺常願湮宗滅族獲報萬分何圖誠効未申㐫孽先<lb/>
集逆天反道背徳孤恩汙辱門宗虧缺臣節此臣所以<lb/>
椎心泣血仰天號跳長負陛下之恩終無上報之日煩<lb/>
寃屠<hi>一作荼</hi>毒心肝以糜比者待罪幽囚已合殞身碎首<lb/>
為奉陛下賜書示諭照察臣心所以捧戴偷生假息殘<lb/>
喘令已蒙寛刑<hi>集作法</hi>兄弟獲全投竄遐荒甘禦魑魅臣<lb/>
之慶頼復何可言所恨亡母棄背即遭此禍几筵塗炭<lb/>
孤魂煢煢存者流離亡者哀痛辛酸幽顕為代所悲應<lb/>
<pb n="KR4h0022_WYG_617-7a"/>
由臣不孝不忠延此禍酷何以靣目下<hi>集作将</hi>見先臣何<lb/>
以心顔拜辭天闕生死無措永訣於今即以某月日部<lb/>
勒妻子奔波就道即應死滅結草幽泉伏願母母神皇<lb/>
陛下至尊寳神為萬姓加膳天下禔福以祐蒼生壽如<lb/>
<hi>集作若</hi>南山永永無極不勝戀慕感咽之至<lb/>
　　　為将軍程處弼謝放流表<hi>武后</hi>前　人<lb/>
臣某言臣無教訓家有逆子臣合湮<hi>集作汚</hi>宗滅族以顯<lb/>
國刑天慈哀矜放従流竄臣為慶賴已是非圖今月日<lb/>
<pb n="KR4h0022_WYG_617-7b"/>
遂䝉天恩以臣所坐流刑特從釋放窮骸朽骨一朝再<lb/>
生踴躍章惶再崩再隕<hi>前篇作罔知所措</hi>臣某中謝臣山東孤<lb/>
子朝無親故智<hi>集作性</hi>識愚魯非有材能陛下超羣越輩<lb/>
崇以榮寵昔任郎将十有三年遂無涓埃一階昇録自<lb/>
陛下踐極謬荷恩私冒寵叨榮超絶時輩越従郎将檢<lb/>
校将軍纔逾一年即加正授皆是宸眷非有因人寵渥<lb/>
崇隆<hi>前篇作隆崇</hi>莫與臣<hi>前篇/作為</hi>比臣之孤賤貴<hi>前篇作榮</hi>顯知慙<lb/>
臣又㐫殃積罪甘投魑魅孤負陛下之恩永為遐荒之<lb/>
<pb n="KR4h0022_WYG_617-8a"/>
鬼肝腦塗地無以微酧豈謂天造曲矜恩及枯骨收骸<lb/>
溝壑反魄幽泉使魑魅窮魂重生聖日糞土殘命不滅<lb/>
荒陬負<hi>集作荷</hi>徳戴恩萬死無報不勝感荷再生之慶<lb/>
　　此篇五百九十卷重出前已削去<lb/>
　　　為副大緫管營<hi>集作屯營</hi>大將軍蘇𢎞暉謝罪表<hi>武后</hi>
　　　　　　　　　　　　　　　前　人<lb/>
臣聞獫狁不恭周王致其大戮将軍失律漢制被其嚴<lb/>
刑未有逆命矯天而逋釁皷之罰亡師沮衆遂寛戴社<lb/>
<pb n="KR4h0022_WYG_617-8b"/>
之誅伏惟天冊金輪皇帝陛下肅恭上帝子育羣生萬<lb/>
國所以宅心百蠻由其屈膝而契丹兇狡敢竊邉陲毒<lb/>
虐生靈暴殄天物皇兵順伐仗仁義以龔行窮寇姦回<lb/>
憑險阻而猶鬭臣等仁虧聖畧知<hi>集作智</hi>昧詭圖遂以熊<lb/>
羆之師挫於犬羊之旅誠合結纓軍壘抵罪國章陛下<lb/>
以堯舜深仁且緩三苗之伐禹湯罪已不與萬方之辜<lb/>
遂得齒劍餘魂更叅授鉞之任死綏之魄復同挾纊之<lb/>
恩四夷慕義以來甦三軍感恩而忭躍<hi>集作踴</hi>瘡痍再起<lb/>
<pb n="KR4h0022_WYG_617-9a"/>
俘馘是圖将士同心誓雪孟明之恥殤魂共憤思抗杜回<lb/>
之讐臣等殉義忘生報恩惟死不勝<hi>集作任</hi>感激慶戴之至<lb/>
　　　同前<hi>武后</hi>　　　　　　　　前　人<lb/>
臣某言伏奉某月日已前赦書赦臣萬死纔削見任官<lb/>
秩還復本將軍名始慶再生即榮寵命宛轉踴躍感戴<lb/>
慙惶臣某中謝臣聞鑿門受拜<hi>集作律</hi>本合忘生對敵臨<lb/>
戎殉節惟死此乃國家恒典軍政嚴科臣妄以薄<hi>集作庸</hi>
才謬叨重任不能深圖逺筭馘醜摧㐫以宣廟畧之威<lb/>
<pb n="KR4h0022_WYG_617-9b"/>
永息邉人之患屬以軍前挫衂士卒奔亡臣後繼驅馳<lb/>
戰鬭交合川谷地險客主勢殊歩馬相懸左右受敵决<lb/>
死争命<hi>集作决命争死</hi>力盡途窮遂以貔貅之師衂於犬羊之<lb/>
衆誠合<hi>集作宜</hi>刎首謝罪<hi>集作/國</hi>殺身報國<hi>集作恩</hi>陛下𢎞湯<lb/>
禹之仁務寛大之典愚臣同孟明之侣遂免嚴誅白骨<lb/>
在榮丹慊未冺誓将枕戈嘗膽殄逆梟㐫躬為士卒之<lb/>
先以雪殤魂之憤肝腦塗地少答鴻私不勝荷戴再生<lb/>
榮幸之至<lb/>
<pb n="KR4h0022_WYG_617-10a"/>
　　　謝免罪表<hi>武后</hi>　　　　　　前　人<lb/>
臣某言今月日司刑少卿郭某奉宣勑㫖以臣所犯特<lb/>
從放免伏對恩命魂魄飛揚臣某中謝臣巴蜀㣲賤名<lb/>
教未聞陛下降非常之恩加不次之命拔臣草野謬齒<lb/>
衣冠臣私門宗祖幽顯榮慶豈止㣲臣一身而已臣宜<lb/>
肅恭名節上答聖恩不圖誤識㐫人坐縁逆黨論臣罪<lb/>
累實<hi>一作死</hi>有餘辜肝腦塗地不足塞責陛下𢎞慈育之<lb/>
典寛在宥之刑矜臣草萊憫臣愚昧特恕萬死賜以再<lb/>
<pb n="KR4h0022_WYG_617-10b"/>
生臣身首獲全已是非分官服具在臣何敢安臣若貪<lb/>
冒寵私靦顔恩造復塵舊職以玷清猷螻蟻微心實慙<lb/>
靣目伏見南<hi>集作西</hi>有未賔之虜北有逆命之戎尚稽天<lb/>
誅未息邉戍臣請束身塞上奮命賊庭効一卒之力答<lb/>
再生之施庶陛下威命綏動<hi>集作服</hi>荒夷愚臣罪戾将補<lb/>
萬一若臣獲死鋒鏑為厲犬戎<hi>集作羊</hi>古人結草實臣懇<lb/>
願不勝大造再生荷戴之至<lb/>
　　　為人謝放父罪表<hi>集作為張著作謝父官表  武后</hi>
<pb n="KR4h0022_WYG_617-11a"/>
　　　　　　　　　　　　　　　　前　人<lb/>
臣某言臣父某守官不謹獲罪自躬犯非清亷法宜不赦<lb/>
實由臣為子不孝使臣<hi>集無臣字</hi>父陷刑憲天恩不盡<hi>集作肅</hi>
嚴科放全首領臣得父子相見已是非圖豈謂天澤無<lb/>
涯更垂休命臣父子兄弟免罪従榮載惶載殞實慶實<lb/>
躍臣某中謝臣父子凡品守道幽微天恩矜憐<hi>集作憫</hi>見<lb/>
垂採録叨承恩幸厠列陪臣自得侍奉已來於今十有<lb/>
八載雖藝業無紀勞勣不聞小心恭勤實免愆過明明<lb/>
<pb n="KR4h0022_WYG_617-11b"/>
昊天實昭實察不敢有二不敢有私夙夜兢兢悚<hi>集作祇</hi>
惕若厲所以父母兄弟皆荷恩私叨職謬官並在<hi>集作預</hi>
供奉摩頂至趾豈足上酧愚臣兢兢實慙夙夜<hi>集作實慄</hi>不<lb/>
意臣父昏<hi>集作衰</hi>耄恃寵忘公貪潤㣲財取犯朝憲應由<lb/>
<hi>集作是</hi>臣不忠不孝使<hi>集作事</hi>父無良亷恥不修幾諌有闕<lb/>
遂使陷於刑法玷國憲章<hi>集作有玷國章</hi>臣之萬死無補此責<lb/>
刻肌刻骨泣血泣天恨負聖恩以媿朝列臣宜代父䝉<lb/>
罪自殞闕庭不合偷安尚求茍免誠以天波昭洗得更<lb/>
<pb n="KR4h0022_WYG_617-12a"/>
自新以忍垢偷生克躬自勵冀將<hi>集作期効</hi>萬一補過酬恩<lb/>
灰軀糜骨以甘心願伏惟神皇陛下恩同父母矜照懇<lb/>
誠信臣<hi>集作其</hi>赤心實有罄竭云云<lb/>
　　　請寛宥與張易之徃還人表<hi>中宗</hi>
　　　　　　　　　　　　　　　張廷珪<lb/>
臣聞國之威柄在於賞罰賞中則人知勸罰中則人知<lb/>
沮二者茍得則四海獲安二者乖宜則萬人無措况陛<lb/>
下始復初業<hi>一作先業</hi>甫登寳位率土顒然欽佇聖化凡欲<lb/>
<pb n="KR4h0022_WYG_617-12b"/>
興<hi>一作舉</hi>事亦何容易外有竊議臣請盡言至如張易之<lb/>
兄弟窮罪極逆蒼生苦之良有嵗月憑託城社無所告<lb/>
訴陛下仁聖明斷憂在黎元一朝誅夷孰不慶忭在於<lb/>
親故並合従坐然量宜制法理或未𢎞何者然也臣歴<lb/>
觀自古以來革故即新之際莫不先行誅戮以服衆心<lb/>
此皆素無人望理藉如此今陛下先朝子孫唐徳未改<lb/>
乃天地之眷人祇之望非陛下而誰誠宜布恩施徳以<lb/>
答之崇仁尚寛以理之豈更誅夷以虧至徳况易之兄<lb/>
<pb n="KR4h0022_WYG_617-13a"/>
弟榮盛多時趨附之徒天下大半欲盡殺之則罪不加<lb/>
衆欲少殺之則法難畫一在都城者乍可有數遍四方<lb/>
者未知幾人反側者多不可不察安之之理必在於寛<lb/>
自非至親及於謀首請一原宥令其自新仁風大行在<lb/>
斯一舉臣無任云云<lb/>
　　　請代父死表<hi>𤣥宗</hi>　　　　　張不耀<hi>開元初</hi>
臣某言臣聞哀哀父母生我劬勞欲報之恩昊天罔極<lb/>
臣父文成充使不了特寘嚴刑罪小責深不勝寃苦街<lb/>
<pb n="KR4h0022_WYG_617-13b"/>
衢驚歎長㓜咸嗟皇天后土實所鑒照臣聞有理不申<lb/>
枉填溝壑臣子情切骨肉恩深請以㣲軀代父當死乞<lb/>
寛父之殘命展愚臣之孝心伏乞天命俯垂矜察不耀<lb/>
萬死猶荷再生臣父朝無近親孤宦獨立苗疎難植根<lb/>
淺易危無風而自倒不寒而自戰李全交接邪作蠱舞<lb/>
法弄權虐甚周興酷殊來俊枉陷良善以立已功惡貫<lb/>
已盈貪殘事敗不慙顔厚猶事紏繩不懼皇天仍居憲<lb/>
府罪輕責重其枉實深但恨明時虚編咎晦<hi>疑</hi>伏願陛<lb/>
<pb n="KR4h0022_WYG_617-14a"/>
下採輿人之誦聴左右之言乞不濫無辜庶寃魂重返<lb/>
即臣雖死之日猶生之年不任酷裂之至冒死投匭以<lb/>
聞<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_617-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷六百十八<lb/>
</p>
<p>
</p>
  </div>
</body>
</text>
</TEI>
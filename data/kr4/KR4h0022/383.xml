<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百八十三</head>
    <p>
<pb n="KR4h0022_WYG_383-1a"/>
欽定四庫全書<lb/>
　文苑英華巻三百八十三　宋　李昉等　編<lb/>
　北省四<lb/>
　　起居郎<lb/>
　　　授韓休起居郎制　　　　　蘇　頲<lb/>
勑朝議郎左補闕内供奉判尚書主爵員外郎韓休理<lb/>
識清暢襟靈夷雅探學精微属詞婉麗甲科對䇿嘗副<lb/>
求賢左史記言用觀書法可行起居郎㪚官如故<lb/>
<pb n="KR4h0022_WYG_383-1b"/>
　　　授賀知章起居郎制<lb/>
勅朝議郎<hi>一作大夫</hi>前行户部員外郎賀知章業優詞學時<lb/>
重才行稟精微之髙妙體仁恕以明逹必能書法不隠<lb/>
立言可觀冝廽職於版圗佇擅聲於鉛筆可行起居郎<lb/>
散官如故<lb/>
　　　授楊齊宣起居郎制　　　　孫　逖<lb/>
勅朝議郎前行左補闕楊齊宣規行介立守道安貞雅<lb/>
致表於文詞清標傳於緒業頃叅諌職考績已深自聞<lb/>
<pb n="KR4h0022_WYG_383-2a"/>
謝病嵗年滋乆雖宰臣立節毎避舉親而公噐湏才終<lb/>
難滯用冝發命於中㫖俾分官於左言可行起居郎散<lb/>
官如故<lb/>
　　　授裴綜起居郎制　　　　　賈　至<lb/>
勅左史記事君舉必書先王之制也晉則董狐書法不<lb/>
隠楚則倚相能讀典墳善惡成敗實由其言慎擇端士<lb/>
求難其人殿中侍御史裴綜緒業清純言行敦敏俾之<lb/>
直筆庶朂厥官可行起居郎<lb/>
<pb n="KR4h0022_WYG_383-2b"/>
　　　授崔瑶等起居郎制　　　　崔　嘏<lb/>
勅載筆赤墀之下掌禮曲䑓之中注記行而鉛槧是資<lb/>
褒貶當而縉紳知懼顧兹所職豈易其人而擢備宫僚<lb/>
亦為佳選以瑶貞規素履紹克儉之家風以碣秀質清<lb/>
門承定傾之祖徳以瞻雄辭麗藻躡珠履於賔筵以景<lb/>
表退跡安時寄霜華於憲<hi>一作省</hi>署我之自得爾亦薦聞<lb/>
各膺寵擢之榮自有雲霄之路可依前件<lb/>
　　起居舍人<lb/>
<pb n="KR4h0022_WYG_383-3a"/>
　　　授太子舍人劉如玉等右史制　李　嶠<lb/>
鸞䑓朝散大夫行太子舎人劉如玉朝散大夫檢校麟<lb/>
䑓著作佐郎崔融等並言芳蘭芷行温珪璧或譽滿銅<lb/>
樓或名髙石室記言之重選衆尤難宜收博辨之才俾<lb/>
居良史之任並可行右史散官如故<lb/>
　　　授洪子輿起居舎人制　　　蘇　頲<lb/>
勅通直郎著作佐郎洪子輿雅淡不羣清貞自逺學探<lb/>
微㫖詞造幽典立心有恒常慕直臣之節書法無隠可<lb/>
<pb n="KR4h0022_WYG_383-3b"/>
稱良史之才俾列軒墀亦光鉛槧可守起居舎人散官<lb/>
如故<lb/>
　　　授崔銑起居舎人制<lb/>
勑朝請郎前試<hi>一作守</hi>通事舎人崔銑識逺心明懐才藴<lb/>
藝缺碑盡記亡篋不遺實朝序之英髦為士林之俊㧞<lb/>
趨侍西掖洽聞東觀期書法以無隠俾舉能而有聲可<lb/>
守起居舎人散官如故<lb/>
　　　授陳九言等起居舎人制　　孫　逖<lb/>
<pb n="KR4h0022_WYG_383-4a"/>
勑朝議郎守太子舎人攝殿中侍御史朔方節度判官<lb/>
陳九言朝議郎行太常博士兼史館脩撰劉貺等清才<lb/>
雅望敏學工文是周行之俊人有致逺之良具史臣之<lb/>
選公議所<hi>一作攸</hi>歸宜並拜於軒墀俾分官於左右九言<lb/>
可行起居舎人㪚官如故貺可行起居郎餘如故<lb/>
　　　授孔述睿起居舎人制　　　常　衮<lb/>
勑宣議郎試太常博士東都河南江淮南等道轉運使<lb/>
判官孔述睿左右史正用第一流其選殆精於尚書郎<lb/>
<pb n="KR4h0022_WYG_383-4b"/>
也今東觀諸儒皆約注記而脩簡冊事之當否多取正<lb/>
焉以某<hi>集作爾</hi>聖人之𦙍歴代儒首博通古訓述作可傳<lb/>
出入起居期於秉直可守起居舎人㪚官如故<lb/>
　　左右補闕<lb/>
　　　授許景先左補闕等制　　　蘇　頲<lb/>
勑奉議郎行楊州大都督府兵曹叅軍事許景先詞含<lb/>
風雅有公直<hi>一作正</hi>之量宣議郎前國子監四門直講馬<lb/>
利學摠典墳禀亨嘉之徳士推令問人假清規致之掖<lb/>
<pb n="KR4h0022_WYG_383-5a"/>
垣用廣賢路景先可行左補闕利徴可岐州扶風縣丞<lb/>
員外置同正員仍直紫微省散官各如故<lb/>
　　　授楊齊宣左補闕制　　　　孫　逖<lb/>
勅朝議郎前行右拾遺内供奉楊齊宣耿介不羣精明<lb/>
有識傳清白之素業著詞華之令名逹禮云終外除將<lb/>
乆宜承宻命更列近臣可左補闕餘如故<lb/>
　　　授薛兼適左補闕制　　　　常　衮<lb/>
勅朝請郎前行萬年縣丞薛兼適兄弟致羙士林推重<lb/>
<pb n="KR4h0022_WYG_383-5b"/>
詞清行潔政以幹稱在煩劇而有餘守貞方而不易文<lb/>
章侍從朝夕論思㕘我諍臣以箴朝闕可行左補闕㪚<lb/>
官如故<lb/>
　　　授辛丘度工部員外郎李石可左補闕李仍叔<lb/>
　　　可右補闕等制　　　　　　白居易<lb/>
勅朝散大夫右補闕内供奉飛騎尉辛丘度等朕詔丞<lb/>
相求方畧忠讜之士置於左右而播䓁以石可暨仍叔<lb/>
應自塞詔書言其為人厚實謇直常<hi>集作嘗</hi>以文行謀畫<lb/>
<pb n="KR4h0022_WYG_383-6a"/>
從容於幕府之間臨事敢言當官能守可使束帶同升<lb/>
諸朝又言立度介潔静專不交勢利宜加推<hi>一作擢</hi>奨以<lb/>
勸其徒况又<hi>集無又字</hi>乆次者轉遷後來者登進皆適所用<lb/>
平章可之可依前件<lb/>
　　　授盧文<hi>集作士下同</hi>玫起居郎劉從周補闕等制<lb/>
　　　　　　　　　　　　　　　前　人<lb/>
勅君有舉左史得書之政有闕諌官得補之二職者歴<lb/>
朝之清選也前侍御史盧文玫甞在西川時為從事亂<lb/>
<pb n="KR4h0022_WYG_383-6b"/>
危潜㐲能潔其身前監察御史劉從周頃佐宣城奉公<lb/>
守正<hi>集作政</hi>端士之操終然不渝時所稱論並宜甄奬况<lb/>
學術詞藻見推於衆並命清貫僉以為宜記事盡規各<lb/>
佇能効文玫可起居郎從周可右補闕<lb/>
　　　授前合州刺史顔蕘禮部郎中殿中侍郎御史<lb/>
　　　　李德璘右補闕監察御史鄭渥右補闕等制<lb/>
　　　　　　　　　　　　　　　錢　珝<lb/>
勑具官顔蕘等昔太師魯公拘在冦廷渠魁有危<hi>一作僣</hi>
<pb n="KR4h0022_WYG_383-7a"/>
廹之問對以諸侯朝覲之禮奮發直言不屈端凝守正<lb/>
而歿理命之戒家廟為先賢哉鉅人可謂忠而知禮矣<lb/>
今蕘行髙學茂洪緒有承因太師之所為遂以禮曹郎<lb/>
命爾用昭遺徳且勉令脩徳璘合矩中規擅髦彦之稱<lb/>
渥端居慎守積監視之勞擢為諌臣實就近列使吾聞<lb/>
過繋爾當官無或面從以墜其職可依前件<lb/>
　　左右拾遺<lb/>
　　　授梁升卿等拾遺制　　　　蘇　頲<lb/>
<pb n="KR4h0022_WYG_383-7b"/>
勅宣徳郎行岐州雍縣尉梁升卿等或敷暢學㫖或該<lb/>
通詞藝爰廣獻書之路用開納諌之門不獨美於雕龍<lb/>
頗思齊於市駿咸宜採擇以申甄奨可依前件<lb/>
　　　授韋啓左拾遺制　　　　　賈　至<lb/>
勅劔門縣令韋啓雅有文詞仍兼政術諌官近宻必擇<lb/>
正人忠讜之言期於無隠可左拾遺<lb/>
　　　授趙闡右拾遺制　　　　　常　衮<lb/>
誥獻再試文學考入第三等處士趙闡或懿文清㧞四<lb/>
<pb n="KR4h0022_WYG_383-8a"/>
科之羙或純孝彰著百行之先或以言精梗槩<hi>闕</hi>
　　　　　属觀風省俗頓綱求才幽滯靡遺精麤咸<lb/>
紀俾昇榮於中外庶有光於奨擢可右拾遺<lb/>
　　　授郎士元䓁拾遺制<lb/>
勅前渭南縣尉郎士元等有君子之行有詩人之風頃<lb/>
尉於畿亦克用乂匪躬之故無以易焉進思直言入告<lb/>
於内勿使流議壅於上聞懋乃所職其無遺政可依前<lb/>
件<lb/>
<pb n="KR4h0022_WYG_383-8b"/>
　　　授盧告左拾遺等制　　　　杜　牧<lb/>
勅承奉郎行京兆府長安縣尉直史館盧告等朕觀不<lb/>
理之代無他道也取唯諾之士為耳目之官是以太宗<lb/>
皇帝之理天下也徳為聖人尊為皇帝三日不諌必責<lb/>
侍臣况予寡昧固多遺闕不官才彦安能知之告是吾<lb/>
賢鄉老之令子弟也以甲科成名以家行著稱取自史<lb/>
閣㧞居諌垣夫朕之不徳吏之不平政之失中人之不<lb/>
寜四者之闕悉陳其志此乃漢文帝開諌諍之詔也忠<lb/>
<pb n="KR4h0022_WYG_383-9a"/>
告不倦爾當奉職自用則小予不恡過勉思有犯無事<lb/>
遜言景宣與揚皆有才幹糾䋲大府賛佐兵郡各宜勉<lb/>
力以讐知己可依前件<lb/>
　　　授前起居舎人韋序禮部員外郎前櫟陽縣尉<lb/>
　　　　韋溪左拾遺　　　　　　錢　珝<lb/>
勅具官韋序等近朝賢相名卿以貞重簡潔益大其門<lb/>
者序則承之故華選陟居昭其嗣也爾復禀粹揚清不<lb/>
洿不屈播在公論使我思聞其或風法名家鉅宗稍替<lb/>
<pb n="KR4h0022_WYG_383-9b"/>
溪則餙身而進志欲與為一羅等<hi>疑</hi>謨乆為羈滯仍嘉<lb/>
好學俾列近班夫牋奏所司典章誠重而昭嗣之選大<lb/>
不在辭廷諍之臣惟直是舉欲與之志官以道彰華選<lb/>
近班各詳兹訓可依前件<lb/>
　　　授前起居舎人崔居邈庫部員外郎前好畤縣<lb/>
　　　　尉充集賢修撰獨孤遲守左拾遺等制<lb/>
　　　　　　　　　　　　　　　前　人<lb/>
勅具官崔居邈等郎署之選優諌臣之選重必用門子<lb/>
<pb n="KR4h0022_WYG_383-10a"/>
以清朝倫居邈愿而自求以守名卿之嗣遲學而不倦<lb/>
能從長者之言聞其退居皆已甚乆茍無甄擢何為搜<lb/>
揚可依前件<lb/>
　　　授監察御史李漸左補闕前著作佐郎張道右<lb/>
　　　　拾遺制<lb/>
勅具官李漸等朕常推感寤之意闢艱難之途實務塞<lb/>
違用昭致理爾等或奕代之盛風聲有傳强以自圖守<lb/>
若不墜或從學之道外直<hi>一無此字</hi>固在中慎無<hi>闕</hi>揣我之<lb/>
<pb n="KR4h0022_WYG_383-10b"/>
情然後舉職從諌則聖吾詎無心於此哉可依前件<lb/>
　　　授長安縣尉直𢎞文館楊賛禹左拾遺鄠縣鄭<lb/>
　　　　谷右拾遺制　　　　　　薛廷珪<lb/>
勅具官楊賛禹等以賛禹挺生公族雅有令名檢身如<lb/>
履其春氷操心不愧於屋漏而言行無玷文章可觀連<lb/>
中殊科首冠羣彦捨而不顧去奉良知三年於兹澄澹<lb/>
一致自待之意何其逺歟以谷二雅馳聲甲科得雋亦<lb/>
承遺構自致亨衢求諸軰流兼慎行止朕方求理道允<lb/>
<pb n="KR4h0022_WYG_383-11a"/>
属滯淹聞爾賛禹之規為可以厚風俗而敦教化聞爾<lb/>
谷之詩什徃徃在人口而伸王澤舉賢勸善允得厥中<lb/>
並命諌垣我為公選汝於職業勉自激揚可依前件<lb/>
　　通事舎人<lb/>
　　　授楊泚通事舎人制　　　　李　嶠<lb/>
勅朝散大夫行通事舎人員外置同正員楊泚肅承簮<lb/>
笏頗著聲芳趨奉軒墀兼効勤恪宜加恩命俾從優奨<lb/>
可檢校通事舎人散官如故<lb/>
<pb n="KR4h0022_WYG_383-11b"/>
　　　授韋元珪通事舎人制　　　蘇　頲<lb/>
門下朝散大夫行太子典膳監韋元珪占對閒詳風規<lb/>
韶茂䴏庖分職已命膏梁之緒鸞墀敷奏佇揚賓客之<lb/>
言可行通事舎人散官如故主者施行<lb/>
　　　授韋振通事舎人制<lb/>
門下朝㪚郎前守通事舍人員外置同正員韋振良玉<lb/>
藴價明珠耀彩宜擢才於金穴俾趨侍於瑶墀可朝散<lb/>
大夫行通事舎人散官如故主者施行<lb/>
<pb n="KR4h0022_WYG_383-12a"/>
　　　授盧惟<hi>緫目有雅字</hi>等通事舍人制<lb/>
　　　　　　　　　　　　　　　孫　逖<lb/>
勅前行潤州丹徒縣主簿盧惟等士族見推人才亦著<lb/>
威儀有則詞令可觀明試以言既閑於敷納為官而擇<lb/>
宜在於軒墀並可通事舍人餘如故<lb/>
　　　授張伯禽等通事舍人制　　賈　至<lb/>
勅太子左<hi>一作右</hi>賛善大夫張伯禽博雅温良能詳故事<lb/>
左金吾衛兵曺㕘軍張總淑慎徽美可立於朝休有令<lb/>
<pb n="KR4h0022_WYG_383-12b"/>
聞忠而周敏出納朕命僉曰爾諧伯禽可兼試太子僕<lb/>
總可守通事舎人<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百八十三<lb/>
</p>
<p>
</p>
  </div>
</body>
</text>
</TEI>
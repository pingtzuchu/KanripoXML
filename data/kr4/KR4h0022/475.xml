<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百七十五</head>
    <p>
<pb n="KR4h0022_WYG_475-1a"/>
欽定四庫全書<lb/>
　文苑英華巻四百七十五　宋　李昉等　編<lb/>
　䇿問二十二道<lb/>
　　䇿進士問五道<lb/>
　　明經諸經策問七道<lb/>
　　道舉䇿問三道<lb/>
　　𢎞文崇文生䇿問二道<lb/>
　　禮部䇿問進士五道<lb/>
<pb n="KR4h0022_WYG_475-1b"/>
　　䇿進士問五道　　　　　　　權德輿<lb/>
　　　第一問<lb/>
問六經之後百氏塞路微言大義寢以乖絕使昧者耗<lb/>
日力以㓕天理去夷道而趨曲學利誘於内<hi>名贒策問作知誘於</hi>
<hi>外</hi>不能自還漢庭用經術以昇<hi>集作都</hi>貴位傳古義以决<lb/>
疑獄誠為理之本也今有司或欲舉建中制書置五經<lb/>
慱士條定員品列於國庠諸生討論嵗課能否然後刪<lb/>
非聖之書使舊章不亂則經有師道學者<hi>一作皆</hi>顓門以<lb/>
<pb n="KR4h0022_WYG_475-2a"/>
為如何當有其説至於九流百<hi>一作六</hi>家論著利病有可<lb/>
以輔經術而施教化者皆為别白書之<lb/>
　　　第二問<lb/>
問易曰君子夕惕若厲語曰君子坦蕩蕩禮之言絅衣<lb/>
則曰惡其文之著也儒行則曰多文以為富或全歸以<lb/>
為孝或殺身以成仁或玉色以山立或毁方以瓦合皆<lb/>
若相戾未能盡通顔囘三月不違仁孟軻四十不動心<lb/>
何者為優桞下惠三黜而不去子文三已而無愠何者<lb/>
<pb n="KR4h0022_WYG_475-2b"/>
為愈召忽死子糾管仲相小白棠君赴楚召子胥為呉<lb/>
行人何者為是析疑體要思有所聞<lb/>
　　　第三問<lb/>
問周制什一是稱中正秦開阡陌以業農戰今國家叅<lb/>
酌古道惠綏元元均節財征與之休息豐年則平糴於<lb/>
轂下恒制則轉漕於闗東尚慮地有遺利人有遺力生<lb/>
之者少靡之者多粟帛寖輕而緍錢益重或去衣食之<lb/>
本以趣末作自非翔貴之急則有甚賤之傷欲使操竒<lb/>
<pb n="KR4h0022_WYG_475-3a"/>
贏者無所牟利務農桑者沛然自足以均貨力以制盈<lb/>
虚多才洽聞當䆒其術至若管仲通幣之輕重李悝視<lb/>
嵗之上下有可以行於今者因亦陳之羙利嘉言無辭<lb/>
悉數<lb/>
　　　第四問<lb/>
問懲忿室慾易象之明義使驕且吝先師之深誡至若<lb/>
洙泗之門人故人<hi>謂原讓</hi>漸漬於道德固已深矣而仲由<lb/>
愠見原壤夷俟其為忿與驕不亦甚與商不假蓋賜能<lb/>
<pb n="KR4h0022_WYG_475-3b"/>
貨殖從我之徒而各恡缺如是皆所未逹試為辨之<lb/>
　　　第五問<lb/>
問育材造士為國之本修辭待問賢者能之豈促速於<lb/>
儷偶牽制於聲病之為耶但程試司存則有拘限音韻<lb/>
頗叶者或不聞於軼響珪璋特逹者亦有累於㣲瑕欲<lb/>
使楚無獻玉之泣齊無吹竽之濫取捨之際未知其方<lb/>
子曰盍各言爾志趙孟亦請七子皆賦以觀鄭志古人<lb/>
有述祖德叙家風之作衆君子藏噐而含章者乆積善<lb/>
<pb n="KR4h0022_WYG_475-4a"/>
<hi>集作厚</hi>而流慶者逺各言心術兼叙代德鄙夫虛佇以廣<lb/>
未聞<lb/>
　　明經諸經䇿問七道<lb/>
　　　春秋第一問<hi>五經𢎞文生同</hi>
問孔聖屬詞丘明同耻裁成義類比事繫年居體元之<lb/>
前已有先傳在獲麟之後尚列餘經豈脱簡之難徴復<lb/>
絶筆之云誤子産遺愛也而賂伯石叔向遺直也而戮<lb/>
叔魚吳季札附子臧而吳衰宋宣公捨與夷而宋亂陣<lb/>
<pb n="KR4h0022_WYG_475-4b"/>
為鵞鸛戰豈捷於魚麗詛以犬雞信寜優於牛耳子<hi>集有</hi>
<hi>之字</hi>所習也為予言之<lb/>
　　　禮記第二問<hi>五經𢎞文生同</hi>
問三代之弊或朴或薄六經之失或愚或誣夫以殷周<lb/>
之理道詩書之述作施於風俗豈皆有所未至耶輟祭<lb/>
納書誠為追逺執戈桃茢無乃傷恩何二者之相反耶<lb/>
兩楹坐奠歎有切於宗予九齡魂交數能移於與爾何<lb/>
二者之不一耶山節藻棁豚肩狐裘皆大夫也又何相<lb/>
<pb n="KR4h0022_WYG_475-5a"/>
逺耶檀弓袒免子㳺衰麻何如直諒而忠告之耶各以<lb/>
經對<lb/>
　　　周易三問<hi>五經道舉同</hi>
問四營成卦三古遺文本自河圖演於羑里而西鄰禴<lb/>
祭斯乃自多箕子利貞且居身後豈理有未䆒復古失<lb/>
其傳乾彖辭乃次六爻之末坎加習字有異八純之體<lb/>
無妄則象稱物與同人則彖引卦名或備四德而纔至<lb/>
悔亡或無一德而自居貞吉訪於承學思以稽疑至若<lb/>
<pb n="KR4h0022_WYG_475-5b"/>
康成之陰陽象數輔嗣之人事名理異同優劣亦為明<lb/>
徴<lb/>
　　　尚書第四問<hi>五經同</hi>
問左史記言古之大訓何首載堯典而乃稱虞書當文<lb/>
思之代而九官未命及納麓之時而四㓙方去豈允恭<lb/>
克譲待𤣥德而盡善耶仲虺作誥伊尹作訓豈臣下忠<lb/>
規之稱耶伯禽費誓穆公秦誓豈帝王軌範之書耶好<lb/>
風好雨既從於箕畢時若恒若復係於休咎何所適從<lb/>
<pb n="KR4h0022_WYG_475-6a"/>
耶伏生傳於耄耋魯璧得於殘缺前代講訓孰為名家<lb/>
可以詳言用窺奥學<lb/>
　　　毛詩第五問<hi>丑經同</hi>
問二南之化六義之宗以類聲歌以觀風俗列國斯衆<lb/>
何限於十四陳詩固多豈止於三百頌編魯頌奚異於<lb/>
商周風有王風何殊於鄘衞頗疑倒置未逹指歸至若<lb/>
以句命篇義例非一𤓰瓞取綿綿之狀草蟲棄喓喓之<lb/>
聲斯類則多不能具舉既傳師學一為起予企聞博依<lb/>
<pb n="KR4h0022_WYG_475-6b"/>
之喻當縱觧頥之辨<lb/>
　　　糓梁第六問<hi>五經同</hi>
問魯史成文以一字為褒貶漢庭尚學有二傳之異同<lb/>
雖子夏援經孫卿肄業而去聖寢逺傳疑儻多閠以定<lb/>
時何非乎告朔雩乃閔雨奚憂於去讓文有無天之説<lb/>
定有無王之年例或難通理亦未盡衛輙辭以尊祖於<lb/>
義安乎許止闕於嘗藥受誣乃甚以兹凝滯皆藉發明<lb/>
糓梁子之言固當有㨿應上公於古復是何神諸儒待<lb/>
<pb n="KR4h0022_WYG_475-7a"/>
問一為覼縷<lb/>
　　　論語第七問<lb/>
問孔門逹者列在四科顔子不幸伯牛惡疾命之所賦<lb/>
誠不可同至若攻冉求以鳴鼓比宰我於朽木言語政<lb/>
事何補於斯七年可以即戎百年可以去殺固弛張之<lb/>
有異曷遲速之相懸為仁由已無信不立拜陽貨則時<lb/>
其亡也辭孺悲則歌使聞之聖人之心固當有為鄙則<lb/>
未逹子其辨歟<lb/>
<pb n="KR4h0022_WYG_475-7b"/>
　　道舉䇿問三道<lb/>
　　　第一問<lb/>
問莊生曰吾聞庖丁之言得養生焉蓋以其㳺刄無全<lb/>
善刀<hi>一作刄</hi>而藏之故也禦冦則曰養生如何肆之而已<lb/>
莊生曰嗜慾深者天機淺禦冦則以朝穆善理内而性<lb/>
交逸何二論背馳之甚耶夫一氣之蹔聚為物之逆旅<lb/>
誠不當傷性沽名以耗純白儻昧者未通矯抗之説因<lb/>
遂耳目之勝甘心寘<hi>一作宜</hi>力則如之何既學於斯佇有<lb/>
<pb n="KR4h0022_WYG_475-8a"/>
精辨<lb/>
　　　第二問<lb/>
問駢拇之言曰有虞氏招仁義以撓天下天下莫不奔<lb/>
命於仁義以易其性庸詎知不有性於仁義而不可易<lb/>
者乎以伯夷死名於首陽之下庸詎知伯夷非安於死<lb/>
而不可生耶徴濠上觀魚之樂則莊生非有虞與伯夷<lb/>
也又安知有虞與伯夷之不然耶徴鳬鶴短長之脛又<lb/>
安知有虞與伯夷之性非不可斷不可續者耶雖欲齊<lb/>
<pb n="KR4h0022_WYG_475-8b"/>
同彼是先逆<hi>集作迕</hi>後合惡用謬悠卓詭如是之甚耶蓬<lb/>
心未逹幸發吾覆<lb/>
　　　第三問<lb/>
問至人恬淡外其形骸使如死灰如木雞斯可矣至若<lb/>
蹈履水火而不燋没雖以誠信庸至是乎斯所以有疑<lb/>
於呂梁丈人商丘開之説也蓋有以誠信安於死而不<lb/>
遷者未有以誠信蹈難而必不死者此何所謂其質言<lb/>
之<lb/>
<pb n="KR4h0022_WYG_475-9a"/>
　　𢎞文崇文生䇿問二道<lb/>
　　　第一問<lb/>
問儒舘設科以優華緒亦明勸學然後審官諸生或以<lb/>
紈綺之年講誦未暇在琢玉之或怠於製錦而如何儻<lb/>
稍舉章程以明課試因粲粲之質加孳孳之勤可以逺<lb/>
圖固為盡善但因循既乆慮物議為難盍自言之將求<lb/>
折𠂻<lb/>
　　　第二問<lb/>
<pb n="KR4h0022_WYG_475-9b"/>
問左掖東朝載𢎞學斆貴游胄子於是翔集法禁或弛<lb/>
藝實難徴推恩補員㨿闕升第或人疑張禄或詞假葛<lb/>
襲<hi>川文粹作龔是</hi>誠瑕不揜瑜豈仕優則<hi>一作方</hi>學澄汰則衆心<lb/>
未允因仍則流弊寖深有司病諸幸喻其術<lb/>
　　禮部䇿問進士五道<hi>貞元十九年</hi>
　　　第一問<lb/>
問漢廷董仲舒公孫𢎞對䇿言天人相與之際而施於<lb/>
教化韋𤣥成匡衡之倫以明經至宰相封侯皆本王道<lb/>
<pb n="KR4h0022_WYG_475-10a"/>
以及人事今雖以文以經貴禄學者而詞綺靡於體<hi>川文</hi>
<hi>粹作景</hi>物寖失古風學因縁於記問寜窮典義説無師法<lb/>
經不明家有司之過敢不内訟思欲本司徒之三物崇<lb/>
樂正之四術不率教者屏之逺方則名義益修風俗益<lb/>
厚程孝秀之本業恭周漢之舊章慮難改作式佇嘉話<lb/>
事闗理本必議上聞斯<hi>集作悉</hi>乃誠求諸生毋忽<lb/>
　　　第二問<lb/>
問齊人之所以務於賦輸用給公上大抵饋軍實奉邉<lb/>
<pb n="KR4h0022_WYG_475-10b"/>
<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>而已今北方和親亟通禮命南詔納欵屢獻竒功而<lb/>
蠢兹西戎尚有遺類猶調盛秋之戍頗勤中夏之師思<lb/>
欲盡復河湟之地永銷爟<hi>一作烽</hi>燧之警師息左次人無<lb/>
外徭酌古便今當有長䇿乃者戎人願脩前好因請其<lb/>
俘或曰彼實無厭絶之以固吾圉或曰始示大信許之<lb/>
以靖吾人或曰歸貴種以懐其心或曰奪長技以翦其<lb/>
翼當藴較然之見備可舉之方<lb/>
　　　第三問<lb/>
<pb n="KR4h0022_WYG_475-11a"/>
問祖宗昭穆王者之盛典明祀嚴禋有國之大事頃嵗<lb/>
奉常上奏以獻祖之位非正太祖之尊未申而公卿諸<lb/>
儒雜有其議皆以百代不遷宜居東向而獻懿二主所<lb/>
歸不同或曰藏於夾室或曰寘於别廟或曰附於德明<lb/>
興聖酌殷周之制或曰遷於園寢石室採漢魏之儀而<lb/>
又有並居昭穆之列竟虛其位分饗禘祫之禮互處於<lb/>
西衆議云云莫有所一至今留中未下誠聖意所重難<lb/>
也至當無二衆君子辨之<lb/>
<pb n="KR4h0022_WYG_475-11b"/>
　　　第四問<lb/>
問人之生也禀五行之秀其化也順一氣之㪚而牛哀<lb/>
為獸杜宇為鳥趙王為蒼犬夏鯀為黄能<hi>一作熊</hi>傅巖之<lb/>
相為星圯橋之老為石變化紏紛其故何也夭壽貴賤<lb/>
賦命萬殊而驪山之儒長平之卒歴陽之魚鼈南陽之<lb/>
侯王豈禀數斯同復適然也衆君子通性命之理䆒古<lb/>
今之學幽探造化佇所未聞<lb/>
　　　第五問<lb/>
<pb n="KR4h0022_WYG_475-12a"/>
問有司之求才與多士之求進其心不相逺也諸生知<lb/>
之乎計偕者㡬乎五百籍奏者不逾二十蓋二十五之<lb/>
一也諸生又知之乎雕龍之辨皆謂有餘靈蛇之珠無<lb/>
非在握射或失鵠瑜寜揜瑕雖涇渭終非而蓬麻未直<lb/>
匿名飛語詆䚹<hi>一作計</hi>云云誠無它腸時有讒口豈有司<lb/>
之道未至復諸生之所習難化耶異時有司固諸生之<lb/>
所履也復何如哉非有防川之心願聞易地之説<lb/>
　<lb/>
<pb n="KR4h0022_WYG_475-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百七十五<lb/>
</p>
<p>
</p>
  </div>
</body>
</text>
</TEI>
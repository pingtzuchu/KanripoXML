<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百三十</head>
    <p>
<pb n="KR4h0022_WYG_729-1a"/>
欽定四庫全書<lb/>
　文苑英華巻七百三十　　宋　李昉等　編<lb/>
　餞送十三<lb/>
　　送友人遊蜀序一首　　送鄭尚書序一首<lb/>
　　送殷員外使廽鶻序一首<lb/>
　　送許使君刺郢州序一首<lb/>
　　送鄭十校理序一首<lb/>
　　送河中楊少尹庶子歸鄉序一首<lb/>
<pb n="KR4h0022_WYG_729-1b"/>
　　送幽州李端公序一首<lb/>
　　送水陸運使韓潭州序一首<lb/>
　　送楊儀之歸潭州序一首<lb/>
　　送竇從事平序一首　　送孟東野序一首<lb/>
　　送李愿歸盤谷序一首<lb/>
　　送董少南逰河北序一首<lb/>
　　送區册序一首<lb/>
　　送令縱上人西逰序一首<lb/>
<pb n="KR4h0022_WYG_729-2a"/>
　　送閑師上人序一首<lb/>
　　送李礎判官正字歸湖南序一首<lb/>
　　　送友人逰蜀序　　　　　　吕　温<lb/>
始吾挹至源之貌若隴底積雪聳寒木於雲谿次吾覧<lb/>
至源之文若驪龍追走<hi>集作相追</hi>弄明月於泉窟末吾聴至<lb/>
源之論若泰山欲雨倒雲氣於滄溟如其貌可以振肅<lb/>
周行如其文可以光潤石渠如其論可以感動宣室而<lb/>
淪蕩江海垂二十年則不知天所以生之之意貞元甲<lb/>
<pb n="KR4h0022_WYG_729-2b"/>
乙嵗以親故勸勉來逰亰師時然後言無辯以動衆樂<lb/>
然後笑無歡以接物義然後取無食以寧居慨然悔之<lb/>
决䇿長徃因登紫閣峯而指曰西南青𡨕色連岷峨吾<lb/>
行何歸山盡則徃翌日告别于友人太原王𤣥運顧謂<lb/>
予曰髙雲出岫無時雨之㑹與風悠揚轉逺而散若至<lb/>
源者其猶雲耶盍亦贈之序予和汝<lb/>
　　　送鄭權尚書序　　　　　　韓　愈<lb/>
嶺之南其州七十其二十二𨽻嶺南節度府其四十餘<lb/>
<pb n="KR4h0022_WYG_729-3a"/>
分四府府各置帥然獨嶺南節度為太府大府始至四<lb/>
府必使其佐啓問起居謝守地不得即賀以為禮嵗時<lb/>
必遣賀問致水土物大府帥或道過其府府帥必戎服<lb/>
左握刀右屬弓矢帕首袴鞾迎于郊及既至大府帥先<lb/>
入㨿舘帥守屏若將趨入拜庭之為者大府與之爲讓<lb/>
至一至再乃敢改服以賔主見適位執爵皆興拜不許<lb/>
乃止䖍若小侯之事大國有大事諮而後行𨽻府之州<lb/>
離府逺者至三千里懸隔山海使必數月而後能至蠻<lb/>
<pb n="KR4h0022_WYG_729-3b"/>
夷悍輕易怨以變其南州皆岸大海多洲島飄<hi>集作颿</hi>風<lb/>
一日踔數千里漫瀾不見蹤跡控御失所依險阻結黨<lb/>
仇機毒矢以待將吏撞搪呼號以相和應蜂屯蟻雜不<lb/>
可爬梳好則人怒則獸故常薄其征入簡節條<hi>條集作而踈</hi>
目時有所遺漏不究切之長養以兒子至紛不可治乃<lb/>
草薙而禽獮之盡根株痛斷乃止其海外雜國若躭浮<lb/>
羅流求毛人夷亶之洲林邑扶南真臘干陁利之属東<lb/>
南際天地以萬數或時候風潮朝貢蠻胡賈人舶交海<lb/>
<pb n="KR4h0022_WYG_729-4a"/>
中若嶺南帥得其人則一邉盡治不相冦盗賊殺無風<lb/>
魚之災水旱癘毒之患外國之貨日至珠香象犀瑇瑁<lb/>
竒物溢於中國不可勝用故選帥常重於他鎮非有文<lb/>
武威風知大體可畏信者則不幸徃徃有事長慶三年<lb/>
四月以工部尚書鄭公為刑部尚書兼御史大夫徃踐<lb/>
其任鄭公嘗以節鎮襄陽又帥滄景徳棣歴河南尹華<lb/>
州刺史皆有功徳可稱道入朝為金吾將軍散騎常侍<lb/>
工部<hi>集有侍郎二字</hi>尚書家屬百人無數畝之宅僦屋以居可<lb/>
<pb n="KR4h0022_WYG_729-4b"/>
謂貴而能貧為仁者不富之效也及是命朝廷莫不恱<lb/>
將行公卿大夫士茍能詩者咸相率為詩以美朝政以<lb/>
慰公南行之思韻必以來字者所以祝使公成政而來<lb/>
歸疾也<lb/>
　　　送殷員外使廽鶻序<lb/>
唐受天命為天子凡四方萬國不問海内外無小大咸<lb/>
臣順於朝時節貢水土百物大者特來小者附集元和<lb/>
睿聖文武皇帝既嗣位悉治方内就法度十三年詔曰<lb/>
<pb n="KR4h0022_WYG_729-5a"/>
四方萬國唯廽鶻於唐最親奉職尤謹丞相其選宗室<lb/>
四品一人<hi>李孝誠</hi>持節徃賜君長告朕之<hi>集作之朕</hi>意又選學<lb/>
有經術<hi>集作法</hi>通知時事者一人與之為貳由是殷侯侑<lb/>
自太常博士遷尚書虞部員外郎兼侍御史朱衣象笏<lb/>
承命以行朝之大夫莫不出餞酒半右庶子韓愈執盞<lb/>
言曰殷侯<hi>一作殷大夫</hi>今人適數百里出門惘惘有别離可<lb/>
憐之色持<hi>集作襆</hi>被入直三省丁寜顧婢子語刺刺不能<lb/>
休今子使萬里外國獨無幾微出於言面豈不真知輕<lb/>
<pb n="KR4h0022_WYG_729-5b"/>
重大丈夫哉丞相以子應詔真誠知人矣士不通經果<lb/>
不足用於是相屬為詩以道其行云<lb/>
　　　送許使君刺郢州志雍序<lb/>
愈嘗以書自通於于公頔累數百言其大要也言先逹<lb/>
之士得人而託之則道徳彰而名問<hi>集作聞</hi>流後進之士<lb/>
得人而託之則事業顕而爵位通下有矜乎能上有矜<lb/>
乎位雖恒相求而不相遇于公不以其言為不可復書<lb/>
曰足下之言皆是矣<hi>三字集作是也</hi>于公身居方伯之尊蓄不<lb/>
<pb n="KR4h0022_WYG_729-6a"/>
世出羣<hi>集無出羣字</hi>之才而能與卑鄙庸陋相應荅如影響<lb/>
是非忠乎君而樂乎善以國家之務為已任者乎愈雖<lb/>
不敢私其大恩抑不可不謂之知已恒矜而誦之情已<lb/>
至而事不從小人之所不為也故於使君之行道刺史<lb/>
之事以為于公贈凡天下之事成於自同而敗於自異<lb/>
為刺史者恒私於其民不以實應乎府為觀察使者恒<lb/>
急於其賦不以情信乎州由是刺史不安其官觀察使<lb/>
不得其政財巳竭而歛不休人巳窮而賦<hi>韓集舉正作怒</hi>愈急<lb/>
<pb n="KR4h0022_WYG_729-6b"/>
其不去為盗也亦幸矣誠使刺史不私於其民觀察使<lb/>
不急於其賦刺史曰吾州之民天下之民也惠不可以<lb/>
獨厚觀察使亦曰某州之民天下之民也歛不可以獨<lb/>
急如是而政不均令不行者未之有也其前<hi>集有之字</hi>言者<lb/>
于公既已信而行之矣今之言者其有不信乎縣之於<lb/>
州猶州之於府也有以事乎上有以臨乎下同則成異<lb/>
則敗者皆然也非使君之賢其誰能從<hi>集作信</hi>之愈於使<lb/>
君非燕逰一朝之好也故其贈行不以頌而以規<lb/>
<pb n="KR4h0022_WYG_729-7a"/>
　　　送鄭十校理序<lb/>
祕書御府也天子猶以為外且逺不得朝夕視更始聚<lb/>
書於集賢殿别置校讎官曰學士曰校理常以寵丞相<lb/>
為大學士其他學士皆逹官也校理則用天下之名士<lb/>
<hi>集作而</hi>能文學者苟在選不計其秩次唯所用之由是集<lb/>
賢之書盛積盡祕書所有不能處其半書日益多官日<lb/>
益重四年鄭生涵始以長安尉選為校理人皆曰是宰<lb/>
相子能恭儉守教訓好古義施於文辭者如是而在選<lb/>
<pb n="KR4h0022_WYG_729-7b"/>
公卿大夫家選之子弟其勸耳矣愈為博士也始事相<lb/>
公於祭酒分教東都生也事相公於東太學今為郎於<lb/>
都官也又事相公於居守三為屬吏經時五年觀道徳<lb/>
於前後聴教誨於左右可謂親薰而炙之矣其髙大逺<lb/>
宻者不敢隠度論也其勤巳而務博施以巳之有欲人<lb/>
之能不知古君子何如爾今生始進仕獲重語於天下<lb/>
而慊慊若不足真能守其家法矣其在門<hi>集有下字</hi>者可進<lb/>
賀也求告來寧朝夕侍側東都士大夫不得見其面於<lb/>
<pb n="KR4h0022_WYG_729-8a"/>
其行日分司郎吏與留守之從事竊載酒殽度定鼎門<lb/>
外盛賔客以餞之既醉各為詩五韻且屬愈為序<lb/>
　　　送楊巨源少尹序<lb/>
昔䟽<hi>集作踈</hi>廣受二子以年老一朝辭位而去于時公卿<lb/>
設供帳<hi>漢書作張</hi>祖道都門外車數百兩道路觀者多歎息<lb/>
泣下共言其賢漢史既傳其事而後世工畫者又圖其<lb/>
跡至今照人耳目赫赫若前日事國子司業楊君巨源<lb/>
方以能詩訓後進一旦以年滿七十亦白丞相去歸其<lb/>
<pb n="KR4h0022_WYG_729-8b"/>
鄉世嘗說古今人不相方<hi>集有及字</hi>今楊與二䟽豈其異意<lb/>
耶<hi>集作其意豈異也</hi>余<hi>集作予</hi>忝在公卿後遇病不能出不知楊<lb/>
侯去時城門外送者幾人車幾兩馬幾駟<hi>一作疋</hi>道邉觀<lb/>
者亦有歎息而<hi>集無此字</hi>知其為賢與否而太史氏又能張<lb/>
大其事為傳繼二䟽蹤跡不落莫否見今世無工畫者<lb/>
<hi>集有而字</hi>畫與不畫固不論也然吾聞楊侯之去丞相有愛<lb/>
而惜之者署以為其都少尹不絶其禄又為歌詩以勸<lb/>
之京師之長於詩者亦屬而和之又不知當時二䟽之<lb/>
<pb n="KR4h0022_WYG_729-9a"/>
去有是事否古今人同不同未可知也中世士大夫以<lb/>
官為家罷則無所於歸楊侯始冠舉於其鄉歌鹿鳴而<lb/>
來也今之歸指其樹曰某樹吾先人之所種也某水某<lb/>
丘吾童子時所釣游也鄉人莫不加敬誡<hi>集作戒</hi>子孫以<lb/>
楊侯不去其鄉為法古之所謂鄉先生沒而可祭於社<lb/>
者其在斯人歟其在斯人歟<lb/>
　　　送幽州李端公序<lb/>
元年<hi>集有春字非</hi>今相國李公藩為吏部員外郎愈嘗與偕<lb/>
<pb n="KR4h0022_WYG_729-9b"/>
朝道語幽州司徒公<hi>劉濟</hi>之賢曰某前年被詔告禮幽州<lb/>
入其地迓<hi>文粹作訊</hi>勞之使累<hi>文粹作里</hi>至每進益恭及郊司徒<lb/>
公紅帕<hi>集作□</hi>首鞾袴握刀<hi>杭本有/在字</hi>左右雜佩弓張<hi>集作韔</hi>
服矢挿扇俯立迎道<hi>閣本作賔</hi>左某禮辭曰公天子之宰禮<lb/>
不可如是及府又以其服執<hi>集作即</hi>事某又曰公三公不<lb/>
可以將服承命及館又如是<hi>集作之</hi>卒不得辭上堂即客<lb/>
階<hi>文粹有即字</hi>座必東嚮愈曰國家失太平於今六十年夫<lb/>
十日十二子相配數窮六十其將復平乎<hi>韓即舉正作平</hi>平必<lb/>
<pb n="KR4h0022_WYG_729-10a"/>
自幽州始亂之所出也今天子大聖司徒公勤於禮庶<lb/>
幾帥先河南北之將來覲奉軄如開元時乎李公曰然<lb/>
今李公既朝夕左右必數數為上言元年之言殆合矣<lb/>
端公嵗時來夀其親東都東都之士大夫<hi>一作大夫士</hi>莫不<lb/>
拜于門其為人佐甚忠意欲司徒公功名流千萬嵗請<lb/>
以愈言為使歸之獻<lb/>
　　　送水陸運使韓約<hi>一作重舉</hi>侍御歸所治序<lb/>
　　　　　　　　　　　　　　　前　人<lb/>
<pb n="KR4h0022_WYG_729-10b"/>
六年冬振武軍吏走驛馬詣闕告飢公卿廷議以轉運<lb/>
使不得其人宜選才幹之士徃換之吾族子重華適當<lb/>
其任至則出賍罪吏九百餘人脫其桎梏給耒耜與牛<lb/>
使耕其傍便近地以償所負釋其粟之在吏者四十萬<lb/>
斛不徴吏得去罪死假種糧齒平人有以自効莫不涕<lb/>
泣感奮相率盡力以奉其令而又為之奔走經營相原<lb/>
隰之宜指授方法故連二嵗大熟吏得盡償其所亡失<lb/>
四十萬斛者而私有其贏餘得以蘇息軍不復飢君曰<lb/>
<pb n="KR4h0022_WYG_729-11a"/>
此未足為天子言請益募人為十五屯屯置百三十人<lb/>
而種百頃令各就髙為堡東起振武轉而西過雲州界<lb/>
極於中受降城出入河山之際<hi>集作險</hi>六百餘里屯堡相<lb/>
望㓂來不能為暴人得肆耕其中少可以罷漕輓之費<lb/>
朝廷從其議秋果倍收嵗省度支錢千三百萬八年詔<lb/>
拜殿中侍御史錫服朱銀其冬來朝奏曰得益開田四<lb/>
千頃則盡可以給塞下五城矣夫田五千頃法當用人<lb/>
七千臣令吏於無事時督習弓矢為戰守備因可以制<lb/>
<pb n="KR4h0022_WYG_729-11b"/>
虜庶幾所謂兵農兼事務一而兩得者也大臣方持其<lb/>
議吾以為邉軍皆不知耕作開口望哺有司常僦人以<lb/>
車船自他郡徃輸乘沙逆河逺者數千里人畜死蹄踵<lb/>
交道費不可勝計中國坐<hi>集有見字</hi>耗虗而邉吏恒苦食不<lb/>
繼今君所請田皆故秦漢時郡縣地其課績又巳驗白<lb/>
若從其言其利未可遽以一二數也今天子方舉群䇿<lb/>
以收太平之功寧使士有不盡用之歎懐竒見<hi>集作死</hi>而<lb/>
不得施設也君又何憂而中臺士大夫亦同言侍御韓<lb/>
<pb n="KR4h0022_WYG_729-12a"/>
君前領三縣紀綱三<hi>集作二</hi>州奏課常為天下第一行其<lb/>
計於邉其功烈又赫赫如此使盡用其䇿西北邉故所<lb/>
沒地可指期而有也聞其歸皆相勉為詩以推大之而<lb/>
屬予為序<lb/>
　　　送楊儀之支使歸潭州序<lb/>
愈在京師時嘗聞當今藩翰之賔客惟宣州為多賢愈<lb/>
與之㳺者有二人焉隴西李博清河崔羣羣與博之為<lb/>
人吾知之道不行於主人與之處者非其類雖有享之<lb/>
<pb n="KR4h0022_WYG_729-12b"/>
以季氏之富不一日留也以羣博論之凡在宣州之幕<lb/>
下者雖不得<hi>集作盡</hi>與之游皆可信而得其為人矣愈未<lb/>
嘗至宣州而樂頌其主人之賢者以其取人信之也今<lb/>
中丞之在朝愈日侍言於門下其來而鎮<hi>集作領</hi>茲土也<lb/>
有問湖南之賔客者愈曰知其客可以信其主者宣州<lb/>
也知其主可以信其客者湖南也去年冬奉詔為邑於<lb/>
陽山然後得謁湖南之賔客於幕下於是知前之信之<lb/>
也不失矣及儀之之來也聞其言而見其行<hi>自於是以下二十三</hi>
<pb n="KR4h0022_WYG_729-13a"/>
<hi>字集作及支使之來也聞其言而信其行於是知前之信之也不失矣</hi>則向之所謂羣與<lb/>
博者於吾何先後焉儀之<hi>集作支使</hi>明<hi>集作智</hi>足以造謀材足<lb/>
以立事忠足以勤上惠足以存下而又侈之以詩書六<lb/>
藝之學先聖賢<hi>集作人</hi>之徳音以盛<hi>集作成</hi>其文以輔其質<lb/>
宜乎從事於是府而流聲實於天朝也夫樂道人之善<lb/>
以勤<hi>集作勸</hi>其歸者乃吾之心也謂我為邑長於斯而媚<lb/>
夫人云者不知言者也工乎詩者歌以繫之<lb/>
　　　送竇平從事序<lb/>
<pb n="KR4h0022_WYG_729-13b"/>
踰甌閩而西<hi>集無此字</hi>南皆百越之地於天文其次星紀其<lb/>
星牽牛連山隔其隂鉅海敲<hi>集作敵</hi>其陽是維<hi>集作皆</hi>島居<lb/>
<hi>集作夷</hi>卉服之民風氣<hi>集作/俗</hi>之殊著自在<hi>諸本作古</hi>昔唐之有<lb/>
天下號令之所加無異於逺近民俗既遷風氣亦随雪<lb/>
霜時降癘疫不興瀕海之饒固如其<hi>諸本作加於</hi>初是以人<lb/>
之之<hi>集作於</hi>南海者如東西州焉皇帝臨御天下二十有<lb/>
二年詔工部侍郎趙植為廣州刺史盡牧南海之民署<lb/>
從事扶風竇平平以文辭進於是<hi>集作其</hi>行也其族人殿<lb/>
<pb n="KR4h0022_WYG_729-14a"/>
中侍御史牟合東都交逰之能文者二十有八人賦詩<lb/>
以贈之於是昌黎韓愈嘉趙南海之能得其人壯從事<lb/>
之答於知我<hi>一作巳</hi>不憚行於逺也又樂<hi>集有其字</hi>貽周之愛<lb/>
其族叔父能合文詞以寵榮之作送竇從事少府平序<lb/>
　　　送孟東野序<lb/>
大凡物不得其平則鳴草木之無聲風撓之鳴水之無<lb/>
聲風蕩之鳴其躍也或激之其趨也或梗之其沸也或<lb/>
炙之金石之無聲或擊之鳴人之於言也亦然有不得<lb/>
<pb n="KR4h0022_WYG_729-14b"/>
巳者而後言其歌也有思其哭也有懐凢出乎口而為<lb/>
聲者其皆有不<hi>集作弗</hi>平者乎樂也者欝於中而泄於外<lb/>
者也擇其善鳴者而假之鳴金石絲竹匏土革木八者<lb/>
物之善鳴者也維天之於時也亦然擇其善鳴者而假<lb/>
之鳴是故以鳥鳴春以雷鳴夏以蟲鳴秋以風鳴冬四<lb/>
時之相推<graphic n="KR1987" url="https://raw.githubusercontent.com/kanripo/KR-Gaiji/master/images/KR1987.png" mimeType="image/png"/>其必有不得其平者乎其於人也亦然人<lb/>
聲之精者為言文詞之於言又其精也尤擇其善者而<lb/>
假之鳴其在於唐虞咎繇禹其善鳴者也而假之以鳴<lb/>
<pb n="KR4h0022_WYG_729-15a"/>
䕫不<hi>不水作不能</hi>以文辭鳴又自假於韶以鳴夏之時五子<lb/>
以其歌鳴伊尹鳴殷周公鳴周凡載於詩書六藝皆鳴<lb/>
之善者也周之衰孔子之徒鳴之其聲大而逺傳曰天<lb/>
將以夫子為木鐸其弗信矣乎其末也莊周以其荒唐<lb/>
之詞鳴<hi>集有於楚二字非莊子未嘗仕於楚</hi>楚大國也其亡也屈原以<hi>集作</hi>
<hi>以屈原</hi>鳴臧孫辰孟軻荀卿以道鳴者也楊朱墨翟管夷<lb/>
吾晏嬰老耼申不害韓非慎到田駢鄒衍尸佼孫武張<lb/>
儀蘇秦之屬皆以其術鳴秦之興李斯鳴之漢之時司<lb/>
<pb n="KR4h0022_WYG_729-15b"/>
馬遷相如揚雄最善鳴者也其下魏晉氏鳴者不及於<lb/>
古然亦未嘗絶也就其善鳴者其聲清以浮<hi>集作淳</hi>其節<lb/>
數以急其詞滛以哀其志弛以肆其言也亂<hi>集作辭</hi>雜而<lb/>
無章將天醜其徳莫之顧耶何為而<hi>集作乎</hi>不鳴其善鳴<lb/>
者也唐之有天下陳子昻蘇源明元結李白杜甫李觀<lb/>
皆以其所能鳴其存而在下者孟郊東野始以其詩鳴<lb/>
其高出晋魏不懈而及於古其他浸滛乎漢氏矣從吾<lb/>
游者李翺張籍其尤也三子者之鳴信善鳴矣抑不知<lb/>
<pb n="KR4h0022_WYG_729-16a"/>
天將和其聲而使鳴國家之盛耶抑將窮餓其身思愁<lb/>
其心腸而使自鳴其不幸耶三子者之命則有懸乎天<lb/>
矣其在上也奚以喜其在下也奚以悲東野之役於江<lb/>
南也有若不釋者然<hi>集作不懌然者</hi>故吾道其命於天者<hi>集有以字</hi>
觧之<lb/>
　　　送李愿歸盤谷序<lb/>
太行之陽有盤谷盤谷之間泉甘而土肥草木叢茂居<lb/>
民鮮少或<hi>集有曰字</hi>謂其環兩山之間故曰盤或曰是谷也<lb/>
<pb n="KR4h0022_WYG_729-16b"/>
宅幽而勢阻隠者之所盤旋<hi>石本無此字</hi>友人李愿居之愿<lb/>
之言曰人<hi>集有之字</hi>稱大丈夫者我知之矣利澤施於<hi>集作于</hi>
人名聲昭乎<hi>集作于</hi>時坐于廟朝<hi>文粹作堂</hi>進退百官而佐天<lb/>
子出令其在外則樹旗旄羅弓矢武夫前呵從者塞途<lb/>
供給之人各執其物夾道而疾馳喜有賜<hi>集作賞</hi>怒有刑<lb/>
才俊<hi>集作畯</hi>滿前道古今而譽盛徳入耳而不煩曲眉豐<lb/>
頰清聲而便體秀外而惠中飄輕裾翳長袖粉白黛緑<lb/>
者列屋而閒居妬寵而負恃争妍而取憐大丈夫之遇<lb/>
<pb n="KR4h0022_WYG_729-17a"/>
知於主上<hi>集作天子</hi>用力於當世者之<hi>集有所字</hi>為也吾非惡此<lb/>
而逃之是有命焉不可幸而致也窮居而野處升髙而<lb/>
逺望<hi>集作望逺</hi>坐茂樹以終日濯清泉以自潔采於山美可<lb/>
茹釣於水鮮可食起居無時唯適之<hi>集作所</hi>安與其<hi>集有有字</hi>
譽於前孰若無毁於其後與其<hi>集有有字</hi>樂於身孰若無憂<lb/>
於其心車服不維刀鋸不加理亂不知黜陟不聞大丈<lb/>
夫不遇於時者為之<hi>二字集作之所為</hi>也我則行之伺候於公<lb/>
卿之門奔走於形勢之途足將進而趦趄口將言而囁<lb/>
<pb n="KR4h0022_WYG_729-17b"/>
嚅處汙穢而不羞觸刑辟而誅戮僥倖於萬一老死而<lb/>
後止者其於為人賢不肖何如也昌黎韓愈聞其言而<lb/>
壯之與之酒而為之歌曰<lb/>
盤之中維子之宫盤之土維子之稼<hi>四字石本作可以稼一作可以藝稷</hi>
<hi>黍</hi>盤之泉可濯可<hi>集作/而</hi>沿<hi>四字一作可以濯而盥焉</hi>盤之阻誰争子<lb/>
所窈而深廓其有容繚而曲如徃而復嗟盤之樂兮樂<lb/>
且無央虎豹逺跡兮蛟龍遁藏鬼神守䕶兮呵禁不祥<lb/>
飲且<hi>集作則</hi>食兮<hi>集有既字</hi>夀而康無不足兮奚所望膏吾車<lb/>
<pb n="KR4h0022_WYG_729-18a"/>
兮秣吾馬從子于盤兮終吾生以徜徉<lb/>
　　　送董邵南逰河北序<lb/>
燕趙古稱多感慨悲歌之士董生舉進士連不得志於<lb/>
有司懐抱利器欝欝適茲土吾知其必有合也董生勉<lb/>
乎哉夫以子之不遇時茍慕義強仁者皆愛惜焉矧燕<lb/>
趙之士出乎其<hi>集有情字</hi>性者哉然吾嘗聞風俗與化移易<lb/>
吾惡知其今不異於吾<hi>集作古</hi>所聞<hi>集作云</hi>邪聊以吾子之<lb/>
行卜之也董生勉乎哉吾因之有<hi>集有所字</hi>感矣為我吊望<lb/>
<pb n="KR4h0022_WYG_729-18b"/>
諸君之墓而觀於其市復有昔時屠狗者乎為我謝曰<lb/>
明天子在上可<hi>集有以字</hi>出而仕矣<lb/>
　　　送區冊序<lb/>
陽山天下之窮處也陸有丘陵之險虎豹之虞水有<hi>文粹</hi>
<hi>無此二字</hi>江流悍急横波之石亷利侔劔㦸舟<hi>集有之字</hi>上下失<lb/>
勢破碎淪溺者徃徃有之縣郭無居民官無丞尉夾江<lb/>
荒茅篁<hi>集作叢</hi>竹之間小吏十餘家皆鳥言夷面始至言<lb/>
說不相通畫地為字然後可告以出租賦奉期約是以<lb/>
<pb n="KR4h0022_WYG_729-19a"/>
賔客逰從之士無所為而至愈待罪於斯且半嵗<hi>集有矣字</hi>
有區生者誓言相好自海拏舟而來升自賔階儀觀<hi>集作</hi>
<hi>冠非</hi>甚偉坐與之語文義卓然莊周云逃空虗者聞人足<lb/>
音跫然而喜矣况如斯<hi>文粹無此字</hi>人者豈易得哉<hi>集作耶</hi>入<lb/>
吾室聞詩書仁義之說欣然喜若有志乎<hi>集作於</hi>其間也<lb/>
<hi>集有且字</hi>與之翳嘉林坐石磯投竿而漁陶然而<hi>集作以</hi>樂若<lb/>
能遺外聲利而不厭乎<hi>文粹無此字</hi>貧賤也嵗之初吉<hi>文粹作吉</hi>
歸覲<hi>文粹作拜</hi>其親酒壺既傾序以識别<lb/>
<pb n="KR4h0022_WYG_729-19b"/>
　　　送令縱上人西逰序<lb/>
其行異其情同君子與其進可也令縱釋氏之秀者也<lb/>
又善為文浮泛<hi>集作游</hi>倘佯跡接天下藩維大臣文武豪<lb/>
士令縱未始不褰裳而負業徃造其門下其尊行美徳<lb/>
建功植<hi>集作樹</hi>業令縱從而為之頌歌<hi>集作歌訟</hi>典而不諛麗<lb/>
而不滛其有中古之遺風歟及促席接膝<hi>十三字集作其中有古人</hi>
<hi>之風所與乘間致宻促席接膝</hi>譏評文章商較人士浩浩乎不窮愔愔<lb/>
乎深而有歸於是乎吾忘令縱之為釋氏之子也其來<lb/>
<pb n="KR4h0022_WYG_729-20a"/>
也雲凝其去也風休方歡而已辭雖義而不求吾於令<lb/>
縱不知其不可也盍賦歌<hi>集無此字</hi>詩以道其行乎<lb/>
　　　送髙閑上人序<lb/>
茍可以寓其巧智使機應於心不挫於氣則神完而守<lb/>
固雖外物至不膠於心堯舜禹湯治天下養叔治射庖<lb/>
丁治牛師曠治音聲扁鵲治病僚之於丸秋之於奕伯<lb/>
倫之於酒樂之終身不厭奚假外慕夫外慕徙業者皆<lb/>
不造其堂不嚌其胾者也徃者<hi>集作時</hi>張旭善草書不治<lb/>
<pb n="KR4h0022_WYG_729-20b"/>
他伎喜焉草書怒焉草書<hi>八字集作喜怒</hi>窘窮憂悲愉佚怨恨<lb/>
思慕酣醉無聊不平有動於心必於草書焉發之其觀<lb/>
於物見山水崖谷鳥獸蟲魚草木之花實日月列宿<hi>集作</hi>
<hi>星</hi>風雨水火雷電霹靂歌舞戰鬬天地事物之變可喜<lb/>
可愕一寓於書故旭之書變動猶鬼神不可端倪以此<lb/>
終其身而名後世今閑之於草書有旭之心哉不得其<lb/>
心而逐其跡未見其能旭也為旭有道利害必明無遺<lb/>
錙銖情<hi>集作精</hi>炎於中利欲鬬進有得有喪勃然不釋然<lb/>
<pb n="KR4h0022_WYG_729-21a"/>
後一决於書而後旭可幾也今閑師浮屠氏一死生觧<lb/>
外繆<hi>集作膠</hi>是其為心必泊然無所起於<hi>杭本作於起</hi>其世必<lb/>
淡然無所於嗜泊與淡相遭頽墜<hi>集作堕</hi>委靡潰散<hi>集作敗</hi>
不可收拾則其於書得無象之然乎然吾聞浮屠氏善<lb/>
<hi>閣本作善</hi>幻多技能閑<hi>集作師字</hi>如通其術則吾不能知矣<lb/>
　　　送李礎判官正字歸河南序<lb/>
貞元中愈從太傅隴西公于汴州李生之尊父以侍御<lb/>
史管汴之鹽鐡日為酒殺羊享賔客李生則尚與其弟<lb/>
<pb n="KR4h0022_WYG_729-21b"/>
學讀書習文辭以舉進士為業愈於大傅府年最少故<lb/>
得交李生父子間公薨軍亂軍司馬從事皆死侍御亦<lb/>
被讒為民日<hi>礎之父仁鈞流愛州英華作由非</hi>南其後五年愈又貶陽<lb/>
山令今愈以都官司員外郎守東都省侍御自衡州刺<lb/>
史為親王<hi>集有府字</hi>長史亦留此<hi>三字杭/本作政</hi>掌其府事生以<hi>集作</hi>
<hi>自</hi>湖南從事請告來覲於時太傅府之士唯愈與河南<lb/>
司録周君巢獨存其外則李氏父子相與為四人離十<lb/>
三年幸而集處得讌而舉一觴相屬此天也非人力也<lb/>
<pb n="KR4h0022_WYG_729-22a"/>
侍御與周君於今為先軰盛<hi>杭本作成</hi>徳<hi>集有若字</hi>李生温然為<lb/>
君子有詩八百篇傳詠於時唯愈也業不益進行不加<lb/>
修顧唯未死耳徃拜侍御謁周君扺李生退未嘗不發<lb/>
愧也徃時侍御有無盡費於朋友及今則又不忍其三<lb/>
族之寒飢聚而舘之踈<hi>集作䟽</hi>逺畢在<hi>集作/至</hi>禄不足以<hi>集有</hi>
<hi>為字</hi>養李生雖欲不從事於外其勢不可得已<hi>集作止</hi>也重<lb/>
李生之還者皆為詩愈最故故又序云<hi>集作之</hi>
　<lb/>
<pb n="KR4h0022_WYG_729-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百三十<lb/>
</p>
<p>
</p>
  </div>
</body>
</text>
</TEI>
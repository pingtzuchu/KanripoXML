<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百三十六</head>
    <p>
<pb n="KR4h0022_WYG_535-1a"/>
欽定四庫全書<lb/>
　文苑英華巻五百三十六　宋　李昉等　編<lb/>
　繼嗣封襲門二十三道<lb/>
　　太室擇嗣判八道　　　捨嫡孫立庶子判四道<lb/>
　　正室為門子判一道　　襲代封逃判二道<lb/>
　　遺腹襲侯判三道　　　承襲稱狂判三道<lb/>
　　襲爵佯狂判一道　　　除䘮襲爵判一道<lb/>
　　　太室擇嗣判<lb/>
<pb n="KR4h0022_WYG_535-1b"/>
甲於太室而擇嗣先㓜者或非之稱神所命<lb/>
　　　對<lb/>
立嫡以長不唯其賢或有時而捨兄則因次而謀弟惟<lb/>
甲克紹先烈啓廸後生<hi>一作昆</hi>有髙陽之才聚太丘之徳<lb/>
聿求門子聽是廟謀螽斯其䋲雖有衆多之義鴈行以<lb/>
列然乖長㓜之序義則非據人斯見尤必欲搆之以神<lb/>
何如節之以禮况楚君遺法殷家舊制人實不等代亦<lb/>
頗殊縱為疑議益彰違越罪之愆失在甲宜以凖科懲<lb/>
<pb n="KR4h0022_WYG_535-2a"/>
之後先其男請從改正<lb/>
　　　同前　　　　　　　　　　賈廷瑶<lb/>
主噐承宗雖存乎冡嫡象賢擇徳必在乎權宜甲何人<lb/>
哉將定諸嗣年則有序未肆挈龜之卜室乎慿靈遂稽<lb/>
當璧之懿由是求周之故伯邑見捨即趙之美無恤是<lb/>
膺既崇定命之制克允尊神之道古則然矣夫何非哉<lb/>
　　　同前　　　　　　　　　　賈承製<lb/>
執古以道格人其經捨而或逾動則奚軌况承家繼體<lb/>
<pb n="KR4h0022_WYG_535-2b"/>
之重義存乎冡嗣絶嫡立庶之命禮資乎象賢是用弓<lb/>
裘必榮鍾鼎以赫斯列侯之恒典豈下愚而足度彼已<lb/>
之甲惟秩何也徳未昭寵過符行禁有子誰立固晋侯<lb/>
之不經擇㓜為先類楚王之有嬖俱<hi>一作但</hi>曰神命仍虧<lb/>
拜璧欲議刑章誰謂無玷况太室之禮僣已陵於殷廟<lb/>
薄言之狀位匪列於周官欲按科條得悉名噐此而伏<lb/>
念終謂疑刑<lb/>
　　　同前　　　　　　　　　　康　濯<lb/>
<pb n="KR4h0022_WYG_535-3a"/>
納約自牖是脩禘祫於穆清廟肅供神人既不專而為<lb/>
名當幹蠱而承孝惟於甲也克構是思擇乎太室期以<lb/>
當阼壓紐斯兆想平王之舊儀佩玉忘哀痛石駘之絶<lb/>
繼神保是格信龜筮之叶和人謀僉同乃匕鬯而不䘮<lb/>
就諸臣位尚檀弓之所<hi>一作而見</hi>嗤辱以臨䘮盖子游之習<lb/>
禮先乎㓜者豈曰遲廻誣善之人何詞以免韋賢後嗣<lb/>
謀之允臧季歴嘉猷誰執為咎或委<hi>一作妄</hi>咸股誠為朶<lb/>
頥自羝羊而觸藩侔鼫䑕而非據小懲是誡宜在執牛<lb/>
<pb n="KR4h0022_WYG_535-3b"/>
忿疾於頑無行射隼<lb/>
　　　同前　　　　　　　　　　虞　咸<lb/>
天子建國諸侯立家率由舊章克備恒典列昭穆以有<lb/>
序承繼嗣而逌著粤惟彼甲若昔大猷無忝乃先懋昭<lb/>
有訓同乎班氏思欲叙其家聲類夫韋孟將以傳其祖<lb/>
徳雖珪璋克荷而嫡庶蒙戎載懐捧翟之倫猶疑幹蠱<lb/>
之詞協比長㓜隂隲廟祧庶降祉以象賢慿靈貺以立<lb/>
徳同其楚國先棄疾之當璧方彼衞人乃祁子而順兆<lb/>
<pb n="KR4h0022_WYG_535-4a"/>
神所命也則甞聞之龜有知焉實在兹矣或非無藝甲<lb/>
擇有孚欲寘于理誰謂其可<lb/>
　　　同前　　　　　　　　　　韋　巡<lb/>
將正人倫必惟嗣續故有側室嫡子乃别尊卑等威以<lb/>
年以徳則聞常典神之聽之抑非通法惟甲啓爾宗廟<lb/>
守其茅苴類簡主之承祧嗣則未卜同獻公之有子其<lb/>
誰立焉爰仿共王之事更徵駘仲之道佩玊而兆既云<lb/>
取吉當璧而拜遂不敢違且繼體本以承家知子莫如<lb/>
<pb n="KR4h0022_WYG_535-4b"/>
其父借令愚知無辨何得長㓜乃<hi>一作仍</hi>乖假之神明其<lb/>
義則淺捨我恒禮取誚何多文過飾詞徒為妄作<lb/>
　　　同前　　　　　　　　　　嚴　廻<lb/>
將建嗣子必先克家豈唯興宗亦稱繼代今茲甲者昭<lb/>
穆蔑如爰擇𦙍而承祧俾傳榮而開國而乃業歸于㓜<lb/>
禮且殊於長年命自于神理徒稱於太室必也義均襄<lb/>
子覩常山而得符迹偶平王拜楚廟而當璧事則有據<lb/>
或者何非且今之所為有異於是無聞徳舉將由愛立<lb/>
<pb n="KR4h0022_WYG_535-5a"/>
則震來致福慮䘮主鬯之尤事乃得能<hi>一作宜</hi>奚堪幹蠱<lb/>
之任甲且違禮罪實難逃理不足稱刑之無捨<lb/>
　　　同前　　　　　　　　　　徐　晶<lb/>
欽若古訓奉遵遺典禮崇繼體政重承邦茍冡嫡之或<lb/>
遺諒昭穆之無取眷言於甲誠乎擇嗣殊無忌之不才<lb/>
讓徳於韓宣異延陵之守節歸義於諸樊既而龜其知<lb/>
乎類石祁之合兆神所命也同楚平之當璧且徳均則<lb/>
卜罕見前非年均擇賢曽無昔譴先乎㓜者誠合通䂓<lb/>
<pb n="KR4h0022_WYG_535-5b"/>
人或非之孰云其可<lb/>
　　　捨嫡孫立庶子判<lb/>
侯擇嗣捨嫡孫而立庶子人非之曰行古之道<lb/>
　　　對<lb/>
錫土分茅承宗主祭立嗣以嫡非才則賢若拜璧而求<lb/>
則佩玊寕告<hi>一作吉</hi>惟彼侯國次當擇嗣類田氏之得文<lb/>
縁成愛客同無恤之在趙不墜克家既捨子以貽孫何<lb/>
棄今而行古雖檀弓制服而知仲子之非而棠棣與權<lb/>
<pb n="KR4h0022_WYG_535-6a"/>
亦凛宣尼之訓請從宗計無信或非<lb/>
　　　同前　　　　　　　　　　楊栖梧<lb/>
王者之制著乎禮經五等已陳千古不替爾侯所擇以<lb/>
為後者盖重仁賢詎論嫡庶故捨孫而立子將繼代以<lb/>
承家壓紐可尊佩玉非嗣近思靖郭傳諸孟嘗逺學周<lb/>
文廢其伯邑侯則可矣人妄非之<lb/>
　　　同前　　　　　　　　　　石　倚<lb/>
胙土報功分茅錫瑞爰加九命是寵三接將崇繼代之<lb/>
<pb n="KR4h0022_WYG_535-6b"/>
美以展象賢之慶顧彼擇嗣捨乎嫡孫寔亂大倫攸乖<lb/>
先典將著其代匪尚其徳亦猶行古未息仲子之詞茍<lb/>
非從權縁懼宣尼之對若也克紹前烈無貽後羞龜告<lb/>
其猷神歆其類居䘮而情忘佩玉臨代而智則藏符雖<lb/>
則嫡庶有殊足使賢愚自别侯之所擇人或敢非在禮<lb/>
則乖於賢固可<lb/>
　　　同前　　　　　　　　　　杜　信<lb/>
列爵疇庸承家繼體析薪負荷堂構纂脩彼侯運偶千<lb/>
<pb n="KR4h0022_WYG_535-7a"/>
齡秩惟五等謀孫不朽傳錫土之榮嗣子云亡失克家<lb/>
之慶殊孟縶之在衞異㣲子之居殷檀弓免焉有符周<lb/>
典仲子行古實紊彛倫人或見非識明大體廢嫡立庶<lb/>
宜正刑書吾蔑從之無載爾偽<lb/>
　　　正室為門子判<lb/>
甲多諸媵之子乃以正室為門子令限出入或人告有<lb/>
違不伏<lb/>
　　　對<lb/>
<pb n="KR4h0022_WYG_535-7b"/>
五常之教以經王道三族之别則辨人倫正昭穆以承<lb/>
祧分嫡庶而繼代必誡差忒克明敦叙是以㣲子從禮<lb/>
捨其孫遁<hi>禮記作腯</hi>獻公汎愛立以奚齊璧埋太室之庭楚<lb/>
則違命寳蔵恒山之上趙乃知才順之克昌易則生亂<lb/>
茍至於道訟不可成甲齊其家宅心知訓鍾皷思樂早<lb/>
聘問名媵姪從觀<hi>一作歡</hi>仍邀卜姓自殊南陌豈秋胡之<lb/>
遲廽寵若東山即謝安之携賞於是慶徵蘭夢義感桑<lb/>
弧探社金而屡祥列階玉以分照同石駘之六子庶孽<lb/>
<pb n="KR4h0022_WYG_535-8a"/>
斯聞均衛家之一兒冢嫡其取爰崇立長有以代親詎<lb/>
黜商臣非取厚於江芉寕謀伋子亦何怨於惠公趨庭<lb/>
既學詩人正室遂為門子逹其禮典穆以閨門掌政令<lb/>
而攸歸限出入而奚失信居家之理寕父子之嘻或人<lb/>
所陳深為未可<lb/>
　　　襲代封逃判<lb/>
丁長當襲代封逃主司以有兄不録其弟<lb/>
　　　對<lb/>
<pb n="KR4h0022_WYG_535-8b"/>
夏分五等周開九命國庸人爵貽厥孫謀青土白茅將<lb/>
傳欒卻之室裘裳鍾鼎必襲金張之家丁既慶積山河<lb/>
用光家國不聞必復之業旋有逋逃之讓榮命不顧同<lb/>
顔闔之鑿坯遁迹方來共丁鴻之蹈海一去鄉縣幾變<lb/>
星霜冀疇庸之有主在是弟而可録不謂政也無二法<lb/>
不容私終使長襲代封沮𤣥成之宏義㓜而時棄允張<lb/>
純之格言<lb/>
　　　同前　　　　　　　　　　張　疇<lb/>
<pb n="KR4h0022_WYG_535-9a"/>
先王有作班氏叙其家風逺代無違韋孟陳其祖徳是<lb/>
知本枝可重宗葉難輕丁冑望素髙勲庸夙著金柯玉<lb/>
葉冠盖之望攸崇青社白茅諸侯之業斯大上林春至<lb/>
花蕚均芳下澤秋歸鴻鴈齊列既而風枝不静星琯屡<lb/>
移何邵承家泫然流涕桓𤣥襲爵悲不自勝茍懐揖讓<lb/>
之風遂有逋逃之迹昔延陵去國令範猶存太伯辭周<lb/>
遺芳未泯必若情深讓弟義等脱身請封韋氏之次男<lb/>
無虧太伯之髙節<lb/>
<pb n="KR4h0022_WYG_535-9b"/>
　　　遺腹襲侯判<lb/>
乙將襲祖侯以遺腹無識訴云生而有文小同為字<lb/>
　　　對　　　　　　　　　　　周彦之<lb/>
乙在夢蘭生逢集蓼岐嶷繼體戀弓冶之餘徽詩禮無<lb/>
聞想山河之舊業望九原而不作松石増哀思五等之<lb/>
崇班茅封闕嗣同夫嵇紹未有識於巨源類彼叔敖亦<lb/>
無言於楚相當今封比干墓式商容閭豈可使諸葛之<lb/>
苖隨時歇滅樂毅之後没代湮淪况乎血屬詳明宜存<lb/>
<pb n="KR4h0022_WYG_535-10a"/>
必復之始手文昭著湏傳幹父之能討以前聞義何殊<lb/>
於仲子酌其故事跡頗類於周文則知奠藻獻誠禮不<lb/>
乖於大柄析薪克荷事可優於小同<lb/>
　　　同前　　　　　　　　　　張純如<lb/>
周道不虧嗣從嫡長魯風一變新用休祥爰稽仲子之<lb/>
文實定伯禽之裔抑為大典猶天之志蔑云議以合權<lb/>
繼月之書可仰惟乙誕兹蘭夢慶及茅封天孤逮事之<lb/>
歡神錫小同之字等康成之後𦙍克紹家聲類桓子之<lb/>
<pb n="KR4h0022_WYG_535-10b"/>
先宗儻為公輔且立嗣不拘遺腹無長則合承家非俗<lb/>
説之輕談固典章之彛範乙當承襲理在不疑<lb/>
　　　同前　　　　　　　　　　田義寵<lb/>
靈慶所章錫𦙍乃承家之本恩華荐及䟽封則開國之<lb/>
儀是知禮<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>十倫系宗祊而叙昭穆榮標五等列畿甸<lb/>
而制子男載徳象賢山河必復謀孫翼子弓冶方傳乙<lb/>
以夙漸禍胎䘮嚴顔於未誕冥包釁始傾厚䕃於生前<lb/>
若趙氏之遺孫<hi>一作孤</hi>如鄭門之棄孕母兮鞠我等令伯<lb/>
<pb n="KR4h0022_WYG_535-11a"/>
之成人生也有文同仲子之先兆既而聿脩祖徳將克<lb/>
于家未展茅封爰疑再弄之日遽從芻議復引冠字之<lb/>
年敬省彞章未可隔其遺誕恭惟典制理宜允其嗣徽<lb/>
　　　承襲稱狂判<lb/>
甲承襲稱病狂所司按以為妄<lb/>
　　　對<lb/>
求仁得仁孔丘歎其無怨逹節守節延陵慕其髙風甲<lb/>
代襲衣裘家承茅土志無苟得爰作𦍕狂且𤣥成讓兄<lb/>
<pb n="KR4h0022_WYG_535-11b"/>
初疑人望丁鴻避弟終感友言良史以為羙談志士稱<lb/>
其重義雖言詐善尚賢為惡與其寧失猶曰從寛况觀<lb/>
過知仁求之不逺深明止足取則非遥而當斷以嚴科<lb/>
詳其大體參也不敏何足知之<lb/>
　　　同前　　　　　　　　　　蔣厲躬<lb/>
賞功行封父殁子繼義存昭穆理在宗祊夏殷以前罕<lb/>
詳斯制周漢之後咸用此途甲忝藉勲庸得參纓冕誠<lb/>
宜率徳改行嗣先人之業翼子謀孫崇保家之道焉可<lb/>
<pb n="KR4h0022_WYG_535-12a"/>
忘析薪之荷稱𦍕狂之謀内虧孝子之心外爽忠臣之<lb/>
節同衣裘而鮮食類接輿而欲歌必事等𤣥成何替名<lb/>
家之譽情符孟縶不聞良史之嫌即按所司之科恐失<lb/>
惟輕之典待盡情偽方申斷割<lb/>
　　　同前　　　　　　　　　　邵　卿<lb/>
建邦設都天秩有禮襲裘紹冶人教攸先甲以榮冠鼎<lb/>
宗躬忝門矛對謝庭之䕃蔚玉樹摇春窺陳氏之英靈<lb/>
珠星聚夜纂弓舊服誠宜象賢故違正徒而冐狂疾伯<lb/>
<pb n="KR4h0022_WYG_535-12b"/>
夷去禄雖則有諸酈生不狂誰信其<hi>一作真</hi>妄若棲心讓<lb/>
羙宜從温睦之䂓如譎行沽名湏遵復禮之義自然日<lb/>
蕃錫馬晉彖明受寵之文庭有懸鶉詩人寢伐檀之刺<lb/>
至公之道其在茲乎<lb/>
　　　襲爵𦍕狂判<lb/>
甲有兄弟非賢所司命甲襲父爵以狂疾不應命御史<lb/>
劾知非狂請罪其謬<lb/>
　　　對<lb/>
<pb n="KR4h0022_WYG_535-13a"/>
論以天倫分乎季孟鍾其大運異彼賢愚苟愛敬以存<lb/>
誠固傳襲而無忝是以隠公推魯爰髙克讓之聲太伯<lb/>
辭吳卒被至<hi>一作深</hi>仁之道眷言于甲克合承家同周子<lb/>
之有兄寧分菽麥懐謝庭之列照顧馥芝蘭黄金滿籝<lb/>
已奉一經之訓白芧錫壤言逃五等之封竊意元昆顧<lb/>
伯夷而見捨思深内敏豈酈食之非狂接輿行歌此時<lb/>
方奏州吁安忍是日非聞務以黜聦用辭深疾縱罕著<lb/>
於誠信終自牧於謙撝馮恢不言未將諧於哀懇韋𤣥<lb/>
<pb n="KR4h0022_WYG_535-13b"/>
晦迹俄見劾於方書鴒野急難無違六順豸冠嚴勵何<lb/>
罪䨇珠庶將必復台階無乃妄繩憲府<lb/>
　　　除䘮襲爵判<lb/>
得乙請襲爵所司以乙除䘮十年而後申請引格不許<lb/>
乙云有故不伏<lb/>
　　　對　　　　　　　　　　　白居易<lb/>
爵命未墜嗣襲有期在紀律而或愆當職司而宜舉乙<lb/>
舊徳將繼新命未加所宜纂乃<hi>集作彼</hi>前脩相承以一子<lb/>
<pb n="KR4h0022_WYG_535-14a"/>
何乃廢其後嗣自棄於十年嵗月既已滋深公侯固難<lb/>
必復然以法通議事理貴察情如致身於宴安則宜奪<lb/>
爵若居家而有故尚可䇿名湏待畢辭方期<hi>集作斯</hi>析理<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_535-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百十四</head>
    <p>
<pb n="KR4h0022_WYG_713-1a"/>
欽定四庫全書<lb/>
　文苑英華巻七百十四　　宋　李昉等　編<lb/>
　詩集三<lb/>
　　追昔游集序一首<lb/>
　　李賀集序一首<lb/>
　　唐詩類選序一首<lb/>
　　唐詩類選後序一首<lb/>
　　周朴詩集序一首<lb/>
<pb n="KR4h0022_WYG_713-1b"/>
　　唐風集序一首<lb/>
　　禪月集序一首<lb/>
　　顔上人集序一首<lb/>
　　又𤣥集序一首<lb/>
　　　追昔游集序　　　　　　　李　紳<lb/>
追昔游蓋歎逝感時發於悽恨而作也或長句或五言<lb/>
或雜言或歌或樂府齊梁不一其詞乃由牽思所屬耳<lb/>
起梁漢歸諌署升翰苑承恩遇歌帝京風物遭讒邪播<lb/>
<pb n="KR4h0022_WYG_713-2a"/>
厯荆楚渉湘沅踰嶺嶠荒陬止髙安移九江泛五湖過<lb/>
鍾陵泝荆江守滁陽轉夀春改賔客留洛陽㢘㑹稽過<lb/>
梅里遭讒者再賔客為分務歸東周擢川守鎮大梁詞<lb/>
有所懐興生於怨故或隠顯不常其言冀知者於異時<lb/>
而已開成戊午嵗秋八月<lb/>
　　　李賀集序　　　　　　　　杜　牧<lb/>
太和五年十月中半夜時舍外有疾呼傳緘書者牧曰<lb/>
必有異亟取火來及發之果集賢學士沈公子明書一<lb/>
<pb n="KR4h0022_WYG_713-2b"/>
通曰我亡友李賀元和中義愛甚厚日夕相與起居飲<lb/>
食<hi>杜集作㑹</hi>賀且死嘗授我平生所著歌詩離<hi>杜集作雜</hi>為四編<lb/>
凡二百二十三首數年來東西南北良為已失去今夕<lb/>
醉解不復得寐即閲理篋帙忽得賀<hi>杜集文粹有詩字</hi>前所授<lb/>
我者思理往事凡與賀話言嬉游一處所一物侯一日<lb/>
一夕一觴一飯顯顯焉<hi>杜集作然</hi>無有忘棄者不覺出涕賀<lb/>
復無家室子弟得以給飬䘏問常恨想其人詠<hi>杜集作味</hi>其<lb/>
言止矣子厚於我與我為賀集序盡道其所由來亦少<lb/>
<pb n="KR4h0022_WYG_713-3a"/>
解我意牧其夕不果以書道其不可明日就公謝且曰<lb/>
世謂賀才絶出於前讓居數日牧深惟公曰公於詩為<lb/>
深妙竒博且復盡知賀之得失短長今實叙賀不讓必<lb/>
不能當公意如何復就謝極道所不敢叙賀公曰子固<lb/>
若是是當慢我牧因不敢復辭勉為賀叙然其甚慚唐<lb/>
<hi>杜集文粹無此字</hi>皇諸孫賀字長吉元和中韓吏部亦頗道其<lb/>
謌詩雲烟緜聫不足為其態也水之迢迢不足為其情<lb/>
也春之盎盎不足為其和也秋之明潔不足為其清<hi>諸夲</hi>
<pb n="KR4h0022_WYG_713-3b"/>
<hi>作格</hi>也風檣陣馬不足為其勇也瓦棺篆鼎不足為其古<lb/>
也時花美女不足為其色也荒國陊殿梗莽丘壠不足<lb/>
為其恨怨悲愁也鯨呿鼇擲牛鬼蛇神不足為其虛荒<lb/>
誕幻也蓋騷之苗裔理雖不及詞或過之騷有感怨刺<lb/>
懟言及君臣理亂時有以激發人意乃賀所為無得有<lb/>
是賀復能探尋前事所以深歎恨今古<hi>杜集作古今</hi>未嘗經<lb/>
道者如金銅仙人辭漢歌補梁庾肩吾宫體謡求取情<lb/>
状離絶逺去筆墨畦逕間亦殊不能知之賀生二十七<lb/>
<pb n="KR4h0022_WYG_713-4a"/>
年死矣世皆曰使賀且未死少加以理僕奴<hi>文粹集夲作奴僕</hi>
命騷可也賀死後凡十有五年京兆杜牧為其序<lb/>
　　　唐詩類選序　　　　　　　顧　陶<lb/>
在昔樂官采詩而陳於國者以察風俗之邪正以審王<lb/>
化之興廢得芻蕘而上逹萌治亂而先覺詩之義也大<lb/>
矣逺矣肇自宗周降及漢魏莫不政治以諷諭繫國家<lb/>
之盛衰作之者有犯而無諱聞之者傷懼而鍳誡寕同<lb/>
嘲戱風月取懽流俗而已哉晉宋詩人不失雅頌正直<lb/>
<pb n="KR4h0022_WYG_713-4b"/>
言無避頗遵漢魏之風逮齊梁陳隋徳祚淺薄無能激<lb/>
切於事皆以浮艶相誇風雅大變不隨流者無幾所謂<lb/>
亡國之音哀以思王澤竭而詩不作吳公子聽五音知<lb/>
國之興廢非虛謬也國朝以來人多反古徳澤廣被詩<lb/>
之作者繼出則有杜李挺生於時羣才莫得而問<hi>疑</hi>其<lb/>
亞則昌齡伯玉雲卿千運應物益適建况鵠當光義郊<lb/>
愈藉合十數子<hi>李白杜甫王昌齡陳伯玉孟雲卿沈千運韋應物李益髙適常建顧况于鵠暢</hi>
<hi>當儲光羲孟郊韓愈張藉姚合</hi>挺然頽波間得蘇李劉謝之風骨多為<lb/>
<pb n="KR4h0022_WYG_713-5a"/>
清徳之所諷覽乃能抑退浮偽流艷之辭宜矣爰有律<lb/>
體祖尚清巧以切語對為工以絶聲病為能則有沈宋<lb/>
燕公九齡嚴劉錢孟司空曙李端二皇甫之流實繫其<lb/>
數<hi>沈佺期宋之問張説張九齡嚴維劉長卿錢起孟浩然司空曙李端皇甫曽皇甫冉</hi>皆妙於新<lb/>
韻播名當時亦可謂守章句之範不失其正者矣然物<lb/>
無全工而欲篇詠盈千盡為絶唱其可得乎雖前賢纂<lb/>
録不少殊途同歸英靈間氣正聲南薰之類朗照之下<lb/>
罕有孑遺而取捨之時能無少誤未有游諸門而英菁<lb/>
<pb n="KR4h0022_WYG_713-5b"/>
畢萃然巻而玷纇全無詩家之流語多及此豈識者寡<lb/>
擇者多實以體詞不一憎愛有殊苟非通而鍳之焉可<lb/>
盡其善者由是諸集悉閲且無情勢相託以雅直尤異<lb/>
成章而已或聲流樂府或句在人口雖靡所紀録而<lb/>
闕<hi>疑作闗</hi>切時病者此乃究其姓家無所失之或風韻標<lb/>
特譏興深逺雖已在他集而汨沒於未至者亦復掇而<lb/>
取焉或詞多鄭衛或音渉巴歈苟不虧六義之要安能<lb/>
間之也既厯稔盈篋搜竒畧罄終恨見之不徧無慮選<lb/>
<pb n="KR4h0022_WYG_713-6a"/>
之不公始自有唐迄於近歿凡一千二百三十二首分<lb/>
為二十巻命曰唐詩類選篇題屬興類之為伍而條貫<lb/>
不以名位崇卑年代逺近為意騷雅綺麗區别有觀寕<lb/>
辭披揀之勞貴及文明之代時大中丙子之嵗也<lb/>
　　　唐詩類選後序<lb/>
余為類選三十年神思耗竭不覺老之將至今大綱已<lb/>
定勒成一家庶及生存免負平昔若元相國<hi>稹</hi>白尚書<lb/>
<hi>居易</hi>擅名一時天下稱為元白學者翕翕號元和詩其<lb/>
<pb n="KR4h0022_WYG_713-6b"/>
家集浩大不可彫摘今共無所取蓋微志存焉所不足<lb/>
於此者以删定之初如相國令狐<hi>楚</hi>李凉公<hi>逄吉</hi>李淮<lb/>
海<hi>紳</hi>劉賔客<hi>禹錫</hi>楊茂卿盧仝沈亞之劉猛李渉李璆<lb/>
陸暢章孝標陳罕等十數公詩猶在世及稍淪謝即文<lb/>
集未行縱有一篇一詠得於人者亦未稱所録僻逺孤<lb/>
儒有志難就粗隨所見不可殫論終愧力不及心庶非<lb/>
耳目之過也近則杜舍人牧許鄂州渾洎張祜趙嘏顧<lb/>
非熊數公並有詩句播在人口身沒纔二三年亦正集<lb/>
<pb n="KR4h0022_WYG_713-7a"/>
未得絶筆之文若有所别為巻軸附于二十巻之外冀<lb/>
無見恨若湏待見全本則撰集必無成功若但泛取傳<lb/>
聞則篇章不得其美已上並無採摭蓋前序所謂終恨<lb/>
見之不徧者矣唯歙州敬方才力周備興比之間獨與<lb/>
前輩相近亡歿雖近家集已成三百首中間録律韻八<lb/>
篇而已雖前後夐接或畏多言而典刑具存非敢遐棄<lb/>
又前所謂無慮選之不公者矣嗟乎行年七十有四一<lb/>
名已成一官已棄不懼勢逼不為利遷知我以類選起<lb/>
<pb n="KR4h0022_WYG_713-7b"/>
序者天也取捨之法二十通在故題之于後云耳<lb/>
　　　周朴詩集序　　　　　　　林　嵩<lb/>
顔子聖聲與日月而不盡黔婁貧譽等江河而共存嗚<lb/>
呼先貧俱足亦顔黔之流而能於詩惜哉不雍容於金<lb/>
馬門踧踖宣尼户乾符七年閩城殞賊悲夫先生名朴<lb/>
字見素生於釣臺而長於甌閩與李建州頻方處士干<lb/>
為詩友一篇一詠鱠炙人口鸑鷟屈軼祥瑞皇家迂避<lb/>
而貧聾瞽不重髙傲縱逸林觀宇宙視富貴如浮雲蔑<lb/>
<pb n="KR4h0022_WYG_713-8a"/>
珪璋如草芥惟山僧釣叟相與往還蓬門蘆户不庇風<lb/>
雨稔不抗歉不變晏如也詩人張為嘗貽先生詩曰到<lb/>
處只閉户逢君便展眉閩之㢘問楊公發李公誨中朝<lb/>
重徳羽翼詞人竒君之詩召而不往或曰逹寮憐才而<lb/>
子避之何也先生曰二公憐才吾固不往苟或見之以<lb/>
吾之貧恐以攝假之牒見黦耳亦接輿於陵未能加也<lb/>
松蟠鶴翅泥曵龜尾一丘一壑寛于天地先生為詩思<lb/>
遲盈月方得一聫一句得必驚人未暇全篇已布人口<lb/>
<pb n="KR4h0022_WYG_713-8b"/>
有僧樓浩髙人也與先生善捃拾先生遺文得詩一百<lb/>
首中和二年冬十月擕來訪余且驚且喜余欲先生之<lb/>
文與方干齊集畢遂為之序小子以詞賦博挂投<hi>疑作技</hi>
文非所業但直舉其美文靦作者<lb/>
　　　唐風集序　　　　　　　　顧　雲<lb/>
大順初皇帝命小宗伯河東裴公掌邦貢次二年遥者<lb/>
來隠者出異人俊士始大集都下於羣進士中得九華<lb/>
山<hi>杜荀鶴集序有人字</hi>杜荀鶴㧞居上第諸生謝恩日列坐既定<lb/>
<pb n="KR4h0022_WYG_713-9a"/>
公揖生謂曰聖上嫌文教未多<hi>杜集作之未</hi>張思得如髙宗<lb/>
朝拾遺陳公<hi>四字杜集作射洪拾遺陳公子昂</hi>作詩出繼<hi>杜集作沒</hi>二雅馳<lb/>
驟建安削苦澀僻碎畧淫靡淺切破艷冶之堅陣擒雕<lb/>
巧之酋帥皆摧撞<hi>杜集作幢</hi>折角崩潰解𣪚掃蕩詞塲廓清<lb/>
文祲然後有戴容州劉隨州王江寜率其徒楊鞭按轡<lb/>
相與呵樂來朝於正道矣以生詩有陳體可以潤國風<lb/>
廣王澤故擢生以塞詔意生勉為中興詩宗生謝而退<lb/>
次年寕親江表以僕故山皆隠者出平生所著五七言<lb/>
<pb n="KR4h0022_WYG_713-9b"/>
三百篇見簡詠其雅麗清苦<hi>杜集作省</hi>激越之句能使貪吏<lb/>
㢘邪臣正父慈子孝兄良弟順<hi>杜集作悌</hi>人倫紀綱<hi>杜集作之紀綱</hi>
備矣其壮語大言則决起逸發可以左攬工部袂右拍<lb/>
翰林肩吞賈喻八九於胸中曽不蠆芥或情發乎中則<lb/>
極思冥搜游泳<hi>杜集作神遊</hi>希夷形兀枯木五聲勞於呼吸<lb/>
萬象悉<hi>杜集作貪</hi>於抉剔信詩家之雄傑者也美哉裴公之<lb/>
知人為不誣矣於戱旌别淑慝史臣之職也僕幸得<hi>杜集</hi>
<hi>無此字</hi>為之叙録<hi>杜集有乃分為上中下三巻目曰唐風集十二字</hi>視其人齒尚<lb/>
<pb n="KR4h0022_WYG_713-10a"/>
壮才力未盡謳吟之興方酣俟其繼作得如周頌魯頌<lb/>
者廣之為唐風集老而益精留次序<hi>十三字杜集作别為之次序</hi>景<lb/>
福元年壬子夏述<lb/>
　　　禪月集序　　　　　　　　吳　融<lb/>
夫詩之作者善善則詠頌之惡惡則風刺之苟不能本<lb/>
此二者韻雖甚切猶土木偶不生於氣血何所尚哉自<lb/>
風雅之道息為五言七言詩者皆率拘以句度屬對焉<lb/>
既有所拘則演情叙事不盡矣且歌與詩其道一也然<lb/>
<pb n="KR4h0022_WYG_713-10b"/>
詩之所拘悉無之足得放意取非常語語非常意意又<lb/>
盡則為善矣國朝能為歌詩者不少獨李太白為稱首<lb/>
蓋氣骨髙舉不失頌詠風刺之道厥後白樂天為諷諌<lb/>
五十篇亦一時之竒逸極言昔張為作詩圖五層以白<lb/>
氏為廣徳大教化主不錯矣至於李長吉以降皆以刻<lb/>
削峭㧞飛動文彩為第一流有下筆不在洞房蛾眉神<lb/>
仙詭怪之間則擲之不顧邇來相斆學者靡漫浸滛困<lb/>
不知變嗚呼亦風俗使然君子萌一心發一言亦當有<lb/>
<pb n="KR4h0022_WYG_713-11a"/>
益於事矧極思屬詞得不動闗於教化沙門貫休本江<lb/>
南人㓜得苦空理落髮於東陽金華山機神頴秀止於<lb/>
荆門龍興寺余謫官南行因造其室每談論未嘗不了<lb/>
於理性自是而往日入忘歸邈然浩然使我不知放逐<lb/>
之感此外商搉二雅酬唱循環越三日不相往來恨疎<lb/>
矣如此者凡朞有半上人之作多以理勝復能創新意<lb/>
其語往往得景物於混茫之際然其㫖歸必合於道太<lb/>
白樂天既歿可嗣其美者非上人而誰丙辰嵗余䝉恩<lb/>
<pb n="KR4h0022_WYG_713-11b"/>
詔歸與上人别袖出歌詩草一本曰西岳集<hi>後改曰禪月集</hi>以<lb/>
為盡矣竊慮將來作者或未深知故題於巻之首時已<lb/>
未嵗嘉平月之三日<lb/>
　　　顔上人集序　　　　　　　顧　蕘<lb/>
顔公姓薛氏字茂聖少工為五言詩天賦其才逈超名<lb/>
輩蕘同年文人故許州節度使尚書薛公字大拙以文<lb/>
人不言其名擅詩<hi>一夲作時</hi>名於天下無所與讓唯於顔公<lb/>
許待優異每吟其警句嘗曰吾不喜顔為僧喜有詩僧<lb/>
<pb n="KR4h0022_WYG_713-12a"/>
為吾支派以増薛氏之榮耳性端静寡合而價譽自彰<lb/>
名公鉅人争識其面余景福間為尚書郎故相國陸希<lb/>
聲為給事中一日謂余曰顔公自荆門恵然訪我興盡<lb/>
而去無以贈其行請於知交賦送别余亦勉為應命而<lb/>
莫之披覩也後數載余罷自合江沿峽流而下至荆之<lb/>
日方遂疑闕<hi>二字疑</hi>閲其篇章暏其儀相然後知師之盛<lb/>
名不虛得<hi>一作傳</hi>也向之送别者自故太傅相國韋政公<lb/>
而下凡四十三首余亦别為一巻陸相國為序余繼忝<lb/>
<pb n="KR4h0022_WYG_713-12b"/>
清華荐兼史任宜以師之名字書於文苑傳中編緝未<lb/>
遑漏畧是懼今且掇師之序于詩集之前其五言七字<lb/>
詩凡四百篇以為儒釋之光余與師周旋殆將十稔始<lb/>
仰師為詩家之傑今與師為方外之期契分知心言之<lb/>
無愧若師本教之行自為其徒所宗則非愚儒之所敢<lb/>
知也光化三年孟夏序<lb/>
　　　同前　　　　　　　　　　李　詞<lb/>
夫仁明至儉之君返淳覆邪懲嗜慾玩好俾竒侈捐隠<lb/>
<pb n="KR4h0022_WYG_713-13a"/>
異貢燬烈而不能致純玉而不用者蓋宗廟之彞器在<lb/>
貞逹和潤之全徳也故和氏三刖而不死崑岡縱焚而<lb/>
不夷俾受瑞者于今稱其美焉然則稱其美固亦久矣<lb/>
而知其美之名者將在于何焉夫唯詩秦人焚之既燼<lb/>
益恬抑可對於是而又大矣則今之人稱詩之美者亦<lb/>
久矣㫖也將在於何焉洎乎得其綱組<hi>一作紐</hi>序而明之<lb/>
則二南微隠之㫖行於世為百家宗㫖者在乎序也詷<lb/>
讀左丘明傳素王微㫖則知懲勸之道教化之本周孔<lb/>
<pb n="KR4h0022_WYG_713-13b"/>
之標度盡在於詩矣顧詩之言惡可容易而語乎釋門<lb/>
髙徳顔公尚為詩不入聲相得失哀樂怨歎直以清寂<lb/>
景搆成數百篇其音清以和其氣剛以逹妙出無象虛<lb/>
涵不為冷然若懸未扣而響信其功之妙也不可得而<lb/>
稱矣信其㫖之深也不可舉而言矣於戱河漢蕩蕩而<lb/>
東人見其浮重載矣不知其所以浮者何也雅頌郁郁<lb/>
而南人見其化夷俗矣不知其所以化者何也吾師復<lb/>
不拔於彼植於此其所以者何也詷嘗蒐文獵儒乘邱<lb/>
<pb n="KR4h0022_WYG_713-14a"/>
索穴睹師之作異而序之不足舉師之美為後人宗㫖<lb/>
也<lb/>
　　　又𤣥集序　　　　　　　　韋　荘<lb/>
謝𤣥暉文集盈編止誦澄江之句曹子建詩名冠古唯<lb/>
吟清夜之篇是知美稼千箱兩岐奚少繁絃九變大濩<lb/>
殊稀入華林而珠樹非多閲衆籟而紫簫唯一所以擷<lb/>
芳林下拾翠岩邊沙之汰之始辨辟寒之寳載雕載琢<lb/>
方成瑚璉之珍故知頷下採珠難求十斛管中窺豹但<lb/>
<pb n="KR4h0022_WYG_713-14b"/>
取一斑自國朝大手名人以至今之作者或百篇之内<lb/>
時紀一章或全集之中微徴數首但掇其清詞麗句録<lb/>
在西齋莫窮其巨派洪瀾任歸東海搃其記得者才子<lb/>
一百五十人誦得者名詩三百首長樂暇日陋巷窮時<lb/>
聊撼膝以書紳非攅心而就簡蓋詩中鼔吹名下笙簧<lb/>
擊鳬氏之鐘霜清日觀淬雷公之劍影動星津雲間分<lb/>
合璧之光海上運摩天之翅奪造化而雷雲湧起役鬼<lb/>
神而風雨奔馳但思其食馬留肝徒云染指豈慮其烹<lb/>
<pb n="KR4h0022_WYG_713-15a"/>
魚去乙或至傷鱗自慙乎鼴腸易盈非嗜其熊蹯獨美<lb/>
然則律者既採繁者是除何知黒白之鵝强識淄澠之<lb/>
水左太沖十年三賦未必無瑕劉穆之一日百函焉能<lb/>
盡麗是知班張屈宋亦有蕪辭沈謝應劉猶多累句雖<lb/>
遺妍可惜而備載斯難亦由執斧伐山止求嘉木挈瓶<lb/>
赴海但汲井泉等同於風月烟花各是其樝梨橘柚昔<lb/>
姚合所撰極𤣥集一巻傳於當代已盡精微今更採其<lb/>
𤣥者勒成又𤣥集三巻記方流而目眩閲麗水而神疲<lb/>
<pb n="KR4h0022_WYG_713-15b"/>
魚兎雖存筌蹄是棄所以金盤飲露唯採沆瀣之精花<lb/>
界食珍但享醍醐之味非獨資於短見亦且貽於後昆<lb/>
採實去華俟諸來者光化三年七月二日前左補闕韋<lb/>
莊述<lb/>
　<lb/>
　<lb/>
　<lb/>
　文苑英華巻七百十四<lb/>
</p>
<p>
</p>
  </div>
</body>
</text>
</TEI>
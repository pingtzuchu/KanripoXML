<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百六十六</head>
    <p>
<pb n="KR4h0022_WYG_865-1a"/>
欽定四庫全書<lb/>
　文苑英華巻八百六十六　宋　李昉等　編<lb/>
　釋十七<lb/>
　　故章敬寺百巖大師碑一首<lb/>
　　南嶽彌陀寺承逺和尚碑一首<lb/>
　　西京興善寺傳法堂碑一首<lb/>
　　撫州景雲寺故律大徳上泓和尚塔碑一首<lb/>
　　江州興果寺律大徳凑公塔碑一首<lb/>
<pb n="KR4h0022_WYG_865-1b"/>
　　　故章敬寺百巖大師碑　　　權徳輿<lb/>
禪宗長老百巖大師之師曰大寂禪師傳佛語心法始<lb/>
自達摩至於惠能之<hi>文粹作能</hi>化行于南服流于天下大抵<lb/>
以五藴九識十八界皆空猶鏡之明也雖萬象畢呈而<lb/>
光性無累心之虛也雖三際不住而覺觀湛然得於此<lb/>
者即凡成聖不然一塵瞥起六入膠固循環回復於生<lb/>
死之中風濤火輪迷忘不息授受□合大師得之一言<lb/>
宗通深入無礙師諱懷暉姓謝氏東晉流寓今為泉州<lb/>
<pb n="KR4h0022_WYG_865-2a"/>
人孩提秀發博䆒書術一旦慨然曰我之祖先今安在<lb/>
耶四肢百體視聽動用孰使之然耶漼然雨泣改服緇<lb/>
褐志在楞伽行在曹溪得圓明清浄之本去妄想因縁<lb/>
之習百八句義照其身心心離文字化無方所於是抵<lb/>
清涼下幽都登徂徠入太行所至之邦蒙破法味止于<lb/>
太行百巖寺門人因以百巖號焉元和三年有詔徴至<lb/>
京師宴坐于章敬寺每嵗召入麟徳殿講論後以疾固<lb/>
辭十年十二月二十一日恬然示滅其年六十其夏三<lb/>
<pb n="KR4h0022_WYG_865-2b"/>
十五弟子智朗志操等以明年正月起塔于㶚陵原凡<lb/>
一燈所傳一雨所潤入法界者不可勝書著法師資傳<lb/>
一編自鷄足山大迦葉而下至六祖<hi>二字集作于</hi>能秀論次<lb/>
詳實或問心要者荅曰心本清浄而無境者也非遺境<lb/>
以㑹心非去垢以取浄神妙獨立不與物俱能悟斯者<lb/>
不為習氣生死幻藴之所累也故薦紳先生知道入理<lb/>
者多㳺焉嘗試言之以中庸之自誠而明以盡萬物之<lb/>
性以大易之寂然不動感而遂通則方抱褒衣其極致<lb/>
<pb n="KR4h0022_WYG_865-3a"/>
一也嚮使師與孔聖同時其顔回閔損之列與釋尊在<lb/>
代其大慧綱明之倫歟至若從師受具之次第宰臣大<lb/>
官之尊信誕生入滅之感異今皆不書徳輿三十年前<lb/>
嘗聞道於大寂聿來京下時款師言頃因哀傷似獲悟<lb/>
入則知煩惱不逺<hi>文粹作逮</hi>菩提雖聚散於此生期㑹歸於<lb/>
彼岸銘曰<lb/>
西方之教南宗之妙與日並照百巖得之為代導師頻<lb/>
若琉璃結火燔性愛流溺正癡冥奔命即心是佛即色<lb/>
<pb n="KR4h0022_WYG_865-3b"/>
是空師之通兮無來無去無縳無觧師之化兮掲兹靈<lb/>
塔丹素周匝示塵刼兮<lb/>
　　　南嶽彌陀寺承逺和尚碑<hi>集作南嶽大師逺公塔銘記</hi>
　　　　　　　　　　　　　　　吕　温<lb/>
原夫法起於無色生於妄求離於色者未得皆空狥念<lb/>
於無者斯為有著也<hi>集無也字</hi>是以至人心無所念念無所<lb/>
求利未動而誰安本不然而何滅然而利根難植頓詣<lb/>
罕聞不有舟梁孰宏濟度匪因陛級莫踐堂塗必在極<lb/>
<pb n="KR4h0022_WYG_865-4a"/>
力以持其善心恵念以奪其浮想不以身率誰<hi>集作孰</hi>為<lb/>
教先誰能<hi>集作其</hi>宏之則南嶽大師其人也師諱承逺漢<lb/>
州綿竹縣謝氏之子積脩妙性宿起冥因乗報現身應<lb/>
期宏道自天鍾羙因地禀靈七尺全軀峨岷與瞻敬之<lb/>
狀九漏懸觧江漢資清浄之源殊相夙成隱照潜發甫<lb/>
志學始逰鄉校驚禮樂之陥阱覺詩書之桎梏忽忽不<lb/>
樂未知所逃俄有信士以尊勝真言質疑於學怡然聳<lb/>
聽宛若前聞識契心㝠神動意徃遂涕訣<hi>集作决</hi>慈顧行<lb/>
<pb n="KR4h0022_WYG_865-4b"/>
狥幽縁初事蜀郡唐<hi>集作康</hi>禪師禪師學於資州詵公詵<lb/>
公得於東山𢎞忍堅林不盡祕鍵相傳師乃委質僮役<lb/>
服勤星嵗旁窺奥㫖宻悟真乗既壯逰方㳂峽東下開<lb/>
元二十三年至荆州玉泉寺謁蘭若真和尚荆蠻所奉<lb/>
龍象斯存厯刼方契其幽求一言懸㑹於靈<hi>集作虛</hi>受愛<lb/>
從剃毁始備緇錫昻然古貎森映髙<hi>集作喬</hi>松真公南指<lb/>
衡山俾分法𣲖越洞庭浮湘沅<hi>集作沅湘</hi>息于天柱之陽從<lb/>
通相先師受聲聞具戒三乗之經教四分之紀律八正<lb/>
<pb n="KR4h0022_WYG_865-5a"/>
之倫要六度之根源莫不更賛神機逓歸心術聞京師<lb/>
有慈愍<hi>集作敏</hi>三藏出在廣州乃不逺重阻星言覩謁學<lb/>
如不足求所未盡一通心照兩捨言筌敏公曰如來付<lb/>
受吾徒用宏拯救超然獨善豈曰能仁俾依無量受經<lb/>
而脩念佛三昧樹功徳<hi>集作慈</hi>刼以濟羣生由是頓息諸<lb/>
縁專歸一念天寳初嵗還於舊山山之西南别立精舎<lb/>
號彌陀䑓焉薙草編茅僅蔽經像居靡童侍室無斗儲<lb/>
一食不遇則茹草而過弊衲不完<hi>集作充</hi>而嵗寒<hi>集作中</hi>自<lb/>
<pb n="KR4h0022_WYG_865-5b"/>
若奉持賛嘆苦劇精至恒於真際静見大身花座踴於<lb/>
意田寳月懸於眼界永㤗中<hi>集作年</hi>有髙僧法照者越自<lb/>
東呉求<hi>集作逰</hi>於廬阜尊<hi>集作尋</hi>逺公教跡結西方道塲入<lb/>
觀積旬至想傍達見彌陀座下有老比邱焉啓問何人<lb/>
荅曰南嶽承逺願告吾土勝縁既結真影來現照公退<lb/>
而驚慕徑涉衡峯一披雲外<hi>集作水</hi>之塵宛契定中之見<lb/>
因縁昭晰悲喜流涕遂執樞衣之敬願承入室之顧大<lb/>
師徳因感著道以證光逺近聆風歸依載路於是大建<lb/>
<pb n="KR4h0022_WYG_865-6a"/>
法宇以從人欲輪奐雲起丹刻化成走檀信<hi>集作記</hi>於十<lb/>
方盡莊嚴於五㑹香花交散鐘梵相宣火宅之煙熖皆<lb/>
虛慾海之波瀾自定加以寳裝祕偈建幢于臺前玉篆<lb/>
真文掲碑於路左施隨求之印以廣銷業累造輪轉之<lb/>
藏以大備教典勸念則編<hi>集作徧</hi>牓於崖谷勵學則兼述<lb/>
於縑緗其欲人如身慈恵懇至皆此類也大師峯栖木<lb/>
下六十餘年苦節真脩老而彌篤夙開户牖乆啓津途<lb/>
法界之尊重在焉天人<hi>集作人天</hi>之瞻仰如是常陋處方丈<lb/>
<pb n="KR4h0022_WYG_865-6b"/>
志行平等食不重味寒不兼衣王公之珍服盈廂甿庶<lb/>
之金錢布地莫不廻脩佛事贍養孤老凡<hi>集作眷</hi>言施者<lb/>
以是報之期頥將及至<hi>集作志</hi>力無替中鐘㑹食到必先<lb/>
衆夕磬䖍念居恒達晨其克己練<hi>集作錬</hi>心慎終如始皆<lb/>
此類也大厯末門人法照辭謁五臺北轅有聲承詔入<lb/>
覲壇塲内殿領袖京邑託法雲之逺䕃自感初因分慧<lb/>
日之餘光寧忘本照奏陳師徳乞降皇恩由是道場有<lb/>
般若<hi>集作舟是</hi>之號貞元嵗某獲分朝寄亷問湘中近照徳<lb/>
<pb n="KR4h0022_WYG_865-7a"/>
輝獲<hi>集備</hi>作探衆妙况靈嶽直午先皇本命宜有上士斯<lb/>
焉䕶持表求興崇詔允誠願臺雖舊號其命維新寺由<lb/>
是有彌陀之額度生二七㑹供千人中貴廵香守臣視<lb/>
饌瑶圖花捧寳字煙開寵降九天暉映三界師亦建不<lb/>
壞之塔以夀君親脩無邉之功以福邦國𣑽王之能事<lb/>
畢矣法門之榮觀備矣貞元十八年孟秋既望顧命弟<lb/>
子申明教戒掃室趺座恬然化滅報齡九十有一僧臘<lb/>
六十有五先是忽告門人曰國土空曠各宜勉力數月<lb/>
<pb n="KR4h0022_WYG_865-7b"/>
而災火梵寺周嵗而吾師解形此蓋寳去山枯龍移水<lb/>
涸空曠之㫖乃明前知法衆崩慟若壞梁木邦人號赴<lb/>
如失舟航以其年九月七日遷神于寺之南岡即安靈<lb/>
塔教也前後受法弟子百有餘人而全得戒珠宻傳心<lb/>
印者蓋亦無幾比邱惠詮知明道偵超然等皆奥室之<lb/>
秀者以瞻奉將逺經行坐蕪永懷於<hi>集作宗是</hi>極見託碑紀<lb/>
移有道於物外真無愧詞比遺愛於人間誠當堕涙<lb/>
銘曰浩浩隋<hi>集作清</hi>塵茫茫逝川大雄作矣救物為先能<lb/>
<pb n="KR4h0022_WYG_865-8a"/>
明大教非師有縁<hi>集作明非有照慈亦無縁</hi>不宰功立忘機智全誰<lb/>
其宏之南嶽命代習識虛受應身圓對理則歸空教惟<lb/>
不昧末摇本静行苦神㤗雲跡一滅天星六周熱惱就<lb/>
濯童蒙來求攝以尊念驅之力脩我法有户誰能不由<lb/>
甘露晨稀香雲夕巻彼岸方濟慈舟忽逺鑪煙如在塔<lb/>
樹勿剪刋勒<hi>集作</hi>豐碑永想正眼<lb/>
　　　西京興善寺傳法堂碑　　　白居易<lb/>
玉城離域有佛寺號興善寺之坎地有僧舎名傳法堂<lb/>
<pb n="KR4h0022_WYG_865-8b"/>
先是大徹禪師宴居于是寺説法于是堂因名焉有問<lb/>
師之名跡曰號惟寛姓祝氏衢州西安人祖曰安父曰<lb/>
皎生十三嵗出家二十四嵗具戒僧臘三十九報年六<lb/>
十三終興善寺塟㶚陵西原詔諡曰大徹禪師元和正<lb/>
真之塔云有問師之傳授曰釋迦如來欲涅槃時以正<lb/>
法宻印付摩訶迦葉其下<hi>二字集作傳至馬鳴文</hi>十二葉傳至師<lb/>
子比邱又<hi>集作及</hi>二十四葉傳至佛䭾先那先那傳圓覺<lb/>
達摩達摩大𢎞可可傳鏡智璨璨傅大醫信信傳大滿<lb/>
<pb n="KR4h0022_WYG_865-9a"/>
忍忍傳大鑒能是為六祖能傳南嶽讓讓洪州道一一<lb/>
諡曰大寂寂即師之師貫而次之其傳授可知矣有問<lb/>
師之道屬曰自四祖以降雖嗣正法有冡嫡而支派者<lb/>
猶大宗小宗焉以世族譬之即師與西堂藏甘泉賢勒<lb/>
潭海百巖暉俱父事大寂若兄弟然章敬塵澄若從父<lb/>
兄弟徑山欽若從祖兄弟鶴林素花<hi>集作華</hi>嚴集若伯叔<lb/>
然當山忠東京㑹若伯叔祖嵩山秀牛頭融若曾伯叔<lb/>
祖推而序之其道屬可知矣有問師之化縁曰師為童<lb/>
<pb n="KR4h0022_WYG_865-9b"/>
男時見殺生䀌然不忍食退而發出家心遂求落髮於<lb/>
僧曇授尸羅于僧藏崇學毗尼於僧如證大乗法於天<lb/>
台止觀成最上乗道於大寂道一貞元六年始行化閩<lb/>
越間藏余而廻心改服者百數七年馴猛虎於㑹稽作<lb/>
勝<hi>集作滕</hi>家道場八年與山神受八戒於鄱陽作廻響<hi>集作</hi>
<hi>欝</hi>道場十三年感非人於小林寺二十一年作有為功<lb/>
徳於衛國寺明年施無為功徳於天宫寺元和四年憲<lb/>
宗章皇帝召見於安國寺五年問法於麟徳殿其年復<lb/>
<pb n="KR4h0022_WYG_865-10a"/>
靈泉於不空三藏池十二年二月晦大説法於是堂説<lb/>
訖就化其化縁云爾有問師之心要曰師行禪演法垂<lb/>
三十年度白黒衆百千萬億應病受<hi>集作授</hi>藥安可以一<lb/>
説盡其心要乎然居易為賛善大夫時嘗四詣師四問<lb/>
道第一問云既曰禪師何故問法師曰無上菩提者被<lb/>
於身為律説于口為法行於心為禪應用有三其實一<lb/>
也如江湖河漢在在立名名雖不一水徃如一<hi>集作無二</hi>律<lb/>
即是法法不離禪云何於中妄起分别第二問云既無<lb/>
<pb n="KR4h0022_WYG_865-10b"/>
分别何以起心師曰心本無損傷云何要脩理無論垢與<lb/>
凈一切勿起念第三問垢即不可念凈無念可乎師告<lb/>
之<hi>集無此二字</hi>曰如人眼晴上一物不住念玉<hi>二字即作□</hi>屑雖<lb/>
珍寳在眼前亦為病第四問云無脩無念又<hi>集作亦</hi>何異<lb/>
於凡夫耶師曰凡夫無明二乗執着離此二病是名真<lb/>
修真修者不得動不得忘動即近執着忘則<hi>集作即</hi>落無<lb/>
名明其心要云爾師之徒殆千餘達者三十九人其入<lb/>
室受遺<hi>集作道</hi>者有義崇有圓鏡以先師嘗欲與予言知<lb/>
<pb n="KR4h0022_WYG_865-11a"/>
予嘗醍醐齅薝蔔者有日矣師既没後予出守南賔郡<lb/>
逺託撰述迨今而成嗚呼斯文豈直起師教慰門弟子<lb/>
心哉抑且志吾受信黙<hi>仁字作然</hi>燈記記於靈山㑹於將來<lb/>
世故其文不避繁銘曰<lb/>
佛以一印付迦葉至師五十有九葉故名師堂為傳法<lb/>
　　　撫州景雲寺故律大徳上𢎞和尚石塔碑<lb/>
　　　　　　　　　　　　　　　前　人<lb/>
元和十一年春廬山東林寺僧道深懷縱如建冲契宗<lb/>
<pb n="KR4h0022_WYG_865-11b"/>
一至柔𧦬<hi>音辨</hi>諸<hi>作語/非</hi>智則智明雲臯太一<hi>集本續廬山記作易</hi>等<lb/>
凡二十軰與白黒衆千餘人俱實持故景雲大徳𢎞公<lb/>
行狀一通贄<hi>集作執非</hi>錢十萬來詣潯陽府請司馬白居易<lb/>
作先師碑㑹有疾<hi>二本作故</hi>不果十二年夏作石墳成復來<lb/>
請㑹有疾不果十三年冬作石塔成又來請始從之既<lb/>
而僧反<hi>二本作及</hi>山衆反聚落錢反<hi>二本作及</hi>寺府翌日而文就<lb/>
明年而碑立詞曰<hi>四字集作云爾</hi>
我聞竺乾古先生出世法法要有三曰戒定慧戒生定<lb/>
<pb n="KR4h0022_WYG_865-12a"/>
定生慧慧生八萬四千法門是三者迭為用若次第言<lb/>
則定為慧因戒為定根根植則苖茂因樹則果滿無因<lb/>
求滿猶夢果也無根求茂猶揠苖也雖佛以一切種智<lb/>
攝三界必先用戒菩薩以六波羅蜜化四生不能捨律<lb/>
律之明<hi>二本無明字</hi>用可思量不可思量如來十弟子中稱<lb/>
優波離善持律波離滅有南山大師得之南山滅有景<lb/>
雲得之師諱上𢎞姓饒氏曽祖君雅祖公悦父知恭臨<lb/>
川南城人童而有知故生十五嵗發出家心始從舅氏<lb/>
<pb n="KR4h0022_WYG_865-12b"/>
剃落壯而有立故生二十二嵗<hi>集作十五嵗非</hi>立菩薩<hi>三字二本作立</hi>
<hi>菩提願</hi>從南嶽大圓大師具戒樂其所由生故大歴中不<lb/>
去父母之邦請𨽻于本州景雲寺脩道應無所住故貞<lb/>
元初離我所徙居于<hi>二字集作君非</hi>淇州龍興寺説法親近善<lb/>
知識故與匡山法真天台靈裕京門法師<hi>集無師字</hi>裔暨興<lb/>
果神凑建昌惠璡<hi>集作進</hi>五長老交逰<hi>記作故與匡山法真建昌惠璡天台</hi>
<hi>法裔<graphic n="KR0878" url="https://raw.githubusercontent.com/kanripo/KR-Gaiji/master/images/KR0878.png" mimeType="image/png"/>門靈裕暨興果神凑五長老交逰</hi>佛法屬王臣故與姜相國公輔顔<lb/>
大師真卿暨本道亷使楊君慿韋君丹四君子友善提<lb/>
<pb n="KR4h0022_WYG_865-13a"/>
振禁戒故講四分律而徙<hi>集作從</hi>善逺罪者無比數隨順<lb/>
化縁故坐甘露壇而誓衆主盟者二十年荷擔大事故<lb/>
前後登方等尸施羅者十有八㑹救㧞群生故娑婆男<lb/>
女由我得度者萬五千五百七十二人示生無常故元<lb/>
和十年十月巳亥遷化於東林精舎示滅有所是月丙<lb/>
寅歸于南岡石墳住世七十七嵗安居六十五夏自生<lb/>
至滅隨跡示教行止語黙無非佛事夫施於人也博則<lb/>
返諸已也厚故門人鄉人報<hi>集作轍非</hi>如不及繇是藝松成<lb/>
<pb n="KR4h0022_WYG_865-13b"/>
林琢石為塔塔有碑碑有銘銘曰<lb/>
佛滅度後薝蔔香衰醍醐味醨誰返是香誰復是味景<lb/>
雲大師景雲之生一匡苾蒭中興毗尼景雲之滅衆將<lb/>
安仰法將疇依昔景雲來行道<hi>集作道行</hi>者隨踐跡者歸今<lb/>
景雲去升堂者思入室者悲鑪峯之西虎溪之南石塔<lb/>
巍巍有記事者以真實辭書於塔碑<lb/>
　　　江州興果寺律大徳凑公塔碑<hi>集本續廬山記作塔碣碑</hi>
　　　　　　　　　　　　　　　前　人<lb/>
<pb n="KR4h0022_WYG_865-14a"/>
如來滅後後五百嵗有持戒見性者曰興果律師姓成<lb/>
號神凑京兆藍田人既出家具戒於南岳希操大師叅<lb/>
禪於鍾陵大寂大師志在前首楞嚴經行在四方毗尼<lb/>
藏其他典論以有餘力通大歴八年制懸經論律三科<lb/>
策試天下禪師中等得度詔配江州興果寺從僧望餘<lb/>
<hi>二本作移</hi>𨽻東林寺即鴈門逺大師舊道塲有甘露壇白蓮<lb/>
池在焉師既居是嗣<hi>集作事非</hi>興佛事元和十二年九月七<lb/>
日遘<hi>記作感</hi>疾二十六日反真十月十九日遷全身于寺<lb/>
<pb n="KR4h0022_WYG_865-14b"/>
西道北祔鴈門墳左春秋七十四夏臘五十一<hi>集有日字</hi>至<lb/>
乎哉師本行也以精進心指<hi>二本作脂</hi>不退輪以男健力撾<lb/>
<hi>記作□</hi>無畏鼓故登壇進律欝為法將者垂三十年領羯<lb/>
磨㑹十三化未乂<hi>集作大</hi>衆萬數儀範所攝惠用所誘貢<lb/>
<hi>二本作貴</hi>髙增<hi>一本作</hi>慢罔不降伏其威重如是自興果訖東<lb/>
林一盂齋一榻居衣麻寢菅如坐七寳繇是名聞檀施<lb/>
來無虛月盡歸寺藏與大衆共之迨啓手足日<hi>二本作目</hi>前<lb/>
無長物其簡儉如是師心行禪身持律起居動息皆有<lb/>
<pb n="KR4h0022_WYG_865-15a"/>
常節雖沍寒隆暑風雨黒夜捧一爐秉一燭行道禮佛<lb/>
者四十五年凡十二時未嘗闕一其精勤如是師既疾<lb/>
亟四大將懷無戀著念無厭離想郡太守門弟子進醫<lb/>
饋藥者數四師領之云報身非病焉用是為言訖趺座<lb/>
恬然就化其了悟如是門人道建利𧦬<hi>集作辨與𧦬同</hi>元審元<lb/>
揔等封墳建塔思有以識之以先師嘗辱與子㳺託為<lb/>
銘碣初予與師相遇如他生舊識一見訢<hi>作語</hi>合不知其<lb/>
然及遷化時予又題一四句詩為别蓋欲㑹前心集後<lb/>
<pb n="KR4h0022_WYG_865-15b"/>
縁也不能改作因取為銘銘曰<lb/>
本結香火菩提<hi>記作薩</hi>社<hi>集作菩提/香火社</hi>共嫌電泡煩惱身<hi>集作</hi>
<hi>煩惱電泡身</hi>不湏戀戀任<hi>集作/從</hi>師去先請西方為<hi>集作集</hi>主人<lb/>
　<lb/>
　<lb/>
　<lb/>
　<lb/>
　文苑英華卷八百六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百二十五</head>
    <p>
<pb n="KR4h0022_WYG_125-1a"/>
欽定四庫全書<lb/>
　文苑英華巻一百二十五　宋　李昉等　編<lb/>
　道釋<lb/>
　　玉書賦一首　　　　　　列子御風賦一首<lb/>
　　太清宫觀紫極舞賦二首　求𤣥珠賦一首<lb/>
　　惚恍中有象賦一首　　　鑿混沌賦二首<lb/>
　　盂蘭盆賦一首<lb/>
　　興唐寺聖容瑞光賦一首<lb/>
<pb n="KR4h0022_WYG_125-1b"/>
　　　玉書賦<hi>以泥丸百節皆說有神為韻</hi>　　　吕　鑄<lb/>
上清中元聖立教存書示人以玉為至精之寳諭道於<lb/>
疆名之真使其復歸於本近取諸身保長生於氣母通<lb/>
不死於谷神妙哉靈訣虚皇之說清紫府之内瑕瑜不<lb/>
藏洗丹田之中瓊瑶比潔蓬萊有夀配金石姑射有顔<lb/>
如氷雪訝其與天地相終而莫知寒暑易節時所未諭<lb/>
兹焉在列我是以紀庭廬之位論藏府之官得之於此<lb/>
甚易求之於彼則難噓吸可以自審性命于焉内觀專<lb/>
<pb n="KR4h0022_WYG_125-2a"/>
氣致柔則順途而同轍適性任欲將背馳而走丸五氣<lb/>
理於先後三闗啓其户牖精粹自成於渣滓寵辱不驚<lb/>
於紛糾同美玉之韞匵我其善守以隨珠而弹雀爾於<lb/>
何有以取諸其懷致於道孔皆目可通於兩耀神相應<lb/>
於百骸乃知化自仙冊形為真宅傳此希言服之無斁<lb/>
神明不見指象帝於虛無𤣥覧可尋捧斯文而探賾代<lb/>
所貴人受益不然何道德竝經於五千靈仙自古而累<lb/>
百雖羽化之獨躋於國理而無暌用以修真則致虛抱<lb/>
<pb n="KR4h0022_WYG_125-2b"/>
一移於砥行乃立節思齊故錬質者慕凌厲飛騰於碧<lb/>
落致身者以詩書禮樂為丹梯俾克躬以服道乃潔已<lb/>
而如珪懸觧上智之性指南下愚之迷客有仰黄庭之<lb/>
秘録空自嘆於塵泥<lb/>
　　　列子御風賦<hi>以至人御風契心𤣥寞為韻</hi>　紇干俞<lb/>
列子占風之自履道而至澹㬭若以輕體每冷然而意<lb/>
遂感時之候臨大塊以栖真與化為徒諒成形之分類<lb/>
美夫應彼飄舉隨乎屈伸如假羽翼逈離埃塵必俟乎<lb/>
<pb n="KR4h0022_WYG_125-3a"/>
轉綠蕙摇青蘋穆以絶俗清乎便人摩九霄以騁望遵<lb/>
一氣而逰神是知本於無營且曰何思何慮超然獨徃<lb/>
疇為我徒我御瞻徐疾之匪差杳徜徉之有功誠之所待<lb/>
因嘯虎以孤騫為用不疲偶化鵬而並翀欽若扇物資乎<lb/>
在躬此焉靜騖于以𤣥同冝其經隠坌遭鴻濛<hi>它書多作蒙莊</hi>
<hi>子作濛</hi>肅以潜暢髙而不窮期則罔愆虞皇載美於觧愠<lb/>
德之為貴軒后必聞乎順風其或倒影虧蔽振衣容裔<lb/>
莫逞乎逺孰睹其際方出谷於來宂縹形騰以神契善<lb/>
<pb n="KR4h0022_WYG_125-3b"/>
行無跡顧綏䇿以何施乘化而㳺信道途之不繫伊在<lb/>
御之有則曷躡虛而可尋明上士以離代啓至言以修<lb/>
<hi>一作條</hi>心斯氣也激濁常全接虛固然初習習以遐邁卒<lb/>
諄諄以思𤣥候不奸兮節之八音而咸應福能致矣旬<lb/>
有五日而方旋想乎上下無間乘凌有託既冲天而輕<lb/>
舉亦觀徼而惟寞鄙蕭史蘭臺之鳳軼王子緱山之鶴<lb/>
道之云逺將自保於逍遥時不再來因以翔於寥廓<lb/>
　　　太清宫觀紫極舞賦<hi>以大樂與天地同和為韻</hi>
<pb n="KR4h0022_WYG_125-4a"/>
　　　　　　　　　　　　　　　　　張復元<lb/>
樂者所以諧萬國舞者所以節八風故𤣥宗致紫極之舞<lb/>
朝太清之宫俾觀舞以知徳徳以容備省風以作樂樂以<lb/>
文同吾君纉道紀修祖功將有事以朝獻必斯舞之是崇<lb/>
方其一人在庭羣后列位奉常執禮以恭命太樂陳儀而<lb/>
蕆事望聖主以龍升見舞童而麇至舞之作矣應其度而<lb/>
展其容樂乃變焉動於天而蟠於地其始也顧歩齊進蹁<lb/>
躚有序既乍抑而復揚遂將墜而還舉始躡跡以盼䀳毎<lb/>
<pb n="KR4h0022_WYG_125-4b"/>
動容於取與陳噐用之煌煌曳衣裳之楚楚觀乎俯仰廻<lb/>
旋乍離乍聨輕風颯然杳兮俯虹霓而觀列仙飄颻遷延<lb/>
或却或前清宫肅然儼兮若披雲霧而覩青天惟紫也取紫<lb/>
宫之清唯極也明太極之先用之則邦國之光備施之則中<lb/>
和之氣宣徐而匪濁比上帝鈞天之樂静而不過小圜丘雲<lb/>
門之和亦何必持彼羽旌方聞乎得禮執其干戚然後必止<lb/>
戈彼延陵空歎于象箾宋玉徒美其陽阿詎能合天地之大<lb/>
徳調隂陽之大訛者乎洪惟我后遵祖為大道<hi>一作遵</hi>其樂使<lb/>
<pb n="KR4h0022_WYG_125-5a"/>
萬物無不宣餙其容使兆人無不頼客有觀而作頌願<lb/>
播之於九域之外<lb/>
　　　第二<hi>同前韻</hi>　　　　　　　　李　絳<lb/>
開元中賜海内以正朔示天下以禮樂舞紫極於宫庭<lb/>
饗𤣥元於雲幄乃樹以旌旃設以宫懸由中出以表靜<lb/>
用上薦於告䖍盛德之容昭之於行綴至和之節奉之<lb/>
以周旋激乎流音之下存乎大樂之先八佾以敷肅然<lb/>
舞於清廟九奏之作杳若享乎鈞天如是則文始不得<lb/>
<pb n="KR4h0022_WYG_125-5b"/>
盛於漢日大章未可比於堯年振萬古而獨出豈百王<lb/>
之相㳂洎乎秉翟而叙候樂以舉協黄鍾歌大吕乍陽<lb/>
開於簫管忽隂閉於柷敔淹速以度正直是與若中正<lb/>
而離立復徐動而進旅和之感物應鳥獸以蹌蹌禮以<lb/>
成文垂衣裳之楚楚由是俾有司夙夜在躬候吉日鼔<lb/>
鍾于宫方將萬舞爰節八風于以易其俗于以告厥功<lb/>
因乎所自制在其中申敬也其恭翼翼宣滯也其樂融<lb/>
融齊無聲於合莫感有情而統同則其業之所肄習之<lb/>
<pb n="KR4h0022_WYG_125-6a"/>
則利作兹新樂著為故事享當其時舞于此地退而成<lb/>
列周廟之干戚以陳折而復施魯宫之羽籥斯備美乎<lb/>
冠之象以峩峩舞其容以傞傞合九變之節動四氣之<lb/>
和散𤣥風以條暢洽皇化之𢎞多是時也天地泰人神<lb/>
㑹舞有容歌無外故曰作樂以象德有功而可大<lb/>
　　　求𤣥珠賦<hi>以𤣥非智求珠以真得為韻</hi>　　白居易<lb/>
至乎哉𤣥珠之為物也淵淵綿綿不知其然存乎視聽<lb/>
之表生乎天地之先亘古不改<hi>一作其中有象</hi>與道相全求之<lb/>
<pb n="KR4h0022_WYG_125-6b"/>
者刳其心俾損之又損得之者反其性乃𤣥之又𤣥𤣥<lb/>
無音聽之則希珠無體摶之甚㣲<hi>一作摶之則㣲</hi>故以音而求<lb/>
者忘以體而得者非倐爾去焉將窅㝠而齊徃忽乎來<lb/>
矣與罔象而同歸是以聖人之求𤣥珠也捐<hi>一作損</hi>明聖<lb/>
薄仁義索之唯艱失之孔易將在乎<hi>三字一作莫不</hi>以心忘心<lb/>
以智去智其難得也劇乎剖巨蚌之胎其難求也甚乎<lb/>
伺<hi>一作待</hi>驪龍之睡妙乎哉<hi>一作夫</hi>不皎不昩至明至幽將<lb/>
<hi>一作欲</hi>致之於馴致豈求之於躁求性滑<hi>一作失</hi>則遺若合<lb/>
<pb n="KR4h0022_WYG_125-7a"/>
浦之徙去心虛潜至同夜室<hi>一作光</hi>之暗<hi>一作/闇</hi>投然則<hi>一作</hi>
<hi>斯乃</hi>動為道樞靜為心符至明<hi>一作光</hi>不耀至真不渝察之<lb/>
無形謂<hi>一有其字</hi>有而非有應之有信謂<hi>一有其字</hi>無而非無是<lb/>
以<hi>二字一作故</hi>立喻將為<hi>二字一作此夫</hi>至寳彊名謂之𤣥珠名不<lb/>
徒爾喻必有以以不凝滯為圓以不炫耀<hi>二字一作無假疵</hi>為<lb/>
美蓋外明者不如内明之義<hi>一作理</hi>純白者不若虛白之<lb/>
㫖藏於身不藏於川在乎心不在乎水夫唯<hi>一作然則</hi>外其<lb/>
心順其神韜其光寳<hi>一作保</hi>其真雖無脛而求之必臻若<lb/>
<pb n="KR4h0022_WYG_125-7b"/>
乃勞其智役其神肆其志徇其惑雖没齒而求之弗得<lb/>
則知真宗無秘妙本冥黙珠者無形之形𤣥者無色之<lb/>
色亦何必遊赤水之上造崑丘之側苟悟漆園之言可<lb/>
臻𤣥珠之極<lb/>
　　一作皆集本比本書反有脫句<lb/>
　　　第二<hi>以道德非智求珠以真為韻</hi>　　　　趙　宇<lb/>
𤣥者道之真宗珠者物之至寳南華醜去聖之昏惑因<lb/>
立言以探討將依物以見真故假名以喻道豈不以精<lb/>
<pb n="KR4h0022_WYG_125-8a"/>
理冥黙妙體希㣲任𤣥覽而自契運無涯而返違共趣<lb/>
於真所觀皆指齊軀於苟何適不非是以遺之者異<lb/>
跡得之者同歸若乃軒轅之理蓋以心中正天下肥猶<lb/>
復築特室靜端闈思營之而英華不冺懸之而日月齊<lb/>
輝於是捐聦塞明離形去智兀然而心無所適漠<hi>一作溟</hi>
然而體無所寄在宥而同乎太和守靜而成乎簡易不<lb/>
自矜伐而人受其賜斯則不違黄屋之間而得𤣥珠之<lb/>
義豈同夫無脛而走有纇<hi>一作數</hi>可收百金擬價徑寸無<lb/>
<pb n="KR4h0022_WYG_125-8b"/>
儔焉假物而則是在身心而自修摶之不得何<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>詬<hi>二字</hi>
<hi>以註第一百巻穿楊葉賦</hi>之能致視之不見豈離婁而足求且夫珠<lb/>
以精真比道道以圓澈比珠豈瓦礫之能雜<hi>一作維反聲</hi>固<lb/>
聖賢而不殊是以似之者將千里之逺照懷之者如三<lb/>
光而莫逾况國家騰凌羲軒鬱映文史重光累聖抱一<lb/>
而理自𤣥元而得之傳我皇而未已傳之謂何無為是<lb/>
紀得之曷若徴賢選士契漆園之寓言悟𤣥珠而有以<lb/>
况人能𢎞道道豈逺人體之則是任之則淳獨逰於崑<lb/>
<pb n="KR4h0022_WYG_125-9a"/>
崙之側臨乎赤水之濵而在於彼獨<hi>疑</hi>得其真夫珠之為<lb/>
義豈只喻道亦以比德將求價而不收同君子之否塞<lb/>
况其勞於翰墨握而為則懷恩欲報照乗斯得料明哲<lb/>
之深知冀投之而不忒<lb/>
　　　惚恍中有象賦<hi>以形象無實全在精至為韻</hi>　謝　觀<lb/>
惚不可視無臭無聲恍不可聽希夷杳冥於不可為之<lb/>
内有不可狀之形則可徇其惚恍於無是無非之間見<lb/>
有若存若亡之象似菖蒲之秀聞之而不見其形同合<lb/>
<pb n="KR4h0022_WYG_125-9b"/>
浦之珍知有而難期入掌且夫視之不見將謂虛聽之<lb/>
不聞將謂無則虛無之内有罔象之珠及夫視之可見<lb/>
以為真聽之得聞以為實則真實之外有彊名之質故<lb/>
執無而求者理則謬焉執有而求者理亦不然寄精於<lb/>
從無之地韜光於入有之權其象也虛其體也𤣥謂皦<lb/>
兮尚黙謂虧兮復全其方不中於矩而規不中於圓自<lb/>
索隱於心契可忘形於意筌靜以神觀黄帝得之於三<lb/>
月反於目聽列子寤之於九年然後含兮如容浩兮如<lb/>
<pb n="KR4h0022_WYG_125-10a"/>
海體<hi>一作期</hi>混沌而不殆成胚渾而不宰先天地之始已<lb/>
塊然而生後天地之終尚澹然而在何者為在何者為<lb/>
生生萬物兮吾象不顯成萬物兮吾象不呈謂之有兮<lb/>
無朕謂之無兮有精故道我者非常道名我者非常名<lb/>
及夫清有形而為天濁有形而為地列而為九疇八卦<lb/>
播而為五行六位此皆非其象此乃象之器自可外廢<lb/>
其境内存其至一諭老氏之言曷無為之不致<lb/>
　　　鑿混沌賦<hi>以清濁忽分物來傷已為韻</hi>　　薛　逄<lb/>
<pb n="KR4h0022_WYG_125-10b"/>
有物混成先天地生言乎地兮不濁謂乎天兮不清物<lb/>
我俱亡莫究希夷之際𤣥黄未判因標混沌之名有南<lb/>
海之帝曰倐北海之帝曰忽胥遇於兹一言相發伊人<lb/>
以視聽食息滋養觀爾則耳目口鼻俱闕將欲擿爾聽<lb/>
以寘音聲抉爾明以分日月䟽爾凖而通氣翕爾喙而<lb/>
容齕厥議既臧厥臂用攘揕顙舂脰真隨手傷一之二<lb/>
之日視之茫茫三之四之日聽之鏘鏘六日而窮鼻韝<lb/>
<hi>一作齁</hi>息七日而巨口箕張於戱偽兹始回邪作矣中明<lb/>
<pb n="KR4h0022_WYG_125-11a"/>
役神外物攻已一彼一此無終無已痛乎道德䘮而仁<lb/>
義生亦由形兆分混沌死嗜欲悲哀聲牽響來蘧然寐<lb/>
覺劃爾形開日月星辰彊配隂陽之數輪轅榱桷爭標<lb/>
曲直之材徒觀夫執仁斤横義斵剖圭角析清濁投伊<lb/>
礪乃之器入彼敦弓之樸勢騰凌聲瀺灂靜者地而動<lb/>
者天融為河而結為嶽則知樸能成器器成樸分木能<lb/>
生火火盛木焚蓋所為聦明著而勝負交戰智勇昭而<lb/>
是非紏紛夫如是又安得二氣凝而不流萬有來而不<lb/>
<pb n="KR4h0022_WYG_125-11b"/>
拂吾欲寂唱和於聲響縵文章於黼黻然後棄爾見而<lb/>
阻<hi>疑</hi>爾聞復歸於無物<lb/>
　　　盂蘭盆賦　　　　　　　　楊　烱<lb/>
粤大周如意元年秋七月聖神皇帝御洛城南門㑹十<lb/>
方賢衆蓋天子之孝也渾元告秋羲和奏曉太隂望兮<lb/>
圓魄皎閶闔開兮凉風嫋四海澄兮百川皛隂陽肅兮<lb/>
天地窅掃離宫清重閣設皇邸張翠幕鸞飛鳳翔晱暘<lb/>
倐爍雲舒霞布翕赫忽<hi>一作胷</hi>霍陳法供飾盂蘭壯神功<lb/>
<pb n="KR4h0022_WYG_125-12a"/>
之妙物何造化之多端青蓮吐而非夜<hi>一作夏</hi>頳果摇而<lb/>
不寒銅鐡銀錫<hi>一作銅鐡□錫</hi>璆琳琅玕映以甘泉之玉樹冠<lb/>
以承露之金盤憲章皇<hi>一作三</hi>極儀形萬類上寥廓兮法<lb/>
天下安貞兮像地殫恠力窮神異少君王子掣曳曳兮<lb/>
若來玉女瑶姬翩躚躚兮必至鳴鷫鸘與鸑鷟舞鶤鷄<lb/>
與翡翠毒龍拏<hi>一作恕</hi>兮赫然狂象奔兮沉醉怖魍魎潜<lb/>
魑魅離婁明目不足見其精㣲匠石洗心不足徴其奥<lb/>
秘繽繽紛紛氛氛氲氲五色成文若榮光休氣發彩於<lb/>
<pb n="KR4h0022_WYG_125-12b"/>
重雲蒨蒨粲粲燠燠爛爛三光啓旦<hi>一字一作壯觀</hi>若合璧連<lb/>
珠耿耀於長漢夫其逺也天台傑<hi>一作□</hi>起繞之以赤霞<lb/>
夫其近也削成孤峙覆之以蓮花晃兮瑶臺之帝室赩<lb/>
兮金闕之仙家其髙也出諸天於大梵其廣也遍諸法<lb/>
於恒沙上可以薦元符於七廟下可以納群動於三車<lb/>
者也於是乎騰聲明列部伍前朱雀後𤣥武左蒼龍右<lb/>
白虎環衛匝羽林周雷鼔八靣龍旂九斿星戈耀日霜<lb/>
㦸含秋三公以位百寮乃入鳴佩鏘鏘髙冠岌岌規矩<lb/>
<pb n="KR4h0022_WYG_125-13a"/>
中威容翕<hi>一作習</hi>無族談無錯立若乃山中禪定樹下經<lb/>
行菩薩之權現如來之化生莫不汪洋在列歡喜充庭<lb/>
天人儼而同㑹龍象寂而無聲聖神皇帝乃冠通天佩<lb/>
玉璽冕旒垂目黈纊塞耳前後正臣左右直史身為法<lb/>
度聲為宫徴穆穆然南靣而觀矣人伎初㑹四影髙懸<lb/>
上妙之座取於燈王之國大悲之飯出於香積之天隨<lb/>
藍寳味舎衛金錢麫為山兮酪為沼<hi>一作洛</hi>花作雨兮香<lb/>
作煙明因不測大福無邉鏗九韶撞六律歌千人舞八<lb/>
<pb n="KR4h0022_WYG_125-13b"/>
佾孤竹之管雲和之瑟麒麟在郊鳳凰蔽日天神下降<lb/>
地祗咸出於是乎上公列卿大夫學士再拜稽首而言<lb/>
曰聖人之德無以加於孝乎散元氣運洪鑪斷鰲足受<lb/>
龍圖定天寳建皇都至如立宗廟平圭臬繡栭文楣山<lb/>
楶藻梲昭穆叙樽罍設以覲嚴祖之耿光以揚先皇之<lb/>
大烈<hi>或作明孝之盛烈集作大宗之盛烈</hi>孝之始也考辰耀制明堂廣四<lb/>
修一上圓下方布時令合蒸嘗配天而祝文考配帝<hi>集作</hi>
<hi>地</hi>而祝髙皇孝之中也宣大乗昭群聖光祖考登靈慶<lb/>
<pb n="KR4h0022_WYG_125-14a"/>
發深心展誠敬刑於四海加於百姓孝之終也夫孝始<lb/>
於顯親中於禮神終於法輪武盡美矣周命維新聖神<lb/>
皇帝於是乎唯寂唯靜無營無欲壽命如天德音如玉<lb/>
任賢相惇風俗逺佞人措刑獄省逰讌披圖籙損珠璣<lb/>
寳菽粟罷官之無事恤人之不足鼔天地之化淳作皇<lb/>
王之軌躅太陽夕乗輿歸下端闈入紫㣲<lb/>
　　　興唐寺聖容瑞光賦<hi>以天地澄齊高相輝燭為韻</hi>
　　　　　　　　　　　　　　　李子卿<lb/>
<pb n="KR4h0022_WYG_125-14b"/>
中國之至聖兮西方之大仙凝旒為出代之日立極是<lb/>
分身之年不然者何以垂其拱而鏡清四海建其象而<lb/>
燭耀三天故知有相無相而䨇合前聖後聖而兩全不<lb/>
儀形乎何以表三身之義不鎔範乎何以塞萬人之意<lb/>
乃命鳬氏立法冬官藏事寫真於㑹玉之庭皷鑄於布<lb/>
金之地炎帝司火飛亷扇吹九天下觀百神<hi>一作鍊</hi>旁伺<lb/>
聲激射氣慿凌殷爾而風雷怒囂然而雲霧蒸波旬下<lb/>
囬禄昇爍寳刹炘金繩忽星透而泉噴遂煙消而氣澄<lb/>
<pb n="KR4h0022_WYG_125-15a"/>
圓相鏡開謂太陽新吐真質山立乃胚渾初凝怡然花<lb/>
臺耀此金髻晬容若動兹眼如睇清凈而青蓮始春圓<lb/>
明而白月新霽光然照夜瑞有應於周王像乃見時夢<lb/>
豈慙於漢帝既營珠額仍輝玉毫見之者宜知極樂之<lb/>
近仰之者誰識湏彌之髙心遂得於真正身豈有於塵<lb/>
勞乗流者於焉捨筏滯縳者於此操刀夫其發靈光凝<lb/>
瑞相異色旁射晴暉逺暢陽烏自耀於陽<hi>疑</hi>谷之中燭<lb/>
龍㓕焰於鍾山之上自有頂而咸覩歴恒山而逺望赤<lb/>
<pb n="KR4h0022_WYG_125-15b"/>
光照室而多慙紫氣度闗而應譲於是百辟奔走萬姓<lb/>
知歸拂塵而香雲自遍着人而花雨如飛莫不請施瓔<lb/>
珞願觧寳衣期誓心於相好聿求福於光輝由是我皇<lb/>
之作也與聖同軌與道合躅降其象使天下有所觀播<lb/>
其光使天下有所燭不言而人化不欲而人足泛兮墊<lb/>
溺之濟巨川煥乎重昏之照初旭至矣哉法王之教將<lb/>
萬代而嗣續<lb/>
　文苑英華巻一百二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七十六</head>
    <p>
<pb n="KR4h0022_WYG_076-1a"/>
欽定四庫全書<lb/>
　文苑英華巻七十六　　　宋　李昉等　編<lb/>
　樂六<lb/>
　　無聲樂賦二首　　　　審樂知政賦二首<lb/>
　　樂徳教胄子賦六首<lb/>
　　　無聲樂賦　　　　　　　　髙　逞<lb/>
樂而無聲和之至聲而有象樂之器特飭樂以彰物非<lb/>
克和之大義故保和而遺飾然後至樂之道備樂不可<lb/>
<pb n="KR4h0022_WYG_076-1b"/>
以見見之非樂也是樂之形樂不可以聞聞之非樂也<lb/>
是樂之聲天廣其覆地厚其生四時和萬物成絪緼煦<lb/>
嫗何樂能名豈非有之為粗無之為精魚泳重泉獸安<lb/>
茂草鳥頡頏於雲路人逍遥於至道咸自適於中情亦<lb/>
何擊而何考厥初造化衆籟未吟寂兮寥兮有此至音<lb/>
無聽之以耳將聽之以心漠然内虚充以真素處此道<lb/>
者無日不聞於律度倏爾中動遷於内形渉此流者沒<lb/>
身而不得一聽得意貴於忘言得魚貴於㤀筌堯人致<lb/>
<pb n="KR4h0022_WYG_076-2a"/>
歌於擊壤陶令取逸於無絃音留情以待物亦同禮於<lb/>
自然此樂也平而不偏正而不回貧且賤不以之去富<lb/>
與貴不以之来顔生得之陋巷而自然殷紂失之北鄙<lb/>
而人哀樂云樂云鐘鼓云乎哉<lb/>
　　　第二<hi>以區宇輯寧時要為韻</hi>　　　　　張　楷<lb/>
神既和而人不可誣化將兆兮道與之俱故聖人張樂<lb/>
於無聲之境以造化夫寰區樂之作焉所以節百事物<lb/>
既㤀矣於是奉三無其用秩秩其風于于發自靈府達<lb/>
<pb n="KR4h0022_WYG_076-2b"/>
於道樞樂師盈前<hi>一作庭</hi>政行於靡擊靡考㳙衣在御化<lb/>
成而不曵不婁爰自周隋上達堯禹或理或亂時更萬<lb/>
主誰不欲肅清家邦統一區宇莫能知無聲之樂而政<lb/>
教斯聚慆堙既考於鳴絃節宣豈専乎促柱移風莫大<lb/>
於出令修徳不在乎觀舞故曰猶有五起政之所急徵<lb/>
之則道存微眀行之則人用寧輯所謂君子設法貴與<lb/>
物宜日聞之政四方以寧過此以徃余亦知其不經肆<lb/>
皇家之首出庶物也髙張政典而踈數適中深具揖讓<lb/>
<pb n="KR4h0022_WYG_076-3a"/>
而剛柔洽時且無惉懘之風豈蕩然而不反何異嘽諧<lb/>
之作故賁然以来思是以素王閒居而觀卜商體政以<lb/>
妙願盡趨隅之禮以聞愷悌之要不可以耳察又難以<lb/>
目照方知夙夜之詩遂合無聲之兆<hi>一作衡</hi>
　　　審樂知政賦<hi>以善聽其樂能識於政為韻依次用</hi>失　名<lb/>
昔先王省風作樂象物制典賓讌服禮神歆降戩六代<lb/>
各異五音相演盛衰感召而自生理亂區分而可辨列<lb/>
國殊化化形於聲淫正難分分之者善於是師曠陳樂<lb/>
<pb n="KR4h0022_WYG_076-3b"/>
而立伯牙注耳而聽鐘師擊鐘磬師擊磬考鼓振革撰<lb/>
土木以相宣懸匏<hi>一作瓠</hi>裁笙發絲竹而逓鎣審正聲之<lb/>
發防奸聲之徑俾夫鄭不干雅正不近佞混音者澄醉<lb/>
歌者醒集九成而儀羽自降立六變而致物斯定惟政<lb/>
在人惟聲無私興亡繫焉逆順應之天將是懲神告勿<lb/>
疑卜商之告文侯古則如此端賜之問師乙歌如何其<lb/>
堂上堂下既獻既酢百拜終禮八音合樂天地潛㑹鬼<lb/>
神相索遂使浃洽充塞馨臭上登和樂無親惟徳是𢎞<lb/>
<pb n="KR4h0022_WYG_076-4a"/>
惉懘無凖惟惡是朋聲雖無常聽其有恒盖致理者妙<lb/>
非習樂者能惡可鑒誡徳可奮興惟周后棄播種黍稷<lb/>
惟文王昌不邇聲色雅頌廢於後昆幽厲隳於正直觀<lb/>
邑人之備樂知天子之深識既而䃂緩有餘其樂只且<lb/>
聲之感化浸潤相於審音達性飛沉翔泳自上化下敢<lb/>
告執政<lb/>
　　　第二<hi>以同彼吴札觀樂於魯為韻依次用</hi>　　獨孤申叔<lb/>
樂之為樂也布五氣和八風政之為大也包有截被無<lb/>
<pb n="KR4h0022_WYG_076-4b"/>
窮雖尋源泝異而致用是同故政行而樂作而樂在其<lb/>
中是以重華昭昭兮簫韶若此獨夫靡靡兮顛沛如彼<lb/>
鄭衞作而濮上慄焉絃歌聞而武城樂只為政之善否<lb/>
實由樂之張弛惟審樂之大義其梗槩也如是若乃終<lb/>
始類四維廣大象八區成質文於五色齊宥宻於三無<lb/>
奏宫而君位斯合動商而臣道克符角之鳴人斯度矣<lb/>
徴之應事而形乎理方𤣥氣政亦隂敷彼師曠傾耳而<lb/>
在晉季札發跡而在吴惟樂之道也盖精微於此乎不<lb/>
<pb n="KR4h0022_WYG_076-5a"/>
然何以深聽宻察善惡凶札寂慮居安静志遐觀故將<lb/>
亡之音哀以思至理之感柔而寛是故君子審音以知<lb/>
樂存亡必見乎未兆理亂亦在乎先覺其道亂也憔<hi>禮記</hi>
<hi>作噍</hi>殺作而繟<hi>禮記/作嘽</hi>慢興其世理也乘<hi>一作来</hi>騏驎而棲鸑<lb/>
鷟則是政之所以樂亦依於茍聽五聲以悖矣諒八音<lb/>
而忽諸方今九功已成八佾斯舞鼓虙羲之琴瑟植虞<lb/>
舜之干羽故能仁洽道廣澤融徳溥聽之㤀味殊三月<lb/>
之在齊化之式臧寧一變而至魯客有作樂之賦者將<lb/>
<pb n="KR4h0022_WYG_076-5b"/>
含容於上古<lb/>
　　　樂徳教胄子賦<hi>以育材訓人之本為韻依次用</hi>李彦方<lb/>
王子垂訓導於門子戒驕盈於代禄厲師嚴以成教誨<lb/>
敷樂徳而宣化育長能從而可久㓜能正以不黷恱之<lb/>
以道寧假乎干戚羽旄動之斯和詎資乎匏土革木是<lb/>
知深於樂者豈徒然哉暢生成於夀域導純粹於靈䑓<lb/>
眀眀而六徳是以蕩蕩而群心有開瞻之在前佇將成<lb/>
於國棟由乎充選<hi>一作由此而選</hi>庶有嗣於鄉材登於雋造釋<lb/>
<pb n="KR4h0022_WYG_076-6a"/>
其奸回聆㫖<hi>疑作音</hi>乃接武而至樂善而差肩載来且於<lb/>
中者表得中而可尊和者逹至和而不紊繄吾道之克<lb/>
廣諒乃心之是訓青衿選其恱學綘帳資乎待問于以<lb/>
識琬琰之姿于以言始終之訓然則祗者敬也居敬足<lb/>
以修身彝者常也守常而能化人萃群生之濟濟達誘<lb/>
善以循循肅穆以居而文眀有耀條暢斯及而樂教惟<lb/>
新然後以孝友俾其師資春秋則教夙夜惟寅𢎞廣博<lb/>
易良人胥效矣美父母兄弟誰能間之内必成性外無<lb/>
<pb n="KR4h0022_WYG_076-6b"/>
越思匪鏗鏘而感物咸敬順以親師異齊國之聞於宣<lb/>
父叶虞帝之命以后䕫惟徳音之是進豈奸聲之能混<lb/>
入于國學習者由是知歸祭于瞽宗享者於焉報本至<lb/>
哉聖人之設教諒終古而無損<lb/>
　　　第二<hi>同前韻</hi>　　　　　　　　羅　讓<lb/>
至樂之極兮徳教所畜徳者體中和而定剛柔教者正<lb/>
情性而靖<hi>一作端</hi>耳目既垂法於國胄亦布政於方族四<lb/>
術允正<hi>一作孚</hi>三行祗肅所以眀俊選之標表所以致才<lb/>
<pb n="KR4h0022_WYG_076-7a"/>
賢之藴育比師嚴而道尊信仁行而禮復樂正初協司<lb/>
成理該被其風而道其志滌其濫而釋其回持筋骸以<lb/>
固束刷性靈而洞開徳義可依異射宫之取士程凖斯<lb/>
在同杍人<hi>諸賦用杍人即椊字俗本多妄改</hi>之理材樂且致之行之廣<lb/>
運内無聲以是託表中庸以垂訓在敬遜以務時資端<lb/>
慤而待問斯乃成性所臻斆學相因既廣博而克已抑<lb/>
直易以藩身不待考擊兮教備無假拊搏兮行醇以<lb/>
道應物以樂和人事且符於米廩義且暢於成均將俟<lb/>
<pb n="KR4h0022_WYG_076-7b"/>
乎綺紈之子率變何患乎膏粱之性難馴茍以我於木<lb/>
鐸爾宜必誠必信茍以我於藻鏡爾寧不智不仁庶居<lb/>
之也洩洩諒誨之乎諄諄在聲音之道兮以律度是維<lb/>
諧和是司在徳教之術兮以友敬為儀忠孝為師固捨<lb/>
彼而取此念鑽之而仰之足使放心精正體道希夷罷<lb/>
鏗鏘於師氏識眀命於后䕫寧鼓箧而徒至必摳衣以<lb/>
慎兹俾行乎鄉黨尊尊長長俾立乎黌塾庸庸祗祗夫<lb/>
然則寛愿者日益簡傲者曰損習語舞而殊源敦詩書<lb/>
<pb n="KR4h0022_WYG_076-8a"/>
而異壼斯教也教之至誠天下之本<lb/>
　　　第三<hi>同前韻</hi>　　　　　　　　徐　至<lb/>
至哉樂為徳也保太和茂生育是以先王法之以成教<lb/>
樂正尊之以示睦將磨琢於仁義匪鏗鏘於匏竹洋洋<lb/>
乎節以恵和煦煦然致其恭肅其儀不忒故容止可觀<lb/>
其道既𢎞乃進退可復信月將而日就庶不諂而不瀆<lb/>
且有教無類道之原来亷讓之風斯扇愷悌之徳不回<lb/>
趨隅以繼其志待問以成其材于以見易和之容参於<lb/>
<pb n="KR4h0022_WYG_076-8b"/>
前也中庸之徳夫何逺哉何必朱干玉戚一起一僨將<lb/>
以宫商克懸角徴潛運鳬趨碧沼皆籍籍於令名魚貫<lb/>
青衿各愔愔於淑問百行由是内融三徳於焉成順俾<lb/>
夫遷善者樂以陳修已者徳以真樂者樂也可以樂其<lb/>
孝友徳者得也可以得其忠臣昔后䕫所以推其典樂<lb/>
虞舜所以稱其聖人豈不以人心感樂樂有其倫者哉<lb/>
今國家徳教綏于九有禮樂達乎四維樸素逺符於軒<lb/>
氏和樂方軼於周詩多士濟濟百寮師師眀誠之徳可<lb/>
<pb n="KR4h0022_WYG_076-9a"/>
見中和之樂在兹自君臣達乎父子性成也何莫由之<lb/>
由之伊何行之非逺亦由端本去末化遐自閫然後外<lb/>
可以維城中可以補衮於與樂乎實教人之大本<lb/>
　　　第四<hi>同前韻</hi>　　　　　　　　鄭　方<lb/>
國有學家有塾播樂徳之文采率胄子以化育始先激<lb/>
其清濁而後攻其節目鼓箧之士宣聲音以相和函杖<lb/>
<hi>曲禮曰函文注或作挟杖</hi>之時俾心志而思服語于效<hi>疑作郊</hi>者執徳<lb/>
不回道以樂者知陽必来盈耳之聲詎作理心之教有<lb/>
<pb n="KR4h0022_WYG_076-9b"/>
開實俎豆之聞矣寧鐘鼓而云哉動於外而暢於中使<lb/>
和其性進以徳而舉以事各盡其材惟其斆學必有謨<lb/>
訓咸養以致和强學以待問觀徳畢賢愚之貫序徳同<lb/>
長㓜之分豈不以樂之至也通乎神教之至也慎乎身<lb/>
惟彼樂之為徳是彰教之有倫不在匏竹設金石振乃<lb/>
貴於祗庸備孝友陳豈不念終始而典學美教化於成<lb/>
均遂乃與誦諷觀屈伸斯可以移風易俗不止於温故<lb/>
知新保和於心暢五聲而授之有道將遜其業崇四術<lb/>
<pb n="KR4h0022_WYG_076-10a"/>
而𢎞之在人厥類可知允懐在兹諒審樂以知政由切<lb/>
問而近思初感至音聽角聲而惻隠變矣終懐雅性聞<lb/>
羽奏而寛大似之且被之以簫管加之以訓辭升學而<lb/>
在於春候合射而戒於秋時然則不教以中和不能知<lb/>
學不教以博依不能安詩是以學者為王化之端樂者<lb/>
繫國風之本故曰觀大學之道然後剛知困而滿知損<lb/>
　　　第五<hi>同前韻</hi>　　　　　　　　劉積中<lb/>
惟天恵人惟王司牧必資立樂以化被聚賢而政肅樂<lb/>
<pb n="KR4h0022_WYG_076-10b"/>
垂六徳允接於生靈人抱七情於是乎修睦故命樂官<lb/>
宣樂徳之㫖教國子俾國人思服施行而萬邦作乂動<lb/>
蕩而羣生茂育原其詔司樂闢靈臺選國中之胄子集<lb/>
宇内之瓌材示中和於前俾行而不怠尊祇庸於次將<lb/>
守而不回實克孝而克友必無間而無猜緬賾謨猷眀<lb/>
徴義訓樂同和而㑹極綱有條而不紊中為忠告俾邪<lb/>
者奉忠格之心和乃適正制剛者守調適之分非有象<lb/>
以外感乃無聲而潛運祇敬不逾<hi>疑</hi>庸言是尊率威儀<lb/>
<pb n="KR4h0022_WYG_076-11a"/>
而允淑致言行之惟醇睦烝烝之孝誠全乎天性勗怡<lb/>
怡之友義原乎天倫設教之規爰立列樂之事方陳是<lb/>
將崇徳教播成均議道自已建中于人夫就學必時為<lb/>
樂在兹春誦夏絃順陽而樂功猶懋無虐無傲率下而<lb/>
樂徳増丕所以舜命伯伯讓䕫立之以四教道之以六<lb/>
詩然後學制敦浹國經允釐通至性於倫理垂善教於<lb/>
師資慕其人則遐不謂矣仰其教則學以知之方今政<lb/>
舉道光文修武偃播崇徳為宣風之始訓國子為化人<lb/>
<pb n="KR4h0022_WYG_076-11b"/>
之本忝承教之在躬庶聲名之不逺<lb/>
　　　第六<hi>同前韻</hi>　　　　　　　　杜周士<lb/>
國家自誠而眀講信修睦既移風以設教每登賢而制<lb/>
禄由是命司樂之職率<hi>一作掌</hi>彼成均教舞勺之童取諸<lb/>
鄉族常徳咸事庸言可復納諸軌物則物有其容攝以<lb/>
威儀則儀無不淑日就月將不疾而速于以見中和之<lb/>
教克修杞梓之材可育觀鼓箧請益攝齊員来嚴師尊<lb/>
道至矣休哉捧函丈之筵無思不厭聽撞鐘之問有說<lb/>
<pb n="KR4h0022_WYG_076-12a"/>
心<hi>疑作必</hi>該心不忘於翼翼視有主於梅<hi>疑</hi>梅審依仁即<lb/>
童䝉之求我語成器如杍人<hi>注在前篇</hi>之禮<hi>疑作理</hi>材且鼓舞<lb/>
鏗鏘徒聞於物格興道諷誦亦資於釋回豈如中以理<lb/>
心和而適分敬居簡而可久徳有常而不紊孝寔天經<lb/>
友為義訓本其至也可以賾天地之情引而伸之可以<lb/>
暢雍熈之運則知通<hi>一作敦</hi>和章徳在聖與仁革蒙惑於<lb/>
初志致輝光於日新于以代天工則庶績時序于以施<lb/>
邦教則百姓皆淳斯可為理以樂成俗師以賢得人於<lb/>
<pb n="KR4h0022_WYG_076-12b"/>
戯至教在兹無從匪彞合游洋以来學任道徳而為資<lb/>
孝友祇庸則無不順者自上下下可咸使由之夫然則<lb/>
樂之教也義㣲而婉以八音為制以六徳為本既履孝<lb/>
而資忠宜任重而道逺若然者安得不慎其終而思其<lb/>
反者也<lb/>
　<lb/>
　<lb/>
　文苑英華巻七十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百五十</head>
    <p>
<pb n="KR4h0022_WYG_549-1a"/>
欽定四庫全書<lb/>
　文苑英華卷五百五十　　宋　李昉等　編<lb/>
　雙關門上十二道<lb/>
　　不帥僰寄軍獻二毛判一道<lb/>
　　借罐打破佩刀刺人判一道<lb/>
　　行盪甕破奴死棄水判二道<lb/>
　　夾臾合三所知哭寢判一道<lb/>
　　選擇卒史刑罰疑赦判一道<lb/>
<pb n="KR4h0022_WYG_549-1b"/>
　　莱田徴稅閒人執事判一道<lb/>
　　醮子於阼醮子於宫判一道<lb/>
　　賜告養病父在䘮母判一道<lb/>
　　漆室染瘡緋衣版授判一道<lb/>
　　戰勝銘功火災貯水判一道<lb/>
　　毒藥供醫登髙臨宫判一道<lb/>
　　　不帥僰寄判<lb/>
國子監稱胄子不帥教將棘寄之省讓其侵冒刑章賔<lb/>
<pb n="KR4h0022_WYG_549-2a"/>
<hi>疑作寘</hi>之於理監固論不已<lb/>
　　　軍獻二毛判<lb/>
又軍旋凱獻俘毛有二者執法止而劾之軍司云㧞距<lb/>
投石者<lb/>
　　　對　　　　　　　　　　　苖晉卿<lb/>
文以經邦武以禦冦開石渠而設教整金鼓以宣威爰<lb/>
施上下之庠式奉孤虛之術語兹國序相彼軍容槐市<lb/>
立談<hi>一作談經</hi>未展先王之禮桞營作法但見將軍之令摳<lb/>
<pb n="KR4h0022_WYG_549-2b"/>
衣不聞守道擐甲已見伐功靡好成麟之名且許貪狼<lb/>
之意入室雖無皷篋出塞終有解鞍旣虧來學之能當<lb/>
令誘進未識出師之律誰爲否臧縱暴虎憑河猶其三<lb/>
省豈㧞距投石方擒二毛夫子之道未行齊侯之失斯<lb/>
在自可因其雩詠令爾志之各言豈得承彼凱歌遂責<lb/>
人之不法投諸僰寄稍均束濕之嚴劾以干城恐挫横<lb/>
行之氣矜乎愚戾何異宰予勸此苦辛冝哀去病握蘭<lb/>
稱過正合清明執簡彈違稍乖深識欲存踈網寜失不<lb/>
<pb n="KR4h0022_WYG_549-3a"/>
經<lb/>
　　　借罐打破判<lb/>
村人借罐人家罐未出門戸打破未離夲處<lb/>
　　　佩刀刺人判<lb/>
又有人持佩刀傷人縣以爲用刄州以爲非仰正判<lb/>
　　　對　　　　　　　　　　　王　絃<lb/>
九野太清兆人承慶鑿井而飲方閒射鮒之泉持刃以<lb/>
雄仍均佩犢之日澄瀾可汲思抱甕而無階銛刄將揮<lb/>
<pb n="KR4h0022_WYG_549-3b"/>
提刜鐘而可擬故廼旁求假噐甫當於銅瓶何輕用傷<lb/>
人有類於鉛筑衡門未出遽覩虧全踈網難容俄聞寘<lb/>
罰訟端斯起異共敝而無憾刑柄終疑遂殊條而靡决<lb/>
慎非投鼠破則宜陪法在鷞鳩傷固難逭比盗之訴不<lb/>
亦厚顔用刄之科誠非次骨文漸陸海晷落三晡空有<lb/>
薦於芻詞諒輕塵於藻鏡<lb/>
　　　行盪甕破判<lb/>
甲負甕行被乙盪倒甕破索陪乙不伏<lb/>
<pb n="KR4h0022_WYG_549-4a"/>
　　　奴死棄水判<lb/>
又丙奴死棄水中人告之<lb/>
　　　對　　　　　　　　　　　吕　因<lb/>
埏埴成器盖資虛受之功役使爲臣同禀最靈之德他<lb/>
人毁棄緡鏹之直合酬營魄銷淪埋瘞之義無隔甲行<lb/>
負甕雖有類於戴盆丙畜家童情有虧於物議方漢隂<lb/>
之抱汲初未忘機等蜀郡之裁書唯資力使旣而途遘<lb/>
卒遇瓦解無全命廹力殫舟藏共逺不忘情於毁甑乙<lb/>
<pb n="KR4h0022_WYG_549-4b"/>
合償其錐刀方念舊於敝帷丙須施其薪轊已虧讓行<lb/>
之羙更章速朽之尤折其片言勒陪半價辭名丹籍委<lb/>
骨滄流死埋應切生情寔爽旣違掩骼之典宜從束矢<lb/>
之科<lb/>
　　　同前<lb/>
惟甲與丙殊途異致或行因負甕頗類漢隂之賔或家<lb/>
有役僮不讓江陵之樹旣而甕被盪倒奴則云殂鑿坯<lb/>
無返於在甄丹籍忽辭於白日原其情理覈以根由責<lb/>
<pb n="KR4h0022_WYG_549-5a"/>
之以陪未盡其義棄之於水何太不仁但法貴從寛事<lb/>
或通誤必也康莊廣陌甲負乙棄矜其輕肥故此行突<lb/>
將徴其價尚或未懲如其狭路稠人風昬日暮邂逅而<lb/>
損知欲何傷若取全陪恐乖設律至如畜生之罵猶慮<lb/>
其慙靦犬馬之微不棄其帷盖藏諸廣桞之内託義彌<lb/>
深塟以江魚之腹在情焉取旣爲人告不可無辜請施<lb/>
懲罰輕科以符捨事<hi>闕</hi>意<lb/>
　　　夾臾合三判<lb/>
<pb n="KR4h0022_WYG_549-5b"/>
勅造夾臾少府合三而成䂓不九科罪<lb/>
　　　所知哭寢判<lb/>
又太史令緒所知亡哭於寢門之外人告違禮<lb/>
　　　對　　　　　　　　　　　蔣勵已<lb/>
武有七德戎械攸先禮有五經䘮紀爲重少府秦卿命<lb/>
爵海稅孔殷太史吳將䟽苗家聲允廸天有成命式裁<lb/>
弦木之䂓人之云亡來展生芻之弔雖圓鑿方枘恒必<lb/>
由之而同波異瀾區以别矣何者弧矢之利張皇國威<lb/>
<pb n="KR4h0022_WYG_549-6a"/>
俯企之儀撙節人序理宜器因古式自取妙於烏號禮<lb/>
合前聞固無譏於鼠刺昔宋公研慮妙盡踰山齊婦衘<lb/>
哀深辭在野<hi>一作弔深辭野</hi>何得輕其琱葺命不審於絲言忽<lb/>
彼朋從慟無依於繐帳遂使規殊宛轉未全明月之輝<lb/>
交䘮親仁遽異成風之質且天子䟽制佇九合以成䂓<lb/>
友生不幸拊百身而奚贖魚膠象弭已爽今儀白馬素<lb/>
車全殊昔契造虧夾臾豈獻春材哀傃寢門徒悲宿草<lb/>
眷兹有失請依漢相之科推彼無儀深懵鄒人之識或<lb/>
<pb n="KR4h0022_WYG_549-6b"/>
恐䂓聞異制制因義而隨時禮有異文文緣情而僶俛<lb/>
自須見可而進未必同年擇善而行寜俟終日<lb/>
　　　選擇卒史判<lb/>
有司選擇卒史以文學掌故備員有比百石以上誦多<lb/>
者先求之不得訟如功令<lb/>
　　　刑罰疑赦判<lb/>
又甲刑罰之疑俱赦有司并刑不上備省科之云適輕<lb/>
下服諸罰有權<lb/>
<pb n="KR4h0022_WYG_549-7a"/>
　　　對<lb/>
政以經邦揆務刑以禁暴去邪先王論於股肱大易明<lb/>
其噬嗑故賢能必佐小大以情立綱紀於天官作䂓模<lb/>
於秋典其來尚矣難可忽諸才有所通或徴諸管庫法<lb/>
有明象乃著自星辰所以掌故備員擇先文而後學刑<lb/>
法俱赦執有權而適輕盖晁錯惟勤昔聞其任吕刑髙<lb/>
議已盡其能興訟者何秩旣下於百石折<hi>一作所</hi>中者理<lb/>
條不紊於三千必也口無擇言身無擇行誦先聖之典<lb/>
<pb n="KR4h0022_WYG_549-7b"/>
誥有夫子之文章自合昇之司徒而曰俊士建功於當<lb/>
代垂裕於後昆未能鳴鶴聞天而乃嚇鴟從事誠宜改<lb/>
革徒以盈庭息乃訟端寢乎功令如有倫有要不僭不<lb/>
忒定國之慶溢髙門蕭何之約在關中雖并制<hi>一作刑</hi>不<lb/>
上亦片言可折省之可罰甲也有詞法貴從寛難明與<lb/>
罪<lb/>
　　　莱田徴稅判<lb/>
莱田舊不應稅州縣令有徴納<lb/>
<pb n="KR4h0022_WYG_549-8a"/>
　　　閒人執事判<lb/>
又客户閒人請移執事<lb/>
　　　對<lb/>
國家分出輶車董諸田户歛<hi>一作致</hi>我唐典藝夫周舊<hi>一作</hi>
<hi>官</hi>别農郊以沃瘠貫流庸於版圖何疑於莱田之征而<lb/>
失於閒人之職豈徘徊中曲候<hi>一作俟</hi>周郎之顧將疑後<lb/>
素招子貢<hi>疑作夏</hi>之詞然乃疆名旣訓嗇業須分上下宜<lb/>
繋井丘有菑而畬均其易嵗自門及野化<hi>疑作比</hi>以同人<lb/>
<pb n="KR4h0022_WYG_549-8b"/>
若未給於棠隂或恐隨於蓬轉惡夫外䑓徴稅尚起異<lb/>
門客户請移方狥常職且禮有恒歛豈宜據於故<hi>一作畆</hi>
人改執事何必越於鄉寘加於刑便以愛羊廢禮立案<lb/>
爲限知其爲虵畫足必也政𢎞通變人急遷移稅錢或<lb/>
致於所收州縣難辭於爲擾事未重詰愚或痛<hi>一作病</hi>諸<lb/>
而執簡書刑使不若凶年人散省其謂何理在甄詳方<lb/>
可寘定<lb/>
　　　醮子於阼判<lb/>
<pb n="KR4h0022_WYG_549-9a"/>
得甲醮子於阼素積以戒而尊有禁<lb/>
　　　醮子於宫判<lb/>
又醮子於宫𤣥端以戒而姆加丙或告其非禮云古之<lb/>
道<lb/>
　　　對　　　　　　　　　　　晁良真<lb/>
始乎冠婚是惟逹禮貽之訓誡用肅令儀今昔或違沿<lb/>
革斯别始弁髦而便棄實表成人初結䄜而遂行或諧<lb/>
嘉偶甲以將雛襲慶元服就加乙以鳴鳯告祥束薪言<lb/>
<pb n="KR4h0022_WYG_549-9b"/>
徃尊奠於禁未虧寧敬之直姆加其丙方昭有行之誨<lb/>
𤣥端素積雅叶禮經甲阼乙宫信於師古或者之告理<lb/>
實無從<lb/>
　　　賜告養病判<lb/>
得甲爲郡守賜告養病出界歸家法司科奉制不敬之<lb/>
罪訴云予告得歸賜告亦合<lb/>
　　　乙父在䘮母立凶門判<lb/>
又乙父在䘮母立凶門或告一家不合二門訴云禮旣<lb/>
<pb n="KR4h0022_WYG_549-10a"/>
虞而作主今未有主故以重當主<hi>一作輕</hi>
　　　對　　　　　　　　　　　尚　理<lb/>
漢閣官儀揚眉可見魯門䘮紀拊膺何言觸甲前由竹<lb/>
符持手稽乙今迹桐杖摧心專城無時堊室云入輀車<lb/>
尚動落畫弩於尊前桮棬猶存飄繐帷於舍下芝泥有<lb/>
制則五馬歸來桞翣無因則九鶵相失周人已殁合殷<lb/>
禮之前虞漳濵未痊罷淮陽之獨臥稱賜則元非奏請<lb/>
出自宸𠂻言主則今者始為乃關䘮後病不堪理河内<lb/>
<pb n="KR4h0022_WYG_549-10b"/>
無借㓂之談門或以施淹中絶問䘮之禮哀欲從重法<lb/>
貴從輕旣無不敬之刑恕此訴云之罪三削藁<hi>疑</hi>札十<lb/>
捫蓬心恨流落之多年辱清通之此問愚所無盡謂惬<lb/>
事宜<lb/>
　　　漆室染瘡判<lb/>
逢故人引入漆室遂患漆瘡訴云料理<lb/>
　　　緋衣版授判<lb/>
又丙版授刺史著緋𫀆村正云不合<lb/>
<pb n="KR4h0022_WYG_549-11a"/>
　　　對<lb/>
甲以芝蘭同味早託葵歌丙以蒲桞侵年方忻艾壽煙<lb/>
火相接昔是往來雷雨或覃即承恩造鶉居䳱<hi>疑作鶩</hi>飲<lb/>
共申東户之遊鶴髪鷄皮載照西山之景旣無猜於杵<lb/>
臼遂有奉於絲綸攜手入門引故人於漆室披襟就服<lb/>
僭常例於緋衣乙殊聶政之容相㸔不識丙方龎統之<lb/>
秩即事何慙頭面有瘡自均無過耳目不審豈假論辜<lb/>
拊其訴端堪取笑於周客詳其告狀欲何罪於堯封染<lb/>
<pb n="KR4h0022_WYG_549-11b"/>
患自是晦明在法寧知老耄探情未虧於通恕據律不<lb/>
犯於正條便寘嚴霜慮傷非罪乙與村正咸釋爲宜<lb/>
　　　戰勝銘功判<lb/>
得小侯戰勝作彛噐銘林鍾軍正訟言妨時云示子孫<lb/>
　　　火災貯水判<lb/>
又巴東每嵗多火災亷使無術禁止唯令鑿池積水人<lb/>
戸稱勞<lb/>
　　　對　　　　　　　　　　　潘待福<lb/>
<pb n="KR4h0022_WYG_549-12a"/>
理國之宜有時用戰爲政之要莫先利人先王以禁暴<lb/>
詰姦良使以移風易俗訓兵習武熊羆之士卒在和積<lb/>
習生常卭僰之火災嵗有衘枚被練必狥死而輕生飛<lb/>
焰浮煙或焦頭而爛額小侯以出車受賑始希分閫之<lb/>
威亷使以建節乘軺方展褰帷之惠功成戰勝知彼竭<lb/>
而我盈令行禁止用防微而慮逺林鍾有作同季武之<lb/>
克齊瓘斚無施類國僑之相鄭軍正有訟均夫臧仲之<lb/>
非人户稱勞昧彼亷公之化京觀不築楚功旣存積塗<lb/>
<pb n="KR4h0022_WYG_549-12b"/>
而防宋災亦免因人之功不可藏示之道何施利物之<lb/>
惠爲多無術之談或爽備諸前史焉敢費詞<lb/>
　　　毒藥供醫判<lb/>
甲聚毒藥以供醫事有死傷者造焉十失四乙告違法<lb/>
　　　登髙臨宫判<lb/>
又丙登髙臨宫法司斷徒一年半丙訴云令所<lb/>
　　　對　　　　　　　　　　　魏　牧<lb/>
人生百年飲食過而生疾帝䑓三襲趨拜乖而則刑故<lb/>
<pb n="KR4h0022_WYG_549-13a"/>
良醫之門固多病者而望苑之地胡可窺焉甲則業謝<lb/>
醫工丙乃行同惡少雖有求於毒藥失此疕痬乃無狀<lb/>
而登髙俯其宫闕彼非上藥疾者無瘳此昧古人行不<lb/>
由徑况驗虵盃之影輙欲蠲痾而識龍樓之尊方能起<lb/>
敬醫未三代得無耻之登而四臨過亦甚矣徴周禮而<lb/>
已失宜其息言按吕刑而故違合從減坐則使有疕之<lb/>
者不俗<hi>疑</hi>而自除無賴之徒伏軾而知禮<lb/>
　<lb/>
<pb n="KR4h0022_WYG_549-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百五十<lb/>
</p>
<p>
</p>
  </div>
</body>
</text>
</TEI>
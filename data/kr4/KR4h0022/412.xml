<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百十二</head>
    <p>
<pb n="KR4h0022_WYG_412-1a"/>
欽定四庫全書<lb/>
　文苑英華巻四百十二　　宋　李昉等　編<lb/>
　幕府一<lb/>
　　副使<lb/>
　　　授王忠嗣同隴右節度副使制<lb/>
　　　　　　　　　　　　　　　孫　逖<lb/>
門下隴右破吐蕃跳盪功專知節度行軍兵馬使游擊<lb/>
將軍守右威衛翊府左中郎將賜紫金魚袋王忠嗣出<lb/>
<pb n="KR4h0022_WYG_412-1b"/>
自將門習於軍政智謀足用材藝超倫頃在河隴備彰<lb/>
誠節持兵所向料敵無遺挫其侵軼之師收其要害之<lb/>
地念功斯在議賞攸歸宜復舊官置同正員乃同隴右<lb/>
節度副使依前專知兵馬先有勲封並宜如故<lb/>
　　　授馬元慶河西節度副使制<lb/>
勑雲麾將軍右驍衛將軍員外置同正員幽州節度副<lb/>
使上柱國馬元慶名重武臣才優將畧有剛勇以制敵<lb/>
能㢘幹而成務河湟作鎮戎狄是虞既資攻守之術宜<lb/>
<pb n="KR4h0022_WYG_412-2a"/>
佐軍州之任可充河西節度副使判凉州長史兼赤水<lb/>
軍副使仍都知兵馬使餘如故<lb/>
　　　授李正已青州刺史制　　　常　衮<lb/>
勑平盧淄青節度都知兵馬使權知節度副使事開府<lb/>
儀同三司試太常卿兼御史中丞上柱國趙郡開國公<lb/>
李正已藴經逺之方有盡忠之節雅擅韜畧尤通政理<lb/>
任兼文武誠貫等夷海岱之間兵車所㑹嘉績明著濰<lb/>
淄其乂實藉循良符節之寄允兹僉屬必能敬事愛人<lb/>
<pb n="KR4h0022_WYG_412-2b"/>
以康流弊宜膺寵授用副分憂可使持節青州諸軍事<lb/>
兼青州刺史餘並如故<lb/>
　　　授論惟清朔方節度副使制<lb/>
勑銀夏綏麟等四州兵馬使同朔方節度副使開府儀<lb/>
同三司前行銀州刺史兼御史中丞歸徳州都督武威<lb/>
郡王論惟清智謀沉果政理甄詳資忠之誠表於奉上<lb/>
幹事之用聞於在公佐戎律以成師布藩條而訓俗翟<lb/>
土開闢圁隂底寧威懐相濟聲實惟允晋之北鄙地即<lb/>
<pb n="KR4h0022_WYG_412-3a"/>
隰州介于河汾當此㑹要憂分式遏實藉良能宜兼中<lb/>
憲之榮式寵外臺之寄可使持節隰州刺史兼御史中<lb/>
丞歸徳州都督充本州團練守促使同朔方節度副使<lb/>
散官封如故<lb/>
　　　授王智興檢校右散騎常侍兼御史大夫充武<lb/>
　　　　寧軍節度副使領本道兵馬赴行營制<lb/>
　　　　　　　　　　　　　　　白居易<lb/>
勑沂州刺史御史中丞<hi>集作大夫</hi>王智興李愿李愬之鎮武<lb/>
<pb n="KR4h0022_WYG_412-3b"/>
寧也汝為禆將勵節忘身濟成大功汝實有力奬其成<lb/>
効擢授郡符海沂之間尤著聲績宜加新命以寵舊勞<lb/>
仍提鋭師往副戎律夫將之撫衆如子弟則衆之視將<lb/>
如父兄茍推赤心而無疑必蹈白刃而不悔勉親士卒<lb/>
佇剪㓂戎可依前件<lb/>
　　　授薛廷範淮南使制　　　　崔　嘏<lb/>
勑考功郎中薛廷範等吾命重臣往鎮淮海其所選署<lb/>
賔僚得以叅用朝列伊爾廷範為時所聞可昇天子之<lb/>
<pb n="KR4h0022_WYG_412-4a"/>
堂早入賢侯之幕周旋不忘於中道出處必踐其正途<lb/>
輟兹考績之能俾倅戎旃之盛爾能以事君之道以奉<lb/>
帥則無往而不適矣惟孜與球皆鄆之舊僚也能以通<lb/>
方佐成茂績至今庸蜀人多懐之至於叅佐計司主領<lb/>
院務統兩地之㩁筦專五銖之鎔造各從其請以展良<lb/>
能勉副已知用光所舉可依前件<lb/>
　　　授盧戡桂州副使制<lb/>
勑前江陵縣令盧戡等藩方之命宷寮雖得以上朝廷<lb/>
<pb n="KR4h0022_WYG_412-4b"/>
亦擇其可者而授之至於昇副車首賔席自非賢才孰<lb/>
允佳選戡尚義有聞積學多識去於榮進樂在閒放以<lb/>
是為請宜乎得人由山立而下或以吏能發為官業或<lb/>
以詞藻蔚彼雋髦各從所適之宜以廣用<hi>一作用廣得</hi>人之<lb/>
路銀章赤紱耀彼華筵可依前件<lb/>
　　　授鄭齊之靈武副使制<lb/>
朕以靈武重鎮控制西戎故選於和門付以油節思得<lb/>
幹用以佐叅畫如聞齊之自得科名留心政術奉沙漠<lb/>
<pb n="KR4h0022_WYG_412-5a"/>
之使佐㩁筦之司口不告勞人稱奉職某與思謙臨洎<lb/>
思退皆鑚研文學承襲軒裳暢彼聲光端其操履是可<lb/>
以佐樽爼於台席奉指教於才臣而八逹九衝曉巡夜<lb/>
警亦執金吾之重務也咸允章奏無忝所從可<lb/>
　　　授公興鎮州副使等制　　　前　人<lb/>
勑大厦將搆必藉良材雲幕既開是資髦士况易水居<lb/>
常山之北容川當桂嶺之南惟是徐方俱為重寄凡所<lb/>
選用誠皆得人爾等或以文學進身或以簮纓襲慶勉<lb/>
<pb n="KR4h0022_WYG_412-5b"/>
思公舉無忝嘉招至於佐戎幕而静轅門輯政刑而撫<lb/>
凋瘵亦副車之任也正即命服吾豈恡焉可依前件<lb/>
　　判官<lb/>
　　　授王師魯等嶺南判官制　　元　稹<lb/>
勑王師魯等古稱南海為難理盖蠻蜒獠俚之襍俗有<lb/>
珠璣瑇瑁之竒貨為吏者不能潔身無以格物是以非<lb/>
呉處黙之清徳不可以耀逺人非孫子荆之長才不可<lb/>
以叅宻畫爾等皆當茂選取重元戎更職命官各如來<lb/>
<pb n="KR4h0022_WYG_412-6a"/>
奏可依前件<lb/>
　　　授鄭仁弼檢校祠部員外充横海判官制<lb/>
　　　　　　　　　　　　　　前　人<lb/>
勑鄭仁弼諸侯辟士古實有之近制二千石已上乗軺<lb/>
車者則開幕選才由古道也仁弼等有勞叅畫重𦙍以<lb/>
聞威等著稱詞華䎖亦致請臺省茂膺兼命式示恩榮<lb/>
無忘切磨用副匡益可依前件<lb/>
　　　授王陟監察御史充西川節度判官制<lb/>
<pb n="KR4h0022_WYG_412-6b"/>
　　　　　　　　　　　　　　　前　人<lb/>
勑王陟等列諸侯之賔者遷次淹速得與上臺比倫其<lb/>
或饋餉務繁叅畫禮重亦得輟自他職副其所求爾等<lb/>
或以政聞或以藝舉守臣上請信不予欺各竭乃誠以<lb/>
修厥績可依前件<lb/>
　　　授崔蔇檢校都官員外郎兼侍御史充河東判<lb/>
　　　　官制<lb/>
勑崔蔇等自元和已<hi>集作以</hi>來有大勲烈於天下先皇賚<lb/>
<pb n="KR4h0022_WYG_412-7a"/>
予以保衡者時惟司空度度亦齊慄祗畏不自滿大慎<lb/>
簡其屬毗于厥政惟蔇及銖咸在兹選是用輟我紀察<lb/>
副其勤求惟爾敬𤣥舊由蕃服効誠于長議以序遷峩<lb/>
峩鐵冠皛皛銀印授之以往其樂所從可依前件<lb/>
　　　授盧㟧監察裏行宣州判官制<lb/>
　　　　　　　　　　　　　　　前　人<lb/>
勑盧㠋等宣城重地較緡之數嵗不下百餘萬管幹劇<lb/>
職靈鹽近戎分務簡僚不易宜稱爾等研究儒術脩明<lb/>
<pb n="KR4h0022_WYG_412-7b"/>
政經勉慎所從以承其長可依前件<lb/>
　　　授張洪相里友畧山南東道判官制<lb/>
　　　　　　　　　　　　　　　白居易<lb/>
勑朝議郎行太常博士上柱國張洪前瀛莫等州都團<lb/>
練判官朝議郎兼侍御史内供奉上柱國賜緋魚袋相<lb/>
里友畧等元翼以大節大忠焯聞朝野授鉞開府殿我<lb/>
漢南而又求賢乞能以自叅貳則其賔寀宜有以稱之<lb/>
故吾求俊造之英勲烈之胄逹朝議而練戎事者與焉<lb/>
<pb n="KR4h0022_WYG_412-8a"/>
今以洪之知國體奉家聲以友畧之富藝文飽軍旅兩<lb/>
中是選合而命之優秩寵章無所愛惜時無今古代有<lb/>
忠賢茍致吾元翼於羊杜間則有陟明之典在洪可檢<lb/>
校尚書職方員外郎兼侍御史充山南東道節度判官<lb/>
仍賜緋魚袋散官勲如故友畧可檢校尚書屯田員外<lb/>
郎兼侍御史充山南東道觀察判官勲如故<lb/>
　　　授温堯卿等賜緋充滄景江陵判官制<lb/>
　　　　　　　　　　　　　　　前　人<lb/>
<pb n="KR4h0022_WYG_412-8b"/>
勑温堯卿等今之俊乂先辟於征鎮次升於朝廷故幕<lb/>
府之選下臺閣一等異日入而為大夫公卿者十八九<lb/>
焉荆門景城南北大府而堯卿等或已叅軍要或方受<lb/>
徵書各命以官分試其事名秩章綬分而寵之夫千里<lb/>
之行始於足下茍自强不息亦何逺而不届哉可依前<lb/>
件餘如故<lb/>
　　　授王師閔檢校水部員外郎充徐泗濠等州觀<lb/>
　　　　察判官制<lb/>
<pb n="KR4h0022_WYG_412-9a"/>
勑前徐泗濠等州觀察支使朝議郎殿中侍御史内供<lb/>
奉上騎都尉賜緋魚袋王師閔朕以師律授智興智興<lb/>
以軍書辟閔才既為知己用官不候滿嵗遷所以使能<lb/>
而責<hi>闕</hi>理也然則贊㢘察安戎旅既命之後吾有望於爾<lb/>
焉勉副所從佇展來効可檢校尚書水部員外郎兼殿<lb/>
中侍御史充徐泗濠等州觀察判官散官勲賜如故<lb/>
　　　授路貫等桂州判官制<lb/>
勑藩隅之重委以侯伯軍府之要掌在賔僚貫等以文<lb/>
<pb n="KR4h0022_WYG_412-9b"/>
行修身以智謀從事佐㢘問澄清之務撫華夷錯雜之<lb/>
人俾其乂安實在叅賛宜及寵命以光所從可依前件<lb/>
　　　授裴敞昭義軍判官裴侔義成軍判官各轉官<lb/>
　　　　制<lb/>
勑裴敞等昭義義成今之重鎮實藉賔介以叅謀猷而<lb/>
二帥皆勤於奉公精於辟士度才而授職循序而請官<lb/>
頗合所宜咸可其奏可依前件<lb/>
　　記室<lb/>
<pb n="KR4h0022_WYG_412-10a"/>
　　　授崔鄘等澤潞支使書記制　元　稹<lb/>
勑崔鄘鄭翺等近制藩府臣僚自軍司馬以下皆得選<lb/>
任其良執事者所移異職而鄘等事愬以狀聞各以秩<lb/>
遷毗于新邑勉爾誠志俾無尤違鄘可監察裏行充澤<lb/>
潞等州觀察支使翺可協律郎充昭義軍書記<lb/>
　　　授姚元康等官充推官掌書記制<lb/>
　　　　　　　　　　　　　　　白居易<lb/>
勑朝散郎行秘書省校書郎姚元康儒林郎試太常寺<lb/>
<pb n="KR4h0022_WYG_412-10b"/>
協律郎鄭懿等益部浮陽皆大征鎮也文昌金畧皆賢<lb/>
將相也而能以禮聘士以職任才多聞得人咸樂為用<lb/>
况爾等籌謀文藻各負所長茍能賛察㢘掌奏記孜孜<lb/>
不怠翩翩有聲慰薦褒昇其則不逺元康可試右武衛<lb/>
倉曹叅軍充劍南西川節度推官散官如故懿可試左<lb/>
金吾衛兵曹叅軍充横海軍節度掌書記餘如故<lb/>
　　　授保大軍節度掌書記檢校右散騎常侍房仁<lb/>
　　　　寳檢校禮部尚書充職制　錢　珝<lb/>
<pb n="KR4h0022_WYG_412-11a"/>
勑具官房仁寳等國朝作相之重在明皇帝時以偉徳<lb/>
景躅布於史䇿者有吾太尉焉爾仁寳裔孫始以文進<lb/>
不得其志無所成名今用牋奏符檄之才職居藩服乗<lb/>
傳而至善逹戎機思賢之心欲招後嗣春官假秩儒者<lb/>
斯榮且激爾曹勉佐元帥可依前件<lb/>
　　　授朔方軍節度掌書記檢校刑部員外郎兼侍<lb/>
　　　　御史李東序檢校司勲郎中兼中丞充職制<lb/>
　　　　　　　　　　　　　　　前　人<lb/>
<pb n="KR4h0022_WYG_412-11b"/>
勑具官李東序凡諸鎮陪臣至自其幕府者或計事言<lb/>
功或舉職請命未嘗不召之便殿假以寛言且使鋪陳<lb/>
皆見臧否爾能用儒術佐吾列藩敷揚可取於詳明條<lb/>
貫必由於忠信嘉善之道增秩所宜乗寵而還永觀爾<lb/>
類可依前件<lb/>
　　　授鳯翔節度掌書記范惟乂左拾遺賜緋充職<lb/>
　　　　制<lb/>
勑具官范惟乂等軍興以來四方之政益煩矣而負才<lb/>
<pb n="KR4h0022_WYG_412-12a"/>
抱術之士叅于武幄者吾嘗授之好爵用表嘉賔復勉<lb/>
其左右聽從始終同奬爾負才甚直抱術且深自有忠<lb/>
謀共賛戎畧故加寵於紱冕之上報勞於師旅之間爾<lb/>
其計事出言必公必信更圖保大無或告勞可依前件<lb/>
　　支使<lb/>
　　　授裴詒監察御史裏行桂管支使等制<lb/>
　　　　　　　　　　　　　　　杜　牧<lb/>
勑前鄆曹濮等州觀察支使朝散郎試大理評事裴詒<lb/>
<pb n="KR4h0022_WYG_412-12b"/>
等守臣有司上請諸士皆曰詒等士族之中有政事科<lb/>
名清㢘公謹嘗經職守衆稱有才古人於一飯之恩尚<lb/>
有殺身以報之者况於知己得不勉之可依前件<lb/>
　　推廵<lb/>
　　　授王摶檢校殿中侍御史充義成軍節度推官<lb/>
　　　　制　　　　　　　　　　劉崇望<lb/>
勑王摶名以文舉祥以履光敬於交人善為知己鈇鉞<lb/>
開幕台鉉奉藩方虛婉婉之籌乃顧翹翹之乗能不輟<lb/>
<pb n="KR4h0022_WYG_412-13a"/>
我周衮之任樂爾漢相之徒建禮部郎官惠文御史敬<lb/>
思寵數勉罄嘉猷可依前件<lb/>
　　　授栁傑等四人官充鄭滑節度推廵制<lb/>
　　　　　　　　　　　　　　　白居易<lb/>
勑試太子司議郎栁傑等古者公府得自選吏屬今仍<lb/>
古制亦命領征鎮者必先慎柬<hi>集作禮聘</hi>而後升聞矧鄭滑<lb/>
帥承元輸忠伏順炳焉有大節於國奉其上蒞其下實<lb/>
藉寮宷以左右之而傑等或縁飾詞華或貯畜材行揣<lb/>
<pb n="KR4h0022_WYG_412-13b"/>
摩思試以待已知宜振籌謀用光慰薦傑等可某官充<lb/>
鄭滑節度推官廵官等<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百八十四</head>
    <p>
<pb n="KR4h0022_WYG_683-1a"/>
欽定四庫全書<lb/>
　文苑英華巻六百八十四　宋　李昉等　編<lb/>
　邊防下<lb/>
　　與契苾將軍書一首<lb/>
　　與程將軍書一首<lb/>
　　諫雅州討先羌書一首<lb/>
　　為建安王與安東諸州軍事書一首<lb/>
　　為江東節度使破餘姚草賊龔厲捷書一首<lb/>
<pb n="KR4h0022_WYG_683-1b"/>
　　代李侍郎與宣武韓司空書一首<lb/>
　　上周相公書一首<lb/>
　祥瑞<lb/>
　　為建安王答王尚書一首<lb/>
　　賀張徐州得白兔書一首<lb/>
　醫藥<lb/>
　　與洛陽名流朝士乞藥直書一首<lb/>
　　寄裴舍人遺衣藥直書一首<lb/>
<pb n="KR4h0022_WYG_683-2a"/>
　　與寜王憲等書一首<lb/>
　　邉防下<lb/>
　　　與契苾將軍書　　　　　　王　勃<lb/>
昊天不忱哲人終否畢公逝矣傷如之何敬想情則懿<lb/>
親義惟良執非夫人之為慟其誰為慟乎僕與此公早<lb/>
投交公夷險之際終始如一常思並建忠孝之迹共申<lb/>
家國之讐而負<hi>一作有</hi>壯志不就古人所悲何圖一旦長<lb/>
訣嗚呼哀哉管仲不存叔牙空在子皮巳䘮子産何依<lb/>
<pb n="KR4h0022_WYG_683-2b"/>
興言追昔良增痛悼適得韋四郎書其承大郎雅意知<lb/>
欲以此公碑誌託夫<hi>一作之</hi>下走夫撫今懐昔理寄斯文<lb/>
旌徳叙功事屬知已是以子期幽思感叔夜之形言伯<lb/>
喈雄藻<hi>一本作伯雄藻才非</hi>待林宗而無愧下走雖不敏幸託深<lb/>
期此而不為誰當為者但恐位卑先達才非㧞萃虚承<lb/>
厚睠不副髙聞<hi>聞一作意耳</hi>謹遣舍弟勛徃靣取進止臨書<lb/>
啜泣惨惶不次<lb/>
　　　與程將軍書　　　　　　　駱賔王<lb/>
<pb n="KR4h0022_WYG_683-3a"/>
昨見武郎將備陳將軍之言㤙出非常談過其實恭承<lb/>
<hi>集作問</hi>嘉㑹深用慙惶君侯懐管樂之才當衛霍之任豐<lb/>
功厚利盛徳在人送徃事居元勲盖俗智足以崇<hi>集作興</hi>
王業道足以濟蒼生尚且屈公侯之尊毎<hi>集無毎字</hi>申<hi>一作伸</hi>
管庫之士若僕者天地中一無用芻狗耳粤自旌賁之<lb/>
辰即逢聖眀之歷材不應務不能成佐命之功智不適<lb/>
<hi>集作通</hi>時不能包周身之防加以天資木強不能屈節權<lb/>
門道<hi>集作地</hi>隔蓬心不能賈名時議常願為仁由巳䘮我<lb/>
<pb n="KR4h0022_WYG_683-3b"/>
於吾見機可以絶機無用之為有用随時任其舒巻與<lb/>
物同其波流者矣其於木也班垂無所錯<hi>集作措</hi>其鈎䋲<lb/>
其於駕也良樂無所施其銜䇿不悟聖朝發眀敡之詔<lb/>
<hi>集作制</hi>君侯緝雍熈之道曲垂提奬廣賜<hi>亦作/措</hi>游談謬<hi>集作</hi>
<hi>猥</hi>以樗櫟之姿沗預賢良之薦當今鴻都富學麟閣多<lb/>
英非游夏不可以升堂非䕫牙不可以擊節儻使片言<lb/>
失徳事暴區中匹夫竊議語流天下進乖得賢之舉退<lb/>
貽薄徳之譏恐不肖之軀為高眀之累耳必能一眄增<lb/>
<pb n="KR4h0022_WYG_683-4a"/>
價九術先登燕昭為市駿之資郭隗居禮賢之始則當<lb/>
効駑駘之用飾固陋之心陶鑄堯舜之典謨憲章文武<lb/>
之要道<hi>集作道徳</hi>上以究三才之能事下以通萬物之幽情<lb/>
將使詞翰為行已外篇文章是立身正<hi>集作政</hi>路耳又何<lb/>
足道哉言而不慙者恃惠子之知我也所恨禁門清切<lb/>
造就無緣官事<hi>集作守</hi>牽纒程<hi>集作風</hi>期有限某尚期辭滿<lb/>
儻汎孤舟萬里湮波舉目有江山之恨<hi>一作限</hi>百齡心事<lb/>
勞生無晷漏<hi>集作刻</hi>之歡嗟乎流水不窮浮雲自逺霑襟<lb/>
<pb n="KR4h0022_WYG_683-4b"/>
此别把𬒮何時特以平生之私㤀其貴賤之禮幸勿為<lb/>
過謹不多談<lb/>
　　右二篇與將軍書非論邊事也<lb/>
　　　諫雅州討生羌書　　　　　陳子昻<lb/>
將仕郎守麟臺正字臣陳子昻昧死上言竊<hi>舊唐書作臣</hi>聞<lb/>
道路云云國家欲開蜀山自雅州道入討生羗因以襲<lb/>
擊吐蕃執事者不審圖其利害遂廢梁鳳巴蜒兵以狥<lb/>
之臣愚以為西蜀之禍自此結矣臣聞亂生必由怨起<lb/>
<pb n="KR4h0022_WYG_683-5a"/>
<hi>唐書作於怨</hi>雅州邉羗自有國<hi>唐書集本並作國初</hi>巳來未嘗一日為<lb/>
盗今且<hi>且唐書集本並作一旦</hi>無罪受戮其怨必甚怨甚懼誅必<lb/>
蜂駭西山西山盗起則蜀之邉邑不得不連兵備守兵<lb/>
乆不觧則蜀之禍構矣昔後漢末西京䘮敗盖由此諸<lb/>
羗此一事也且臣聞吐蕃桀黠之虜君長相信而多奸<lb/>
謀自敢抗天誅爾來向二十餘載大戰則大勝小戰則<lb/>
小勝未嘗敗一隊亡一矢<hi>唐書作夫一本作卒</hi>國家徃以薛仁貴<lb/>
郭待封為虣虎之將屠十萬衆於大非之川一甲不歸<lb/>
<pb n="KR4h0022_WYG_683-5b"/>
<hi>唐本作返</hi>又以李敬𤣥劉審禮為廊廟之宰<hi>唐書作噐</hi>辱十八萬<lb/>
衆於青海之澤身為囚虜<hi>唐書作身囚虜庭</hi>是時精甲勇士勢<lb/>
如雷雲然竟不能擒一戎馘一醜至今而關隴為空今<lb/>
乃欲以李處一為將驅顦顇之兵將襲吐蕃臣竊憂之<lb/>
而為此虜所笑此二事也且夫事有求利而得害者則<lb/>
蜀昔時不通中國秦惠王欲帝天下而并諸侯以為不<lb/>
兼賨不取蜀勢未可舉乃用張儀計飾羙女譎金牛因<lb/>
間以啖蜀侯蜀侯果貪其利使五丁力士鑿山通谷棧<lb/>
<pb n="KR4h0022_WYG_683-6a"/>
褒斜置道於秦自是險阻不關山谷不閉張儀躡踵乗<lb/>
便縱兵大破之蜀侯誅賨邑㓕至今蜀為中州是貪利<lb/>
而亡此三事也臣聞吐蕃羯虜愛蜀之珍富欲盗之乆<lb/>
有日矣然其勢不能舉者徒以山川阻絶障隘不通此<lb/>
其所以頓餓狼之啄而不竊食也今國家乃亂邉羗開<lb/>
隘道使其收奔亡之種為嚮導以攻邉是以借冦兵而<lb/>
為賊除道舉全蜀以遺之此四事也臣竊覩<hi>唐書集本並作觀</hi>
蜀之西南一都㑹國家之寳庫天下珍貨聚出其中又<lb/>
<pb n="KR4h0022_WYG_683-6b"/>
人富粟多順江而下可以兼濟中國今執事者乃圖僥<lb/>
倖之利悉以委身西羗得西羗地不足以稼穡財不足<lb/>
以富國徒殺無辜之衆以傷陛下之仁糜費隨之無益<lb/>
聖徳又恐僥倖之利未可圖哉此五事也夫蜀之所寳<lb/>
恃險者也人之所安無役者也今國家乃開其險役其<lb/>
人險開則便冦人役則傷財臣恐未見羗戎巳有奸盗<lb/>
在其中矣徃來益州長史李崇真將圖此奸利傳檄稱<lb/>
吐蕃欲冦松州遂使國家盛軍以待之轉餉以備之未<lb/>
<pb n="KR4h0022_WYG_683-7a"/>
二三年巴蜀二十餘州搔<hi>唐書作騷</hi>然大弊竟不見吐蕃之<lb/>
靣而崇真贓錢巳計巨萬矣蜀人殘破幾不堪命此之<lb/>
近事猶在人口陛下所親知愚臣<hi>唐書作臣愚</hi>意者不有奸<lb/>
臣欲圖此利復以生羗為計者哉此六事也且蜀人尫<lb/>
劣不習兵戰一虜持矛百人不敢當又山川阻曠去中<lb/>
夏精兵處逺今國家若擊西羗掩吐蕃遂能破㓕其國<lb/>
奴虜其人使其君長係首北闕計亦可矣若不到如此<lb/>
臣方見蜀之邉陲不守而為羗夷所横暴昔辛有見被<lb/>
<pb n="KR4h0022_WYG_683-7b"/>
髪而祭伊川者以為不出百年此其為戎乎臣恐不及<lb/>
百年而蜀為戎此七事也且國家近者廢安北㧞單于<lb/>
棄龜兹放踈勒天下翕然謂之盛徳所以者何盖以陛<lb/>
下務在仁不在廣務在養不在殺將以此息邉鄙休甲<lb/>
兵行乎三皇五帝之事者也今乃狥貪夫之議謀動兵<lb/>
戈將誅無罪之戎而遺全蜀之患將何以令天下乎此<lb/>
愚臣所不甚悟者也况當今山東饑關隴弊歷嵗枯旱<lb/>
人有流亡誠是聖人寧静思和天人之時不可動甲兵<lb/>
<pb n="KR4h0022_WYG_683-8a"/>
興大役以自生亂臣又流聞西軍失守北軍不利邉人<lb/>
忙<hi>集作惟非</hi>動情有不安今<hi>唐書有又字</hi>復驅此兵投之不測臣<lb/>
聞自古國亡家敗<hi>唐書作亡國破家</hi>未有<hi>集作嘗</hi>不由黷兵今小<lb/>
人議夷狄之利非帝王之至徳也<hi>唐書有又字</hi>况弊中夏哉<lb/>
臣聞古之善為天下者計大而不計小務徳而不務刑<lb/>
圖其安則思其危謀其利則慮其害然後長享福禄伏<lb/>
願陛下熟計之<lb/>
　　　為建安王與安東諸州軍事書<lb/>
<pb n="KR4h0022_WYG_683-8b"/>
　　　　　　　　　　　　　　　前　人<lb/>
月日清邉道行軍大緫管建安郡王攸宜致書安東諸<lb/>
州刺史并諸將部校官屬等初春猶寒公等乆統兵馬<lb/>
勤國捍邉不至勞弊也其如常以此賊中頻有人出來<lb/>
異口同辭皆云逆賊李盡㓕巳死營州饑餓人不聊生<lb/>
諸蕃首領百姓等唯望官軍即擬歸順前後繼至非止<lb/>
一人某先使人向營州昨廻具得父老密狀云賊勢窮<lb/>
蹙去正月上旬有妖星落孫萬斬營中其聲如雷賊黨<lb/>
<pb n="KR4h0022_WYG_683-9a"/>
離心各巳猜貳夭殃如此人事又然平殄兇渠正在今<lb/>
日大軍即巳二月上旬六道並入指期尅剪同立大勲<lb/>
請公等訓勵兵馬共為掎角開國封侯其機在此幸各<lb/>
勉力以圗厥功尋當更使人續徃先此不具<lb/>
　　　為江東節度使破餘姚草賊龔勵㨗書<hi>巳見五百六十</hi>
　　　<hi>七巻</hi>
　　　代李侍郎與宣武韓司空書<lb/>
　　　　　　　　　　　　　　　吕　温<lb/>
<pb n="KR4h0022_WYG_683-9b"/>
某以菲才謬當重任事闗國計動限軍期撫事知難夙<lb/>
夜憂積盖以運路擁滯私鹽撓法力非有司所及唯託<lb/>
方鎮至公伏惟司空文武全才勲徳茂著朝廷毗倚中<lb/>
外具瞻勤王則知無不為憂國則言皆可復今春過日<lb/>
獲拜旄<hi>集作旌</hi>麾眷私之餘巳列<hi>集作及</hi>此事䝉許同志立<lb/>
法叶力狥公對敡之初便具聞奏所以遣裴郎中徃申<lb/>
朝㫖議立規矩悉令諮託大賢非敢專行鄙見昨得廵<lb/>
按狀報伏承司空徳量旁通忠誠感發急公家之病同<lb/>
<pb n="KR4h0022_WYG_683-10a"/>
職司之憂塩法隄防巳行文牒斗門同塞許有商量率<lb/>
先諸侯首賛王度義形九牧忠動三軍意開而逺近承<lb/>
風言發而神眀知感况某奉職之分承眷之深受賜懐<lb/>
仁豈同常等銘戴所至無喻下情<lb/>
　　　上周相公墀書　　　　　　杜　牧<lb/>
某冄拜伏以大儒在位而未有不知兵者未有不能制<lb/>
兵而能止暴亂者未有暴亂不止而能活生人定國家<lb/>
者自生人以來可以屈指而數也今兵之下者莫若刺<lb/>
<pb n="KR4h0022_WYG_683-10b"/>
伐之法詩大雅維清<hi>維清是頌非雅</hi>奏象舞之篇曰維清緝熈<lb/>
文王之典迄用有成維周之禎象者象武王伐紂刺伐<lb/>
之法此乃文王受命<hi>受殷王専征之命也</hi>七年五伐晋戰陣刺伐<lb/>
之法遺之武王武王用以伐紂而有天下致之清平為<lb/>
周家之禎祥周公居攝祀文武於清廟作此詩以歌舞<lb/>
文武之徳其次兵之尤者莫若鈎援衝壁今之一卒之<lb/>
長不肯親自為之詩大雅周公皇矣羙周公之詩曰以<lb/>
爾鈎援與爾臨衝以伐崇墉臨衝閑閑崇墉言言此實<lb/>
<pb n="KR4h0022_WYG_683-11a"/>
文王伐崇墉傳于其城以臨車衝鈎援其城文王親自<lb/>
為之夫文王何人也周公詩之夫子刪而取之列於大<lb/>
雅以羙文王之功徳手弦而口歌之不知後代之人何<lb/>
如此三聖人安有謀人之國有暴亂横起戎狄乗其邉<lb/>
坐於廟堂之上曰我儒者也不能知兵不知儒者竟可<lb/>
知兵也竟不可知兵乎長慶兵起自始至終廟堂之上<lb/>
指蹤非其人不可一二悉數高宗朝薛仁貴攻吐蕃大<lb/>
敗於大非川仁貴曰今年嵗在庚午不當有事<hi>集作于</hi>西<lb/>
<pb n="KR4h0022_WYG_683-11b"/>
方此乃鍾鄧伐蜀身誅不返昨者誅討党羗徴闗東兵<lb/>
用於西方是不知天道也邉地無積粟師無見糧不先<lb/>
屯田隨日隨餉是不知地利也兩漢伐虜騎兵取於山<lb/>
東乃<hi>集作所</hi>謂冀之北土馬之所生馬良而多人習騎戰<lb/>
非山東兵不能伐虜昨者以歩戰騎百不當一是謂不<lb/>
知人事也天時地利人事此三者皆不先計量短長得<lb/>
失故困竭天下不能㓕樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>之虜此乃不學之過也不<lb/>
教人戰是謂棄之則謀人之國不能料敵不曰棄國可<lb/>
<pb n="KR4h0022_WYG_683-12a"/>
乎牧所注孫武十三篇雖不能上窮天時下極人事然<lb/>
上至周秦下至長慶寳歷之兵形勢虚實隨句解折離<lb/>
為三編輙敢獻上以備閲覧少希鍳悉苦心即為至幸<lb/>
伏增惶惕之至某頓首冄拜<lb/>
　　祥瑞<lb/>
　　　為建安王答王尚書書　　　陳子昻<lb/>
使至辱書知初出黃龍即擒白䑕㐫賊㓕兆事乃先知<lb/>
<hi>集作徴</hi>凢百士衆莫不喜躍䑕者坎精穿竊為盗夜逰晝<lb/>
<pb n="KR4h0022_WYG_683-12b"/>
伏乃是其常今白日投營<hi>集作軀</hi>素質委命賊降之象理<lb/>
必無疑近冄有賊中信來親離衆潰期在旦夕尚書宜<lb/>
訓勵士卒秣馬嚴威因此凶亂之機乗其敗亡之勢事<lb/>
同破竹無待前茅坐聽凱歌預用欣慰<lb/>
　　　賀張徐州得白兔書　　　　韓　愈<lb/>
伏聞今月五日營田廵官陳從政獻瑞兎毛質皎<hi>集作全又</hi>
<hi>作皦</hi>白天馴其心其始實得之符離安阜屯田<hi>蜀本作屯屯</hi>之<lb/>
役夫朝行遇之廹之弗逸人立而拱竊惟休咎之兆天<lb/>
<pb n="KR4h0022_WYG_683-13a"/>
所以啓覺于下依類託喻事之纎悉不可圖驗非睿智<lb/>
慱通孰克究眀愈雖不敏請試辨之兎隂類也又窟居<lb/>
狡而伏逆象也今白其色絶其羣也馴其心化我徳也<lb/>
人立而拱非禽獸之事革而從人且服罪也得之符離<lb/>
實戎<hi>蜀本作我</hi>國名又附麗<hi>音離</hi>也不在農夫之家田而在軍<lb/>
田武徳行也不戰而來之之道也有安阜<hi>集作附</hi>之喜<hi>喜集</hi>
<hi>作嘉名</hi>焉伏聞閣下股肱帝室藩垣天下四方其有逆亂<lb/>
之臣未血斧鑕之屬畏威崩析<hi>蜀本作折</hi>歸我乎哉其事兆<lb/>
<pb n="KR4h0022_WYG_683-13b"/>
矣是宜具跡表文以承答天意小子不惠猥以文句微<lb/>
識䝉合<hi>集作念</hi>睹兹盛羙焉敢避不譲之責而黙黙耶<hi>一作</hi>
<hi>賀也</hi>愈冄拜<lb/>
　　醫藥<lb/>
　　　與洛陽名流朝士乞藥直書<lb/>
　　　　　　　　　　　　　　　盧照隣<lb/>
幽憂子學道于東龍門山精舍布衣藜羮堅卧於一巖<lb/>
之曲客有過而哀之者青囊中出金花子丹方相遺之<lb/>
<pb n="KR4h0022_WYG_683-14a"/>
服之病愈視其方丹沙二斤穀楮子則山中可有丹沙<lb/>
則渺然難致昔在關西太白山下一隱士多𤣥眀膏中<lb/>
有丹沙八兩予時居貧不得好上沙但取馬牙顔色微<lb/>
光净者充用自爾丁府君憂每一號哭涕泗中皆藥氣<lb/>
流出三四年羸卧苦𠻳㡬至於不免復偶於他方中見<lb/>
一說云丹砂之不精者服之令人多𠻳訪知一處有此<lb/>
物甚佳兩必<hi>一作别</hi>須錢二千文則三十二兩當取六十<lb/>
四千也空山卧疾家業先貧老母年尊兄弟禄薄若待<lb/>
<pb n="KR4h0022_WYG_683-14b"/>
家辦則委骨於巉嵒之峯矣意者欲以開嵗五月穀子<lb/>
熟時試合此藥非天下名流貴族王公卿士於仁惻之<lb/>
心達枯骨朽株者孰能濟之哉今力疾賦詩一篇遍呈<lb/>
當代博雅君子雖文不動俗事或傷心儻遇晏嬰脫左<lb/>
驂而見贖如逢孔子分秉粟以相憂則越石原憲不辛<lb/>
苦於當年矣唯當坐禪念室以答深仁若諸君子家有<lb/>
好妙沙能以見及最為第一無者各乞一二兩藥直是<lb/>
庻幾也仲尼曰有能一日用其力於仁者乎未有力不<lb/>
<pb n="KR4h0022_WYG_683-15a"/>
足者又曰君子無終食之間違仁在坐則參於前在輿<lb/>
則倚於衡古人心可見矣又曰仁逺乎哉我欲仁斯仁<lb/>
至矣言能茍行之仁道不逺也朝英貴士博濟而好仁<lb/>
者何必相識故知與不知咸送詩告請無案劒同掩體<lb/>
骸云爾<lb/>
　　　寄裴舎人遺衣藥直書<lb/>
山信<hi>一作僕</hi>至自都太子舍人裴瑾之太子舍人韋方賢<lb/>
左史范履冰水部員外郎獨孤思莊少府丞舍人内供<lb/>
<pb n="KR4h0022_WYG_683-15b"/>
奉閻知微符璽郎喬偘並有書問余疾兼致束帛之禮<lb/>
以供東山衣藥之費嗟乎代與道交䘮其來尚矣殷揚<lb/>
州與外甥韓康伯别慨然而詠富貴他人合貧賤親戚<lb/>
離因泣下交頥不能自巳余以其為人也名過真<hi>一作其</hi>
實然窮達之際則西狩獲麟所不能逸<hi>欵作免</hi>斯亦古君<lb/>
子之大悲也自鄶而下曷足譏焉余家咸亨中良賤百<lb/>
口自丁家難私門弟妹凋䘮七八年間貨用都盡余不<lb/>
幸遇斯疾母兄哀憐破産以供醫藥屬多穀不登家道<lb/>
<pb n="KR4h0022_WYG_683-16a"/>
屢困兄弟薄逰近縣創巨未平雖毎分多見憂然亦莫<lb/>
能取給海内相識亦時致湯藥恩亦多矣晩更驚信佛<lb/>
法於山下間營建所費尤廣本欲息貪寡欲縁此更使<lb/>
貪心萌生毎得一物輙歡喜更恨不足嗚呼道惡在而<lb/>
奔競之若兹雖觀苦空無常而此業巳就不可中廢祈<lb/>
<hi>一作所</hi>獲福慶思與士君子共之<lb/>
　　　與寜王憲等書　　　　　　𤣥宗皇帝<hi>開元中</hi>
昔魏文帝詩云西山一何峻<hi>舊唐書作髙</hi>高高<hi>舊書作高處</hi>殊無<lb/>
<pb n="KR4h0022_WYG_683-16b"/>
極上有兩仙童不飲亦不食賜我一丸藥光耀有五色<lb/>
服藥四五日身體<hi>舊唐書作輕</hi>生羽翼朕毎思<hi>新唐書作言</hi>服藥<lb/>
而求羽翼何如骨肉兄弟天性之羽翼乎陳思有超代<lb/>
之才堪佐經國<hi>舊唐書作綸</hi>之務絶其朝謁卒令憂死魏祚<lb/>
未終遭司馬宣王之奪豈神丸之効也虞舜之聖捨象<lb/>
傲之愆以親九族九族既睦平章百姓此為帝王之軌<lb/>
則于今數千載天下歸善焉朕未嘗不廢寢忘食興<hi>舊唐</hi>
<hi>書作欽新唐書作慕</hi>歎者也頃因餘暇妙選僊經得此神方古老<lb/>
<pb n="KR4h0022_WYG_683-17a"/>
云服之必驗<hi>新唐書作餌之必夀</hi>今分此藥願與兄弟等<hi>新唐書作共之</hi>
同享<hi>舊唐書作保</hi>長齡永無限極<hi>新唐書作偕至長齡永永無限</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_683-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百八十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百六十五</head>
    <p>
<pb n="KR4h0022_WYG_864-1a"/>
欽定四庫全書<lb/>
　文苑英華巻八百六十五　宋　李昉等　編<lb/>
　釋十六<lb/>
　　杭州大覺寺碑一首<lb/>
　　湖州法華寺大光太師碑一首<lb/>
　　東林寺經藏碑一首<lb/>
　　　杭州徑山寺大覺禪師碑銘并序<lb/>
　　　　　　　　　　　　　　　李吉甫<lb/>
<pb n="KR4h0022_WYG_864-1b"/>
如來自滅度之後以心印相付囑凡二十八祖至菩提<lb/>
達摩紹興大教指授後學後之學者始以南北為二宗<lb/>
又自達摩三世傳法于信禪師信傳牛頭融禪師融傳<lb/>
鶴林馬素禪師素傳于徑山山傳國一禪師二宗之外<lb/>
又别門也於戱法不外來本同一性惟佛與佛轉相證<lb/>
知其傳也無文字語言以為説其入也無門堦經術以<lb/>
為漸悟如夣覺得本自心誰其語<hi>一作悟</hi>之國一大師其<lb/>
人矣太師諱法欽俗姓朱氏呉都<hi>一作郡</hi>崑山人也身長<lb/>
<pb n="KR4h0022_WYG_864-2a"/>
六尺色像第一修眸蓮敷方口如丹嶷焉若峻山清孤<lb/>
泊焉若大風海上故揖道徳之噐者識天人之師焉春<lb/>
秋二十有八將就賔貢途經丹陽雅聞鶴林馬素之名<lb/>
徃申款謁還得超然自詣如來宻印一念盡傳王子妙<lb/>
力他人莫識即日剃落是真出家因問以所從素公曰<lb/>
逄徑則止隨汝心也他日逰方至餘杭西山問於樵人<lb/>
曰此天目山之上徑大師感鶴林逄徑之言知雪山成<lb/>
道之所於是䕃松藉草不立茅茨無非道塲於此宴坐<lb/>
<pb n="KR4h0022_WYG_864-2b"/>
之乆邦人有構室者大師亦因而安處心不住于三界<lb/>
名自聞于十方華隂學徒來者成市矣天寳二祀受具<lb/>
戒于龍泉法崙和尚雖不現身意亦不捨外儀於我性<lb/>
中無非自在大厯初代宗睿武皇帝髙其名而徴之授<lb/>
以肩輿迎於内殿既而幡幢設以<hi>疑</hi>龍象圖繞萬乗有<lb/>
順風之請兆民渇灑露之仁問我所行終無少法尋制<lb/>
於章敬寺安置自王公逮於士庶其詣者日有千人司<lb/>
徒楊公綰情遊道樞行出人表大師一見於衆二三目<lb/>
<pb n="KR4h0022_WYG_864-3a"/>
之過此黙然吾無示説楊公亦退而嘆曰此方外髙士<lb/>
也固當順之不宜覊致尋求歸山詔允其請因賜策曰<lb/>
國一大師仍以所居為徑山寺焉初大師宴居山林人<lb/>
罕接禮及召赴京邑途經郡國譬若優曇一現師子聲<lb/>
聞晞光赴響者轂擊肩摩投衣布金者邱累陵聚大師<lb/>
隨而檀施皆散之建中初自徑山徙居於龍興寺余杭<lb/>
者為呉東藩濵越西境馳軺軒者數道通濵驛者萬里<lb/>
故中朝御命之士於是徃覆外國占風之侣盡此<hi>一作此為</hi>
<pb n="KR4h0022_WYG_864-3b"/>
奔走不踐門閾耻如瘖聾而太師意絶將迎禮無差别<lb/>
我心既等法亦同如貞元八年嵗在壬申十二月二十<lb/>
八夜無疾順化報齡七十九僧臘五十先是一日誡門<lb/>
人令設六齋其徒有未悟者以日暮恐不克集事大師<lb/>
曰若過明日則無所及既而善緣普㑹珍供豐盈大師<lb/>
意若辭訣體無患苦逮中霄跏趺示滅本郡太守王公<lb/>
顔即時表聞上為虛欷以大師𤣥慈黙照負荷衆生賜<lb/>
諡曰大覺禪師海内伏膺於道者靡不承問叩心悵惘<lb/>
<pb n="KR4h0022_WYG_864-4a"/>
號慕明年二月八日奉全身于院庭之内遵遺命也建<lb/>
塔安神申門人之意也嗚呼為人尊師凡將五紀居唯<lb/>
一床衣止一衲冬無纊㲲夏不絺綌逺近檀施或一日<lb/>
累千金悉命歸於常住為十方之奉未嘗受施亦不施<lb/>
人雖物外去來而我心常寂自象教之興數百年矣人<lb/>
之信道者方怖畏於罪垢愛見於莊嚴其餘小慧則以<lb/>
生滅為心垢浄為别捨道由徑傷肌自瘡至人應化醫<lb/>
其病故大師貞立迷妄除其憃𡨕破一切相歸無餘道<lb/>
<pb n="KR4h0022_WYG_864-4b"/>
乳毒既去正味常存衆生妄除法亦如故嘗有設問於<lb/>
<hi>一作于</hi>大師曰今傳舎有二使郵吏為刲一羊二使既聞<lb/>
一人救一人不救罪福異之乎大師曰救者慈悲不救<lb/>
者觧脱惟大師性和言簡罕所論説問者百千對無一<lb/>
二時證了義心依善根未度者道豈逺人應度者吾無<lb/>
雜味日行空界盡欲昏癡珠現鏡中自然明了或居多<lb/>
靈異或事符先覺至若飲毒不害遇疾不醫𤣥鶴代闇<lb/>
植栁為蓋者此昭昭於視聽者不可備紀於我法門皆<lb/>
<pb n="KR4h0022_WYG_864-5a"/>
為妄見今不書<hi>一作為</hi>尊上乗也弟子實相門人上首傳<lb/>
受秘藏導揚真宗甚乎有若似夫子之言庚桑得老𣆀<lb/>
之道以吉甫連蹇當代歸依釋流俾筌難名強著無蹟<lb/>
其詞曰<lb/>
水無動性風止動滅鏡非塵體塵去鏡澈衆生自性本<lb/>
同諸佛求法妄纒坐禪心没如來滅後誰證無生大士<lb/>
宻授真源湛明道離言説法潤根莖師心是法無法修<lb/>
行我體本空空非實性既除我相亦遣空病誓如乳毒<lb/>
<pb n="KR4h0022_WYG_864-5b"/>
毒去味正天師得之斯為䆒竟何有涅槃適去他方教<lb/>
無生滅道有行藏不見舟筏空流大江蒼蒼遥山成道<lb/>
之所至人應化萬物皆覩報蓋形滅人亡地古刻頌豐<lb/>
碑永存<hi>一作全</hi>澗户<lb/>
　　　湖州法華寺大光天師碑　　李　紳<lb/>
賢刼千佛生於後世法輪逓轉應現隨相或國王大臣<lb/>
宰官居士降生有地不以色相故如來言以色見我聲<lb/>
音求我為行邪道故不以金色瑞相蓮花化生降胎示<lb/>
<pb n="KR4h0022_WYG_864-6a"/>
報以潜靈聖上人姓唐氏生於邑之安吉母梅氏竒孕<lb/>
而夣協靈祥在娠而不茹葷血既生能言不為戱弄未<lb/>
齓之嵗思求佛乗發念法華三月通貫傳凡<hi>疑作梵</hi>音于<lb/>
性禀精䕶念於神契經聲一發而頑鄙革心晝集夜持<lb/>
而七部圓滿從容音響指顧閑雅雖㨗口利辯者皆隨<lb/>
慕念及登戒之嵗僧儀首冠西逰長安祥氣達於函闗<lb/>
瑞相通于帝夣上上以持經為國詣闕請見肅宗皇帝<lb/>
召對禁中上拱而嘆曰昔夣呉僧口念大乗五光隨發<lb/>
<pb n="KR4h0022_WYG_864-6b"/>
音容宛若協我嘉徴因錫名大光以瑞唐姓肅宗元年<lb/>
降誕之辰㑹齋于定國寺因賜上人墨詔許以天下名<lb/>
寺持意徃者住持令内臣趙思温送于千福寺持經道<lb/>
塲經日四七而呉音清亮常達<hi>一作通</hi>聖聽上表異其事<lb/>
令髙力士以宣諭焉後居藍田精舎先期而寺僧夣天<lb/>
童來降稱曰大光經聲達<hi>一作通</hi>于峯頂師既宴坐自見<lb/>
神手從天而降撫光之心師乃憶先達抱玉大師常志<lb/>
斯言今髙其法音當有神輔夕夣神僧乳見于心命光<lb/>
<pb n="KR4h0022_WYG_864-7a"/>
口飲自是功力顯揚神形不勞尋山探幽偶墜窮谷龍<lb/>
泉莫測淪溺其間心靈了然無所惑亂因以本經多寳<lb/>
塔為誠願持十萬遍恍然出泉若有神捧後詔住資聖<lb/>
寺大師以慈親在呉未荅慈力表乞歸養恩未許還猶<lb/>
繫煩惱之念遂生無妄之疾策蹇强力將投于泉驢伏<lb/>
不前羣烏佛頂心既時覺疾乃隨瘳昔如來䨇鵲巢頂<lb/>
而定惠堅明大師羣鳥摩首而煩疑觧脱廼以寳軸加<lb/>
餙首載法華于千福寺行道日夜事命有詔許還既止<lb/>
<pb n="KR4h0022_WYG_864-7b"/>
烏程崇修寳塔日持法華偈以成徃願焉永㤗元年浙<lb/>
西亷察使韋元甫表大師為六郡别駕道塲將念之音<lb/>
大厯癸丑嵗文忠公顔真卿領郡余先人主邑烏程余<lb/>
生未朞嵗乳病暴作而不啼不覽者七辰師至命乳母<lb/>
洗滌焚香乃朗念法華至功徳品遂起席而坐拱而開<lb/>
目師飲以杯水遂命乳哺疾乃隨愈大師視而笑曰汝<lb/>
何願返之速乎因以法師易余㓜名已及成童之嵗貞<lb/>
元中余甫弱冠再逰霅上舟泊之次大師以貯于溪側<lb/>
<pb n="KR4h0022_WYG_864-8a"/>
而笑曰戱撫如兒童焉余為州將飲醉於舘大師引宿<lb/>
於道塲夜分將醒白光滿室朗然如畫覩大師宴坐妙<lb/>
音方闡若聞毫相經音既息光亦隨歛余是嵗西邁辭<lb/>
大師于法筵撫予頂曰爾得徑山之言我則無以為諭<lb/>
行矣自愛去留有時空王教平等者䕶念大師以永貞<lb/>
元年十二月黑月既夕示滅于法華寺經之院獸號鳥<lb/>
墜山林驚振異香飄馥二日不息是月告刺史顔防曰<lb/>
去矣人世無牽夣泡大師熈和暢達無入而不自得焉<lb/>
<pb n="KR4h0022_WYG_864-8b"/>
隨機見教經行無閡維摩詰之儔也知機同如藏徃察<lb/>
來黙而不顯晉寳公之倫也經通梵界瑞降天童靈<hi>一作</hi>
<hi>佛</hi>相神光昭融顯見曇上人之徒也大哉明徳慈悲䕶<lb/>
世通異相于王者示法輪之寳重昏外識於黎庶懼色<lb/>
相之迷妄是以居若長橋動如浮雲隨鷗自親入獸不<lb/>
亂一衲四十嵗無浣濯而誠香芬馥一飰七十載滋禪<lb/>
悦而膚體溫然余遭大師留駐于世而不覩大師寂滅<lb/>
之日年踰耳順昏寄塵勞無法舸以濟河悲火宅之迷<lb/>
<pb n="KR4h0022_WYG_864-9a"/>
室忝門徒者<hi>一作跡忝門者</hi>追書梵宫時予烏䑓舊僚天官郎<lb/>
敬君守郡呉興寄言刋石銘曰<lb/>
多寳如來聞經誦塔伴尼闡教以宏正法受持三世以<lb/>
成賢刼或降忉利或生人天金相不顯真如黙傳明燈<lb/>
繼熖水月分圓示抱金<hi>疑</hi>徳資于上賢體實戒珠心惟<lb/>
法鏡懷寳不迷含光不竟<hi>欵</hi>布夷要妙法凝清浄發諭<lb/>
開蒙藏機匿聖瑞協皇夣功致天童聲宣梵界響達宸<lb/>
聦降靈神手捧溺龍宫跡隠三昧心符六通金粟分身<lb/>
<pb n="KR4h0022_WYG_864-9b"/>
普賢馳象譬諭言詞光明顯相仁滋一雨功歸無量法<lb/>
性天髙慈門海曠我昔嬰兒迷蒙疾痼靡曰沉魄返年<lb/>
師駐梵音耳聽神光目覩白馬先鑣迷津莫泝鼔音以<lb/>
息慈雲不浮寳樹摧葉祥泉涸流稠林䘮斧苦海沉舟<lb/>
色相歸空法身無際莫測徃來誰分顯晦三表闡仁深<lb/>
乎宴諦<lb/>
　　　東林寺經藏碑　　　　　　李　肇<lb/>
釋迦者流有十二部經由<hi>或作猶</hi>儒之詩書易禮樂春秋<lb/>
<pb n="KR4h0022_WYG_864-10a"/>
皆立言垂教之本儒無文字則天下乆已大壞三藏之<lb/>
説不行西方聖人之教㡬乎息矣若聲聞乗之四諦門<lb/>
縁覺乗之十二因縁門菩薩乗之六波羅宻門以至佛<lb/>
乗之一切種智生而知之則已學而知之者向微<hi>一作自非</hi>
斯文是必懵然不自知其術也人主擅萬乗之權富有<lb/>
四海至于生死報應之際常<hi>一作恒</hi>必瞿然有生之徒奔<lb/>
走之不暇實由斯言之烜赫而致化<hi>一作比</hi>夫塔廟莊嚴<lb/>
之為像教其用大矣佛有天龍大㑹未嘗不以契經為<lb/>
<pb n="KR4h0022_WYG_864-10b"/>
事佛滅後大迦葉召于羅漢結集法藏阿難傳焉西土<lb/>
以胡文紀之謂之梵書科斗文字之類也著于貝葉謂<lb/>
之梵夾殺青為簡之類也後漢天竺人摩騰始至中國<lb/>
出其文四十二章翻為𨽻書其後稍稍不絶至晉沙門<lb/>
法䕶遍遊西國逹言語之不通者䆒三十六書之體而<lb/>
還梵書之詁訓音義然後大備雖為道滋廣而難能亦<lb/>
甚蓋以事生六合之外教出五常之後時人無能知者<lb/>
少則誤於文句大則失其宗㫖道安嘗嘆釋經有五失<lb/>
<pb n="KR4h0022_WYG_864-11a"/>
本三不易故信奉之代亦以名臣佐而成之自漢永平<lb/>
至唐開元祖述之士凡一百七十六人有桑門之重譯<lb/>
有居士之覃思有長老之辯論有才人之撰集校其經<lb/>
律論傳記文集刪改之揔五千四十八巻號為實錄其<lb/>
中貞觀法師𤣥裝<hi>一作述</hi>作居多五分其數有其一其為<lb/>
該博首出前軰而厯代精舍能者藏之方之蘭䑓祕閣<lb/>
而不繫之官府也五都之市十室之邑必設書寫之肆<lb/>
惟王公達于衆庶靡不求之以至徼福祐防患難嚴之<lb/>
<pb n="KR4h0022_WYG_864-11b"/>
堂室載之舟車此其所以浩瀚於九流也廬山山岳之<lb/>
神秀而東西林為海内名刹有恵逺道安<hi>一作生是</hi>之遺風<lb/>
四百餘年鐘磬之音不絶然而三藏經論闕而無補元<lb/>
和四年雲門僧靈徹流竄而歸棲泊此山將去言于亷<lb/>
問武陽韋公公應曰<hi>一作之是</hi>如響徃年公夫人蘭陵蕭氏<lb/>
終有釵梳<hi>一作釧</hi>珮服之資而於荆州買良田數頃收其<lb/>
租入以奉檀施至是取之增以清白之俸而經營焉爰<lb/>
即洪州諸寺雜理其事琱凾餙軸漬蘗磨墨僧謀而吏<lb/>
<pb n="KR4h0022_WYG_864-12a"/>
書<hi>一作藏</hi>暑徃<hi>一作兆是</hi>而寒就先命度地之宜以圖建置黙<lb/>
設規制懸成剞劂<hi>一作□疑</hi>乃結構而浮于江以至于東林<lb/>
施為殿堂用尊祕藏得浮槎大徳義彤為之主受持灑<lb/>
掃者七人以備名山之闕而資學者公之素志爾初彤<lb/>
公受具<hi>一作葉</hi>於廬山浮槎寺嘗討大藏惡其部帙繁亂<lb/>
將理之不可遂發宏誓四十餘夏果得至焉於是搜逺<lb/>
近之逸凾墜巻目在辭亡者得之互文合部者兼之斷<lb/>
品獨行者類之本同名異者存之以偽亂真者標之又<lb/>
<pb n="KR4h0022_WYG_864-12b"/>
病前賢編次不以注疏入藏非尊師之意并開元庚午<lb/>
之後洎徳宗神武孝文皇帝之季年相繼新譯大凡匕<lb/>
目四千九百餘卷立為别藏著雜録七巻以條貫之合<lb/>
開元崇福舊録揔一萬卷舉藏以志亟隨亟以命軸㣲<lb/>
塵句偈如在常中然後金口之説流于娑婆者盡在於<lb/>
兹山也五年韋公薨七年博陵崔公以仁和政成憫黙<lb/>
舊績由是東林以遺公得請篆刻之盛其成公故家府<lb/>
從事李肇為之文曰<lb/>
<pb n="KR4h0022_WYG_864-13a"/>
多羅之教神道不測迦葉承之布西域兮毗尼之用其<lb/>
法翼翼優波受之垂作則兮阿曇之文演暢宗極苾芻<lb/>
龍象甚竒特兮三者之藏傾如轥墨王公大人為之餙<lb/>
兮韋公之績崔公之徳及兹寳藏何崱屴兮崇崇彤<hi>一作</hi>
<hi>二</hi>公合發願力傳之厯刼千百億兮鑪峯之北靈壇之<lb/>
側系之迦陁金石刻兮<lb/>
　　一作皆續廬山記<lb/>
　<lb/>
<pb n="KR4h0022_WYG_864-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百六十五<lb/>
</p>
<p>
</p>
  </div>
</body>
</text>
</TEI>
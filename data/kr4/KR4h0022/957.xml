<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百五十八</head>
    <p>
<pb n="KR4h0022_WYG_957-1a"/>
欽定四庫全書<lb/>
　文苑英華巻九百五十八　宋　李昉等　編<lb/>
　職官二十<lb/>
　　王倉曹墓誌一首　　　李巡官戡墓誌一首<lb/>
　　杜支使顗墓誌一首　　杜司馬詮墓誌一首<lb/>
　　裴巡官希顔墓誌一首<lb/>
　　　揚州倉曹叅軍王府君墓誌銘<lb/>
　　　　　　　　　　　　　　　白居易<lb/>
<pb n="KR4h0022_WYG_957-1b"/>
公諱某字士寛其先出自周靈王太子晉凡二十一世<lb/>
<hi>集作代</hi>而生翦翦為秦將軍又三世而生珣珣居太原故<lb/>
今為太原人又一十九世<hi>集作代</hi>而生瓊瓊為後魏僕射<lb/>
謚孝簡公又三世<hi>集作二代</hi>而生曽祖諱滿官為河南府王<lb/>
屋縣令王父諱大璡為嘉州司馬父諱昻<hi>集作昇</hi>為京兆<lb/>
府咸陽令河南府伊闕令有文行學術應制舉對沈謀<lb/>
秘畧䇿登科詩入正聲集公則<hi>集作即</hi>伊闕第三子好學<lb/>
善屬文天寶中應眀經舉及第遷授婺州義烏縣尉以<lb/>
<pb n="KR4h0022_WYG_957-2a"/>
清幹稱刺史韋之晉知之署本州防禦判官無何租庸<lb/>
轉運使元載又知之假本州司倉専掌運務嵗終課績<lb/>
居多又<hi>集作遂</hi>奏聞真受永泰中勅遷越府户曹屬邑有<lb/>
不理者公假領之所至必理大厯中本道觀察使薛兼<lb/>
訓以公清白尤甚表奏之有詔權知餘姚縣令時海寇<lb/>
初殄邑焚田荒及營邑居<hi>四字集作公乃營邑室</hi>創器用復流庸<lb/>
闢菑畬凡江南列邑之政公冠其首焉<hi>集無此字</hi>其制邑闢<lb/>
田増户之績則㑹稽之牒地官之籍載焉建中初授揚<lb/>
<pb n="KR4h0022_WYG_957-2b"/>
州倉曹叅軍至四年七月二十六日疾殁于揚州江都<lb/>
縣私第<hi>集作殁于江都縣之私第</hi>春秋六十有二夫人清河崔氏鳯<lb/>
閣舍人融之姪孫鄭州司户<hi>集作法</hi>昻之女婦順母儀<hi>集作</hi>
<hi>訓</hi>為中外師<hi>集作中外師之</hi>貞元二十年十一月十三日疾終<lb/>
于三原縣之官舍享年六十有三<hi>集作二</hi>有子曰播曰炎<lb/>
曰起咸以進士舉及第播應制舉對直言極諌䇿授集<lb/>
賢殿校書郎累遷監察殿中侍御史三原令炎既第未<lb/>
仕起應博學宏詞科選授集賢殿校書郎昆季三人不<lb/>
<pb n="KR4h0022_WYG_957-3a"/>
十年而五登甲科時論者榮之一女適范陽盧仲通播<lb/>
等護號<hi>集作號䕶</hi>靈輿以永貞元年十月二十五日遷祔于<lb/>
京兆府富平縣淳化鄉之某原從吉兆也嗚呼夫懋言<lb/>
行蓄事業俾道積于躬者在人也踐大官賛元化俾功<lb/>
加於民者由命也有其人無其命雖聖與賢無可奈何<lb/>
惟公受天地之和積為行發為文宣為用故在家以孝<lb/>
友聞在官<hi>集作行已</hi>以清㢘聞從事以幹蠱聞如金玉在佩<lb/>
動而有聲其大者又常以經徳秉哲致君濟人為已任<lb/>
<pb n="KR4h0022_WYG_957-3b"/>
有識者心<hi>集作深</hi>知之宜乎作王者心膂耳目之官以經<lb/>
緯其邦家而才為時生道為命屈名雖聞於天子位不<lb/>
過於陪臣鬱然殞殁不展其用者<hi>集作欝鬱然没而不展其用者</hi>命矣<lb/>
夫古人云有眀徳大智者若不當世其後必有餘慶今<lb/>
其將在後嗣乎不然者何乃徳行政事文學具美叢於<lb/>
公之三子乎天其㦯者殆將肥王氏之家大王氏之門<lb/>
以甚眀報施之道者也某不佞頃對䇿於王庭也與播<lb/>
<hi>集作炎</hi>同升諸科焉祗命於憲府也與播連<hi>集作取</hi>執其簡<lb/>
<pb n="KR4h0022_WYG_957-4a"/>
焉及其<hi>集無此字</hi>為考文之官也又起在選中焉既<hi>集無此字</hi>辱<lb/>
與公之二三子游而聆公之遺風甚熟故作斯文無隠<lb/>
情無愧辭焉銘曰<lb/>
緱<hi>一作淮非</hi>山道光淮水靈長繩繩子孫代有賢良將軍輔<lb/>
秦武功抑揚孝簡翊魏文徳闇彰降及於公實生于唐<lb/>
大智全才應用無方作掾於郡三語有章承乏於邑一<lb/>
同在康展如之人何用不臧直登大位俾紹前芳嗚呼<lb/>
百鍊之鋼<hi>集作金</hi>不鑄干將十圍之材不作棟梁公亦如<lb/>
<pb n="KR4h0022_WYG_957-4b"/>
之與世不當道不虚行後嗣其昌<lb/>
　　　平盧軍節度巡官李府君墓誌銘<lb/>
　　　　　　　　　　　　　　　杜　牧<lb/>
牧大和元年舉進士<hi>集作及字</hi>第貢於<hi>集作鄉貢</hi>上都有司試於<lb/>
東都在二都羣進士中往往有言前十五年有進士李<lb/>
飛自江西来貌古文髙始就禮部試賦吏大呼其姓名<lb/>
熟視符驗然後入飛曰如是選賢耶即求貢如是自以<lb/>
為賢耶因袖手不出眀日徑返江東牧曰誠有是人吾<lb/>
<pb n="KR4h0022_WYG_957-5a"/>
軰不可得與為伍矣後二年事故吏部沈公於鍾陵宣<lb/>
城為幕吏兩府凡五年間同舍生蘭陵蕭寘京兆韓乂<lb/>
博陵崔夀每品量人之等第必曰有道有學有文如李<lb/>
處士戡者寡矣是卑進士不舉嘗名飛者牧益恨未面<lb/>
其人宜喜其人之在位也大和九年為監察御史分司<lb/>
東都今諫議大夫李仲敏左拾遺常楚老前監察御史<lb/>
盧簡求咸言於牧曰御史法當檢謹子少年設有與游<lb/>
宜得長厚有學識者因訪求得失資以為官洛下莫若<lb/>
<pb n="KR4h0022_WYG_957-5b"/>
李處士戡牧謝曰素所恨未見者即日造其廬遂旦夕<lb/>
往来開成元年春二月平盧軍節度使王公彦威聞君<lb/>
名挈卑詞於簡副以幣焉請為節度巡官眀年春平盧<lb/>
府改君西歸病於路卒於洛陽友人王廣思恭里第享<lb/>
年若干君諱戡字定臣七代祖渤海王奉慈祖杠衢州<lb/>
盈川令父登婺州浦陽尉浦陽晩無子夫人吳興沈氏<lb/>
夣一人狀甚偉捧一嬰児曰予為孔某以是與爾及其<lb/>
<hi>集作期而</hi>生君因名曰天授君㓜孤旁無羣從可以附託年<lb/>
<pb n="KR4h0022_WYG_957-6a"/>
十餘嵗即好學寒雪拾薪自炙夜無燃膏黙念所記年<lb/>
三十盡明六經書解决㣲隠蘇融雪釋鄭元至于孔穎<lb/>
達輩凡所為䟽注皆能短長其得失一舉進士恥不肯<lb/>
試歸晉陵陽羨里得山水居之始開百家書縁飾事業<lb/>
毎有小功喪訖制不食肉飲酒語言行止皆有法度陽<lb/>
羨民有鬬諍不决不之官人必皆以詣君所著文數百<lb/>
篇外于仁義一不闗筆常曰詩者可以謌可以流於竹<lb/>
皷於絲婦人小児皆欲諷誦國俗薄厚扇之於詩如風<lb/>
<pb n="KR4h0022_WYG_957-6b"/>
之疾速常<hi>集作嘗</hi>痛自元和以来有元白詩者纎豔不逞<lb/>
非莊士雅人多為其所破壊流于民間䟽于屏壁子父<lb/>
女母交口教授淫言媟語冬寒夏熱入人肌骨不可除<lb/>
去吾無位不得用法以治之欲使後代之有發憤者因<lb/>
集國朝已来類於古詩得若干首編為三巻目為唐詩<lb/>
為序以道<hi>集作導</hi>其志居江南秀人張智實蕭寛韓人崔<lb/>
夀宋邧楊發王廣皆趨君交之後皆得進士第有聲名<lb/>
<hi>集作名聲</hi>官職君尚為布衣然於君不敢稍怠君在洛中困<lb/>
<pb n="KR4h0022_WYG_957-7a"/>
甚河南節度使蕭洪移鎮鄜州諫議大夫蕭俶以君言<lb/>
於洪洪素敬諌議即欲謁君以請君曰人閒譁言洪盜<lb/>
籍外戚一窺其面能易吾死尚且不忍死况為其黨乎<lb/>
居數月洪果敗娶𢎞農楊氏女早卒子二人長曰審之<lb/>
次曰鼎郎始五嵗以某月日權葬于常州宜興縣某鄉<lb/>
里某於君為晩交得君最厚因為之銘曰<lb/>
命如烟雲道比<hi>集作宅</hi>宫道煙雲飄揚莫知往来為道不<lb/>
至無以偃息有道有命偶然相值命不在我不肖亦貴<lb/>
<pb n="KR4h0022_WYG_957-7b"/>
豈可指此與彼為市嗚呼定臣曰徳孔循<hi>集作脩</hi>曰學必<lb/>
聖飾<hi>集作飾</hi>我競競不一<hi>集作一不</hi>言命可傳其心以教後生<lb/>
嗚呼哀哉<lb/>
　　　淮南支使試大理評事兼監察御史杜君墓誌<lb/>
　　　銘　　　　　　　　　　　前　人<lb/>
君諱顗字勝之曽祖凉州節度使襄陽公贈左僕射希<lb/>
望大父司徒平章事太保致仕岐國公贈太師佑皇考<lb/>
駕部員外郎贈禮部尚書從郁君㓜孤多疾目視昏近<lb/>
<pb n="KR4h0022_WYG_957-8a"/>
先夫人不令就學年十七讀尚書十三篇禮記七篇漢<lb/>
書至<hi>集作止</hi>賈誼傳不復執巻年二十四眀年當舉進士<lb/>
始握筆草<hi>集作葺</hi>闕下獻書與裴丞相度指言時事成合<lb/>
<hi>集作各</hi>數千字不半嵗遍傳天下進士崔岐有文學峭澁<lb/>
不許可人詣門贈君詩曰賈馬死来生杜顗中間寥落<lb/>
一千年二十五舉進士二十六一舉登上第時賈相國<lb/>
餗為禮部之<hi>集作二字</hi>年朝士以進士干賈公不獲有傑强<lb/>
毁朝者賈公曰我只以杜顗敵數百軰足矣始命試祕<lb/>
<pb n="KR4h0022_WYG_957-8b"/>
書正字匭使判官李丞相徳裕出為鎮海軍節度使辟<lb/>
君試恊律郎為巡官後貶袁州語親善曰我聞杜巡官<lb/>
言晩十年故有此行太和九年夏君客揚州六月授咸<lb/>
陽尉直史館君曰訓注必亂可徐行俟之至汴二兇敗<lb/>
及洛以疾辭東下居揚之<hi>集作州</hi>龍興寺承相牛<hi>集作竒章</hi>公<lb/>
僧孺請君入幕府君謝曰李公在困未願副知已開成<lb/>
二年春目益昏冬遂喪眀李為淮南節度使復請為試<lb/>
評事兼監察御史支使兄牧自馮翊迎醫石生曰是伏<lb/>
<pb n="KR4h0022_WYG_957-9a"/>
<hi>集作狀</hi>腦脂下融名曰内障如蠟塞管蠟去管明俟脂凝<lb/>
可以抉去無不愈者後二年石曰可治治不効自馮翊<lb/>
别迎毉醫曰嗟乎障有赤脉如木根横可牢不可斷是<lb/>
法名曰日脚内障生日脚者法不可治君因居淮南築<lb/>
室治生不復言治眼事聞於天下無不嗟嘆君安泰自<lb/>
如令人旁讀十三代史書一聞不遺客来與之議論證<lb/>
引聽者忘去年四十五大中五年二月二十五日卒男<lb/>
<hi>集作一男</hi>曰麟師年十嵗女曰署<hi>集作暑</hi>児始五嵗六年二月<lb/>
<pb n="KR4h0022_WYG_957-9b"/>
八日歸𦵏先塋實萬年縣洪原鄉少陵西南二里牧今<lb/>
年五十假使更生十年為六十人不夭矣與君别止三<lb/>
千六百日耳况早衰多病敢期六十人乎忍不抑哀以<lb/>
銘吾弟銘曰<lb/>
古之達人以生為寄為夣以死為歸為覺<hi>集作竟不同</hi>不知<lb/>
生偶然乎其有裁受乎偶然即冺為大空與不生同其<lb/>
有裁授<hi>集作受</hi>乎嗚呼勝之今既歸而覺矣其自知矣何<lb/>
為其然乎嗚呼哀哉<lb/>
<pb n="KR4h0022_WYG_957-10a"/>
　　　復州司馬杜君墓誌銘<lb/>
公諱詮字謹夫河西隴右節度使襄陽公贈司空之曽<lb/>
孫司徒岐國公贈太師之孫司農少卿贈給事中之子<lb/>
公以岐公䕃調授揚州叅軍同州馮翊縣丞衛尉寺主<lb/>
簿鄂州江夏縣令復州司馬年六十某年月日終於漢<lb/>
上别業岐公外殿内輔凡四十年貴富繁大児孫二十<lb/>
餘人<hi>集作孫児餘二十人</hi>晨昏起居同堂環侍公為之親不以進<lb/>
門内家事條治裁酌至於筐箧細碎悉歸於公稱謹而<lb/>
<pb n="KR4h0022_WYG_957-10b"/>
治自罷江夏令卜居於漢北泗水上烈日笠首自督耕<lb/>
夫而一年食足二年衣食兩餘三年而室居<hi>集作屋</hi>完新<lb/>
六畜肥繁器用皆具凡十五年起於墾荒不假人<hi>集作之字</hi>
一毫之助至成富家翁常曰忍恥入仕不縁妻子衣食<lb/>
者舉世㡬人彼忍恥我勞力等衣食耳顧我何如後授<lb/>
復州司馬半嵗棄去終不復仕以某月某日歸葬于長<lb/>
安城南少陵原司馬村先塋牧為從父涕泣而銘曰<hi>集作</hi>
<hi>泣涕而書銘曰</hi>
<pb n="KR4h0022_WYG_957-11a"/>
公侯之家所業唯官薄官<hi>集作官</hi>業農墾荒室完入仕多<lb/>
恥以農力勞等衣食耳勞力者賢歸全故丘慶期子孫<lb/>
<hi>集作孫子</hi>
　　　邕府巡官裴君墓誌銘　　　前　人<lb/>
君諱希顔字某裴氏於百氏中獨標其族曰眷三分之<lb/>
為東西中君東眷裴在國朝名位最大曰冕艱難中定<lb/>
冊立肅宗於靈武而相之繼相代宗僅十五年國史有<lb/>
傳冕於君為堂伯祖父王考某終朗州刺史娶宣州寧<lb/>
<pb n="KR4h0022_WYG_957-11b"/>
國令滎陽鄭某女生四男君為首生朗州為盩厔河西<lb/>
令道朗二州刺史公㢘剛簡强於愛人凡闗百姓一毫<lb/>
事與京兆尹節度使争論大聲於庭府間前如無人然<lb/>
未嘗以杖責治家家人有過失則諭之諭不變者出之<lb/>
為良人終不忍牽鬻於市將終鄭夫人泣請遺令曰吾<lb/>
之廐騾為盩厔時役之今踰十年聽其老死慎不可賣<lb/>
言訖而絶君生浸染仁父之化温良柔友窮居鄂<hi>集作鄠</hi>
縣饑寒<hi>集有餘字</hi>二十年未嘗出一言以愠不足司農卿裴<lb/>
<pb n="KR4h0022_WYG_957-12a"/>
及為邕府經畧使辟君為從事得南方疾歸大中二年<lb/>
某月日卒於<hi>集有其字</hi>家享年若干不娶無子牧娶裴氏實<lb/>
君之私其弟覺泣来請銘銘曰<lb/>
淑其性生無位死無子孰識其端<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_957-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百五十八<lb/>
</p>
<p>
</p>
  </div>
</body>
</text>
</TEI>
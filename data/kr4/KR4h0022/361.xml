<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百六十一</head>
    <p>
<pb n="KR4h0022_WYG_361-1a"/>
欽定四庫全書<lb/>
　文苑英華巻三百六十一　宋　李昉等　編<lb/>
　雜説二<lb/>
　　雜説四篇　　　　　　本政一篇<lb/>
　　愛直一篇　　　　　　論書一篇<lb/>
　　受命于天説一篇　　　寄言一篇<lb/>
　釋辯<lb/>
　　釋疑一篇　　　　　　公獄説一篇<lb/>
<pb n="KR4h0022_WYG_361-1b"/>
　　善惡鑒一篇<lb/>
　　　雜説　　　　　　　　　　韓　愈<lb/>
善醫者不視人之瘠肥察其脉之病否而已矣善計天<lb/>
下者不視天下之安危察其綱紀理亂<hi>一作紀綱之善否</hi>而已<lb/>
矣天下者人也安危者肥瘠也紀綱者脉也脉不病雖<lb/>
瘠不害脉病而肥者死矣通於此説者其知所以為天<lb/>
下乎夏殷周之衰也諸侯作而戰伐日行矣傳數十王<lb/>
而天下不傾者紀綱存焉耳秦之王於<hi>集無此字</hi>天下也無<lb/>
<pb n="KR4h0022_WYG_361-2a"/>
分勢於諸侯聚兵而焚之傳二世而天下傾者紀綱亡<lb/>
焉耳是故四支雖無故不足恃也脉而已矣四海雖無<lb/>
事不足矜也紀綱而已矣憂其所可恃懼其所可矜善<lb/>
醫善計者謂之天扶<hi>集作扶持</hi>與之易曰視履考祥善醫者<lb/>
善計者為之<lb/>
　　　二<lb/>
龍之噓氣成雲雲固弗<hi>集作不</hi>靈於龍也然龍乗是氣而<lb/>
茫洋窮乎𤣥<hi>文粹作文</hi>間薄日月伏光景感震電神變化水<lb/>
<pb n="KR4h0022_WYG_361-2b"/>
下土汨陵谷雲亦靈恠矣哉雲龍之所能使為靈<hi>一作雲</hi>
也若龍之靈則非雲之所能使為靈也然龍弗得雲無<lb/>
以神其靈矣失其所憑依信不可歟異哉其所憑依乃<lb/>
其所自為也易曰雲從龍既曰龍雲從之矣<lb/>
　　　三<lb/>
談生之為<hi>文粹作云</hi>崔山君傳稱鶴言者豈不恠哉然吾觀<lb/>
於人其能盡其性而不類於禽獸異物者希矣將憤世<lb/>
嫉邪長徃而不來者之所為乎昔之聖人者其首有若<lb/>
<pb n="KR4h0022_WYG_361-3a"/>
牛者其形有若蛇者其喙有若鳥者其貌有若蒙倛者<lb/>
彼皆貌似而心不同焉可謂之非人耶有平脅曼膚顔<lb/>
如渥丹美而很者其貌則人<hi>文粹作貌則人矣</hi>其心則禽獸又<lb/>
惡可謂之人耶<hi>集作也</hi>然則觀貌之是非不若論其心與<lb/>
其行事之可否為不失也恠神之事孔子之徒不言余<lb/>
将特取其憤世嫉邪而作之故題之云爾<lb/>
　　　四<lb/>
世有伯樂然後有千里馬千里馬常有而伯樂不常有<lb/>
<pb n="KR4h0022_WYG_361-3b"/>
故雖有名馬祗辱於奴𨽻人<hi>集無人字</hi>之手駢死於槽櫪之<lb/>
間不以千里稱也馬之千里者一食或盡粟一石今食<lb/>
馬者不知其能千里而食也是馬<hi>集有也字</hi>雖有千里之能<lb/>
食不飽力不足材美不外見且欲與常馬等不可得安<lb/>
求其能千里也䇿之不以其道食之不能盡其材鳴之<lb/>
不能通其意執䇿而臨之曰天下無良馬嗚呼其真無<lb/>
馬耶其真不識<hi>一作知</hi>馬耶<lb/>
　　　本政　　　　　　　　　　前　人<lb/>
<pb n="KR4h0022_WYG_361-4a"/>
周之政文既其弊也後世不知其承大敷古先遂一時<lb/>
之術以明示民民始惑教百氏之説以興其言曰天下<lb/>
可為也彼之政仁矣反於誼此之政敬矣戾於忠我其<lb/>
周從乎曰周不及殷其殷從乎曰夏曰虞曰陶唐曰三<lb/>
皇氏曰邃古之初暴孽情飾淫志枝辭琢正紛紊糾射<lb/>
以僻民和以導民亂嗚呼道之去世其終不復矣乎長<lb/>
民者發一號施一令民莫不悱然矣謂不可守遽變而<lb/>
從之譬将適千里及門而復後雖矻矻决不可暨原其<lb/>
<pb n="KR4h0022_WYG_361-4b"/>
始固有啟之者也聞於師曰古之君天下者化之不示<lb/>
其所以化之之道及其弊也易之不示其所以易之之<lb/>
道政以是得民以是淳其有作者知教化之所由廢抑<lb/>
詭恠而暢皇極伏文貌而尚忠質茫乎天運窅爾神化<lb/>
道之行也其庶已<hi>集作矣</hi>乎<lb/>
　　　愛直贈李君房别　　　　　前　人<lb/>
左右前後皆正人也欲其身之不正烏可得耶吾觀李<lb/>
生在南陽公之側有所不知知之未嘗不為之思有所<lb/>
<pb n="KR4h0022_WYG_361-5a"/>
不疑疑之未嘗不為之言勇不動于氣義不陳乎<hi>集作于</hi>
色南陽公之舉錯施為不失其宜天下之所窺觀稱道<lb/>
洋洋者抑亦左右前後有其人乎凡在此趨公之庭議<lb/>
公之事者吾既從而游矣言而公信之者謀而公從之<lb/>
者四方之人則既聞而知之矣李生南陽公之甥也人<lb/>
不知者将曰李生之託婚於富貴之家将以充其所求<lb/>
而止耳故吾樂為天下道其為人焉今之從事于彼也<lb/>
吾能為南陽公愛之又未知人之舉李生于彼者何辭<lb/>
<pb n="KR4h0022_WYG_361-5b"/>
彼之所以待李生者何道舉不失辭待不失道雖失之<lb/>
此足愛惜而得之彼為驩欣於李生道猶若也舉之不<lb/>
以吾所稱待之不以吾所期李生之言不可出諸其口<lb/>
矣吾重為天下惜<hi>集作愛</hi>之<lb/>
　　　論書　　　　　　　　　　劉禹錫<lb/>
或問書曰書足以記姓名而已工與拙何損益於數哉<lb/>
答曰此誠有之盖舉下之説耳非蹈中之説亦猶言居<lb/>
室曰避燥濕而已言衣裳曰適寒燠而已言飲食曰充<lb/>
<pb n="KR4h0022_WYG_361-6a"/>
腹而已言車馬曰代勞而已言禄位曰代耕而已今犬<lb/>
考居室必以閌門豐屋為美笥衣裳必以文章遒<hi>文粹作鮮</hi>
澤為申評飲食必以精良海陸為貴第車馬必以華輈<lb/>
絶足為高遷禄位必以重侯累封為意是數者皆不行<lb/>
舉下之説奚獨于書也行之耶禮曰士依于徳游于藝<lb/>
徳者何曰敏曰至曰孝之為<hi>一無此字</hi>謂藝者何禮樂射御<lb/>
書數之為<hi>一無此字</hi>謂是則藝居三徳之後而士必游之也<lb/>
書居數之上而六藝之一也語曰飽食終日無所用心<lb/>
<pb n="KR4h0022_WYG_361-6b"/>
難乎<hi>集作矣</hi>哉不有博奕者乎為之猶賢乎已是則博奕<lb/>
不得列于藝差愈于飽食無所用心耳吾觀今之人適<lb/>
有靣詆之曰子書居下品矣其人必逌爾而笑或謷然<lb/>
不屑有詆之曰子握槊奕碁居下品矣其人必𧹞然而<lb/>
媿或艴然而色是故特<hi>集作時</hi>敢以六藝斥人不敢以六<lb/>
博斥人嗟乎衆尚之移人也問者曰然則彼魏晉宋齊<lb/>
間亦嘗尚斯藝矣至有君臣爭名父于不譲何哉答曰<lb/>
吾始欲求中道耳于寜以尚之之弊規我歟且夫信者<lb/>
<pb n="KR4h0022_WYG_361-7a"/>
羙徳也秦繆尚之而賢臣莫贖黄老者至道也竇后<hi>集有</hi>
<hi>好字</hi>尚之而儒臣見刑道徳且不可尚矧由道徳以下者<lb/>
哉所謂中道而言書者何䖏之文學之下六博之上材<lb/>
鈞而善者得以加譽遇鈞而善者得以議能所加在乎<lb/>
譽非實也不黷于賞所議在乎過非罪也不紊于刑夫<lb/>
如是庶乎六書之學不堙墜而已乎<lb/>
　　　受命于天說　　　　　　　黄　頗<lb/>
孔子曰唯天子受命于天士受命于君故君命順則臣<lb/>
<pb n="KR4h0022_WYG_361-7b"/>
有順命君命逆則臣有逆命嗚呼君人者得不鍳戒於<lb/>
是言乎王者将順天行道而臣下自脩徳矣苟逆於天<lb/>
命而臣下隨所化矣然忽湯文居其下則将因是逆以<lb/>
原于徳摇民心于宇内為其上者無危乎故為君不昜<lb/>
而作臣者知難不易則徳明知難則畏命是故夏殷周<lb/>
秦漢魏晉宋齊梁陳隋末之為理内逆于心外亂于身<lb/>
豈不以受天命者耶故夫十二朝之亡也十二朝之作<lb/>
矣雖小民女童必知其過矣何者為君以為賢為臣以<lb/>
<pb n="KR4h0022_WYG_361-8a"/>
為然常不觀于前無慮于後大渙一時之榮而已矣歴<lb/>
以度之咸失于此嗚呼君人者得弗鍳戒于是言乎<lb/>
　　　寄言　　　　　　　　　　韋端符<lb/>
孺子道成人之言父母必憐誇焉非直父母也鄉人亦<lb/>
異而指之矣是何也非所以期孺子也待以孺子而言<lb/>
成人也則父母加之<hi>一作憐</hi>如鄉人指異即有魁然成人<lb/>
而事孺子是何人哉其所以待之視之用何心也移是<lb/>
而言小人不能為君子固也䧟乎罪誅非暴逆狠戾<hi>一作</hi>
<pb n="KR4h0022_WYG_361-8b"/>
<hi>陵戾</hi>而窘於咽喉之空尺寸之膚受之不仁仁人<hi>一有一字</hi>不<lb/>
憫憐之也今有一鄉之吏遇孺子把<hi>滿巴切</hi>弄土塗折挽<lb/>
草木則呵而批之曰何爾也成人者有妄毁淫取顧不<lb/>
敢動睫而過之是誠不了一鄉矣吾欲世之大人無獨<lb/>
見鄉吏之不了一鄉而不自見所不理無喝怒于孺子<lb/>
之為而恬視魁然成人挽折大草淫取大物者本其所<lb/>
以待之之心從而校之天下幾蘇息<lb/>
　　　下篇<lb/>
<pb n="KR4h0022_WYG_361-9a"/>
今有人負病於此則其親戚者憂之聞善醫則不逺燕<lb/>
越而求之欲其病之速瘳若嘘毛掇葉之易是直智無<lb/>
所施耳然則憂者雖甚不能為也善為者又非所憂也<lb/>
不憂非薄人也非其地耳彼誠善醫也安得人人而憂<lb/>
之必居其地而耻不能則将悉其技而為之與憂者之<lb/>
心不異故病甚憂戚之得善為之醫則幾乎平理矣不<lb/>
得善醫者百十旦夜坐環之而藥謀無所曉其云死䘮<lb/>
幾何故曰憂不能為技不習也為者不必憂非其地也<lb/>
<pb n="KR4h0022_WYG_361-9b"/>
必得善為之者處憂之之地然後知病之間也不日矣<lb/>
昔之為天下國家而病者豈無善之者耶不得處憂之<lb/>
之地耳漆室女誠憂矣不能為魯也鴟夷子嘗工為越<lb/>
矣陶朱公則視猶渉者之視車使嘗得善為天下國家<lb/>
者處憂之之地何敗亡之有<lb/>
　　　釋疑　　　　　　　　　　權徳輿<lb/>
記曰君子居易以俟命語曰君子坦蕩蕩此盖視履考<lb/>
祥而不憂不懼也易曰思患而豫防之語曰季文子三<lb/>
<pb n="KR4h0022_WYG_361-10a"/>
思而後行此又戒慎若厲之義也言豈一端而已哉亦<lb/>
各以<hi>集作有</hi>所當在明者審之而已或不能深惟<hi>集作推</hi>本<lb/>
末而疑吾自若則舟有溺騎有墜寝有魘飲有醉食有<lb/>
饐行有蹷其甚則皆可致斃無非危機其可以盡廢此<lb/>
而如土偶木寓耶不然則憂可既乎憂可既乎<lb/>
　　　公獄説　　　　　　　　　楊　䕫<lb/>
缙紳先生牧于東郡䋲<hi>䋲譽也</hi>属吏有公于獄者某適次<lb/>
于座承間諮其所以為公之道先生曰吾毎窺辭牒意<lb/>
<pb n="KR4h0022_WYG_361-10b"/>
其曲直指而付之彼能立具牘無不了吾意亦可謂盡<lb/>
其公矣某居席之末不敢以非是為决因退而辯其公<lb/>
且傳曰君所謂否臣獻其可君所謂可臣獻其否是欲<lb/>
彌縫其不至也及君可亦可君否亦否故平仲罪丘㨿<lb/>
踵君之意叔向譏樂王鲋從君者也所以智詢于愚以<lb/>
其或有得也尺先其寸或有長也皆庸其涓滴将助其<lb/>
廣大也况末世纎狡内外荏剛烏有不盡其辭而能必<lb/>
究其情乎使居上者得其情属踵而詰之可謂合於理<lb/>
<pb n="KR4h0022_WYG_361-11a"/>
未足言公也忽居上者異于見逺于理亦隨而鞫之取<lb/>
叶于意所謂明於不法烏可為公哉且不師古之言非<lb/>
不可為也為之不能逺不由禮之事非不可行也行之不<lb/>
能久故君子盡心法古動必本禮将逺而不泥久而不<lb/>
亂也若乃告諸獄任意以為明其属狥已以為公是使<lb/>
懐倖者有窺進之路挾邪者有自容之門矣矧藂棘之<lb/>
内辛楚備至何湏而不克而况承執政指其所欲哉嗚<lb/>
呼欲人之隨意者吾見亂其曲直矣樂人之附已者吾<lb/>
<pb n="KR4h0022_WYG_361-11b"/>
見汨其善惡矣而猶伐其治譽其公無乃瞽者衒别諸<lb/>
五色乎<lb/>
　　　善惡鍳　　　　　　　　　前　人<lb/>
衆曰善未必善觀其善之為也衆曰惡未必惡觀其惡<lb/>
之由也行詐以自衒取媚于小人其足為善乎任直以<lb/>
獨立取惡于非類其足為惡乎故擇善採于譽則多黨<lb/>
者進去惡信于言則道直者退王莽折已以下士而諸<lb/>
父失其權彼言善者可慿乎京房守正以極諌而嬖倖<lb/>
<pb n="KR4h0022_WYG_361-12a"/>
指為逆彼愬惡者可聽乎故能鍳其善者必觀于衆之<lb/>
所惡能鍳其惡者必取於衆之所善所以衆謂之悖也<lb/>
非孟子之賢無以旌章子之孝衆謂之智也非國僑之<lb/>
明無以誅史何之詐嗚呼道之大非遇于賢明何常不<lb/>
汨哉<lb/>
　<lb/>
　<lb/>
　<lb/>
<pb n="KR4h0022_WYG_361-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百六十七</head>
    <p>
<pb n="KR4h0022_WYG_766-1a"/>
欽定四庫全書<lb/>
　文苑英華巻七百六十七　宋　李昉等　編<lb/>
　䘮服<lb/>
　　朝臣被推劾朞以上親不宜停侍衛入内議一首<lb/>
　　嫂叔舅服議二首<lb/>
　　父在為母及舅姨嫂叔等三服議一首<lb/>
　　廣䘮朋友議一首　　　改葬服議一首<lb/>
　　子游麻衰議一首<lb/>
<pb n="KR4h0022_WYG_766-1b"/>
　　　朝臣被推劾朞以上親不宜停侍衛入内議<lb/>
　　　　　　　　　　　　　　　魏　徴<lb/>
議曰竊以刑辟之設世輕世重防奸慮禍異代同歸傳<lb/>
曰舜之誅也殛鯀其舉也興禹書云父子兄弟罪不相<lb/>
及此乃哲王盛德稱之自逺爰逮近古漸為深防刑人<lb/>
不在君側雖著禮經子孫縁於父祖猶無定式故張湯<lb/>
伏辜安世為漢朝名相嵇康就戮延祖為晉室忠臣是<lb/>
知君有刑臣之道下無讐天之義至於子孫方之昆弟<lb/>
<pb n="KR4h0022_WYG_766-2a"/>
愛敬不同非無等級考之刑憲叅詳古今科條旣殊節<lb/>
文乂異量輕重以原情因親踈以定制踈而不陋簡而<lb/>
易從示無私之心坦至公之路論德則可大為法則可<lb/>
久理不失不害意因循弗革切為未允至若被推劾者<lb/>
朞以上親不許入内此由罪狀初發君怒未怠父子兄<lb/>
弟義不自安上展睿聖之心下申恐懼之意且不聽入<lb/>
未為失理依舊不改亦非乖謬謹議<lb/>
　　　嫂叔舅服議　　　　　　　顔師古<lb/>
<pb n="KR4h0022_WYG_766-2b"/>
議曰原夫服紀之制異統同歸或本恩情或申教義所<lb/>
以慎終追逺敦風厲俗輕重各順其適名實不可相違<lb/>
䘮過乎哀承<hi>疑</hi>象之明訓其易寧戚聖道之遺㫖所議<lb/>
兩條寔為舛駮特降絲綍俾革遺謬歴代之所不寤儒<lb/>
者於是未詳超然𤣥覽獨照深致竊以舊舘脱驂尚云<lb/>
出涕鄰里有殯且輟巷歌况乎昆弟<hi>一作季</hi>之妻嚴親是<lb/>
奉夫之昆弟貲<hi>一作資</hi>業本同遂乃均諸百姓絶於五服<lb/>
當其䘮沒闔門縞素已獨晏然𤣥黄莫<hi>一作不</hi>改静言至<lb/>
<pb n="KR4h0022_WYG_766-3a"/>
理殊非𢎞通無益關防實開偷薄相為制服孰謂非宜<lb/>
在昔子思宣尼之胄為位哭嫂事著禮文哭旣施位明<lb/>
其慘怛茍避凶服豈曰稱情又外氏之親俱縁於母母<lb/>
舅一列等属齊尊姨旣小功舅乃緦服曲生異議兹亦<lb/>
未安秦康孝思見舅如母語其崇重寧非宻戚三月輕<lb/>
服靡副本心愚請為昆弟之妻服當五月夫之昆弟咸<lb/>
亦如之為舅小功同於姨服則親踈中節名數有倫帷<lb/>
薄之制更嚴内外之序増睦至如舅姑為婦其服太輕<lb/>
<pb n="KR4h0022_WYG_766-3b"/>
冡婦止於大功衆婦小功而已但著代之重亊義特隆<lb/>
<hi>一作崇</hi>饋奠之重<hi>一作勤</hi>誠愛兼極畧其恩禮有虧慈惠猶<lb/>
子之婦並<hi>一作普</hi>服大功已子之妻飜其減降又是厚薄<lb/>
乖衷義理相刑<hi>一作形</hi>以類而言未為允協今請冡婦朞<lb/>
<hi>一作周</hi>服衆婦大功旣表授室之親又答執笲之養叔仲<lb/>
之後諸婦齊同則周洽平均<hi>一作則周合齊平</hi>更無窒礙矣謹<lb/>
議　　一作皆唐㑹要<lb/>
　　　同前　　　　　　　　　　魏　徴<lb/>
<pb n="KR4h0022_WYG_766-4a"/>
議曰臣竊聞之<hi>四字文粹作臣聞</hi>禮所以决嫌疑定猶豫别同<lb/>
異明是非者也非從天降非從地出人情而已矣人道<lb/>
所先在乎敦睦由乎親親以及逺親屬有等差故䘮紀<lb/>
有隆殺<hi>二十六字舊唐志㑹要文粹並作夫親族有九服紀有六隨恩以厚薄稱情以立文  紀唐志</hi>
<hi>作術</hi>然<hi>㑹要作原夫</hi>舅之與姨雖為同氣權之於母輕重相懸<lb/>
<hi>唐志文粹作論情度義先後實殊</hi>何則舅為母之本宗<hi>唐志文粹作族</hi>姨乃外<lb/>
戚他族<hi>唐志文粹作姓</hi>求之母族考之終極去之彌遠<hi>唐志文粹作考</hi>
<hi>之經典舅實為重</hi>故周王念齊毎稱舅甥之國秦伯懐晉實切<lb/>
<pb n="KR4h0022_WYG_766-4b"/>
渭陽之詩今甥<hi>諸本作在</hi>舅服止一時為姨居䘮五月徇<hi>諸本</hi>
<hi>作循</hi>名䘮<hi>唐志/作責</hi>實逐末棄本此<hi>唐志文粹作蓋</hi>古人之情有所未悟<lb/>
<hi>唐志文粹作或有未逹</hi>今之<hi>唐志文粹/作所宜</hi>損益實<hi>二字諸本作實</hi>在兹乎記<lb/>
曰兄弟之子猶子也盖引而進之也嫂叔之無服盖推<lb/>
而遠之也禮繼父同居者則為之朞未嘗同居則不為<lb/>
服為從母之夫舅之妻二夫人相為服或曰同㸑緦然<lb/>
則繼父之徒並非骨肉<hi>㑹要有之親二字</hi>則服重由乎同㸑恩<lb/>
輕在乎異居因<hi>諸本作故</hi>知制服雖繫於名盖亦縁恩之厚<lb/>
<pb n="KR4h0022_WYG_766-5a"/>
薄者也或有長年之嫂孩童之叔劬勞鞠養恩若所生<lb/>
分饑共寒契闊偕老譬同居之繼父方他人之同㸑情<lb/>
義之深淺寧可同日而言哉在其生也愛之同於骨肉<lb/>
及其死也則曰推而遠之求之本原深所未喻若推而<lb/>
遠之為是則不可生而共居生而共居為是則不可死<lb/>
同行路重其生而輕其死厚其始而薄其終稱情立文<lb/>
其義安在且事嫂見稱載籍非一鄭仲虞則恩禮甚篤<lb/>
顔𢎞都則志竭誠感<hi>唐志作竭誠致感文粹作端肅致感</hi>馬援則其見也<lb/>
<pb n="KR4h0022_WYG_766-5b"/>
<hi>唐志作之</hi>必冠孔伋則哭之為位此並躬踐教義仁深孝友<lb/>
察其所行<hi>唐志作尚</hi>之㫖豈非先覺者乎<hi>唐志文粹作歟</hi>但于其時<lb/>
上無哲王禮非下之所議遂使深情欝於<hi>唐志文粹作乎</hi>千載<lb/>
至理藏於萬古其來乆矣豈不惜哉今属欽明御宇光<lb/>
華再旦<hi>唐志文粹作欽明在辰聖人有作</hi>五禮詳洽一物無遺猶且永<lb/>
念餙<hi>唐志文粹作慎</hi>終凝神遠<hi>唐志文粹作遐</hi>想以為尊卑之叙已備<lb/>
<hi>二字唐志文粹作雖煥乎大備</hi>䘮紀之制或情理未當<hi>唐志作隆文粹作周</hi>爰命<lb/>
秩宗詳議損益<hi>唐志文粹作更詳考正</hi>臣等奉遵明㫖觸類旁求<lb/>
<pb n="KR4h0022_WYG_766-6a"/>
採摭羣經討論傳記或損其有餘益其不足使無文之<lb/>
禮咸秩敦睦之情畢舉<hi>二十二字唐志作或引兼實無文之禮咸秩敦睦之情仍有俾</hi>
<hi>字</hi>變薄俗於旣徃垂篤義於将來信列聖所未聞<hi>唐志文粹作信</hi>
<hi>六籍所不能談</hi>超終古<hi>文粹作超百王</hi>而獨得者也其損益之事備陳<lb/>
如左<hi>九字文粹唐志並作諸儒所守互有異同詳求厥中申明聖㫖</hi>謹按曾祖父母舊<lb/>
服齊衰三月請加為齊衰五月適子婦舊服大功請加<lb/>
為周年<hi>二字文粹作朞</hi>衆子婦舊服小功今請與兄弟子婦同為<lb/>
大功九月嫂叔舊無服今請服小功五月報其弟妻及<lb/>
<pb n="KR4h0022_WYG_766-6b"/>
夫兄亦小功五月舅服緦麻請與從母同服小功謹議<lb/>
　　　父在為母及舅姨嫂叔服議　元行中<lb/>
議曰夫天地之性惟人最靈者盖以智周萬物惟睿作<lb/>
聖明貴賤辨尊卑逺嫌疑分情禮也是以古之聖人徴<lb/>
性識本縁情制服則有申有壓<hi>舊唐志㑹要作厭下同</hi>天父天夫<lb/>
故斬衰三年情禮俱盡者因心立極也生則齊體死則<lb/>
同穴比<hi>㑹要作狀</hi>隂陽而配合同兩儀之化成而妻䘮杖周<lb/>
<hi>二本作朞</hi>情理俱殺者盖逺嫌疑尊乾道也父為嫡子三年<lb/>
<pb n="KR4h0022_WYG_766-7a"/>
斬衰而不去職者盖尊祖重嫡崇禮殺情也資於事父<lb/>
以事君孝莫大於嚴父故父在為母罷職齊周而心䘮<lb/>
三年謂之尊壓者則情申而禮殺也斯制也<hi>二本有可以二字</hi>
異於飛走别於華夷羲農堯舜莫之異<hi>二本作易</hi>也文武周<lb/>
孔所同遵也<hi>唐志作同所遵也</hi>今若捨尊壓之重虧嚴父之義<lb/>
畧純素之嫌貽非聖之責則事不師古有傷名教矣姨<lb/>
兼從母之名又即母之女黨加於舅服有理存焉嫂叔<lb/>
不服逺嫌疑也若引同㸑之緦以忘推逺之跡旣乖前<lb/>
<pb n="KR4h0022_WYG_766-7b"/>
聖亦謂難從謹詳三者之疑並請依古為當謹議<lb/>
　　　廣䘮朋友議　　　　　　　崔祐甫<lb/>
殿中侍御史安定皇甫政字公理故尚書左丞之子文<lb/>
行兼茂不忝前烈雅度精識<hi>一作誠</hi>其儔盖寡佑甫昔年<lb/>
嘗為左丞使介而公理又余之族甥故狎焉大厯七年<lb/>
余寓滁而公理寓楚適有來訊示余以所著䘮朋友議<lb/>
余美其重禮義有古之遺範瞻望德門軌躅無替亦感<lb/>
恩者之所慰幸也公理又諗余曰政自從事於文舅氏<lb/>
<pb n="KR4h0022_WYG_766-8a"/>
未嘗以一言見誨豈所望也盍示今議之利病猗歟公<lb/>
理年四十班於赤墀之下<hi>六字一作班在赤墀</hi>簮筆持簡為王近<lb/>
臣頃又佐亷問董淮海之部名遂矣權厚矣固當緩歩<lb/>
濶視光車美服為貴為逹而已矣乃不遺我諛狹不畧<lb/>
我衰憊念噬膚之戚收門吏之舊周爰諮謀以師道見<lb/>
待吾亦何有但美子之求益不倦雖一勺而進可以浸<lb/>
天壌一巻之多可以鎭方城况其𣺌瀰旣廣嶄崒已峻<lb/>
増之廓之於成名乎必矣皇甫氏有子哉因覽斯議忽<lb/>
<pb n="KR4h0022_WYG_766-8b"/>
憶永泰中於穆鄂州寜㑹客席與故湖南觀察韋大夫<lb/>
之晉同宴適值有發逺書者知鄭郴州炅之龎歙州濬<lb/>
或以疾而沒或遇戕於盗韋氏出涕沱若有<hi>一作而</hi>言曰<lb/>
二刺史之晉之交友也於是歛匕箸離筵席因歸於所<lb/>
次而哭三日人來弔之者韋則盡哀長號不徒戚容而<lb/>
已又間嵗祐甫佐江南西道連帥魏尚書時屬幕中之<lb/>
叅佐有加官者聚合藥餌卜日為宴宴前行人至知團<lb/>
練副使考功邢郎中宇捐舘于荆南邢與魏鄉國接近<lb/>
<pb n="KR4h0022_WYG_766-9a"/>
且邢郎中則諸魏之出於尚書為内外昆弟適受朝命<lb/>
為尚書倅僕感杜蕢規平公之事将入言於府主請罷<lb/>
宴若不可則請徹樂卒事而同列之士惡我者嗤鄙之<lb/>
詞充牣於聽謂我樵夫農叟之智也好我者顰<hi>一作頻</hi>蹙<lb/>
而相誨曰慎無以方枘施圓鑿自取辱焉諄諄如不能<lb/>
已僕懦夫也因是而自悔乃<hi>此文粹作及</hi>其宴也大庖具酒<lb/>
車傾鄭衛之女列於賔席之末俳優侏儒設於公堂之<lb/>
下晝日不足繼之以燭使膳夫歘來酌曰曠飲斯必當<lb/>
<pb n="KR4h0022_WYG_766-9b"/>
見輿曳之無筭又焉得終其詞哉使我不言適其宜也<lb/>
今者追想韋湖南猶孔門之訓其它則吾不知因縱言<lb/>
之以報公理示之義當矣又何以規議旣成客謂祐甫<lb/>
曰韋湖南魏江西二觀察頗嘗知其風味公直簡諒<lb/>
魏則先之餙情强仁韋之志也今吾子之論無乃剥魏<lb/>
而附韋乎且子魏之上介也論議不隠恐非春秋内魯<lb/>
故宋之義盍辯焉祐甫應之曰噫寜以他規我是論也<lb/>
吾復之熟之有日矣韋湖南之晉飾情强仁誠如來議禮<lb/>
<pb n="KR4h0022_WYG_766-10a"/>
不云乎先王制禮賢者俯而就之不肖者企而及之子<lb/>
張曰先王制禮不敢不至焉韋氏之䘮朋友縱不由衷<lb/>
亦與夫二者之義合矣吾雖欲不與其可得哉至於故<lb/>
府公魏尚書公直簡諒清身敬職郡人戴於下朝聽滿<lb/>
於上狼籍甚盛豈造次之所盡哉但於邢副使之䘮若<lb/>
忍悲而就宴可謂哀樂失其節矣乃左氏傳所載樂祈<lb/>
<hi>左傳作祁</hi>告人曰君與叔孫其皆死乎及子招樂憂之謂也若<lb/>
情不至焉率而為宴則禮經所謂直情而徑行者戎狄<lb/>
<pb n="KR4h0022_WYG_766-10b"/>
之道也吾雖欲勿議又不可得也且吾之所論者因皇<lb/>
甫公理所著䘮朋友議故縱言及之非敢定二觀察之<lb/>
褒貶<hi>文粹無此字</hi>韋湖南吾取節焉而已矣來議又以吾嘗<lb/>
為魏公使介今兹著論異於春秋隠魯故宋者兹及近<lb/>
而非中也僕射<hi>疑</hi>雖不腆中䑓之劇曹郎且兼柱下史<lb/>
有名於著定矣受命為尚書介彌縫潤色之職事安可<lb/>
見責以故君子<hi>一作以敬故君</hi>之祀嗚呼晉悼公魏絳之君也<lb/>
絳戮悼公之弟韓厥趙宣之所任也厥戮宣子之僕及<lb/>
<pb n="KR4h0022_WYG_766-11a"/>
其終也悼公謝魏絳曰無重寡人之過宣子曰可賀我<lb/>
矣而絳厥無罪焉豈當不懐<hi>文粹作慎</hi>重公正之<hi>一無之字</hi>世論<lb/>
議之興刑罪<hi>一作與刑罰</hi>當豈異哉子何見過<hi>川文粹有之字</hi>深也<lb/>
嗚呼天下有至公有至當知賢而舉用之至公也臨事<lb/>
而平處之至當也各守其分復何尤哉自漢徐孺子於<lb/>
故舉主之䘮徒歩千里而行一祭厚則厚矣其於傳繼<lb/>
非可也歴代莫之非也近日張荆州九齡又刻石而美<lb/>
之於後受舉為㕘佐者報恩之分徃徃過當或撓我王<lb/>
<pb n="KR4h0022_WYG_766-11b"/>
憲捨其親戚之罪負舉其不令子孫以竊名位背公死<lb/>
黨兹或近之時論從而與之通人又不救遂徃而不返<lb/>
徐生徐生得非失中之履霜也常積憤懣因而書之<lb/>
　　一作皆唐文粹<lb/>
　　　改葬服議　　　　　　　　韓　愈<lb/>
經曰改葬緦春秋榖梁傳亦曰改葬之禮緦舉下緬也<lb/>
此皆謂子之於父母其他則皆無服何以識其必然經<lb/>
次五等之服小功之下然後著改葬之制更無輕重之<lb/>
<pb n="KR4h0022_WYG_766-12a"/>
差以此知非記其最親者其他無服則不記也若主人<lb/>
當服斬衰其餘親各服其服則經亦言之不當惟云緦<lb/>
也傳稱舉下緬者緬猶逺也下謂服之最輕者也以其<lb/>
逺故其服輕也江熙曰禮天子諸侯易服而葬以為交<lb/>
於神明者不可以純凶况其緬者乎是故改葬之禮其<lb/>
服惟輕以此而言則亦明矣衛司徒文子改葬其叔父<lb/>
問服於子思子思曰禮父母改葬緦旣葬而除之不忍<lb/>
無服送至親也非父母無服無服則弔服而加麻此又<lb/>
<pb n="KR4h0022_WYG_766-12b"/>
著者也文子又曰䘮服旣除然後乃葬者則其服何服<lb/>
子思曰三年之䘮未塟服不變除何有焉然則改葬與<lb/>
未葬者有異矣古者諸侯五月而塟大夫三月而塟士<lb/>
逾月無故未有過時而不塟者也過時而不塟者謂之<lb/>
不能塟春秋譏之若有故而未塟雖出三年子之服不<lb/>
變此孝子之所以著其情先王之所以必其時之道也<lb/>
雖有其文未有著其人者以是<hi>文粹無是字</hi>知其至少也改<lb/>
塟者為山崩水涌毁其墓及塟而禮不備者若文王之<lb/>
<pb n="KR4h0022_WYG_766-13a"/>
塟王季以水齧其墓魯隠公之葬惠公以有宋師太子<lb/>
少葬故有闕之類是也䘮事有進而無退有易以輕服<lb/>
無加以重服殯於堂則謂之殯瘞於野則謂之塟近代<lb/>
以來事與古異或游或仕在千百<hi>二本無百字</hi>里之外或子<lb/>
㓜妻稚而不能自還甚者拘以隂陽畏忌遂塟於其土<lb/>
<hi>文粹作山</hi>及其反塟也逺者或至數十年近者亦出三年其<lb/>
吉服而從於事也久矣又安可取未葬不變服之例而<lb/>
反為之重服歟在䘮當葬猶宜易以輕服况旣逺而反<lb/>
<pb n="KR4h0022_WYG_766-13b"/>
純凶以葬乎若果重服是所謂未可除而除不當重而<lb/>
更重也或曰䘮與其易也寜戚雖重服不亦可乎曰不<lb/>
然易之與戚則易固不如戚矣雖然未若禮之為懿也<lb/>
儉之與奢則儉固愈於奢矣雖然未若合禮之為懿也<lb/>
過猶不及其此類之謂乎或曰經稱改葬緦而不著其<lb/>
月數則以<hi>一作似</hi>三月而後除也子思之對文子則曰旣<lb/>
葬而除之今宜如何曰自啟殯<hi>文粹無此字</hi>至于旣葬而三<lb/>
月則除之未三月則服以終三月也曰妻為夫何如曰<lb/>
<pb n="KR4h0022_WYG_766-14a"/>
如子無弔服而加麻則何如曰今之弔服猶古之弔服<lb/>
也<lb/>
　　　子游麻衰議　　　　　　　高　郢<lb/>
衛司冦惠子之䘮也其子虎見廢不得為嗣子游為之<lb/>
麻衰以譏之将軍文子旣悟而虎得復位載在禮典先<lb/>
儒是非之説禮<hi>闕</hi>　　　戱人書曰德盛不狎侮使彌<lb/>
牟能知禮也是君子也當書直以救失為不知禮耶是<lb/>
小人也當務<hi>疑</hi>其<hi>闕</hi>能提耳喻之何狎侮之為乎觀文<lb/>
<pb n="KR4h0022_WYG_766-14b"/>
子未正虎位非不知也重違惠子之志将候告者而行<lb/>
之偃柰何以廣自許以狎待人重其語言輕其重服乘<lb/>
人之失伐己之明又非美之位不可謂無辱且多識前<lb/>
言<hi>闕</hi>　其失而回遹若此設使立人之朝執人之政至<lb/>
於講大禮臨大節獻可替否任賢去邪言可得聞乎無<lb/>
以乃裂冠毁冕行恠而已矣逺觀望之未見其可直人<lb/>
不以其直也不敢以道徇物而忘其身赴井救人傷教<lb/>
害義殆非所謂習禮者矣<lb/>
<pb n="KR4h0022_WYG_766-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_766-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百十四</head>
    <p>
<pb n="KR4h0022_WYG_514-1a"/>
欽定四庫全書<lb/>
　文苑英華巻五百十四　　宋　李昉等　編<lb/>
　選舉門三十道<lb/>
　　舉似已者判六道　　　舉方正者判三道<lb/>
　　舉嘉遁第判一道　　　自舉判一道<lb/>
　　舉人倨傲判一道　　　自比管仲判一道<lb/>
　　貢士不歌鹿鳴判一道　鄉貢進士判五道<lb/>
　　貢士帖經判一道　　　括州貢士判一道<lb/>
<pb n="KR4h0022_WYG_514-1b"/>
　　獻賢能書判二道　　　舉賢任選判二道<lb/>
　　被替請選判三道　　　詐假求官判一道<lb/>
　　知名配社判一道<lb/>
　　　舉似已者判<lb/>
丙充使舉似已者御史紏按丙稱但成三物唯善能之<lb/>
　　　對　　　　　　　　　　　陳齊卿<lb/>
舉善國經為善身守有觀風俗俾擇賢良故軺轉<hi>一作傳</hi>
一封尚且通於鍾律埋輪八使豈獨懼於豺狼丙以星<lb/>
<pb n="KR4h0022_WYG_514-2a"/>
車達諸天府惟賢能似雖讐不忘御史彈違蒞職肅物<lb/>
臨人謂無失於奉公乃見傷於與善使苟為鬷邁<hi>詩東門之</hi>
<hi>枌鬷邁訓總聚而行但其下既引羊舌又疑是鬷蔑</hi>畏此簡書則羊舌廢而不興<lb/>
祁奚誰其請老制命為義然暫威扵柏臺察理蒞仁終<lb/>
取連於茅茹欲成三物方建一官所紏之言其細已甚<lb/>
　　　同前　　　　　　　　　　屈突滑<lb/>
天生蒸人樹君以牧國有理體得賢其昌丙人伊何縻<lb/>
我好爵發揮王化對揚天休整日馭以觀風駕星軺而<lb/>
<pb n="KR4h0022_WYG_514-2b"/>
問俗方欲庶績其凝伊又九功式序搜遺逸於巖藪訪<lb/>
才能於草澤舉不失徳推皆似已既無替於拔茅亦何<lb/>
慚於擢<hi>一作折</hi>桂且鯀則廢命禹乃嗣興奚其歸老午也<lb/>
膺職内不子避外惟讎舉建兹一官成彼三物自叶彚<lb/>
征之吉寧失鶴鳴之義憲司所紏誠為妄作不能沮勸<lb/>
忽肆滛刑参則不敏未敢從命<lb/>
　　　同前　　　　　　　　　　裴春卿<lb/>
受命觀風光膺耳目停車輟駕是牧<hi>疑作收</hi>翹楚知之不<lb/>
<pb n="KR4h0022_WYG_514-3a"/>
逺十步自得於芝蘭行之有鄰千里方聞於應㑹惟彼<lb/>
舉善誠為好徳出門無爽於同人投士遂多於似已類<lb/>
祁奚之直道有范滂之逺心建一官而三物克成舉十<lb/>
室而四方知勸皇華允美所謂伊人白簡以聞徒為此<lb/>
紏<lb/>
　　　同前　　　　　　　　　　獨孤峻<lb/>
舉賢無私惟善所在苟利社稷無恤其他<hi>疑作也</hi>故徳能<lb/>
佐時彭仲超於令尹才堪御敵觀父統於三軍唯得其<lb/>
<pb n="KR4h0022_WYG_514-3b"/>
人似已何爽且魏獻舉代祁奚薦讎將利國是資不阻<lb/>
親怨以進賢為務寧問回邪故能建彼一官成乎三物<lb/>
先賢所尚君子韙之事以類分云胡不可瞻言丙也直<lb/>
指是稱舉爾所知何敢没沒良才衆矣多舉何妨御史<lb/>
繡服霜華驄威電發將違執秩言寘僕區曽不知獄也<lb/>
放紛刑乎頗類<hi>見左傳昭十六年子産曰刑之頗類</hi>滛刑已逞誰則無辜<lb/>
得善誠則可嘉紏按斯為戾也<lb/>
　　　同前　　　　　　　　　　房　密<lb/>
<pb n="KR4h0022_WYG_514-4a"/>
進賢受賞求善以類苟有狥於㢘能固無嫌於讎黨夫<lb/>
不惡汝<hi>句</hi>栁朔方為於柏人孰可代之伯華旋佐於軍<lb/>
尉事不為謟舉乃斯得以成三物奚獨一官且王命使<lb/>
臣匪躬之故位多君子何限之拘方勵時而激俗寧守<lb/>
文以牽制能舉善也唯其似之大夫之中則聞於祁氏<lb/>
御史之紏無為于魯人宜加爵地之榮勿䧟功賢之議<lb/>
　　　同前　　　　　　　　　　李　翥<lb/>
父教子忠為臣不易知人則哲惟帝稱難任官惟良底<lb/>
<pb n="KR4h0022_WYG_514-4b"/>
祿以徳莫不進方正之士獻賢能之書詩詠繡裳禮設<lb/>
庭燎衣冠濟濟鳴玉珮而來朝文雅鏘鏘望金門而待<lb/>
詔祁大夫之請老内選其親范文子之譲能豈遺其舊<lb/>
皆舉不失職義不在私晉國建其一官魯史成其<hi>一作乎</hi>
三物士遇知己唯其似之覩星使之來儀長歌棫樸覽<lb/>
霜臺之紏謬反示<hi>疑</hi>狐裘寧假有辭自然無咎<lb/>
　　　舉方正者制<lb/>
京兆尹舉方正所舉者召見槃辟雅拜有司以詭衆虚<lb/>
<pb n="KR4h0022_WYG_514-5a"/>
矯奏請左遷<lb/>
　　　對　　　　　　　　　　　張萬頃<lb/>
漢辟賢良周升俊造求我士庶登之于朝咨爾大夫褎<lb/>
然為首以弼余教將沃朕心况張敞尹京孫𢎞待詔軒<lb/>
墀中禁襜褕上謁如咫尺之在顔何槃辟以為禮將三<lb/>
命以必走奚九拜以愆儀然惟才所難與人無備焉可<lb/>
納虚詭之説畏賢能之書苟上第之得人豈左遷之云<lb/>
罪試可乃已吾無間然<lb/>
<pb n="KR4h0022_WYG_514-5b"/>
　　　同前　　　　　　　　　　崔珪璋<lb/>
制祿受寵以身許國夫不舉賢宜其削地故何武所薦<lb/>
先於宗黨孫𢎞慎擇果得詞林至如官則尹京爵為上<lb/>
秩問馬未能於鈎距推賢乃見於槃辟且不求備寧責<lb/>
於周旋如戎可收豈徴於拜禮應屬天顔咫尺對敡失<lb/>
墜楚材儻以堪用卞璞詎宜便捨欲求上賞更俟試時<lb/>
因奏左遷孰云其可聖朝刑尚不濫舉賢理合從寛向<lb/>
觀稽首之儀未成不削之罪<lb/>
<pb n="KR4h0022_WYG_514-6a"/>
　　　同前　　　　　　　　　　李　伉<lb/>
四方取則西夏為樞九流待問東臺是急若舉不失徳<lb/>
實人所具曕而肅穆清規崇嚴丹陛登清光於霄漢不<lb/>
違顔於咫尺則當進退禮容孰聞槃辟雅拜既無觀於<lb/>
叔氏亦何取于鄒人有司上聞攸資伏念儻使廣成不<lb/>
逺應無北面之尊綺季或存未屈南山之老試可乃已<lb/>
誰謂不然<lb/>
　　　舉嘉遁第判<lb/>
<pb n="KR4h0022_WYG_514-6b"/>
嚴虚應嘉遁科舉試策及第選曹為非時進擬經臺有<lb/>
喧訴選司以虚名乖實貶第<lb/>
　　　對　　　　　　　　　　　徐楚壁<lb/>
嚴虚草澤賢才蒲輪辟命玉臺對問既則登科仙署縻<lb/>
爵誠宜利用抑同選調詎曰非常坐見淪塞行招往訴<lb/>
然則晦其跡也事等鑿坯行其道焉何論負鼎諒出處<lb/>
之有異豈名實之相乖義在優賢理無貶第興言舉主<lb/>
誠則知人賞先茅之地非無故實奪閑田之祿未之前<lb/>
<pb n="KR4h0022_WYG_514-7a"/>
聞循彼功曹以為直筆<lb/>
　　　自舉判<hi>缺</hi>　　　　　　　　李昇朝<lb/>
　　　舉人據地判<hi>揉目作舉人倨傲判</hi>
頴州常居於本屬舉刺史問所能乃據地而言刺史將<lb/>
為竒才寮吏為詞色倨傲不堪奬仰處分<lb/>
　　　對　　　　　　　　　　　韋希顔<lb/>
常居汝頴竒才丘園髙士千進二千石自謂五百年陳<lb/>
思王之藝能唯聞自舉馬相如之文藻故且先容蓄鋭<lb/>
<pb n="KR4h0022_WYG_514-7b"/>
門庭審屠龍之已就露才州府望維駒之有期舉善進<lb/>
賢英翹是務負才任氣倨傲何傷計吏猶揖司空處士<lb/>
何卑刺史或是栖遲之侣禮律未閑流宕之夫拘檢不<lb/>
足取優退劣赦過舉賢庶以為宜未敢懸定<lb/>
　　　自比管仲判<lb/>
無是子恒居草廬自比管仲云夢乗舟邑人告其虚誕<lb/>
　　　對　　　　　　　　　　　李昇朝<lb/>
國家頓網鵷鴻廣羅舟檝人降三傑俾機務允釐天飛<lb/>
<pb n="KR4h0022_WYG_514-8a"/>
五老而元氣清晏猶且弓招嵗下徴拜日聞無是子毓<lb/>
徳郊扉澄神虚白效宣尼之竊比無踰老彭徴武侯之<lb/>
故事終期管晏雖復跡符媒衒終是志越儕流或未可<lb/>
量有足嘉尚昔月中見字尚表英童今夣裏乘舟故符玉<lb/>
佐但聖朝以丘園佇秀物色求人乘箕降昴之賔金礪<lb/>
玉璜之相必循名實方踐台階今者邑子薄言告以虚<lb/>
誕且鄉人所惡未可即依翁歸自陳亦難慿據言之無<lb/>
罪告上何傷<lb/>
<pb n="KR4h0022_WYG_514-8b"/>
　　　貢士不歌鹿鳴判<lb/>
甲秀才充貢郡送不歌鹿鳴之詩<lb/>
　　　對　　　　　　　　　　　苖收<hi>總目作牧</hi>
甲才惟國寶秀彼士林孫𢎞適見於贈芻郤詵佇希於<lb/>
擢桂既黍鄉賦將觀國光雖賔薦可嘉而禮容未足鹿<lb/>
鳴不奏鳯徳何衰爾闕其儀我愛其禮乙有言矣郡何<lb/>
詞焉自速其尤誰曰無咎<lb/>
　　　鄉貢<hi>一作舉</hi>進士判<lb/>
<pb n="KR4h0022_WYG_514-9a"/>
鄉舉<hi>一作貢</hi>進士至省求試秀才考功不聽求訴不已<lb/>
　　　對　　　　　　　　　　　趙　岊<lb/>
鄉大夫之興贒最<hi>疑作能</hi>大司徒之論俊造既升司馬又<lb/>
告諸王天府拜而已登内史職為其貳周云進士漢曰<lb/>
秀才在今日之區分非曩時之名數文藝小善進士之<lb/>
能訪對不休秀才之目羙彼良士贒乎我師以窮鄉之<lb/>
莫知徒舉其小庶㑹府之達識即致其大亦猶鯨魚之<lb/>
皷溟海歎蹄涔之暴鱗驊騮之局中庭望雲朔而驤首<lb/>
<pb n="KR4h0022_WYG_514-9b"/>
考功自可表其秀傑拔以殊倫縱常式之文不歲登其<lb/>
尤異急賢之地宜日新於進才聞言不聴斯為蔽矣試<lb/>
可乃已何至是乎公使湮沉坐令求訴<lb/>
　　　同前<lb/>
漢辟賢良堯徴側陋庶見拔茅之彚方資刈楚之才故<lb/>
選彼鄉閭貢之天府始策名於進士誠合明敡終求試<lb/>
於秀才一何乖謬既離局以干事方越樽而代庖薄訴<lb/>
雖多厚顔奚甚國章攸著甲令斯存考功不聽誠則無<lb/>
<pb n="KR4h0022_WYG_514-10a"/>
爽<lb/>
　　　同前<lb/>
講信明義脩詞立誠豈唯潤身且以干禄<hi>一作以干禄仕</hi>徳成<lb/>
而上充歲賦於司徒道在則遷嘉名聞於㑹府叩兩端<lb/>
而入仕慱之以文論二舉之殊條奪之於理尋擇賢之<lb/>
意無遺十室之才詳厯試之規寧隔四科之秀循名責<lb/>
實雖在司存改業惟人何求物議<lb/>
　　　同前　　　　　　　　　　權寅獻<lb/>
<pb n="KR4h0022_WYG_514-10b"/>
拔茅稱吉大易至言刈楚飛音詩人起詠進士以鋪翰<lb/>
振藻見舉於鄉閭文麗筆精允光於省闥據才雖稱片<lb/>
玉無狀須依一名出敬梓之鄉但論進士入握蘭之署<lb/>
旋求茂才名異奏名事便迂僻訴非訴禮義甚乖踈瞻<lb/>
乎不已之詞何哉無狀之繆請依鄉舉謂充公途<lb/>
　　　同前<lb/>
髦俊之侣鄉曲有聲閲五車之墳籍光三道之詞翰是<lb/>
得咸充歲賦各騁翹材喧<hi>一作暄</hi>鶯谷以載飛歌鹿鳴而<lb/>
<pb n="KR4h0022_WYG_514-11a"/>
入薦既臻華省方得甲科但以進秀異名考試殊例不<lb/>
應本舉誠恐非宜考功不聴良為允當訴求不已何大<lb/>
乖踈<lb/>
　　　貢人帖經判<lb/>
漳浦郡貢人景帖策不通所由將坐郡守云未成公仰<lb/>
處分<lb/>
　　　對　　　　　　　　　　　張　慿<lb/>
惟賢是舉慎擇為先明試以言得失斯在惟景策名歲<lb/>
<pb n="KR4h0022_WYG_514-11b"/>
貢待扣禮闈將登甲乙之科翻速主君之戾何則帖兹<lb/>
學圃既謝專經策以詞林仍非善中遂使仙臺清鏡徒<lb/>
訝於才難幽谷遷鶯空悲於歲晩顧惟州將豈曰能官<lb/>
據條雖未成分於事恐非公薦景當冐貢請用逺郊之<lb/>
禮守舉非才宜從削地之罰<lb/>
　　　括州貢士判<lb/>
括州<hi>括州即括蒼也大厯十四年改為處州</hi>甲貢士少<lb/>
　　　對　　　　　　　　　　　諸葛若驚<lb/>
<pb n="KR4h0022_WYG_514-12a"/>
諸侯列一貢士有差稱彼地靈登之天府括州水鄉遐<lb/>
服台嶺仙區梓漆標材幾馳聲於俊造竹箭為美亦飛<lb/>
譽於東南頃以充賦上京頗規前古在褰帷而未失何<lb/>
直繩之見欺然則國家獵異搜竒招弓頓綱移鄧林之<lb/>
茂樹接影槐庭掩澤國之環材連芳芸閣既惟新而製<lb/>
典何背禮之云稱廉使此推葢申朝憲州將雖拒有昧<lb/>
隨書<lb/>
　　　獻賢能書判<lb/>
<pb n="KR4h0022_WYG_514-12b"/>
甲歲終致事不獻賢能之書御史紏不能教其所理辭<lb/>
曰待經三年則以禮賔之<lb/>
　　　對　　　　　　　　　　　宋　昱<lb/>
考藝尚實進賢受賞必久於其道乃不失其人甲也齒<lb/>
鄉軄於股引觀其所與以徳行為先察其所安則文理<lb/>
為後縱舉不失選僉曰能賢猶同三年乃賔以旌五物<lb/>
無爽筐篚以將其意笙歌以勸其從儒者為榮詞宗立<lb/>
志始於司徒授法終以大夫獻書俊寵於君舊史每令<lb/>
<pb n="KR4h0022_WYG_514-13a"/>
於續食成賦於國前王肇俾於計偕將慎薦延之儀遂<lb/>
下崆峒之拜登于天府貳於史軄當由致事之歲則匪<lb/>
掄才之時卿則守官諒不愆於侯度臺應懵理頗有乖<lb/>
於紀律有詞不伐無簡可聴<lb/>
　　　同前　　　　　　　　　　鄭　璲<lb/>
國有地官以帥軄鄉則大夫而列位政無茍貳命在奉<lb/>
初告于鄉里頒司徒之禁令期於歲時登夫家之衆寡<lb/>
眷言甲者斯焉從政既受其法如璽印塗將教所理猶<lb/>
<pb n="KR4h0022_WYG_514-13b"/>
金在鑄是以俊造察本於鄉閭賢能薦登于天府同谷<lb/>
永之舉士不失薛宣類周瑜之貢才無遺魯肅况致事<lb/>
有典大比作程詢衆之謩義存五物禮賔之飲道在三<lb/>
年作良命官是甲未聞失徳賞恭罰否彼憲何其謬繩<lb/>
　　　舉賢任選判<lb/>
得上封事人云吏部計選不得其才請命公卿舉賢而<lb/>
任所司云知人之難恐不絶私非選士之策<lb/>
　　　對　　　　　　　　　　　鄭　察<lb/>
<pb n="KR4h0022_WYG_514-14a"/>
底禄任人惟賢是務居位稱軄無私乃可况爰設天官<lb/>
俾司衡鏡審輪轅之目每得山公表清通之心更推裴<lb/>
楷固不失士將無棄才何必咨爾公卿獲我髦彦雖鄉<lb/>
舉里選則有附於曩時而操柄執權諒難廢於今日且<lb/>
如知人匪易絶私尤難前王以之則哲五倫猶是自疑<lb/>
家官必擇夫至公庶流自息其貪競議乎經久曷可因<lb/>
循愚謂上封未恊中道<lb/>
　　　同前　　　　　　　　　　盧　貽<lb/>
<pb n="KR4h0022_WYG_514-14b"/>
求賢審官分軄揆務必資慎擇乃罔姦邪惟彼禮闈式<lb/>
蒸髦士固亦品藻而無失夫何銓管而是昧所以懐山<lb/>
濤識量藴毛玠公方擇其琳琅雖云非允刈乎杞梓孰<lb/>
曰謬賢嗟爾伊人議乎取士類匡衡之述古多所引經<lb/>
同谷永之上封屬<hi>一作獨</hi>將言事教隳邦典政敗豎儒且<lb/>
渉縁情殊非革弊天官嘉是是曰司存月卿薦賢恐成<lb/>
離局<lb/>
　　　被替請選判<lb/>
<pb n="KR4h0022_WYG_514-15a"/>
丁授官累日被奏替請非時選廢置不許云準勑㫖冬<lb/>
已過旬限丁訴云今正在冬當替只在下牒之日且辨<lb/>
論官材不合拘以限約廢置又執賢能以歲時入其書<lb/>
豈可無限<lb/>
　　　對　　　　　　　　　　　牛　聳<lb/>
用行捨藏宣尼所誡難進易退老氏格言伊丁効官先<lb/>
甲入用曽未浹辰見代而觧乎印綬已在後時叅選而<lb/>
趨乎衡鏡雖牽絲失位情有可矜而如綸與能材或無<lb/>
<pb n="KR4h0022_WYG_514-15b"/>
取誠宜委命而去何至滕口與爭但使如珪如璋不僣<lb/>
不濫弓旌自辟仁逺乎哉今則天鑒孔明星郎守法進<lb/>
退不遇斯害也已吏曹引乎周禮前言是徴丁意昧於<lb/>
隨時厚顔何格告令知分用止躁求<lb/>
　　　同前　　　　　　　　　　敬　寛<lb/>
底禄命賢諒存於考覈懸象班令克定於程期無慢國<lb/>
經必遵王度哿言丁矣庶得人焉登書拔才量能授軄<lb/>
始望政成人化冀及三年而乃裭服抽簮曽不累日屬<lb/>
<pb n="KR4h0022_WYG_514-16a"/>
叅選限勑而詣訴過時徒思揚已露才豈可違文破格<lb/>
然已而靡愠嗟有異于子文畱之物移傷不遇於黄霸<lb/>
誠哉廢置寔曰司存引明周典之文詎黍冡官之列興<lb/>
言不失宜窒有詞<lb/>
　　　同前　　　　　　　　　　王　沼<lb/>
任良牧官著國典而為重守法立度在所司而靡踰丁<lb/>
筮仕策名掄材受署既而天書荐委寧俟及𤓰之期㑹<lb/>
府陳辭重希刈楚之選官纔登於累日時已後於三冬<lb/>
<pb n="KR4h0022_WYG_514-16b"/>
允哉廢置明乎用捨雖進賢是急冀開取士之門而嚴<lb/>
初不移誠曰在公之義訴而不納信謂得宜况歲其書<lb/>
事有徴於前志不拘以限亦何聽於薄言請俟他年無<lb/>
隳舊典<lb/>
　　　詐假求官判<lb/>
乙詐假求官科其罪訴云求而未得詐偽<lb/>
　　　對　　　　　　　　　　　蘇　寧<lb/>
為官擇人聿求俊義强學干祿必正科名彼乙伊何不<lb/>
<pb n="KR4h0022_WYG_514-17a"/>
求諸已射官明試無聞六義之能藻鏡掄材將辭九流<lb/>
之序况今唐虞御極才子在官王裴持衡至公選士方<lb/>
聽得賢之頌寧容詐假之辜顧三面而<hi>闕</hi>　　　斯宅<lb/>
既稱未得須議减論<lb/>
　　　知名配社判<lb/>
甲知名早卒郡守配食縣社紏不法曰恨不及之<lb/>
　　　對　　　　　　　　　　　敬　括<lb/>
駿馬雖死猶聞市骨秋蘭縱敗罔或損香詢訐乃甲名<lb/>
<pb n="KR4h0022_WYG_514-17b"/>
器無瑕禀諸葛之美秀㓜敏足稱韞子然之材能早代<lb/>
何速恨<hi>疑</hi>良者守克尚于賢仰之彌高未經旌其閭巷<lb/>
思而不見聿將配乎縣社俾善政彰聞下人悦勸伊可<lb/>
韙也何其糾之宜高孔氏之言無取使司之見<lb/>
　<lb/>
　<lb/>
　<lb/>
　文苑英華巻五百十四<lb/>
</p>
<p>
</p>
  </div>
</body>
</text>
</TEI>
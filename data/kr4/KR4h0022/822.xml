<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百二十三</head>
    <p>
<pb n="KR4h0022_WYG_822-1a"/>
欽定四庫全書<lb/>
　文苑英華巻八百二十三　　宋　李昉等　編<lb/>
　宴遊一<lb/>
　宴遊<lb/>
　　始得西山宴遊記一首　　　鈷鉧潭記一首<lb/>
　　鈷鉧潭西小丘記一首　　至小丘西小石潭記一首<lb/>
　　袁家渇記一首　　　　　　石渠記一首<lb/>
　　石澗記一首　　　　　　　小石城山記一首<lb/>
<pb n="KR4h0022_WYG_822-1b"/>
　溪谷丘<lb/>
　　右溪記一首　　　　　　　新安谷記一首<lb/>
　　黄溪記一首　　　　　　　龍興寺東丘記一首<lb/>
　園圃<lb/>
　　菊圃記一首<lb/>
　　㐮陽張端公西園記一首<lb/>
　　宴遊<lb/>
　　此集大率篇目各以類分而此巻自巻首始得西<lb/>
<pb n="KR4h0022_WYG_822-2a"/>
　　山宴遊記以下至小石城凡八首皆藂雜其名盖<lb/>
　　栁宗元一時之述也觀其詞㫖次叙纍如貫珠故<lb/>
　　不可漏略一題而差其先後也因専命其門曰宴<lb/>
　　逰仍冠宴逰部之首<lb/>
　　　始得西山宴逰記　　　　　栁宗元<lb/>
自余為僇人居是州恒惴慄其隟也則施施而行漫漫<lb/>
而遊日與其徒上髙山入深林窮廻溪幽泉怪石無逺<lb/>
不到到則披草而坐傾壺而醉醉則更相枕以卧卧而<lb/>
<pb n="KR4h0022_WYG_822-2b"/>
夣意有所極<hi>集無卧而夣</hi>夣亦同趣覺而起起而歸以為凡是<lb/>
州之山林<hi>集無林字</hi>有異態<hi>態字集作能勝</hi>者皆我有也而未始知<lb/>
西山之怪特今年九月二十八日因坐法華西亭望西<lb/>
山始抵<hi>集作指</hi>異之遂命僕人過湘江縁冉<hi>集作染</hi>溪斫榛<lb/>
莽焚茅茷窮山之髙而上<hi>集作止</hi>攀援而登箕踞而逰<hi>集作</hi>
<hi>遨</hi>則凡數州之土壤皆在衽席之下其髙下之勢岈然<lb/>
洼然若垤若空<hi>集作穴</hi>尺寸千里攢蹙累積莫得遯隠縈<lb/>
青繚白外與天際四望如一然後知是山之特出不與<lb/>
<pb n="KR4h0022_WYG_822-3a"/>
培塿為類悠悠乎與灝氣俱而莫得其涯佯佯<hi>集作洋洋</hi>乎與<lb/>
造物者逰而不知其所窮引觴滿酌頽然就醉不知日<lb/>
之入蒼然暮色自逺而至至無所見而獨<hi>集作猶非</hi>不欲歸<lb/>
心凝形釋與萬物不異<hi>集作萬化㝠合</hi>然後知吾向之未始逰<lb/>
逰於是乎始故為之文以志是嵗元和四年也<lb/>
　　　鈷鉧潭記<lb/>
鈷鉧潭在西山西其始盖冉水南奔注抵山石屈折東<lb/>
流其顛委勢峻盪擊益暴齒<hi>集作齧</hi>其涯故旁廣而中深<lb/>
<pb n="KR4h0022_WYG_822-3b"/>
畢至石乃止<hi>集作止</hi>流沬成輪然後徐行其清而平者且<lb/>
十畝餘有樹環焉有泉懸焉其上有居者以余之亟逰<lb/>
也一旦欵門来告曰不勝官租私劵之委積既芟山而<lb/>
更居願以潭上田貿財以緩禍余樂而如其言則崇其<lb/>
臺延其檻行其泉於髙者而墜之潭有聲潨然尤與中<lb/>
秋觀月為宜於此以見天之髙氣之逈孰使余樂居夷<lb/>
而忘故土者非兹潭也歟<lb/>
　　鈷鉧潭西小丘記<lb/>
<pb n="KR4h0022_WYG_822-4a"/>
得西山後八日尋山口而面<hi>二字集作西</hi>北道二百步又得<lb/>
鈷鉧潭潭<hi>集本不疊潭字</hi>西二十五步當湍之<hi>集作而</hi>浚者為魚<lb/>
梁梁之上有丘焉生竹樹其石之突怒偃蹇負土而出<lb/>
争為竒恠<hi>集作狀</hi>者殆不可數其嶔然相累而下者若牛<lb/>
馬之飲于溪其衝然角列而上者若熊羆之登于山丘<lb/>
之小不能一畝可以籠而有之問其主曰唐氏之棄地<lb/>
貨而不售問其價曰止四百余憐而售之李深源元克<lb/>
已時同逰皆大喜出自意外即更取器用剷割穢草伐<lb/>
<pb n="KR4h0022_WYG_822-4b"/>
去惡木烈火而焚之嘉木立羙竹露竒石顯由其中以<lb/>
望則山之立<hi>集作髙</hi>雲之浮溪之流鳥獸蟲魚<hi>集無此二字</hi>之<lb/>
遨逰舉熈熈然廻巧獻技以效兹丘之下枕席而卧則<lb/>
清泠之狀與目謀瀯瀯之聲與耳謀悠悠<hi>集作悠然</hi>而虚者<lb/>
與神謀淵然而静者與心謀不匝旬而得異地者二雖<lb/>
古好事之士或未能至焉嘻<hi>集作噫</hi>以兹丘之勝致之灃<lb/>
鎬鄠杜則貴逰之士争買者日増千金而愈不可得今<lb/>
棄是州也農夫漁父遇<hi>集作過</hi>而陋之價四百連嵗不能<lb/>
<pb n="KR4h0022_WYG_822-5a"/>
售而我與深源克已獨喜得之是其果有遭乎書于石<lb/>
所以賀兹丘之遭也<lb/>
　　　至小丘西小石潭記<lb/>
從小丘西行百二十步隔篁竹聞水聲如鳴珮環心樂<lb/>
之伐竹取道下見小潭水尤清洌金<hi>集作泉</hi>石以為底近<lb/>
岸巻石底以出為坻為嶼為嵁為巗青樹翠蔓䝉絡摇<lb/>
綴參差披拂潭中魚可百許頭皆若空逰無所依<hi>集注一作</hi>
<hi>披逰魚類拂潭中俯類若乗空</hi>日光下澈影布石上佁<hi>集作怡</hi>然不動俶<lb/>
<pb n="KR4h0022_WYG_822-5b"/>
爾逺逝往来翕忽似與逰者相樂潭西南而望半折蛇<lb/>
行明滅可見其形勢大牙差互不可知其源坐潭上四<lb/>
面竹樹環合寂寥無人淒神寒骨悄愴幽邃以其境過<lb/>
清不可乆居乃記之而去同逰者吴武陵襲<hi>集作龔</hi>古余<lb/>
弟宗𤣥𨽻而從者崔氏二小生曰恕已曰奉一<lb/>
　　　袁家渇記<lb/>
由冉溪西南水行十里山水之可取者五莫若鈷鉧潭<lb/>
由溪口<hi>集有而字</hi>西陸行可取者八九莫若西山由朝陽巗<lb/>
<pb n="KR4h0022_WYG_822-6a"/>
東南水行至蕪江可取者三莫若袁家渇皆永中幽麗<lb/>
竒處也楚越之間方言謂水之反<hi>集本作支</hi>流者為渇<hi>音若衣褐</hi>
<hi>之褐</hi>上與南舘髙嶂合下與百家瀬合其中重洲小溪深<lb/>
<hi>集作澄</hi>潭淺渚間側曲折平者流<hi>集作/深</hi>黒峻者沸白冉<hi>集作</hi>
<hi>舟</hi>行若窮忽又無際有小山出水中皆美石石上生青<lb/>
菆<hi>集作叢</hi>冬夏常蔚然其上多巖洞其下多白礫其樹多<lb/>
楓柟石楠楩櫧樟柚草則蘭芷又有異卉類合歡而蔓<lb/>
生轇轕水石每風自四山而下振動大木掩苒衆草紛<lb/>
<pb n="KR4h0022_WYG_822-6b"/>
紅駭緑蓊葧香氣衝濤旋瀨退貯谿谷摇颺葳蕤與時<lb/>
推移其大都如此余無以窮其狀永之人未嘗㳺焉余<lb/>
得之不敢専也而出傳於世其時地世主袁氏故以名<lb/>
焉<lb/>
　　　石渠記<lb/>
自渇西南行不能百步得石渠民橋其上有泉幽幽然<lb/>
其鳴乍大乍細渠之廣或咫尺或倍尺其長可十許步<lb/>
其流抵大石伏出其下踰石而往有石泓昌蒲被之青<lb/>
<pb n="KR4h0022_WYG_822-7a"/>
蘚環周又折西南<hi>集無南字</hi>行旁蹈<hi>集作䧟</hi>巖石下北墮小潭<lb/>
潭幅員減百尺清深多鯈魚又北曲行紆餘睨若無窮<lb/>
然卒人<hi>集無人字</hi>入于渇其側皆詭石恠木竒卉美箭可列<lb/>
坐而庥焉風摇其顛韻動崖谷視之既静其聼始逺余<lb/>
從州牧得之攬去翳枋<hi>集作朽</hi>決䟽土石既崇而焚既釃<lb/>
而盈惜其未始有傳焉者故累記其所屬遺之其人書<lb/>
之其陽俾後好事者求之得以易元和七年正月八日<lb/>
蠲渠至大石十月十九日踰石得石泓小潭渠之美於<lb/>
<pb n="KR4h0022_WYG_822-7b"/>
是始窮也<lb/>
　　　石澗記<lb/>
石渠之事既窮上由橋西北下土山之隂民又橋焉其<lb/>
水之大倍石渠三之亘石為底達于兩涯若牀若空<hi>集作</hi>
<hi>堂</hi>若陳筵席若限閫奥水平布其上流若織文響若操<lb/>
琴掲跣而往折竹掃陳葉排腐木可羅胡牀十八九居<lb/>
之天<hi>集無天字</hi>交絡之流觸激之音皆在牀下翠羽之木龍<lb/>
鱗之石均廕其上古之人其有樂乎此耶後之来者有<lb/>
<pb n="KR4h0022_WYG_822-8a"/>
能追予之踐履耶得意之日與石渠同由渇而来者先<lb/>
石渠後石澗由百家瀨上而来者先石澗後石渠澗之<lb/>
可窮者<hi>集有皆字</hi>出石城村東南其間可樂者數焉其上深<lb/>
山幽林逾峭險道狭不可窮也<lb/>
　　　小石城山記<lb/>
自西山道口徑北踰黄茅嶺而下有二道其一西出尋<lb/>
之無所得其一少北而東不過四十丈土斷而川分有<lb/>
積石横當其垠其上為睥睨梁欐之形其旁出堡塢有<lb/>
<pb n="KR4h0022_WYG_822-8b"/>
若門焉窺之正黒投以小石洞然有水聲其響<hi>集作音</hi>之<lb/>
激越良乆乃已環之可上望甚逺無土壤而生嘉樹美<lb/>
箭益竒而堅其䟽數偃仰類智者所始<hi>集作施</hi>設也噫吾<lb/>
疑造物者之有無乆矣及是逾<hi>集作愈</hi>以為誠有又恠其<lb/>
不為之於中州而列是夷狄更千百年不復<hi>集作得</hi>一售<lb/>
其技是故勞而無用神者儻不宜如是則其果無乎或<lb/>
曰以慰夫賢而辱於此者或曰其氣之靈不為偉人而<lb/>
獨為是物故楚之南多人而多石是二者余未信之<lb/>
<pb n="KR4h0022_WYG_822-9a"/>
　　溪谷<lb/>
　　　右溪記　　　　　　　　　元　結<lb/>
道州城西百餘步有小溪南流數十歩合營溪水底兩<lb/>
岸悉皆恠石欹嵌盤缺不可名狀清流觸石洄懸激注<lb/>
佳木異竹垂隂相䕃此溪若在山野則宜逸民退士之<lb/>
所㳺處在人間則可為都邑之勝境静者之林亭而置<lb/>
州已来無人賞愛徘徊溪上為之悵然乃䟽鑿蕪穢俾<lb/>
為亭宇植松與桂兼之香草以禆形勝為溪在州右遂<lb/>
<pb n="KR4h0022_WYG_822-9b"/>
命之曰右溪刻銘石上彰示来者<lb/>
　　　新安谷記　　　　　　　　穆　員<lb/>
京洛佳賞盡走乎闕塞次則東城以桃李繁華相髙北<lb/>
山瀍陽有崖谷谿洞之勝盖天然疏鑿以遺来者而人<lb/>
不之争我公懸車之三年探得其最凡逺于<hi>一作乎</hi>國門<lb/>
邇于闕塞者四之一買之<hi>一有夫字</hi>直減於東城之貴者亦<lb/>
如之連岡疊磴中斷夾鬭為其拱躊如狀如意翠竹茂<lb/>
樹縈環森羅為其縁飾如績如織泉出山腹釀而為池<lb/>
<pb n="KR4h0022_WYG_822-10a"/>
釃而為𣲖帶於竹樹葱蘢之間池可行舟𣲖能流響果<lb/>
園蔬囿用以為溉其餘與瀍水合于山下臨玩之美耳<lb/>
潺潺目鱗鱗不俟潄浥而煩襟如洗於是卜瀍之上泉<lb/>
之側周章顧盼擁抱之勢作為新亭春之日百花流鶯<lb/>
笑語滿谷迭相為主待<hi>一作代</hi>人為賔始至也若讌賞之<lb/>
之踈將去也若怨棄之之速夏之日清風入林徘徊不<lb/>
散若為繁暑與之竟夕而流泉娯客亦奏雅音秋之日<lb/>
霜淒氣肅萬象畢清亭中一望超忽天外而片雲行雁<lb/>
<pb n="KR4h0022_WYG_822-10b"/>
又似與賞心逺目相期於前冬之日木落天㢠遥山入<lb/>
戸可愛之景照於陽坡遲遲為人人散而歛凡四時暇<lb/>
日公與大夫從甥姪子孫攜琴罇翰墨㳺於斯燕於斯<lb/>
慈顔怡天和熈一觴舉萬福隨穆穆雍雍翼翼䕫䕫中<lb/>
外具慶如塤如箎公曰人生知足為富當時為貴茍俟<lb/>
外奬則此<hi>一作知</hi>地足以忘年何必陸賈擊鮮䟽廣散金<lb/>
然後為適興王氏之少長咸集潘家之兒童稚齒吾之<lb/>
適也爾羣子識之謹按春秋之義地從主人今我公開<lb/>
<pb n="KR4h0022_WYG_822-11a"/>
國新安則家谷宜以新安為稱新安之為解也既所以<lb/>
旌新之安亦所以祝吾家之慶與兹山之賞日月新而<lb/>
永永安安之謂也又江南有新安者山水之異絶于<hi>一作</hi>
<hi>乎</hi>中國維其似之是以命之第三子員受命紀石且若<lb/>
從者名位列之于隂也<lb/>
　　　逰黄溪記　　　　　　　　栁宗元<lb/>
北之晉西適豳東極吴南至楚越之交其間名山水而<lb/>
州者以百數永最善環永之治百里北至於浯溪西至<lb/>
<pb n="KR4h0022_WYG_822-11b"/>
于湘之源南至于瀧泉東至于黄溪東屯其間名山水<lb/>
而村者以百數黄溪最善黄溪距州之城<hi>二字集作治</hi>七十<lb/>
里由東屯南行六百步至黄神祠祠之上兩山墻立如<lb/>
丹碧之華葉駢稹<hi>集作植</hi>與山升降其缺者為崕峭巗窟<lb/>
水之中皆小石平布黄神之上掲水八十步至初潭最<lb/>
竒麗殆不可狀其略若剖大甕側立千尺溪水即焉黛<lb/>
蓄膏渟来若白虹沉之<hi>集作沉沉</hi>無聲有魚數百尾方来㑹<lb/>
石下<hi>楚越之人數魚以尾不以頭</hi>南去又行百步至第二潭石皆巍<lb/>
<pb n="KR4h0022_WYG_822-12a"/>
然臨峻流若頥<hi>集作頦</hi>頷齗齶其下大石離列可坐飲食<lb/>
有鳥赤首烏翼大如鵠方東嚮立自是又南數里地皆<lb/>
一狀樹益壯石益廣<hi>集作瘦</hi>水鳴皆鏘然又南一里至大<lb/>
冥之川山舒水緩有土田始黄神為人時所居也<hi>集作居其</hi>
<hi>地</hi>傳者曰黄神王姓莽之世也莽既死神更號黄氏逃<lb/>
来擇其深峭者潛焉始莽嘗曰余黄虞之後也故號其<lb/>
女曰黄皇室主黄與王聲相邇而又有本其所以傳焉<lb/>
者益驗神既居是民咸安焉以為有道死乃爼豆之為<lb/>
<pb n="KR4h0022_WYG_822-12b"/>
立祠後稍徙近乎民今祠在山隂溪水上元和八年十<lb/>
月五日入六日歸<hi>栁州本作五月十六日</hi>既歸為記以啟後之好<lb/>
逰者<lb/>
　　　永州龍興寺東丘記<lb/>
逰之適大率有二曠如也奥如也如斯而已其地之凌<lb/>
阻峭出幽鬰寥廓悠長則於曠宜抵丘垤伏灌莽廹遽<lb/>
㢠廻合則於奥宜因其曠雖増以崇臺延閣㢠廻還日星臨<lb/>
瞰風雨不可病其敞也因其奥雖増以茂樹叢石穹若<lb/>
<pb n="KR4h0022_WYG_822-13a"/>
洞谷蓊<hi>作蔚</hi>若林麓不可病其邃也今所謂東丘者奥之<lb/>
宜者也其始龕之外棄地余得而合焉以屬于堂之北<lb/>
垂凡坳窪坻岸之狀無廢其故屏以宻竹聮以曲梁桂<lb/>
檜松杉楩柟之植幾三百本嘉卉美石又經緯之挽入<lb/>
緑縟幽䕃薈蔚步武錯迕不知所出温風不爍清氣自<lb/>
至水亭陿室曲有奥趣然而至焉者往往以邃為病噫<lb/>
龍興永之佳寺也登髙殿可以望南極闢大門可以瞰<lb/>
湘流若是其曠也而於是小丘又將披而攘之則吾<lb/>
<pb n="KR4h0022_WYG_822-13b"/>
所謂逰有二者無乃闕焉而䘮其地之宜乎丘之幽幽<lb/>
可以處休丘之窅窅可以觀妙溽暑遁去兹丘之下太<lb/>
和不遷兹丘之巔奥乎兹丘孰從我逰余無召公之徳<lb/>
懼剪伐之及也予<hi>集無此字</hi>故書以祈後之君子<lb/>
　　園圃<lb/>
　　　菊圃記　　　　　　　　　元　結<lb/>
舂陵俗不種菊時自逺致之植於前庭壇下及再来也<lb/>
菊已無矣徘徊舊圃嗟嘆乆之誰不知菊也方華可賞<lb/>
<pb n="KR4h0022_WYG_822-14a"/>
在藥品是良藥為蔬菜是佳蔬縱須地趨走猶宜徙植<lb/>
修養而忍蹂踐不愛惜乎於戲賢士君子自植其身不<lb/>
可不慎擇所處一旦遭人不愛重如此菊也悲傷奈何<lb/>
於是更為之圃重畦植之其地近讌息之堂吏人不此<lb/>
奔走近登望之亭旌旄不此行列縱參歌妓菊非可惡<lb/>
之草使有酒徒則菊為助興之物為之作記以託後人<lb/>
并錄藥經列於記後<lb/>
　　　襄陽張端公西園記　　　　符　載<lb/>
<pb n="KR4h0022_WYG_822-14b"/>
南雍州地靈氣爽號為雄勝峴山漢水環抱里閈東西<lb/>
主人有問於我我或致譲其地荆揚淮楚之不侔也繇<lb/>
是侍御史張公得風景之髙朗依連帥之仁愛遂此一<lb/>
廬作為宅居居有園園在萬山東五六里檀溪西三百<lb/>
許步南值漢髙廟正相當佛宫數四與岑巒邐迤蒼蒼<lb/>
松檜盡為庭木前有名花上藥羣敷簇秀霞鋪雪灑㶑<lb/>
灔清波後有含桃朱杏的皪䕃藹殊姿絶艷甲冠他囿<lb/>
毎天清雲浄雨霽風息山僧羽客洎簮纓好事者亟来<lb/>
<pb n="KR4h0022_WYG_822-15a"/>
從之開軒設簟耳目袪曠煮茶摘果動至酣樂出門為<lb/>
人寰宴居成山林適自中得萬累何逺故公用是上才<lb/>
草聞風聲舊齒曩曹翰飛青㝠今手操財賦之柄心寓<lb/>
希夷之際人謂官薄我有浩氣屈伸通塞頽如也即西<lb/>
園之地實張公營道之塲也是何棲心拔俗之遐曠也<lb/>
如此載匡廬遁客目㳺履踐故輙書衆美于素壁之上<lb/>
使異日造辟彊者遂用之為導人云丁丑嵗六月庚午<lb/>
推厯者以為金畏火而伏之日也符載之記<lb/>
<pb n="KR4h0022_WYG_822-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百二十三<lb/>
</p>
<p>
</p>
  </div>
</body>
</text>
</TEI>
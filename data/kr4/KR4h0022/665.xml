<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百六十六</head>
    <p>
<pb n="KR4h0022_WYG_665-1a"/>
欽定四庫全書<lb/>
　文苑英華巻六百六十六　宋　李昉等　編<lb/>
　雜啟下<lb/>
　　上蕭舍人啟一首<lb/>
　　為前邕府叚大夫上宰相啟一首<lb/>
　　上崔大夫啟一首<lb/>
　　未召試先與奉常啟一首<lb/>
　　未召試先與孫相公啟一首<lb/>
<pb n="KR4h0022_WYG_665-1b"/>
　　上承㫖崔侍郎啟一首<lb/>
　　先與承郎啟一首<lb/>
　　答魏愽羅太尉啟一首<lb/>
　　至襄州寄江陵啟一首<lb/>
　　謝刑部蕭郎中啟一首<lb/>
　　謝屯田金郎中啟一首<lb/>
　　辭宣武鄭尚書啟一首<lb/>
　　謝湖南于常侍啟一首<lb/>
<pb n="KR4h0022_WYG_665-2a"/>
　　謝江都鄭長官啟一首<lb/>
　　謝徐學士啟一首<lb/>
　　代新及第人謝鹽鐵使啟一首<lb/>
　　　上蕭舍人啟　　　　　　　温庭筠<lb/>
某啟某聞周公當國東伐淮夷陸抗持權北臨江漢或<lb/>
陳師鞠旅或築室反耕然後王府圖功台庭陟恪猶垂<lb/>
壯烈尚播雄圖屬者邉塞失和羗豪俶擾烟塵驟起𤇺<lb/>
燧相連犬牙秦雍之疆蠆尾河汾之地雖登壇授鉞屢<lb/>
<pb n="KR4h0022_WYG_665-2b"/>
選中權而禁暴安人殊無上䇿相公手捐相印腰佩兵<lb/>
符威不搴旗信惟盈缶莫不周勤體物嘔喻垂仁足食<lb/>
足兵俄成於富庶惟風及雨立致於生成今者再振萬<lb/>
機重宣五教方從易簡及表優崇凡列陶鎔咸增抃賀<lb/>
從此罇彛著德鍾鼎流芳四海遐瞻共卜歸還之兆一<lb/>
陽初建便當霖雨之期某忝預恩知實踰倫等<lb/>
　　為前邕府段大夫上宰相啟<lb/>
某聞欒氏垂恩延於十世屈生罹譴不過三年雖行一<lb/>
<pb n="KR4h0022_WYG_665-3a"/>
切之科宜聽九刑之訴某謬因門廕獲沗朝私雖位以<lb/>
恩遷而官由政舉累經重事皆立㣲勞頃年初沗邕南<lb/>
頗常釐弊事皆條奏不敢曠官氷蘗自居膏腴不染南<lb/>
蠻俶擾邉徼先聞始事詳觀飛章備述黄伯選根基深<lb/>
固溪洞酋豪凖詔懐来署之軍職李䝉妄因非罪忽使<lb/>
誅鋤某離任之初濫稱遺愛伍營校隊千里農商呌譟<lb/>
盈途牽留截鐙爰從初任以至罷還不戮一夫聞於衆<lb/>
聽其後既經焚蕩又遣統臨糠籺不充菅蓬自覆曽無<lb/>
<pb n="KR4h0022_WYG_665-3b"/>
禄賜惟抱憂危至無尺絹貫緍以為歸費及䝉罪狀煥<lb/>
在絲綸以為徒沗官常曽無制置且經營甫爾物力未<lb/>
周拜䟽將行替人俄至仰恩波而不浹駐官局以何由<lb/>
懦怯請兵才非將帥今者九州徴發萬里喧騰慿賊請<lb/>
鋒已至城下則以三千土著衆寡如何兩任經年曽無<lb/>
掩襲雖有烟塵之候不踰朝貢之州無勞北軍已自抽<lb/>
退伏念至徳建中之際長蛇犬豕之間願報國恩盡靡<lb/>
<hi>一作縻</hi>家族松楸未拱帯礪猶存顧慙無用之軀旋漏不<lb/>
<pb n="KR4h0022_WYG_665-4a"/>
私之貸僑居乞食蓬轉萍飄生作窮人死為羞<hi>一作醜</hi>鬼<lb/>
伏惟相公業開伊吕朗鏡臨人運值堯湯平衡宰物伏<lb/>
乞録其勲舊假以生成免令家廟豐碑尚垂蟲篆私庭<lb/>
陋巷長設雀羅戀闕傷魂臨途結欷無任懇廹<lb/>
　　　上崔大夫啟<lb/>
伏承已踐埋輪光膺弄印夙承知遇欣賀伏深大夫二<lb/>
十三兄鏡社光輝珠庭宅慶居方可裕秉直無徒誠宜<lb/>
便捨蛙符来調鼎鼐而乃芝田挺秀不許於三農蕙畆<lb/>
<pb n="KR4h0022_WYG_665-4b"/>
流芳寜同於百卉伏想稽山靈爽鏡水澄明仰止尊髙<lb/>
居然勝絶隐貧居而坐聞絲管謂仙家而行有旌旗竊<lb/>
料已餙亷車行離郡界髙風在律爽氣盈軒未窮臯壤<lb/>
之秋已領江山之秀瞻望恩顧攀結倍深<lb/>
　　　未召試先與奉常啟　　　　張𤣥宴<lb/>
某啟某人惟冗末地匪清華異前脩稽古之勤乏徃彦<lb/>
求已之志偶塵科級旋履宦途甘䝉碌碌之嗤實愧堂<lb/>
堂之稱惟思勇退秪欲自强孰謂僕射念及孤沉奬兹<lb/>
<pb n="KR4h0022_WYG_665-5a"/>
顓僻遇孔梨之津潤别借齒牙因姜被之包容俯明肝<lb/>
膈昨日晩靣承尊㫖曲奉温言直欲㧞自沉泥置之霄<lb/>
漢恩既生於望外喜載溢於情衷况憫恤垂仁念惜兼<lb/>
至假毛羽而使之騫翥廻鞭䇿而俾學騰驤盡自生成<lb/>
益隆丘嶽但慮藝無所取材不足稱仰累埏鎔或孤擡<lb/>
舉誓節永依於門館醻曠冀盡於死生茍違斯言是欺<lb/>
皎日<lb/>
　　　未召試先與孫相公啟<lb/>
<pb n="KR4h0022_WYG_665-5b"/>
某啟某昨日早趨崇屏靣奉𢎞慈承許與之恩言荷提<lb/>
㧞之隆㫖循涯自失沒齒知歸某孤拙無媒迂踈寡合<lb/>
且乏幹時之具仍慙恱世之機一沗班行八移年厯未<lb/>
絶遭逄之望分無騫翥之期伏以某官光輔丕圗啟迪<lb/>
昌運當此艱危之際克展經綸之才孰謂庸虚亟塵褒<lb/>
採況丹霄侍從清籞遨逰畀資枚馬之流以闡堯湯之<lb/>
化顧兹孱薄詎稱論思倍懐感激之心冀竭効酬之節<lb/>
但以鉛刀鈍質不可厠於龍泉瓦缶凡姿固難齊於神<lb/>
<pb n="KR4h0022_WYG_665-6a"/>
鼎雖感恩而載切實顧已以難勝<lb/>
　　　上承㫖崔侍郎啟<lb/>
某啟某才非敏逹器異閎深乏百凾飛翰之能虧九紙<lb/>
課詩之業植操虚陵於霜雪干時未脱於塵埃自沗班<lb/>
行尋踰涯分豈謂承㫖侍郎念兹單拙憫及埋沈宻廻<lb/>
吹借之隆私顯示挈維之重徳今日早靣承尊㫖曲奉<lb/>
恩言必欲㧞自泥沙置之霄漢擇千里驊騮之足未棄<lb/>
駑駘合九成韶濩之音不遺惉懘感深泣下喜過悲来<lb/>
<pb n="KR4h0022_WYG_665-6b"/>
但虞不稱雕鎪實慮有孤提㧞循涯揣分感徳慙恩之<lb/>
至<lb/>
　　　先與承郎啟<lb/>
某啟某伏思借其毛羽則鎩翮者能飛鼓以笙簧則無<lb/>
心者知感輙陳引喻仰謝吹嘘某濮上庸音墦間賤品<lb/>
植操但期於霜雪趨時未脫於塵埃徒激攀棲難希褒<lb/>
勵近者伏見宫相楊侍郎右司趙員外奉揚尊㫖竊話<lb/>
昌言伏審侍郎學士俯録鯫微奬稱孱薄指其迂拙謂<lb/>
<pb n="KR4h0022_WYG_665-7a"/>
以貞脩假鉛紅於蕞陋之姿廻剖劂於離竒之木感深<lb/>
泣下喜過悲来<lb/>
　　　答魏愽羅太尉啟　　　　　羅　衮<lb/>
衮啟都衙侯司徒到京伏奉寵誨卑情無任欣躍兢戴<lb/>
之至伏以太尉二十二叔國歩萦心藩條繋慮籌筭方<lb/>
殷於大者緘封宜略於小哉況衮再從宗盟至為卑末<lb/>
庶僚品秩仍是𤨏微乃䝉掛在風襟形於賜問奬餙用<lb/>
光其曖昧慰安將勵其辛勤蓬島音書異術靡勞於方<lb/>
<pb n="KR4h0022_WYG_665-7b"/>
士蕺山翰墨真蹤遽覩於羲之捧且不勝喜難自定亦<lb/>
復載窺隆㫖深省賤軀豈叔父私恩偏存睦族王侯公<lb/>
道廣及懐才蓋以大尉二十二叔學擅鴻儒詞摛麗藻<lb/>
臨戎按節全忘掌武之尊握牘含毫但記為文之客得<lb/>
不終身永佩拭目頻觀秘之若三皇内文寳之如歴代<lb/>
傳璽言慙善對謝宗哲以何因義貴能酬銘已知而莫<lb/>
極榮荷惶灼不任下情<lb/>
　　　至襄州寄江陵啟<lb/>
<pb n="KR4h0022_WYG_665-8a"/>
衮啟伏念昨將蓬蔕久寓棠隂徳隆於雲夣之山恵浸<lb/>
於瞿塘之水已於荆聶備講恩讐豈向舂陵徒陳主客<lb/>
伏以令公雄才不世茂績無倫威揚戎閫之先仁洽士<lb/>
林之表頃以竿麾暴國漂流幸許其棲簷今則羽衛還<lb/>
宫資遣又令其赴闕斯可謂事闗舒<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>恩極始終其徃<lb/>
也異彈鋏以求車其去也免吹篪而乞食遂使仲宣遭<lb/>
亂休假日以登樓明逺還都得侵星而赴路力非可報<lb/>
感豈勝言倐爾辭違漸成遐阻出荆門而廻首詎見麾<lb/>
<pb n="KR4h0022_WYG_665-8b"/>
幢渡漢水以盟心惟懐金石以今月十九日發襄州邐<lb/>
迤北去攀涕結戀不任下情謹附狀啟陳伏惟俯賜鑒<lb/>
察<lb/>
　　　謝刑部蕭郎中啟　　　　　羅　隠<lb/>
某啟某伏以内揣荒蕪早乖投獻近者某官曲傳尊㫖<lb/>
伏䝉郎中賜及巻紙令冩近詩捧對憂榮莫知所處某<lb/>
利非楚鐡鈍甚燕錐濩落危棖低摧壯節藏豹之功夫<lb/>
不至屠龍之事業愈踈爰自南國辭耕東堂奉貢劍迷<lb/>
<pb n="KR4h0022_WYG_665-9a"/>
船畔膠在柱間靡旗而何啻再奔繞樹而豈惟三匝所<lb/>
以騷人避熱不忘吹虀𤣥客求聞長憂蓋醤姑息於輿<lb/>
臺之類殷勤於閽侍之徒而猶徃徃拒闕時時毁櫝豈<lb/>
謂郎中俯敦吾道欲堰頺波不憚客嘲先從隗始寓剡<lb/>
藤而下授指巴句以旁徴榮異當年事殊近俗而況風<lb/>
流漸冺翰墨難言别路萬般中堂千里雖欲壞虞卿之<lb/>
履<hi>一作屨</hi>詎肯動心哭羊陟之門何甞留意復安有對紛<lb/>
華而輟玩叩寂寞以搜遺因使斯文亦歸清鑒揣厚㫖<lb/>
<pb n="KR4h0022_WYG_665-9b"/>
而時猶可待荷殊私而力欲不任寜惟𤣥晏吟詩空增<lb/>
紙價兼冀武卿窺後免逐灰寒謹啟<lb/>
　　　謝屯田金郎中啟<lb/>
某啟某揣摩不至蹇剥無圗爰自畫虎貽譏掇蜩逞傴<lb/>
坎軻於風塵之際流離於灰琯之間雖瀝膽隳肝竟將<lb/>
誰訴而煎皮熬髪終不自醫已甘與物沉浮随波上下<lb/>
今月某日見某官伏知郎中玉壺委鑑金口開譚驅雲<lb/>
於道士梁間校籍於真官筆下欲使餘杭美酒必醉蔡<lb/>
<pb n="KR4h0022_WYG_665-10a"/>
經崑嶠仙桃先霑曼倩承吉兆而心神駭越對嘉音而<lb/>
涕泗縱横某㪚拙非才牽纒失計通衢十二惟弊黒貂<lb/>
故里三千但勞黄耳欲索身而莫可將問路而愈迷若<lb/>
非郎中暖律旁吹和風外扇擢之於枯荄之側致之於<lb/>
芳英之中則蝶舞鶯啼空緘永恨春来秋去便過此生<lb/>
謹啟<lb/>
　　　辭宣武鄭尚書啟<lb/>
某啟某聞鄭思農之東去絳紗感深吾道謝記室之西<lb/>
<pb n="KR4h0022_WYG_665-10b"/>
辭朱邸戀切所知雖定名之分則殊而懐徳之心不異<lb/>
其有栖羸樂厩飬病醫門海鷰辭巢即摧萍影林烏繞<lb/>
樹忽軫蓬心又安得下棄席於詩人感崩波於行客某<lb/>
也風塵下物天地中材光逸門寒無因自進揚雄口吃<lb/>
徒欲解嘲屬者尚書置驛恩寛敦風志大孔文舉之干<lb/>
元禮既沗登門徐孺子之謁陳蕃俄䝉下榻淹延館宇<lb/>
荏苒春秋稻粱有異於他人觴豆時陪於上客那言此<lb/>
際遽愴離聲背重徳於丘山揖紅塵於道路𬗟懐今日<lb/>
<pb n="KR4h0022_WYG_665-11a"/>
杳不勝情加以貢部傷心名場落羽獸因鬭困羊以多<lb/>
亡前瞻既倦於吹虀内顧徒悲於求劍昔也来慙賦雪<lb/>
謬稱梁苑之㳺今則去類乞師已抱秦庭之哭倚征輪<lb/>
而悵望指斷鞭以夷猶尚書儻或仙客壺中旁均日月<lb/>
山公啟裏别借篇題無令一葉先秋遂對滿堂垂泣捨<lb/>
此丹湏九轉桃指千年天也如何時乎不再謹啟<lb/>
　　　謝湖南于常侍啟<lb/>
某啟某今月十九日已至界首廻望旌棨涕泗不任某<lb/>
<pb n="KR4h0022_WYG_665-11b"/>
莊櫟麤踈庾膏昏鈍不能量力甞欲干名随貢部以恓<lb/>
惶將鄰十上㸔時人之顔色豈止一朝進則刺滅許都<lb/>
退則歌終漢壘地雖至公人莫用容慿執㸑以無由假<lb/>
鄰光而不得常侍獨於此際降以深仁奏仇覽之官資<lb/>
近陳遵之尺牘福由無妄榮亦何酬近者以江表嵗饑<lb/>
吳中力困㫖甘既闕晨夕繋懐常侍不顧人言將逾事<lb/>
例給使府留州之物代衡陽計嵗之資俾以東歸救其<lb/>
恓<hi>一作栖</hi>旅蔡澤北遊之日缾甑不存陸生南返之年槖<lb/>
<pb n="KR4h0022_WYG_665-12a"/>
裝皆滿聊將自衒粗可諱窮但以感切違梁情深去魯<lb/>
辭畫㦸而心猶佀醉上孤舟而淚始如流蓋以非故舊<lb/>
之由縁無强近之慰薦祗因奬善便與致身如某之孤<lb/>
賤者則多似某之遭逄者則少以兹自誓安可暫忘今<lb/>
則尚有廻期猶寛旅思石尤風定橋口浪衰展<hi>一作屏</hi>片<lb/>
席以髙飛指重湖而直過地名北渚長牽楚客之心水<lb/>
到東呉敢忘湘波<hi>一作江</hi>之色謹啟<lb/>
　　　謝江都鄭長官啟<lb/>
<pb n="KR4h0022_WYG_665-12b"/>
長官鏤筆才清探驪價重因循世態放蕩宦游劇譚以<lb/>
鷄肋況時偶對以馬曹當職而自黄塵北犯翠輦南廵<lb/>
張掾投<hi>一作抽</hi>簮雖離齊邸陶公染翰本慟晉朝於半郊<lb/>
半郭之中有一詠一觴之趣為謀甚逸所得何多芳草<lb/>
逺山纔供掇拾晴陽媚景别受指撝登臨則光禄寒山<lb/>
悲歎則雍丘明月慿何徑隧逹此津涯某海曲迷聲夀<lb/>
陵忘歩蛇虚盡足鵠不中心將風霜委地之姿值兵革<lb/>
滔天之日正平刺滅屢窘輿臺叔夜燈殘頻逄鬼魅梁<lb/>
<pb n="KR4h0022_WYG_665-13a"/>
苑之舊遊永已鄴都之作者寂然豈謂長官獨好斯文<lb/>
仍流散地牙絃久絶秦缶增慚那言吾道陵持<hi>疑作遲</hi>猶<lb/>
見騷人風骨牽牛不暇希驥莫從輙敢効彼蠅頭騰於<lb/>
魚網保持所切已髙黄絹之名傳冩可知旋長烏絲之<lb/>
價謹啟<lb/>
　　　謝徐學士啟　　　　　　　顧　雲<lb/>
某啟某聞隋珠暗投路人興忿荆玉三獻明主懐疑非<lb/>
至珍之有纇有瑕亦明鑒之難逄難遇況某樵歌俗韻<lb/>
<pb n="KR4h0022_WYG_665-13b"/>
牛鐸凡聲雖委巷末途時聞中律而曲卑調下難感知<lb/>
音洎儒術中微時文稍變原玉之風流漸逺淵雲之事<lb/>
業攸歸亦常悵望危津潺湲阮路歛毫興感掩巻長嗟<lb/>
今也河薦緑圗山張<hi>疑</hi>翠檢開張網罟漁獵英髦周渭<lb/>
商<hi>一作殷</hi>巖皆辭釣築抱闗負鼎盡掛簮𥚑必有人賢出<lb/>
扶聖教歴詢時論實屬髙才伏惟學士瑶圃呈祥尼丘<lb/>
降瑞名題仙署足躡瀛洲束晢臺前閑披碧簡秦王府<lb/>
裏時閲瑶籖徐觀動息之蹤已積鈞鎔之望某所以携<lb/>
<pb n="KR4h0022_WYG_665-14a"/>
持陋唱塵玷朱門駭愕未遑軒車忽至俯留榮誨下奬<lb/>
微才拜啟琅凾跪吟華藻笙簧滿耳雕煥盈眸某甞徧<lb/>
閲縑緗亦聞先逹時接後来逺則沈隐侯之奬何伯言<lb/>
纔聞發論近則韓文公之知李長吉始議及門未有曲<lb/>
示恩私顯留翰墨才微徃彦遇倍昔時仰戴恩榮已增<lb/>
銘篆謹當巻之璧軸餙以錦牋置在書囊永為家寳<lb/>
　　　代新及第人謝鹽鐡使啟<lb/>
某學慙辯豹業媿藏螢且乏智囊況無經笥雖氷盤凍<lb/>
<pb n="KR4h0022_WYG_665-14b"/>
筯素所牽懐而長笛短簫亦甞闗慮豈謂攻堅少益雕<lb/>
朽難能劉子駿之醬甌屢䝉相誚陸士衡之酒甕每沐<lb/>
見嘲内揣龍鍾深甘棄置去年因收敗卒決戰文塲奮<lb/>
藻儒林争衡筆陣方憂殿騎忽擢丙科姓名遽接於英<lb/>
髦骨肉初違於凍餒懐仁空極欲報無由徒銘効死之<lb/>
心未得殺身之地近見某官說竊知侍郎以沉淪軫念<lb/>
汲引開懐欲廣薦衡遂先始隗訖使變商為角化<graphic n="KR0894" url="https://raw.githubusercontent.com/kanripo/KR-Gaiji/master/images/KR0894.png" mimeType="image/png"/>成<lb/>
舒備雅奏於文絃偃和光於暖谷遐沾厚恵咸出深仁<lb/>
<pb n="KR4h0022_WYG_665-15a"/>
今也周渭告祥殷巖叶夣前籌待運鏤鼎思調明主繋<lb/>
心蒼生企踵某幸將微𦕈預託鈞衡願居擁篲之先獲<lb/>
厠掃門之末庶因灰粉少措毫芒下情無任<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_665-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷三百九十六</head>
    <p>
<pb n="KR4h0022_WYG_396-1a"/>
欽定四庫全書<lb/>
　文苑英華卷三百九十六　宋　李昉等　編<lb/>
　卿寺一<lb/>
　　太常卿<lb/>
　　　授姜皎太常卿制　　　　蘇　頲<lb/>
黄門命卿之貴以象冬春化人之本孰踰禮樂殿中監<lb/>
上柱國楚國公姜皎貞夷<hi>一作羹</hi>粹温精密純固藴深厚<lb/>
之量懐直方之道學皆為已聞義思齊忠以事君立言<lb/>
<pb n="KR4h0022_WYG_396-1b"/>
成則自歴屯險爰慿翊戴鳴謙滿於視聽好讓存於始<lb/>
終故可銘之鼎彛光我簮紱在昔唐典惟清乃命洎于<lb/>
周官以和為重宜守太常卿勲封如故主者施行<lb/>
　　　授楊綰太常卿制　　　　　常　衮<lb/>
門下舜以伯夷作秩宗漢以列侯掌郊廟至於圓丘大<lb/>
射之制禮官博士之論莫不綜詳得失而折衷焉故事<lb/>
職尊冠九卿之首朝議大夫守國子祭酒兼脩國史賜<lb/>
紫金魚袋楊綰常在於道亦周於仁文以君子之言生<lb/>
<pb n="KR4h0022_WYG_396-2a"/>
知聖人之意司我載籍鴻聲不泯常典選舉後之法程<lb/>
廼者崇進名儒俾其宣明師訓講求三代稽合五經濟<lb/>
濟諸生誨之不倦飽於道德之富成其禮讓之風况恭<lb/>
儉忠信<hi>一作恪</hi>守而彌固一時模表清議所髙固可以處<lb/>
楊震桓榮之位領曲臺太子之重勉思厥服以稱任賢<lb/>
可守太常卿依舊兼脩國史散官如故主者施行<lb/>
　　　授趙宗儒太常卿制　　　　元　稹<lb/>
勑銀青光祿大夫守太子少傅兼判太常卿事趙宗儒<lb/>
<pb n="KR4h0022_WYG_396-2b"/>
昔叔孫通徒以綿蕞草具之功遂獲封侯之賞况朕始<lb/>
見天地初<hi>集無初字</hi>朝祖宗哀勵祗嚴不克是懼惟爾肇自<lb/>
清廟逮予還宫賛道法儀踰於四百俛伏趨數訖無尤<lb/>
違夫何叔孫用是為比顧此冲昧實賴老成不有甄升<lb/>
孰明勤藎奉常正秩左揆兼榮六樂九儀興替在此無<lb/>
忘朂率以厚人倫可檢校尚書左僕射兼太常卿散官<lb/>
勲封如故<lb/>
　　　授崔羣右僕射兼太常卿制　李虞仲<lb/>
<pb n="KR4h0022_WYG_396-3a"/>
勑僕射貳令之職也奉常正卿之選也假中臺之極稱<lb/>
冠列寺之崇秩無此兼命必資重賢前荆南節度管内<lb/>
觀察處置等使銀青光禄大夫檢校吏部尚書江陵尹<lb/>
御史大夫上柱國清河縣開國公食邑一千五百户崔<lb/>
羣道合時中識通政本含五行之秀氣為一代之偉人<lb/>
文學致名公忠蒞職清貞不撓方廉自持曩升台階助<lb/>
<hi>一作弼</hi>我憲祖實著賛時之績用存經國之規周旋累朝<lb/>
揚歴大位出作垣翰入摽羽儀風雨有不已之鳴雪霜<lb/>
<pb n="KR4h0022_WYG_396-3b"/>
無可變之色秉是全德罔聞異詞乃者輟自夏卿授之<lb/>
戎閫統荆衡之巨鎮嗣羊杜之前聲政推洽平理在徴<lb/>
復禮樂之器予心所難冀流合雅之音將考依經之制<lb/>
愼簡斯久僉諧乃俞俾廻軍旅之謀式暢人祇之職伯<lb/>
夷官業佇乃脩明可檢校尚書右僕射兼太常卿散官<lb/>
勲封如故<lb/>
　　宗正卿<lb/>
　　　授高平郡王重規司屬卿制　李　嶠<lb/>
<pb n="KR4h0022_WYG_396-4a"/>
鸞臺百工惟時必在推擇九族既睦仍資敦叙右千牛<lb/>
衛大將軍上柱國髙平郡王重規宗室儀表衣冠領衲<lb/>
有姬旦之藝兼劉蒼之善出居連帥功名著於兩河入<lb/>
奉鈎陳誠欵申於八校本枝望重河海職隆宜輟掌於<lb/>
魚鈐俾專司於鱗族可司屬卿勲封如故主者施行<lb/>
　　　授韋希仲宗正卿制　　　　蘇　頲<lb/>
黄門中衛司階已崇於命將上卿為府尤重於睦親左<lb/>
衛將軍上柱國兼通事舎人内供奉韋希仲以醖藉之<lb/>
<pb n="KR4h0022_WYG_396-4b"/>
姿中折旋之禮趨事端雅吐詞雄暢束帶立朝既副聲<lb/>
實彯纓在位迭居文武宜輟魚鈐之委叙于麟族之盟<lb/>
可宗正卿餘如故主者施行<lb/>
　　　授褒信郡王璆宗正卿制　　孫　逖<lb/>
門下公族之任得才則難舉親而官選舊惟允銀青光<lb/>
禄大夫殿中監上柱國褒信郡王璆雅正<hi>一作志</hi>惟恭虚<lb/>
懐敏達近屬蕃翰中朝<hi>一作朝端</hi>羽儀無競維人不矜於貴<lb/>
分克勤于位忠每効於公敦叙是司疇咨所屬宜居六<lb/>
<pb n="KR4h0022_WYG_396-5a"/>
尚之職以副九委之勤可宗正卿<lb/>
　　　授濮陽郡王澈宗正卿制<lb/>
門下宗卿設位邦族是司必擇親賢<hi>一作賢能</hi>以光名器金<lb/>
紫光禄大夫行太僕卿員外置同正員上柱國濮陽郡<lb/>
王澈清貞履道淑愼持身行無越思動不踰矩以才從<lb/>
政於歴官而則深以地推恩在同姓而為近敦叙之任<lb/>
疇咨所難宜受寄於本枝更遷榮於列棘可行宗正卿<lb/>
官勲如故<lb/>
<pb n="KR4h0022_WYG_396-5b"/>
　　　授李曄宗正卿制　　　　　賈　至<lb/>
門下前𢎞農太守李曄體正心和操端行潔或政能茂<lb/>
異所蒞必聞或忠孝兼全避權勤讓咸推公議多負卿<lb/>
才官惟其人用必有適宜欽爾職以弼予教可守宗正<lb/>
卿<lb/>
　　　授李琬宗正卿制　　　　　常　衮<lb/>
門下堯親九族禮重於敦序漢睦諸劉秩存乎宗正内<lb/>
姓之選豈伊異人三從叔祖銀青光禄大夫前婺州刺<lb/>
<pb n="KR4h0022_WYG_396-6a"/>
史本州團練守捉使上柱國荆國公琬才秀本枝挺此<lb/>
公器忠敬達順簡廉向方飭禮樂於身文詳典刑之政<lb/>
體夙所任遇久於階歴勲勞理行當亦兼書思有補察<lb/>
義深肺腑固可以居宗室大臣之位叙文昭武穆之親<lb/>
懐德任賢敬兹休命可宗正卿散官勲封如故主者施<lb/>
行<lb/>
　　　授宗正卿嗣鄭王遜大理卿李克助宗正卿等<lb/>
　　　　制　　　　　　　　　　錢　珝<lb/>
<pb n="KR4h0022_WYG_396-6b"/>
勑九卿間重而顯者大宗正卿與廷尉實次奉常焉易<lb/>
官而處惟典之章具官遜等皆吾屬之楨幹也而又荷<lb/>
出相㦸之門遜繼分郡符必聞其政久歴庻位咸稱有<lb/>
材克助承忠孝之家踐修罔墜多所該練揚于縉紳今<lb/>
載葺京師敬先宗廟資乎集事速以成功而方備法官<lb/>
是宜改秩往趨急務更在厲精伏念旬時獄可知也我<lb/>
有具律遜其盡心可依前件<lb/>
　　光禄卿<lb/>
<pb n="KR4h0022_WYG_396-7a"/>
　　　授房光義光祿卿制　　　　蘇　頲<lb/>
門下上卿之貴爰因徳選終獻之禮必由才致宣威將<lb/>
軍上柱國房光義門承胄緒地聯姻戚雅容端操惟玉<lb/>
有温擇行踐言復珪無玷頃祗班序尤稱望實蘭猗趨<lb/>
職已<hi>一作以</hi>仗於誰何栢梁賦詩俾聞於總領可太中大<lb/>
夫守光祿卿勲如故主者施行<lb/>
　　　授廣武郡王承宏光禄卿制　孫　逖<lb/>
門下銀青光祿大夫行房州别駕員外置同正員廣武<lb/>
<pb n="KR4h0022_WYG_396-7b"/>
郡王承宏地在維城慶延分土頃乖周愼因從䧏黜捨<lb/>
其公犯用申猶子之恩復其舊資俾踐列卿之秩可光<lb/>
祿大夫光禄卿員外置同正員<lb/>
　　　授韋珙光禄卿制<lb/>
門下銀青光禄大夫慶王傅員外置同正員上柱國扶<lb/>
陽郡開國公韋珙衣冠耆舊德行名賢吏術該通嘗聞<lb/>
理劇道心逺曉雅好攝生一在優閑久淹年序恬和自<lb/>
保志力猶強宜有命於移官俾承榮於列寺可光禄卿<lb/>
<pb n="KR4h0022_WYG_396-8a"/>
員外置同正員勲封如故<lb/>
　　　授呉仲孺試光禄卿制　　　賈　至<lb/>
門下守衛尉少卿充朔方經畧副使呉仲孺心温而直<lb/>
識敏而和習韜鈐之秘旨知孫呉之大畧久副戎幕克<lb/>
濟謨猷伊茂勲之可嘉俾寵光而宜及昇其階序列在<lb/>
正卿可中大夫試光祿卿<lb/>
　　　授前䖍王傅賜紫韋師貞光祿卿制<lb/>
　　　　　　　　　　　　　　　錢　珝<lb/>
<pb n="KR4h0022_WYG_396-8b"/>
勑具官韋師貞國朝考課之法有三善者升上下籍師<lb/>
貞強仕之歳繼為字養糾率之官三善之名四書于籍<lb/>
校諸能事不亦多乎歴年且深為吏斯得慰兹班白宜<lb/>
有陟遷夫辨酒必良視牲不瘠祭祀之事繫爾所司徃<lb/>
為列卿勉戒郡吏可依前件<lb/>
　　　授韋韜光祿卿等制　　　　薛廷珪<lb/>
勑具官韋韜等卿寺膠庠僉曰清署序遷愼擇必惟其<lb/>
人以韜儒素成家直方守道源本粹茂材術周通以績<lb/>
<pb n="KR4h0022_WYG_396-9a"/>
詩禮飭躬簮裳著代心惟耿介志在功名以承休養素<lb/>
典墳服膺螢雪成如麟角雅有鳯毛以承乂鼎甲華宗<lb/>
松筠茂行貞方從政諫讞有聞而皆久脫朝簮能安陋<lb/>
巷列卿曹而象月次國學以横經我俞丞相之求爾叶<lb/>
輪轅之用敬愼爾事徃臨厥官無或素飡以塞虚位可<lb/>
　　衛尉卿<lb/>
　　　授崔惠童衛尉卿等制　　　孫　逖<lb/>
門下尚主之恩允歸於人秀睦親之典必洽於朝榮駙<lb/>
<pb n="KR4h0022_WYG_396-9b"/>
馬都尉崔惠童豆盧建等在人物士林在勲華忠<hi>一作貴</hi>
緒行能䨇美才貎兼資善道自修令名無忝錫之姻好<lb/>
已承築舘之榮寵其章服宜列象河之位惠童可銀青<lb/>
光禄大夫衛尉卿建可銀青光祿大夫太僕卿並員外<lb/>
置同正員<lb/>
　　　授馬承進試衛尉卿制　　　賈　至<lb/>
勑左金吾衞大將軍馬承進能以勇幹久於戎旅勲勤<lb/>
克著奬命宜加俾列九卿仍叅八命可特進試衛尉卿<lb/>
<pb n="KR4h0022_WYG_396-10a"/>
　　　授向昌鑾試衛尉卿等制<lb/>
勑前太子洗馬向昌鑾三品子昌釬等代業忠貞死於<lb/>
王事能遵先志常著貞誠稽彼典謨賞延于代俾超秩<lb/>
次是用旌善昌鑾可試衛尉卿昌釬可通事舎人<lb/>
　　　授前鹽鐵淄青催勘使檢校左散騎常侍王鄯<lb/>
　　　　衞尉卿制　　　　　　　錢　珝<lb/>
勑具官王鄯等稱職之吏無所陟明則陳力者之志怠<lb/>
矣爾自居官次必公為先若恥告勞但思責實頃者乗<lb/>
<pb n="KR4h0022_WYG_396-10b"/>
諸軺傳使彼海濵善徴𣙜酤之名允集鹹鹺之利徃不<lb/>
廢命還可程功是用進爾於朝且升卿列宜奉警廵之<lb/>
事如專行役之心克念不渝後寵當至可依前件<lb/>
　<lb/>
　<lb/>
　<lb/>
　<lb/>
　文苑英華卷三百九十六<lb/>
</p>
<p>
</p>
  </div>
</body>
</text>
</TEI>
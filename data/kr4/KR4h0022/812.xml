<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百十三</head>
    <p>
<pb n="KR4h0022_WYG_812-1a"/>
欽定四庫全書<lb/>
　文苑英華巻八百十三　　宋　李昉等　編<lb/>
　河渠<lb/>
　　絳巖湖記一首　　　　南陵縣大農陂記一首<lb/>
　　桂州重築靈渠記一首　興州江運記一首<lb/>
　　祈門縣新修閶門溪記一首<lb/>
　　　絳巖湖記　　　　　　　　樊　珣<lb/>
句容西南二十三里曰赤山天寳中改為絳巖山以文<lb/>
<pb n="KR4h0022_WYG_812-1b"/>
變質也山外周流厥有湖塘舊址考於前志則曰吳人<lb/>
創之梁人通之矣洎金火有變積為習坎灌莽之所我<lb/>
唐麟徳嵗邑宰楊嘉延亦纂前服利農為名雖迹於傳<lb/>
聞而事斯茫昧楊氏之後今餘百年實滋菰蒲莫植粳<lb/>
稻剥極則賁俟能而伸大厯十二紀縣大夫兼大理司<lb/>
直太原王公昕能蘓罷勞<hi>一作人</hi>且易弊俗臨湖而歎以<lb/>
欲從人吟使臣之清風酌良牧之髙課將圖永逸匪顧<lb/>
暫勞因察其地形訪以輿誦謀始作則定徒撰工月在<lb/>
<pb n="KR4h0022_WYG_812-2a"/>
休農雲其荷鍤周匝百頃<hi>一作里</hi>蓄為湖塘置兩斗門用<lb/>
以為節旱暵則决而全注霖潦則瀦而不流収功濟時<lb/>
道甚明逺開田萬頃贍户九鄉洎成奥區頗無凶嵗魚<lb/>
稻之盛公實為之昔叔敖芍陂能張楚國史起漳水竟<lb/>
富魏邦秦稱鄭國漢歌邵杜皆謂是也每商羊罷舞龍<lb/>
見而雩比屋有憂於銷鑠連阡莫覩於耘耨我則黛波<lb/>
奫淪白鳥飛滅下洞庭之鳬鴈泳中流之鱣鮪横塘之<lb/>
右構為新亭芬其芰荷樹以杞栁楊楚江嶺憧憧是途<lb/>
<pb n="KR4h0022_WYG_812-2b"/>
行李實獲於䕃庥歌詠或藉於觀覽懿乎哉君子之用<lb/>
心也孰愈崇其島榭侈以林堂此而莫文翰墨奚述大<lb/>
厯十二年十月三日記<lb/>
　　　南陵縣大農陂記　　　　　韋　瓘<lb/>
宣部支邑十城而南陵䖏劇盖由庶民囂豪物産多狀<lb/>
山川鬭錯風俗詭浮故理束則民潰政放則民怠俱不<lb/>
得其極自非肅亷和敏措動守中則莫至良能况功利<lb/>
及物邪皇帝四年今地官侍郎盧公觀察宣部精心厚<lb/>
<pb n="KR4h0022_WYG_812-3a"/>
下重難邑長乃以寜國令順陽范君假南陵印為大夫<lb/>
於是肅以檢姦㢘以約身和以納民敏以應物物不天<lb/>
落民得休泰盧公嘗曰時或爽候雲龍遁逃膏澤翔枯<lb/>
物不遂液吾人其瘁乎下令邑中有能修復陂塘積水<lb/>
防患者終懋厥功先時縣有廢陂曰大農積嵗不理荒<lb/>
梗幽扈丘隰遁形空規殘狀非鄉黨之夀耋不可欵識<lb/>
輿人飛語他邑病能訾訾囂囂波翻風合范君獨判於<lb/>
心不惴<hi>一作畏</hi>騰口曰利於人也使吾獲戾而罹悔真吾<lb/>
<pb n="KR4h0022_WYG_812-3b"/>
心也且黔愚皆苦於始作而泰於成功况吾君侯明吾<lb/>
天子聖尚何懼哉乃召鄉老里正尹而計之具畚挶列<lb/>
綆鍤筥礫礱堅披材輦壤日必廵丈周察勢便仁以撫<lb/>
馴悦以附来法以督姦勤以勸勞於是雲動雷行斬莽<lb/>
闢蕪撥腐曝淤培髙徹卑不知形疲不憚苦骨不殘民<lb/>
力不費金刀潛軼化工事於農隙三旬而畢不戮一人<lb/>
其大<hi>一作始</hi>也驅江波六十里活活下来闢荒梗數萬畆<lb/>
汪汪虚明疊石構嶺縱三百歩龍蟠虎鬭横殺衝波泄<lb/>
<pb n="KR4h0022_WYG_812-4a"/>
流引洫臂發三港支分脉散澤入大田厥功既成乃有<lb/>
風雨暴鬭洄復<hi>一作激</hi>换晨虺虺沸㑹似聞構作及乎雨<lb/>
斬雲除則沙洲突出力捍嶺下若自開闢之初信為神<lb/>
物所相雖使江河合災驚濤稽<hi>一作懐</hi>山大浸崩驅暴猛<lb/>
来敵亦不能軼峻防而侵厚趾斯乃天贊其功豈非仁<lb/>
深於物乎其或火雲爇天旱魃為虐歊蒸癉怒蛟龍逭<lb/>
誅而翠㶑摇岸澄瀾洗月溶溶浩浩獨落天光順勢導<lb/>
流猶潤百里則貫畦浮塍平嵗之溉千頃豈為多哉其<lb/>
<pb n="KR4h0022_WYG_812-4b"/>
細也孕鱗甲之族育鳬鴈之羣羅生菰蒲蔓合菱藻漁<lb/>
父舟人浩歌揚檝厚生之物永永不極斯其功也可以<lb/>
灼當世而芳千古矣昔者西門豹治鄴召翁卿<hi>二字一作公</hi>
治上蔡而史氏國書<hi>或作書美</hi>顯白良能以其因水茂功利<lb/>
澤及物者也則大農傑跡功符天作可以論古對能豈<lb/>
有媿乎范君尋遷御史後三年吏民益慕而願表尤功<lb/>
今連率范公以文行徳器挺為時賢爰領宣部仁義明<lb/>
舉其下聳善常推至公邑人三請于公乃曰他人有善<lb/>
<pb n="KR4h0022_WYG_812-5a"/>
惟恐不聞况伯也<hi>一作氏</hi>功利如是吾豈詭故哉乃從之<lb/>
邑長李君乆以材能𢎞張其化吏民甚安之追論大農<lb/>
盛績因民之心以成其善志亦春秋之事也鄉將石定<lb/>
録事丁宗耆夀戴誠佐史章佾或㕘其議或督其事洎<lb/>
百姓朱綸李縱田丘程𦙍等若干人咸請予為記云元<lb/>
和八年嵗次癸巳六月壬午朔十五日丙申建<hi>一作皆唐</hi>
<hi>文粹</hi>
　　　興州江運記　　　　　　　栁宗元<lb/>
<pb n="KR4h0022_WYG_812-5b"/>
御史中丞<hi>集作大夫</hi>嚴公牧于梁五年嗣天子用<hi>一作舉</hi>周漢<lb/>
進律増秩之典以親諸侯謂公有功徳理行就加禮部<lb/>
尚書是年四月使中謁者来錫公命賔僚吏屬將校卒<lb/>
士黧老童孺填溢公門舞躍歡呼願建碑紀徳垂億萬<lb/>
祀公固不許退而相與怨咨遑遑如不欲<hi>集作飲</hi>食於是<lb/>
西<hi>集作四</hi>鄙之人宻<hi>集作私</hi>以公刋山導江之事願刻巖石<lb/>
曰惟梁之西其蔽曰某山其守曰興州興州之西為戎<lb/>
居嵗備亭障實以精卒以道之險隘兵困于食守用不<lb/>
<pb n="KR4h0022_WYG_812-6a"/>
固公患之曰吾嘗為興州凡其土地<hi>集作人</hi>之故吾能知<lb/>
之自長舉北至于青泥山又西抵于成州過栗亭川踰<lb/>
寳井堡崖谷峻隘十里百折負重而上若蹈利刄盛秋<lb/>
水潦窮冬雨雪<hi>集注作水潦于秋雨雪于冬</hi>深泥積水相輔為害顛<lb/>
踣騰藉血流棧道糗糧芻藁填谷委山牛馬羣畜相枕<lb/>
<hi>集作藉</hi>物故餫夫畢力守卒延頸嗷嗷之聲其可哀也若<lb/>
是者綿三百里而餘自長舉而<hi>集本作之</hi>西可以導江江<hi>集本</hi>
<hi>不疊此字</hi>而下二百里而至昔之人莫能<hi>集作得</hi>知也吾受命<lb/>
<pb n="KR4h0022_WYG_812-6b"/>
于君而育斯人其可已乎乃出軍府之幣以備器用即<lb/>
山僦功由是轉巨石仆大木縱以焚火<hi>集作焚以炎火</hi>沃之<hi>集作</hi>
<hi>以</hi>食醯摧其堅剛化為灰燼畚鍤之下易其朽壊乃闢<lb/>
乃墾乃宣乃理随山之曲直以休人力順地之髙下以<lb/>
殺湍悍<hi>集注作水怒</hi>厥功既成咸如其素於是决去壅土䟽<lb/>
導江濤萬夫呼抃莫不如志雷騰雲奔百里一瞬既㑹<lb/>
既逺淡焉<hi>集作為</hi>安流烝徒謳歌枕卧而至戍人無虞專<lb/>
力待㓂惟我公之功疇可侔也而無以酬徳致其大願<lb/>
<pb n="KR4h0022_WYG_812-7a"/>
又不可得命矧公之始来屬當惡嵗府庾甚虚器備甚<lb/>
殫饑饉昬札死徙充路頼公節用愛人克安而生老窮<lb/>
有養㓜乳以遂不問不使咸得其志公命鼔鑄庫有利<lb/>
兵公命屯田師有餘糧選徒練旅有衆孔武評<hi>集作平</hi>刑<lb/>
議獄有衆不黷増石為防膏我稻粱嵗無凶災家有積<lb/>
倉傳舘是飾旅忘其歸杠梁已成人不履危若是者皆<lb/>
以戎隙帥士而為之不出四方<hi>集作人</hi>之力而百役已告<lb/>
<hi>集無告</hi>就且我西鄙之職官故不能具舉惟公和恒直方<lb/>
<pb n="KR4h0022_WYG_812-7b"/>
㢘毅信讓敦尚儒學挹損貴位率忠與仁以厚其誠有<lb/>
可以安利于人者行之堅勇不俟終日其興功濟物宜<lb/>
如此其大也昔之為國者唯水事為重故有障大澤勤<lb/>
其官而受封國者矣<hi>集注作焉</hi>西門遺利史起興歎白圭壑<lb/>
隣孟子不與公能夷險休勞以惠萬代其功烈尤章章<lb/>
焉不可盖也是用假辭焉<hi>集無此字</hi>謁工勒而存之用永憲<lb/>
于後祀<lb/>
　　　祈門縣新脩閶門溪記　　　張　途<lb/>
<pb n="KR4h0022_WYG_812-8a"/>
縣西南十三里溪名閶門有山對聳而近因以名焉水<lb/>
自疊嶂積石而下通于鄱陽合于大江其濟人利物不<lb/>
為不至矣其奔流激注巨石硉矹騰沸汹湧瀺灂圓折<lb/>
凡六七里舟航勝載不計輕重篙工檝師不計勇弱其<lb/>
或濟者若星馳矢逝脫或蹉跌必溺灣㳬中俄頃滅跡<lb/>
矣邑之編籍民五千四百餘户其疆境亦不為小山多<lb/>
而田少水清而地沃山且植茗髙下無遺土千里之内<lb/>
業於茶者七八矣繇是給衣食供賦役悉恃此祈之茗<lb/>
<pb n="KR4h0022_WYG_812-8b"/>
色黄而香賈客咸議愈於諸方每嵗二三月齎銀緡繒<lb/>
素衣求市將貨他郡者摩肩接跡而至雖然其欲廣市<lb/>
多載不果遂也或乗負或肩荷或小轍而陸也如此縱<lb/>
有多市將泛大川必先以輕舟寡載就其巨艎盖是閶<lb/>
門之險元和初縣令路君<hi>一作旻</hi>常患之聞於太守故光<lb/>
禄大夫范卿因修作斯䖏其後商旅知不履閶門果竟<lb/>
至籍户繇是為之泰其来已五十五載矣元和咸通伏<lb/>
臘相逺閶門始廢<hi>一作度</hi>之時功未甚至猶利於人且乆<lb/>
<pb n="KR4h0022_WYG_812-9a"/>
長慶中縣令王迅曽畧見舊址盖茶務委州縣貴蹔邀<lb/>
商賈而已今則潁川陳甘節為祈門一年而政成孜孜<lb/>
求閭里之患果得閶門溪焉乃速詣目擊嶮狀吁可畏<lb/>
也必<hi>一作心</hi>期改險阻為安流廻激湍為澄碧乃録其始<lb/>
製之實聞於太守清和崔公自請以俸錢及茶<hi>一有案字</hi>羨<lb/>
利充市木石之用因召土客商人船户接助夫使咸適<lb/>
其願無差役之患無箕歛之弊公恱而從之自咸通二<lb/>
年夏六月修至三年春二月畢穴盤石為柱礎疊巨木<lb/>
<pb n="KR4h0022_WYG_812-9b"/>
為横梁其髙一丈六尺長四十丈闊二<hi>一作三</hi>十尺堰之<lb/>
左俯崇山作𣲖為深渠導溢流廽注于乾溪既髙且廣<lb/>
與往製不相侔矣甃石叠水泝流安逝一帯傍去滔滔<lb/>
無滯馴鷗戲魚随波沉浮不獨以賈客巨艘居民葉舟<lb/>
往復無阻自春徂秋亦足以勸<hi>一作歡</hi>六鄉之人業於茗<lb/>
者專勤是謀衣食之源不慮不優夫如是有以見清河<lb/>
公求理誠至茍非良邑長不可以佐理潁川君臨事必<lb/>
專茍非賢太守以立事其作用堅固永乆與山川齊途<lb/>
<pb n="KR4h0022_WYG_812-10a"/>
寓於郡下嘗逰茲邑頗熟本末因得以記咸通三年秋<lb/>
七月十八日歙州司馬張途述<lb/>
　　　桂州重修靈渠記　　　　　魚孟威<lb/>
靈渠乃海陽山水一𣲖也謂之灕水焉舊說秦命史禄<lb/>
吞越嶠而首鑿之漢命馬援征徴側而繼䟽之所用導<lb/>
三江貫五嶺濟師徒引饋運推爼豆以化猿飲演墳典<lb/>
以移鴃舌蕃禹貢盪堯化也則所繋實大矣年代寖逺<lb/>
隄防盡壊江流且潰渠道遂淺潺潺然不絶如帯以至<lb/>
<pb n="KR4h0022_WYG_812-10b"/>
舳艫經過皆同奡盪雖篙工檝師駢臂束立瞪眙而已<lb/>
何能為焉雖仰索挽肩排以圖寸進或王命急宣軍儲<lb/>
速赴必徴十數户乃能濟一艘因使樵蘇不暇採農圃<lb/>
不暇耰靡間晝夜畢遭羅捕鮮不籲天胥怨冒險遁去<lb/>
矣是則古因斯渠以安蠻夷今因斯渠翻勞華夏識者<lb/>
莫不痛之洎乎寳厯初給事中李公渤㢘車至此備知<lb/>
宿弊重為䟽引仍増舊跡以利行舟遂鏵其隄以扼旁<lb/>
流斗其門以級直注且使泝沿不復稽澁李公真謂親<lb/>
<pb n="KR4h0022_WYG_812-11a"/>
規養民也然當時主役吏不能協公心尚或雜束篠為<lb/>
堰間散木為門不歴多年又聞湮圮于今亦三紀餘焉<lb/>
桂人復苦已恨終無可柰何矣况近嵗来蠻㓂猶梗王<lb/>
師未罷或宣諭旁午晦暝不輟或屯戍交還星火為期<lb/>
役夫牽制之勞行者稽留之困又積倍於李公前時轉<lb/>
使桂人膚革羸腊指足胼胝且逃且死無所訴怨殆十<lb/>
七八矣咸通九年余自黔南移鎮於此艤棹嶺首備觀<lb/>
其事試詢左右曰向時何不䟽鑿版築而使艱阻如是<lb/>
<pb n="KR4h0022_WYG_812-11b"/>
耶則末校劉君素前曰逺事固不可指明近事又非不<lb/>
知修渠必去民病然其柰邇来屢以迎送輶軒供億師<lb/>
頓召募補卒犒賚征夫帑藏且殫閭井亦蠧故無以興<lb/>
䟽鑿版築也余固為父隠<hi>一作慈</hi>於子孰有子病而為家<lb/>
貧不求醫救子是知長吏所當子民也今民塗炭若是<lb/>
又何縁帑藏且殫而無暇救之固頃<hi>一作須是</hi>約公費積刀<lb/>
布召丁壯導壅塞以平民病也因召君素若能主張乎<lb/>
君素唯之遂領其軍凡用五萬三千餘工費錢五百三<lb/>
<pb n="KR4h0022_WYG_812-12a"/>
十餘萬固不敢侵征賦必竭其府庫也不敢役窮人必<lb/>
傷其和氣也皆招求羨財標示善價以傭願者自九年<lb/>
興工至十年告畢其鏵隄悉用巨石堆積延至四十里<lb/>
切禁其雜束篠也其斗門悉用堅木排竪至十八重切<lb/>
禁其間散材也濬决磧礫控引汪洋防阨既定渠遂洶<lb/>
湧雖百斛大舸一夫可渉繇是科徭頓息来往無滯不<lb/>
使復有胥怨者噫草木無情也榮落限於春秋然猶春<lb/>
則華秋則實以利於人焉而人稱萬物之靈擅百嵗之<lb/>
<pb n="KR4h0022_WYG_812-12b"/>
夀安可不利於人哉况余無大勲業而竊據寵禄宜孜<lb/>
孜力補尸素豈令草木反鄙於余哉於是聞害必削見<lb/>
益必樹盖為此耳時上聞其興役逺䧏詔書猥賜嘉奬<lb/>
然人臣受國恩為惡則罪<hi>一作罹</hi>耳為善乃常事亦猶子<lb/>
孝親詎可誇乎况余審其所為未立山愧<hi>一作傀疑</hi>矣又何<lb/>
敢當詔書之美也今所自記重脩非為名也且要叙民<lb/>
之艱苦實猶斯渠冀後之居者不闕其修行者不毁其<lb/>
修長利民而已矣時咸通十一年四月十五日謹記<lb/>
<pb n="KR4h0022_WYG_812-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_812-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百十三<lb/>
</p>
<p>
</p>
  </div>
</body>
</text>
</TEI>
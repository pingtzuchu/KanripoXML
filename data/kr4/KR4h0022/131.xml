<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百三十一</head>
    <p>
<pb n="KR4h0022_WYG_131-1a"/>
欽定四庫全書<lb/>
　文苑英華巻一百三十一　宋　李昉等　編<lb/>
　鳥獸一<lb/>
　　獅子賦二首　　　　　天狗賦一首<lb/>
　　越人獻馴象賦二首　　放馴象賦二首<lb/>
　　正月一日含元殿觀百獸率舞賦一首<lb/>
　　舞馬賦二首<lb/>
　　　獅子賦　　　　　　　　　虞世南<lb/>
<pb n="KR4h0022_WYG_131-1b"/>
惟聖皇<hi>一作惟皇王</hi>之御厯乃承天而則大洽至道扵區中<lb/>
被仁風於海外通鳯穴以文軌襲龍庭以冠帯含夷言<lb/>
扵藁街陳方物於王㑹𣺌𣺌地角悠悠嶂表有絶域之<lb/>
神獸因重譯而來擾其所居也巖磴深阻盤紆絶峻翠<lb/>
嶺萬重瓊崖千仭馬頓轡而莫升車摧輪而不進伊方<lb/>
服之君長召積風而奉進爾乃發烏代過白狼踰絶巘<lb/>
跨飛梁越流沙而遥集超積石而髙驤其為狀也則筋<lb/>
骨糾纒殊文<hi>一作資</hi>異制闊臆脩尾勁毫柔毳鈎𤓰鋸牙<lb/>
<pb n="KR4h0022_WYG_131-2a"/>
藏峰蓄銳弭耳宛足伺間借勢暨乎奮鬛䑛脣倐來忽<lb/>
徃瞋目電曜發聲雷響拉虎吞貔裂犀分象碎遒兕於<lb/>
齗齶掘<hi>一作屈</hi>巴虵於指掌踐藉則林麓摧殘哮呼則江<lb/>
河振蕩是以名將假其容髙人圖其質罄其威以凌厲<lb/>
美其風而賛述鍳倚伏以榮身乃有識之髙軌彼白猿<lb/>
之騁妙終取斃於弧矢雖𤣥豹之幽栖亦捐軀於巖趾<lb/>
並同亡而異術豈行藏之足紀何茲獸之明智獨出處<lb/>
以殊倫雖奮武以馴勢乃知機而屈伸去金方之僻遠<lb/>
<pb n="KR4h0022_WYG_131-2b"/>
仰𤣥風之至淳服猜心與猛氣遂守<hi>一作感</hi>徳以依仁同<lb/>
百獸之率舞共六擾而來馴斯則物無定性從化如神<lb/>
譬鱗羽變質於淮海金錫成噐於陶鈞當是時也兆庶<lb/>
欣瞩<hi>一作瞻</hi>百僚嘉歎恱聲教之遐宣屬光華之在旦臣<lb/>
載筆以叨幸得寓目於竒翫順文徳以呈祥廼編之於<lb/>
東觀<lb/>
　　　第二<hi>并序</hi>　　　　　　　　　牛上士<lb/>
上士曽讀實録貞觀九年西域進獅子秘書監虞世南<lb/>
<pb n="KR4h0022_WYG_131-3a"/>
獻賦前史美之竊謂<hi>一有虞字</hi>公博物洽聞誠則可重瓌瑋<lb/>
倜儻或非所長欲精體物乃賦其事<lb/>
窮汗漫之大荒當崑崙之南軸鑠精剛之猛氣産靈猊<lb/>
之獸族指千里於崇朝逾鐵山而徃復非取俊於熊豹<lb/>
豈方姿於甝虪<hi>張景陽七命曰甝虪虪音叔</hi>故其方頥蹙額隅目髙<lb/>
匡攫地蹲踞騰空抑揚簇拳毛以被勁縷柔毳以為裳<lb/>
逄之者碎犀象聞而頓伏值之者破鵰鶚不敢飛翔哮<lb/>
呼奮迅眱瞲騰振掌擭攅鈹口銜霜刄怒䨇睛以電射<lb/>
<pb n="KR4h0022_WYG_131-3b"/>
一吼威<hi>三字一作掲一吼</hi>而雷震似烏獲之摧鋒疑項王之入<lb/>
陣及夫朝晡未食鼔髯奮力後勁䨇瞚前張闊臆蹉殊<lb/>
榛以傲睨跳絶梁而合赩倐横噬而風馳乃掉尾而雷<lb/>
息口裂奔貙足捎狂兕猛虎摧於掌握豪猪碎於牙齒<lb/>
既飽飫而心和乃宛頸而帖耳彷徨於金河之外生長<lb/>
乎葱山之裏嘉此獸之竒傑邈蹻勁而殊材隨馬牛而<lb/>
内向順謳歌而朅來逾烏城之積阻獻龍闕之崔嵬資<lb/>
譯人之納貢弭雄心以效能何虞者之維縶驚牙𤓰之<lb/>
<pb n="KR4h0022_WYG_131-4a"/>
可怖頓金鎖而長縻閟鐵牢而永固悲此生之窘束懐<lb/>
舊國而愁慕雖食肉於當年思盡力而無路羡文豹之<lb/>
掎鹿美韓盧之逐兎伊薄技之見收而偉材之不顧聞<lb/>
夫天以煦育為施草木皆春帝以恵訓為施猛戾皆仁<lb/>
夏后氏擾驪龍而伏皁軒轅氏役熊羆以佐人此竒獸<lb/>
之為用豈無用而來馴何不校之於搏擊投之於絶倫<lb/>
而使之欝欝於窮檻區區於後塵者乎<lb/>
　　　天狗賦<hi>并序</hi>　　　　　　　　杜　甫<lb/>
<pb n="KR4h0022_WYG_131-4b"/>
天寳中上冬幸華清宫甫因至獸坊怪天狗院列在諸<lb/>
獸<hi>一有院字</hi>之上胡人云此其<hi>一有/獸字</hi>猛㨗無與並<hi>一作比</hi>者因<lb/>
<hi>一作甫</hi>壯而賦之尚恨其與凡獸相近其詞曰<lb/>
瞻華清之萃萃漠漠而出<hi>一作山</hi>殿戍削縹焉<hi>一作與</hi>天<lb/>
風崛乎迴薄上揚雲旓兮下列猛獸夫何天狗嶙峋<lb/>
兮氣獨神秀色似狻猊小如猿狖忽不樂雖萬夫不<lb/>
敢前兮非胡人焉能知其去就向若鐵柱欹而金鎖斷<lb/>
兮事未可救瞥流沙而歸月窟兮斯豈踰晝日食君之<lb/>
<pb n="KR4h0022_WYG_131-5a"/>
肥鮮<hi>一作鮮肥</hi>兮性剛簡而清瘦敏於一擲威觧兩鬬終無<lb/>
自私必不虛透嘗觀乎副君暇豫奉命于畋則蚩尤之<lb/>
倫已脚渭㦸涇提挈丘陵與南山周旋而慢圍者戮實<lb/>
禽有所穿伊鷹隼之不制兮呵犬豹以相纏蹙乾坤之<lb/>
翕習兮望麋鹿而飄然由是天狗㨗來發自於左頓六<lb/>
軍之蒼黄兮劈萬馬而<hi>一作以</hi>超過材官未及唱野虞未<lb/>
及和冏髇<hi>許交切箭也</hi>矢與流星兮圍要害而俱破洎千蹄<lb/>
之並<hi>一作迸</hi>集兮始拗怒以相賀真雄姿之自異兮已歴<lb/>
<pb n="KR4h0022_WYG_131-5b"/>
塊而髙卧不愛力以許人兮能絶等以為大<hi>徒賀切</hi>既而<lb/>
羣有噉咋勢争割據垂小亡而大傷兮翻投跡以來預<lb/>
劃雷殷而有聲兮紛膽破而何遽似爪牙之便秃兮無<lb/>
魂魄以自助各弭耳低佪閉目而去每嵗天子騎白日<lb/>
御東山百獸踿蹌以皆從兮肆<hi>一作四</hi>猛仡銛銳乎其間<lb/>
夫靈物固不合多兮胡役役隨此輩而徃還惟昔西域<lb/>
之逺致兮聖人為之豁迎風虛露寒函<hi>一無此字</hi>體蒼螭軋<lb/>
金盤初一顧而雄材稱是兮召羣公與之俱觀冝其立<lb/>
<pb n="KR4h0022_WYG_131-6a"/>
閶闔而吼紫㣲兮却妖孽而不得上干時駐君之玉輦<lb/>
兮近奉君之渥歡欲使奥處而誰何兮備周垣而辛酸<lb/>
彼用事之意然兮匪至尊之賞闌仰千門之崚<graphic n="KR2162" url="https://raw.githubusercontent.com/kanripo/KR-Gaiji/master/images/KR2162.png" mimeType="image/png"/>兮覺<lb/>
行路之艱難懼精爽之衰落兮驚嵗月之忽殫顧同儕<lb/>
之甚少兮混非類以摧殘偶快意於校獵兮尤見疑於<lb/>
蹻㨗此乃獨步受之於天兮孰知羣材之所不接且置<lb/>
身之暴露兮遭縱觀之稠疊俗眼空多生涯未愜吾君<lb/>
儻憶耳尖之有長毛兮寧久被斯人終日馴狎者<hi>一無此字</hi>
<pb n="KR4h0022_WYG_131-6b"/>
已<lb/>
　　　越人獻馴象賦<hi>以辭林邑望國門為韻</hi>　闕　名<lb/>
倬彼馴象毛羣所推特稟靈於荒徼思入貢於昌期豈<lb/>
不以獻我令辰自林邑而來者稽諸舊史在成康而紀<lb/>
之一則識王者之無外一則見遐方之不遺苟形瓌之<lb/>
足偉孰路逺之云辭於是出豐草去長林殊狒狒之被<lb/>
格異猩猩之就擒厲其容也故獸伏我力和其性也故<lb/>
人知我心作蠻方之貢為上國之琛萬國標竒名已馳<lb/>
<pb n="KR4h0022_WYG_131-7a"/>
於魏闕千年表慶價實越於南金况乗之便習或訛或<lb/>
立動髙足以巍峩引脩鼻而嘘吸塵隨蹤而忽起水將<lb/>
飲而迴<hi>疑</hi>入牙櫛比而槮槮眼星飜而熠熠中黄雖勇<lb/>
力不能加<hi>見張平子西京賦</hi>蒼舒信竒知之莫及服我后之皁<lb/>
棧光我唐之域邑驅之則百獸風馳翫之則萬夫雲集<lb/>
故其威容足尚筋力殊壯輪囷而重若旄丘贔屓而髙<lb/>
如巨防執燧奔戰牽鈎委貺遇之者或驚駭而反行覘<lb/>
之者或披靡而遥望何斯象之剛克兼美義之不忒懼<lb/>
<pb n="KR4h0022_WYG_131-7b"/>
有齒而焚軀故全身而利國縱使牛能重任馬有報徳<lb/>
徒久困於輪轅又每傷於銜勒豈如我邈自逺藩來朝<lb/>
至尊辭桂林之小郡入閶闔之通門負名聞之籍籍守<lb/>
馴擾以存誠幸投之於芻藁豈敢昧於君恩<lb/>
　　　第二<hi>同前韻</hi>　　　　　　　　杜　洩<lb/>
惟彼馴象産乎南夷其形大也因地而受氣其性順也<lb/>
從心之所資食豐草於幽巖之麓飲清流於長江之湄<lb/>
不忌於人如得其時推誠於物任以縶維此吾王之化<lb/>
<pb n="KR4h0022_WYG_131-8a"/>
被也故逺人得而獻之中心摇摇其道遲遲左顧右盼<lb/>
知出羣之已逺廣思遐想與草澤而長辭脩途是尋疊<lb/>
嶂嶇嶔或行于陸但隨山而上下或載於舟距渉江之<lb/>
淺深既濟水以次水復出林而入林所過之邦徒觀其<lb/>
骯髒之貎所遇之衆豈識其謙柔之心荒徼已違王畿<lb/>
斯入聞之者遐邇必至覩之者士女咸集與<hi>疑</hi>人不知<lb/>
其故皆愕然而立或告之曰所馭之者越人所出處者<lb/>
林邑近之可仰逺之可望銓衡不能舉其體丹青足以<lb/>
<pb n="KR4h0022_WYG_131-8b"/>
圖其狀揣輕重者我有蒼舒之智髙思柔服也我有周<lb/>
公之徳王以之馳三軍比矛㦸而齊鋒以之和六氣與<lb/>
簫韶而俱唱稽其來也自南徂北嘉彼所獻充我王國<lb/>
食以筐筥牽以徽纆將致貢扵昆夷亦率職扵卭僰斯<lb/>
之為義可得而論性之馴良表邊夷之向化體之<hi>一作必</hi>
固實揣中夏之所尊以君好生之故我身必夀以君賤<lb/>
貨之故我齒斯存豈克耕於野輸衆人之力曷如我入<lb/>
貢霑萬乗之恩雖自慙於陋質永願在乎王門<lb/>
<pb n="KR4h0022_WYG_131-9a"/>
　　　放馴象賦<hi>以珍異禽獸無育家國為韻</hi>　　獨孤授<lb/>
彼炎荒兮王國是賔此馴象兮越俗所珍化之式孚則<lb/>
必受其來獻物或違性所用感於至仁吾君於是詔掌<lb/>
獸之官諭如天之意惟越獻象不逺而致推已於物曽<lb/>
何以異徒見弭雄姿而屈猛志安知不懐其土而感其<lb/>
類揆夫國用芻豢之費則多許<hi>一作計</hi>以方來道途之勤<lb/>
亦至與其紲之而厚飬孰若縱之而自遂且彼集於禁<lb/>
林我則有五色九苞之禽在于靈囿我則有雙骼共觝<lb/>
<pb n="KR4h0022_WYG_131-9b"/>
之獸何必致逺物於外區崇偉觀於皇都是用返諸林<lb/>
邑之野歸爾梁山之隅時在偃兵豈嬰乎燧尾上惟賤<lb/>
賄寧恤乎焚軀非同委棄罔或踟蹰知拜跪兮則有謝<lb/>
渥恩兮豈無復得顧侣求羣跨川登陸食豐草以垂鼻<lb/>
出平林而瞪月逍遥乎存存之鄉保守乎生生之福懐<lb/>
仁初就於牽掣順理竟資於亭育游乎水同反身之龜<lb/>
處乎山異放麑之鹿大道茲始淳風不遐感以和樂亦<lb/>
參乎百獸率舞驅之仁夀寧阻乎四海為家奚必充帝<lb/>
<pb n="KR4h0022_WYG_131-10a"/>
庭之實駕鼓吹之車然後可以為國華者哉由是聖心<lb/>
孚于下國物靡不獲其所化乃允臻其極放一獸而庶<lb/>
類知歸遂四方而萬代作則彼周驅犀象漢放駿馬未<lb/>
可論功而校徳<lb/>
　　　第二<hi>同前韻</hi>　　　　　　　獨孤良器<lb/>
皇上御寳厯之惟新闡乾符發坤珍徳被華夷敷雲雨<lb/>
之大澤恩及飛走含天地之全仁乃却走馬以反素斥<lb/>
馴象而不異非耳目之可役同寳玉之遐棄放之於無<lb/>
<pb n="KR4h0022_WYG_131-10b"/>
人之境歸之於不毛之地或羣或友伊飲齕之無虞載<lb/>
寝載興信生成之自遂觧網之惠無聞放麑之仁克類<lb/>
然後以儒為林毓賢哲以為禽以道為囿利忠良以為<lb/>
獸亮功格于人神徳齊於宇宙是由化與澤俱仁與道<lb/>
符賢為其寳太康之訓不作獸用不擾虞人之箴遂無<lb/>
徇物之情允著好生之徳式孚可以順天然可以遂亭<lb/>
育既絶燧尾之患不虞焚身之戮去狂顧於人寰徇野<lb/>
心於林麓伊昔漢氏惟其晉家焚雉頭之裘於前殿却<lb/>
<pb n="KR4h0022_WYG_131-11a"/>
千里之馬於後車猶自<hi>一作且</hi>颺休垂美有聞無譁况我<lb/>
一人温恭允塞本忽之而勿營非欲之而復抑往籍之<lb/>
所未覩前王之所不克誠可以懐四夷柔萬國者也<lb/>
　　　正月一日含元殿觀百獸率舞賦<hi>以題為韻</hi>
　　　　　　　　　　　　　　　鄭　錫<lb/>
皇上端拱穆清法春秋五始之要酌禮樂三代之英赫<lb/>
帝典含元正衡紀允叶攝提為貞䟽龍首以抗殿靡魚<lb/>
湏而建旌開彤庭執玉帛者萬國發金奏韻簫韶而九<lb/>
<pb n="KR4h0022_WYG_131-11b"/>
成祥風應律卿雲夾日華夷㑹同車書混一羽衞宿設<lb/>
乗與曉出陳八佾象鈞天之儀舞百獸備充庭之實彼<lb/>
毛羣與羽族感盛徳而呈質度曲既三薰風自南進旅<lb/>
退旅兮猛志外戢擊石拊石兮和氣内含勿齊首以瞪<lb/>
目乍脉脉而耽耽威而不猛樂而不諼搏鷙者摇尾而<lb/>
就養剛狠者戢角於觸藩牝馬馴致於坤徳羣龍利見<lb/>
於乾元若乃大禮成壽觴薦天聲起皇威遍金石鏗鏘<lb/>
以攅雜文物葳蕤以葱蒨獸臣獻伎於廣庭樂正舉麾<lb/>
<pb n="KR4h0022_WYG_131-12a"/>
於層殿怛荒戎於醜<hi>一作裔</hi>虜咸稽首而革面其初進也<lb/>
波委星攅如崗如巒發揚蹈厲兮鼔舞争集無小無大<lb/>
兮容止可觀其少退也軍旋陣拆匪蠻匪貊蹄角且千<lb/>
兮羽儀累百詭色殊竒兮相輝赫赫豈獨九尾靈狐一<lb/>
角神獸顧兎宵落麒麟夜鬬非熊非羆為猿為狖威鳯<lb/>
巢閤騶虞在囿條支之犀黄支之<graphic n="KR1145" url="https://raw.githubusercontent.com/kanripo/KR-Gaiji/master/images/KR1145.png" mimeType="image/png"/>而已<hi>漢平帝紀黄支國獻犀牛</hi>
<hi>西域甕傳條支國獻鳥卵如  似與此文交互</hi>其徒實繁厥狀非一五靈嘉瑞百<lb/>
寳異質數不可盡之於詞名不可殫之扵筆莫不聞至<lb/>
<pb n="KR4h0022_WYG_131-12b"/>
樂而知感樂皇風以相率忽指顧於應規亦廻旋而中<lb/>
律穆穆焉羌難得而備述則知樂之感也深徳之被也<lb/>
普彼禽獸之遇聖隨萬里而成覩至若吳歈越吟荆艷<lb/>
楚舞徒慆堙於心耳安擬議於干羽曽不充虞舜之帝<lb/>
圖列后䕫之樂府辭曰鑠元㑹兮正王度奏雲門兮歌<lb/>
大濩百獸舞兮四夷懼于胥樂兮皇風布客有慕上古<lb/>
之賡歌望承明而獻賦<lb/>
　　　舞馬賦<hi>并序以奏之天庭為韻</hi>　　　　闕　名<lb/>
<pb n="KR4h0022_WYG_131-13a"/>
書曰擊石拊石百獸率舞是知時貞而物應徳博則化<lb/>
光故九有宅心萬方惟允我開元聖文神武皇帝陛下<lb/>
懋建皇極丕承寶命揚五聖之耿光安兆民於反側功<lb/>
成道備作樂崇徳上以殷薦祖宗下以導達情性則有<lb/>
天馬絶足來從東道出天庭而屢舞仰皇心而載悦豈<lb/>
止緑錯開圖分九疇於夏后汗溝走血服四夷於漢皇<lb/>
而已哉野人沐浴聖造與觀盛徳敢述蹈舞之事而賦<lb/>
之<lb/>
<pb n="KR4h0022_WYG_131-13b"/>
皇帝叶天行乘春候張廣樂而化通鬼神徴舞馬而懐<lb/>
柔奔走爾其聆音却立赴節騰湊顧遲影而傾心效長<lb/>
鳴而引脰徘徊振迅類威鳯之來儀指顧倏忽若騰猨<lb/>
之驚透眄鐘鼓而載止暢簫韶之九奏洎宛跡遲遲汗<lb/>
血生姿順指不動因心所之日照金羈而晴光交映風<lb/>
飄錦覆而淑氣相資顧以退而未即將欲進而復疑絶<lb/>
節交衢而大人相慶赴曲齊列而皇心則怡豈若檀溪<lb/>
水上章臺路前塵埋玉勒汗濕金鞭竟空疲於力用固<lb/>
<pb n="KR4h0022_WYG_131-14a"/>
無取於當年孰若矯足騰摧婉柔姿而近日驚身聳躍<lb/>
嬌逸態於鈞天别有假象天星因時降靈雙瞳夾鏡而<lb/>
異質兩顴夾月而殊形出渥洼兮道已泰歴吳坂兮心<lb/>
匪寧願因百獸之相率舞聖徳於天庭<lb/>
　　　舞馬賦<hi>以奏之天庭為韻</hi>　　　　　闕　名<lb/>
渥洼之駿兮逸羣特秀簡偉之來兮稀代是覯豈憚夫<lb/>
行地無疆是美其承天之祐弭雄心以順軌習率舞而<lb/>
初就因大樂以逞狀隨伶官而入奏樂彼皇道上委折<lb/>
<pb n="KR4h0022_WYG_131-14b"/>
於一人狎節廣場下歡心於百獸飾金鋄頓紅緌類却<lb/>
畧以鳳態終宛轉而龍姿或進寸而退尺時左之而右<lb/>
之至如鼉鼔歴考龍笛昭宣知執轡之有節乃蹀足而<lb/>
爭先隨曲變而貌無停趣因矜固而態有遺妍既習之<lb/>
於規矩或奉之以周旋迫而觀焉若桃花動而順吹逺<lb/>
而察之類電影倏而横天固絶倫之妙有豈衆伎之齊<lb/>
焉我皇端拱無事垂意至寧愔愔正聲以久變而合樂<lb/>
逐逐良馬終萬舞而在庭豈比夫漢皇取樂而同轡魯<lb/>
<pb n="KR4h0022_WYG_131-15a"/>
侯空牧而在坰以今古而匹敵何長短之相形<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_131-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百三十一<lb/>
</p>
<p>
</p>
  </div>
</body>
</text>
</TEI>
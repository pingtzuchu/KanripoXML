<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷三百九十七</head>
    <p>
<pb n="KR4h0022_WYG_397-1a"/>
欽定四庫全書<lb/>
　文苑英華卷三百九十七　宋　李昉等　編<lb/>
　卿寺二<lb/>
　　太僕卿<lb/>
　　　授王希雋太僕卿制　　　　蘇　頲<lb/>
黄門僕臣之任王命斯允在德而舉其名必彰<hi>一作正</hi>銀<lb/>
青光禄大夫檢校太僕卿上柱國華容縣開國男王希<lb/>
雋門承舊閥器藴通才立言可以敏事為政可以居劇<lb/>
<pb n="KR4h0022_WYG_397-1b"/>
登于副尹聲滿於字人試乃列卿眷踰於數馬巾車是<lb/>
屬建皷攸司爰賴服勤宜膺邦寵可太僕卿勲封如故<lb/>
主者施行<lb/>
　　　授王斛斯太僕卿制　　　　孫　逖<lb/>
門下安西大都䕶王斛斯將略稱多忠誠克著頃自<hi>二字</hi>
<hi>一作自頃膺</hi>邊寄頗洽人心間歳以來頻有騷警能清寇虐<lb/>
不頓甲兵契軍國之逺圖得攻拒之良術有勞懋賞自<lb/>
昔如兹宜踐列卿之位俾兼辨䕶之職可太僕卿員外<lb/>
<pb n="KR4h0022_WYG_397-2a"/>
置同正員兼安西都䕶等如故<lb/>
　　　授王昱太僕卿制<lb/>
門下列彼九卿正于羣僕允膺兹命必藉兼才正議大<lb/>
夫守太原尹北都留守使持節河東道諸軍節度營田<lb/>
副大使知節度事兼採訪處置使攝御史中丞上䕶軍<lb/>
賜紫金魚袋王昱韜是明斷資其理識成務有餘奉公<lb/>
不撓自持軍律兼委使車能啓刑書以懲貪吏到官未<lb/>
幾除惡已多類能則然賞善宜及俾升榮於左馭仍受<lb/>
<pb n="KR4h0022_WYG_397-2b"/>
任於北京可守太僕卿兼太原尹餘如故<lb/>
　　　授李林宗太僕卿制<lb/>
門下中大夫守太常少卿上柱國李林宗行能温厚器<lb/>
識該深清白奉公嘗聞吏術恭謙應物更表身謨自亞<lb/>
河海亟移星歳友于之愛實掌樞衡致美之心俱懐退<lb/>
讓逺嫌滋久舉滯當遷宜正位於名卿俾欽承於宻命<lb/>
可太僕卿散官勲如故<lb/>
　　　授竇鍔太僕卿等制<lb/>
<pb n="KR4h0022_WYG_397-3a"/>
門下申以婚姻必求於才地制於禄位兼取於親賢竇<lb/>
鍔等克嗣髙門能修善道有温恭之言行兼美秀之形<lb/>
神勲華之緒既連於舊戚選尚之恩更諧於新禮俾升<lb/>
榮秩乃錫寵章可依前件<lb/>
　　　授敬令琬太僕卿制　　　　賈　至<lb/>
勑前左金吾衛大將軍員外置同正員敬令琬陳力戎<lb/>
事忠勇有謨入九軍之副獻七戰之獲嘉其誠節録乃<lb/>
茂功俾列卿士是司馬政可太僕卿員外置同正員充<lb/>
<pb n="KR4h0022_WYG_397-3b"/>
朔方經畧副使<lb/>
　　　授許誡言檢校太僕卿制<lb/>
勑金吾大將軍許誡言心和志堅訥言敏行被服禮義<lb/>
嗣圭組之資策名委質誠文武之任課績斯著公勤無<lb/>
斁警其晝夜顧乃執金之勞象其河海寵以列棘之位<lb/>
可檢校太僕卿<lb/>
　　　授劉士涇太僕卿制　　　　元　稹<lb/>
勑卿寺甚重不易其人或以勲以親以報以勸又何愛<lb/>
<pb n="KR4h0022_WYG_397-4a"/>
焉銀青光禄大夫前檢校大理少卿駙馬都尉劉士涇<lb/>
去歳西戎跳入涇上京師戒嚴朕慨然有思廉頗李牧<lb/>
之志而習事者言爾父司空之在涇也築平凉等八城<lb/>
二堡塹保定平原使涇人益樹麥禾以復后稷公劉之<lb/>
教十有六年犬戎不敢東顧朕聞其人思見其後果有<lb/>
令子在吾懿親與之討論亦自<hi>集作自亦</hi>奇士鋪陳將略殊<lb/>
有父風訪其班資則<hi>集作且</hi>曰亞諸卿之間嘗十年矣今<lb/>
乃除其憂服命以太僕豈唯報爾先臣榮吾戚里亦欲<lb/>
<pb n="KR4h0022_WYG_397-4b"/>
使縁邊諸將顧其愛子為我竭誠可守太僕卿駙馬都<lb/>
尉散官勲如故<lb/>
　　　授鴻臚少卿賜紫賈渭太僕卿前太常丞呉方<lb/>
　　　　太原少尹制　　　　　　錢　珝<lb/>
勑具官賈渭等渭比以學文通經之勤而不得志於壯<lb/>
歳束帶入仕今至九卿紱冕既崇光隂云晩詔之就列<lb/>
以慰其心方吏術甚長免官仍久暮齒已踰於月制下<lb/>
僚尚歎於陸沉置之不遷君道何在徃作亞尹錫之金<lb/>
<pb n="KR4h0022_WYG_397-5a"/>
章亦有以嘉於老者矣可依前件<lb/>
　　　授太僕卿制　　　　　　　薛廷珪<lb/>
勑具官某書曰昔周穆王命伯冏為太僕正曰昔在文<lb/>
武聰明齊聖侍御僕從罔匪正人以承弼厥辟且曰僕<lb/>
臣正厥后克正僕臣諛厥后自聖太僕之為官也重矣<lb/>
朕每讀書允擇其可矧惟前代畢用名臣數馬執綏故<lb/>
實具在為予禦侮作我前驅審官擇人今以命汝稽諸<lb/>
訓誥得不勉之可守太僕卿<lb/>
<pb n="KR4h0022_WYG_397-5b"/>
　　大理卿<lb/>
　　　授蔡法度廷尉制　　　　　沈　約<lb/>
門下民命所懸繫乎三尺<hi>一作尺一</hi>止殺除殘<hi>一作害</hi>寔由乎<lb/>
此是以臯陶作士五刑惟明于張蒞官世無寃獄且漢<lb/>
代律書出乎小杜呉雄以三世法家係為理職郭躬以<lb/>
律學通明仍業司士爰及晋氏此風未泯叔則元凱並<lb/>
各名家自兹厥後斯尚漸薄迄至于今損棄頓盡衣冠<lb/>
士子恥復用心州郡姦吏恣其取捨舞文弄法非止一<lb/>
<pb n="KR4h0022_WYG_397-6a"/>
塗朕膺天受命為兆民主每一念此忘寢與食尚書删<lb/>
定左曹郎中蔡法度少好律書明曉法令世之所廢篤<lb/>
志不怠至於章句踳滯名程乖礙莫不斟酌厥𠂻允得<lb/>
其門方欲寄以國刑開示後學文<hi>一作㧞</hi>才取士豈有定<lb/>
方自世道澆流浮偽雲起量計多少辯校錐刀若遵徃<lb/>
從舊守而勿失豈所以軌儀上世垂風于後宜加褒擢<lb/>
弗繫常階可守廷尉卿主者施行<lb/>
　　　授陸餘慶大理卿制　　　　蘇　頲<lb/>
<pb n="KR4h0022_WYG_397-6b"/>
黄門法者天下所共廷尉天下之平選衆甄才惟明克<lb/>
允宗正卿上柱國廣平郡開國公荆<hi>一作判</hi>尚書左丞陸<lb/>
餘慶早囬翔於近宻久踐歴於中外雍容文雅自然素<lb/>
徴清商蕭散風華莫不瑶林瓊樹必當和而不撓貞則<lb/>
有恒正罰金於後人戒刻木於前吏念兹欽恤深可哀<lb/>
矜宜修白雲之典俾静黄沙之職可大理卿勲封如故<lb/>
主者施行<lb/>
　　　授李成式大理卿薛景仙少府監制<lb/>
<pb n="KR4h0022_WYG_397-7a"/>
　　　　　　　　　　　　　　　賈　至<lb/>
門下守廣陵長史李成式貞白儉約履歴清貫前鳯翔<lb/>
太守薛景仙忠義慷慨憤激危時靖鎮藩條咸有成績<lb/>
逓遷中外宜登卿士成式可試大理卿景仙可少府監<lb/>
　　鴻臚卿<lb/>
　　　授張暐鴻臚卿制　　　　　蘇　頲<lb/>
黄門賔客旅庭戎夷在邸眷言任職必佇其才銀青光<lb/>
祿大夫詹事兼尚書右丞上柱國鄧國公張暐雅量温<lb/>
<pb n="KR4h0022_WYG_397-7b"/>
恭志誠忠信懐直方而不蔽務寛大而不雜委之軍旅<lb/>
則嘗服威名昇之國朝則咸宜令典非契因潜躍義篤<lb/>
始終可辦鴻臚之儀惣象胥之事爰加寵拜允符成奬<lb/>
可鴻臚卿勲封如故主者施行<lb/>
　　　授武三思鴻臚卿制　　　　孫　逖<lb/>
門下典于屬國列彼正卿班秩既崇寵光斯在金紫光<lb/>
禄大夫行國子監祭酒武三思延恩戚里効職公朝能<lb/>
勵公勤以脩名檢頃在膠序頗淹星歳度材而用舉類<lb/>
<pb n="KR4h0022_WYG_397-8a"/>
而遷宜增三揖之榮俾正九賔之禮可行鴻臚卿散官<lb/>
如故<lb/>
　　　授杜希望鴻臚卿制<lb/>
門下賞以懋功官無虗授所貴天秩斯為國典朝議郎<lb/>
守太僕少卿員外置同正員使持節都督鄯州諸軍事<lb/>
兼鄯州刺史隴右節度副使仍知經畧度支營田等留<lb/>
後事賜紫金魚袋杜希望器能開敏才畧雄<hi>一作𢎞</hi>深識<lb/>
韜鈐之大綱知戰守之良術頃令討罪爰委行師不憚<lb/>
<pb n="KR4h0022_WYG_397-8b"/>
艱危常先士卒恩威必備權變多方狂寇已清堅城又<lb/>
克疇庸是屬舉善攸歸俾膺超等之榮仍列上卿之位<lb/>
可通議大夫守鴻臚卿員外置同正員攝御史中丞餘<lb/>
如故<lb/>
　　　授李光進鴻臚卿制　　　　賈　至<lb/>
勑左驍衛將軍李光進行已莊肅臨戎果斷有卞莊之<lb/>
勇懐孟明之材屢獻奇功益聞幹畧克副難兄之業能<lb/>
摧强寇之鋒允武允文宜加美秩<hi>一作卿士</hi>光進可鴻臚卿<lb/>
<pb n="KR4h0022_WYG_397-9a"/>
同正<lb/>
　　　授蔣渙鴻臚卿制　　　　　常　衮<lb/>
門下古之上卿次公一等至于西漢每與列侯叅決朝<lb/>
議今之秩望亦謂之崇朕方修文德以撫區外則重譯<lb/>
象胥之事九儀相賛之職正用髦碩俾之典領銀青光<lb/>
祿大夫檢校刑部尚書知省事上柱國汝南縣開國公<lb/>
蔣渙顔子之德行張仲之孝友能積其厚以叢于身恭<lb/>
儉之訓可以軌俗學通文變髙視一時非得䘮之可干<lb/>
<pb n="KR4h0022_WYG_397-9b"/>
亦剛柔之相濟服在通列且踰二紀精於憲章舉有倫<lb/>
要東雍居部近郊移風以禮除暴人安其業俾京師之<lb/>
河潤守<hi>一作首</hi>經術之循吏司秋㑹府訓夏議刑以之弼<lb/>
教能用中典時屬四夷之叙叅授大賔之任韓暨以宿<lb/>
德而拜陳紀以至行而遷求舊任賢正當此選待遇諸<lb/>
國宜約故事使有準以明等威也可檢校刑部尚書兼<lb/>
鴻臚卿散官勲封如故主者施行<lb/>
　　司農卿<lb/>
<pb n="KR4h0022_WYG_397-10a"/>
　　　授鄭賁司農卿制<lb/>
門下國有大農實司金糓兹惟古官之重難於正卿之<lb/>
拜朝散大夫試秘書監兼侍御史上柱國賜紫金魚袋<lb/>
鄭賁通敏良才沉詳雅識明斷臨事貞修奉公所更秩<lb/>
序必著聲績早叅幕畫在罇爼而止戈自董軍儲有京<lb/>
坻之足食適時多可選衆攸歸爰籍變通主其出納務<lb/>
殷任切倚辨當仁宜膺理粟之命佇繼康成之美可守<lb/>
司農卿散官勲賜如故<lb/>
<pb n="KR4h0022_WYG_397-10b"/>
　　　授裴武司農卿制　　　　　元　稹<lb/>
勑<hi>一有司字</hi>農天下之大本也故國有九列而司農氏居其<lb/>
一焉前代非牟融之修理康成之儒學不在兹選今海<lb/>
内無事思與公卿等樹立根柢以制四方於是<hi>集作是用</hi>外<lb/>
選方伯之善於其職者入補兹任謂之恩榮前荆南節<lb/>
度觀察處置等使中散大夫守江陵尹兼御史大夫上<lb/>
柱國賜紫金魚袋裴武予聞其先始以孝友書於國籍<lb/>
其後果<hi>集作累</hi>有丞相為唐名臣賢彦因仍代濟不絶武<lb/>
<pb n="KR4h0022_WYG_397-11a"/>
亦嗣其忠孝益熾家聲鬱為元僚所至稱理嘗居内史<lb/>
屢入正卿自華至荆無非劇地鍵轄豪右衣食焭婺嚴<lb/>
而不殘仁而有制鎮定南服予方頼之而亟請來朝因<lb/>
求内任嘉其戀我難奪乃誠假以秩宗之榮用制國泉<lb/>
之重費而不屈爾其勉之可檢校禮部尚書兼司農卿<lb/>
餘如故<lb/>
　　　授司農卿制　　　　　　　薛廷珪<lb/>
勑具官某書曰昔我先公五世后稷以服虞夏夏之衰<lb/>
<pb n="KR4h0022_WYG_397-11b"/>
也棄稷不務先公不窟用失其官至于武王昭前人之<lb/>
光明事神保人莫不欣喜訓誥具在朕安敢失墜而叔<lb/>
世偷薄乃不知稼穡之艱率以三署為華輕其東用寖<lb/>
以成俗嘻鄭𤣥漢之名儒也韓信漢之上將也尚聞徴<lb/>
拜或至就加<hi>一作家</hi>來奉疇庸得不寅畏敬受羲和之職<lb/>
徃修后稷之官豐阜有聞陟勸斯在可<lb/>
　　太府卿<lb/>
　　　授豆盧欽望太府卿制　　　李　嶠<lb/>
<pb n="KR4h0022_WYG_397-12a"/>
鸞臺宗卿之任選衆尤切銀青光禄大夫檢校司禮卿<lb/>
上柱國芮國公豆盧欽望體業貞簡幹能詳備歴官中<lb/>
外具聞政績象河惟月太府國泉繁要所鍾委任斯在<lb/>
宜加榮<hi>一作寵</hi>擢允兹公議可太府卿勲封如故主者施<lb/>
行<lb/>
　　　授李從逺太府卿制　　　　蘇　頲<lb/>
門下膺河寺之秩寵選方髙致泉府之殷惟才是屬銀<lb/>
青光祿大夫行黄門侍郎上柱國常山縣開國男李從<lb/>
<pb n="KR4h0022_WYG_397-12b"/>
逺清密任道直方為量學仞山髙詞塲雲鬱闕里之室<lb/>
動不違仁潁川之門居而㑹理比登要近備効忠益宜<lb/>
廻夕拜式踐冬卿可守太府卿勲封如故主者施行<lb/>
　　　授吕崇賁太府卿制　　　　常　衮<lb/>
門下九卿之重叅理於佐邦六府孔修頒貨於列藏歴<lb/>
代右職莫非髙選開府儀同三司行太子賔客上柱國<lb/>
公吕崇賁忠謹良實居簡向方能用晦於精辨亦體㣲<lb/>
於剛貞<hi>一作直</hi>峻節孤立清心確然以長才之有餘應羣<lb/>
<pb n="KR4h0022_WYG_397-13a"/>
務而多適擁旄<hi>一作旌</hi>乗塞周歴大藩薄於戰功經以事<lb/>
典用明既富之教必厚豐財之德自頃艱阻有司曠廢<lb/>
府寺寂寥卿府虛設寖成其弊朕甚懼焉今再舉舊章<lb/>
各歸其局出納之地眷求惟精兼領三尚之煩以榮四<lb/>
至之列可行太府卿散官勲如故<lb/>
　　　授裴武太府卿制　　　　　白居易<lb/>
勑聚九州之賦辨百貨之名按其度程謹其出納孰為<lb/>
主者外府上卿務殷秩崇不易其選具官裴武有通敏<lb/>
<pb n="KR4h0022_WYG_397-13b"/>
之識有倚辦之才以兹器用早膺任使小大之務罔不<lb/>
勵精累有勤績存乎官次而受藏之府國用所資若非<lb/>
使能何以集事俾升顯列仍委劇務爾宜率其官屬欽<lb/>
乃職司㑹帑藏出入之要修權量平校之法以遵成式<lb/>
無使改易謹而守之斯為稱職可<lb/>
　<lb/>
　<lb/>
　文苑英華卷三百九十七<lb/>
</p>
<p>
</p>
  </div>
</body>
</text>
</TEI>
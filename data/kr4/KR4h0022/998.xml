<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百九十九</head>
    <p>
<pb n="KR4h0022_WYG_998-1a"/>
欽定四庫全書<lb/>
　文苑英華巻九百九十九　　宋　李昉等　編<lb/>
　哀弔上<lb/>
　　大同哀辭一首　　　　悲周子桑文一首<lb/>
　　哀吾丘子文一首　　　楊氏子承之哀辭一首<lb/>
　　哭張俊餘文一首　　　歐陽詹哀辭一首<lb/>
　　獨孤申叔哀辭一首　　弔塞上翁文一首<lb/>
　　弔紀信文一首　　　　弔陳司馬書一首<lb/>
<pb n="KR4h0022_WYG_998-1b"/>
　　弔國殤文二首　　　　哀二良文一首<lb/>
　　　大同哀辭<hi>并序</hi>　　　　　　梁簡文帝<lb/>
大同字仁洽予之第十九子也生於仲秋殞於冬末悲<lb/>
夫潜慟結于心愁眉慘于外夕坐於是申旦當食以之<lb/>
不甘客有謂予曰死生常也夭夀命也陳蕃所憇之家<lb/>
乆傳紀錄<hi>藝文類聚作乆記𤣥錄</hi>之歲華歆所聞之語已定北陵<lb/>
之期上聖所以忘情賢者所以逹節將何戚焉予對之<lb/>
曰觀其明眸豐下玉色和聲豈不登髫歲而擬觸藩及<lb/>
<pb n="KR4h0022_WYG_998-2a"/>
紈袴而知<hi>類聚作仰</hi>折李靈心摧於毫末慧識挫於趾歩庶<lb/>
方悟於来途遂窮魂於短日豈不傷哉乃為辭曰<lb/>
含精鬱抑歎嗟何極云誰之悲悲予弱息實天道之偏<lb/>
頗觀賦命之殊舛彼神祭之靈長獲萬春之悠緬有舜<lb/>
華之照灼寄一朝之浮命<hi>類聚作淺</hi>始夣熊而兆吉遂設弧<lb/>
而表慶驗天蘭之所受知地井之可映愛萱草之有微<lb/>
欣赤芾之在詠信歎慰之未幾悼夭零之云及乃變樂<lb/>
而為悲遂改笑而成泣昔珠褓之交舒又金香之相襲<lb/>
<pb n="KR4h0022_WYG_998-2b"/>
籍綺茵於弱飢<hi>疑作肌</hi>隱孩笑於羅帷今獨親於𤣥壌亦<lb/>
何痛其如之憶餘態而心楚想媚質而廻膓藥尚殘而<lb/>
染地衣猶襞而在牀巻金屏之四葉開銀函之九羊忽<lb/>
徘徊而想象曽何時而不傷於是風景暮鍾氣嚴晩候<lb/>
葉蔌蔌而走堦水涓涓而鳴漏月半鏡而開河雲羅柱<lb/>
<hi>疑</hi>而下岫燈發熖而吐花火含光而成就金鹿之恨涕<lb/>
沾衣金瓠之哀還掩扉猶兹紫山明玉碎譬彼西都芳<lb/>
草腓終無逐浪鳬舡反何時復聞龍種歸<lb/>
<pb n="KR4h0022_WYG_998-3a"/>
　　　悲周子桑文<hi>集作悲汝南子桑文</hi>　　　皇甫湜<lb/>
汝南周子桑理書<hi>集作治書</hi>通春秋非仁義不動止年二十<lb/>
三貞元十九年如京師將舉五經秋及陜見無舉詔冬<lb/>
還<hi>二字集作東還冬</hi>及宋而病閏月丁亥將<hi>集作而</hi>死時天大寒<lb/>
雨雪火不星前纊不銖身寒之聲與將死之聲黎然其<lb/>
書在乎側<hi>五字集作其具書存乎側其所行存乎側</hi>友人安定皇甫湜<hi>集作</hi>
<hi>常字</hi>至見之而哀之為文悲之曰<hi>蜀本無曰字</hi>
渾沌無端誰開闢之善惡未形誰分白之善其福耶<hi>集作</hi>
<pb n="KR4h0022_WYG_998-3b"/>
<hi>之</hi>惡其禍耶<hi>集作/之</hi>謂善之福夷死何飢<hi>集作駢</hi>謂惡之禍<lb/>
跖死何肥何闔閭之死金玉其墓何黔婁之死手足不<lb/>
覆孰主張其事而顛倒其數天視<hi>一作且</hi>高地視<hi>一作且</hi>遼<lb/>
鬼神之形幽敢問何數<hi>集作故</hi>巫咸招曰來吾語汝天有<lb/>
至<hi>集作正</hi>理地有坦途精者常不足麄者常有餘有餘常<lb/>
豐不足常枯子乃惑之一何愚人事著矣請指物以明<lb/>
覈之問子<hi>集作復問</hi>聖者何千嵗一<hi>集有作字</hi>而愚者其麻鳯凰<lb/>
不下而鷄滿家何草不芝盡野而莎何蟲不龍盡水而<lb/>
<pb n="KR4h0022_WYG_998-4a"/>
鰕何<hi>集作非</hi>精者理少而麄者理多耶蘭萎何先葹死何<lb/>
難玉何為而脆石何為<hi>集作故</hi>而頑衣冠何蹇戎狄何繁<lb/>
<hi>集作蕃</hi>何麟而死<hi>集作恠</hi>何鶴而軒彼人事皆然推於物亦<lb/>
然是為自然巫咸畢歌歌已而去之曰父耶母耶天乎<lb/>
人乎<hi>集作天兮人兮</hi>已焉哉謂之柰何<hi>集作何哉</hi>
　　　哀吾丘子文　　　　　　　李　觀<lb/>
古之道窮者接輿則歌吾丘子則哭哭者年志俱謝怨<lb/>
不容於歌歌者聲跡可晦不欲取<hi>仁字集作趨</hi>當世之譏<hi>集作</hi>
<pb n="KR4h0022_WYG_998-4b"/>
<hi>機</hi>也然吾丘子古之窮人也哀莫至焉仲尼方適於營<lb/>
丘遇於途衣無裙冠無縷不言於人人亦不自言吐梗<lb/>
茹酸號于莽蒼<hi>集作草莽</hi>之間涕交於頥隨而成淵<hi>集作泉</hi>聲<lb/>
薄於巍巍一斷一連<hi>集作聮</hi>鳥為之相鳴雲為之不能<hi>集無</hi>
<hi>能字</hi>為飛負者息游者感仲尼亦停<hi>集作/倚</hi>蓋為之<hi>二字集作而</hi>
心惻顧門人之辨者往訊而唁之吾丘子揮<hi>集作撒</hi>涕而<lb/>
言之曰太古之先有不宰者聚五行之秀氣以為人鏤<lb/>
五行<hi>集作常</hi>之大端以為心人者所謂<hi>集作所以</hi>靈於萬物者<lb/>
<pb n="KR4h0022_WYG_998-5a"/>
也其<hi>集作故</hi>生必有依心者所謂<hi>集作以</hi>履於百行者也其<lb/>
<hi>集作故</hi>立必有從生必有依者親立必有從者君君親之<lb/>
間必有交游非其親孝無所宣非其君忠無所稱非有<lb/>
交游不能<hi>集作無所</hi>成其身三者人皆遂之則魯曽參衛史<lb/>
魚齊管仲夷吾皆其遂者也子獨負之夫身<hi>二字集作天</hi>年<lb/>
復衰是故哭而哀然哀<hi>集作哭</hi>之中有三殺焉始者至於<lb/>
四方希有一朝之榮以為父母昆弟之懽逰罷乃還<hi>集作</hi>
<hi>旋</hi>而父母之墳已乾今思而哭之與不養之子同中事<lb/>
<pb n="KR4h0022_WYG_998-5b"/>
<hi>二字集作仕</hi>諸侯之朝君無德而兵侵今思而哭之與亡國<lb/>
之臣同復忠孝之間不聞天下<hi>集作天下不聞</hi>之<hi>集作其</hi>臣子予<lb/>
耻而<hi>集後有字</hi>交今思而哭之與言無所信同夫忠本孝而<lb/>
生信載義而行三者既虧於生非生行何<hi>集作可</hi>行也汨<lb/>
然自沉與波而東流不窮至今凄<hi>集作於悲</hi>風言於黔婁栁<lb/>
下惠必為之感激言於伯陽齧缺必謂之不通<hi>集作亦未必為</hi>
<hi>通</hi>觀所以作哀吾丘子之文務朂人之中庸<lb/>
　　　楊氏子承之哀辭<hi>并序</hi>　　　　栁宗元<lb/>
<pb n="KR4h0022_WYG_998-6a"/>
楊氏子承之既冠有成人之道其明年四月不幸而夭<lb/>
其外姻觧人<hi>永本有栁字</hi>宗元為之慟且出涕噫是子也氣<lb/>
淳以愿志專以強<hi>集作勤</hi>確焉<hi>集作然</hi>而直方吾未知其止<lb/>
也作辭賦書論其言甚韙予方愛之謂可以為噐者故<lb/>
不知慟且出涕况其親戚者乎凡天之生物也不類精<lb/>
麄紛龎<hi>永本作龎亂</hi>賢愚混同或逺而合或親而踈<hi>集作殊</hi>然<lb/>
則雖人之親戚亦將有不克知其美者若楊氏子者其<lb/>
親戚皆賢咸得知之者也使之<hi>集無之字</hi>知之徒以増其愁<lb/>
<pb n="KR4h0022_WYG_998-6b"/>
悲怨號之聲無益<hi>集作為</hi>也用是為之辭以致其哀焉<lb/>
葆醇熈兮承貞則懿文章兮好循<hi>集作脩</hi>直誠耿介兮又<lb/>
綽寛學之勤兮行彌專質珪璋兮文虎豹超凌厲兮馳<lb/>
聖道力未具兮志求通道之逺兮足先窮有母噭噭兮<lb/>
有弟哀號世父孔悲兮湘水滔滔去昭曠兮沉幽漠魂<lb/>
冥冥兮竟誰託死者靜兮生者愁子之淑兮徒増憂志<lb/>
甚良兮命甚蹙子之生兮又何欲悲吾耳<hi>永本作子身</hi>兮動<lb/>
吾神誰使子兮淑且仁嗚呼已兮<hi>集作乎</hi>不可追終怨苦<lb/>
<pb n="KR4h0022_WYG_998-7a"/>
兮徒何為<lb/>
　　　哭張俊餘辭<hi>并序</hi>　　　　　　前人<lb/>
俊餘常山張氏孝其家忠其友為經術甚邃而文少予<lb/>
七年頗弟畜之與之居終日冲然忘其有人與之言鏗<lb/>
爾而厲辨而歸乎中凡人有道而不顯於世則曰非其<lb/>
世也道而得乎世然而<hi>集作猶</hi>不顯則曰命命之微不可<lb/>
知知而索乎外者曰性與貌俊餘之性可謂良矣其貌<lb/>
可謂温<hi>集作肅</hi>矣博實宏裕宜為大官耉老求其所以夭<lb/>
<pb n="KR4h0022_WYG_998-7b"/>
賤無可得焉既得進士明年疽發髀卒俊餘之死人咸<lb/>
痛之曰天之祐善人而殺是子何也激者曰天之殺恒<lb/>
在善人而祐不肖莊周之説以為人之君子天之小人<lb/>
張君豈天所謂小人者耶是二者又非論之適也吾謂<lb/>
善與惡夭與夀貴與賤異道而出者也無取喜怒於其<lb/>
中道之出者多其合焉者固少是以君子之難貴且夀<lb/>
也俊餘母老而䘮良子東西行者助之哭焉况其知者<lb/>
耶然俊餘不與謟冒者同貴不與悖亂者同夀歸㓗乎<lb/>
<pb n="KR4h0022_WYG_998-8a"/>
身聞道而死雖勿哭焉可也嗚呼向使其聞道而且貴<lb/>
且夀則其顯庸也逺矣又烏能勿痛乎遂哭之以辭云<lb/>
嗟嗟張君善不必夀惟道之聞一日為老人皆反是百<lb/>
稔猶㓜子之優游是亦黄耉嗟嗟張君寵不必貴尊嚴<lb/>
為仁早服高位淫䛕<hi>集作謏</hi>肆慾銀艾淪棄子之崇高無<lb/>
媿三事吾見皤皤而童赫赫而辱進𥜗袴於几杖負泥<lb/>
塗於冕服已雖有餘人視不足子之跡不混乎其間者<lb/>
幸也宜賀而弔宜歌而哭吾其過乎與其寵而加貴善<lb/>
<pb n="KR4h0022_WYG_998-8b"/>
而加夀道施於人慶及其母從容邦家樂我朋友豈不<lb/>
光裕顯大歟而不克也則弔而哭者其無過乎嗚呼<lb/>
　　　歐陽詹<hi>集本文粹作生</hi>哀詞<hi>并序</hi>　　　韓　愈<lb/>
歐陽詹世居閩越自詹已上皆為閩越官至州佐縣令<lb/>
者累累有焉閩越地肥衍有山泉禽魚之樂雖有長材<lb/>
秀民通文書吏事與上國齒者未嘗肯出仕今上初故<lb/>
宰相常衮為福建諸州觀察使治其地衮以文辭進縣<lb/>
鄉下<hi>集本文粹作小</hi>民有能誦書作文詞者衮故宰相有名於<lb/>
<pb n="KR4h0022_WYG_998-9a"/>
時又作大官臨涖其民<hi>集作衮字</hi>親與之為客主人<hi>原本無人宇</hi>
之禮觀逰宴享必召與<hi>集作預</hi>之時未幾皆仕<hi>集作化</hi>翕然<lb/>
詹于時獨秀出衮加愛敬諸生皆推服閩越之人舉進<lb/>
士繇詹始建中貞元間予就食江南未接人事往往聞<lb/>
詹名閭巷間詹之稱於江南也乆<hi>集有矣字</hi>貞元三年予<hi>集有</hi>
<hi>年十九三字</hi>始至京師舉進士則聞詹名尤甚八年春遂與<lb/>
詹文詞同考試登第始相識自後詹歸閩中予或在京<lb/>
師他處不見詹乆者唯詹歸閩中時為然其他時與詹<lb/>
<pb n="KR4h0022_WYG_998-9b"/>
離率不歴嵗移時則必合合必兩忘其所趨乆然後去<lb/>
故予與詹相知為深詹事父母盡孝道仁於妻子於朋<lb/>
友義以誠氣醇以方容貌嶷嶷然其燕私善謔以和其<lb/>
文章切深喜往復善自道讀其書知其於慈孝最隆也<lb/>
十五年冬予以徐州從事朝正於<hi>集粹作于</hi>京師詹為國子<lb/>
監四門助教將率其徒伏闕下舉予為博士㑹監<hi>集注作詹</hi>
有獄不果上觀其心有益於予將忘其身之賤而為之<lb/>
也嗚呼詹今其死矣詹閩越人也父母老疾捨朝夕之<lb/>
<pb n="KR4h0022_WYG_998-10a"/>
養以来京師其心將以有得於是而歸焉<hi>集粹無此字</hi>為父<lb/>
母榮也雖其父母之心亦皆然詹在側雖無離憂其志<lb/>
不樂也詹在京師雖有離憂其志樂也若詹者所謂以<lb/>
志<hi>文粹作忠</hi>養志者歟詹雖未得位其名聲流於人人其德<lb/>
行信於朋友<hi>文粹作友朋</hi>雖詹與其父母皆可無憾也詹之<lb/>
事業文章李翺既為之誌<hi>集粹作傳又作說</hi>予<hi>文粹無予字</hi>故作哀<lb/>
辭以舒予哀以傳於<hi>集粹作于</hi>後以遺其父母以<hi>集粹作而</hi>觧其<lb/>
悲哀<hi>文粹作衰悲</hi>以卒詹<hi>集粹作其</hi>志云<lb/>
<pb n="KR4h0022_WYG_998-10b"/>
求仕與友兮逺離<hi>集粹作違</hi>其鄉父母之命兮子奉以行友<lb/>
則既獲兮祿實不豐以志為養兮何有牛羊事實既脩<lb/>
兮名譽又光父母欣欣兮常若在旁命雖云短兮其存<lb/>
者長終要必死兮願不永傷友朋視疾兮藥物甚良飯<lb/>
食孔<hi>集作既</hi>時兮所欲無妨受命不齊<hi>文粹作高</hi>兮人道之常<lb/>
在側與逺兮非有不同山川阻深兮魂魄流行祀祭則<lb/>
<hi>集註作之</hi>及兮勿謂不通哭泣無救<hi>集作益</hi>兮抑哀自強推生<lb/>
知死兮以慰孝誠嗚呼哀哉<hi>集粹有兮字</hi>是亦難忘<lb/>
<pb n="KR4h0022_WYG_998-11a"/>
　　　獨孤申叔哀辭　　　　　　前　人<lb/>
衆萬之生誰非天耶明昭昏䝉誰使然耶行何為而怨<lb/>
<hi>集作怒</hi>耶居何故而憐耶胡喜厚其所薄而恒不足於賢<lb/>
耶將下民之所好惡與彼蒼懸兮抑蒼茫無端而暫寓<lb/>
於其間耶死者無知吾為子慟而已矣如有知也子其<lb/>
自知之矣濯濯其英曄曄其光如聞其聲如見其容<hi>集作</hi>
<hi>如處其旁</hi>嗚呼逺矣何日而忘<lb/>
　　　弔塞上翁文　　　　　　　前　人<lb/>
<pb n="KR4h0022_WYG_998-11b"/>
居延<hi>蜀本作近</hi>海南四餘百里有南騂戍<hi>集作有古城焉</hi>土人云是<lb/>
塞上翁城今為戍其基扄趾跡盖數千年也丙戌之嵗<lb/>
兮我征匈奴恭聞此叟兮託國此都弟尚於<hi>集作尚于子</hi>叟<lb/>
日月遐邁予<hi>集作及</hi>今来思實獲心契欣聞於叟何徳其<lb/>
愚<hi>旴本作何徳之愚</hi>僻居幽漢浩與世殊忘情逸馬胡寜而知<lb/>
福謝於隣人何逹而不淑丁男既存君子知復人以為<lb/>
極也伊懐兹土既板且築扄禁天崇墉隍雲矗今則蕪<lb/>
<hi>集作荒</hi>穢世亦不毓其何故<hi>集作故何</hi>哉賢叟之德登叟之堂<lb/>
<pb n="KR4h0022_WYG_998-12a"/>
天道何其<hi>集無其字</hi>逺而兹理茫茫人代日<hi>集作世自</hi>故兮丘郭<lb/>
日荒䰟魄何家不歸其鄉<hi>蜀本作䰟魄何為不歸故鄉旴本作䰟魄何家獨不歸其</hi>
<hi>故鄉</hi>叟乎叟乎我心之傷<lb/>
　　　弔紀信文　　　　　　　　盧藏用<lb/>
維年月日某官名㳟弔漢忠臣將軍紀信公曰皇綱絶<lb/>
兮帝維頺王風悲兮覇道衰天運促兮周以覇秦德棄<lb/>
兮漢葉<hi>疑作業</hi>開何項王屭屓作驅除於雲雷豈淵海之<lb/>
飛盪資㧞山之偉才於是左契歸楚羣雄奉職皇矣漢<lb/>
<pb n="KR4h0022_WYG_998-12b"/>
祖獨負其直矧滎陽之圍城兮既孤而逼偉將軍之天<lb/>
誘兮矯奪其識彼見危而授命兮亦各有時考振古以<lb/>
為觀兮罔恢帝基感將軍之發憤兮壯大義之在兹仰<lb/>
前脩以砥節兮顧車廻而馬遲嗚呼身既焚兮業既昌<lb/>
楚歌絶兮漢道光君不旌兮史不揚功不錄兮殁不傷<lb/>
奄孤墳以載塟<hi>集作弊</hi>抑千祀而為荒皇周敷訓兮澤及<lb/>
枯胔伊予寡徳兮沗宰兹地奉宣嘉猷兮懼尸厥位將<lb/>
軍兮允忠且義託神交於萬古兮實獲心志乃斵石於<lb/>
<pb n="KR4h0022_WYG_998-13a"/>
他山兮式幽墳以昭賁詞曰攝提貞歲兮奉揚仁風䟦<lb/>
渉草莽兮詞弔紀公善彼勇兮殺身為忠九原不作兮<lb/>
予將焉同金石刻名兮千萬歲魂魄光烈兮為鬼雄<lb/>
　　　弔陳司馬書　　　　　　　張　説<lb/>
正月癸亥孤子范陽張君<hi>集作説</hi>頓首頓首陳君之靈頃<lb/>
伏苫廬<hi>集作盖</hi>逺辱慰疏執對號慟次於展洩来使未還<lb/>
傳君遇禍盡哀寢外傷心痛骨明府兄毓德南邦飛聲<lb/>
中夏急人之急憂人之憂勇於履危果於從政入使天<lb/>
<pb n="KR4h0022_WYG_998-13b"/>
闕有專對之美按俗交州見澄清之節故投衣衡管割<lb/>
錦閩鄉越嶂舊風人俗<hi>集作䄄</hi>輕剽捩之以淳俗革之以<lb/>
華章矯枉過中斯害也已齒由剛折膏為明銷嗚呼陳<lb/>
君婞直而殞皇天輔德問之何故疇昔炎海契濶周旋<lb/>
義則朋友恩結兄弟方期歲暮韡韡<hi>集作曄</hi>相榮𤣥髮未<lb/>
華何圖零落山濤猶在嵇紹不孤逝者有知當昭是意<lb/>
今返防關力軌<hi>集作報是</hi>前書幽明雖異交友無改悲言下<lb/>
筆涕泗從之并往千歲俾陳奠酹<graphic n="KR1187" url="https://raw.githubusercontent.com/kanripo/KR-Gaiji/master/images/KR1187.png" mimeType="image/png"/>欷萬里哀哉柰何<lb/>
<pb n="KR4h0022_WYG_998-14a"/>
説頓首再拜<lb/>
　　　弔國殤文　　　　　　　　前　人<lb/>
北伐兮東方邈遼陽兮孤竹偏師兮覆衆在崇山兮峡<lb/>
谷露芃芃兮蔓草風蓁蓁兮拱木見馬血兮夜然聞殤<lb/>
魂兮雨哭惟王按金鼓而氣憤撫珠鈐而淚滋横萬里<lb/>
兮抽恨弔羣山而冩悲懟㐫將兮我辱悼勇夫之被<hi>集本</hi>
<hi>文粹作秋</hi>纍彼殷<hi>集粹/作前</hi>監兮未逺何後来兮<hi>集作者</hi>不追對死<lb/>
地兮出陣臨儒<hi>集粹作傷</hi>門兮用師軍奪帥兮虹蝕壘車脱<lb/>
<pb n="KR4h0022_WYG_998-14b"/>
輻兮火焚旗有欒黶兮愎矣無范宣兮媿之命窮追<hi>集作</hi>
<hi>邇文粹作迮</hi>兮短兵錯膚迎<hi>集粹作釾</hi>刃兮血染鍔旋殘潰兮棄<lb/>
組練山猶號兮谷餘戰殪原野兮奈何違君親兮不見<lb/>
於戯何天命之奄忽俾仁義之理<hi>文粹作治</hi>兵為異域之俘<lb/>
骨鬷六校之飛將間<hi>文粹作鎮</hi>五營之勁卒吾見出兮不歸<lb/>
竟<hi>集作噫</hi>名存兮身没<lb/>
　　　同前　　　　　　　　　　陳子昻<lb/>
丁酉歲三月庚辰前將軍尚書王孝傑敗王師於榆關<lb/>
<pb n="KR4h0022_WYG_998-15a"/>
峡口吾哀之作此文<hi>三字集作故有此作</hi>
天来悔禍兮熾此山戎虐老昏㓜兮人罹其窮帝用震<lb/>
怒兮言剪其㐫出金虎兮曜天鋒掃宇宙之甲馳燕蘇<lb/>
之衝何士馬之沸渭若雲海之洶洶荆河<hi>集作吳</hi>少年韓<lb/>
魏勁卒戈矛如林白羽若月但<hi>集作旦</hi>欲蹈烏丸之壘刈<lb/>
赤山之旗聫青丘之繳<hi>集作檄非</hi>封黄龍之屍冦兵猖獗姦<lb/>
險是慿蛇伏泥滓蟻鬭丘陵哀哉<hi>集作我</hi>將之仡勇兮無<lb/>
筭畧以是膺陷天井之死地属雲騎以相勝短兵既接<lb/>
<pb n="KR4h0022_WYG_998-15b"/>
長㦸亦合星流飈馳樹離山谷智無所施其巧勇無<hi>集作</hi>
<hi>不</hi>能制其怯頓金鼓之雄威淪輿尸之敗葉<hi>集作業</hi>嗚呼<lb/>
哀哉矢石既盡白日頺生<hi>集作主</hi>將已死士卒哀徒手奮<lb/>
乎誰救哉含憤抗怒志未廻殺氣凝兮蒼雲暮虎豹慄<lb/>
兮殤魂懼殤魂懼兮可奈何恨非其死兮棄山阿流血<hi>集作</hi>
<hi>血流</hi>骨漬<hi>集作/積</hi>殪荒楚思歸道逺不得語降不戮兮背<hi>集作此</hi>
不誅殁不賞兮功不圖豈士力<hi>集作力士</hi>之未殉誠師律之見<lb/>
孤重曰壯士雖死精魂用凶醜爾讎不可縱我聞強死<lb/>
<pb n="KR4h0022_WYG_998-16a"/>
能厲災古有結草抗杜回茍前失之未逺儻冥讎之在<lb/>
哉嗚呼魂兮念歸来<lb/>
　　　哀二良文　　　　　　　　白居易<lb/>
承相隴西公出鎮於<hi>文粹作于</hi>汴州軍司馬御史大夫陸長<lb/>
源實左右之三<hi>集本文粹作二</hi>年而軍用寧司空南陽公作藩<lb/>
於<hi>集作于</hi>徐州軍副使祠部員外郎鄭通誠實先後之十<lb/>
<hi>集作三</hi>年而民用康暨十五年春隴西薨浃辰而師亂大<lb/>
夫以直道及禍十六年夏南陽薨翌日而難作員外以<lb/>
<pb n="KR4h0022_WYG_998-16b"/>
危行受<hi>集粹作遇</hi>害惜乎大夫人之望也員外國之良也咸<lb/>
克㓗於<hi>集粹作于下同</hi>身儉於家勤於邦又申之以言行文學<lb/>
智謀政事故其歴要官參劇務如刀劒發硎割而無滯<lb/>
如鍾鼓<hi>集粹作磬</hi>在懸動而有聲識者以為異時登天子股<lb/>
肱耳目之任必能經德秉哲紹復隴西南陽之事業以<lb/>
藩輔王家嗚呼善人冝將鍾奕葉之慶而不免及身之<lb/>
禍天乎報施之朕何其昧歟昔詩人有黄鳥之章以哀<lb/>
三良不得其死今斯文亦以哀二良命其篇云<lb/>
<pb n="KR4h0022_WYG_998-17a"/>
伊大化之無形兮浩浩而茫茫中有禍牙<hi>集作身</hi>兮若機<lb/>
之張梁之亂兮陸受其毒徐之難兮鄭罹其殃惟善人<lb/>
兮邦之紀綱邦之瘁兮而<hi>浙本有正字</hi>人先亡謂天之惡下<lb/>
民兮胡為<hi>文粹有乎字</hi>生此忠良謂天之愛下民兮胡為<hi>文粹</hi>
<hi>有乎字</hi>生此豺狼我欲階冥冥問蒼蒼蒼蒼之不可問兮<lb/>
俾我心之䀌傷悲夫而今而後吾知夫天難忱而命靡<lb/>
常<hi>文粹有耶字</hi>
　<lb/>
<pb n="KR4h0022_WYG_998-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百九十九<lb/>
</p>
<p>
</p>
  </div>
</body>
</text>
</TEI>
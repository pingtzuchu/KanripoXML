<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷四十六</head>
    <p>
<pb n="KR4h0022_WYG_046-1a"/>
欽定四庫全書<lb/>
　文苑英華卷四十六　　　宋　李昉等　編<lb/>
　邑居二<lb/>
　　灞橋賦二首　　　　河橋賦一首<lb/>
　　河堤賦一首　　　　河橋竹索賦一首<lb/>
　　沙堤賦一首　　　　鞭石成橋賦一首<lb/>
　　萬里橋賦一首　　　題橋賦一首<lb/>
　　日中為市賦一首<lb/>
<pb n="KR4h0022_WYG_046-1b"/>
　　　灞橋賦<hi>以水雲輝映車騎繁雜為韻</hi>　　　杜　顔<lb/>
溶溶𤣥灞兮經秦川之有餘<graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>
                    <graphic n="KR1153" url="https://raw.githubusercontent.com/kanripo/KR-Gaiji/master/images/KR1153.png" mimeType="image/png"/>紅橋兮代造舟之厥<lb/>
初飛梁黙以霞起綵柱曄其星舒九陌咸凑三條所如<lb/>
連山疊翠而西轉羣樹分形而北疎電透孤棹雷奔衆<lb/>
車白日南登望長安之如綺黄煙東睇見咸陽之為墟<lb/>
杲杲初霽蕭蕭晩吹登隱者之翹車度將軍之獵騎日<lb/>
既上已禊于洪源晩具遊宴咸出國門七葉衣冠憧憧<lb/>
而遥度五矦車馬奕奕而騰軒鍾皷既列絲竹亦繁秦<lb/>
<pb n="KR4h0022_WYG_046-2a"/>
聲嘔哇楚舞叢雜帷帟紛其霧委羅紈靄以雷沓掉輕<lb/>
舸之悠悠順清流之納納時憑倚以觀眺喜煙花之環<lb/>
合爾其居人出祖連騎將分望曲溆之清路視逺天之<lb/>
無雲紫沙兮皓晃緑樹兮氛氲莫不際此地而舉征袂<lb/>
遥相望兮愴離羣明月生岑涼風度水聽鳬鴈之悽慘<lb/>
對苔蘋之靃靡或披襟以延佇獨掩涕而無已上臨煙<lb/>
碕霞石相輝過客對兮澹忘歸下近巖逕林巒隱映漁<lb/>
人去兮恣誦詠獨遊子而俟時倦塵衣以嗟命<lb/>
<pb n="KR4h0022_WYG_046-2b"/>
　　　第二<hi>同前韻</hi>　　　　　　　　王昌齡<lb/>
聖人以美利利天下作舟車禹乃開鑿百川紆餘舟不<lb/>
可以無水水不可以通輿遂各麗於所得非其安而不<lb/>
居横浮梁於極浦㑹有跡於通墟借如經綸淮海陶皷<lb/>
仁義藏用於宻動物以智每因宜以制模則永代而取<lb/>
寄伊津梁之不設信要荒之莫致思未濟於中流視安<lb/>
危之如戲故可取於古今豈徒閲千乗與萬騎惟梁于<lb/>
灞惟灞于源當秦地之衝口束東衢之走轅拖偃蹇以<lb/>
<pb n="KR4h0022_WYG_046-3a"/>
横曳若長虹之未飜隘騰逐而水激忽須臾而聽繁雖<lb/>
曰其繁潰而不雜懐璧拔<hi>一作杖</hi>劒披離屯合當遊役之<lb/>
嗷嗷自洪波之納納客有居於東陵者接行埃之餘氛<lb/>
薄暮垂釣平明去耘傍連古木逺帶清濆昏曉一望還<lb/>
如陣雲乃臨川而嘆曰亡周霸秦舉目遺址前車後軌<lb/>
不變流水嘆往事之誠非得兹橋之信美皇風不競佳<lb/>
氣常依既東幸而清道每西臨以駐旂連袂挾轂煙闐<lb/>
雨飛<hi>未見暉字官韻</hi>嗟乎此橋且悅明盛徒結網於川隅視雲<lb/>
<pb n="KR4h0022_WYG_046-3b"/>
霞之輝映聊倚柱以嘆息敢書橋以承命<lb/>
　　　河橋賦<hi>以山河魏國寳為韻</hi>　　　　閻伯璵<lb/>
壯三輔之雄極非魏國其伊那總魏國之繁隘非斯橋<lb/>
而豈<hi>一作匪</hi>他條山左臨髙嶂東連於渤海晉闗右抱浮<lb/>
梁西截於長河却頓鐵牛駭浮川之魍魎旁飛畫鷁驚<lb/>
入浪之黿鼉竹笮其維不虞於奔濤擘赫金鏁斯纜何<lb/>
懼於層氷皚峨川有梁兮閃<hi>疑</hi>聞於揭渉王在鎬兮有<lb/>
格於來訛葢取諸益其不謂何故馬卿之歘爾斯題請<lb/>
<pb n="KR4h0022_WYG_046-4a"/>
觀即事尾生之溘焉守死夫奚足多豈比夫虹能象兮<lb/>
不可以來往鵲能填兮不可以經過若斯之利用吾賔<lb/>
薦之士亦可歌頌諸侯之盛績樂王化之雍和爾其薄<lb/>
煙霏霏初日杲杲逺之而望勢侔神造既似乎瀑布之<lb/>
界天台又似乎蓬萊之横海島虚其内則用當於無䟽<lb/>
其間則屈而且抱憑險作固夾咽㗋之重開<hi>疑作闗</hi>用否<lb/>
而通連秦晉之長道東西水滸義非待於秦求襟帶山<lb/>
河固可兼之於魏寳爾其憧憧往還曳曳空間華柱上<lb/>
<pb n="KR4h0022_WYG_046-4b"/>
征殊馬援之標界石臺中聳若鼇力之負山偉哉武侯<lb/>
時賞兹國况天樞要作限通塞旁達無垠下臨不測舟<lb/>
形﨑嶬似火龍之飲川梁勢編綿疑海鵬之㸃翼其拯<lb/>
物也有來斯適其濟時也遐方不亟非夫蓄巨川之運<lb/>
迴斡地之力則何能掄梓材以當路臨要津而作式守<lb/>
此道也夫有何極然而物有成規國有虚費信彼才之<lb/>
可取奚此橋之獨貴使夫期不日以獻珠連城而出魏<lb/>
　　　河堤賦　　　　　　　　吕令則<lb/>
<pb n="KR4h0022_WYG_046-5a"/>
水以潤物飛梁載舟居信順動法謙處柔朝滄溟以委<lb/>
輸習坎德以安流善利為水涵育乎萬族極深不測灌<lb/>
注乎九州擁之則有備無患決之則致敗<hi>二字一作靡致</hi>為憂<lb/>
先設其防以遏奔潦興板築䕶衢道惟精惟一是經是<lb/>
造其奮鎚也齊呌以雷震其輝<hi>疑作揮</hi>鍤也連刃以霜皓<lb/>
矗長堤其若雲岌修岸其如島何固䕶之克壯息奔突<lb/>
以永保既夾植於菱蓮又夤緣於萍藻雖興役賦而一<lb/>
勞永固牛馬由其望辨樓船可以逕度清深鏡澈時升<lb/>
<pb n="KR4h0022_WYG_046-5b"/>
曳尾之龜左右人稀每帶銜魚之鷺行旅於是乎無虞<lb/>
耕耘於是乎知措夫水可以為人之利堤可以防水之<lb/>
溢堤修則中國無憂水敗則下人多恤亦由人之為政<lb/>
政成人之逸政或不成姦詐以出則河堤之義取類非<lb/>
一可以合人之安危可以喻政之得失凢百在位慎乃<lb/>
終吉别有沈淪戒忤飃䬙衢術幸登渉於河堤冀<hi>一作亦</hi>
霑濡於瑣質<lb/>
　　　河橋竹索賦<hi>以誰謂河廣一葦航之為韻</hi>　張仲素<lb/>
<pb n="KR4h0022_WYG_046-6a"/>
大川不測以設險浮橋架迥以通逵利乎濟也或溢解<lb/>
乎難也無私以虚舟而易蕩屬激箭以相推吾見其梁<lb/>
木斯壞安得稱大道甚夷肇彼謀者莫知其誰於是辦<lb/>
修笮曳長縻侔可久以為慮將制動而咸資且夫原始<lb/>
要終授材度費徵十圍之巨收千古之貴費非難得用<lb/>
之不既易危成安斯之所謂憑逺岸亘長河將好勁以<lb/>
横截或守柔以旁羅每自直以應用恒守節而居多檻<lb/>
欄之勢舳艫之廣因大索以横流俾羣材之攸仰皆恃<lb/>
<pb n="KR4h0022_WYG_046-6b"/>
此以綰縶故不憂於析蕩徒謂其勁挺為質連延不一<lb/>
或指逺岸以孤引或自中灘而對出苟易志而殊途亦<lb/>
齊勞而共逸縱奔澌激射浮湍迅疾駭聲騰雷驚波湊<lb/>
日雖前後之皷怒終上下而駢比拔山之倫扛鼎之匹<lb/>
雖則取之大壯抑亦執之或失豈不以順事安排故能<lb/>
守乎元吉斯乃道濟行路功深模軌人有觀於投足物<lb/>
寧憂於濡尾視綯索而久存亦何比於一葦况橋因索<lb/>
而襲固索以橋而用長力雖參於索鐵繫或固於苞桑<lb/>
<pb n="KR4h0022_WYG_046-7a"/>
恢益下之極致信為物之紀綱彼黿鼉虚構於溟海烏<lb/>
鵲徒駕於天潢惟衆人之攸利葢有助於連航夫物有<lb/>
小而可以屬詞材有小而足以濟時索因有條而不紊<lb/>
人亦直道而用之儻要津以見假願盡力以維持<lb/>
　　　沙堤賦<hi>以隱以金椎樹之青槐為韻</hi>　　　韋　肇<lb/>
遵大路乎新謀倚善人之廣運沙之積也得禦濕之宜<lb/>
堤乃名焉審用功之分爰謀爰度是築是隱使夫晴靡<lb/>
磽确之煩雨無塗潦之窘若然者施之城闕豈但三條<lb/>
<pb n="KR4h0022_WYG_046-7b"/>
之通用之郊坰可以千里而近伊功足紀斯美奚擬臺<lb/>
或虧簣我終始兮無然山不讓塵我包含兮亦爾應物<lb/>
兮寧倦安卑兮詎恥俾時行各得其所由故日用不知<lb/>
其所以君勿謂泥滓之賤君其乗宏益之深髙而不危<lb/>
仰諸侯之殊化直而能正定志士之夙心何止禦浸淫<lb/>
而為岸或當披隤阤而揀金其處也周帝城之内徒有羡<lb/>
於瑶池其堅也雖衆人之力固自得於金椎亦由道存<lb/>
而命舛天縱而非師是以遽<hi>疑</hi>奔衝應馳騖洞萬戸兮<lb/>
<pb n="KR4h0022_WYG_046-8a"/>
旁啓紛九門兮争赴往來相接見軒葢之成隂蹊逕自<lb/>
開何桃李之足樹役無妨時利莫尚兹豈衢於踰且以<lb/>
<hi>疑</hi>夫大為防也能保其固匪同中聚而兩之仰對髙闕<lb/>
兮熒熒夾植喬木兮青青無偏無頗庶託情於王道不<lb/>
騫不圮長委質於地靈願得乗御輦䕃宫槐敢邀功於<lb/>
捷徑期展効於微埃徒<hi>一作人</hi>以為臨曲沼登髙臺誠不<lb/>
如賦沙堤之盛觀足以騁作賦之才<lb/>
　　　鞭石成橋賦<hi>以秦皇舊跡至今尚存為韻</hi>　韋　充<lb/>
<pb n="KR4h0022_WYG_046-8b"/>
石雖至大兮水亦能受以水浮石兮其功難就何異術<lb/>
之得中忽成橋於海右是必窮恠力極宇宙將觀光於<lb/>
暘谷亦誇功於周舊在昔嬴氏八表初吞言巡日域遂<lb/>
瞰海門感召初牽以表迴山之力崚嶒斯至皆呈見血<lb/>
之痕誠隂陽之不測與天地而長存當其大駕臨流羣官<lb/>
列位皇威赫其斯震巨石矻以前至豈惟韞玉皆符投<lb/>
水之姿不俟造舟自叶濟川之利所以驅汗漫走嶙峋<lb/>
架巨壑越通津始峩峩而聚轉忽蕩蕩而惟新岳立星<lb/>
<pb n="KR4h0022_WYG_046-9a"/>
馳異成名於隕宋神符鬼助若受命於强秦故得勢壓<lb/>
長源影分髙浪似迫官刑之急如<hi>一作急</hi>構凌波之壯萬<lb/>
靈却走藹朝景以先驅五色争臨杳如虹之可望硉矹<lb/>
初定峥嶸不讓烏鵲未足以比倫黿鼉故難其想尚萬<lb/>
變千化杳杳茫茫將持峻極以配靈長投跡皆因於水<lb/>
府推功可謝於媧皇嗟乎代異人殊山空地寂邈矣前<lb/>
事依然故跡對江海之上終感逝川在陵谷之中徒為<lb/>
恠石則知帝王之道貴乎居深日月之異難可窺臨馳<lb/>
<pb n="KR4h0022_WYG_046-9b"/>
騁固傷於至德亂神終歎於非今<hi>一作終戒於方今</hi>
　　　萬里橋賦<hi>以殊鄉絶邑行役路偏為韻</hi>　　陸　肱<lb/>
萬里兮蜀郡隨都二橋兮地角天隅相去而如乖夷貊<lb/>
曾遊而只在寰區倚檻多懐結長悲而莫極憑川試望<lb/>
思逺道以何殊昔者滄海朝宗岷山發跡期觀理水之<lb/>
要若啓鑿穴之役逮夫東土為揚西邦曰益架長虹於<lb/>
兩地客思迢迢浩積水於千秋江流脈脈宇宙綿綿今<lb/>
來邈然結構應似途程甚偏將蹔遊於楚岸欲經<hi>疑作徑</hi>
<pb n="KR4h0022_WYG_046-10a"/>
度於巴川目斷波中過巫峯之十二心馳路半到荆門<lb/>
而五千<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>觀夫偃蹇東流峥嶸二邑揭華表以相効刻<lb/>
仙禽而對立俄驚迴復潮生而夕月初明孰敢争先㠶<lb/>
去而秋灘正急眇天末之殊方有人間兮異鄉顧盻而<lb/>
層隂動色徘徊而浮柱生光飾丹雘以雖同彼臨淮海<lb/>
度軒車而既易此對銅梁古來幾許行人曾遊此路跨<lb/>
緑岸以長存俯清流而下注寧為雜<hi>疑作駐</hi>足之所莫問<lb/>
傷心之故復有逆旅傷情臨卭逺行壯宏製以靈矗壓<lb/>
<pb n="KR4h0022_WYG_046-10b"/>
洪流而砥平家本江都羡波濤而自返身留蜀地偶萍<lb/>
梗以堪驚迤邐歸遥飄流恨結之子去兮揚桂棹長卿<lb/>
還兮建龍節既風月以相間固音塵之兩絶斯橋也可<lb/>
以濟巨川之往來不可以攜手而相别<lb/>
　　　題橋賦<hi>以望在雲霄居然有異為韻</hi>　　　李　逺<lb/>
昔蜀郡之司馬相如指長安兮將離所居意氣而登橋<lb/>
有感沈吟而命筆爰書儻並遷鸎將欲誇其名姓非乗<lb/>
駟馬誓不還於里閭原夫别騎留連鄉心顧望銅梁杳<lb/>
<pb n="KR4h0022_WYG_046-11a"/>
杳以横翠錦水翩翩而逆浪徘徊浮柱之側睥睨長虹<lb/>
之上神催下筆俄聞風雨之聲影落中流已動龍蛇之<lb/>
壯觀者紛紛嗟其不羣染翰而含情自負揮毫而縱意<lb/>
成文渥澤向<hi>疑作尚</hi>遥滴瀝空瞻於垂露飜飛未及離披<lb/>
且覩其崩雲意以立誓無疑傳芳不朽人才既許其獨<lb/>
出富貴應知其自有潛生肸蠁之心暗契縱横之手於<lb/>
是名垂要路價重仙橋離離逈出一一髙標參差鳥跡<lb/>
之文旁臨<hi>一作隣</hi>綵檻踴躍鵬摶之勢下視丹霄既而玉<lb/>
<pb n="KR4h0022_WYG_046-11b"/>
壘經過金門寵異方陪侍從之列忽奉西南之使乗軺<lb/>
電逝於遐方建節風生於舊地結構如故髙低可記追<lb/>
尋往跡先知今日之榮拂拭輕塵宛是昔時之字想夫<lb/>
危梁蘚剥漬墨蟲穿長含氣象久滯風煙幾遭凢目之<lb/>
見嗤徒云率爾終俟瓌姿之後至覺始昭然所謂題記<lb/>
數行寂寥千載何搦管而無感如合符而中在警後進<lb/>
而慕前賢亦丁寧而有待<lb/>
　　　日中為市賦<hi>以日中而市易志所明為韻</hi>　失　名<lb/>
<pb n="KR4h0022_WYG_046-12a"/>
曜靈正中交易必萃諒農皇之善制著噬嗑之明志葢<lb/>
取諸酌中以畫一用取夫定凖於列四遂得販繒之子<lb/>
候當午以貟來抱布之徒恐移躔而忽至於是旗亭滅<lb/>
影賈旅協時睹稠人之並凑測端景以交<hi>一作是</hi>期雜<hi>一作</hi>
<hi>交</hi>錯相酬而豈畏日之將夕貿遷以退寧憂其室信逺<lb/>
而是前王之所則實後代之攸資當夫相髙以夸美言<lb/>
為市競駕肩以求進争掉舌而<hi>一作以</hi>明㫖貨聚於未映<lb/>
之標州處於逾已之紀咸寸隂而時惜望兼贏以畫履<lb/>
<pb n="KR4h0022_WYG_046-12b"/>
衆寳麕至族蟻同風當大明之方盛求善價以不窮葵<lb/>
藿未傾而靡愆其候有無交鬻而允執厥中物各以時<lb/>
貨遷乃日瞻陽烏之未旰索青蚨以競出質劑由是與<lb/>
行權廥<hi>漢趙王彭祖傳為賈人權㑹疑用此事</hi>於焉積實則知日以中為<lb/>
政市以利為名不求端以取表奚立法而作程俾居物<lb/>
致富之流心之有待方不盈不縮之際時即可明景既<lb/>
唯恒人得其叙何逺珍之不至曷近利之為阻賈用不<lb/>
售者當此之歸求之不得者於焉獲所此乃時不差利<lb/>
<pb n="KR4h0022_WYG_046-13a"/>
同射亘五都之所共厯百王而不易是以知日中為市<lb/>
之義豈空書於往籍<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_046-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷四十六<lb/>
</p>
<p>
</p>
  </div>
</body>
</text>
</TEI>
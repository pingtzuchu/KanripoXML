<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百二十一</head>
    <p>
<pb n="KR4h0022_WYG_720-1a"/>
欽定四庫全書<lb/>
　文苑英華巻七百二十一　宋　李昉等　編<lb/>
　餞送四<lb/>
　　送張𤣥武序一首　　送王及之容州序一首<lb/>
　　送譚山人歸雲陽序一首<lb/>
　　餞副大使李藏用移軍廣陵序一首<lb/>
　　秋夜送孟賛府兄還都序一首<lb/>
　　春於南浦與諸公送陳郎將歸衡嶽序一首<lb/>
<pb n="KR4h0022_WYG_720-1b"/>
　　秋於敬亭送從姪耑遊廬山序一首<lb/>
　　江夏送倩公歸漢東序一首<lb/>
　　冬夜於隨州紫陽先生飡霞樓上送烟子元演隠<lb/>
　　　仙城山序一首<lb/>
　　金陵與諸賢送權十一昭夷序一首<lb/>
　　春於姑熟送趙四流炎方序一首<lb/>
　　送李侍御充汝州李中丞副使序一首<lb/>
　　送王舎人歸夀春侍奉序一首<lb/>
<pb n="KR4h0022_WYG_720-2a"/>
　　送祖評事赴黔府李中丞使幕序一首<lb/>
　　送杜正字暫赴江陵拜覲叔父序一首<lb/>
　　送温司馬進降誕方物序一首<lb/>
　　送宗判官歸滑䑓序一首<lb/>
　　桂林送前使判官蘇侍御歸上都府序一首<lb/>
　　送姜司户赴宣州序一首<lb/>
　　送李彛宰新都序一首<lb/>
　　秦中奉送前涪城賀㧞明府歸蜀序一首<lb/>
<pb n="KR4h0022_WYG_720-2b"/>
　　　送張𤣥武序　　　　　　　元　結<hi>集無</hi>
乙未中詔吳興張公為𤣥武縣大夫公舊友河東栁潜<lb/>
夫裴季安扶風竇伯明趙郡李長源河南元次山將辭<lb/>
讌言悉以言贈上有勸仁惠䘏勞苦之風下有惜離異<lb/>
戒行役之諭<hi>一作論</hi>元子聞之中有所指國家將日極太<lb/>
寧垂休八荒故自近年兵出滇外訂者或曰西南少疲<lb/>
是以天子特有命也將天之命斯未易然於戱蜀之遺<lb/>
民化於秦漢純古之道其由未知無置<hi>一作智</hi>此焉<hi>一有故字</hi>
<pb n="KR4h0022_WYG_720-3a"/>
姑取廢也如徳以涵灌義以封植其教遲逺其人迎喁<lb/>
至乎不可固未必也則曰保仁以敦養流惠以懐恤知<lb/>
其所勞示其所安無以醜之當可然也潜夫聞之中興<lb/>
不樂歎曰吾嘗與朋友有四方之異不甚感人如今之<lb/>
心多問其故對曰嗟嗟子能有是言也吾故感焉行有<lb/>
規矣多無曰我四十於此無曰我時禄位下哉公乃復<lb/>
曰當不失於二公之意為異年觀㑹之方也巳敢戒行<lb/>
役敢自清慎終不貽朋友之憂何如於是醉歌中堂極<lb/>
<pb n="KR4h0022_WYG_720-3b"/>
樂而已諸公有贈逓相編次<lb/>
　　　送王及之容州序<lb/>
乾元初<hi>集作中</hi>漫叟浪家于瀼溪之濵以耕釣自全而已<lb/>
九江之人未相喜愛其意似懼叟衣食之不足耳叟亦<lb/>
不促促而從之有王及者異夫鄉人焉以文學相求不<lb/>
以羇旅見懼以相安為意不以可否自擇及於叟也如<lb/>
是之多叟在舂陵及能相遊嵗餘而去將行規之曰叟<lb/>
愛及者也無惑叟言及方壯可强藝業勿以逰方為意<lb/>
<pb n="KR4h0022_WYG_720-4a"/>
人生若不能師表朝廷即當老死山谷彼區區於財貨<lb/>
之末局局於權勢之門縱得鍾鼎亦胡顔受納行矣自<lb/>
愛耿容州歡於叟者及見<hi>集作到</hi>容州為叟謝主人聞幕<lb/>
府野次久矣正宜收擇謀夫引信才士有如及也能收<lb/>
引乎二三子賦送逺之什以系此云<lb/>
　　　送譚山人歸雲陽序<lb/>
吾於九疑之下賞愛泉石今㡬三年能扁舟數千里來<lb/>
逰者獨雲陽譚子譚子文學隠名山野隠身雲陽之阿<lb/>
<pb n="KR4h0022_WYG_720-4b"/>
世如君何牧犢愛雲陽之宰峻公不出南岳三十年今<lb/>
得雲陽一峯下况譚子又在焉彼真可家之者耶子去<lb/>
為吾謀於牧犢近峻公有泉<hi>集有山山二字</hi>石老樹夀藤縈垂<lb/>
水可灌田一夫火可燒種菽粟近泉可為十數間茅舎<lb/>
所詣纔通小船吾則<hi>集作則吾</hi>徃而家矣此邦舜祠之竒恠<lb/>
陽華之殊異潓泉之勝絶見峻公與牧犢嘗一二說之<lb/>
松竹滿庭水石滿堂石魚負樽鳧舫運觴醉送譚子歸<lb/>
于雲陽漫叟元次山序<lb/>
<pb n="KR4h0022_WYG_720-5a"/>
　　　餞副大使李藏用移軍廣陵序　李　白<lb/>
夫功未足以盖世威不可以震主必挟此者持之安歸<lb/>
所以彭越醢於前韓信誅於後况權位不及於此<hi>集有者字</hi>
虛生危疑而潜苞禍心小拒王命是以謀臣將啖以節<lb/>
鉞誘而烹之亦由<hi>集作猶</hi>借鴻濤於奔鯨膾生人於哮虎<lb/>
呼吸江海横流百川左縈右拂十有餘郡國討<hi>集作計</hi>未<lb/>
及誰當其鋒我副使李公勇冠三軍衆無一旅横倚天<lb/>
之劔揮駐日之戈吟嘯四顧熊羆兩集蒙輪扛鼎之士<lb/>
<pb n="KR4h0022_WYG_720-5b"/>
杖干將而星羅上可以决天雲下可以絶地維翕振虎<lb/>
旅赫張王師退如山立進若電逝轉戰百勝僵屍盈川<lb/>
水膏於滄溟陸血於原野一掃瓦觧洗清全吳可謂萬<lb/>
里長城横斷楚塞不然五嶺之北盡餌虵豕<hi>四字文粹集本作盡</hi>
<hi>餌於修虵</hi>勢盤地䠞不可圖也而功大用小天高路遐社稷<lb/>
雖定於劉章封侯未施於李廣使慷慨之士長吁<hi>集作呼</hi>
青雲且移軍廣陵恭揖後命組練照雪樓船乘風簫皷<lb/>
沸而三山動旌斾<hi>集作旗</hi>揚而九天轉良牧出祖烈<hi>集作列</hi>
<pb n="KR4h0022_WYG_720-6a"/>
將登筵謌酣易水之風氣振武安之瓦海日<hi>文粹作月</hi>夜色<lb/>
雲㠶<hi>文粹作河</hi>中流席䦨賦詩以壯三軍之士白也筆巳老<lb/>
矣序何能為<lb/>
　　　秋夜送孟賛府兄還都序<lb/>
夫士有餙危冠佩長劔揚眉吐諾激昻青雲者莫不<hi>二字</hi>
<hi>集作咸</hi>誇炫意氣託交王侯若告之急難乃十失八九我<lb/>
義兄孟子則不然耶道合而襟期暗親志乖而肝膽楚<lb/>
越鴻騫鳳立不循常流孔明披書每觀於大畧少君讀<lb/>
<pb n="KR4h0022_WYG_720-6b"/>
易時作於小文四方賢豪泫<hi>集作眩</hi>然景慕雖長不滿<hi>集作</hi>
<hi>過</hi>七尺而心雄萬夫至於酒情中酣天機俊發則談笑<lb/>
滿席風雲動人<hi>集作天</hi>非嵩立之<hi>集作騰</hi>精何以及此白以<lb/>
弱植早飲香名况親承光輝恩甚華蕚他鄉此别誰無<lb/>
恨耶時林風吹霜散下秋草海鴈嘶月孤鶴翔<hi>集作飛朔</hi>雲<lb/>
驚魂動骨戞瑟涕流<hi>集作落涕</hi>杭手緬邁傷如之何請各賦<lb/>
詩以寵岐路<lb/>
　　　春於南浦與諸公送陳郎將歸衡嶽序<lb/>
<pb n="KR4h0022_WYG_720-7a"/>
　　　　　　　　　　　　　　　前　人<hi>集無</hi>
仲尼旅人文王明夷苟非其時賢聖低眉况僕之不肖<lb/>
者而遷逐枯槁固其宜耶朝心不開暮髮盡白而<hi>文粹無此</hi>
<hi>字</hi>登高送逺使人増愁陳郎將義風凛然英思逸發來<lb/>
下專城之榻去邀才子之詩動清興於中流横<hi>文粹作汎</hi>素<lb/>
波而遙去諸公仰望不及聮<hi>文粹作連</hi>章祖之序慙起予輙<lb/>
冠名篇<hi>文粹作賢</hi>之首作者嗤我乃為撫掌之資乎<lb/>
　　　秋於敬亭送從姪耑遊廬山寺<lb/>
<pb n="KR4h0022_WYG_720-7b"/>
余小時大人令誦子虛賦私心慕之及長南遊雲夢覧<lb/>
七澤之壯觀酒隠安陸蹉跎十年初嘉興季父謫長沙<lb/>
西還時余拜見預飲林下耑乃稚子嬉遊在傍今來有<lb/>
成欝負壯<hi>集作秀</hi>氣吾衰久矣見爾慰心申悲道舊破涕<lb/>
<hi>集作啼</hi>為笑方<hi>集作乃</hi>告我逺渉西登香爐長山横䠞九江<lb/>
却轉瀑布天落半與銀河争流騰虹奔雷<hi>集作電</hi>激<hi>集作潨</hi>
射萬壑此宇宙之竒詭也其上有方湖石井不可得而<lb/>
窺焉羡君此行撫鶴長嘯恨丹液未就白龍來遲使人<lb/>
<pb n="KR4h0022_WYG_720-8a"/>
著鞭先徃桃花之水孤負宿<hi>集作夙</hi>願慙未歸於名山終<lb/>
期後來携手五岳情以送逺詩寜闕乎<lb/>
　　　江夏送倩公歸漢東序<lb/>
昔謝安四十年卧白雲於東山桓公累徴為蒼生而一<lb/>
起常與支公遊賞貴而不移大人君子神契㝠<hi>集作㝠契</hi>合<lb/>
正可乃爾僕與倩公一面不沗古人言歸漢東使我心<lb/>
痗夫漢東之國聖人所出神農之後季良為大賢爾來<lb/>
寂寂無一物可紀有唐中興始生紫陽先生先生六十<lb/>
<pb n="KR4h0022_WYG_720-8b"/>
而隠化若繼跡而起者惟倩公焉蓄壯志而未就期老<lb/>
成於他日且能傾産重諾好賢工文即惠休上人與江<lb/>
鮑徃復各一時也僕平生述作罄其草而授之思親遂<lb/>
行流涕惜别今聖朝巳捨季布當徴賈生開顔洗目一<lb/>
見白日冀相視而笑於新松之山耶作小詩絶句以寫<lb/>
别意辭曰路入漢東國川藏明月輝寜知䘮亂後更有<lb/>
一珠歸<lb/>
　　言歸漢東<hi>古本作興言歸東</hi>路入<hi>集作彼美</hi>
<pb n="KR4h0022_WYG_720-9a"/>
　　　冬夜於隨州紫陽先生飡霞樓上送烟子元演<lb/>
　　　　隠仙城山序<lb/>
吾與霞子元丹煙子元演氣激道合結神仙交殊身同<lb/>
心誓老雲海不可奪也歴考天下周求名山入神農之<lb/>
故鄉得胡公之精宇<hi>集作術</hi>胡公身揭日月心飛蓬萊起<lb/>
飡霞之孤樓鍊吸景之精氣延我數子高談混元金書<lb/>
玉訣盡在此矣白乃語及形勝紫陽因大誇其<hi>集無此字</hi>仙<lb/>
城元侯聞之乘興將徃别酒寒酌醉青田而少留夣魂<lb/>
<pb n="KR4h0022_WYG_720-9b"/>
曉飛渡緑水以先去吾不凝滯於物與時推移出則以<lb/>
平交王侯遁則以俯視巢許朱紱狎我緑蘿未歸恨不<lb/>
得同棲烟林對坐松月有所感歎<hi>集作欵</hi>然銘契譚石乘<lb/>
春當來且抱琴卧花高枕相待以寵别賦而贈之<lb/>
　　　金陵與諸賢送權十一昭夷序<lb/>
斯高柄秦嬴世不二三傑伏草與漢並出莽夷朱暉耿<lb/>
鄧乃起自古英逹未必盡用於當年去就之理在大運<lb/>
耳我君六葉繼聖熙乎<hi>文粹作于</hi>𤣥風三清垂拱穆然紫極<lb/>
<pb n="KR4h0022_WYG_720-10a"/>
天人其一哉所以風<hi>集作青</hi>雲之<hi>集本文粹無之字</hi>豪士散在商<lb/>
釣四坐明哲皆清朝旅人吾希風廣成蕩瀁浮世素受<lb/>
寶訣為三十六帝之外臣即四明逸老賀知章呼余為<lb/>
謫仙人盖實録耳而嘗採姹女於江華收河車於清溪<lb/>
與天水權昭夷服勤爐火之業久矣之子也冲恬淵静<lb/>
翰才<hi>文粹作才幹</hi>峻發白每一篇一札皆昭夷之所操吁捨<lb/>
我而南若折兩<hi>集作羽</hi>翼時嵗律寒甚<hi>集作苦文粹作色</hi>天風苦<lb/>
<hi>集作枯</hi>聲雲㠶渉漢冏若絶電舉目四顧霜天峥嶸衘杯<lb/>
<pb n="KR4h0022_WYG_720-10b"/>
叙離而群子賦詩以出餞酒仙翁李白辭<lb/>
　　　春於姑熟送趙四流炎方序<lb/>
白以鄒魯多鴻儒燕魏<hi>集作趙</hi>饒壯士盖風土<hi>集作俗</hi>之然<lb/>
乎趙少公<hi>集作翁</hi>才貌瓌雄<hi>集作雅</hi>志氣豪烈以黄綬作尉<lb/>
泥蟠當塗亦猶鷄棲鶴籠不足以窘束鸞鳳耳以嫉惡<lb/>
抵法遷于炎方辭高堂而墮<hi>集作墜</hi>心指絶國而<hi>集作以</hi>搖<lb/>
恨天與水逺雲連山長惜光景於頃刻開壺觴於洲渚<lb/>
黄鶴曉别愁聞命子之聲青楓暝色盡是傷心之樹然<lb/>
<pb n="KR4h0022_WYG_720-11a"/>
自吳瞻秦日見喜氣上當攫玉弩摧狼狐洗清天地雷<lb/>
雨必作自冀白日廻照丹心可明巴陵半道坐見還吳<lb/>
之棹今雪觧而松栢振色氣和而蘭蕙開芳僕西登天<lb/>
門望子於滄<hi>集作西</hi>江之上吾賢可流水其道浮雲其身<lb/>
通方大適何徃不可亦何戚戚於岐路<hi>集作路岐</hi>哉<lb/>
　　　送李侍御充汝州李中丞副使序<lb/>
　　　　　　　　　　　　　　　任　華<lb/>
華州汝州兩亰股肱郡也朝廷以股肱之郡非有股肱<lb/>
<pb n="KR4h0022_WYG_720-11b"/>
之才者則不可造次任焉是以命華州牧兼御史中丞<lb/>
李公亟乘轅於汝所以輟於華而急於汝者何盖由華<lb/>
巳致理而汝久缺人久缺者何不易其遷故也然則州<lb/>
有兵而刺史為之使使不可以獨理爰命前監察御史<lb/>
李公為之副清泗上朝周之路絶漢東封汝之心岐然<lb/>
長城蕃我王室亦在副貳之力也且御史仲兄金吾將<lb/>
軍嘗處中司之雄職鎮於上洛之要地招我於芸閣之<lb/>
上假我以栢䑓之榮與華甚厚同於骨肉華見侍御如<lb/>
<pb n="KR4h0022_WYG_720-12a"/>
見金吾方將逺别值余有犬馬之疾不遂携酒灞岸賦<lb/>
詩河梁魂銷暮雲心折秋草而已矣汝頴自古頗多竒<lb/>
士荀陳令族豈無子孫君其善待之無忘推遷至如公<lb/>
堂閑坐對三十六峯或青雲半收或新月初挂當有佳<lb/>
句時時寄來<lb/>
　　　送王舎人歸夀春侍奉序<lb/>
太子舎人王良輔時人覩之呼為玉人我心重之有如<lb/>
瓊枝今隴西公即舎人譚公<hi>一作侯</hi>之親也公尤哀而憐<lb/>
<pb n="KR4h0022_WYG_720-12b"/>
之情義同於長兄禮秋優於諸弟夫如是豈得為萬里<lb/>
之别乎盖以舎人急於倚門之期切以趨庭之戀若之<lb/>
何因留之贈言贈言伊何莫過於勤孝立身伊何莫過<lb/>
於守正而已秋天壓溟海白波走洞庭後期何日悵惘<lb/>
<hi>一作恨</hi>猨聲<lb/>
　　　送祖評事赴黔府李中丞使幕序<lb/>
　　　　　　　　　　　　　　　前　人<lb/>
自武陵守擁旄分閫有唐以來李公一人而已自非忠<lb/>
<pb n="KR4h0022_WYG_720-13a"/>
義特逹有文武才畧者曷以致兹公以黔巫之地西控<lb/>
㣲濾彭濮東接桂林象郡北漸巴峽南馳滄溟盖蠻夷<lb/>
獷俗罕遵聲教必藉於幕畫而詳延祖生豈伊異人即<lb/>
我府主隴西公之嘉客也方將表於金闕而加之鐡冠<lb/>
適㑹有黔中之命相繼而至夫天下之寳當與天下共<lb/>
之况黔中桂林兄弟之國又何間然哉俾朝廷知黔中<lb/>
得人與桂林得人何異出餞何許舜亭峩峩凭檻窺黿<lb/>
鼉之窟酧酒滴魚龍之背金石絲竹雖有秦聲青山白<lb/>
<pb n="KR4h0022_WYG_720-13b"/>
雲恨非吾土華承命製序因贈以言不慮吾子以忠貞<lb/>
為本又當指蹤不選地感恩不顧身死見賢良則引而<lb/>
薦之勿憚勿疑見仇怨則報之以徳勿瑕勿疵吾常以<lb/>
此為終身之寶今以終身之寶贈君以謂何如也<lb/>
　　　送杜正字暫赴江陵拜覲叔父序<lb/>
　　　　　　　　　　　　　　　前　人<lb/>
吾見驥子齠齓之時愛其神清知其才清今果爾也頃<lb/>
漂淪荆楚既孤且貧求食於誰託身於誰四海茫茫未<lb/>
<pb n="KR4h0022_WYG_720-14a"/>
獲所寄及遇我隴西公獲所寄矣公以故人之子憐而<lb/>
收之去溝壑而寄乎南山罷轉蓬而䕃於桃李君子曰<lb/>
隴西公在正字為不孤已今離叔父頗久蹔歸阮家之<lb/>
巷感知己厚恩尋赴李膺之門華與臨别撫其背曰高<lb/>
門積慶無忘乎聿脩厥徳大名難繼冝其自强不息念<lb/>
哉<lb/>
　　　送温司馬進降誕方物序<lb/>
昔者黄帝生於夀丘文王生於岐陽數千年間以為盛<lb/>
<pb n="KR4h0022_WYG_720-14b"/>
美况我明主感龍而生如鳳之鳴黄河為之清率土為<lb/>
之寧豈夀丘岐陽足云哉是以四方牧守咸獻方物用<lb/>
賀南山之夀長居北極之尊今此邦使乎誰膺慎擇則<lb/>
司馬温曥其人也曥相門子温其如玉五徳備焉堅其<lb/>
如金百鍊成焉既出車彭彭群公追餞於北郭草亭巃<lb/>
嵸群峯疊出青石逶迤秋水下藏碧沙對此為别歡酒<lb/>
而已<lb/>
　　　送宗判官歸滑臺序<lb/>
<pb n="KR4h0022_WYG_720-15a"/>
大丈夫其誰不有四方志則僕與宗衮二年之間㑹而<lb/>
離離而㑹經途所亘凡三萬里何以言之去年春㑹於<lb/>
亰師是時僕如桂林衮如滑臺今年秋乃不期而㑹于<lb/>
桂林居無何又歸滑臺王事故也舟車徃返豈止三萬<lb/>
里乎人生幾何而倐聚忽散遼夐若此抑知己難遇亦<lb/>
復何辭嵗十有一月二三子出餞於野霜天如掃低向<lb/>
朱崖加以尖山萬重平地卓立黒是鐡色銳如筆鋒復<lb/>
有陽江桂江畧軍城而南走噴入滄海横浸三山則中<lb/>
<pb n="KR4h0022_WYG_720-15b"/>
朝群公豈知遐荒之外有如是山水山水既爾人亦其<lb/>
然衮乎對此與我分手忘我尚可豈得忘此山水哉<lb/>
　　　桂林送前使判官蘇侍御歸上都序<lb/>
　　　　　　　　　　　　　　　前　人<lb/>
桂林秦所置郡也南臨天池東枕滄溟西馳牂牁北走<lb/>
洞庭地方三千里帯甲數萬卒實五府一都㑹矣連帥<lb/>
之任朝廷難其人徃年命御史中丞張公公號為稱職<lb/>
去年又命我以佐之初張公受命之日以為五嶺荒服<lb/>
<pb n="KR4h0022_WYG_720-16a"/>
不同於他邦百蠻獷俗不可以獨理乃薦武功蘇澣自<lb/>
秘省校書郎除金吾掾攝監察御史以佐焉澣在幕中<lb/>
多所匡輔洎張公家艱去職澣統其留務凛其正色操<lb/>
持紀綱而十州之地晏如也洎如<hi>疑衍</hi>我公至止觀其迹<lb/>
而美其政將表請焉澣辭以久辭墳墓不見兄弟已六<lb/>
年願得生入武闗一到闕下足矣公從之或筵於西堂<lb/>
或罇於東樓或饌於亭臯<hi>一作高亭</hi>凡飲餞之盛未有若此<lb/>
之綢繆者也且予有善公為揚之且予有功公為叙之<lb/>
<pb n="KR4h0022_WYG_720-16b"/>
予有患公為排之予有屈公為伸之亦何異脫騏驥於<lb/>
鹽車擲秋鷹於天畔乃騰騁難料擊搏在即亦足以快<lb/>
意矣且爾兄吾兄也爾身吾身也雖萬里為别何别之<lb/>
哉雖然不能不愴恨儻見二相國當為深陳江嶺安危<lb/>
之體焉料子必見潘庶子因登高把酒南望千峯白雲<lb/>
離披横在山畔與我疇昔所見豈有異乎由是益令人<lb/>
思北歸<lb/>
　　　送姜司户赴宣州序<lb/>
<pb n="KR4h0022_WYG_720-17a"/>
士莫不伸於知己屈於不知己頃姜生以調集不偶薄<lb/>
言東歸乃告辭於吏部徐公公素知其才惜其去竟不<lb/>
與之别無何授宣城掾得不謂小伸於知己乎秋天曉<lb/>
晴碧色如掃横度一鳥時時行雲益令姜生有懐吳㑹<lb/>
况還家有循陔之慶移<hi>一作趨</hi>府有牒辟之命哉僕與斯<lb/>
人曽未覯止其友人姜<hi>一作公</hi>正範與余善邀余序之範<lb/>
誠以我筆家流則不知姜意以為如何也<lb/>
　　　送李彛宰新都序<lb/>
<pb n="KR4h0022_WYG_720-17b"/>
宗室後進有以學術辭藻著稱者彛也少好學通九流<lb/>
百家之言善屬文頗有大節去年制舉不㨗無何以書<lb/>
歴抵二相國論安邊術由是召試西掖凡數十百人彛<lb/>
與莊若訥高郢同入高等何垂翅於制舉而奮翼於西<lb/>
掖哉盖道之屈伸命之通塞各有時也執政以彛大人<lb/>
在蜀故授新都以榮之彛豈不欲高歩臺省時時與朝<lb/>
廷群公談笑所以俯就逺縣盖為大人屈耳秦雲滿天<lb/>
倐聚忽散與子分飛亦爾也古人别逺貴於贈言子昔<lb/>
<pb n="KR4h0022_WYG_720-18a"/>
為什邡令盖鳴琴不下堂而理今領新都則異於彼焉<lb/>
盖以廬井灰於焚爇之後甿庶瘡於刀箭之末樹立存<lb/>
育洪惟艱哉况奔衝填凑晝夜風雨誅求供應旬晦山<lb/>
岳其親庶務則宜戴星而出戴星而入焉其接賔客則<lb/>
宜一沐三起一飯三吐焉此朋友之望也如月照雪峯<lb/>
花飛錦江當有新詩時復寄來念之哉李生<lb/>
　　　秦中奉送前涪城賀㧞明府歸蜀序<lb/>
　　　　　　　　　　　　　　　前　人<lb/>
<pb n="KR4h0022_WYG_720-18b"/>
吾嘗以忠孝禮義清慎此六者士君子立身從政之道<lb/>
而兼之者稀涪城兼之矣何以知之嘗紏余郡又宰吾<lb/>
邑毎升其堂以觀其政况不以編户遇我而以國士待<lb/>
我情願交深貫於金石自我不見于兹五年長安相逢<lb/>
如自天落而喜可知也公以時命未遇<hi>一作偶</hi>駕言于歸<lb/>
南山巖巖分我鄉之南北秦雲日暮類吾徒之聚散况<lb/>
公之仲兄季弟與余為忘年友涪水春風巴山秋月靡<lb/>
㳺不同乆阻山陽之歡又此河梁之别二事交戰祗酒<lb/>
<pb n="KR4h0022_WYG_720-19a"/>
<hi>一作醉</hi>我心今紫㣲郎常公朝廷之詞伯而公之舊也君<lb/>
其請賦一詩以大誇西蜀父老矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_720-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六百八</head>
    <p>
<pb n="KR4h0022_WYG_607-1a"/>
欽定四庫全書<lb/>
　文苑英華卷六百八　　　宋　李昉等　編<lb/>
　雜上請二<lb/>
　　將加神龍尊號羣官請公除表一首<lb/>
　　為崔冀公請赴山陵表一首<lb/>
　　為宰相請不停千秋節宴㑹表一首<lb/>
　　請入湯表一首<lb/>
　　代郭令公請雪裴僕射表一首<lb/>
<pb n="KR4h0022_WYG_607-1b"/>
　　為衛尉許卿請留男表一首<lb/>
　　為人請合祔表一首<lb/>
　　為崔僕射請弟寛當元載累表一首<lb/>
　　為郭令公請授四節度大使及五府大都督表一<lb/>
　　首<lb/>
　　安西請衣賜表一首<lb/>
　　請置兩省官表一首<lb/>
　　為趙侍郎乞歸河中侍兄表一首<lb/>
<pb n="KR4h0022_WYG_607-2a"/>
　　為王相公請改六書表一首<lb/>
　　為河東副元帥馬司徒請刻御製箴銘碑表一首<lb/>
　　為中書門下請追尊號表一首<lb/>
　　中書省請冊皇后表一首<lb/>
　　史舘王相公請冊淑妃何氏為皇后表一首<lb/>
　　　將加神龍尊號羣官請公除表　蘇頲<lb/>
　　此篇當在五百七十一卷遷祔門今已移入姑存<lb/>
　　其目<lb/>
<pb n="KR4h0022_WYG_607-2b"/>
　　　為崔冀公請赴山陵表<hi>已見五百七十一卷</hi>
　　　　　　　　　　　　　　　于公異<lb/>
　　　為宰相請不停千秋節宴㑹表<hi>𤣥宗</hi>
　　　　　　　　　　　　　　　孫　逖<lb/>
臣等伏見太常卿韋縚奏稱京兆韓朝宗面承進止云<lb/>
若更不雨即停作千秋節者臣等伏以千秋令節萬壽<lb/>
良辰上以答皇天啓聖之休下以展蒼生務農之望禮<lb/>
白帝賽田神著在典式乆通誠感陛下以經旬不雨憂<lb/>
<pb n="KR4h0022_WYG_607-3a"/>
人軫念有阻羣情將停盛德<hi>疑</hi>勤恤之㫖被物以深而<lb/>
祈報之歡於義難間况近城郊甸雖以愆陽自餘郡縣<lb/>
頻霑霈澤今自東京起居使魏方進至臣等親問方進<lb/>
云自陜以東數日一雨秋稼滋茂特異常年此則萬庾<lb/>
可期三農無害近郊之内雖未霑霈率土之濱已知豐<lb/>
衍太平令典豈可闕如又數年以來此禮頻廢臣子之<lb/>
地獻壽無因朝野之情多歡莫展特希天鑒俯暢人心<lb/>
　　　請入湯表　　　　　　　　常　衮<lb/>
<pb n="KR4h0022_WYG_607-3b"/>
臣衮言臣先患腰膝比成積疾自從趍侍漸覺痊除每<lb/>
屬隂寒即㣲發動近加秋冷轉不支持半身風痺右足<lb/>
拘急謂其冷甚因以熱攻遂覺頭旋兼之眼暗寒温相<lb/>
觸調息實難伏蒙聖慈特賜醫藥殊造至深灰粉酬恩<lb/>
未申萬一生成之功雖則頓瘳積乆之癥固難速效沉<lb/>
綿増劇憂懼失圖先因入湯常愈斯疾漸逼冬候今正<lb/>
其時伏望天恩許臣就湯將息駑駘蹇步冀効驅馳螻<lb/>
蟻㣲誠庶廻昭鑒無任懇廹之至謹奉表陳乞以聞<lb/>
<pb n="KR4h0022_WYG_607-4a"/>
　　　代郭令公請雪裴僕射表<hi>代宗</hi>　邵說<hi>大歴中</hi>
臣某言臣聞忠邪不可以並立善惡不可以同羣吳任<lb/>
宰嚭而伍胥鴟夷楚任靳尚而屈原放逐逺惟前事孰<lb/>
不痛心伏見灃州刺史裴冕明允忠肅道高德厚匪躬<lb/>
無怠有謇諤之風首佐先帝驅馳靈武賛雲雷之業成<lb/>
社稷之勲程元振忌其直道<hi>缺</hi>方遂加誣構<hi>缺</hi>謫荒裔<lb/>
天下稱寃空懐醜正之悲莫雪盗憎之耻今姦邪屏退<lb/>
聖政文明百度惟貞四門已穆而寰海之内元元之人<lb/>
<pb n="KR4h0022_WYG_607-4b"/>
莫不延首德音思聞至化伏願特令追冕列在朝廷俾<lb/>
之台座端揆庶僚平章百姓處訏謨之任當爕理之權<lb/>
必能叶和萬邦致君堯舜臣位兼將相職忝股肱竊思<lb/>
賢傑共熙帝載無任懇廹之至<lb/>
　　　為衛尉許卿請留男表　　　于　邵<lb/>
臣某言臣男某官某頃年二十一二因外人招誘性乏<lb/>
天和臣又拙訓遂交遊非類妄用錢物臣恐滋蔓累及<lb/>
家私臣某年任寧州刺史表請磧西効力離鄉别親庶<lb/>
<pb n="KR4h0022_WYG_607-5a"/>
其思過臣遽<hi>缺</hi>流竄比屬艱難遐荒萬里分為阻絶近<lb/>
節度使差奏軍事㑹臣待罪輦轂重與相見至京以來<lb/>
臣竊窺察誘其由衷似辨君親近於觀志屢申懇倒願<lb/>
留晨昏夫物感人情况兹天屬茍及於此惕然關心臣<lb/>
今齒髮衰暮唯生此子倘其改行家有所傳九原之下<lb/>
可以塞責臣昨詢問磧西職掌殊非要重伏乞聖慈廻<lb/>
鑒許為父子如初便留効節東軍與叔冀逐急征討盡<lb/>
其武用或樹功勲王事不殊殘冦又切臣得地近時復<lb/>
<pb n="KR4h0022_WYG_607-5b"/>
知聞縱其不賢猶可備<hi>缺</hi>老臣之幸至㣲至賤輕黷宸<lb/>
嚴靦冐之求戰越無地<lb/>
　　　為人請合祔表　　　　　　前　人<lb/>
臣某言臣固不肖寵由父任累荷朝奬非臣本才永惟<lb/>
筮仕之初濫觴有地感舊恩愛竊係于心故開府儀同<lb/>
三司兼太常卿李承光頃充河西兵馬使天寳年中録<lb/>
臣帳下自兹效用得列戎班出入五凉艱勤一紀風雨<lb/>
寒暑未嘗廢離俄屬幽燕作逆伊洛䧟冦蒲潼不關天<lb/>
<pb n="KR4h0022_WYG_607-6a"/>
地交閉承光臨計自失倉卒西還亦既通表華陽奉牋<lb/>
靈武枕干待命俟期而往曽未信宿先朝賜書敦叙兄<lb/>
弟如家人禮當是時也臣親見之開緘涕流是日便發<lb/>
及至行在特加天下兵馬副元帥改名匡國扈蹕彭原<lb/>
别承誥㫖因此伏法當瘞朔陲身雖受刑家免拏戮遽<lb/>
蒙昭雪發使宣恩特令安存𦵏日官給今長男願見充<lb/>
鎮西副將次子諤又知覃懐兵馬女婿周鼎分閫河西<lb/>
咸受緑車之榮並為白馬之將聖朝寵寄洎男及女臣<lb/>
<pb n="KR4h0022_WYG_607-6b"/>
謂匡國雖死猶生近以孀妻告終願從合祔諤等衘血<lb/>
無由上陳將傳銘誄未正官爵且匡國非禁人收視之<lb/>
責㣲臣當故吏願言之時輙冐宸聦乞從優贈縱前封<lb/>
尚在詎敢追榮倘後命有加方期復魄則衛青有時將<lb/>
葬而欒布不負一言黄泉有知丹慊斯在無任懇欵求<lb/>
哀之至謹詣某門奉表陳乞以聞<lb/>
　　　為崔僕射請弟寛當元載累表　前人<lb/>
臣寧言伏見詔命以中書侍郎元載黷貨無厭姦邪迹<lb/>
<pb n="KR4h0022_WYG_607-7a"/>
露國有明憲已寘嚴科臣弟御史中丞寛頃縁長春宫<lb/>
事蒙恩充載判官今罪累所加寛亦合從譴責念其愚<lb/>
直罹此禍階每荷聖朝奬拔之私累忝中臺精選之務<lb/>
因逾所効寵貴當時上答之期分知死所臣忝骨肉之<lb/>
分休戚是均夙夜震驚反側難措朝典輕重不為㣲臣<lb/>
伏乞聖恩無以私貸伏增惶懼之至謹遣某官某奉表<lb/>
請罪以聞<lb/>
　　　為郭令公請授四節度大使及五府大都督表<lb/>
<pb n="KR4h0022_WYG_607-7b"/>
　　　　　　　　　　　　　　　王　諫<lb/>
臣某言皇太子者王之枝葉固當使之繁茂以䕃本根<lb/>
國家自頃以來率由此道莫不重其職任以維四方如<lb/>
朔方范陽河南隴右劒南等州節度大使并五府大都<lb/>
督一切並用皇子以相監統内以制姦宄外以威冦戎<lb/>
雖未合封建舊章亦所以廣維城盤石之義也自羯胡<lb/>
肆逆海内糜沸務求武將授以兵權於是大使大都督<lb/>
之職廢而不復用矣近日僕固㻛梟夷之後陛下以朔<lb/>
<pb n="KR4h0022_WYG_607-8a"/>
方巨鎮冦逆未平將授其使賜臣靈州大都督單于安<lb/>
西大都䕶朔方節度使此一時之事非經乆之術今妖<lb/>
氛電掃中外小康忝職樞衡代天理物固合遵守舊典<lb/>
宣明國章豈可復竊大名紊亂常式此臣所以内懐氷<lb/>
炭俛仰増慙伏乞選之親王授以斯任俾臣兼靈州長<lb/>
史及副大都䕶節度大使佐理其中并諸府節度亦望<lb/>
凖此處置四夷聞親王分鎮必當逺近畏威將亦絶其<lb/>
覦心不敢妄動又大元帥頃者並無親王為之自皇太<lb/>
<pb n="KR4h0022_WYG_607-8b"/>
子冊在春宫遂罷斯職今但置元帥司馬而元帥未有<lb/>
其人四方將帥之臣無所禀命亦望陛下復授皇太子<lb/>
以振兵威此國家要務也臣前月已具聞奏陳其事猶<lb/>
懼陛下未察愚言不以為念是以敢再三抵冐昧死上<lb/>
陳倘允臣所祈天下幸甚無任懇願之至<lb/>
　　　安西請衣賜表<lb/>
臣奉某月日勑令臣河西㨂招五千人赴磧西逐面防<lb/>
捍者臣到西安之日安西早以翻營軍令有行困不敢<lb/>
<pb n="KR4h0022_WYG_607-9a"/>
息鉄衣不解吹角便行邉庭路長去去彌逺往還三萬<lb/>
里辛苦二周年朝行雪山暮宿水澗溪深路細水麤<hi>缺</hi>
　大約一程少亦百渡人膚皴裂道上血流畜蹄穿跙<lb/>
<hi>才與切行不進也</hi>路傍骨積征馬被甲塞草不肥戰士戎衣胡<lb/>
風盡化今邉秋早冷赤肉迎霜臣凖勑放還實恐磧途<lb/>
凍死伏惟矜慈育物逺念單寒請令安西給付綿帛盖<lb/>
其凍露路免疆<hi>疑作僵</hi>屍生入鉄門死將不朽<lb/>
　　　請置兩省官表　　　　　　權德輿<lb/>
<pb n="KR4h0022_WYG_607-9b"/>
臣德輿言臣聞堯之為君也百工允釐舜之官人也九<lb/>
德咸事伏惟陛下文明御㝢建用大中德厚侔於<hi>集無於字</hi>
二儀利澤施及<hi>集無及字</hi>四海中外庶政寢興求思舉一事<lb/>
必稽於禮法命一官必詢其望實故朝無虛授時絶幸<lb/>
人厲精萬樞超冠前古可封之俗比屋相歡詩曰嗟我<lb/>
懐人寘彼周行言思其才也又曰翹翹錯薪言刈其楚<lb/>
言選於衆也盖在旌别能否循責功實以爵䘵為砥礪<lb/>
以羣才為鋩刃則舉不失職人効其能左右掖垣首承<lb/>
<pb n="KR4h0022_WYG_607-10a"/>
詔命奉行詳覆各有攸司然後下於中臺頒於海内誠<lb/>
至重也彌綸政事侍奉軒墀分曹十員今則殆絶昔衛<lb/>
多君子晋有卿材况巍巍聖朝淳化所被濟濟多士豈<lb/>
謝古人要重之司曠闕既乆則事有所壅吏得為非亦<lb/>
慮四方聞知謂朝廷乏士事關理道豈止官常臣以凡<lb/>
庸過蒙慈渥塵汙清近超<hi>集作逾</hi>越等倫前後對敭備承<lb/>
奬飾德音顧問魂爽震驚而朴訥孱㣲不能自逹又去<lb/>
四月三日面奉進止令臣有所見即條䟽奏來者輙以<lb/>
<pb n="KR4h0022_WYG_607-10b"/>
愚管手䟽上陳<hi>集作聞</hi>干黷宸嚴伏待罪責無任兢懼隕<lb/>
越之至謹奉表以聞<lb/>
　　　為趙侍郎乞歸河中侍兄表<lb/>
臣某言臣私門積釁㓜集荼蓼頼諸兄訓育得漸有成<lb/>
比登官序各限中外聚居則少離别則多<hi>類表作為别居多</hi>兄<lb/>
薰頃任河中少尹先因風痺成疾手足不理于今累年<lb/>
中間迎到上都<hi>類表作京</hi>臣自躬親方藥兄以枌榆松檟盡<lb/>
在河東懐土之心暫來輙去近從數月頗益沉綿形貌<lb/>
<pb n="KR4h0022_WYG_607-11a"/>
支離言詞蹇澁甥侄數軰年盡兒童雖在左右未能侍<lb/>
<hi>類表作奉</hi>養欲重迎至此在兄則羸瘵難堪將馳往近關顧<lb/>
臣為官守所繫魂銷氣索志往形留百憂攅心動失次<lb/>
第伏以聖慈涵育至德潜通肖翹之倫各遂其性特乞<lb/>
罷臣所職許以還鄉倘得數歳侍兄必冀沉痾有間然<lb/>
後星言匍匐稽首闕庭臣之至願於斯萬足無任懇願<lb/>
廹切之至<lb/>
　　　為王相公請改六書表<hi>武后</hi>
<pb n="KR4h0022_WYG_607-11b"/>
臣某言臣聞兩儀定位法象必在於區分百物正名稱<lb/>
謂不可以相奪然則當至公之運勿用於權處大朴之<lb/>
辰宜循其本臣竊見周官保氏教國子六書一曰指事<lb/>
二曰象形三曰諧聲四曰㑹意五曰轉注六曰假借夫<lb/>
假借者謂本無其字假用音者也昔伏羲氏仰觀法於<lb/>
天俯觀法於地爰造書契是生文籍夫書者著也篆者<lb/>
傳也所以昭著誓言傳之不朽推意結字斷天下之疑<lb/>
垂萌示象紀天下之德安可穿鑿音韻假濫言詞者哉<lb/>
<pb n="KR4h0022_WYG_607-12a"/>
自史籀篇亡李斯簡脫古文有數物類難周雖魯恭王<lb/>
壊孔子之宅河内女子毁老𣆀之家而屋壁之餘門庭<lb/>
盖尠敬侯所冩凋訛於正始之間汲冡所開散落於太<lb/>
原之際由是後儒晚學苦音訓之繁耆生故老嗟異同<lb/>
之雜下兼案牘旁洎質劑聽受施行莫能見曉規摹典<lb/>
憲於何取則不有釐改孰導羣疑當今受神冊鑄寳鼎<lb/>
封禪之隆固將九皇比德文章之盛豈直三代同風百<lb/>
官以理萬人以察臣此<hi>一作比</hi>伏見御筆前後所製新字<lb/>
<pb n="KR4h0022_WYG_607-12b"/>
等神功開合天地盤旋於筆端𤣥造運行日月相望於<lb/>
紙上玉牒石記無以校其幽深河圖洛書不能方其麗<lb/>
則臣幸承皇訓親沐聖猷窺東國一札之文奉西京七<lb/>
言之詠劉德之陳雅樂雖未澄心劉儻<hi>一作黨</hi>之學史書<lb/>
頗嘗遊目輙欲循環睿㫖罄竭蒙情凡所借音並加新<lb/>
字將令分有一定無汨於源流理或萬殊各隨其事業<lb/>
以此化俗佇㣲益於毫釐以此教人儻不虧於影響伏<lb/>
乞上𤣥卑聽至道曲成矜此庸愚霈然聽許臣即望以<lb/>
<pb n="KR4h0022_WYG_607-13a"/>
類撰綴隨了進呈輕觸冕旒不勝惶惕之至<lb/>
　　　為河東副元帥馬司徒請刻御製箴銘碑表<hi>德</hi>
　　　<hi>宗</hi>
臣燧言臣前竊睹御製賜靈鹽節度使杜希全君臣箴<lb/>
一篇輙請刻石於太原興王之都與𤣥宗所製起義堂<lb/>
頌碑並列垂訓後代光示萬邦伏奉批表及賜臣等手<lb/>
詔俯蒙允許仍賜臣一本又賜臣御製宸扆台衡銘二<lb/>
首并叙精義㣲言深于羲文之㫖明訓大誡叶于舜禹<lb/>
<pb n="KR4h0022_WYG_607-13b"/>
之謩<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>
                    <hi>類表作凾</hi>周詩而軼商頌凖天地而懸日月五彩彰<lb/>
施而溢目八音均調以動心至於上下咸和君臣交儆<lb/>
僻邪無自而入猜虐不萌於中欝堙底伏之氣宣强悍<lb/>
<hi>類表作憸巧</hi>讒諛之說冺援申甫以作誡紹唐虞而追蹤誠<lb/>
文教之極而至治<hi>唐諱</hi>之本也臣餘生陋質材朽功㣲陛<lb/>
下奬勵過深寵錫逾厚使得獲睹殊觀接聞至音目以<lb/>
勲賢稱其威武跪捧震駭顧循悚怍實願周旋奉戴内<lb/>
以為子孫藏恢演昭宣外以垂金石刻今者琢磨已就<lb/>
<pb n="KR4h0022_WYG_607-14a"/>
刋勒方施至於<hi>類表作其</hi>次序篇章論載年月未敢即定謹<lb/>
令圖畫進上仍請於碑首正面刻<hi>類表作利</hi>作御製箴銘四<lb/>
字其下刻年號月日字建箴銘二首并序其碑首隂面<lb/>
伏請凖起義堂頌碑例刻年號月日字建其下刻臣所<lb/>
上表䟽伏蒙批表勑語及所賜臣手詔庶使後之觀者<lb/>
尋其并連究其本末以知盛德之事懿鑠丕顯㳺揚無<lb/>
極臣之所願也不勝忻懼悃懇之至謹遣某官臣某奉<lb/>
表以聞臣誠懽誠喜頓首頓首謹言<lb/>
<pb n="KR4h0022_WYG_607-14b"/>
　　　為中書門下請追尊號表<hi>宣宗</hi>杜　牧<lb/>
臣某等言伏以收復河湟廊開土宇北絶梓嶺西過榆<lb/>
溪壯中夏起塞之雄奪西戎理弓之地至使强虜不敢<lb/>
觸鋒山鎻七關地闢千里歌貍首而息射詠杕杜以勞<lb/>
旋聖德神功超今越古某月日臣某等於延英殿面奉<lb/>
德音陛下以克定舊疆獲成先志歸功祖考追尊鴻名<lb/>
臣等伏念國家之為理也溢三皇之軌躅奮百代之上<lb/>
下天寳之未天下大<hi>集作泰</hi>寧恃富貴<hi>集作/庶</hi>而醉飽非<hi>集作</hi>
<pb n="KR4h0022_WYG_607-15a"/>
<hi>無</hi>虞韜干戈而兇逆僣作大歴貞元之際河北河南之<lb/>
地朝廷行姑息之政郡國皆叛亂之臣茍且之令行畫<lb/>
一之法廢日増月長雄唱雌和李錡宗子劉闢書生東<lb/>
據石頭西斷劒閣朝廷所有唯止西京伏惟憲宗皇帝<lb/>
順上帝之心酌列聖之法爵不踰德<hi>集作等</hi>舉不失賢親<lb/>
端莊之正人去側媚之邪士<hi>集作親莊正之人去側媚之士</hi>然後提挈<lb/>
綱紀震疊雷霆誅夷羣兇洒掃四海百度如律九功可<lb/>
歌天業益張聖統無極詩曰惠我無疆子孫保之復曰<lb/>
<pb n="KR4h0022_WYG_607-15b"/>
周雖舊邦其命維新伏惟元和之初<hi>集作功</hi>實開中興之<lb/>
業伏惟聖敬文思和武光孝皇帝陛下修先王之大道<lb/>
行天下之逹德廣問延諫褒直盡下首雪寃獄常對法<lb/>
官是<hi>集作則字</hi>虞舜䘏刑文王慎罰無以過也開張聦明延<lb/>
納諫諍守職業者無職不舉被言責者無事不言皆獲<lb/>
甄昇豈惟假借夫仲尼以三人有我師大禹以愚夫能<lb/>
勝予是仲尼之好問大禹之拜言無以過也是以百姓<lb/>
手足皆安於錯置四海風俗益臻於和平尚猶子<hi>集作午</hi>
<pb n="KR4h0022_WYG_607-16a"/>
夜觀書日昃聽政下採人病上求天端帝典曰聖敬日<lb/>
躋湯銘曰日日新是誠<hi>集無誠字</hi>陛下之德有以方之<hi>集作過之</hi>
仲尼曰禹立三年百姓以仁遂仰陛下之至理知孔聖<lb/>
之可驗矣西戎强盛自古無之包有引弓之人盡臣<hi>集作</hi>
<hi>為</hi>跨馬之國天下獻力備邉不克四海輸賦養兵不足<lb/>
廣川薦草盡為所有健兵倅馬不可當鋒雖李廣材能<lb/>
充國沉勇但能閉壁<hi>集作疊</hi>豈敢交綏伏惟聖敬文思和<lb/>
武光孝皇帝陛下畜睿筭於雲<hi>集作霄</hi>漢之表畫聖謀於<lb/>
<pb n="KR4h0022_WYG_607-16b"/>
造化之先捕虜將軍射聲校尉羽林突陣之騎酒泉校<lb/>
尉<hi>集作射</hi>之兵親自指蹤同時受命信星効祉靈旗呈祥<lb/>
壁壘言言而洞開渠魁纍纍以<hi>集作而</hi>自縳觧辮削袵投<lb/>
戈委弓懾怛威靈懽呼冠帶破種徙域空漠净邉指北<lb/>
海而封燕然中西域而立幕府鄭吉之理烏壘班超之<lb/>
鎮他乾大庇生人一寛天下昔漢武帝之逐北虜四海<lb/>
耗半殷高宗之伐鬼方三年乃克尚書班史稱德詠功<lb/>
今陛下用仁義為干戈以恩信為疆場所求必至有開<lb/>
<pb n="KR4h0022_WYG_607-17a"/>
必先不遺一矢不頓一刃洗八聖廽首<hi>集作旰食</hi>之恨刷百<lb/>
年亡地之羞小雅盡興大業無極為而不有歸功先帝<lb/>
禮曰天子有善讓徳于天仲尼曰武王周公其逹孝乎<lb/>
盖以善於繼述能光祖考今者陛下謙讓之道符於禮<lb/>
經繼述之孝稱於孔聖臣等待罪宰相目覩昇平謹具<lb/>
太常追尊順宗皇帝憲宗皇帝謚號如前伏候<hi>集作聽</hi>勑<lb/>
㫖<lb/>
　　尚書<hi>易髙宗伐鬼方今云尚書得非通稱上古或逸書乎</hi>
<pb n="KR4h0022_WYG_607-17b"/>
　　　中書省請冊皇后表　　　　錢　珝<lb/>
臣某等言伏聞禮云男正位于外女正位于内乃欲承<lb/>
天休正人紀事宗廟奉蒸嘗是以詩有闗睢貫三百篇<lb/>
之首用以佐天下而正夫婦乃政之所由興也伏以聖<lb/>
唐積仁累德列聖重光莫不師古以訓人𢎞禮以敦本<lb/>
遂得九垓從化萬國用康曩者彛倫稍愆王道㣲缺使<lb/>
龍樓曠主鬯之位翟衣闕助祭之規則外和而國安内<lb/>
和而家理安得而致也必將有以待之伏惟陛下纉列<lb/>
<pb n="KR4h0022_WYG_607-18a"/>
聖之洪業恢百王之令圖爰建東宫再振墜典凡居寰<lb/>
海莫不忻歡百辟庶臣所懐尚慊盖以中壼之位未立<lb/>
六宫之政未崇臣案天極四星一為正妃上天垂象不<lb/>
可虛其應伏聞淑妃某氏以坤厚之性母範有融淑懿<lb/>
之姿光乎内理用能誕生哲嗣克當天心竊願陛下思<lb/>
啓大猷仰𢎞丕訓淑妃某氏特依故事冊為皇后使六<lb/>
宫之内一以遵承所為王政之所由興而風化天下臣<lb/>
等位叨近宻職在絲綸朝廷舊章合有論請上期聖造<lb/>
<pb n="KR4h0022_WYG_607-18b"/>
特賜允從輕冐宸嚴無任恐戰之至<lb/>
　　　史館王相公請冊淑妃何氏為皇后表<lb/>
　　　　　　　　　　　　　　　　前人<lb/>
臣某言臣聞乾坤相配所以全覆載之功日月相隨所<lb/>
以明照臨之道惟王建后惟后助王若乾坤相配以成<lb/>
功若日月相隨而行道古皇有制歴代皆然伏惟皇帝<lb/>
陛下法天作聖引古為師興邦則啓於聦明為禮必循<lb/>
於先哲然則中宫乆曠隂教罔修伏自累朝遂同廢典<lb/>
<pb n="KR4h0022_WYG_607-19a"/>
四海絶仰觀之表九嬪無所統之尊誰詠國風空垂易<lb/>
象永惟委墜可謂因循漢氏以來舊章不易常先立后<lb/>
始可建儲今元良已視於東朝而柔順未臨於内職既<lb/>
虛正位莫叙大倫臣等每奉清光累陳彛憲竊詳睿㫖<lb/>
俯鑒愚衷請問守龜必當告吉掖庭累行詎無白鷰之<lb/>
徵簡策正名宜受金螭之錫是以敢干旒扆進拜封章<lb/>
伏乞申命有司擇定良日俾行盛禮自叶至公冐黷宸<lb/>
衷臣等無任懇廹惶恐之至<lb/>
<pb n="KR4h0022_WYG_607-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷六百八<lb/>
</p>
<p>
</p>
  </div>
</body>
</text>
</TEI>
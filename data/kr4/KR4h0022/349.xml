<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百四十九</head>
    <p>
<pb n="KR4h0022_WYG_349-1a"/>
欽定四庫全書<lb/>
　文苑英華巻三百四十九　宋　李昉等　編<lb/>
　雜歌中<lb/>
　　江畔老人怨一首　　鑷白曲一首<lb/>
　　金銅仙人辭漢歌一首<lb/>
　　金井歌一首　　　　閭里謡一首<lb/>
　　無可奈何一首　　　馮燕歌一首<lb/>
　　雜歌一首　　　　　散人歌一首<lb/>
<pb n="KR4h0022_WYG_349-1b"/>
　　刈穫行一首　　　　天威行一首<lb/>
　　築城篇一首<lb/>
　　　江畔老人怨　　　　　　　崔　顥<lb/>
江南少年十八九乘舟欲渡青谿口青谿口邉一老翁<lb/>
鬢眉皓白已衰朽自言家代仕梁陳垂朱拖紫三十人<lb/>
两朝出將復入相五世疊皷乘朱輪父兄三葉皆尚主<lb/>
子女四代為妃嬪南山賜田接御苑北宮甲第連紫宸<lb/>
直言榮華未休歇不覺山崩海將竭兵戈亂入建康城<lb/>
<pb n="KR4h0022_WYG_349-2a"/>
煙火連燒未央闕衣冠士子䧟鋒刃良將名臣盡埋沒<lb/>
山川改易失市朝衢路縱横填白骨老人此時尚少年<lb/>
脱身走得投海邉罷兵嵗餘未敢出去郷三載方流旋<lb/>
蓬蒿忘却五城宅草木不識青谿田雖然得歸到鄉土<lb/>
零丁貧賤長辛苦採樵屢入厯陽山刈稻常過新林浦<lb/>
少年欲知老人嵗豈知今年一百五君今少壮我已衰<lb/>
我昔少年君不覩人生貴賤各有時莫見羸老相輕欺<lb/>
感君相問為君説説罷不覺令人悲<lb/>
<pb n="KR4h0022_WYG_349-2b"/>
　　　鑷白曲　　　　　　　　　薛　逢<lb/>
去年鑷白鬢鏡裏猶堪認<hi>一作渾</hi>年少今年鑷白髪两眼<lb/>
昏昏手戰挑<hi>疑作揮</hi>滿酌濃酧假顏色顏色不揚翻自笑<lb/>
少年曽讀古人書本期獨善安有餘雖盖長安一片瓦<lb/>
未遑卒嵗容寕居前年依亞成都府月請俸緍六千五<lb/>
妻兒骨肉愁欲來偏梁閣道歸得否長安六月塵亘天<lb/>
池塘鼎沸林欲燃合家慟哭出門送獨驅匹馬陵山巔<lb/>
到官只是推誠信終日競競幸無恡丞相知憐為小心<lb/>
<pb n="KR4h0022_WYG_349-3a"/>
忽然奏佩專城印專城俸入一倍多况兼職禄霜峩峩<lb/>
山妻稚女悉迎到時列緑罇酣酒歌醉來便向罇前倒<lb/>
風月滿頭絲皓皓雖然减得闔門憂又加去國五年老<lb/>
五年老知奈何來日少去日多金鎚鎚碎黄金鑷更唱<lb/>
罇前老去歌<lb/>
　　　金銅仙人辭漢歌　　　　　李　賀<lb/>
魏明帝青龍元年八月詔宫官牽車西取漢孝武捧露<lb/>
盤仙人欲立置前殿宫官既拆盤仙人臨載乃澘然淚<lb/>
<pb n="KR4h0022_WYG_349-3b"/>
下唐諸王孫李長吉遂作金銅仙人辭漢歌<lb/>
茂陵劉郎秋風客夜聞馬嘶曉無跡畫欄桂樹懸秋香<lb/>
三十六宫土花碧魏官牽車指千里東闗酸風射眸子<lb/>
空將漢月出宫門憶君清淚如鉛水衰蘭送客咸陽道<lb/>
天若有情天亦老携盤獨出月荒凉渭城已逺波聲小<lb/>
　　　金井歌　　　　　　　　　劉　商<lb/>
文明化洽天地清和氣<hi>一作元和</hi>氤氲孕至靈<hi>一作精</hi>瑞雪不<lb/>
散抱層嶺陽谷霞光射山頂薙草披沙石竇開生金曜<lb/>
<pb n="KR4h0022_WYG_349-4a"/>
日明金井虞衡相賀為禎祥畏人採攫持殳戕<hi>疑作拆</hi>羊<lb/>
馳馬走塵滿道郡邸封章開建章君王儉徳先簡易贍<lb/>
國肥家在仁義山澤藏金與萬人宣言郡邑無專利閭<lb/>
閻少長競奔凑黄金滿䄂家富有驩心蹈舞歌皇風願<lb/>
載謳謌青史中<lb/>
　　　閭里謡<hi>効古歌</hi>　　　　　　　李　紳<lb/>
鄉里兒桑麻鬱禾黍肥冬有繿𥜗夏有絺兄鉏弟耨妻<lb/>
在機夜犬不吠開蓬扉鄉里兒醉還飽濁醪初熟勸翁<lb/>
<pb n="KR4h0022_WYG_349-4b"/>
媪<hi>一作嫂</hi>鳴鳩拂羽知年好齊和楊花踏春草勸少年樂<lb/>
耕桑使君為我剪荆棘使君為我驅豺狼林中無虎山<lb/>
有鹿水底無蛟魚有魴父子獵歸白日暮明月處處舂<lb/>
黄粮鄉里兒東家父老為爾言皷腹那知生育恩莫令<lb/>
太守馳朱轓懸皷一鳴盧鵲喧惡聲主吏噪爾門唧唧<lb/>
力力烹鷄豚鄉里兒莫悲咤上有明王頒詔下重選賢<lb/>
良恤孤寡春日遲遲驅五馬留犢投錢以為謝鄉里兒<lb/>
終爾詞我無却巧惠無私舉手一揮臨路岐<lb/>
<pb n="KR4h0022_WYG_349-5a"/>
　　　無可柰何歌　　　　　　　白居易<lb/>
無可柰何兮白日走而朱顏頹少日往兮老日催生者<lb/>
不住兮死者不回况乎寵辱豐顇之外物又何嘗不一<lb/>
去而一來去不可挽兮來不可推無可柰何兮已焉哉<lb/>
惟天長而地乆前無始而<hi>文粹作兮</hi>後無終嗟吾生之幾何<lb/>
寄瞬息乎其中又加太倉之稊米委一粒於萬鍾何不<lb/>
與道逍遥委化從容縱心放志洩洩融融胡為乎分愛<lb/>
惡於生死繫憂喜於窮通倔强其骨髓齟齬其心胷合<lb/>
<pb n="KR4h0022_WYG_349-5b"/>
氷炭以交戰祗自苦乎厥躬彼造物者于何不為而此<lb/>
<hi>文粹作此與</hi>化者云何不隨<hi>闕</hi>或吸或吹或盛或衰雖千變<lb/>
與萬化委一順以貫之為彼何非為此何是誰冥此心<lb/>
夣蝶之子何禍非福何吉非㐫誰逹此觀䘮馬之翁俾<lb/>
吾為秋毫之杪吾亦自足不見其小俾吾為太山之阿<lb/>
吾亦無餘不見其多是以逹人静則脗然與隂合迹動<lb/>
則浩然與陽同波委順而已孰知其他時耶命耶吾無<lb/>
柰彼何隨<hi>文粹作委</hi>耶順耶彼亦無奈吾何夫两無奈何然<lb/>
<pb n="KR4h0022_WYG_349-6a"/>
後能冥至順而合大和故吾所以飲大和扣至順而為<lb/>
無柰何之歌<lb/>
　　　馮燕歌　　　　　　　　　司空圖<lb/>
　　　　<hi>麗情集作沈亞之歌中亦云為感詞人沈下賢良歌更與分明説下賢沈亞之字也</hi>
魏中義士有馮燕遊俠幽并最少年避讐偶作滑䑓客<lb/>
嘶風躍馬來翩翩此時恰遇鸎花月堤上軒車晝不絶<lb/>
两靣髙樓語笑聲指㸃行人情暗結擲果潘郎誰不慕<lb/>
朱門别見紅粧露故故推門掩不開似教歐軋傳言語<lb/>
<pb n="KR4h0022_WYG_349-6b"/>
馮生敲鐙䄂籠鞭半拂垂楊半惹煙樹間青鳥知人意<lb/>
的的心期暗與傳傳道張嬰偏嗜酒從此春<hi>一作香</hi>閨為<lb/>
我有梁間客鷰正相欺屋上鳴鳩空自鬬嬰歸醉卧非<lb/>
讐汝豈知負過人懐懼燕依户扇欲潛迯巾在枕傍指<lb/>
令取誰言狠戾心能<hi>集作難</hi>忍待我情深情不隠回身本<lb/>
為<hi>集作謂</hi>取巾難倒柄方知授霜刃馮君撫劔即持<hi>集作遲</hi>
疑自顧平生心不欺爾能負彼必相負假手他人復在<lb/>
誰忩間紅艶猶可掬孰視花鈿情不足唯將大義斷胷<lb/>
<pb n="KR4h0022_WYG_349-7a"/>
襟粉頸初廻<hi>集作過</hi>如切玉鳯凰釵碎各分飛怨魄嬌魂<lb/>
何處追<hi>集作歸</hi>陵波如喚遊金谷羞彼椰榆淚滿衣新人<lb/>
藏匿舊人起白晝喧呼駭隣里誣執張嬰不自明貴免<lb/>
生前遭考捶官將赴市擁紅塵掉臂人來擗㸔人傳聲<lb/>
莫遣有寃濫盗殺嬰家即我身初聞僚吏翻憂嘆<hi>集作憂翻</hi>
<hi>疑</hi>呵叱風狂詞不變縲囚觧縳自猶<hi>集作猶自</hi>疑疑是夣中<lb/>
方<hi>集作云</hi>脱免未死勸君莫浪言臨危不顧始知難已為<lb/>
不平能割愛更將身命救深寃白馬賢侯賈相公長懸<lb/>
<pb n="KR4h0022_WYG_349-7b"/>
金帛募才雄拜章朗讀<hi>集作清讀</hi>馮燕罪千古三河激義風<lb/>
黄河東注無時歇注盡波瀾名不㓕為感詞人沈下賢<lb/>
長歌更與分明説此君精爽知猶在長與人間留烱誡<lb/>
鑄作金燕香作堆焚香酧酒聽歌來<lb/>
　　　雜歌　　　　　　　　　　李　端<lb/>
漢水至清泥則濁松枝至堅蘿則弱十三女子事他家<lb/>
顏色如花終素漠蘭生當門鶯巢幕蘭芽未吐燕泥落<lb/>
為姑偏忌諸嫂良作婦翻嫌壻家惡人生照鏡湏自知<lb/>
<pb n="KR4h0022_WYG_349-8a"/>
無監何用妬西施秦庭野鹿忽為馬巧偽亂眞君試思<lb/>
伯奇掇蜂賢父逐曾參殺人慈母疑沽酒千日人不醉<lb/>
琴弄一絃心已悲常聞善交無爾汝讒口甚甘良藥苦<lb/>
山雞錦翼豈鳯凰隴鳥人言止鸚鵡向栩非才徒隠竈<lb/>
田文有命那闗戸犀燭江行見鬼神木人登席上歌舞<lb/>
樂生東丁終居趙陽虎北轅翻適楚世間反覆不易陳<lb/>
緘此貽君淚如雨<lb/>
　　　散人歌　　　　　　　　　陸龜䝉<lb/>
<pb n="KR4h0022_WYG_349-8b"/>
江湖散人天骨奇短髪柧<hi>集作搔</hi>來蓬半垂手提孤葟曵<lb/>
寒蠒口誦太古滄浪詞詞云太古萬萬古民性甚野無<lb/>
風期夜棲止與猛獸<hi>集作禽</hi>雜獨自構架縱横枝因而稱<lb/>
曰有巢氏民共<hi>一作相與</hi>敬貴如君師當時只效鳥鵲軰豈<lb/>
是有意陳尊卑無端後聖穿鑿破一派前導千流隨多<lb/>
方惱亂元氣死日使文字<hi>文粹作父子</hi>生姦欺聖人事業轉<lb/>
銷耗尚有漁者存熈熈風波不獨困一士凡百器用皆<lb/>
能施罛踈滬腐鱸鱖脱正失檢馭非讒疵人間所謂好<lb/>
<pb n="KR4h0022_WYG_349-9a"/>
男子我見婦女留眉鬚奴顏婢膝真乞丐反以正直為<lb/>
狂痴所以頭欲散不散冠<hi>文粹作弁</hi>峩巍所以腰欲散不散<lb/>
珮陸離行<hi>一作心</hi>散任之適坐散從傾欹語散空谷應笑<lb/>
散春雲披衣散單複便食散酸醎宜書散混真草酒散<lb/>
丼醇醨屋散勢斜直樹散行參差客散忘簮履禽散虛<lb/>
籠池外物一以散中心散何冝不共諸侯分邑里不與<lb/>
天子專隍陴静則守桑柘亂則逃妻兒金鑣具<hi>文粹作紳集作</hi>
<hi>具</hi>帯未曽識白刃殺我穹生為或聞蕃將負恩澤號令<lb/>
<pb n="KR4h0022_WYG_349-9b"/>
鐵馬如風馳大君年少丞相少當軸自請諸旌旗神鋒<lb/>
悉出羽林仗繪畫日月蟠龍螭太宗基業甚牢固小醜<lb/>
背叛當殱夷禁軍近自肅宗置<hi>文粹作置</hi>抑遏輔國争雄雌<lb/>
必然大叚剪兇逆湏召勁勇扶軍麾四方賊壘猶占地<lb/>
死者暴骨生寒饑歸來輙擬荷鋤笠詬吏已責租錢遲<lb/>
興師十萬一日費不啻千金何以支秪今利口且箕歛<lb/>
何暇俛首哀惸婺均荒補敗豈無術布在方䇿撑頺<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>
氷霜𥜗袴易反掌白面諸郎殊不知江湖散人悲古道<lb/>
<pb n="KR4h0022_WYG_349-10a"/>
悠悠幸寄羲皇傲官家<hi>集作吾皇</hi>未議活蒼生拜賜江湖散<lb/>
人號<lb/>
　　　刈穫行<hi>一作歌</hi>　　　　　　　前　人<lb/>
自春徂秋天弗雨廉廉早稻裁<hi>集作纔通用</hi>遮畆芒粒稀踈<lb/>
熟更輕地與<hi>集作上</hi>禾頭未<hi>集作不</hi>相住我來愁築心如堵<lb/>
更聽農夫夜深語㐫年是物即為災<hi>集作菑通用</hi>百陣野鳬<lb/>
千宂䑕平明抱杖入田中十穗蕭條<hi>集作然</hi>九穗空敢言<lb/>
一嵗囷倉實不了而<hi>集作如</hi>今朝暮舂天職誰司下民籍<lb/>
<pb n="KR4h0022_WYG_349-10b"/>
苟有區分官析析<hi>集作㭊扸通用</hi>本作耕耘意若何蟲豸兼教<lb/>
食人食古人為邦湏蓄積魯饑尚貴<hi>集作責</hi>如齊糴今之<lb/>
為政異當時一任流離恣徴索平生早<hi>集作幸</hi>遇華陽客<lb/>
向日飡霞亦肥白欲賣耕牛棄水田移田且傍三茅宅<lb/>
　　　天威行　　　　　　　　　顧　雲<lb/>
蠻嶺髙蠻海闊去舸廻艘投此歇一夜舟人得夣間草<lb/>
草相呼一時發颶風忽起雲顛狂波濤擺掣魚龍殭海<lb/>
神怕急上岸走山靈股慄入石藏金蛇飛状霍閃過白<lb/>
<pb n="KR4h0022_WYG_349-11a"/>
日倒掛銀䋲長轟轟砢砢雷車轉霹靂一聲天地戰風<lb/>
定雲開始望㸔萬里青山分兩片車遥遥馬闐闐平如<lb/>
砥直如弦雲雨八國萬部落皆知此路來朝天耿㳟拜<lb/>
出井底水廣利刺開山上泉若論終古濟物意二將之<lb/>
功皆小焉<lb/>
　　　築城篇　　　　　　　　　前　人<lb/>
三十六里西川地圍遶城廓峩天横一家人率一口甓<lb/>
版築纔興城已成役夫登登無倦色饌飽觴酣方暫息<lb/>
<pb n="KR4h0022_WYG_349-11b"/>
不假神龜出指蹤盡慿心匠為籌畫畫閣團團真鐡甕<lb/>
堵闊巉巖<hi>一作巉巉</hi>齊石壁風吹四面旌旗動火熖相燒滿<lb/>
天赤散花樓晚掛殘虹濯錦秋江澄倒壁西川父老賀<lb/>
子孫從玆始是中華人<lb/>
　<lb/>
　<lb/>
　<lb/>
　文苑英華巻三百四十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百七十</head>
    <p>
<pb n="KR4h0022_WYG_969-1a"/>
欽定四庫全書<lb/>
　文苑英華巻九百七十　　宋　李昉等　編<lb/>
　墓表<lb/>
　　張法曹墓表一首　　　獨孤秘監墓表一首<lb/>
　　權少監墓表一首　　　吕秘監墓表一首<lb/>
　　栁侍御墓表一首　　　栁明府墓表一首<lb/>
　　陸給事墓表一首<lb/>
　　　河南府法曹參軍張公墓表　獨孤及<lb/>
<pb n="KR4h0022_WYG_969-1b"/>
有唐逸士呉郡張師沖和純粹辯博閎達卓犖好古儻<lb/>
蕩逸羣官不近名唯代耕是媒<hi>集作謀</hi>貞不絶俗以忘機<lb/>
為心秀才髙第起家臨濮縣尉歴馮翊伊闕二縣主簿<lb/>
貞元元年拜監察御史御史中丞鄭旻<hi>集作昊</hi>之擁旄濟<lb/>
江辟為從事轉河南府法曹參軍凡歴官五政享年五<lb/>
十八忘懷樂道終始以之攘臂於壽<hi>集作爵</hi>禄聲利得喪<lb/>
虧盈之間如浮雲無心野鶴獨立形全神全身與化俱<lb/>
上元二年八月辛卯終于呉郡私第其孤惟儉惟靜能<lb/>
<pb n="KR4h0022_WYG_969-2a"/>
稟謩訓弱歲皆精左氏穀梁春秋藐爾在疚零丁何怙<lb/>
季弟祕書省正字曰從申迺茹天倫之哀謀及卜筮以<lb/>
是歲九月二十八日權窆于虎丘山之西原禮也初公<lb/>
祖捐之隋大業中進士甲科位至御史尚書水部郎捐<lb/>
之生烈考法<hi>集作復</hi>以碩學麗藻名動京師亦舉進士自<lb/>
監察御史為㑹稽令文雅之慶施於<hi>集作于</hi>後昆故擢秀<lb/>
才而衣繡衣者及公三葉君子以為榮少好學<hi>集無此字</hi>黄<lb/>
老且修禪慧晩節傳<hi>集作持</hi>六經㣲言以遺三子三聖之<lb/>
<pb n="KR4h0022_WYG_969-2b"/>
學不墜於地君子以為博恢諧不羈頡頏傲世視軒冕<lb/>
纓紱無非<hi>二字集作如</hi>塵埃必也臨事能㫁義形於色推賢<lb/>
達善不進不止君子以為達當伊川啟戎歴陽為魚公<lb/>
力窘身陷者至於再涵泳沸鼎厲揭横流而跡無緇磷<lb/>
憂患不能及君子以為智宜享黄髮而升青雲天乎降<lb/>
凶殱我仁人嗚呼先生往無返期談藪清風詞林逸韻<lb/>
墨池真草三事永絶凡今友朋可勝慟<hi>集作痛</hi>乎恐後代<lb/>
丘壠將平川澤相失求遺跡者莫知德音之所始乃志<lb/>
<pb n="KR4h0022_WYG_969-3a"/>
之以石永為靈表<lb/>
　　　朝散大夫潁川郡長史贈祕書監河南獨孤墓<lb/>
　　　表　　　　　　　　　　　前　人<lb/>
公諱某其先劉氏出自漢世祖光武皇帝之裔世祖生<lb/>
沛獻王輔輔生釐釐生定定生節節生丐丐生長子廣<lb/>
嗣王位少<hi>集作次</hi>子廙仕漢為洛陽令廙生穆穆生進伯<lb/>
為度遼將軍擊匈奴兵少援不至戰敗為單于所獲遷<lb/>
居獨孤山下生尸利單于加以谷蠡王之位號獨孤部<lb/>
<pb n="KR4h0022_WYG_969-3b"/>
尸利生烏和烏和生二子長曰去卑為右賢王建安中<lb/>
獻帝自長安東歸有李傕郭汜之亂左賢王率其部衛<lb/>
車駕還洛陽<hi>集無陽字</hi>遂徙遷<hi>集無/遷字</hi>許後<hi>集後復</hi>歸國卒次弟<lb/>
猛代立生富<hi>集作嗣下同</hi>論富論生路孤路孤生眷眷生羅<lb/>
辰從魏孝文帝遷都洛陽為司州洛陽人始以獨孤<hi>二字</hi>
<hi>集作其</hi>部為氏氏用勲伐賜爵永安公位征東將軍定州<lb/>
刺史征東生萬齡官至廷尉諡曰貞廷尉生稽字延平<lb/>
善左右射學窮金匱之奥魏世祖初從平滑臺以功授<lb/>
<pb n="KR4h0022_WYG_969-4a"/>
散騎常侍歴守冀定相三州時新定律令慎選廷尉徵<lb/>
公拜焉再世為法官俱以亷平不苛顯名當時榮之加<lb/>
鎮東將軍薨諡曰文鎮東生歸辯聰而才又為鎮東薨<lb/>
贈太尉太尉生冀希顏以博學侍講東宫歴安南將軍<lb/>
定州刺史贈司徒司徒生永業以文武為備佐齊王<hi>集作</hi>
<hi>主</hi>入洛定鄴都督幽洛二州由行臺尚書令升司徒封<lb/>
臨川郡王語在齊史臨川王生子佳在齊為勁武<hi>集作弩</hi>
將軍在周為儀同三司在隋守懷朔<hi>集作清逺</hi>鎮握節死難<lb/>
<pb n="KR4h0022_WYG_969-4b"/>
贈并州刺史并州生義順武德中歴户<hi>集作民</hi>部侍郎尚<lb/>
書左丞光禄大夫封洛南郡公生左千牛備身諱元慶<lb/>
公之祖也千牛生朝散大夫定州長史諱思陳公之禰<lb/>
<hi>集作父</hi>也二十三葉之德善鍾其仁<hi>集作人</hi>於公公剛方亷<lb/>
清貞信𢎞寛德充<hi>集作厚</hi>性和與四時氣侔非天下直道<lb/>
不行非先王之法言未嘗言當出處去就之間非抑與<lb/>
不茍求與朋友交非同道不茍合至若<hi>集無若字</hi>守王事臨<lb/>
大節非其正雖臨以大兵不懼恪德危行居易中立不<lb/>
<pb n="KR4h0022_WYG_969-5a"/>
可得而親不可得而疎讀書觀忠孝大略不探賾索隠<lb/>
<hi>五字集作不索隠賾</hi>屬詞止乎禮義不主<hi>集作止</hi>詠情性而已太極<lb/>
元年詔舉文可以經邦國者宣勞使源乾曜以公充賦<lb/>
時對策者數百人公與滎陽鄭少微特冠科首起家拜<lb/>
同州郃陽縣尉歲滿授好畤縣尉開元十四年𤣥宗初<lb/>
登封太山注意二千石令長以煦嫗下民授公益州温<lb/>
江令公治縣如治家明不至察威不至猛去煩苛繳繞<lb/>
之政施德信禮刑以訓齊之温江人飲公之風化逋者<lb/>
<pb n="KR4h0022_WYG_969-5b"/>
復疲者悦善者勸而不善者知恥益州刺史張敬忠以<lb/>
狀聞詔授監察御史轉殿中侍御史㑹權臣惡直斥去<lb/>
不附已者貶公廬州長史明年惡直者罷位公稍移武<lb/>
功令未到官病免二十三年除寧州司馬二十八年遷<lb/>
潁州郡長史初公為御史嘗以直忤吏部侍郎李林甫<lb/>
至是林甫當國常欲騁憾於我而五府三署每有髙選<lb/>
羣公皆昌言稱公全才且各以臧文竊位自引由是免<lb/>
咎然十年再選不離郡佐或勸公卑其道可以取容於<lb/>
<pb n="KR4h0022_WYG_969-6a"/>
世公曰可卑非道也屈伸天也非人也人如予何天寳<lb/>
元年加朝散大夫二年二月七日寢疾終于位春秋五<lb/>
十七位不尊壽不遐志不行善不報與<hi>集作其</hi>直虚語守<lb/>
道者相弔以為痛是歲八月殯于郡東至德二年歲次<lb/>
癸酉<hi>按通鑑目録當作丁酉</hi>十月十四日權遷窆于洛陽龍門山<lb/>
西岡大厯四年五月十二日詔贈祕書監命卿之位錫<lb/>
於身後嗚呼哀哉夫人河南洛陽人也薛國長孫公覽<lb/>
之𤣥孫咸陽丞諱頲<hi>集作頓</hi>府君之女右<hi>集作左</hi>金吾將軍<lb/>
<pb n="KR4h0022_WYG_969-6b"/>
諱子哲府君之妹稟天元和生知孝慈含德之厚與坤<lb/>
體合執笄助祭四十餘載人莫見夫人喜怒之容躬勤<lb/>
<hi>集作歡非</hi>順承動合<hi>集作叶</hi>禮經宗族以睦長㓜以敘無言無<lb/>
為化成于家公之加命服也夫人封雍<hi>集作封</hi>丘縣君汜<lb/>
等既孤夫人棄采蘋之度修釋氏教授正觀法于長者<lb/>
比丘尼<hi>六字集作於長老比丘</hi>上方服勤一年得四念處三昧視<lb/>
去諸結猶棄涕唾至德二年隨子東征明年歲在甲戌<lb/>
<hi>集作戊戌</hi>七月二<hi>集作此二</hi>十四日終于㑹稽享年六十有四八<lb/>
<pb n="KR4h0022_WYG_969-7a"/>
月某日權殯于雷門之南泥巨及正等遭天不弔無怙<lb/>
無恃以世故坎壈不克遷祔者十一年矣欲報顧復天<lb/>
胡有極今年問宅兆于前都水使者張係係卜甘泉東<lb/>
伊水西甘泉鄉之原吉謹以歲次巳酉秋七月壬午遷<lb/>
公夫人靈坐合安厝于此原猶懼人世陵谷<hi>集作陵谷世人</hi>之<lb/>
不我期也故不敢不志抆<hi>集作收</hi>血勒石以遺後嗣<lb/>
　　　祕書少監權君墓表　　　　李　華<lb/>
君姓權氏諱皋字士繇天水人苻秦尚書僕射之後世<lb/>
<pb n="KR4h0022_WYG_969-7b"/>
為著姓祖某某官父某某官咸有令德君既冠進士及<lb/>
第試臨清尉時節將<hi>三字節浙本文粹作持節</hi>兼本道使籍君髙名<lb/>
表為薊縣尉充判官無何主將以逆節露君乃詐死使<lb/>
<hi>一作株</hi>親涉江既免禍累知幾其神先帝聞而歎之除評<lb/>
事御史方議大用屬太夫人病危將侍奉憂勞因中痼<lb/>
疾無何太夫人終君泣血三年厥疾用加外<hi>一作服</hi>除遷<lb/>
起居舍人著作郎大厯元年四月某日不幸逝于丹徒<lb/>
因殯焉享齡四十二嗚呼識者慟哭聞者痛心君有大<lb/>
<pb n="KR4h0022_WYG_969-8a"/>
節不可奪大名不可掩大才不可及大行不可名天與<lb/>
之仁不與之年哀哉自開元天寳以來髙名下位華方<lb/>
疾不能備舉然所憶者曰河南元君徳秀元終十年而<lb/>
南陽張君有略張没二年而君失君<hi>一作元是</hi>之志如其道<lb/>
徳張之行如其經術君之才如其聲望其人淪其瘁乎<lb/>
<hi>六字一作人倫其瘁</hi>公素與昌黎韓㓜深京兆王鎮卿洎華友善<lb/>
韓評君曰可以為宰輔王評君曰可以為師保華評君<lb/>
曰可以分天下之善惡一人而己矣夫人隴西李氏仁<lb/>
<pb n="KR4h0022_WYG_969-8b"/>
賢有一子某生七年矣哀禮成人嗚呼有後哉朝廷贈<lb/>
君以祕書少監悼賢也華因病風扶曳<hi>浙本文粹作曳杖</hi>而往<lb/>
哭之嘗聞師乙之言温良而能㫁者宜歌齊權君可為<lb/>
<hi>一作謂</hi>温良而能㫁者也故為齊風表君之墓云<lb/>
忠於其<hi>一作而</hi>國孝於其<hi>一作而</hi>家潔而不滓瑜而不瑕仁<lb/>
胡不壽為善者何君不幸耶時不幸耶<lb/>
　　　外王父贈祕書少監東平吳公神道表銘<lb/>
　　　　　　　　　　　　　　　梁　肅<lb/>
<pb n="KR4h0022_WYG_969-9a"/>
公之先出自姜姓太公之胤也唐虞之際佐治洪水有<lb/>
功以能為禹股肱心膂命曰有吕氏洎太公誓蒼雉<hi>集作</hi>
<hi>矩</hi>平商牧桓公責包茅匡周道傳國七百列于春秋漢<lb/>
興以勲戚在侯服者二十人臨泗侯之孫通封于東平<lb/>
其後國除為郡著族元魏末有汶陽公思禮者扶翼周<lb/>
文開霸闗右歴行臺右丞兵部尚書時魏分為西東中<lb/>
夏擁隔遂居于河東今為蒲人也從尚書四葉生璡皇<lb/>
朝晉陽令贈郴州刺史郴州之嗣曰仁誨以文學稱以<lb/>
<pb n="KR4h0022_WYG_969-9b"/>
從父兄太一俱用射䇿科太一歴御史尚書郎中書舍<lb/>
人户部侍郎右庶子仁誨由成王文學轉岐王府屬累<lb/>
遷右庶子金吾中郎將資州刺史除許州未拜而甍以<lb/>
<hi>集無此二字</hi>孝行聞仕至太僕丞加朝散大夫太僕生公公<lb/>
諱某字某少淳茂有志行居太僕府君憂泣血三年鄉<lb/>
黨稱之制終治古文尚書左氏春秋二十舉孝亷補博<lb/>
昌主簿歴任營丘文安二丞宣勞使以清白薦試守洺<lb/>
水令公為政務仁恕去苛察密化旁流邑中移風再歲<lb/>
<pb n="KR4h0022_WYG_969-10a"/>
正除加朝散大夫公性簡退不以善自名且不樂為吏<lb/>
秩未滿移疾罷去居于濟源王屋山之陽常言君子之<lb/>
道不從俗不離羣㓜安抗跡而傲世慈明濡足以救民<lb/>
曷若中行以全吾真由是逍遙樂道以漆園鶡冠之言<lb/>
為師時閲歴代史究興敗治亂之端恭以立身行道之<lb/>
義著書千餘巻<hi>集作篇</hi>號續吕氏春秋草藳未就屬寢疾<lb/>
捐館享年若干時開元二十五年也永泰中嗣子某位<lb/>
朝散大夫右贊善兼陳州刺史尋遷檢校祕書少監兼<lb/>
<pb n="KR4h0022_WYG_969-10b"/>
徐州别駕因詣闕拜章乞迴所授賜命于先人詔追贈<lb/>
公太子中允謝恩之際又以公所著書上聞遂改贈祕<lb/>
書少監後十有三載歲在某辰某月日龜蓍襲吉始安<lb/>
宅于某鄉里之原江夏郡夫人黄氏祔焉夫人漢太尉<lb/>
琬之裔孫皇朝大將軍淮州都督虢國公君漢之孫沂<lb/>
王府長史虢國公承源之女洪州刺史京兆韋同之甥<lb/>
有温仁孝愛之德觀義垂訓之美後公七歲而終公之<lb/>
追命于是有江夏之贈嗣子祕書痛先君先夫人厭世<lb/>
<pb n="KR4h0022_WYG_969-11a"/>
寖逺音徽將昧常欲立貞石傳德風蓄誠未申先是祖<lb/>
謝小子再拜受命於太夫人且成伯舅<hi>集作陽</hi>之志恭論<lb/>
外祖之烈以示後嗣楊惲傳太史之書乆慙庸陋韓康<lb/>
感中軍之愛空想生平道<hi>道字集作遺塵</hi>在茲乎<hi>集作于</hi>以表墓<lb/>
文曰<lb/>
赫赫有吕肇發于姜既協大禹亦亮武王營丘門地東<lb/>
平傳嗣書之勲册<hi>集作尚書之勲</hi>有焯名位中郎伯仲允迪斯<lb/>
<hi>集作思</hi>貴實生祕書含道藴粹仁為巳任孝亦天至論經<lb/>
<pb n="KR4h0022_WYG_969-11b"/>
<hi>一作㫁</hi>八覽文參六義三邑之佐清恭廉貞鳴絃作宰休<lb/>
有清聲退謀於道爰晦其明體順<hi>集作柔</hi>保和遺榮<hi>集作身</hi>
入㝠春闈中允蓬山二軄運往時來退榮隱德<hi>集作守黒</hi>振<lb/>
彼<hi>集作振德</hi>江夏光敷内則不及象服空垂燕翼太行之右<lb/>
清濟之北外孫紀辭以志兆域<lb/>
　　　殿中侍御史栁公墓表　　　栁宗元<lb/>
唐貞元十二年十二月庚寅葬我殿中侍御史河東栁<lb/>
公於萬年縣之少陵原公諱某字某邑居於虞鄉曾王<lb/>
<pb n="KR4h0022_WYG_969-12a"/>
父某官王父某官皇考某官奕世餘慶叢而未稔濟德<lb/>
流祉其後宜大秀而不實為善者惑嗚呼哀哉惟公敦<lb/>
柔峻清恪慎端莊進止威儀動有恒常<hi>一作度</hi>英風超倫<lb/>
孤厲貞方居室孝弟與人信讓當職强毅遊刃立㫁自<lb/>
少耽學頗工為文既窮日力又繼以夜鄉里擇推敦迫<lb/>
上道乃與計偕來遊京師親<hi>集作觀</hi>藝靈臺貢文有司射<lb/>
策合程遂冠首科休有令問羣士羨慕居數年授河南<lb/>
府文學教勵生徒進擇貢士儒黨相賀庶人觀禮秩滿<lb/>
<pb n="KR4h0022_WYG_969-12b"/>
渭北節度延為參佐總齊軍政甚獲能稱加太常寺協<lb/>
律郎既喪主帥罷歸私室方將脱遺紛埃退與道俱沖<lb/>
漠保神優柔肄儒四方聞風交馳鵠書載筆乗軺乃作<lb/>
參謀出入朔方陪佐戎車遷大理評事又加章綬朱裳<lb/>
銀印宗黨有耀權略密勿潛機理<hi>集作埋</hi>照完彼亭堡時<lb/>
其講教實從我謀鄰國是俲改度支判官轉大理寺司<lb/>
直出納府庫頒給軍食下無横斂黔首休息月校歲㑹<lb/>
莫不如畫軍<hi>集作庫</hi>豐財羨制成計得又遷殿中侍御史<lb/>
<pb n="KR4h0022_WYG_969-13a"/>
度支營田副使分閫之寄參制其半柔以仁撫剛以義<lb/>
㫁戎臣坐嘯公堂無事朝端延首方待以位既而禄不<lb/>
及伐氷政不獲專達以其年正月九日遇疾終于<hi>集作於</hi>
私館享年五十嗚呼痛哉奔驥騁力中途踠足髙鴻輕<lb/>
舉在雲墜翼凡我所知哀痛無極本道節度尚書朔寧<lb/>
王張公震悼涕慕不任于懐臨遣牙將試殿中監李輔<lb/>
忠監備㓙禮賵賻甚厚行軍司馬侍御史韋中規等匍<lb/>
匐救助事用無闕丹旐素車歸于上京撰期定宅莫有<lb/>
<pb n="KR4h0022_WYG_969-13b"/>
愆素故友諸生宗人外姻號慟㑹葬哀禮咸申克窆𤣥<lb/>
堂掩坎廣輪顧盼無依徘徊増哀願勒休聲延垂後賢<lb/>
於是汝南月君<hi>集作公</hi>相巢等相與琢石書德用圖不朽<lb/>
文曰<lb/>
抱元淳稟粹和既强毅又柔嘉登儀曹耀文章司學徒<lb/>
儒風揚自渭北來朔方戎政閑黔首康冠惠文垂朱裳<lb/>
才不施天茫茫刋樂石篆遺芳<hi>集作德</hi>延休烈垂憲則於<lb/>
萬年長無極<lb/>
<pb n="KR4h0022_WYG_969-14a"/>
　　　𢎞農令栁府君墳前石表辭　前　人<lb/>
少陵原栁氏之大墓唐貞元十九年某月日孤某奉其<lb/>
先府君洎夫人之喪祔于其位由新墓而南若干步曰<lb/>
高祖王父蘭州府君諱某字某之墓又東若干步曰曽<lb/>
祖王父邠州府君諱某之墓西若干步曰祖王父司議<lb/>
郎府君諱某之墓咸異兆而相望昭穆之有位序壤樹<lb/>
之有豐殺皆如律令府君諱曰<hi>集無曰字下同</hi>某字曰某由父<lb/>
任為太廟齋郎更許昌陽武伊闕華原尉王屋丞汝隂<lb/>
<pb n="KR4h0022_WYG_969-14b"/>
令為𢎞農二年推其誠格于其人闢土生穀若有天相<lb/>
之道衣食給足故人不札夭教厲明具故俗不爭奪遂<lb/>
以洽于太和事理克彰刺史盧把加禮褒旌考績絶尤<lb/>
推君之政風于下邑命為吏部尚書郎庾河南授命黜<lb/>
陟狀君理績殊異宜升天朝帝有歎焉方圖優昇命用<lb/>
不長年五十五建中二年某月日卒于官以其素亷家<lb/>
之蓄不足以充㓙事遂殯于是邑仍㑹危難至于今乃<lb/>
克返葬孤某常為黔州録事參軍今無禄仕而<hi>集有志字</hi>不<lb/>
<pb n="KR4h0022_WYG_969-15a"/>
敢緩初君娶司農少卿京兆韋山之子<hi>集作孫</hi>涇陽主簿<lb/>
迴智之女德容溫良大厯二年某月日卒于越而假葬<lb/>
焉孤某徒行自越舉夫人之喪至於虢舉𢎞農君之喪<lb/>
咸至於墓窆焉既窆立石表於壙<hi>集作墳</hi>前示後之人以<lb/>
無忘孝敬嗚呼世有難仕于外而葬其族者希矣孝子<lb/>
之心有待駟馬五鼎而卒不至者焉若今之殺衣黜食<lb/>
寒妻子饑僕御終身由之而志益不懈為旅人徒跣萬<lb/>
里以厄困終事孝之難者歟五十而慕者舜也禄三<hi>集無</hi>
<pb n="KR4h0022_WYG_969-15b"/>
<hi>此字</hi>千鍾而悲者曽子也聖且賢難之若是今之人有由<lb/>
其道者得不立於世乎<lb/>
　　　給事中皇太子侍讀陸文通先生墓表<lb/>
　　　　　　　　　　　　　　　前　人<lb/>
孔子作春秋千五百年以名為傳者五家今用其三焉<lb/>
秉<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>牘焦思慮以為論註疏説者百千人矣攻訐狠怒<lb/>
以辭氣相擊排冒没者其為書處則充棟宇出則汗牛<lb/>
馬或合而隠或乖而顯後之學者窮老盡氣左視右顧<lb/>
<pb n="KR4h0022_WYG_969-16a"/>
莫得而本則專其所學以訾其所異黨枯竹護朽骨以<lb/>
至於父子反<hi>集作傷</hi>夷君臣詆悖者前世多有之甚矣聖<lb/>
人之難知也有吳郡人陸先生質與其師友天水啖助<lb/>
洎趙匡能知聖人之旨故春秋之言及是而光明使庸<lb/>
人小童皆可積學以入聖人之道傳聖人之教是其德<lb/>
豈不侈大矣哉先生字某既讀書得制作之本而獲其<lb/>
師友於是合今古散同異聨之以言累之以文蓋講道<lb/>
者二十年書而志之者十餘年其事大備為春秋集註<lb/>
<pb n="KR4h0022_WYG_969-16b"/>
十篇辯疑七篇微㫖二篇明章大中發露公器其道以<lb/>
生人為主以堯舜為的苞羅旁魄膠轕上下而不出於<lb/>
正其法以文武為首以周公為翼揖讓升降好惡喜怒<lb/>
而不過乎物既成以授世之聰明之士使陳而明之故<lb/>
其書出焉而先生為巨儒用是為天子爭臣尚書郎國<lb/>
子博士給事中皇太子侍讀皆得其道刺二州守<hi>一本無此</hi>
<hi>字</hi>人知仁<hi>一本作化</hi>永貞年侍東宫言其所學為古君臣圖<lb/>
以獻而道達乎上是歲嗣天子踐祚而理尊優師儒先<lb/>
<pb n="KR4h0022_WYG_969-17a"/>
生以疾聞臨問加禮某月日終于京師某月某日葬于<lb/>
某郡某里嗚呼先生道之存也以書不及施於政道之<lb/>
行也以言不及繩<hi>集作覩</hi>其理門人世儒是以增痛動將<lb/>
葬以先生為能文聖人之書通于後世遂相與諡曰文<lb/>
通後先生<hi>集作先生後</hi>若干祀有學其書者過其墓哀其道<lb/>
之所由乃作石以表碣<hi>一本無碣字</hi>
　<lb/>
　<lb/>
<pb n="KR4h0022_WYG_969-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷九百七十<lb/>
</p>
<p>
</p>
  </div>
</body>
</text>
</TEI>
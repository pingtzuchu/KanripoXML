<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百五十</head>
    <p>
<pb n="KR4h0022_WYG_350-1a"/>
欽定四庫全書<lb/>
　文苑英華巻三百五十　　宋　李昉等　編<lb/>
　雜歌下<lb/>
　　麗人行一首　　　　白絲行一首<lb/>
　　憶惜行一首　　　　百憂集一首<lb/>
　　徒歩歸行一首　　　偪仄行一首<lb/>
　　負薪行一首　　　　最能行一首<lb/>
　　狂歌行一首　　　　扶風豪士歌一首<lb/>
<pb n="KR4h0022_WYG_350-1b"/>
　　君不見一首　　　　老去也一首<lb/>
　　追昔行一首　　　　醉春風一首<lb/>
　　隣相反行一首　　　馬嵬行一首<lb/>
　　　麗人行　　　　　　　　　杜　甫<lb/>
三月三日天氣新長安水邉多麗人態濃意逺淑且貞<lb/>
肌理細膩骨肉匀繡羅衣裳朝暮春蹙金孔雀銀麒麟<lb/>
頭上何所有翠為匌<hi>集作□</hi>葉垂鬂脣背後何所見珠壓<lb/>
腰支<hi>集作衱</hi>穏稱身就中雲幕椒房親賜名大國虢與秦<lb/>
<pb n="KR4h0022_WYG_350-2a"/>
紫駝之峯出翠釡水精之盤行素鱗犀筯厭飲乆未下<lb/>
鑾刀縷切空紛綸黄門飛鞚不動塵御厨絲絡<hi>集作絡繹</hi>送<lb/>
八珎簫皷哀吟感鬼神賔從合呇<hi>集作雜遝</hi>實要津後來鞍<lb/>
馬何逡廵當道<hi>集作軒</hi>下馬入錦茵楊花雪落覆白蘋青<lb/>
鳥飛去衘紅巾炙手可熱勢絶倫慎莫向<hi>集作近</hi>前丞相<lb/>
嗔<lb/>
　　　白絲行　　　　　　　　　前　人<lb/>
繰絲湏長不湏白越羅蜀錦金粟尺<hi>集作矜赫燡</hi>象床玉手<lb/>
<pb n="KR4h0022_WYG_350-2b"/>
亂殷紅萬草干花動凝碧已悲素質隨時改<hi>集作染</hi>裂下<lb/>
鳴機色相射羙人細意熨帖平裁縫㓕盡針線跡春天<lb/>
衣着為君舞蛺蝶飛來黄鸝語落絮遊絲亦有情隨風<lb/>
照日冝<hi>集作疑</hi>輕舉香汗清塵似㣲汙<hi>集作輕塵汙顔色</hi>開新合<lb/>
故置何許君不見志<hi>集作才</hi>士汲引難恐懼棄捐忍覊旅<lb/>
　　　憶昔行二首　　　　　　　前　人<lb/>
憶昔先皇廵朔方千乗萬騎入咸陽隂山驕子汗血馬<lb/>
長驅東胡胡馬藏鄴城反覆不足怪闗中小兒壊紀綱<lb/>
<pb n="KR4h0022_WYG_350-3a"/>
張后不樂上為忙至今今上猶撥亂勞身<hi>集作心</hi>焦思補<lb/>
四方我昔近侍叨奉引兵出<hi>集作出兵</hi>整肅不可忘<hi>集作當</hi>為<lb/>
留猛士守未央致使岐雍防西羌犬戎直來坐御床百<lb/>
官跣足隨天王願見北帝傅介子老儒不用尚書郎<lb/>
　　　二<lb/>
憶昔開元全盛日小邑猶藏萬家室稻米流脂粟米白<lb/>
公私倉廪俱豐實九州道路無豺虎<hi>集作狼</hi>逺行不勞吉<lb/>
日出齊紈魯縞車班班男耕女桑<hi>一作蠶</hi>不相失宫中聖<lb/>
<pb n="KR4h0022_WYG_350-3b"/>
人奏雲門天下朋友皆膠漆百餘年間未災變叔孫禮<lb/>
樂簫何律豈聞一絹值萬錢有田種榖今流血洛陽宫<lb/>
殿焚燒<hi>集作燒焚</hi>盡宗廟新除狐兎穴傷心不忍問耆舊復<lb/>
恐初從亂離説小臣魯鈍無所能朝廷記識䝉禄秩周<lb/>
宣中興望我皇灑血<hi>一作涙</hi>江漢身衰疾<lb/>
　　　百憂集行　　　　　　　　前　人<lb/>
憶年十五心尚孩徤如黄犢走復來庭前八月梨棗熟<lb/>
一日上樹能千廽即<hi>集作只</hi>今倐忽已五十坐卧只多少<lb/>
<pb n="KR4h0022_WYG_350-4a"/>
行立强將笑語供主人悲見生涯百憂集入門依舊四<lb/>
壁空老妻覩我顔色同痴兒未知父子禮呌怒索飯啼<lb/>
門東<lb/>
　　　徒歩歸行<hi>見三百四十巻</hi>
　　　偪仄行<hi>贈畢耀</hi>
未敢<hi>前篇作不敢</hi>已令請給㑹通籍<hi>集作已令把/牒還諸假</hi>速宜<hi>集作經湏</hi>
　　此詩合入歌行門縁英華誤編在二百一十巻今<lb/>
　　不重録<lb/>
<pb n="KR4h0022_WYG_350-4b"/>
　　　負薪行　　　　　　　　　前　人<lb/>
夔州處女髪半華四十五十無夫家更遭䘮亂嫁不售<lb/>
一生抱恨堪<hi>集作長</hi>咨嗟土風坐男使女立應門當户女<lb/>
出入十猶<hi>集作有</hi>八九負薪歸賣薪得錢應<hi>集作當</hi>供給至<lb/>
老雙鬟只垂頸野花山葉銀釵並筋力登危集市門死<lb/>
生射利兼塩井靣装首飾雜地痕地𥚹衣寒困石根若<lb/>
道巫山女麤醜<hi>集作澁</hi>何得此有昭君村<lb/>
　　　最能行　　　　　　　　　前　人<lb/>
<pb n="KR4h0022_WYG_350-5a"/>
峽中丈夫絶輕死少在公門多在水冨豪有錢駕大舸<lb/>
貧窮取結行艓子小兒學問止論語大兒結束随商旅<lb/>
欹㠶側柂入波濤撇旋梢濆無險阻朝發白帝暮江陵<lb/>
頃來目擊信有徴瞿唐漫天虎鬚<hi>集作眼</hi>怒歸州長年與<lb/>
<hi>集作行</hi>最能此鄉之人噐<hi>集作氣</hi>量窄悞競南風踈北客若<lb/>
道土無英俊才何得山有屈原宅<lb/>
　　　狂歌行<hi>贈四兄</hi>　　　　　　　前　人<lb/>
與兄行年校一嵗賢者是兄愚者弟兄將富貴等浮雲<lb/>
<pb n="KR4h0022_WYG_350-5b"/>
弟功切名好權勢長安秋雨十日泥我曽<hi>集作曹</hi>鞲馬聽<lb/>
晨鷄公卿朱門未開鎻我曹已到肩相齊吾兄睡穏方<lb/>
舒膝不韈不巾踏曉日男啼女哭莫我知身上湏繒腹<lb/>
中實今年思我來嘉州嘉州酒重<hi>一作香</hi>花繞樓樓頭喫<lb/>
酒樓下卧長歌短歌<hi>集作詠</hi>還相酬四時八節還拘禮女<lb/>
拜弟妻男拜弟幅巾鞶帯不掛身頭脂足垢何曽洗吾<lb/>
兄吾兄巢許倫一生喜怒長任真日斜枕肘寢已熟啾<lb/>
啾唧唧何為人<lb/>
<pb n="KR4h0022_WYG_350-6a"/>
　　　扶風豪士歌　　　　　　　李　白<lb/>
洛陽三月飛胡沙洛陽城中人怨嗟天津流水波赤血<lb/>
白骨相撑如亂麻我亦來奔溧溪上<hi>集作東奔向呉國</hi>浮雲四<lb/>
塞道路賖東方日出啼早鵶城門人開掃落花梧桐楊<lb/>
栁拂金井來醉扶風豪士家扶風豪士天下竒氣意相<lb/>
傾山可移作人不倚將軍勢飲酒豈顧尚書期彫盤綺<lb/>
食㑹衆客呉歌趙舞香風吹原嘗春陵六國時開心冩<lb/>
意君所知堂中各有三千士明日報恩知是誰撫長劔<lb/>
<pb n="KR4h0022_WYG_350-6b"/>
一揚眉清水白石何離離脱君<hi>集作吾</hi>㡌向君笑飲君酒<lb/>
為君吟張良未遂<hi>集作逐</hi>赤松去圯橋<hi>集作橋邉</hi>黄石知我心<lb/>
　　　君不見　　　　　　　　　薛　逄<lb/>
君不見馬侍中氣呑河朔稱英雄君不見韋太尉二十<lb/>
年前鎮蜀地一朝㝠漠歸下泉功業聲名两憔悴奉誠<lb/>
園裏蒿棘生長興街南沙路平當時帯礪在何處今日<lb/>
子孫無地耕或聞覊旅丼常調簿尉文參各天表清明<lb/>
縱便天使來一把紙錢風樹杪碑文半缺碑堂催祁連<lb/>
<pb n="KR4h0022_WYG_350-7a"/>
塜象狐兎開野花似雪落何處棠棃樹下香風來馬侍<lb/>
中韋太尉盛去衰來片時事人生倐忽一夣中何必深<lb/>
深固權位<lb/>
　　　老去也　　　　　　　　　前　人<lb/>
惆悵人生不滿百一事無成頭雪白廻㸔㓜累與老妻<lb/>
俱是途中逺行客匣中舊鏡照膽明昔曽見我髭未生<lb/>
朝巾暮櫛不自省老皮皺皺文縱横合掌髻子蒜許大<lb/>
此日方知非是我暗數七旬能㡬何不覺中腸熱如火<lb/>
<pb n="KR4h0022_WYG_350-7b"/>
老去也争柰何敲酒盞唱短歌短歌未竟日已沒月映<lb/>
西南庭樹柯<lb/>
　　　追昔行　　　　　　　　　前　人<lb/>
朝光如飛猶尚可暮更如箭不容卧揵為穿城更漏頻<lb/>
一一皆從枕邉過一夕凡㡬更一更凡幾聲青春枉向<lb/>
鏡中老白髪虚從愁裏生曽窺帝里東隣女自比桃花<lb/>
鏡中許一朝嫁得征戍兒荷戈千里防秋去去時只作<lb/>
旦暮期别後生死俱不知風驚粉色入蟬鬂愁送鏡花<lb/>
<pb n="KR4h0022_WYG_350-8a"/>
潜堕枝前年因出長安陌見一女人頭雪白日中扶杖<lb/>
憇樹隂髣髴形容認相識向予吁嗟還獨語曽與君家<lb/>
隣舍住當時妾嫁與征人幾向墻頭誚夫主花開葉落<lb/>
何推遷屈指數當三十年頭眉薤葉同枯葉琴上朱絃<lb/>
成斷絃嫁時寳鏡依然在鵲影菱花滿光彩夣裏長嗟<lb/>
離别多愁中不覺顔容改歎息人生能幾何喜君顔貎<lb/>
未蹉跎因君下馬重相顧請奏青門腸斷歌<lb/>
　　　醉春風　　　　　　　　　前　人<lb/>
<pb n="KR4h0022_WYG_350-8b"/>
去年春似今年春依舊野花愁殺人犍為縣裏古城上<lb/>
開是好花飛是塵戱蝶狂蜂相徃返一枝花上聲千萬<lb/>
時節先從暖處開北枝未發南枝晩江城太守鬚髯蒼<lb/>
忽然置酒開華堂歌兒舞女亦隨後暫醉始知天地長<lb/>
頃年曽作東周掾同舍尋春屢開宴斗門亭上栁如絲<lb/>
洛水橋邉月如練洛陽風俗不禁街騎馬夜歸香滿懐<lb/>
坐客争吟雲碧句羙人醉贈珊瑚釵日徃月來何草草<lb/>
今年又校三年老槽中駿馬不能騎惆悵落花開滿道<lb/>
<pb n="KR4h0022_WYG_350-9a"/>
為報時人知不知㸔花對酒定無疑君㸔野外孤墳下<lb/>
石羊石馬是誰家<lb/>
　　　隣相反行　　　　　　　　前　人<lb/>
東家有兒年十五只向田園獨辛苦夜開溝水遶稻田<lb/>
曉叱耕牛墾塉土西家有兒纔弱齡儀容清峭雲鶴形<lb/>
渉書獵史無早暮坐期朱紫如拾青東家西家两相誚<lb/>
西兒笑東東又笑西云養志與榮名彼此相非不相調<lb/>
東家自云雖辛苦躬耕早暮及所<hi>一作莫及</hi>親男舂女㸑二<lb/>
<pb n="KR4h0022_WYG_350-9b"/>
十載堂上未為衰老人朝機暮織還充體餘者到兄還<lb/>
及弟春秋伏臘長在家不許妻孥暫違禮爾今二十方<lb/>
讀書十年取第三十餘往來途路長離别幾人便得昇<lb/>
公車縱令得官<hi>一作貴</hi>身湏老衘恤終天向誰道百年骨<lb/>
肉歸下泉萬里枌榆長秋草我今躬耕奉所天耘鋤刈<lb/>
穫當少年面上笑添今日喜肩頭薪續厨中煙縱使此<lb/>
身頭雪白又有兒孫還稼穡家藏一巻古孝經世世相<lb/>
傳皆得力為報西家知不知<hi>一作不</hi>何湏謾笑東家兒生<lb/>
<pb n="KR4h0022_WYG_350-10a"/>
前不得供丼滑歿後揚名徒爾為<lb/>
　　　馬嵬行　　　　　　　　　劉禹錫<lb/>
緑野扶風道黄塵馬嵬驛路邉楊貴人墳髙三四尺乃<lb/>
問里中兒皆言幸蜀時軍家誅佞幸天子捨妖姬群吏<lb/>
伏門屏貴人牽帝衣低徊轉羙目風日為無暉貴人飲<lb/>
金屑倐忽蕣英暮平生服杏丹顔色真如故属車塵已<lb/>
逺里巷來窺覷共愛宿粧妍君王盡眉處履綦無復有<lb/>
履組光未㓕不見巖畔人空見凌波韈郵童愛蹤跡私<lb/>
<pb n="KR4h0022_WYG_350-10b"/>
手解鞶結傳㸔千萬眼縷絶香不歇指環照骨明首飾<lb/>
敵連城將入咸陽市猶得賈胡驚<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百五十<lb/>
</p>
<p>
</p>
  </div>
</body>
</text>
</TEI>
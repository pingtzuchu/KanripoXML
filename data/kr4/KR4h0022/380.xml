<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百八十</head>
    <p>
<pb n="KR4h0022_WYG_380-1a"/>
欽定四庫全書<lb/>
　文苑英華巻三百八十　　宋　李昉等　編<lb/>
　北省一<lb/>
　　侍中<lb/>
　　　沈文季加侍中詔　　　　　沈　約<lb/>
門下散騎常侍尚書左僕射西豐縣開國侯新除鎮軍<lb/>
將軍沈文季業宇流正鑑識超凡秉兹恭恪誠著匪躬<lb/>
難起非慮密邇墉圻<hi>疑</hi>罄力盡勤萬雉增固寵服攸加<lb/>
<pb n="KR4h0022_WYG_380-1b"/>
實為朝典可侍中僕射新除侯如故主者速施行<lb/>
　　　崔慧景加侍中詔<lb/>
門下䕶軍將軍樂安縣開國子慧景志氣淹通識履詳<lb/>
正誠烈欵盡義簡朕心加榮近侍抑惟廟<hi>疑</hi>序可加侍<lb/>
中子如故主者速施行<lb/>
　　　王亮王瑩加授詔<lb/>
門下京輔葉貫端副要重政首民經任切朝寄尚書左<lb/>
僕射亮濬哲淵深道風清邈時京<hi>疑</hi>民譽僉望所歸中<lb/>
<pb n="KR4h0022_WYG_380-2a"/>
領軍南徐州大中正南鄉侯瑩徳宇夷曠鑑識凝逺<hi>闕</hi>
　恊隆内外允諧逆徒從慝躬衛時難氛祲既澄並宜<lb/>
光賛緝熈穆兹景化亮可侍中丹陽尹瑩可侍中尚書<lb/>
左僕射本官中正侯並如故主者速施行<lb/>
　　　臨川王子晉南康侯子恪遷授詔<lb/>
　　　　　　　　　　　　　　　前　人<lb/>
門下侍中臨川王子晉志業清敏器尚夷通秘書監右<lb/>
領軍南康縣開國侯子恪理識閑悟思懐韻警宜出聞<lb/>
<pb n="KR4h0022_WYG_380-2b"/>
朝政入侍帷幄子晉可左臣<hi>疑是民字避唐諱</hi>尚書子恪可侍<lb/>
中王侯並如故主者速施行<lb/>
　　　王茂加侍中詔<lb/>
門下居中作衛號望清重任摠儲宫朝難其選望蔡縣<lb/>
開國公新除尚書右僕射茂器度淹𢎞志局詳稳契闊<lb/>
艱夷情深恒寄顯命載加允副僉屬可侍中衛將軍領<lb/>
太子詹事開國公如故給鼓吹一部主者施行<lb/>
　　中書令<lb/>
<pb n="KR4h0022_WYG_380-3a"/>
　　　授張説中書令制　　　　　蘇　頲<lb/>
門下咸有其徳委廊廟之元宰知無不為歸掖垣之成<lb/>
務銀青光禄大夫檢校中書令上柱國燕國公張説含<lb/>
和育粹特表人師懸解精通見期王佐立言布<hi>唐詔令作希</hi>
文武之用定䇿勵忠公之典才冠代而不有功至大而<lb/>
若虚自頃𢎞益時政發揮王道萬事必理一心從乂以<lb/>
觀其獨伯起慎於四知常得其貞叔敖謹於三省<hi>詔令作者</hi>
故能深而不竭久而彌芳宣大號於紫宸潤昌圖於清<lb/>
<pb n="KR4h0022_WYG_380-3b"/>
禁我憑柱石爾作鹽梅正名之謂群議斯集可守中書<lb/>
令散官勲封如故主者施行<hi>先天二年九月十一日</hi>
　　　授姚崇兼紫㣲令制<lb/>
黃門天之紫㣲地在清禁宰臣為重庶政攸先不有殊<lb/>
才曷云兼寄金紫光禄大夫兵部尚書同紫㣲黃門三<lb/>
品監修國史上柱國梁國公姚崇河山粹氣禮樂清英<lb/>
徳量在寛公心益厚<hi>詔令作謹</hi>詞必體要行之自逺學以窮<lb/>
微志於可大允兹忠讜光我謀謩聞善若驚欲仁斯至<lb/>
<pb n="KR4h0022_WYG_380-4a"/>
衣冠以為蓍蔡廊廟資其柱石朕之欽者管樂人之傑<lb/>
者蕭張遂能以身許國開物成務邦是用乂朝惟得賢<lb/>
北辰環拱西垣近宻俾因題劍之榮式演如絲之命可<lb/>
兼紫㣲令餘如故主者施行<hi>開元元年十月二十日</hi>
　　　授劉幽求同中書門下三品制<lb/>
　　　　　　　　　　　　　　　前　人<lb/>
門下弼諧庶政亮采有邦不遇人傑孰膺王佐金紫光<lb/>
禄大夫守尚書左僕射知軍國大事監修國史上柱國<lb/>
<pb n="KR4h0022_WYG_380-4b"/>
徐國公劉幽求偉量天假宏才代出子産之道四既取<lb/>
諸身咎繇之徳九以成其用伊昔遘屯感義<hi>詔令作憤</hi>謀始<lb/>
洎于開泰防萌釁初景化俟其丹青讒詞變於白黑頃<lb/>
居炎瘴受釐之對莫聞重踐台衡從政之言益啓睠兹<lb/>
宻勿方聽訏謨宜兼委於掖垣仍具瞻於禮闥可同中<lb/>
書門下三品餘如故主者施行<hi>先天二年九月八日</hi>
　　門下侍郎<lb/>
　　　授崔日用黃門侍郎制<lb/>
<pb n="KR4h0022_WYG_380-5a"/>
門下才為於時以宣可大之業精貫於日以定非常之<lb/>
勛古稱王佐今乃人傑大中大夫守兵部侍郎兼知雍<lb/>
州長史修文館學士騎都尉安平縣開國子崔日用果<lb/>
行育徳修辭立誠孝則揚親忠於事主堂堂乎貌暢君<lb/>
子之風諤諤其言藴大臣之節故能書讀萬巻文窮四<lb/>
始髙步登朝平心待物日者醜孽未殄嘉謀潜㫁臨危<lb/>
不顧見義而作是用底寧實所繄頼師兵戢矣京兆晏<lb/>
如宜緝台階之政式拜掖垣之寵可銀青光禄大夫行<lb/>
<pb n="KR4h0022_WYG_380-5b"/>
黃門侍郎㕘知機務學士勲封如故主者施行<lb/>
　　　授張庭珪黃門侍郎<lb/>
黃門東西禁掖出納王言精選賢良用存駮正正議大<lb/>
夫行尚書禮部侍郎上柱國兼判尚書左丞張廷珪文<lb/>
儒秀士謇諤忠貞汪洋有大雅之風明敏得至公之操<lb/>
言惟及霤曩嵗嘗聞學則臨池當時莫比自歴遷臺省<lb/>
受理綱轄聲塵益茂問實攸稱俾登青闥之榮式踐丹<lb/>
墀之列可黃門侍郎勲如故主者施行<lb/>
<pb n="KR4h0022_WYG_380-6a"/>
　　中書侍郎<lb/>
　　　授薛稷中書侍郎制<lb/>
門下慶傳於家者代濟其美才許於國者時無與譲由<lb/>
是宻勿為用訏謨所歸銀青光禄大夫行黃門侍郎修<lb/>
文館學士河東縣開國男叅知機務薛稷河汾之英廊<lb/>
廟之寳相門前社則名優作誥詞場舊業則譽動飛文<lb/>
公貞性成仁和道勝坦然之量羣物不干其静穆如之<lb/>
風九流不測其度頃罹多難克仗嘉謀翼戴朕躬保寧<lb/>
<pb n="KR4h0022_WYG_380-6b"/>
王室厥功茂矣朝廷頼焉俾廻踐於綸闈以增輝於鼎<lb/>
席可行中書侍郎餘如故主者施行<lb/>
　　　授徐安貞中書侍郎制　　　孫　逖<lb/>
門下中樞之要久闕其官仄席而求實難其選中大夫<lb/>
檢校尚書工部侍郎兼集賢院學士上柱國徐安貞清<lb/>
才特逹雅量深沉為徳行之宗師是文詞之雄伯頃司<lb/>
水土兼典圖書博綜維精彌綸有叙王言是属公議攸<lb/>
歸宜增秩於五字俾齊名於三入可守中書侍郎餘如<lb/>
<pb n="KR4h0022_WYG_380-7a"/>
故<lb/>
　　左右常侍<lb/>
　　　授觧琬左散騎常侍制　　　蘇　頲<lb/>
門下散騎之列豐貂入侍選於耆艾用均師友金紫光<lb/>
禄大夫致仕上柱國解琬文合騷雅學殚經籍百城分<lb/>
按南憲是繩萬里出師西戎即序頃以剖符從政解印<lb/>
歸休章既拜而遂行禮及傳而則往雖風規莫擬而志<lb/>
力猶茂乞言伊属寧忘賜杖之榮替否旁求宜副安車<lb/>
<pb n="KR4h0022_WYG_380-7b"/>
之命可行左散騎常侍散官勲如故主者施行<lb/>
　　　授禇無量右散騎常侍制<lb/>
黃門獻納之任虚求是属列于侍臣莫匪耆舊銀青光<lb/>
禄大夫前散騎常侍上柱國禇無量佩服純行周旋雅<lb/>
道夙侍金華之講屢膺石渠之命故能禮自柔嘉動多<lb/>
忠益頃在艱罰近終䘮禮覃思研精華皓不倦直辭讜<lb/>
議清明可觀俾重春卿之儒還居徳璉之任可右散騎<lb/>
常侍勲如故主者施行<lb/>
<pb n="KR4h0022_WYG_380-8a"/>
　　　授王晙左散騎常侍制<lb/>
黃門侍臣之任朝廷所重賞善惟速兼才是先銀青光<lb/>
禄大夫并州大都督府長史上柱國王晙志力堅剛風<lb/>
情慷慨傳為書癖成誦在心言應筆精目懸於手受一<lb/>
方之委惣三軍之令士卒感恩以争效獯戎滅迹而皆<lb/>
逺功其茂矣朕實休之用憑龍豹之韜更踐貂蝉之位<lb/>
可左散騎常侍兼檢校并州大都督府長史勲如故主<lb/>
者施行<lb/>
<pb n="KR4h0022_WYG_380-8b"/>
　　　授李季卿右散騎常侍李<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>尚書右丞制<lb/>
　　　　　　　　　　　　　　　常　衮<lb/>
門下侍從出入賛清禁之事管轄紏正録中臺之書多<lb/>
用儒雅必求公亮正議大夫守尚書吏部侍郎集賢侍<lb/>
制隴西縣開國子賜紫金魚袋李季卿碩量寛𢎞雄詞<lb/>
典麗道素可尚風猷自逺銀青光禄大夫前行尚書右<lb/>
丞兼御史大夫充河北宣慰使㐮武縣開國公李<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>文<lb/>
以禮樂主於忠信雅有學行通於禮體並才望推重聲<lb/>
<pb n="KR4h0022_WYG_380-9a"/>
華茂著端<hi>集作竭</hi>誠之效早見於艱虞從政之績備彰於<lb/>
事任簡㢘無私純白不染守以直道行其至公載馳輶<lb/>
軒善喻中㫖歴踐臺閣率由舊章㧞選部之滯才留左<lb/>
曹之駮議士林公族歸美攸多或久次懋官已深於滿<lb/>
嵗或外除過禮且聞於踰月宜遷顧問之職俾膺惣典<lb/>
之授季卿可守右散騎常侍餘如故<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>可尚書右<hi>集作左</hi>
丞散官封如故主者施行<lb/>
　　　授崔昭右散騎常侍制<lb/>
<pb n="KR4h0022_WYG_380-9b"/>
門下散騎以賛𨗳侍從承答顧問前代參用言語政事<lb/>
之臣<hi>集作官</hi>俾其盡規忠益以穆朝化也今位望逾重選<lb/>
之更精銀青光禄大夫前京兆尹兼御史中丞博陵縣<lb/>
開國子崔昭經之以文敏紀之以憲則直而不肆剛而<lb/>
能容精識知微長材致逺不易於風雨之晦不争於險<lb/>
易之途常所委遇多在雄劇理平之美居最一時任畿<lb/>
甸<hi>集作邦畿</hi>千里之重齊趙張三王之政事當其適義合於<lb/>
權檢肅姦豪撫懐孤老資奉軍國從容贍濟翼翼之化<lb/>
<pb n="KR4h0022_WYG_380-10a"/>
刑<hi>集作布</hi>于四方予欲左右有人訪求得失服兹舊列俾<lb/>
爾廻翔可守右散騎常侍散官封如故<lb/>
　　　授能元皓左散騎常侍制<lb/>
門下聮八貂之貴同二府之品望尊而事不親地近而<lb/>
職非宻盖賢逹之所尚俾勞臣而處休命<hi>集作令</hi>所以廣<lb/>
其員而盛其選也太子賔客兼光禄卿上柱國河南郡<lb/>
開國公能元皓以忠烈自將以勇謀用師夷險一心精<lb/>
剛百鍊不奪之節貫於風霜殊常之勲銘在鍾鼎杲更<lb/>
<pb n="KR4h0022_WYG_380-10b"/>
任遇休有令聞出入龍樓已先調䕶之列優游騎省載<lb/>
昇顧問之地可行左散騎常侍餘如故<lb/>
　　　授郭晞左散騎常侍制<lb/>
勑切問之司實叅朝議僉諧之命允属時髦同朔方節<lb/>
度副使特進試殿中監察御史大夫充朔方先鋒兵馬<lb/>
使上柱國太原郡開國公郭晞文武成器公忠亮<hi>集作立</hi>
節年方稚髦理適經通詩禮之方服於廷訓韜鈐之畧<lb/>
禀自朝謀以少年之才雄有老成之持重俾張我武克<lb/>
<pb n="KR4h0022_WYG_380-11a"/>
定西疆業其勲以象賢大其門而出將兵嚴既解朝選<lb/>
攸歸舉以令聞允兹近侍可行左散騎常侍散官勲封<lb/>
如故<lb/>
　　　授蔣渙右散騎常侍制<lb/>
門下獻納之重周爰是咨必擇通賢用光近對銀青光<lb/>
禄大夫光禄卿上柱國汝南郡開國公蔣渙徳𢎞禮器<lb/>
學貫儒流孝友彰其令名文詞是其餘力合大雅之明<lb/>
哲逹中庸之隠㣲清方有恒華皓益固直道而處風猷<lb/>
<pb n="KR4h0022_WYG_380-11b"/>
自髙爰藉論思之才用膺侍從之事副予良選佇爾嘉<lb/>
言可右散騎常侍散官勲封如故<lb/>
　　　授裴向左散騎常侍制　　　元　稹<lb/>
勑周文王侍從之臣無可使結韈者我知之矣左右前<lb/>
後無非令人朕以將壯之年臣妾天下司其忽<hi>集作忿</hi>速<lb/>
其在於持重温良之士以鑑之乎前陜虢等州都防禦<lb/>
觀察處置等使中散大夫陜州大都督府長史兼御史<lb/>
中丞萬全縣<hi>河東有萬泉縣無萬全縣</hi>開國子賜紫金魚袋裴向<lb/>
<pb n="KR4h0022_WYG_380-12a"/>
縉紳之徒言其閨門之行僅至於衣無常主兒無常父<lb/>
矣推是為政仁何逺乎是以發自王畿至于陜服多歴<lb/>
年所終無尤違每移孝友之風以懲强暴之俗甘棠之<lb/>
下㢘譲興焉予欲用垂璫夾乗之官以代吾盤盂韋弦<lb/>
之戒不亦可乎守左騎常侍散官封賜如故<lb/>
　　　授孔戣右散騎常侍制　　　白居易<lb/>
勑昔齊桓公心體懈堕則隰朋侍漢武帝<hi>衆本雖同疑是</hi>親<lb/>
重儒術則劉向從今之常侍是其任<hi>集作選</hi>矣中吾選者<lb/>
<pb n="KR4h0022_WYG_380-12b"/>
莫匪正人<hi>集作稱其任者唯正人乎</hi>大中大夫守尚書吏部侍郎上<lb/>
柱國賜紫金魚袋孔戣言行謹直風操端莊肅然禮容<lb/>
清廟之器始自筮仕至<hi>集作迄</hi>于天官虚舟為心利刄在<lb/>
手全材具美時論多之可使珥貂立于<hi>集作吾</hi>左右從容<lb/>
侍從以備顧問隰朋劉向豈逺乎哉可右散騎常侍<lb/>
　　　授歸登右散騎常侍制<lb/>
勑近侍之列騎省為貴歴代迄今選任頗重必詢望實<lb/>
而後命之工部侍郎歸登朴忠沉厚心無適莫<hi>集作詭詐</hi>介<lb/>
<pb n="KR4h0022_WYG_380-13a"/>
圭不飾止水無波澹然自居以致名稱抱此素行歴踐<lb/>
清貫掌議左掖貳職冬官嵗時滋深體望益茂可以備<lb/>
顧問應對之選列言語侍從之臣冠貂附蝉立之于右<lb/>
訪諸時論僉以為然可守右散騎常侍<lb/>
　　　授趙真齡右散騎常侍制　　杜　牧<lb/>
勑仲尼曰慎擇邇臣為人之道<hi>集作導</hi>夫言語應對之選<lb/>
為顧問耳目之官若非善良必致壅害朝散大夫守太<lb/>
子賔客上柱國漢中郡開國公食邑二千户賜紫金魚<lb/>
<pb n="KR4h0022_WYG_380-13b"/>
趙真齡其先君子祗事祖宗出入屏毗餘四十載爾為<lb/>
令嗣克肖素風好學頗專樹善不倦凡曰賢彦無不與<lb/>
遊雲水登臨多聞放志風塵趨競殊不縈心是以長人<lb/>
有慈惠之名處官無纎介之失其為行已斯亦多矣丹<lb/>
墀文陛之内貂羽金蝉之榮超以授之無忝所舉可守<lb/>
右散騎常侍散官勲封賜如故<lb/>
　　　授令狐定右散騎常侍制　　崔　嘏<lb/>
勑前西川節度副使令狐定夫言語侍從之臣朝夕論<lb/>
<pb n="KR4h0022_WYG_380-14a"/>
思獻納必求明誠端厚文而不佻者以備吾之顧問今<lb/>
以定業茂儒素道光縉紳恬於晉取之機鬱有貞方之<lb/>
譽踐歴華貫周旋正途佐台席而籌畫居多登副車而<lb/>
聲猷甚暢從知既久畢志方歸嘉其委質之誠寵以附<lb/>
蝉之貴阮貂換酒潘直逢秋既榮髙閣之居亦有逹人<lb/>
之美勉思清切以遂優游可依前件<lb/>
　　　授裴廷裕左散騎常侍制　　錢　翊<lb/>
勑具官裴廷裕國之用材在乎稱職况詞臣之任君命<lb/>
<pb n="KR4h0022_WYG_380-14b"/>
所垂苟詳慎之有乖繫事機而實重既聞輿論得以移<lb/>
官以爾學植素深文鋒甚銳自居侍從亦謂勤勞乃推<lb/>
游刄之功庶叶匿瑕之道未能降秩且復立朝珥貂猶<lb/>
假於寵光夾乗仍親於左右將存大體以息多言可依<lb/>
前件<lb/>
　　　授李澥右<hi>總目作左</hi>散騎常侍制　薛廷珪<lb/>
勑國家龍朔中有侍極官今之左右常侍也前代崇寵<lb/>
秩比侍中宻叅帷幄之謀時號清重之選從容獻納允<lb/>
<pb n="KR4h0022_WYG_380-15a"/>
属名儒今執政言爾具官李澥地實華腴性惟貞介聚<lb/>
學為已修禮藩身清明照物以忘疲澹泊居貞而有守<lb/>
來司綸誥潤色推工去卧雲山含章見譽增重價誠由<lb/>
於合櫃固深根頗異夫揠苖久漏搜羅幾為遺逸昇之<lb/>
近署官以豐貂宜俟併伸勉從虚佇可守右散騎常侍<lb/>
　<lb/>
　<lb/>
　<lb/>
<pb n="KR4h0022_WYG_380-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百八十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六百四十三</head>
    <p>
<pb n="KR4h0022_WYG_642-1a"/>
欽定四庫全書<lb/>
　文苑英華卷六百四十三　宋　李昉等　編<lb/>
　雜奏狀<lb/>
　　奏度女道士等狀二首<lb/>
　　代伊僕射奏請女正度狀一首<lb/>
　　奏得嘉禾嘉𤓰狀一首<lb/>
　　奏行營兵馬狀一首<lb/>
　　奏投降囬鶻狀一首<lb/>
<pb n="KR4h0022_WYG_642-1b"/>
　　奏黄家賊事宜狀一首<lb/>
　　奏太原官吏選數狀一首<lb/>
　　奏教習長鎗弓弩狀一首<lb/>
　　奏排比第二般差撥兵馬狀一首<lb/>
　　奏教兵馬狀一首<lb/>
　　奏差赴許州兵馬狀一首<lb/>
　　奏加嶺南州縣官料錢狀一首<lb/>
　　奏擢管長平義倉狀一首<lb/>
<pb n="KR4h0022_WYG_642-2a"/>
　　奏令子弟主辦遷奉狀一首<lb/>
　　奏孝子劉敦儒狀一首<lb/>
　　奏百姓割股狀二首<lb/>
　　奏誅逆人等狀一首<lb/>
　　奏黄州録事叅軍張紹棄妻狀一首<lb/>
　　奏貶姜鉥狀一首<lb/>
　　　奏度女道士無名尼等狀　　王仲周<lb/>
右伏以代理𢎞道三教同歸聖誕佳辰萬靈叶慶上件<lb/>
<pb n="KR4h0022_WYG_642-2b"/>
女道士無名尼或早授畢法已聞具戒願編僧道之録<lb/>
永遂修持之心今因降誕日伏乞賜其正度<lb/>
　　　奏姚季立妻充女道士狀<lb/>
右件驍將自貞元年身亡其妻行服三年情禮畢備去<lb/>
歲秋首已及祥除素習真經志願入道伏以草野之人<lb/>
能修栢舟之誓義足以勸志不可移今因聖誕之辰願<lb/>
崇景福請度充女道士法名真𤣥仍請就潤州道林觀<lb/>
　　　代伊僕射奏請女正度狀　　吕　温<lb/>
<pb n="KR4h0022_WYG_642-3a"/>
　　　　光禄大夫尚書右僕射南充郡王臣女請度<lb/>
　　　　尼<lb/>
右臣伏以陛下降誕之辰率土䝉幸臣於含氣之内獨<lb/>
受深恩<hi>集作受恩獨深</hi>思所以稱慶南山獻心北極遂割骨肉<lb/>
之愛俾歸岑寂之門結幽願於金仙奉勝因於寳壽冒<lb/>
昧上請精誠匪他陛下以釐革初行渙汙無反憐臣罄<lb/>
至之分事與恩違念臣愚魯之忠貸於法外特降中使<lb/>
俯加慰諭臣忝居端右之地首干畫一之科<hi>集作文</hi>誠雖<lb/>
<pb n="KR4h0022_WYG_642-3b"/>
奉上義乖率下合當嚴譴忽被殊私震驚失圗慙跼罔<lb/>
㨿荷降鑒之眀原情斯在䝉曲全之澤為感則深輙<hi>集作</hi>
<hi>輕</hi>凟宸嚴伏增隕越謹奏<lb/>
　　　奏汴州封丘縣得嘉禾浚儀得嘉𤓰狀<lb/>
　　　　　　　　　　　　　　　韓　愈<hi>集無</hi>
右謹按符瑞圖王者徳至於地則嘉禾生伏惟皇帝陛<lb/>
下道合天地恩霑動植邇無不協逺無不賔神人以和<lb/>
風雨咸若前件嘉禾等或兩根並植一穗連房或延蔓<lb/>
<pb n="KR4h0022_WYG_642-4a"/>
敷榮異實共蔕既叶和同之慶又標豐稔之祥感自皇<lb/>
恩㣲莖何極於造化親逢嘉瑞小臣喜遇於休明無任<lb/>
<hi>云云</hi>
　　　奏差赴唐州行營軍馬狀　　崔行先<lb/>
右伏奉今月日墨詔令選擇馬軍三日騎隨中使赴唐<lb/>
州臣當時已具聞奏訖臣所管士馬常經校試蓄銳斯<lb/>
久惟忠益彰常持報國之心盡秉<hi>一作盡</hi>懐恩之分忽奉<lb/>
詔命頓生光輝豈意宸私俯察誠願三軍抃舞闔境歡<lb/>
<pb n="KR4h0022_WYG_642-4b"/>
呼並喻以勲忠形於感激雖慙數寡不愧衆多蔚為天<lb/>
討之師自假神威之福其器械軍容等並得鮮㓗亦稍<lb/>
豐饒以今月十三日從鳳翔府隨中使進發訖臣軄當<lb/>
護塞志切除奸不獲齒列諸軍身先士卒助銛鋒於破<lb/>
賊逆節斯摧俾付寸燭以燎原焚枯可待臣無任憤悱<lb/>
踴躍之至<lb/>
　　　奏投降回鶻大首領大將軍安達于等狀<lb/>
　　　　　　　　　　　　　　　于　邵<lb/>
<pb n="KR4h0022_WYG_642-5a"/>
右臣得邠州節度使牒上件人等背逆歸順云被懷恩<lb/>
招來打鳴沙縣便擬將收長安為不奉可汗處分遂却<lb/>
廻邠寧投降並到使訖謹遣監軍使徐欽令領赴闕庭<lb/>
者回鶻逺蕃素効誠節自中原俶擾累建勲庸陛下約<lb/>
為弟兄式崇惠好我即示以恩信親仁善隣之道彼亦<lb/>
懐於徳澤為不侵叛之臣而逆竪猖狂間行招誘初遭<lb/>
誑惑雖衿甲而即戎遽感恩私竟束身而請命可汗既<lb/>
不助逆懐恩當即成擒殘孽永清指期非逺<lb/>
<pb n="KR4h0022_WYG_642-5b"/>
　　　代裴中丞奏邕管黄家賊事宜狀<lb/>
　　　　　　　　　　　　　　　栁宗元<lb/>
右今月四日邕管奏事官嚴訓過稱押衙譚叔向等與<lb/>
黄家賊五千餘人謀為翻動雖已誅斬猶未清寧臣當<lb/>
時差本道同十將試光禄卿雷遶至邕管界首賔州以<lb/>
来刺<hi>集作迎</hi>探事宜兼為聲援昨得雷遶十四日狀并嚴<lb/>
訓狀報同到其黄家賊並已退散各歸洞穴訖伏以䑕<lb/>
竊狗偷非足為患陛下威靈逺被神化旁行遂使姦狡<lb/>
<pb n="KR4h0022_WYG_642-6a"/>
<hi>集作猾</hi>之謀先期而自露囬邪之黨不戮而盡滅<hi>集作夷</hi>伏<lb/>
恐飛章已達吉語未聞上軫天心猶煩廟算臣謬居方<lb/>
鎮忝接疆界所得事宜不敢不奏<lb/>
　　　奏太原府資望及官吏選數狀　令狐楚<lb/>
右臣得司錄叅軍李旦等狀稱前件府名三都望同兩<lb/>
府吏曺近日稍易舊規格限之中增加選數特乞奏聞<lb/>
者謹檢開元十一年正月二十八日勑置北都府縣資<lb/>
望並凖京兆府河南府中間吏曺蹔有降下前使王縉<lb/>
<pb n="KR4h0022_WYG_642-6b"/>
薛兼訓馬燧李説并有舉奏尋䝉復舊今凖三月十五<lb/>
日勑停减諸州府雙曺司錄判司及甲曹叅軍特䝉勑<lb/>
旨京兆河南太原三府不在減限伏以太原府龍興盛<lb/>
業天啓雄藩有義旗起建<hi>一作建起</hi>之堂為仙駕㽞逰之地<lb/>
官標㽞守驛署都亭典章甚眀制度咸在數年来吏部<lb/>
選格不同京兆河南兩府官資稍下選數則深掾吏諸<lb/>
臣懇有披訴儻伺<hi>疑作狥</hi>從權之義恐乖仍舊之規伏乞<lb/>
聖慈特勑吏部凖元勑與京兆河南一例處分<lb/>
<pb n="KR4h0022_WYG_642-7a"/>
　　　奏教習長鎗及弓弩狀<lb/>
右淮泗㓂猶或未<hi>一作未掃</hi>除天下人臣皆思奮擊臣伏以<lb/>
射渠魁之目勁弩為先舂大憝之心長鎗是切比雖兼<lb/>
習多不專精臣今選定前件官健取八月四日於城東<lb/>
起教不敢不奏<lb/>
　　　奏排比第二般差撥兵馬狀<lb/>
右臣伏以逆賊吳少誠孤負聖明作為奸亂尚延晷刻<lb/>
之命未即雷霆之誅天下人臣皆同憤激况臣任當旄<lb/>
<pb n="KR4h0022_WYG_642-7b"/>
鉞誓掃煙塵割肌肉以資軍亦無所苦執干戈而衛國<lb/>
惟恐不堪况將士等忠義居心堅剛挺質勇於戰陣樂<lb/>
此征行臣謹差前件兵馬如前其資裝器械一事已上<lb/>
並無所闕續具發日聞奏仗其忠順兵氣自雄諭以功<lb/>
名衆心皆勵矧兹窮㓂非足勞師伏望天恩不至憂軫<lb/>
　　　奏教當道兵馬狀<lb/>
右臣伏以不教視成為國之蠧政有備無患前王之格<lb/>
言今呉少誠叛換汝南慿陵淮右雖鳥鳶嘯聚見彈已<lb/>
<pb n="KR4h0022_WYG_642-8a"/>
驚而枳棘萌生須鋤其本昨臣所陳章奏願徃討平及<lb/>
奉詔書但令排比在軍中之百事誠有舊規以麾下之<lb/>
萬人要知新令謹取今月二十五日於東城凖敕教習<lb/>
至二十九日大設後各勒歸本鎮不敢不奏<lb/>
　　　奏差兵馬赴許州救援并謝宣慰狀<lb/>
　　　　　　　　　　　　　　　前　人<lb/>
右中使臣希倩至伏奉詔書兼宣恩㫖慰問臣今差前<lb/>
件兵馬者臣伏以呉少誠内懷奸詐上負聖明因幸隣<lb/>
<pb n="KR4h0022_WYG_642-8b"/>
䘮遂虧臣節提携逆黨逼迫孤城凡在忠良不勝憤切<lb/>
况臣謬居方鎮便合封平伏䝉陛下委曲照臨丁寕誨<lb/>
諭感槩而毛髪盡勁憤啟而肺腸皆激諸軍㑹合計日<lb/>
剪除當道兵馬差定訖已具列狀奏聞<lb/>
　　　奏加嶺南州縣官課料錢狀　孔　揆<lb/>
右伏以前件州縣或星布海壖或斗<hi>一作雲</hi>絶荒外首領<lb/>
強黠人户傷殘撫御緝綏尤藉才幹刺史縣令皆非正<lb/>
員使司相承一例差攝貞亷者懇不願去貪求者茍務<lb/>
<pb n="KR4h0022_WYG_642-9a"/>
狥私臣自到州深知其弊必若責之以理莫若加給料<lb/>
錢今具分折如前並不破上供錢物輙陳管見務在逺<lb/>
圖伏乞天恩允臣所請<lb/>
　　　奏擢管常平義倉狀　　　　李　渤<lb/>
臣伏詳勑文本救荒歉忽有危切貴及其時當州去京<lb/>
徃來萬里奏廻方給豈及飢人臣請所管忽遇災荒量<lb/>
事賑貸訖續分折聞奏庻使逺人速活聖澤遐流臣之<lb/>
所管僻在嶺外廹以山賊人尤難理若令數改必困蟊<lb/>
<pb n="KR4h0022_WYG_642-9b"/>
食常平義倉本救災害向為歉沴擢臣處之方鎮臣宜<lb/>
竭力上荅皇明伏乞聖恩允臣所奏庶使皇靈逺被獷<lb/>
俗知恩<lb/>
　　　奏凖詔令子弟主辦遷奉事狀　裴次元<lb/>
臣某言伏以幸遇通年奏請遷奉事伏奉月日手詔令<lb/>
子弟主辦以趂時日者私願上陳天書下降跪承恩<hi>一作</hi>
<hi>明</hi>命榮感失圖臣實不天幼丁家禍荐鍾㓙釁方在童<lb/>
䝉逮于成人終鮮兄弟比以時日非便顧室且貧日居<lb/>
<pb n="KR4h0022_WYG_642-10a"/>
月諸未辦歸祔痛心疾首以候吉辰昨日<hi>一作者</hi>陳露下<lb/>
情求替遷奉赴任之日亦具奏聞今奉詔書令子弟主<lb/>
辨雖懇辭上凟而天聽未廻荷朝廷之寄深望阡兆而<lb/>
心殞臣即凖詔遣子弟專徃揚州舒州主辦便赴上都<lb/>
續具聞奏臣揆以才劣職任非輕不敢重陳冄煩睿覧<lb/>
懐罔極之感章奏冀允於深誠奉絲綸之書奬任益彰<lb/>
於聖㫖顧違恩重哀荷難任臣不勝荒塞摧逼之至<lb/>
　　　奏孝子劉敦儒狀<hi>元和八年</hi>　　　權徳輿<hi>時為東都留守</hi>
<pb n="KR4h0022_WYG_642-10b"/>
　　　　孝子劉敦儒年四十九<hi>曽祖子𤣥祖貺父浹住東都從善坊</hi>
右件人名儒史官之家積成教義至性誠孝感動人倫<lb/>
母患風狂心緒乖亂無辜榜箠常至僵仆或凍於積雪<lb/>
之下或曝於赫日之中腐爛皸瘃<hi>一作裂裂</hi>畧無完體見其<lb/>
楚毒方上<hi>集作與</hi>飲食敦儒蘇而復起常懼人知承順恬<lb/>
然不覺疾痛因心之道貫於神眀欲盖彌彰事久方著<lb/>
蒸蒸不匱十有六年貞元二十<hi>集無此字非</hi>年留守韋夏卿<lb/>
具狀奏聞奉其年八月二十九日勑宣付史館旌表門<lb/>
<pb n="KR4h0022_WYG_642-11a"/>
閭臣至洛都具詳事實聞諸族類布在風謡今又十年<lb/>
不改其飬飢寒所廹衣食闕然晨昏所奉朝不繼夕伏<lb/>
以底禄筮仕資廕多門至行絶人尤可嘉奬伏望天恩<lb/>
特授一觧褐京官使分司就飬則私計<hi>集作計食</hi>可給寸禄<lb/>
為榮庻厚時風以𢎞孝理特乞聖慈允臣所奏<hi>集作請</hi>謹<lb/>
錄奏聞伏候勑㫖<lb/>
　　　奏百姓王士昊割股狀　　　令狐楚<lb/>
右臣得太原府牒前件人為母阿張患病割股奉母其<lb/>
<pb n="KR4h0022_WYG_642-11b"/>
母所得疾漸損者臣伏以登于大孝在禮為難忍其甚<lb/>
痛於人不易王士昊長於市井利在錐刀誓以誠明之<lb/>
心療其羸老之疾割肉於股饋羮于堂信可以感通神<lb/>
眀風變人俗某猥司亷察獲守方隅以此至性恐湏旌<lb/>
表<lb/>
　　　奏榆次縣馮秀誠割股奉母狀<lb/>
右臣得太原府牒前件人為母久患割股奉母所疾漸<lb/>
損者臣差當縣主簿劉戡檢驗得狀具如前申者臣伏<lb/>
<pb n="KR4h0022_WYG_642-12a"/>
以縱螫及膚口猶難忍援刀刺骨心豈易安前件人出<lb/>
於畎畆之中長在草茅之下天生仁孝日用元和忘甚<lb/>
痛於已軀期有瘳於親疾人倫共感名教所宗斯實陛<lb/>
下仁掩周王孝逾虞帝陶蒸動物之性啟迪仁人之心<lb/>
况臣守在方隅職司廉察㨿其至行恐合褒稱<lb/>
　　　奏誅逆人等狀　　　　　　于　邵<lb/>
右前件官等或久登清貫或厚受國恩天歩艱難不隨<lb/>
清蹕偽庭頡頏忍飲盗泉或脩撰文書或統制兵馬或<lb/>
<pb n="KR4h0022_WYG_642-12b"/>
動衆以資敵或作奸以蠧人事跡昭彰實不可掩臣等<lb/>
初命禁錮伏候聖恩輿議囂然皆將倳刃此軰大逆無<lb/>
道覆奏難容臣叅諸禮法按軍令訖匿瑕含垢誠君父<lb/>
之恩私嫉惡剛腸亦臣下之職分擅此處置伏増戰越<lb/>
　　　奏黄州録事參軍張紹棄妻狀　牛僧孺<lb/>
右臣得張紹妻盧氏狀其張紹寵婢花子每令無禮相<lb/>
陵臣推問有實者伏以張紹忝跡衣冠幸陶徳化不敦<lb/>
二姓之好敢瀆三綱之經嬖惑女奴蔑侮妻室非特<hi>一作</hi>
<pb n="KR4h0022_WYG_642-13a"/>
<hi>徒</hi>衣服飲食貴賤渾同兼亦待遇等威袵席顛倒欵招<lb/>
明白愆尤至多縱禀性庸愚靡及於教義而歴官州縣<lb/>
合聞於憲章逞其邪心曾不懼法顧茲醜行恐玷大猷<lb/>
臣職在觀風事先按俗有闗政理敢不申聞伏乞明示<lb/>
罪名流竄逺地使人知家道以誡士林謹具奏聞伏聴<lb/>
勑㫖<lb/>
　　　奏貶晋陽縣主簿姜鉥狀<hi>為人作</hi>令狐楚<lb/>
右臣劉氏堂外生即故硤州刺史伯華嫡孫左補闕某<lb/>
<pb n="KR4h0022_WYG_642-13b"/>
第三女是臣亡叔庻子絳州刺史勛外孫父身早亡臣<lb/>
妹多病遺孤寡婦無所依投及臣緫戎來相依止臣見<lb/>
其長成湏有從歸其姜鉥久在太原曽任主簿誠非匹<lb/>
敵誤與婚姻豈料如獸之心同人之靣縱横兇悖舉止<lb/>
顛狂旬月之間豪横備極惡言醜語所不忍聞有忝祖<lb/>
宗難施面目臣以為夫婦之道無義則離因遣作書遂<lb/>
令告絶矜其愚下擬許生全而將校等二十三人播進<lb/>
於庭確論其事具如前例請以上聞雖忍孤兒可欺其<lb/>
<pb n="KR4h0022_WYG_642-14a"/>
如衆怒難息特希竄謫以雪寃疑干冒宸扆伏増戰越<lb/>
之至<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_642-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷六百四十三<lb/>
</p>
<p>
</p>
  </div>
</body>
</text>
</TEI>
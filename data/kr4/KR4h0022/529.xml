<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百三十</head>
    <p>
<pb n="KR4h0022_WYG_529-1a"/>
欽定四庫全書<lb/>
　文苑英華巻五百三十　　宋　李昉等　編<lb/>
　商賈門十八道<lb/>
　　貨有滯於人用判一道　買賣不和判一道<lb/>
　　均市判一道　　　　　犯憲罰判一道<lb/>
　　斷錦繡判一道　　　　市賈為胡貨判一道<lb/>
　　鬻繒不利度木為業判一道<lb/>
　　陶人判一道　　　　　旊人判一道<lb/>
<pb n="KR4h0022_WYG_529-1b"/>
　　行人供濫物判一道　　和市給價判一道<lb/>
　　於市驚衆判一道　　　水石類銀判一道<lb/>
　　熟羌市易判一道　　　真臘國人市馬判一道<lb/>
　　避市籍判一道　　　　率家屬籍名田判一道<lb/>
　　稅商判一道<lb/>
　　　貨有滯於人用判<lb/>
貨有滯於人用者甲不時而買請賒之所由不與云不<lb/>
過旬日勒從其主云已從其有司<lb/>
<pb n="KR4h0022_WYG_529-2a"/>
　　　對<lb/>
貨有廢居政惟通變以收以歛實著於周經或與或求<lb/>
葢存乎易象苟罔率厥典則其誰曰然伊甲者何不時<lb/>
而買屬蘋蘩有薦霜露盈懐家廹屢空曷求仁者之粟<lb/>
國崇救乏爰假所由之貨理宜給茲稽市遵彼貿遷期<lb/>
不過旬將貧窶之是恤勒夫從主豈出納而為吝異乎市<lb/>
吏孰曰均官且濟俗利人操贏善貸誠為體國之要亦<lb/>
取隨時之宜如存理而無傷何餙詞而不與遂使開倉<lb/>
<pb n="KR4h0022_WYG_529-2b"/>
長孺徒歸美於漢庭餼粟子皮獨垂芳於鄭志請辨而<lb/>
以授無質以為疑仍旌泉府之規用徴國服之息儻從<lb/>
愚見庶為式臧<lb/>
　　　買賣不和判<lb/>
乙買賣不和鄣固以取財科杖罪郡以盜論乙並不伏<lb/>
　　　對<lb/>
必藉美言爰資善價化其小大是等精粗乙之蚩蚩叅<lb/>
市為業取諸噬嗑乃競錐刀既不我虞遂成爾詐惑亂<lb/>
<pb n="KR4h0022_WYG_529-3a"/>
為意髙下在心覽文惠之書漏畧豈宜免罪披蕭何之<lb/>
律鄣固安得無辜縣吏守文加杖刑而為當郡僚無智<lb/>
寧以盜而深疑請據明文斯為適理<lb/>
　　　均市判<lb/>
乙以赤金稽市為業<lb/>
　　　對<lb/>
<hi>闕</hi>
　　　犯憲罰判<lb/>
<pb n="KR4h0022_WYG_529-3b"/>
<hi>闕</hi>
　　　對<lb/>
分地而經立儀三市陳政以禁㑹商百族雖負販而有<lb/>
尊故質劑以結信莫不同其度量别以精麤荒禮無征<lb/>
珪璋不鬻君平閱隠取給成都之錢漢武沉魂即覩茂<lb/>
陵之椀甲託茲闤闠徇彼盈虚耀邉鄙以為心雜良楛<lb/>
而成務稱無二賈未偶迹於神仙坐陷三章遂沉名於<lb/>
罪網至若憲罰徇罰中刑小刑既分夥於旗亭固非繆<lb/>
<pb n="KR4h0022_WYG_529-4a"/>
於圜土主司董訓未盡甄明舉而罰之雖則罪人斯得<lb/>
哀而喜也有爽惟刑恤哉且播肆之條誠其過矣示衆<lb/>
人之譴無乃重乎在甲薄言均腊肉之遇毒主司苛政<lb/>
實刺骨而成寃復即命渝改之為貴義不可辱事當小<lb/>
懲宜麗本愆用申典正<lb/>
　　　斷錦繡判<lb/>
河南府凖勑斷錦繡違式之物遂并斷布帛精麤之異<lb/>
者市胥訴云妨商旅御史劾府擾人<lb/>
<pb n="KR4h0022_WYG_529-4b"/>
　　　對<lb/>
詢于國章經綸有序思我王度軌物無愆苟不率常職<lb/>
司是舉翼翼京邑作式四方固當棄華敦素亦以提綱<lb/>
正物欲使錐刀之末濟人不競精粗之制周經是法葢<lb/>
以事屬公家使之無爽杜其不軌理亦何乖然市胥以<lb/>
妨商薄言御史以擾人致劾隨時之義抑即有之經邦<lb/>
大體宜從府見<lb/>
　　　市賈為胡貨判<lb/>
<pb n="KR4h0022_WYG_529-5a"/>
甲為市賈為胡貨物有犯禁者大理以䦨出邉闗論罪<lb/>
至死刑部覆云賈人不知法以誤論罪免死從贖<lb/>
　　　對<lb/>
貨以貿遷日中為市化能柔逺天下通商爰詰犯禁之<lb/>
人以明有截之制矧惟<hi>一作惟茲</hi>市賈實主販夫競彼錐刀<lb/>
當展誡而平肆取諸噬嗑方易有而均無既泉布之攸<lb/>
歸何器用之或異梯山欵塞胡虜初喜其來王懐寳越<lb/>
鄉周官方驗其不物事既告於邉吏罪方書於賈人且<lb/>
<pb n="KR4h0022_WYG_529-5b"/>
觀爾實來則銀錢是入既按其䦨出何璽節無憑舉貨<lb/>
既麗於司闗附刑當置於圜土一成定法理官可貸其<lb/>
全生三宥是思憲部宜允於從贖<lb/>
　　　鬻繒不利度木為業判<lb/>
丙鬻繒不利度木為業鄰告惰農<lb/>
　　　對<lb/>
利百變法工十易器地平天成罔爾降格為農服賈厥<lb/>
道何常丙市井其心負販為業以貧求富則農不及工<lb/>
<pb n="KR4h0022_WYG_529-6a"/>
朝盈夕虚乃末勝於本提緗入肆見無利於氷紈操斧<lb/>
登山更求材於霜刄去彼取此亦以有之在於四人於<lb/>
時<hi>一作時則</hi>度木顧惟遷貨何必守株鄰人有言告者非是<lb/>
　　　陶人判<lb/>
市稱陶旊者髺<hi>音刮</hi>墾薜<hi>卜革/切</hi>曓<hi>音剥</hi>
　　　對<lb/>
惟彼陶者為藝之卑讀邃古之書豈工埏埴異河濵之<lb/>
迹顧學陶匏智不逮於挈瓶心未忘於抱甕莫遇林宗<lb/>
<pb n="KR4h0022_WYG_529-6b"/>
之賞詎為顔闔之逃髺墾若茲姦巧逾露合懲虚噐以<lb/>
肅旗亭<lb/>
　　　旊人判<lb/>
甲為旊人鬻髺墾薜曓之器於市人告違禁科之不伏<lb/>
　　　對<lb/>
百族萬商會日中之市範金合土利天下之人是以陶<lb/>
器必良誡其渝濫用器乖度非所貿遷甲畎畆編甿陶<lb/>
旊作業郊泉歸壤已復志於千秋涇水非臨自餘泥<hi>一作</hi>
<pb n="KR4h0022_WYG_529-7a"/>
<hi>淤</hi>於數斗不作無益未見存誠罔守爾典旋彰矯迹濫<lb/>
居闤闠之地豈成埏埴之功鬻斯薜曓眩乃邉鄙臨財<lb/>
作偽嗟日拙以成勞於義且忘喻雲浮而何取遂使漆<lb/>
園傲吏無任扣歌潁隂逸人難從抱汲同射鮒於井谷<lb/>
敝甕斯聞疑飲馬於重丘毁瓶攸在守不假噐雖將智<lb/>
者之謀灌若漏巵終匪居人之用不軌不物既為亂正<lb/>
之流刑期無刑難從緩刑之義<lb/>
　　　行人供濫物判<lb/>
<pb n="KR4h0022_WYG_529-7b"/>
官市納帙行人將濫物供所由揀退云被頡頏不伏却<lb/>
領<lb/>
　　　對<lb/>
四人異業百工居次事有資於軍國理無隔於纎㣲納<lb/>
帙所成多慙羙質緝叢殘於鴛綺同衆製於狐裘行因<lb/>
針縷之工坐得烟霞之迹雖逺殊於法物遂有入於官<lb/>
湏但物異新成幸非科作論市唯應見物論濫寧可别<lb/>
求物既不任供官退亦何成頡頏不伏却領仍事薄言<lb/>
<pb n="KR4h0022_WYG_529-8a"/>
豈可加刑終希理遣<lb/>
　　　和市給價判<lb/>
和市緒帶凖法合即給價直少府監以稍入供之<lb/>
　　　對<lb/>
聖人有作鬰為令典車服禮噐貴賤有班文物彩章髙<lb/>
下無濫我君開運朝儀式序敦樸素之風無虚麗之餙<lb/>
錦文不鬻於肆冠珮必加於賢而鞶厲沓光事華徃來<lb/>
鑾蕤靄飾理煥前古瞻彼緒帶有標令則官所云市法<lb/>
<pb n="KR4h0022_WYG_529-8b"/>
乃酧傭盍亦采均輸之餘濟鹽鐡之潤焉可減兹稍廪<lb/>
以虚國財静言所司或匪通論<lb/>
　　　於市驚衆判<lb/>
乙於市驚衆擾亂<lb/>
　　　對<lb/>
日中為市天下攸集貿絲抱布虚徃實來士馬星繁寳<lb/>
貨山積君平卜肆推歩自資相如酒筵朝夕牟利乙識<lb/>
非賢逹情昧憲章闤闠少游未見閱書之羙旗亭之下<lb/>
<pb n="KR4h0022_WYG_529-9a"/>
自貽恐衆之愆一等事源不可開恕三尺律令請寘嚴<lb/>
科<lb/>
　　　水石類銀判<lb/>
嶺南村洞間百姓水石大小類銀因忿争打戾按察使<lb/>
科由縣令罪訴云因市易不伏<lb/>
　　　對<lb/>
閩甌地隔粤嶠天嶮五隣為里辨方言之異華三品稱<lb/>
金徴土物之惟錯禮不變俗市貴從宜貿遷海壖集朝<lb/>
<pb n="KR4h0022_WYG_529-9b"/>
夕於泉寳交易嶺徼得關石於他山義在隨時更法於<lb/>
易弊各得其所和均於類銀既來謀於我人有殊抱布<lb/>
俄必事於彼衆暫似遺錢打戾為嫌窒惕興訟軺軒按<lb/>
罪瞻繡服之増華邑宰移風聼琴堂而未静寘之於理<lb/>
孰謂非宜<lb/>
　　　熟羌市易判<lb/>
當州熟羌十月來導江縣市易按察使科彭州刺史罪<lb/>
訴云並蠶岸外不伏<lb/>
<pb n="KR4h0022_WYG_529-10a"/>
　　　對<lb/>
當州導江山川雖間貿絲抱布來徃是常矧今赤羽開<lb/>
元黄旗啟聖布堯心於萬國復禹迹於九州書等同文<lb/>
車無異軌雖夷夏殊俗而交易何妨趙璧尚入秦庭楚<lb/>
材猶歸晉用使人志清天下望重星軒標<hi>一作膺</hi>鐡柱之<lb/>
嚴班握金龍之使節未聞從善翻見求瑕鳥隼為旟有<lb/>
虧於正直鷹鸇逐雀稍渉於煩苛事不可詢期乎勿用<lb/>
　　　真臘國人市馬判<lb/>
<pb n="KR4h0022_WYG_529-10b"/>
真臘國人來云於峯州市馬御史科安南都䕶罪訴云<lb/>
為相知捉搦陸路不伏<lb/>
　　　對<lb/>
惟徳動天無逺不届北極燭龍之國屈膝稱臣南窮火<lb/>
䑕之鄉傾心向<hi>一作慕</hi>化眷茲真臘早挹淳風自昔雷同<lb/>
由來霧集豈假鑄銅之力無勞刻石之銘所以來徃邉<lb/>
州市馬峯部論其由緒未乖從有之方驗以逗留豈爽<lb/>
求無之道御史職惟激濁志在揚清疑彼姦非欲嬰羅<lb/>
<pb n="KR4h0022_WYG_529-11a"/>
網都䕶為相知捉搦先有禀承濫投一靣之科寧杜三<lb/>
緘之口向若邉烽變擾論情不可免辜今既市馬徃來<lb/>
據理難書厥罪御史科結有謝於彈珠都䕶有詞無慙<lb/>
於辨璧宜依薄訴用叶通途<lb/>
　　　避市籍判<lb/>
大理稱人多避市籍逺役自陷於圜土所以毎年㫖條<lb/>
别有處分不得如律若依㫖則此刑將措若依法則無<lb/>
以代更請省定<lb/>
<pb n="KR4h0022_WYG_529-11b"/>
　　　對<lb/>
禆販所興聞乎徃代入四人之伍𨽻九市之籍邪贏所<lb/>
尚錐刀必争曽不昏於作勞從乘時以射利故漢之定<lb/>
法禁其未滛秦之設規謫以邉戌發號施令豈徒然哉<lb/>
且民<hi>唐諱</hi>者曰甿懵夫立理避要荒之征役棄父母之版<lb/>
圖雖欲利於飄蓬終見陷於圜土國家罪惟寧失徳存<lb/>
好生濟寛猛於隨時審科條於庻慎大哉至化刑措其<lb/>
宜但能峻以隄防明其教令則有符古之道無遺<hi>一作其</hi>
<pb n="KR4h0022_WYG_529-12a"/>
代之更政在養民<hi>唐諱</hi>何湏如律<lb/>
　　　率家屬籍名田判<lb/>
甲於鄉里率家屬籍名田乙告甲是賈人犯令没入田<lb/>
甲訴云無市籍不伏<lb/>
　　　對<lb/>
道設彛倫用和萬物法垂禮典以制四人故版築隄防<lb/>
各順流而取濟導逹群品咸徇義以取功甲本是市徒<lb/>
早馳聲於鮑魚之肆更率家屬復求潤於龍鱗之田廣<lb/>
<pb n="KR4h0022_WYG_529-12b"/>
事兼并以取浮雲之利專行欺詐曽無多露之嫌商賈<lb/>
葢藏已聞辜於漢律籍書携貳詎免咎於湯羅乙告没<lb/>
田自得埋梧之術甲云不伏猶迷食椹之思此而不科<lb/>
刑章徒設請援明法用静姦流<lb/>
　　　稅商判<lb/>
乙為吏請稅商以勸農或云稅重時物倍貴則商不失<lb/>
利人受其弊<lb/>
　　　對<lb/>
<pb n="KR4h0022_WYG_529-13a"/>
食哉人時農乃國本受利班爵必資敦勸茍昧茲道其<lb/>
惟謬官乙隨牒下車彈冠蒞職蠢茲商賈嗟彼耕桑茍<lb/>
征稅之匪差則黎甿之獲乂况鬻良雜楛豈販夫之可<lb/>
矜霑體塗足實農人之是愍故可經其壟畆重以郛㕓<lb/>
將趨本而棄末杜惟利而是視所以時入芻藁嵗課田<lb/>
租人必樂康俗寧凋瘵類信臣之仕漢姑正溝塍殊晏<lb/>
嬰之相齊爰知屨踊必若誅求無度杼軸其空乃利晉<lb/>
以闕秦是瘠魯而肥把或云之訟今則未詳停入摭實<lb/>
<pb n="KR4h0022_WYG_529-13b"/>
式將丕蔽<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻五百三十<lb/>
</p>
<p>
</p>
  </div>
</body>
</text>
</TEI>
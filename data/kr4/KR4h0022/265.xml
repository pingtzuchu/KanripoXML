<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷二百六十五</head>
    <p>
<pb n="KR4h0022_WYG_265-1a"/>
欽定四庫全書<lb/>
　文苑英華卷二百六十五　宋　李昉等　編<lb/>
　寄贈十九<lb/>
　　韓琮二首　　　　　羅鄴四首<lb/>
　　髙極一首　　　　　喻坦之三首<lb/>
　　張喬八首　　　　　王貞白二首<lb/>
　　黄韜六首　　　　　張蠙六首<lb/>
　　楊䕫一首　　　　　羅隠十七首<lb/>
<pb n="KR4h0022_WYG_265-1b"/>
　　王轂一首　　　　　曹松二首<lb/>
　　沈顔一首　　　　　裴說五首<lb/>
　　唐彦謙六首　　　　李山甫一首<lb/>
　　　晩春江晴寄友人　　　　　韓　琮<lb/>
晩日低霞綺晴山逺畫眉春青<hi>絶句詩選作青青</hi>河畔草不是<lb/>
望鄉時<lb/>
　　　秋晩信州推院親友或責無書即事寄答<lb/>
　　　　　　　　　　　　　　　前　人<lb/>
<pb n="KR4h0022_WYG_265-2a"/>
官信安仁拙書非叔夜慵謬馳驄馬傳難附鯉魚封萬<lb/>
里勞何補千年運忝逢不量横草力虚慕入雲蹤潔水<lb/>
空澄鑑持鉛亦礪鋒月寒深夜桂霜凛近秋松憲摘無<lb/>
逃魏寃申得夢馮問貍将挾虎纎蠆敢虞蜂商吹移砧<lb/>
調春華改鏡容歸期方畹積愁思暮山重仙鼠猶驚燕<lb/>
莎雞欲變蛩唯應碧湘浦雲落及芙蓉<lb/>
　　　聞友人入越幕因寄之　　　羅　鄴<lb/>
稽嶺春生酒凍銷煙鬟蒨袖恃嬌嬈峰邉聚雪晴香老<lb/>
<pb n="KR4h0022_WYG_265-2b"/>
波上長虹晩影摇正哭阮途歸未得更聞江筆赴嘉招<lb/>
人間榮悴真堪恨坐想征軒鬢未凋<lb/>
　　　途中寄友人　　　　　　　前　人<lb/>
秋庭悵望别君初折柳分襟十載餘相見或因中夜夢<lb/>
寄來多是隔年書携樽座外花空老垂釣江頭柳漸疎<lb/>
裁得詩憑千里鴈吟來寧不憶吾廬<lb/>
　　　赴職單于留獻所知　　　　前　人<lb/>
職忝翩翩逐建牙笈隨征騎入胡沙定将千里書憑鴈<lb/>
<pb n="KR4h0022_WYG_265-3a"/>
應看三春雪似花年長有心終報國時清到處便營家<lb/>
逢秋不擬同張翰為憶鱸魚却嘆嗟<lb/>
　　　下第書懐寄友人　　　　　前　人<lb/>
清世誰能辨陸沉相逢休作憶山吟若敎仙桂在平地<lb/>
更有何人肯苦心去國漢妃還似玉亡家石氏豈無金<lb/>
且安懐抱休惆悵琴瑟調髙樽酒深<lb/>
　　　及第後贈試官　　　　　　髙　極<lb/>
公子求賢未識真欲将毛遂比常倫當時不及三千客<lb/>
<pb n="KR4h0022_WYG_265-3b"/>
今日如何十九人<lb/>
　　　陳情謹獻中丞　　　　　　喻坦之<lb/>
孤拙竟何營徒希折桂名始終誰肯薦得失自難明貢<lb/>
乏雄文獻歸無瘠土耕滄江長發夢紫陌久慙行意縱<lb/>
求知切才唯懼鍳精五言非琢玉十載看遷鶯進取心<lb/>
甘鈍傷嗟骨每驚塵襟痕積淚客鬢白新莖顧盼身愖<lb/>
敎吹噓羽覺生依門情轉切荷徳力湏傾奨善猶憐貢<lb/>
垂恩必不輕從兹便提絜雲路自生榮<lb/>
<pb n="KR4h0022_WYG_265-4a"/>
　　　寄華隂姚少府　　　　　　前　人<lb/>
泰華當公署為官興可知硯和青靄凍簾對白雲垂峻<lb/>
掌光浮日危蓮影入池料於三考内應惜徳音移<lb/>
　　　晩泊富春寄友人　　　　　前　人<lb/>
江鍾寒夕㣲江鳥望巢飛木落山城出潮生海棹歸獨<lb/>
吟霜島月誰寄雪天衣此别三千里闗西信更稀<lb/>
　　　劉補闕自九華山拜官因以寄獻<lb/>
　　　　　　　　　　　　　　　張　喬<lb/>
<pb n="KR4h0022_WYG_265-4b"/>
冥鴻夕不羣徵拜動天文地主迎過郡山僧送出雲登<lb/>
車殘月在宿館亂離分若更思林下還湏共致君<lb/>
　　　寄南中友人　　　　　　　前　人<lb/>
相夢如相見相思去後頻舊時行處斷華髪别來新浪<lb/>
動三湘月煙藏五嶺春又無歸北客書札寄何人<lb/>
　　　寄績溪陳明府　　　　　　前　人<lb/>
古邑猿聲裏空城只半存岸移無舊路沙漲别成村鼓<lb/>
角喧京口山江盡汝濆六朝興廢地行子一銷魂<lb/>
<pb n="KR4h0022_WYG_265-5a"/>
　　　寄處士梁燭　　　　　　　前　人<lb/>
賢哉君子風誦與古人同採藥楚雲裏移家湘水東星<lb/>
霜秋野濶雨雹夜山空早晩相招隠深耕老此中<lb/>
　　　贈進士顧雲　　　　　　　前　人<lb/>
潮檻煙波别釣津西京同似荻洲貧不知守道歸何日<lb/>
相對無言盡㡬春晴景逺山花外暮<hi>疑</hi>雲邉<hi>疑</hi>髙盖水<lb/>
邉蘋與君愁寂無消處賖酒清門送楚人<lb/>
　　　城南寓居寄知已　　　　　前　人<lb/>
<pb n="KR4h0022_WYG_265-5b"/>
花木閒門苔蘚生滻川特去得吟情病來久絶洞庭信<lb/>
年長却思廬岳耕落日獨歸林下宿暮雲多遶水邉行<lb/>
干時退出長如此頻愧相憂道姓名<lb/>
　　　贈友人　　　　　　　　　前　人<lb/>
自說安貧歸未能竹邉門掩小池氷典琴賖酒吟過寺<lb/>
送客思鄉上㶚陵待月夜留煙島客憶雲閒話翠㣲僧<lb/>
㡬時獻了相如賦共向嵩山採茯苓<lb/>
　　　二<lb/>
<pb n="KR4h0022_WYG_265-6a"/>
九霄無詔下何事觸青塵宅帶松蘿僻田惟猿鳥親吟<lb/>
看仙掌月期有洞庭人莫問煙霞句懸知見岳神<lb/>
　　　秋日旅懐寄右省鄭拾遺　　王貞白<lb/>
永夕愁不寐草蟲喧客庭半忩分曉月當枕落殘星鬢<lb/>
髮逰梁白家山近越青知音在諫省苦調有誰聽<lb/>
　　　贈劉凝評事　　　　　　　前　人<lb/>
棘寺官初罷梁園静掩扉春深顔子巷花映老萊衣談<lb/>
史曽無滯攻書已造㣲即膺新寵命稱慶向庭闈<lb/>
<pb n="KR4h0022_WYG_265-6b"/>
　　　寄鄭縣李侍郎　　　　　　黄　滔<lb/>
古縣新煙火東西入客詩静如長暇日貧更似閒時僧<lb/>
借松蘿主人将雨雪期三年一官罷岳石看成碑<lb/>
　　　贈李補闕　　　　　　　　前　人<lb/>
魯史蜀琴旁陶然舉一觴夕陽明島嶼秋水淺池塘世<lb/>
亂憐官替家貧值歳荒前峯亦曽宿知有辟寒方<lb/>
　　　寄敷水盧校書　　　　　　前　人<lb/>
諫省垂清論仙曹豈久臨雖專良史業未畏直臣心路<lb/>
<pb n="KR4h0022_WYG_265-7a"/>
入丹霄近家藏華嶽深還如韓吏部誰不望知音<lb/>
　　　贈明州霍員外　　　　　　前　人<lb/>
惠化如施雨隣州亦可依正衙無吏近髙㑹覺人稀海<lb/>
日旗邉出沙禽角外歸四明多隠客閒約到巖扉<lb/>
　　　寄獻梓桐山侯侍郎　　　　前　人<lb/>
漢宫行廟畧簪笏落人間直道三湘水髙情四皓山賜<lb/>
衣僧脫去表奏主批還地得松蘿塢泉通雨雪灣東門<lb/>
添故事南省缺新班<hi>時有新命不赴</hi>片石秋從露幽忩夜不闗<lb/>
<pb n="KR4h0022_WYG_265-7b"/>
夢餘蟾隠映吟次鳥綿蠻可惜相如作當時事悉閒<lb/>
　　　寄刑部盧員外　　　　　　前　人<lb/>
誰識在官意開門樹色間尋幽頻宿寺乞假擬逰山半<lb/>
白侵吟鬢㣲紅見藥顔不知今夜月㡬客得同閒<lb/>
　　　贈曹郎中　　　　　　　　張　蠙<lb/>
所作髙前古封章自曲臺細看明主意終用出人才省<lb/>
印尋僧鎻書樓領鶴開南山有舊友時向白雲來<lb/>
　　　亂中寄友人　　　　　　　前　人<lb/>
<pb n="KR4h0022_WYG_265-8a"/>
别來難覔信何處避艱危鬢黑無多日塵清是㡬時人<lb/>
情将厭武王澤即興詩若便懐深隠還應聖主知<lb/>
　　　寄友人　　　　　　　　　前　人<lb/>
戀道欲何如東西逺索居長疑即見面翻致久無書甸<lb/>
麥深藏雉淮苔淺露魚相思不我㑹明月屢盈虚<lb/>
　　　贈别山友　　　　　　　　前　人<lb/>
從容無限意不獨為離羣年長驚黄葉時清見白雲舊<lb/>
山廽馬見寒瀑别家聞相與存吾道窮通各自分<lb/>
<pb n="KR4h0022_WYG_265-8b"/>
　　　别後寄友生<hi>詩選作人</hi>　　　　　前　人<lb/>
上馬如飛鳥飄然隔去塵共看今夜月獨作異鄉人就<lb/>
養江田熟移居并賦新襄陽曽卜隠應與孟家隣<lb/>
　　　途次績溪先寄陳明府　　　前　人<lb/>
入境風煙好憂人不易傳新居多是客舊隠半成仙山<lb/>
斷雲衝騎溪長柳拂船何當許過縣聞有箧中篇<lb/>
　　　寄當陽袁皓明府　　　　　楊　䕫<lb/>
髙人為縣在南京竹遶琴堂水遶城地古既資携酒興<lb/>
<pb n="KR4h0022_WYG_265-9a"/>
務閑偏長看山情松軒待月僧同坐藥圃尋花鶴伴行<lb/>
百里甚堪留惠愛莫教空說魯恭名<lb/>
　　　投宣武鄭尚書二十韻　　　羅　隠<lb/>
漢代簪纓盛梁園雉堞雄物情湏重徳時論在明公族<lb/>
大踰開魏神髙本降嵩世家唯蹇諤官業即清通翰苑<lb/>
論思外綸闈嘯傲中健毫驚綵鳳髙步出㝠鴻履歴雖<lb/>
吾道行藏必聖聰絳霄無繫滯浙水忽西東庾監髙樓<lb/>
月袁郎滿座風四朝存故事兩地有全功去去才湏展<lb/>
<pb n="KR4h0022_WYG_265-9b"/>
行行道益隆避權辭憲署仗節出南宫鴈影相承接龍<lb/>
圖共始終自然湏作礪不必恨臨戎幕下蓮花盛竿頭<lb/>
㺗佩紅騎兒逢郭伋戰<hi>疑</hi>士得文翁人地應無比簞瓢<lb/>
柰屢空因思一枝桂已作斷根蓬往事應歸㨗勞歌且<lb/>
責躬殷勤信陵館今日自途窮<lb/>
　　　投浙東王大夫二十韻　　　前　人<lb/>
越嶺千峯秀淮流一𣲖長暫憑開物手來展濟時方舊<lb/>
跡蘭亭在髙風桂樹香地清無等級天闊任徊翔麈尾<lb/>
<pb n="KR4h0022_WYG_265-10a"/>
譚何勝螭頭筆更狂直曽批鳳詔髙已冠鵷行嘯傲辭<lb/>
民部雍容出帝鄉趙堯推印綬勾踐與封疆水占仙人<lb/>
吹城留御史牀嘉兵鄒潤甫百姓賀知章席煖飛鸚鵡<lb/>
塵輕駐驌驦夜歌珠斷續晴舞雪悠揚化向棠隂布春<lb/>
隨棣蕚芳盛名韜不得雄畧晦彌彰自愧三冬學未窺<lb/>
數仭墻感深唯刻骨時去欲沾裳想望魚燒尾咨嗟鼠<lb/>
齧膓可能因蹇拙便合老滄浪題柱心猶壯移山志未<lb/>
忘深慙百般病今日問醫王<lb/>
<pb n="KR4h0022_WYG_265-10b"/>
　　　投寄韋左<hi>一作右</hi>丞　　　　　前　人<lb/>
赤璧徵文聘中臺拜郄詵班資叅令僕曹署轄星辰幞<lb/>
被從誰起持綱自此新舉明朝典數封納詔書頻禁樹<lb/>
曽摛藻臺烏舊避塵便應酬倚注何處活窮鱗<lb/>
　　　寄易定公乗億侍郎<hi>侍郎有明皇再見阿蠻舞及龍池柳賦時稱魁絶也</hi>
　　　　　　　　　　　　　　　前　人<lb/>
謝舞仍宫柳髙竒世少䨇侍中生不到園令死湏降班<lb/>
秩通烏府尊罍近<hi>集作奉</hi>碧幢昭王有餘烈試為禱迷邦<lb/>
<pb n="KR4h0022_WYG_265-11a"/>
　　　寄侯博士　　　　　　　　前　人<lb/>
規諫揚雄賦邅廻賈誼官久貧還往少孤立轉遷難清<lb/>
鏡流年急髙槐旅舍寒侏儒亦何有飽食向長安<lb/>
　　　寄大理寺徐郎中　　　　　前　人<lb/>
佐棘竟誰同因思證聖中事雖亡<hi>集作忘</hi>顯報理合有隂<lb/>
功官緒詵枝老生涯<hi>集作生塵</hi>范甑空㡬時潘好禮重與話<lb/>
清風<hi>證聖中徐有功為大理少卿執法平恕鹿城主簿潘好禮著論以美之也</hi>
　　　寄蘇拾遺<hi>拾遺許公之後今猶居開元中舊第</hi>　前　人<lb/>
<pb n="KR4h0022_WYG_265-11b"/>
　　　　　　　　　　　　　　　前　人<lb/>
早歳長楊賦當年諫獵書格髙時輩伏言切宦情疎慷<lb/>
慨傳丹桂艱難保舊居退朝焚諫草能忘<hi>集作望</hi>馬相如<lb/>
　　　寄剡縣主簿　　　　　　　前　人<lb/>
金庭養真地珠篆勾稽官境勝堪長往時危喜暫安洞<lb/>
連滄海闊山擁赤城寒他日抛塵土因君擬煉丹<lb/>
　　　感徳叙懐寄上羅鄴王三首<hi>集作秋日有酬</hi>
　　　　　　　　　　　　　　　前　人<lb/>
<pb n="KR4h0022_WYG_265-12a"/>
盛<hi>集作舊</hi>業傳家有寳<hi>集作/佩</hi>刀况<hi>集作近</hi>聞餘力更揮毫腰<lb/>
間印佩黄金重<hi>集作綬黄樞貴</hi>卷裏詩裁<hi>集作文章</hi>白雪髙宴罷嘉<lb/>
賔吟鳳藻獵廽<hi>集作歸</hi>諸将問龍韜分茅列土<hi>集作登壇甲子</hi>纔<lb/>
三十猶擬回頭賭錦袍<lb/>
　　　二<hi>集作寄酬鄴王羅令公</hi>
營室東廻䕃赤<hi>集作斤</hi>丘少年承襲擁清油坐調金鼎尊<lb/>
明主横把琱戈傲列侯書札二王争巧拙篇章七子謝<lb/>
<hi>集作避</hi>風流西園舊跡今應在衰老無因奉勝逰<lb/>
<pb n="KR4h0022_WYG_265-12b"/>
　　　三<lb/>
脉散源分歴㡬朝縱然官宦只賔<hi>集作卑</hi>僚正憂末𣲖論<lb/>
滄海忽見髙枝拂絳霄百<hi>集作千</hi>萬貔貅趨玉帳三千賔<lb/>
客冠<hi>集作弭</hi>金貂良時難得吾宗少應念衰門<hi>京本作寒門</hi>久<lb/>
<hi>集作更</hi>寂寥<lb/>
　　　淮南<hi>集作廣陵</hi>李僕射借示近詩因有投獻<lb/>
　　　　　　　　　　　　　　　前　人<lb/>
朝論國計暮論兵餘力猶隨鳳藻生語繼盤盂抛俗格<lb/>
<pb n="KR4h0022_WYG_265-13a"/>
氣通<hi>集作兼</hi>河岳帶商聲閑尋綺思千花麗静想髙吟六<lb/>
藝<hi>集作義</hi>清文柄已持堯典在更堪回首向<hi>集作問</hi>縁情<lb/>
　　　寄京闕陸郎中昆仲　　　　前　人<lb/>
柏臺蘭署四周旋賔榻何妨鴈影連纔見玳簪欹細柳<lb/>
便知油幕勝紅蓮家從入洛聲名大跡為依劉事分偏<lb/>
争柰亂離人漸少麥成<hi>集作城</hi>新賦許誰傳<lb/>
　　　贈湖州<hi>集作霅州</hi>裴郎中　　　　前　人<lb/>
貴提金印出咸秦瀟洒江城兩度春一𣲖水清疑見膽<lb/>
<pb n="KR4h0022_WYG_265-13b"/>
數重山翠欲留人望崇早合歸黄閣詩好何妨戀白蘋<lb/>
自是受恩心未足却垂䨇翅羡呉筠<lb/>
　　　寄前宣州竇常侍　　　　　前　人<lb/>
往年西謁謝元暉樽酒留歡醉始歸曲檻柳濃<hi>一作垂</hi>鶯<lb/>
未老小園花煖<hi>集作嫩</hi>蝶初飛噴香瑞獸金三尺舞雪佳<lb/>
人玉一圍今日亂離尋不得滿蓑風雨釣漁磯<lb/>
　　　寄徐濟　　　　　　　　　前　人<lb/>
往年疎懶共江湖月滿花香記得無霜壓楚蓮秋後折<lb/>
<pb n="KR4h0022_WYG_265-14a"/>
雨催蠻酒夜深沽紅塵偶别<hi>一作到</hi>迷前事丹桂相輕愧<lb/>
後圖<hi>集作徒</hi>出得函闗抽得手從來不及阮元瑜<lb/>
　　　贈宣武盧從事　　　　　　前　人<lb/>
前年帝里望<hi>集作從</hi>行塵記得仙家第四人泉煖舊諳龍<lb/>
偃息露寒初見鶴精神歌聽<hi>集作聲</hi>上榻梁園晩夢遶殘<lb/>
鍾汜水春知有箧中編集<hi>集作什</hi>在只應從此是經綸<lb/>
　　　贈蒼溪王明府有文在手曰長生<lb/>
　　　　　　　　　　　　　　　王　轂<lb/>
<pb n="KR4h0022_WYG_265-14b"/>
執手長生在人皆號地仙水雲真遂性龜鶴足<hi>一作定</hi>齊<lb/>
年但以酒養氣何言命在天况無婚嫁累應拍尚平肩<lb/>
　　　贈南陵李主簿　　　　　　曹　松<lb/>
外邑官同隠寧勞短使趨看雲情自足愛酒逸應無簟<lb/>
席遺棋子衣裳惹印朱仍聞陂水近亦擬棹菰蒲<lb/>
　　　山中寒夜呈進士許棠　　　前　人<lb/>
山中<hi>集作寒</hi>草堂煖寂夜有良朋讀易明<hi>集作分</hi>髙燭煎茶<lb/>
取折<hi>集作拆</hi>氷庭垂河半角忩露月㣲稜俱入論心地争<lb/>
<pb n="KR4h0022_WYG_265-15a"/>
無俗者憎<lb/>
　　　書懐寄友人　　　　　　　沈　顔<lb/>
江湖勞遍尋祗自長愁襟到處慵開口何人可話心登<lb/>
樓得句逺望月抒情深却憶山齋後猿聲相伴吟<lb/>
　　　春早寄華下同人　　　　　裴　説<lb/>
正是花時節思君寢復興市沽終不醉春夢亦無憑岳<lb/>
面懸清雨河心走濁氷東門一條路離恨正相仍<lb/>
　　　贈衡山令　　　　　　　　前　人<lb/>
<pb n="KR4h0022_WYG_265-15b"/>
君吟十二載<hi>集作三十載</hi>辛苦必能官造化猶難隠生靈豈<lb/>
易謾猿跳髙岳静魚擺大江寛與我為同道相留夜話<lb/>
閑<lb/>
　　　南中縣令　　　　　　　　前　人<lb/>
寂寥雖下邑良宰有清威苦節長如病為官豈肯肥山<lb/>
多村地狹水淺客舟稀上國搜賢急陶公早晩歸<lb/>
　　　寄曹松　　　　　　　　　前　人<lb/>
莫見苦吟遲吟遲鬢亦絲鬢斑猶可染詩病却難醫山<lb/>
<pb n="KR4h0022_WYG_265-16a"/>
暝雲横處星稠月側時冥搜不可得一句至公知<lb/>
　　　贈賔貢　　　　　　　　　前　人<lb/>
惟君懷至業萬里信悠悠路向東溟出枝來北闕求家<lb/>
無一夜夢㠶掛隔年秋鬢髮争禁得孤舟往復愁<lb/>
　　　秋霽夜吟寄友人　　　　　唐彦謙<lb/>
槐柳蕭疎溽暑收商金頻伏火西流塵衣歳晩縁身賤<lb/>
雨簟更深滿背秋前事悲凉何足道逺書慵懶未能修<lb/>
唯思待月髙梧下更就東林訪惠休<lb/>
<pb n="KR4h0022_WYG_265-16b"/>
　　　賀李昌時禁苑新命　　　　前　人<lb/>
玉簡金文直上清禁垣丹地閉嚴扃黄扉議政參元化<lb/>
紫殿稱觴拂夀星萬户千門迷步武非煙非霧隔儀形<lb/>
塵中舊侣無音信知道遼東鶴姓丁<lb/>
　　　又寄　　　　　　　　　　前　人<lb/>
振鷺翔鸞集禁闈玉堂珠樹瑩風儀不知親到靈和殿<lb/>
張緒何如栁一枝<lb/>
　　　上已日寄韓八<hi>已見一百五十七卷</hi>
<pb n="KR4h0022_WYG_265-17a"/>
　　　寄蒋二十四　　　　　　　前　人<lb/>
鳥囀蜂飛日漸長旅人情味悔思量禪門淡泊無心地<lb/>
世事生疎欲面墻二月雲煙迷柳色九衢風土帶花香<lb/>
大知髙士禁愁寂試倚䦨干莫斷腸<lb/>
　　　寄懷　　　　　　　　　　前　人<lb/>
有客傷春復怨離夕陽亭畔草青時淚從紅蠟無由制<lb/>
膓比朱絃恐更危梅向好風唯是笑柳因㣲雨不勝垂<lb/>
䨇溪未去饒歸夢夜夜孤眠枕獨欹<lb/>
<pb n="KR4h0022_WYG_265-17b"/>
　　　赴舉寄别所知　　　　　　李山甫<lb/>
腰劍囊書出户遲壮心吾命兩相疑麻衣盡舉一䨇手<lb/>
桂樹只生三十枝黄祖不憐鸚鵡客志公偏賞麒麟兒<lb/>
叔牙知我應相痛回首天涯寄所思<lb/>
　<lb/>
　<lb/>
　<lb/>
　文苑英華卷二百六十五<lb/>
</p>
<p>
</p>
  </div>
</body>
</text>
</TEI>
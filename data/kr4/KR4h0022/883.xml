<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百八十四</head>
    <p>
<pb n="KR4h0022_WYG_883-1a"/>
欽定四庫全書<lb/>
　文苑英華巻八百八十四　宋　李昉等　編<lb/>
　將相二<lb/>
　　梁國公姚崇神道碑一首<lb/>
　　右僕射太子少師唐璿神道碑一首<lb/>
　　侍中兼吏部尚書裴光庭神道碑一首<lb/>
　　　故開府儀同三司上柱國賜揚州刺史大都督<lb/>
　　　　梁國文真公姚崇神道碑　張　説<lb/>
<pb n="KR4h0022_WYG_883-1b"/>
叙曰八柱承天髙明之位定四時成象亭毒之功存畫<lb/>
爲九州禹也堯享鴻名播時百糓棄也舜稱至德由此<lb/>
言之知人則哲非賢罔乂致君堯舜何代無人有唐元<lb/>
宰曰梁文貞公者位為帝之四輔才為國之六翮言為<lb/>
代之軌物行為人之師表蓋維嶽降神應時間出者也<lb/>
公諱崇字元之姚姓有虞之後逺自吳興近徙于陜今<lb/>
家洛陽焉烈考長沙文獻公樹勲王室建旟嶲府公紈<lb/>
綺而孤克廣前業激昻成學榮問日流武庫則矛㦸森<lb/>
<pb n="KR4h0022_WYG_883-2a"/>
然文房則禮樂盡在弱冠補孝敬挽郎又制舉髙第歴<lb/>
佐濮鄭並有聲績<hi>集本文粹作華</hi>入為司刑丞天授之際獄吏<lb/>
峻宻公持法無頗全活者衆進夏官員外郎郎中侍郎<lb/>
朝廷曰能遂掌軍國遷鳯閣侍郎監脩國史兼相王府<lb/>
長史始則天人讓王承置醴之顧終以飛龍利見延驂<lb/>
乗之恩自時厥後恒當大任凡三處兵部尚書三入中<lb/>
書令一為禮部尚書左庻子又肅政大夫惣靈武庫兵<lb/>
馬又司僕卿知隴右監牧使出典亳宋常越許申徐潞<lb/>
<pb n="KR4h0022_WYG_883-2b"/>
揚同十郡景雲初以藩邸舊寮封梁國公食賦百室公<lb/>
性仁恕行簡易虗懐泛愛而涇渭不雜真率逕<hi>二本作徑</hi>盡<lb/>
而應變無窮毎<hi>文粹作常集作亦</hi>推是心以御於物故所蒞必<lb/>
甿庻風偃桀驁<hi>二本作狼</hi>化從言不厲而教成政不威而事<lb/>
理去思觀頌來暮聞歌旣登邦政卒乘輯睦及在宗伯<lb/>
神人克諧今之中書是為理本謀事兼於百揆論道惣<lb/>
於三台公執國之鈞金玉王度大渾順序休徵來臻懋<lb/>
德格天名遂身遜拜開府儀同三司崇其秩逸其志也<lb/>
<pb n="KR4h0022_WYG_883-3a"/>
初太夫人在堂公受任<hi>文粹作職</hi>西掖頗限扄禁求侍晨昏<lb/>
優詔旣許尋命<hi>二本作令</hi>還職公固請以泣制曰家有令弟<lb/>
足慰母心國有棟<hi>集作諌</hi>臣安可蹔闕其後部符江表敦<lb/>
諭起復纕麻外墨欒棘内毁變禮中權通識所貴神龍<lb/>
之首與聞興復疇其井賦累讓而停夫以革故鼎新大<lb/>
來小徃得䘮而不形於色進退而不失其正者鮮矣君<lb/>
子曰忠不忘親仁也哀不違事義也譲功辭邑禮也濟<lb/>
代全名智也仁以長人義以和下禮以安上智以周身<lb/>
<pb n="KR4h0022_WYG_883-3b"/>
宜其光輔四帝軒冕三紀池䑓琴筑優游暮齒傳爵土<lb/>
於祚𦙍保禄位於終始矣享年七十有一開元九年九<lb/>
月寢疾薨於東都之慈惠里皇上悼焉國人慕焉撫牀<lb/>
輟舂曽未云比制贈揚州大都督謚曰文貞禮也十年<lb/>
二月葬於萬安山之南原在疾也王人賜膳御醫視藥<lb/>
<hi>集作御藥視醫</hi>于薨也中使弔臨羽儀哀送君臣之義厚莫重<lb/>
焉子异子<hi>集無子字</hi>奕思綴遺羙以寘罔極有詔掌文之官<lb/>
叙事盛德之老銘功將以寵宗臣揚英烈<hi>闕</hi>乃灑恩仙<lb/>
<pb n="KR4h0022_WYG_883-4a"/>
翰鏤澤豊䂥日月照臨於佳城煙雲變態於神道寳其<lb/>
文字别爲群玉之山禁其樵蘇即表三司之墓銘曰<lb/>
源深自虞𣲖别從吳避地魯陜居家洛都神明逺契岳<lb/>
瀆真符翊聖斯偶生賢不孤仁將勇濟孝與忠俱學仞<lb/>
<hi>文粹作刃</hi>攅植文鋒迅驅纔安卑位即聘長途惟實惟有若<lb/>
虛若無再三軍國一二訏謨戎柄尤重王綸最樞兼司<lb/>
任切乆政榮殊黼藻彌煥丹青靡喻以寛容物以鍳分<lb/>
區外或形放中恒禮拘箴雖誡口諍亦忘軀但覩渾璞<lb/>
<pb n="KR4h0022_WYG_883-4b"/>
誰詳瑾瑜伊咎尺寸管樂錙銖名遂身正<hi>二本作名正身遂</hi>言<lb/>
誠願孚方辭漢禄更辱齊租旣積而㪚窮歡盡娛川歸<lb/>
東極日去<hi>集作止</hi>西晡上惻旒扆旁悲路衢藍田羙玉荔<lb/>
浦明珠載廣休慶爰𢎞典謨豐碑乃立盛業其輔帝念<lb/>
頻軫仙毫持紆䥴金刻石鳳篆龍圖七耀光動三泉澤<lb/>
濡銓<hi>文粹作欽</hi>能欽事理欝詞敷求舊銘實慙恧磾蕪<hi>二本作慙</hi>
<hi>磾恧蕪</hi>緬思雲霧尚想江湖有道之德其何以踰延陵之<lb/>
墓空此嗚呼存殁終始遐哉邈乎<lb/>
<pb n="KR4h0022_WYG_883-5a"/>
　　　右僕射太子少師唐璿神道碑　蘇　頲<lb/>
欽若於天者謂之代工覆冐于人者謂之成務則調元<lb/>
氣法三象鼓洪爐冝萬物其代工成務之本也簡大僚<lb/>
所以服其事明先正所以詔其功卜熊羆所以占其兆<lb/>
從龍虎所以合其應匪徒然而已哉有唐元老宋公侯<lb/>
矣公諱璿字休璟晉昌酒泉人也昔在夏商大夫陳其<lb/>
氏姓泊遷汾晉季子聴其聲樂豈軒之後唐之遺乎旣<lb/>
仕楚而聞魏亦家秦而滅項凉武昭王攬中州之傑居<lb/>
<pb n="KR4h0022_WYG_883-5b"/>
右地之盟七代祖晉昌宣王和佐厥威霸守其夷險故<lb/>
累爲郡之首族粤宣公逺我曽祖驃騎大將軍開府儀<lb/>
同三司贈兖州刺史諱某世位大將軍二千石大父洛<lb/>
陽令朔方郡賛特贈秦州都督諱某烈考咸陽令贈岐<lb/>
州刺史諱某操斧鉞班珪瑞者耀洪烈於四世垂餘風<lb/>
於百里於穆不已莫之與京公初<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而孤入則孝出則<lb/>
悌承於母兄之㫖及冠而立學以聚問以辨從於師黨<lb/>
之言焉張嘉運先授於易森然可見者萬象賈公彦次<lb/>
<pb n="KR4h0022_WYG_883-6a"/>
授於禮坦然可觀者百度射䇿髙第初補吳王典籖歴<lb/>
綿州邑西尉同州馮翊主簿弗之好也嘗欲屠郅支刺<lb/>
樓蘭執渾邪逐呼韓始自謀於將帥終見器於公輔遂<lb/>
爲踈勒道行軍從事䇿勲至上柱國授營州都督府户<lb/>
曹叅軍尋以朝㪚大夫檢校朔州刺史盖養能而成績<lb/>
矣轉安西副都護檢校庭州刺史長壽中武威軍大惣<lb/>
管王孝傑之復四鎮實頼其謀表公為西州刺史渉龜<lb/>
沙薄烏壘矛精絶慰渠此之謂也公至則扶厥傷止其<lb/>
<pb n="KR4h0022_WYG_883-6b"/>
擅因所利補其闕故西州之士刻石而建碑焉無何遷<lb/>
靈州都督新昌軍防禦營田等使入蕭關殺都尉絶梓<lb/>
嶺討符離此之謂也公至則城彼方要其險狎諸野墾<lb/>
其實故此地之犬者有備而無討矣就加銀青光禄大<lb/>
夫入拜左豹韜將軍遷司衞卿未㡬攝右肅政大夫檢<lb/>
校凉州都<hi>闕</hi>　節隴右諸軍事叅警夜之肅嚴不時之<lb/>
敬事典之常<hi>闕</hi>　公是遷受南憲之寵惣四方之役邦<lb/>
家之急者繄公是任其年麴莾布支率種落數萬冦於<lb/>
<pb n="KR4h0022_WYG_883-7a"/>
洪源也公訓鉦鐲完甲兵以禦之虜見積尸之凶我懸<lb/>
斬級之賞遁則忘草在而蒙棘他他籍籍不可勝云朝<lb/>
實休之除右武衞右金吾二大將軍俾仍舊鎮雖貴而<lb/>
不留中也先后稽六官之本思五法之要自我聦明惟<lb/>
天照鍳乃拜公文昌夏官尚書同鳳閤鸞䑓平章事隠<lb/>
心而行正色不撓功多㣲管議切安劉中宗之踐副君<lb/>
旁求中庶特轉公大夫太子右庶子加金紫光禄大夫<lb/>
知政如故召綺里而稱叔孫也属駕言北垂薄伐東鄙<lb/>
<pb n="KR4h0022_WYG_883-7b"/>
復公爲夏官尚書兼幽營二州都督安柬都䕶按河北<lb/>
<hi>一作翔</hi>之州軍<hi>一作軍州</hi>自弼鄘廵遼碣貪夫亷而忌法戰士<lb/>
逸而待冦且有倫要而無怨讟神功初徵拜輔國大將<lb/>
軍同中書門下三品遷持進尚書右僕射食實封三百<lb/>
户已而居守秦雍今之揆路古曰台司百寮師師萬事<lb/>
理也分郡闕而興之鎮京師以留之豈冨人之始封亦<lb/>
鄼侯之大任位益髙而勇退年愈邁而思止抗聞旒扆<lb/>
宻奏封章乆之聴致仕進封宋國公朝朔望天子方崇<lb/>
<pb n="KR4h0022_WYG_883-8a"/>
文太學講武宣揚延首鴻儒傾心碩老復以公為太子<lb/>
少師監脩國史乞言而書法也景雲初匈奴請公主盟<lb/>
使臣爲約未堅致辭或紿國命公爲持進檢校御史大<lb/>
夫朔方軍大惣管以禦之伏宸威肅戎令人莫聞於吠<lb/>
犬騎寧憚於射<hi>闕</hi>舉則全師還而罷事將簡棄軒冕神<lb/>
明芝木然邦有大禮樂大政刑率由典謨罔不資度享<lb/>
年八十有六景命不造延和元年七月戊子薨於長安<lb/>
懐真里第嗚呼哀哉皇上聞哀撤懸出次揮涕追柳莊<lb/>
<pb n="KR4h0022_WYG_883-8b"/>
而承命<hi>一作亟赴</hi>思鄭産而安歸制贈使持節都督荆州諸<lb/>
軍事荆州刺史贈物四百叚米粟四百石䘮事官給仍<lb/>
差官四品一人監䕶有加等也太常考行謚曰忠書不<lb/>
云殷之得傳用訓朕志而承其道雅不云周之命程是<lb/>
我戒我師而就其緒於戯惟公浚明前典允迪古訓惣<lb/>
而成之入則獻規出不言政石建孔光之比决勝千里<lb/>
通知四夷子房充國之亞爲將軍尊重於位而謝賔客<lb/>
公之不敢專爲丞相開陳其端以歸人主公之不敢伐<lb/>
<pb n="KR4h0022_WYG_883-9a"/>
如是則鏤彛噐圖旂常載史宮列盟府矣夫翠鵠犀象<lb/>
非不鷙也有其用則不全麟鳳龜龍非不靈也無其時<lb/>
則不至若乃時已偕用不竭身已康名不滅者旣明而<lb/>
且哲也公上惟祖禰傍至功緦頃於槐里之間謹原之<lb/>
右卜其兆圖其域各以族而為之度焉臨薨戒諸子曰<lb/>
儉則自完孝不忘本吾之志矣嗣子陳州刺史先眘左<lb/>
千牛中郎將先擇等克奉遺命能循懿業以年月日塟<lb/>
于舊塋亡夫人太原王氏從祔禮也昔禽息進里奚於<lb/>
<pb n="KR4h0022_WYG_883-9b"/>
秦而穆公之政厚虞邱進叔敖於楚而莊王之力霸故<lb/>
有世祝而代禄焉則我師臣計功𦙍子私風小彼秦楚<lb/>
之事大哉韋平之烈謀可乆者敢作銘曰<lb/>
稽古陶唐惟帝之初遷虞事夏俾侯而起居盤峻峙令<lb/>
德之祉亦曰綿系誕生君子君子伊何邦之宰臣宰臣<lb/>
伊何秉我洪鈞登于廟堂王則是保服于戎狄公嘗致<lb/>
討事惟一心㳟乃三命從讓頥老歸閒體正天也不憗<lb/>
人之云亡大夫掌域郡公㑹䘮咸陽北坂渭水南渡其<lb/>
<pb n="KR4h0022_WYG_883-10a"/>
如邢山永此防墓<hi>王則是保疑作王躬是保</hi>
　　　侍中兼吏部尚書裴光庭神道碑<lb/>
　　　　　　　　　　　　　　　張九齡<lb/>
夫道遵常習故盖人拘於凡也得精亡麤是天縱於聖<lb/>
也方聖上之㧞大師也豈籍譽於朝廷哉徑取士<hi>集作才</hi>
於無跡懸收功於未朕而終致大用克成休勛使祖虗<lb/>
名者見西子而憎貎工橫議者聞魯連而杜口乃知古<lb/>
謂則哲維帝其難今之得人遇聖為易能允明主之鍳<lb/>
<pb n="KR4h0022_WYG_883-10b"/>
不負真賢之實者其在正平中憲公乎公諱光庭字連<lb/>
城河東聞喜人也伯翳之後與秦同姓始封于裴因邑<lb/>
命氏在魏晉之際為人物之傑與琅琊王氏相敵時人<lb/>
謂之八裴八王自茲厥後弈代更盛大王父定周大將<lb/>
軍馮翊大常瑯琊公大公仁基隋光禄大夫追贈持節<lb/>
原州都督天之旣厭隋德矣見危致命不亦難乎謚之<lb/>
曰忠憲春秋之義也父行儉禮部尚書兼定㐮道行軍<lb/>
大惣管聞喜縣公贈太尉時或有姦<hi>集作奸</hi>王命矣禁暴<lb/>
<pb n="KR4h0022_WYG_883-11a"/>
安人不謂重乎謚之曰憲尊名典也公即獻公之第七<lb/>
子降神元和含光不耀越在初服<hi>集作嵗</hi>已有老成雖逺<lb/>
大是圖而近識莫悟學探帝載何事小名業綜人倫豈<lb/>
矜一善弱嵗居太尉獻公䘮幼以孝聞尋補𢎞文舘學<lb/>
生神龍初明經擢第授家令寺丞轉太常丞加朝㪚大<lb/>
夫景龍中以親累外轉尋入為陜王友改右衞郎將丁<lb/>
晉國大夫憂柴毁骨立殆至滅性服免起為越州别駕<lb/>
未之就也復除右衞郎將無何遷率府中郎嗟乎有其<lb/>
<pb n="KR4h0022_WYG_883-11b"/>
道而無其用不可行也得其時而不得其志亦不可行<lb/>
也公負經綸之器韜王覇之畧自委洎外䑓棲遲下位<lb/>
出外從事十數年間坦然而自若者何哉盖知才有所<lb/>
必伸命有所必與非茍而已開元中聖上思光禄之休<lb/>
烈嘉太尉之元勲是必象賢其將大受特拜司門郎中<lb/>
轉兵部侍䑓之文始應列宿鴻漸之羽可用爲儀遷鴻<lb/>
臚少卿以觀其能也是嵗天子有事于岱宗諸侯㑹朝<lb/>
于行在執籩豆者不限於中外獻琛<hi>集作賝</hi>賮者亦勤於<lb/>
<pb n="KR4h0022_WYG_883-12a"/>
駿奔莫不來享無有逺近而執正以公代曉邉事職在<lb/>
行人且曰夷性持<hi>集無此字</hi>翻覆黷盟阻德我今有事戎或<lb/>
生心我張吾師有備無患若何公曰不可夫封禪者所<lb/>
以告成功也觀兵者所以威逆命也云亭苖扈非一時<lb/>
之事也受脤執燔非三代之禮也天方佑我光啓舊服<lb/>
憬彼獯鬻能違天乎無庸勦人可以諜告從之秋九月<lb/>
突厥果使其相執失頡利發與其介阿史德暾泥熟來<lb/>
朝公之謀也東封還遷兵部侍郎所父之職夏卿之亞<lb/>
<pb n="KR4h0022_WYG_883-12b"/>
存而舉者悉以咨之公於是考遺訓補闕典蒐苖獮狩<lb/>
之禮詳施䅋簡稽之賦<hi>周禮大司馬施貞分職簡稽卿民集改施仁征</hi>頒九畿<lb/>
之政設九伐之刑以練國容以精軍實邉鄙不聳帝用<lb/>
嘉之旣而拜中書侍郎同中書門下平章事兼御史大<lb/>
夫王出其言霈乎人有歸也天憲惟明肅乎人知禁也<lb/>
尋加銀青光禄大夫換黄門侍郎俄遷侍中兼吏部尚<lb/>
書𢎞文舘學士惣百揆之樞轄酌九流之泉<hi>集作淵唐諱</hi>奥<lb/>
叶文軌之殷受天人之和木<hi>集作水非</hi>火象鼎其惟實餗山<lb/>
<pb n="KR4h0022_WYG_883-13a"/>
川出雲用作霖雨時哉之㑹無得稱焉先是大化之行<lb/>
務以𤣥黙遵夫易簡舊章在而不議吏道雜以多端公<lb/>
於是求革故之實契隨時之義作秩序以平之設循資<lb/>
以定之謹權衡以選之考殿最以叅之姦回無所措其<lb/>
邪噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>不能介其量多士動色群方改瞻仰之者邈乎<lb/>
如山窺之者間不容髪或曰執事無乃惠歟公曰大命<lb/>
敢不敬歟若然方將致六符於泰階驅百姓於仁壽豈<lb/>
直睥睨先正<hi>集作世唐諱</hi>紛綸近古汨而隨流守而勿失云<lb/>
<pb n="KR4h0022_WYG_883-13b"/>
爾哉二十年冬上幸河東祠后土命公兼左軍師禮畢<lb/>
賜爵正平男加光禄大夫云<hi>集無此字</hi>抑人有言曰樹善莫<lb/>
如滋積仁莫如重則臧僖之慶有後於魯欒武之德未<lb/>
絶於仁冝公侯之子孫必復其始也公嘗讀易至乾之<lb/>
屯升之漸喟然嘆曰物惡有滿而不溢髙而不危者哉<lb/>
旣而居不崇侈動無踰法雖百乗之家萬夫之長冲如<lb/>
也謂日用不知存諸方冊何天年未永瘼此台臣二十<lb/>
有一年春三月癸卯遘疾薨於京師平康里之私第春<lb/>
<pb n="KR4h0022_WYG_883-14a"/>
秋五十八朝廷哀傷冕旒震悼制户部尚書杜暹即殯<lb/>
弔祭賵<hi>集作賻</hi>物五百叚粟五百石䘮事優厚官供輟朝<lb/>
三日丁未有詔追贈太師謚曰忠憲使某官某監候䘮<lb/>
事以某月日葬我忠憲公於聞喜之舊塋禮也初知星<lb/>
者言上相有變良臣將殁謂請譲之公曰使禍可禳而<lb/>
去則福可祝而來也論者多之以爲知命夫天下之達<lb/>
道有五所以行之者三曰忠孝仁安君忠也榮親孝也<lb/>
周物仁也此三者有一於<hi>集作于</hi>身鮮矣而公實兼之且<lb/>
<pb n="KR4h0022_WYG_883-14b"/>
媚于人者必好其威福賢於事者必羞其謗政公知其<lb/>
然則以直道匪躬之故忠莫厚焉禮為人子春秋以致<lb/>
享義於人臣夙夜以從命公知其然則以時告如在之<lb/>
敬孝莫重焉夫以衡石之任陶鈞之力莫不責於下吏<lb/>
求備於一人以故舞文雷同疑獄嵗構恬而不改浸以<lb/>
成風公知其故則以信察御物之惠仁莫加焉其行已<lb/>
奉公皆此類也嘗所著述率于箴規以為惇叙九族本<lb/>
枝百世<hi>集作代</hi>王者之盛也而義不可以無訓作瑶山徃<lb/>
<pb n="KR4h0022_WYG_883-15a"/>
記維城前軌以諷之㣲而彰志而晦聖人之舉也道不<lb/>
可以虛行作續春秋自戰國迄于周隋以統之臣子義<lb/>
也天人之際備矣非洽聞通理其孰能與於此乎冝其<lb/>
存無幸人殁有遺愛嗣子積京兆府司録事叅軍孝實<lb/>
克家動必中禮丕承厚命紆天鍳而増華敢跡前脩琢<lb/>
豊碑而不朽銘曰<lb/>
益作舜虞鍼分晉土慶流八族德盛三祖琅琊象賢懐<lb/>
文佩武光禄忠烈殺身報主尚書出將恢我王畧文教<lb/>
<pb n="KR4h0022_WYG_883-15b"/>
内敷武功外鑠緇衣之弊惟公繼作用晦而明處豐思<lb/>
約鴻臚好謀夏卿稱職代天施化佐皇立極納于憲府<lb/>
好是正直乃宅冡司謀猷允塞盡瘁事國夙夜在公居<lb/>
無闕正殁有餘忠天子命我頌德銘功日月有旣令聞<lb/>
無窮<lb/>
　<lb/>
　<lb/>
　文苑英華巻八百八十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百九十三</head>
    <p>
<pb n="KR4h0022_WYG_592-1a"/>
欽定四庫全書<lb/>
　文苑英華巻五百九十三　宋　李昉等　編<lb/>
　謝春冬衣<hi>禄廩附</hi>
　　謝賜春衣及牙尺表一首<lb/>
　　為武中丞謝春衣表一首<lb/>
　　寒食謝新火及春衣表一首<lb/>
　　謝勑書賜春衣并尺表一首<lb/>
　　謝春衣并端午衣物表一首<lb/>
<pb n="KR4h0022_WYG_592-1b"/>
　　謝春衣表二首　　　　謝冬衣表十二首<lb/>
　　謝勑書兼賜冬衣表一首<lb/>
　　謝加賜防閣品子課及全禄表一首<lb/>
　　為第五舅謝加賜防閣品子課及全禄表一首<lb/>
　　謝恩賜粟表一首　　　謝恩放先貸斛表一首<lb/>
　　蘇州謝賑賜表一首<lb/>
　　　謝賜春衣及牙尺表　　　　吕　頌<lb/>
臣某言中使至伏奉某月日勑書及所部將吏僧道百<lb/>
<pb n="KR4h0022_WYG_592-2a"/>
姓等伏蒙聖恩慰勞并賜臣手詔及春衣兩副金縷牙<lb/>
尺一面大將衣若干者天睠遐臨恩波荐及跪承寵賞<lb/>
以懼以慙臣某中謝伏惟陛下德配二儀恩覃九有雖<lb/>
雲雨之施在物無遺而渥澤所加於臣為幸誠以任叨<lb/>
藩鎮才本庸虚威畧不足以暢皇風政術不足以禆朝<lb/>
政顧慙曠職常用疚懐今又特䧏寵臣俯延殊奨頒以<lb/>
尺度承春令之溥臨賜以衣裳荷天慈之逺覆榮均將<lb/>
校慶被蒸黎歡心積於萬靈喜氣盈於五嶺臣徃塵近<lb/>
<pb n="KR4h0022_WYG_592-2b"/>
掖負敗已彰洎守炎陬恩禮彌厚實懼無功之賜敢安<lb/>
逾分之榮仰戴鴻私捐軀寧報無任感恩瀝懇之至<lb/>
　　　為武中丞謝春衣表　　　　劉禹錫<lb/>
臣某言中使某奉宣聖㫖賜臣春衣一副王人臨第御<lb/>
府降衣忭舞失容捧戴無措臣某中謝伏以律當春暮<lb/>
慶洽時邕萬物被薰風之和九天垂湛露之澤臣受任<lb/>
非次速尤是虞方懐匪服之憂更荷觧衣之賜恩加盡<lb/>
餙拖朱紫而<hi>集作以</hi>為榮受非以庸顧形影而知<hi>集作増</hi>愧<lb/>
<pb n="KR4h0022_WYG_592-3a"/>
丹誠徒罄𤣥造難酬無任踊躍感恩之至<lb/>
　　　寒食謝新火及春衣表　　　武元衡<lb/>
臣某言中使至奉宣進止賜臣新火及春衣等熒煌自<lb/>
天纎麗同降束帯歛祍盡餙之道已加捧炬㢠廻光照臨<lb/>
之榮荐及臣某中謝臣以薄才濫居臺憲曠官尸禄驟<lb/>
渉嵗年陛下未責前過尚容舊軄忝陪班列兢惕毎多<lb/>
載冐簮纓慙惶益甚今時惟清明律中姑洗當改燧火<lb/>
既荷惟新之恩未去緼袍更沐衣輕之賜猥霑鄙陋曲<lb/>
<pb n="KR4h0022_WYG_592-3b"/>
被幽微臣雖至愚豈不知愧伏以先皇之德未報陛下<lb/>
之澤又深揣分循涯過叨奬遇將仰申禆補俯効涓埃<lb/>
惟當以火燭心焚灼不忘於盡瘁以衣勵已曵婁常誓<lb/>
於糜軀嫉惡觸邪進賢惟善有死莫貳知無不為伏冀<lb/>
聖慈鑒臣丹慊<hi>一作悃</hi>無任踴躍屏營之至<lb/>
　　　謝勑書賜春衣并尺表　　　令狐楚<lb/>
臣某言去二月日中使某至伏奉勑書手詔并賜臣春<lb/>
衣一副牙尺一條宸翰葳𬎼寵錫稠疊捧受榮忭如將<lb/>
<pb n="KR4h0022_WYG_592-4a"/>
不勝臣聞衣裳在笥與必有道刀尺為噐用惟其人臣<lb/>
魯國小儒漢庭下士因縁霈澤汙染官牒顔嘗忍愧心<lb/>
不容憂陛下仁發於中恵周於外矜臣以濕暑之患賜<lb/>
之葛衣念臣無忖度之能降其寳尺輕新有楚廣狹不<lb/>
踰被服而炎蒸坐銷秉持而長短立辨揆才量力将何<lb/>
補於分寸運肘延頸實有塵於領䄂當期畢命無以酬<lb/>
恩臣無任<lb/>
　　　謝春衣并端午衣物表<lb/>
<pb n="KR4h0022_WYG_592-4b"/>
臣某言今月日中使周某至奉宣口勑賜臣春衣一副<lb/>
并端午衣一副銀枕一口百索一軸累受寵光載懐兢<lb/>
懼自揣涯分若臨氷淵<hi>唐諱</hi>臣某中謝臣以昧於知人交<lb/>
通元載合從牽累伏待刑章豈謂俯廻宸翰特有殊賜<lb/>
罪當禠帯忽頒御府之衣憂可傷生重延長命之縷更<lb/>
加珍器曲被深恩徒懐推食之仁立遣<hi>疑作豈逭</hi>素飡之責<lb/>
施均雷雨荷重丘山雖畢命以自期終粉身而無恨臣<lb/>
無任<lb/>
<pb n="KR4h0022_WYG_592-5a"/>
　　　謝春衣表<lb/>
臣某言中使某至伏奉勑書手詔兼賜臣及大將軍等<lb/>
春衣一副金縷牙尺一條拜奉天書光生萬里即受殊<lb/>
賜喜溢三軍臣某中謝臣素以庸虚特承聖奬寄深分<lb/>
閫㤙重丘山祗奉朝章布宣皇澤藩夷即叙懸道廓清<lb/>
將士無戰伐之勞四時沾衣服之賜况榮頒尺度禮叶<lb/>
典經敢懐寸進之心空積違顔之戀臣無任<lb/>
　　　同前　　　　　　　　　　劉禹錫<lb/>
<pb n="KR4h0022_WYG_592-5b"/>
臣某言中使陳日華至伏奉聖㫖慰勞臣及将佐官吏<lb/>
僧道耆老<hi>集作夀</hi>百姓等并賜臣墨詔及春衣兩副大將<lb/>
衣四副王人捧詔御府䧏衣寵光不隔於遐藩慶賜猥<lb/>
霑於禆将臣某中謝臣素乏噐能謬膺驅使毎慙効薄<lb/>
常懼食浮陛下覃以至仁均其厚施宰元和而布澤順<lb/>
時律以頒衣出自禁中賁于臣下執領繪而抃舞失次<lb/>
被纎柔而顧眄増輝舉體動容既安且吉在身不稱恐<lb/>
招鵜翼之譏居任<hi>集作位</hi>無功叨受鶴紋之賜下延将校<lb/>
<pb n="KR4h0022_WYG_592-6a"/>
同荷生成<lb/>
　　　謝賜冬衣表　　　　　　　陳子昻<lb/>
臣某言中使某至伏奉某月日勑書慰問將士官吏僧<lb/>
道耆老等并賜臣手詔及冬衣兩副大將等衣一十五<lb/>
副者天慈逺致聖澤傍流海隅臣庶忭舞相慶臣某中<lb/>
謝伏惟陛下道宏文武任切藩維逺念戎旅之勤亟頒<lb/>
時節之賜臣以謬膺寄理載渉炎凉効績無聞徒負嵗<lb/>
時<hi>一作負敗将及</hi>恩私毎䧏慙懼不寜今又俯浹宸慈曲延寵<lb/>
<pb n="KR4h0022_WYG_592-6b"/>
賚當戒寒之初候沐挾纊之殊榮佳氣集於城池喜容<lb/>
生於草木三軍叶慶萬井相歡况臣荷寵逾涯忝恩滋<lb/>
甚營燭無禆於景矅畎澮徒願於朝宗竦踴遐方感戀<lb/>
俱切無任感恩荷懼屏營之至<lb/>
　　　同前　　　　　　　　　　吕　頌<lb/>
臣某言中使至伏奉勑書手詔并賜臣冬衣一副大将<lb/>
衣兩副九霄垂露忽䧏天文萬里飛軺更頒盛服臣某<lb/>
中謝臣凡庸淺劣才不逮人謬荷國恩猥居方鎮自宣<lb/>
<pb n="KR4h0022_WYG_592-7a"/>
風撫俗猶未周星朝章已布於蠻夷聖澤載覃於逺道<lb/>
将士等干戈乆戢嵗月空深曽無横草之功累受賜衣<lb/>
之慶伏以陽和生植不隔薰蕕日月照臨寜分逺邇喜<lb/>
溢要荒之外榮均将校之中蚊蚋力微丘山難荷無任<lb/>
感戴兢惶屏營之至<lb/>
　　　二<lb/>
臣某言中使至伏奉某月日勑書慰問将士官吏僧道<lb/>
并賜臣手詔及冬衣兩副大将衣五十副者清禁絲綸<lb/>
<pb n="KR4h0022_WYG_592-7b"/>
特臨逺鎮中天雨露忽灑炎州感戴殊私抃躍無㨿臣<lb/>
某中謝臣頃踐臺司已招負敗洎分戎閫又寡威謀陛<lb/>
下黈纊闕遺含宏尸素恩深全宥德邁生成地偏而頒<lb/>
賜毎臨節換而授衣先及王人宣勞降自烟霄宸翰昭<lb/>
融如瞻日月綢繆睿睠咫尺天顔三軍激踴躍之誠五<lb/>
嶺溢謳歌之響皇慈溥洽顧品物而均榮寵渥謬加在<lb/>
微臣而均懼非勤勞以受賜徒跼蹐以祗恩灰壤為期<lb/>
豈云上報感恩荷懼屏營之至<lb/>
<pb n="KR4h0022_WYG_592-8a"/>
　　　同前　　　　　　　　　　皇甫冉<lb/>
臣某言中使某至伏奉勑書手詔賜臣及兵馬使都虞<lb/>
候冬衣各一副拜受綸言跪承珍服荷同山岳懼比氷<lb/>
淵<hi>唐諱</hi>臣某中謝臣功微草芥寄重藩條毎懐尸禄之羞<lb/>
實負曠官之耻豈謂天文廻照不隔於遐方御府頒衣<lb/>
更蒙於陋質傍沾偏将曲被殊私挾纊既及于三軍酬<lb/>
恩将期於萬死無任<lb/>
　　　二<lb/>
<pb n="KR4h0022_WYG_592-8b"/>
臣某言伏奉聖恩賜臣冬衣四襲跪捧驚喜抃躍交馳<lb/>
臣某中謝臣功効微薄任遇寵榮使䧏專人衣裁御府<lb/>
寵光既極恩已及於解衣雨露既濡德又承於挾纊實<lb/>
亦發輝陋質煥赫私門未知此生何以仰報謹當訓勵<lb/>
師旅式遏邊陲用宣力於百身酬鴻私於一顧無任云<lb/>
云<lb/>
　　　三<lb/>
臣某言某月日中使某至伏奉勑書手詔並賜臣冬衣<lb/>
<pb n="KR4h0022_WYG_592-9a"/>
一襲者清風早至白露初凝方思挾纊之温忽報頒裘<lb/>
之禮跪拜受服形魂愓然臣某中謝臣學非博古才不<lb/>
動衆幸逢開泰列在方隅天髙地厚未知所荅而時雨<lb/>
露洗太陽昭燭王人捧詔毎降於上天御府賜衣不遺<lb/>
於下土既甚輕暖加之麗宻束帯而立周旋有光驚寒<lb/>
沍之難侵賀威靈之曲被無任感恩<lb/>
　　　同前　　　　　　　　　　權德輿<lb/>
臣某言九月二十日中夜孟國瑶至伏奉某月十七日<lb/>
<pb n="KR4h0022_WYG_592-9b"/>
勑書手詔慰諭臣及将佐僧道百姓等并賜臣冬衣兩<lb/>
副大将冬衣共四副者詔㫖曲臨慶賜旁集凡在禆校<lb/>
一其懽愉臣某誠歡誠喜頓首頓首臣自違奉闕庭保<lb/>
釐河洛異戎師式遏之任非封部底貢之勤坐叨名器<lb/>
所謂尸素月日云邁寒暑迭來再及授衣之辰毎蒙挾<lb/>
纊之澤被服輕煖章施賤陋彼已不稱於臣則多雖竭<lb/>
捐軀之誠豈迯濡翼之刺撫躬愧畏上答何階無任慙<lb/>
懼感戴之至謹奉表陳謝以聞臣某誠惶誠恐頓首頓<lb/>
<pb n="KR4h0022_WYG_592-10a"/>
首謹言<lb/>
　　此篇舊誤編在六百三十三卷狀門今移入于此<lb/>
　　　同前　　　　　　　　　　令狐楚<lb/>
臣某言某月日中使至伏奉勑書手詔等捧戴拜賜榮<lb/>
感兢惕軍城歡抃海曲光輝臣某中謝伏惟尊號皇帝<lb/>
陛下至仁育物𤣥德統乾恩被生靈惠周遐邇臣猥蒙<lb/>
寄任謬領方隅寒暑驟移庶績罔紀王人忽䧏慈㫖曲<lb/>
臨渉遐逺之道途敷殊常之渥澤詔書既啓仰觀垂露<lb/>
<pb n="KR4h0022_WYG_592-10b"/>
之華珍服俯臨實懼維鵜之刺慶同戎府榮及閨門况<lb/>
節戒𤣥冬戀深丹闕授衣感自天之錫盡力堅粉骨之<lb/>
誠屬垂溥天和布代化萬方昭㤗四海無虞空知報効<lb/>
之勞願同犬馬未展㳙埃之績何答丘山寢興靡遑慙<lb/>
懼交集無任受恩悃懇之至<lb/>
　　　同前　　　　　　　　　　劉禹錫<lb/>
臣某言徳音爰錫䧏自煙霄黔黎沐賜共承睿渥臣某<lb/>
中謝伏惟皇帝陛下誕敷文教丕變時雍遐邇克清翔<lb/>
<pb n="KR4h0022_WYG_592-11a"/>
泳咸若臣繆膺寵任毎愧素飡荷海岳之私無毫釐之<lb/>
績式用衣裳在笥之戒惟媿輕暖被身載詠維鵜在梁<lb/>
之詩罔知死節之所誓當訓勵士伍寜輯閭里盡瘁竭<lb/>
心以酬天造臣與大将等無任感戴屛營之至<lb/>
　　　同前<lb/>
臣某言恭承御封捧授恩錫喜懼交集精魂若飛臣某<lb/>
中謝臣夙荷寵榮累仗旄鉞西戎未殄無式遏之勞東<lb/>
郡已安有息偃之逸髙秋空度永夕知慙陛下亭育深<lb/>
<pb n="KR4h0022_WYG_592-11b"/>
慈生成大德三軍挾纊俯聽綸言九月授衣載馳天使<lb/>
臣被服既畢感戴難勝誓當罄節苦心死生立効敢以<lb/>
微軀陋質麗靡自安臣所守有限不獲奔走丹墀犬馬<lb/>
微誠伏増竊戀臣無任<lb/>
　　　同前<hi>為杜相公</hi>
臣某言中使王國清至伏奉聖㫖慰勞臣及将佐官吏<lb/>
僧道耆夀百姓等并賜臣墨詔及冬衣兩副大将衣四<lb/>
副者大明昭囘逺燭下土殊錫稠疊延及偏禆慶忭失<lb/>
<pb n="KR4h0022_WYG_592-12a"/>
圖捧戴相賀臣某中謝臣謬承委寄獲守藩條灰琯屢<lb/>
移塵露無補陛下至仁天覆𤣥化風薰頒以兼衣賁兹<lb/>
𤨏質䧏自天府光于轅門緘縢既開覩綵章之盛餙蹈<lb/>
舞而服發温燠於祁寒愧塵補衮之名更荷觧衣之賜<lb/>
恩波下浹将校同霑共戴殊榮咸思竭節生成是荷雨<lb/>
露難酬臣無任云云<lb/>
　　　同前　　　　　　　　　　符　載<lb/>
臣某言中使某至伏奉詔㫖并賜臣及将士冬衣等來<lb/>
<pb n="KR4h0022_WYG_592-12b"/>
自九天頒于下土手捧目視霞開雪凝是何𦕈爾之賤<lb/>
質膺此爛然之盛服臣某中謝臣乆在藩條無禆政術<lb/>
毎懼素飡之責以成負乗之羞陛下含貸優容天覆地<lb/>
載伏念微臣之羸老且憂将校之寒沍賜之以衣服寵<lb/>
之以光榮俱無汗馬之勞已有維鵜之刺雖君父徳大<lb/>
不求於所酬而臣子感深自期于必死無任感恩懇激<lb/>
之至謹奉表以聞<lb/>
　　　謝勑書兼賜冬衣表　　　　獨孤及<lb/>
<pb n="KR4h0022_WYG_592-13a"/>
臣某言伏奉某月日勑書慰問将士等跪承寵錫仰荷<lb/>
天慈忭躍周章不知所措臣某中謝陛下體仁恤逺崇<lb/>
德念功恩浹勲賢禮優方國臣行能無取志畧非長徒<lb/>
以嘗謬台司遂叨藩守誠寛覆餗之罪更切致冦之憂<lb/>
豈謂宸睠不遺天波荐及奨餙加於尸素恩意逮於庸<lb/>
微嶺嶂萬里㢠廻日月之私照偏禆一介沐乾坤之厚施<lb/>
緇黄載躍班白相歡騰喜氣於城壘舞祥風於旌斾臣<lb/>
曠官已乆無補休明戀闕滋深又移寒燠累忝逾涯之<lb/>
<pb n="KR4h0022_WYG_592-13b"/>
賜敢安非㨿之榮丘山至重灰壤寜報無任感恩戀主<lb/>
屏營之至<lb/>
　　　謝加賜防閣品子課及全禄表　李　嶠<lb/>
臣某言伏奉恩㫖加賜臣防閣品子課及全禄並以特<lb/>
進全給身若在京仍朝朔望者臣自叨榮軄無補分毫<lb/>
抱疾沉疴有踰年嵗蒙賜臣骸骨得守丘園方從麋鹿<lb/>
之遊分隔鵷鴻之侣不謂皇私廣被天造曲成廻日月<lb/>
之光更臨幽側䧏雲霄之澤俯潤凋枯嵗時頒廪藏之<lb/>
<pb n="KR4h0022_WYG_592-14a"/>
儲朔望接縉紳之禮無績無効虛忝於恩榮非才非賢<lb/>
謬霑於禄秩仁慈出於分外寵渥生於望表丘山厚澤<lb/>
猥及下流草木輕生何階上答臣苦腰脚軟弱不獲躬<lb/>
詣闕庭拜謝無任慙悚喜荷之至謹因晋守奏事奉表<lb/>
陳謝以聞<lb/>
　　　為第五舅謝加賜防閣品子課及全禄表<lb/>
臣某言伏奉恩㫖加賜臣防閣品子課及禄并全給身<lb/>
若在京仍朝朔望者臣運偶時來乆叨匪服鍾鳴漏盡<lb/>
<pb n="KR4h0022_WYG_592-14b"/>
得保懸車逢舜歴之邕熈遂堯人之耕鑿乾坤含養之<lb/>
徳尚貸光隂雨露霑霈之恩不遺枯朽特䧏綸㫖優加<lb/>
禄秩更沭天慈許朝朔望大賜造於平分之外收無能<lb/>
於委棄之餘荷澤蒙榮空深於忭躍殘生餘喘豈期於<lb/>
答効無任慙悚喜荷之至謹附中使某官某奉表陳謝<lb/>
以聞<lb/>
　　　謝恩賜粟表　　　　　　　劉禹錫<lb/>
臣某言伏奉今月一日制書以臣當州連年歉旱特放<lb/>
<pb n="KR4h0022_WYG_592-15a"/>
開成元年夏青苖錢并賜斛㪷六萬碩仰長吏逐急濟<lb/>
用不得非時量有抽歛<hi>集有於字</hi>百姓者恩䧏九天澤周萬<lb/>
姓優詔纔下羣情頓安某誠歡誠喜頓首頓首伏以災<lb/>
沴流行隂陽常數物力既竭人心匪遑輙敢奏聞本求<lb/>
賑貸皇恩廣被𤣥造曲成既免在田之征仍頒發廪之<lb/>
賜臣謹宣赦文節目彰示兆人鼓舞歡謡自中徂外臣<lb/>
初到所部便遇儉時今蒙聖慈特有賑恤主恩及物已<lb/>
為夀域之人衆意感天必有豐年之應臣恪居官業不<lb/>
<pb n="KR4h0022_WYG_592-15b"/>
獲拜舞闕庭臣無任<lb/>
　　　謝恩放先貸斛斗表<lb/>
臣某言臣奉五月二十九日勑牒㨿度支所奏諸道節<lb/>
度觀察使及州府借便省司錢物斛斗等數内當州欠<lb/>
三萬六千二十三貫石並放免者殊私忽䧏逋債滌除<lb/>
藩<hi>集作一</hi>方永安遐邇咸恱臣某誠歡誠喜頓首頓首伏<lb/>
以關輔之間頻年歉旱田租既湏矜放公用交不支持<lb/>
承前長吏例有借便以救一時之急皆成積欠之名既<lb/>
<pb n="KR4h0022_WYG_592-16a"/>
未支填常懐憂懼聖恩周洽洞見物情爰命有司使之<lb/>
條奏去其舊弊衆已獲安嚴立新規人知所措臣恪居<lb/>
官次不獲拜舞闕庭臣無任忭躍屏營之至<lb/>
　　　蘇州謝賑賜表<lb/>
臣某言伏奉去年二月十五日勑蘇州宜<hi>集作宣</hi>賜米一<lb/>
十二萬碩委刺史㨿戸均給者恩䧏九天澤流萬姓伏<lb/>
以臣當州去年災沴尤甚水潦雖退流庸尚多臣前月<lb/>
到任奉宣聖㫖闔境老㓜無不涕零詢訪里閭備知凋<lb/>
<pb n="KR4h0022_WYG_592-16b"/>
瘵方具事實便知奏論聖慈憂人照燭幽逺特有賑䘏<lb/>
救其災荒蒼生荷再造之恩儉嵗同有年之慶臣忝為<lb/>
長吏倍萬恒情謹奉表謝以聞<lb/>
　<lb/>
　<lb/>
　<lb/>
　<lb/>
　文苑英華巻五百九十三<lb/>
</p>
<p>
</p>
  </div>
</body>
</text>
</TEI>
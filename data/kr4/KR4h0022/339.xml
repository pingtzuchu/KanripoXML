<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百三十九</head>
    <p>
<pb n="KR4h0022_WYG_339-1a"/>
欽定四庫全書<lb/>
　文苑英華巻三百三十九　宋　李昉等　編<lb/>
　圖畵<lb/>
　　畵山水七首　　　　　畵馬五首<lb/>
　　畵牛一首　　　　　　畵竹一首<lb/>
　　畵桃花一首　　　　　丹青引一首<lb/>
　　　山水粉圖　　　　　　　　陳子昂<lb/>
山<hi>集作仙非</hi>圖之白雲兮若巫山之髙丘粉羣翠之鴻溶又<lb/>
<pb n="KR4h0022_WYG_339-1b"/>
似蓬瀛海水之周流信夫人之妙道愛雲山以水幽<hi>集作</hi>
<hi>幽求</hi>
　　　新畵山水障歌<hi>奉先尉劉單宅作</hi>　　杜　甫<lb/>
堂上<hi>一作中</hi>不合生楓樹恠底江山起煙霧聞君掃却赤<lb/>
縣圖乗興遣畵滄洲趣畵師亦無數好手不可遇對此<lb/>
融心神知君重毫素豈但祈岳與鄭䖍筆跡逺過楊契<lb/>
丹得非𤣥圃坼<hi>集作裂</hi>無乃瀟湘翻悄然坐我天姥下耳<lb/>
邉巳似聞清猿反思前夜風雨急乃是蒲城鬼神入元<lb/>
<pb n="KR4h0022_WYG_339-2a"/>
氣淋漓障猶濕真宰上訴天應泣野亭春還雜花逺漁<lb/>
翁暝踏孤舟立滄浪之水深且闊欹峯側島<hi>集作岸</hi>秋毫<lb/>
末不見湘妃鼓瑟時至今斑竹臨江活劉侯天機精愛<lb/>
畵入骨髓自有兩兒郎揮灑亦莫比大兒聰明到能添<lb/>
老樹巔崖裏小兒心孔開貎<hi>音邈</hi>得山僧及童子若耶溪<lb/>
雲門寺吾獨何為在泥滓青鞋布襪從此始<lb/>
　　　戲題王宰畵山水圖歌　　　前　人<lb/>
十日畵一水五日畵一石能事不受相促逼<hi>一作廹</hi>王宰<lb/>
<pb n="KR4h0022_WYG_339-2b"/>
始肯留真跡壯哉崑崙方壺<hi>一作丈</hi>圖挂君髙堂之素壁<lb/>
巴陵洞庭日本東赤岸水與銀河通中有雲氣隨飛龍<lb/>
舟人漁子入浦溆山水盡亞<hi>集作帶</hi>洪濤風尤工逺勢古<lb/>
莫比咫尺應須論<hi>集作行</hi>萬里焉得并州快剪刀剪取吳<lb/>
松半江水<lb/>
　　　當塗趙炎少府粉圖山水歌　李　白<lb/>
峨嵋西出髙極天羅浮直與南溟連名工逸思輝彩筆<lb/>
馳<hi>集作驅</hi>山走海置眼前滿堂空翠如何<hi>一作可</hi>掃赤城日<lb/>
<pb n="KR4h0022_WYG_339-3a"/>
氣蒼梧煙洞庭瀟湘意渺綿三江七澤情洄沿驚濤洶<lb/>
湧向何處孤舟一去迷歸年征帆不動亦不旋飄如隨<lb/>
風落天邉心摇目斷興難盡<hi>又作窮</hi>幾時可到三山巔西<lb/>
風峥嶸噴流泉横石蹙水波潺湲東岸合㳫開<hi>集作蔽</hi>輕<lb/>
霧深林雜樹空芉眠<hi>集作綿</hi>此中㝠昧失晝夜隠几寂聴<lb/>
無鳴蟬長松之下列羽客對坐不語南昌仙南昌仙人<lb/>
趙夫子妙年歴落青雲士訟庭無事羅衆賔杳然如在<lb/>
丹霄裏<hi>集作青裏</hi>五色粉圖安足珍真山可以全吾身若待<lb/>
<pb n="KR4h0022_WYG_339-3b"/>
功成拂衣去武陵桃花笑殺人<lb/>
　　　同族弟金城尉叔卿燭照山水壁畵歌<lb/>
　　　　　　　　　　　　　　　前　人<lb/>
髙堂粉壁圖蓬瀛燭前一見滄洲情<hi>集作清</hi>洪波洶湧<hi>一作</hi>
<hi>青</hi>山峥嶸皎若丹丘隔海望赤城光中乍言<hi>集作喜</hi>嵐氣<lb/>
滅謂逄山隂晴後雪廻溪碧流寂無喧又如秦人月下<lb/>
窺花源了然不覺清心魂秪將疊嶂鳴秋猿與君對此<lb/>
心<hi>一作歡</hi>未歇放歌閒<hi>一作行</hi>吟達明發却顧海客揚雲帆<lb/>
<pb n="KR4h0022_WYG_339-4a"/>
便欲因之向溟渤<lb/>
　　　范山人畵山水歌　　　　　顧　况<lb/>
山峥嶸水泓澄漫漫汗汗一筆耕一草一木棲<hi>一作凄</hi>神<lb/>
明忽如空中有物物中有聲復如逺道望鄉客夣繞山<lb/>
川身不行<lb/>
　　　嵇山道芬上人畵山水歌　　前　人<lb/>
鏡中<hi>一作湖</hi>真僧白道芬不服朱審李將軍渌<hi>疑作漫</hi>汗平<lb/>
鋪洞庭水筆頭㸃出蒼梧雲且㸔八月十五夜月下㸔<lb/>
<pb n="KR4h0022_WYG_339-4b"/>
山盡如畵<hi>一作畫分</hi>
　　　韋諷録事宅觀曹將軍畵馬圖歌<hi>集作引</hi>
　　　　　　　　　　　　　　　杜　甫<lb/>
國初巳來畵鞍馬神妙獨數江都王將軍得名三十載<lb/>
人間不<hi>作入</hi>見真乗黄曽貎先帝照夜白龍池十日飛霹<lb/>
靂内府殷紅瑪瑙盤<hi>作盌</hi>媫妤傳詔才人索盌<hi>作盤</hi>賜將軍<lb/>
拜舞歸輕紈細綺相追隨<hi>集作飛</hi>貴戚權門得筆跡始覺<lb/>
屏障生光輝昔日太宗拳毛騧近時郭家師子花今之<lb/>
<pb n="KR4h0022_WYG_339-5a"/>
新<hi>集作畫</hi>圖有二馬復令識者乆嘆嗟此皆騎戰一敵萬<lb/>
縞素漠漠開風沙其餘七匹亦殊絶迥若寒空雜霞<hi>集作</hi>
<hi>動煙</hi>雪霜蹄蹴踏長楸間馬官厮養森成列可憐九馬争<lb/>
神駿<hi>作俊</hi>顧視清髙氣深穏借問苦心愛者誰後有韋諷<lb/>
前支遁憶昔廵幸新豐宫翠華拂天來向東騰驤<hi>一作躍</hi>
磊落三萬匹皆與此圖筋骨同自從獻寳朝河宗無復<lb/>
射蛟江水中君不見金栗堆邉<hi>集作前</hi>松栢裏龍媒去盡<lb/>
鳥呼風<lb/>
<pb n="KR4h0022_WYG_339-5b"/>
　　　天育驃圖<hi>集作騎</hi>歌　　　　　杜　甫<lb/>
吾聞天子之馬走千里今之畵圖無乃是是何意態雄<lb/>
且傑駿尾蕭梢朔風起毛為緑驃<hi>集作縹</hi>兩耳黄眼有紫<lb/>
熖䨇瞳方矯然<hi>集作矯矯</hi>龍性含<hi>集作合</hi>變化卓立天骨森開<lb/>
張伊昔太僕張景順考牧攻<hi>集作監牧神</hi>駒閱清峻遂令大<lb/>
奴字天育别養驥子憐神駿當年四十萬匹馬張公歎<lb/>
其材盡下故獨寫真傳世人見之座右乆更新年多物<lb/>
化空形影嗚呼健步無由騁如今豈無騕褭與驊騮時<lb/>
<pb n="KR4h0022_WYG_339-6a"/>
無王良伯樂死即休<lb/>
　　　梁司馬畵馬歌　　　　　　顧　况<lb/>
畵精神畵筋骨一團施風瞥滅沒仰秣如上賀蘭山低<lb/>
頭欲飲長城窟此馬昂然獨出羣阿爺是龍飛入雲黄<lb/>
沙枯磧無寸草一日行過千里道展處把筆欲描時司<lb/>
馬一騧賽傾倒<lb/>
　　　八駿圖　　　　　　　　　白居易<lb/>
穆王八駿天馬駒後人愛之寫為圖背如龍兮頸如鳥<lb/>
<pb n="KR4h0022_WYG_339-6b"/>
<hi>作象</hi>骨聳<hi>竦/</hi>筋髙脂肉少<hi>集作/壯</hi>日行萬里速如飛<hi>集作疾如飛</hi>
穆王獨乗何所之四荒八極踏欲遍三十二蹄無歇時<lb/>
屬車軸折趂不及黄屋草生棄若遺瑶池西追<hi>作赴</hi>王母<lb/>
宴七廟經年不親薦壁臺南與盛姬遊明堂不復朝諸<lb/>
侯白雪<hi>雲</hi>黄竹歌聲動一人荒樂萬人愁周從后稷至<lb/>
文武積徳累功世勤苦豈知纔及五<hi>作四</hi>代孫心輕王業<lb/>
如灰土由來尤物不在大能蕩君心即為害文帝却之<lb/>
不肯乗千里馬去漢道興穆王得之不為戒千里馬<hi>集作</hi>
<pb n="KR4h0022_WYG_339-7a"/>
<hi>八駿駒</hi>來周室壊至今此物尚<hi>集作猶</hi>稱珍不知房星之精<lb/>
下為怪八駿圖君莫愛<lb/>
　　　蘇君㕔觀韓幹馬障歌　　　顧　雲<lb/>
杜甫歌詩吟不足可憐曹霸丹青曲直言弟子韓幹馬<lb/>
<hi>一作畵</hi>畵馬無骨但有肉今日披圖見筆跡<hi>一作蹤</hi>始知甫<lb/>
也真凡目秦王學士居武功六印名家聲價雄乃孫屈<lb/>
跡寧百里好竒學古有祖風竹㕔斜日奕碁散延我直<lb/>
入書齋中屹然六幅古屏上歘見胡人牽入天廐之神<lb/>
<pb n="KR4h0022_WYG_339-7b"/>
龍麟鬐鳯臆真相似秋竹慘慘披兩耳輕勻杏蘂糝皮<lb/>
毛細撚銀絲挿鬃尾思量動步應千里誰見初離渥洼<lb/>
水眼前只欠燕雪飛蹄下如聞朔風起朱崖謫掾從亡<lb/>
殁更有何人鑒竒物當時若遇燕昭王肯把千金買枯<lb/>
骨<lb/>
　　　杜秀才畵立走水牛歌　　　顧　况<lb/>
崑崙兒騎白象時時鏁著師子項奚奴跨馬不撘鞍立<lb/>
走水牛驚漢官江村小兒好誇騁脚踏牛頭上牛領淺<lb/>
<pb n="KR4h0022_WYG_339-8a"/>
草平田攃過時大蟲著<hi>一作㸔</hi>鈍幾落井杜生知我戀滄<lb/>
洲畵作一障張床頭八十老婆拍手笑妬他織女嫁牽<lb/>
牛<lb/>
　　　畵竹歌<hi>并序</hi>　　　　　　　　白居易<lb/>
協律郎蕭悅善畵竹舉時無倫蕭亦甚自秘重有終嵗<lb/>
求其一竿一枝而不得者予忝與好事忽冩一十五竿<lb/>
惠然見投予厚其意髙其藝無以答貺作歌以答<hi>集作報</hi>
之凡一百八十六言歌曰<hi>二字集作云字</hi>舉時<hi>文粹作舉世</hi>
<pb n="KR4h0022_WYG_339-8b"/>
植物之中竹難寫古今雖畵無似者蕭郎手下<hi>集作下手一作</hi>
<hi>下筆</hi>獨逼真丹青已<hi>集作以</hi>來唯一人人畵竹身肥擁腫蕭<lb/>
畵莖瘦節節竦人畵竹梢死羸垂蕭畵枝活葉葉動不<lb/>
根而生從意生不笋而成由筆成野塘水邉碕岸側森<lb/>
森兩叢十五莖嬋姢不失筠粉態蕭颯畵得風煙情舉<lb/>
頭忽㸔不似畵低耳静聴疑有聲西叢七莖勁而健省<lb/>
向天竺寺前<hi>一作邉</hi>石上見東叢八莖踈且寒憶曽湘妃<lb/>
廟裏雨中㸔幽姿逺思少人别與君相顧空長嘆蕭郎<lb/>
<pb n="KR4h0022_WYG_339-9a"/>
蕭郎老可惜手戰眼昏頭雪色自言便是絶筆時從今<lb/>
此竹尤難得<lb/>
　　　觀脩處士畵桃花圖歌　　　裴　諧<lb/>
一從天寳王維死于今始遇脩夫子能向鮫綃四幅中<lb/>
丹青暗與春争工勾芒若見應羞殺暈緑匀紅漸分别<lb/>
堪憐彩筆似東風一朶一枝隨手發燕支乍濕如含露<lb/>
引得嬌鸎癡不去多少遊蜂盡日飛㸔遍花心求入處<lb/>
工夫妙麗實絶竒似對韶光好時節偏宜留著待深冬<lb/>
<pb n="KR4h0022_WYG_339-9b"/>
鋪向樓前殛霜雪<lb/>
　　　丹青引贈曹將軍霸　　　　杜　甫<lb/>
將軍魏武之子孫於今為庶為清門英雄割據皆<hi>集作雖</hi>
已矣文<hi>精</hi>彩風流猶尚存<hi>集作今尚存</hi>學書初學衞夫人但<lb/>
恨無過王右軍丹青不知老將至富貴於我如浮雲開<lb/>
元之年常引見承恩數上南薰殿凌煙功臣少顔色將<lb/>
軍下筆開生面良相頭上進賢冠猛將腰間大羽箭褒<lb/>
公鄂公毛髮動英姿颯颯猶<hi>集作颯爽來</hi>酣戰先帝天馬玉<lb/>
<pb n="KR4h0022_WYG_339-10a"/>
花驄畵工如山貎不同是日牽來赤墀下迥立閶闔生<lb/>
長風詔謂將軍拂絹素意匠慘淡經營中斯須九重真<lb/>
龍出一洗萬古凡馬空玉花却在御榻上榻上庭前屹<lb/>
相向至尊含笑催賜金圉人大僕皆惆悵弟子韓幹早<lb/>
入室亦能畵馬窮殊狀<hi>集作相</hi>幹唯畵肉不畵骨忍使驊<lb/>
騮氣凋䘮將軍畵善蓋有神必逄佳士亦冩真即今漂<lb/>
泊干戈際屢貎尋常行路人途窮返遭俗眼白世上未<lb/>
有如公貧<hi>一作他富至今吾徒貧</hi>但㸔古來盛名下終日坎壈纒<lb/>
<pb n="KR4h0022_WYG_339-10b"/>
其身<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百三十九<lb/>
</p>
<p>
</p>
  </div>
</body>
</text>
</TEI>
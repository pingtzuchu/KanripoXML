<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百四十六</head>
    <p>
<pb n="KR4h0022_WYG_146-1a"/>
欽定四庫全書<lb/>
　文苑英華巻一百四十六　宋　李昉等　編<lb/>
　草木四<lb/>
　　竹賦三首　　　　　　慈竹賦二首<lb/>
　　孤竹賦一首　　　　　大明西垣竹賦一首<lb/>
　　竹箭有筠賦一首　　　湘妃泣竹賦一首<lb/>
　　　竹賦　　　　　　　　　　許敬宗<lb/>
惟脩竹之勁節偉聖賢之留賞覽山經而逖聽詠周詩<lb/>
<pb n="KR4h0022_WYG_146-1b"/>
而遐想掩寰中而獨秀非庶物之所仰若夫嶰谷著美<lb/>
稽山見知衛國之稱淇澳梁園之賦夾池山陽之翻宻<lb/>
葉江潭之竦喬枝雖有聞於在昔諒無得而標竒乃徙<lb/>
植於廣<hi>一作帝</hi>庭爰移根於禁苑亘蓂草而界列繞醴泉<lb/>
而右轉脩幹橫於松徑<hi>一作嶠</hi>低枝拂於蘭畹對紫殿之<lb/>
初旭臨丹樓而向晚望威鳳而來儀佇化龍之為逺爾<lb/>
乃春光變色夏景開松枝藏戯鳥葉間殘虹上便娟<hi>一作</hi>
<hi>翳</hi>而防露<hi>此句見楚詞</hi>下檀欒而來風散歸雲之掩翳引落<lb/>
<pb n="KR4h0022_WYG_146-2a"/>
日之玲瓏雖復嚴霜曉結驚飈夕扇雪覆層䑓寒生複<lb/>
殿惟真心與勁節隨春冬而不變考衆卉而為言常最<lb/>
高於歴選<lb/>
　　　第二　　　　　　　　　　呉　筠<lb/>
惟坤靈之播育何備物之寔繁偉兹竹之標挺得造化<lb/>
之清源契道含靈表貞示節葉森散以翠錯莖鮮脩而<lb/>
瓊潔爾其和風流暢萬彚昭陳揚葩曄其宻苑荑柳藹<lb/>
於通津不郁馥以啓曜但葳蕤而有筠亦未知為異也<lb/>
<pb n="KR4h0022_WYG_146-2b"/>
至如殺氣凌厲凝霜蕭瑟覽平楚之蒼茫窺衆林其如<lb/>
失冒氷霜之涸沍逾青熒以欝宻則殊可重焉故詩曰<lb/>
如苞書稱厥貢猗兹淇園美彼雲夢昔在軒后肇官隂<lb/>
陽俾伶倫於嶰谷伐脩竹之珍篁裁六律以協氣調八<lb/>
風而順常然後成竽籥以備樂其聲濫而彌長笙鏞以<lb/>
間鳥獸蹌蹌諒自然之純粹曷羣材之可方若乃渭川<lb/>
千畆山陽數林㑹稽方潤於碧玉羅浮比色於黄金上<lb/>
㸃㸃以雲翳下泠泠而鳳吟祛赫曦之燠景納凄凉之<lb/>
<pb n="KR4h0022_WYG_146-3a"/>
清隂王子所以嘯詠嵇生為之幽尋召嘉賔及令友暢<lb/>
綠醖與鳴琴美遊盤之逸趣清寂寞之逺心若乃夾滄<lb/>
江倚丹崿蓄水霧之沉沉摇巖烟之漠漠湘妃有揮淚<lb/>
之感楚謡興防露之作或挺皷吹之嶔崟或垂天門之<lb/>
磅礴皆鸞鳯之所翔集孔翠之所棲託豈獨嬋娟於廣<lb/>
漢之壌亦有璀璨於蓬萊之峰結實珠粒敷花紫茸拂<lb/>
皓<hi>一作栁</hi>絮以飛雪摧紺莖以韻鍾故列仙之攸翫匪吾<lb/>
人之所從也亦有化雉呉國成龍葛陂容人篔簹育蟲<lb/>
<pb n="KR4h0022_WYG_146-3b"/>
桃枝一笋明其𦙍嗣三節獲乎嬰兒榮燈纂以感孝茂<lb/>
忩櫺以表竒篲家壇以塵滅環石牀以隂滋皆靈變之<lb/>
譎怪良難得而備知爾其衆彚非一則有篥<hi>疑作篻呉都賦篻簩</hi>
<hi>有叢</hi>簩筋曼<hi>疑作蔓筋藝文類聚有/筋竹初學記有蔓竹</hi>射筒箖箊<hi>呉都賦箖箊射筒</hi>
柚梧<hi>呉都賦注柚梧竹出郊址</hi>箛筮<hi>一作菙初學記竹譜有<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹似桂南都賦篠簳箛箠</hi>之橚<lb/>
矗龍鍾雲母之扶踈箬箭浮色以縹燠䈄<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>綷文而繡<lb/>
攄<hi>初學記皮類䈄<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>竹綉</hi>方志之所遺載山經之所闕書安可得<lb/>
而詳矣靡不勁堅其性葱蒨厥色不規而圓不操而直<lb/>
<pb n="KR4h0022_WYG_146-4a"/>
故髙皇製冠以守位孝文剖符以表職博望侯傳於大<lb/>
夏之外穆天子樹於𤣥池之側推此類以彌廣匪斯文<lb/>
之可極也<lb/>
　　　第三<lb/>
總羣籟以擇音歴衆材而簡<hi>疑</hi>質惟兹竹之珍勁獨懐<lb/>
貞而守一若洗文濃露濯影華池離離嘉實冉冉纎枝<lb/>
含夕氣而拖翠照晨旭以舒猗凌積霜而莫改因虚心<lb/>
而不虧上横桂暉下拂松盖抗脩莖於雲表脱輕花於<lb/>
<pb n="KR4h0022_WYG_146-4b"/>
霞外千仞未極其髙十圍寧申其大既絶羣以標傑亦<lb/>
冠叢而稱最連星影而類珠晚虹掛而猶帶蒙宻柔柯<lb/>
布濩繁葉白日朝映素輪夜接色净潭深影沉攅疊洎<lb/>
乎層隂結長飈起清徴奏鳴弦理金罍溢而未傾玉山<lb/>
儼而猶峙詆訶六籍咀嚼三史窮𤣥熈之根柢極天地<lb/>
之終始此乃至人勝集七子碌碌則安齒故語其用也<lb/>
則五離十析絲剖毫分縈九華於紈扇結雙雉於天文<lb/>
乍摇紈䄂時拂緗裙掩凝鉛之艷逸籠流麝之氛<hi>一作氤</hi>
<pb n="KR4h0022_WYG_146-5a"/>
氲若夫取象制儀激商流雅圓徴有素清亮非假信鳳<lb/>
鳴之可習實龍吟而可寫乃曲絶而和㣲非韻髙而調<lb/>
下豈知分光綺殿散影華軒淡雲霞之逺色霑雨露之<lb/>
餘恩嘉庭樹之蠲忿跂桃<hi>一作慕蹊</hi>李之無言庶嵗寒而無<lb/>
易常耀節於梁園<lb/>
　　　慈竹賦<hi>并序</hi>
廣漢山谷有竹名慈生必向内示不離本脩莖巨葉攅<lb/>
根㳫柢叢之大者或至百千株焉而縈結踰乎咫歩好<lb/>
<pb n="KR4h0022_WYG_146-5b"/>
事君子徙為堦庭之翫焉吁嗟非此土所有乃有厭流<lb/>
俗之譏動鄉闗之思者盖撫髙節而興感覽佳名而思<lb/>
歸遂為賦曰<lb/>
有竹猗猗生於髙陂左連瑶帶右雜瓊枝恨幽客之<lb/>
方賞嗟君侯之不知徙蔚丹谷遷榮緑池氣凛凛而<lb/>
猶在色蒼蒼而未離屈巖壑之容貌充堦庭之羽儀<lb/>
爾其劃地<hi>一作疆</hi>分域駢隂抗趾疊榦龍迴攅根鳯峙<lb/>
防碧落於霄末翳紅光於夕始崇柯振而烟靄生繁<lb/>
<pb n="KR4h0022_WYG_146-6a"/>
葉動而風颷起擁涼砌之晨肅屏炎扄之晝滓至若白<lb/>
藏載謝𤣥英肇切塞北河堅江<hi>一作閔</hi>南地裂觀衆茂之咸悴驗<lb/>
貞輝之獨潔抽勁綠以垂霜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嚴青而負雪葢同類之常<lb/>
稟非殊方之異節若乃宗生族茂天長地久萬柢争盤<lb/>
千株競糾如母子之鈎帶似閨門之悌友恐孤秀而成危<lb/>
每羣居而自守何美名之天屬而和氣之㝠受嗟乎道之存矣<lb/>
物亦有之不背仁以貪地不蔵節以遁時故其貞不自炫用不<lb/>
見疑保夷險之無易哂榮枯之有期我蓬轉於岷徼遂萍流<lb/>
<pb n="KR4h0022_WYG_146-6b"/>
於江汜分兄弟於两鄉隔晨昏於萬里撫貞容而骨媿<lb/>
伏嘉號而心死庶因感而長懐遂策情而勵已<lb/>
　　　第二　　　　　　　　　　　　喬　林<lb/>
維竹稱慈㡬乎有知九族敦叙孝友威儀是竹必滋五<lb/>
服相殘骨月攜離是竹必衰苟自家而刑國亦觸類而<lb/>
増思苯尊固䕶檀欒擲<hi>一作櫛</hi>比如束之稠如挿之宻勁<lb/>
節中聳攅根内實聲唯戞風影不透日類宗族之親比<lb/>
同朋友之造膝至若暮嵗窮律霜凝雲霏陶鈞無發生<lb/>
<pb n="KR4h0022_WYG_146-7a"/>
之理松栢有後凋之期是竹也叢篁劈開芽筍怒長紫<lb/>
籜連披青筠粉上有偕老之情感餽親之養如受制於<lb/>
籬界不旁侵於土壤雨露之澤謝爾衆芳細葉未吐貞<lb/>
心已長耻髙標而逈出斯褭曲而不揚匪趨時於律候<lb/>
寧隨韻於笙簧保無用而以道自將媿不才而與物俱<lb/>
昌苟成隂於隙地作盛景之清凉重曰夫緜緜𤓰瓞兮<lb/>
知有子母邕邕鴻<hi>一作鳴</hi>雁兮如次弟兄於家則疏附禦<lb/>
侮於國則盤石維城田氏不分庭之荆陳家則應<hi>一作聚</hi>
<pb n="KR4h0022_WYG_146-7b"/>
天之星莫不欝映棠棣急難鶺鴒斯竹也共根連茹一<lb/>
本千莖年深轉宻嵗晩彌榮一可以厚骨肉一可以敦<lb/>
友生於靈䑓而彌信性彰慈孝<hi>一作愛</hi>而感通神靈<lb/>
　　　孤竹賦<lb/>
有斐君子兮將以自怡藝孤篠於前墀翫以時惬所思<lb/>
且面陛則陽笑猗猗而處渭向砌則燠秘青青之在淇<lb/>
問君何事生乎兹嬋娟抱節而無詞借而東南之美㑹<lb/>
稽千里阻江阻河所貴則那至乃柯葉不二嗟吁此地<lb/>
<pb n="KR4h0022_WYG_146-8a"/>
彼已之子賤目貴耳豈知孤者取稀物莫之依含混元<lb/>
之休氣吸太陽之清暉長則尺準大可寸圍有美遊兮<lb/>
忘其歸更憶朝霞露未晞懸明月而影短帶疎雨而聲<lb/>
㣲觀乎裊娜容與風生其處應知黙定洪鍾律幾日能<lb/>
令童子語實方就而孤鳯<hi>疑</hi>食來枝或成而一龍飛去<lb/>
天造自然含虚佩堅堅以保名虚以戒盈瞻彼標兮人<lb/>
之程萬類則改千竿<hi>二字疑</hi>森在其在伊何増氷峩峩瞻<lb/>
彼磷兮不可磨則知天籟竒兮由我起道生一兮得我<lb/>
<pb n="KR4h0022_WYG_146-8b"/>
始得之者非取翫物而已<lb/>
　　　大明西垣竹賦　　　　　　髙無際<lb/>
嶰谷脩篁移植仙堂左聨温室之樹前對鳳池之芳一<lb/>
生孤貞四時青蒨不争麗於夏色不改貞於秋霰保此<lb/>
嵗寒之容得䕃宰衡之院露羃䍥以珠綴風清泠而響<lb/>
繁雜金絲於北掖對髙雲於西垣曉視含烟朝歸捧日<lb/>
挺八柱以獨秀與三槐而交宻若夫制為用也則笙可<lb/>
以下鳯皇笛可以奏宫商筆可以播文章管可以調隂<lb/>
<pb n="KR4h0022_WYG_146-9a"/>
陽信無施而不可若有待而韜光亂曰託根勝地兮擢<lb/>
榦捎雲抱貞節兮葱鬱氤氲若賞七賢之清曠不可一<lb/>
日無此君<lb/>
　　　竹箭有筠賦　　　　　　　李　程<lb/>
喻人守禮如竹有筠俾脩己以自守同因<hi>疑作固</hi>本而相<lb/>
因操持<hi>二字詳注九十巻㒺兩賦</hi>彰於嵗暮勤徳貴乎日新所以取<lb/>
彼後凋之色戒夫行道之人將以禦冬且見檀欒而守<lb/>
節比於藏器詎可湏臾而去身若乃清霜翻𤣥律改彼<lb/>
<pb n="KR4h0022_WYG_146-9b"/>
衆卉之具落同受氣於真宰何蓊茸而自異乃㛹娟而<lb/>
有待苟常其性寒竹何患於時移不易其心志士當懐<lb/>
於道在豈不以和澤自潤表裏相資竹無筠不能固其<lb/>
節人捨禮曷以法於時伊先哲之善喻作後代之元龜<lb/>
企於禮者勤而行之苞本之時已包周身之防踈莖之<lb/>
勢更叶凌雲之期<hi>疑</hi>當其冒霰停霜雪披風靡諒青青<lb/>
而斯在何冉冉而居彼是知禮之於己如我有徒筠之<lb/>
於竹如我有膚理無特立義必相湏堅剛自持雖貫四<lb/>
<pb n="KR4h0022_WYG_146-10a"/>
時而莫改賞翫不足奚可一日而或無嗟乎皮之不存<lb/>
何以具其體心之不固何以謹其禮所以大戴之記足<lb/>
徴相䑕之詩爰啓君子之道斯其象諸示外以固執中<lb/>
而虚閲寒暑之不變齊榮辱之所如天損不侵地利空<lb/>
積包緑籜而未改交翠葉而不易君子察於此者可學<lb/>
禮而受益<lb/>
　　　湘妃泣竹賦　　　　　　　蔣　防<lb/>
昔帝舜之南巡不㢠繄二妃兮心傷己摧對三湘之遥<lb/>
<pb n="KR4h0022_WYG_146-10b"/>
兮積水無際望九疑之作<hi>疑</hi>兮愁雲不開欝丹誠而飲<lb/>
恨攀緑篠以興哀涙浪浪而千里<hi>一作重</hi>墮睫竹冉冉而<lb/>
萬㸃凝苔斂蛾之怨盈臆如狸之班變色落紅臉而珠<lb/>
影争圓染碧纎兮纈文交織夭紹嬋娟嗚咽潸然瀝青<lb/>
簡兮丹書粲粲灑綠枝兮白露漣漣所謂精神達而理<lb/>
歸其著悲哀集而物謝其堅想夫萬里迎秋重江向夕<lb/>
引蒼翠以歔欷忽闌干而委積杖拳然之手兩㸃垂絲<lb/>
揮宻爾之叢衆痕凝碧是知至哀必感有怨必通竹無<lb/>
<pb n="KR4h0022_WYG_146-11a"/>
情而發外涙有感而從中慷慨成行乍洗龍吟之管斕<lb/>
斒遶節如交鳳食之叢寧類夫聲伯再懐其夣想楊朱<lb/>
徒歎其西東豈無芳菲渝其霜霰豈無浩淼忘其顧眄<lb/>
是以委檀欒寄葱蒨來非鼔瑟玉箸之滴瀝雙流去乃<lb/>
望夫粉籜之淋漓一變懿乎巖巒滿目今古含情事雖<lb/>
遷於嵗月理不昧於堅貞或剪脩竿對潭中而錦落或<lb/>
成長簟施堂上而霞騰豈不以拂水梢雲逾千越萬庶<lb/>
夫知我者謂我㸃㸃而成文不知我者徒曰青青而懐<lb/>
<pb n="KR4h0022_WYG_146-11b"/>
怨<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷一百四十六<lb/>
</p>
<p>
</p>
  </div>
</body>
</text>
</TEI>
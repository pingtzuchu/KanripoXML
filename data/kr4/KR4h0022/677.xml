<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百七十八</head>
    <p>
<pb n="KR4h0022_WYG_677-1a"/>
欽定四庫全書<lb/>
　文苑英華巻六百七十八　宋　李昉等　編<lb/>
　贈荅中<lb/>
　　荅族人梁東海太守長孺書一首<lb/>
　　重與蕭十書一首<lb/>
　　重荅李清河書一首<lb/>
　　贈韋司業書一首<lb/>
　　荅蕭十書一首<lb/>
<pb n="KR4h0022_WYG_677-1b"/>
　　　荅族人梁東海太守長孺書<hi>其人因梁末入北齊</hi>
　　　　　　　　　　　　　　　徐　陵<lb/>
恩報近歲奉使來歸辱彼河清年中告行并惠以明鏡<lb/>
亟離寒暑雖復時陳梁鶴日照孫<hi>一作孤</hi>鸞言慰相思反<lb/>
增離眷劉傳三常侍還又承書札銀鈎甚麗玉疏依然<lb/>
開封伸紙破愁為笑素秋方届溽暑稍闌體中何如善<lb/>
保元吉藂臺之璧少海之珠何必鄉里所在為貴卿託<lb/>
身大國既已積年彼朝英彦理相欽挹方當交辟三命<lb/>
<pb n="KR4h0022_WYG_677-2a"/>
清官兩宫何乃濶然遲有問也吾七十之歲崦嵫已廹<lb/>
朽老之疾隨年而甚徒懐北邙之切未遂東都之期牽<lb/>
役承閒但有衰頓賢從君政佐佑興基中舎<hi>一作書</hi>諶殿<lb/>
中並休宜自别有書問來告訪吾文章吾自歸來鄉國<lb/>
亟徙炎凉牽課疲朽不無辭製而應物隨時未曾編錄<lb/>
既承今告輙復搜檢行人相繼别簡知音但既乏新聲<lb/>
全同古樂正恐多慙於協律致睡於文侯耳燕南趙北<lb/>
地角天涯言接未由但以潜欷善敬徳中郎並比境之<lb/>
<pb n="KR4h0022_WYG_677-2b"/>
良選皇華之上求若可輶軒别當委白君問<lb/>
　　　重與蕭十書　　　　　　　李　憕<lb/>
再覽來封皆如一面秋熱未解所履如何某拙疾但昧<lb/>
於理耳崔子日月漸逺弟故人情多一慟深衷豈易論<lb/>
也委曲具悉待彼官到若有商量與申後意彼有人作<lb/>
主人否承郎欲還豈不能一至此也外郡感别情不易<lb/>
言道路無留滯朝廷待士論屈日深佇聞鳴躍勿至斷<lb/>
絶弟多才博識言成楷模某棄廢之人何能為也言談<lb/>
<pb n="KR4h0022_WYG_677-3a"/>
次可吹嘘之合不負公私亦親故之情耳千萬千萬不<lb/>
具李憕諮<lb/>
　　　重荅李清河書　　　　　　蕭頴士<lb/>
<hi>名</hi>白臨清傳馬子逺至昌樂奉問及亦既披緘慰慘交<lb/>
集幸甚幸甚亡友存日側聞緒言以其先門在殯舊塋<lb/>
未祔將事啓卜指用早秋見託不才俾述銘誌手草行<lb/>
狀遺本猶存豈期逺日未臨長夜俄遘埋追逺之純心<lb/>
受終天之永酷幽㝠憤歎豈其可言南陽王公聞而傷<lb/>
<pb n="KR4h0022_WYG_677-3b"/>
之近賚錢二萬以濟所欲兄又不以人廢言克申後意<lb/>
則不腆之作刋就有期既徃之魂瞑目無悔存歿所荷<lb/>
非二公而誰然後知燕王無以矜其吊<hi>疑作市</hi>骨魏妾不<lb/>
獨申其結草矣辭奉日逺係積難任惟珍重因還騎不<lb/>
宣<hi>名</hi>再拜<lb/>
　　　贈韋司業書<lb/>
月日潁川男子蕭名敢復書於京兆韋夫子足下嗟乎<lb/>
事有勇於昔聞而怯於今見求之累月而棄之一言此<lb/>
<pb n="KR4h0022_WYG_677-4a"/>
其勇於昔聞而怯於今見者固見之不厭其成也求之<lb/>
累月而棄之一言者固言之未通其情也難進為志士<lb/>
之節知音實盛名之選可不謂難哉必也道不磷於進<lb/>
趣之幾交可判於言談之分雅心特逹中義不囘者能<lb/>
之由是而其來也必審於幾其去也必揆於分鳥能擇<lb/>
木木不能擇鳥離合是非之迹在主不在客則僕之所<lb/>
以怯乃足下之所以難也嗚呼將見不見聞不聞惟難<lb/>
僕所以盤桓顧望且累月焉惜知音之至希一絶不再<lb/>
<pb n="KR4h0022_WYG_677-4b"/>
也泳然不謁幸不怪乎僕家業山東非舉選時不至三<lb/>
輔而倐來忽徃亦已再三一昨遇謝官乃不知門下省<lb/>
與朝堂所在足下試以此等事相對豈輕於進退者耶<lb/>
而願託深期積有年矣幼小日曾竊窺足下所著兩京<lb/>
新記長來追思實為善作人<hi>疑</hi>所知殷晉亟接清言僕<lb/>
幸因之飽於餘論思心諫遲<hi>疑</hi>以日為年頃數歲前足<lb/>
下新除吏部郎中時曾於都省之間昧然一謁足下亦<lb/>
頗垂顧接而今得無忘耶豈或念此便謂僕為輕於造<lb/>
<pb n="KR4h0022_WYG_677-5a"/>
詣者也僕徃時之舉誠復輕率然自足下則有固求而<lb/>
不至者焉足下誠問僕於衡軸諸公必知未有一人言<lb/>
僕造其門矣以正月二十五日至自東京叅後迨兹遽<lb/>
承足下屢垂訪引又賢弟曾一陪宴席貴壻徐子舊所<lb/>
交歡豈不足假延譽於門庭披舊積於心腑耶何曩之<lb/>
不能徃也如此所謂勇於昔聞而怯於今見者矣仰惟<lb/>
足下旁求百氏獨步當朝抑揚鑒戒時難與擬自甫登<lb/>
清貫垂二十年更事既多閱人不少尚能紆廻雅慮辱<lb/>
<pb n="KR4h0022_WYG_677-5b"/>
在小人懃懃懇懇至於數四何其異也方今運偶休命<lb/>
賢才至衆龍門之下躍鱗所萃豈復吹嘘眄睞之地尚<lb/>
微一蕭茂挺乎雖足下惠顧轉深而僕愈自疑也未知<lb/>
足下設何禮以接之竊觀今之文人雅操大缺内不能<lb/>
自强於已外有以求譽於時籧篨闒茸人望口氣謂其<lb/>
髙位必以援登芳聲要以用致而當路者既不能人人<lb/>
有許郭之見亦因依左右惑而客<hi>一作容</hi>之由斯而達十<lb/>
倍八九翕翕闐闐而忘返致令待士者不能備其禮懐<lb/>
<pb n="KR4h0022_WYG_677-6a"/>
才者無以表其誠混淆委翳良足歎也亦知足下爰自<lb/>
諸生早云峻拔策名從仕清標有素世所希也而時事<lb/>
共然頺風一扇詎知來者有貞純之士得無繫累於流<lb/>
俗乎僕褊介自持麤疎浸乆平生峻節未嘗屈下恐足<lb/>
下尚以為風塵一士名位不侔行言致迕音容便阻則<lb/>
麋鹿雖微欲服之轅軛且必異於騏驥矣挺而走險何<lb/>
公之門不可曳長裾乎此所謂求之累月而棄之一言<lb/>
也足下名卿之孫相門自出妙年籍甚寵駕時賢俯仰<lb/>
<pb n="KR4h0022_WYG_677-6b"/>
周旋故已在雲霄之上而僕汝潁之間一後生耳不知<lb/>
足下何從而見訪耶髙命驟臨怪歎無寡竊為重之忽<lb/>
記徃年奉詣時足下云孫大所言第一進士子則其人<lb/>
不肖誠愧孫公之過談足下誤聽然尚恐足下正由此<lb/>
見知茍曰其然則足下未知之也嗟夫漢有言曰公知<lb/>
其一未知其二此言雖大可以喻小若孫考功之於僕<lb/>
可謂知其一矣<hi>一作也</hi>深矣可不忘矣然其所未知者乃<lb/>
三四不啻豈一二而已哉慎子有言以離朱之明視秋<lb/>
<pb n="KR4h0022_WYG_677-7a"/>
毫之末於百歩之外視水一尺則不能見其淺深何則<lb/>
所賦者異也曩時與孫考功無里閈交逰之知親朋推<lb/>
薦之分勢懸望阻聲塵不接躡無情之路廻必斷之明<lb/>
懐恩下隔於至公而見遇盡闗於薄技則是僕詞策之<lb/>
知已非心期之知已故曰可謂知其一也丈夫生遇昇<lb/>
平時自為文儒士縱不能公卿坐取助人主視聽致俗<lb/>
邕熙遺名竹帛尚應優游道術以名教為已任著一家<lb/>
之言垂沮勸之益此其道也豈直以辭塲策試一第聲<lb/>
<pb n="KR4h0022_WYG_677-7b"/>
名為知已相期之分耶若由此見知僕不才者幸嘗遇<lb/>
賞於孫氏𤨏𤨏之文何足枉二賢深顧哉足下藴丘明<lb/>
之恥資董狐之良載筆延閣職司國史誠朝之得人竊<lb/>
為足下重之斯未易任也亦知足下懐獨見之明後來<lb/>
諸生固無借其一字然聞<hi>一無此字</hi>受金於吕氏之藏者不<lb/>
可謂之秦無人矣僕不意少有此癖心存目想行已十<lb/>
年時命不貸所懐莫就而朋從之間或謬見稱說亦何<lb/>
知足下不緣此見訪耶茍曰其然則僕心期之知已未<lb/>
<pb n="KR4h0022_WYG_677-8a"/>
始或移於足下矣非曰能爾敢事當仁何者僕私心自<lb/>
料亦已熟矣今朝野之際文塲至廣掞藻飛聲森然林<lb/>
植必也扣精微於賞鑒之府稽折中於序述之科如僕<lb/>
料得足下門而入者寡矣僕不敏竊嘗自以為升足下<lb/>
堂而未入於室也但足下未深知耳僕與足下無世業<lb/>
通家之舊屈伸之際僕輙預舒慘焉聲同氣感不知其<lb/>
所以然也夫司業古成均之貳學政是循國風伊始先<lb/>
哲王之所以導人敏徳謀猷長世者曷嘗不就學校而<lb/>
<pb n="KR4h0022_WYG_677-8b"/>
奔風化耶梁代劉嗣芳自尚書左丞除國子博士于時<lb/>
物議以為妙選近髙宗朝樂安孫公以宰臣之重再轉<lb/>
此官朝廷素望初不點缺斯尚學尊儒之道也今來擢<lb/>
用此塗稍革必當由憲臺而遷㑹府典綸誥而掌銓衡<lb/>
一履學官便為屛棄雖不足以斷賢才通塞之路而常<lb/>
情積習可不謂然乎頃在洛中聞足下初出南宫僕惕<lb/>
然不樂尋知足下載司東觀又翻然以喜王綏有言國<lb/>
寳雖不我知我自知國寳此之謂也夫人生相知亦有<lb/>
<pb n="KR4h0022_WYG_677-9a"/>
運命在僕素誠乃命爾足下果惠而訪之豈人事也以<lb/>
足下陵戾青㝠漸漬恩渥雍容璧沼之觀耀映石渠之<lb/>
府而屈伸小數僕尚預其慘舒况乎淪厭盛時悲凉壯<lb/>
歲宿心有在得不為先達論乎臨書耿歎不知自已惟<lb/>
足下實深諒之今請以一世浮沉之端一身能否之効<lb/>
從始至末仰訴知音言而不應命之極也僕南遷士族<lb/>
有梁支孫系祖司徒鄱陽忠烈王追蹤二南邁徳荆郢<lb/>
有子四十人俾侯錫社入卿出牧且忠且賢終始梁代<lb/>
<pb n="KR4h0022_WYG_677-9b"/>
第三子侍中懿惠侯大同中以信武將軍都督北兖州<lb/>
緣淮南軍遺愛在人詔學士謝蘭撰徳政碑文長子山<lb/>
隂侯儒術精博世有盛名隋代山隂第十一弟常侍君<lb/>
才標清峻見崔子發齊糺陽玠著談藪亦稱俊爽而有<lb/>
才辨隋開皇中徴為東宫學士謝病免少子零陵通守<lb/>
以再從姪齊王諮議府君為後則小人曾王父本則惠<lb/>
侯第十七弟太尉宜豐侯之後太子太保梁安公之孫<lb/>
宜豐有忠孝大節見稱梁季迹光五史分載南北安公<lb/>
<pb n="KR4h0022_WYG_677-10a"/>
以前代宿徳再綰台傅於義寧武徳之間同堂兄弟百<lb/>
有數十自梁渉唐多著名跡終古蕃盛莫之與比貞觀<lb/>
之後羣從凋零垂拱以來無復大位越敬王之圖匡復<lb/>
也王父實預其謀擯身江海不臣武氏舊業邠岐一朝<lb/>
瓦解内弟琅邪王仁簡標列傳贊備昭事迹家君子少<lb/>
丁家難辛苦百罹事繼親長異母弟育孤姪以孝友聞<lb/>
於姻族僕生於汝潁幼而苦貧孜孜强學業成冠歲射<lb/>
策甲科見稱朝右當此之時為奮筆飛鸞鳳摛論吐雲<lb/>
<pb n="KR4h0022_WYG_677-10b"/>
煙明主可正議而干羣公可長揖而見何言日損一日<lb/>
年貶一年蹉跎半紀乃朱方一下吏耳興言念此不覺<lb/>
氣之交胷從來事業復何所用未可為不知已者論也<lb/>
僕平生屬文格不近俗凡所擬議必希古人魏晉以來<lb/>
未嘗留意又况區區咫尺之判曷足牽丈夫壯志哉而<lb/>
時議喧喧輙復見數亦嘗標奬恩於銓庭振塵<hi>一作虚</hi>聲<lb/>
於輦下而今拙句尚在人口已云再矣復何補於淪棄<lb/>
耶嗟乎以苗侍郎之至公待物以僕之直道干時取捨<lb/>
<pb n="KR4h0022_WYG_677-11a"/>
之端理闗於一試由來賞待亦云乎不薄而壯年志氣<lb/>
盡此一行時耶命耶若此之甚也又溺志著書放心前<lb/>
史乍窺律令無殊桎梏使終身學此未知得時用兹措<lb/>
足寧逃罪戾髪膚不毁豈若是也惟疾之憂寧逃罪乎<lb/>
僕從來宦情素自落薄撫躬量力栖心有限假使因緣<lb/>
㑹遇躬力康衢正應陪侍從近臣之列以箴規諷譎為<lb/>
事進足以獻替明君退足以潤色鴻業决不能作擒奸<lb/>
摘伏以吏能自逹耳况乎累土之漸升天無階自經窘<lb/>
<pb n="KR4h0022_WYG_677-11b"/>
蹙千端萬緒方欲議一官之資勤歴政之効信兹課最<lb/>
跂彼京畿不二十年未免斯厄舉足踏坑穽揮手挂網<lb/>
羅摧折庭臣之威喧呶卒伍之役捨長用短雖智何為<lb/>
安得<hi>一作見</hi>鼔鐘可樂便將饗爰居以愁也近日見苗侍<lb/>
郎乃云以子文章非文章才所及異時大用不繫于此<lb/>
得㑹當再發方成一舉嗟夫以文體為言則爾而一身<lb/>
自卜且又不然<hi>一作能</hi>何者僕向時之試非不工也苗公<lb/>
之言非不知也以得便之試逢見知之言詞殫理極卒<lb/>
<pb n="KR4h0022_WYG_677-12a"/>
孤始望自兹以外更安可料哉僕有識以來寡於嗜好<lb/>
經術之外畧不嬰心幼年方小學時受論語尚書雖未<lb/>
能究解精微而依說與今不異由是心開意適日誦千<lb/>
有餘言榎楚之威不曾及體有時疲頓即聊自止息不<lb/>
過臨池水視遊魚耳頃來志若轉不耐煩觀圍碁讀八<lb/>
分書亦憤悶除經史老莊之翫所未忘者有碧天秋霽<lb/>
風琴夜彈良朋合坐茶茗間進評古賢論釋典已又酒<lb/>
性不多涓滴輒醉適情緩飲則樂在終席雖體氣薰薰<lb/>
<pb n="KR4h0022_WYG_677-12b"/>
實加困憊而中心醒悟了無惑焉常時知故以此見寡<lb/>
三杯之餘則任意縱誕就閑窓或屏風間曲肱岸幘怡<lb/>
然自處或經過廣座稠人之中綺筵四匝珍羞盈品爽<lb/>
心翻然有時閣著若乃筝歌亂奏繼以舉白博奕樗蒲<lb/>
呼梟争道優姬艶妓喧雜左右易貌變聲千態萬曲即<lb/>
嗒然氣盡無所覺知心識低徊魂動神撓但思臨長風<lb/>
一大呌耳雖復郤昭子之驚楚奏夏仲御之逃越巫何<lb/>
以加之一行郡邑志尚都沮事與好相背責與悶相成<lb/>
<pb n="KR4h0022_WYG_677-13a"/>
察列不諳悉異之又以為務恃文詞傲弄當世同聲悉<lb/>
疾何地自容可歎息也直性褊中少所容忍於心不愜<lb/>
未曾勉强昔常話文章得失論姓氏臧否忤人雅意累<lb/>
悔無及友生邵軫深以為言四五年來絶無此過終朝<lb/>
杜口不復發端偶然見問則率意便荅必不能矯情飾<lb/>
理雷同取合而今世風流見異者衆雖三五至交才名<lb/>
乆著一㕘名理俄然楚越而州縣之禮捨義重權小人<lb/>
跨躡便成簡倨卑身下氣已自不堪詞色之端更求附<lb/>
<pb n="KR4h0022_WYG_677-13b"/>
㑹守初心則嫌猜頓起將任節則操履全乖丈夫行已<lb/>
三十年讀書數千巻尚不能揣摩押闔取權豪意旨况<lb/>
復終年怏怏折腰於掾吏之下哉古者右史記事左史<lb/>
記言記事者春秋經記言者尚書是也周徳既衰史官<lb/>
失守孔聖斷唐虞以下刪帝王之書因魯史記而作春<lb/>
秋託詞以示褒貶全身逺害之道博懲惡勸善之功大<lb/>
韓宣子見之曰周禮盡在魯矣吾乃今知周公之徳與<lb/>
周之所以王也有漢之興舊章頓革馬遷倡其始班固<lb/>
<pb n="KR4h0022_WYG_677-14a"/>
揚其風紀傳平分表志區别其文復而雜其體漫而疎<lb/>
事同舉措言殊巻帙首末不足以振綱維支條適足以<lb/>
助繁亂於是聖明之筆削褒貶之文廢矣後進因循學<lb/>
猶不及竟增泛博彌敦簡要其迷<hi>一作述</hi>固乆非可一二<lb/>
言也僕不揆顧嘗有志焉思欲依魯史編年著歴代通<lb/>
典起於漢元十月終於義寧二年約而刪之勒成百巻<lb/>
應正數者舉年以繫代分土宇者附月以表年於左氏<lb/>
取其文榖梁師其簡公羊得其覈綜三傳之能事標一<lb/>
<pb n="KR4h0022_WYG_677-14b"/>
字以舉凡扶孔左而中興黜遷固為放命昔荀仲豫袁<lb/>
彦伯二賢亦嘗筆削紀年裁成兩漢晉代則孫安國編<lb/>
次南北迄穆帝之終其道鸞<hi>一作鑾非</hi>鑿齒幾原叔庠繼踵<lb/>
于宋齊之間矣梁武烈太子以弱冠之年早事刪錄雜<lb/>
諸家之說著三十家春秋泰清之季金陵板蕩元帝嗣<lb/>
興乗輿不復東臺典籍悉上荆州及郢都淪䘮焚燒畧<lb/>
盡史策遺逸散在人間同源異流十家俱起而究終始<lb/>
一氏則何劉二典存焉陳紀裁於野王齊志創於君樊<lb/>
<pb n="KR4h0022_WYG_677-15a"/>
蔡學士集江陵故事撰後梁春秋隋季有後畧一家亦<lb/>
行於世秦趙凉諸國亦有得而稱元魏及周無聞焉爾<lb/>
自漢元卒於大業期運驟遷史籍填委編年之作亦徃<lb/>
徃而聞其間體裁非無優劣終未能摧漢臣僣偽之鋒<lb/>
接魯論之緒附庸班范曾何足云雄鋩獨斷抑非諸君<lb/>
子之事也誠智小謀大綆短汲深加之數年可以集事<lb/>
嘗願得秘書省一官登蓬萊閱典籍冀三四年内絶筆<lb/>
之秋使孟浪之談一朝見信寧不知立身有百行立名<lb/>
<pb n="KR4h0022_WYG_677-15b"/>
非一途豈必繫心翰墨為將來不朽之事也夫太上立<lb/>
徳其次立功其次立言立言者乃不朽之末耳然則古<lb/>
之終年著述者亦已知之心有所存正爾不能自已也<lb/>
豈求見重於千載耶校理是司於今絶望刋削之志事<lb/>
即都損矣聖朝官人宜求稱職使道皆適務時無棄能<lb/>
何須銓<hi>一作詮</hi>衡枉分如此僕以三月二十六日拜謝闕<lb/>
廷邇來凡四十餘日正以足下之故未便東行久不能<lb/>
斷夫人與不見於胷中由此致淹泊耳幸足下勿謂僕<lb/>
<pb n="KR4h0022_WYG_677-16a"/>
為後輩一生聞其小有所知但欲輕一召來試觀其談<lb/>
說也僕遇於足下豈徒伯喈王粲之嘉㑹子産延陵之<lb/>
脗合耶雖數百年外邈爾相望亦不為遼濶也况契心<lb/>
期於俛仰之頃得不重哉僕從來綴文畧不苦思惟専<lb/>
心舊史企望有成不復能以他人手筆冀流傳於人世<lb/>
所以援毫襞紙見推疾速自今月五日始作書首末千<lb/>
餘言經半旬乃就加之筆札斯亦勤矣誠如殊剪截之<lb/>
清詞長謬悠之曼說然茍非足下安能有此課之善士<lb/>
<pb n="KR4h0022_WYG_677-16b"/>
之託於知已恨鬱悒而無所申非必求利也計足下之<lb/>
年應長僕二十許歲亦已懸矣而才名位望之隔則又<lb/>
可知所不聞於夙期者道耳足下本以道垂訪小人亦<lb/>
以道自謀故此書之禮過於慢易成足下之髙耳茍道<lb/>
之不著而名位是務足下之趨風者多豈惟一蕭茂挺<lb/>
小人之受侮亦衆豈獨一韋夫子乎足下必不以為狂<lb/>
而亮其志越絆拘之常禮頓風流之雅躅乗躡履之遇<lb/>
展傾蓋之歡則重賜一書猥荅誠貺既奔足下不暇豈<lb/>
<pb n="KR4h0022_WYG_677-17a"/>
敢差池若文不足徵道未相借請見還此本謹俟燒焚<lb/>
無為輕置蓋瓿使識者一窺齊楚交失非古之君子退<lb/>
人有禮之道也雜詩五首謹以奉投聊用代情不近文<lb/>
律耳<hi>名</hi>再拜<lb/>
　　　荅蕭十書　　　　　　　　韋　述<lb/>
述白忽枉書問詞髙理博尋翫反覆罔知厭倦述聞登<lb/>
太山者覩藂薄而迷其方面涉瀛洲者挹波濤而懵其<lb/>
淺深蓋廣大則昧然難為究足下貫穿羣言靡不該覽<lb/>
<pb n="KR4h0022_WYG_677-17b"/>
聞一以知十切問而近思詞人之淵藪僕誠不敏何以<lb/>
當斯乎足下無棄芻蕘輕投瓊玖講學先訓足以起予<lb/>
所<hi>一作啓</hi>發微言孰不賈勇謹當掃陋巷之庭宇望君子<lb/>
之軒車博約之道以俟㑹面韋某頓首<lb/>
　<lb/>
　<lb/>
　<lb/>
　文苑英華巻六百七十八<lb/>
</p>
<p>
</p>
  </div>
</body>
</text>
</TEI>
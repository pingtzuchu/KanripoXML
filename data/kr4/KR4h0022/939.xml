<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百四十</head>
    <p>
<pb n="KR4h0022_WYG_939-1a"/>
欽定四庫全書<lb/>
　文苑英華巻九百四十　　宋　李昉等　編<lb/>
　職官二<lb/>
　　右庶子元府君懐景墓誌一首<lb/>
　　太僕卿王府君墓誌一首<lb/>
　　太子少傅李暠墓誌一首<lb/>
　　太子舍人王無競墓誌一首<lb/>
　　太子少師崔景晊墓誌一首<lb/>
<pb n="KR4h0022_WYG_939-1b"/>
　　　右<hi>集作左</hi>庶子贈幽州都督元府君墓誌銘<lb/>
　　　　　　　　　　　　　　　張　説<lb/>
維開元十年正月乙未右庶子武陵公河南元公薨於<lb/>
東京留守之内館公諱懐景<hi>集作懐</hi>字某魏武陵王雄之<lb/>
曽孫右衛大將軍胄之孫贈麟<hi>集作隣</hi>州刺史仁惠之季<lb/>
子昔天啟水行君臨寰海雄圖長發本枝碩茂濟美象<lb/>
賢流慶不滅<hi>集作餘慶不殞</hi>公受兹介祉誕膺淑靈幼有純至<lb/>
之節長立公直之操學綜羣藝詞擅精微夫其結言以<lb/>
<pb n="KR4h0022_WYG_939-2a"/>
信導物以德清儉足以軌俗貞厲足以矯邪故美暢於<lb/>
中名揚於外弱齡<hi>集作冠</hi>以國子進士高第補相王府典<lb/>
籖藩邸擇賢妙盡時選尋以内憂去職重補相王府叅<lb/>
軍及明兩升儲作貞萬國以宫臣除太子通事舍人後<lb/>
歴官至右司員外太子舎人<hi>比無此十二字</hi>天授中以親累除<lb/>
名向逾一紀後除直羅温縣二令雖大位未享通林必<lb/>
大<hi>集作乂</hi>初自太府主簿累入副卿河南椽曹克升亞尹<lb/>
握蘭右轄綱紀南宫秉兹憲簡肅彼專席再侍儲華卒<lb/>
<pb n="KR4h0022_WYG_939-2b"/>
踐宫相公執心好直履法斷恩觸雷霆而除惡不避也<lb/>
枉絲髪而干譽不為也升降兩度出入三代克慎其始<lb/>
終厥有成君子以為難允作其難矣及啟手歸全遺言<lb/>
薄葬家無長物士伏其清年過懸輿人傷其夭嗚呼哀<lb/>
哉制贈都督幽州諸軍事幽州刺史<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>悼之節優於恒<lb/>
數明年二月歸葬于咸陽之舊塋夫人韋氏祔焉禮也<lb/>
夫人即逍遙公敬逺之𤣥孫左常侍希仲之叔娣<hi>集作婦</hi>
淑行無徵華年早世其孤彥冲等克遵遺訓靡所寘哀<lb/>
<pb n="KR4h0022_WYG_939-3a"/>
説情睦外姻懐深國士既闕西階之奠逺投東武之詞<lb/>
銘曰卓彼英運慶靈既長貽訓夫子體微知章在藝斯<lb/>
博於欲則少徒文其中莫飭其表惟靜惟黙不激不矯<lb/>
時經三代官成兩宫化若風偃徳如澤融邦稱其直朝<lb/>
表其忠禮祔周兆墳瞻漢宮哀哀純孝長訴昊穹<lb/>
　　　太僕卿上柱國華容縣男王府君墓誌銘<lb/>
　　　　　　　　　　　　　　　張九齡<lb/>
公諱某字某瑯琊臨沂人蓋王氏所由逺矣然其自漢<lb/>
<pb n="KR4h0022_WYG_939-3b"/>
至今上下千載海沂為頌始壯厥猷淮水作禎克昌其<lb/>
後繼跡台衮聨華牧伯君子韙其立言史官襄其行事<lb/>
則已不無違德人以嘉聞圖牒粲然宜為冠族乃祖某<lb/>
梁侍中尚書左右僕射安東亭侯髙祖某陳度支尚書<lb/>
曽祖太子中書舎人祖某皇朝吏部郎贈潤州刺史父<lb/>
某官至洪州都督公踐脩軌<hi>集作範</hi>業雅有名器性開敏<lb/>
而達於從事才果斷而長於御下至於學以知古義以<lb/>
隨時虚已存誠離經合道異焉而不傷於物同焉而不<lb/>
<pb n="KR4h0022_WYG_939-4a"/>
害於正咸自得之務其大者儀鳳中初以門子選為孝<lb/>
敬皇帝挽郎解巾相王府叅軍換豫王府叅軍歴太子<lb/>
通事舎人蒲州司法叅軍丁洪州府君憂去職䘮踰於<lb/>
戚行過於禮時其在疚哀能感隣服闕授相州鄴縣令<lb/>
施於政也揮干鏌之鋒截無不斷展騏騮之足行無不<lb/>
至以故言出有孚豈止於百里教行無類俄浹於四封<lb/>
邑人是宜輿頌乃作御史中丞張仁愿表公尤異帝用<lb/>
嘉焉遷洛州陸渾縣令加朝散大夫寵其能也再有仲<lb/>
<pb n="KR4h0022_WYG_939-4b"/>
由之善益聞考父之恭薄理我畿有加於鄴識者觀政<lb/>
許其以後圖時輩推賢多驗之於晩節稍遷蒲州司馬<lb/>
洛州長史蒲州長史三為郡佐一以貫之執心有恒厥<lb/>
聲以茂雖杞祗之體素顧和之理識異代同官齊名比<lb/>
義固無愧也俄遷隨州刺史趙簡始大列於諸侯張敞<lb/>
有名擢為刺史賢明獨斷政教𢎞宣始為<hi>集作于</hi>漢東之<lb/>
美繼以巴中之異郡歴數四課常第一再遷<hi>集作領</hi>遂綿<lb/>
二州刺史先是俗苦刓<hi>集作多梗</hi>弊人盡流庸公亦來思撫<lb/>
<pb n="KR4h0022_WYG_939-5a"/>
之如子彼得攸塈歸之如市行有餘力用不盡才驟遷<lb/>
大都督乃拜相州刺史先是景雲嵗我唐雖舊儀制惟<lb/>
新置連帥之官贈監督之秩於是歴選列辟專謀用賢<lb/>
且有後命而公為稱首遂作越州都督同京官正三品<lb/>
連帥統察杭婺衢睦温括<hi>集作撫非</hi>台閩八州長史<hi>集作吏</hi>已<lb/>
上率由部案事雖竟寢議者終榮仍守越州都督加銀<lb/>
青光禄大夫公素有行業<hi>集作盛名</hi>兼之寵數聞望而草風<lb/>
必偃至止而蓬麻自直與夫任賢坐嘯勞心行部彼有<lb/>
<pb n="KR4h0022_WYG_939-5b"/>
因而致此我無為而已然政之行焉若有神者徵拜雍<lb/>
州司馬頃之又正名為京兆少尹京兆者本公之樂土<lb/>
君已重世買臣還郡無矜於出牧張既本州是榮於衣<lb/>
繡公雖作貳我亦為光開元二年始封華容縣男昭有<lb/>
德也其明年有制以公檢校太僕卿訓以六騶正于羣<lb/>
<hi>疑</hi>僕日加數馬之慎嵗有展軨之勤無何即真可謂貴<lb/>
矣然公思報所受逾勵所行神明未衰志業不究春秋<lb/>
六十有一開元六年秋八月乙亥寢疾薨於洛陽之陶<lb/>
<pb n="KR4h0022_WYG_939-6a"/>
化里第嗚呼哀哉朝廷傷焉賻贈以禮夫人范陽盧氏<lb/>
不享偕老先時在殯其年冬十一月乙酉合葬于偃師<lb/>
之某原却倚首陽前瞻洛汭豈伊瑕丘之樂並取邢山<lb/>
之兆有子曰昊次曰旻泣血苫塊哀纒於逺日勒銘金<lb/>
石義協於當時假以斯文為之實録其詞曰有周之裔<lb/>
居海之沂緒業惟永徳音罔違貽厥翼謀俾其翰飛宜<lb/>
哉世祀亦曰家肥<hi>其一</hi>洎我華容而今濟美四科冉季九<lb/>
能曽<hi>集作魯非</hi>史學匪為人義如在巳施於有政轡之柔矣<lb/>
<pb n="KR4h0022_WYG_939-6b"/>
<hi>其二</hi>雉馴宰邑鷹揚佐郡五為刺史在邦必訓再踐太僕<lb/>
厥庸迺奮今也則亡天不可問<hi>其三</hi>神期永年禮先逺日<lb/>
合如防墓開比滕室鶴弔人悲龜言地吉篆石泉户與<lb/>
山相畢<hi>其四</hi>
　　　太子少傅李公墓誌銘　　　孫　逖<lb/>
唐之宗盟有若武都公者諱暠<hi>凉武昭王亦名暠天寳間方追崇</hi>字某<lb/>
太原景王之穆也淮安靖王之𦙍也姓族本系存乎帝<lb/>
籍王之子曰虢州刺史諱某虢州之子曰鄭州生公世<lb/>
<pb n="KR4h0022_WYG_939-7a"/>
載明德實維邦翰昔我高祖之造區夏也則淮安王擐<lb/>
甲胄誅暴强以佐經綸之業洎我皇帝之垂衣裳也則<lb/>
武都公秉衡石傳儲貳以𢎞邕熈之化允武允文同心<lb/>
同德本枝百世不亦宜哉公應大賢之期含正氣之秀<lb/>
弱而孤藐克自激揚六射五書包禮樂之羣藝九流三<lb/>
變探古今之至賾生八年而當天授革命之事宗室懼<lb/>
禍至乃不全艱貞保身以免於難久視之後宻網少寛<lb/>
公以太夫人在堂無底禄之養願辱身以報德豈養高<lb/>
<pb n="KR4h0022_WYG_939-7b"/>
而循名解褐授荊州枝江縣丞維此之故也蒍賈尚幼<lb/>
薛宣有能深為州牧張漢陽所器重嘗謂所親曰唐宗<lb/>
一日<hi>二字一作室</hi>千里吾見其人國未可量也神龍興復拜<lb/>
通事舍人其後歴尚書工部司勲員外屯田郎中太僕<lb/>
衛尉太常三少卿汝汴二州刺史兵部黄門二侍郎太<lb/>
原尹太常卿工部尚書東都留守兵部吏部尚書太子<lb/>
少傅自枝江至於少傅凡十有九遷人臣寵秩備更之<lb/>
矣先是國朝舊制不以宗親任權開元以來内舉無避<lb/>
<pb n="KR4h0022_WYG_939-8a"/>
唯善所親擢拜右職公為首也公體正心直色莊言麗<lb/>
明而可畏寛而能服故所蒞之職必姦邪衰止禮義興<lb/>
行國人宜之有由然也曩<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>列宿迨亞象河當官而行<lb/>
既立名跡及夫典汝墳之國為夏卿之貳天下歸最朝<lb/>
廷讓能寵光大來公望首出矣黄門君之樞也公執事<lb/>
舉直以替其否太原邦之扞也公滅私寛賦克壯其猷<lb/>
六官之長是為人樞三命益恭遂掌邦理綜覈流品終<lb/>
始七年凡所作法皆成故事其賞能㧞異置彼周行者<lb/>
<pb n="KR4h0022_WYG_939-8b"/>
可勝既乎上難其人公是以久而深煩職事累請歸閒<lb/>
留侯有疾猶傅太子尼父不憗終萎哲人以開元二十<lb/>
八年五月十日薨于位春秋五十有八夀不配德皇慈<lb/>
震悼追贈益州大都督親親尊賢焉禮也其年十二月<lb/>
七日葬於河南縣九嶺山之南原惟公以文學政事之<lb/>
才贍祗庸孝友之徳揚親有立身之顯何止能養執䘮<lb/>
有過人之戚匪惟率禮公兄曰昇弟曰暈兄愛弟敬夫<lb/>
和妻柔閨門之間内外以正均養猶子不殊所生豈引<lb/>
<pb n="KR4h0022_WYG_939-9a"/>
而進之乃因心則至公為居守也暈寢疾私第沉痼彌<lb/>
年公損膳絶葷消形瘁色及病革之際冒禁而歸終以<lb/>
為職守管籥不敢久留次長號撫櫬雨泣還臺至性傷<lb/>
人酸感行路昇之䘮公也哀亦如之死䘮孔懐其在是<lb/>
矣所謂曽閔王生九宗之地邢茅為萬石之門蓋本乎<lb/>
國風而為世範者嗣子造等八人無改於道聿脩厥德<lb/>
永為罔極靡所寘懐以逖嘗忝使臣之戒且為冡卿屬<lb/>
久承話言猥託銘誌文仲事君之教何曰<hi>一作日</hi>敢忘鮑<lb/>
<pb n="KR4h0022_WYG_939-9b"/>
叔知我之恩曷其能報徒竭心於所事終有恨於斯文<lb/>
其詞曰高陽之族才子克生禮樂為憲親賢是程六官<lb/>
尤重祈父天卿二柄皆執理均政平汲直多病留侯强<lb/>
起尚傳重明俄驚閱水泣盡遺愛感深知已銘德下泉<lb/>
庶通神理<lb/>
　　　太子舎人王公墓誌銘<lb/>
公諱無競字仲烈其先瑯琊人也因官遂居東萊自宋<lb/>
太尉𢎞至棣州司馬偘十一世世濟其美不隕其名公<lb/>
<pb n="KR4h0022_WYG_939-10a"/>
即棣州府君之次子也克廣前烈於昭令聞翩翻海瀕<lb/>
焜燿京國夫乂用三徳正直居首子有四教文行為先<lb/>
公蔚其文高其行據於直歸於正生而知之實稟其性<lb/>
弱冠以應制擢第解褐授趙州欒城縣尉歴麟臺正字<lb/>
轉右衛倉曹洛陽縣尉監察御史殿中侍御史太子舍<lb/>
人神龍初坐以嘗詆權幸貶於嶺外終於廣州春秋五<lb/>
十四工文則學必從之故登麟臺侍龍樓也好直則威<lb/>
必濟之故吏京邑秉天憲也行高則衆必庇之故陷非<lb/>
<pb n="KR4h0022_WYG_939-10b"/>
罪謫殊方也噫良工能為順君子能為道而不能為容<lb/>
士師黜宣尼困屈原逐賈生憤公其近之矣初天册中<lb/>
公與故人魏州牧獨孤莊書忿林胡之猖狂哀冀北之<lb/>
阢陧誡以軍志示之死所客有薦其書者則天見而異<lb/>
之有制召見驟膺寵渥相如之賦感人主未云速也迺<lb/>
者恩澤侯張昌宗位極太官寵震羣后公著書東觀與<lb/>
之聨事曽是貽籍未嘗暱就色莊見憚象恭益深長孺<lb/>
之抗禮將軍曷足議也公嘗執簡中禁司察位班時三<lb/>
<pb n="KR4h0022_WYG_939-11a"/>
事大夫有族談錯立者公進而言曰朝有著定所以道<lb/>
威儀邦之具瞻所以昭軌物不遵不恭不敬不從其可<lb/>
是耶則肅然就列次矣公之舉劾大臣庸可異也嗚呼<lb/>
人各有能且猶不朽公則具舉其誰與京公生於齊長<lb/>
於魏不忘吾黨常操土風嗣子某䖍卜逺日奉成先志<lb/>
以開元十六年某月某日徙殯於館陶歸葬於東萊之<lb/>
舊塋書順也夫人范陽盧氏祔焉從周也窀穸之事可<lb/>
無記乎詞曰<lb/>
<pb n="KR4h0022_WYG_939-11b"/>
萬靈秀百夫特萬巻精多才克詩可興筆餘力人之望<lb/>
邦之直何不仁俾大棘厄炎厲哀明徳卜佳城于舊國<lb/>
銘景行永無極<lb/>
　　　太子少師崔公墓誌銘　　　李　華<lb/>
聖唐祖宗重光丕變萬國𤣥宗肅宗今上三后繼明格<lb/>
于上下其輔弼之臣曰趙公奉先少師之訓有大功於<lb/>
王室少師諱璟眰字某清河東武城人也惟成於姜水<lb/>
氏曰有吕德莫厚乎粒蒸民大庭之烈也勲莫盛乎除<lb/>
<pb n="KR4h0022_WYG_939-12a"/>
暴虎尚父之明也讓莫大乎推社稷季子之高也丁公<lb/>
之元子曰季克讓乞歸老於崔氏宜乎其盛也八代祖<lb/>
元孫宋度支郎中以忠順烈見危致命夫人擕二子亮<lb/>
敬黙依夫人之黨挺志羈孤之中安親危窘之際亮即<lb/>
公七代祖也八為尚書一為僕射孫肇官至中書侍郎<lb/>
元子北齊安州惣管府掾諱道淹公之曽祖也生萬年<lb/>
主簿臨洺令諱方騫公之大父也生武功主簿贈吏部<lb/>
尚書諱貞固公之考也郎中省王侍僕射利主公中書<lb/>
<pb n="KR4h0022_WYG_939-12b"/>
之名望安州之道德臨洺之愛人武功之體道荀淑之<lb/>
盛徳及子陳寔以素風及孫誠哉吾聞其語矣今見其<lb/>
人也公孫抱太夫人終童幼武功府君逝根於至性毁<lb/>
過乎哀鄉黨憐之皆曰純孝既除䘮外從禮訓内積憂<lb/>
慕啜菽飲水厲志讀書誦無遺文釋無遁義皆一覽也<lb/>
年十七與親兄䀵同舉明經調補梁州南鄭尉轉蜀州<lb/>
晉原尉前後使臣表公第一遷大理評事親累貶利州<lb/>
葭葫丞歴梓州鹽亭丞樂天知命貞獨自晦君子哉改<lb/>
<pb n="KR4h0022_WYG_939-13a"/>
晉州司法叅軍政尤一道刺史按察使皆以上聞充河<lb/>
東支使畢尚書搆為連帥也假公判官仁者悦不仁者<lb/>
懼遘厲終於官舍春秋四十權厝於山邙𤣥元廟西北<lb/>
原識與不識罔不相弔時人之安放後人之不幸榮陽<lb/>
夫人鄭氏皇朝兵部郎中衛州長史𤣥昇之女吏部侍<lb/>
郎平章事愔之妹終京兆崇賢里權殯於長安東南杜<lb/>
陵原夫人鞙佩紛燧<hi>禮記内則婦事舅姑佩紛帨金燧</hi>以寧顔色澄幕<lb/>
酒以奉蒸嘗輔佐君子黔婁之室也撫導賢𦙍孟軻之<lb/>
<pb n="KR4h0022_WYG_939-13b"/>
母也内訓傾謝婦儀無師嗚呼哀哉大歴四年龜筮從<lb/>
吉嗣子圖尚書右僕射趙國公哀奉先少師夫人之裳<lb/>
帷合祔於河南北邙山某原禮也趙公初為益州刺史<lb/>
屬逆羯内向天下兵起至尊出長安避狄未有岐下之<lb/>
都因奉表上迎保寧聖德遷為中書令翼大明復天下<lb/>
肅宗申養𤣥宗申慈趙公之宣力也事今上鎮揚州為<lb/>
吏部尚書左僕射崔氏之門公盡善哉洪河在北清洛<lb/>
在南二室之下邙原高起是地也是宜君子幽宅寧於<lb/>
<pb n="KR4h0022_WYG_939-14a"/>
斯永保子孫昌於斯其文曰翼翼孝嗣䘖哀不言祗感<lb/>
永斯常試討論齊為霸國鄭甸姬姜恊德貽慶後昆在<lb/>
昔貞烈爰有魏嶼播遷建都公將南轅造舟人便開漕<lb/>
利源宜有令𦙍中書玊振安州榮道臨洺體順尚書葆<lb/>
光公以徳鎮既輸典刑亦清維晉天不我遺時將疇師<lb/>
夫人之德柔善有則鼓鐘于宫聞于四國從夫訓子天<lb/>
下是式不及劬勞趙公罔極克誕趙公蓼莪孝思奉若<lb/>
先訓其貴如此今日之禄先人之慈保寧幽宅天地無<lb/>
<pb n="KR4h0022_WYG_939-14b"/>
期<hi>此是宰相崔圖之父贈太子少師元誤入宰相門今移於此</hi>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百四十<lb/>
</p>
<p>
</p>
  </div>
</body>
</text>
</TEI>
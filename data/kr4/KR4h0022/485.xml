<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百八十五</head>
    <p>
<pb n="KR4h0022_WYG_485-1a"/>
欽定四庫全書<lb/>
　文苑英華巻四百八十五　宋　李昉等　編<lb/>
　雅麗<lb/>
　　文詞雅麗策四道　　　　　　張　楚<hi>第五名</hi>
　　　文詞雅麗策<lb/>
對臣聞昔在上皇之撫運也政寛事明法簡心一仰察<lb/>
天道中順人情至於不言混然而化故上𤣥所以眷命<lb/>
罔違於徳下人安定厥居俾獲其利暑徃寒來以信之<lb/>
<pb n="KR4h0022_WYG_485-1b"/>
雲行雨施以從之於是乎疫疾不生禎祥洊至巍巍蕩蕩<lb/>
葢無徳而稱焉自大道既隠淳原且散或救弊以忠敬亦<lb/>
隨時而損益成康已徃頌聲不作俗薄禮廢政荒人亡故<lb/>
其詩曰交交桑扈率場啄粟習習谷風以隂以雨此則刺<lb/>
上不能行政者也仲尼生周末傷道不行乃刪詩書定禮<lb/>
樂立君臣上下之節明奢儉揖讓之序尚不敢救當代變<lb/>
於陪臣而稱曰邦君樹塞門管氏亦樹塞門邦君為兩君<lb/>
之好有反坫管氏亦有反坫管氏而知禮孰不知禮者矣<lb/>
<pb n="KR4h0022_WYG_485-2a"/>
自兹厥後頺波浸流有聖哲之君聰明之后豈能振彼凋<lb/>
弊張其紀綱不有我唐興建鴻業乂寧黔首則掃地將盡<lb/>
求野多遺陛下統皇綱纂休運徳澤汪濊仁風洋溢不寶<lb/>
逺物則逺人格所寶惟賢則邇人安勸農桑䘏刑獄不<lb/>
奪三時之務且惜十家之産左右伊吕郡縣龔黄是以驅<lb/>
俗於雍熙納入於軌物者也豈不徴賢人論政要所以逹四<lb/>
聰也臨前殿察羣言所以收九術也梓匠舒幕所以禮<lb/>
賢也凌人散氷所以救渴也臣竊以自古求賢之盛未若今<lb/>
<pb n="KR4h0022_WYG_485-2b"/>
日者矣賜臣制策曰皇極之道未敷謨明之軌尚闗思𢎞<lb/>
厥理其義安從者臣實見可久可大之規非有未敷尚闕<lb/>
之事此陛下讓之至也愚臣安敢奏之若乃考前古之庶<lb/>
徴究禮樂之同異辨皇王之制度詳宗廟之禮儀此則陛<lb/>
下懸鏡九流常覽百氏索隠探異鈎深致逺已在聖斷豈<lb/>
有韙而疑者歟今下問愚臣逺議其事陛下豈不欲廣<lb/>
於明試察臣微才臣幸對敭敢不悉情以對制策曰視<lb/>
聴貌言恒若時若㑹極歸極作哲作乂一以貫之何方<lb/>
<pb n="KR4h0022_WYG_485-3a"/>
而可者臣聞王者立極必本於天天事著於上人事應<lb/>
於下昔者禹平水土天告成功錫之以洪範九疇彞倫<lb/>
攸叙又皇天降其有極皇大極中也言王者能行大中<lb/>
之道則陰陽和風雨時百穀用成俊乂用章也如是則<lb/>
視曰明聽曰聰貌曰恭言曰從則無恒若之生自去咎<lb/>
徵之應矣今天瑞降地靈集所有動作光孚化先則一<lb/>
以貫之道斯不逺矣制策曰禮以飾情情疏則禮略樂<lb/>
以通感感至則神和理内為同脩外為異同異之用有<lb/>
<pb n="KR4h0022_WYG_485-3b"/>
昧其功人俗未融佇明斯要者臣聞夫禮由陰作樂以<lb/>
陽來樂與天地同和禮與天地同節誠能感神動物安<lb/>
上移風或以理内為同或以脩外為異率由和敬靡不<lb/>
從之者乎施之人俗靡不盡善者乎制策曰四時武徳<lb/>
制自何君五行文始本之誰代昭徳武徳莫辨所尊昭<lb/>
容禮容未詳所出者臣聞嬴政失御漢皇乘極文景致<lb/>
刑措之美武宣當雄富之盛故有四時武徳之樂五行<lb/>
文始之舞昭徳盛徳因之而尊昭容禮容自兹而備臣<lb/>
<pb n="KR4h0022_WYG_485-4a"/>
才識愚劣學業虚淺猥當聖問茫然有失謹對<lb/>
　　　同前　　　　　　　　　　苗晉卿<lb/>
對陛下頃與三事大夫議於朝以計天下有竒才異行<lb/>
含光而不揚其輝詔諸侯咸舉之臣實至愚不通大識<lb/>
循才審行不副髙求臣聞論語曰天何言哉四時行焉<lb/>
百物生焉孝經曰王者則天之明因地之利以理天下<lb/>
是以其教不肅而成其政不嚴而理所謂天地設位聖<lb/>
人成能而保大定功勲業蓋時也逮金石斯𬗟歩驟不<lb/>
<pb n="KR4h0022_WYG_485-4b"/>
同時有澆淳教隨繁略桑扈谷風之刺三歸八佾之嫌<lb/>
人用僭忒一至於此孔子曰上失其道人散久矣傳曰<lb/>
國家之弊恒必由之陛下嗣守丕緒茂昭大徳能使百<lb/>
官承式萬邦作乂所謂孕虞育夏甄殷陶周革弊移風<lb/>
自前代未有也陛下乃賜臣策曰皇極之道未敷謨明<lb/>
之軌尚闕者豈不以採芻蕘之義誠考試之端不宰其<lb/>
功俯垂下問實陛下謙徳也㣲臣何足以知之制策曰<lb/>
至如視聽貌言恒若時若㑹極歸極作哲作乂一以貫<lb/>
<pb n="KR4h0022_WYG_485-5a"/>
之何方而可者臣聞劉歆以為伏羲氏繼天而王受河<lb/>
圖則而畫之八卦是也禹理洪水天賜洛書法而陳之<lb/>
洪範是也故河圖洛書相為經緯八卦九疇相為表裏<lb/>
聖人行道各保其真若人有乖方數必徵於錯逆政惟<lb/>
協雅理必應於調和考之咎徵粲然著矣陛下隨陽澤<lb/>
以著恩慎嚴霜以肅威鷹隼未擊罻羅不施草木未零<lb/>
山林不伐足可使垂景星而降甘露騰休氣而漏醴泉<lb/>
臣以為一以貫之其道久矣制策曰禮以飾情情疏則<lb/>
<pb n="KR4h0022_WYG_485-5b"/>
禮略樂以通感感至則神和理内為同脩外為異同異<lb/>
之用有昧其功人俗未融佇明斯要者臣聞六經之道<lb/>
同歸禮樂之用為急孔子曰安上理人莫善於禮移風<lb/>
易俗莫善於樂董仲舒對策曰王者欲有所為宜求其<lb/>
端於天天道大者在於陰陽陽之為徳陰之為刑王者<lb/>
承天意以從事故務徳教而省刑罰陛下脩先王之好<lb/>
生存大易之緩死頃者省囹圄去桎梏此則脩省刑罰<lb/>
之謂也臣聞樂以理内為同禮以脩外為異同則和親<lb/>
<pb n="KR4h0022_WYG_485-6a"/>
異則畏敬和親則無怨畏敬則不争二者並行合為一<lb/>
體揖讓而理天下者禮樂之謂也適時之要斯並存焉<lb/>
制策曰四時武徳制自何君五行文始本之誰代昭徳<lb/>
武徳莫辨所尊昭容禮容未詳所出悉情以對用釋余<lb/>
疑者臣以為斯並漢主之樂載于班氏之書必使究其<lb/>
明徵考其敏博既勞更僕何易盡言雖敢略而陳之尚<lb/>
未臻其極也臣聞易曰先王以作樂崇徳殷薦上帝以<lb/>
配祖考古者制宗廟太祝迎神於廟門其義也四時武<lb/>
<pb n="KR4h0022_WYG_485-6b"/>
徳者漢文所作以示天下之安和也而武奏於髙廟焉<lb/>
五行舞者本之周武也秦始皇二十五年更為五行也<lb/>
漢髙祖六年更名曰文始以示不相襲也昭徳盛徳宣<lb/>
之所以尊宗廟昭容禮容者出武徳文始五行之舞也<lb/>
謹對<lb/>
　　　同前　　　　　　　　　　孟萬石<hi>第六名</hi>
對臣嘗黽勉讀書夙夜匪懈觀前代之事稽王者之風<lb/>
欲樹文明必招俊乂所以平章百姓昭暢萬人負黼扆<lb/>
<pb n="KR4h0022_WYG_485-7a"/>
而海宇清垂衣裳而天下理今陛下朝盈多士野無遺<lb/>
賢猶復發徳音下明制張雲羅以掩俊設天網以頓竒<lb/>
片善不遺有能皆進故得飛飛丹鳳棲翼于帝梧皎皎<lb/>
白駒連食于塲藿縱夷齊巢許咸屆於兹臣既庸妄豈<lb/>
敢當此且聲非入異譽不出凡文律未明才用無取謬<lb/>
叅推擇濫赴搜揚安敢避直飾詞向華乖實但丹誠有<lb/>
厲至敬無文敢竭鄙聞用當明試然將涓滴以足海用<lb/>
纎埃以增岳<hi>一作華</hi>雖寡攸助誰能黙哉臣聞建國興邦<lb/>
<pb n="KR4h0022_WYG_485-7b"/>
必以黎元為本康時訓代必以政術為先軌謨雖異理<lb/>
化皆一昔者太上之君崇道以致化立徳以養物人必<lb/>
欲夀敦禮教而不傷人必欲富薄賦歛而不困人必欲<lb/>
逸則省力而不勞人不欲危即扶持而使固不強人之<lb/>
所惡不禁人之所欲故能無為而理不言而化及至中<lb/>
古行仁履義克已厲身拯溺於人博施於物即能陰陽<lb/>
不錯風雨以時疾疫必除妖孽莫起洎乎末代政令不<lb/>
作刑法聿脩奢侈是崇禮樂非雅時無美善之説俗有<lb/>
<pb n="KR4h0022_WYG_485-8a"/>
姦邪之釁豈不由君失其道臣非其人澆薄浸興淳樸<lb/>
離散者也今陛下出號施令罔有不臧齊物正人各得<lb/>
其所然猶綜覈古今稽謀政教視先王之得失崇今日<lb/>
之髙明以此天聰尚云不徳巍巍至化謙尊而光非臣<lb/>
愚昧所能涯際制策曰皇極之道未敷謨明之軌尚闕<lb/>
思𢎞厥理其義安從者臣以為皇極將立莫先擇俊得<lb/>
人則政和非人則政失人賢化逺豈不謬哉至如因能<lb/>
任官量賢受禄即百僚濟濟萬姓安安去無用之言除<lb/>
<pb n="KR4h0022_WYG_485-8b"/>
無用之器即情實斯得謬説不繁使人以時謹身節用<lb/>
即倉廩儲積黎庶完豐進有徳而退無良即庶位允釐<lb/>
庶官不曠尊有功之子棄無功之人即營事者不惜其<lb/>
身制作者能竭其力罰必當罪即姦回自除賞必中賢<lb/>
則人臣自勸夫是則海内行大中之道天下有幸甚之<lb/>
言何憂夫皇極之道未敷者也若乃列張輔佐建立官<lb/>
司詢忠直之言開進諫之路用能獻可替否補過弼違<lb/>
外藏主之非内正君之失今陛下乃順時而動非道不<lb/>
<pb n="KR4h0022_WYG_485-9a"/>
行事無不嘉人欲何説故獻納之職諫諍之詞但可畧<lb/>
言莫知所議大哉至徳實冠古今且朝無佞臣縱朱雲<lb/>
重生安能折檻人不妄從雖辛毗不死曷聞牽裾天子<lb/>
聖明是故羣臣無事亦何憂文軌之闕哉制策曰視聽<lb/>
貌言恒若時若㑹極歸極作哲作乂一以貫之何方而<lb/>
可者臣聞王者法乾理物觀象裁規敬順天時恭行月<lb/>
令恒若時若罔有咎徵矣尊九疇之儀修八政之規事<lb/>
不失儀動不違制出處語黙皆歸於仁依乎中庸逺棄<lb/>
<pb n="KR4h0022_WYG_485-9b"/>
偏黨埀至道於萬國寄良政於百官直道而行不可則<lb/>
止㑹極歸極作哲作乂不日而致矣視聽貌言無從而<lb/>
失也制策曰禮以飾情情疏則禮略樂以通感感至則<lb/>
神和理内為同脩外為異同異之用有昧其功人俗未<lb/>
融佇明斯要者臣聞化難將美人各有心不違制節必<lb/>
有放縱故先王作典禮以防之興雅樂以感之用能移<lb/>
風易俗安上理人矣今陛下行宗廟之禮故能配天地<lb/>
之神履直言之議故能立上下之敬聽宫商之變故能<lb/>
<pb n="KR4h0022_WYG_485-10a"/>
分善惡之俗捐鄭衞之音奏簫韶之樂正疏略之弊敦<lb/>
揖讓之儀州郡大行朝廷式序同異斯達内外罔差既<lb/>
合盡美之端何問不才之子若罄愚而説則陛下無有<lb/>
昧之咨若駐筆而述則陛下鍾佇明之訪實迷海遊何<lb/>
足知之臣聞大樂與天地同和大禮與天地同節既列<lb/>
同異之因將分内外之殊皇王是尊古今<hi>一作賢</hi>所重俱<lb/>
為時用其功一焉制策曰四時武徳制自何君五行文<lb/>
始本之誰代者臣聞四時武徳制之以周王五行文始<lb/>
<pb n="KR4h0022_WYG_485-10b"/>
本之於漢帝制策曰昭徳武徳莫辨所尊昭容禮容未<lb/>
詳所出者臣聞昭徳武徳實有攸尊之道昭容禮容出<lb/>
於劉氏之代昔者魯哀公問儒行宣尼有更僕之勞孔<lb/>
父訪鳥官郯子生傾蓋之倦然且富學滄海猶黽勉於<lb/>
一隅况乎道謝桂林豈對揚於庶事徒周遊於文苑終<lb/>
展轉於迷津謹對<lb/>
　　　同前　　　　　　　　　　錢　珝<lb/>
對臣聞登衡霍者嗟培塿之微泛漲海者鄙潢汙之陋<lb/>
<pb n="KR4h0022_WYG_485-11a"/>
臣草茅孤賤才無足取屬絲綸明揚州閭選辟謬得接<lb/>
武羣彦比肩時英而文物昭回宸顔咫尺退思愚劣甚<lb/>
不稱聖朝求賢之意也揆拙競顔心愧失守將何以充<lb/>
塞大問對揚天休聞之於師請言其略制策曰皇極之<lb/>
道未敷謨明之軌尚闕思𢎞厥理其義安從伏惟皇帝<lb/>
陛下開元立極地平天成祖述堯舜憲章文武夔龍咸<lb/>
事陰陽以和聖徳動天無逺不届麟鳳在郊藪河洛出<lb/>
圖書弓旌累降徵搜是急日昃視朝文武並進既盡美<lb/>
<pb n="KR4h0022_WYG_485-11b"/>
矣無徳而稱猶且罪已為心在予興嘆此陛下之至讓<lb/>
也小臣何足以當哉然忭舞徳音忝列明試敢不瀝肝<lb/>
膽獻所聞乎臣恭惟政理之間傳諸長者之口以先朝<lb/>
之事一二明之昔貞觀永徽之間恭黙而天下理家給<lb/>
而人足時和而歲豐外户不扃牛羊被野太倉之粟陳<lb/>
陳相因中府之錢貫朽莫校然而戎車屢駕不無事矣<lb/>
於是度遼之師鬼方之討賀蘭之戰髙昌之伐而軍人<lb/>
無損帑藏如初國家富有海内百餘年士庶之多如曩<lb/>
<pb n="KR4h0022_WYG_485-12a"/>
時之兼倍征戍之役當今日之無何豈往得而今失將<lb/>
政繁而俗變其故何哉良有由也議者以為賦歛厚徭<lb/>
役繁風俗奢利息倍今若息其宫室愛人節用省無事<lb/>
之官罷不急之務三年政成臣竊遲之愚心曉然謂在<lb/>
此矣制策曰視聽貌言恒若時若㑹極歸極作哲作乂<lb/>
一以貫之何方而可者伏惟陛下躬神武之姿廣聰明<lb/>
之徳思𢎞至道勵精為政及支<hi>及支者不受章疏見後漢一本作及晨非</hi>通<lb/>
奏甲夜觀書勵神聰於九疇留睿情於百氏臣聞智小<lb/>
<pb n="KR4h0022_WYG_485-12b"/>
不可謀大綆短難於汲深窺聖謀之莫測謂宸𠂻之不<lb/>
凡致逺恐泥不其難乎夫視者明也審邪正與曲直聽<lb/>
者聰也察善惡與是非貌者容止可觀儼恪之所謂言<lb/>
者詞令斯在榮辱之所由乂時暘若肅時雨若察休咎<lb/>
之<hi>闕</hi>㑹歸于皇建惟睿哲之作聖繫彼道樞故曰無反<lb/>
無側王道正直無黨無偏王道平平一以貫之此其義<lb/>
也制策曰禮以飾情情疏則禮略樂以通感感至則神<lb/>
和理内為同脩外為異同異之用有昧其功人俗未融<lb/>
<pb n="KR4h0022_WYG_485-13a"/>
佇明斯要者夫大禮與天地同節大樂與天地同和豈<lb/>
惟明尊卑辨等列動天地感鬼神而已哉豈不繁於鐘<lb/>
鼓諒無徵於玉帛樂自外作必假器以明儀禮由中起<lb/>
故備物以飾容蓋有國之典章生人之冕服均五材之<lb/>
並用廢一不可類三者之何先尤宜去食故孔子曰安<lb/>
上理人莫善於禮移風易俗莫善於樂去同即異離之<lb/>
則多傷相須而成兼之則雙美一彼一此何後何先制<lb/>
策曰四時武徳制自何君五行文始本之誰代昭徳盛<lb/>
<pb n="KR4h0022_WYG_485-13b"/>
徳莫辨所尊昭容禮容未詳所出悉情以對用釋予疑<lb/>
臣聞暴秦失政皇漢創業爰作樂以尊先聿釋享以追<lb/>
孝四時武徳用之於髙祖所以恢武功也文始五行陳<lb/>
之於文廟所以昭文徳也蓋舞以盡意歌以崇徳制自<lb/>
炎漢之君本乎孝武之代昭徳盛徳郊廟之樂也昭容<lb/>
禮容質文之辨也臣學不師古才非敏贍慙𤨏𤨏之陋<lb/>
無足言哉仰蒼蒼之髙茫然自失謹對<lb/>
　文苑英華巻四百八十五<lb/>
</p>
<p>
</p>
  </div>
</body>
</text>
</TEI>
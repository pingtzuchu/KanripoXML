<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六十一</head>
    <p>
<pb n="KR4h0022_WYG_061-1a"/>
欽定四庫全書<lb/>
　文苑英華巻六十一　　　宋　李昉等　編<lb/>
　儒學一<lb/>
　　辟雍賦一首　　　　太學觀春宫齒胄賦一首<lb/>
　　太學壁經賦一首　　太學剏置石經賦一首<lb/>
　　御注孝經臺賦一首　五經閣賦一首<lb/>
　　觀太學射堂賦一首　八卦賦一首<lb/>
　　六藝賦一首　　　　金鏡賦一首<hi>唐太宗所撰金鏡述</hi>
<pb n="KR4h0022_WYG_061-1b"/>
　　　辟雍賦<hi>以王者風敎之本為韻</hi>　　　　王履貞<lb/>
辟雍之裁<hi>一作才</hi>敎化之方辟者象旋圓而不極雍者以<lb/>
流轉而有常行於歴代創自前王崇此乃理廢之斯亡<lb/>
革斁剗澆何莫由之而克著化人成俗靡不因兹而允<lb/>
臧公宫之南靈臺之下赫巍峩以層構規制度於衆寡<lb/>
區别逺采於虞庠經始不差於周雅闡揚學校旁求儒<lb/>
者温良恭敬之士資於父以事師俊造茂異之倫必自<lb/>
朝而逮野尊卑有秩禮敎是崇取乎年均式序不以地<lb/>
<pb n="KR4h0022_WYG_061-2a"/>
髙為雄隨其局貴賤之義自别尚乎齒少長之儀有融<lb/>
然可以闡皇化彰國風允叶叩鐘之教克成琢玉之功<lb/>
寧止夫聞天者比於鳴鶴居陸者喻夫漸鴻而已爾其<lb/>
學習以時詩書興教惟司成是典惟古則是傚詔夏弦<lb/>
春誦俾民不僣飬三老五更俾民知孝惟胄也太子齒<lb/>
矣惟學也元后視之合語於此釋菜有時以崇其道以<lb/>
尊其師俾百工允理庶績咸熈抑前古之是頼伊兹禮<lb/>
之是持德貞行芳逹其名以取譬泉流波注立其義而<lb/>
<pb n="KR4h0022_WYG_061-2b"/>
在兹由是金革可偃淳樸斯返所謂深其流者濬其源<lb/>
茂其末者固其本至矣哉辟雍之㫖也大辟雍之敎也<lb/>
逺可同乎不騫不崩豈俾夫損之又損<lb/>
　　　太學觀春宫齒胄賦<hi>以徳成教尊在乎齒學為韻</hi>　失　名<lb/>
我聖人之有國酌古訓建皇極太學備崇儒之禮春宫<lb/>
熟齒胄之則宗伯貳事司成奉職叶三王之敎可知順<lb/>
四時之儀不忒域中於是乎宣化天下於是乎觀徳既<lb/>
而儲駕戾止虞庠肅清傾章甫之列駐和鸞之聲讓其<lb/>
<pb n="KR4h0022_WYG_061-3a"/>
齒也長㓜之節著明其親也父子之道成逹其尊也君<lb/>
臣之義行疑三善兮皆得實萬邦兮以貞故曰先知後<lb/>
為上行下效𢎞當代之楷式奉前王之徳敎于以識尊<lb/>
卑之倫于以觀莊敬之貎大矣政本至哉化源膺秬鬯<lb/>
之丕列訪典謨之格言揖讓於詩書之府雍容於禮義<lb/>
之門敬其學而徳至親其師而道尊青青子衿其容不<lb/>
改亹亹諸<hi>疑作儲</hi>嗣其福斯在則孰能不恭而志佚孰能<lb/>
不學而思殆所謂遵萬民刑四海也祁<hi>一作鄒</hi>魯儒士文<lb/>
<pb n="KR4h0022_WYG_061-3b"/>
在兹乎依稀兮翔集闕里髣髴兮詠歌舞雩七十子兮<lb/>
三千徒實將執經以問豈獨摳衣而趨哉則知大學之<lb/>
義國風之始在明徳在貴齒福<hi>疑作禮</hi>師臣延胄子尊賢<lb/>
所以抗法講藝所以惇史有觀者曰玉琢成器人可不<lb/>
學亦因此習禮樂夫如是實國家之大柄而徳行之有<lb/>
覺<lb/>
　　　太學壁經賦<hi>以六經典法刋正文字為韻</hi>　失　名<lb/>
國家誕敷文命建學崇政置六經于屋壁作羣儒之龜<lb/>
<pb n="KR4h0022_WYG_061-4a"/>
鏡剪遺文以辯謬俾雅誥以詳正是以儒業益敷皇風<lb/>
載盛斆學既闡廓宇斯分飾素壁而照月構丹梁而結<lb/>
雲於是集青衿之侣延鴻鶴之羣貞八索起三墳採典<lb/>
謨之淪翳次編簡之繽紛稽古至今從百家之正義歸<lb/>
真背偽俾四海之同文於是博考羣臣宣明舊典既科<lb/>
斗之互缺亦魚魯之相舛依鳥迹而難從訪蛇形而莫<lb/>
辨定兹金簡規程邈之𨽻書遵彼古文參史籀之大篆<lb/>
然後命鍾張之藝詔文學之官界四壁以繩直揮五色<lb/>
<pb n="KR4h0022_WYG_061-4b"/>
之毫端粲爾其彩昭然可觀雖一勞之克定乃千載之<lb/>
不刋錯綜既備班列有次欲昭明於六書先褒貶於一<lb/>
字俾去顛訛之惑用全述作之意苟不絶於韋編將永齊<lb/>
於石記至於止戈為武反正為乏將為後生之式必憲<lb/>
先王之法爰及垂露懸鍼鶴頭蚊足酌前修之模楷為<lb/>
後來之軌躅瞻彼垣墻代兹簡牘篇章煥炳文雅照燭<lb/>
正以先王之修則曲禮三千習以孔門之徒則冠者五<lb/>
六所謂一人作則京國儀刑光我廊廟異彼丹青示人<lb/>
<pb n="KR4h0022_WYG_061-5a"/>
範於古訓正國常於典經既文明乎天下宜逺域而來<lb/>
庭<lb/>
　　　太學剏置石經賦　　　　　失　名<lb/>
我國家學校崇崇剏石經于其中用啔千年之聖將遺<lb/>
萬古之風𤣥化式敷厥徳既彰於有截聲詩再闡斯文<lb/>
庶表於無窮既而招學苑之徒命他山之役陳滿笥之<lb/>
文雅結峻天之逺碧且曰道自人𢎞敎由時易若不考<lb/>
深㫖勒貞石布落落於廣庭陳巖巖於千尺則何以表<lb/>
<pb n="KR4h0022_WYG_061-5b"/>
吾道之不騫見伊唐之有赫者哉由是雕鎪之功備矣<lb/>
文質之義昭然鑿寒光而嶄嶄迭映駢古色而字字相<lb/>
宣儼彼貞規韞玉之姿益壯窮諸墨妙崩雲之勢彌堅<lb/>
事既叶於造微理乃符於摭實削成豈勞於執簡壁立<lb/>
更逾於散帙旁分鳥跡且非精衛之銜來逺映天光有<lb/>
若媧皇之𥙷出可謂洙泗之風不墜而敎化之道益敦<lb/>
鑚仰苟同於深奥咫尺可見於微言五色參差夫子之<lb/>
文章盡在丹楹俯矙聖人之閫閾斯存豈非吾君秉兹<lb/>
<pb n="KR4h0022_WYG_061-6a"/>
一徳脩文臨極堅貞為庶士之規考禮作百王之式既<lb/>
而辨舛錯而定魯魚然後二三子是傚是則<lb/>
　　　御註孝經臺賦<hi>以百行之本明王所尊為韻</hi>張　昔<lb/>
孝惟行先敎實理本故𤣥宗探宣尼之㫖為聖理之閫<lb/>
爰索隠以鈎深或詞約而意逺然後勒睿㫖於他山之<lb/>
石樹崇臺為儒林之苑天文煥發知孝道之克宣微㫖<lb/>
髙懸示仁風之已返上崇君徳下達人情王猷玉潤帝<lb/>
典金清誼雖刑于子道理實暢乎家聲施之於人風俗<lb/>
<pb n="KR4h0022_WYG_061-6b"/>
可移於孝理懸之於敎日月方比於貞明不然何以倬<lb/>
爾孤標介然守正金字纍纍以條貫銀鈎歴歴而交映<lb/>
故嚮之者脩睦就之者起敬斯乃示生民之大端仰高<lb/>
山之景行至哉聖化本本元元酌其㫖而薄俗可厚毗<lb/>
於政而理道可敦故政以肅敎為尊非無詩書始務陳<lb/>
其行本非無貴賤心願宗其化源且高而不危者尚乎<lb/>
臺磨而不磷者莫如石揭貞質於庠序殊秘府之竹帛<lb/>
諒乃侔天地而始終豈特垂載祀於千百静而繹思文<lb/>
<pb n="KR4h0022_WYG_061-7a"/>
固在兹一人有作比屋允釐覽君君臣臣之間則心乎<lb/>
愛矣於尊尊卑卑之道則學而知之矧乎雕琢成章區<lb/>
分式序方隅而不失其正篇次而各得其所三千子之<lb/>
皷篋邈矣具瞻十八章之箴規掲之備舉乃知孝理馨<lb/>
香有時而彰不壊不朽化被無疆所以播鴻休於玉葉<lb/>
表嗣子於明王故曰孝者天之經也宜乎配地久而天<lb/>
長<lb/>
　　　五經閣賦<hi>以禮傳詩書易成教為韻</hi>　　　許堯佐<lb/>
<pb n="KR4h0022_WYG_061-7b"/>
王者為邦實先學校不有載籍何以垂教必由乎文字<lb/>
使知乎忠孝東序西序取乎㳺焉息焉八索九丘俾其<lb/>
是則是傚粤我后矣聖哲者歟命儒官兮至公以居所<lb/>
崇唯學所寳惟書搜羣言而斯在立重閣而藏諸觀其<lb/>
結搆孤髙軒扉對啓飾不及侈儉而中禮刮楹之上標<lb/>
銀牓之煌煌峻宇之前閲子衿之濟濟於是六籍咸萃<lb/>
百代無遺恭儉之教比亊之辭虞夏商周之五典國風<lb/>
雅頌之四詩既精㣲之與廣博莫不森羅而在兹文移<lb/>
<pb n="KR4h0022_WYG_061-8a"/>
科斗之質字别魚魯之疑軸星攅而花散帶蜺舒而草<lb/>
滋櫺檻風來動芸香之苾苾綺踈日映見鉛槧之纍纍<lb/>
覽彼縑緗請披記傳或崇其䑓以邀非望之福或邃其<lb/>
榭以逞荒怠之讌未若事惟師古政以化成樸斵之勤<lb/>
毋弛怠於儒學黼藻之飾不加賁於檐楹由是事美德<lb/>
風人歌懿績校則同於天禄藏乃異於魯壁左平右墄<lb/>
雖有陋於明堂上棟下宇乃不踰於大易别有名繫庠<lb/>
序身衣縫掖覩兹閣之岧嶤諒吾道之𢎞益<lb/>
<pb n="KR4h0022_WYG_061-8b"/>
　　　觀太學射堂賦<hi>以事變儀存猶以識禮為韻</hi>周存<lb/>
觀射堂之攸設知射侯之有以非取善於主皮蓋繹心<lb/>
而正已故王用制之而諸侯是務擇以習焉而射宫觀<lb/>
美莫不比乎禮樂和其容止將申明於德行必審固夫<lb/>
弓矢皇家之闡化也稽古議酌前脩兹宇既啓兹道惟<lb/>
休職備乎司射事集乎司裘采蘋采蘩乃施有度以熊<lb/>
以豹實命不猶是用外直諸體内正乎志循聲而發彼<lb/>
有的得祭而益乎爾地苟斯義罔取或承之羞既於德<lb/>
<pb n="KR4h0022_WYG_061-9a"/>
可觀則無不利豈徒稱善者五舉正者四誠有國之恒<lb/>
規而擇賢之盛事曩者天下無虞西戎生變動摇我區<lb/>
域辛螫我方面救弊者權必反常以合道靖難者武故<lb/>
訓人以知戰於是大閲禮行大射義息司馬無祭侯之<lb/>
事梓人罷棲鵠之職蓋弛張之道因時而沿革之宜可<lb/>
識方今寰海謐如以無事射堂巋然而獨存綵侯不張<lb/>
而逺國來屬貢士不習而盛徳必敦故夫五帝殊儀三<lb/>
王異禮咸登太和與至理莫不雍雍而濟濟是知崇樂<lb/>
<pb n="KR4h0022_WYG_061-9b"/>
非鐘皷之器立德為正鵠之體也鄙生乎堯日選乎璧<lb/>
池逹弓矢之妙㫖偉棟宇之宏規儻斯道而可復庶當<lb/>
見擇之刑儀<lb/>
　　　八卦賦　　　　　　　　　敬　括<lb/>
太古之氣是生兩儀浩然無測淵乎勿為雖混沌之已<lb/>
判尚㝠蒙而未知既不辨其兩偶孰能察其三竒爰有<lb/>
皇聖其惟伏羲索四營之妙理究三才之大規乃畫八<lb/>
卦以窮萬象神可以測來知可以藏徃辨庶品於竒功<lb/>
<pb n="KR4h0022_WYG_061-10a"/>
握羣形於指掌使六位之恒存乃百王之是仰故乾以<lb/>
至徤坤以利貞含千變之象類萬物之情起潜龍以設<lb/>
位立牝馬而開名為大易之門户極天下之至精離以<lb/>
象日巽以為風既明照於天下復扇動於虚空凡有象<lb/>
而皆見無幽而不通誠自然之妙理亦變化之神功爾<lb/>
其震位生木坎方生水擢修木於千尋汨長波於萬里<lb/>
和衆籟而成響冩羣峯而倒峙則有兊取於金艮乃為<lb/>
止既兼山而立卦亦麗澤而成軌表三索於永終瞻萬<lb/>
<pb n="KR4h0022_WYG_061-10b"/>
物於資始莫究其探賾之妙虚測其幽㣲之理物欲象<lb/>
而斯來窮則變而無已信可以决疑辨悞訓人軌物必<lb/>
定志以先占乃端蓍而後揲以通其變使人不倦賢哲<lb/>
好之以洗心愚夫覩之以革面則知卦之為道其亦至<lb/>
微妙不可測理不可違既設爻以盡數亦觀象而知幾<lb/>
天地由其開闢隂陽由其發揮總百慮而一致混殊途<lb/>
而同歸<lb/>
　　　六藝賦<hi>以移風易俗安上理人為韻</hi>　　　封希顔<lb/>
<pb n="KR4h0022_WYG_061-11a"/>
散琴書以吟想多六藝之為儀禮緣情而損益樂與道<lb/>
而推移數方窮於大衍射不貴於主皮書斷决以象夬<lb/>
御周行而取隨則廢一而不可猶五材之並施且夫禮<lb/>
者含七曜均兩儀順之則安違之則危故君當廣敬臣<lb/>
亦盡規不害物以利已每謙尊而守卑况復冕旒十二<lb/>
駱馬千覊會同侯伯享獻神祗者焉人無定樂有曲扣<lb/>
羽增智聞商寡欲必除怗懘之音使優柔以自足然後美<lb/>
教化成風俗魯不納於齊人戎辭遺於秦穆太史之職<lb/>
<pb n="KR4h0022_WYG_061-11b"/>
推歩萬端或分或至一暑一寒趣乾坤之取捨知運命<lb/>
之艱難亦有𢎞羊心計小道可觀便人利國下給上安<lb/>
若乃墨妙之塲書淫之客轉注别態圓方自適萬仭崩<lb/>
雲千巖落石垂露霑於緗綺飛花散於竹帛觀夫始用<lb/>
契以代繩未有紙而作策何樸畧之難同為智巧之所<lb/>
易也大射之禮先王是崇侯以示其所服正無言而審<lb/>
同飲少筭於多筭或在澤而在宫天子用騶虞之節諸<lb/>
侯歌貍首之風將以合雅投頌褒德進功敢不愼其所<lb/>
<pb n="KR4h0022_WYG_061-12a"/>
舉取制於中恐前功之相棄故少息而未窮良馬四之<lb/>
分鑣用狀<hi>疑作壯</hi>平心正體自下奉上周諏則瑤水遐通<lb/>
虞廵則蒼梧可望不逺千里惟君所向寧止過逺前驅<lb/>
逐禽左廣願終功於造父不見遺於師曠繄彼庶藝孰<lb/>
與之倫圍棋好殺夾食無親祈年設漢左道亡秦今我<lb/>
守則以禮動輒隨人為百工之恒式同六律之相循於<lb/>
戱聞先逹之格言才難得而具美伊小人其何執於夫<lb/>
子有餘力以學文恐代匠而傷理属天地之交泰沗侯<lb/>
<pb n="KR4h0022_WYG_061-12b"/>
藩之貢士儻片善而必收敢長鳴於知已<lb/>
　　　金鏡賦<hi>以聖人握之以臨天下為韻</hi>　　　韋模當<lb/>
大哉唐之為盛授寳厯兮握金鏡御乾符兮秉坤政順<lb/>
四時以立法侔上帝而作聖其德惟新其照惟均金也<lb/>
者取剛克以成質鏡也者取清明之在身染之無汚磨<lb/>
而不磷守清净以自立形大小而各陳是故傅咸擬之<lb/>
於良史莊氏比之於至人懿夫不鼓不鑄匪雕匪斵堅<lb/>
貞為義同匪石以居心溥博其功異明珠之在握見而<lb/>
<pb n="KR4h0022_WYG_061-13a"/>
後信動必先覺細察毫芒逺包海嶽處明難疲居昏不<lb/>
濁含清輝於寂黙體𤣥化以希夷有以取象無得可持<lb/>
雖每分於動息終不渾於妍媸斯實百王之道也可以<lb/>
三光而揭之原夫司契之君端拱而理北辰定位南面<lb/>
恭已微其道之有孚必心鏡之為始何彊名於此意帝<lb/>
試言其所以豈非體合冲漠功優照臨苟遇物而必覽<lb/>
信緣情之所任皎皎圓明既昏曉而常潔沉沉精彩豈<lb/>
塵垢之能侵作此鏡焉生於化權無形象以留賞有光<lb/>
<pb n="KR4h0022_WYG_061-13b"/>
華而克全清明象水廣大配天討之不窮随五行而往<lb/>
復韜之無際假六氣以周旋則知守寳者持之罔捨于<lb/>
以宣化源統天下如是三皇之與五帝較我德之殊寡<lb/>
　<lb/>
　<lb/>
　<lb/>
　<lb/>
　文苑英華巻六十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷四百九十</head>
    <p>
<pb n="KR4h0022_WYG_490-1a"/>
欽定四庫全書<lb/>
　文苑英華卷四百九十　　宋　李昉等　編<lb/>
　直言<lb/>
　　賢良方正直言極諫策二道<lb/>
　　　賢良方正直言極諫策<hi>寳厯元年</hi>
問皇帝曰朕恭守憲祖中興之運穆宗紹寧之業寅畏<lb/>
兢翼亦免荒墜諸侯忠上而奉職卿士循法而恪官四<lb/>
夷内向兆人休息至於屬統垂文程示後代終有致人<lb/>
<pb n="KR4h0022_WYG_490-1b"/>
之意未有理人之術古人云希顔之徒亦顔之流也又<lb/>
曰舜何人也余何人也子竊不讓欲追蹤乎三代俯視<lb/>
乎二漢陶今俗於至道躋兆人於泰和子大夫皆蘊器<lb/>
應薦憤憤悱悱思所以奮者於日久矣當極其慮開予<lb/>
欝滯夫禮樂刑政理之具也禮樂非謂威儀升降鏗鏘<lb/>
拊擊也將務乎阜天時節地利和神人齊風俗也刑政<lb/>
非謂科條章令繁文申約也將務乎愧心格恥設防消<lb/>
微也必有其論何方致之四人混處遷於異<hi>一作費</hi>物歴<lb/>
<pb n="KR4h0022_WYG_490-2a"/>
代已降皆所共患士本於儒而有詭道之行農尚篤固<lb/>
而多損本之心工繕用物而作雕磨之器商通有無而<lb/>
賫難得之貨思矯其弊必有其術漢髙之基稱蕭曹孝<lb/>
宣之興稱丙魏朕觀其書燦焉盡在我國家之盛其紀<lb/>
年則曰貞觀開元其輔相則曰房杜姚宋朕觀其書則<lb/>
㧞羣絶類者不能相逺然兩朝之盛四子之能不可誣<lb/>
也將與元化合徳謨謀而無際歟為史官詞志不能久<lb/>
於其事<hi>詔令作其事業</hi>歟口食至多而墾闢者惰供億至衆而<lb/>
<pb n="KR4h0022_WYG_490-2b"/>
財官是空官無闕員而家食者告困徳澤仍臻而鰥弱<lb/>
者未贍必有其㫖何以辨之無泛無畧無游説無隠情<lb/>
以副虚求朕將親覽<lb/>
　　　對　　　　　　　　　　　舒元褒<hi>第三人</hi>
對臣久訝今之天道運行地力負載生生滋息皆與堯<lb/>
舜禹湯之時不異及言其理亂安危則邈然數千里而<lb/>
逺臣因静索其源蓋由時君之所致也在禹以夏王桀<lb/>
以夏亡在湯以殷王紂以殷亡是古今有異耶直人事<lb/>
<pb n="KR4h0022_WYG_490-3a"/>
而已矣臣嘗病之願抱血誠而冩置於天子之前天路<lb/>
甚髙無由上達所以卒歲於悒如抱沉痼天意似知臣<lb/>
有移時之術而能懇懇不已幸使臣不為霜露所薄而<lb/>
無犬馬之疾得遭遇陛下嗣位之日首以直言極諫徵<lb/>
夫賢良方正之士而虚心以問之此乃五帝三王之所<lb/>
難行而一朝陛下盡能行之所謂天地交泰之時也臣<lb/>
不敢懼避願就湯鑊之誅願盡吐成敗利害之根願解<lb/>
天下元元倒懸之急也亦不枝蔓藻飾以為言上縁聖<lb/>
<pb n="KR4h0022_WYG_490-3b"/>
問下切人情度陛下必能行之者而後言之伏惟陛下<lb/>
察其忠而諒其直實天下幸甚謹昧死上言制策曰古<lb/>
人云希顔之徒亦顔之流又曰舜何人也予何人也予<lb/>
竊不讓欲追蹤乎三代俯視乎二漢陶今俗於至道躋<lb/>
兆人於泰和子大夫皆蘊器應薦憤憤悱悱思所以奮<lb/>
者於日久矣當極其慮開予欝滯者陛下首問及此有<lb/>
以見聖人思理之深也臣聞揚雄有希顔之言顔淵有<lb/>
慕聖之語皆謂生雖異代但行其道即其人也今陛下<lb/>
<pb n="KR4h0022_WYG_490-4a"/>
蘊上聖之姿執大寳以御乎人夫寒暄發於咳唾生死<lb/>
繫於喜怒其力與天地争<hi>一作同</hi>大其財與泉源不窮臣<lb/>
竊謂以此之力提五岳而塞乎四海也今賜策曰予竊<lb/>
不讓欲追蹤乎三代俯視乎二漢此乃陛下謙光之至<lb/>
也微臣敢不拜舞稱賀條列而言乎臣聞三代之理以<lb/>
義化天下其猶天地之無不覆載日月之無不照臨雖<lb/>
負至聖之姿常若不足在求賢以輔張諫以規憂天下<lb/>
之憂樂天下之樂未嘗枉一物而私其功也三代之後<lb/>
<pb n="KR4h0022_WYG_490-4b"/>
亦求其所理之門何者足以立功而親人此道苟失在<lb/>
未嘗有思天下之苦既不知其苦必輕用其人所謂輕<lb/>
用者非謂日殺不辜蓋以天下之力既困而上之用無<lb/>
節上之用無節則有轉死溝壑之患生於無節足以為<lb/>
生人之刀鋸也又有甚於此者則爵祿徧於輿臺威福<lb/>
生於左右刑罰不足法令不行天下昏亂猶不知覺自<lb/>
以為萬世之安以此求理何異縁木而求魚哉今陛下<lb/>
欲追蹤乎三代則莫若用三代之理何者伏望陛下以<lb/>
<pb n="KR4h0022_WYG_490-5a"/>
其徳理天下則思求賢以廣其覆載以貞明並日月則<lb/>
思納諫以助其昭臨察逆耳之言則知其為端士而進<lb/>
用之聞悦心之語則辨其為邪謟而斥逺之御一膳思<lb/>
天下之饑披一裘思天下之凍覽國史思祖宗創業之<lb/>
艱難覩貢賦思黎甿耕織之勤苦居宫殿思採伐之勤<lb/>
勞視嬪嬙思離曠之怨恨聲色遊宴悟伐性之言馳騁<lb/>
畋獵念垂堂之戒戢六軍無令恃寵抑近習無縱威權<lb/>
無使有求恩之名無使有得幸之號無使内干外政無<lb/>
<pb n="KR4h0022_WYG_490-5b"/>
使中奪外權無垂飾喜之賞無行遷怒之罰無求悦目<lb/>
之華無好蕩心之巧此乃三代明王理天下之術也陛<lb/>
下誠能慕之則宜法而行之行之不已自然逺超於三<lb/>
代矣况俯視二漢乎此則陶今俗於至道躋兆人於泰<lb/>
和又豈勞聖慮哉制策曰夫禮樂刑政理之具也禮樂<lb/>
非謂威儀升降鏗鏘拊擊也將務乎阜天時節地利和<lb/>
神人齊風俗也刑政非謂科條章令繁文申約也將務<lb/>
乎愧心格恥設防銷微也必有其論何方致之者臣聞<lb/>
<pb n="KR4h0022_WYG_490-6a"/>
禮樂刑政理天下之本也三代之理未始不先於禮禮<lb/>
明則君臣父子長幼尊卑識其分而人倫之序正矣人<lb/>
倫之序正則和順孝慈之慶感於上所以阜天時也貴<lb/>
賤之位别於内則奢侈耗蠧之弊息於外此所以節地<lb/>
利也自然上下交泰而天下之心悅天下之心悅因可<lb/>
以達於樂樂達則神人自然和矣神人和則風俗自然<lb/>
齊矣仲尼曰安上理人莫善於禮移風易俗莫善於樂<lb/>
其此之謂乎固非謂夫威儀升降鏗鏘拊擊也伏惟陛<lb/>
<pb n="KR4h0022_WYG_490-6b"/>
下舉三代禮樂而行之而不以形聲之為貴則可以阜<lb/>
天時節地利和神人而齊風俗刑政者國家之大典臣<lb/>
聞貞觀之理刑政甚明夫刑者期於無刑政者期於無<lb/>
政蓋以一人而齊天下能用之者則理不能用之者則<lb/>
亂刑設而不犯畫一之謂也政立而不易必行之理也<lb/>
然後能去奸宄懲暴亂而養育黎人也然其患在於性<lb/>
情好惡逺近雷同雖堯舜不可為理也况今人人自為<lb/>
强禦欲其愧心格恥設防銷微無由得也何以言之今<lb/>
<pb n="KR4h0022_WYG_490-7a"/>
軍伍之人陛下之人也府縣之人亦陛下之人也既皆<lb/>
陛下之人則刑政所宜共守今有惰遊無頼之人不修<lb/>
本業輸貨𣙜酤苟求微利一入北軍張影附勢憑託附<lb/>
籍恣行凶頑執憲與尹京者持陛下刑政以繩其罪主<lb/>
者則云彼越局而挫我也遂夸其威權以固䕶之持刑<lb/>
政者無由而禁徒有城狐社䑕之歎耳此陛下刑政不<lb/>
行於轂下况其逺者乎其外則守土之臣或多自開户<lb/>
牖征徭𣙜稅不本制條刑罪重輕率於胷臆此陛下刑<lb/>
<pb n="KR4h0022_WYG_490-7b"/>
政不行於内地况其逺者乎伏惟陛下明於用刑則可<lb/>
與期於無刑矣豈止於愧心恥格乎率力為政則可與<lb/>
期於無政矣豈止於設防銷微乎伏惟陛下徵貞觀刑<lb/>
政而行之則天下之人有恥且格矣制策曰四人混處<lb/>
遷於異物歴代以降皆所共患士本於儒而有詭道之<lb/>
行農尚篤固而多捐本之心工繕用物而作雕磨之器<lb/>
商通有無而賫難得之貨思矯其弊必有其術者臣聞<lb/>
明君在上制四人之業不使為異物所遷今士之為儒<lb/>
<pb n="KR4h0022_WYG_490-8a"/>
非不強學而有詭道之行者其弊自陛下親巧諛而疎<lb/>
鯁直也農人之業非不篤固而多捐本之心者其弊自<lb/>
陛下嗜珍味而惡菲薄也工人之藝非不專而作雕磨<lb/>
之器者其弊自陛下厭朴素而尚滛巧也商人之利非<lb/>
不多而賫難得之貨者其弊自陛下貴珠玉而賤布帛<lb/>
也使惟陛下斥巧諛則士無詭道之行矣絶珍味則農<lb/>
無棄本之心矣碎滛巧則工無雕磨之器矣賤珠玉則<lb/>
商無難得之貨矣矯弊之術其在此乎夫矯弊在先原<lb/>
<pb n="KR4h0022_WYG_490-8b"/>
其本然後責其末何者制士人之禄使稍優寛農人之<lb/>
税使加薄酬工人之庸使當直來商人之貨使其通如<lb/>
此自然各修其業矣復敢有為異物所遷則陛下之刑<lb/>
政存焉制策曰漢髙之基稱蕭曹孝宣之興稱丙魏朕<lb/>
觀其書燦焉盡在我國家之盛其紀年則曰貞觀開元<lb/>
其輔相則曰房杜姚宋朕觀其書則㧞羣絶類者不能<lb/>
相逺然兩朝之盛四子之能不可誣也將與元化合徳<lb/>
謨謀而無際歟者臣聞元首以輔弼興理自古王者期<lb/>
<pb n="KR4h0022_WYG_490-9a"/>
建非常之業則必有非常之人以佐之漢之髙祖資蕭<lb/>
曹孝宣憑丙魏一則以創業一則以中興其道可得而<lb/>
知也漢祖起於布衣以有天下大敵未滅日月持久蕭<lb/>
曹匡輔謀計居多所以覺其功業盛也孝宣起於人間<lb/>
霍光殁方親政事然霍光雖乘時之功不通經術非王<lb/>
者之佐弊政尤多丙魏乘弊之餘以竭股肱之任卒致<lb/>
中興所以覺其輔佐之勞也我太宗𤣥宗明聖之資海<lb/>
内從化而房杜姚宋當至理之代皆盡啓沃之力咸有<lb/>
<pb n="KR4h0022_WYG_490-9b"/>
匡輔之道主聖臣賢君臣道合是以貞觀開元與漢之<lb/>
功臣有異而兩朝功徳事業光乎史册陛下以㧞羣絶<lb/>
類之不相逺者臣嚮所謂主聖臣賢道合交泰正史氏<lb/>
無徳而稱焉制策曰口食至多而墾闢者惰供億至衆<lb/>
而財官是空官無闕員而家食者告困徳澤仍臻而鰥<lb/>
弱者未贍必有其㫖何以辨之毋泛毋畧毋游說毋隠<lb/>
情以副虚求朕將親覽陛下終問及此有以見聖心憂<lb/>
勤之至也微臣敢有所隠而不盡言乎陛下以口食至<lb/>
<pb n="KR4h0022_WYG_490-10a"/>
多而墾闢者惰供億至衆而財官是空非上失勤儉之<lb/>
化而下棄其本不務乎夫欲墾闢多而財賦足者莫若<lb/>
勸人之務本務本在百姓樂其業而墾土以穀樹桑以<lb/>
絲此者<hi>疑作皆</hi>取之於厚地厚地之出如泉源焉豈有窮<lb/>
竭耶今舍此不務而欲墾闢之不惰不可得也今陛下<lb/>
宫室池臺之盛則人務採伐而輙趨斧斤之利此耕夫<lb/>
十去其一也後宫羅紈鉛紅<hi>一作錦綺</hi>者數千人日費數千<lb/>
金此耕夫十去其一也尚食之饌窮海陸之珍以充上<lb/>
<pb n="KR4h0022_WYG_490-10b"/>
方一飯之資亦中人百家之産此耕夫十去其一也廏<lb/>
馬與鷹犬之多皆使厮養之其芻粟粱肉之供一物之<lb/>
命有甚於人此耕夫十去其一也車輿服玩皆錯以兼<lb/>
金鎪以美玉或文犀瑇瑁大貝明珠齒革羽毛窮異極<lb/>
竒採之者或航溟海梯崇山力盡不回繼之以死此耕<lb/>
夫十去其一也有假於浮屠削髪惑衆而建立寺宇刻<lb/>
雕像形度天下之多不下數十萬此耕夫十去其一也<lb/>
姦吏理人苟以應辦為先急徵其租厚剥其賦以媚於<lb/>
<pb n="KR4h0022_WYG_490-11a"/>
左右此耕夫十去其一也上好珍竒則商通無用之貨<lb/>
上好伎巧則工作無用之器器與貨皆出於人力乃委<lb/>
於無用之地此耕夫十去其一也此數者乃困生人之<lb/>
力而竭國用之甚者陛下誠能慕乎茅茨之化繩浮屠<lb/>
惑衆之說抑姦吏賦斂之心閉工商無用之事則百民<lb/>
皆歸本而墾闢矣何慮乎口食至多哉陛下誠能節嬪<lb/>
嬙之侍斥犬馬之繁减海陸之溢省車輿服玩之珍則<lb/>
賦自然足何慮乎供億之衆哉故語有曰百姓足君孰<lb/>
<pb n="KR4h0022_WYG_490-11b"/>
與不足使伊傅復生為陛下計者不能易此也陛下以<lb/>
官無闕員而家食者告困豈非擇才授任之不明歟遷<lb/>
轉課績之不覈歟今自三事及羣有司皆有其官官有<lb/>
其禄考成在於歲滿則轉不知陛下何以選而致之哉<lb/>
臣聞詩曰濟濟多士文王以寧言内外各用其人為理<lb/>
而天下安寧也今多士盈朝而使陛下憂勞若此雖無<lb/>
闕員將何用哉其<hi>疑作甚</hi>失文王以寧之謂也陛下何不<lb/>
各於其局而考其課績有其效者則升之無其效者則<lb/>
<pb n="KR4h0022_WYG_490-12a"/>
退之如此則尸素充員者鮮何憂乎家食而告困哉陛<lb/>
下以徳澤屢降而鰥弱者未贍豈非方鎮之臣為壅遏<lb/>
其恩者耶竊見今主守<hi>一作守土</hi>之臣與聚斂之臣巧計萬<lb/>
端割剥生人膏血兩税之外徵率雜科以為非時之進<lb/>
富貴<hi>疑</hi>陛下恩澤於是有月進時進朝賀之進羡餘之<lb/>
進當進之時表章上言皆云臣自方圓不擾陛下百姓<lb/>
舉此一節則明其欺詐甚矣今長吏節度觀察刺史之<lb/>
家其奢者家僮數百人其儉者不下百人以其禄俸自<lb/>
<pb n="KR4h0022_WYG_490-12b"/>
給尚且不足必重斂於人以繼之則明知其所進非禄<lb/>
俸也既非禄俸而云不擾百姓將何得哉所以兩稅之<lb/>
外常有誅求鹽鐵𣙜酤重疊籠稅託為進奏般次相運<lb/>
水陸轉輸半入私家今天下之人流離棄業日益困矣<lb/>
而陛下無由知之雖仍降徳澤徳澤不流則鰥弱從何<lb/>
而贍陛下聞之得不為少軫聖慮少動聖心臣竊料陛<lb/>
下將不忍聞也陛下倘察臣之言特回聖意一為思之<lb/>
勅有司簿天下舊定之租賦禁奸臣非法之誅求减鹽<lb/>
<pb n="KR4h0022_WYG_490-13a"/>
鐵𣙜酤之繁稅絶天下無端之進奉如此則徳澤自降<lb/>
天下之人自獲蘓息富而庶矣豈慮乎鰥弱之不贍哉<lb/>
然清問所及皆當今之切者微臣上言亦已盡矣陛下<lb/>
察而行之在陛下留心庶政而法其兢兢業業者而已<lb/>
何者陛下春秋鼎盛上荷十二聖之重構自即位以來<lb/>
嘗日旰不視朝大臣憂懼百辟惴慄進諫者詞㫖懇切<lb/>
陛下既嘉其忠亦允其請然宰相卿士未有轉時之對<lb/>
則萬幾之重其闕幾時加之千門之深羽衛之隔則堂<lb/>
<pb n="KR4h0022_WYG_490-13b"/>
上之逺豈止於千里哉雖陛下雄傑聰明極思慮而憂<lb/>
天下何由而得雖曰徵賢良為直諫又何益於理故傳<lb/>
曰其身正不令而行其身不正雖令不從推是而言則<lb/>
天下理亂不由陛下而致其由誰乎臣所謂留心庶政<lb/>
而法其兢兢業業者蓋由此也况今大弊未去其可忽<lb/>
之耶臣所謂大弊者在法吏之舞文權臣之弄柄朋黨<lb/>
連結貨賄公行以中外<hi>一作髙權</hi>重位出入迭居名器輕於<lb/>
糞土公侯徧於頑駑恣行威福苛傷暴殘諫官不敢論<lb/>
<pb n="KR4h0022_WYG_490-14a"/>
御史不敢糾雖陛下有天下之名而此輩乃害天下之<lb/>
實此弊不去生人未安陛下必欲去其弊者㧞其根本<lb/>
斥諛佞進忠賢早朝而宴退引宰相公卿詢訪天下之<lb/>
利病至於羣有司皆使鯁直列侍而親决萬幾之務此<lb/>
乃聖帝明王理天下之術也伏惟陛下留神獨聽無惑<lb/>
於左右則四海九州幸甚微臣敢愛一身之死而不直<lb/>
乎謹對<lb/>
　　　賢良方正直言極諫策<hi>長慶元年䇿問見沈亞之集</hi>
<pb n="KR4h0022_WYG_490-14b"/>
問皇帝若曰蓋聞舜禹之有天下也起於側微積徳累<lb/>
勤多歴年所夫經盛聖之慮豈有遺<hi>登科記作過</hi>哉然猶好<lb/>
問察言勤求賢士蓋以承天<hi>沈亞之集作祧</hi>之任重憂人之志<lb/>
深也况朕長於深宫涉道日淺繼<hi>後篇作奉</hi>列聖之鴻緒撫<lb/>
萬㝢之烝人<hi>集作矜人詔令作黎人</hi>夙夜嚴恭不敢有懈實懼燭<lb/>
理未究省躬未明所以詳求讜言以輔<hi>後篇集本並作補</hi>不逮<lb/>
子大夫是宜發所蘊蓄沃予虚懐極意正<hi>登科記作盡</hi>詞勿<lb/>
有隠諱<hi>集作所隠</hi>昔王政之興<hi>後篇作昔王者之政</hi>必臻於康泰覇道<lb/>
<pb n="KR4h0022_WYG_490-15a"/>
所立猶致於富強我國家提封溢於三代酌憲兼乎<hi>後篇</hi>
<hi>作于</hi>百王無堯湯之災積祖宗之理而人未蕃庶俗尚彫<lb/>
訛家無蓋藏公門儲蓄<hi>集作偫後篇作待</hi>卒乘之數貨幣之資<lb/>
綂而校之莫繼前代豈率土生植<hi>後篇作殖</hi>變於古歟固已<lb/>
揣摩必窮<hi>集作究</hi>利病明徵末<hi>後篇/作得</hi>失之漸具<hi>一作用</hi>陳興<lb/>
盛<hi>詔令作復</hi>之謩且文武兼學<hi>登科記/作行孝</hi>以成功<hi>後篇作身</hi>士農迭<lb/>
居以豐業故家給足以戀<hi>文粹作固</hi>本才周可<hi>後篇作足</hi>以應時<lb/>
近古各循一端不相資用致令從事異心難成考課<hi>登科</hi>
<pb n="KR4h0022_WYG_490-15b"/>
<hi>記作難以成課集本後篇並作難於成課</hi>去秩<hi>集作民佚</hi>無守輕為惰游指明共<lb/>
貫之方<hi>登科記作由</hi>斯合二途之利永言化理期酌厥中施<lb/>
為或差得失斯逺將修睦勸義<hi>集作善</hi>則在下難知將任<lb/>
數馭情則人心益偽思聞㫖要得合誠明旌别比周之<lb/>
情敷詳忠厚之道知人則哲從古攸慎九徵恐泥五事<lb/>
難精或望可服人而才非周物或言皆詣理而行則<hi>一作</hi>
<hi>有後篇作或</hi>乖方宜陳取舍之端用明<hi>後篇作彰</hi>真偽之辨至於<lb/>
朝廷之闕四方之弊詳延而至可得直書退有後言朕<lb/>
<pb n="KR4h0022_WYG_490-16a"/>
所不取子大夫其勉之<lb/>
　　此策問四百九十三卷重出今已削去<lb/>
　　　對　　　　　　　　　　　龎　嚴<lb/>
對臣言臣少從師學講論載籍為皇為帝為王為覇之<lb/>
所行理亂興衰之所由起迨壯歲而以身處窮賤又得<lb/>
農桑工賈之利病人情風俗之厚薄思願一發於明天<lb/>
子之前欝抑於中無因自致乃月正日陛下有事於南<lb/>
郊廻御丹鳳樓赦天下臣與百姓咸觀列在大陸之南<lb/>
<pb n="KR4h0022_WYG_490-16b"/>
祥風北來時聆徳音乃聞有直言極諫之召私自快喜<lb/>
得進所志<hi>一作志可進</hi>於今日也今蒙陛下親策於丹墀之<lb/>
下懼所以燭理未究省躬未明乃使臣極意正詞勿有<lb/>
隠諱臣其敢不直不極而有闕陋哉臣生三十年實沐<lb/>
唐化恨無以自效於日月之下乃逢昌運獲進狂言願<lb/>
增天髙以益地厚懇迫急切不知所裁謹昧死上對制<lb/>
策曰昔王政之興必臻於康泰覇道所立猶致於富強<lb/>
國家提封溢於三代酌憲兼乎百王無堯湯之災積祖<lb/>
<pb n="KR4h0022_WYG_490-17a"/>
宗之理而人未蕃庶俗尚彫訛家無蓋藏公闕儲蓄卒<lb/>
乘之數貨幣之資統而校之莫繼前代豈率土生植變<lb/>
於古歟將阜時政令失於今歟固已揣摩必窮利病明<lb/>
徵未失之漸具陳興盛之謨臣聞以道化者皇以徳教<lb/>
者帝以禮樂刑政理者王夫以處天下之尊舉四海之<lb/>
力為皇為帝為王為覇致之一也猶反掌之易而况人<lb/>
之誠偽時之厚薄必由上而下者乎帝王之道髙不降<lb/>
於天厚不取於地逺不致於四夷師友輔弼而已矣師<lb/>
<pb n="KR4h0022_WYG_490-17b"/>
友輔弼豈有他求哉賢哲忠信而已矣是以古之聖帝<lb/>
明王念天地之無全功也不自尊其徳仰日月之有薄<lb/>
蝕也不自是其明必求賢哲置諸左右然後徳尊而益<lb/>
至臣日獻其謨君日行之臣日聞其過君日改之其始<lb/>
也一善出於臣其終也百善歸於君以為皇者師帝者<lb/>
友卒未聞師聖於皇而友明於帝後之王者其或不然<lb/>
臣有所獻或慮乎美歸於下是以言有所不聽臣有所<lb/>
替或慮乎惡彰於已是以過有所不去然則曰諫我之<lb/>
<pb n="KR4h0022_WYG_490-18a"/>
曲彼必正乎曾不知疾之在身必飲醫工之藥而醫工<lb/>
未必免病也飲其藥者或有效焉必待其筋力異於人<lb/>
顔色殊於衆而後飲其藥則疾之根本得不為深乎今<lb/>
陛下邁皇帝之聖輔弼有師友之賢所謂聖賢相逢而<lb/>
上古之理可得而致猶慮乎人人未蕃庶俗尚彫訛則<lb/>
理不優於三王徳不超於五帝其致之哉誠有道焉臣<lb/>
願陛下詳觀典圖舜禹所以待䕫契者何如哉貞觀所<lb/>
以任房杜者何如哉開元所以用姚宋者何如哉其所<lb/>
<pb n="KR4h0022_WYG_490-18b"/>
以致堯舜成湯文武之名貞觀開元之理何如也今陛<lb/>
下自即位以來舜禹之心已刑于四海矣陛下尊敬師<lb/>
傅㧞用忠賢謫棄奸貪發散滯積皆舜禹之心也臣願<lb/>
陛下尊敬之不廢其道㧞用之不廢其言謫棄之今勿<lb/>
復之散發之今勿歛之夏書曰靡不有初鮮克有終陛<lb/>
下能終之又何憂蓋藏不贍於下人儲蓄有闕於公府<lb/>
鑄鋒銷鏑卒乘之數可减於後事薄賦節用貨幣之資<lb/>
可益於前代末失之漸莫甚於賢不任而政不修興盛<lb/>
<pb n="KR4h0022_WYG_490-19a"/>
之謨莫先於復開元而履貞觀則三代之康泰可翹足<lb/>
而致彼五覇富強之術安足為陛下道哉制策曰且文<lb/>
武兼學以成功士農迭居以豐業故家給足以戀本才<lb/>
周可以應時近古各循一端不相資用致令從事異心<lb/>
難成考課去秩無守輕為惰游指明共貫之方訢合二<lb/>
途之利者臣以為文武之道雖不同士農之業雖各異<lb/>
而要歸於修其職業而濟於時也今之所謂文者何哉<lb/>
文采而已所謂武者何哉騎射而已欲求兼學其可得<lb/>
<pb n="KR4h0022_WYG_490-19b"/>
乎經緯古今文之業也用之於武武之徳也禁暴戢兵<lb/>
武之業也用之於文文之輔也不修其本而事其末欲<lb/>
求其備其可得乎今苟各視其才以授其任亦可以濟<lb/>
天下之務矣是以仲尼有四科以廣其道漢髙有三傑<lb/>
以成其功所以不求備於人故能創業於前代垂教於<lb/>
無窮者也士農迭居以豐業今所以輕為惰游者國家<lb/>
自幽薊兵興人無土著士者農者遷徙不常慕政化則<lb/>
來苦苛暴則去禄有厚薄在桑土不均則知去秩者無<lb/>
<pb n="KR4h0022_WYG_490-20a"/>
守不為惰游者何所歸乎陛下端心克已於上任賢使<lb/>
能於下則文武各得其任士農各安其業矣寧慮家有<lb/>
不給才有不周之患乎制策曰永言化理期酌厥中施<lb/>
為或差得失斯逺將修睦勸義則在下難知將任數馳<lb/>
情則人心益偽思聞㫖要得合誠明旌别比周之義敷<lb/>
詳忠厚之道陛下以修睦勸義為念而以難知益偽為<lb/>
慮豈耳目之臣未得盡賢乎何憂嘆之深也自中代已<lb/>
降淳朴既漓賢不肖混淆莫能兩辨臣以為天下之事<lb/>
<pb n="KR4h0022_WYG_490-20b"/>
統而計之善而不可以為惡者十一二焉惡而不可以<lb/>
為善者十一二焉其間六七之多率中人也法令修明<lb/>
則賢人多也懲勸不精則貪冒衆也必在上有所施行<lb/>
而在下有所承流者乎且陛下左右惟賢所進惟賢則<lb/>
四目明四聰達不難知矣陛下左右非賢所進非賢則<lb/>
偽行堅偽言辨心益偽矣今陛下必擇忠賢居之左右<lb/>
以為耳目以為腹心矣任忠賢所進者復何疑乎誠若<lb/>
是則管夷吾鮑叔牙友進之不為比祁奚祁午父進之<lb/>
<pb n="KR4h0022_WYG_490-21a"/>
不為私是在陛下有所任之而已制策曰知人則哲從<lb/>
古攸慎九徵恐泥五事難精或望可服人而才非周物<lb/>
或言皆詣理而行則乖方宜陳取舍之端用明<hi>一作彰</hi>真<lb/>
偽之辨者陛下清問及此非念切求賢取士之道乎夫<lb/>
求賢取士所以備官也設官所以分理衆務也夫得一<lb/>
尺之木將斲以用之必使匠者有一塊之土將埏而器<lb/>
之必使陶者今陛下選人以仁天下皆歸於仁矣選人<lb/>
以義天下皆歸於義矣夫理天下者必以仁與義矣今<lb/>
<pb n="KR4h0022_WYG_490-21b"/>
朝廷用人不以仁而憫黙低柔進人不以義而因循持<lb/>
疑言有不符於行才有不足於用矣陛下雖欲精五事<lb/>
五事何術而精雖欲法九徵九徵焉得而法若是求衆<lb/>
務之理者是以材與陶以土與匠而求器用之得也不<lb/>
亦難乎今朝廷開取士之門不為不廣其中選擇精詳<lb/>
望為俊彦者通於進士中外之重擢清秩選於是者十<lb/>
八九誠有才有器亦盡萃其中然而所采者浮華之名<lb/>
所習者雕蟲之技是以主教化者不道皇王之術官牧<lb/>
<pb n="KR4h0022_WYG_490-22a"/>
守者不知疾病之源豈其有任事之才而無任事之智<lb/>
乎蓋藝非而職異也臣聞古者有豢龍之官夫龍神妙<lb/>
不測變化無窮而能節其嗜欲察其動息擾而制之無<lb/>
所不得者蓋代襲其官述修其業也楚人之操舟冀人<lb/>
之乘馬豈盡性哉必習而善矣今縱未能大更其事苟<lb/>
明殿最考績之科驅天下之人於修効飭行之地假如<lb/>
任某官著某行立某事舉某善雪某寃必擢而遷之又<lb/>
能著某行立某事舉某善雪某寃又擢而遷之蔑然無<lb/>
<pb n="KR4h0022_WYG_490-22b"/>
聞不待罪而黜之則下無蔽善黨惡之情矣下無蔽善<lb/>
黨惡之情則賢者不進於朝廷復何往也安有言行相<lb/>
乖才望不稱者乎制策曰至於朝廷之闕四方之弊詳<lb/>
延而至可得直書退有後言朕所不取者臣陳帝王之<lb/>
道於前矣陛下又埀問以朝廷之闕四方之弊豈不欲<lb/>
躋人於善道補政之闕遺哉臣又陳取士任賢之道矣<lb/>
陛下誠能任賢於上待人於下朝廷豈有闕而不修四<lb/>
方焉有弊而不去何必備繁細之事以干聰明者矣夫<lb/>
<pb n="KR4h0022_WYG_490-23a"/>
有天下者莫不欲使人富使人夀使人遷善使人無惡<lb/>
統四夷於荒外正百事於朝廷夫欲人之富莫若厚耕<lb/>
殖欲人之夀莫若和陰陽欲人遷善莫若明勸賞欲人<lb/>
無犯莫若慎刑罰服四夷莫若修文徳正百事莫若任<lb/>
忠賢忠賢不任雖日親衆務百事其得而正文徳不修<lb/>
雖日致干戈四夷其得而服刑罰不慎雖日殺千人奸<lb/>
盗其得而止勸賞未明雖日爵千人禮樂其得而修寃<lb/>
濫未盡雪隂陽莫得而和浮屠未盡去耕殖莫得而厚<lb/>
<pb n="KR4h0022_WYG_490-23b"/>
此六者政之大端也伏惟陛下念之抑臣又聞非知之<lb/>
艱行之惟艱陛下懼化之未光懼徳之未洽懼一物之<lb/>
失所懼衆政之有乖訪遺闕於下臣張條目於清問凡<lb/>
前強對者莫不備陳所得則陛下知之不難矣在行之<lb/>
何如耳臣又以天下之事小大萬端陛下深居九重廣<lb/>
有四海安得勞心神於思慮之外極聖明於視聽之表<lb/>
臣願陛下為一事必師於古行一道必法於天明日月<lb/>
之光正星辰之位降雨露之澤振雷霆之威内得夔龍<lb/>
<pb n="KR4h0022_WYG_490-24a"/>
掌萬幾之務外選方召視百事之成利於上者必慮於<lb/>
害人擇<hi>疑作懌</hi>於志者必求諸非道則天下之望慰微臣<lb/>
之志塞矣謹對<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_490-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷四百九十<lb/>
</p>
<p>
</p>
  </div>
</body>
</text>
</TEI>
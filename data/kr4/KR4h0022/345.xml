<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百四十五</head>
    <p>
<pb n="KR4h0022_WYG_345-1a"/>
欽定四庫全書<lb/>
　文苑英華巻三百四十五　宋　李昉等　編<lb/>
　禽<lb/>
　　鳯一首　　　　　　鸎三首<lb/>
　　鶴二首　　　　　　杜鵑二首<lb/>
　　鶻二首　　　　　　百舌一首<lb/>
　　鳶一首　　　　　　秦吉了一首<lb/>
　　白鷴一首　　　　　水鳥一首<lb/>
<pb n="KR4h0022_WYG_345-1b"/>
　　　朱鳯行　　　　　　　　　杜　甫<lb/>
君不見瀟湘之山衡山髙山㒹<hi>卞圜注杜詩作巖</hi>朱鳯聲<hi>集作鳴</hi>
嗷嗷側身長顧求其曹翅垂口噤心甚勞<hi>一作勞勞</hi>下愍百<lb/>
鳥在網羅黄雀最小猶難逃願分竹實及螻蟻盡使鴟<lb/>
梟相怒號<lb/>
　　　侍遊冝春苑奉詔賦龍池栁色初青聽新鸎百<lb/>
　　　囀歌　　　　　　　　　　李　白<lb/>
東風已緑瀛州草紫殿紅樓覺春好池南栁色半青青<lb/>
<pb n="KR4h0022_WYG_345-2a"/>
縈烟褭娜拂綺城垂絲百尺挂雕楹上有好鳥相和鳴<lb/>
間闗早得春風情春風巻入碧雲去千門萬戸皆春聲<lb/>
是時君王在鎬京五雲垂暉耀紫清仗出金宫隨日轉<lb/>
天廻玉輦繞花行始向蓬萊㸔舞鶴還過茝若聽新鸎<lb/>
新鸎飛繞上林苑願入簫韶雜鳯笙<lb/>
　　　聽鸎歌　　　　　　　　　僧靈徹<lb/>
新鸎傍簷曉更悲孤音清冷囀素枝口邉血出語未盡<lb/>
豈是怨恨人不知不食枯桑椹不銜苦李花偶然弄樞<lb/>
<pb n="KR4h0022_WYG_345-2b"/>
機婉轉陵煙霞衆雛飛鳴何跼促自覘逰鱗啄枯木𤣥<lb/>
猿何事朝夜啼白鷺長在汀洲宿黒鵰黄鶴豈不高金<lb/>
籠玉鈎傷羽毛三江七澤去不得風煙日暮生波濤飛<lb/>
去來莫上高城頭莫下空園裏城頭鴟鳥拾羶腥空園<lb/>
鷰雀争泥滓願當結舌含白雲五月六月一聲不可聞<lb/>
　　　聽鸎歌<hi>集作曲</hi>　　　　　　　韋應物<lb/>
東方欲曙花冥冥啼鸎相喚亦可聽乍去乍來時近逺<lb/>
纔聞南陌又東城忽似上林翻下苑綿綿蠻蠻如有情<lb/>
<pb n="KR4h0022_WYG_345-3a"/>
欲囀不囀意自嬌羗兒弄笛曲未調前聲後聲不相及<lb/>
秦女學筝指猶澁湏臾風暖朝日暾流音變作百鳥喧<lb/>
誰家懶婦驚殘夣何處愁人憶故園伯勞飛過聲跼促<lb/>
戴勝下時桑田緑不及流鶯日日啼花間能使萬家春<lb/>
意閑有時斷續聽不了飛去花枝猶褭褭還栖碧樹鎻<lb/>
千門春漏方殘一聲曉<lb/>
　　　仙鶴篇　　　　　　　　　武三思<lb/>
白鶴乘空何處飛青田紫盖本相依緱山七月雖長去<lb/>
<pb n="KR4h0022_WYG_345-3b"/>
遼水千年㑹憶歸緱山杳杳翔寥廓遼水纍纍歎城郭<lb/>
經隨羽客歩丹丘曽逐仙人遊碧落迢迢碧落斷氛埃<lb/>
霞堂雲閤<hi>疑</hi>㡬重開欲尋東海黄金竈仍向西山白玉<lb/>
䑓九臯獨唳方清切五里驚群俄斷絶月下分行似度<lb/>
雲風前颺影疑廻雪風前月下路漫漫水宿雲翔去㡬<lb/>
般宛轉能傾呉門市徘徊巧拂漢皇壇琴中作曲從來<lb/>
易皷裏傳聲有甚難夜夜恒飛銀漢曲朝朝常飲玉池<lb/>
瀾别有聞簫出紫煙還如化履上青天霜毛忽控三神<lb/>
<pb n="KR4h0022_WYG_345-4a"/>
下玉羽俄㸔二客旋鷰雀終迷横海志蜉蝣豈識在隂<lb/>
年莫言一舉湏千里為與三山送九仙<lb/>
　　　鶴媒歌　　　　　　　　　陸龜蒙<lb/>
偶繫江<hi>集作漁</hi>船汀樹枝因㸔射鳥令人悲盤空野鶴忽<lb/>
然下背翳見媒心不疑媒閑净立如無事清唳時時入<lb/>
遥吹徘徊未忍遇南塘且應同聲與<hi>集作就</hi>同類䟽翎宛<lb/>
若相逢喜只怕纔來又驚起窺鱗啄藻乍低昻注定當<lb/>
胷流一矢媒歡舞躍勢離披似謟功能腰弩兒雲飛水<lb/>
<pb n="KR4h0022_WYG_345-4b"/>
宿各自物妬侣害羣猶爾為何况<hi>集作異</hi>人間有名利外<lb/>
頭笑語中猜忌君不見荒陂野鶴䧟良媒同類同聲真<lb/>
可畏<lb/>
　　　杜鵑行　　　　　　　　　杜　甫<lb/>
君不見昔日蜀天子化作杜鵑如<hi>集作似</hi>老烏寄巢生子<lb/>
不自啄群烏至今與哺雛雖同君臣有舊禮骨肉滿眼<lb/>
如<hi>集作身</hi>覉孤業工竄伏深樹裏四月五月偏號呼其聲<lb/>
哀痛口流血所訴何事常區區爾豈摧殘始發憤羞帯<lb/>
<pb n="KR4h0022_WYG_345-5a"/>
羽翮傷形愚蒼天變化誰料得萬事反覆何所無萬事<lb/>
反覆何所無豈憶當殿羣臣趨<lb/>
　　　同前　　　　　　　　　　司空曙<hi>又見杜甫集</hi>
古時杜宇稱望帝魂作杜鵑何㣲細跳枝竄葉樹木中<lb/>
搶翔<hi>集作佯</hi>瞥捩雌隨雄毛衣慘黑自顦顇衆鳥安肯相<lb/>
尊崇漏<hi>集作隳</hi>形不收栖華屋短翮唯願巢深叢穿皮啄<lb/>
朽觜欲秃苦飢始得食一蟲誰言養雛不自哺此語亦<lb/>
足為愚䝉聲音咽<hi>平聲</hi>噦若<hi>集作咽咽如</hi>有謂號啼略與嬰兒<lb/>
<pb n="KR4h0022_WYG_345-5b"/>
同口乾垂血轉廹促欲似<hi>集作似俗</hi>上訴於蒼穹蜀人聞之<lb/>
皆起立至今相効傳㣲風<hi>集作斆學傳遺風</hi>乃知變化不可窮<lb/>
豈思昔日居深宫嬪妃左右如花紅<lb/>
　　　呀鶻行　　　　　　　　　杜　甫<lb/>
病鶻卑飛俗眼醜毎夜江邉宿衰栁清秋落月<hi>集作日</hi>已<lb/>
側身過鴈歸鵶錯廻首𦂳腦雄姿迷所向踈翮稀毛不<lb/>
可状强神迷復皁鵰前俊材早在蒼鷹上風濤颯颯寒<lb/>
山隂熊羆欲縶<hi>集作蟄</hi>龍池深念爾此時有一擲失聲濺<lb/>
<pb n="KR4h0022_WYG_345-6a"/>
血非其心<lb/>
　　　義鶻行　　　　　　　　　前　人<lb/>
隂崖二蒼<hi>集作有蒼又作有</hi>鷹飬子黒栢巔白蛇登其巢吞噬<lb/>
資朝飡<hi>集作恣朝餐</hi>雄飛逺求食䳄者鳴辛酸力强不可制<lb/>
黄口寜<hi>集作無</hi>半存其父從西歸<hi>集作來</hi>翻身入長煙斯湏<lb/>
領徤鶻寃憤<hi>集作痛憤又作憤懣</hi>寄所宣斗上捩孤影無聲<hi>集作噭哮</hi>
來九天修鱗脱逺枝巨顙拆老拳高空得蹭蹬短草辭<lb/>
蜿蜒折尾能一掉飽腸皆已<hi>集作已皆</hi>穿生雖滅<hi>集作减</hi>衆雛<lb/>
<pb n="KR4h0022_WYG_345-6b"/>
死亦垂千年物情有報復快意貴目前茲實鷙鳥最急<lb/>
難心烱<hi>集作皎</hi>然功成失所往用捨何其賢近經潏水湄<lb/>
此事樵人<hi>集作夫</hi>傳飄蕭覺素髪凛若<hi>集作欲</hi>衝儒冠人生<lb/>
許與<hi>一作計有</hi>分亦在<hi>集作只在/又作亦存</hi>顧盼間聊為義鶻行永<hi>集作</hi>
<hi>用</hi>激壮士肝<lb/>
　　　百舌吟　　　　　　　　　劉禹錫<lb/>
曉星寥落春雲低初聞百舌間闗啼花枝滿空迷處所<lb/>
摇動繁英墜紅雨笙<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>百囀音韻多黄鸝吞聲鷰無語<lb/>
<pb n="KR4h0022_WYG_345-7a"/>
東方朝日遲遲升迎風弄影如自矜數聲不盡又飛去<lb/>
何許<hi>一作處</hi>相逄緑楊路綿蠻宛轉似娯人一心百舌何<lb/>
紛紜<graphic n="KR0755" url="https://raw.githubusercontent.com/kanripo/KR-Gaiji/master/images/KR0755.png" mimeType="image/png"/>顏俠少停歌聽堕珥妖姬和睡聞可憐光景何<lb/>
時盡誰能低廻<hi>文粹作徊</hi>避鷹隼廷尉張羅自不闗潘郎挾<lb/>
彈無情損天生羽族爾何㣲舌端萬變乘春輝南方朱<lb/>
鳥一朝見索漠<hi>集作寞</hi>無言蒿下飛<lb/>
　　　飛鳶操　　　　　　　　　前　人<lb/>
鳶飛杳杳青雲裏鳶鳴蕭蕭風四起旗尾飄揚勢漸髙<lb/>
<pb n="KR4h0022_WYG_345-7b"/>
箭頭砉劃聲相似長空悠悠霽日懸六翮不動凝飛<hi>集作</hi>
<hi>飛凝</hi>烟遊鶤翔鴈出其下慶雲清景相廻旋忽聞飢烏一<lb/>
噪聚瞥下雲中争腐䑕騰音礪吻相喧呼仰天大嚇疑<lb/>
鵷雛畏人避犬投髙處俛啄無聲猶屢顧青鳥自愛玉<lb/>
山禾仙禽徒貴華亭露樸樕危巢向暮時毰毸<hi>文粹作陪鰓</hi>
飽腹蹲枯枝遊童挾彈一麾肘臆碎羽分人不悲天生<lb/>
衆禽各有類威鳯文章在仁義鷹隼儀形螻蟻心雖能<lb/>
戾天何足貴<lb/>
<pb n="KR4h0022_WYG_345-8a"/>
　　　秦吉了　　　　　　　　　白居易<lb/>
秦吉了出南中彩毛青黒花頸紅耳聦心惠舌端巧鳥<lb/>
語人言無不通昨日長爪鳶今朝大觜烏鳶捎乳鷰一<lb/>
巢<hi>集作窠</hi>覆烏啄母鷄雙眼枯雞號堕地鷰已<hi>集作驚</hi>去然<lb/>
後拾卯攫<hi>一作獲</hi>其雛豈無鵰與鶚嗉中肉飽不肯摶亦<lb/>
有鸞鶴群閑立高颺如不聞秦吉了人云爾是能言鳥<lb/>
豈<hi>一作爾</hi>不見雞鷰之寃苦吾聞鳯凰百鳥主爾竟不為<lb/>
鳯凰之前致一詞<hi>集作言</hi>安用嗏嗏<hi>集作噪噪又作喋喋</hi>閑言語<lb/>
<pb n="KR4h0022_WYG_345-8b"/>
　　　放白鷴篇　　　　　　　　宋之問<lb/>
故人贈我緑綺琴兼致白鷴鳥琴是嶧山桐鳥出呉溪<lb/>
中我心松石清霞裏弄此幽絃不能已我心河海白雲<lb/>
垂憐此珍禽空自知著書晩下麒麟閣㓜稚嬌癡侯門<lb/>
樂乃言物性不可違白鷴愁慕刷毛衣玉徽閉匣留為<lb/>
念六翮開籠任爾飛<lb/>
　　　水鳥歌　　　　　　　　　陸龜䝉<lb/>
水鳥山禽雖異名天工各與雙翅翎雛巢呑啄即一例<lb/>
<pb n="KR4h0022_WYG_345-9a"/>
游處髙卑殊不停别有觜鈎爪㦸勁立直視者擊摶挽<lb/>
裂圖羶腥如此等色恣豪横竦身徃徃陵青冥為人羅<lb/>
絆取材力韋韝綵綬懸金鈴三驅不以鳥捕鳥天下先<lb/>
得聞諸經超然可繼義勇後恰似有意<hi>集作志</hi>行天刑鷗<lb/>
閑鶴散两自遂意思不受人丁寜今朝棹倚塞江汀舂<lb/>
鉏翡翠參鵁鶄孤翹側睨瞥滅沒未是即肯馴軒楹婦<lb/>
女衣襟便侫舌始得金籠日提挈精神卓槊<hi>一作犖</hi>背人<lb/>
飛合<hi>集作冷</hi>抱簾葭宿煙月我與時情大乖剌秪是江禽<lb/>
<pb n="KR4h0022_WYG_345-9b"/>
有眉髪慇懃謝爾莫相猜歸來長短同羣活<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百四十五<lb/>
</p>
<p>
</p>
  </div>
</body>
</text>
</TEI>
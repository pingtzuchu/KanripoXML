<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百七十</head>
    <p>
<pb n="KR4h0022_WYG_669-1a"/>
欽定四庫全書<lb/>
　文苑英華巻六百七十　　宋　李昉等　編<lb/>
　省上<lb/>
　　上姚令公書一首<lb/>
　　為邵翼上張兵部書一首<lb/>
　　答左司崔員外書一首<lb/>
　　為崔僕射與郭令公書一首<lb/>
　　與郭令公書一首　　　　與楊員外書一首<lb/>
<pb n="KR4h0022_WYG_669-1b"/>
　　與李尚書書一首<lb/>
　　上西川韋令公書一首　　上韋尚書書一首<lb/>
　　贈鄿州盧員外書一首<lb/>
　　代李侍郎與山南嚴僕射書一首<lb/>
　　送張尚書書一首<lb/>
　　　上姚令公書　　　　　　　張九齡<lb/>
月日左拾遺張九齡謹奏記紫微令梁公閣下公登廟<lb/>
堂運天下者久之矣人之情偽事之得失所更多矣非<lb/>
<pb n="KR4h0022_WYG_669-2a"/>
曲學之説小子之慮所能損益之<hi>集作亦</hi>已明矣然而意<lb/>
有不盡未可息區區之懐或有見容亦猶用九九之術<lb/>
以此道也忍棄之乎今君侯秉天下之鈞為聖朝之佐<lb/>
大見信用渇日<hi>集作日渇</hi>太平千載一時胡可遇也而君侯<lb/>
既遇非常之主已踐難得之機加以明方<hi>集作若</hi>鏡中運<lb/>
如掌上有形必察無徃不臻朝暮羲軒之時何云伊吕<lb/>
而已際㑹易失功業垂成而舉朝之衆傾心前人之弊<lb/>
未盡徃徃疑<hi>集作擬</hi>議愚用惜焉何者任人當才為政大<lb/>
<pb n="KR4h0022_WYG_669-2b"/>
體與之共理無出此途而曩之用才非無知人之鑒其<lb/>
所以失者皆縁情之舉夫見勢則附俗人之所能也與<lb/>
不妄受志士之所難也君侯察其茍附及不輕受就而<lb/>
厚之因而用之則禽息之首為知已而必碎豫讓之身<lb/>
感國士而能漆至於合如市道亷公之門客虚盈勢比<lb/>
雀羅廷尉之交情貴賤初則許之以死殉體靣俱柔終<lb/>
乃背之而飽飛身名已遂小人恒態不可不察自君侯<lb/>
職相國之重持用人之權而淺中弱植之徒已延頸企<lb/>
<pb n="KR4h0022_WYG_669-3a"/>
踵而至諂親戚以求譽媚賔客以取容情結笑言談生<lb/>
羽翼萬事至廣千變難知其間豈不有才所失在於無<lb/>
耻君侯或棄其所短收其所長人且不知深㫖之若斯<lb/>
便謂盡私情於此軰其有議者則曰不識宰相無以得<lb/>
遷不因交游無以求進<hi>集作售</hi>明主在上君侯為相安得<lb/>
此言猶出其口此九齡所以為君侯至惜也且人可徳<lb/>
化<hi>集作誠感</hi>難用<hi>集作可</hi>户説為君侯之計謝媒介之徒即雖<lb/>
有所長一皆沮<hi>集作阻</hi>抑尊謀選衆之舉息此<hi>集作彼</hi>訕上<lb/>
<pb n="KR4h0022_WYG_669-3b"/>
之失禍生有胎亦不可忽嗚呼古人有言禦寒莫若重<lb/>
裘止謗莫若自脩倄之至極何謗不息勿曰無害其禍<lb/>
將大夫長才廣度珠潜璧匿無先容以求逹雖後時而<lb/>
自安今豈無之何近何逺但問於其類人焉廋哉雖不<lb/>
識之义何不可是知女不私人可以為婦矣士不茍進<lb/>
可以為臣矣惟<hi>集作此</hi>君侯之度内耳安用小人之説為<lb/>
固知山藏海納言之無咎下情上通氣用和洽是以不<lb/>
敢黙黙而已也願無以人故而廢其言以傷君侯之明<lb/>
<pb n="KR4h0022_WYG_669-4a"/>
此至願也幸甚幸甚<lb/>
　　　為邵翼作上張兵部書　　　蕭頴士<lb/>
月日應武藝超絶舉某乙謹上書侍郎公執事某汝潁<lb/>
儒家子先人以文至尚書郎今僕不肖持七尺之軀蹶<lb/>
張角力為褒衣者所不見禮猶復決短䇿希餘光願以<lb/>
羸疵之形忽微之氣三寸之舌百金之義一朝而委諸<lb/>
執事將納之耶拒之耶嗚呼茍或拒之士亦未易知也<lb/>
誠為執事言之僕㓜聞禮經長習篇翰多舉大略不求<lb/>
<pb n="KR4h0022_WYG_669-4b"/>
微㫖且尤好史臣之言自秦漢迄於周隋馳乎千餘載<lb/>
間天人秘理軍國竒畫皆耳剽其論而為文未止<hi>一作甞</hi>
不喜潤色求官惡<hi>一作要</hi>拙莫能進趨顧人事所先則天<lb/>
資所闕雖欲從士大夫之後髙談抵掌取當代名其不<lb/>
可得也審矣然每讀太史公書竊慕穰苴樂生之髙義<lb/>
常願一寘戎車之殿指麾部分為天子捍城近臣不知<lb/>
明主未識徒欲奮決孰為引致嗟乎使古之二子復與<lb/>
僕同時於今雖有敗晉强燕之謀亦不能自逹也明矣<lb/>
<pb n="KR4h0022_WYG_669-5a"/>
所謂論干戈於揖譲之代則悖者信哉是以傴僒其形<lb/>
慙沮其色與被堅執銳之伍以馳逐撃刺為容雖欲耻<lb/>
之其可得已侍郎亦不可謂僕無學而輕之今聖主居<lb/>
安慮危有備無患以侍郎為深寄故専任簡稽之司豈<lb/>
不欲旁求爪牙式遏㓂虐故將七擒是擇寜止百中為<lb/>
竒則孫子之謀長於减竈杜侯之力曽不跨鞍蓋古之<lb/>
有善陣不戰者未聞以投石㧞棘為全軍也侍郎懋衮<lb/>
之後為善是學朝稱偉才物飽宏議固當纉韋平之業<lb/>
<pb n="KR4h0022_WYG_669-5b"/>
為社稷之臣使小人得驅馳下風訃畫見用比蕭何韓<lb/>
信之事顧不美乎侍郎必不以僕為狂使待罪末品参<lb/>
一旅之長受偏師之任羽書狎至𤇺火交馳察以時候<lb/>
占其氣物標利害之形相山澤之險乍聚乍㪚一隂一<lb/>
陽颷馳雷動千變萬化使兵不血刃勢如川決與夫搴<lb/>
一旗斬一卒﨑嶇行陣之末以徼賞求名者何其逺歟<lb/>
如或人非廢言事有可驗又得出疆塲之外奉咫尺之<lb/>
書因宜料敵随事制變使千古忠臣之節凛然復存則<lb/>
<pb n="KR4h0022_WYG_669-6a"/>
蘇武虜<hi>一作窘</hi>中尚能齧雪傅生幕下必斬樓蘭此一竒<lb/>
也侍郎又不可謂僕大言而疑之以侍郎有卓立傑出<lb/>
之姿虚心待士貴不驕物故小人越上下之分持得失<lb/>
之端私布之於侍郎期不以衆人見遇也侍郎用僕亦<lb/>
今日否亦今日屈伸待命惟所進退某再拜<lb/>
　　　答左司崔員外書　　　　　權徳輿<lb/>
徳輿器用𤨏薄無他才術徒以木納之姿翫習聖賢之<lb/>
訓甞以為大樸<hi>集作和</hi>久㪚世道交喪師友之義缺醨薄<lb/>
<pb n="KR4h0022_WYG_669-6b"/>
之風起蚩蚩萬情無所思向銜憤結懐惄然終日前年<lb/>
得以行役獲覯徳容始䝉泛愛竟接清議初論當世之<lb/>
理要次陳情性之大端終語道徳之宗<hi>集作原</hi>祖澡雪百<lb/>
慮泊然葆真一聞至論神開意警不覺虚白澄曠浹洽<lb/>
四支則易直子諒又其細也當此之時誠欲備門弟子<lb/>
之數日展嚴師之敬雖此志不遂實念逾餘涯忘年之<lb/>
歡契比伯仲昨者奉問洞見仁衷且有退身丘樊之說<lb/>
<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>夫中人之性或不以利回而多以名敗或時能蹈義<lb/>
<pb n="KR4h0022_WYG_669-7a"/>
而鮮能克仁此誠細者可力大端則循情而動矣至於<lb/>
黜聦晦明恬於退讓息浩然之氣哀樂不入不然則乗<lb/>
時致位以天下為已任化醨為醇澤流無垠彛倫式叙<lb/>
生生茂遂此誠大君子之出處也近古以来作者實鮮<lb/>
豈世運有在或時無其人間睹皇極綜論之一篇得之<lb/>
盡矣然則或進或退小屈小伸豈足為執事者道也又<lb/>
示問之中情㫖備至不棄弱植仲以嘉姻荀陳之義非<lb/>
所敢當況司徒令子為後来名軰精識洞鑒丞<hi>集作誠</hi>已<lb/>
<pb n="KR4h0022_WYG_669-7b"/>
得之鄙人何堪後<hi>疑作復</hi>當此命門閭之下珉玉不侔將<lb/>
何以祗承厚意當叔寳逸少之目恐累清徳無任下情<lb/>
已具諮聞敬承嘉命尋冀拜謝感慶伏深某再拜<lb/>
　　　為崔僕射與郭令公書　　　于　邵<lb/>
某月日某官某謹奏記令公閣下幽風固隂月紀將暮<lb/>
伏惟尊安福履萬夀無疆幸甚幸甚某逺鎮方隅蕃蠻<lb/>
未靖力㣲寄重憂累交煎雖無暇自謀終分心逺難一<lb/>
昨中使飛驛王命急宣特諭西戎侵偪郊甸即日奔走<lb/>
<pb n="KR4h0022_WYG_669-8a"/>
以副廟謀神徃形留豈遑夙夜近知輦下人無動摇復<lb/>
聞朝廷勞師薄伐朱相公以幽燕勁騎先啟戎行而令<lb/>
公以朔漢舊軍暫分兵要始則聖略不世出固推心與<lb/>
人終則上台<hi>一作才</hi>應時湏同力戡難朱分禀命而有進<lb/>
令公遣戍而不疑是皆存大業於至公遂表無私以奉<lb/>
已太白所以食昴魯陽所以廻暉斯乃恊和萬邦豈必<lb/>
因依一代昔者范宣子讓徳晉君以覇藺將軍避怒秦<lb/>
兵不侵書之縑緗名亦不朽令公勲冠天地力存宗社<lb/>
<pb n="KR4h0022_WYG_669-8b"/>
每當一軍隠如敵國若渉大川而令公能濟若火燎原<lb/>
而令公能㓕厚徳及行葦太和合陽春謙尊而光直方<lb/>
以載四方延頸萬邦立程當今執事在具瞻之上將自<lb/>
下而彌髙欲從損而彌益一諾而千萬人說一謙而千<lb/>
萬人讓況作相三朝行師二紀東征西怨逺懐邇安是<lb/>
以蒼海之隅莫不率俾膏雨既滋於百榖人倫復正於<lb/>
五常當今日之嘉猷何邃古之能擬齊晉之際其大此<lb/>
乎某區區不才謬司戎律每欲刳心示衆甞膽酧恩側<lb/>
<pb n="KR4h0022_WYG_669-9a"/>
聽逺方有行<hi>疑</hi>君父忘寢與食思奉前人矧辱在下風<lb/>
特䝉恩奬欣逢千載之事竊賀兩君之好感慕書紳未<lb/>
知其極謹遣某官某奉獻情言書非盡言之具蓋陳赤<lb/>
實拳拳之分某頓首再拜<lb/>
　　　與郭令公書<lb/>
汾陽王令公閣下伏惟戡難定禍勲載王府致君行已<lb/>
徳冠當時講信脩睦敦叙舊好悉為古今第一則<hi>一作側</hi>
小子在數科之一而不能上逹以自布露九泉之下何<lb/>
<pb n="KR4h0022_WYG_669-9b"/>
以塞責頃年令公先府君刺史于渭家世出牧於岷二<lb/>
境相接數年脩好睦為弟兄契以金石則令公之所聞<lb/>
見也久矣初以專經遜業常假籍於渭之渚于時使君<lb/>
文特以禮送問以時務許以大名為之下榻教之改業<lb/>
復歸以報命先人從而誨焉天寳中沗以進士及第其<lb/>
年判入超絶科受校書此則使君文人倫髙鑒施及小<lb/>
子不其神乎永懐報徳何日敢忘慶流後嗣日以昌大<lb/>
及兹匡救莫之與京謬從庶官之列黜於衆人之下爰<lb/>
<pb n="KR4h0022_WYG_669-10a"/>
自起居郎署省闥未為令公所顧以職在下位不敢干<lb/>
進也殊不知江海納細以為大山岳積壤以為髙斯道<lb/>
日顯人皆是效以不待掃門願陪下拜有若公之令弟<lb/>
少府監知之為人工部趙侍郎賞之為文户部李郎中<lb/>
列之為友皆朝廷俊選而不相鄙棄庸可誣乎夫有開<lb/>
必先先兆所感如小子者使先文字之已足<hi>一作及</hi>於此<lb/>
令弟愛之貴婿終<hi>一無此字</hi>眷之及<hi>及一作又</hi>於此而不能再登<lb/>
龍門禮叙世舊未之有也謹奉尺書塵黷執事轉於内<lb/>
<pb n="KR4h0022_WYG_669-10b"/>
屏以待命死罪死罪某再拜<lb/>
　　　與楊員外書<lb/>
七官<hi>一有人字</hi>院長足下愴與子别雖以為晤出處黙語蓋<lb/>
非一途頃自除官乗流則逝性有定分愚不可移是進<lb/>
已無所干退亦無所悶到家喜骨肉之愛出門全賔友<lb/>
之歡陶然而不知樂之將至亦何暇役耳目從智力哉<lb/>
故知山林之士入而不返者宜每逍遥縱觀從亨<hi>疑</hi>多<lb/>
暇近覽古公避狄之地𬗟想用文出畋之師如其仁如<lb/>
<pb n="KR4h0022_WYG_669-11a"/>
其仁又其聖也不逺閭井頺然舊風嗟乎我生不辰遭<lb/>
值世難天未悔禍人猶怨嗟顧子弟之為邑逼時政以<lb/>
多故㳟寛信敏惠力行不必果長太息之復何可言<hi>一作</hi>
<hi>復可信言</hi>猗那楊生行道利物勤於四海君子之踐中朝柄<lb/>
政從容畫計抑有由也勉旃良圖無以自媚風味遐屬<lb/>
此情難論甞當春臺梅栁動色興思與携手傷如之何<lb/>
時流好音尚慰覊旅幸甚幸甚大尉告身在匠人魚朝<lb/>
處望為收取逺代傳慶不欲失墜慎爾無忽因家人馳<lb/>
<pb n="KR4h0022_WYG_669-11b"/>
驛臨紙惘然于邵頓首<lb/>
　　　與李尚書書<lb/>
某頓首尚書姨夫閣下伏惟秀岀天枝挺生王國十年<lb/>
分閫八座居榮善譽嘉聲聞於四海幸甚幸甚某忝接<lb/>
末姻早承餘睠南秦旅寄特奉周旋西掖宦游叨聨清<lb/>
切髙山景行何日忘之去年出守江華未遑進路猥當<lb/>
時議且復拘留滿室遺孤立錐無地朝求暮乞日徃月<lb/>
来外媿親朋内慙骨肉屏居陋巷不堪其憂惟此絶糧<lb/>
<pb n="KR4h0022_WYG_669-12a"/>
已復旬日古人併食今實當之側聞姨夫入朝先以貧<lb/>
賤為意頌聲載路誰不歸心某於池陽之間獲空閑數<lb/>
頃之地誓將作勞隴畆以望秋登所乏耕牛傭賃無訃<lb/>
儻或哀此窘逼許以後圖解倒懸之憂廣賙急之路以<lb/>
德報怨先哲格言區區之心竊慕此耳輙肆干觸昧於<lb/>
是非懲諸常情豈敢逃責痼疾暴發末由造門謹使家<lb/>
人投刺不宣某再拜<lb/>
　　　上西川韋令公書　　　　　符　載<lb/>
<pb n="KR4h0022_WYG_669-12b"/>
伏見自建功汧隴之後天子念重付託西蜀擁旄杖節<lb/>
垂二十年能斷西戎之股臂鑒南蠻之耳目獻驃國之<lb/>
絃管摧芥熱之横滑四方仰首威聲赫然是何才略如<lb/>
是之偉也巴岷之人䝉慈惠被法禁秋霜膏雨不足為<lb/>
喻是何政化如此之羙也於戱大丈夫生乎天地之間<lb/>
功德富貴而已矣今令公英姿玉色照灼當世勲業格<lb/>
皇天崇髙如泰山若使圖丹青刻鍾鼎為有唐一世之<lb/>
盛令公獨得之矣某頃不自揆謬隠匡廬間其所務者<lb/>
<pb n="KR4h0022_WYG_669-13a"/>
不專文字亦甞有意窺佐王治國之術思樹勲不朽之<lb/>
事心長才短難進易退徘徊林壑屢移星霜齒髪蕭索<lb/>
無所成遂雖命使然也亦實慙贅<hi>疑作質</hi>鈍自成都違奉<lb/>
馳心旌麾髙卑勢殊分絶干請一昨戀慕滋甚不敢寜<lb/>
處因脩狀䟽并獻拙文不謂滄溟量深轉㴠微細猥見<lb/>
下答仍賜褒寵蓬蓽之下煥然有光臨風悚息不知所<lb/>
措某氣性野直寡儔少合宇宙至廣逈無知音遭逄知<lb/>
音便是死所伏惟令公上才宏識傑出人表律吕一動<lb/>
<pb n="KR4h0022_WYG_669-13b"/>
變寒為温伏知小生爰自兹日至於沒齒無沉痼之恨<lb/>
矣然九霄之鴻假勁翮而飛者也萬斛之舟假長風而<lb/>
逝者也鴻與舟而不翮不風皆摧頺朽蠧之物也安能<lb/>
自運哉輙敢比況輕塵視聽伏計令公發凾之際當不<lb/>
哂飛逝也新文五章音以賞奏重干宗匠伏惟俯賜省<lb/>
覽幸甚幸甚<lb/>
　　　上韋尚書書<lb/>
伏惟尚書雲霄之禄位汧隴之勲業河海之宇量青萍<lb/>
<pb n="KR4h0022_WYG_669-14a"/>
之操持斯事已形丹青載在太常野人復欲云云則若<lb/>
詠滄溟之深頌泰山之髙識者聞之以為悠悠腐儒僕<lb/>
不曉事故略而不書某聞獸饑思食士窮思遇此生物<lb/>
之常也其有食不濟遇不至常情必然某則否何哉夫<lb/>
蘭有香雖植蘙薈必從風而揚之士有道雖混闒茸必<lb/>
由人而彰之某拜顔踰年出入五謁而善竟不聞於左<lb/>
右顧不及於布褐汨沒塵土造次覊旅是缺行敗德充<lb/>
溢視聴之深也射矢失中求正諸已而已矣不然即黄<lb/>
<pb n="KR4h0022_WYG_669-14b"/>
金之臺崔嵬造天獨不陪郭隗之後從容而登之乎然<lb/>
有志未遂於節下將欲求遂於節下伏惟少請詳之幸<lb/>
甚幸甚頃年與友生數人隱居廬山中時包祭酒牧於<lb/>
江州小子荒唐曽以短書干之包公聲聞君子也一言<lb/>
感激因為逺大當是時賢豪侁侁滿盈江湖翕然以風<lb/>
槩相與亦屢為侯伯之有土者行束帛之禮焉某皆抗<lb/>
詞不應斯鵾鵬一舉之致以方寸之地久違寧覲顧瞻<lb/>
歸路敢逡廵乎昨奔走萬里得伸拜慶慈顔怡怡然喜<lb/>
<pb n="KR4h0022_WYG_669-15a"/>
其如人親戚隣里亦㑹酒相賀雖爵禄未及而門户有<lb/>
光稽古之力實亦斯在則古林之松桂草堂之朋友懐<lb/>
芳結念相望於榖口可勝言哉今欲越三峽之湍瀨適<lb/>
九江之遐阻以業就志以家依山青風白雲相與終嵗<lb/>
斯也者非大官上列恢張特逹之賜則無以自振焉尚<lb/>
書功徳巍巍與嵩華侔善政如和羹美深仁類陽春寵<lb/>
材拯困多在輦下今羽毛頺弱大賢能煦而嫗之使其<lb/>
騫飛乎今鱗介蟠屈大賢能澤<hi>一作雷</hi>而雨之使其騰驤<lb/>
<pb n="KR4h0022_WYG_669-15b"/>
乎顧之即榮重委之即廢賤通塞之路期於反掌敢不<lb/>
虚中惕慮敬俟遭值伏惟非常施與之幸甚幸甚<lb/>
　　　贈蘄州盧員外書　　　　　符　載<lb/>
去年春三月某有謂暫出蓬户間適值麾幢將度潯陽<lb/>
嚴太守命某為貳食之客偶於末席備聆嘉話如和風<lb/>
扇春膏雨澤物真可愛也玉斝未醉蘭撓遽動襟緒百<lb/>
端欝欝不開後<hi>疑</hi>有逺役南征千里夏徂冬歸道路蕭<lb/>
條音塵寂滅至此而已今者有襄漢之役實逰郡境誓<lb/>
<pb n="KR4h0022_WYG_669-16a"/>
將維舟泄宣曩懐一昨至蘄陽岸下屬日晏水闊風猛<lb/>
波起帆席張快不可偃落眄睐失徒煙露蒼茫杳杳馳<lb/>
心悵然無悰某深山耕漁之人也不求干進貴賤之異<lb/>
何縁驅偪竊嚮下風聽君子之議采輿人之誦若將時<lb/>
㑹踐升朝廷伏知君侯必能明禮樂補教化翊大君於<lb/>
皇極保蒼生於仁夀夫如此則善人國之紀也敢不㳟<lb/>
敬乎敢不親愛乎拳拳之衷正在此耳方廹行邁稍趨<lb/>
北路延賔<hi>一作顧</hi>英華戀慕滋篤李山人丞以藝術日游<lb/>
<pb n="KR4h0022_WYG_669-16b"/>
門閤問訊所止將欲候起居今故留之用書冩懐其他<lb/>
文一軸蓋執贄也非敢誇也不遺細陋或見光寵但願<lb/>
抵襄漢病夫拂拭耳目而俟之某再拜<lb/>
　　　代李侍郎與山南嚴僕射書　吕　温<lb/>
僕射稟天全才受國重寄控全蜀咽喉之地當狂㓂奔<lb/>
侮之衝治<hi>集作處</hi>瘠土而其材甚豐訓羸師而其武可畏<lb/>
少分麾下潜運掌中再開劍閣之扄繼獻鹽亭之㨗應<lb/>
接制使先假地征掎角王師且為鄉道<hi>集作𨗳</hi>削叛臣之<lb/>
<pb n="KR4h0022_WYG_669-17a"/>
跡釋梓州之圍勞實居<hi>集作陪</hi>多無與讓美<hi>集作功無與讓</hi>聖上<lb/>
神武睿斷注意西南一校之善否必知一夫之勞逸必<lb/>
察況閣下効彰朝論事布人謡精誠貫於神祗茂伐懸<lb/>
於日月豈復聽簿書之微巧詆笙簧之濫音来示所虞<lb/>
無足介意某以寡薄謬膺重任舉闗國計動屬軍期夙<lb/>
夜憂慙未知所濟過䝉稱奬愧惕良深唯托方岳至公<lb/>
共守王度物估小事固無二三許共遵行亦如受賜佩<lb/>
荷之至無喻下情某再拜<lb/>
<pb n="KR4h0022_WYG_669-17b"/>
　　　送張尚書書　　　　　　　歐陽詹<lb/>
前鄉貢進士歐陽詹於洛陽旅舍再拜授僕人書獻尚<lb/>
書閣下某同衆君子伏在尚書下風久矣孟冬已寒伏<lb/>
惟尊體動止萬福人生於世今天下之人識與未識有<lb/>
一善則願知之有一困則願知之尚書以為其人何如<lb/>
哉愚以百年二百年無一而已矣尚書豈知身則其人<lb/>
乎既知其人某則願知也<hi>集作斯某所以願也</hi>凡今之人進路於<lb/>
長者或以卑詞褒頌為先者亦或求人書狀為先者伏<lb/>
<pb n="KR4h0022_WYG_669-18a"/>
計尚書飽見之英明特逹必不之愛小子固<hi>集有直字</hi>亦竊<lb/>
醜之況以尚書茂徳雄才則已騰於寰宇矣豈假區區<lb/>
片言隻字章明於身乎以尚書川<hi>集作山</hi>容海納則自斷<lb/>
於胷襟矣豈在悠悠八行尺牘進退於人乎知不然矣<lb/>
某才拙魯訥不敢游詞某閩越人向京師七千里<hi>集有以字</hi>
去秋逺應直言極諫詔不逮試便徃西秦今冬將從慱<lb/>
學宏詞科赴集期昨至東洛舊負人錢五萬卒然以逢<lb/>
某則合還人又艱難困逼唯一驢一馬悉以償之賃廡<lb/>
<pb n="KR4h0022_WYG_669-18b"/>
之下如喪手足兀然不能出門者再旬于兹矣亦以窘<lb/>
逼遍祈於人人無非常所與唯疋帛斗粟供朝夕則纔<lb/>
可過其外則莫就無車無儲寄人之廬士之窮莫窮乎<lb/>
此也今日有来相㸔者曰子之困至於是何不以情聞<lb/>
於徐方南陽公乎明日有来相㸔者曰子之困至於是<lb/>
何不以情聞於徐方南陽公乎某晝忖夜量既先在尚<lb/>
書矣义人人異口同詞區區之心與議并俾忘干犯以<lb/>
困投於尚書尚書之力上將驅雲雷清宇宙副萬乗之<lb/>
<pb n="KR4h0022_WYG_669-19a"/>
賴答億兆之望豈獨遺某所願知之困乎尚書下將爕<lb/>
隂陽調風雨合百神之意允飛走之望豈獨遺某所願<lb/>
知之困乎救火之家水雖在逺不以逺而徃者知其必<lb/>
能濟患也詹之困曽未拜伏尚書所居洛陽西隣陜虢<lb/>
北俯河陽南接陳許東有汴滑捨東西南北之近越千<lb/>
里控於尚書者亦知尚書必救所困焉神遊五侯之門<lb/>
遍心擇王公之量匝方決意投於尚書尚書留意焉布<lb/>
露微辭亦非容易考試事畢特冀拜伏雖有蓄積庶及<lb/>
<pb n="KR4h0022_WYG_669-19b"/>
靣陳某再拜<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百七十<lb/>
</p>
<p>
</p>
  </div>
</body>
</text>
</TEI>
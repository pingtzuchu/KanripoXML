<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百三十一</head>
    <p>
<pb n="KR4h0022_WYG_331-1a"/>
欽定四庫全書<lb/>
　文苑英華巻三百三十一　宋　李昉等　編<lb/>
　天<lb/>
　　雪二首　　　　雨六首　　　月五首<lb/>
　　雲二首　　　　霹靂一首　　明河一首<lb/>
　四時<lb/>
　　春三首　　　　秋四首　　　冬三首<lb/>
　　天<lb/>
<pb n="KR4h0022_WYG_331-1b"/>
　　　白雪歌　　　　　　　　　朱孝亷<lb/>
凝雲凌霄漢從風驚<hi>樂府作飛</hi>且散聮翩避幽谷徘徊依井<lb/>
幹既興楚客謡亦動周王歎所恨輕寒早不待春光旦<lb/>
<hi>樂府作春陽旦</hi>
　　　瑞雪篇　　　　　　　　　劉廷琦<lb/>
紫宸飛雪曉徘徊層閣重門雪照開九衢皛<hi>一作晶</hi>耀浮<lb/>
埃盡千品羌池贄帛來何處田中非種玉誰家院裏不<lb/>
生梅埋雲翳景無窮已因風落地吹還起先過翡翠寳<lb/>
<pb n="KR4h0022_WYG_331-2a"/>
房中轉入鴛鴦金殿裏美人含笑出聮翩艶逸輕相鬬<lb/>
容止羅衣㸃着渾是花玉手摶來半成水奕奕紛紛何<lb/>
所如頓憶陽園二月初羞同班妾<hi>一作女</hi>高秋扇欲照明<lb/>
王乙夜書姑射山中符聖壽芙蓉闕下降仙<hi>一作神</hi>車願<lb/>
垂睿澤流無限長報豐年貴有餘<lb/>
　　此詩一百五十五巻重出前已削去注異同為一<lb/>
　　作<lb/>
　　　秋雨嘆三首　　　　　　　杜　甫<lb/>
<pb n="KR4h0022_WYG_331-2b"/>
雨中百草秋爛死堦下决明顔色鮮着葉滿枝翠羽盖<lb/>
開花無數黄金錢凉風蕭蕭吹汝急恐汝後時難獨立<lb/>
堂上書生空白頭臨風三嗅馨香泣<lb/>
　　　二<lb/>
闌風長<hi>音仗</hi>雨<hi>一作蘭風/伏雨飛</hi>秋紛紛四海<hi>一作萬里</hi>八荒同一雲<lb/>
去馬來牛不復辯濁涇淸渭何當分禾頭生耳黍穗黒<lb/>
農夫田父無消息城中㪷米抱<hi>集作換</hi>衾稠相許寧論兩<lb/>
相直<lb/>
<pb n="KR4h0022_WYG_331-3a"/>
　　　三<lb/>
長安布衣無此數反鎻衡門守寰堵老夫不出長蓬蒿<lb/>
稚子無憂走風雨雨聲颼颼催早寒湘鴈翅濕高飛難<lb/>
秋來未曽<hi>集作省</hi>見白日泥汙后<hi>集作厚</hi>土何時乾<lb/>
　　　夜兩吟<hi>集作歌</hi>　　　　　　　陸龜蒙<lb/>
屋小茅乾雨聲大自疑身着蓑衣卧兼是<hi>集作似</hi>孤舟夜<lb/>
泊時風吹折葦來相佐我有愁衿<hi>集作襟</hi>無可那纔成好<lb/>
夣剛驚破背壁寒燈不及螢重挑却向燈前坐<lb/>
<pb n="KR4h0022_WYG_331-3b"/>
　　　和柯古窮居苦熱喜雨　　　韋　蟾<lb/>
貞機澹少思雅尚防多僻攬葛猶不畏<hi>疑</hi>勞形同處瘠<lb/>
頭燋詎是焚背汗寧關炙方欣見潤礎那虞悲鑠石道<lb/>
與古人期情難物外適幾懐朱邸綬頗曠金門籍淸興<lb/>
已蕭蕭陳柯將槭槭玉律詩調正瓊巵酒腸窄衣桁襲<lb/>
中单浴床抛下綌黎侯寓於衞六義非凡格<lb/>
　　　秋霖歌　　　　　　　　　李　沇<lb/>
西方龍兒口猶乳初解驅雲學行雨縱恣群陰駕老虬<lb/>
<pb n="KR4h0022_WYG_331-4a"/>
勺水蹄涔盡奔注葉破苔黄未休滴膩光透長狂莎色<lb/>
恨無長劍一千仭劃斷頑雲看晴碧<lb/>
　　　閒霄望月　　　　　　　　前　人<lb/>
巻箔舒紅茵當軒翫明月懿哉深夜中静聽歌初發苔<lb/>
含殿華濕竹影蟾光潔轉扇來清風援琴飛白雪行愁<lb/>
景候變坐恐流芳歇桂影有餘光蘭燈任將滅<lb/>
　　　拜新月　　　　　　　　　張夫人<hi>吉中孚妻</hi>
拜新月拜月出堂前暗魄初<hi>一作深</hi>籠桂虗弓未引弦拜<lb/>
<pb n="KR4h0022_WYG_331-4b"/>
新月拜月粧樓上鸞鏡始<hi>一作未</hi>安䑓蛾眉已相向拜新<lb/>
月拜月不勝情庭前風露淸月臨人自老人望月<hi>一作望月</hi>
<hi>更</hi>長生東家阿母亦拜月一拜一悲聲斷絶昔年拜月<lb/>
逞容<hi>一作儀</hi>華如今拜月䨇淚垂廻看衆女拜新月憶却<lb/>
紅閨年少時<hi>一作皆樂府</hi>
　　　明月　　　　　　　　　　李如璧<lb/>
三五月華流炯光可憐懐歸郢路長逾江越漢津無梁<lb/>
遥遥永夜思茫茫昭君失寵辭上宮娥眉嬋姢卧氊穹<lb/>
<pb n="KR4h0022_WYG_331-5a"/>
胡人琵琶弹北風漢家音信絶南鴻昭君此時怨畫工<lb/>
可憐明月光朣朧節既秋兮天向寒沅有漪兮湘有瀾<lb/>
沅湘糾合淼漫漫洛陽才子憶長安可憐明月復團團<lb/>
逐臣戀主心愈恪棄妾思君情不薄已悲芳歲徒淪落<lb/>
復恐紅顔坐銷鑠可憐明月方照灼向影傾身比葵<hi>一作</hi>
<hi>藜</hi>藿<lb/>
　　　秋閨月　　　　　　　　　權德輿<lb/>
三五二八光<hi>一作月</hi>如練海上天涯人共見不知何處玉<lb/>
<pb n="KR4h0022_WYG_331-5b"/>
樓前乍入深閨瑇瑁筵露濃香逕知愁坐風動羅帷照<lb/>
獨眠初捲珠簾看不足斜抱箜篌未成曲稍映粧䑓臨<lb/>
綺牎遥知不語淚䨇䨇此時愁望知何極萬里秋天同<lb/>
一色靄靄遥分陌上光迢迢對此閨中憶早晩歸來歡<lb/>
讌同可憐歌吹明月中此夜不堪腸斷絶願隨流影到<lb/>
遼東<lb/>
　　　洞庭秋月行　　　　　　　劉禹錫<lb/>
洞庭秋月生湖心層波萬頃如鎔金孤輪徐轉光不定<lb/>
<pb n="KR4h0022_WYG_331-6a"/>
逰氣濛濛隔寒鏡是時白露三秋中湖平月上天地空<lb/>
岳陽城頭暮角絶蕩漾已過君山東山<hi>一作孤</hi>城蒼蒼夜<lb/>
寂寂水月逶迤遶城白蕩槳巴童歌竹枝連檣估客吹<lb/>
羌笛勢高夜久陰力全爽氣肅肅開清躔浮雲夜鳥歸<lb/>
四裔首冠<hi>一作闞字</hi>星斗當中天天鷄相呼曙霞出劍影含<lb/>
光譲朝日日出喧喧人不閒夜來晴景非人間<lb/>
　　　慶雲章　　　　　　　　陳子昂<lb/>
崑崙元氣寔生慶雲大人作矣五色氛<hi>集作氤</hi>氲昔在媯<lb/>
<pb n="KR4h0022_WYG_331-6b"/>
帝<hi>集作帝媯</hi>南風既薰叢兮<hi>集作/芳</hi>爛漫戫戫<hi>集作郁郁</hi>紛紛曠矣<lb/>
千祀慶雲來止玉葉金柯阼我天子非我天子慶雲誰<lb/>
昌非我聖母慶雲誰光慶雲光矣周道昌矣九萬八千<lb/>
天授皇年<lb/>
　　　白雲歌寄陸中丞使君長源　釋皎然<lb/>
一見西山雲使人情意逺意高登詠何遥迢道妙有如<lb/>
君舒巻<hi>一作如君有巻舒</hi>縈空疊景多麗容衆峯峯上自為峯<lb/>
潔白不由陰雨積高明肯共雜煙同萬物有形皆有着<lb/>
<pb n="KR4h0022_WYG_331-7a"/>
白雲有形無<hi>一作難</hi>繫縛黄金被鑠玉亦瑕一片飄然汙<lb/>
不着或逢天上或人間人自營營雲自閒忽爾飛來暫<lb/>
為侶忽然飛去莫能攀逸民對雲效高致禅子逢雲増<lb/>
道意白雲遇物無偏頗自是人心見同異閶闔天門宜<lb/>
曙看華<hi>一作為</hi>纓作盖擁千官從龍合沓臨清署就日逶<lb/>
迤繞露寒誰憐西山雲亭亭處幽絶座右長看非我覊<lb/>
手中欲攬待君說貞白先生那得知觧向山中自怡悅<lb/>
　　　霹靂引　　　　　　　　　辛德源<lb/>
<pb n="KR4h0022_WYG_331-7b"/>
出地聲初奮乘乾威更作雲銜天笑明雨帶星精落碎<lb/>
枕神無撓震楹書自若時聞明<hi>樂府作側聞吟</hi>白虎逺觀飛白<lb/>
鶴<hi>樂府作逺見舞元鶴</hi>
　　　明河篇　　　　　　　　　宋之問<lb/>
八月凉風天氣晶萬里無雲河漢明昏見南樓清且淺<lb/>
曉落西山縱復横洛陽城闕天中起長河夜夜千門裏<lb/>
複道連薨共蔽虧盡堂瓊户特相宜雲母帳<hi>一作屏</hi>前初<lb/>
泛濫<hi>一作灔</hi>水精簾外轉逶迤倬彼昭回如練白復出東<lb/>
<pb n="KR4h0022_WYG_331-8a"/>
城接南陌南陌征夫<hi>文粹作人</hi>去不歸誰家今夜搗寒衣鴛<lb/>
鴦機上踈螢度烏鵲橋邉一鴈飛鴈飛螢度愁難歇稍<lb/>
見星河<hi>文粹作星見明河又作坐見河傾</hi>漸微没已能舒巻任浮雲不<lb/>
惜光輝流月明<hi>文粹作讓流月</hi>明河可望不可親願得乘槎一<lb/>
問津更將織女支機石還訪成都賣卜人<lb/>
　　四時<lb/>
　　　春日篇　　　　　　　　　梁元帝<lb/>
春還春節美春日春風過春正<hi>類聚作心</hi>日日異春情處處<lb/>
<pb n="KR4h0022_WYG_331-8b"/>
多處處春芳動日日春禽變春意春已繁春人春不見<lb/>
不見懐春人徒望春光新春愁春自結春結詎能申欲<lb/>
道春園趣復憶春時人春人意何在空爽上春期獨念<lb/>
春花落還似惜春時<lb/>
　　　奉和湘東王春日篇　　　　梁鮑泉<lb/>
新燕始新歸新蝶復新飛新花滿新樹新月麗新輝新<lb/>
光新氣早新望新盈抱新水新緑浮新禽新聽好新景<lb/>
自新還新葉復新攀新枝雖可結新愁詎解顔新思獨<lb/>
<pb n="KR4h0022_WYG_331-9a"/>
氛氲新知不可聞新扇如新月新盖學新雲新落連珠<lb/>
淚新㸃石榴裙<lb/>
　　　春日行　　　　　　　　　李　白<lb/>
深宮高樓入紫淸金作蛟龍繡作<hi>集作盤繡</hi>楹佳人當牎弄<lb/>
白日絃將手語弹鳴筝春風吹落君王耳此曲乃是昇<lb/>
天行因出天池泛蓬瀛樓船蹙沓浪波驚三千䨇娥獻<lb/>
歌笑撾鍾考鼔宮殿傾萬姓聚舞歌太平我無為人自<lb/>
寧三十六帝欲相迎仙人飄翩下雲軿帝不去畱鎬京<lb/>
<pb n="KR4h0022_WYG_331-9b"/>
安能為軒轅獨往入杳<hi>集作窅</hi>𡨕小臣拜獻南山壽陛下<lb/>
萬古垂鴻名<lb/>
　　秋辭<hi>後篇作秋氣摇落見三百五十八巻</hi>　　　　梁元帝<lb/>
　　　去秋行　　　　　　　　　杜　甫<lb/>
去秋涪江木落時臂蒼<hi>集作搶</hi>走馬誰家兒到今不知白<lb/>
骨處部曲有去皆無歸遂州城中漢節在遂州城外巴<lb/>
人稀戰塲寃魂每夜哭空令野營猛士悲<lb/>
　　秋日篇<hi>見一百五十八巻</hi>　　　　　　鮑　泉<lb/>
<pb n="KR4h0022_WYG_331-10a"/>
　　　秋來　　　　　　　　　　李　賀<lb/>
桐風驚心志<hi>集作壯</hi>士苦衰燈絡緯啼寒素誰看青簡一<lb/>
篇書不遣花蟲粉空蠧思牽今夜腸應直雨冷鄉<hi>集作淚</hi>
魂弔書客秋墳鬼唱鮑家詩恨血千年土中碧<lb/>
　　　冬日傷志篇　　　　　　　邢子才<lb/>
昔時惰遊士任性少矜裁朝驅瑪瑙勒夕銜熊耳杯折<lb/>
花贈淇水撫琴望叢䑓繁華宿昔改衰病一時來重以<lb/>
三冬月愁雲聚復開天高日色淺林勁鳥鳴<hi>類作聲</hi>哀終<lb/>
<pb n="KR4h0022_WYG_331-10b"/>
風激簷響<hi>類聚作宇</hi>餘雪滿條枚遨遊昔宛洛踟蹰今草萊<lb/>
時事方去矣撫已獨懐哉<hi>初學記作傷懐</hi>
　　　冬夜吟　　　　　　　　　陳　陶<lb/>
黑帝天寒愁散玉東皇海上張仙燭侯家歌舞案梨園<lb/>
石氏賔寮醉金谷魯家襜榆闇披水雪花燈下甘垂翅<lb/>
散帙高編折桂枝披紗宻甃青雲地霜白溪松轉斜盖<lb/>
銅龍喚曙咽聲細八埏螻蟻厭寒栖早晩青旗引春帝<lb/>
展轉城烏啼紫天瞳矇千騎衙樓前<lb/>
<pb n="KR4h0022_WYG_331-11a"/>
　　　冬宵引　　　　　　　　　宋之問<lb/>
河有氷兮山有雪北户墐兮行人絶獨坐山中兮對松<lb/>
月懐美人兮屢盈缺明月的的寒潭中青松幽幽吟勁<lb/>
風此情不向俗人説愛而不見恨無窮<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_331-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百三十一<lb/>
</p>
<p>
</p>
  </div>
</body>
</text>
</TEI>
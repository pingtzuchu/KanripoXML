<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百六十一</head>
    <p>
<pb n="KR4h0022_WYG_560-1a"/>
欽定四庫全書<lb/>
　文苑英華卷五百六十一　宋　李昉等　編<lb/>
　賀祥瑞一<lb/>
　　爲西京百官賀老君見表一首<lb/>
　　賀老人星見表五首<lb/>
　　爲汝南公賀彗星不見復正殿表一首<lb/>
　　爲成魏州賀瑞雪慶雲日抱戴表一首<lb/>
　　爲百僚賀雪表一首　　爲定王賀雪表一首<lb/>
<pb n="KR4h0022_WYG_560-1b"/>
　　爲納言姚璹等賀雪表一首<lb/>
　　爲宰相賀雪表一首　　中書門下賀雪表<lb/>
　　爲京兆韋尹賀元日降雪表一首<lb/>
　　爲百官賀雨請復膳表一首<lb/>
　　賀祈雨感應表一首　　中書門下賀雨表六首<lb/>
　　爲宰相賀雨表三首<lb/>
　　　爲西京百官賀老君見表　　崔　融<lb/>
臣某等文武官若干人言臣聞至德之運必有告聖之<lb/>
<pb n="KR4h0022_WYG_560-2a"/>
符大道之行必有通<hi>一作神</hi>靈之應故虞舜氏作五老出<lb/>
遊於河渚周武勃興四神來朝於洛邑伏惟皇太后陛<lb/>
下補天爲感配地居尊體國經野肇建惟新之業應天<lb/>
順人果得非常之事伏見某日勑虢州閿鄉縣界老君<lb/>
見并授鄔𤣥宗語皤<hi>一作皓</hi>然鶴首至哉龍徳若遊渦水<lb/>
之年疑往流沙之路叙皇威之有截論國祚之無疆道<lb/>
可以濟天下功可以侔造化𤣥言妙鍵闗令受教而先<lb/>
迷神理希微河公願談而莫測方驗老人見於南極但<lb/>
<pb n="KR4h0022_WYG_560-2b"/>
謂承天黄人遊於後池止云乘土固不可同年而議也<lb/>
臣等預睹嘉祥早參簮笏惟神降福欣承帝系之隆惟<lb/>
徳洞冥願奉𤣥元之慶無任感恱之至謹附某奉表稱<lb/>
賀以聞<lb/>
　　　賀老人星見表　　　　　　武三思<lb/>
臣守節等文武官九品以上四千八百四十一人上言<lb/>
臣聞惟徳動天必有非常之應惟神感貺允屬㑹昌之<lb/>
期天鑒孔明降休徵者所以宣天意神聰無昧効嘉祉<lb/>
<pb n="KR4h0022_WYG_560-3a"/>
者所以賛神功故黄<hi>一作赤</hi>鳥白麟載稱姬漢之日𤣥圭<lb/>
黑玉式昭禹湯之代伏惟天册金輪聖神皇帝陛下潤<lb/>
色丕業光赫寶祚執大象而御風雲皷洪鑪而運寒燠<lb/>
浹洽四海輝華六幽希代符來超今邁昔浪委波屬故<lb/>
合沓而無窮日臻月見尚殷勤而未已伏見太史奏稱<lb/>
八月十九日夜有老人星見臣等謹按黄帝占云老人<lb/>
星一名壽星色黄明見則人主夀昌又按孫氏瑞應圖<lb/>
云王者承天則老人星臨其國又春秋分候懸象文曜<lb/>
<pb n="KR4h0022_WYG_560-3b"/>
鏡云王者安静則老人星見當以秋分候之懸象著符<lb/>
於上人事發明於下夀昌者知億載之有歸安静者示<lb/>
萬邦之必附澄霞助月非唯石氏之占散翼埀芒何獨<lb/>
斗樞之說臣等謬參纓笏叨目禎祥慶抃之誠實倍殊<lb/>
品無任踴躍之至<lb/>
　　　同前　　　　　　　　　　楊　憑<lb/>
臣某言伏聞太史奏昨八月十五日夜夀星見奉敕宣<lb/>
付所司者伏以三光在天垂象以昭徳一人御㝢應運<lb/>
<pb n="KR4h0022_WYG_560-4a"/>
以發祥將後天而奉時遂瞻星而稱夀九重納慶萬國<lb/>
同歡中賀臣聞聖王握乾以繼統輔徳以垂休則必焜燿<lb/>
耿光昭宣景福歴考圖牒皦然明徵謹按孫氏瑞應圖<lb/>
云老人星見人主壽昌陛下丕承寶厯光宅天下恢𢎞<lb/>
聖烈允執大中化成而天道不遠<hi>一作違</hi>感至而星精介<lb/>
祉是以去嵗已出今秋又見光静而明當井絡之端色<lb/>
黄而潤叶中方之位降兹靈貺實契福庭帝圖表無疆<lb/>
之休史册傳萬祀之慶臣生逢聖代幸覩昌期以藩鎭<lb/>
<pb n="KR4h0022_WYG_560-4b"/>
守土不獲奔詣闕庭稱賀北望宸極倍萬恒情<lb/>
　　　同前　　　　　　　　　　令狐楚<lb/>
臣某言當道進奏院狀報司天䑓奏八月十五日乙亥<lb/>
夜老人星見於井東色黄明潤勑旨宣付所司者率土<lb/>
共觀際天同慶中賀臣聞天不言而星垂象次舎隠見<lb/>
其指甚明伏惟陛下道冠帝先恩覃物表太和之氣上<lb/>
達萬夀之瑞下呈旣在井東又當秦分色侔蒸栗光掩<lb/>
連珠彰爾寶圖類堯年之河出延長聖厯齊漢代之山<lb/>
<pb n="KR4h0022_WYG_560-5a"/>
呼凡百臣下歡心如一况臣幸霑皇屬叨守國藩瞻望<lb/>
闕庭不勝慶抃之至<lb/>
　　　同前　　　　　　　　　　張　權<lb/>
臣某言臣聞惟徳動天惟睿作聖旣聖徳格于上下故<lb/>
𤣥貺動于乾文天髙聽卑應猶影響臣得上都進奏院<lb/>
狀報司天䑓奏八月某日老人星見於井東色黄明潤<lb/>
大者臣按文耀鏡曰老人星見則主安又熊氏瑞應圖<lb/>
曰王者承天得理則老人星臨其國中賀臣伏惟睿聖文武<lb/>
<pb n="KR4h0022_WYG_560-5b"/>
皇帝陛下徳邁勛華道侔覆載武以勘亂文以化成然<lb/>
猶旰食宵衣憂勤庻政令動植得所㝢縣和平故上感<lb/>
絪緼發瑞辰象色黄兆土徳之有慶見井表聖年之無<lb/>
疆昭昭垂休上帝允答求諸簡册光絶古今凡在億兆<lb/>
孰不歡抃臣限以祗守藩鎮不獲稱慶闕庭舞詠之誠<lb/>
倍萬恒品謹遣某官奉表陳賀以聞<lb/>
　　　同前　　　　　　　　　　李商隠<hi>爲滎陽公作</hi>
臣某官臣得本道進奏院狀報司天監李景亮奏八月<lb/>
<pb n="KR4h0022_WYG_560-6a"/>
六日寅時老人星見於南極其色黄明潤大者聖惟合<lb/>
徳神實効祥必垂有爛之文以表無疆之休臣某中謝臣<lb/>
聞𤣥象示人昊穹凝命曜爲經而宿爲紀則曰常名斗<lb/>
挹酒而牛服箱或標虛稱未若候時而出有道則彰居<lb/>
五福之先在三辰之列伏惟皇帝陛下昭明老契游泳<lb/>
莊寰<hi>集作環</hi>戒<hi>集作式</hi>是中秋呈兹上瑞况見於午位又屬<lb/>
寅時仰考𤣥符乃有深意自南耀彩將𢎞解愠之風近<lb/>
曉流光欲助無私之日皇心載裕靈鑒孔昭凡居率土<lb/>
<pb n="KR4h0022_WYG_560-6b"/>
之濵皆慶后天之夀臣誤蒙重寄實逺清光送𤣥燕於<lb/>
梁間傷時自切望<hi>集作數</hi>白榆於天上厥路無由賀聖戀<lb/>
恩無任蹈舞屏營之至<lb/>
　　　爲汝南公賀彗星不見復正殿表<lb/>
臣某言得本州進奏院狀報今月某日夜彗星不見宰<lb/>
臣某等奉表稱賀請御正殿復常膳者天道甚宻聖心<lb/>
不遐感極而災亦爲祥誠至而妖寧勝徳臣某中賀臣聞<lb/>
殷湯以六事責躬止七年之旱宋景以一言修徳退三<lb/>
<pb n="KR4h0022_WYG_560-7a"/>
舍之星歴代以來咎徵常有茍君能克已則禍下移人<lb/>
伏惟皇帝陛下寅奉丕圖恭臨大寶尊符列聖酌憲前<lb/>
王昨者天象之開星文稱異載深歸咎爰用覃恩倉箱<lb/>
<hi>集作請</hi>畢復於九年羅網併開其三靣去營繕絶蕩心之<lb/>
巧申寃結除滅耳之俘而又正殿不居大庖盡減精誠<lb/>
昭逹懇惻敷聞芒熖遽銷晷度如舊况蕞爾戎羯正犯<lb/>
疆場載思星見之徵恐是滅<hi>集作虜</hi>亡之兆伏惟稍寛聖<lb/>
慮以擁皇休遵九廟之降祥副兆人之欽屬臣又聞皇<lb/>
<pb n="KR4h0022_WYG_560-7b"/>
王之事業也雖至理之時不遺於憂畏<hi>集作惕</hi>雖至和之<lb/>
氣不忘於將迎是故神農焦勞軒帝顦顇堯旣癯瘠舜<lb/>
<hi>集作禹</hi>亦胼胝此四主側身於昔時陛下用心於兹日千<lb/>
載符契萬方懐柔臣嘗忝内朝今居近甸拱辰不及空<lb/>
瞻北極之尊就日無因忽覺長安之逺唯知抃蹈莫可<lb/>
奮飛况時及初正禮當元㑹華夷畢至玉帛皆陳小國<lb/>
行人外藩下士皆得入趨鳳閣仰望獸樽臣獨限闗河<lb/>
坐縈符竹戀旣深而詞懇慶已極而涕零無任感恩賀<lb/>
<pb n="KR4h0022_WYG_560-8a"/>
聖鬱戀屏營之至<lb/>
　　　爲成魏州賀瑞雪慶雲日抱戴表一首<lb/>
臣某言臣聞𤣥徳上升三靈爲之動色聖功下濟萬類<lb/>
所以傾誠臣州去秋之間時雨不足自陽風應律子月<lb/>
經年今月十二日晚降雪越至十四旦開霽絮飛千里<lb/>
花飜六出糅初梅而委苞封宿麥而垂津其日晡時西<lb/>
南有慶雲見爲樓爲閣圖閶闔之九重非錦非繡狀衣<lb/>
裳之五色其時又有日抱戴日晚澄廓天景淑清拖黄<lb/>
<pb n="KR4h0022_WYG_560-8b"/>
氣而重圍舒紅光而四溢臣與司馬樊𤣥則并寮屬吏<lb/>
等三十餘人得所部貴鄉冠氏等縣申稱雪厚一尺以<lb/>
下并覩慶雲抱戴等瑞臣謹按詩云上天同雲雨雪雰<lb/>
雰毛萇云豐年之冬必有積雪若烟汜勝之書云雪者<lb/>
五糓之精又按史記云慶雲一名卿雲若烟非烟若雲<lb/>
非雲郁郁紛紛蕭索輪囷是謂卿雲喜氣也瑞應圖曰<lb/>
景雲者太平之應也一曰慶雲非烟五色氤氲謂之景<lb/>
雲援神契云天子孝則景雲出游又按援神契云王者<lb/>
<pb n="KR4h0022_WYG_560-9a"/>
徳至於天則日抱戴在上曰戴在傍曰抱又云黄氣抱<lb/>
日輔臣納忠漢書曰宣重光李竒云太平之代日抱重<lb/>
光伏惟陛下受天寶命冲用情深豐食之要鑒寢憂勞<lb/>
雪爲五糓之精麥爲六田之首由是天降瑞雪其意若<lb/>
曰太平其有年乎雲者運氣立名布恩成義陛下仁霈<lb/>
草木惠及蟲魚揚宗祖之烈光垂天地之正色由是天<lb/>
降雲瑞其意如<hi>一作若</hi>曰天子其大孝乎日者衆陽之宗<lb/>
人君之表由是天降日瑞其意若曰天下其大明乎魏<lb/>
<pb n="KR4h0022_WYG_560-9b"/>
州大明之慶基光封之舊國嘉祥備致靈貺綢繆豈徒<lb/>
然哉斯有由矣臣叨陪漢守肅奉堯親逢日月之貞明<lb/>
嘉烟雲之爛漫手舞足蹈地雖限於外䑓按牒披圖心<lb/>
已馳於雙闕不任感恱之至<lb/>
　　　爲百寮賀雪表　　　　　　李　嶠<lb/>
臣某等言臣聞至道充被而冲和感發𤣥化沉潜而祥<lb/>
物昭應伏惟皇帝陛下合徳天地齊光日月陶正氣之<lb/>
氤氲降元符之肹蠁用能經緯六合驅馭百靈垂旒法<lb/>
<pb n="KR4h0022_WYG_560-10a"/>
宫而品物清宴<hi>疑作晏</hi>揆景中土而風雨休若三元肇革<lb/>
九陽初動撞黄鍾而布氣順𤣥𡨕而率軄曾隂候律豐<lb/>
澤順時薈蔚方興起太山之膚寸參差荐委自平地而<lb/>
盈尺銅街浩其如素金隄紛其遂滿縈樓棲檻凝璧䑓<lb/>
之九重落絮飄花似芳林之二月豈唯洛神呈象來舞<lb/>
帝宫故亦海騎相趨下朝仙闕東臯欣而望嵗南史慶<lb/>
而書祥萬寶登秋居然可詠雙銅叶唱即事非遥自非<lb/>
睿感通微乾心輔徳何以降神靈之滋液發兆庶之歡<lb/>
<pb n="KR4h0022_WYG_560-10b"/>
慶臣等恭承𤣥造沐浴太和欣聖澤之滂沛對天休而<lb/>
踴躍無任鳬藻之至謹詣朝堂奉表稱賀以聞<lb/>
　　　爲定王賀雪表<lb/>
臣某言自渉隆冬頗虧甘液皇情睠佇聖徳憂勤愍囹<lb/>
圄之罹愆念祁寒之在節爰發恩詔親慮囚徒絲綍始<lb/>
行寒光已布徳音纔降同雲便飛落絮飄花與新梅而<lb/>
競彩凝光吐艷共霄桂而連輝俄盈九域之中遍灑四<lb/>
瀛之外遂使狴牢式舞布霈澤於三天畎畆長歌佇豐<lb/>
<pb n="KR4h0022_WYG_560-11a"/>
年之<hi>一作於</hi>萬庾報應之速固影響而無違慶躍之私在<lb/>
臣妾而何極無任欣抃之至謹奉表陳賀以聞謹言<lb/>
　　　爲納言姚璹等賀雪表<lb/>
臣某言自𤣥𡨕授節素液未流宿麥翹滋陳根俟㧞聖<lb/>
情廻睠天造曲成載想狴牢有矜幽滯方臨聽訟之觀<lb/>
且閲明刑之書中旨纔宣上𤣥俄應沛乎降澤油然興<lb/>
雲凝瑞色於千里散禎祥於六出積素彌晝下集於瓊<lb/>
䑓飄花滿空旁霈於玉樹海神奔走而來賀田畯謳吟<lb/>
<pb n="KR4h0022_WYG_560-11b"/>
而共舞靈心昭發事速於置郵聖意𡨕通有同於合契<lb/>
臣等謬當樞近親覿休祥抃躍之情實百恒品無任欣<lb/>
慶之至謹奉表陳賀以聞謹言<lb/>
　　　爲宰相賀雪表　　　　　　孫　逖<lb/>
臣某言臣伏見自冬已來雨潤微少雖春候尚逺未足<lb/>
爲災而聖慮憂勤恐妨農事靈心允答瑞雪其滂自昏<lb/>
逹明已覩於盈尺無逺不及何止於千里旣溥旣霈足<lb/>
表西成之徵不疾不徐正符東作之候豈伊利澤更是<lb/>
<pb n="KR4h0022_WYG_560-12a"/>
殊祥臣等㣲生叨荷榮渥幸覩休慶空知抃舞無任欣<lb/>
躍之至謹奉表陳賀以聞<lb/>
　　　中書門下賀雪表　　　　　常　衮<lb/>
臣子儀等言臣聞聖人昭事以奉時乾道下濟以成物<lb/>
伏惟寶應元聖文武皇帝陛下勤勞庶政憂濟萬邦念<lb/>
生靈之未康慮兵食之不足恭黙寅畏齋于穆清減膳<lb/>
撤樂以祈𤣥造天人合應雨雪呈祥在登䑓視朔之辰<lb/>
飄灑盈尺俯獻嵗發生之節飛舞驚春太素混成浩然<lb/>
<pb n="KR4h0022_WYG_560-12b"/>
萬里甲子之瑞載表於昌期春秋所書亦先於農事重<lb/>
隂益固應水澤腹堅之時積潤潜通迎土膏脉起之候<lb/>
靈貺斯在豐年可知佇登來麰不暇祈糓侍臣相慶野<lb/>
老同歡臣謬奉中樞獲覩嘉慶無任抃躍之至謹奉表<lb/>
陳賀以聞臣子儀等誠歡誠喜頓首頓首<lb/>
　　　同前　　　　　　　　　　權徳輿<lb/>
臣某等言臣聞王者布令以時應天以實惟兹瑞雪用<lb/>
兆豐年伏惟陛下齋誠念人振廪恤隠同雲斯兆<hi>集作應</hi>
<pb n="KR4h0022_WYG_560-13a"/>
宿麥可期以五糓播植之精驗於農志當一陽發生之<lb/>
候助此休徵感通不違朝野相賀臣等謬居近侍獲奉<lb/>
昌期無任欣抃踴躍之至謹奉表陳賀以聞臣某誠歡<lb/>
誠喜頓首頓首謹言<lb/>
　　　同前<lb/>
臣某言臣聞天道下濟聖心上感以是訢合發爲休徵<lb/>
惟兹雨澤之祥必稽時令之順伏惟皇帝陛下憂勞庶<lb/>
政勤憫蒸人寢寐之間不忘於念慮賑恤之使相繼於<lb/>
<pb n="KR4h0022_WYG_560-13b"/>
道途膚寸興雲盈尺呈瑞以來麰之積潤爲嗣歲之順<lb/>
成如京如坻百嘉可望旣霑旣足率土同歡臣等忝列<lb/>
侍臣倍百欣賀無任慶抃踴躍之至謹奉表陳賀以聞<lb/>
臣某等誠歡誠喜頓首頓首謹言<lb/>
　　　爲京兆韋尹賀元旦降雪表　劉禹錫<lb/>
臣某言伏以去冬以來乆無雨雪臣每於殿内親奉徳<lb/>
音以宿麥未滋爲虞以兆人生憂<hi>集作病</hi>爲念聖情所屬<lb/>
神理潜通獻嵗發春佳雪肇降當夷夏㑹同之日觀天<lb/>
<pb n="KR4h0022_WYG_560-14a"/>
人合應之徵<hi>集作期</hi>迎喜氣於三光浹歡心於萬國癘<hi>集作</hi>
<hi>疹</hi>疵永息豐年<hi>集作阜</hi>可期臣以疾疢未平趨歩有阻伏<lb/>
望恩貸已具奏聞謹於光宅寺中勾當本務不獲隨例<lb/>
稱慶明庭旣覩嘉祥益彰聖徳無任欣躍屏營之至<lb/>
　　　爲百官賀雨請復膳表　　　　崔　融<lb/>
臣某等文武官若干人言臣等聞太平之代天地合而<lb/>
流津至徳之時隂陽和而布澤所以三農滋殖百物阜<lb/>
安伏惟天册金輪聖神皇帝陛下寶命絪緼𤣥期肹蠁<lb/>
<pb n="KR4h0022_WYG_560-14b"/>
包混元而建極宅造化而開階徳教布濩仁聲洋溢增<lb/>
髙益厚已脩中岳之儀順時班令更緝正陽之禮近以<lb/>
少愆甘㴻親發至誠懐宋景之一言採殷湯之六事徳<lb/>
音纔降靈心允協捧瑶緘而風起迎寶字而星流雲不<lb/>
崇朝復三千之藥草雨必以夜通百億之江河遍髙下<lb/>
而同霑在公私而並及陳留雨糓譬此非多櫟陽雨金<lb/>
方斯未重邦國延有年之慶黎元罷望嵗之憂臣等中賀<lb/>
伏願陛下凝神保和頥情養夀復鱻庖之舊膳進鶴鼎<lb/>
<pb n="KR4h0022_WYG_560-15a"/>
之常羞使芝英有駐液之期萐莆知送凉之地則光天<lb/>
之下率土之濵孰不欣戴孰不幸甚微臣等幸逢休運<lb/>
預沐恩波混虞獸而同歡比齊禽而累抃無任悚荷之<lb/>
至謹詣朝堂奉表稱賀<lb/>
　　　賀祈雨感應表　　　　　　張　説<lb/>
臣某言臣聞水旱常數堯湯固有聖賢之理恭潔爲難<lb/>
自冬踰春積陽成亢陛下以時災繫政人患由君退巫<lb/>
女之雩却應龍之請陛下躬自暴露炎景瞻仰雲漢推<lb/>
<pb n="KR4h0022_WYG_560-15b"/>
心引譴爲人受咎誠旣發而動天言尅期而降雨今已<lb/>
霖霪三日澤漏重泉草樹含欣郊原變色加以雲平雨<lb/>
細氣潤風和豈唯優渥王畿必將周遍天下羣心舒釋<lb/>
聖情開暢無任萬姓歡恱之至謹奉表陳賀以聞<lb/>
　　　中書門下賀雨第一表　　　常　衮<lb/>
臣某言臣一昨奏封親承聖旨以旬期少愆春雨未降<lb/>
雖去冬積雪宿麥頗滋閏年之候農耕未晚再當薦鮪<lb/>
之月爰及禁火之辰紫陌揚塵青郊晦色日勞聖念恐<lb/>
<pb n="KR4h0022_WYG_560-16a"/>
失人時䖍於龍堂親行齋禱徳音朝發甘澤夕零霡霂<lb/>
散於城池芳菲遍於草樹四逺皆浹羣情共歡昔在聖<lb/>
人祭則受福必以精意通於神祗伏見陛下每發聖心<lb/>
未常無應與天合徳所感昭然慶恱之深倍萬恒品臣<lb/>
等無任忻抃之至<lb/>
　　　第二表<lb/>
臣等言臣聞王者應天以實禮神以誠則其祥大來所<lb/>
榮必速伏惟寶應元聖文武皇帝陛下端命上帝隂隲<lb/>
<pb n="KR4h0022_WYG_560-16b"/>
下人大哉洋洋發育萬物一風一雨必輕<hi>疑作經</hi>於憂勞<lb/>
惟精惟微乆存於齋禱自立春之後膏澤頓滋宿麥方<lb/>
蘇首種不入百糓皆賤羣黎稍安屬盛徳在火之辰恐<lb/>
散陽流輝之亢小愆旬候則失人時乃命尹京載明祀<lb/>
典飭三輔之屬吏脩百縣之大雩陛下又於龍祠躬自<lb/>
祈請雖田事未廢而皇情過勤意纔發而氣蒸令始降<lb/>
而雲合寧止西郊之宻且有南山之隮霈然時行丕冐<lb/>
海表浹辰而霽更說羣心擢芒之蕃將豐於時薦流根<lb/>
<pb n="KR4h0022_WYG_560-17a"/>
之潤佇合於秋成固使我倉如陵萬億及秭軍國是頼<lb/>
朝野同歡多福殊休莫盛於此臣等謬塵樞近喜倍恒<lb/>
情無任慶抃之至<lb/>
　　　第三表<lb/>
臣某言臣聞春秋龍見而雩以其盛徳在火萬物炳然<lb/>
陽驕而旱也周禮所以脩一縣之大祀命三公以卜郊<lb/>
則知古之勤雨首於是月盖聖人順天以垂訓王者奉<lb/>
時而告䖍伏惟寶應元聖文武皇帝陛下憂勤庶政寅<lb/>
<pb n="KR4h0022_WYG_560-17b"/>
畏上𤣥全萬物而曲成恐一夫之不獲嘉生是降率土<lb/>
皆禳又自春以來膏澤相繼禾方長茂猶潤纎莖麥且<lb/>
耀芒仍涵秀色及純陽用事流輝是憂未見旬期已勞<lb/>
聖慮勉農祈糓合樂圓丘感上帝之儲祉顧蒼生之禔<lb/>
福祭之明日夜合層雲微風旣和震電<hi>一作雷</hi>不作靄然<lb/>
四合滂灑終朝動乾坤而滿盈洽隂陽之化育郊原益<lb/>
茂田穉皆登俯觀秋至之收佇廣嵗成之望自朝及野<lb/>
咸慶時和比肩鼓腹空迷日用臣謬參衮軄乆荷鴻私<lb/>
<pb n="KR4h0022_WYG_560-18a"/>
仰聖澤之無涯愧生成之未答無任抃躍之至謹奉表<lb/>
陳賀以聞<lb/>
　　　第四表　　　　　　　　　權徳輿<lb/>
臣某言臣聞王者以誠愛人以徳動天則交感不違庶<lb/>
徵時序頃自春澤愆候上軫皇情協用五紀憂勤六事<lb/>
曁純陽之節雩禱是脩齊心勞慮恤隠宥過雲觸石而<lb/>
興潤月離畢以呈祥南畝就功西成可望含哺皷腹㓜<lb/>
艾相觀<hi>集作歡</hi>見聖人之化育符上帝之隂隲臣等忝列<lb/>
<pb n="KR4h0022_WYG_560-18b"/>
台司喜萬恒品無任慶抃踴躍之至謹奉表陳賀以聞<lb/>
　　　第五表<lb/>
臣某等言百糓所仰甘雨是資三務成功望嵗斯切雖<lb/>
閠侯頗晚農耕未遲而時澤稍<hi>集作小</hi>愆皇情所軫齋禱<lb/>
上應<hi>集作感</hi>隂陽以和遲興有渰之潤方茂如茨之稼况<lb/>
霡霂未已公私必均叶聖道之休徵副𤣥功之育物臣<lb/>
等軄叨樞近喜萬恒情無任欣賀踴<hi>集作抃</hi>躍之至謹奉<lb/>
表陳賀以聞臣某等誠惶誠恐頓首頓首謹言<lb/>
<pb n="KR4h0022_WYG_560-19a"/>
　　　第六表<lb/>
臣某等言臣聞聖人之徳與天地合則庶徵時若生類<lb/>
昭蘇伏惟陛下慈愛元元統御<hi>集作燭</hi>萬物憂在稼穡切<lb/>
於登成慮甘澤之愆期憫蒸人之望嵗誠之所感天且<lb/>
不違有渰而興覩一夕之霑洽大田相慶知百糓之阜<lb/>
蕃農夫克敏秀者皆實蓑<hi>集作䑓</hi>笠就緖倉箱可期逺邇<lb/>
幼艾忻歡皷舞臣等繆當近侍喜萬恒情無任喜抃之<lb/>
至謹奉表陳賀以聞臣等某頓首頓首謹言<lb/>
<pb n="KR4h0022_WYG_560-19b"/>
　　　爲宰相賀雨表　　　　　　孫　逖<lb/>
臣等今日見髙力士伏承陛下以春雨蹔愆皇慈軫念<lb/>
特紆鳳輦俯詣龍祠祝之以聖言詰之以神理靈歆允<lb/>
答膏澤遂盈速若影響合如符節則知聦明之徳與乾<lb/>
道而潜通變化之功隨聖情而廣運殊祥昭著丕應難<lb/>
名在於微臣倍深慶恱伏望宣付國史以揚天休無任<lb/>
抃躍之至謹奉表陳賀以聞<lb/>
　　　同前<lb/>
<pb n="KR4h0022_WYG_560-20a"/>
臣某言臣等伏見近者微旱聖情勤勞躬狗物情脩禱<lb/>
祀於神明焦思憂人罷歡宴於良節精誠懇至上應𤣥<lb/>
通果叶休徵遂成膏雨植物皆潤已霑霡霂之恩隂雲<lb/>
尚多終致滂沱之澤三農有慶萬㝢<hi>一作國</hi>同歡臣等軄<lb/>
在夑和效無㳙滴乆勞聖慮責且重於丘山幸遇甘霖<lb/>
恩實濃於草木無任欣慶之至謹奉表陳賀以聞<lb/>
　　　同前　　　　　　　　　　錢　珝<lb/>
臣某等今月某日京兆府奏降雨分寸者伏以頃屬時<lb/>
<pb n="KR4h0022_WYG_560-20b"/>
雨稍愆聖慮憂軫尋舉祀典用禱𤣥功臣聞廣覆無親<lb/>
明徳是輔誠之所動天則不高仲春以來驕陽頗熾宵<lb/>
旰勞念生靈具知部樂空縣常羞盡減遽陳牲玉並走<lb/>
山川况便殿坐朝深形憂色不責輔臣之咎恐貽赤子<lb/>
之憂槖籥之間神祗咸聽旣有聲聞之實寧無昭報之<lb/>
期是以靉靆忽興蜿蜒遂作固得逺踰闗輔匪獨周布<lb/>
郊圻君必動天嵗有成於登麥臣雖充位力不足於爲<lb/>
霖空喜滂沱敢言燮理甫田皆潤沴氣全銷信可律於<lb/>
<pb n="KR4h0022_WYG_560-21a"/>
豐穰更何求於符瑞臣等無任賀聖欣躍抃舞之至<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_560-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百六十一<lb/>
</p>
<p>
</p>
  </div>
</body>
</text>
</TEI>
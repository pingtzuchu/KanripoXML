<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百二</head>
    <p>
<pb n="KR4h0022_WYG_502-1a"/>
欽定四庫全書<lb/>
　文苑英華巻五百二　　　宋　李昉等　編<lb/>
　求賢<lb/>
　　求賢三道　　　　　　髙潔之士二道<lb/>
　　請以族類求賢一道　　尊賢一道<lb/>
　　請行賞罰以勸舉賢一道<lb/>
　文學<lb/>
　　議文章一道　　　　　採詩一道<lb/>
<pb n="KR4h0022_WYG_502-1b"/>
　　救學者之失一道　　　黜子書一道<lb/>
　　書史百家三道<lb/>
　射御<lb/>
　　射御一道<lb/>
　　　求賢<lb/>
問選賢舉能秀造叅用今之所薦誠為得人未聞含聲<lb/>
待扣乃有不耕而穫十室忠信理亦難誣若遂踐於清<lb/>
朝仗何材而<hi>一作於</hi>濟物又二老歸周見稱何徳八元佐<lb/>
<pb n="KR4h0022_WYG_502-2a"/>
<hi>一作仕</hi>舜見述何功兹泉以何術見稱莘邑以何辭作相<lb/>
雲臺畫象述其先麟閣稱名標其道<lb/>
　　　對<lb/>
對昔者聖人之立極也選衆舉能列官分職以通天地<lb/>
之徳以類亭毒之功臣哉隣哉時用逺矣主上重光纉<lb/>
曜紹開中興拜輶軒於受命之初希俊賢於御極之日<lb/>
兹乃義軒之志堯禹之心勤求道要<hi>闕</hi>所望於清光哉<lb/>
故鄧林有必至之才崑山無藏價之寳可不謂然乎走<lb/>
<pb n="KR4h0022_WYG_502-2b"/>
<hi>一作臣</hi>以妄庸藝無兼採繆從卑列應此嘉薦誠非鈍朽<lb/>
所能塞充然天休<hi>一作光</hi>震動虚求秀逸揚於王庭亦僶<lb/>
俛矣顧當叅明試獻嘉猷竭謏聞敷大體言用身退以<lb/>
酧萬一豈所謂不耕而穫邀名幸時而已哉今見屬有<lb/>
司恭承下問懋陳常務自謂無竒若得飭躬召見對揚<lb/>
天休下學上達舒憤竭情則亦引諭隂陽較明時政之<lb/>
要感激狂直甄摭授受之宜效其涓埃以増海岳耳若<lb/>
遂踐清朝濟時成務其道甚大惟變所適俾聞後命則<lb/>
<pb n="KR4h0022_WYG_502-3a"/>
藏器而動顧以更僕亦何盡言曲學鯫生居今志古若<lb/>
乃忠為令徳功實佐時披巻懐人恨為異代雖慙非博<lb/>
物敢不揚言則夫西伯善養夷齊以讓國歸老帝舜舉<lb/>
能元凱以通才授職維師尚父韜鈐乃適道之功相時<lb/>
阿衡鼎飪為獻君之術雲臺紀績吳鄧懿其元勲麟閣<lb/>
圖功衛霍流其茂實謹對<lb/>
　　　求賢<hi>見四百八十二巻題作賢良方正第二道策</hi>　吳師道<lb/>
　　　同前<lb/>
<pb n="KR4h0022_WYG_502-3b"/>
問棘津登輔不因階於尺木莘郊作相豈憑資於累遷<lb/>
葢道有攸存時無可廢爰暨澆訛必修<hi>一作循</hi>班序先容<lb/>
乃器因地㧞萃共相沿襲遂成標凖今聖人務切懸旌<lb/>
心摇啟繇<hi>一作斾</hi>雖衣冠華𦙍已喬遷於周列而衡泌幽<lb/>
人罕遥集於魏鼎豈英靈不孕於山澤將物理自係於<lb/>
古今無蔽爾辭切陳其致<lb/>
　　　對　　　　　　　　　　　上官儀<lb/>
對鳳徳方亨必資英輔龍光未聘實俟明君既藏器以<lb/>
<pb n="KR4h0022_WYG_502-4a"/>
須時亦虛襟而待物莫不理符靈應道叶冥通類霜降<lb/>
而鍾鳴同雲蒸而礎潤秘策赴之如投水神心應之若<lb/>
轉規用能感㑹一時抑揚千古是以沉鱗暫躍遂游泳<lb/>
於天漢墜羽纔遷乃騰驤於日陸𢎞心體之妙㫖播舟<lb/>
水之嘉謨義列丹青徳融金璧迨乎時鍾季叔化漸澆<lb/>
訛㧞萃之惠罕流因地之階愈篤使西都金<hi>一作陳</hi>子奕<lb/>
葉稱榮東國袁生八公為貴廷尉之明窮識理十載無<lb/>
知黄門之妙極摛文八遷寧進徒使干星秀氣永翳窮<lb/>
<pb n="KR4h0022_WYG_502-4b"/>
塵照廡竒光長湮幽石自可循風市馬襲軌求龍三年<lb/>
不虧七年無廢戔戔束帛指丘園而畢陳翹翹車乗望<lb/>
林泉而載轄則材標海若霧集丹墀徳表星精雲飛紫<lb/>
闕豈直髙尚之士遥集於台司衡泌之儔喬遷於鼎職<lb/>
謹對<lb/>
　　　髙潔之士<lb/>
問惟堯則天全頴陽之節惟禹奠州遂滄州之美然則<lb/>
髙潔之士出於盛明亷恥之賔不生澆季自皇唐受命<lb/>
<pb n="KR4h0022_WYG_502-5a"/>
驅駕前古貞遁不聞風軌莫繼豈端操之範獨秘於往<lb/>
辰將奔競之徒頓騁於兹日緬懐長往有懵深衷貯聽<lb/>
離<hi>一作諸</hi>賢以袪心疚<lb/>
　　　對<lb/>
對則天分命箕山多長往之賔濬畝劬勞滄州有肥遁<lb/>
之客是以北荒孤竹甘<hi>一作隠</hi>草澤而輕周南岳紫芝翫<lb/>
林泉而恥漢此葢為匹夫小節未達汾陽之㫖獨行幽<lb/>
姿寧動少微之宿豈若大風在夢非熊入兆下箕尾而<lb/>
<pb n="KR4h0022_WYG_502-5b"/>
稱師委旄頭而作傅自大君有命逺頓天紘盡岩穴之<lb/>
英竒揔濠梁之薖軸脱荷裳而襲朱<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>觧薜蘿而綰青<lb/>
綬五尺童子羞稱荷篠三事大夫耻觀瓢飲將使鄭君<lb/>
谷口擅不言之謡曹相府門多清净之化方知聖人在<lb/>
上真隐不獲全其髙淳風所偃幽真不能固其節麛卵<lb/>
<hi>一作麛貍</hi>得性麟鳳所以呈姿山林不夭風雲以之通氣物<lb/>
既禀和而適變士亦感類而相從調餁自可怡神烹鮮<lb/>
足堪養性猶謂寒泉獨善未臻授手之仁薪槱兼濟有<lb/>
<pb n="KR4h0022_WYG_502-6a"/>
助興王之道謹對<lb/>
　　　同前　　　　　　　　　　田　備<hi>總目作田恪</hi>
對聖人出震博訪芻蕘大帝登庸詢謀師相是以周稱<lb/>
尚父吕望擢自磻溪殷曰得賢傅說求諸版築莫不舟<lb/>
梁羽翮鼎實鹽梅表區㝢之明明成朝廷之濟濟自隆<lb/>
周洎乎幽厲朝政在於諸侯炎漢至于哀平威權任乎<lb/>
卿相貂蟬耀彩雄俊遍五侯之門劔履生光賔客滿四<lb/>
豪之第吹竽彈劔犬吠鷄鳴用才各任所能取士不求<lb/>
<pb n="KR4h0022_WYG_502-6b"/>
其備弓旌之命非道徳之門蒲帛之徵乖有道之室方<lb/>
今前疑後丞龍翰鳳翼左輔右弼岳氣星精加以徵逸<lb/>
璞於岩廊索遺珠於窮海丘園之下羔鴈成行閭巷之<lb/>
中軒軺相次𤣥纁之禮既備巢父長謝山林珪璧之問<lb/>
不空夷齊豈食薇蕨<lb/>
　　　請以族類求賢　　　　　　白居易<lb/>
問自古以來君者無不思求其賢賢者罔不思效其用<lb/>
君賢兩不相遇其故何哉今欲求之辨之<hi>集無此二字</hi>其術<lb/>
<pb n="KR4h0022_WYG_502-7a"/>
安在<lb/>
　　<hi>此下七篇並於白居易集備制科七十五門中摘取問答皆居易作</hi>
　　　對<lb/>
對臣聞人君者無不思求其賢人臣者無不思効其用<lb/>
然而君求賢而不得臣効用而無由者豈不以貴賤相<lb/>
懸朝野相隔堂逺於千里門深於九重雖臣有慺慺之<lb/>
誠何由上達雖君有孜孜之念無因下知上下茫然兩<lb/>
不相遇如此則豈惟賢者不用矧又用者不賢所以從<lb/>
<pb n="KR4h0022_WYG_502-7b"/>
古已来亂多而理少者實此之由也臣以為求賢有術<lb/>
辨賢有方術者各審其族類使之推薦而已矣近取諸<lb/>
喻其猶線與矢乎線因針而入矢待弦而發雖有線矢<lb/>
茍無針弦求自致焉不可得也夫必以族類者盖賢愚<lb/>
有貫善惡有倫若以類求必以類至此亦猶水流濕火<lb/>
就燥自然之理也何則人以徳義立身者必交於徳義<lb/>
不交於險僻以正直克已者必朋<hi>集作用</hi>於正直不朋於<lb/>
頗邪以貪冐為意者必比於貪冐不比於貞㢘以悖慢<lb/>
<pb n="KR4h0022_WYG_502-8a"/>
肆心者狎於悖慢不狎於恭謹何者事相害而不相習<lb/>
<hi>集作利</hi>性相戾而不相從此乃天地常倫人物常理必然<lb/>
之勢也則賢與不肖以此知之伏惟陛下欲求而致之<lb/>
也則思因針待弦之勢欲辨而别之也則察流濕就燥<lb/>
之徒得其勢必彚征而自來審其徒則<hi>集作必</hi>羣分而自<lb/>
見求之於<hi>集作之人</hi>術辨之於<hi>集作/之人</hi>方於是乎在<hi>集有此字</hi>矣<lb/>
　　　尊賢<hi>用厚禮以致大賢也</hi>
問國家嵗貢俊逸<hi>集作造</hi>日求賢良何則所得者率尋常<lb/>
<pb n="KR4h0022_WYG_502-8b"/>
之才所來者非師友之佐豈時無大賢乎將求之不得<lb/>
其道乎<lb/>
　　　對<lb/>
對臣聞政理之先先於行道行道之本本於得賢得賢<lb/>
之由由乎審禮若禮之厚薄定於此則賢之優劣應於<lb/>
彼有<hi>集作故</hi>黜位而朝西面而事則師之才至矣先之以<lb/>
身下之以色則友之才至矣展皮幣之禮盡揖讓之儀<lb/>
則大臣之才至矣南面而坐使者先焉則左右之才至<lb/>
<pb n="KR4h0022_WYG_502-9a"/>
矣凭几據床以令召焉則厮役之才至矣是以得師者<lb/>
帝得友者王得大臣者覇得左右者弱得厮役者亂然<lb/>
則求師而得友求友而得臣者有矣未有求臣而得友<lb/>
求友而得師者也是故圖帝而成王圖王而成覇者有<lb/>
矣未有圖覇而成王圖王而成帝者也夫以夷吾之賢<lb/>
為不可召之臣桓公所以覇齊也孔明之才為非屈致<lb/>
之士劉氏所以圖蜀也夫欲覇一國圖一方猶審其禮<lb/>
行其道焉况於開帝王之業垂無疆之休茍無尊賢之<lb/>
<pb n="KR4h0022_WYG_502-9b"/>
風師友之佐則安能𢎞其理恢其化乎國家有天下二<lb/>
百年政無不施徳無不備唯尊賢之禮未與三代同風<lb/>
陛下誠能行之則盡善盡美之事畢矣<lb/>
　　　請行賞罰以勸舉賢<lb/>
問頃者累下詔㫖令舉所知獻其狀莫匪賢能授以官<lb/>
罕聞政績將人不易知耶將容易其所舉耶<lb/>
　　　對<lb/>
對臣伏見頃者徳宗皇帝頒下詔㫖令舉所知自是内<lb/>
<pb n="KR4h0022_WYG_502-10a"/>
外百寮嵗有聞薦有司各詳其狀咸命以官語其數誠<lb/>
得多士之名考其才或非盡善之實何則得賢由舉擇<lb/>
慎審慎審由賞罰必行自十年以來未聞有司以得所<lb/>
舉賞一人以失所舉罪一人則内外之薦恐未專精出<lb/>
處之賢或有遺<hi>集作違</hi>濫斯所以合陛下尚有未得賢之<lb/>
嘆也伏唯申命所舉深詔有司量其短長之才授以小<lb/>
大之職然後明察臧否精考課最得人者行進賢之賞<lb/>
謬舉者坐不當之辜自然上下精詳逺近懲勸謹闗梁<lb/>
<pb n="KR4h0022_WYG_502-10b"/>
以相保責輪轅以相承<hi>集作求</hi>俾夫草靡風行達於天下<lb/>
則天下之耳盡為陛下聽天下之目盡為陛下視明其<lb/>
視則舉不失徳廣其聽則野無遺賢而後官得其才事<lb/>
得其序如此則陛下但凝神端拱而天下理矣<lb/>
　　　議文章<hi>碑碣詞賦</hi>
問國家撫天下以文明奬多士以文學二百餘載文章<lb/>
炳<hi>集作化</hi>焉然則述作之文久而生弊書事者罕問於直<lb/>
筆褒美者多覩其虛詞今欲去偽抑淫芟蕪剗穢黜華<lb/>
<pb n="KR4h0022_WYG_502-11a"/>
於枝葉反實於根原引而求之其義<hi>集作道</hi>安在<lb/>
　　　對<lb/>
對臣謹按易曰觀乎人文以化天下記曰文王以文理<lb/>
則文之用大矣哉自三代以還斯文不振故天以將䘮<lb/>
之弊授我國家國家以文徳應天以文教牧人以文行<lb/>
選賢以文學取士二百餘載煥乎文章故士無賢不肖<lb/>
率意於文矣然臣聞大成不能無小弊大美不能無小<lb/>
疵是以凡今秉筆之徒率爾而言者有矣斐然成章者<lb/>
<pb n="KR4h0022_WYG_502-11b"/>
有矣故歌詞賦頌讃誄碑碣之製往往有虚美者焉<hi>集作</hi>
<hi>矣</hi>有愧詞者焉<hi>集作矣</hi>若行於時則誣善惡而惑當世若<lb/>
傳於後則混真偽而礙將來臣伏思之恐非先王之理<lb/>
化成之教也其古之為文者上以備王教繫國風下以<lb/>
存警誡通諷諭故懲勸善惡之柄執於文士褒貶之際<lb/>
焉補察得失之端操於詩人美刺之間焉今褒貶之文<lb/>
不覈實則勸懲之義缺矣美刺之詩不稽政則補察之<lb/>
義廢矣雖雕章鏤句將焉用之臣又聞稂莠稗秕生於<lb/>
<pb n="KR4h0022_WYG_502-12a"/>
糓反害於糓者也淫詞麗藻生於文反傷於文者也故<lb/>
耘者耘稂莠稗秕所以飬糓也王者刪淫詞麗藻所以<lb/>
養文也伏唯陛下詔主文之司諭養文之㫖俾詞賦合<lb/>
警誡諷諭者雖質雖野採而奬之碑誄有虛美愧詞者<lb/>
雖華雖麗禁而絶之若然則為文者必當尚實抑美者<lb/>
誠宜去偽小疵小弊蕩然無遺矣則何慮乎文章不與<lb/>
三代同風哉<hi>集作同風歟</hi>
　　　採詩<hi>以補察時政</hi>
<pb n="KR4h0022_WYG_502-12b"/>
問聖人之致理也在乎酌人言察人情而後行為政順<lb/>
為教者也然則一人之耳焉<hi>集作安</hi>得遍聞天下之言乎<lb/>
一人之心安得盡知天下之情乎今欲立採詩之官開<lb/>
諷刺之道察其得失之政通其上下之情大夫以為何<lb/>
如<lb/>
　　　對<lb/>
對臣聞聖王酌人之言補已之過所以立理本道<hi>一作遵</hi>
化源也將在乎選觀風之使建採詩之官俾乎歌詠之<lb/>
<pb n="KR4h0022_WYG_502-13a"/>
聲諷刺之興日採於下嵗獻於上者也所謂言之者無<lb/>
罪聞之者足以自戒大凡人之感於事則必動於情然<lb/>
後興於嗟嘆發於吟咏而形於歌詩矣故聞蓼蕭之詩<lb/>
則知澤及四海也聞禾黍之詠則知時和嵗豐也聞北<lb/>
風之言則知威虐及人也聞碩䑕之刺則知重歛於下<lb/>
也聞廣袖髙髻之謡則知風俗之奢蕩也聞誰其穫者<lb/>
婦與姑之言則知征役之廢業也故國風之盛衰由斯<lb/>
而見也王政之得失由斯而聞也人情之哀樂由斯而<lb/>
<pb n="KR4h0022_WYG_502-13b"/>
知也然後君臣親覽而斟酌焉政之廢者修之闕者補<lb/>
之人之憂者樂之勞者逸之所謂善防川者决之使導<lb/>
善理人者宣之使言故政有毫髪之善者下必知也教<lb/>
有錙銖之失者上必聞也則上之誠明何憂乎不下達<lb/>
下之利病何患乎不上知上下交和内外胥悦若此而<lb/>
不臻至理不致升平自開闢以來未之聞也老子曰不<lb/>
出户知天下斯之謂歟<lb/>
　　　救學者之失<hi>禮樂詩書</hi>
<pb n="KR4h0022_WYG_502-14a"/>
問學者政之根理之本國家設庠序以崇儒術張禮樂<lb/>
而厚國風師資肅以尊嚴文物煥其明偹何則學詩書<lb/>
者拘於文而不通其㫖習禮樂者滯於數而不達其情<lb/>
故安上之禮未行化人之學將落今欲使工祝知先王<lb/>
之道生徒究聖賢之心詩書不失於愚誣禮樂無聞於<lb/>
盈減積之為言行播之為風化何為何作得至於斯<lb/>
　　　對<lb/>
對臣聞化人動衆學為先焉安上尊君禮為本焉故古<lb/>
<pb n="KR4h0022_WYG_502-14b"/>
之王者未有不先於學本於禮而能建國君人經天緯<lb/>
地者也國家刪定六經之義裁成五禮之文為學者之<lb/>
先知生人之大惠也故命太常以典禮樂立太學以教<lb/>
詩書將欲以<hi>集作使</hi>四術並舉而行之萬人相從而化之<lb/>
<hi>集無之字</hi>然臣觀太學生徒讀<hi>集作誦</hi>詩書之文而不知詩書<lb/>
之㫖太常工祝執禮樂之器而不識禮樂之情遺其㫖<lb/>
則作忠興孝之義不彰失其情則同敬同愛之誠不著<lb/>
所謂棄本而從末棄精而得粗至使陛下語學有將落<lb/>
<pb n="KR4h0022_WYG_502-15a"/>
之憂顧禮有未行之嘆者此由官失其業師非其人故<lb/>
但有脩習之名而無訓道之實也伏望審官<hi>集作工</hi>師之<lb/>
能否辨教學之是非講詩者以六義風賦為宗不專於<lb/>
鳥獸草木之名也讀書者以四代典謨為㫖不專於章<lb/>
句詁訓之文也習禮者以上下長㓜為節不專於俎豆<lb/>
之數裼襲之容也學樂者以忠和孝友為徳不專於節<lb/>
奏之變綴兆之度也夫然則詩書無愚誣之失禮樂無<lb/>
盈減之差積而行立者乃升之於朝廷習而事成者乃<lb/>
<pb n="KR4h0022_WYG_502-15b"/>
用之於宗廟是故温柔敦厚之教疏通知逺之訓暢於<lb/>
中而和於外矣荘敬威嚴之貌易直子諒之心行於上<lb/>
而流於下矣則覩之者莫不承順聞之者莫不率從管<lb/>
乎人情出乎理道欲人不化上不安其可得乎<lb/>
　　　問子書<lb/>
　　　對<lb/>
對臣聞仲尼沒而微言絶七十子䘮而大義乖大義乖<lb/>
則小說興微言絶則異端起於是乎岐分派别而百氏<lb/>
<pb n="KR4h0022_WYG_502-16a"/>
之書作焉然則六家之異同馬遷論之備矣九流之得<lb/>
失班固序之詳矣是非取舍較然可知今陛下將欲抑<lb/>
諸子之殊途遵聖人之要道則莫若𢎞四術之正義崇<lb/>
九經之格言故正義著明則六家之異見不除而自退<lb/>
矣格言具舉則九流之偏說不禁而自隠矣夫如是則<lb/>
六家九流尚為之隠退况百氏之殊文詭製得不藏匿<lb/>
而消蕩乎斯所謂排小說而扶大義斥異端而闡㣲言<lb/>
辨惑嚮方化人成俗之畧也伏惟陛下必行之<lb/>
<pb n="KR4h0022_WYG_502-16b"/>
　　　書史百家<lb/>
問卦分江使<hi>荘子神龜為清江使河伯之所</hi>圖演天文文籍於是濫觴<lb/>
書契以之抽緒皇墳帝典述紀言以聨鑣五傳六經貯<lb/>
禮樂而齊騖斯並懸諸日月煥乎文章至如諸子相騰<lb/>
小説奔競有慚屑玉之化無異雜鉛之寳請用於火恐<lb/>
招傅奕之譏將扇其風復爽芟夷之義上塗交戰一為<lb/>
觧環百兩之篇孰關其善七分之術孰著其能誰求天<lb/>
下之書誰决塜中之籙識二簡者何子觀四轍者何人<lb/>
<pb n="KR4h0022_WYG_502-17a"/>
京兆耆舊之篇起於何代陳留神仙之傳創自何人誰<lb/>
先孝子之圖誰首逸人之記倘無談於雕棘將有薦於<lb/>
㧞茅<lb/>
　　　對　　　　　　　　　　　許南容<lb/>
對夫皇王範物經籍訓人澆浮之說漸列文質之規斯<lb/>
變故九流異軫<hi>一作軼</hi>百氏齊鑣枝分葉布千門萬户雖<lb/>
復言有蹐駮理或叢殘時招屑玉之譏<hi>闕</hi>起雜鉛之議<lb/>
妨工惑善招惡<hi>左傳昭徳今作招惡疑</hi>塞違比夫群岳參差各有<lb/>
<pb n="KR4h0022_WYG_502-17b"/>
蔽虧之勢衆川浩蕩俱資潤澤之功且夫三代之道未<lb/>
能無弊六經之教尚皆有失其於子史何獨尤之若以<lb/>
失而便廢則書禮之法可捨短而從長去泰而除惡咸<lb/>
用於火竊未為得各言其志亦何傷乎乃好尚不同撰<lb/>
述各異並流鉛槧咸著蓬山京房惟善於七分張覇心<lb/>
明於百兩荀朂决塜中之籙陳農求天下之書識二簡<lb/>
者廣微<hi>束晳字也</hi>觀四轍者周穆京兆耆舊光武創其篇陳<lb/>
留神仙阮蒼述其事梁鴻作逸人之傳<hi>一作記</hi>劉向修孝<lb/>
<pb n="KR4h0022_WYG_502-18a"/>
子之圖斯並賢者傳之不朽謹對<lb/>
　　　同前　　　　　　　　　　李令琛<lb/>
對日月經天星辰助其明耀江河紀地畎澮資其廣深<lb/>
俱麗於乾綱同歸於坤<hi>一作坎</hi>軸况六經既出百子並騖<lb/>
萬巻五車七畧四部組織仁義琢磨道徳雖非全璧之<lb/>
珍亦是連珠之寳當有求書之官逺探禹穴近聞汲塜<lb/>
之文具修蠧簡或隂陽不謬朱紫自分仲任叢殘之譏<lb/>
並非通論稚用翡翠之喻實得大方豈重以芟夷加之<lb/>
<pb n="KR4h0022_WYG_502-18b"/>
翦截敢申直筆以塞異端則有百兩之篇張覇所善七<lb/>
分之術京房獨精陳農訪天下之書荀朂决塜中之䇿<lb/>
識二簡者束晢觀四轍者穆王京兆耆舊之篇創於光<lb/>
武陳留神仙之傳起自阮蒼劉向修孝子之圖梁鴻首<lb/>
逸人之記謹對<lb/>
　　　同前<lb/>
對自龍馬出河爰分八卦靈龜薦洛乃見九疇文字以<lb/>
興典謨斯起即有姬公秀出制禮樂以匡周宣父挺生<lb/>
<pb n="KR4h0022_WYG_502-19a"/>
刪詩書而反魯莫不憲章文武祖述唐虞開兆庶之心<lb/>
靈啓群主之耳目洎乎尼山落構梁木興歌大義云亡<lb/>
諸子爰<hi>一作漫</hi>起於是墨承諸廟孟繫司徒<hi>八字一作承請廟係司徒</hi>
文子開教於五神范蠡逞能於千樹孫武絢其韜畧䝉<lb/>
叟混其鵬蜩葛洪述内外之篇劉安論黄白之秘楊託<lb/>
思於全性鄒銳想於談天商君既擅於刑書尹文亦諒<lb/>
於名實吕韋博識載摛懸市之文鬼谷多才爰初飛籕<lb/>
之作自兹以後其流甚繁雖云有異於微言亦可觀於<lb/>
<pb n="KR4h0022_WYG_502-19b"/>
小道或激揚仁義或囊括政刑或富國成家或懲惡勸<lb/>
善進既資於助國退亦取於理身實翰墨之泉源信文<lb/>
章之隆藪故馬遷修史列之九流班固叙書著之七畧<lb/>
今欲議其刪削語以芟夷便是絶學者之多聞爽國家<lb/>
之廣畧學雖不敏未敢從命謹對<lb/>
　　　射御<lb/>
問五曹演妙六轡騰英吹虀延竒貫葉騁術眷茲兼藝<lb/>
理國曰資取要適時何者為急然則旁觀往籍逖聽前<lb/>
<pb n="KR4h0022_WYG_502-20a"/>
規六藝之道同歸十哲之流必習何則書數之事獨列<lb/>
於學官而射御之利不分於師氏今欲鳴鸞逐水落鴈<lb/>
穿楊並列膠庠可乎不可至若魏臺漢帳誰擅其能三<lb/>
正一侯孰當其禮軒轅訪道驂其乗者何人夏禹奠山<lb/>
究其理者奚是近從曹馬逺逮羲軒所創之功並宜别<lb/>
白<lb/>
　　　對<lb/>
對觀天察地必籍於四時奠主安人莫先於六藝若乃<lb/>
<pb n="KR4h0022_WYG_502-20b"/>
九官<hi>筭法六藝數也</hi>秘法六範<hi>轡也六/藝御也</hi>竒功懸針垂露<hi>六藝書也</hi>之<lb/>
能落鴈啼猿<hi>六藝射也</hi>之妙永言四術咸濟於時譬以五行<lb/>
理難廢一至於出入軍國之謀道達隂陽之氣取要適<lb/>
時射御為急者先王建國正位辨方順文武以分官仰<lb/>
星辰而布教使僕者知其五御射者掌其六耦各班師<lb/>
氏咸有司存此則垂範將來為國要道何必附輿執轡<lb/>
同歸鴈序之庭七禮五豝<hi>射也</hi>並列鴻都之學亊資仍舊<lb/>
無或改焉爾其仲將之署魏臺梁鵠之題漢帳聲傳千<lb/>
<pb n="KR4h0022_WYG_502-21a"/>
載能抗兩朝三正實諸侯之儀一侯乃大夫之禮軒轅<lb/>
訪道昌㝢驂其乗夏后奠山竪亥窮其理紛綸前史逖<lb/>
聽可尋竊以逺覽羲軒近觀曹馬心計不過於𨽻首善<lb/>
御孰若於王良史籕飛毫鍾繇騁翰后羿持箭李廣張<lb/>
弦所創之人所工之亊畧陳一二固難悉備謹對<lb/>
　<lb/>
　<lb/>
　<lb/>
<pb n="KR4h0022_WYG_502-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻五百二<lb/>
</p>
<p>
</p>
  </div>
</body>
</text>
</TEI>
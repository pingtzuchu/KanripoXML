<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百五十二</head>
    <p>
<pb n="KR4h0022_WYG_851-1a"/>
欽定四庫全書<lb/>
　文苑英華巻八百五十二　宋　李昉等　編<lb/>
　釋三<lb/>
　　廣州寳莊嚴寺舍利碑一首<lb/>
　　梓州郪縣靈瑞寺浮圖碑一首<lb/>
　　　廣州寳莊嚴寺舍利塔碑　　王　勃<lb/>
昔者萬人疾疫神農鞭草而救之四維凋瘵夏禹刋木<lb/>
以除之豈非物外其性則道功出事愆其和則人績著<lb/>
<pb n="KR4h0022_WYG_851-1b"/>
傍稽素篆仰叩元扉即時義而規大覺因彛倫而佇真<lb/>
諦向使三災克殄八正咸脩人握戒珠家藏寳印則三<lb/>
十二相不可得而視也八萬四千法不可得而聞也然<lb/>
則聖人以運否而生神機以䘮而顯况迦維授手摩詰<lb/>
推心髙張妙用之功自極横流之弊盖不獲已豈徒然<lb/>
哉故能業擁大千化形真一由樂惟而起七覺因來蘇<lb/>
而坐三昧發揮五演以寂滅為身常提挈四流用慈悲<lb/>
為化迹黑風宵遁波旬忘反噬之心緑洺晨開天常識<lb/>
<pb n="KR4h0022_WYG_851-2a"/>
問津之所括夷塗於九相蹇歩其安納惠畧於重昏迷<lb/>
方自曉大矣哉應物而起興運而終至自於崑冥復歸<lb/>
於無物雖金沙宴駕雙林無可作之期而玉諜遺文六<lb/>
塵有經行之俗象法不可以無至<hi>疑</hi>㣲言不可以遂䘮<lb/>
六千羅漢競結香縁五百仙人分開講肆星龕月殿俄<lb/>
盈震旦之墟鳯刹蜺旌坐遍閻浮之域屈伸闔闢其道<lb/>
矣哉夫寳莊嚴舎利塔者梁大同三年内道塲沙門曇<lb/>
俗法師之所立也其琅邪貴族則漢庭峻節祖徳猶傳<lb/>
<pb n="KR4h0022_WYG_851-2b"/>
梁甫髙吟嘉聲未逺法師夙登真地深入惠門照果業<lb/>
於三眀拂塵勞於八觧羊車綺嵗懸欣半月之詞鳯閤<lb/>
觿年已振彌天之響道惟堅固行乃頭陀百結斯安斥<lb/>
羅綃而能<hi>疑</hi>御十珍雖貴對藜藿而甘心于時以石應<lb/>
天人大𢎞緇侣法師至誠幽感獨歩元宗豈直王公欽<lb/>
振錫之風固亦天子降同輿之禮寳瓶宵注則雨露隨<lb/>
軒玉柄朝撝則風霜滿席既而素懐有在潜擯俗之圖<lb/>
爰定我居首訛<hi>疑</hi>棲霞之寺爾乃巖開石霤邑跨金陵<lb/>
<pb n="KR4h0022_WYG_851-3a"/>
魚峰多讃咀之懽虎磎有送迎之限紫蘿山徑居藏勝<lb/>
記青松磵户坐諧幽致枕石潄流者乆之原夫見化有<lb/>
縁應身欲謝昊天罔極追懐自逺故有諸天㑹聚共位<lb/>
神光列國交兵<hi>闕</hi>　　譯求其致豈不深哉然則麟鳯<lb/>
下靈猶稱瑞貺玉石㣲翫尚勝精彩亦有楚鐸淪照擢<lb/>
紫靄以衝星周鼎沉華吐黄雲而噴景成浩<hi>疑</hi>作者之<lb/>
述足稱希代之貴况乎釋迦妙相如來真骨雖八萬四<lb/>
千之寳塔散在群方而九十二道之靈虹<hi>闕</hi>　終聞間<lb/>
<pb n="KR4h0022_WYG_851-3b"/>
出立成斯應瞻庭廡而時逄非徳不鄰歴山川而罕致<lb/>
是以優填頓顙思存電下之光波慝投身願奉巖聞之<lb/>
影粤在梁武精求不暇以為秦登碣石而事止尋仙漢<lb/>
索瀛洲而心非好善於是齋筵夙設上祈忉利之宫講<lb/>
帳星垂下請龍王之藏輕齎棹海重賞梯山庶玉匣之<lb/>
全移幸金棺之半啟以法師智遺人我識洞幽<hi>闕</hi>思假<lb/>
妙因冀通靈感爰承綸紼載踐滄溟過石門而右指歴<lb/>
銅標而左顧乘桴月泝戒楫星沼相彼遐陬寔惟荒裔<lb/>
<pb n="KR4h0022_WYG_851-4a"/>
一音演說本承聽受之郷五日繼眀素隔照臨之域珍<lb/>
竒乃萃聖徳節攸傳則知有感必臻信覃幽<hi>闕</hi>不行而<lb/>
至豈隔殊方法師既達國城式敷朝命授銑筐而頂禮<lb/>
撫瑶緘而跪發盡收其寳重載而歸亦猶珠匿弊衣須<lb/>
馬鳴而後用金藏陋宇待龍樹而方開梁氏之都妙箕<lb/>
而仰神光家之由也<hi>十四字疑有脫誤</hi>炎凉可質往反九十旬<lb/>
楫施不輟風潮八千里以大周三嵗届于兹邑法師性<lb/>
豊幽澹質固虚羸綿歴是淹疲疴屢積維摩見病盖伸<lb/>
<pb n="KR4h0022_WYG_851-4b"/>
方便之門道安謝歸思逺朝廷之事願居此刹有詔許<lb/>
焉仍分舍利俾𢎞真福國惟甌駱郡實畨禺爾其封疆<lb/>
跨躡之壯海陸㑹同之壯上當星紀下裂坤維階百越<lb/>
而鄰三呉軹雕題而陬交趾神化氣色汀洲建不死之<lb/>
郷舜禹精靈原隰現行宫之地閭閻霧撲士女雲流謳<lb/>
歌有覇道之餘毗俗得華風之雜蜃樓髙峙猶埋夕帳<lb/>
螺臺峻績尚識朝基信夷夏之奥區而仙靈之窟宅也<lb/>
此寺乃曩在宋朝早筵題目法師聿提神足願啟規模<lb/>
<pb n="KR4h0022_WYG_851-5a"/>
爰於殿前更湏彌之塔因縁盛力人以子來徴日官而<lb/>
正墨集風師而舉草育王莽令掃地户而獻神兵𣑽事<lb/>
馳心感天官而下靈匠崇階遽積寳樹俄周不殊仙造<lb/>
還如湧出故其粉畫之妙丹青之要璿基岌其六時琱<lb/>
關紛其四照仙楹架雨若披雲翳之宫綵檻臨風<hi>闕</hi>遏<lb/>
扶摇之路散華璫於月徑璧合非遥撥罾網於星潯珠<lb/>
連可騐玉虬承霤傃雲竇而將騫金爵提甍拂烟衢而<lb/>
待翥瑶窓綉户洞逹交輝方井圓泉參差倒景雕鐫備<lb/>
<pb n="KR4h0022_WYG_851-5b"/>
勒飛禽走獸之竒藻繪争開複地重天之奥懸梁九息<lb/>
良馬駿走而未窮疊磴三休<hi>闕</hi>騁犍而知倦是栖銀槨<lb/>
用府瓊凾採舍衞之遺模得浮圖之故事爰自梁末以<lb/>
迄皇初城邑屢新軒墀若舊雖復百魔蜩沸聽鼓鐸而<lb/>
懐音六賊蜂屯仰椽欒而革面多廽净施罕犯仁宫則<lb/>
知會吹遐斯同偃草慈雲所潤豈直流根故能比蜀守<lb/>
之詞堂長為典制均魯王之秘殿若有眀徴而其作鎮<lb/>
一隅俯炎荒而獨秀盤基有地冠終古而長存者乎國<lb/>
<pb n="KR4h0022_WYG_851-6a"/>
家業擁事初事用皇極髙祖以援其<hi>疑</hi>撥亂伏紫氣以<lb/>
登三太宗以端拱繼眀自黄離而用九皇上纉乾坤之<lb/>
令業振文武之英風太階平而百度理中國定而兆人<lb/>
樂時和嵗阜邑頌塗歌以五刑不用六械徒設舟車四<lb/>
逹誰論貢賦之差襟帯八荒非復華夷之隔天寳降地<lb/>
符昇木石甄祉飛沉郊慶雖叶和末<hi>疑</hi>變實類文思之<lb/>
功而持盈守成亦資連<hi>闕</hi>　大中大夫使持節廣韶等<lb/>
州都督李某早登清貫夙踐崇軒嘉猷逈發於天朝善<lb/>
<pb n="KR4h0022_WYG_851-6b"/>
政果行於朞月越谿仙鍔吐光芒而駭人岱嶺寒松排<lb/>
風颷以成性羙哉稱由功著鶻響徹於雲霄方為時湏<lb/>
熊軾疲於道路廣陵單轂如送張綱渤海亂䋲復思龔<lb/>
遂王尊皂盖欣臨拆坂之前吳隠朱軿更集貪泉之右<lb/>
髙名夙著佛化横飛羣盗屏跡而歸農姦吏聞風而去<lb/>
職京坻坐積圄行<hi>疑作犴</hi>潜廽汲黯之卧淮陽直聞清浄<lb/>
王堂<hi>一作啇非</hi>之居池郡<hi>疑作汝群</hi>但舉賢良用能使檻穽不施<lb/>
猛獸廵江而逺竄市㕓無擾商旅倍道而相歡颶風寝<lb/>
<pb n="KR4h0022_WYG_851-7a"/>
毒炎埃罷属<hi>疑作房</hi>人稱有道家實無為加以援翰冩心<lb/>
自契真亷之㫖髙談見意不踰元黙之津學䆒儒林真<lb/>
窮什部知通人事且味禪宗道可以知歸虚物<hi>闕</hi>由其<lb/>
顯㑹是嵗也忽於此塔重覩神光玉林照灼金山具足<lb/>
倐來忽往類奔電之含雲吐燄流精若繁星之轉<hi>闕</hi>傾<lb/>
都共仰溢郭周窺士女幾乎𢾗里光景動乎七重實孟<lb/>
冬之日也觀夫至道不私瑞生必由乎樂國慶基有㑹<lb/>
福至必依於善人自非化足動㣲教非餙迹何以發真<lb/>
<pb n="KR4h0022_WYG_851-7b"/>
如之盛契壯實相之輝華在昔鳯集頴川宣后歸功於<lb/>
良守龍游湘浦章帝布徳於賢臣歴選前猷兹為故實<lb/>
然後上和下睦主聖臣良滅火返風雖有辭於進壤母<lb/>
脩子應亦何愧於當仁至於百越衣纓三閠<hi>疑作闕</hi>耆老<lb/>
或代道篁竹氣推丹桂之城家擅芝蘭名動蒼梧之野<lb/>
出平原而袪甲擁崇闥以鳴鍾並為蕃部之恩親覩招<lb/>
提之瑞同祈介福共潔齊壇聲<hi>疑作□</hi>龍象於南州盡衣<lb/>
鉢於西竺㑹吞方丈供備盂蘭法鼓振而沙界肅供鍾<lb/>
<pb n="KR4h0022_WYG_851-8a"/>
鏘而鐵圍靜妙財爰捨法施争流華轂牣於香城文駟<lb/>
填於寳廐鏹藏巨億更入僧田價直百千還登佛座豈<lb/>
徒照車十乘列隋氏之眀珠盈篚萬金積大顛之寳具<lb/>
而已朝散大夫守長史<hi>闕</hi>地乘華緒價擅名流豫章擢<lb/>
而成幹騏驥生而躡影山濤天骨無情吏隠之間王衍<lb/>
風神自出塵埃之表自忝榮嶺墜作式瀛幽略其小術<lb/>
包其大體振温良之逸歩得毗賛之宏綱布道移風善<lb/>
寵邦政歸休置驛獨守家聲然則野老行歌雖致功於<lb/>
<pb n="KR4h0022_WYG_851-8b"/>
露冕藩君坐嘯固籍羙於題輿化成異壤抑由同徳故<lb/>
能道揚法教揮斥盖纒家懐方廣之恩人慕韋陀之學<lb/>
傳燈繼廣曵組成隂下逮府寮旁因縣宷並恐<hi>疑</hi>薰脩<lb/>
同希福惠豈可謂爾之教矣何日忘之者乎時有眀威<lb/>
將軍行禺府折衝都尉李公天子之舊属朝廷之夙將<lb/>
也靈根自逺聖族多竒受睇盻於甘泉奉衣纓於平樂<lb/>
青龍帯劒光超殿閤之榮白武衘珠早陟齋壇之寵自<lb/>
招皇誕作鎮邉城湟水樓船遂勞都尉灞陵車馬尚識<lb/>
<pb n="KR4h0022_WYG_851-9a"/>
將軍魂驚斷鴈之峯恩盡沉鳶之浦濡鱗涸轍處定水<lb/>
而彌勤撫翼香林在窮途而更切頻光法㑹荐委珠珍<lb/>
䕶持攸仰招提是属其兆基也如此經綸黼藻其大矣<lb/>
哉爰自上座實輪等並妙根宿植勝果將圓翰飛般若<lb/>
之林髙歩檀那之舎慈衿宻洞散眀月於談筵智鍔相<lb/>
輝化繁霜於寳刄思琱琬琰式播徽猷弟子家嗣太丘<lb/>
忝閨門之薄宦地連睢渙竊藻繪之餘工爰託下才用<lb/>
旌髙躅豈知仲宣旅泊方衘深井之悲長卿罷歸空負<lb/>
<pb n="KR4h0022_WYG_851-9b"/>
陵雲之氣我之懐矣乃作銘云<lb/>
太息頽運嗟呼失道徳弊為仁物壮則老縶猿情暗求<lb/>
鴞討早赤水沉珠元邱墜寳皇矣妙覺蒸然應朝宗深<lb/>
㣲妙業奥慈悲燃燈匡俗捨栰濟時湼槃不住般若無<lb/>
恩俯迹見生和光不滅色音雖昧規模尚切<hi>闕</hi>
　　猗歟上人穆彼惟新智傾八藏心超六塵凄凉燬<lb/>
宅觧脫迷津鴻㝠佇想龍蟄存身青蓋遺邦黄旗故服<lb/>
原隰形勢江山重複磵户秋眀巖盤夜燭<hi>闕</hi>
<pb n="KR4h0022_WYG_851-10a"/>
鼓鍾于宫聲聞于外聿求紫闥言尋丹瀬絶域棲遑驚<lb/>
濤顛沛至誠㝠感神珍顕㑹甄陶設險翼軫䟽源尉佗<lb/>
餘國盧循舊邉邑居雄盛人物殷全是惟樂土實曰龍<lb/>
川䕶持靈刹莊嚴寶塔基構鼎新亭欒櫨嶪奔日宵排<lb/>
歸雲曉納架壁三休連甍四合分惟星紀境控天池棟<lb/>
宇綿邈衡津推移神機丕應瑞景潜儀光合玉廡彩動<lb/>
金枝凡我寮庻同嗟權實周顗情勤王濛思逸咫尺幽<lb/>
鍵往來靈室共䕃法堂俱歸惠日四維信受三眀𢎞益<lb/>
<pb n="KR4h0022_WYG_851-10b"/>
貝葉紛綸龍華舄奕講肆宏敞齊筵巨翼供引純陀飯<lb/>
廽香積天人合契幽顕同心傾家奉賄破産移琛軒裳<lb/>
夐䳱纓珮交臨蘭薰習逺檀那意深偉哉連率冲乎徳<lb/>
化職重隼裳秩遵熊駕酌貪貽則還淳息詐道濟香城<lb/>
禎疑寳舍琳琅什種杞梓緇徒調輕僧㑹辨拆文殊奔<lb/>
螭易失令䑕難拘願刋貞琰永冠康衢伊我窮途欣兹<lb/>
勝謁文休泛海中翔逰越尚想知音有懐眀發謬惟雅<lb/>
顧叨陪天骨爰抽弱翰式叙髙蹤孤音易竭獨賞難逄<lb/>
<pb n="KR4h0022_WYG_851-11a"/>
思起王粲悲生蔡邕豈無章甫誰適為容<lb/>
　　　梓州郪縣靈瑞寺浮圖碑<lb/>
若夫神州括地寰中分五嶽之圖巨壑浮天海上擢三<lb/>
山之秀造化之所樞紐靈仙之所窟宅故得<hi>闕</hi>　　發<lb/>
揮雲氣牛頭山者即廣漢之名峰也圓裔㡬乎數里直<lb/>
上逾乎百仞若乃巖泉銑石之什風煙草木之狀傾九<lb/>
圍而得雋環四時而競爽蒼岑隠嶙旁分玉砌之階碧<lb/>
洞逶迤下趜<hi>疑</hi>金陵之苑實羣聖之所託也隋開皇中<lb/>
<pb n="KR4h0022_WYG_851-11b"/>
王秀作牧益州來窺勝地首旌嘉號仍䟽浄域因危裂<lb/>
户就嶺磴之成規跨險分榮借岡巒之廽勢工穹雕鏤<lb/>
妙出丹青飛棟神行廽甍靈<hi>一作虚</hi>構又於山頂别浮圖<lb/>
隋開皇告運眀皇首出軒䟽<hi>疑</hi>琱昧基砒堙蕪奄興宣<lb/>
榭之災施及栢梁之燼郷望等馳心妙律夙契禪居悲<lb/>
梵宇之摧梁痛珍䑓之絶搆思𢎞法願重緝竒功黨集<lb/>
且千家惟巨萬以為玉樓星峙稽閬苑之全模金闕霞<lb/>
飛得瀛洲之故亊指香城而聳<hi>闕</hi>臨火宅而危魂參妙<lb/>
<pb n="KR4h0022_WYG_851-12a"/>
範於神眀騁良工於宇宙飛亷按轡定樞臬於風衢羲<lb/>
和頓䇿撥鈎䋲於日路雕簷畫栱龍廽紫漢之間複霤<lb/>
重欒鳯舉丹霄之外瓊扉暮敞推日月於金鋪繡桷晨<lb/>
開落繁星於玉砌每至兩江春返四野初晴山川霽而<lb/>
風景凉林甸清而雲霧絶沙汀送暖落花與新鷰争飛<lb/>
城邑迎寒凉葉共祁<hi>疑作初</hi>鴻競起則有都人襲賞慿紫<lb/>
檻而延衿野客含情俯丹櫺而極睇穹百年之後樂冩<lb/>
千里之長懐信可以澡雪神襟清踈視聽機竟於紛擾<lb/>
<pb n="KR4h0022_WYG_851-12b"/>
置懐抱於真寂者矣且勃旅遊岷徼漂舉涪鄉年晷一<lb/>
穹時灰七變王陽西上方驚歛轡之心王粲南征實動<lb/>
登樓之思我之懐矣乃作頌曰<lb/>
大塊甄筫名山作絶發地龍盤干霄鳯峙風雪萬邑岡<lb/>
巒千里絶域天成珍臺地起揆刹元嶺圖基丹嶠層棟<lb/>
峥嶸重簷<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱有隋紊歴重眀改照事與時遷迹從原<lb/>
燎義均除舊事切為新如或繼者代有其人聲飛隴蜀<lb/>
望動州隣争開淨施競植靈因控險裁標循危列構巖<lb/>
<pb n="KR4h0022_WYG_851-13a"/>
烟接廡風雲對霤鐸運星衢璫懸月竇紫軒霞合丹梁<lb/>
霧透暮春䟽節新秋戒序照滿暄郊氣銷寒渚樹濃鶯<lb/>
亂川長鴈舉流涕冩懐魂馳意與偉哉靈宇壯矣全摹<lb/>
窮髙極麗逺覧長圖賞因時合筆為神驅有情君子誰<lb/>
為捨乎<lb/>
　<lb/>
　<lb/>
　<lb/>
<pb n="KR4h0022_WYG_851-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百五十二<lb/>
</p>
<p>
</p>
  </div>
</body>
</text>
</TEI>
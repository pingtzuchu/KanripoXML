<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六百二十七</head>
    <p>
<pb n="KR4h0022_WYG_626-1a"/>
欽定四庫全書<lb/>
　文苑英華卷六百二十七　　宋　李昉等　編<lb/>
　牋<lb/>
　　諌皇太子牋一首<lb/>
　　為司徒趙國公謝皇太子寄詩牋一首<lb/>
　　為南陽尉六舅上鄧州趙王牋一首<lb/>
　　為皇甫中丞上永王牋一首<lb/>
　　上宰相牋一首<lb/>
<pb n="KR4h0022_WYG_626-1b"/>
　　皇帝冊尊號皇太子牋一首<lb/>
　　賀赦牋一首<lb/>
　　賀太子知軍國牋一首<lb/>
　　從樊漢南為鹿門孟處士求脩墓牋一首<lb/>
　　　諌皇太子牋　　　　　　　薛元超<lb/>
臣元超啓臣聞位隆載鼎居之者匪易業峻承祧守之<lb/>
者為重何則天下之本屬在元良歴選前脩藹尋往傳<lb/>
伏惟殿下畫堂凝祉幼彰岐嶷雕宫誕睿夙擅温文大<lb/>
<pb n="KR4h0022_WYG_626-2a"/>
孝因心不由於外奬深仁植學性禀於自然故能聿膺<lb/>
景福式光正緒皇基永固宸構克昌加以識贍機物天<lb/>
姿獨秀生知之量振古莫儔比者監守務殷親覽政事<lb/>
所關視聽決斷如流凡有朝野僉論歸美況臣委質階<lb/>
陛齒跡宫闈恭聞喜躍實百恒品區區所望惟願盛徳<lb/>
日新勵兹三善無忘四術率土蒼生幸甚見去年之内<lb/>
數召學士等入討論經籍亹亹不倦此之令問播於邇<lb/>
遐在外聞者誰不欣然今夏已來接對遂簡講藝之道<lb/>
<pb n="KR4h0022_WYG_626-2b"/>
有謝曩時臣之事君在於無隠敢縁兹義輙獻愚忠但<lb/>
臣知識庸淺未足以發明雅訓求之史傳請揚㩁而言<lb/>
焉昔漢苑招賢髙軒洞敞曹園愛客飛盖連陰此乃副<lb/>
君之待士也亦有推心鄭衆每佇於諮詢降禮桓榮用<lb/>
承於誨命此則副君之尊師也魏太祖征并州留太子<lb/>
在鄴頗出畋獵崔季珪進而諌曰盤于遊田書之所誡<lb/>
魯侯觀漁春秋譏之周孔之格言二經之明義也深惟<lb/>
儲副以身為寶今忽馳騖陵險誠有識者所以惻心惟<lb/>
<pb n="KR4h0022_WYG_626-3a"/>
太子燔翳捐畢<hi>魏志作褶下同</hi>以塞衆望太子報曰昨奉嘉命<lb/>
廣開正路翳已壊矣畢亦去焉師傅之言實獲我心晉<lb/>
明帝之在東宫中庶子温嶠中舎人劉放<hi>晉明帝為太子阮放為中</hi>
<hi>舎人劉放乃魏明帝時人疑當作阮放</hi>諌馬射曰臣聞千金之子猶不垂<lb/>
堂以萬乗之貳若有駭駟之艱豈可不熟念殿下縱一<lb/>
日之娛忘萬代之基凡人猶知其不可況在聖明太子<lb/>
答云省所陳明卿等動静數示此則副君之納諌不以<lb/>
為嫌者也非獨一時之美事固亦千載之芳猷且思患<lb/>
<pb n="KR4h0022_WYG_626-3b"/>
預防著於易象樂不可極陳之禮經列聖典謨可為龜<lb/>
鏡殿下昔在藩邸時以打毬為戲當此之日已經墜馬<lb/>
近取諸身足為深鑑又陛下仁孝之徳聞於四海自車<lb/>
駕發後天慈許入苑内臣竊惟殿下之意既承恩㫖始<lb/>
復出遊適以上副聖懐非狥盤遊之樂固以苑囿之地<lb/>
草樹極深絶磴危嶠往往而有控纎離之馬影踰流電<lb/>
擁太阿之劒氣駭奔星截輕禽逐狡兎倘有銜勒之變<lb/>
雖悔何<hi>一作不</hi>追如户奴等色非是一種或反逆之類或<lb/>
<pb n="KR4h0022_WYG_626-4a"/>
破亡之餘夷狄遺醜兼在其數宻計兇謀理難懸測忽<lb/>
有潜心翳薈侍衞不虞白龍魚服事出慮表臣毎一思<lb/>
至此魂爽飛越夫為人子者不登髙不臨深恐近於危<lb/>
辱也故樂正子春下堂傷足數月不出猶有憂色弟子<lb/>
問之子春曰君子跬歩不敢忘孝之道是以有憂色也<lb/>
子春匹夫尚知愛其身體儲后之尊何可以不慎焉儻<lb/>
馬逢驚佚㣲致毁傷豈不上貽二聖之憂下乖兆人之<lb/>
望伏謂打毬馳射深是<hi>一作知非</hi>危機天后所賜誡書殷勤<lb/>
<pb n="KR4h0022_WYG_626-4b"/>
至切網羅今古罕得名言竊循㫖要在於循<hi>疑作披</hi>懐虛<lb/>
已書云山林隠逸草澤髙人㹅萃春坊冀朝夕設對採<lb/>
其匡賛廣納忠規機務之餘遊心墳籍瑩襟靈於藝圃<lb/>
散耳目於書林披帙横經克勤無怠此之至戒亦何不<lb/>
思殿下敦崇儒術闡揚文藝爰置學士奬㧞人物應斯<lb/>
舉者若登龍津莫不延頸企踵思承顧盼皆願隳肝膽<lb/>
露欵誠布衣之交一言相託尚有懐知已之遇䘖國士<lb/>
之恩殿下數存接引與其切磋道義竭忠盡善必日有<lb/>
<pb n="KR4h0022_WYG_626-5a"/>
異聞則玉裕彌光金聲自逺頃日時景炎鬱不敢望以<lb/>
引召今髙秋戒序景物<hi>勿一作勿見</hi>漸凉伏乞聽政餘閑留情<lb/>
墳典所讀班史請畢殘功前者别勑賜物本録<hi>一作緣</hi>殿<lb/>
下書進時請臨池染翰使筆力轉遒仍請逐月一兩度<lb/>
㹅喚學士因為設食文學張君相素明莊老命之談說<lb/>
能暢𤣥風殿下假以温顔人各申其藝業鈎深理窟者<lb/>
思憤懐蛟摭實詞條者文成吐鳳此亦一時之竒觀可<lb/>
以澡慮怡神預在宫僚人知自効便僻取容者疎之正<lb/>
<pb n="KR4h0022_WYG_626-5b"/>
直不撓者親之棄不急之務而省遊娛絶無益之慾而<lb/>
敦節儉以儒墨為城池翺翔其際以禮義為干櫓棲息<lb/>
其間一則遵天后誡書不敢失墜二則挹古人遺範有<lb/>
所發揮豈不美歟豈不盛歟殿下居養徳之辰天下屬<lb/>
望聰明睿智何所不察若稍加引納實廣徳音臣曲荷<lb/>
財成濫蒙委任雲雨之施預霑於品物丘山之恩久越<lb/>
於涯涘懼速官謗罔寘心靈不揆謏聞輕陳短見庶同<lb/>
纎壒敢類㳙埃所冀増山之髙裨海之潤臣元超頓首<lb/>
<pb n="KR4h0022_WYG_626-6a"/>
頓首死罪死罪謹言<lb/>
　　　為司徒趙國公謝皇太子寄詩牋<lb/>
　　　　　　　　　　　　　　　許敬宗<lb/>
無忌惶恐白内使榮陽夫人至蒙寄歎别五韻并垂示<lb/>
擬古一首蹤開玉札炫目澄心行諷金聲式歌且抃竊<lb/>
惟化成天下實易繋以導洪源體物緣情自風騷而綿列<lb/>
代莫不咸相祖述罕見生知伏惟殿下摛絢紹天含章<lb/>
挺睿温文表裕藻清漢於離暉麗則凝華縟春秋於博<lb/>
<pb n="KR4h0022_WYG_626-6b"/>
望乃以監守餘暇俯貺清篇覽夜月之流光降無私於<lb/>
逺客想懸旌之未卷察翹心於征斾加又作依依垂柳<lb/>
益愴邉城欝欝中園偏傷逺塞殊私所被文㫖兼深詞<lb/>
運理而叅神氣凌雲而含粹五章間發若啓榮光之圖<lb/>
六律相宣如覿奏金之字無忌幸從神武愧乏王粲之<lb/>
才忝降斯文益深吳質之戀無任感荷慶躍之至於是<lb/>
扣寂求音繼震方之逸響披肝見意吐爝火之㣲光某<lb/>
頓首頓首謹言<lb/>
<pb n="KR4h0022_WYG_626-7a"/>
　　　為南陽尉六舅上鄧州趙王牋<lb/>
　　　　　　　　　　　　　　　蕭頴士<lb/>
某惶恐叩頭使君公節下小人以蹇淺之姿承命下吏<lb/>
常懼罪戾仰負仁明勵兹駑拙兢惕不暇安敢謬持文<lb/>
翰秪冐府庭濫巴歈之末音覬牙曠之清聽豈惟取笑<lb/>
僚友知其不然故亦退慙虛薄非所敢望今則没階屏<lb/>
氣心膽戰越竊有短詞願聞於節下執事者理或至切<lb/>
情所不堪誠以仁賢措心名教有地敢布四體伏惟明<lb/>
<pb n="KR4h0022_WYG_626-7b"/>
公圖之某家自周齊業傳清白先人以文學政事任尚<lb/>
書郎門緒不昌幼集荼蓼詩禮之訓襁褓無追顧復之<lb/>
恩縞練仍失顧瞻兄弟童弁五人所不隕滅實同形影<lb/>
少頼餘蔭克從庶役或以進士或以明經二紀于兹畢<lb/>
叅官序雖青紫之望有限登天而箕裘之業幸㣲墜地<lb/>
豈圖家不悔禍釁罰仍鍾累年以來凶險荐至兩兄一<lb/>
弟殂謝連及孀孤空室苫蓋在庭故不忍聞今在備見<lb/>
誠宜泣血私第移疾公門胡復心顔以冀榮遇所不爾<lb/>
<pb n="KR4h0022_WYG_626-8a"/>
者亦惟明公哀之重以諸姪藐然三䘮在殯丘封未兆<lb/>
凍餒是虞匪伊薄禄云何取濟今嵗時獲便龜䇿告從<lb/>
此月之交計發嵩汝季弟傭官越在東吳千里而遥三<lb/>
月不至興言主辦捨某而誰感念存亡觸目纒廹詩不<lb/>
云乎死䘮之威兄弟孔懐禮亦有之祖於庭塟於墓所<lb/>
以即逺也人道之終此日而畢天倫宗戚豈可輕忘志<lb/>
官次則情理頓虧赴私哀則簡書是懼龍鍾荼苦畢備<lb/>
於兹伏惟明公嘗以雅望忠誠弼諧聖政朝廷故事臺<lb/>
<pb n="KR4h0022_WYG_626-8b"/>
閣式瞻仁恕之風被於列郡儻或窮誠見遇㣲物感通<lb/>
許以假歸申其永慕生死骨肉實頼明恩所不敢言斯<lb/>
豈獲已况宛葉汝頴宻邇山川往復之期旬日以冀奔<lb/>
走之事豈乏差池某頓首謹言<lb/>
　　　為皇甫中丞上永王牋　　　崔祐甫<lb/>
某惶恐叩頭昔臧孫辰之詞曰賢者急病而讓夷然則<lb/>
當禦侮之權必居衝要受分憂之任不務懐安伏見判<lb/>
官李翥稱為教幕府移鎮江寧聞命矍然不識其故何<lb/>
<pb n="KR4h0022_WYG_626-9a"/>
者逆賊安禄山稱兵犯順竊㨿二京王師四臨久未撲<lb/>
滅自河淮右轉關隴東馳詔命所傳貢賦所集必由之<lb/>
徑實在荆襄朝廷以大王鎮之重矣自麾旌至止政令<lb/>
所覃嶺嶠華夷吳楚城邑公私逺邇罔有不寜賊庭震<lb/>
懾莫敢南望儻左右有司謀慮未熟輕舉旄鉞僻處下<lb/>
流既失居要害之津且出封疆之外専命之責大王何<lb/>
以任之或啓冦讐之心來争形勝之地則行李坐隔侵<lb/>
軼滋多安危大端不可不慎既往之失將且無追上皇<lb/>
<pb n="KR4h0022_WYG_626-9b"/>
天帝廵狩成都皇帝駐蹕靈武臣子之戀大王兼之詠<lb/>
棠棣之詩講晨昏之禮其地逾逺胡寧以安假使别奉<lb/>
絲綸猶當執奏一則逆胡間諜矯詐湏防二則國歩艱<lb/>
難折衡宜近聞就閒樂土恐非良圖伏惟大王天縱仁<lb/>
明苞含實大某所以敢申讜議輕犯威嚴伏望廣延正<lb/>
人俯垂考覆芻蕘之論萬一可收不勝憂憤悃廹之至<lb/>
謹奉牋惶恐惶恐叩頭<lb/>
　　　上宰相牋<lb/>
<pb n="KR4h0022_WYG_626-10a"/>
祐甫惶恐惶恐叩頭昔諸葛孔明有言曰使一夫有尤<lb/>
亮之罪也嗚呼孔明以分崩離析之時事要荒割據之<lb/>
主尚能恢𢎞王度克廣徳心魚鼈咸若引為已任千載<lb/>
之下以兹美談伏惟相公乗時間生畧不出世光輔興<lb/>
運致於冢宰自明兩作離帝出於震發號施令無幽不<lb/>
逹鼎新之業公實賛之煦嫗昭蘇孰不有望况祐甫當<lb/>
遺簮墜履之列懐救虵養雀之惠雖報恩之分誓以終<lb/>
身而受庇之期亦望卒嵗豈可不盡誠欵使匹夫不獲<lb/>
<pb n="KR4h0022_WYG_626-10b"/>
而相公有孔明之憾哉祐甫天倫十人身處其季夙遭<lb/>
險舋幾不同存没左右提擕仰於兄姊頃屬中夏覆没<lb/>
舉家南遷内外相從百有餘口長兄宰豐城間嵗遭罹<lb/>
不淑仲姊寓吉郡周年繼以鞠凶呱呱孤甥斬焉在疚<lb/>
宗兄著作自蜀來吳萬里歸復覉孤之日斯所依焉豈<lb/>
期積善之人昊天不弔門緒淪替山頽梁折今兹夏末<lb/>
宗兄辭代顧眇眇之身巋然獨在寡弱嬰孺前悲後泣<lb/>
一門之中髪首相弔捨之而去必填溝壑昔者建寅初<lb/>
<pb n="KR4h0022_WYG_626-11a"/>
吉麾盖將西猥承嘉話曲全之施不略㣲生訴其待年<lb/>
致身循國豈惟寮屬斯在山川鬼神實亦聞之今者相<lb/>
公大秉化源而小人拘牽以前命進於朝無一塵一露<lb/>
之益顧於家有死如棄如之患撫心自憐淚盡成血儻<lb/>
相公以天下為一堂也忍其向隅而傷和氣哉所以遲<lb/>
廻周道欲行中止解懸之望屬在仁明蔵之而不言小<lb/>
人之罪也一物失所伏惟相公圖之孟秋尚熱伏惟相<lb/>
公尊體起居萬福謹因洪州奏事官沁水府果毅徐冕<lb/>
<pb n="KR4h0022_WYG_626-11b"/>
奉牋塵黷清襟伏深戰灼祐甫惶恐叩頭叩頭<lb/>
　　　賀赦牋　　　　　　　　　劉禹錫<hi>見集本</hi>
使持節連州諸軍事守連州刺史劉某惶恐叩頭伏見<lb/>
今月一日制書大赦天下者伏以獻嵗布和皇恩逺降<lb/>
乾坤交泰寰宇廓清伏惟皇太子殿下道貫元良徳兼<lb/>
忠孝承顔拜慶榮耀古今某職守有限不獲隨例稱賀<lb/>
宫庭無任欣恱之至<lb/>
　　　皇帝冊尊號賀皇太子牋　　柳宗元<lb/>
<pb n="KR4h0022_WYG_626-12a"/>
宗元惶恐言伏奉六月七日制元和聖文神武法天應<lb/>
運皇帝光受尊<hi>集作徽</hi>號率土臣子歡呼無際<hi>集作歡抃無涯</hi>伏<lb/>
惟皇太子殿下麗正居中輔成昌運削伏沴孽賛揚輝<lb/>
光鴻名載<hi>集作允</hi>升大慶周洽表文武之經緯著天道之<lb/>
運行瑞景昭<hi>集作照</hi>臨知重輪之發輝<hi>集作耀</hi>恩波下濟見<lb/>
少海之増瀾某忝守遐方獲聞盛禮不任忭躍之至<hi>六字</hi>
<hi>集作倍萬恒情謹附牋賀宗元惶恐死罪死罪</hi>
　　　賀太子知軍國牋<hi>見五百五十七卷</hi>　令狐楚<lb/>
<pb n="KR4h0022_WYG_626-12b"/>
　　　從樊漢南為鹿門孟處士求脩墓牋<lb/>
　　　　　　　　　　　　　　　符　載<lb/>
廬山山人符載頓首頓首死罪夫仁義揚顯朗徳之充<lb/>
也恵慈被幽昧仁之原也竊見故鹿門孟處士浩然納<lb/>
靈含粹俊儒傑立文寶貴重價吞連城一旦殞落門𦙍<lb/>
陵蔑<hi>一作墓篾如墳</hi>吁嗟丘隴頽䧟荒圃形或異斧髙不及隠<lb/>
永懐若人行路慨然前日辦覺佛寺峴首亭恭覩明公<lb/>
垂意拳拳將墓文表隨封起窀穸闔境搢紳瞥聞嘉聲<lb/>
<pb n="KR4h0022_WYG_626-13a"/>
風動興感偕至踴躍然垂休務當時從善貴流今閤下<lb/>
外廹軍旅程使之劇内勞賔客俯仰之勤牽耗星嵗未<lb/>
遑指顧常恐旦夕飛踐廊廟纒綿深㫖欝紆不寫則處<lb/>
士之風流精爽沉翳厚地矣或好事者乗而射之孤負<lb/>
夙志矣伏惟閤下醇仁盛徳覆乎草木除惡彰善發於<lb/>
鄉黨<hi>一作影響</hi>割省庶務凝神晷刻盼睞官屬望則<hi>疑</hi>首尾<lb/>
實足以副士林之翹翹慰覉魂之㝠㝠事關教化不主<lb/>
名譽伏惟慮之始終之幸甚幸甚<lb/>
<pb n="KR4h0022_WYG_626-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷六百二十七<lb/>
</p>
<p>
</p>
  </div>
</body>
</text>
</TEI>
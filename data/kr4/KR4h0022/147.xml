<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百四十七</head>
    <p>
<pb n="KR4h0022_WYG_147-1a"/>
欽定四庫全書<lb/>
　文苑英華巻一百四十七　宋　李昉等　編<lb/>
　草木五<lb/>
　　幽蘭賦六首　　　　　青苔賦二首<lb/>
　　瓦松賦二首<lb/>
　　　幽蘭賦　　　　　　　　　楊　烱<lb/>
惟幽蘭之芳草禀天地之純精抱青紫之竒色挺龍虎<lb/>
之嘉名不起林而獨秀必固本而叢生爾乃丰茸十歩<lb/>
<pb n="KR4h0022_WYG_147-1b"/>
綿連九畹莖受露而將低香從風而自逺當此之時叢<lb/>
蘭正滋美庭闈之孝子循南陔而采之楚襄王蘭䑓之<lb/>
宫零落無叢漢武帝猗蘭之殿荒凉㡬變聞昔日之芳<lb/>
菲恨今人之不見至若桃花水上佩蘭若而續魂竹箭<lb/>
山隂坐蘭亭而開宴江南則蘭澤為洲東海則蘭陵為<lb/>
縣隰有蘭兮蘭有枝贈逺别兮交新知氣如蘭兮長不<lb/>
改心若蘭兮終不移及夫東山月出西軒日晩受燕女<lb/>
於春闈降陳王於秋坂乃有送客金谷林塘坐曛鶴琴<lb/>
<pb n="KR4h0022_WYG_147-2a"/>
未罷龍劍將分蘭釭燭燿蘭麝氛氲舞䄂㢠雪歌聲遏<lb/>
雲度清夜之未艾酌蘭英以奉君若夫靈均放逐離羣<lb/>
散侣亂鄢郢之南都下瀟湘之北渚歩遲遲而適越心<lb/>
欝欝而懐楚徒眷戀於君王斂精神於帝女汀洲兮極<lb/>
目芳菲兮襲予思公子兮不言結芳蘭兮延佇借如君<lb/>
章有徳通神感靈懸車舊館請<hi>一作親</hi>老山庭白露下而<lb/>
警鶴秋風髙而虬縈循<hi>一作登</hi>階除而下望見秋蘭之青<lb/>
青重曰若有人兮山之阿紉秋蘭兮嵗月多思握之兮<lb/>
<pb n="KR4h0022_WYG_147-2b"/>
猶未得空佩之兮欲如何抽琴命操為幽蘭之歌歌曰幽<lb/>
蘭生矣于彼朝陽含雨露之津潤吸日月之休光美人<lb/>
愁思兮採芙蓉於南浦公子忘憂兮樹萱草於北堂雖<lb/>
處幽林與窮谷不以無人而不芳趙元淑聞而歎曰昔<lb/>
聞蘭葉據龍圖復道蘭林引鳳雛鴻歸鷰去紫莖歇露<lb/>
往霜來緑葉枯悲秋風之一敗與蒿草而為芻<lb/>
　　　第二<hi>以逺芳襲人終古無絶為韻</hi>　　　　喬　彛<lb/>
蘭之生矣不以無人而不芳被廣澤生囘塘和寡調<hi>一作</hi>
<pb n="KR4h0022_WYG_147-3a"/>
<hi>曲</hi>髙未儷郢中之曲神符夣叶終傳鄭國之香贈虚<hi>疑作</hi>
<hi>靈</hi>脩於南浦襲嘉慶於北堂於是芊眠茂逺靡迆秋坂<lb/>
紉而為佩騷人之意已深間以在衿<hi>一作谷</hi>楚客之情何<lb/>
逺薄秋風而<hi>一作則</hi>香盈十歩汎皓露則花飛九畹豈<hi>一作</hi>
<hi>寧</hi>衆草之敢陵幸移根之未晚若乃吳露清<hi>一作青山</hi>兮天<lb/>
氣新湘水碧兮楓岸春煙轉緑蕙波摇白蘋榮曲漵之<lb/>
初蓮遺天涯之美人離别經時歎孤芳於秀質艷陽可<lb/>
惜悵獨立於良辰復有映金砌羅玉户分竹宫疏蕙圃<lb/>
<pb n="KR4h0022_WYG_147-3b"/>
因風而起不隨彼茁之蓬擇地以生能殊有枤之杜宜<lb/>
其比同心於先哲冠美名於前古蘭之在幽兮其芳滿<lb/>
叢人<hi>一作士</hi>守業兮其道未通入提携固在於髙賞播酷<lb/>
烈當䟦<hi>一作柞</hi>於下風寧使凋急景於散地廹嚴凝於嵗<lb/>
終况復光隂慘烈氷霰凄切静而處順不得近於堦墀<lb/>
長未當門獨遣冒於霜雪艷歇紅時莖萎紫折懼鶗鴂<lb/>
之先鳴掩氛氲而頓絶於戯蘭與艾兮異味薰與蕕兮<lb/>
殊途一室之人雖當執我之契十年之臭尚可攘公之<lb/>
<pb n="KR4h0022_WYG_147-4a"/>
羭囂然此道何有何無嗟乎蘭無薰兮搴擷之所不及<lb/>
士無文兮聲華之所不立倘一借於韶光庶餘香之可<lb/>
襲<lb/>
　　　第三<hi>同前韻</hi>　　　　　　　　陳有章<lb/>
翹翹嘉卉獨成國香在深林以挺秀向無人而見芳幽<lb/>
之可居達<hi>一作逺</hi>萌芽於隂壑時不可失吐芬香於春陽<lb/>
所以紫翹十歩名轉九畹自下并髙結根聳榦布葉逾<lb/>
宻重陽<hi>一作隂</hi>未晚開緗蘂而作合<hi>一作乍合</hi>擢丹頴而何逺<lb/>
<pb n="KR4h0022_WYG_147-4b"/>
好遵正直生匪臨於斜徑不向嶮巇質寧被於長坂獨<lb/>
茂幽壑厭若<hi>疑</hi>錯薪㡬霑雨露猶苦風塵采掇兮有日<lb/>
芳菲兮度春得臨刈楚之地曷異脩詞之人燕妃夣中<lb/>
榮何名而不遂蜀琴曲裏奏何聲而不新况衆英聚集<lb/>
傳香氣而相襲佳色葱蘢帶烟翠而攅叢<hi>一作無窮</hi>固己歎<lb/>
夫貞潔期見賞於始終幽處斯久照臨忽通喜㑹無私<lb/>
之日深繄有力之風幽莫過<hi>一作幽</hi>於芳蘭誠匪同諸草<lb/>
莽充佩而靈均不棄入握而仙都必取詎比夫山上蘼<lb/>
<pb n="KR4h0022_WYG_147-5a"/>
蕪泥中蘅杜將虚名以共播竟無善而足數焉知夫光<lb/>
善才於左思能成賦於師古而已哉知我者謂我如碩<lb/>
儒不知我者謂我如生芻此幽人之未已亦何代而云<lb/>
無幸逢昭代得遇良哲雖偕薰蕕固有分别勿以卉賤<lb/>
不顧幽芬勿以論<hi>一作地</hi>寒不軫孤絶倘折英而入用庶<lb/>
有光於優劣者也<lb/>
　　　第四<hi>同前韻</hi>　　　　　　　　韓伯庸<lb/>
陽和布氣兮動植齊光惟彼幽蘭兮偏含國香吐秀喬<lb/>
<pb n="KR4h0022_WYG_147-5b"/>
林之下盤根衆草之旁雖無人而見賞且得地而含芳<lb/>
於是嫩葉旁開浮香外襲既生成而有分何掇採之莫<lb/>
及入握稱美未遭時主之恩納佩為華空載騷人之什<lb/>
光隂向晩嵗月將終芬芳十歩之内繁華九畹之中亂<lb/>
羣峰兮上下雜百卉兮横叢况荏苒於光隂將衰敗於<lb/>
秋風<hi>文子曰叢蘭欲發秋風敗之正用此事一作風月恐非</hi>豈不處地稍幽受氣<lb/>
仍别蕭艾之新苖漸長桃李之舊蹊將絶空牽戯蝶拂<lb/>
花蘂之翩翾未遇來人尋芳春而採折既生幽徑且任<lb/>
<pb n="KR4h0022_WYG_147-6a"/>
榮枯羃輕烟而葱翠帶淑氣而紛敷冀雨露之漙<hi>一作沾</hi>
及何見知之久無及夫日往月來時占嵗覩遇達人之<lb/>
囘盼披荒榛而見取横琴寫操夫子傳之而至今入夢<lb/>
為徴燕姞聞之於前古生雖失處用乃有因枝條賴<hi>一作</hi>
<hi>嫩</hi>而既麗光色發而猶新雖見<hi>一有亂字</hi>辭於下土幸因遇<lb/>
於仁人則知夫生理未衰採掇何晚幽名得而不朽佳<lb/>
氣流而自逺既徴之而見寄願移根於上苑<lb/>
　　　第五<hi>同前韻</hi>　　　　　　　　仲子陵<lb/>
<pb n="KR4h0022_WYG_147-6b"/>
蘭惟國香生彼幽荒貞正内積芬華外揚和氣所資不<lb/>
擇地而長<hi>一作育</hi>精<hi>一作/清</hi>英自得不因人而芳况乃崖<hi>一作</hi>
<hi>徑非</hi>斷坂折蹊分石裂山有木而轉深逕無人而自絶柔<lb/>
條獨秀芳心<hi>一作氣</hi>潜結翡翠戯而相鮮蘼蕪生而共恱<lb/>
然後衆草之中迥為一叢卑以自牧和而不同揚翹布<lb/>
葉舒翠錯紅霄承結露曉汎光風傾於陽希所照無隠<lb/>
託其地知其道有終且求之昔人徴以邃古宛成章於<lb/>
楚客爰命操於尼父佩之衆匪蘭不紉曲之多匪蘭奚<lb/>
<pb n="KR4h0022_WYG_147-7a"/>
鼓夫以薰蕕之喻臭味斯殊同之則十年猶有異之則<lb/>
一日而無乃清以為露滋而為畹比徳者以之守真贈<lb/>
離者以之傷逺宜其出幽谷之濵為階除之珍羅堂未<lb/>
晚被逕知春依瑶池而自庇與玉樹之為鄰杜若芳芷<lb/>
香辛白蘋俱受生於大塊獨取象於同人是故蘭也之<lb/>
采伊人所急篇章間起比興俱入道之廢可鋤而去道<lb/>
之興可俯而拾為君灑㣲芳於素衿希見寳於重襲<lb/>
　　　第六<hi>同前韻</hi>　　　　　　　李公進<lb/>
<pb n="KR4h0022_WYG_147-7b"/>
幽有寂兮蘭有香香者取其服媚寂者契其韜光是以<lb/>
緑葉紫莖偶貞士而必佩深林絶壑挺竒質而獨芳觀<lb/>
其異彩特秀結根自逺靡生於門寧滋於畹朝陽照而<lb/>
雜花不得間其榮光風轉兮衆草無以齊其偃杳杳深<lb/>
處芬芬絶倫保貞操以擅美發英華以藻春葉凝露以<lb/>
珠綴花含烟而色新移於支也<hi>一作移之也</hi>則斷金之利樹<lb/>
之庭<hi>一無此字</hi>也則如玉之珍豈比夫協夣呈祥表嘉名於<lb/>
鄭國循陔見采流雅詠於詩人而已哉蘭之幽兮可折<lb/>
<pb n="KR4h0022_WYG_147-8a"/>
幽無人兮芳不絶蘭之生兮美自豐生得地兮美無終<lb/>
故雖敗於凉飈諒有嘉於前古方比契於松筠詎齊名<lb/>
於蘅杜且夫麗白雪之綺靡被長坂之芬敷激餘<hi>一無此字</hi>
芳以孤映極幽致而自<hi>一無此字</hi>殊則在握者何居擇者何<lb/>
無蘭處幽而轉芳芳無逺而不襲賢尚晦而必著著何<lb/>
道而不入<hi>一作立</hi>伊哲人之素履盍徴蘭以自執苟馨香<lb/>
之發聞越江山而採拾<lb/>
　　　青苔賦<hi>并序</hi>　　　　　　　　　王　勃<lb/>
<pb n="KR4h0022_WYG_147-8b"/>
吾之旅逰數月矣憇乎荒澗覩青苔焉縁崖而上廼喟然<lb/>
而歎曰嗟乎苔之生於林塘也為幽客之賞苔之生於<lb/>
軒庭也為居人之怨斯擇地而處無累於物也愛憎從<lb/>
而生遂作賦曰<lb/>
若夫桂洲含潤松崖秘液繞江曲之寒沙抱巖幽之古<lb/>
石汎廻塘而積翠縈脩樹而凝碧契山客之寄情諧野<lb/>
人之妙適及其瑶房有寂瓊室無光菲㣲君子之砌蔓<lb/>
延君侯之堂引浮青而泛露散輕緑而承霜起金鈿之<lb/>
<pb n="KR4h0022_WYG_147-9a"/>
舊感驚玉筯之新行若夫弱質緜羃纎滋布濩措形不<lb/>
用之境託跡無人之路望夷險而齊歸在髙深而委遇<lb/>
惟愛憎之未染何悲歡之詭赴宜其背陽就隂違喧處<lb/>
静不根不葉無跡<hi>一作華</hi>無影耻桃李之蹔芳笑蘭桂之<lb/>
非永故順時而不競每乗幽而自整<lb/>
　　　第二　　　　　　　　　　揚　烱<lb/>
粤若稽古聖皇重暉月光開博望之苑闢思賢之堂華<lb/>
館三襲琱軒四下地則經省而書坊人則後車而先馬<lb/>
<pb n="KR4h0022_WYG_147-9b"/>
相彼草木兮或有足言者吁嗟青苔今可得而聞也借<lb/>
如靈山偃蹇巨壁崔嵬畫千峰而錦照圖萬壑<hi>集作壁</hi>而<lb/>
霞開王孫逰兮山之隈披薜荔兮踐莓苔悵容與兮徘<lb/>
徊一去千年兮時不復來至若圓潭寫鏡方流聚玉苔<lb/>
何水而不清水何苔而不緑漁夫逰兮漢川曲歌滄浪<lb/>
兮濯吾足桂舟横兮蘭枻觸浦溆邅廻兮心斷續别有<lb/>
崇䑓廣厦粉壁椒塗梁木蘭兮椽瑇瑁草離合兮樹珊<lb/>
瑚白露下蒼苔蕪暗瑶砌澁瓊鋪有美人兮向隅應門<lb/>
<pb n="KR4h0022_WYG_147-10a"/>
閉兮踟蹰心震蕩兮意不愉顔如玉兮泪如珠請循其<lb/>
夲也見商羊兮鼓舞召風伯兮電赴占顧兎兮離畢星<lb/>
雷闐闐兮雨㝠㝠浩兮蕩兮見潢汙之滿庭倐兮忽兮<lb/>
視苔蘚之青青爾其為狀也羃䍥緜宻浸淫布濩彬駮<lb/>
兮長廊夤緣兮古樹肅兮若逺山之松柏汎兮若平郊<lb/>
之煙霧春澹蕩兮景物華承芳卉兮藉落花嵗峥嶸兮<lb/>
日云暮廹寒霜兮犯危露觸類而長其生也蕃莫不文<lb/>
階兮鏤瓦碧地兮青垣别生兮類西京南越則烏韭兮<lb/>
<pb n="KR4h0022_WYG_147-10b"/>
緑錢金苔兮石髪苔之為物也賤苔之為徳也深夫其<lb/>
為譲也每違燥而居濕其為謙也常背陽而即隂重扄<lb/>
秘宇兮不以為顯幽山窮水兮不以為沉有達人卷舒<lb/>
之意君子行藏之心唯天地之大徳匪予情之所任<lb/>
　　　瓦松賦<hi>并序</hi>　　　　　　　　崔　融<lb/>
崇文舘瓦松者産於屋霤之上千株萬莖開花吐葉髙<lb/>
不及尺下纔如寸不載於仙經靡題於藥録謂之為木<lb/>
也訪山客而未詳謂之為草也驗農皇而罕記豈不以<lb/>
<pb n="KR4h0022_WYG_147-11a"/>
在人無用在物無成乎俗以其形似松生必依瓦故曰<lb/>
瓦松楊烱謂余曰此中草木咸可為賦其詞曰<lb/>
賔舘兮沉沉明月髙兮重海深試一望兮上棟下宇開<lb/>
陽闔隂彼美嘉族依於夏屋煌煌特秀狀金枝兮産霤<lb/>
歴歴空懸若星榆而種天苯䔿丰茸青㝠芊眠葩條郁<lb/>
毓根柢連拳間青苔而裛露陵碧瓦而含煙春風摇兮<lb/>
欝起冬雪糅兮蒼然詎充採掇罕任雕鐫桐君莫賞梓<lb/>
匠難甄用匪適於時要必濫聞於俗傳慙魏宫之烏韭<lb/>
<pb n="KR4h0022_WYG_147-11b"/>
恧漢宮之紅蓮觀其衆開榮列虚心獨潔髙寧我慕無<lb/>
木禾之五尋卑以自安類石蒲之九節進不必媚居不<lb/>
求利芳不為人生不因地其質也菲無忝於天樂<hi>一作然</hi>
其隂也薄纔足以自庇望之常見其表尋之㒺得其秘<lb/>
肅穆承華堂皇不賖繩懸麥穂户刻菱花竹篬筤而衆<lb/>
色樹連理而相加芙蓉發池兮照爛日及<hi>木槿花也</hi>懸霤兮<lb/>
紛葩彼懐寶以遇賞此不材而見嗟雖有慕於階闥亦<lb/>
無混於泥沙已矣哉不學懸蘿附栢直蓬倚麻固將含<lb/>
<pb n="KR4h0022_WYG_147-12a"/>
美惡以同貫齊是非於一家亂曰少陽之地兮於何不<lb/>
春博望之苑兮莫匪正人纎根弱植兮生君之館荷施<lb/>
霑恩兮為人所翫物不謝生不知其榮唯願聖皇千萬<lb/>
夀但知傾葉向時明<lb/>
　　　第二<lb/>
式觀圖籍幽山窮野聞卉木之名焉考神農之嘗者根<lb/>
莖可驗洪纎不捨惟瓦松兮闕書何昔人兮智寡原其<lb/>
所託髙而又雅抽形先寄於鶴樓聳質更資於鴛瓦旖<lb/>
<pb n="KR4h0022_WYG_147-12b"/>
旎分葩含風接霞既當春而吐葉亦凌秋而㸃花異山<lb/>
苖之極秀狀澗松兮抽芽髙居壌霤匪雜泥沙向朝陽<lb/>
兮發榮經夕露兮増華常在危簷心必<hi>一作抱</hi>直詎欲牽<lb/>
風影蹔斜小大殊品髙卑異盼離離兮若星榆之昭灼<lb/>
爛爛兮疑石蒲之葱蒨既乏棟梁之用寧怯鐫雕之變<lb/>
豈比夫桂山上蘭谷<hi>一作石</hi>中長幽隠兮銷馥為芬菲兮<lb/>
敗叢奚若兹物之獨茂無憂患兮養䝉<lb/>
　文苑英華巻一百四十七<lb/>
</p>
<p>
</p>
  </div>
</body>
</text>
</TEI>
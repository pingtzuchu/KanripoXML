<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百八十</head>
    <p>
<pb n="KR4h0022_WYG_679-1a"/>
欽定四庫全書<lb/>
　文苑英華巻六百八十　　宋　李昉等　編<lb/>
　文章中<lb/>
　　報三原李少府書一首<lb/>
　　荅員半千書一首<lb/>
　　與常侍御書一首<lb/>
　　贈李舎人使君書一首<lb/>
　　贈包中丞書一首<lb/>
<pb n="KR4h0022_WYG_679-1b"/>
　　荅楊湖南書一首<lb/>
　　代李侍郎與徐州張尚書書一首<lb/>
　　代辛將軍與普閏劉尚書書一首<lb/>
　　與劉評事伯芻書一首<lb/>
　　寄李翺書一首<lb/>
　　答崔立之書一首<lb/>
　　答皇甫湜書一首<lb/>
　　　報三原李少府書　　　　　崔　融<lb/>
<pb n="KR4h0022_WYG_679-2a"/>
僕去夏遄征徂秋戾止於舎弟圓處辱吾子贈書徹函<lb/>
敷紙恬神靜諷龍文陽發居然異氣射人鳳律雄鳴自<lb/>
有竒音震物是何詞裁清雅興㫖奥深<hi>一作𤣥奥</hi>黄縑白鍜<lb/>
吐其文玉篆銀鈎艷其彩超超美論上陵於八十五篇<lb/>
婉婉成章不<hi>疑作下</hi>該於五十六字心靈宻㑹許予以煙<lb/>
霄鸞鳳之交景氣潜通博我以風雨魚龍之感雖曰不<lb/>
敏竊所庶幾下走材不逮於中人名謬參於下士頗亦<lb/>
希逹者之陳跡慕君子之遺風何不勤勤於接賢汲汲<lb/>
<pb n="KR4h0022_WYG_679-2b"/>
於結善見一才庶褰裳千里聞一徳期負笈七州而心<lb/>
跡相妨竟未之致也且僕之於君早欽風素子未知僕<lb/>
載勞翰墨同聲相應可謂知言庸詎知哉是何言也善<lb/>
乎東方生有言曰士大夫相知何必垂髮齊年拊手塵<lb/>
逰僕每覽此嘉其㫖氣重其逹識斯可謂之知言矣足<lb/>
下博聞强學豐才贍思以為魏蜀名逰吳鄭竒節不獨<lb/>
於古可生於今若髙明之禮樂大器足并吞於八九若<lb/>
下走之瓶筲小才豈與言於萬一也然才器雖不足揆<lb/>
<pb n="KR4h0022_WYG_679-3a"/>
風尚或可思齊區區之誠有望於此耳夫黄金之為寳<lb/>
也重矣而衆或礫之白圭之為璞也真矣而衆或非之<lb/>
木秀於林堆出於岸者卒為風波所擊材出於衆行髙<lb/>
於人者必為時俗所議以孔宣之徳也而招毁於武叔<lb/>
以周公之徳也而見疑於管叔此古而有之子何為恠<lb/>
者若吾子之蘭薰雪白冰清玉潤變通古今<hi>一作思周變通</hi>識<lb/>
貫終始而不免於讒口者斯亦可以痛心哉然則霜雪<lb/>
增加然後知松栢之勁也隂陽薄蝕然後知日月之明<lb/>
<pb n="KR4h0022_WYG_679-3b"/>
也湼而不淄磨而不磷者此非其效歟嗟乎王事不遑<lb/>
行役無定及君降止伊余載馳庶將自過黄叔度不意<lb/>
求尋陳仲舉參差不展踧踖為勞而吾子泛交直造余<lb/>
室弱季愚者因此得聞夕飽儒珍朝充道味南指有資<lb/>
於先覺北面頓廓於初䝉成人之美君子之務也遂令<lb/>
齊聲五對嗣美一枝名登甲乙之科身預賢良之末此<lb/>
非師資之效歟僕志尚幽閒體業疎放自拘文墨屢學<lb/>
栖遲院草侵堦而不薙惜其十步有芳也庭樹當軒而<lb/>
<pb n="KR4h0022_WYG_679-4a"/>
不徙重其一枝可巢也素琴委篋絃上之聲勿取也道<lb/>
書盈架物外之情足徵也此僕之不能忘懐聊復爾耳<lb/>
而子矜余以傲吏誇我以髙人多見其玩人長徳者也<lb/>
僕少乏文章長微學藝緣情體物誠所不工彫朽礪鉛<lb/>
有時牽拙直將歌其勞事豈欲冐彼知音而吾子廣肆<lb/>
褒揚深加提飾上揆飛龍之奏旁援儀鳳之音語人必<lb/>
於其倫在僕何可<hi>一作階</hi>至此足下徳擅宗師名推雄伯<lb/>
文髙積玉昇學日以照天光韻警鏘金激思風而吹地<lb/>
<pb n="KR4h0022_WYG_679-4b"/>
籟至若山柱河官之作珠胎鼎氣之篇並登作者之心<lb/>
每諷詞人之口竊霑餘論乆已懐音重勞賜簡殊深荷<lb/>
戴謹當藏之於篋書之於紳奉以周旋期諸永乆僕自<lb/>
恭承綵札握玩瓊章筆硯俱焚神氣都盡所以遲廻曠<lb/>
日俛仰窮年者抑由於此矣亦將性不好書徃賢之通<lb/>
論言非盡意前哲之美談茍意得而言忘冀神交而道<lb/>
合耳而競<hi>疑作竟</hi>不能以已者恐爽無言不讎之美<hi>一作義</hi>
云耳<hi>一作幸</hi>相知心期要以㑹面景山足下勿我棄遺敬<lb/>
<pb n="KR4h0022_WYG_679-5a"/>
慎徳音邀君歲暮耳當今六月頗暑二時隆赫敬想出<lb/>
忠入孝自公及私養親以祿効官以智邕邕然致足樂<lb/>
也僕拙於札翰行復推遣未卜清言良深太息不具崔<lb/>
某白<lb/>
　　　答員半千書　　　　　　　駱賔王<lb/>
張評事至止辱所惠詩乃書把玩無厭暫如有叙上言<lb/>
離恨下朂交情篤以猛風乾蘇之談𢎞以驟雨濕薪之<lb/>
喻雖聞義則死道存於起予而擬人則失事均乎翫物<lb/>
<pb n="KR4h0022_WYG_679-5b"/>
借如誠說蓋足下之不知言倘或劇談豈吾人之仰望<lb/>
矣夫鯤之為魚也潜碧海泳滄流沉鰓於渤澥<hi>集作海</hi>之<lb/>
中掉尾乎風濤之下而濠魚井鲋自以為可得而齊焉<lb/>
鵬之為鳥也刷毛羽恣飲啄戢翼於天地之間宛頸乎<lb/>
江海之畔而雙鳬隻<hi>集作乗</hi>鴈自以為可得而䙝焉及其<lb/>
化羽垂天摶風九萬振鬛<hi>集作鱗</hi>横海擊水三千寧假力<lb/>
於搶榆在藻<hi>集作寧肯借翰於搶榆假力於在藻</hi>資汀濘<hi>集作江濱</hi>涓流之水<lb/>
俟窟<hi>集作堁</hi>堁揚塵之風哉故張子房之逹人也擊水摶<lb/>
<pb n="KR4h0022_WYG_679-6a"/>
風之適焉朱買臣之屈已也戢翼沉鰓之致焉足下雅<lb/>
得古人之致不乏先賢之適自守莊筌無嬰魏網亦寧<lb/>
不知在藻搶榆之力非擊水摶風之助哉而詞㫖勤勤<lb/>
深所未諭盍言爾志豈若是乎夫人生<hi>一作間</hi>百年物理<lb/>
千變名利寵辱之情立矣愛憎毁譽之迹生焉其道在<lb/>
則尊徳成而上幽貞為虚白之室靜默為太𤣥之門知<lb/>
軒冕是儻來之物悟榮貴<hi>集作華</hi>非作力所致茍斯道不<lb/>
墜<hi>集作墮</hi>亦何患無成而圖僥倖於權重之交養聲利<hi>集作</hi>
<pb n="KR4h0022_WYG_679-6b"/>
<hi>譽</hi>於衆多之口斯所以楊朱徘徊於岐路阮籍怵惕於<lb/>
窮途嗟乎露徃霜來歲華不待山髙河廣離意無時桂<lb/>
樹寒花公子去而忘返松巖春草王孫逰以不歸去矣<lb/>
員生逺離隔矣音塵不嗣情甚<hi>集作其</hi>勞矣畏容藏谷靜<lb/>
深殊矣惠而好我無宻爾音<lb/>
　　　與常侍御書　　　　　　　于　邵<lb/>
近承書問兼示新書清心滌靈廻視易聴靜以究微婉<lb/>
有義可激恱以觀殊姿外容奚施徒見風雲相馳金玉<lb/>
<pb n="KR4h0022_WYG_679-7a"/>
交映曾不旋踵澤人之思一至於此甚大惠也真翰林<lb/>
之所可法豈不才而獨寳耶尋呈康子初云未見繕寫<lb/>
將送適遇有來遍示幕中無不嘉歎緣家累詣府求醫<lb/>
重陽之前當復北縣旬日之後便赴上都良覿無因此<lb/>
唯歎叙珍重珍重人使不斷絶也轉憑司錄馳白不一<lb/>
于邵頓首<lb/>
　　　贈李舎人使君書　　　　　釋　晝<hi>即皎然</hi>
自湖上一辭十有餘載公貴為方伯晝跡在空林出處<lb/>
<pb n="KR4h0022_WYG_679-7b"/>
殊疎音塵不接蓋理然也晝從辭後自謂年多志固名<lb/>
疎道親惟慕空門若有所詣然未曾遇一知已嘗戱為<lb/>
一章自詠曰樂<hi>音落</hi>禪心似蕩吾道不相妨獨悟歌還笑<lb/>
誰言老更狂昔謝太傅每賞支公善標宗要若九方堙<lb/>
之相馬略其𤣥黄而取其駿<hi>一作俊</hi>逸晝今日於公即道<lb/>
林逢太傅之秋也又晝於文章理心之外或有作意在<lb/>
適情性樂雲泉亦何能方健羡於其間哉頃自目疾相<lb/>
嬰濛濛如隔煙霧兼患脚氣行李不進昨承至止病士<lb/>
<pb n="KR4h0022_WYG_679-8a"/>
不獲躬詣門闌披叙離闊形礙神徃有所恨也謹馳狀<lb/>
兼簡雜文晝性野思拙機淺忽若偶中風律於期匠者<lb/>
賞鑒不遺幸甚幸甚釋晝白<lb/>
　　　贈包中丞書<lb/>
改年伏惟永感罔極晝之理心本在忘情及經節序惘<lb/>
然悲愴去歲馬某<hi>一作三</hi>徃已奉狀計上逹孟春猶寒伏<lb/>
惟中丞尊體萬福即此晝䝉免一昨見秋晩離披菊一<lb/>
章使晝却顧鄙拙盡欲焚燒凝思三復彌得精㫖中丞<lb/>
<pb n="KR4h0022_WYG_679-8b"/>
寄重任大堆案日盈而言詩至此豈非凝心悉到耶今<lb/>
海内詩人以中丞為龍門賢與不肖雷同願登仰測中<lb/>
丞之為心固進善而拒不工也晝無西施之容不合輙<lb/>
議西施之美然心之服矣其敢蔽諸今之馳疏實有所<lb/>
薦有㑹稽沙門靈澈年三十有六知其有文十餘年而<lb/>
未識之比則聞於故秘書郎嚴維隨州劉使君長卿前<lb/>
殿中皇甫侍御曾嘗所稱耳及上人自浙右來湖上見<lb/>
存並示製作觀其風裁味其情致不下古手不傍古人<lb/>
<pb n="KR4h0022_WYG_679-9a"/>
則向之嚴劉皇甫所許疇今所覿則三君之言猶未盡<lb/>
上人之美矣讀其道邉古墳詩有松樹有死枝塜上唯<lb/>
莓苔石門無人入古木花不開荅范秘書作則有緣竹<lb/>
歲寒在故人衰老多雲門雪夜作則有天寒猛虎呌巖<lb/>
雪松下無人空有月千年像教人不聞燒香獨為鬼神<lb/>
說石帆山作則有月色靜中見泉聲深處聞題李尊師<lb/>
堂則有古廟茅山下諸峯欲曙時真人是皇子玉堂生<lb/>
紫芝題曹溪能大師蔣山居則有禪門至六祖衣鉢無<lb/>
<pb n="KR4h0022_WYG_679-9b"/>
人得登天姥岑望天台山作則有天台衆山外歲晩當<lb/>
寒空有時半不見崔嵬在雲中傷古墓作則有古墓碑<lb/>
表折荒壠松柏稀福建還登黎嶺望越中作則有秋深<lb/>
知氣正家近覺山寒九日作則有山僧不記重陽日因<lb/>
見茱萸憶去年宿延平津懐古作則有今非古獄下莫<lb/>
向斗間看又有山邉水邉待月明暫向人間借路行如<lb/>
今還向山邉去惟有湖永無路行此僧諸作皆妙獨此<lb/>
一篇使晝見欲棄筆硯伏惟中丞髙鑒𢎞量其進諸乎<lb/>
<pb n="KR4h0022_WYG_679-10a"/>
其捨諸乎方今天下有故人大賢勤王輙以非急干諸<lb/>
視聽亦昭愚老不逹時也然上人秉心立節不可多得<lb/>
其道行定惠無慙要逺嘗著律宗引源二十一巻為緇<lb/>
流可<hi>疑</hi>歸至於𤣥言道理應接靡滯風月之間亦足以<lb/>
助君子髙興也晝疾弊未期奉展伏深瞻望近應府三<lb/>
五首謹憑靈澈上人呈上年暮思蹇多慮迷錯所希宗<lb/>
匠一為指瑕幸甚幸甚晝白<lb/>
　　　答楊湖南書　　　　　　　權徳輿<lb/>
<pb n="KR4h0022_WYG_679-10b"/>
使至䝉惠寄制集序發函煥然盈耳溢目𢎞麗博厚坦<lb/>
夷章明如黄鍾大玉慶霄天籟竒采正聲鏗鏘照燿<hi>文粹</hi>
<hi>作燭</hi>真可謂作者之表方駕古人忻懽駭悚咏歎無斁甚<lb/>
盛甚盛但根本不稱奬飾非宜以此為雄文至鑒之累<lb/>
如何如何書命者古先哲王之所以發徳音而賦百職<lb/>
也在易曰后以施命告四方書曰誕告萬方詩曰訏謨<lb/>
定命逺猶辰告故君陳君牙畢命冏命之作皆直而文<lb/>
簡而誠含章而不流漢廷亦云文章爾雅訓辭深厚其<lb/>
<pb n="KR4h0022_WYG_679-11a"/>
重如是而鄙人忝焉使盛聖之文明不登於典謨訓誥<lb/>
罪在菲薄其敢逃責於多士耶昔顔氏之子有不善未<lb/>
嘗不知知之未嘗復行愚雖竊知之之道而職命所拘<lb/>
不能不<hi>一無此字</hi>俟終日而勇退日踐復行之過至于九年<lb/>
暴於四方為所觀笑此所以慙愧於古人也亦思人生<lb/>
世間當志於逺者大者豈數數然刓<hi>文粹作損</hi>精耗神攘竊<lb/>
文字而猶力不足意不逮雖三益直諒之道久廢獨不<lb/>
愧於心者<hi>文粹作乎</hi>昨休沐之餘愚子呈閱且以有大朝中<lb/>
<pb n="KR4h0022_WYG_679-11b"/>
外之授受士友遷除之歲時遂不計妍蚩相從以類初<lb/>
不敢以制集自命但全其文而已因其猥多分列巻第<lb/>
又靦然以序引奉煩者誠以承眷之深而心仰雄伯使<lb/>
夜光冠於魚目永為子孫秘藏非敢効太冲三都而求<lb/>
𤣥晏發之道也及覽鴻麗之作無非溢<hi>集本文粹作逸</hi>言追思<lb/>
内訟已無所及使鄙人涉敝帚自見之患陷作者於玉<lb/>
巵無當之嫌一不敏而相交䘮何可言也伏以門人忠<lb/>
節叙述周詳因小生之無似揚先徳於不朽伏讀感咽<lb/>
<pb n="KR4h0022_WYG_679-12a"/>
何階仰酬結於肺腑沒齒無極又徳音宥宻皆出自中<lb/>
禁而西掖所掌止於命官今序中所言霈王澤燭幽滯<lb/>
振刑典申肅殺揄揚𢎞大務極其言則虚美之中又為<lb/>
虚美所冀盡去過談方敢受賜耳故吏部李員外三丈<lb/>
寓書於柳秘書求為後集序此賢逹所不能忘懐也但<lb/>
侈言失實如楚越之相遼異時見譏於通人則復為累<lb/>
也亦輒為閣下良規非止於自謀也左曹許公範二紀<lb/>
以來過於賞愛鄙人每以逐臭况之今又遇閣下此作<lb/>
<pb n="KR4h0022_WYG_679-12b"/>
素多昧理忽復自疑幸無泥於眷私而滅裂公是<hi>二字一作</hi>
<hi>之</hi>是所望也載之再拜<hi>六月二十五日</hi>
　　　代李侍郎與徐州張尚書書　吕　温<lb/>
奉别紙示諭眷待殊異規畧端明究忠義之苦言揚經<lb/>
通之雅㫖皆足以感動朝野光映古今一字之貴可懸<lb/>
於千金終身佩之何啻於三復甚善甚善伏以尚書才<lb/>
膺間出識藴生知地承勲徳行在詩禮自家逹國移孝<lb/>
為忠受任先朝克荷崇構控喉襟之地成節制之師動<lb/>
<pb n="KR4h0022_WYG_679-13a"/>
必勤王志皆憂國忠實彰於行事義聲感於旁鄰布在<lb/>
人謡溢于時論鳴鶴有和鐘鼓必聞聖上神武聰明維<lb/>
新覆幬勵精戎事注意藩隅方仄陋以旁求况勲賢之<lb/>
自著何患乎誠不上逹道不大光宣太阿之利用窮彛<lb/>
鼎之盛烈者乎某以寡薄謬膺寄<hi>集作重</hi>任成賦之重撫<lb/>
事知慙徒欲盡愚衷悉<hi>集作陳</hi>鄙見策朽磨鈍庶効涓涘<lb/>
竭誠捐軀少酬恩遇知我者寡同志實難頃在江西過<lb/>
辱厚意常懐慕仰頗歴歲時昨者以私鹽干禁漸耗公<lb/>
<pb n="KR4h0022_WYG_679-13b"/>
利汴州滯運屢稽軍期忝當軄司每積憂負輙率誠懇<lb/>
粗申條例網羅盗販<hi>集作糴</hi>節宣通渠實託衆賢敢專獨<lb/>
見果䝉𢎞至公之量推急病之心率先侯伯首贊王度<lb/>
許以别設方畧大為隄防究絶姦源通利國漕神之聽<lb/>
之言可復於天地有始有卒事必立於邦家佇觀莫大<lb/>
之功以成不朽之美諸侯師表天子腹心千載一時誠<lb/>
無以讓某奉職之分受賜𢎞多拳拳寸誠夙夜欣企幸<lb/>
甚幸甚徐傪宜並在使者口述伏惟照悉<lb/>
<pb n="KR4h0022_WYG_679-14a"/>
　　　代辛將軍與普閏劉尚書書　前　人<lb/>
某性質鄙昧智能無取承藉門緒早䝉驅策盡瘁軍府<lb/>
備嘗險艱徒竭犬馬之勞詎濟弓裘之美家構未克國<lb/>
恩未酬而謬典禁司軄惟侍衛良時自晩宿志莫申憤<lb/>
血猶剛憂髮先白加以禀性寡合知音實難甘心此生<lb/>
長鳴靡託豈料尚書推𢎞深之量啓特逹之心愛念不<lb/>
遺眷知益重昨者四牡來覲萬乗虚襟旁求將帥之臣<lb/>
佇清至公之鑒然則蕭何之稱必在韓信孝友有問宜<lb/>
<pb n="KR4h0022_WYG_679-14b"/>
薦雲中而丹墀對敭首及庸瑣敷陳本末奬飾逾涯逹<lb/>
其忠義之誠許其逺大之致雖躬論志業自瀝肺肝纎<lb/>
悉周詳豈能及此遂使鬱堙之志允逹於宸聰樗朽之<lb/>
材式孚於帝念言發九天之上聲聞四海之中行得舟<lb/>
航坐生羽翼雖管鮑在齊載深知我之感王貢仕漢有<lb/>
切彈冠之善方諸今日未足為喻不圖知己之至於斯<lb/>
義激血誠恩纒骨髓每一念至不覺涕流殞首糜軀豈<lb/>
能報徳唯當竭誠砥節服義懐仁奉以周旋居之造次<lb/>
<pb n="KR4h0022_WYG_679-15a"/>
貞<hi>集作青</hi>松得地方見於歲寒皦日在天願明<hi>集作聽</hi>其心<lb/>
誓死生<hi>集作生死</hi>幸甚幸甚屬有負薪之疾未申拜賜之禮<lb/>
瞻荷之至感懼兼深拳拳下情未知所措稍任行李即<lb/>
冀趨謁伏惟照察云云<lb/>
　　此二篇英華舊本合而為一故其首尾不全今<lb/>
　　用集本足之但寘之文章門亦所未喻<lb/>
　　　與劉評事伯芻書　　　　　符　載<lb/>
聆夫子之善聲滿盈矣世且多故無緣㑹覿開襟嚮風<lb/>
<pb n="KR4h0022_WYG_679-15b"/>
勞止如何余友蘭陵蕭易簡篋中獲足下所製窮逹<hi>一作</hi>
<hi>通</hi>述髙韻孤峙詞趣淵宻探聖賢性命之際究天地否<lb/>
泰之理因知殷紂之黄屋不為通也顔子之陋巷不為<lb/>
窮也使百世君子之知道益明守道益堅不汲汲不戚<lb/>
戚從容中道斯立言之由也顧惟短才謬嘗為文伸紙<lb/>
始竟百骸清快欽挹既乆無可自道因豫章王兵曹徃<lb/>
聊寫梗概不盡慨詠之萬一耳<lb/>
　　　寄李翺書　　　　　　　　裴　度<lb/>
<pb n="KR4h0022_WYG_679-16a"/>
前者唐生至自滑猥辱致書札兼獲所貺新作二十<hi>集本</hi>
<hi>文粹作十二</hi>篇度俗流也不盡窺見若愍女碑烈婦傳可以<lb/>
激清<hi>集作揚</hi>教<hi>集作勸</hi>義煥於史氏鐘銘謂以功代名於器<lb/>
為銘與弟正辭書謂文非一藝斯可謂救名之失廣文<lb/>
之用之文也甚善甚善然僕之知弟也未知其他直以<lb/>
弟敏於學而好<hi>集本文粹作至</hi>於文也就六經而正焉故每遇<lb/>
名輩稱弟不容於口自謂彌乆益無愧詞竊料弟亦<hi>集有</hi>
<hi>當字</hi>以直諒見待不以恱媚相容故不惟嗟悒<hi>集作挹</hi>亦欲<lb/>
<pb n="KR4h0022_WYG_679-16b"/>
商度其萬一耳若弟擯<hi>英華作掲</hi>落今古脫遺經籍斯則如<lb/>
獻白豕何足採取若猶有祖述則願陳其梗槩以相參<lb/>
㑹耳愚謂三五之代上垂拱而無為下不知帝力其道<lb/>
<hi>集作澤文粹無此字</hi>漸被於天地萬物不可得而傳也夏殷之際<lb/>
聖賢相遇其文在於盛徳大業又鮮可得而傳也厥後<lb/>
周公遭變仲尼不當世其文遺於冊府故可得而傳也<lb/>
於<hi>文粹無此字</hi>是作周孔之文<hi>文粹有也字</hi>荀孟之文左右周孔<lb/>
之文也理身理家理國理天下一日失之敗亂至矣騷<lb/>
<pb n="KR4h0022_WYG_679-17a"/>
人之文發憤之文也雅多自賢頗有狂態相如子雲之<lb/>
文譎諫之文也别<hi>文粹作自</hi>為一家不是正氣賈誼之文化<lb/>
成之文也鋪陳帝王之道昭昭<hi>集作然</hi>在目司馬遷之文<lb/>
財成之文也馳騁數千載若有餘力董仲舒劉向之文<lb/>
通儒之文也發明經術究極天人其實<hi>集作餘</hi>擅美一時<lb/>
流譽千載者多矣不足為弟道焉然皆不詭其詞而詞<lb/>
自麗不異其理而理自新若夫典謨訓誥文言繫詞國<lb/>
風雅頌經聖人之筆削者則又至易也至直也雖大彌<lb/>
<pb n="KR4h0022_WYG_679-17b"/>
天地細入無間而竒言恠語未之或有意隨文而可見<lb/>
事隨意而可行此所謂文可文非常文也其可文而文<lb/>
之何常之有俾後之作者有所裁凖而請問於弟謂之<lb/>
何哉謂之不可非僕敢言謂之可也則大學之道在明<lb/>
明徳在止至善矣能止於止乎<hi>集本文粹作能止乎</hi>若遂過之猶<lb/>
不及也觀弟近日製<hi>集本文粹作制</hi>作大㫖常以時世之文多<lb/>
偶對意<hi>集作儷</hi>句屬綴風雲覊束聲韻為文之病甚矣故<lb/>
以雄詞逺志<hi>集本文粹作致</hi>一以矯之則是以文字為意也且<lb/>
<pb n="KR4h0022_WYG_679-18a"/>
文者聖人假之以逹其心逹則已理窮則已非故髙之<lb/>
下之詳之略之也愚欲去彼取此則安步而不可及平<lb/>
居而不可踰又何必逺闗經術<hi>集作籍</hi>然後騁其材力哉<lb/>
昔人有見小人之違道者恥與之同形貌共衣服遂思<lb/>
倒置眉目反易冠帯以異也不知其倒之反之之非也<lb/>
雖非於小人亦異於君子矣故文之異在氣格之髙下<lb/>
思致之淺深不在其磔裂章句隳廢<hi>集作壊</hi>聲韻也人之<lb/>
異在風神之清濁心志之通塞不在於倒置眉目反易<lb/>
<pb n="KR4h0022_WYG_679-18b"/>
冠帯也試用<hi>文粹作庶幾</hi>髙明少納庸妄若以為未幸不以<lb/>
苦言見革無<hi>文粹作其</hi>惑唯僕心慮荒散百事罷息然意之<lb/>
所在敢隠於故人耶昌黎韓愈僕識之舊矣中心愛之<lb/>
不覺驚想然意之<hi>集本文粹作其人</hi>信美材也近或聞諸儕類<lb/>
云恃其絶足徃徃奔放不以文立制而以文為戱可矣<lb/>
乎可矣乎今之作者不及則已及之者當大為防焉耳<lb/>
弟素居多年勞想深至窮隂凝沍動息如何入奉晨昏<lb/>
之歡出參帷幄之内<hi>集本文粹作畫字</hi>固多適耳昨弟來<hi>集有字字</hi>
<pb n="KR4h0022_WYG_679-19a"/>
欲度及時干進度昔歲取名不敢自服<hi>集本文粹作髙</hi>今孤煢<lb/>
若此遊官謂何是不復能從故人之所朂耳但寘力田<lb/>
園茍<hi>集作省</hi>過<hi>英華作遇</hi>朝夕而已然待春氣微和農事未動<lb/>
或當策蹇謁賢大夫兼與弟道舊未爾間猶希尺牘珍<lb/>
重珍重力書無諭<hi>集本文粹作餘</hi>從表兄裴度奉簡<lb/>
　　　答崔立之書　　　　　　　韓　愈<lb/>
斯立足下僕見險不能止動不得時顛頓狼狽失其所<lb/>
操持困不知變以至辱於再三君子小人之所憫笑天<lb/>
<pb n="KR4h0022_WYG_679-19b"/>
下之所背而馳者也足下猶復以為可教貶損道徳乃<lb/>
至手筆以問之扳援古昔辭義髙逺且進且勸足下之<lb/>
於故舊之道得之矣雖僕亦固望於君<hi>一作吾</hi>子不敢望<lb/>
<hi>一作問</hi>於他人者耳然尚有似不相曉者非固<hi>一作故</hi>欲發<lb/>
余乎不然何子之不以丈夫期我也不能默默聊復自<lb/>
明僕始年十六七時未知人事讀聖人之書以為人之<lb/>
仕者皆為人耳非有利乎已也及至二十時苦家貧衣<lb/>
食不足謀於所親然後知仕之不唯為人耳及來京師<lb/>
<pb n="KR4h0022_WYG_679-20a"/>
見舉進士者人多貴之僕誠樂之就求其術或出禮部<lb/>
所試詩策等以相示僕以為可無學而能因詣州縣求<lb/>
舉有司者好惡出於其心四舉而後有成亦未即得仕<lb/>
聞吏部有以博學宏詞選者人尤謂之才且得美仕就<lb/>
求其術或出所試文章亦禮部之類也私怪其故然猶<lb/>
樂其名因又詣州府求舉凡二試於吏部一既得之而<lb/>
又黜於中書雖不得仕人或謂之能焉退因自取所試<lb/>
讀之乃類於<hi>蜀本作乎</hi>俳優者之詞顔忸怩而心不寧<hi>蜀本作安</hi>
<pb n="KR4h0022_WYG_679-20b"/>
者數月既已為之則欲有所成就書所謂恥過作非者<lb/>
也因復求舉亦為<hi>一作無</hi>幸焉乃復自疑以為所試與得<lb/>
之者不同其程度及得觀之余亦無甚愧焉夫所為博<lb/>
學者豈今之所謂者乎夫所謂宏詞者豈今之所謂者<lb/>
乎誠<hi>文粹作設</hi>使古之豪傑之士若屈原孟軻司馬遷相如<lb/>
揚雄之徒進於<hi>集作于</hi>是選僕必知其懐<hi>蜀本作愧</hi>慙乃不自<lb/>
進而已耳<hi>蜀本作矣</hi>設使與夫今之善進取者競於䝉昧之<lb/>
中僕必<hi>蜀本作固</hi>知其辱焉然彼五子者且使生<hi>一作出</hi>於今<lb/>
<pb n="KR4h0022_WYG_679-21a"/>
之世其道雖不顯於天下其自負何如哉肯與夫斗筲<lb/>
者决得失於一夫之目而為之憂樂哉故凡僕之汲汲<lb/>
於進者其小得蓋欲以具<hi>蜀本作完</hi>裘葛養孤窮也其大得<lb/>
蓋欲以同吾之所樂於人耳其他可否自計已熟誠不<lb/>
待人而後知今足下乃復比之獻玉者以為必俟良工<lb/>
<hi>集作工人</hi>之剖然後見知於天下雖刖兩<hi>集作兩刖</hi>足而不為痛<lb/>
<hi>集作病</hi>且無使勍者再刖<hi>集作剋</hi>誠足下相勉之意厚也然<lb/>
仕進者豈固舎此而無門哉足下為我必待此而後振<lb/>
<pb n="KR4h0022_WYG_679-21b"/>
<hi>集作進</hi>者尤非<hi>集作非先</hi>相悉之辭也僕之玉固未嘗獻而足<lb/>
固未嘗刖足下無為我戚戚也方今天下風俗尚有未<lb/>
及於古者邉境<hi>蜀本作地</hi>尚有披甲執兵者主上不得怡而<lb/>
宰相以為憂僕雖不賢亦所<hi>集作且</hi>潜究其得失致之乎<lb/>
吾相薦之乎吾君上希卿大夫之位下猶取一障而乗<lb/>
之若都不可得猶將耕於寛閒之野釣於寂寞之濵求<lb/>
家國之遺事考賢人哲士之<hi>集有所字</hi>終始作唐之一經垂<lb/>
之於無窮誅奸䛕於既死發潜徳之幽光二者將必有<lb/>
<pb n="KR4h0022_WYG_679-22a"/>
一可足下以為僕之玉凡幾獻而足凡幾刖也又所謂<lb/>
勍者果誰哉再刖<hi>集作尅</hi>之刑信如何也士固伸於知己<lb/>
微足下無以發吾之狂言愈再拜<lb/>
　　　答皇甫湜書　　　　　　　李　翺<lb/>
辱書覽所寄文章詞髙理直歡恱無量有足發予者自<lb/>
别足下來僕口不曾言文非不好也言無所益衆亦未<lb/>
信祗足以招謗忤物於道無明故不言也僕到越中得<lb/>
一官三年矣行能寡薄<hi>文粹作材能甚薄</hi>澤不被物月費官錢<lb/>
<pb n="KR4h0022_WYG_679-22b"/>
自度終無補<hi>集有益字</hi>累求罷去尚未得以為愧僕性不解<lb/>
諂佞生<hi>文粹作復</hi>不能曲事權貴以故不得齒于士林而足<lb/>
下亦抱屈在外故畧有所說凡古賢聖得位於時道行<lb/>
天下皆不著書以其事業存於制度足以自見故也其<lb/>
著書者蓋道徳充積阨摧於時身卑處下澤不潤物恥<lb/>
灰冺而燼滅又無聖人為之發明故假空言是非一代<lb/>
以傳無窮而自光耀於<hi>集作于</hi>後故或徃徃有著書者僕<lb/>
近冩得唐書史官才薄言詞鄙淺不足以發揚髙祖太<lb/>
<pb n="KR4h0022_WYG_679-23a"/>
宗列聖明徳使後之觀者文彩不及周漢之書僕以為<lb/>
西漢十一帝髙祖起布衣定天下豁逹大度東漢所不<lb/>
及其餘唯文宣二<hi>一作兩</hi>帝為優自惠景以<hi>集作已</hi>下亦不<lb/>
皆明於東漢明章兩帝而前漢事跡灼然傳在人口者<lb/>
以司馬遷班固叙述髙簡之工故學者恱而習焉其讀<lb/>
之詳也足下讀范曄漢書陳夀三國志王隠晉書生熟<lb/>
何如左丘明司馬遷班固書之温習哉故温習者事跡<lb/>
彰而罕讀書者事跡晦讀之疎數在詞之髙下理必然<lb/>
<pb n="KR4h0022_WYG_679-23b"/>
也唐有天下聖明繼於周漢而史官叙事曾不如范曄<lb/>
陳夀所為况足擬望左丘明司馬遷班固之文哉僕所<lb/>
以為恥當兹得於<hi>集作于</hi>時者雖負作者之材其道既能<lb/>
被物則不肯著書矣僕竊不自度無位於朝幸有餘暇<lb/>
而詞句足以稱贊明盛紀一代功臣賢士行迹灼然可<lb/>
傳於後代自以為能不滅者不敢為讓故欲筆削國史<lb/>
成不刋之書用仲尼褒貶之心取天下公是公非以為<lb/>
本羣黨之所謂為非者僕未必以為非使僕書成而傳<lb/>
<pb n="KR4h0022_WYG_679-24a"/>
則有富貴而功徳不著者未必聲名於後貧賤而道徳<lb/>
全者未必不烜赫於無窮韓退之所謂誅奸䛕於既死<lb/>
發潜徳之幽光是翺心也僕文彩雖不足以希左丘明<lb/>
司馬子長足下視僕叙髙愍女楊烈婦豈盡出班孟堅<lb/>
蔡伯喈之下耶仲尼有言不有博奕者乎為之猶賢乎<lb/>
已僕所為雖無益於人比之博奕猶為勝也足下以為<lb/>
何如哉古之賢聖當仁不讓於師仲尼則曰文王既沒<lb/>
文不在兹乎又曰予欲無言天何言哉孟軻則曰予之<lb/>
<pb n="KR4h0022_WYG_679-24b"/>
不遇魯侯天也臧氏之子安能使予不遇哉司馬遷則<lb/>
曰成一家之言藏之名山以俟後聖人君子僕之不讓<lb/>
亦非大過也幸無怪翺再拜<lb/>
　<lb/>
　<lb/>
　<lb/>
　<lb/>
　文苑英華巻六百八十<lb/>
</p>
<p>
</p>
  </div>
</body>
</text>
</TEI>
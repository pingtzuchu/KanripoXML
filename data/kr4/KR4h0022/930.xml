<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百三十一</head>
    <p>
<pb n="KR4h0022_WYG_930-1a"/>
欽定四庫全書<lb/>
　文苑英華卷九百三十一　宋　李昉等　編<lb/>
　宦官上<lb/>
　　内侍髙延福碑一首<lb/>
　　内給事郎諫議大夫韋公碑一首<lb/>
　　内侍陳盛忠碑一首　　内侍省孫常楷碑一首<lb/>
　　内侍省内侍焦希望碑一首<lb/>
　　　内侍髙君神道碑　　　　　張　說<lb/>
<pb n="KR4h0022_WYG_930-1b"/>
孝足動天義堪變地河中見三州之姓炳彼精誠南亭<lb/>
聞再逄之母彰兹竒事不有隂德曠代誰鄰内侍髙延<lb/>
福者將軍力士之兹父也粤自西雲干呂東明䘖璧以<lb/>
亡王之族處巷伯之官而將軍本系馮亭代家南越未<lb/>
知父母來奉宮闈老而無子曰悲幼而失親曰苦調之<lb/>
悲者笙磬異器而同音貌之苦者秦越别狀而共色從<lb/>
此㫁金合要投漆相授承順無違日嚴生乎本性仁慈<lb/>
匪餙天屬由乎自我父子之名既定姓氏之目遂<hi>集作因</hi>
<pb n="KR4h0022_WYG_930-2a"/>
移大將軍之家去鄭而取衛平原侯之室變國而從甄<lb/>
亦猶是也既而内侍以鴻漸登朝苒弱<hi>集作蒻</hi>朱紱將軍<lb/>
以龍樓得主艶耀金章其訓子也温室之樹無言車中<lb/>
之馬數對其事親也三牲有養志之樂百行無匪疾之<lb/>
憂至矣哉髙氏之子也以思親之願而展親以欲報之<lb/>
誠而報徳神明翕而哀懇荒裔竦而慕義乃有傍求聖<lb/>
善提挈炎州二紀積離萬里遥至音容莫識涕對茫然<lb/>
驗七星於子心認雙環於母臂而後深傷頓感若墜谷<lb/>
<pb n="KR4h0022_WYG_930-2b"/>
而騰<hi>集作登</hi>天藴怨都除類愈矇而覩日於是盡歡兩媪<lb/>
兼敬三人均養之恩咸不寐於十起反哺之志齊色難<lb/>
於一堂羣公賀虞潭之親天子歎馮勤之母此復然矣<lb/>
内侍事主四朝歴官七政專良恭肅著羙綸言温<hi>集作中</hi>
謙儉讓得名朝列享年六十有四開元十二年終於來<lb/>
庭里明年五月葬于<hi>集作於</hi>長樂原繼子力士䘮孺慕而<lb/>
加等葬罄誠而備物義方之經鬱為稱首孝德之傳今<lb/>
見其人永惟先恩追綴餘烈若夫慈羇旅之稚童仁也<lb/>
<pb n="KR4h0022_WYG_930-3a"/>
約詩禮之尊教義也貴不居而要避權禮也生推心而<lb/>
死有託信也仁為德本義為行先禮為身宅信為意田<lb/>
故仁之報也夀義之報也樂禮之報也安信之報也順<lb/>
履順居安乘樂享夀此四者生人之偉事目牛之深致<lb/>
者矣於戲領<hi>集作頂</hi>賜冠馳寵勢偃蹇俗上煜爚君傍者<lb/>
豈不思景行髙山慎視前轍如或少選亡禮顛沛違仁<lb/>
瞻言四報咫尺千里揚芳樹淑其不務乎余固春秋之<lb/>
徒也懲不濫而勸不僣義重天綱孝崇仁紀樂諄諄之<lb/>
<pb n="KR4h0022_WYG_930-3b"/>
誠訓善哀哀之克子不著倚相之書將受邱明之耻九<lb/>
原之上<hi>集無之字</hi>千目<hi>集作月</hi>深覽俾攀傷知音有以見古史<lb/>
之心也銘曰<lb/>
髙堂樂未散重壤哀己擗寶帳吹靈衣金尊照塵席苦<lb/>
長夜之易冺怨寸景之難惜列<hi>集作刻</hi>義聲與孝心萬古<lb/>
千齡得此石<lb/>
　　　内給事諫議大夫韋公神道碑　于　肅<lb/>
衡嶽之峻極于天作鎮五嶺炎海之包括于地委輸百<lb/>
<pb n="KR4h0022_WYG_930-4a"/>
川以崇山之靈漲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>海之闊孕毓粹氣實生英才厥有<lb/>
韋府君則其人也自豕韋開國積徳累業西漢丞相父<lb/>
子繼為醇儒衣冠相襲傳慶不絶得其姓者見重於時<lb/>
可謂源深𣲖長本大枝茂者矣公諱某京兆人也祖某<lb/>
不仕父楚皇任朝散大夫内給事中武德使判宫闈令<lb/>
事皆奕世載德繼美承家公幼有竒操形神爽邁器宇<lb/>
沈正識者異之髫齓之年㕘内侍省出入門閤情志專<lb/>
良開元十年解褐授内府局丞典御府之藏列内官之<lb/>
<pb n="KR4h0022_WYG_930-4b"/>
秩懃愿慎宻肅恭矜莊洵美可觀碩大且儼事因績著<lb/>
官以課遷尋充市舶使至於廣府賝賮納貢寶貝委積<lb/>
上甚嘉之每宣諭諸道曽無寧歲敷敡詔㫖人皆説服<lb/>
天寶初拜朝議郎判宫闈令知本局事至五年加朝散<lb/>
大夫内謁者監皇唐六葉道泰時康朝野歡娛禮物備<lb/>
具公以才藝敏悟頻操員職垂青組之榮綰銀艾之寵<lb/>
受宣詔命侍衞軒墀顧盼増輝時望歸美尋加朝議大<lb/>
夫拜内給事中判本官事眷遇愈深品秩優異上方垂<lb/>
<pb n="KR4h0022_WYG_930-5a"/>
衣致理端冕穆清或侍獵長楊扈逰閑館隨雕輦而稱<lb/>
警接瓊筵而獻壽排金戺登玉堂請奏宻命承傳天憲<lb/>
公之徳形於外可得而言公之美暢於中不可得而知<lb/>
也懿夫近臣之職其來尚矣位著天象官分周制蓋以<lb/>
萬乘崇嚴九重深邃出納綸㫖陪奉宸居宜有司存委<lb/>
任親重或導從輿輦或典司禁署凡百千數不可殫論<lb/>
若非理識端詳幹略稱最者則不得揮翰内省分曹局<lb/>
司以公之才雅有令問嗚呼蘭蓀方茂秋風敗之以乾<lb/>
<pb n="KR4h0022_WYG_930-5b"/>
元元年七月二十八日終於私第春秋六十有六皇情<lb/>
軫悼僚執零涕悲夫公歴事兩朝效官三紀其奉上也<lb/>
敬其與人也忠其蒞職也勤其立身也信雖伯子好善<lb/>
史游納忠方之於公彼有慙色夫人宋氏德行温厚姿<lb/>
容婉婌從夫之貴尋封廣平縣君以至德二年先公而<lb/>
逝乾元二年五月七日合祔於長安縣龍首原禮也嗣<lb/>
子中散大夫守内侍省上柱國賜紫金魚袋守宗次子<lb/>
内侍省内侍伯守堅次子内侍省宫教博士守幹皆克<lb/>
<pb n="KR4h0022_WYG_930-6a"/>
紹前脩佩服嚴訓永慕蓼莪之痛長懐創鉅之悲揚名<lb/>
顯親頌德褒美昊天罔極孝莫大焉敬述徽猷書於樂<lb/>
石銘曰<lb/>
英英韋公山岳粹氣植性敏逹存誠忠懿應物之材刜<lb/>
鍾之利踐言履信依仁守義五登秩序三掌職司便蕃<lb/>
省闥宻勿軒墀進退容止周旋羽儀壮圖未展遷壑纒<lb/>
悲鳳城之側龍首之陽墳生宿草魂閟連岡逝川兮茫<lb/>
茫隴樹兮蒼蒼勒銘兮貞石千古兮傳芳<lb/>
<pb n="KR4h0022_WYG_930-6b"/>
　　　内侍陳忠盛神道碑　　　　裴士淹<lb/>
夫北辰垂象南面居尊紫禁<hi>一作殿</hi>崇嚴彤庭奥宻靜言<lb/>
近侍允屬能賢其誰見稱則有我陳府君矣公諱忠盛<lb/>
字懐泰頴川許昌人也其先出自帝舜至遏父為周陶<lb/>
正受封于陳子孫因以為氏粤若尚書孝德頒賜聞乎<lb/>
題劍太守髙義禮賢為之下榻代襲賢貞門承軒冕因<lb/>
從官京邑今遂家于長安曽祖<hi>闕</hi>　正議大夫内給事<lb/>
祖守節正議大夫内常侍父文叔銀青光禄大夫内常<lb/>
<pb n="KR4h0022_WYG_930-7a"/>
侍或肅或乂克寛克仁好古而探墳籍懋官而紆青紫<lb/>
公幼懐端慤夙著嘉聞飾<hi>一作肅</hi>躬以筮仕服勤以成業<lb/>
先天歲解褐補内侍省掖庭局監尋轉内僕丞内僕令<lb/>
秩滿遷内侍伯内謁者監加朝散大夫恪居官次夙夜<lb/>
惟寅爰被丹霄之澤載延朱紱之慶典新樂之絲桐名<lb/>
與公偕勤亦至矣騁髙衢而方逺何景命而不融以天<lb/>
寶十三年五月二日遘疾薨於輔興里之私第春秋六<lb/>
十有五惟公黄中多可素履居貞宅心知訓執事有恪<lb/>
<pb n="KR4h0022_WYG_930-7b"/>
至若怡神以全道體命以適時義以拯物禮以從政故<lb/>
能奉絲言而無失馳驛騎而有光俄拜内給事内常侍<lb/>
尋除朝議大夫守内侍秩序斯崇恩華轉茂位益髙而<lb/>
心益下德逾邁而氣逾和且以幹能尤膺任寄前後奉<lb/>
使者十有三焉至乃夢三清於太極之府是脩功德志<lb/>
五樂於無何之鄉式瞻神異崇兹真廟獲彼靈符邁侯<lb/>
甸而訪仙經歴名山而隨羽客然後稽少陽之必舉懐<lb/>
令圖而允臧豈惟藝足侍書材優叅乘巷伯刺讒之什<lb/>
<pb n="KR4h0022_WYG_930-8a"/>
史游忠益之規固可謂無競維人温恭淑慎者已以其<lb/>
年閏十一月九日葬於長安縣承平鄉之南夫人上谷<lb/>
縣君成氏四德無虧三從罔徙<hi>一作失</hi>先天十四年正月<lb/>
二十九日後君而亡以乾元三年五月七日合葬于舊<lb/>
阡<hi>一作塋</hi>禮也長子仙鶴昭武校尉左衞豐浩府折衝次<lb/>
子仙鳳振威校尉行右金吾衞左中候仙甫才惟轉達<lb/>
職在春官今上御極釋褐特賜銀章朱紱拜内謁者監<lb/>
仙賢仙管等太邱父子荀氏弟兄事國以忠奉先惟孝<lb/>
<pb n="KR4h0022_WYG_930-8b"/>
感寒泉而増慕卜幽宅而罔艱懼遷陵谷式揚碑版銘<lb/>
曰<lb/>
帝舜洪胄胡公令名三恪惟甫八代至成本仁祖義國<lb/>
史家聲椒聊之實莫我與京<hi>其一</hi>懿範彌昌宏材益振果<lb/>
行育徳履信思順執心有恒改過不恡政符省括理必<lb/>
遊刃<hi>其二</hi>陟遐自邇休有烈光翻飛省闥翊侍巖廊導宣<lb/>
國命輝耀銀鐺丹誠每竭朱紱斯皇<hi>其三</hi>乘遽周流奚徃<lb/>
非適瑞徵桃塞藥獻梁益新廟真容名山靈跡爰典樂<lb/>
<pb n="KR4h0022_WYG_930-9a"/>
正奚稽市籍<hi>其四</hi>昊穹不憗殱我惟賢四星猶列一德空<lb/>
傳慘風雲於故里樹松檟於新阡載刋乎貞石永賁於<lb/>
幽泉<hi>其五</hi>
　　　内寺省内常寺孫常楷神道碑　于　邵<lb/>
易之繫云君子之道或出或處其出也為國藎臣銘勲<lb/>
彛鼎其處也保家燕居谷神齊物蓋巻舒在我不違其<lb/>
正而已今得之於孫常侍歟公姓孫氏諱常楷京兆涇<lb/>
陽人也有魁岸之姿有沈毅之略年甫羈貫而筮仕焉<lb/>
<pb n="KR4h0022_WYG_930-9b"/>
委質四朝咸著聲績在𤣥宗朝㧞乎羣萃之中始受賞<lb/>
九層之構兆於此矣在肅宗朝特見寵遇其時襄陽易<lb/>
帥滑臺命將屬安羯史盜作亂之後兩軍未戢王命或<lb/>
壅以公有奉使專對之才俾受節鉞將我詔㫖襄峴響<lb/>
風河滑朝宗皆公之力也在代宗朝僕固懐恩擁衆汾<lb/>
上仍以姦子作亂外邑北窺大鹵之地南侵蒲坂之封<lb/>
蟻聚鴟張關輔震駭公以單車之使仗節直進誕敷威<lb/>
德隂携黨與元惡奔潰狡童折首猶以餘衆嘯聚朔陲<lb/>
<pb n="KR4h0022_WYG_930-10a"/>
公乃通和獯戎俾發義師與郭汾陽等諸軍犄角姦兇<lb/>
敗績萬國底寧斯又公之勞也前此急宣藩維㑹計大<lb/>
務必能盡瘁以奉投艱明明三后稱嘆多矣事今上也<lb/>
每侍帷幄且曰求舊嘉謀讜詞入陳出秘扈避狄也著<lb/>
奔問之勤從省方也有執羈之效逮法駕還宮特加褒<lb/>
奬斯又公之忠也其後晦明生疾屢在長告是能閉朱<lb/>
門蔽華屋不屑塵事隠几頥神維清淨為師維友愛是<lb/>
篤物我俱喪不知老之將至云爾本其族姓則春秋時<lb/>
<pb n="KR4h0022_WYG_930-10b"/>
在衞世卿三國時有吳稱帝晋魏而下代生明哲至大<lb/>
父孝亷擢第烈考庭玊右金吾衛中候贈兖州刺史或<lb/>
髙上不仕或大用靡臻第其揚歴則四進散官正遷近<lb/>
職釋褐内侍伯遷文林郎内謁者監賜緋魚袋轉朝議<lb/>
郎内給事上柱國特加朝散大夫更名常楷擢授内常<lb/>
侍脩功德夫積善之家其後必大故長兄嘉賔黄州别<lb/>
駕贈大理少卿仲兄知古故開府儀同三司魏國公公<lb/>
與開府宣力王家首冠貂璫腰垂銀艾便蕃禁闥炳燿<lb/>
<pb n="KR4h0022_WYG_930-11a"/>
聨華四紀於兹亦云盛矣貞元五年七月二十三日卒<lb/>
于廣化里之私第享年六十一明年十二月五日葬于<lb/>
涇陽縣髙平原先塋之側次亡兄之兆蓋不違親而得<lb/>
族葬之制也夫人魏郡邵氏祔焉用周公之典也初開<lb/>
府當肅宗朝以直諫忤㫖配流費州及代宗踐祚公屢<lb/>
建勲代宻勿之際陳懇友于即日詔追仍復官爵既至<lb/>
矣特上封章請割衣食之費<hi>闕</hi>於涇陽縣卜爽塏之地<lb/>
建立伽藍上報皇慈覆幬之恩次展天屬怙恃之功優<lb/>
<pb n="KR4h0022_WYG_930-11b"/>
詔嘉許錫名曰寶應衆善計費維憶繄公定是職君子<lb/>
曰開府創之公能就之豈非忠於國孝於家嗚呼吾見<lb/>
夫二公報主之心昭矣顯親之道終矣異時嵗或大侵<lb/>
人有菜色公常設粥以食餓殍斯不曰仁乎公植性慈<lb/>
惠尤深象教靡茹葷血務施緇徒斯不曰善乎故歸全<lb/>
之日恍如先知乃召羣子載授理命尸坐自若奄然而<lb/>
終談者以為報施明徵矣有子良斌朝議郎前行原王<lb/>
府録事叅軍上柱國賜緋魚袋克奉前脩雅有令問進<lb/>
<pb n="KR4h0022_WYG_930-12a"/>
可事國退可幹家先公而亡矣猶子正議大夫行彭王<lb/>
府諮議系朝議大夫内侍省内給事上柱國充慶州監<lb/>
軍榮義朝議郎行内典引上柱國僧法律等奉引進之<lb/>
恩深泣血之感窀穸哀送必處必信以邵嘗備史官見<lb/>
託銘述蓋春秋褒善之義敢不承之銘曰<lb/>
兵諫雖忠不可以訓賦詩對心<hi>一作而</hi>亦奚足狥猗哉孫<lb/>
公不緇不磷以道而退以禮而進摭實去華履剛能順<lb/>
策名四后克昭忠藎宣諭反側以安觀釁悖叛是殘廼<lb/>
<pb n="KR4h0022_WYG_930-12b"/>
和獫狁廼復天倫忠焉孝焉家邦必聞移病歸體從吾<lb/>
所尚道心中接塵世禄積喪之歸真不嬰無妄高平之<lb/>
原于以卜塟後人與歸觀銘是諒<lb/>
　　　内侍省内侍焦希望神道碑　吳通徵<lb/>
春秋以立功於時謂之不朽釋氏以不住於相至乎無<lb/>
生善時者勲業存離相者徃來一以是居世其至人之<lb/>
藴耶維夫事上以忠脩身以道竭節於盛明之代遺情<lb/>
於寵禄之間通乎大觀與物始終建先脩之所為順理<lb/>
<pb n="KR4h0022_WYG_930-13a"/>
之期光昭前聞有若左神威軍中護軍焦公兼柱國公<lb/>
名希望字舊史稱周武王剋殷紂封神農之後於焦至<lb/>
武王孫康王生子曰文手中有畫如焦字之數又以封<lb/>
焉爰初啟土實居陜服衆國入于焦因從平陽遂命為<lb/>
氏其間允文允武或哲或謀代不乏賢可得而略厥後<lb/>
成以官族寓籍于京兆府之涇陽公之系緒今縣人也<lb/>
曽祖諱躍太宗撥亂常從征遼拜絳州鳳庭府果毅都<lb/>
尉祖諱法滿克踐儒行累遷至朝散大夫絳州司馬皇<lb/>
<pb n="KR4h0022_WYG_930-13b"/>
考諱孝景佩服仁義不交世禄積徳之慶鍾美於公公<lb/>
凝靈純粹秉志剛實耿介不羣風標自逺清襟朗察萬<lb/>
象無所隠其情見性圓明衆辨不得礙其正以言則窮<lb/>
其奥得聖人之心以行則用其中合君子之度年及弱<lb/>
冠選侍彤闈貞松之姿既呈於徑寸層臺之峻亦資於<lb/>
覆簣守内府局同正丞以陜府元從授承務郎敬恭朝<lb/>
夕恪守官次忠信以奉上之道禮義以周身之方莊而<lb/>
能和敏而有勇故可以恭武可以佐文方圓適器無入<lb/>
<pb n="KR4h0022_WYG_930-14a"/>
而不自得今皇帝之在春宮每加信任洎正宸極爰奨<lb/>
真純於是朱紱斯皇銀章有耀公夙荷榮渥茂兹寵光<lb/>
便蕃左右宻勿軒陛事君不二志守職惟一心口無擇<lb/>
言身無悔行見義能勇盡力忘勞其衛主也有匪躬之<lb/>
節鑾輿既復上懿其誠除給事同正賜金印紫綬益見<lb/>
親重乃命監射生軍事貞元五年詔以射生軍為神威<lb/>
軍加内常侍同正兼謁者監賜上柱國餘如故公訓整<lb/>
戎務練達武經舉傑雋懋勲賞贍財用協師徒我車既<lb/>
<pb n="KR4h0022_WYG_930-14b"/>
堅我馬斯服至若郊廟之事文衛之儀材官彀騎林植<lb/>
鱗次若離若合者固足以耀皇威而振國容矣十二年<lb/>
制加中䕶軍累遷内侍省内侍同正兼内常侍公受委<lb/>
愈重執心愈恭守直無隠盡忠在公理軍如家正身率<lb/>
下上所甚信咸感悦之爰廣舊軍肇建新宇叶比衆志<lb/>
允成厥列布之以署爰峻壁周講藝有舘公食有堂既<lb/>
庶既繁兮樂且康為輪為奐兮耀華章廽六龍之日馭<lb/>
降萬乘之天光以永代垂則威宣上方者也至乃公離<lb/>
<pb n="KR4h0022_WYG_930-15a"/>
諸見性符道源以明誠𢎞大覺之因以清靜脩有為之<lb/>
事動靜無閡喧寂一如不牽外緣不滯禪想以之則貞<lb/>
固幹事仁者悦其仁義者服其義嘗事上則忠信行巳<lb/>
以蒞職謂無上法寶諸佛之心自達摩東來實為教祖<lb/>
公了見真性𤣥契度門乃於軍士建立精舍上以奉國<lb/>
下以利人皇上御大明以燭幽發惠日以垂照廣一乘之<lb/>
妙㫖輔萬物之自然及公上奏乃賜額曰真元達摩傳<lb/>
法之院表正知也每從容而嘆曰性無生滅物有始終<lb/>
<pb n="KR4h0022_WYG_930-15b"/>
本乎天者為昭明親乎地者為委順是以遺生死外形<lb/>
骸感冬夜之詩歸於其室備嵗時之制允叶前經信所<lb/>
謂知命不憂達生之情者矣乃建先脩塔於涇陽縣之<lb/>
東南焦劉渡之西公之故夫人李氏浮圖域中龜謀恊<lb/>
從鷹<hi>集作雁</hi>影連屬支提鬱起像法恒存吾将老焉可以<lb/>
無累經言諸相常寂公之志歟嗣子朝榮等克禀趨庭<lb/>
之訓無虧立身之道以是有後人咸曰休哉惟公之内<lb/>
誠既率乎天至公之𤣥達載光乎法器宜乎承睿睠協<lb/>
<pb n="KR4h0022_WYG_930-16a"/>
師貞紀嘉績茂休聲保黄中之元吉惕塵外之髙情既<lb/>
得瑕邱之地先開張禹之塋仁之報兮夀未極檟可材<lb/>
兮躬所植表全美於真珉俾後生而作則銘曰<lb/>
萬物芸芸孰見其真修心踐言實惟哲人猗歟護軍與<lb/>
道為隣率性居正資忠事君澄心止水勵節貞筠行有<lb/>
枝葉道無緇磷其動以直克廣厥勲及新營宇載肅鈎<lb/>
陳衆服其誠上嘉其勤朝章允集睿睠逾殷處貴尚謙<lb/>
秉志惟純清虚應物恬曠怡神法本無生有非吾身靜觀<lb/>
<pb n="KR4h0022_WYG_930-16b"/>
其復視䘮猶塵委順于何涇川之津鴈塔先啟區中了<lb/>
人爰植爰脩以躬以親洪流不竭法夀長春表石垂芳<lb/>
千年日新<lb/>
　<lb/>
　<lb/>
　<lb/>
　<lb/>
　文苑英華巻九百三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百二十八</head>
    <p>
<pb n="KR4h0022_WYG_527-1a"/>
欽定四庫全書<lb/>
　文苑英華巻五百二十八　宋　李昉等　編<lb/>
　堤堰溝渠陂防門二十三道<lb/>
　　稍溝判二道　　　　菜地判一道<lb/>
　　清白二渠判六道　　開渠判一道<lb/>
　　毁濯龍泉判六道　　陂防判五道<lb/>
　　河卒判一道　　　　請塞㪷門判一道<lb/>
　　　稍溝判<lb/>
<pb n="KR4h0022_WYG_527-1b"/>
甲通稍溝三十里主者按興役不申甲云水潄之不合<lb/>
申<lb/>
　　　對　　　　　　　　　　　鄭　昭<lb/>
先王之制廬井有伍爰自澮畎逹以溝洫拯下人之墊<lb/>
溺變彼汾之沮洳故河渠式修煥馬遷之典衡漳既導<lb/>
羙夏禹之績今甲之所施用酌前訓不資穿鑿坐㸔通<lb/>
引顧源流之所觸望平疇之有藝况承茲水潄罔殫衆<lb/>
庸同史起之利人類王尊之濟物遂使苞蕭發詠無浸<lb/>
<pb n="KR4h0022_WYG_527-2a"/>
彼之虞汾澮興言多流惡之美既稱禆益聞此損費自<lb/>
可旌其殊效勸彼異能豈宜按以不申加之底戾但刑<lb/>
期不僣令著明文役且不滿千夫法難從於五罪既不<lb/>
合上請即宜原宥<lb/>
　　　同前　　　　　　　　　　湯履氷<lb/>
甲義恤菑畬志殷溝洫懼襄陵之荐及稍孽攸通稽濬<lb/>
川之前聞源流遂逺當以崇朝其雨高岸為谷無勞役<lb/>
之事濟稼穡之艱里則斯遥功則其倍涇泥是沃俄分<lb/>
<pb n="KR4h0022_WYG_527-2b"/>
數斗之謡韓工已成良開萬代之利嵗自便稔邦由是<lb/>
臧異東西之見分寧嗟别思殊劉項之有割是悅昌期<lb/>
潄而不徭足以嘉尚决而非役奚用申為粉署將繩恐<lb/>
渉察泉之義白圭思復冝從因水之詞<lb/>
　　　菜地判<lb/>
甲為匠人於菜地制溝遂廣深二尺為度所由劾功少<lb/>
訴不違理<lb/>
　　　對<lb/>
<pb n="KR4h0022_WYG_527-3a"/>
十地分宜順其髙下九夫為井列以溝洫式備水泉之<lb/>
害將損壅塞之虞利以生人成其務本永言經典實著<lb/>
廣深自畎澮而陳規及園鄽而不紊守之勿失敏則有<lb/>
功惟彼匠人誠為盡力審斷徑術善相邱陵設夫間之<lb/>
小溝明遂上之有徑水勢地勢因而用焉善溝善防斯<lb/>
焉在矣二尺為度殊其不法三農取託乃亦有秋方黍<lb/>
稷之離離見流波之活活决其行潦逹彼巨川庀度功<lb/>
程規模曲節即和夷之既藝豈陵谷之將遷樊遲學於<lb/>
<pb n="KR4h0022_WYG_527-3b"/>
孔丘自得老農之術哀公問於有若寧有不足之憂縱<lb/>
彼公田何妨稼穡况茲菜地已輟耕耘將為功少取科<lb/>
實為淫刑以逞十門呉堰撫昔事而無慙三章漢條因<lb/>
茲躅而當逭<lb/>
　　　清白二渠判<lb/>
得清白二渠交口不著斗門堰府司科髙陵令罪云是<lb/>
二月一日以前<lb/>
　　　對<lb/>
<pb n="KR4h0022_WYG_527-4a"/>
清白二渠其來自逺善利萬物聞諸古昔故䟽溝若雨<lb/>
荷鍤如雲利彼秦坰興功鄭白雖墾鑿南畆人歌日出<lb/>
之功而翹望西成不假月離之潤所以毎加修葺式建<lb/>
隄防各有司存標諸令式髙陵令以遷鸎入仕翔鸞布<lb/>
徳宣風百里早副天心管轄二渠正當交口欲加門堰<lb/>
諒有前規即此經營非無徃例但以金堤柳色未變新<lb/>
枝玉琯葭灰尚飄春雪節未逾於二月事不越於三章<lb/>
府局論辜竊以未可欲加罪也其如詞乎<lb/>
<pb n="KR4h0022_WYG_527-4b"/>
　　　同前<lb/>
溝洫之宜隄防是急惟禹盡力乃安生人自鄭渠來興<lb/>
秦壤増利清白相映雲天並開稻粱交隂雨汗俱發東<lb/>
風適降南畆初勤曉波猶㣲春修未遽縣令以恤人從<lb/>
術計役乗閒雖蟄户驚飛方期伐木而斗門議立且恐<lb/>
勞人未為瓠子之决欲後桃花之水府司按職體要俱<lb/>
懐聽風俗於初聞謂絃歌於未理誠以溉灌無闕經營<lb/>
有圖豈乖蒲宰之明當寛栁惠之黜情存審慎可適隨<lb/>
<pb n="KR4h0022_WYG_527-5a"/>
時<lb/>
　　　同前<lb/>
三輔名區千里奥壤决渠為雨荷鍤成雲衣食之源見<lb/>
資於畎畆桑麻之地實頼於溝渠故隠於金椎沉之石<lb/>
揵<hi>見漢書作挿非</hi>用防飄梗爰備墊流縣令職在字人化兼馴<lb/>
翟用遵常式或未成規良以秋潦未収且疑於瓠子春<lb/>
流詎泛未慮於桃花修葺既非後時府科何其速耳請<lb/>
從按記愚謂合宜<lb/>
<pb n="KR4h0022_WYG_527-5b"/>
　　　同前　　　　　　　　　　劉仲宜<lb/>
殷俗富人實惟稼穡分疆列土必假溝渠白公入秦卒<lb/>
興涇水之利史起居魏大引河流之溢信衣食之是資<lb/>
知珠玉之非貴理宜順時役築作制隄防惟彼髙陵地<lb/>
稱三輔瞻言沃壤良由二渠完謹苟虧畜洩乖用必貽<lb/>
罪戾何以逃刑且如雨畢除道既候於天時水涸成渠<lb/>
再編於月令斗門不設交渠未修功雖闕於千金時靡<lb/>
過於二月遽即科殿恐爽㢘平請從矜釋謂合通典<lb/>
<pb n="KR4h0022_WYG_527-6a"/>
　　　同前　　　　　　　　　　薛　霽<lb/>
導水東流百川歸海甘泉北對二渠交錯灌注不息黔<lb/>
黎資上善之功奔瀉無窮生靈得下潤之廣鄭國創業<lb/>
白公繼焉秦兼十倍之資韓得數年之力决渠降雨不<lb/>
待商羊之歌荷鍤成雲寧假飛龍之氣理合克奉時令<lb/>
謹塞隄防水潦盛昌懼有奔突桃花泛溢増修及二月<lb/>
之前瓠子無<hi>疑作興</hi>謡流潤安四人之業縣宰絃歌緝化<lb/>
鸞雉添祥雷震一時風行百里遵乎令典誠未失時見<lb/>
<pb n="KR4h0022_WYG_527-6b"/>
彼章程不罹其咎有詞難罰無濫斯人<lb/>
　　　同前　　　　　　　　　　劉　晉<lb/>
作利生人實資水徳至於泛溢或以災成故立彼隄存<lb/>
夫令式雖墨綬為化不願於勞人而黄潦或湧益深於<lb/>
害物况作事謀始合用於農隙啟塞隨時豈待於春仲<lb/>
論事乃拙於為政語對何聞於有司堰既不立於千金<lb/>
刑亦安疑於兩壁郡侯所詰然案科條<lb/>
　　　開渠判<lb/>
<pb n="KR4h0022_WYG_527-7a"/>
岐州刺史馬囬奏開渠與人相假貸嵗課不時入執事<lb/>
以為勞無成將議裁貶<lb/>
　　　對<lb/>
蒲宻之化鄭白之饒溝洫可以立人秦漢斯焉定霸豳<lb/>
風載陳於王業瓠口深著於甿謡故典農中郎明濟河<lb/>
於興廢搜粟都尉定邦國於錙銖眷彼循良義存俯企<lb/>
馬囬中和踐化右翊班條以為鄴下墱<hi>都俊切</hi>流功成於<lb/>
冩鹵南陽疏畆冨埓於京坻雖開鑿方勤而清閒毎就<lb/>
<pb n="KR4h0022_WYG_527-7b"/>
假多慙於邵父終有協於倪公儻秋蟀春鶊人樂疲於<lb/>
力役杏花菖葉農靡闕於耕桑輸稅若或先時菽粟何<lb/>
妨殷積祥刑議獄詎曰攸宜<lb/>
　　　毁濯龍泉判<lb/>
輿人毁濯龍泉或失其利楊氏因形勝興廢業邑人訴<lb/>
勞役不伏事<lb/>
　　　對<lb/>
因興立功就敗成罰天之所壊人莫能支泉既稱於濯<lb/>
<pb n="KR4h0022_WYG_527-8a"/>
龍歌未聞於黄鵠是為廢墜匪克修平則當程以土功<lb/>
議其逺邇同夫鄴令舄鹵更生其稲粱嫓彼秦人荷鍤<lb/>
能降其雲雨若乃虞藪澤之利述形勝之由非曰子來<lb/>
驚<hi>一作似</hi>乎慮始無有猶可<hi>一作傳</hi>勿對其庸<lb/>
　　　同前　　　　　　　　　　李　翥<lb/>
秦起曲江之沼漢興濯龍之泉或因山壅流或平地出<lb/>
水皆導逹溝瀆修利隄防竭役費財窮侈極麗今國家<lb/>
罷苑囿燕㳺之所為農桑禾黍之塲浸彼稲粱實我箱<lb/>
<pb n="KR4h0022_WYG_527-8b"/>
庾事失業廢其何可知楊氏用因其資大興其利非直<lb/>
務盡地利葢亦誘人歸本我疆我理既叶農夫之慶載<lb/>
勞載役徒使邑人有言<lb/>
　　　同前　　　　　　　　　　裴春卿<lb/>
水徳利物在乎泉源農功以時資於灌沃必欲壅畜無<lb/>
泄將以源防有用輿人何者輙起訟於漚菅楊氏不争<lb/>
更有興於負鍤詎謝王尊之堰重開方進之陂既以樂<lb/>
成何徴役本<lb/>
<pb n="KR4h0022_WYG_527-9a"/>
　　　同前　　　　　　　　　　蘓令問<lb/>
濯龍之奥泉源交屬楊氏因形以利物輿人捨舊以謀<lb/>
新且河渠列於八方溝洫陳於十志類百工之居肆同<lb/>
五行之廢一提封既設潤下是資宜命水工鳩諸藪澤<lb/>
以文無害雖訟何傷邑中之黔實興我役汝南之鵠亦<lb/>
著人謡物之常情難與適變同源異口史起尊其前刋<lb/>
石表界信臣旌於後苟利於物何恤於言既無稽於簡<lb/>
孚終有慙於割斷待資閱實方定刑名<lb/>
<pb n="KR4h0022_WYG_527-9b"/>
　　　同前　　　　　　　　　　房　宻<lb/>
澤國之政川衡是恤止以瀦防均之溝遂畜彼雨施錯<lb/>
興水物將廢業之不修豈分地之為利雖輿人之訟中<lb/>
則可毁而兩鵠之謡據聞當復候天時而潤澤成我濯<lb/>
龍灌秋水於涘涯誰其辨馬與人為利其利則深仍舊<lb/>
為功其功益<hi>一作葢</hi>寡勞雖是憚訟則有孚何者伍其田<lb/>
疇初結怨於東里遵彼溉灌終見美於西門乃謀始而<lb/>
獲尤方樂成而久次此而為罪夫何勸能<lb/>
<pb n="KR4h0022_WYG_527-10a"/>
　　　同前　　　　　　　　　　屈突湒<lb/>
道逹溝瀆濬利川源允符禮經克茂邦政啟塞苟失艱<lb/>
荒荐臻惟彼濯龍稱善利物不貴離畢之澤惟俟决渠<lb/>
之降奚其毁敗詎潤溝塍遂使彼黍離離竟無成於東<lb/>
作我稷翼翼豈有収於南畆而上膺帝澤下虧甿業伊<lb/>
輿人之是除同漢相之斯廢楊氏以量彼地勢度兹土<lb/>
宜興繼絶業如何不可既月長而日引亦暫勞而永逸<lb/>
邑人之訴稍乖常典此而不罰誰謂其宜<lb/>
<pb n="KR4h0022_WYG_527-10b"/>
　　　陂防判<lb/>
甲秉權决去陂水人相傳云有两鵠言陂當復甲以惑<lb/>
衆云飯我豆食羮芋魁科不伏罪<lb/>
　　　對<lb/>
秉國之權非賢奚可因人所利君子不奪甲為政者異<lb/>
於是乎以為畜水不流竭之何害豈知舊防是要罷之<lb/>
或損且川浸藪澤殖物於是乎生蒲魚稻粱為利於是<lb/>
乎慱齊人理國職此之由潰塘涸源過孰斯甚葢藏或<lb/>
<pb n="KR4h0022_WYG_527-11a"/>
寡純固則盈割鱻厭粱空思於舊貫飯豆<hi>一作菽</hi>煮芋奚<lb/>
取於託<hi>一作訛</hi>言愚謂載以既陂政可遵於夏訓廢而興<lb/>
謗事無取於漢臣此則有過能改彼當内訟自直無徃<lb/>
不復傳者何傷聊以抒憂未為惑衆甲自不典人無匪<lb/>
彞輙欲笞之末由也已<lb/>
　　　同前　　　　　　　　　　樊　晦<lb/>
開物議制興化優人務先適時權貴合道甲為正典欲<lb/>
遵救弊决其澤障成我井疆冀茨梁有作藨蓘無嫌何<lb/>
<pb n="KR4h0022_WYG_527-11b"/>
己日未孚率籲斯戚然在釐變俗必觀習土與其芋羮<lb/>
豆食黄鵠興謡曷若池陽谷口白渠作頌自邑告命當<lb/>
反古以順今代天救人奚愎衆而從已謂莫益或擊湏<lb/>
移轍知方成既無終徃何難復雖聞言不信將降戾乎<lb/>
齊甿而有怨是叢請懲忿於鞭朴<lb/>
　　　同前　　　　　　　　　　任　璆<lb/>
紐金曵組賢不兼利决水窒陂權曷由已伊甲開甿洗<lb/>
務無聞史起之功鳩藪牧臯習為翟進之理俾初汪萬<lb/>
<pb n="KR4h0022_WYG_527-12a"/>
頃隱長天而不見載翔千仞下髙風而有言評其放紛<lb/>
固將必復而草木震色猶失其潤况舄鹵偏溉孰不思<lb/>
肥寄黄鵠而遺音實蹲鴟而猶美且受羮含菽利不天<lb/>
來委畆宿糧事資陂漲今奪衆水不及私恩是曰殘人<lb/>
何以富俗更収威也能無辭乎與其秉權以求利曷若<lb/>
乗禄以自馭請遏其清畆之流罔愆我宜鱗之所<lb/>
　　　同前　　　　　　　　　　裴　鼎<lb/>
天生五材水善利物且溉且糞長我黍禾為隄為防制<lb/>
<pb n="KR4h0022_WYG_527-12b"/>
為畜泄甲秉國鈞軸作人父母可以興利除害仍舊貫<lb/>
以從時豈宜違俗變常歸<hi>疑作師</hi>乃心而改作使或者相<lb/>
駭訛言不懲託黄鵠以興詞冀洪波之必復鳥鳴亳社<lb/>
抑有前聞石言魏榆斯無可採昔田疇是闢歌鄭卿之<lb/>
遺愛今羮芋興謡嗟漢臣之不軌緬想翟公之䇿安可<lb/>
效諸竊詳寗越之鞭非其罪也<lb/>
　　　同前　　　　　　　　　　于季重<lb/>
政在利農人惟守業順其事者莫不胥悦變其舊者曽<lb/>
<pb n="KR4h0022_WYG_527-13a"/>
是興謡惟甲國均是秉具瞻斯重永言溝浚而新見謀<lb/>
水旱不愆資燮理而成化人天可望冀敦勸而有秋然<lb/>
則南陽之陂自滮池而為洼澤鄴旁之水因舄鹵而作膏<lb/>
腴是汎是流俯雲雨之攸潤我疆我理棲豆芋之餘糧<lb/>
方進不忘於前蹤白公且同於斯類此則有益於國專<lb/>
利而行未可式禮苟愆更從人欲陂兮當復聴乃輿言<lb/>
惑衆論笞責則何甚黄鵠既聞於師古焉敢定刑丹筆<lb/>
亦宥於無稽終宜伏念寘之理也誰曰是乎<lb/>
<pb n="KR4h0022_WYG_527-13b"/>
　　　河卒判<lb/>
甲充河卒官給平價又被差外徭訴有兼丁不合倍賦<lb/>
　　　對　　　　　　　　　　　鄭　昭<lb/>
徒駭既導誠禹貢之宏規宣防式歌亦漢國之盛業莫<lb/>
不功勤釃决績著䟽開既輸閩越之賝行漕海陵之粟<lb/>
河渠既設控引是資青翰晨移背呉江而電騖艅艎夕<lb/>
至仰天府以雲趍眷彼泛舟良資鼓栧瞻言河卒實繫<lb/>
水官平價允叶於酬庸輕役雅符於悅使報者倦矣在<lb/>
<pb n="KR4h0022_WYG_527-14a"/>
彞典而無乖施者未厭論外徭而有訴羔羊起詠節儉<lb/>
寧聞碩鼠興謡貪婪何甚論古既聞此役設法不合輙<lb/>
蠲無端之詞請從告記<lb/>
　　　請塞㪷門判<lb/>
得轉運使以汴河水淺運舩不通請築塞两岸斗門節<lb/>
度使以當軍營田悉在河次若斗門築塞無以供軍<lb/>
　　　對　　　　　　　　　　　白居易<lb/>
川以利渉竭則壅稅水能潤下塞亦傷農將舎短以從<lb/>
<pb n="KR4h0022_WYG_527-14b"/>
長宜去彼而取此汴河决能降水<hi>集作雨</hi>流可導<hi>集作通</hi>財<lb/>
引漕運之千艘實資積水生稲粱於一溉亦藉餘波利既<lb/>
相妨用難兼濟節度使以軍儲足務斯開竇而有年轉<lb/>
運司以邦賦貴通恐負舟而無力辭既<hi>集作雖</hi>執競理可<lb/>
明徴壅四國之征其傷多矣專一方之利所獲㡬何贍<lb/>
軍雖望於秋成濟國難虧於日用利害斯見與奪可知<lb/>
　<lb/>
　文苑英華巻五百二十八<lb/>
</p>
<p>
</p>
  </div>
</body>
</text>
</TEI>
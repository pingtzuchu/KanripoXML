<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百二十七</head>
    <p>
<pb n="KR4h0022_WYG_726-1a"/>
欽定四庫全書<lb/>
　文苑英華巻七百二十七　宋　李昉等　編<lb/>
　餞送十<lb/>
　　夏日盧大夫席送敬侍御之南海序一首<lb/>
　　鍾陵夏中送裴判官歸浙西序一首<lb/>
　　潯陽嵗暮送徐十九景威㳺潞府序一首<lb/>
　　荆州與楊衡說舊因送逰南越序一首<lb/>
　　宣城送黎山人歸滁上瑯瑘山居序一首<lb/>
<pb n="KR4h0022_WYG_726-1b"/>
　　奉送良郢上人逰羅浮山序一首<lb/>
　　奉送裴二十一兄閣老中丞赴黔中序一首<lb/>
　　送安南裴中丞序一首<lb/>
　　奉送黔中元中丞赴本道序一首<lb/>
　　送水部許員外出守郢州序一首<lb/>
　　送建州趙使君序一首<lb/>
　　送循州賈使君赴任序一首<lb/>
　　送歙州陸使君員外赴任序一首<lb/>
<pb n="KR4h0022_WYG_726-2a"/>
　　　夏日盧大夫席送敬侍御之南海序<lb/>
　　　　　　　　　　　　　　　符　載<lb/>
今天下司王職之官官立帥帥立屬制置滋乆繁冗日<lb/>
甚二年春皇帝以易簡之道大黜冗吏詔近臣冠惠文<lb/>
冠者四人分行郡國以權之所至之邦刀布粟帛有廢<lb/>
供給辦二千六百石得自考課殿最以聞朝廷重其寄<lb/>
能其人以監察御史敬公清明上才克荷斯任故自黔<lb/>
中距于南海盡得而董之夏四月辛已至于江夏六月<lb/>
<pb n="KR4h0022_WYG_726-2b"/>
丁酉馳于嶺嶠鄂管連帥御史大夫盧公闢以髙舘羅<lb/>
以籩豆搜文以餞之禮也先是侍御之至風威儀稜江<lb/>
湖颷馳如霜氣肅物莫不震惕我大夫政有和裕賦無<lb/>
逋曠饔夕餼朝問候君子有以見天王之臣行者以威<lb/>
重居者以恪敬也且國家尚兵已來百萬軍食仰給黎<lb/>
庶者數年矣至於靡弊等劇矣今羣冦底定生人始泰<lb/>
如飢腸凍骨易施饘褐是行也軌大中扇皇風决滯寃<lb/>
察賢良使海隅蒼生沐浴江濊者正在於是豈獨責稽<lb/>
<pb n="KR4h0022_WYG_726-3a"/>
逋之賦乎小子濫以儒列厠末座大夫欲卑賤者得申<lb/>
其志至猥而命之載乆栖山林詞樸意拙跪受簡牘伏<lb/>
用靦汗然各請賦五言一章頌皇皇之盛也<lb/>
　　　鍾陵夏中送裴判官歸浙西序<lb/>
樹生人之求籠天下之利鹽鐡而已矣非剸犀切玉之<lb/>
噐操劃利病之權務通泉貨上充天府下活人命則不<lb/>
得而居之國家委中丞李公以王賦之柄輕重之權實<lb/>
才授也去年春三月至于秋八月不雨關中飢饉職司<lb/>
<pb n="KR4h0022_WYG_726-3b"/>
憂焉以豫章江夏長沙諸郡地産瓌材且憑江湖將刳<lb/>
木為舟以漕國儲乃命河東裴從事承檄擁傳與三諸<lb/>
侯圖之從事名滉字瀾之風緒高華中和而深敬恭文<lb/>
敏羽翼吏道始以幹局為萬年尉中嵗逺竄乎南徼㑹<lb/>
恩澤下降李公聆其才而辟之方今藩維大臣奉法謹<lb/>
文所至之邦朝令夕供加以瀾之禮以持外誠以發内<lb/>
温温多可中無疵吝故方帥地主瞻其顔色聴其聲氣<lb/>
略去形體相與懽愉醆斚之下闇然事緝斯所謂賢士<lb/>
<pb n="KR4h0022_WYG_726-4a"/>
哉若人也與夫用威造勢者豈同年而語耶眇眇千㠶<lb/>
從風飛揚復命主人賔亦有光或者云勤不報屈不伸<lb/>
余不信矣况我公於公揖珪璋之望於私敦中外之愛<lb/>
感歎流落慨然盈懐即異日調和鼎鼐掄材取士得不<lb/>
與中丞同力合謀也水國方夏白波無邉檣烏一動吟<lb/>
嘯千里主公知非文什無以紓<hi>一作緩</hi>離志奉送將歸猥<lb/>
令首叙腆焉如缺但欲言鼓韶濩者之唱調耳<hi>一作但欲為鼔</hi>
<hi>唱韶濩者之調耳</hi>
<pb n="KR4h0022_WYG_726-4b"/>
　　　潯陽嵗暮送徐十九景威逰潞府序<lb/>
　　　　　　　　　　　　　　　前　人<lb/>
道舊者同志之至歡乎送逺者有情之至悲乎二者激<lb/>
人中腸我獨何謂鍾此懐抱始余與徐君識面余獨一<lb/>
言道合遂相顧攬載即亟徃候太傅夫人起居他年余<lb/>
及楊即中偕詣梓潼依李太傅生亦相從其於講道藝<lb/>
攻闕漏時上下郪中諸山賦詩舉酒吟嘯風月每至忘<lb/>
形骸也爾後鳥飛雲散南北四去邈邈悠悠凡十餘年<lb/>
<pb n="KR4h0022_WYG_726-5a"/>
一昨余被命召為江西從事生乃枉道顧訪病劣不任<lb/>
罷歸潯陽生亦䇿馬相隨余有茅居<hi>一作屋</hi>在郡南西嶺<lb/>
下前有芙蕖菱芡後有髙梧大竹家貧無他具日為徐<lb/>
君舂黄梁爚園蔬䱟鱐數噐相顧下筯頽然簷下快然<lb/>
偃仰至宵夜即燎薪火觴白酒引滿之際更語曩事襟<lb/>
期浩然如太古時人間萬累無非糠粃斯一何為樂之<lb/>
甚也徐君僑寓成都日乆常欲扶持尊老歸家洛陽寒<lb/>
氣綿薄不與意㑹有澤潞從事尚書郎郄君士羙生之<lb/>
<pb n="KR4h0022_WYG_726-5b"/>
姑之子也長材端操敦好中外將自茲始裂裳而從之<lb/>
開顔未孰<hi>孰熟通用</hi>執袂相送嵗暮風雪獨逰萬里㑹面寄<lb/>
書杳杳何期又一何愁慕之深也徐君方厚有志氣履<lb/>
行醇固善為文匿華用晦叩之乃應加以身長七尺聲<lb/>
如笙<hi>一作含</hi>簧能飲酒斗餘談語眄睞自有標韻所至之<lb/>
地方伯牧守洎賢士大夫莫不為子前席倒屣即士道<lb/>
其幾乎䘮矣况山東望雄諸俟賢明舉才携雋樹勲當<lb/>
世豫章之幹寧迯於班輸之目乎厚自珍重無患知已<lb/>
<pb n="KR4h0022_WYG_726-6a"/>
崔君行先齊君照<hi>一作熙</hi>予之舊友也㕁君士美盧君頊<lb/>
予得之友人蕭易簡也此數君子皆以宏才賔畫幕中<lb/>
寒暑推謝為余問其無恙否耶復以是便代雙鯉<lb/>
　　　荆州與楊衡說舊因送逰南越序<lb/>
　　　　　　　　　　　　　　　前　人<lb/>
載弱年與北海王簡言隴西李元象洎中師高明㑹合<lb/>
于蜀四人相依然約為友遂同詣青城山斬刈蓁葦手<lb/>
樹屋宇俱務佐王之學初載未知書其所覧誦章句而<lb/>
<pb n="KR4h0022_WYG_726-6b"/>
已中師發明大體擊去疵雜誘我於䟽通廣博之地示<lb/>
我於精淳𤣥顥之際偲偲之道實有力焉無幾何共欲<lb/>
張聞見之路方乘扁舟沿三峽造潯陽廬山復營蓬居<lb/>
遂我遁棲二三子以道徳相播以林壑相髙精綜六籍<lb/>
翺翔百氏繇是聲譽<hi>一作稱</hi>殷<hi>上聲</hi>然為江湖聞人居五六<lb/>
年載出廬岳歸蜀問起居中師愛惜離思振衣相送泝<lb/>
九江歴楚抵秭歸而旋執祛之際互修前志已已嵗自<lb/>
成都至中師自長安僑寓荆州羈旅相依各被婚娶困<lb/>
<pb n="KR4h0022_WYG_726-7a"/>
于柴水去嵗迄今凶問荐臻王李二生相次殞零草堂<lb/>
無主雲林索寞郷風長想不知涕之横墜也噫青城匡<lb/>
廬岑嶔際天下有煙霞上有神仙緬懐曩昔逍遥其下<lb/>
背負素琴手持道書掬泉掃石吟嘯終畫<hi>一有之字</hi>是時年<lb/>
少無事費傲光景造適則止不知其他孰謂倐忽與中<lb/>
師啓煩襟期晦明一十二年于兹矣辭山林墮塵滓五<lb/>
變星霜矣嵗月馳于外憂喜攻于内動非濟當世之務<lb/>
静不庇環堵之室泥塗碌碌視日旦暮永言念此厚用<lb/>
<pb n="KR4h0022_WYG_726-7b"/>
慙穢思欲攀石門之松桂宿靈溪之煙月可再得乎然<lb/>
跼度者多繋乎出處知幾者不滯于進取前年冬中師<lb/>
聊整文思起嘗於禮闈間飛聲騰陵譟動公卿當<hi>疑作常</hi>
伯輸教俯授髙第雖不當素尚亦天路之鴻漸也世之<lb/>
繇此而進者必聮振六翮聿求昇翥苟有便捷<hi>一作振</hi>躍<lb/>
登青冥十六七矣中師旅食淹恤内顧勤窶策馬南向<lb/>
慰其室家未幾而囊金中罄庖煙屢絶乘時蒸鑠將逰<lb/>
炎方又何其濩落也相國齊公挺鸞皇之儀欝經緯之<lb/>
<pb n="KR4h0022_WYG_726-8a"/>
謩新荷天寵鎮安越服執事行業明白且曰親舊或將<lb/>
脩假道之禮不為丁寧結約求以自輔乎重慎舟檝無<lb/>
畏逺道議者云五嶺風候加飡飯日舉醇酒數觴可以<lb/>
佐助正氣生其誌之<lb/>
　　　宣城送黎山人歸滁上瑯琊山居序<lb/>
　　　　　　　　　　　　　　　前　人<lb/>
有沃田有良耜土膏脉發凌春而耕之播穜稑之種極<lb/>
耘耨之力其或七年旱九年水穫不登於秉庾者此天<lb/>
<pb n="KR4h0022_WYG_726-8b"/>
時也非為農之不精也用聦明端思慮古先典籍鑚研<lb/>
而求之以道徳為冕弁以仁義為組綬其名不光其位<lb/>
不及身尚嬰於貧賤者此人時也非為學之不至也山<lb/>
人誦堯舜之言服堯舜之行四十年矣鬢毛班白龍鍾<lb/>
布褐得不曰命之水旱歟山人名復氣清骨植凡態不<lb/>
入揖譲應對甚有素士之風探賾以知章居易以安貧<lb/>
立誠以守晦服勤以樹善始結茅於滁上有瑯琊山清<lb/>
泉白石羅在戸牖耕餘之暇時時開素巻飲濁醪以雲<lb/>
<pb n="KR4h0022_WYG_726-9a"/>
霞為賔友以林籟為簫管頽然竟嵗不知其他頃有好<lb/>
事者日抵其廬舎莫不叢口一意頌我中丞寉君之賢<lb/>
明山人聞風裹足於蓬户齋心於宣城手持短書候獻<lb/>
鈴閣中丞厚徳如山愛敬士大夫降千乘之嚴貴納縫<lb/>
掖之顦顇相與談話惠其氣色枯株旱草霡霂膏雨嗟<lb/>
夫古人云國士遇我正在此耳何必他感然後捐軀乎<lb/>
况復與其文藝之優贍慨其羽毛之頺弱將欲借摶扶<lb/>
之力鴻漸之勢㧞自泥滓化窮為通黎君心腸得不快<lb/>
<pb n="KR4h0022_WYG_726-9b"/>
然哉中丞下車日乆政成俗阜倉廪實禮義立府中清<lb/>
净白晝無事遂甘心於賔客焉朱軒洞開四壁風凉弹<lb/>
絃清歌絡繹行觴簮𥚑荷蕙陶然一醉居無何山人有<lb/>
歸歟之興中丞乃抽妙思動髙韻以大雅之什貺之文<lb/>
人幕客聮和瓊璧組繡鄙夫知到山之日猿鶴顧迎視<lb/>
有喜色也嗚呼<hi>一作戱</hi>幽蘭生於大澤香薰芬馥過時不<lb/>
採摧於蓬蒿矣黎君隠於滁上藴才蓄力是行不偶老<lb/>
於風塵矣去矣自愛謹候休問載卑客也才識短陋猥<lb/>
<pb n="KR4h0022_WYG_726-10a"/>
以叙述冠于群什如處泰山之上兢惶惴恐之不暇也<lb/>
敢為首乎<lb/>
　　　奉送良郢上人逰羅浮山序<lb/>
良郢法師多聞强學風表端净㧞乎出萃者也始童子<lb/>
剃落轉持麈尾講仁王經白黒讃歎生希有想既進具<lb/>
酷自砥礪加之以聦明迅發至於修多羅毗尼逹摩書<lb/>
雜如是若干種法上人悉知觧以佛門言之文學則㳺<lb/>
夏也以法將則韓彭也異日必能破魔軍闡𤣥風當來<lb/>
<pb n="KR4h0022_WYG_726-10b"/>
像教不墜於地矣甲申嵗夏六月中丞楊公下車長沙<lb/>
之三年也余自故山扁舟一葉主人舎我于東舘師荷<lb/>
簦振策惠然相顧始見其青蓮眼目水田衣裳其心則<lb/>
懽如也次聞縱論雲湧波委甚嚴如也居累日報余以<lb/>
羅浮之行雲心不定稍欲引去噫沙門釋子棄捐萬慮<lb/>
携三衣鉢乞食自給晦宿聚落朝行亂山心冥境界何<lb/>
樂如此悲夫塵勞之士校名利溺愛縳區區于尋尺之<lb/>
内寕復拱懐於方外之逰哉常聞說者云有蓬萊一島<lb/>
<pb n="KR4h0022_WYG_726-11a"/>
浮至與羅山合并因命曰羅浮風煙草樹木有異態余<lb/>
未嘗踐履其心技癢師到日為我殷勤手䟽寄北來檀<lb/>
越也<lb/>
　　　奉送裴二十一兄閣老中丞赴黔中序<lb/>
　　　　　　　　　　　　　　　權德輿<lb/>
裴兄居諌大夫五年休問籍甚其於匪躬㨿古切劘獻<lb/>
替掖垣衆君子徒見其拜章伏閣而莫知其所以言者<lb/>
然則發舒純誠𢎞大聦明以貢於穆清者可勝道耶毎<lb/>
<pb n="KR4h0022_WYG_726-11b"/>
漢廷大僚與六官二職之缺羣情屬目俟其授受乆矣<lb/>
壬子詔書有黔巫長帥之拜秩於清憲褒以命服周行<lb/>
諸公以為一方之宰且惜其去而未喻也及夫别殿前<lb/>
席沃心交感重藩符之所付慮安集之不稱凡所以輟<lb/>
近臣惠逺人之㫖纎悉備厚上許周月之代兄求三嵗<lb/>
之理又以見首公急病而忘其勤逺淹䘏然後諸公知<lb/>
惜别為細而感恩為大在此行矣自牂牁<hi>見後漢志唐文多用此二字亦</hi>
<hi>或從牛前漢及他書或以為柯皆船<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>也集韻通用</hi>通道夜郎置吏以示綏懐以<lb/>
<pb n="KR4h0022_WYG_726-12a"/>
安剽輕失其理則蕭然愁擾得其和則驩然感恱方略<lb/>
招徠繋於官師以兄之慈惠直信粹清亷白為仁由已<lb/>
不改其度使大化淳流在明誠洞開推人情以賦政便<lb/>
習俗而不擾彼四封<hi>集作境</hi>之内如熱得<hi>集作待</hi>濯如水走<lb/>
下史臣操簡以傳循吏使者急宣以將徴命雖欲復三<lb/>
嵗之言其可得乎未間則褰赤帷飲醇酒晏晏言笑中<lb/>
無町畦雖欝蒸霧雨之候無自而入矣大丈夫被薦紳<lb/>
剽華纓𢎞宣職業無有逺邇則嚮之玉堂清禁論思侍<lb/>
<pb n="KR4h0022_WYG_726-12b"/>
從與今之龍節前導金龜映組皆所以事君也豈有中<lb/>
外之異耶祖軷霑醉宣言相勉在加飡寓書而已至若<lb/>
山川風物與騷離瞻望之嘆皆備於詩人所賦故不再<lb/>
書<hi>集作茲不書</hi>
　　　送安南裴中丞序<lb/>
士君子循道致用感恩宣力則萬里如咫歩<hi>集作尺</hi>溟波<lb/>
猶康莊况金印照路熊車伏軾<hi>集作伏能載軾</hi>提封甚闊命賜<lb/>
甚厚此裴侯所以忭笑就道視交州如衡軛之前則天<lb/>
<pb n="KR4h0022_WYG_726-13a"/>
時之瘴熱地里之囬逺皆細故也初裴侯夷退燕息未<lb/>
嘗角逐於有司且曰不試則已豈能自售其後累以惠<lb/>
文法冠為戎輅上介甫登中臺旋鎮南服盖純鋼百汰<lb/>
不得自閑於匣中明矣今天子惠茲元元邁唐虞之風<lb/>
鄙夫司言九年玷辱清途<hi>集作近</hi>顧不能裁成謩訓著一<lb/>
代典法耗竭蚩鄙為明時羞思得上分憂嘆下布條職<lb/>
使四封之内列郡和洽斯亦大丈夫之事也因君是行<lb/>
聊復起予追思徃嵗携手相樂與蘭陵蕭元植范陽盧<lb/>
<pb n="KR4h0022_WYG_726-13b"/>
載初宦逰出處多在江介索然物故何可勝言又想夫<lb/>
楊栁古灣秣陵仁祠寒夜促膝歡言舉酒晦明颷馳<lb/>
忽二十年各乘風波時一㑹合今日出祖話别在加飡<lb/>
自愛而已至若馬文淵<hi>集作泉</hi>之功略士威彦<hi>三國志士爕字威彦</hi>
<hi>為交阯太守英華作王彦威非</hi>之教化臊<hi>集作憬</hi>俗裔人納諸掌握明珠<lb/>
文犀視同涕唾皆裴侯彀中所畜也不復煩言<lb/>
　　　奉送黔中元中丞赴本道序<lb/>
中丞頃持邦憲靈襟<hi>集作臺</hi>坦蕩中立不倚公輔之望懸<lb/>
<pb n="KR4h0022_WYG_726-14a"/>
於人心者乆矣大方夷道且無町畦持刀筆者忮害為<lb/>
獄故前年有餘杭之命左遷也大君端拱穆清深恤人<lb/>
隠慮逺黎之未<hi>集作不</hi>康擇可以富<hi>集作宣</hi>教之者以餘杭<lb/>
風政表課第一故有持節黔中之拜天之愛人斯謂甚<lb/>
矣受命之日庀徒戒行鄙人以使者之㣲假道于此屬<lb/>
當祖軷辱在賔筵敢宣言於<hi>集作于</hi>執事曰夫蹈全徳者<lb/>
事無夷險播善政者地無遐邇然則五溪之氓其將泰<lb/>
乎吕梁懸水尚在忠信矧夫巴黔故地方鎮專逹惠飫<lb/>
<pb n="KR4h0022_WYG_726-14b"/>
夷落興行禮譲然後翺翔清朝羽儀百僚倚伏之數庸<lb/>
詎知不以此乎夫臨觴捧袂愀然悽愴此兒女之仁也<lb/>
固壯夫耻之愚亦耻之引滿舉白既醉而罷文則不腆<lb/>
盖指事云<lb/>
　　　送水部許員外出守郢州序<lb/>
吏二千石與中臺郎循良雋茂旋相為重在其推擇所<lb/>
切而已故叔載以文術而居郎位以吏理而分郡節時<lb/>
所重難輙居選中其初已獻賦射䇿取甲科如地芥交<lb/>
<pb n="KR4h0022_WYG_726-15a"/>
諸侯之聘車不輟鞅繇外臺察視入佐著作休聲日揚<lb/>
乃擢建禮與伯氏左曹蕚附相鮮濟濟於公朝怡怡於<lb/>
閨門士君子永<hi>集作詠</hi>歌屬和以為榮觀昔郢中之客能<lb/>
為陽春白雪之曲洎梁水部郎何遜文含清律重於江<lb/>
南今叔載有必類之詞比興温雅其於宦逰宜乎典水<lb/>
曹而牧郢人也况漢南長帥風行列郡郡守清静公亷<lb/>
遵詔條而已以叔載内平夷而外質重不佻不流佳言<lb/>
析理亹亹可復施於列藩如發硎投刃况得漢南之歡<lb/>
<pb n="KR4h0022_WYG_726-15b"/>
舊矣又何疑於報政耶大則以尤異徴細猶轉遷劇部<lb/>
皦然前知不足為賀觴酒祖軷姑以紓居者之愀愴云<lb/>
　　　送建州趙使君序<lb/>
予嘉趙侯者在京下十餘年禄甚薄而心甚泰操利權<lb/>
燻灼可以頥指變化者趙侯顧不游其津退然自得<hi>集作</hi>
<hi>是</hi>鄙夫識之曰斯可以為君子矣今茲以蘭臺郎滿嵗<lb/>
佩二千石印綬受明天子面命牧茲建人為仁由已斯<lb/>
亦不細是邦為東閩劇地故相安平穆公嘗理焉穆公<lb/>
<pb n="KR4h0022_WYG_726-16a"/>
予之戴侯也故能言之當孝文避狄時廵之際移書四<lb/>
方詞義憤切宻䟽奔問請以州師赴蹈凡穆公所以彰<lb/>
大名操大政者皆建之為也趙侯於斯時實為從事賔<lb/>
榻虚左得之甚懽凡趙侯所以令聲籍甚四征交辟者<lb/>
由穆公發之也今日幢盖昔時山川存問遺老凄凉故<lb/>
事至止之日情何可言屬者狀徃行於考功易嘉名於<lb/>
博士斯亦士君子盡誠於所奉其可誣耶頃予忝職西<lb/>
垣殆將十嵗草列郡命過於百數每發緘含毫未嘗不<lb/>
<pb n="KR4h0022_WYG_726-16b"/>
惕然慎重以其四封之内性命所繋故也或歎趙侯官<lb/>
尚屈而地頗逺予以為不然昔孔門諸生以蒲莒單父<lb/>
著稱况諸侯之貴乎東漢循吏以交阯九真報政况建<lb/>
溪之邇乎則趙侯旟軾之間猛鷙飛伏勞徠所及鰥孤<lb/>
樂康陟明善價如建瓴水雖欲勇退知止其可得乎南<lb/>
轅計日祭軷即路白晝羙景如歸故鄉行矣趙侯當以<lb/>
書札為念也<lb/>
　　　送循州賈使君赴任序<lb/>
<pb n="KR4h0022_WYG_726-17a"/>
使君嘗以司直佐黔陽黔陽之政舉又以賛善守寧夷<lb/>
寧夷之人乂乃今以周行慰薦詔領海豊天慈覆露無<lb/>
有逺邇及夫書於循吏為後法程則古人交阯九真之<lb/>
績與河内頴川固何以異焉知今日麾盖不為使君南<lb/>
溟之變化耶追思從兄秀才為使君門閭之賔曩嵗晤<lb/>
語備徴理行愴族屬之凋落<hi>集作零</hi>益暌離之怊悵事可<lb/>
覆視言為不誣朱轓郡節三伏就路衆君子祖道或賦<lb/>
列為一編延頸屈指在徴書北轅而已<lb/>
<pb n="KR4h0022_WYG_726-17b"/>
　　　送歙州陸使君員外赴任序<lb/>
始予與公佐俱以圓冠褒衣息偃於江湖間練塘鏡溪<lb/>
樂在雲水帥心自放相視莫逆其後則攻<hi>集作改</hi>過内訟<lb/>
知道不逺人洗其心虛以順外逮三四<hi>集作三四</hi>年又俱以<lb/>
法冠翹車為諸侯賔攝衣塵中與俗駕並馳間闗道路<lb/>
離憂多而歡言少七年詔書以禮官博士徴鄙夫於吴<lb/>
十六年以尚書祠部徴公佐干越其間間闊忽焉十嵗<lb/>
心期寓書常若對面中朝大夫君子皆以推轂為已任<lb/>
<pb n="KR4h0022_WYG_726-18a"/>
未至如缺然亦既覯止笑與抃㑹月未再朞麾幢在門<lb/>
繇是大夫之賢者士之仁者皆惜其去以公佐有端操<lb/>
直質無巧言讇笑得之自是不得自是故也今天子加<lb/>
恩元元慎重吏師則列郡長人不輕於中都官明矣况<lb/>
宣城有賢長帥以亷風俗新安有佳山水以資勝踐為<lb/>
仁由已賦禄且厚此皆不期<hi>集作蘄</hi>至而至者然則表課<lb/>
陟明疾若傳置行當以尺一徴書奪于<hi>集作於</hi>是邦邦人<lb/>
雖欲遮道借留末由也已又惡用今日少别為戚戚耶<lb/>
<pb n="KR4h0022_WYG_726-18b"/>
公佐嗇神自愛以俟良㑹<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百二十七<lb/>
</p>
<p>
</p>
  </div>
</body>
</text>
</TEI>
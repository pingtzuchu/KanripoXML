<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百九十五</head>
    <p>
<pb n="KR4h0022_WYG_994-1a"/>
欽定四庫全書<lb/>
　文苑英華巻九百九十五　宋　李昉等　編<lb/>
　神祠一<hi>祭禜禡</hi>
　　祭百神文一首　　　　祭名山文四首<lb/>
　　祭城隍文四首　　　　禜海文一首<lb/>
　　禜城文二首　　　　　禜龍文二首<lb/>
　　禜浙江文一首　　　　禡牙文一首<lb/>
　　祭纛文一首<lb/>
<pb n="KR4h0022_WYG_994-1b"/>
　　　黄州凖赦祭百神文　　　　杜　牧<lb/>
㑹昌二年歲次壬戍夏四月乙丑朔二十二日丁亥皇<lb/>
帝御宣政殿<hi>集作樓非</hi>百辟卿士稽首再拜敢上仁聖文武<lb/>
至神大孝尊號于皇帝受册禮畢㢠廻<hi>集作此字</hi>御丹鳯樓因<lb/>
大赦天下咸告天下刺史冝祭境内神祗有益於人者<lb/>
可抽常所上賦以備供具牧為刺史實守黄州夏六月<lb/>
甲子朔十八日辛已伏凖赦書得祭諸神因為文稱讃<lb/>
皇帝功德用饗神云皇帝嗣帝天餙天付前壬申年造<lb/>
<pb n="KR4h0022_WYG_994-2a"/>
統天<hi>集作大</hi>業慈仁寛恩聖明文武或曰誅殛曰我父母<lb/>
譬彼嬰兒豈不可怒<hi>集作恕</hi>或曰畋㳺苑大林深喈嘐跳<lb/>
突千毛萬羽豹裂鵬擒其樂無伍皇帝曰不匪我不知<lb/>
言豈假汝未撫四夷未考百度天地宗廟未陳簋簠如<lb/>
寐未窹如痒未愈斥退狗馬未可以御或曰酒飲順氣<lb/>
貌神奠<hi>集作此字</hi>酋樂工習自祖<hi>集有肴字</hi>父瑶簮繡裙千萬侍<lb/>
女酬以觥斚助之歌舞富貴四海不樂何苦皇帝曰不<lb/>
如聞四海<hi>集作海</hi>蝗蔽田畆或曰亢旱或曰滛雨穉老孤<lb/>
<pb n="KR4h0022_WYG_994-2b"/>
寡未盡得所聞一有是首不能舉乃㧞畯良乃登耉<hi>集作</hi>
<hi>耆</hi>老夕思朝議依規約矩詳刑定法深刻不取標掲典<lb/>
制酌之中古逺師太宗近法憲祖怵慄思惟不治是懼<lb/>
四國既平六職攸序黍稷稻梁嘔啞俯僂父父子子供<lb/>
養撫乳<hi>集作父子供養嬰兒撫乳</hi>萬里齊俗實皇帝力繄眠而食罔<lb/>
知其故皇帝乃曰予見郊廟嚴法物旓旗旐<hi>集作旐旗一作施旐</hi>
五帝坐壇百神位<hi>集作立</hi>坫嵬嶷肹蠁捧爵是醮海外天<lb/>
内戎狄蠻夷竒服異貌伏于除外觀喜呌噪廻御丹鳯<lb/>
<pb n="KR4h0022_WYG_994-3a"/>
大赦四海改元會昌减論有罪紹功嗣德披<hi>集作搜</hi>剔幽<lb/>
昧寒暑合節風輕雨碎榖溢陳困畜繁腯大東南西北<lb/>
根<hi>集作限</hi>岸壃紀無有頓惮<hi>得可反</hi>不識灾害三事大夫邦<lb/>
伯諸侯曰皇帝徳古不能侔謳歌謡詠安得<hi>集作能</hi>可稱<lb/>
百工庶人亦有聚謀拜章口呼願上大號神聽天聞欲<lb/>
揚皇帝之休<hi>四字集作洪休</hi>帝曰<hi>集作二字帝曰</hi>無功不可虚受懇請<lb/>
不已出涕叩頭皇帝不能止曰予慙羞曰因大赦惟新<lb/>
九州不窮不詐不饑不偷有窮有饑實吏之尤予實天<lb/>
<pb n="KR4h0022_WYG_994-3b"/>
吏許之省脩約束教誡纎悉丁寜品類細偉各當源流<lb/>
皇帝曰俞股肱耳目誠爾<hi>集作示非</hi>竭力寒暑風雨冝神是<lb/>
酬匪神之力其誰能謀凢爾守土各報爾望剥烹羹胾<lb/>
無愛羊牛天下聞命奔走承事牧實遭遇亦沗刺史齋<lb/>
齋惕慄臨谷將墜視牲濯爵<hi>四字集作視牲啟毛濯爵置□</hi>不委下吏<lb/>
餚羞具㓗罔有不備衣冠待曉坐以假寐歩及神宇蹐<lb/>
足屏氣神實在前敬恭跪起詩不云乎皇天上帝伊誰<lb/>
云憎天憎罪人天可指視止殃其身豈可傍熾刺史有<lb/>
<pb n="KR4h0022_WYG_994-4a"/>
罪可病可死其身未塞可及妻子無作水旱以及閭里<lb/>
皇帝仁聖神祗聦明唱和符同相為表裏黄治雖逺黄<lb/>
俗雖鄙皇帝視之逺近一致洋洋在上實提人紀無負<lb/>
皇帝自作羞愧月維季夏日維辛已實神降止神如有<lb/>
言我答皇帝寒暑風雨其期必至瘥癘水旱永永止弭<lb/>
爾為官人勉為<hi>集作其</hi>爾治牧敬冄拜汗流霑地<lb/>
　　　祭霍山文　　　　　　　　張　説<lb/>
長安二年月日皇帝使并州道<hi>集作大字</hi>行軍副大總管尹<lb/>
<pb n="KR4h0022_WYG_994-4b"/>
元凱等敬薦酒脯時果昭<hi>集作敢</hi>告霍山之靈皇帝天覆<lb/>
萬物各遂其性禮乎<hi>集作祠于</hi>群神罔不咸秩獨彼㓙虜黙<lb/>
啜悖天虐人窺邉猾夏略無寧歳皇帝哀此黎獻勤於<lb/>
征役憫彼夷落毒於昏暴常欲誅其魁首安是藩甿冦<lb/>
虐盈稔神人同棄今自送死并朔近驚<hi>集作警</hi>山陵命將<lb/>
出師龔行天罰惟神炳靈參野作鎮冀方歆是正直賛<lb/>
揚威武俾敵馬化為沙蟲王師衆於草木獻捷之日昭<lb/>
報神休尚饗<lb/>
<pb n="KR4h0022_WYG_994-5a"/>
　　　别灊山神文　　　　　　　李　翺<lb/>
維長慶三年歲次癸卯十月壬午朔二十七日戊寅朝<lb/>
議郎守尚書禮部郎中上輕車都尉李翺謹遣舒州攝<lb/>
<hi>蜀本作提</hi>要籍司衙前虞候吳潭以清酒鹿脯告辭於灊山<lb/>
大神之靈翺自去歲来臨此邦遭罹炎旱淮左畢同鄰<lb/>
郡迯亡十家六空惟此舒人安業于農我政無能遘此<lb/>
歲凶災同報異乃神之聦事幸無敗譽斯有融遂忝帝<lb/>
命復官南宫皆神所祐我亦何功將赴京邑路沿大江<lb/>
<pb n="KR4h0022_WYG_994-5b"/>
遣使告辭神鍳余𠂻尚饗<lb/>
　　　祭匡山文　　　　　　　　白居易<lb/>
維元和十二年歲次丁酉朔二十一日辛已將仕郎江<lb/>
州司馬白居易謹以清酌之奠敢昭告于匡山神之靈<lb/>
㳟惟神道正直聦明扶持匡廬福利動植居易賦命蹇<lb/>
薄與時參差願於靈山栖此陋質遺愛寺側既置草堂<lb/>
欲居其中參禪養素而開構池宇在神域中往来道途<lb/>
由神門外輙用酒脯告䖍于神神其聽之歆此薄奠非<lb/>
<pb n="KR4h0022_WYG_994-6a"/>
敢徼福所期薦誠尚饗<lb/>
　　　祭廬山文　　　　　　　　前　人<lb/>
維元和十二年歲次丁酉二月辛酉朔二十五日乙酉<lb/>
將仕郎江州司馬白居易以香火酒脯敢告于廬山遺<lb/>
愛寺四倚<hi>集作傍</hi>上下大小諸神居易夙聞匡盧天下神<lb/>
秀幸因在官<hi>集作佐位</hi>得造兹山又聞逺宗雷同居于是道<lb/>
俗並處古之遺風而遺愛西偏鄭氏舊隠三寺長老招<lb/>
于此居創新室<hi>集作堂</hi>宇䟽舊泉沼或来或往栖遲其間<lb/>
<pb n="KR4h0022_WYG_994-6b"/>
不惟耽翫水石以樂野性亦欲擺去煩惱漸歸空門儻<lb/>
秩滿巳来得以自遂餘生終老願託于斯今葺構既成<lb/>
逰日<hi>集作息</hi>方始爰以㓗敬薦兹馨香不敢媚神不敢攘<lb/>
福但使疵癘不作魑<hi>集作魈</hi>魅不逄猛獸毒蟲各安其所<lb/>
苟人居之靜謐則神道之光明齋心露誠庶幾有答尚<lb/>
饗<lb/>
　　　祭城隍文　　　　　　　　張　説<lb/>
維大唐開元五年歲次丁已四月庚午朔二十日已丑<lb/>
<pb n="KR4h0022_WYG_994-7a"/>
荆州大都督府長史上柱國燕國公張說謹以清酌之<lb/>
奠敢昭告于城隍之神山澤以通氣為靈城隍以積隂<lb/>
為徳致和産物助天育人人之仰恩是關禮<hi>集作祀</hi>典說<lb/>
恭承朝命綱紀南邦式崇薦禮以展勤敬庶降福四甿<lb/>
式登<hi>集作登我</hi>百榖猛獸不摶毒蠱不噬精誠或通昭鍳非<lb/>
逺尚饗<lb/>
　　　祭桂州城隍神祝文　　　　李商隠<lb/>
維大中元年歳次丁卯八月甲午朔二十七日庚申桂<lb/>
<pb n="KR4h0022_WYG_994-7b"/>
州管内都防禦觀察䖏置等使正議大夫使持節桂州<lb/>
諸軍事守桂刺史兼御史中丞上柱國賜紫金魚袋鄭<lb/>
某謹遣直官攝功曹參軍文林郎守陽朔縣令莊敬質<lb/>
謹以㫖酒庶羞之奠祭于城隍之神濬洫崇墉所以固<lb/>
吾圉春祈秋報所以輔農功今白露雷收蟲坏水涸念<lb/>
時暘而時雨將乃積而乃倉敢以吉辰式陳常典神其<lb/>
保兹正直歆彼馨香聿念前脩勿虧明鍳昔房豹變樂<lb/>
陵之井味任延易九真之風土<hi>集作土風</hi>豈獨人謀仰由冥<lb/>
<pb n="KR4h0022_WYG_994-8a"/>
助今猶古也神實聽之<lb/>
　　　為安平公兖州祭城隍神文　前　人<lb/>
年月日致祭于城隍之神四民攸居是分都邑五兵未<lb/>
息爰假金湯神受命上𤣥守職兹土擁長雲之壘提却<lb/>
月之宫主張威靈彈厭氛祲某方宣朝㫖永總藩條帳<lb/>
中之列既安幕内之籌敢失神其守同石堡護等玉關<lb/>
長令崒若㟁焉無使復於隍也<lb/>
　　　為懐州李使君祭城隍神文　前　人<lb/>
<pb n="KR4h0022_WYG_994-8b"/>
某謬䝉朝奬叨領藩條熊軾初臨虎符適至敢資靈於<lb/>
水土冀同固於金湯况彼潞人實逆天理固承明之地<lb/>
以作巢窠敺康樂之民以為蟊賊一至於此其能乆乎<lb/>
惟神廣扇威靈劃開聲勢俾犯境者望飛鳥<hi>集作烏</hi>而自<lb/>
遁此滔天者聽唳鶴以虚聲崇墉載嚴巨塹無壅今来<lb/>
古往永無川竭之因萬歲千秋莫有土崩之事神其聽<lb/>
之無易我言<lb/>
　　　禜海文　　　　　　　　　陳子昻<lb/>
<pb n="KR4h0022_WYG_994-9a"/>
萬歳通天二年月日清邉道軍海運度支大使<hi>盰本有兼字</hi>
虞部郎中王𤣥珪敢以牲酒沉浮海王之神神之聽之<lb/>
我國家昭列象胥惠養戎貊百蠻率職萬方攸同鮮卑<lb/>
猖狂忘道悖亂人棄不保王師用征故有度遼諸軍横<lb/>
海諸<hi>集作之</hi>將天子命我嬴糧景從今旌甲雲屯樓舡霧<lb/>
集且欲浮碣石凌方壺襲朔裔即幽都而溟漲<hi>集作漲海</hi>無<lb/>
倪雲濤洄潏孤山逺島鴻洞天波惟爾肅恭祀<hi>集作令</hi>典<lb/>
導鷁首屏<hi>集作騎</hi>鯨魚呵風伯遏天呉使蒼猊不驚皇師<lb/>
<pb n="KR4h0022_WYG_994-9b"/>
允濟攘慝剿虐安人定災蒼蒼群生非神孰頼無昏汨<lb/>
亂流而作神羞急急如律令<lb/>
　　　禜城門文　　　　　　　　張　説<lb/>
維大唐開元五年荆州大都督府長史上柱國燕國公<lb/>
張說謹遣議郎行錄事參軍皇甫嶧敢告于大府城門<lb/>
天有三光地有五行隂陽順序庶物以生霖雨過旬晦<lb/>
昧不晴奈何以隂賊陽以䝉蔽明恐害嘉榖無奉粢盛<lb/>
維爾崇墉本人所營積隂攸處徳在助成苟人是利亦<lb/>
<pb n="KR4h0022_WYG_994-10a"/>
神是臧速收雲雨以復天常報爾特<hi>集作時</hi>豚薦爾馨香<lb/>
謹以清酌脯醢式陳禜事尚饗<lb/>
　　　禜北城門文為濠州刺史作　白居易<lb/>
年月日某官某敬以醴幣禜于<hi>集有外字</hi>城北門某聞四<hi>集作</hi>
<hi>北</hi>鄘四門之神有水旱之災於是乎禜之今年春天作<lb/>
滛雨將害于農墊于民惟神積隂之氣惟北太隂之位<lb/>
是用昭告於城之北惟門有神裁之某以天子休命殿<lb/>
于是邦大懼天<hi>京本作天</hi>厲之不時俾黎民阻饑敢以止辭<lb/>
<pb n="KR4h0022_WYG_994-10b"/>
告神神若之何不聽敢以至誠感神神若之何不弔尚<lb/>
克隂沴不作時暢咸若百榖用成庶民用寧實惟鄘之<lb/>
神門之靈於戲北鄘北門之神明聽斯言罔俾兩昏墊<lb/>
以作某之憂神之羞尚饗<lb/>
　　　禜土龍文　　　　　　　　獨孤及<lb/>
陽驕隂伏女魃作孽孟夏不雨至于是月后土將乾百<lb/>
榖恐竭天道下濟龍徳正中宜其甘雨亦祥其風日歲<lb/>
與時俾和而豐胡屯其膏<hi>集作胡然屯膏</hi>物乃殄瘁民用艱食<lb/>
<pb n="KR4h0022_WYG_994-11a"/>
神將乏祀豈天不仁豈龍不智盍正直以是輔憫雲漢<lb/>
於下土詔列缺使舉火命商羊以鼓舞暡兮為雲霈<hi>集作</hi>
<hi>霖</hi>兮為雨滲我王土而毛之取我黍稷而膏之俾爾稼<lb/>
如茨俾爾穗如坻實藏為盛為粢無貽龍羞俾神我欺<lb/>
尚饗<lb/>
　　　禜<hi>集作祭</hi>龍文　　　　　　　白居易<lb/>
維長慶三年歲次癸卯八月癸未朔二日甲申朝議大<lb/>
夫使持節杭州諸軍事守杭州刺史上柱國白居易率<lb/>
<pb n="KR4h0022_WYG_994-11b"/>
寮吏薦香火拜告于北方黒龍惟龍其色𤣥其位坎其<lb/>
神壬癸與水通靈昨者歴禱四方寂然無應今故䖍誠<lb/>
㓗意改命於黒龍龍無水欲何依神無靈將恐歇澤能<lb/>
<hi>川本作無</hi>救物我實有望於龍物不自神龍豈無求於我若<lb/>
三日之内一雨霶霈是龍之靈亦人之幸禮無不報神<lb/>
其聽之急急如律令<lb/>
　　　禜<hi>集作祭</hi>浙江文　　　　　　前　人<lb/>
維長慶四年歲次甲辰五月已酉朔四日壬子朝議大<lb/>
<pb n="KR4h0022_WYG_994-12a"/>
夫持使節杭州諸軍事守杭州刺史上柱國白某謹以<lb/>
清酌少牢之奠敢昭告于浙江之神滔滔大江南國之<lb/>
紀潤下<hi>集作安波</hi>則為利幹<hi>集作洚</hi>流則為害故我上帝命神<lb/>
司之今屬潮濤失常奔激西北水無知也如有慿焉浸<lb/>
滛郊鄽壊敗廬舍人墜墊溺籲天無辜居易祗承<hi>集作奉</hi>
璽書興利除害守土守水職與神同是用備物致誠躬<lb/>
自䖍禱庶俾水返于<hi>集作歸</hi>壑谷遷為陵土不騫崩人無<lb/>
蕩析敢以醴幣羊豕沉奠于江惟神裁之無忝祀典尚<lb/>
<pb n="KR4h0022_WYG_994-12b"/>
饗<lb/>
　　　禡牙文　　　　　　　　　陳子昻<lb/>
萬歲通天二年正<hi>集作三</hi>月朔日清邉道大總管建安郡<lb/>
王某敢以牲牢告軍牙之神盖先王作兵以討有罪姦<lb/>
慝竊命戎夷不恭則必肆諸市朝大戮原野我皇周子<lb/>
育萬國寵綏百蠻青雲干呂白環入貢乆有年矣契丹<lb/>
㓙羯敢亂天常乃蜂聚丸山豕食遼塞<hi>集作注野</hi>宴安鴆毒<lb/>
作為欃槍天厭其㓙國用致討皇帝命我肅將王誅今<lb/>
<pb n="KR4h0022_WYG_994-13a"/>
大軍已集吉辰叶應旄頭首建羽斾前列夷貊咸集<hi>集作</hi>
<hi>威</hi>將士聽誓方俟天休命為人殄災惟爾有神尚殱乃<lb/>
醜召太一會雷公翼白虎乘青龍星流彗掃永清朔商<lb/>
使兵不血刃戎夏大同以昭我天子之徳允乃<hi>盱本作爾字</hi>
神之功豈非正直克明哉無縱世讐以作神羞急急如<lb/>
律令<lb/>
　　　祭纛文　　　　　　　　　獨孤及<lb/>
年月日都統江淮之南節度觀察處置等使户部尚書<lb/>
<pb n="KR4h0022_WYG_994-13b"/>
李峘謹以少牢之奠敬神于六纛之神天地不仁神明<lb/>
無親惟正<hi>集作徳</hi>是與若嚮<hi>疑作響</hi>之答敢有象恭滔天構<lb/>
釁稱亂國有明罰神其捨諸賊劉展假寵多難敢包狼<lb/>
心竊發蠆毒將敷虐于我上下神祗使東溟揚波群動<lb/>
昏墊皇帝震怒按劍授鉞<hi>集作俾勦亂晷</hi>命我上將底天之伐<lb/>
於是虎牙鷹揚之臣虵矛犀渠之群横行而東我伐用<lb/>
張月羽<hi>集作弧</hi>雲旗以先啟行方將歴潯陽下南陵收京<lb/>
口掃建業斮梟獍以釁鼓封鯨鯢為京觀俾萬里浪破<lb/>
<pb n="KR4h0022_WYG_994-14a"/>
三象霧廓今以令月吉月釐<hi>集作整</hi>駕即路是用徼福于<lb/>
爾有神惟神降衷尚弼余志敢告無靡旗無絓驂無汰<lb/>
輈無僨車命五將䕶野萬靈並轂令天地氛祲望風掃<lb/>
除魑魅魍魎罔不率俾莫我敢遏為神祗羞<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_994-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百九十九<lb/>
</p>
<p>
</p>
  </div>
</body>
</text>
</TEI>
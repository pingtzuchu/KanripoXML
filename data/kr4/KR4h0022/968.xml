<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百六十九</head>
    <p>
<pb n="KR4h0022_WYG_968-1a"/>
欽定四庫全書<lb/>
　文苑英華巻九百六十九　　宋　李昉等　編<lb/>
　婦人七<lb/>
　　河東縣太君盧氏墓誌一首<lb/>
　　趙郡夫人李氏墓誌一首<lb/>
　　裴海州夫人李氏墓誌一首<lb/>
　　賢妃韋氏墓誌一首<lb/>
　　元長史夫人鄭氏墓誌一首<lb/>
<pb n="KR4h0022_WYG_968-1b"/>
　　岐陽公主墓誌一首<lb/>
　　　先太夫人河東縣太君盧氏歸祔誌<lb/>
　　　　　　　　　　　　　　　栁宗元<lb/>
先夫人姓盧氏諱某世家涿郡壽止六十有八元和元<lb/>
年嵗次丙戌五月十五日棄代于永州零陵佛寺明年<lb/>
某月日安祔于京兆萬年栖鳯原先侍御史府君之墓<lb/>
其孤有罪銜哀待刑不得歸奉喪事以盡其志姪洎夫<lb/>
人兄之子𢎞禮承事焉嗚呼天乎太夫人有子不令而<lb/>
<pb n="KR4h0022_WYG_968-2a"/>
陷于大僇徙播癘土醫巫藥膳之不具以速天禍非天<lb/>
降之酷將不幸而有惡子以及是也今又<hi>集作又令</hi>無適主<lb/>
以𦵏天地有窮此寃無窮既舉葬紖猶以不孝<hi>集作肖</hi>之<lb/>
辭擬述先徳且志其酷焉嘗逮事伯舅聞其稱太夫人<lb/>
之行以教曰汝宜知之七嵗通毛詩及劉氏列女傳斟<lb/>
酌而行不墜其有<hi>集作㫖</hi>汝宗大家也既事舅姑周睦姻<lb/>
族栁氏之孝仁益聞嵗惡少食不自足而飽孤㓜是良<lb/>
難也又嘗侍先君有聞如舅氏之謂且曰吾所讀舊史<lb/>
<pb n="KR4h0022_WYG_968-2b"/>
及諸子書夫人聞而盡知之無遺者某始四嵗居京城<lb/>
西田廬中先君在呉家無書太夫人教古賦十四首皆<lb/>
<hi>集注作日</hi>諷誦之以詩禮圖史及剪刺緯結<hi>集作剪製縷結</hi>授諸女<lb/>
及長皆為名婦先君之仕也伯母叔母姑姊妹子姪雖<lb/>
逺在數千里之外必奉迎以來太夫人之承之也尊已<lb/>
者敬之如臣事君下已者慈之如母畜子敵已者友之<lb/>
如兄弟無不得志者也諸姑之有歸必廢寢食禮既備<lb/>
常有勞疾先君將改𦵏王父母太夫人泣以蒞事既具<lb/>
<pb n="KR4h0022_WYG_968-3a"/>
而大故及焉不得成禮既得命於朝祇奉教曰汝忘大<lb/>
亊乎吾冢婦也今也宜老而唯是則不敢暇抑將任焉<lb/>
茍有日吾其行也及命為邵州又喜曰吾願得矣竟不<lb/>
至官而及於罪是歲之初天子加恩羣臣以宗元任御<lb/>
史尚書郎封太夫人河東縣太君八月㑹册太上皇后<lb/>
于興慶宫禮無違者既至永州又奉教曰汝唯不恭憲<lb/>
度既獲戾矣今將大儆于后以蓋前惡敬懼而已茍能<lb/>
若是吾何恨哉明者不悼往事吾未嘗有戚戚也而卒<lb/>
<pb n="KR4h0022_WYG_968-3b"/>
以無孝道不能有報焉喪主子宗婦七歲而不果娶竄<lb/>
窮徼人多疾殃灾<hi>集作炎</hi>暑熇蒸其下卑濕非所以養也<lb/>
診視無所問藥石無所求禱祠無所實蒼黄呌呼遂遘<lb/>
大罰天乎神乎其忍是乎而獨生者誰也為禍為逆又<lb/>
頑狠而不得死逾月逾時以至于<hi>集于字作於</hi>靈車逺去而<lb/>
身獨止𤣥堂暫開而目不見孤囚窮縶魄逝心懐<hi>一作壊</hi>
蒼天蒼天有如斯耶有如是耶而猶言猶食者何如人<lb/>
耶已矣已矣窮天下之聲無以舒其哀矣盡天下之辭<lb/>
<pb n="KR4h0022_WYG_968-4a"/>
無以傳其酷矣刻之堅石措之幽隂終天而止矣<lb/>
　　　伯祖妣趙郡李夫人墓誌銘　前　人<lb/>
夫人姓李氏辯族姓者曰趙郡贊皇之東祖祖某為某<lb/>
官父沖為單父尉夫人生於良族嶷然殊異及笄徳充<lb/>
於容行踐於言高朗而不傷其柔嚴恪而不害其和特<lb/>
善女紅剪製之事又能為雅琴奏聲操縵之具婦道既<lb/>
備宜為君子之配偶焉我伯祖臨邛令府君諱某受夫<lb/>
人於李氏之廟而歸于正室臨邛府君之先曰我曾王<lb/>
<pb n="KR4h0022_WYG_968-4b"/>
父清池府君諱從裕清池之先曰徐州府君諱子夏又<lb/>
其先曰常侍府君諱楷常侍之兄曰中書令諱奭自中<lb/>
書以<hi>集作已</hi>上為宰相四世噫我伯祖以宗冑碩大而濟<lb/>
其德厚夫人以族屬清顯而修其禮範合二姓以承先<lb/>
祖為士者榮之故佐奉養承祭祀婦徳用光家道甚宜<lb/>
無何伯祖終于臨邛而窆焉夫人從子而返于淮滸嗚<lb/>
呼我先府君每得仕未嘗不奉迎供養必誠必親男既<lb/>
立必使之有禄仕女必使之有家將嫁已子必先擇良<lb/>
<pb n="KR4h0022_WYG_968-5a"/>
士可以配諸姑者定然後議焉仲父殿中侍御史府君<lb/>
由是志也夫人生男一人諱某不幸終於宣州旌德尉<lb/>
女三人皆得良婿隴西李伯和為揚子丞病痺癈痼而<lb/>
没太原王紓今為右補闕潁川陳萇為校書郎渭南尉<lb/>
知名貞元十六年王氏始定省扶持自揚州至于京師<lb/>
道路遇疾遂館于陳氏以諸婿之良諸女之養無不得<lb/>
意焉享年八十一是歲六月二十九日終于平康里自<lb/>
小斂至于大斂比及葬則二婿實參主之有孫二人長<lb/>
<pb n="KR4h0022_WYG_968-5b"/>
曰曹郎奉之以縗而正于位八月二十四日葬於萬年<lb/>
縣之少陵原實栖鳯原介于我先府君仲父二兆之間<lb/>
神心之所安也嗚呼嗣子早夭臨卭萬里以歲之不易<lb/>
未克合祔哀孰甚焉諸姑命<hi>栁州本作合</hi>宗元<hi>崇本無此二字</hi>以為<lb/>
斯志以從人之道内夫家外父母且又葬于我志于我<lb/>
故叙栁氏為備銘曰<lb/>
藹其芳壽且康大梁鶉火沈幽光夙淪夫子嗣又喪<hi>平聲</hi>
蒲<hi>集作輤</hi>帷不復岷之陽兆靈趾栖鳯里艮之山兑之水<lb/>
<pb n="KR4h0022_WYG_968-6a"/>
靈之車當返此子孫百代承靈祉誰之言者青烏子<lb/>
　　　海州刺史裴君夫人李氏墓誌銘<lb/>
　　　　　　　　　　　　　　　白居易<lb/>
夫人贊皇縣君李氏趙郡髙邑人也六代祖素立安南<lb/>
都䕶五代祖休烈趙州刺史高祖諱志逺天官侍郎曽<lb/>
祖諱畬國子司業祖諱承工部尚書湖南觀察使考諱<lb/>
藩門下侍郎同平章事贈戸部尚書夫人諱娥相國長<lb/>
女也適河東裴君克諒諒今為海州刺史一子曰鐬左<lb/>
<pb n="KR4h0022_WYG_968-6b"/>
衛騎曹參軍一女適隴西李遂遂為壽州刺史參軍由<lb/>
此而上得於國史家諜云夫人為相門之女邦君之妻<lb/>
不以華貴驕人能用恭儉克已撫下若子敬夫如賔衣<lb/>
食之餘旁給五服親族之饑寒者又有餘散活<hi>集作沽</hi>先<lb/>
代僕使之老病者又有餘分施佛寺僧徒之不足者澣<lb/>
衣菲食服勤禮法禮法之外諷釋典持直言棲心空門<lb/>
等觀生死故治家之日欣然自適捐館之夕恬然如歸<lb/>
寳厯三年三月一日疾終于海州官第其嵗十一月十<lb/>
<pb n="KR4h0022_WYG_968-7a"/>
四日歸祔于某所先塋享年五十有四夫人之從裴君<lb/>
也歴官九任凡三十一年族睦家肥輔佐之力也由此<lb/>
而上得於裴君狀云夫源逺者流長根深者枝茂噫李<lb/>
氏之世禄也德有所從來矧相國端方亷雅孝友忠肅<lb/>
自從事彭城登庸宰府不以夷險而遷其道宜乎居極<lb/>
位享賢名也夫人敬恭勤儉柔順慈惠自女於室歸於<lb/>
家不以初終而怠其行宜乎啟封邑光德門也裴君脩<lb/>
文達政潔已愛人自佐邑從軍連牧二郡不以寒暑而<lb/>
<pb n="KR4h0022_WYG_968-7b"/>
易其心宜乎荷百禄號良二千石也嗚呼非此父不生<lb/>
其<hi>集作此</hi>女非是夫不稱是妻斯所謂類以相從合而具<lb/>
美者也論譔表誌其可闕乎銘曰<lb/>
高邑之祥降於李氏相門之慶鍾于女子女子有行歸<lb/>
老<hi>集作我</hi>裴君君亦良士宜賢夫人夫人雖殁風躅具存<lb/>
勒銘泉户作範閨門<lb/>
　　　賢妃京兆韋氏墓誌銘　　　前　人<lb/>
德宗聖文神武皇帝元妃韋氏諱某字某京兆人也曾<lb/>
<pb n="KR4h0022_WYG_968-8a"/>
祖某某官祖某某官父某某官妃即某官府君第某女<lb/>
也母曰永穆公主元和四年四月某日妃薨于某所以<lb/>
其年四月某日詔葬于萬年縣上好里洪平原上悼焉<lb/>
哀榮之禮有以加等<hi>集作焉</hi>嗚呼惟韋氏代德宦業族系<lb/>
昏戚有國史家諜存焉今奉詔但書地及時與妃之所<lb/>
以曰賢之義而已貞元中沙麓<hi>集作鹿</hi>上仙長秋虚位凡<lb/>
六御<hi>集作六十未詳</hi>九御之政多聴於妃妃先以采蘩之職<hi>集作</hi>
<hi>成</hi>奉於上故能助霜露之感薦于九廟次以樛木之德<lb/>
<pb n="KR4h0022_WYG_968-8b"/>
逮于下故能分雲雨之澤洽于六宫其餘坐論婦道行<lb/>
贊内理服用必中度故組紃有常訓言動必中節故環<lb/>
佩有常聲二十七<hi>集作七十二非</hi>年禮無違者册命曰賢不亦<lb/>
宜哉永貞中<hi>集作貞元中非</hi>號奉宫車誓留園寢麻衣告朔蓬<lb/>
首致哀執匪懈之心侍<hi>集作視</hi>奠於靈座脩無上之道薦<lb/>
福于崇陵殆茲殁身不衰其志故塟之日掌文之臣白<lb/>
居易得以無愧之詞誌于墓而銘曰<lb/>
京兆阡兮洪平原兮歲己丑兮日丁酉兮惟土田兮與<lb/>
<pb n="KR4h0022_WYG_968-9a"/>
時日龜兮蓍兮偕言吉峩峩新墳兮葬者誰德宗皇帝<lb/>
韋賢妃<lb/>
　　　河南元府君夫人鄭氏墓誌銘　前　人<lb/>
有唐元和元年九月十六日故朝<hi>集本文粹並作中</hi>散大夫尚<lb/>
書比部郎中舒王府長史河南元府君諱寛夫人滎陽<lb/>
縣太君滎陽<hi>二本無此二字</hi>鄭氏年六十寢疾殁于萬年縣靖<lb/>
安里私第越明年二月十五日權祔于咸陽縣奉賢里<lb/>
洪瀆源從先姑之塋也夫人曾祖諱逺思官至鄭州刺<lb/>
<pb n="KR4h0022_WYG_968-9b"/>
史贈太常卿王父諱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>朝散大夫易州司馬父諱濟睦<lb/>
州刺史夫人即睦州次女也其出范陽盧氏外祖諱平<lb/>
子京兆府涇陽縣令夫人有四子二女長曰泝<hi>集作沂</hi>蔡<lb/>
州汝陽縣尉次曰秬京兆府萬年縣尉次曰積同州韓<lb/>
<hi>蜀本作韋非</hi>城縣尉次曰稹河南府河南縣尉長女適吳郡<lb/>
陸翰為監察御史次為比丘尼曰<hi>二本作名</hi>真一二女不幸<lb/>
皆先夫人殁府君之為比部也夫人始封滎陽縣君從<lb/>
夫之<hi>二本無之字下同</hi>貴也稹之為拾遺也夫人進封滎陽縣<lb/>
<pb n="KR4h0022_WYG_968-10a"/>
太君從子之貴也天下有五甲姓滎陽鄭氏居其一鄭<lb/>
之勲德官爵有國史在鄭之原𣲖婚姻<hi>二本作源流婚媾</hi>有家<lb/>
諜在比部府君世禄官政文行有故京兆尹鄭雲逵之<lb/>
誌在今所敘者但書夫人之事而已初夫人為女時事<lb/>
父母以孝聞友兄姊睦弟妹以悌聞發自生知不因師<lb/>
訓其淑性有如此者夫人為婦時元氏世食貧然以豐<lb/>
潔家祠<hi>二本作祀</hi>傳為治訓<hi>二字二本作貽燕之訓</hi>夫人每及時祭<lb/>
則終夜不寢煎和滌濯必躬親之雖隆暑沍<hi>蜀作祈</hi>寒之<lb/>
<pb n="KR4h0022_WYG_968-10b"/>
時而服勤親饋面無勞色其誠敬有如此者元氏鄭氏<lb/>
<hi>四字集作元鄭</hi>皆大族合而為親<hi>二本無/此二字</hi>姻表滋盛<hi>二本作多</hi>凡中<lb/>
外吉凶之禮有疑議者皆質於夫人夫人從而酌之靡<lb/>
不中禮其明達有如此者夫人為母時府君既没積與<lb/>
稹方髫齓家貧無師以受業夫人親執詩書誨而不倦<lb/>
四五年間二子皆以通經入仕積即<hi>二本作既</hi>第判入等授<lb/>
秘書省校書郎屬今天子始踐祚策三科以拔天下賢<lb/>
俊中第者凡十八人而稹冠其首焉由校書郎拜右<hi>二本</hi>
<pb n="KR4h0022_WYG_968-11a"/>
<hi>作左</hi>拾遺不數月讜言直聲動于朝廷以是出為河南尉<lb/>
長女既適陸氏陸氏有舅姑多姻族於是以順奉上以<lb/>
惠逮下二紀而殁婦道不衰内外六姻仰為儀範非夫<lb/>
人恂恂孜孜善誘所至則曷能使子達於邦女宜其家<lb/>
哉其教誨有如此者既而諸子雖逮事<hi>二本作迭仕</hi>禄秩<hi>集作</hi>
<hi>稍</hi>甚薄每至日<hi>二本作月</hi>給食時給衣皆始自孤弱者次及<lb/>
疎賤者由是衣無常主厨無異膳親者悦疎者來故傭<lb/>
保乳母之類有凍餒垂白不忍去元氏之門者而况臧<lb/>
<pb n="KR4h0022_WYG_968-11b"/>
獲輩乎其仁愛有如此者自夫人母其家殆二十五年<lb/>
專用訓誡除去鞭朴常以正顔色訓諸女諸<hi>集無此字</hi>婦其<lb/>
心兢兢戰戰<hi>四字二本作戰兢</hi>如履于氷常以正辭氣誡諸子<lb/>
諸<hi>集無此字</hi>孫諸子諸<hi>集無此字</hi>孫其心愧恥若撻于市由是納<lb/>
下於少過致家於太和婢僕終歲不聞忿爭童孺成人<lb/>
不識檟楚閨門之内熙熙然如古時人也其慈訓有如<lb/>
此者噫昔漆室緹縈之徒烈女也及為婦則無聞伯宗<lb/>
梁鴻之妻哲婦也及為母則無聞文伯孟氏之親賢母<lb/>
<pb n="KR4h0022_WYG_968-12a"/>
也為女為婦時亦無聞今夫人女美如此婦德又如此<lb/>
母儀又如此三者具美可以冠古今矣嗚呼惟夫人之<lb/>
道移於他則何用不臧乎若引而伸之可以肥一國焉<lb/>
則闗睢鵲巢之化斯不逺矣若推而廣之可以肥天下<lb/>
焉則姜源文母之道<hi>集作風</hi>斯不逺矣豈止於訓四子以<lb/>
聖善化一家於仁厚者哉居易不佞辱以<hi>集本文粹作與</hi>夫人<lb/>
之㓜子稹為執友故聆夫人之美最熟稹泣血孺慕哀<lb/>
慟他人託為譔述書於墓石斯古孝子顯父母之志也<lb/>
<pb n="KR4h0022_WYG_968-12b"/>
嗚呼斯文之作豈直為<hi>二本作若</hi>是而已哉亦使<hi>文粹作欲</hi>百代<lb/>
之下聞夫人之風過<hi>文粹作覩</hi>夫人之墓者使悍妻和嚚母<lb/>
慈不遜之女順云爾銘曰<lb/>
元和歲丁亥春咸陽道渭水濱云誰之墓鄭夫人<lb/>
　　　岐陽公主墓誌銘　　　　　杜　牧<lb/>
憲宗皇帝即位八年出嫡女册封岐陽公主下嫁于今<lb/>
工部尚書判度支杜公悰始憲宗時宰相權德輿有婿<lb/>
獨孤郁為翰林學士帝愛其材因命宰相曰我有<hi>集無此字</hi>
<pb n="KR4h0022_WYG_968-13a"/>
嫡女既笄可嫁德輿得婿獨孤郁我豈不得耶可求其<lb/>
比後丞相吉甫進言曰前所奉詔臣謹搜其人因名我<lb/>
烈祖司徒岐公曰有孫兒悰年始弱冠有德行文學秀<lb/>
朗嚴整臣嘗為司徒吏熟其家事官族世婚習尚守治<lb/>
臣一皆忖量<hi>集作度</hi>疑悰可以奉詔帝即召尚書見與語<lb/>
大悦授殿中少監服章金紫以元和八年某月日主下<lb/>
嫁于杜氏上御正殿禮畢由西朝堂出節幡鼓鐸儀物<lb/>
畢備引就昌化里賜第上御延喜樓駐止主輪尚書及<lb/>
<pb n="KR4h0022_WYG_968-13b"/>
賓侍酒食金帛奏内樂降嬪御送行賜第堂有四廡繢<lb/>
椽藻櫨丹白其壁𣲖龍首水為沼主外族因請願以尚<lb/>
父汾陽王大通里亭沼為主别館當其時隆貴顯榮莫<lb/>
與為比主實憲宗皇帝嫡女穆宗皇帝母妹敬宗皇帝<lb/>
今天子親姑尚父汾陽王子儀外曾孫太皇太后始以<lb/>
正妃事憲宗以太后太皇太后愛<hi>一作受</hi>養三朝凡四十<lb/>
年德厚慈恕化充六宫主以一女之愛降于杜氏逮事<lb/>
舅姑杜氏大族其他宜為婦禮者不翅數十人主卑委<lb/>
<pb n="KR4h0022_WYG_968-14a"/>
怡順奉上撫下終日惕惕屏息拜起一用<hi>集作同</hi>家人禮<lb/>
度二十餘平人未嘗以絲髮間指為貴驕始與尚書合<lb/>
謀曰上所賜奴婢卒不肯窮屈奏請納之上嘉歎許可<lb/>
因錫其直悉自市寒賤可制指者自是閉門落然不聞<lb/>
人聲尚書讀書考今古治亂主職婦事承奉夫族時歲<lb/>
獻饋吉凶賻助必親自經手池塞館侈<hi>直爾反</hi>闢毬場種<lb/>
樹不數十年縉紳間雜然稱尚書為賢主婦尚書旋出<lb/>
為灃州刺史主後為尚書行郡縣聞主且至殺牛羊犬<lb/>
<pb n="KR4h0022_WYG_968-14b"/>
為數百人供具主從<hi>從字集作至後</hi>不二十人六七婢乗驢闒<lb/>
葺約所至不得肉食驛吏立門外舁飰食以返不數日<lb/>
<hi>集有間字</hi>聞于京師衆諜説以為異事尚書在灃州三年主<lb/>
始入後出中間不識刺史㕔屏尚書治灃州考理行為<lb/>
天下第一後為大司農<hi>集作徒非</hi>京兆尹鳯翔節度使朝廷<lb/>
屈指比數以為凡有中外重難非尚書不可主賢益彰<lb/>
雖至宫闈貴號亦加尊敬姑涼國太夫人寢疾比喪及<lb/>
𦵏主奉養蚤夜不解帶親自嘗藥粥飯<hi>集作飲</hi>不經心手<lb/>
<pb n="KR4h0022_WYG_968-15a"/>
一不以進既而哭泣哀號感動他人尚書後為忠武軍<lb/>
節度使所治許州創為節度府五十年南迫於蔡屋室<lb/>
庳陋主居無正堂處東攴屋恬然六年許軍强雄且撑<lb/>
劇冦自始多用武臣治各出已部曲家人疵政肔<hi>代爾反集</hi>
<hi>作弛</hi>法習為循常有司用此<hi>集無此字</hi>比邊障逺地擲置不問<lb/>
民亦甘心尚書再治之老民相率两走闕下遮丞相馬<lb/>
叩頭乞畱請樹生祠及詔追去攀縁攜扶哭於道路尚<lb/>
書治外主治内尚書所至必稱崱崱<hi>士力切</hi>為名公偉人<lb/>
<pb n="KR4h0022_WYG_968-15b"/>
主實有内助焉穆宗以太<hi>集無太字</hi>皇太后故<hi>集作敬</hi>主尤為<lb/>
親信俯首益卑車服侍使愈自貶抑覲謁温凊外口不<lb/>
言他事訖穆宗朝人不以親貴稱當貞元時德宗行姑<lb/>
息之政王武俊王士真張孝忠子聨為國壻憲宗初寵<lb/>
于頔來朝以其子配以長女皆挾恩佩勢聚少俠狗馬<lb/>
為事日遮<hi>集無此字</hi>截馳道縱擊平人豪取民物官不敢問<lb/>
戚里相尚不以為窮<hi>四字集作不以為窮弱</hi>自主降于尚書壁絶<lb/>
外之初怒中笑後皆敬畏累聖亦指示主德以誡警之<lb/>
<pb n="KR4h0022_WYG_968-16a"/>
至于今日<hi>集作以</hi>主尚書顯重於中外戚里亦皆自檢斂<lb/>
隨長短為善於是舊俗滅不復有尚書自許奉急追詔<lb/>
主有疾小愈强不肯留曰去朝興敬<hi>集作慶是</hi>宫縱死於道<lb/>
吾無恨以開成二年十一月某日薨於汝州長橋驛亭<lb/>
<hi>集作享</hi>年若干上廢朝三日某年十二月某日主喪至京<lb/>
師比及葬兩宫弔問相繼於道開成三年某月日上御<lb/>
正殿詔丞相嗣復攝中書令正衙宣册諡曰莊淑大長<lb/>
公主某年月日祔葬于萬平縣洪源鄉少陵原尚書先<lb/>
<pb n="KR4h0022_WYG_968-16b"/>
塋禮也生男二人長曰輔九年十歲次曰楊十始二歲<lb/>
女二人某於尚書為從父弟得以實銘銘曰<lb/>
章武皇帝唐中興主刑于正妃教及嫡女婉婉帝子下<lb/>
嫁時賢影逐響答隨順纏綿杜氏大族枝蔓蟬聮上有<lb/>
舅姑髙堂儼然螭綬龜章玉佩金軒養色悦意侍後承<lb/>
前人不我貴敬不<hi>集作我敬</hi>我䖍始終盡禮大小周旋餘二<lb/>
十年誰興間言貴不召驕富不期侈具<hi>集作是</hi>此四者倐<lb/>
相首尾自古名士或泥於此孰謂帝子超脱擺棄婦職<lb/>
<pb n="KR4h0022_WYG_968-17a"/>
是勤夫言是指池荒館陊屏外不履淑德柔風天下傾<lb/>
耳宜乎壽考婦女婚子不錫全祉孰提神紀幽石有誌<lb/>
顯筆有史流于千祀<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_968-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百六十九<lb/>
</p>
<p>
</p>
  </div>
</body>
</text>
</TEI>
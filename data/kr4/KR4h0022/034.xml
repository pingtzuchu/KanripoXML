<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三十四</head>
    <p>
<pb n="KR4h0022_WYG_034-1a"/>
欽定四庫全書<lb/>
　文苑英華巻三十四　　　宋　李昉等　編<lb/>
　水三<lb/>
　　海重潤賦一首　　　海水不揚波賦一首<lb/>
　　江漢朝宗賦一首　　衆水歸海賦一首<lb/>
　　襄華貫洪河賦一首　三門賦一首<lb/>
　　渭水象天河賦一首　清濟貫濁河賦二首<lb/>
　　渭水貫都賦一首　　涇渭合流賦一首<lb/>
<pb n="KR4h0022_WYG_034-1b"/>
　　　海重潤賦　　　　　　　　梁　洽<lb/>
道之應物兮小大咸信物之感道兮禎祥必順况我儲<lb/>
君元膺在震乾乾夕惕兢兢日慎德澤潤於生靈滄海<lb/>
得無重潤惟海之量百川朝宗猶君之羙萬國向風朝<lb/>
宗者歸其廣向風者欽其政既同類以相求故重潤而<lb/>
必應是使日光分色山輝度映風雨不淫魚龍遂性羣<lb/>
甿仰止是燔瘞以告成外國聞焉願梯航而來聘然則<lb/>
我君之明兩也景毓前星休徵夢月主鬯之功昭著牽<lb/>
<pb n="KR4h0022_WYG_034-2a"/>
衣之智逸發四皓既親三朝不闕故曰惟其有之是以<lb/>
似之海則靈潮晨夜而無替君惟順動温凊而有時詳<lb/>
夫海之爲器也吞吸八裔流不逆細恠必思蓄珍無不<lb/>
麗浺瀜濜汨膠轕澎濞飛濤疊躍於秋隂白浪翻光於<lb/>
春霽雖則沙石混濁不蕩其清波瀾迅委終復於平惟<lb/>
此之故彰我君明至矣哉靈海之潤孰知其極願乗桴<lb/>
以攸徃非引蠡而能測道未行兮竊喜取材敢獻賦兮<lb/>
揚君之德<lb/>
<pb n="KR4h0022_WYG_034-2b"/>
　　　海水不揚波賦<hi>以平上去入倒用爲韻</hi>　石　岑<lb/>
太極立天地䟽嶽瀆所以鎮四維横九服伊海之爲德<lb/>
有王之法象故量納羣川而道遒百谷功配乾絡運廻<lb/>
坤軸氣蒸混於灝元潮動襄乎山陸示懲惡則鼓怒見<lb/>
夫羣恠將瑞聖則不波介以景福唐興百三十有四載<lb/>
湛恩溢乎荒外倬五聖之在天奄六合而成大赫吾君<lb/>
之光賛敷至道而允泰政符純德昭千古而惟新澤體<lb/>
上仁同萬類而咸賴八狄窮陬而盡歡九夷無遠而不<lb/>
<pb n="KR4h0022_WYG_034-3a"/>
㑹則成周之德未足䨇越裳之來今至再是以四海盡<lb/>
鏡九瀛涵影寫合璧之祥光湛連珠之瑞景德侔上善<lb/>
洗物而容㓗道本𤣥元澄心而體靜湛兮恒清晏兮砥<lb/>
平泊乎無情蕩乎難名如君之道酌焉而不竭象君之<lb/>
德注焉而不盈所謂皇得一則政能貞海得一則波不<lb/>
驚恍兮惚兮其中有物杳兮冥兮其中有精精罔竒而<lb/>
不育物無大而不成鯤將化鵬欲征蚌且剖珠其明誰<lb/>
能一借扶摇便爲君御之貢王城<lb/>
<pb n="KR4h0022_WYG_034-3b"/>
　　　江漢朝宗賦<hi>以百川㑹流必歸於海爲韻</hi>　樊陽源<lb/>
江漢之流始滔滔乎楚澤雖導源而則異必朝宗而來<lb/>
格故能吞別派而且千壅細流而累百初謂發岷山之<lb/>
濺濺出嶓冡而涓涓忽洊至以盈坎遂同歸於巨川洋<lb/>
洋不窮驅迅波以來注浩浩何足走驚浪而方前沸渭<lb/>
迸瀬崩奔争㑹過東陵而更長歴南國而彌大引汲清<lb/>
濁并包畎澮始逶迤於域中終委輸於區外䨇流淼淼<lb/>
並騖悠悠滈汗乎萬里經營乎數州靜委極深且無驚<lb/>
<pb n="KR4h0022_WYG_034-4a"/>
於若海<hi>疑作海若</hi>潜盈巨壑亦何怒於陽侯彼𢎞納之無際<lb/>
信爲長於百流爾其掲厲莫從深淺無必絶地脉於飇<lb/>
駛透天池而箭疾善下以潔乎龍堂流謙更清乎鮫室<lb/>
就其深矣誰識濫觴之源不可方思空想觸舟之實終<lb/>
始齊赴周流不違似有待而俱進何經始之相依演漾<lb/>
紆餘必遠分而邇合洄洑激射雖異出而同歸則知海<lb/>
之爲量也虚而有餘水之趨本也道亦相於二派既朝<lb/>
於滄海衆星如拱於辰居漢之廣兮明委積之有所江<lb/>
<pb n="KR4h0022_WYG_034-4b"/>
之永矣表靈長之在諸是俾涵虚之狀益深浮天之容<lb/>
斯在苟歸塘之不息諒納汙而惟倍大矣哉誰究其廣<lb/>
深空有望於靈海<lb/>
　　　衆水歸海賦<hi>以納衆流而成深廣爲韻</hi>
大矣哉海浩漾尋之無際望之無象利萬物以成德總<lb/>
羣川而爲長柔能善下禀巨壑以包涵握而朝宗覩衆<lb/>
流之歸徃是以臨不測者未足言其濟深思利渉者孰<lb/>
可詠其河廣究其所由得之在柔濫觴之初因一勺而<lb/>
<pb n="KR4h0022_WYG_034-5a"/>
畎澮循環無際想三嵗之周流伊昔洪水方割夏禹是<lb/>
理既濬崑崙之輸爰標南國之紀故導之逾遠非壅之<lb/>
可止將虚受之爲德諒成大而有以且明乎避高之義<lb/>
自得乎潤下之㫖始將就濕想浩浩而其來終類沃焦<lb/>
見滔滔之未己原夫水反於壑海不厭深其有也靡患<lb/>
乎汎濫其細也不逆於浸淫是知衆流同歸異源將合<lb/>
注而不竭但見乎川流滿而不盈更因乎海納廣哉巨<lb/>
瀛莫之與京萬里波委四時砥平灌以涇不能混其濁<lb/>
<pb n="KR4h0022_WYG_034-5b"/>
注以渭不能益其清不涌浪而跳沫獨持盈而守成故<lb/>
得萬穴爭赴九河自同類夫雲之從龍鳥之附鳯又似<lb/>
一人立國萬方入貢願以含垢之體爲納汙之諷因知<lb/>
夫海爲川谷之王以寛而得衆<hi>不見而字官韻</hi>
　　　襄華貫洪河賦<hi>以崇嶺橫斷靈瀆長注爲韻</hi>
太極經始純坤傾東勢以嶽鎮氣以川融於是靈闢襄<lb/>
華象開鴻濛横大野以中豁夾洪河而北崇而<hi>一作爾</hi>其<lb/>
沓嶂無際連波方永噴激萬里廻合千嶺總崤函之氣<lb/>
<pb n="KR4h0022_WYG_034-6a"/>
象壓秦晉之封境山以河潤上騰雲雨之祥水與時清<lb/>
下倒巖巒之影若乃騁逺望馮層城秋爽元氣朝昇大<lb/>
明偉連天之浩汗壯發地之崢嶸翠岫屏擁澄瀾砥平<lb/>
疑白虹飲壑而半隠似寒雲抱塞而初横及夫俯臨廹<lb/>
察詭麗雄恒<hi>疑作悍</hi>峻勢危而不騫靈源注而常滿<hi>一作半</hi>
積隂騰氣與嵐色而相鮮爍日生霞連榮光而不斷觀<lb/>
其畜含精秀孕育風霆應㑹昌運發揚炳靈茂賢傑於<lb/>
間出翊邦家而永寧况乎山積鴻休川流景福明徵祥<lb/>
<pb n="KR4h0022_WYG_034-6b"/>
瑞幽賛化育此其所以配乾坤此其所以稱嶽瀆豈徒<lb/>
翫夫縈帶委注蓮開翼張巍巍峩峩滔滔湯湯于天之<lb/>
峻極赴海之靈長而已士有圭竇強學金門獻賦因陶<lb/>
侃之無津耻孫𢎞之不遇覽襟帶而増氣追聖賢而遐<lb/>
慕想劉公之歎微禹其魚感吳子之言在德爲固義由<lb/>
景行仰高山而自慙志切朝宗與大海而同注儻餘潤<lb/>
之波及期變化於雲路<lb/>
　　　三門賦<hi>并序</hi>　　　　　　　趙冬曦<lb/>
<pb n="KR4h0022_WYG_034-7a"/>
砥柱山之六峯者皆生河之中流葢夏后之所開鑿其<lb/>
最北有兩柱相對距崖而立即所謂三門也次于其南<lb/>
有孤峯掲起峰頂平闊夏禹之廟在焉西有孤石數丈<lb/>
圓如削成復次其南有三峯東曰金門中曰三堆西曰<lb/>
天柱湍水從黄老祠前東流湍激蹙於蝦石折流而南<lb/>
潄於三門包於廟山乃分爲四流淙於三峰之下觝於<lb/>
曲限㑹流東注加以兩崖夾水壁立千仭盤紆激射天<lb/>
下罕比時以内兄牛氏壯而逰焉相顧賦之以紀竒跡<lb/>
<pb n="KR4h0022_WYG_034-7b"/>
大河瀰漫上應天漢濬靈波於積石之西瀑懸流於崑<lb/>
崙之半茫茫禹功兹焉㑹同鑿連巖而瀉㶑羅崛島以<lb/>
攅空濶兮若横兩闕於江上岌兮若稜三山於海中崇<lb/>
山嶔崟呀水淙射左右飛濤起伏相擊截奔湍兮躋石<lb/>
臺目霍濩兮心徘徊三峰砥其却立架崇門以洞開連<lb/>
嶂紆河以壁峭疊巘喬空而半頺洪流蹙折以坌涌潄<lb/>
湍崟窟而相磓苞巒秘隒砯其鼔作徊□澎瀑灕以山<lb/>
摧奔濤迅澓紛其蕩駭蓬渤滑淈霍以雲廻盤渦窙寥<lb/>
<pb n="KR4h0022_WYG_034-8a"/>
以谷施奔石砰磕以成雷拗怒未洩横流逆折合如地<lb/>
轉散若天裂摇騰䂬嶼㕞<hi>疑當作刷吳都賦云刷盪渏瀾</hi>蕩珊<hi>疑當作㘱他藍</hi>
<hi>切水衝岸壞也</hi>穴硉岩腰而沫沸淙隘口而湍洇然後澡雲霽<lb/>
靄收濤巻瀬汨沄沄以無聲漫浩浩以東㑹總四流而<lb/>
混合注三穴而滂沛泛洪漣於大磧之東薄餘怒於天<lb/>
地<hi>疑作池</hi>之外當其時也山獸驚躍水禽亂飛魚獺沉潭<lb/>
以不動獑猱拱樹以相依竄鮫人於洞壑帖舟子於連<lb/>
漪莫不愁白鷺之初下歎黄牛之暝歸若乃降望金門<lb/>
<pb n="KR4h0022_WYG_034-8b"/>
忀徉石觜窮岩萬仭一曲千里松歴歴而生涯草鬖鬖<lb/>
而覆水雲蓬茸兮歴地生風颼飀兮百籟驚猿惜暮而<lb/>
悲呌鳥辭春而不鳴阽嵲屼兮杪崢嶸飛客心兮動客<lb/>
情憐石菌之冬茂賞瑶芝之夜明惟夏君兮永蟄拜靈<lb/>
廟兮何及榱梁古兮山鳥棲階壁蕪兮野鼯入感㣲禹<lb/>
之歎深亢幽謌以佇立歌曰申負石兮空自竒客乗查<lb/>
兮何遠爲君不見虚舟之泛泛浩乘流而不羈<lb/>
　　　渭水象天河賦<hi>以題爲韻</hi>　　　　劉　珣<lb/>
<pb n="KR4h0022_WYG_034-9a"/>
昔我先王肇脩人紀乃建邦國以立都鄙或處沃而稱<lb/>
奥或宅中而爲羙周分景臺之測用㑹隂陽之擬漢據<lb/>
鶉首之分實爲山河之理故右扶風而左馮翊距涇川<lb/>
而浮渭水潼函襟帶豐鄠巍峩下則崇岡於地險上乃<lb/>
取範於天河城雉周環而斗設宫觀駢㸦而星羅轉曲<lb/>
江於前岸俯冀闕於中波車馬諠流渾派聲之交錯風<lb/>
塵日夕與津霧而相和葢聖人垂則必天之象王者都<lb/>
㑹大洽斯享運璇衡以齊玉燭法露盤以崇金掌四方<lb/>
<pb n="KR4h0022_WYG_034-9b"/>
輻凑萬國攸仰風雲以之吸合日月於焉澄朗苟禎祥<lb/>
而應㑹則乾元之攸徃何必河出圖洛出書然後爲卜<lb/>
食之華壤者也懿哉作者元后中興後嗣同天之道順<lb/>
人之意横橋乃牽牛之設素滻則飲龍之謂晩光澹灔<lb/>
接鳯苑之祥煙曉色清明連斗城之佳氣樓臺傍而津<lb/>
涯隠伏鐘皷作而波濤汨沸不覩斯焉以取斯寧復知<lb/>
王者之貴不察所由於所以又安明坎德之靈而主乎<lb/>
渭徒觀其遠界汧隴横截秦川沃長安之霞日浮京兆<lb/>
<pb n="KR4h0022_WYG_034-10a"/>
之雲天都邑傍於左右舟檝來而泝沿上林之煙開霧<lb/>
巻建章之戸萬門千朝而望兮蓬瀛若留乎岸側夕而<lb/>
臨也河漢宛在乎目前是以婁敬云被山帶河四塞爲<lb/>
固豈不謂天道無親惟德是輔祥符不及瑞圖斯遇以<lb/>
登仁夀之理用表坤靈之喻請謂東周安處先生之徒<lb/>
與須知西朝翰林主人之作賦<lb/>
　　　清濟貫濁河賦<hi>以與濁同流清源自別爲韻</hi>李君房<lb/>
濟有瀾兮清泠不窮以清激濁兮洪河之中迤靈長而<lb/>
<pb n="KR4h0022_WYG_034-10b"/>
委注忽洊至而争雄懼淈乎泥我則貫而愈净將合於<lb/>
道我則和而不同徒覩其虚明皎潔秀色澄澈漾淸泚<lb/>
以遐分界飛濤而劃絶始騁迅以中㵼載流謙而東洩<lb/>
德惟靜自澄之於本源體雖柔豈混之於派別懿夫貞<lb/>
不受汙淸非可混噴中流而激射劈巨浪之崩奔狀浮<lb/>
雲决開晴天之灑空碧若輕埃乍歛明鏡之洗蒙昏遠<lb/>
而望之孤煙横於曲渚廹而察也霜練引於靈源是知<lb/>
夫道惡比周物莫相與彼流濕之爲類尚沿源而異處<lb/>
<pb n="KR4h0022_WYG_034-11a"/>
匪泥沙之可雜豈湍洑之能阻越洪濤之浮浮駛清浪<lb/>
之悠悠不學淄澠之難辨且殊涇渭之同流于以用之<lb/>
甘見和之醴就其深矣欣可泛乎舟狀盤渦之瀺灂不<lb/>
染乎濁前跳沫之飛驚不傷夫清均上善以清羙含至<lb/>
虚而體平度龍堂而愈灑洗貝闕而増明何必溱洧之<lb/>
陽然後濯其髪寧俟滄浪之畔然後澡其纓截河而流<lb/>
所以爲異導沇而注明乎所自釃濁波而廻逗沛驚湍<lb/>
以自致庻彌久而不渝鑒妍媸兮無媿<lb/>
<pb n="KR4h0022_WYG_034-11b"/>
　　　第二<hi>同前韻</hi>　　　　　　　　許堯佐<lb/>
河之並濟兮惟秩其平濟之貫河兮勢若相傾非剛克<lb/>
無以見其柔立非甚濁無以彰其至淸是以靈源濬發<lb/>
柔德兼呈徒觀其流波委注秀色澄澈冲融而濁水遥<lb/>
開鼓怒而洪流直截遂使還淳之士疑二氣之初分䇿<lb/>
功之臣驚一帶兮中裂既處濁而不染每含貞而自㓗<lb/>
苟與和光者殊致寧與淈泥者無別是以霍濩波激崩<lb/>
騰勢飜濟水與河水相輝光容易識清流與濁流不雜<lb/>
<pb n="KR4h0022_WYG_034-12a"/>
質性難論苟徵之於變化可察之於本源于以表德于<lb/>
以辨類方九折而横流啓重泉而直至故以盤渦渾曉<lb/>
日之輝疊鏡冩晴峯之翠絶河而去孰與我爭先導沇<lb/>
斯來孰謂我奚自若乃冲虚是翫迅激難儔廣可渉兮<lb/>
思航葦於寒渚清可挹也欲濯纓於夕流貫長川之浸<lb/>
浸委輕浪之悠悠然下流綿邈願表清而不濁上善昭<lb/>
融故守和而不同故可扶正直之純志助潤澤之成功<lb/>
動漣漪於迴浦萃光景於㣲風且淮之清兮濱於夷江<lb/>
<pb n="KR4h0022_WYG_034-12b"/>
之遠兮界於楚豈若貫大川以揚波臨大都而分渚含<lb/>
清濁而獨秀求匹敵而誰與苟河淸之可期願朝宗而<lb/>
爲侶<lb/>
　　　渭水貫都賦<hi>以帝王建都取諸上象爲韻</hi>　衞次公<lb/>
清渭天鑿名都王制貫金城千里之域寫銀河九霄之<lb/>
勢同穴發源衆川潜泄分黒水以渺漫遶黄山而迢逓<lb/>
水能濟物用導於中州君德配天故法於上帝都之㑹<lb/>
也皇皇渭之流也湯湯異東西之瀍澗非汲引之沮漳<lb/>
<pb n="KR4h0022_WYG_034-13a"/>
夏后濬川分流非肇於伯禹秦德王水貫都必因於始<lb/>
皇照䨇鳯之丹闕架長虹之飛梁褰裳者不勞於掲厲<lb/>
濯纓者何必於滄浪泛彼樓船掩横汾於武帝濱之釣<lb/>
叟感入兆於文王且夫前王酌憲惟皇都之所建度地<lb/>
有孚因貫渭之上腴曲抱乎周原秦野旁臨乎八逹九<lb/>
衢既流衍以紅粟誠輝煥乎黄圖則知八水皆流豈清<lb/>
於渭水五都並制莫大於西都原夫渭者雍之巨浸都<lb/>
者人之所聚天垂法君必取曵雲間之清渭何殊雲漢<lb/>
<pb n="KR4h0022_WYG_034-13b"/>
移天上之紫宮洞開天府及乎縈流一帶中派紆餘蕩<lb/>
元氣澄太虚稽前典而備矣於名川而舍諸豈惟積潤<lb/>
於庻物固亦近壯於皇居至乃春景澄廓晴霞朗暢涵<lb/>
萬象於影中度牽牛於波上客有觀光者於兹而寫望<lb/>
羙夫取法可仰因天垂象䟽紫陌而逶迤流丹霞而蕩<lb/>
漾周公卜洛雖云風雨所交秦后貫都實謂膏腴之壤<lb/>
惟洪業之永固與渭流而彌廣<lb/>
　　　涇渭合流賦<hi>以題爲韻</hi>　　　　　獨孤綬<lb/>
<pb n="KR4h0022_WYG_034-14a"/>
逰者感異源而合趣指涇渭於秦樹涇如經也自北而<lb/>
南流渭若緯焉從西而東注性相近以不息勢使然而<lb/>
自遇湜湜其沚昔既聞之於詩湯湯其流今則狀之爲<lb/>
賦夫至清者渭至濁者涇惟清也鑒物之道著惟濁也<lb/>
含垢之義形共導金氣咸通井星混殊流之昭晰成一<lb/>
帶之瀠渟初以縱亂横似爭長而難雜終以㓗受汚何<lb/>
極暌而乃合禹功之所兩存漢苑斯焉博納乍異其色<lb/>
覺游鱗之隠見必同乎聲帶長風之蕭䬃象昭回之可<lb/>
<pb n="KR4h0022_WYG_034-14b"/>
求歌鄭白之有由飲馬投錢足以發明亷士决渠降雨<lb/>
足以殷富神州既相𢎞以利物寧自異乎並流知之者<lb/>
齊我以不皦不昧感之者比我於一薫一蕕斯乃柔以<lb/>
長存和之足貴近則順洪河之紆直遠則成滄海之濩<lb/>
渭同功一體叶靈通氣信殊榖洛之流寧爽淄澠之味<lb/>
夫然彼獨清而無偶非逹識之所謂<lb/>
　<lb/>
　文苑英華巻三十四<lb/>
</p>
<p>
</p>
  </div>
</body>
</text>
</TEI>
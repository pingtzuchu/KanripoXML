<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷二百八十六</head>
    <p>
<pb n="KR4h0022_WYG_286-1a"/>
欽定四庫全書<lb/>
　文苑英華卷二百八十六　宋　李昉等　編<lb/>
　留别一<lb/>
　　梁元帝二首　　　　何遜一首<lb/>
　　任昉一首　　　　　呉均五首<lb/>
　　劉顯一首　　　　　劉孝綽一首<lb/>
　　宗史一首　　　　　庾抱一首<lb/>
　　賀力牧一首　　　　孫萬夀一首<lb/>
<pb n="KR4h0022_WYG_286-1b"/>
　　孔紹安一首　　　　王勃三首<lb/>
　　盧照隣四首　　　　駱賓王三首<lb/>
　　禇亮一首　　　　　崔融一首<lb/>
　　陳子昻六首　　　　宋之問四首<lb/>
　　崔湜一首　　　　　張説五首<lb/>
　　蘇頲一首　　　　　王維二首<lb/>
　　孟浩然五首　　　　杜甫三首<lb/>
　　李白三首　　　　　祖詠二首<lb/>
<pb n="KR4h0022_WYG_286-2a"/>
　　常建一首<lb/>
　　　別荆州吏民二首　　　　　梁元帝<lb/>
寄言謝桀黠無乃氣干雲安知㶚陵下復有李将軍<lb/>
　　　二<lb/>
莫言江漢逺烟霞隔數千何必黄丞相重應臨潁川<lb/>
　　　從鎮江州與故逰别　　　　何　遜<lb/>
歴稔共追隨<hi>類聚作遊</hi>一旦辭羣匹復如東流水未有西歸<lb/>
日夜雨滴空堦天曉<hi>類聚作曉燈</hi>暗離室相悲各罷酒何時<lb/>
<pb n="KR4h0022_WYG_286-2b"/>
更促膝<lb/>
　　　别蕭諮議衍　　　　　　　任　昉<lb/>
離燭有窮輝别念無終緒岐言未及申離白<hi>一作目</hi>已先<lb/>
舉揆景巫衡<hi>一作荇蕪</hi>阿臨風長楸渚浮雲難嗣音徘徊悵<lb/>
誰與儻有關外驛聊訪狎鷗嶼<hi>一作鷺</hi>
　　凡一作皆藝文類聚<lb/>
　　　贈别新林　　　　　　　　吳　均<lb/>
僕本幽并兒抱劔事邉陲風亂青絲絡霧染黄金羈天<lb/>
<pb n="KR4h0022_WYG_286-3a"/>
子既無賞公卿竟不知去去歸去來還傾鸚鵡杯氣為<lb/>
故交絶心為新知開但令寸心是何湏銅雀䑓<lb/>
　　　發湘州贈親故别三首　　　前　人<lb/>
相送出江潯淚下霑衣襟何用叙離别臨岐贈好音敬<lb/>
通才如此君山學復深明哲遂無賞文華空見沉古來<lb/>
非一日無事更勞心<lb/>
　　　二<lb/>
雲生曉靄靄花落夜霏霏問余何意别荅言倦遊歸徒<lb/>
<pb n="KR4h0022_WYG_286-3b"/>
勞易水布空負洛陽衣懐金無人别抱玉遂成非安得<lb/>
乆留滯商山饒白薇<lb/>
　　　三<lb/>
君留朱門裏我至廣江濆城高望猶見風多聽不聞流<lb/>
蘋方繞繞落葉尚紛紛無由得共賞山川間白雲<lb/>
　　　壽陽還與親故别　　　　　前　人<lb/>
故人來送别帳酒臨行阡露繁秋色慢氣愴蟪聲煎鴈<lb/>
渡章華國葉辭洞庭天復有向隅淚中腸皆涕漣但願<lb/>
<pb n="KR4h0022_WYG_286-4a"/>
千丈松結景雲之峰山高日華早枝多風彩<hi>疑</hi>重我還<lb/>
愛芳杜君住揖驪龍<lb/>
　　　發新林浦贈同省　　　　　劉　顯<hi>見類聚</hi>
回首望歸塗山川邈離異落日懸秋浦歸鳥飛相次感<lb/>
物傷我情惆悵懐親懿<lb/>
　　　發建興渚示到陸二黄門　　劉孝綽<hi>見類聚</hi>
扁舟去平樂還顧極川梁猶聞棗下吹尚識杏間堂洛<lb/>
橋分曲渚官寺隠回塘客行裁跬歩即事已多傷况復<lb/>
<pb n="KR4h0022_WYG_286-4b"/>
千餘里悲心未遽央<lb/>
　　　别蕭諮議衍　　　　　　　宗　史<lb/>
别酒正參差乖情将陸離悵焉臨桂苑愍然瞻華池輕<lb/>
雲流惠彩時雨亂清漪耿耿<hi>類聚𦕈𦕈</hi>追蘭徑悠悠結芳枝<lb/>
眷言終何托心寄方在斯<lb/>
　　　别蔡參軍　　　　　　　　庾　抱<lb/>
人世多飄忽溝水易西東今日歡娯盡何年風月同悲<lb/>
生萬里外恨起一杯中性靈如未失南北有征鴻<lb/>
<pb n="KR4h0022_WYG_286-5a"/>
　　　亂後别蘇州人　　　　　　賀力牧<lb/>
徘徊睇閶闔悵望極姑蘇慨矣嗟荒運悲哉惜覇圖子<lb/>
常終覆郢宰嚭遂亡呉石隕星方暗山崩川自枯周京<lb/>
摧棫樸漢社落枌榆宫毁無巢燕城空餘樂烏兹邦號<lb/>
端委多士自相趨照廡同燕石光車等魏珠言離已惆<lb/>
悵念别更踟蹰若訪任公子求余東海隅<lb/>
　　　贈别　　　　　　　　　　孫萬壽<lb/>
昔我遊雲閣及爾謬同官髙歩參師友長裾接綺紈索<lb/>
<pb n="KR4h0022_WYG_286-5b"/>
居方十載相思勞萬端不言今夕遇得盡故人歡酒隨<lb/>
彭澤至瑟即武城彈高齋屏餘熱珍簟宿輕寒葉落霜<lb/>
威重蓂踈月色殘将歸動離恨彌傷行路難<lb/>
　　　别徐永元秀才　　　　　　孔紹安<lb/>
金湯既失險玉石乃同焚墜葉還相覆落羽更為羣豈<lb/>
謂三秋節重傷千里分促離絃易轉幽咽水難聞欲識<lb/>
相思處山川間白雲<lb/>
　　　秋日奉别王長史公　　　　王　勃<lb/>
<pb n="KR4h0022_WYG_286-6a"/>
别路千萬里深恩重百年空悲西候日更動北梁<hi>集作北京</hi>
篇野色籠寒霧山光歛暮烟終知難再奉懐徳自澘然<lb/>
　　　别薛升華　　　　　　　　前　人<lb/>
明月沉珠浦秋風濯錦川樓䑓<hi>集作關山</hi>臨絶岸洲渚亘長<lb/>
天旅泊<hi>集作飄泊</hi>成千里棲遑共百年窮途唯有淚還望獨<lb/>
澘然<lb/>
　　　秋日别薛升華　　　　　　前　人<lb/>
送送多窮路遑遑獨問津悲凉千里道悽斷百年身心<lb/>
<pb n="KR4h0022_WYG_286-6b"/>
事同漂泊生涯共苦辛無論去與住俱是夣中人<lb/>
　　　西使兼送孟學士南遊　　　盧照隣<lb/>
地道巴陵北天山弱水東相看萬餘里共以<hi>疑</hi>一征篷<lb/>
零雨悲王粲清罇别孔融徘徊聞夜鶴悵望待秋鴻骨<lb/>
肉胡秦外風塵關塞中唯餘劔鋒在耿耿氣成虹<lb/>
　　　還赴蜀中貽示京邑遊好　　前　人<lb/>
籞宿花𥘉滿章䑓栁尚飛如何正此日還望<hi>集作喜</hi>昔多<lb/>
違悵别風期阻将乖雲㑹稀歛衽辭丹闕懸津陟翠㣲<lb/>
<pb n="KR4h0022_WYG_286-7a"/>
野禽喧戍鼓春草變征衣回顧長安道關山起夕霏<lb/>
　　　晩渡渭橋寄示京邑逰好　　前　人<lb/>
我行背城闕驅馬獨悠悠寥落百年事徘徊萬里憂途<lb/>
遥日向夕時晩鬢将秋滔滔俯東逝耿耿泣西浮長虹<lb/>
掩釣浦落鴈下星洲草變黄山曲花飛清渭流迸<hi>集作逆</hi>
水驚愁鷺騰沙起狎鷗一赴清泥道空思𤣥㶚逰<lb/>
　　　從蜀還京贈别<hi>己見二百六十七巻</hi>　　盧照鄰<lb/>
　　　秋日别侯四得彈字　　　　駱賔王<lb/>
<pb n="KR4h0022_WYG_286-7b"/>
我留安豹隠君去學鵬摶岐路分襟易㠶潮<hi>集作風雲</hi>促膝<lb/>
難夕漲流波急秋山落日寒唯有思鄉<hi>集作歸</hi>引悽斷為<lb/>
君彈<lb/>
　　　西行别東䑓詳正學士　　　前　人<lb/>
意氣坐相親關河别故人客似秦川上歌疑易水濵塞<lb/>
荒行辯玉䑓逺尚名輪洩井懐邉将尋源重漢臣上苑<lb/>
梅花早御溝楊桞新秖應持此曲别作邉城春<lb/>
　　　别李嶠得勝字<lb/>
<pb n="KR4h0022_WYG_286-8a"/>
芳樽徒自滿别恨轉難勝客似遊江岸人疑上㶚陵寒<lb/>
更承夜永凉景向秋澄離心何以贈自有玉壺氷<lb/>
　　　晩别樂記室産　　　　　　褚　亮<lb/>
窮途屬歲晩臨水忽分悲抱影同為客傷情去此時霧<lb/>
色侵虗牖霜氛冷薄帷舉袂慘将别停杯悵不怡風嚴<lb/>
征鴈逺雪暗去蓬遲他鄉有岐路遊子欲何之<lb/>
　　　留别杜審言并呈洛中舊遊　崔　融<lb/>
斑鬢今為别紅顔<hi>集作塵</hi>昨共遊年年春不待處處酒相<lb/>
<pb n="KR4h0022_WYG_286-8b"/>
留駐馬西橋上回車南陌頭故人從此隔風月坐悠悠<lb/>
　　　落第西還别魏四懔　　　　陳子昻<lb/>
轉蓬方不定落羽自驚弦山水一為别歡娯復㡬年離<lb/>
亭暗風雨征路入雲烟還因北山逕歸守東陂田<lb/>
　　以下六篇並見集本<lb/>
　　　落第西還别劉祭酒髙明府　前　人<lb/>
别舘分周國歸驂入漢京地連函谷塞川接廣陵<hi>集作陽</hi>
城望逈樓䑓出途遥烟霧生莫言長落羽貧賤一交情<lb/>
<pb n="KR4h0022_WYG_286-9a"/>
　　　春夜别友人二首　　　　　前　人<lb/>
銀燭吐青烟金樽對綺筵離堂思琴瑟别路遶山川明<lb/>
月隠高樹長河没曉天悠悠洛陽道此㑹在何年<lb/>
　　　二<lb/>
紫塞白雲斷青春明月𥘉對此芳罇夜離憂悵有餘清<lb/>
泠花露滿滴瀝簷宇虗懐君欲何贈願上大臣書<lb/>
　　　遂州南江别鄉里<hi>集作曲</hi>故人　前　人<lb/>
楚江復為客征棹方悠悠故人憫追送置酒此南州平<lb/>
<pb n="KR4h0022_WYG_286-9b"/>
生亦何恨夙昔在林丘違此鄉山别長謡去國愁<lb/>
　　　别李參軍崇嗣　　　　　　前　人<lb/>
四十九變化一十三死生翕忽𤣥黄裏驅馳風雨情是<lb/>
非紛妄作寵辱坐相驚至公<hi>集作人</hi>獨幽覽窈窕隨昏明<lb/>
咫尺山河道軒牕日月庭别離焉足問悲樂固能并我<lb/>
軰何為爾栖遑猶未平金䑓可攀陟寳葢絶将迎户牖<lb/>
觀天地階基上杳冥自超三界樂安知萬里征中國要<lb/>
荒内人寰字宙縈弦望如朝夕寧嗟蜀道行<lb/>
<pb n="KR4h0022_WYG_286-10a"/>
　　　留别之望舍弟　　　　　　宋之問<lb/>
同氣有三人分飛在此晨西馳巴嶺徼東去汶陽濵强<lb/>
飲離前酒終傷别後神雖<hi>集作誰</hi>憐散花蕚獨赴日南春<lb/>
　　　漢江宴别　　　　　　　　前　人<lb/>
漢廣不分天舟移杳若仙秋虹映晩日江鶴弄晴烟積<lb/>
水浮冠葢揺風逐管絃嬉遊不可極留恨此山川<lb/>
　　積水<hi>集作積氣</hi>
　　　端州别袁侍郎　　　　　　前　人<lb/>
<pb n="KR4h0022_WYG_286-10b"/>
合浦塗未極端溪行蹔臨淚來空泣臉愁至不知心客<lb/>
醉山月净猿啼江樹深明朝共分手之子愛千金<lb/>
　　　渡呉江别王長史　　　　　前　人<lb/>
倚棹望兹川銷魂獨黯然鄉連江北樹雲斷日南天鈎<lb/>
别<hi>集作劔别</hi>龍𥘉沒書成鴈不傳離舟意無限催渡復催年<lb/>
　　　贈蘇少府赴任江南余時還京<lb/>
　　　　　　　　　　　　　　　崔　湜<lb/>
丈夫不歎别達士自安卑攬泣固無趣銜杯空爾為流<lb/>
<pb n="KR4h0022_WYG_286-11a"/>
雲春窈窕去水暮逶迤行舟忽東泛歸騎亦西馳秦地<lb/>
多芳草江潭有桂枝誰言阻遐闊所貴在相知<lb/>
　　　南中别王陵成崇　　　　　張　説<lb/>
握手與君别岐路贈一言曹卿禮公子楚媪饋王孫倐<lb/>
爾生六翮翻飛戾九閽常懐客鳥意㑹答主人恩<lb/>
　　以下五篇並見集本<lb/>
　　　石門别楊六欽望　　　　　前　人<lb/>
燕人同竄越萬里自相哀影響無期㑹江山此地來暮<lb/>
<pb n="KR4h0022_WYG_286-11b"/>
年傷汎梗累日慰寒灰潮水東南落浮雲西北廻俱看<lb/>
石門逺倚棹兩悠<hi>集作悲</hi>哉<lb/>
　　　端州别高六戩　　　　　　前　人<lb/>
異壤同羇竄途中喜共過愁來時舉酒勞罷或長歌南<lb/>
海風潮壯西江瘴癘多於焉復分手此别傷如何<lb/>
　　　南中别蔣五向青州<hi>己見二百六十七巻</hi>
　　　　　　　　　　　　　　　前　人<lb/>
　　　南中别陳七李十<lb/>
<pb n="KR4h0022_WYG_286-12a"/>
二年共遊處一旦各西東請君聊駐馬看我轉征蓬畫<lb/>
鷁愁南海離駒思北風何時侣春鴈䨇入上林中<lb/>
　　　陳倉别隴州司户李惟深　　蘇　頲<lb/>
京國自携手同途欣觧頥情言正的的春物宛遲遲忽<lb/>
背雕戈星<hi>疑</hi>旋瞻獲寳祠蜀城余出守呉岳爾歸思歡<lb/>
愜更傷此春殷殊念兹揚麾北林徑跂石南澗湄中作<lb/>
壺觴餞回添道路悲數花臨磴日百草覆田時有美同<lb/>
人意無為行子辭高歌㧞劔起吾是答恩私<lb/>
<pb n="KR4h0022_WYG_286-12b"/>
　　　留别温古上人兄幷示弟縉　王　維<lb/>
解薜登天朝去時<hi>集作師</hi>偶將<hi>集作時</hi>哲豈唯山中人兼負<lb/>
松上月宿昔同遊止致身雲霞末開軒臨潁陽卧視飛<lb/>
鳥没好依盤石飯屢對瀑泉歇<hi>一作渇</hi>理齊狎小隠道勝<lb/>
寜外物舍弟官崇髙宗兄比削髪荆扉但灑掃乗閒當<lb/>
過拂<hi>集作歇</hi>
　　　留别丘爲　　　　　　　　前　人<lb/>
歸鞍白雲外繚繞出前山今日又明日自知心不閒親<lb/>
<pb n="KR4h0022_WYG_286-13a"/>
勞簮組送欲趂鸎花還一歩一回首遲遲向近關<lb/>
　　　將適天台留别臨安李主簿　孟浩然<lb/>
枳棘君尚栖匏𤓰吾豈繫誰念離亭下<hi>集作當夏</hi>淡<hi>一作飄</hi>泊<lb/>
指炎裔江海非惰逰田園失歸計空山既早發漁浦亦<lb/>
宵濟汎汎隨波瀾行行任艫枻故林日已逺羣木坐成<lb/>
翳羽人在丹丘吾亦從此逝<lb/>
　　　東京留别諸公　　　　　　前　人<lb/>
吾道昧所適驅車還向東主人開舊舘留客醉新豐樹<lb/>
<pb n="KR4h0022_WYG_286-13b"/>
繞温泉緑塵遮曉日紅拂衣從此去高歩躡華嵩<lb/>
　　　留别王侍御　　　　　　　前　人<lb/>
寂寂竟何待朝朝空自歸欲尋芳草去惜與故人違當<lb/>
路誰相假知音世所稀秪應守索寞還掩故園扉<lb/>
　　　遊江西留别富陽裴劉二少府<lb/>
　　　　　　　　　　　　　　　前　人<lb/>
西上遊江西臨流恨解携千山疊成障萬水瀉為溪石<lb/>
淺流難泝藤長險易躋誰憐問津客歲晏此中迷<lb/>
<pb n="KR4h0022_WYG_286-14a"/>
　　　適越留别譙縣張主簿申屠少府<lb/>
　　　　　　　　　　　　　　　前　人<lb/>
朝乗汴河流夕次譙縣界幸因<hi>集作值</hi>西風吹得與故人<lb/>
㑹君學梅福隠予隨<hi>集作從</hi>伯鸞邁别後能相思浮雲去<lb/>
<hi>集作在</hi>呉㑹<lb/>
　　　暮秋將歸秦留别湖南幕府親友<lb/>
　　　　　　　　　　　　　　　杜　甫<lb/>
水濶蒼梧晩<hi>集作野</hi>天髙白帝秋途窮那免哭身老不禁<lb/>
<pb n="KR4h0022_WYG_286-14b"/>
愁大府才能㑹諸公徳業優北歸衝雨雪俱<hi>集作誰</hi>慜弊<lb/>
貂裘<lb/>
　　　留别嚴賈二國老兩院遺𥙷諸公<lb/>
　　　　　　　　　　　　　　　前　人<lb/>
田園湏暫徃戎馬惜離羣去逺留詩别愁多任酒醺一<lb/>
秋常苦雨今日始無雲山路晴吹笛<hi>集作角</hi>那堪處處聞<lb/>
　　　别董頲　　　　　　　　　前　人<lb/>
窮冬急風水逆浪開㠶難士子甘旨闕不知道里寒有<lb/>
<pb n="KR4h0022_WYG_286-15a"/>
求彼樂土南適小長安到我舟檝去覺君衣裳單素聞<lb/>
趙公節兼盡賔主歡己結門廬望無令霜雪殘老夫纜<lb/>
亦解晩粟朝未飡飄蕩甲兵際㡬時懐抱寛漢陽頗寧<lb/>
静峴首試考槃當念著白㡌采薇青雲端<lb/>
　　　夜别張五　　　　　　　　李　白<lb/>
吾多張公子别酌酣髙堂聽歌舞銀燭把酒輕羅裳横<lb/>
笛弄秋水<hi>集作月</hi>琵琶彈陌桑龍泉解錦帶為爾傾千觴<lb/>
　　　江夏别宋之悌　　　　　　前　人<lb/>
<pb n="KR4h0022_WYG_286-15b"/>
楚水清若空遥將碧海通人分千里外興在一杯中谷<lb/>
鳥吟晴日江猿嘯晩風平生不下淚於此泣無窮<lb/>
　　　出金門後書懐留别翰林諸公<lb/>
　　　　　　　　　　　　　　　前　人<lb/>
好古笑流俗素聞賢達風方希佐明主長揖辭成功白<lb/>
日在青天回光照㣲躬恭承鳯凰詔欻起雲蘿中清切<lb/>
紫霄迥優㳺丹禁通君王賜顔色聲價凌烟虹乗輿擁<lb/>
翠葢扈從京城東寳馬麗絶景錦衣入新豐倚巖望松<lb/>
<pb n="KR4h0022_WYG_286-16a"/>
雪對酒鳴絲桐因學揚子雲獻賦甘泉宫天書美片善<lb/>
清芬播無窮歸來入咸陽談笑皆王公一朝去金馬飄<lb/>
落成飛蓬賔從日踈散玉罇尋己空才力猶可倚不慙<lb/>
世上雄聞作東武吟曲盡情未終書此謝知已滄浪<hi>集作</hi>
<hi>波</hi>尋釣翁<lb/>
　　　留别裴聰盧象　　　　　　祖　詠<lb/>
朝來已握手宿别更傷心㶚水行人渡商山驛路深故<lb/>
情君且足謫宦我難任直道皆如此誰能淚滿襟<lb/>
<pb n="KR4h0022_WYG_286-16b"/>
　　　歸汝墳山荘留别盧象　　　前　人<lb/>
淹留歲將晏乆廢南山期舊業不見棄還山從此辭漚<lb/>
麻入南澗刈楚向東菑對酒雞黍<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>閉門風雪時非君<lb/>
一延首誰慰遥相思<lb/>
　　　潭州留别　　　　　　　　常　建<lb/>
賢達不相識偶然交已深宿㠶謁郡佐悵别依禪林湘<lb/>
水流入海楚雲千里心望君杉松夜山月清猿吟<lb/>
　文苑英華巻二百八十六<lb/>
</p>
<p>
</p>
  </div>
</body>
</text>
</TEI>
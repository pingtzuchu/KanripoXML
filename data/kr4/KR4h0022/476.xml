<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百七十六</head>
    <p>
<pb n="KR4h0022_WYG_476-1a"/>
欽定四庫全書<lb/>
　文苑英華巻四百七十六　宋　李昉等　編<lb/>
　䇿問二十八道<lb/>
　　中書試進士䇿問二道<lb/>
　　吏部試上書人䇿問三道<lb/>
　　䇿問明經八道<lb/>
　　道舉䇿問二道<lb/>
　　𢎞文崇文生問一道<lb/>
<pb n="KR4h0022_WYG_476-1b"/>
　　禮部䇿試進士問五道<lb/>
　　又明經䇿問七道<lb/>
　　貞元十三年中書試進士䇿問二道<lb/>
　　　　　　　　　　　　　　　權德輿<lb/>
　　　第一問<lb/>
問先師之言辨君子小人而已勸學則舉六蔽咸事則<lb/>
稱九德推其性類又極於是矣孟軻之數聖者有清有<lb/>
和文子之言人位上五下五列夷惠於天縱頗有所疑<lb/>
<pb n="KR4h0022_WYG_476-2a"/>
况牛馬於最靈豈為至當班固之古今表劉邵之人物<lb/>
志品第乖逆<hi>集作迕</hi>或鈎摭纎㣲誠有可觀恐未<hi>集作非</hi>盡<lb/>
善既強為已之學必有析理之精敬俟嘉言以祛未逹<lb/>
　　　第二問<lb/>
問乃者西裔背盟勞師備塞今戎王自斃邉遽以聞而<lb/>
議者或曰因其䘮而弔之可以息人或曰乗其虗而伐<lb/>
之可以闢地或曰夷實無厭兵者危事皆所以疲中國<lb/>
也不若如故是三者必有可採思而辨之<lb/>
<pb n="KR4h0022_WYG_476-2b"/>
　　元和元年吏部試上書人䇿問三道<lb/>
　　　　　　　　　　　　　　　前　人<lb/>
　　　第一道<lb/>
問天下理本繫於朝廷乃者夏州阻命益部干紀皇帝<lb/>
神武制勝指期致誅二方晏清九有貞觀紀律載新於<lb/>
耳目爵命畢集於勲賢内脩八柄外𢎞九法教理刑政<lb/>
之要制軍詰禁之宜使人皆嚮方兵不復用一其禮俗<lb/>
以致和平酌於古而行於今舉其大而遺其細佇逹聦<lb/>
<pb n="KR4h0022_WYG_476-3a"/>
聽子其昌言<lb/>
　　　第二道<lb/>
問聖人虚心思天下之理至矣求天下之士勤矣搜於<lb/>
中林縻以好爵者徃徃至焉君子澡身聚學被褐藏噐<lb/>
方伯上薦賁然而來與夫充賦計偕者異而論也其何<lb/>
以佐理道陳嘉猷去徭戍而徼塞無虞减農征而財用<lb/>
不乏子<hi>集作固</hi>所藴積悉期指明<lb/>
　　　第三道<lb/>
<pb n="KR4h0022_WYG_476-3b"/>
問四方之人萃於選部六品以下繫有司積資者豈盡<lb/>
獲吏能考言者或見遺敏行一日之鍳固不能周四方<lb/>
所稽亦慮未盡近日甸内逹於海隅命官親人利病所<lb/>
屬欲使舉皆稱軄吏必首<hi>集作當</hi>公則輪轅適宜鰥寡受<lb/>
賜企聞體要一二言之<lb/>
　　䇿問明經八道<lb/>
　　　左氏傳第一道<lb/>
問魯史之文先師用明於王道漢武之代左氏不列於<lb/>
<pb n="KR4h0022_WYG_476-4a"/>
學官誠義例之可觀<hi>集作徴</hi>終誣艶而多失鳳凰啟兆陳<lb/>
氏不得不昌鸜鵒成謡季氏不得不叛既未然於前定<lb/>
於立教而謂何同耻釋經豈其如是夏五之闕雖繫月<lb/>
而何嫌艮八之占於兼山為何象因生因諡未詳命氏<lb/>
之殊德命類命請數制名之義<hi>集作一</hi>生既充賦無辭説<lb/>
經<lb/>
　　　禮記第二道<hi>五經明經𢎞文崇文生同</hi>
問冠婚成人著代之義一獻之饗舅姑先降以奠酬三<lb/>
<pb n="KR4h0022_WYG_476-4b"/>
加彌尊母兄皆拜而為禮責婦順而則可於子道而謂<lb/>
何一與之齊終身不改而夷狄有問服二姓之合為重<lb/>
而孔門多出妻蹈白刃或易於中庸引重鼎奚列於儒<lb/>
行裼裘襲裘之制繼别繼禰之差生既講聞佇觀詳辨<lb/>
　　　周禮第三道<lb/>
問周制六官以倡九牧分事任之廣計名物之多下士<lb/>
吏胥類頗繁於冗食上農播殖力或屈於財征簡則易<lb/>
從寡能理衆疑宋母之失實豈周公之信然今欲舉司<lb/>
<pb n="KR4h0022_WYG_476-5a"/>
徒之三物教賔興之六藝又慮樂舞未通於韶濩徒玩<lb/>
干旄鄉射有昧於和容務持弓矢適廢術學豈資賢能<lb/>
至若六變八變致神祗之格天産地産有禮樂之防忝<lb/>
貳春官企聞詳説<lb/>
　　　周易第四道<lb/>
問作易者其有憂患乎又曰樂天知命故不憂鼓天下<lb/>
之動者存乎辭又曰吉人之辭寡寂然不動則感而遂<lb/>
通見㡬而作乃不俟終日豈各有所趣幸備言其方至<lb/>
<pb n="KR4h0022_WYG_476-5b"/>
若巽之於人為廣顙白眼坎之於馬為羙脊薄蹄誠曲<lb/>
成以彌綸何取象之鎻細佇聞體要然後忘言<lb/>
　　　尚書第五道<lb/>
問堯之文思也命羲和四嶽敬授人時其道巍巍矣舜<lb/>
之登庸也則流放竄殛考績黜陟熈帝載而亮天工者<lb/>
二十有二人其理昭昭矣至禹則别九州導九河分五<lb/>
服建五長辛壬癸甲荒度土功其勤云云矣夫以陶唐<lb/>
虞夏皆聖人也而勞逸斯殊豈時不得不然復道有所<lb/>
<pb n="KR4h0022_WYG_476-6a"/>
不及何事功𤣥德煩簡相去之逺耶願聞其説<lb/>
　　　毛詩第六道<hi>五經明經同</hi>
問三綱之道有君臣焉有父子焉周南召南以風化于<lb/>
天下闗雎鵲巢乃首於夫婦舉后妃曷若先天子羙夫<lb/>
人曷若稱諸侯豈自邇而及遐将舉細而明大又太師<lb/>
所採孔聖所刪以時則齊襄先於衞頃以地則魏土褊<lb/>
於晉境未詳差次何所後先一言雖蔽於無邪六義乃<lb/>
先於譎諫既歌乃必類何失之於愚理或出於鄭箋言<lb/>
<pb n="KR4h0022_WYG_476-6b"/>
無憚於匡説<lb/>
　　　糓梁傳第七道<lb/>
問褒貶之書宣父約於史氏清婉之傳卜商授於門人<lb/>
經有體元且無訓説日稱夜食頗近迂異徴秃𦕈之脩<lb/>
聘聚綦輙之方言晉大夫奚俟於偕行衛公子豈名其<lb/>
天疾隠居攝以崇譲鄭討叛以㓕親未曰申邪寜為積<lb/>
慮鄒氏夾氏學既不博<hi>集作傳</hi>尸子沈子復為何者鄙夫<lb/>
未逹有佇嘉言<lb/>
<pb n="KR4h0022_WYG_476-7a"/>
　　　論語第八道<hi>明經𢎞文崇文生同</hi>
問子曰君子無終食之間違仁又曰仁逺乎哉則子文<lb/>
之忠文子之清由也之果求也之藝皆曰不知其仁豈<lb/>
盡非君子耶胡為乎登夫子之門而稱齊楚之賢大夫<lb/>
也其愚如愚寗武與顔生孰愈三思三省季文子與曽<lb/>
子孰優虞仲隠居以放言下惠辱身以降志頗殊取捨<lb/>
皆曰逸賢探索精㣲當有師説<lb/>
　　道舉䇿問二道<lb/>
<pb n="KR4h0022_WYG_476-7b"/>
　　　南華經第一道<lb/>
問安時處順泊然懸觧至人之心也故曰材全而德不<lb/>
形又曰休影息迹與夫五漿先饋履滿户外者固不侔<lb/>
矣然則以紀渻之養鷄痀僂之承蜩匠石之運斤梓慶<lb/>
之削鐻用志不分移於教化則萬物之相刃相靡者悠<lb/>
然而順闇然而和奚在於與無趾無眼之徒支離形德<lb/>
然後為德耶願聞其説<lb/>
　　　通𤣥經第二道<lb/>
<pb n="KR4h0022_WYG_476-8a"/>
問文子𤣥虚師其言於老氏計然富利得其術者朱公<lb/>
疑傳記之或差何本末之相逺人分五位智辨居忠信<lb/>
之前體包五藏耳目乖肺肝之中皆何故耶當有其説<lb/>
至於積德積怨實昧其圖上義下仁願聆其㫖大辨若<lb/>
訥大道甚夷豈在顛之倒之使學者泥而不通也<lb/>
　　　𢎞文崇文生問一道<lb/>
問鄊賦國庠已有定制又闢兩舘以延諸生蓋砥礪貴<lb/>
㳺而進之於學也二三子江夏童年頗聞岐嶷舞雩春<lb/>
<pb n="KR4h0022_WYG_476-8b"/>
服皆已鮮明雖異賔興亦稱講業於經書所好何句於<lb/>
古哲所慕何人兼陳從政之方用辨保家之美<lb/>
　　貞元二十一年禮部䇿問五道<lb/>
　　　第一道<lb/>
問古之善為政者在得人而已在求理而已周以功德<lb/>
詔爵禄秦以農戰居軄員漢武帝詔察茂異可以為將<lb/>
相者夫功與德非常才所及也農與戰非筮仕所宜也<lb/>
安危注意之重非設科可俟也是三者固有利病幸錯<lb/>
<pb n="KR4h0022_WYG_476-9a"/>
綜言之又三適之宜九品之法或計户以貢士或限年<lb/>
以入官事有可行法有可採制度當否悉期指明<lb/>
　　　第二道<lb/>
問夏殷周之政忠敬文之道承弊以救始終循環而上<lb/>
自五帝不言三統豈備有其政或史失其傳嬴劉而下<lb/>
教化所尚歴代相變其事如何豈風俗漸靡不登於古<lb/>
復救之之道有所未至耶國家化光三代首冠百王固<lb/>
以忠厚勝兹文弊前代損益佇聞討論遽數之中所希<lb/>
<pb n="KR4h0022_WYG_476-9b"/>
體要也<lb/>
　　　第三道<lb/>
問古者士足以理官業工足以備噐用啇足以通貨賄<lb/>
而農者居多所以務三時之功有九年之蓄用阜其業<lb/>
實藏於人乃者惰游相因頗復去本今皇帝勵精至化<lb/>
在宥萬方德音聖澤際天接地凡𢎞於理道者無不至<lb/>
也裕於齊人者無不被也而又詢吏禄公田之制稽財<lb/>
征𣙜筦之宜使羣有司質政損益庶官匹士皆得上言<lb/>
<pb n="KR4h0022_WYG_476-10a"/>
衆君子躬先師之儒生盛聖之代佇兹嘉話當薦所聞<lb/>
　　　第四道<lb/>
問昔伊尹酒保傅説胥靡竟昌殷道以阜王業春秋時<lb/>
觀丁父彭仲爽申卻之俘也克州蓼朝陳蔡楚邦頼之<lb/>
漢廷韓安國徒中拜二千石張釋之以貲為郎並稱名<lb/>
臣焯叙前史然則俘徒作役或財用自發前代取之而<lb/>
得人如是魏晉已降流品漸分筮仕之初率先文學或<lb/>
薦賢推擇皆秀發州閭而致理之風頗未及<hi>集作反</hi>古豈<lb/>
<pb n="KR4h0022_WYG_476-10b"/>
朴㪚寖乆或求之大精其故何也<hi>集作斯故何也</hi>常有所憤<hi>集作</hi>
<hi>常有所懵</hi>今四門大闢百度惟貞執事者固欲上副聦明悉<lb/>
搜才實幸酌古道指陳所宜<lb/>
　　　第五道<lb/>
問言身之文也又曰灼於中必文於外司馬相如揚雄<lb/>
藉甚漢廷其文盛矣或奏琴心而滌器或賛符命以投<lb/>
閣其於溺情敗度又奚俟<hi>集作事</hi>於文章耶至若孔融禰<lb/>
衡夸傲於代禍不旋踵何可勝言两漢亦有質朴敦厚<lb/>
<pb n="KR4h0022_WYG_476-11a"/>
之科亷清孝順之舉皆本於行而遺其文復何如哉為<lb/>
辨其説<lb/>
　　明經䇿問七道<lb/>
　　　左氏傳問一道<lb/>
問春秋者以仲尼明周公之志而脩經丘明受仲尼之<lb/>
經而為傳元凱悦丘明之傳而為注然則夫子感獲麟<lb/>
之無應因絶筆以寄詞作為褒貶使有勸懼是則聖人<lb/>
無位者之為政也其於筆削義例豈皆用周法耶左氏<lb/>
<pb n="KR4h0022_WYG_476-11b"/>
有無經之傳杜氏又錯傳分經誠多艶富慮失根本既<lb/>
學於是頗嘗思乎<lb/>
　　　禮記第二道<lb/>
問大學有明德之道中庸有盡性之術闕里𢎞教㣲言<lb/>
在兹聖而無位不敢作禮樂時當有聞所以先氣志然<lb/>
則得甫申之佐猶曰降神處定哀之時亦嘗問政致知<lb/>
自當乎格物夣奠奚歎<hi>集作難非</hi>於宗予必若待文王之無<lb/>
憂遭虞帝之大德然後凝道孰為致君爾其深惟以判<lb/>
<pb n="KR4h0022_WYG_476-12a"/>
其<hi>集作斯</hi>惑<lb/>
　　　周易第三道<lb/>
問㓗净精㣲研幾通變伏羲重其象文王演其辭設位<lb/>
盡通於三極脩德豈惟於九卦何思何慮既宜以同歸<lb/>
先甲先庚乃詳於出令儉德避難頗殊蹇蹇之風趨時<lb/>
貴近方異謙謙之吉窮理盡性之奥入神致用之精乾<lb/>
元用九之則大衍虛一之數成性有存存之道知㡬窮<lb/>
至至之原此所講聞試陳要<hi>集作崔</hi>略<lb/>
<pb n="KR4h0022_WYG_476-12b"/>
　　　尚書第四道<lb/>
問洪範之美大同也曰子孫其逢吉數五福也曰考終<lb/>
命皆其極致也至若允恭克譲而生丹朱方命圮族乃<lb/>
産神禹何吉㓙之相戾也金縢請命方秉珪以植璧元<lb/>
龜習吉乃啟鑰而見書豈賦命之可移也絶地天通未<lb/>
詳厥理血流漂杵何乃溢言待問而來幸<hi>集作宜</hi>陳師説<lb/>
　　　毛詩第五道<lb/>
問風化天下形於詠歌辨理代<hi>英華作治世非</hi>之音厚人倫之<lb/>
<pb n="KR4h0022_WYG_476-13a"/>
道弼鄘褊小尚列于篇楚宋奥區豈無其什變風雅者<lb/>
起於何代動天地者本自何詩南陔白華亡其辭而不<lb/>
獲谷風黄鳥同其目而不刋舉毛鄭之異同辨齊魯之<lb/>
傳授<hi>一有正字</hi>墻面而立既非其徒觧<hi>一有人字</hi>頥之言斯有所<lb/>
望<lb/>
　　　榖梁傳第六道<lb/>
問榖梁名經興於魯學劉向<hi>闕</hi>　稱於漢朝或貶絶過<lb/>
深或象類無據非立異姓乃以<hi>闕</hi>㓕成文同乎他人豈<lb/>
<pb n="KR4h0022_WYG_476-13b"/>
謂齊侯之子異類頗甚後學景從諱親諱賢當舉其例<lb/>
耳理目理幸數其言何詞所謂近於情何義所謂失於<lb/>
短凡厥師授為予明之<lb/>
　　　論語第七道<lb/>
問夫子以天縱之聖畏匡厄陳行合神明故<hi>集作固</hi>乆於<lb/>
丘禱將行理道奚矢於天厭對社栗之問宰我强通歎<lb/>
山梁之時仲由未逹季氏旅岱冉求莫救皆見稱於逹<lb/>
者或纔比於具臣嘗肄善言顧多滯義末巻載游夏之<lb/>
<pb n="KR4h0022_WYG_476-14a"/>
事終篇紀舜禹之詞頗疑不倫可以敷暢<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_476-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百七十六<lb/>
</p>
<p>
</p>
  </div>
</body>
</text>
</TEI>
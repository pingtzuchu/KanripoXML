<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百七十五</head>
    <p>
<pb n="KR4h0022_WYG_574-1a"/>
欽定四庫全書<lb/>
　文苑英華卷五百七十五　宋　李昉等　編<lb/>
　宰相讓官四<lb/>
　　讓中書侍郎表一首　代史館相公讓官表六首<lb/>
　　為王相公讓加司空表一首<lb/>
　　為徐相公讓加食邑表一首<lb/>
　　為中書崔相公讓官表五首<lb/>
　　代史館王相公讓相位表二首<lb/>
<pb n="KR4h0022_WYG_574-1b"/>
　　　讓中書侍郎表　　　　　　令狐楚<lb/>
臣某言臣聞斗筲之器不可持盈腹背之毛安能翔遠<lb/>
是以知進忘退易象之深戒在寵若驚道家之切訓此<lb/>
微臣所以皇皇然久積肝血銜恩陳露而未得者也中<lb/>
謝臣代業儒素心㳺文史雖自勵已豈敢發身始望之<lb/>
官止於中臺郎吏外郡牧守而已幸而因緣昌運遭遇<lb/>
盛時振拔羣倫驟登台衮伏惟皇帝陛下欽明御厯睿<lb/>
哲配天華夏宅心俊賢翹首方當選衆固合退身豈意<lb/>
<pb n="KR4h0022_WYG_574-2a"/>
遷於皇閤之崇叅以紫微之重特出睿旨不因人言九<lb/>
重所知萬殞何荅誠宜建用皇極保合太和𢎞聖功於<lb/>
堯舜之時追恪德於夔龍之列而和羮乏用覆餗為憂<lb/>
空有仰於清光實無裨於𤣥化一自叨竊遽經炎凉跼<lb/>
影兢魂痛心疾首伏乞鑒其悃欵察其疾羸賜以冗員<lb/>
寘於散地溥求俊傑委屬鈞衡則大君知人之明永光<lb/>
於典策微臣妨賢之責將息於輿言<hi>一作廟朝</hi>天下幸甚微<lb/>
臣幸甚不勝感恩屏營之至<lb/>
<pb n="KR4h0022_WYG_574-2b"/>
　　　代史館相公讓官第一表　　錢　珝<lb/>
臣某言伏奉今月十三日制命授臣某階某官仍加食<lb/>
邑一千户今日獲於延英親承聖造瀝懇陳讓未賜允<lb/>
從臣某誠感誠憂頓首頓首臣聞衽席之上讓而坐下<lb/>
人猶犯齒朝廷之位讓而就賤人猶犯貴人情之間讓<lb/>
猶如此况其不讓無犯則難而復台輔至崇鈞軸至重<lb/>
頃年陛下擢臣秉政莫獲固辭已乖戾於當時敢因循<lb/>
於今日伏惟尊號皇帝陛下於君臣之際今古所希有<lb/>
<pb n="KR4h0022_WYG_574-3a"/>
善必知有過必掩使之夾輔恐不光昭故重器崇名焜<lb/>
燿而常思假寵進言<hi>一作良</hi>論道周旋而盡鑒推誠上感<lb/>
天心臣非木偶今之讓爵蓋懼生災猶慮天下之人將<lb/>
有所犯敢於翰墨畧布肺肝且陛下示以殊恩增其貴<lb/>
秩當庶事苟同未稱在衆心必以為非旒扆寓臨宗祐<lb/>
權設有兵革未能載戢有法制未盡公行凡此憂虞不<lb/>
遑寤寐茲以受命可謂稱乎聖澤纔流謗言亦至縱朝<lb/>
行為臣箝結顧寰海必自沸騰則上有私於輔佐之間<lb/>
<pb n="KR4h0022_WYG_574-3b"/>
而臣<hi>闕</hi>啓災咎之本繇<hi>一作緣</hi>是終始揣度進退驚疑以<lb/>
此拜章實期得請陛下加臣以渥澤不若使臣合物情<lb/>
寵<hi>一作措</hi>臣以光華不若遣臣免災咎儻人言不息天咎<lb/>
必來焉得自隱自欺不披不露懇悃伏惟洞開睿鑒俯<lb/>
循愚衷且遣粗安更容陳力廣至明之德罷已降之書<lb/>
昭示四方用新聖政臣某無任感激惶懼屏營之至<lb/>
　　　第二表<lb/>
臣某言伏奉今月某日批詔具承聖旨臣昨者固辭寵<lb/>
<pb n="KR4h0022_WYG_574-4a"/>
休有異常等然始以謙讓為説終以災咎自陳未能便<lb/>
動天心上回睿渥復傾肝血進拜封章直舉其言冀蒙<lb/>
昭允臣某誠迫誠懼伏惟陛下寛明有制聰哲成文揚<lb/>
憲祖宣祖之風冀元和大中之運故欲治而尚亂欲㤗<lb/>
而未安潛測聖懷常縈百慮臣為宰輔得不周知且自<lb/>
去秋以來國步未復臣每思人事每揣人情内激肺腸<lb/>
有如湯火陛下當食不美當寐不甘欲以攻苦食淡之<lb/>
心抱公滅私之道致陛下之理釋陛下之憂然而再秉<lb/>
<pb n="KR4h0022_WYG_574-4b"/>
機權未能致此者蓋臣去已之事尚有因循防患之謀<lb/>
率多容易若臣去已必决防患必專天下之憂庶幾稍<lb/>
改而祿位輕授之弊近歲愈深上自侯王下至卒伍受<lb/>
爵賞者所承不重荷恩澤者所感不深蓋縁族類之間<lb/>
踰謬者衆不重則無以勸其戮力不深則何以激其盡<lb/>
心因之且不禀朝廷不畏法度不禀必亂不畏必危本<lb/>
末之間實出於此今臣貴為四輔重有萬㡬階秩就加<lb/>
朝廷常典又何必齷齪謙讓而違君命也但欲審度去<lb/>
<pb n="KR4h0022_WYG_574-5a"/>
就明辨否臧以臣去已决烈之心拒天下越等干求之<lb/>
患使爵賞不濫與<hi>一作及</hi>恩澤不妄加則承之者必重感<lb/>
之者必深如此自凛朝廷自畏法度有患可弭有難可<lb/>
平此事非所難為祗在陛下明察倘或信其誠請遂寢<lb/>
新恩則君臣之志氣大同理道之根源必正若陛下不<lb/>
顧其説在臣亦欲何為但抱憂惶難居夾輔有渝斯語<lb/>
是謂明欺君道始終聖情深淺祗期遂志不敢匿情再<lb/>
黷冕旒若臨泉谷臣某無任迫切惶恐俟命允許之至<lb/>
<pb n="KR4h0022_WYG_574-5b"/>
　　　第三表<lb/>
臣某言臣昨者再獻封章實披肝膽而詔書批諭德澤<lb/>
滋深有志未從有言未納雖屬沍寒之候不勝流汗之<lb/>
憂臣某誠悸誠惕臣聞帝王以國事之重倚於輔相者<lb/>
既觀舉直之誠必責理平之效故責之必信信之必終<lb/>
然則歴覽古今此乃明君遇賢臣之事今陛下明德非<lb/>
臣獨知臣之非賢人共知耳而待罪之位非次久居陛<lb/>
下知臣之心處臣之地每升便殿常認聖慈謂臣輸寫<lb/>
<pb n="KR4h0022_WYG_574-6a"/>
甚忠舉措多直每忝大政皆聽淺謀有間之言無從而<lb/>
入至如一昨忽構羣邪奏密而左右不知禍鉅而本根<lb/>
已固雖傾陷盡闕<hi>一作關</hi>於大事而譖傷先在於微臣陛<lb/>
下知臣素無他膓知彼但肆讒口聰明一寤擊斷不疑<lb/>
否則臣永抱幽寃已當誅殛棄逐奸臣之日忽降渥恩<lb/>
蓋欲使中外之人明知遇臣益厚以茲銜謝詎並尋常<lb/>
則臣自此事君自此執政每圖報効且合何如所以固<lb/>
讓重恩深申血懇昨者所陳章表始末以去已為言蓋<lb/>
<pb n="KR4h0022_WYG_574-6b"/>
欲以人情所難為臣願為之於今日陛下所賜之異寵<lb/>
臣願却之於此時將使萬邦盡驚致理因茲約束冀漸<lb/>
和平若臣冐寵不辭何術可制天下至大至切不得不<lb/>
然今陛下未察愚衷頃<hi>疑作頻</hi>加聖澤與向來知臣之旨<lb/>
昨者保臣之心顯有不同臣將何託前所謂齷齪謙讓<lb/>
臣實不為伏望陛下以所奏之書靜賜睿覽察其陳讓<lb/>
之懇匪以沽激為名利於國家不避震怒倘陛下將期<lb/>
復國别欲任賢奪臣迫切之心以示棄絶之旨則當避<lb/>
<pb n="KR4h0022_WYG_574-7a"/>
賢而退不敢更煩聖聰竊期此言得遂堅請臣某無任<lb/>
拜首瞻天瀝血隕涕懇激徬徨之至<lb/>
　　　第四表<lb/>
臣某言今月十八日延英敷奏親獲固讓官榮徒荷皇<lb/>
私未從丹悃今日又聞芝檢復閲綸言莫聽鋪陳尚令<lb/>
祗受臣某誠懼誠迫臣聞高下相遠者天地也而天地<lb/>
之氣必通所以四時周旋萬物生育尊卑相懸者君臣<lb/>
也而君臣之道必合所以統理諸華肅齊庶政天地不<lb/>
<pb n="KR4h0022_WYG_574-7b"/>
通則萬物夭君臣不合則庶政乖今臣讓爵推誠極言<lb/>
防患拜章累日荅詔三臨聖鑒未回愚衷無感耻君道<lb/>
之難合懼庶政之特乖内負沉憂若罹昭憲是以泣邀<lb/>
神助往覺魂飛伏念此心匪緣他事推誠為國防患為<lb/>
君恭惟睿慈寧忍不察且朝廷之勢不强於藩方輔相<lb/>
之權見侵於將帥隳毁我法制殘虐我生靈臣常結憤<lb/>
於胷中陛下亦興歎於南靣固欲乘機革弊因事抑强<lb/>
二者之能不假奇術但所行必正所作無私祗於賞罰<lb/>
<pb n="KR4h0022_WYG_574-8a"/>
之間必與物情相順陛下申命宰臣奉之聾聵皆披頑<lb/>
嚚可化而將帥見侵之患日息則朝廷不强之勢日興<lb/>
罔害政理之大經罔累聖明之全德將使國平時泰不<lb/>
慮不憂陛下若棄此不從是怠於中興之志矣臣之痛<lb/>
惜如割肌膚心腹腎腸傾寫罄竭臣血可嘔臣軀可糜<lb/>
已决之心則不可奪臣某叩頭屈膝無任涕流泣血精<lb/>
爽隕越之至<lb/>
　　　第五表<lb/>
<pb n="KR4h0022_WYG_574-8b"/>
臣某言臣今月某日延英靣獲陳讓後復拜封章詔諭<lb/>
又臨懇激未遂臣某誠兢誠慄頓首頓首臣聞琴瑟有<lb/>
不調者尚或改而張之辯士之言良史必記朝廷命官<lb/>
之典故大於琴瑟之弦公輔求理之謀亦重於辯士之<lb/>
説况所命者宰相崇高之秩所謀者邦國臨制之機而<lb/>
臣等堅辭必防他患陛下固奪將啓後艱他患若生後<lb/>
艱何救且臣伏思陸贄以忠信事德宗皇帝建中初方<lb/>
為侍從之臣事繫安危言皆激切有不納者必能力爭<lb/>
<pb n="KR4h0022_WYG_574-9a"/>
當彼冦難之時德宗欲加尊號訪於陸贄遂獻忠言以<lb/>
為大憝猶存中區多梗是天意去就之際人情向背之<lb/>
秋若使重益美名必累中興之業德宗英寤遂納忠言<lb/>
當時轉禍之期實若走丸之速然則以近臣直道奪聖<lb/>
主鴻名有犯之言莫甚於此今臣讓官辭爵與彼輕重<lb/>
不同而於危難之中陳匡救之力愛君為國心則無殊<lb/>
昔者德宗再閲披陳具明損益今臣四上直疏陛下未<lb/>
察愚誠是何恩澤之深全惑是非之理感泣慙懼知臣<lb/>
<pb n="KR4h0022_WYG_574-9b"/>
者天然陛下處多難之時欲繼德祖之美彼則深思利<lb/>
害聽一學士之苦言今則可見否臧阻三宰臣之固請<lb/>
臣是以極疑此事是皇天誡陛下之心皇天無親惟德<lb/>
是輔今若尚令批諭抑與寵私則臣恥陛下不如德宗<lb/>
臣亦自恥不如陸贄臣自知其恥天下得不其然積恥<lb/>
成憂積憂生疾心神錯亂舉措顛危祗於旬時必當覆<lb/>
餗便須永棄不見中興以是而思生不如死臣言至此<lb/>
臣意可憐唯在聖明速賜聽允臣某無任俯伏嗚咽以<lb/>
<pb n="KR4h0022_WYG_574-10a"/>
身候命之至<lb/>
　　　第六表<lb/>
臣某言同心同德是為亂臣五獻封章繼陳懇悃復升<lb/>
便殿累貢切言天高而曾不少聞日近而未嘗俯照臣<lb/>
某誠憂誠迫頓首頓首臣聞詩云受爵不讓至於已斯<lb/>
亡仲尼刪詩此言不去則古之為君者非憎其臣而欲<lb/>
以爵亡之也蓋勸忠勞昭典冊無以加於爵位也古之<lb/>
為臣者非惡其爵而欲讓之也蓋定是非畏盈滿無以<lb/>
<pb n="KR4h0022_WYG_574-10b"/>
加於謙讓也得受爵之宜無不存也失讓爵之宜無不<lb/>
亡也古人所謂亡者彼亦不過其身既而有益於君亡<lb/>
亦可也苟或亡身敗國無益於君致亂階於一時流惡<lb/>
名於千載今臣之不讓是長亂階且陛下觀天下之事<lb/>
理乎觀宰臣之心忠乎若天下已理宰臣不忠陛下迫<lb/>
以爵位致其危亡臣則瞑目而歸何害於國若天下未<lb/>
理宰臣則忠陛下不聽苦言但加重爵臣則碎首而退<lb/>
何利於國臣實不畏其亡但當未理之時不可更長亂<lb/>
<pb n="KR4h0022_WYG_574-11a"/>
階也所謂未理則非聖德有所不能蓋天下承弊日深<lb/>
諸侯不順其理故臣欲以今日之讓制天下承弊之風<lb/>
而正其不順也不革承弊不正不順而望萬人再安四<lb/>
方無事者是抱薪救火其可撲滅乎言出臣口事痛臣<lb/>
心假使嚴旨復臨臣則終讓而已奚自拜疏却類叩閽<lb/>
臣某無任流涕哽切進退屏營之至<lb/>
　　　為王相公讓加司空表<lb/>
臣某言伏奉今月某日恩制特受某官者三公之選八<lb/>
<pb n="KR4h0022_WYG_574-11b"/>
命而居前古以來無人則闕仍開大國兼進崇階言渥<lb/>
恩則深若紫泉顧名器則重侔泰嶽揣分<hi>一作揣循</hi>非次恐<lb/>
悸難安臣某誠惶誠恐頓首頓首臣忝列公台忽踰半<lb/>
紀事乖允當識昧便宜何施作相之材但累知臣之道<lb/>
頃因出狩自合乞骸未臨復國之期敢有逃天之意而<lb/>
君能得一日且再中空知陪扈之勞獲覩清夷之慶伏<lb/>
自去歲至于今春每懷失職之憂繼瀝避賢之懇愚衷<lb/>
無感睿鑒莫回徒齷齪以受譏但因循而竊位何言霈<lb/>
<pb n="KR4h0022_WYG_574-12a"/>
澤又降重霄實慙夢賫之人安稱坐論之地捫心自省<lb/>
沾背不遑雖陛下修道側身發言罪已可卜運興之兆<lb/>
將承天賜之休然則劔㦸未銷江關或阻猶煩聖慮且<lb/>
乏嘉謀敢於此時輙荷極寵上祈𤣥造俯信赤心行之<lb/>
則明主有私罷之則微臣無咎推諸至理是以固辭蓋<lb/>
欲保全實非飾詐冀蒙矜鑒特賜允從冐黷冕旒臣無<lb/>
任兢感戰越之至<lb/>
　　　為徐相公讓加食邑表　　　闕　名<lb/>
<pb n="KR4h0022_WYG_574-12b"/>
臣某言伏奉今月某日恩制加臣食邑一千户實封一<lb/>
百户臣某伏惟尊號皇帝陛下文武應天憂勤厚國旁<lb/>
求翊贊慎擇能賢如臣之才焉可執政徒以其濫承台<lb/>
蔭擢處鼎司屢改流年多隳彛憲莫獲乞骸之便空懷<lb/>
沾背之羞頃屬陛下尚駐乘輿且臨關輔都人久散廟<lb/>
貌未嚴顧居守之重難注宸衷而任使聖言親降霈澤<lb/>
遽行拜官仍忝於緇衣備位不離於黃閤寵靈則固兢<lb/>
慄載深蓋以乍違天顔初達帝里雖南山渭水變王氣<lb/>
<pb n="KR4h0022_WYG_574-13a"/>
以潛新而荒草壞垣動秋風而尚慘連甍何有編户猶<lb/>
稀臣當此時莫知所措實賴祖宗垂祐睿哲申謀兼委<lb/>
近藩旁分庶事免微臣之獲戾濟重務以有成遂致五<lb/>
輅鳴鑾六師被甲陳吉行之盛禮正法座於良辰誕告<lb/>
四方復興景運御日月而無違素志嚮丘園而已動歸<lb/>
心遽謂聖慈忽加𤣥造尚責佐王之效重增開國之封<lb/>
仍容素餐兼賜奠食祇承異數徒冐優恩已虞招損之<lb/>
譏敢竊好謙之美况佳兵未息公聚多虚詎宜特命輔<lb/>
<pb n="KR4h0022_WYG_574-13b"/>
臣更加井賦事非允當言必喧傳伏唯曲鑒愚誠便廻<lb/>
厚渥冀絶謗論且顯聰明臣某無任荷聖感恩瀝懇待<lb/>
命激切屏營之至<lb/>
　　　為中書崔相公讓官第二表　錢　珝<lb/>
臣某言今月某日伏奉批詔以臣陳讓寵光未賜允許<lb/>
揣分而省躬知懼感恩而鏤骨徒深臣某誠憂誠激頓<lb/>
首頓首伏念臣之事君也輸忠竭力以從政君之使臣<lb/>
也增爵進秩以報勞勞既未申寵至必讓凡於庶事皆<lb/>
<pb n="KR4h0022_WYG_574-14a"/>
在適時當其時不得不行非其時不得不止今臣承命<lb/>
可謂非時且思加獻鴻名是為常典而去歲之首羣臣<lb/>
數四拜章願增神武之名用稱欽明之德而陛下永惟<lb/>
大體堅奪衆心蓋以反正之初艱難未濟仰惟睿旨非<lb/>
獨謙光欲廣嘉猷深知不可陛下之志既定臣子安敢<lb/>
復言亦以非時罷茲盛典今臣之愚懇竊合聖謩去春<lb/>
方在京師尚隳此事比者猶當廵幸固不可為内度宸<lb/>
衷必開𢎞鑒遂敢再披肝膽實期便輟渥恩請候鑾輅<lb/>
<pb n="KR4h0022_WYG_574-14b"/>
歸還干戈弭息却施綸綍俾合憲章今日皇私則難濫<lb/>
受可行可止事理甚明伏冀睿慈更收霈澤再冐旒扆<lb/>
臣某無任兢悸迫切之至<lb/>
　　　第三表<lb/>
臣某言臣昨以寵光踰濫循省兢憂兼懼用典非時有<lb/>
累日新之德再傾肝血實冀允從而天鑒未開愚誠愈<lb/>
迫臣某誠惶誠激頓首頓首伏以陛下濬哲自天憂勤<lb/>
為國感屯蒙之未泰先昧爽以有臨臣每奉清光備承<lb/>
<pb n="KR4h0022_WYG_574-15a"/>
睿旨無言不盡無理不思决去邪懲惡之謀若反掌轉<lb/>
圜之速况察忠仗信據禮任材誣譖者徒欲橫侵傾危<lb/>
者皆令立定茲所謂疏通知遠淵靜有謀闢四門<lb/>
明四目者也臣不知昔之令主何以加於陛下之道乎<lb/>
然睿哲憂勤昭彰如此今宰臣以非時之命有所堅辭<lb/>
蓋欲朝廷行事得宜天下物情共洽則臣可以制天下<lb/>
非宜之請廣朝廷致理之端用贊中興以新庶政詎獨<lb/>
務為飾讓而進犯宸嚴且濬哲則何嚮不通憂勤則何<lb/>
<pb n="KR4h0022_WYG_574-15b"/>
思不至既通既至必察必知臣之所陳實欲利國神明<lb/>
所聽毫髪敢欺况有常情亦難自匿臣雖乏出羣之智<lb/>
纔踰强仕之年幸偶文明方圖富貴苟或拜恩可稱荷<lb/>
祿不慙則何必固小節以鳴謙干大君而違命跪承批<lb/>
詔退揣事機讓之則所益必多受之則所損非細仍念<lb/>
王摶崔𦙍以懇激拜章并臣披露之辭畧盡否臧之説<lb/>
雖煩聖覽當察羣心得不遂有改張遽收渥澤斯為從<lb/>
善實可經邦且凡受寵休有所退避或名聲不稱或遭<lb/>
<pb n="KR4h0022_WYG_574-16a"/>
遇非才小則恥識者談笑之端大則憂賢人譏責之罪<lb/>
今臣於談笑譏責亦不敢以君恩避之實欲制天下之<lb/>
非宜廣朝廷之政理用光興復永濟艱難仰望聖慈臣<lb/>
某無任寤寐齋禱激切之至<lb/>
　　　第四表<lb/>
臣某言伏奉今月某日批詔以臣堅讓寵章未賜允許<lb/>
者憂誠若焚駭汗如雨發於肝膈鑒在神祇臣某誠恐<lb/>
誠迫頓首頓首臣聞以欲從人則可以人從欲鮮濟此<lb/>
<pb n="KR4h0022_WYG_574-16b"/>
蓋左丘明之信史臧文仲之至言陛下多閲正經以資<lb/>
明德固於深旨靡不盡知然而陛下優遇台臣恢張天<lb/>
覆賜爵而唯恐不重流澤而唯恐不深茂典畢申睿慈<lb/>
未足此蓋陛下以無私之欲勸有位之臣使其更竭謀<lb/>
猷以濟難否是陛下之欲也臣匪不知臣所以斯須不<lb/>
寧數固而讓者蓋緣陛下在省方之地有國未歸微臣<lb/>
忝執政之權遇昧未泰謂為輔弼實抱憂慙刻苦厲精<lb/>
進賢讓寵所期天下之士且不加罪於臣既安其心庶<lb/>
<pb n="KR4h0022_WYG_574-17a"/>
竭其力此臣之欲也陛下之欲不過勉勞臣等三人納<lb/>
善罷之小無所損微臣之欲使昭示天下之人聽而俞<lb/>
之大有所利利在邦國皎然可知陛下若以欲從臣理<lb/>
無不可若以臣從欲鮮濟不疑雖又新奉聖慈未容陳<lb/>
讓在臣丹赤誓不禀遵其於利害之言辯析將盡實以<lb/>
多為緣飾亦不敢更黷英明進思之心死請而已臣某<lb/>
無任懇激兢越之至<lb/>
　　　第五表<lb/>
<pb n="KR4h0022_WYG_574-17b"/>
臣某言臣事君未盡舉職無聞瀝血懇而黊纊不聽降<lb/>
皇使而紫泥適至臣某誠惶誠懼頓首頓首臣聞啓乃<lb/>
心沃朕心哲王所以倚輔相而成理道也然則觀便宜<lb/>
陳訏謨務匡救而由諌諍不可必奪可者必行竭力盡<lb/>
忠是為啓沃苟無啓沃何用弼諧伏以陛下自周歲以<lb/>
來出居未復南嚮而坐聖慮日深思頃來及霤之言還<lb/>
天下投荒之土潛心有感逆耳多容今大駕方欲還京<lb/>
宰臣非時進秩上虧聖政旁啓貪謀宇内幸門因茲大<lb/>
<pb n="KR4h0022_WYG_574-18a"/>
啓竊念久隳法制何堪更自破除倘陛下固行寵光乃<lb/>
是姑息之旨信任則疎四海得以酌量萬事更當奸弊<lb/>
且臣罔受爵祿惟惜政經盡理極詞未蒙聖鑒則是陛<lb/>
下棄啟沃而任獨見絶諫諍而惡正言自此朝廷却成<lb/>
壅蔽凡關得失凡有是非徒欲抗論必無允納則不知<lb/>
天下之事自此如何近歲宰執加恩不過再陳謙讓至<lb/>
于今日莫並前時朝省夕思可畏可懼蓋二年之内六<lb/>
馬再奔若使理道昭彰奸兇凛畏何由致此安得不憂<lb/>
<pb n="KR4h0022_WYG_574-18b"/>
聖聽雖煩朝綱必振良圖甚大至化斯明若以干犯未<lb/>
休震怒不捨即臣直視鼎鑊如對軒裳蓋有氣經邦有<lb/>
心事主死而無悔言實可悲唯恐但留名聲不足弭其<lb/>
憂患更無多語祗欲長號臣某無任披膽隳肝請罪之<lb/>
至<lb/>
　　　第六表<lb/>
臣某言某五奉批詔尚未允臣所讓官階爵邑者伏以<lb/>
將相大臣凡被恩命有所辭讓不過再三安則禀而受<lb/>
<pb n="KR4h0022_WYG_574-19a"/>
之不安者亦許其讓今臣已倍再三之數情固有所不<lb/>
安聖鑒未開憂心如醉臣某誠恐誠迫頓首頓首臣聞<lb/>
杜恕魏之名臣也常以立心行事若非明達君子見諒<lb/>
本心不然則刳心示人與臣何異臣雖不侔常歎其言<lb/>
知信人難古昔如是然杜恕於族類之内尚興此言今<lb/>
臣幸以遭逢重為宰執雖論才較智莫稱陶鈞而秉直<lb/>
輸忠敢欺神聖拜章之請擇利經邦况奉天顔盡披血<lb/>
懇誓然<hi>疑作言</hi>莫信死請莫從則臣刳心於丹扆之前陛<lb/>
<pb n="KR4h0022_WYG_574-19b"/>
下亦當未察兢憂慙歎無地可逃今辭理已殫懇激愈<lb/>
甚蓋臣於不安之事終無受寵之期苟或譴怒下臨臣<lb/>
則伏罪而去干犯宸嚴臣某無任隕涕流汗惶越之至<lb/>
　　　代史館王相公讓相位第一表<lb/>
臣某言臣聞君人之私在始終而必遂人臣之分於進<lb/>
退以自圖嘗觀古今莫不如此臣謬從先訓本涉儒流<lb/>
傳之者猶有琴書敎之者令歸忠孝臣之不佞頗墜所<lb/>
承唯於忠孝之心實畏神明之責䇿名游宦止望周行<lb/>
<pb n="KR4h0022_WYG_574-20a"/>
偶聖立身俄塵大任材同常士寵過素期雖欲遠慕前<lb/>
修旁探令典窺其事業勵此顓蒙副明主之憂勤避衆<lb/>
人之指笑而所務者生靈富壽每痛凋刻所制者兵革<lb/>
弭寜尚聞侵伐報然備位何以事君不唯久合避賢固<lb/>
亦尋宜獲罪偷安四輔忽已六年假名器而則崇執機<lb/>
權而益拙循省是懼斯須不遑然臣於六年之中未忍<lb/>
為一朝之計者蓋以陛下信其愚直如見肺肝資以弼<lb/>
諧終無疑間事不幸者必䝉曲恕心不欺者則荷明知<lb/>
<pb n="KR4h0022_WYG_574-20b"/>
忝異禽魚感深骨髓强陳蹇力用答聖慈今則曠敗漸<lb/>
多智謀將竭不能引退定至顛危况陛下光復京師已<lb/>
逾周歲臣之去就亦謂得宜竊見嶺南節度使薛王知<lb/>
柔近有封章懇求替罷是以臣今日敢於便殿直冐宸<lb/>
嚴乞免鈞衡得分節制赤誠盡寫天睠莫回既集兢憂<lb/>
彌增激切伏念臣之心力則未甚衰嘗學政經因叅戎<lb/>
事尚可遠臨海服具舉化條每推糾率之勤兼濟邦家<lb/>
之用謹亷無犯攻苦不私微臣所能庶幾有效實非飾<lb/>
<pb n="KR4h0022_WYG_574-21a"/>
詐輙罔睿明隳膽獻書期於聽允登壇受命皆是寵光<lb/>
遂之則臣必有為奪之則臣將不逮上惟君命乃獲始<lb/>
終且使臣又全進退自昭聖德未爽舊章仰望鴻恩臣<lb/>
某無任迫切悸恐之至<lb/>
　　　第二表<lb/>
臣某言去冬以持衡力竭待罪年深曾披肺肝乞免機<lb/>
務兼遇嶺南節度使知柔上書求代臣遂仰告聖慈願<lb/>
守遠藩别立微效陛下未容休罷尚委弼諧旋命貴臣<lb/>
<pb n="KR4h0022_WYG_574-21b"/>
密宣睿旨臣之去就詎合固違焉敢復拜封章是以苟<lb/>
安廊廟又移歲序何補國家臣頃者瀝懇之時陛下亦<lb/>
降許臣之旨欲俟他日知柔再有陳情則於此時允臣<lb/>
所請邇來備位不敢更言上荷皇私且䇿駑蹇今知柔<lb/>
又貢章表辭甚激切宗枝將帥事體可從亦繫機宜便<lb/>
合制置速擇交代免失一方倘陛下念知柔陳乞之私<lb/>
察臣披露之懇使之仗鉞委以藩條必能撫諭島夷董<lb/>
集征賦旁資國用粗慰聖心躬親則可以便人亷謹則<lb/>
<pb n="KR4h0022_WYG_574-22a"/>
不令生事擇利而斷全在宸衷當邦家匱乏之時敢違<lb/>
輸貢兵革交侵之際幸保土疆臣與知柔各獲其所伏<lb/>
惟尊號皇帝陛下恭黙守位明哲臨人每務永圖以揚<lb/>
丕烈克全君體尤重大臣苟非輔相之間誰能盡窺聖<lb/>
德臣之遭遇獨異等倫臨事出言未嘗不信輸忠抱直<lb/>
無所不知七年以來萬㡬實重仍逢多難唯任至愚若<lb/>
非聖明尋合顛敗由兹感激更竭筋骸近者自量力實<lb/>
不逮今所陳乞未曰退休荷寵出藩臨戎報國誓秉始<lb/>
<pb n="KR4h0022_WYG_574-22b"/>
終之節兼推糾率之心直寫赤誠冀開𤣥鑒今日延英<lb/>
殿已具奏聞未蒙聽允輙陳牋翰更冐宸嚴臣某無任<lb/>
祈恩待命迫切兢悸之至<lb/>
　<lb/>
　<lb/>
　<lb/>
　<lb/>
　文苑英華卷五百七十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百七十一</head>
    <p>
<pb n="KR4h0022_WYG_271-1a"/>
欽定四庫全書<lb/>
　文苑英華巻二百七十一　宋　李昉等　編<lb/>
　送行六<lb/>
　　崔曙一首　　　　　　沈頌二首<lb/>
　　熊曜一首　　　　　　邱為一首<lb/>
　　張謂八首　　　　　　岑參十首<lb/>
　　張仲甫一首　　　　　徐嶷一首<lb/>
　　苑咸一首　　　　　　包何三首<lb/>
<pb n="KR4h0022_WYG_271-1b"/>
　　李嘉祐二十首　　　　張南史五首<lb/>
　　錢起八首　　　　　　賈至六首<lb/>
　　鮑防一首<lb/>
　　　送薛據之宋州　　　　　　崔　曙<lb/>
無媒嗟失路有道亦乗流客處不堪别異鄉應共愁我<lb/>
生早孤賤淪落居北州風土至今憶山河皆昔遊一從<lb/>
文章事兩京春復秋君去問相識幾人成白頭<lb/>
　　　送金文學還日東　　　　　沈　頌<lb/>
<pb n="KR4h0022_WYG_271-2a"/>
君家東海東君去因秋風漫漫指鄉路悠悠如夢中烟<lb/>
霧積孤島波濤連大空冒險當不懼皇恩措爾躬<lb/>
　　　送人還吳　　　　　　　　前　人<lb/>
人心不忘鄉矧余客已乆送君江南去秋醉洛陽酒贈<lb/>
言幽徑蘭别思河堤栁征㠶暮風急望望空延首<lb/>
　　　送楊諌議赴河西節度判官兼呈韓王兩侍郎<lb/>
　　　　　　　　　　　　　　　熊　曜<lb/>
賢哉征西將幕府多俊人籌議秉刀尺話言在經綸先<lb/>
<pb n="KR4h0022_WYG_271-2b"/>
鞭羡之子走馬辭咸秦庭論許名實數公當即真行行<lb/>
弄文翰婉婉光使臣今者所從誰不聞歌苦辛黄雲蕭<lb/>
闗道白日驚沙塵虜㓂有時獵漢兵行復<hi>一作仍夜</hi>廵王師<lb/>
已無戰傳檄奉良臣<lb/>
　　　送閻校書之越　　　　　　丘　為<lb/>
南入剡中路草雲應轉㣲湖邊好花照山口細泉飛此<lb/>
地饒古跡世人多忘歸經年松雪在永日世情稀芸閣<lb/>
應相望芳時不可違<lb/>
<pb n="KR4h0022_WYG_271-3a"/>
　　　送裴侍御還上都　　　　　張　謂<lb/>
楚地勞行役秦城罷鼔鼙舟移洞庭岸路出武陵溪江<lb/>
月随人影山花逐馬蹄離魂將别夢先爾到闗西<lb/>
　　　餞田尚書兖州　　　　　　前　人<lb/>
忠義三朝喜威名四海聞更秉歸路詔猶憶破胡勲别<lb/>
路逢霜雨行營對雪雲明朝郭門外長揖大將軍<lb/>
　　　送韋侍御赴上都　　　　　前　人<lb/>
天朝辟書下風憲取才難更謁麒麟殿重簮獬豸冠月<lb/>
<pb n="KR4h0022_WYG_271-3b"/>
明湘水夜霜重桂林寒别後頭堪白時時鏡裏看<lb/>
　　　送杜侍御赴上都　　　　　前　人<lb/>
避馬臺中貴登車嶺外遥還因貢賦禮来謁大明朝地<lb/>
入商山路鄉連洛水橋承恩返南越罇酒重相邀<lb/>
　　　道林寺送莫侍御　　　　　前　人<lb/>
何處堪留客香林隔翠㣲薜蘿通驛騎松竹挂朝衣霜<lb/>
引䑓烏集風驚塔鴈飛飲茶勝飲酒聊以送君歸<lb/>
　　　别睢陽故人　　　　　　　前　人<lb/>
<pb n="KR4h0022_WYG_271-4a"/>
少小客遊梁依然似故鄉城池經戰陣人物恨存亡夏<lb/>
雨桑條緑秋風麥穗黄有書無寄處相送一霑裳<lb/>
　　　送黄甫齡宰交河　　　　　前　人<lb/>
將軍帳下来從容小邑彈琴不易逢樓上胡笳傳别怨<lb/>
罇中臘酒為誰濃行人醉出䨇門道少婦愁看七里烽<lb/>
今日相如輕武騎多應朝暮客臨卭<lb/>
　　　别韋郎中　　　　　　　　前　人<lb/>
星軺計日赴岷峨雲樹連天阻笑歌南入洞庭随鴈去<lb/>
<pb n="KR4h0022_WYG_271-4b"/>
西過巫峽聽猿多峥嶸洲上飛黄葉灧澦堆邊起白波<lb/>
不醉郢中桑落酒教人無奈别離何<lb/>
　　　奉送李太保兼御史大夫充渭北節度使<hi>即太尉光</hi>
　　　　<hi>弼之弟</hi>　　　　　　　　　岑　參<lb/>
詔出未央宫登壇近摠戎上公周太保副相漢司空弓<lb/>
抱<hi>一作挽</hi>闗西月旗翻渭北風弟兄皆許國天地荷成功<lb/>
　　以下十篇並見集本<lb/>
　　　趙少尹南亭送鄭侍御歸東䑓<lb/>
<pb n="KR4h0022_WYG_271-5a"/>
　　　　　　　　　　　　　　　前　人<lb/>
江<hi>集作紅</hi>亭酒瓮香白面繡衣郎砌冷蟲喧座簾疎雨到<lb/>
床鍾催離興急絃逐<hi>詩選作緩</hi>醉歌長闗樹應先落随君滿<lb/>
路<hi>集作鬂</hi>霜<lb/>
　　　送崔員外入奏因訪故園　　前　人<lb/>
欲謁明光殿應趨建禮門仙郎去得意亞相正承恩竹<lb/>
裡巴山道花間漢水源憑將兩行淚為訪邵平園<lb/>
　　　送韋侍御先歸京　　　　　前　人<lb/>
<pb n="KR4h0022_WYG_271-5b"/>
聞𣣔朝龍闕應須拂豸冠風霜随鴈去炎暑為君寒客<lb/>
淚題書落鄉愁對酒寛先憑報親友後月到長安<lb/>
　　　送裴侍御趂嵗赴京　　　　前　人<lb/>
羡他驄馬郎元日謁明光立處聞天語朝囘惹御香䑓<lb/>
寒栢樹緑江暖栁條黄惜别津亭暮揮戈憶魯陽<lb/>
　　　送陽子　　　　　　　　　前　人<lb/>
斗酒渭城邊壚頭耐醉眠梨花千樹雪栁<hi>一作楊</hi>葉萬條<lb/>
煙惜别添壺醒臨岐贈馬鞭看君頴上去新月到家圓<lb/>
<pb n="KR4h0022_WYG_271-6a"/>
　　　送鄭少府赴滏陽　　　　　前　人<lb/>
子真河朔尉邑里帶清漳春草迎袍色晴光拂綬香青<lb/>
山入官舎黄鳥出宫牆若到銅䑓上應憐魏寢荒<lb/>
　　　送王大昌齡赴江寧　　　　前　人<lb/>
對酒寂不語悵然愁<hi>一作悲</hi>送君明時未得用白首徒工<lb/>
<hi>集作攻</hi>文澤國從一官滄波幾千里羣公滿天闕獨去過<lb/>
淮水舊家冨春渚常憶卧江樓自聞君欲行頻夢南徐<lb/>
州窮巷獨閉門寒燈静深屋北風吹㣲雪抱被肯同宿<lb/>
<pb n="KR4h0022_WYG_271-6b"/>
君行到京口正是桃花時舟中饒孤興湖上多新詩潛<lb/>
虬且深蟠黄鶴舉未晩惜君青雲器努力加飡飯<lb/>
　　　送楊瑗<hi>集作張子</hi>尉南海　　　　前　人<lb/>
不擇南州尉髙堂有老親縣樓重蜃氣邑里雜鮫人海<lb/>
暗三山雨江明五嶺春此方多寶玉慎莫厭清貧<lb/>
　　　送楊録事充潼闗判官<hi>得江字</hi>　前　人<lb/>
夫子方寸裏秋天<hi>集作秋清</hi>澄霽江闗西望第一郡内政無<lb/>
䨇狹室下珠箔連宵傾玉缸平明猶<hi>一作使乎仍</hi>未醉斜日<lb/>
<pb n="KR4h0022_WYG_271-7a"/>
<hi>一作月</hi>隠髙<hi>集作書</hi>窗<lb/>
　　　送李司直使吳　　　　　　張仲甫<lb/>
使臣<hi>間氣集作君</hi>方擁傳王事逺辭家震澤逢殘雨新豐過<lb/>
<hi>間氣集作遇</hi>落花水萍千葉散風栁萬條斜何處有離恨春<lb/>
江無限沙<hi>有離恨又𤣥集作看離恨</hi>
　　　送馬向入蜀　　　　　　　徐　嶷<lb/>
遊子出咸京巴山萬里城白雲連鳥道青壁逓猿聲雨<lb/>
雪經泥坂煙花望錦城工文人共許應紀蜀中行<lb/>
<pb n="KR4h0022_WYG_271-7b"/>
　　　送大理正攝御史判凉州别駕<lb/>
　　　　　　　　　　　　　　　范　咸<lb/>
天子念西<hi>一作邊</hi>疆資君去不遑垂銀棘庭印持斧栢䑓<lb/>
綱雪下天山白泉枯塞草黄佇聞河隴外還繼海沂康<lb/>
　　　送韋侍御奉使江嶺諸道催青苗錢<lb/>
　　　　　　　　　　　　　　　包　何<lb/>
逺近從王事南行處處經手持霜簡白心在夏苗青廻<lb/>
鴈書應報愁猿客屢聽因君使絶域萬物盡来庭<lb/>
<pb n="KR4h0022_WYG_271-8a"/>
　　　送李侍君赴泉州　　　　　前　人<lb/>
傍海皆荒服分符重漢臣雲山百越路市井十洲人執<lb/>
玉来朝逺還珠入貢頻連年不見雪到處即行春<lb/>
　　　送王文宰江隂　　　　　　前　人<lb/>
郡北乘流去花間竟日行海魚朝滿市江鳥夜喧城止<lb/>
酒非闗病援琴不在聲應緣五斗米數日滯淵明<lb/>
　　　送王諫議充東都留守判官　李嘉祐<lb/>
時稱謝康樂别事漢平津衰栁寒闗道髙車左掖臣背<lb/>
<pb n="KR4h0022_WYG_271-8b"/>
河看北鴈到洛問東人憶昔遊金谷相看華髪新<lb/>
　　以下二十篇並見集本<lb/>
　　　送王牧往吉州謁王使君叔　前　人<lb/>
細草緑汀洲王孫耐薄遊年華初冠帶文體舊弓裘野<lb/>
渡花爭發春塘水亂流使君憐小阮應念倚門愁<lb/>
　　　送韋司直西行<hi>見二百二十八巻</hi>　　前　人<lb/>
　　　送韋<hi>集作袁</hi>員外宣慰勸農却赴洪州使院<hi>見二百九</hi>
　　　　<hi>十七巻</hi>　　　　　　　　　前　人<lb/>
<pb n="KR4h0022_WYG_271-9a"/>
　　　送張勸<hi>集作觀</hi>歸袁州　　　　前　人<lb/>
羡爾湘東去煙花尚可親緑芳深映馬逺岫逓迎人饑<lb/>
狖啼初日殘鸎惜暮春遥憐謝典客<hi>一作客興</hi>佳句又應新<lb/>
　　　送王正字山寺讀書　　　　前　人<lb/>
欲究先儒教還過支遁居山堦閒聼法竹逕獨看書向<lb/>
日荷新捲迎秋栁半疎風流有佳句又<hi>集作不</hi>似帶煙鋤<lb/>
　　　送房明府罷長寧令湖州客舎<lb/>
　　　　　　　　　　　　　　　前　人<lb/>
<pb n="KR4h0022_WYG_271-9b"/>
君為萬里宰恩及五湖人未滿先求退歸閑不厭貧逺<lb/>
峯晴更近殘栁雨還新要自趨丹陛明年幾樹親<lb/>
　　　送嚴二擢第東歸　　　　　前　人<lb/>
隳官就賔薦時輩詎争先盛業推儒行髙科獨少年迎<lb/>
秋見衰葉餘照逐鳴蟬舊里三峯下開門古縣<hi>一作道</hi>前<lb/>
　　　送冷朝陽及第東歸江寧　　前　人<lb/>
髙第由佳句諸生似者稀長安帶酒别建業候潮歸稚<lb/>
子歡迎棹鄰人為掃扉含情過舊浦鷗鳥亦依依<lb/>
<pb n="KR4h0022_WYG_271-10a"/>
　　　晩春送吉校書歸楚州<hi>曽為道士</hi>　前　人<lb/>
詩人饒楚思淮上及春歸舊浦菱花發<hi>集作待</hi>閑門栁絮<lb/>
飛髙名鄉曲重少事道流稀定向漁家醉殘陽卧釣磯<lb/>
　　　送李中丞楊判官　　　　　前　人<lb/>
射䇿名先著論兵氣自䧺能全季布諾不道魯連功流<lb/>
水蒹葭外諸山睥睨中别君秋日晩廻首夕陽空<lb/>
　　　送嚴維歸越州　　　　　　前　人<lb/>
艱難只用武歸向淛江<hi>集作河</hi>東松雪千山暮林泉一水<lb/>
<pb n="KR4h0022_WYG_271-10b"/>
通鄉心緣緑草野思看青楓春好<hi>集作日</hi>偏相憶裁書寄<lb/>
剡中<lb/>
　　　送韋邕少府入鍾山<hi>見一百七十一巻</hi>
　　　　　　　　　　　　　　　前　人<lb/>
　　　司勲王郎中宅送韋九郎中往濠州<lb/>
　　　　　　　　　　　　　　　前　人<lb/>
憐爾因同舎看書似外家出闗逢落葉傍水見寒花送<lb/>
逺添愁思將衰戀<hi>集作念</hi>嵗華清淮倍相憶廻日莫令賖<lb/>
<pb n="KR4h0022_WYG_271-11a"/>
　　　送王端赴朝　　　　　　　前　人<lb/>
君承明主意日日上丹墀東閣論兵後南宫草奏期人<lb/>
稀傍河處槐暗入闗時獨遣吳州客平陵結夢思<lb/>
　　　送杜侍御還廣陵　　　　　前　人<lb/>
慚君從弱嵗<hi>一作冠</hi>顧我比諸昆同事元戎乆俱承國士<lb/>
恩随鸎過淮水看栁向轅門草色金陵岸思心那可論<lb/>
　　　送上官侍御赴黔中　　　　前　人<lb/>
莫向黔中路令人到欲迷水聲巫峡裏山色夜郎西樹<lb/>
<pb n="KR4h0022_WYG_271-11b"/>
隔朝雲合猿窺曉日<hi>集作月</hi>啼南方饒翠羽知爾飲清溪<lb/>
　　　潤州陽别駕宅送蔣侍御收兵歸揚州<lb/>
　　　　　　　　　　　　　　　前　人<lb/>
沴氣清金虎兵威壯鐵冠揚旌川色暝<hi>一作暗</hi>吹角水風<lb/>
寒人對輜軿醉花看<hi>集作垂</hi>睥睨殘羡歸丞相府<hi>集作閣一作問</hi>
空望舊門䦨　　　　　　　　　　前　人<lb/>
　　此詩二百三十五巻重出今已削去詳注在前<lb/>
　　　送元侍御還荆南幕府　　　前　人<lb/>
<pb n="KR4h0022_WYG_271-12a"/>
迢逓荆州路山多水又分霜林澹寒日胡鴈蔽南雲八<lb/>
座由持節三湘亦置軍自當行直指應不為功勲<lb/>
　　　送宋<hi>集作朱</hi>中舎遊江東　　　前　人<lb/>
孤城郭外送王孫越水吳洲共爾論野寺山邉斜有逕<lb/>
漁家行裏半開門青楓獨映摇前浦白鷺閑飛過逺村<lb/>
若到西陵征戰處不看秋草自傷<hi>一作銷</hi>魂<lb/>
　　　送司空十四北遊宋州　　　張南史<lb/>
九拒危城下蕭條送爾歸寒風吹畵角暮雪犯征衣道<lb/>
<pb n="KR4h0022_WYG_271-12b"/>
里猶成間親朋重與違白雲愁欲斷看入大梁飛<lb/>
　　　送朱大遊塞　　　　　　　前　人<lb/>
嵗暮一為别江湖聊自寛且無人事處誰為客行難郢<lb/>
曲憐公子吳州憶伯鸞蒼蒼逺山際松栢獨宜寒<lb/>
　　　送鄭録事赴太原　　　　　前　人<lb/>
歎息不相見紅顔今白頭重為西候别方起北風愁六<lb/>
月胡天冷䨇城汾水流盧諶即故吏還復向并州<lb/>
　　　送余贊善使還赴薛尚書幕　前　人<lb/>
<pb n="KR4h0022_WYG_271-13a"/>
音書不可論河塞雪紛紛鴈足期蘇武狐裘見薛君城<lb/>
池通紫陌鞍馬入黄雲逺棹<hi>一作憶</hi>漳渠水平流幾處分<lb/>
　　　送李侍御入茅山採藥　　　前　人<lb/>
苦縣家風在茅山道録傳聊聼驄馬使却就紫陽仙江<lb/>
海生岐路雲霞入洞天莫令千嵗鶴飛到草堂前<lb/>
　　　送王相公赴<hi>集作歸</hi>范陽　　　錢　起<lb/>
翊聖銜恩重頻年按節行安危皆報國文武不緣名受<lb/>
脤仍調鼎為霖更洗兵幕開丞相閣旗摠貳師營料敵<lb/>
<pb n="KR4h0022_WYG_271-13b"/>
知無戰安邊自有征代雲横馬首燕鴈拂笳聲出鎮闗<lb/>
河静歸看日月明欲知瞻戀<hi>集作望</hi>切遲暮一書生<lb/>
　　以下七篇並見集本<lb/>
　　　送劉相公江淮<hi>集作東萬</hi>催轉運事<hi>此詩擅塲</hi>
　　　　　　　　　　　　　　　前　人<lb/>
國用資戎事臣勞為主憂將徴任土貢更發濟川舟擁<lb/>
傳星還去過池鳳不留唯髙飲氷節稍淺别家愁落葉<lb/>
籬邊雨孤山海上秋遥知謝公興㣲月在江樓<lb/>
<pb n="KR4h0022_WYG_271-14a"/>
　　　送郎使君<hi>集作補闕</hi>東歸　　　　前　人<lb/>
無事共干世多時廢隠淪相㸔戀簪組不覺老風塵勸<lb/>
酒憐今别傷心倍去春徒言對萱草何處慰離人<lb/>
　　　送彈琴李長史赴洪州　　　前　人<lb/>
携<hi>集作抱</hi>琴為傲吏孤棹復南行幾渡秋江水皆添白雪<lb/>
聲佳期来客夢幽興緩王程佐牧無勞問心和政自平<lb/>
　　　送沈少府還江寧　　　　　前　人<lb/>
逺官碧雲外此行皆興牽湖山入閭井鷗鳥傍神仙斜<lb/>
<pb n="KR4h0022_WYG_271-14b"/>
日背鄉樹春潮迎客船江樓新興<hi>一作詠</hi>發應與政聲傳<lb/>
　　　送楊著作往<hi>集作歸</hi>東海　　　前　人<lb/>
楊栁出闗色東君千里期酒酣暫輕别路逺始相思欲<lb/>
識離心盡斜陽<hi>一作光</hi>到海時<lb/>
　　　送張管記從軍　　　　　　前　人<lb/>
邉事多勞役儒衣逐鼔鼙日寒闗樹外峯盡塞雲西河<lb/>
廣蓬難渡天遥鴈漸低班超封定逺之子去思齊<lb/>
　　　送嚴士良侍奉詹事南旋　　前　人<lb/>
<pb n="KR4h0022_WYG_271-15a"/>
䟽傅獨知止曽參善愛親江山侍行邁長幼出囂<hi>一作風</hi>
塵握手想千古此心能幾人風光滿長路草色傍征輪<lb/>
日夕望荆楚鸎鳴芳杜春汀煙日<hi>集作漁烟月</hi>下淺花島<hi>集作</hi>
<hi>㠘</hi>水中新㸃翰時<hi>集作/遥</hi>相憶含情寄<hi>集作向</hi>白蘋<lb/>
　　　送王貟外赴長沙　　　　　賈　至<lb/>
携手登臨處巴陵天一隅春生雲夣澤水溢洞庭湖共<lb/>
歎虞翻社同悲阮籍途長沙舊卑濕今古不應殊<lb/>
　　以下六篇並見集本　　　　　前　人<lb/>
<pb n="KR4h0022_WYG_271-15b"/>
　　　送夏侯叅軍赴廣州　　　　前　人<lb/>
聞道衡陽外由来鴈不飛送君從此去書信定應稀雲<lb/>
海南溟逺煙波北渚㣲勉哉孫楚吏綵服正光輝<lb/>
　　　長沙别李六侍御　　　　　前　人<lb/>
月明湘水白霜落洞庭乾放逐長沙外相逢路正難雲<lb/>
歸帝鄉逺鴈報朔方寒此别迎襟淚雍門不假彈<lb/>
　　　送陸協律端州　　　　　　前　人<lb/>
越井人南去湘川水北流江邉數盃酒海外一孤舟嶺<lb/>
<pb n="KR4h0022_WYG_271-16a"/>
嶠同遷客京華即舊遊春心將别恨萬里共悠悠<lb/>
　　　送李侍御　　　　　　　　前　人<lb/>
我年四十餘已歎前路短覊離洞庭上安得不引滿李<lb/>
侯忘情者與我同疎懶孤帆泣瀟湘望逺心欲斷<lb/>
　　　送耿副使歸長沙　　　　　前　人<lb/>
畫舸欲南歸江亭且留宴日暮湖上雲蕭蕭若流霰昨<lb/>
夜相知者明發不可見惆悵西北風髙㠶為誰扇<lb/>
　　　送薛補闕入朝　　　　　　鮑　防<lb/>
<pb n="KR4h0022_WYG_271-16b"/>
平原門下十餘人獨受恩多未殺身每歎陸家兄弟少<lb/>
更憐楊氏子孫貧柴門豈斷施行馬魯酒那堪醉近臣<lb/>
賴有軍中<hi>一作將軍</hi>遺令在猶將談笑静風塵<lb/>
　<lb/>
　<lb/>
　<lb/>
　<lb/>
　文苑英華巻二百七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六百十六</head>
    <p>
<pb n="KR4h0022_WYG_615-1a"/>
欽定四庫全書<lb/>
　文苑英華卷六百十六　　宋　李昉等　編<lb/>
　邉防三<hi>屯田倉牧附</hi>
　　論西川討賊表一首　　論討西戎表一首<lb/>
　　代裴度論淮西事冝表一首<lb/>
　　代韓僕射諫伐淮西表一首<lb/>
　　代王僕射諫伐淮西表一首<lb/>
　　代淄青諌伐淮西表一首<lb/>
<pb n="KR4h0022_WYG_615-1b"/>
　　宰相諫罷討伐請不幸奉天表一首<lb/>
　　請置屯田表一首　　　論廢楚州營田表一首<lb/>
　　請修義倉表一首<lb/>
　　論萊州置監牧及和市牛羊奴婢表一首<lb/>
　　　論西川討賊表<hi>憲宗</hi>　　　　　元　稹<hi>元和初</hi>
臣某言伏見賊闢有不庭之罪陛下尚覆露以待之此<lb/>
誠陛下罪已泣辜之仁也微臣又何足以識之哉然臣<lb/>
聞之天之所以爲天者以其能化物也物之性不一故<lb/>
<pb n="KR4h0022_WYG_615-2a"/>
天之道有和煦震曜之異焉始其生也董<hi>集作動</hi>之於<hi>集作</hi>
<hi>以非</hi>幽伏被之以春陽扇之以仁風潤之以膏雨則百果<lb/>
草木之柔者順者油然而生矣及夫勾曲角觡堅本頑<lb/>
心凝者滯者幽者蟄者扇之以和煦而不出潤之以膏<lb/>
雨而不滋則必迅之以雷霆曜之以威赫然後頑滯之<lb/>
心改幽蟄之氣宣豈天之道仁於彼而厲於此乎化與<lb/>
不化之異也是以蚩尤之作亂黃帝鑄五兵以殺絶之<lb/>
共工之行惡虞舜掲五刑以放死之豈不欲夢華胥舞<lb/>
<pb n="KR4h0022_WYG_615-2b"/>
干羽而躋之於仁壽哉盖不可化也及夫舞干而適至<lb/>
因壘而來歸此又物之可化者也豈黃帝虞舜文王之<lb/>
德有優劣哉蓋蚩尤共工與苖人崇人之罪有深淺也<lb/>
今陛下法天之德與物爲春凡在生成孰不柔茂而蕞<lb/>
爾微醜天將棄之寘蟊賊於其心假螻蟻以爲聚忠臣<lb/>
孝子思得食其肉而快其心久矣陛下猶聳之以名爵<lb/>
導之以訓誥崇之以寵章而不至假之以旌鉞而益驕<lb/>
戕賊我忠貞損汚我仁義人人不勝其憤有司不忍其<lb/>
<pb n="KR4h0022_WYG_615-3a"/>
威是以違陛下匿瑕含垢之仁順皇天震曜殺戮之罪<lb/>
<hi>集作用</hi>此誠天下人人快憤激忠之日也陛下猶思因壘<lb/>
以降之舞干以化之善則善矣其如天下之憤何其如<lb/>
天下之憤何臣願陛下可有司之奏法皇天之威與公<lb/>
卿大臣議斬叛弔人之師以快天下人人之憤天下幸<lb/>
甚微臣無任懇悃嫉惡之至謹詣東上閤門奉表以聞<lb/>
　　　論討西戎表　　　　　　　前　人<lb/>
臣某言臣某月日蒙恩顧問竊見陛下患戎之意深矣<lb/>
<pb n="KR4h0022_WYG_615-3b"/>
自貞元已來國家所以甘億兆之費於塞下蓋以犬戎<lb/>
有侵軼之患而邉人思守禦之利也然而河湟之地日<lb/>
削田萊之業日空塞下之人日亡戎狄之心日熾若此<lb/>
無<hi>集作非</hi>他不得備戎<hi>集作之</hi>之術也且臣聞之君之命帥<lb/>
帥之命將將之使卒猶心之使臂臂之使指然後敵可<lb/>
擒而軍可制也今之屯戍者則不然衆其城堡異其師<lb/>
長獲一馬則圖功虜一戎則告捷至於屠縣道掠方人<lb/>
則曰使之<hi>集無此二字</hi>力弱不足以應敵援寡不足以摧兇<lb/>
<pb n="KR4h0022_WYG_615-4a"/>
茍謹閉繕完不失其守者則朝廷議賜<hi>集作賞</hi>之不給又<lb/>
孰肯摧鋒刄冒殊死而出入於係虜哉此又非他衆分<lb/>
力散而責帥之刑無所加也而又加之以爲農者不教<lb/>
戰屯聚者不兼農冦至則卒伍被甲而乗城野人空拳<lb/>
以應敵此又耕種之術不脩而屯聚之兵<hi>集作方</hi>太逸也<lb/>
今夫邠岐汧隴之地皆后稷公劉之所理也土冝植物<lb/>
人務稼穡陛下誠能使本道節制廣於荒隙大建屯田<lb/>
塞下諸軍除使令防守之外一切出之於野限之名田<lb/>
<pb n="KR4h0022_WYG_615-4b"/>
復其租入然後因其阡陌制之閭井由<hi>集作因</hi>其卒伍樹<lb/>
之師長固其塍塹以備不虞犬戎適至則有連阡接畛<lb/>
之兵戎騎纔歸則復耰鋤穫耨之事若此則曩時之聚<lb/>
食者盡歸爲服勤之農矣前此之係虜者盡化爲守禦<lb/>
之兵矣不三五年間塞下有相因之粟邉人無侵軼之<lb/>
虞陛下又董之以良帥威之以必刑則彼𤨏𤨏之戎陛<lb/>
下將署其君長征其牛羊奴虜以擒之可也螻蟻以攘<lb/>
之可也又何必詢王恢使蘇武用晁錯訪婁敬而後復<lb/>
<pb n="KR4h0022_WYG_615-5a"/>
河湟稱即叙哉此禦<hi>集作備</hi>戎之大畧也方今猶有急於<lb/>
此者臣敢冒昧殊死而言之臣聞善奕棊者將刼其棊<lb/>
必固其羸是以敵可殺而地不危今庸蜀有犬吠之驚<lb/>
南蠻無貢賦<hi>集作絶貢誠</hi>之路陛下又輟邉將以統問罪之<lb/>
師脫或蜂蠆相守尚稽天討兵連不觧綿夏渉秋則犬<lb/>
戎乗釁啟心之日也陛下其圖之愚臣無任懇欵憂惶<lb/>
之至謹詣東上閤門奉表以聞<lb/>
　　　代裴度論淮西事冝表　　　韋嗣立<lb/>
<pb n="KR4h0022_WYG_615-5b"/>
臣某言臣伏以方岳之任職主分憂茍事渉安危利深<lb/>
社稷詞得専逹臣敢備言是用輕冒上聞伏惟少紓僅<lb/>
踰數月朝廷未議所伐臣恐日長姦謀彼將膠固士心<lb/>
必希徼幸㗖利滋蔓事則難圖當其人情尚摇足以觀<lb/>
釁臣自聞少陽權主留務衆未甚寧昨知少誠之子誘<lb/>
扇其軍又以誅戮天其或者勦絶姦類大振皇綱陛下<lb/>
得不上順天心乗時廢置而又謀之遲久臣竊爲陛下<lb/>
惜之何則夫以少誠怙兵偷安二十餘載恩惠自己人<lb/>
<pb n="KR4h0022_WYG_615-6a"/>
知素懐衆之所懐必厚其<hi>一無此字</hi>子弟其勢以分臣度具<lb/>
聞不與者半所以人心持兩至有動摇以斯觀之或未<lb/>
盡附少陽又以新殺其子必有疑衆之心今若及未寧<lb/>
出於不意擇四方節制之臣可爲其帥者使馳而入之<lb/>
移少陽於他鎮以待之彼得<hi>一作被待得</hi>所安必効順承而<lb/>
無固衆之志則其黨自離心矣因其所離而制其命何<lb/>
求而不克哉易所謂見幾而作不俟終日然以方布大<lb/>
信不冝隠情若先命中貴他日奉明詔將告易位以誠<lb/>
<pb n="KR4h0022_WYG_615-6b"/>
諭之從而後行事可以濟臣乂度當今節制可以處淮<lb/>
西任者莫若河中節度使王鍔寛厚慎重練識軍情必<lb/>
能恱慰羣心鎮撫疑黨若將移鍔於淮西而俾<hi>一無俾字</hi>與<lb/>
少陽不逺矣朝廷立<hi>一無此字</hi>遷授之權而内足以除姦蠧<lb/>
之本使少陽感恩以効命王鍔推誠以蒞衆是淮西絶<lb/>
繼代之業朝廷存𢎞貸之徳亦將以息河北狐䑕之勢<lb/>
示去逆效順之利自然風靡以承化從此不希於茍得<lb/>
矣斯事體大伏惟陛下行之議者以為少陽兵戎賊臣曽<lb/>
<pb n="KR4h0022_WYG_615-7a"/>
居叛黨若將易處於闗輔之地寵任以兵戎之權何異<lb/>
夫朝四暮三而終不離其數是不然也夫根深者難㧞<lb/>
源長者難絶彼盤結衆根其人久矣我能絶之使安植<lb/>
施於他以變其所庸非至計乎且事不先漸化之道而<lb/>
欲頓歸於大政亦難矣方今征承宗以名聞於天下者<lb/>
豈不恃衆違命邀爵乎若使少陽復而行之則其罪均<lb/>
矣不可獨赦則必分師以討之當淮楚災旱之餘征賦<lb/>
耗竭之日是使蒼生興流亡之歎甲兵無暫息之時上<lb/>
<pb n="KR4h0022_WYG_615-7b"/>
以傷陛下子育之心下以竭邦賦資用之費得不審慎<lb/>
其舉而保其成筭哉伏以國家艱難已來河北戎臣竊<lb/>
據州郡父殁子代兄終弟及皆朝廷稽緩其事不時即<lb/>
謀使生人之心率以沿習爲患久矣陛下神略獨斷超<lb/>
冠百王事當其機冝以時革臣不勝誠懇悃欵之至<lb/>
　　　代韓僕射諫伐淮西表　　　張　述<lb/>
臣某言某月日中使某至伏奉手詔兼宣聖㫖以淮西<lb/>
事體令臣謬竊藩隅每慙叨忝職惟承命恩深隕越<hi>一作</hi>
<pb n="KR4h0022_WYG_615-8a"/>
<hi>恩不越人</hi>陛下特迂宸聰議及凡品累從聽之徳慙啟聖之<lb/>
才感恩徘徊難酬寵遇敢不罄陳愚瞽竊備篘蕘伏以<lb/>
少陽男元濟不取聖裁擅理戎務國有常典罪必當誅<lb/>
或恐淮西一使曽經反側衆情所裁覬自偷安元濟此<lb/>
時求免無路陛下式遏爲心死冦<hi>一無此二字</hi>固合深除剪<lb/>
滅猥蒙詢訪無有冦能不死勢必萬全天討淹留衆心<lb/>
前却則干戈難弭殺戮滋深陛下愛人之心異殷湯釋<lb/>
網之意伏願與輔弼信臣朝廷碩德平章利害以取厥<lb/>
<pb n="KR4h0022_WYG_615-8b"/>
中使兆庶安生四方䝉福實天下幸甚豈惟臣一方臣<lb/>
所部兵馬排比有序但思報國恭候指揮伏惟賜鑒微<lb/>
詞俯察愚懇輕陳睿烈慚懼伏深云云<lb/>
　　代王僕射諫伐淮西表　　　　王　計<lb/>
臣某言中使至奉詔兼宣口勅以彰義軍節度使吳少<lb/>
陽不起所疾奄謝明時聖情追念藩臣良深軫悼少陽<lb/>
男元濟不待朝㫖自領軍戎陛下尚念舊勲特頒詔命<lb/>
冀其追悔未即加兵以臣謬列方隅俯賜宣示絲綸逺<lb/>
<pb n="KR4h0022_WYG_615-9a"/>
降天使荐臨祗奉睿謀仰荷𤣥澤亮臣微賤素無識知<lb/>
猥䝉恩私訪以去就其於利害臣所難言以臣旋觀誠<lb/>
在天斷伏以陛下内有輔弼外有勲賢資廟筭可以叶<lb/>
宸衷審政議可以正天下如臣庸𤨏備位藩屏爲將非<lb/>
衛霍之儔在朝無絳灌之烈徒以虚承重寄茍竊明時<lb/>
每荷寵光載懐兢惕豈敢輕塵聖聽以冒天威彷徨靡<lb/>
寧進退維谷臣有愚懇思欲上逹况承天問敢不奏陳<lb/>
伏惟陛下光有萬方子育兆庶安危所繫實在陛下忠<lb/>
<pb n="KR4h0022_WYG_615-9b"/>
於陛下者則獻弭兵之謀諂於陛下者則獻用兵之計<lb/>
臣性本専直心願竭忠茍狥群情是惑宸聽臣若勸陛<lb/>
下韜兵匿甲則淮西受賜又慮多士横議微臣以臣私<lb/>
情有何阿黨二途之内伏俟聖裁臣於藩閫之中名位<lb/>
最下雖陳鄙見豈副天心其有不載表章附李誠義聞<lb/>
奏伏希𤣥造俯賜明鑒限守戎律不獲陳露闕庭<lb/>
　　　代淄青諫伐淮西表　　　　陸行儉<lb/>
臣某言臣聞忠以事君則正其詞所以誠臣也詔以事<lb/>
<pb n="KR4h0022_WYG_615-10a"/>
君則偽其辭所以䛕臣也臣以多幸生逢昭代受方隅<lb/>
之重寄藉<hi>一作竊</hi>日月之餘輝荷寵益深殺身難報而心<lb/>
尚謇直志無囬邪茍利國家敢無隱一昨中使李誠義<lb/>
銜命逺降軍中䝉以淮西事宜俯賜宣示跪捧宸諭枉<lb/>
受德音仰荷自天之恩下訪列藩之將恭承聖問思露<lb/>
下情芻蕘之言慮有塵黷誠義廻日已附表奏聞雖詞<lb/>
達於上而誠欵動天彷徨轅門懼獲罪戾伏以堯舜在<lb/>
上伊臯立朝陛下謀及宰臣詢於卿士並以弼諧帝道<lb/>
<pb n="KR4h0022_WYG_615-10b"/>
匡賛皇猷在臣何知豈冝獻計然臣擁旄嵗久受國恩<lb/>
深𤣥造未酧赤誠空竭得申犬馬之志敢逃湯鑊之誅<lb/>
仰天誓心白日所鑒伏以陛下君臨萬國子育兆人覆<lb/>
載所均無逺不至溥天之下孰非王土率土之濵孰非<lb/>
王臣永言雨露之澤豈隔遐邇之人今少陽云亡𦙍子<lb/>
在疚賞未追於後嗣兵已纒於四郊然則一方之人豈<lb/>
非陛下聲教所加盍示懐柔俾霑恩信竊料中外日獻<lb/>
章䟽來陳所見以惑上心夫爲奸邪者則願師旅荐興<lb/>
<pb n="KR4h0022_WYG_615-11a"/>
秉忠誠者則願干戈再戢群情不一豈叶大中伏望聖<lb/>
明燭幽宸鑒及逺誠冝辨邪正於衆口㫁可否於萬幾<lb/>
擇善而行從諫則聖如臣愚直謬竊寵私不敢以息兵<lb/>
沮<hi>一作阻</hi>議今所上表貴以直書非敢私於淮西誠願安<lb/>
於宇宙不然者恐煩聖上之慮有費天府之財不惟塗<lb/>
炭一方誠亦憂危四海盡忠於國者猶自銷難不忠於<lb/>
國者因此生禍國之理亂實所攸繫伏冀陛下𢎞以好<lb/>
生之德降以推恩之典使死者獲媿於幽壤生者盡節<lb/>
<pb n="KR4h0022_WYG_615-11b"/>
於聖朝凡在臣子孰不幸甚陳露愚懇輕冒天威周章<lb/>
失容進退無據臣限以戎閫不獲陳露闕庭無任憂惶<lb/>
隕越之至<lb/>
　　　宰相諫罷討伐請不幸奉天表<lb/>
　　　　　　　　　　　　　　　錢　珝<lb/>
臣某等言伏以伐叛興戎國之大事有不得已然後行<lb/>
之而食在兵先兵居謀後餽餉必足經略無遺得必勝<lb/>
之帥臣有可用之勁卒然後更度利害熟計始終以是<lb/>
<pb n="KR4h0022_WYG_615-12a"/>
興戎乃可伐叛昨者陛下以某臣節有虧嘗犯天怒而<lb/>
易其鎮守猶示渥恩遷延未行包藏難測聖慮潛察睿<lb/>
㫁勇為爰命宰臣使奉成筭臣等雖承嚴㫖敢不深思<lb/>
實以國用方虚軍糧難濟藩垣調發深恐依違兼量於<lb/>
足食足兵二者皆所未備况去秋冦孽犯順鑾輅出居<lb/>
宗廟震驚士庶流落尚賴皇威所被大憝尋平宫闕復<lb/>
清生靈全活今纔周嵗始得稍安至於畿甸之間尚有<lb/>
瘡痍之疾<hi>一作患</hi>臣等所以累因敷奏具寫便冝且乞明<lb/>
<pb n="KR4h0022_WYG_615-12b"/>
聖<hi>一作聖明</hi>更詳事理緩謀周慮全體養威必使盡叶事機<lb/>
而後重行討伐愚誠無感睿志不移旬月之間血誠備<lb/>
瀝事行已定不敢復言昨日仰奉天顔宻承聖㫖又欲<lb/>
出幸近縣親督戎師仍慮冦盜奔衝且貴城壘堅固特<lb/>
令臣等更共平章祗稟宸嚴敢不傾竭蓋陛下將恐姦<lb/>
兇遽至奔軼遂欲先居髙壘免動驚塵備審睿懐切在<lb/>
於此又以爲出臨戎事促詔藩臣督集卒徒以速誅剪<lb/>
言於常理固合所宜然臣披抉腹心陳其數事一則伏<lb/>
<pb n="KR4h0022_WYG_615-13a"/>
思朝廷今日之事與建中之難不同當時猛將如雲謀<lb/>
臣如雨國贍九年之蓄兵持百勝之權徳宗皇帝出幸<lb/>
奉天以為長策一旦懐光繼叛晷刻難安遽逺宗祧遂<lb/>
奔梁漢陛下視將帥之材與粟帛之積得如當時否天<lb/>
下盡忠之力赴難之心又得如當時否以此度量實恐<lb/>
稍難二則陛下雖處奉天之固不可遽棄京師忽使姦<lb/>
謀馳於間道直趨闕下<hi>一作城闕</hi>大縱戕殘陛下隔在孤城<lb/>
衆軍各圖其利謀危救亂欲仗何人三則士庶疑懼之<lb/>
<pb n="KR4h0022_WYG_615-13b"/>
心尚賴宸極安止若使鑾鈴順動禁掖頓空則萬姓之<lb/>
心一時何仰况輕違廟社遽捨生靈自古帝王未嘗至<lb/>
此四則秋序肅殺之氣金<hi>一作全</hi>在西方昨者冒此用兵<lb/>
犯隂陽大忌今陛下以一朝之怒忽萬乗之尊逺出皇<lb/>
居又衝王氣忝爲臣子復列宰衡茍不盡言是負聖徳<lb/>
五則凡有天象之變所以儆動帝王昨者妖星頗多陵<lb/>
犯陛下深知戒懼且降德音兼有禳祈欲銷災咎而銷<lb/>
災之本全在清静無為今則伐叛用兵天心不易又欲<lb/>
<pb n="KR4h0022_WYG_615-14a"/>
當災星謫見之後衝王氣以征行訪於匹夫亦知不可<lb/>
惟此五事敢不具言今則實在陛下英朗䟽通且思守<lb/>
位以陛下語臣二者之意評愚臣五事之言裁在宸衷<lb/>
以安大事去此就彼聖慮自深輙貢直言難逃罪戾臣<lb/>
某等無任惶越懇激之至<lb/>
　　　請置屯田表　　　　　　　張　說<lb/>
臣某言臣聞求人安者莫過於足食求國富者莫先於<lb/>
習耕臣再任河北備知川澤竊見漳水可以灌巨野淇<lb/>
<pb n="KR4h0022_WYG_615-14b"/>
水可以溉湯隂若開屯田不減萬頃化萑葦為秔稲變<lb/>
斥鹵為膏腴用力非多為利甚溥諺曰嵗在申酉乞醬<lb/>
得酒來嵗甫邇春事方興願陛下不失天時急趨地利<lb/>
上可以豐國下可以廩邉河漕通流易於轉運此百代<lb/>
之利也當今國儲未贍邉軍未息静人農業願留聖意<lb/>
亦嘗賜前階之食承後騎之顧竟唯唯而無言者豈敢<lb/>
隱情於聖主哉<hi>集作也</hi>正以職在伏衛憂於部伍馬上非<lb/>
公議之所囿遊非朝廷之事今昧死上愚見乞與大臣<lb/>
<pb n="KR4h0022_WYG_615-15a"/>
籌謀速下河北度支及溝渠使檢料施功不後農節謹<lb/>
附賀正使隨軍前曹州考城縣尉同希再奉表以聞謹<lb/>
言<lb/>
　　　論廢楚州營田表<hi>為淮南杜相公  憲宗</hi>
　　　　　　　　　　　　　　　劉禹錫<lb/>
臣某言中使曹進玉至奉宣聖㫖存問兼賜臣墨詔以<lb/>
楚州營田廢置事令臣商量奏者跪捧天書恭承睿㫖<lb/>
道存致用義在隨時云云伏以本置營田是求足食則<lb/>
<pb n="KR4h0022_WYG_615-15b"/>
徒有縻費鮮逢順成刈穫所收無禆於國用種糧每闕<lb/>
常假於供司較其利害冝廢已久比來循守舊制不敢<lb/>
輕有上陳皇明鑒微特革斯弊取其田蓄授彼蒸黎仍<lb/>
俾薄租誠為至當但以田數雖廣地力各殊湏量沃塉<lb/>
用立程度臣已追里正與商量利便謹具别狀奏聞伏<lb/>
惟聖慮俯賜詳擇<lb/>
　　　請修義倉表　　　　　　　齊　暎<lb/>
臣某言臣聞荷覆載之德者願酬天地之仁懐涓埃之<lb/>
<pb n="KR4h0022_WYG_615-16a"/>
助者冀裨海岳之大所以思或出位知無不為况臣受<lb/>
寵過深感恩逾切不竭忠以自效是盗禄以茍安臣某中<lb/>
謝臣伏見一時愆雨一榖不登黎庶以<hi>闕二字</hi>不知卿士<lb/>
以月俸自恃竊惟聖慮已積憂勤凡在人臣何以安䖏<lb/>
昨者自春接夏時雨暫愆陛下心憂於清穆之中躬禱<lb/>
於靈池之上精誠所至昭感遂通祥禽呈瑞於御前膏<lb/>
雨布澤於天下遂使百榖皆稔九土大豐國無不獲之<lb/>
夫代成亷讓之俗斯乃皆由聖德上合天心顧此齊人<lb/>
<pb n="KR4h0022_WYG_615-16b"/>
俱受其賜此何異開口待哺澡身仰衣豈知宸衷<hi>一作心</hi>
不可常勞靈雨亦難恒若者也必在酌堯舜之至道舉<lb/>
祖宗之成法復修義倉以救歉嵗則黎人絶水旱之困<lb/>
陛下釋憂勤之念君逸無勞乃合至道足食無患斯謂<lb/>
雍熈豈臣率心實聞方冊又臣伏以賦稅之道理化之<lb/>
源必資考古酌今以通其變俾為經制豈利因循各具<lb/>
狀别隨表臣某中謝伏以聖心屬念惟在黎元微臣惷<lb/>
愚嘗歴州府敢以所見備於上聞徒竭誠請理猶未明<lb/>
<pb n="KR4h0022_WYG_615-17a"/>
輕冒宸嚴不勝隕越<lb/>
　　　論萊州置監牧及和市牛羊奴婢表<lb/>
　　　　　　　　　　　　　　　張廷珪<lb/>
臣廷珪言竊見國家於河南北和市牛羊及荆益等州<lb/>
市奴婢擬於登萊州置監牧此必有人謂頃嵗以來軍<lb/>
装所資國用不足或將見陶朱公公孫𢎞卜式之事而<lb/>
為陛下陳其策耳臣愚以齷齪小算有損無益不足為<lb/>
盛明天子行法於代也何以明之彼三人者實為匹夫<lb/>
<pb n="KR4h0022_WYG_615-17b"/>
藉空虚之地罄勤勞之力畜牧積嵗増致千金茍以一<lb/>
家言之其計得也今聖朝疆域四海臣妾萬方天覆地<lb/>
載莫非所有而欲必取於人從牧於國何示人之不廣<lb/>
而近樹私也况和市逓送所在騷然公私煩費不可勝<lb/>
計臣聞諸古人曰百姓足君孰與不足百姓不足君孰<lb/>
與足蓋君之與人上下同體無所間也今河南牛疾甚<lb/>
處十不一存傷農豈徒百姓而已又今牧童取其牛在<lb/>
將者下俚尤要<hi>一無此十一字</hi>一則利其孳産二則不廢營農<lb/>
<pb n="KR4h0022_WYG_615-18a"/>
家家保之豈願輙賣今雖和市甚於抑奪百姓之望是<lb/>
牛再疫而農重傷此則有損無利一也頃者諸州雖定<lb/>
估價既縁併市則雖平準加其簡擇事湏賄求侵刻之<lb/>
端從此而出牛羊踴貴必倍於常百姓私賠則破家業<lb/>
<hi>一作産</hi>雖官得一牛一羊而百姓已失兩牛兩羊價矣此<lb/>
則有損無利二也登萊之境是稱海隅因之水氣加以<lb/>
風廽秋則早寒春則晚煦深山大澤咸生蛟虵<hi>一作産</hi>若<lb/>
置群牧必多死損此則有損無利三也髙原之田百姓<lb/>
<pb n="KR4h0022_WYG_615-18b"/>
耕植下濕之地不堪放牧若奪百姓髙處兩州皆失丁<lb/>
田至于牛羊復相踐暴久長如此闔境不安非直百姓<lb/>
被侵蓋失國家租賦則有損無利四也且又荆益等州<lb/>
親<hi>疑是和</hi>市奴婢多是國家戸口姦豪掠來一入於官永<lb/>
無雪理况南北既逺風土非冝乍到登萊必生疾疫此<lb/>
則有損無利五也且方今東洎滄海西洎流沙亭障多<lb/>
虞甲胄未息戎機調發嵗時相繼由是丁兵逃散戸口<lb/>
流亡略舉大凡十有數四陛下天憐黔首光啓𤣥猷將<lb/>
<pb n="KR4h0022_WYG_615-19a"/>
命使臣分道廵撫簡而静鎮難必乂安矧乃征伐外繁<lb/>
徴求内廣欲使萬方兆庶安堵復業亦猶剪烏之翼而<lb/>
望其騰騫<hi>一作飛騰</hi>脫魚之鱗而願其遊泳臣又聞之君所<lb/>
恃者人人所生者食食所資者耕耕所恃者牛廢耕則<lb/>
去食去食則無人人無以生君將何恃然則牛者君國<lb/>
字人之本豈可無故一旦取之哉臣又度羊之為湏非<lb/>
軍國切要假命畜牧能遂繁滋三數嵗間億萬可致陛<lb/>
下豈可鬻之於外蕃射其利為用乎又可鬻之於中土<lb/>
<pb n="KR4h0022_WYG_615-19b"/>
割其命為資乎牛之為損則如彼羊之無益則如此臣<lb/>
雖愚戅知其必不可也伏願陛下特加審慎詳圖損益<lb/>
諸有所和市及新置監牧等儻廻聖慮即日停絶天下<lb/>
蒼生豈勝幸甚昧死上奏以聞<lb/>
　<lb/>
　<lb/>
　<lb/>
　文苑英華卷六百十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百七十五</head>
    <p>
<pb n="KR4h0022_WYG_774-1a"/>
欽定四庫全書<lb/>
　文苑英華巻七百七十五　宋　李昉等　編<lb/>
　頌徳上<lb/>
　　唐故襄州刺史靳公遺愛頌一首<lb/>
　　唐濟州刺史裴公徳政頌一首<lb/>
　　唐故幽州都督河北節度使燕國文貞張公遺愛<lb/>
　　　頌一首<lb/>
　　唐故洪州刺史張公遺愛頌一首<lb/>
<pb n="KR4h0022_WYG_774-1b"/>
　　唐故懐州刺史贈太子少傅楊公遺愛頌一首<lb/>
　　平原公遺愛頌一首<lb/>
　　　唐故襄州刺史靳公遺愛頌<hi>集作并序銘</hi>
　　　　　　　　　　　　　　　張九齡<lb/>
江漢間州以十數而襄陽為大舊多三輔之家今則一<lb/>
都之㑹故在晉稱南雍在楚為北津厥繇龎雜亦云難<lb/>
理而前此領郡鮮能安人或猛或寛或拘或抗跡多弗<lb/>
類俗亦弗寜是以天子念與我之共理而公受頒條<hi>石本</hi>
<pb n="KR4h0022_WYG_774-2a"/>
<hi>作煩卿</hi>之寄矣公名恒字子<hi>石本無/子字</hi>濟其先某<hi>三字石本作河西</hi>
人也祖師幽州長史父禮庭奉天尉監察御史世<hi>石本作代</hi>
不茍合義在難進雖無充量之位而有積善之烈矣公<lb/>
性持重有器望即温而聽厲動敬而居簡<hi>十字集作即□而厲居敬</hi>
<hi>而簡</hi>度量可以軌物徳義可以服人而先王遺言率由好<lb/>
學君子行道必本忠恕浚源水潔勵翼雲翔故一舉為<lb/>
拾遺已有逺致三入為御史偘然正色當時知音謂且<lb/>
大用而尚書理本郎官選才亟踐諸曹克厭羣議及在<lb/>
<pb n="KR4h0022_WYG_774-2b"/>
典外<hi>集作大</hi>郡遂佐益州攝御史中丞<hi>集作成丞</hi>都督西南軍<lb/>
事原軫超將豈唯上徳翁歸中立實兼文武先是兵連<lb/>
蠻徼嵗轉軍儲擾我公私費以巨億公乃急其所病思<lb/>
有以易之建大田於雲南罷饋糧於巴蜀向之踰重阻<lb/>
冒毒瘴負擔以<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>斃垂餌<hi>集作耳</hi>於剽掠者每十有五六<lb/>
及公底績盡境頼全至於是邦也政實有素今也唯行<lb/>
不違其方以索其極莫不教之誨之優之柔之從者善<lb/>
之否則威之先徳後刑端本肇末物知所勸事則有經<lb/>
<pb n="KR4h0022_WYG_774-3a"/>
率訓者衆多變薄為厚感惠者深逺既和且均夫然後<lb/>
<hi>石本無後字</hi>人斯耻格庭少争訟叅佐閒拱屬城晏和<hi>石本作如</hi>
其始也一年而政成其終也三年而頌盈愛之如父母<lb/>
畏之如神明開元十二年以理跡尤異㢘使上逹天子<lb/>
嘉之稍遷陜州刺史既解印去郡攀車盈途或願<hi>石本無願</hi>
<hi>字</hi>借留無縁而人吏遮道或瞻望不<hi>石本作弗</hi>及而老㓜啼<lb/>
呼如是者五里已終朝十日乃出界而皆言曰捨我何<lb/>
之及聞公之䘮哀可知矣市為之罷舂以之輟惠愛之<lb/>
<pb n="KR4h0022_WYG_774-3b"/>
結深古今之感一盖為仁由已而遺徳在人者其若是<lb/>
乎郡中士大夫與門生故吏聚族而議譔徳是以刻石<lb/>
立紀彼鮦陽之陋墮淚成碑此峴山之績<hi>集作銘</hi>曰<lb/>
英英靳公宣哲秉彛為我髦士作人元龜倜儻大節磊<lb/>
落瑰詞人亦有言天實資之御史直繩郎官髙遷選動<lb/>
必兼能皆再踐紏逷<hi>集作遏</hi>邦慝彌綸事典遂及我人化<lb/>
流樊沔激勵素風抑揚善政約已為法急人所病物固<lb/>
推誠事匪忘敬感被于下仁明在詠舉徳不鮮渉道載<lb/>
<pb n="KR4h0022_WYG_774-4a"/>
深穆然清風莫其遺音靳公既沒厥跡可尋勒石是圖<lb/>
以慰甿心<lb/>
　　　唐濟州刺史裴公徳政頌　　孫　逖<lb/>
昔太公之理齊也尊賢知尚有功泱泱大風千載不泯<lb/>
石慶古之良相也臨淄社焉于公古之良吏曹也東海<lb/>
祠焉裴公今之良太守也濟北頌焉今古一揆謂之齊<lb/>
志茍非其人名不偽立君子是以知裴公之為政有異<lb/>
能矣初公以甲子嵗秋八月蒞於是邦祗遹明命𢎞敷<lb/>
<pb n="KR4h0022_WYG_774-4b"/>
令典教之誨之養之育之俾夫闔境之内靡清風漸膏<lb/>
雨醉純徳飽話言若卜筮之是孚如草木之允殖用克<lb/>
畏慕外于大繇其明年也皇帝東廵狩至岱宗自洛及<lb/>
充於皇時邁雷轂萬乗雲旗千里供帳於東道者凡十<lb/>
有六州焉大或數圻次或萬井中産者輕幣膏粱者倍<lb/>
征方事之殷猶懼不給茲郡徧小實難圖也公淵然深<lb/>
識卓然逺謀擇利而行慮善以動西自于陽臺<hi>一無此字</hi>榖<lb/>
東盡于良清造舟為三橋置騎為馬驛闢野為西頃除<lb/>
<pb n="KR4h0022_WYG_774-5a"/>
道為九逵或緫或秸或薪或槱或饔或餼或糧或糗㸑<lb/>
之踖踖積之栗栗其崇如牖其比如櫛皆先之以方畧<lb/>
繼之以生聚因吏禄之竒贏雜官用之餘羡通變合度<lb/>
豐省中程編户之民秋毫勿興繇是邑無征<hi>一作征徴</hi>令鄉<lb/>
無歛法賈不利於乗急農不傷於甚賤且狎其野而安<lb/>
其業人所謂勤而不得<hi>疑作徳</hi>施而弗費雖小必濟不亦<lb/>
宜乎抑又聞之居簡則易於徳綏處煩則難於柔克大<lb/>
抵皆是其誰不然公始自知供迨於卒業不鞭一卒不<lb/>
<pb n="KR4h0022_WYG_774-5b"/>
貫一吏繩責勿用鐫譙無施禮以生其恭恱以盡其力<lb/>
役不冄令事無後期雖子文治兵之舉叔敖城拆<hi>左傳作城</hi>
<hi>圻</hi>之政類能比徳曷足稱多洎鑾輿反斾旌别淑慝監<lb/>
頓使劉日正勸農使盧怡並奏公理行第一議者以為<lb/>
當矣其三年秋大水河堤壊决諸郡有聞皆俟詔到莫<lb/>
敢興役害既滋甚功無已時公以為執事諉上者非至<lb/>
公之法也便文自營者非盡忠之計也亦既成奏因而<lb/>
發卒播告厥指率籲於人荷鍤者襁屬負畚者麏至從<lb/>
<pb n="KR4h0022_WYG_774-6a"/>
公于邁祁祁如雲公俯臨决河躬自䕶作雨不張盖塵<lb/>
不振衣饋不致鮮寢不處館蔬食以同其烹餁野次以<lb/>
同<hi>一作均</hi>其燥濕板築競勤鼛鼓弗勝克鞏而成匪亟而<lb/>
速以浹辰之役興百倍之利澹<hi>一作减</hi>災革弊人到于今<lb/>
頼焉古之所謂敏則有功豈虚言矣公之方在河上也<lb/>
有執訊者傳詔命公為宣州刺史公悼其功之不成且<lb/>
懼人之休怠未即宣布周之宻之公撫廵如初食<hi>疑</hi>厲<lb/>
不輟及提役既畢國人皆賀公於是解印出次啟籥見<lb/>
<pb n="KR4h0022_WYG_774-6b"/>
書莫不瞿然而駭曰不虞公去之速也嗚呼曷歸乎乃<lb/>
大哭既而幢棨就國千旟首途野有輟耕巷無服馬男<lb/>
女以辨號泣相望或觴于郊或餞于境扶服遮道汍瀾<lb/>
駐車莫肯旋歸殆過信宿<hi>一作歸</hi>夫所居人富所去見思<lb/>
前史以為有徳<hi>一有讓字</hi>君子之遺風猗嗟裴公盖有之矣<lb/>
公名曜卿字煥之河東聞喜人祖某皇廟亳州鄼縣令<lb/>
父守真皇朝成寜二州刺史贈晋州刺史又贈充州都<lb/>
督偕受祉必大垂裕不朽彰徹簡冊布昭政<hi>一作賭</hi>聞其<lb/>
<pb n="KR4h0022_WYG_774-7a"/>
緒業有如此者公之昆友故冀州刺史子餘等六人俱<lb/>
以儒行逹天下之人謂之六龍公之自出令屯田員外<lb/>
郎韋述等七人俱以才名進天下之人謂之七子其族<lb/>
姻有如此者公畢<hi>疑作覃</hi>訏有聲髫非克類公侯表於龜<lb/>
筮詩禮成於小學八嵗神童擢第則已殊於公路矣下<lb/>
髦之後尤邃於文長安中則天首命有司考試調集之<lb/>
士而第其詞之髙下公以甲科授秘書省正字異其對<lb/>
也睿宗之在藩邸精選寮属公為典籖兼掌文翰愛其<lb/>
<pb n="KR4h0022_WYG_774-7b"/>
材也其文藝有如此者頃之遷國子主簿試詹事府丞<lb/>
歴河南府事曹叅軍拜考功員外郎除右司兵部二郎<lb/>
中自長安令臨此郡自宣城守改授冀州翁歸為政不<lb/>
移於故跡延夀理人亟登於髙第入拜户部侍郎今為<lb/>
左庶子其閥閱有如此者若乃邁徳由已全誠自衷出<lb/>
入孝悌周旋禮樂幅利以儉葆光以和仁而有剛直而<lb/>
不倨㣲妙析理入於無間清明開物周於有象享茲具<lb/>
羙可謂大賢其庇身也𢎞矣其所憑也厚矣詩曰布政<lb/>
<pb n="KR4h0022_WYG_774-8a"/>
優優百禄是遒又曰君子萬年介爾景福夫如是欲辭<lb/>
福禄其可得乎方當彌綸帝績豈徒潤色吏事而已盧<lb/>
縣父老某乙等懐公之惠不可弭忘思欲銘徳頌羙計<lb/>
功稱伐以予國之史臣也學於春秋褒貶之義乃因邑<lb/>
子校書郎衛憑假詞不能徴拙於我事則詳實言多遺<lb/>
恨著循吏之傳願守文翁述馬野之詩慙非史克詞曰<lb/>
瞻彼濟矣湜湜其沚有斐君子令聞不已帝省其方和<lb/>
鑾央央務穡布常駿惠于王我隄既溢我民既恤成之<lb/>
<pb n="KR4h0022_WYG_774-8b"/>
不日有始有卒黄髪畨畨飲公之和矢之不多維以遂<lb/>
歌<lb/>
　　　唐故幽州都督河北節度使燕國文貞張公遺<lb/>
　　　　愛頌<hi>并序</hi>
有唐開府儀同三司行尚書左丞贈太師燕國文貞公<lb/>
諱說字道濟張氏聖文神武皇帝佐命之臣也開元六<lb/>
祀宅于幽朔及公既殁御撰豐碑以為用公於是邦當<lb/>
革弊之舉訊彼故老徴於前事有以見聖人之情見於<lb/>
<pb n="KR4h0022_WYG_774-9a"/>
辭矣夫㴾碣之北有山戎焉乍臣乍驕或息或縱鎮之<lb/>
以大府府有都督威之以大軍軍有節度二者之任萬<lb/>
邦之屏彌縫其闕必在宗臣曩者天冊之初王尚書不<lb/>
反命則我天后以納言狄公頌之先天之際孫將軍不<lb/>
振旅則我睿宗以太尉宋公為之洎陘口之役薛公小<lb/>
衂後數稔傷痍未平易置諸將少有稱者則我皇帝注<lb/>
意於文貞公社稷之固生民之傑伊昔徇節未嘗顧身<lb/>
靣折二豎辯邪正於君側首謀四㐫决安危於天下勇<lb/>
<pb n="KR4h0022_WYG_774-9b"/>
於義力於忠雖有賁育不能奪已自受命處此聲振殊<lb/>
俗終公之代不敢近邊聖人金城其在是矣先是公之<lb/>
未至也軍實耗斁邊儲匱少帑藏乏中人之産革車無<lb/>
百駟之羣將欲豐之不其難也公問以謡俗因而化之<lb/>
命□人採銅於黄山使興鼔鑄之利命杼人斬木於燕<lb/>
岳使通林麓之財命圉人市駿於兩蕃使頒質馬之政<lb/>
命廪人搜粟於塞下使循平糴之法物有其官官瞻其<lb/>
事如川之至以莫不增一年而財用肅給二年而蓄聚<lb/>
<pb n="KR4h0022_WYG_774-10a"/>
饒羡軍聲武備百倍於徃時矣猶以為不一勞者不久<lb/>
逸不暫費者不永寜既庶且富人可用也於是塹山澤<lb/>
起亭障塞鷄鳴之阨守阜陵之衝遮大厦之路距盧龍<lb/>
之口延袤千里横絶一方以順天地之心且為華夷之<lb/>
限命下之日脩塞之後人到于今頼焉夫戎狄逺却暴<lb/>
禁矣貨食滋至財豐矣封守以固人安矣師徒不勞兵<lb/>
戢矣武有七徳我其四焉坐致必勝之道以銷未形之<lb/>
患是公之深計逺慮所致也初公之大用實以詞宗雖<lb/>
<pb n="KR4h0022_WYG_774-10b"/>
亟持國鈞而未執兵柄及台揆中廢荆衡外牧上將復<lb/>
<hi>一有内字</hi>由因以為將惟幽都克慎厥始惟大原克和厥中<lb/>
惟朔方克成厥終三駕而時靡有争繇是復踐中樞之<lb/>
任矣文武為憲斯之謂歟喬岳告成遂登仲虺之相金<lb/>
華念舊仍遵尚父之師髙朗令終固其宜也昔周有張<lb/>
仲是稱孝友漢有留侯見推籌畫太守飛聲於朔野司<lb/>
空邁績於西晉及公之貴世徳其昌光于祖考則慶州<lb/>
都督刑部尚書追孝於前烈友于兄弟則國子祭酒懐<lb/>
<pb n="KR4h0022_WYG_774-11a"/>
州刺史致羙於當代施于祚𦙍則兵部侍郎駙馬都尉<lb/>
纉戎於後葉人臣尊寵舉集其門豈伊朱綸之盛方繼<lb/>
緇衣之好辯其譜系范陽之大族也叙其封畧燕國之<lb/>
名都也徴其政理幽州之良牧也美數多矣斯人之徳<lb/>
與夫班伯之榮故郡買臣之驚守邸盖不侔矣薊縣父<lb/>
老某乙等感之所致久而益思逺訴不才追書盛徳徽<lb/>
音已隔空悲梁木之歌碑頌獨存應墮峴山之淚仍係<lb/>
辭曰聖出賢覩為師為輔大國宗文殊方畏武帝謂幽<lb/>
<pb n="KR4h0022_WYG_774-11b"/>
朔人思鎮撫受命再贍聿来茲土謀猷既壯闕漏咸補<lb/>
守固邦寜財豐人聚四牡既駕三邊無侮又何與文<hi>疑作</hi>
<hi>之</hi>𤣥衮及黼范陽宗邑燕垂守宇徳被塞翁恩深召父<lb/>
卓彼遺愛傳於終古貞石不塞<hi>疑作騫</hi>薊丘之下<lb/>
　　　唐故洪州刺史張公遺愛頌并序<hi>集作唐太子賓客兼御史</hi>
　　　　<hi>大夫洪州刺史洪吉八州都防禦觀察處置使平原郡開國公張公遺愛頌</hi>
　　　　　　　　　　　　　　　獨孤及<lb/>
北斗魁戴匡六星曰文昌宫其三曰貴相聖人法天建<lb/>
<pb n="KR4h0022_WYG_774-12a"/>
官作為台司以左右民於是乎有敬敷五教平章百姓<lb/>
之職居之者下代天工上應星宿其或一麾出守八命<lb/>
作牧内為吉甫外為方叔𢎞道利物其政一也惟唐七<lb/>
世皇帝誅羿澆纂舊服得柱石之臣曰平原張公諱鎬<lb/>
字從周秉中庸之徳含光大之量輟耕隴畆為唐臯䕫<lb/>
推轂於河南樹風于荆門作賔銅樓登侍禁掖牧撫人<lb/>
半嵗洪州再稔鰥寡不侮神人咸若慈惠之政洽于百<lb/>
城享夀六十有一嵗在癸卯七月壬寅薨于位夫徳之<lb/>
<pb n="KR4h0022_WYG_774-12b"/>
被物也厚則物之興感也至故公之捐館自九江至於<lb/>
敷淺原南暨於梅嶺東臻于閩徼而蚩蚩之民靡㓜靡<lb/>
艾泣涕乎遺風悽愴乎棠陰懇懇乎若求而不得企而<lb/>
不及也僉曰平原其可謂盛徳也已子惠困窮俾富而<lb/>
庶若解衣衣我輟食食我棄我徃其<hi>集作矣</hi>誰育我矣逝<lb/>
矣逺矣音徽沫矣吾儕小人嗚呼疇依盍詠歌之刻諸<lb/>
金石秋八月既殯耆老<hi>集作夀</hi>吉州安福縣丞鄧林<hi>集作琳</hi>
玉等一百一十<hi>集作十有</hi>五人乃率籲衆慼謀及故吏從事<lb/>
<pb n="KR4h0022_WYG_774-13a"/>
州長縣尹虎賁亞旅鄉老<hi>二字集作卿</hi>大夫相與稽乎陳迹<lb/>
建頌表徳用廣留侯之世家紀子産之遺愛禮也公曾<lb/>
祖曰善見位朝議大夫越州司馬司馬生武定任荆州<lb/>
都督府户曹叅軍户曹生知古官止代州司馬<hi>二字集作司功</hi>
<hi>叅軍</hi>廣徳元年贈太子少傅自司馬至少傅世以儒顯天<lb/>
鍾羙於其後嗣四世而生平原燕頷<hi>集作河目</hi>犀額山立玉<lb/>
色森然若大厦棟梁清廟祭器該綜六學大抵以周易<lb/>
為師將觀<hi>集作探</hi>化元耻觀朶頥隐居南山盖三十朞天<lb/>
<pb n="KR4h0022_WYG_774-13b"/>
寶十四年<hi>集作祀</hi>始褐衣召見凡用捨繫于<hi>集作乎</hi>才行止<lb/>
牽乎時當無為無事即詔<hi>二字集作則</hi>許由善巻各得安其<lb/>
節及人思俾乂則黄公角里不能逃其<hi>集作於</hi>用勢使然<lb/>
也繇是一命左拾遺再命右補闕脩國史三命侍御史<lb/>
四諫議大夫五命中書侍郎同中書門下平章事起布<lb/>
衣二年<hi>集作嵗</hi>綰相印佐王業明敡之盛耀動古今<hi>一作今古</hi>
于時至徳二載也天子<hi>集作王</hi>方以復夏之師蒐于岐陽<lb/>
三河之人左袵是懼公入叙百揆出分二陜帥東諸侯<lb/>
<pb n="KR4h0022_WYG_774-14a"/>
之兵收復宋鄭誅後至者以懲不恪安危之機懸於方<lb/>
寸方將董正東夏懐柔山戎㑹帝咨百工曰有能典朕<lb/>
荆楚俾姦宄不作予惟克邁乃訓於是拜公荆州大都<lb/>
督府長史明年元良肇建上曰疇若予樂正父師之職<lb/>
汝作賔客卒調䕶太子嘉言惟允於是授太子賔客上<lb/>
思夙夜出納言語侍從之臣命公作散騎常侍㑹鍾陵<lb/>
鄱陽之間人咨難食上又曰命汝作州伯緫十聫之任<lb/>
俾余無虞惟爾<hi>集作汝</hi>賢於是有洪州之拜粤寶應元年<lb/>
<pb n="KR4h0022_WYG_774-14b"/>
冬十月公朝服受命至自臨川彰善用明瘴惡用威一<lb/>
法度用信布愷悌用徳慰薦掾吏勞俫鰥寡化以公廉<lb/>
扇以禮讓煦而嫗之使自得清而靜之使自定於是豪<lb/>
民猾吏革面歛手家有忠信人懐孝弟暢於事業布於<lb/>
風俗浹於人心被於歌詠是嵗也二吳饑人<hi>集作民</hi>相食<lb/>
勵<hi>集作厲</hi>鬼出行札䘮毒痡淮湖之境骼胔成岳而我倉<lb/>
如陵我民孔阜犬牙之境疵癘不作<hi>集作入</hi>災不勝徳也<lb/>
臨海賊袁晁狃于㑹稽之役侵我東鄙江介大恐民斯<lb/>
<pb n="KR4h0022_WYG_774-15a"/>
繹騷公命左軍屯上饒之隘塞常山之口斬其搪突者<lb/>
三千餘人<hi>集作級</hi>自是姦黨散落不敢南向而射<hi>英華以射字為</hi>
<hi>句是集本連下文邦字非諸郡恐非</hi>邦人安焉羣舒<hi>集作/書成</hi>賊帥揚昭<hi>集作招非</hi>
憑蜂聚之衆殺同安郡劉秋子<hi>集作狄</hi>以叛師潰而奔犯<lb/>
我疆塲公覆而取之懸其首于五逹之衢㐫徒殱焉沈<lb/>
千乗<hi>集本書唐作載</hi>者新安大豪結權剽之黨為之囊槖用<hi>集作</hi>
<hi>弄</hi>兵潢地䖍劉我民桴皷之聲相聞郡國二千石不能<lb/>
禁公命次將斬之以狥鋤其根株俾無遺類新安民庶<lb/>
<pb n="KR4h0022_WYG_774-15b"/>
室家相慶江干清焉振六條之宏綱開布大信從善如<lb/>
流視民如赤子克已推誠以百姓心為心飲之以和俾<lb/>
服從教化輕剽啙窳奪攘矯䖍之俗罔或干于政憀<lb/>
悴<hi>集作牙口牙切恐懼也</hi>蹇亟苛察繳繞之吏不能見其巧哀敬<lb/>
明庶期于無訟徳政行焉眘選乃僚必國之良有若傳<lb/>
陵崔賁昌黎韓洄趙郡李惟岳北海王士華河間邢宙河<lb/>
東裴孝智隴西李道皆卿才也以嘉言碩畫叅公軍事<lb/>
澄清之内無濁流審克之下無寃民淑徳<hi>集作忒</hi>旌焉公<lb/>
<pb n="KR4h0022_WYG_774-16a"/>
之解短褐而拖國章也十有一年矣雖匪躬之故宣力<lb/>
不暇而滄州願言未始弭忘每曰少伯子房吾之師也<lb/>
累乞骸骨將角巾故山朝廷方虚三老五更之貟<hi>集作位</hi>
待公而備書未及下而公薨焉嗚呼哀哉裒<hi>集作哀</hi>徳之<lb/>
盛典退身之正志享<hi>集作嚮</hi>用之遐福三者俱未從人欲<lb/>
斯可以歎矣惟公出將入相文武為憲讜言成畧藏在<lb/>
冊府代莫得而聞也今採其徳刑禮義之善利物者頌<lb/>
之于石慰彼墮淚者之心焉爾其文曰純粹之氣升于<lb/>
<pb n="KR4h0022_WYG_774-16b"/>
星辰降為賢人皇王得之以釐百工以隲下民九江之<lb/>
南五品不遜百姓不親平原来思<hi>集作斯</hi>遵<hi>集作道</hi>之以徳<lb/>
俾民化淳寛厚以寜<hi>集作清凈</hi>清淨飭躬帥先是動<hi>集作師先是餙</hi>
<hi>躬訓是勤</hi>猛獸不噬夜犬不吠豐年来臻藹藹令徳家有膏<lb/>
雨户有陽春牧我苦晩<hi>集作慕</hi>棄我若新<hi>集作若□</hi>實天不仁<lb/>
南州寥寥東山依依徳音若存千載之後魂魄登此頌<lb/>
聲不泯<lb/>
　　　唐故開府儀同三司試太常卿懐州刺史贈太<lb/>
<pb n="KR4h0022_WYG_774-17a"/>
　　　　子少傅楊公遺愛頌<hi>并序</hi>
皇帝嗣位二載河南得賢二千石曰猗氏楊承仙者剛<lb/>
毅公㢘仁民愛物起鼙皷間為唐循吏天性<hi>集作生</hi>貞方<lb/>
非有經術潤飾推誠御衆以身帥先民用不擾政是以<lb/>
茂于時王師始平河北而覃懐纔歸于我大軍<hi>集作兵</hi>之<lb/>
後城郭為墟相國凉公㧞公于戎馬之上表為刺史俾<lb/>
慰安斯民<hi>集作人</hi>公既至則吊其瘡痍為剪荆棘省事節<lb/>
用寛其征而均其力然后濬决古溝引丹水以溉田田<lb/>
<pb n="KR4h0022_WYG_774-17b"/>
之汗莱遂為沃野衣食河内數千萬口流人襁負不召<lb/>
自至如歸市焉鰥㷀無吿不能自耕者貸首種與農器<lb/>
而教道之視五榖所宜督其程課勞来不怠使人<hi>集作民</hi>
無不咸返其本每循行屬縣問所疾痛時其饑飽心為<lb/>
慘怛如身之恤臂指慈母之視㓜子也性嚴不殘而恭<lb/>
於奉法訓軍以律禁暴必肅有抵刑者雖㧞葵把<hi>集作犯</hi>
禾殺之無赦由是兵不為盗猛獸不食人河内之犬無<lb/>
夜吠者人人得敦其業而厚其生上竒其能以璽書勞<lb/>
<pb n="KR4h0022_WYG_774-18a"/>
勉封𢎞農郡公邑二千户拜其男銳河南府叅軍方倚<lb/>
以牧民<hi>集作人</hi>民<hi>集無此字</hi>不遐其福大厯二年八月六日公<lb/>
薨于州春秋四十四皇帝悼惜詔曰軍興以来列郡凋<lb/>
耗二千石少能以政<hi>集作教</hi>化稱者唯承仙苦心精力惠<lb/>
此一州家給而知禮節氣和而無災害三年有成表課<lb/>
第一賢守既歿誰其嗣之可贈太子少傅好事者譔公<lb/>
景行謂公清直彊力能勤其官百城之州三軍之帥可<lb/>
使居其任重<hi>集作量</hi>不期<hi>集作極</hi>而殁惜哉初岐國公魯炅<lb/>
<pb n="KR4h0022_WYG_774-18b"/>
之守襄<hi>集作攘</hi>鄧也公為新軍佐敢冒<hi>集作殊</hi>死督戰奮士<lb/>
卒先藺<hi>集有矢字</hi>石亂中敗面㓕鼻而不言病卒以是挫敵<lb/>
軍中服其義勇及凉公秉鉞公<hi>集作而</hi>委質焉前後保河<lb/>
陽守髙平安潞鎮鄴董戎壺口戮力危機之中賈勇倉<lb/>
卒之間唯盡敵是求嘗不<hi>集作未嘗</hi>顧身元戎頼之卒集大<lb/>
勲由是歴羽林金吾光禄殿中由光禄大夫加開府儀<lb/>
同三司試太常卿而後至於是州也公嘗表請歸葬途<lb/>
由於洛陽人聞楊懐州之至也環而觀之及其還也懐<lb/>
<pb n="KR4h0022_WYG_774-19a"/>
人數千湏于路其亡也闔境相吊童子不巷歌凡立誠<lb/>
應物者信不足則行失<hi>集作不信</hi>餙智沽名者實不足則名<lb/>
䘮若楊公者非仁必由已而誠在言前則不能使千萬<lb/>
人恱之之速如是某官某耆夀等願復攀公之朱轓望<lb/>
公之清揚而靡因也故立石為碑以慰後人思其詞曰<lb/>
<hi>六律集作彼永思云</hi>
吳公文翁遭時無危因而綏之其績易施公之来思<hi>集作</hi>
<hi>斯</hi>大盗始夷師旅饑饉因<hi>集作丁</hi>于斯時頑民反側比屋<lb/>
<pb n="KR4h0022_WYG_774-19b"/>
流離飲公醇仁而忘怨咨饑者得食寒者得衣豈知典<lb/>
謀以吏為師豈必法令信則不欺功倍古人愛及㷀婺<lb/>
宜從古欲<hi>集作人</hi>俾夀無期嗚呼不傭捨我曷歸公俾我<lb/>
活何以報之我思公兮泣淚此碑<lb/>
　　　平原公遺徳頌　　　　　　李　華<lb/>
維上帝降靈為賢弼我大邦鈞明說望恊期陳謨仗鉞<lb/>
出師丕赫厥勛大君以距嶺縁湖八州之域天下震擾<lb/>
此邦全寜内輔宗師外飫軍旅咽頥荆越鍾以眷右乃<lb/>
<pb n="KR4h0022_WYG_774-20a"/>
命平原賔䕶東宫而尊大之師長邦憲肅清華夷朱旂<lb/>
暢轂平原戾止秋霜伊何視我直方春雨伊何𢎞我愷<lb/>
悌公張氏諱鎬字從周河内儒家時賢薦讓詔書徴起<lb/>
三年之間位登將相吉甫方叔平原兼之間嵗臨海往<lb/>
<hi>疑</hi>頑覆浙左滔上饒灊皖冦徒戕害長吏潜逼鍾陵宜<lb/>
春盜帥家兵遍山吏不敢問人愁苦之公黙麾偏師勿<lb/>
駭吾人無聲無色羣兇梟夷下遂其順上遂其仁咸曰<lb/>
不有平原遑恤吾身平原之政以類而舉是邦胡寃公<lb/>
<pb n="KR4h0022_WYG_774-20b"/>
薨於鎮八州文武吏人老㓜途哭家祭不能舉首夫山<lb/>
傾川竭未為成災大臣盛徳捨榮即哀災之大者刻頌<lb/>
之義發乎心播乎聲施事為教感哀為徳公故吏侍御<lb/>
史博陵崔賁文明殿中侍御史昌黎韓洄㓜深監察御<lb/>
史趙郡李惟岳謨道大理寺丞王士華子秀刑部尚書<lb/>
員外郎袁州刺史張澹惟清袁州别駕吳郡陸調牧臣<lb/>
及耆夀袁維清彭正運施希是李開雲百姓彭伋潘玉<lb/>
等一十二人咨余為頌撫石而泣故其詞也哀皇矣明<lb/>
<pb n="KR4h0022_WYG_774-21a"/>
皇求公于野官在諌省將鋤悖兇謂公有勛庸授公肅<lb/>
宗納為輔翼專征獯戎或蹇或通易簡昭融帝命平原<lb/>
八州隄封深湖大江宣布睿徳淳此下國蕩除妖賊安<lb/>
其父子爰及家室時萬時億山川出雲生此元臣獻嵗<lb/>
發春三靈化醇今則逝矣南方愁辛嗚呼平原如其仁<lb/>
如其仁<lb/>
　<lb/>
　<lb/>
<pb n="KR4h0022_WYG_774-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百七十五<lb/>
</p>
<p>
</p>
  </div>
</body>
</text>
</TEI>
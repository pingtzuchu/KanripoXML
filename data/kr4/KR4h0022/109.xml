<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百九</head>
    <p>
<pb n="KR4h0022_WYG_109-1a"/>
欽定四庫全書<lb/>
　文苑英華巻一百九　　　宋　李昉等　編<lb/>
　器用八<lb/>
　　竹杖賦一首　　　　　卭竹杖賦一首<lb/>
　　簾賦一首　　　　　　席賦一首<lb/>
　　清簟賦二首　　　　　鎮座石獅子賦一首<lb/>
　　砥石賦一首　　　　　𢷬練賦一首<lb/>
　　　竹杖賦　　　　　　　　　庾　信<lb/>
<pb n="KR4h0022_WYG_109-1b"/>
桓宣武平荆州外白有<hi>藝文類聚有人字</hi>稱楚丘先生來詣門<lb/>
下桓公曰名父之子流離江漢孤之責矣及令引進乃<lb/>
曰噫子老矣鶴髪鷄皮蓬頭歴齒乃是江漢英靈衡荆<lb/>
杞梓雖有聞於十室幸無求於千里寡人有銅環靈夀<lb/>
銀角桃枝開木𤓰而未落養蓮花而不萎迎仙客於錦<lb/>
市送游龍於葛陂先生將以養老將以扶危先生笑而<lb/>
言曰中國明於禮義闇於知人心之憂矣惟我生民雖<lb/>
復疎條勁柘促節貞筠杖端刻鳥角首圖麟豈能相予<lb/>
<pb n="KR4h0022_WYG_109-2a"/>
此疾將予此身若乃世變市朝年移陵谷猿吟鷹厲風<lb/>
霜慘黷楚漢爭衡袁曹競逐獸食無草禽巢無木于時<lb/>
無懼而慄不寒而戰胡馬哀吟羌笳悽囀親友離絶妻<lb/>
孥流轉玉關寄書章臺留釧寒關悽愴羈旅悲涼疏毛<lb/>
抵於矰繳脆骨被於風霜髪種種而愈<hi>一作逾</hi>短眉髟髟<lb/>
而競長是以憂幹扶疎悲條鬱結宿昔僛醜俄然耆耋<lb/>
變田鳳於承宫改陽文於鬷蔑潘岳秋興嵇<hi>一作舎</hi>生倦<lb/>
遊桓譚不樂吳質長愁並皆年華未暮容貌先秋予此<lb/>
<pb n="KR4h0022_WYG_109-2b"/>
衰矣雖然有以非鬼非蜮乃心憂矣未見從心先求順<lb/>
耳伯玉何嗟丘明惟恥拉虎捭熊余猶稚童觀形察貌<lb/>
子實悲翁别有九棘龎眉三槐暮齒孔光謝病袁逢致<lb/>
仕吳濞不期楊彪喪子明公此贈或非乖理先生乃歌<lb/>
曰秋藜促節白藋同心終堪荷蓧自足驅禽一傳大夏<lb/>
空成鄧林<lb/>
　　　卭竹杖賦　　　　　　　　庾　信<lb/>
沉㝠子遊巴山之岑取竹於北隂㛹娟髙節寂歴無心<lb/>
<pb n="KR4h0022_WYG_109-3a"/>
霜風色苦露染斑深每與龍鍾之族幽翳沉沉文不自<lb/>
殊質而見賞藴諸鳴鳳之律制以成龍之杖拔條勁直<lb/>
璘斌色滋和<hi>疑</hi>輪人之不重待羽客以相貽青春欲暮<lb/>
白雲來遲謀於長者操以從之執末而獻無因自持諸<lb/>
蔗雖甘不可以倚彼藜雖實不可以美未若處不材之<lb/>
間當有用之始魯分以爵漢錫以年昔尚爾齒今優我<lb/>
賢書横几玉塵筵則函之以後拂之以前爾其摘芳林<lb/>
沼行樂軒除間尊卑之垂悅隨上下之遊紆夫寄根江南<lb/>
<pb n="KR4h0022_WYG_109-3b"/>
淼淼幽潭傳節大夏悠悠廣野豈比夫接君堂上之履<lb/>
為君座右之銘而得與綺紳瑶珮出芳房於蕙庭<lb/>
　　　簾賦　　　　　　　　　　　孫　逖<lb/>
智者創物有以而然簾之為用博利存焉若乃少婦重<lb/>
閨王孫華館映錦屏以猗猗增繡戸之煥煥瓊鈎上而<lb/>
齊女謳珠影垂而楚妃歎蓋私宴之樂飾異在公之達<lb/>
觀至於因依華省隠映長廊交輝朱紱接影金章隔至<lb/>
人之清鏡雜僊署之餘香禁鐘啓明納晴天之曙色嚴<lb/>
<pb n="KR4h0022_WYG_109-4a"/>
城驚<hi>疑作警</hi>夕引華月之宵光盼睞成寳終然允臧豈備<lb/>
物而致用亦道同於君子輕明無隔將引喻於虚心巻<lb/>
舒任時足烱誡於行已組織成象含游夏之文繩約善<lb/>
結得老莊之理豈徒然哉斯盡美矣原夫青青梁苑猗<lb/>
猗淇澳冒雪停霜是稱脩竹紆匠人之巧思列冡卿之<lb/>
華屋甘剖節而離根奉榮光而再穆則有製長笛成洞<lb/>
簫器同握玩聲引風飇徒擅名於昔日詎齊美於今朝<lb/>
　　　席賦<lb/>
<pb n="KR4h0022_WYG_109-4b"/>
彼美嘉席施於髙堂廣狹有凖巻舒匪常承以彩薦貯<lb/>
之牙牀玉几蟠蜿而上列寳屏邐迤而外張狎髙瑟必<lb/>
<hi>疑</hi>透響染薰爐以流香瞰金牕以隔影瑩珠箔而凝芳<lb/>
洎乎禮義多則卑髙異行或主或賔浹歡於北院東嚮<lb/>
西嚮取上於南方南方何有是肴是酒或因食而即前<lb/>
或屬虚而盡後彼固若是不亦如斯必順時以革易乃<lb/>
任人以推移不正不坐道通於曩儀寒温暑凊自有其<lb/>
先規所以簟固夏設席乃冬施傾莊敬以揖讓成<hi>疑作誠</hi>
<pb n="KR4h0022_WYG_109-5a"/>
君子之攸宜管寧别居且申情於分割曾子避坐將有<lb/>
敏於謙撝若夫行之於俗蘭房之曲有美一人容顔如<lb/>
玉摳長裾<hi>一作裙</hi>而來就歛雙眉而下矚憐織綴而留心<lb/>
賞華新而不足凌朝啓鏡入夜燒燭每因眠而取暖加<lb/>
以羅衾怨孤坐而多寒増之錦褥則有務學之子安貧<lb/>
順理㓗<hi>一作絜</hi>酒擕琴躭籍翫史居環堵而養性遥太階<lb/>
而虚俟出陳子之幽扃慕戴公之重美既懐珍而待聘<lb/>
當彈冠而入仕詩言我心匪席不可巻也斯言豈謬矣<lb/>
<pb n="KR4h0022_WYG_109-5b"/>
　　　清簟賦　　　　　　　　　仲子陵<lb/>
創物者必正其名以清命簟惟簟斯清雙入巧作連心<lb/>
織成始葱蘢而席巻終絢練而砥平本其初則王爾運<lb/>
心班匠寓目吳谿赤剛楚澤寒竹皓簳氷截素膚縞裂<lb/>
斷此枝間畧其溝節然後角軼手匠妙意文理横生波<lb/>
瀾洊至雕龍綺錯切玉鱗次澹氷泮而泉開分霜勁而<lb/>
雪地<hi>疑</hi>信通才之云欲非吾人之所為於是時授形<hi>疑</hi>
暑天旋太陽山成爛石泉若探湯有美一人兮明時節<lb/>
<pb n="KR4h0022_WYG_109-6a"/>
求暑備兮珍簟長知薜荔之空靡意荃蘭之虚芳若乃<lb/>
買以兼金縁以純錦思因人之共弊庶君子之安寢出<lb/>
此入彼俱處芳蘭之室上㨿下承必兼芬若之枕况乃<lb/>
虚館方晝華堂且空髙梧閟景密篠生風撤文茵與綺<lb/>
席虚翠幕及朱櫳惟珍簟之在御望美人之來同美人<lb/>
遲兮隔脩路對珍簟兮日已暮矚筵幌之虚深卧層雲<lb/>
之空度帶餘霞而歛綺映片月而舒素昭列宿之清光<lb/>
披青天之薄霧于時輕箑屏用微綃罷服霜簡自凄氷<lb/>
<pb n="KR4h0022_WYG_109-6b"/>
壺増肅涼風忽至獲五福之康寧炎氣四除忘庶徴之<lb/>
時燠且物有小而喻大事有淺而用深道之將行我則<lb/>
開而當暑道之將廢我則巻而在隂是謂清簟之理願<lb/>
為君子之心<lb/>
　　　第二　　　　　　　　　　獨孤授<lb/>
楚竹嬋娟英柔碧鮮折其膚以為簟俟方暑而登筵信<lb/>
服物之妙麗何巧心之纏綿故匠士意其用也清以目<lb/>
焉有若粉署僊郎翰林髙價義鈞膠漆官則同舍獲五<lb/>
<pb n="KR4h0022_WYG_109-7a"/>
尺之珍簟當三伏之炎夏以為身之所安願與友而共<lb/>
藉嘉貺允屬其人如玉發緘而氷氣驚容入座而波文<lb/>
滿目在一物之足貴亦兼金而匪欲親於體有寢處之<lb/>
同觀<hi>疑</hi>適於時念巻舒之齊躅矧夫畏日赫赫蒸雲爍<lb/>
石髙館沉沉面池枕林芳華交映軒雨<hi>疑</hi>靜深乃爾娯<lb/>
坐開張聯心清引微飇涼迴夕隂可以娛幽獨可以蕩<lb/>
煩襟賦明水而詎屏委輕扇而自任幸君之拂拭奉君<lb/>
之休息襲握蘭之晨芳㕘覆錦之夜飾貞可比操文用<lb/>
<pb n="KR4h0022_WYG_109-7b"/>
表徳入芙蓉之幕煥以相鮮照瓊樹之姿粲其増色亦<lb/>
有别號行唐是稱流黄紋織錦象凝霜承以羅綺薦<lb/>
於玉牀肅葱籠之翠幄取寂歴之洞房夫君不至而碧<lb/>
鮮迥美人獨居兮清晝長雖或殊姿而異質亦云蠲暑<lb/>
而致涼物則周用時然斯在遇陽之夕陳於寢以發華<lb/>
洎隂之興韜於筒而祕彩懼流麝<hi>疑</hi>而將暗同棄席之<lb/>
見待儻無忘於遺簮為君含情而不改<lb/>
　　　鎮座石獅子賦<hi>以今日良宴㑹為韻</hi>　　閻隨侯<lb/>
<pb n="KR4h0022_WYG_109-8a"/>
有西域之奇獸獸<hi>疑</hi>嘉名於古今因匠石之著象非虞<lb/>
羅之所擒若乃良牧見恱觀者同欽以可重而作鎮將<lb/>
制猛以示心仁而能馴似恱君子之徳獸用不擾無假<lb/>
虞人之箴爾其拂拭為容剖斷成質臨玉簟而雙麗向<lb/>
雕楹而對出形勢雄壯似生入戸之風浮彩輕明欲奪<lb/>
臨軒之日用之則進捨之則藏信賢智之堪擬豈飛走<lb/>
之可當幸兹為玩設彼華堂祝之者震來虩虩對之者<lb/>
容自鏘鏘俯以瑠璃之砌安以玳瑁之牀芳座艶綺羅<lb/>
<pb n="KR4h0022_WYG_109-8b"/>
之色錦衣染蘭麝之香光耀銅武彩映銀章威慴百城<lb/>
褰帷見之而增懼坐鎮千里伏猛無勞於武張有足不<lb/>
攫若知其豢擾有齒不噬更表於循<hi>一作馴</hi>良豈比夫昔<lb/>
者作貢從來於逺幸蒙處之羅薦承榮靡倦一為席上<lb/>
之珍幾對髙堂之宴棄置為從於取捨光價幸生乎顧<lb/>
盼觀乎府庭之内莫之為最其情也無欲於中其質也<lb/>
見生於外既狎人之不恐亦與物而何害願承剪拂之<lb/>
恩長表衣冠之㑹<lb/>
<pb n="KR4h0022_WYG_109-9a"/>
　　　砥石賦<hi>并序州時在朗</hi>　　　　　劉禹錫<lb/>
南方氣泄而雨淫地慝<hi>一有而字</hi>傷物媪神噫濕渝色壊味<lb/>
雖金之堅亦失恒性始予有珮刀甚良至是澁不可拔<lb/>
剖其室乃出遡陽眇眡傳刃蒙脊鱗然如痏痂如墨<hi>一作</hi>
<hi>黒</hi>子如青蠅之惡銳氣中錮猶人被病然客有聞焉裒<lb/>
密石以遺予沃之草映<hi>一作搜</hi>雜以鳥膏切劘下上真質<lb/>
焯見躊躇四顧返爾謝客微子之貽幾喪吾寳客曰吾<lb/>
聞諸梅福曰爵禄者天下砥石也髙皇帝所以礪世摩<lb/>
<pb n="KR4h0022_WYG_109-9b"/>
<hi>梅福傳即用此摩字諸本作磨非</hi>鈍有是邪予退感其言作砥石賦<lb/>
我有利金兮以利為佩遭土卑而慝作兮雄芒為之潛<lb/>
晦如景昏而蝕既兮與肌漆而為厲顧秋蓬之不可刜<lb/>
兮尚何<hi>一作可</hi>遊乎髖髀之外利物蒙蔽材人惆悵俾百<lb/>
沃之至精蟠<hi>一作播</hi>一檢而多恙豈害氣之獨然兮將久<lb/>
不試而然彼屠者之刀<hi>一作刃</hi>兮獵者之鋌不灌不淬兮<lb/>
糅錯<hi>一作錫</hi>銜鉛日鼓月揮兮刲腴擊鮮睨熣[穫-禾+火]以耀芒<lb/>
<hi>一作醜㸌爟以輝芒</hi>蓊淫夷而騰羶豈不涉暑而蒙沴兮鼎用之<lb/>
<pb n="KR4h0022_WYG_109-10a"/>
而成妍有客自東遺予越砥圭形石質蒼色膩理剗其<lb/>
鱗皴滑以滫瀡如衣澣垢如鼎出否霧盡披天萍開見<lb/>
水拭寒焰以破眥擊清音而振耳故態復還寳心再起<lb/>
既賦形而終用一蒙垢焉何恥感利鈍之有時<hi>一作兮字</hi>寄<lb/>
雄心於瞪視嗟乎石以砥焉化鈍為利法以砥焉化愚<lb/>
為智武王得之商俗以厚髙帝得之傑材奔走<hi>一作傑材以凑</hi>
得既有自失豈無因漢氏以還三光景分隨道濶狹用<lb/>
之得人五百餘年唐風始振懸此大<hi>一作天</hi>砥以礱兆民<lb/>
<pb n="KR4h0022_WYG_109-10b"/>
播生在天成器在君天為人君<hi>二字一作物天</hi>君為人天安有<lb/>
執利<hi>一作礪</hi>世之具而患乎無賢歟<lb/>
　凡一作皆集本<lb/>
　　　𢷬練賦　　　　　　　　　魏　璀<lb/>
細腰杵兮木一枝女郎砧兮石五彩聞後響而已續聽<lb/>
前聲而猶在夜如何其秋未半於是拽魯縞攘皓腕始<lb/>
於摇揚終於陵亂四振五振驚飛鴈之兩行六舉七舉<lb/>
遏彩雲而一斷隠髙閣而如動度遥城而如散夜有露<lb/>
<pb n="KR4h0022_WYG_109-11a"/>
兮秋有風杵有聲兮衣有縫佳人聽兮意何窮步逍遥<lb/>
於涼景暢容與於晴空黄金釵兮碧雲髪白素巾兮青<lb/>
女月佳人聽兮良未歇擘長虹而乍開凌倒景而將越<lb/>
是時也餘響未畢微影方流逶迤洞房半入宵夢窈窕<lb/>
閒館方增客愁李都尉以胡笳動泣向子期以隣笛增<lb/>
憂古人獨感於聽今者况兼乎秋屬南昌舊福東魯前<lb/>
丘昇黄綬之堂論文謝賈入素王之廟捧瑟齊由願君<lb/>
無按龍泉色誰道明珠不可投<lb/>
<pb n="KR4h0022_WYG_109-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百九<lb/>
</p>
<p>
</p>
  </div>
</body>
</text>
</TEI>
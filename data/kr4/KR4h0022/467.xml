<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百六十七</head>
    <p>
<pb n="KR4h0022_WYG_467-1a"/>
欽定四庫全書<lb/>
　文苑英華巻四百六十七　宋　李昉等　編<lb/>
　批答二<lb/>
　　答賀破賊<lb/>
　　　答宰臣賀破賊狀　　　　　張　説<lb/>
省表具知蠢茲戎狄侵軼邊鄙不交鋒刃自取敗亡既<lb/>
邊將之功亦天道所棄心之有慰與卿同之<lb/>
　　　答薛平<hi>集作萃非</hi>賀生擒李錡表　白居易<lb/>
<pb n="KR4h0022_WYG_467-1b"/>
省表具知朕自嗣耿光毎多惕慮念必先於除害志無<lb/>
忘於安人李錡大負國恩自貽天討<hi>集作罰</hi>師徒未勤<hi>集作</hi>
<hi>動</hi>於疆埸父子俱肆於市朝信上天之禍滛與率土而<lb/>
同慶省視來表深鑒乃誠所賀知<lb/>
　　　批百寮賀王宰破陽城縣賊表<lb/>
　　　　　　　　　　　　　　　封　敖<lb/>
省表具知討彼狡童萃乎茂<hi>疑作戍</hi>卒星霜既換牛馬未<lb/>
遑毎軫勞懐渴聞㨗報今者王宰麾下大破賊徒廣治<lb/>
<pb n="KR4h0022_WYG_467-2a"/>
砦既已平除陽城縣復見誅滅自茲乗勝足以震威蕩<lb/>
定有期凱旋可徒<hi>疑作待</hi>外禦多忠臣之力内謀有賢相<lb/>
之籌豈無成功亦復何慮所賀知<lb/>
　　　批宰臣賀石雄破賊陣表<lb/>
省表具知有名之伐義勇争登干紀之兇幽明共戮逆<lb/>
順之理何嘗不然况内有賢相之謀外多良將之力舉<lb/>
則必勝動皆成功吉語屢聞<hi>闕</hi>　　　　　來獻相繼<lb/>
於道涂斬級申威毎盈於原野蓄産兵仗所獲盖多武<lb/>
<pb n="KR4h0022_WYG_467-2b"/>
力軍聲殊為善陣想其危亟坐見清平卿義極謨猷道<lb/>
光翼賛推功之賀懐愧良多所賀知<lb/>
　　　批宰臣賀正月一日河中陳許行營破廻鶻表<lb/>
　　　　　　　　　　　　　　　前　人<lb/>
省表具知廻鶻恃衆忘恩棄盟犯境朕以勲親是念討<lb/>
伐未行而乃尚肆梟音敢回狼顧恣行驅刼涂<hi>疑</hi>見奔<lb/>
衝戰士等蓄鋭多時奪身自効蕕闘之獸何足以枝梧<lb/>
成擒之虜幸獲於逃遁蜂蠆自滅馬牛皆歸此實上帝<lb/>
<pb n="KR4h0022_WYG_467-3a"/>
威靈輔臣謀畧豈予薄徳所可致焉循省賀章良多媿<lb/>
慰所賀知<lb/>
　　　批宰臣賀太原破廻鶻奪得太和公主表<lb/>
　　　　　　　　　　　　　　　前　人<lb/>
省表具知朕聞匈奴為中國之患者乆矣爰自漢魏迄<lb/>
于周隋制控之謀罕見其術暨乎國朝以懐柔之道稍<lb/>
致和寧然猶邊兵遠屯貴主下嫁國用且費人心未甘<lb/>
昨者廻鶻以失國為詞欵塞相託朕懸知矯詐且永<hi>疑作</hi>
<pb n="KR4h0022_WYG_467-3b"/>
<hi>示</hi>含容旋肆梟音屢聞狼顧虜騎唐突羽書飛馳方命<lb/>
戎臣各嚴師律可汗不知藏匿尚敢猖狂繇是我載張<lb/>
天威震貔貅之勇蹔奮其威稜犬彘之㣲豈煩於牙齒<lb/>
邊塵掃蕩公主歸還豈獨壯於茲辰實可超於遠古此<lb/>
皆上元降佑九廟垂休臺輔元臣咨謀允叶不然予之<lb/>
寡昧何以致焉順美之詞省章多愧所賀知<lb/>
　　答賀表<lb/>
　　　答張九齡賀西幸延期表　　魏知古<hi>附見張九齡集</hi>
<pb n="KR4h0022_WYG_467-4a"/>
省表具知朕初聞三輔之間今嵗善熟朕縁陵寢誠欲<lb/>
西幸<hi>集作行</hi>然積累虚<hi>集作虚累</hi>年乍得小稔即又聚食心所<lb/>
<hi>集作所慮</hi>重難儻夏麥不登未免匱乏百姓不足君<hi>集作朕</hi>孰<lb/>
與安所以再三痛懐欲去不忍至於宫苑所樂氣候非<lb/>
宜茍得人安終不以此為念卿可宣前㫖更俟後期所<lb/>
請徧示朝列及宣付史官亦豈<hi>集作屬</hi>煩也任卿等自商<lb/>
量<lb/>
　　　太宗答顔真卿賀肅宗即位表<lb/>
<pb n="KR4h0022_WYG_467-4b"/>
　　　　　　　　　　　　　　　常　衮<hi>附見顔真卿集</hi>
省表具知兇逆亂常侵侮中夏曩者潼關失守京國不<lb/>
寧朕因涉岐梁至於巴蜀遂命皇帝肇登寳歴爰静祅<lb/>
氛今官軍益振回紇效欵即議<hi>集作擬</hi>南行共為剪滅卿<lb/>
忠惟奉國孝則保家懐不二之心秉難奪之操皇帝累<lb/>
申寵命兼以崇班宜有懋於深恩<hi>集作功</hi>且用光於重寄<lb/>
<hi>集作守</hi>
　　　答叚祐等賀册立太子禮畢表<lb/>
<pb n="KR4h0022_WYG_467-5a"/>
　　　　　　　　　　　　　　　白居易<lb/>
省表具知朕祗膺統序恭守典常爰推至公乃命長子<lb/>
使主國鬯用貞邦家册畢禮成良增感慶卿等各司軍<lb/>
衛同奉表章備見忠誠益深嘉歎所賀知<lb/>
　　以下五篇並見集本<lb/>
　　　批李夷簡賀御撰君臣事迹屏風表<lb/>
　　　　　　　　　　　　　　　前　人<lb/>
省表具知朕思求理化親閲典墳至於去邪納諫之規<lb/>
<pb n="KR4h0022_WYG_467-5b"/>
勤政慎兵之誡取而作鑒畫以為屏與其散在圖書心<lb/>
存而景慕不若列之繪素目覩而躬行庻將為後事之<lb/>
師不獨觀古人之象卿詞彰順美義見忠規省覽再三<lb/>
深叶朕意所賀知<lb/>
　　　批百寮嚴綬等賀御撰屏風表<lb/>
　　　　　　　　　　　　　　　前　人<lb/>
省表具知朕烈祖太宗以古為鏡用輔明聖實致<hi>集作臻</hi>
理平垂作孫謀母懼乎失墜取為殷鑒遂飾以丹青至<lb/>
<pb n="KR4h0022_WYG_467-6a"/>
若明君直臣前言往事森然在目如見其人論列是非<lb/>
既庻㡬為座隅之誡發揮獻納亦足以開臣下之心况<lb/>
卿等職在儀刑政當補察各勤所任共副茲懐所賀知<lb/>
　　　答文武百官嚴綬等賀御製新譯大乗本生心<lb/>
　　　　地觀經序表<lb/>
省表具知朕勤求道本廣挹教源以真如不二之宗助<lb/>
清净得一之化况斯經典時為大乗名理精㣲翻譯成<lb/>
就雖契心則離於文字而得意亦假於筌蹄庻使發揮<lb/>
<pb n="KR4h0022_WYG_467-6b"/>
因為序述卿等精通外學懇竭忠誠引經賛揚奉表稱<lb/>
賀再三省覽嘉歎乆之<lb/>
　　　答蕭俛孟簡等賀御製新譯大乗本生心觀地<lb/>
　　　　經序狀<lb/>
省表具知大仙經典最上法乗來自西方閟于中禁將<lb/>
期利益必在闡揚遂命僧徒譯其句偈兼詔卿等潤以<lb/>
文言昨因披尋深得真諦悟本生不滅之義證心地無<lb/>
相之宗方勤䕶持聊著序引永言述作猶愧聖明卿等<lb/>
<pb n="KR4h0022_WYG_467-7a"/>
賀陳良深嘉尚<lb/>
　　答謝表<lb/>
　　　批王播謝官表　　　　　　元　稹<lb/>
省表具知朕聞有衆不言弱有地不言貧是以管夷吾<lb/>
用區區之齊而諸候九合今朕四海之大億兆之衆獨<lb/>
不能擒庭湊克融而曰物力先困朕甚惑焉况髙祖太<lb/>
宗之法令具存徳宗憲宗<hi>集作考</hi>之舊老<hi>集作章</hi>猶在制誥<lb/>
比下選狀<hi>集作技</hi>日聞較量重輕勤恤人隱而室閭益耗<lb/>
<pb n="KR4h0022_WYG_467-7b"/>
縣官益貧職業壊隳程品差戾議論講貫殊無古風意<lb/>
朕聽之不聦而股肱耳目莫得宣其効也先皇帝以卿<lb/>
有廊廟之畫倚以為相𦕈朕小子得而用之卿宜勉竭<lb/>
誠懐副茲屬望<hi>集作嘉屬</hi>
　　　答杜兼謝授河南尹表　　　白居易<lb/>
省表具知卿文通史道學逹政源凡歴官常輙聞績効<lb/>
觀能以授俾亞理於三川試可而遷宜專臨其一府盡<lb/>
委封畿之政仍兼運漕之權嵗時之間佇有勞<hi>集作勤</hi>効<lb/>
<pb n="KR4h0022_WYG_467-8a"/>
勉勤<hi>集作恭</hi>爾職重副予懐所謝知<lb/>
　　以下四篇並見集本<lb/>
　　　答劉總謝檢校工部尚書范陽等兩道節度使<lb/>
　　　　表<lb/>
省表具知卿㓜承義訓長有令聞能遵忠孝之風不墜<lb/>
弓裘之業朕所以命加異等寵冠常倫特授雙旌超登<lb/>
八座豈唯延賞亦在任能將懋前修勉申後効載省章<lb/>
䟽深鑒誠懐所謝知<lb/>
<pb n="KR4h0022_WYG_467-8b"/>
　　　答裴垍謝銀青光禄大夫兵部尚書表<lb/>
　　　　　　　　　　　　　　　前　人<lb/>
省表具知卿自居鈞軸日獻謀猷戴君常竭其股肱憂<lb/>
國毎形於顔色及嬰疾病益不遑安未踰四旬以至三<lb/>
讓撝謙秉易退之道堅懇陳難奪之詞遂抑朕心俯從<lb/>
卿請而七命印綬五兵尚書官秩甚崇事務稍簡就以<lb/>
優養冀乎和平載省表章深見誠意所謝知<lb/>
　　　答薛苹謝授浙東觀察使表<lb/>
<pb n="KR4h0022_WYG_467-9a"/>
省表具知卿乆踐吏途累聞能政及居藩鎮尤見忠勤<lb/>
訓道而群黎向方亷察而列郡承式實嘉乃績毎簡予<lb/>
心宜遷雄劇之藩以廣循良之化勉於為理副朕所懐<lb/>
所謝知<lb/>
　　　答李卿謝二品狀　　　　　苑　咸<lb/>
省表具知以卿有渾厚之徳貞固之行遠勵衣冠近光<lb/>
宗室况友于之美克賛昇平故改以章綬之名用表禮<lb/>
賢之意也所謝知<lb/>
<pb n="KR4h0022_WYG_467-9b"/>
　　　批劉悟謝上表　　　　　　元　稹<lb/>
省表具知朕聞上黨亦天下勁兵處昔者李抱真用之<lb/>
一舉破朱㴞再舉蹙田悦訓養十萬威聲殷然人到于<lb/>
今號為良將夫以卿之勇義才畧猶將逺慕韓彭區區<lb/>
抱真夫豈難繼况以克融庭湊之狂脆小賊比朱㴞田<lb/>
悦之結連大盜<hi>集作熾大結連</hi>是猶以孩嬰而校賁育也蜂蟻<lb/>
相聚其能乆乎卿宜宻運謀猷明宣號令避狂擊惰取<lb/>
暴撫羸勿争虵豕之鋒直取鯨鯢之首再圖麟閣永煥<lb/>
<pb n="KR4h0022_WYG_467-10a"/>
縑緗無為他人所先當使功居第一策勲在近勿復為<lb/>
勞所謝知<lb/>
　　　答元膺<hi>集作應非</hi>授岳鄂等觀察使謝上表<lb/>
　　　　　　　　　　　　　　　白居易<lb/>
省表具知夏口重鎮屬在時賢非明肅不能理其軍非<lb/>
簡儉不能阜其俗以卿有仁厚之質謇直之風累踐班<lb/>
行皆著名節遂輟中憲往臨外藩知已下車當<hi>集作深</hi>慰<lb/>
人望佇茲報政用副朕懐所謝知<lb/>
<pb n="KR4h0022_WYG_467-10b"/>
　　　答李鄘授淮南節度使謝上表<lb/>
　　　　　　　　　　　　　　　前　人<lb/>
省表具知卿抱兼人之才秉徇公之節毎登要職輙<hi>集作</hi>
<hi>悉</hi>著能名若刃發硎投而不滯如玉在佩動必有聲朕<lb/>
以距淮而南人物繁㑹非亷明何以貞師察俗非簡惠<lb/>
何以通商綏農前勞既彰後効何遠載省來表知已下<lb/>
車勉副虛懐佇觀新政所謝知<lb/>
　　　答元素謝上表<lb/>
<pb n="KR4h0022_WYG_467-11a"/>
省表具知卿用兼文武識合變通輟綱領於中朝授麾<lb/>
幢於重鎮<hi>集作外門</hi>吏能足以惠物將畧足以董戎人望所<lb/>
歸予心是頼知卿已到本鎮當慰疲人深藉撫綏之方<lb/>
以安凋瘵<hi>集作弊</hi>之俗日期報政嵗望成功勉勤所圖用<lb/>
副朕意<lb/>
　　　答杜兼謝上河南少尹知府事表<lb/>
　　　　　　　　　　　　　　　前　人<lb/>
省表具知三川<hi>一作帥非</hi>封畿實重其任貳職綱紀亦難其<lb/>
<pb n="KR4h0022_WYG_467-11b"/>
人卿素懐器能累著聲績亞理以明慎選專領以展長<lb/>
才知已下車當親綏撫佇聞報政用副憂勤所謝知<lb/>
　　　批敬昕謝上表　　　　　　封　敖<lb/>
省表具知卿蹈履中和修潔大雅推經笥而㣲言如貫<lb/>
聽文韻而清音不窮亟稱才能歴踐華顯洎尹正洛汭<lb/>
臨戎孟津治<hi>不避諱恐作理</hi>行推髙號令有律遽遷白馬重擁<lb/>
青幢接畛素洽於䛴謡先聲載揚於道路既聞至止當<lb/>
慰予懐所謝知<lb/>
<pb n="KR4h0022_WYG_467-12a"/>
　　　批盧鈞謝上表<lb/>
省表具知負才畧者不辭於難事付重難者思得於才<lb/>
人朕以上黨雄軍壺關重寄劉悟始以勲力授之旌旄<lb/>
而擁鄆州兇孽之餘汙潞府忠良之俗苛法脅衆偽言<lb/>
欺天洎從諫襲有父兵坐邀朝命嘯聚姦惡稔成悖兇<lb/>
狡豎何知羣逆相濟以卿端厚可以鎮俗誠明可以訓<lb/>
戎舉二鎮之旌旗滌五州之汙染果有變節翻為吾人<lb/>
今元兇盡誅舊風可復已知到鎮用深慰懐善撫傷夷<lb/>
<pb n="KR4h0022_WYG_467-12b"/>
務矜凋瘵俟爾報政副予所知<lb/>
　　　批鄭涯謝上表<lb/>
省表具知卿道茂搢紳望髙班列夷澹自處<hi>一作守</hi>端莊<lb/>
有嚴直如朱絃清比嘉玉内庭西掖留重價於雄文憲<lb/>
府南宫藹餘芳於嘉話出入更踐便蕃寵榮所蒞有聲<lb/>
溢於聞聽是用授之鈇鉞鎮以荆蠻壓江漢之上㳺揔<lb/>
吳蜀之都㑹茍非良幹其誰付焉知已下車故多勞止<lb/>
勉𢎞政術必副憂勤所謝知<lb/>
<pb n="KR4h0022_WYG_467-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_467-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百六十七<lb/>
</p>
<p>
</p>
  </div>
</body>
</text>
</TEI>
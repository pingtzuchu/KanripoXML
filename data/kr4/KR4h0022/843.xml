<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百四十四</head>
    <p>
<pb n="KR4h0022_WYG_843-1a"/>
欽定四庫全書<lb/>
　文苑英華巻八百四十四　宋　李昉等　編<lb/>
　封禪<lb/>
　　大周降禪碑　　　　　　　　李　嶠<lb/>
愚臣觀象銅衡紬文金版變化莫神扵開闢崇髙莫大<lb/>
扵富貴隂陽宻運帝王操輔相之機厯數潜迴穹壤授<lb/>
甄陶之業故謂上下同徳幽明合契靈祇有命既錫造<lb/>
扵雍熈人主推功必申䖍乎報謁奉符而勤<hi>一作勒是</hi>成展<lb/>
<pb n="KR4h0022_WYG_843-1b"/>
乎<hi>疑作宷</hi>修祀而益厚増髙有道存焉其來尚矣自旦昏<lb/>
交謝文質逓遷朴畧洪荒上行扵萬八千嵗陵夷因革<lb/>
下傳扵七十二家披圖而考其樹風按軌而詳其陳迹<lb/>
莫不祗肅其事神明其道龍駕帝服疆場扵鄒魯之埛<lb/>
犧尊象彛藁秸扵云亭之上咸就發生之宇以為禮神<lb/>
之宅未有迴輿按驛覲中土之神靈刻石泥金崇外方<lb/>
之禋祀名臣扵是乎斷其去就良史<hi>一作吏非</hi>扵是乎題其<lb/>
失得然則置表測日陽城當六氣之交際<hi>一作傑凝</hi>林奠山<lb/>
<pb n="KR4h0022_WYG_843-2a"/>
太室為九封之長神翰降生扵廊廡王畿仰矚扵峯岫<lb/>
風雷所蓄俯鎮扵三河辰緯所躔旁臨扵四岳立崇乾<lb/>
事坤之兆䟽就下因髙之位捨此地也疇其尚焉歴千<lb/>
載而撰徽音罕聞先覺超百王而崇軌躅允資元聖我<lb/>
大周之有天下也鼓道徳之林藪恢聖神之事業始扵<lb/>
閫閾成扵家邦輝光燭扵兩朝徳澤流扵八裔登庸納<lb/>
麓<hi>一作録</hi>則舜有大功錫範陳謩則禹濟元后謳歌而鼎<lb/>
新革故揖讓而改物承天由牝馬而御飛龍自頺沙而<lb/>
<pb n="KR4h0022_WYG_843-2b"/>
臻練<hi>疑作鍊</hi>石盖千帝所不能及六籍所不能談若夫兆<lb/>
朕鴻源絪緼寳系載千嗣扵改律窮桑連乎夢梓皇天<lb/>
睠命積大寳而為家聖道㑹昌擁洪鑪而作極神基將<lb/>
偃伏搆僊𣲖扵昭回同逺太祖無上孝祖髙帝合<hi>一作含</hi>
㡬察道盡睿窮神屈帝象而龍潜座台庭而虎變黄星<lb/>
造魏而文握漢圖赤羽興熈<hi>疑作姬</hi>而武遷商鼎天冊金<lb/>
輪聖神皇帝遂荒三極奄有萬方御六辯而髙馳慿九<lb/>
霄而下濟若乃𤣥通不測之智神用無方之業超因越<lb/>
<pb n="KR4h0022_WYG_843-3a"/>
果名流扵貝葉之書應物隨縁迹滿扵蓮花之㑹秘恍<lb/>
忽扵言象徴希微扵䜟籙亦猶寳應慈物推心坐雄帝<lb/>
之朝吉祥哀時屈巳登女皇之位此之謂神力張寰立<lb/>
㝢蕩海夷山正八柱之低昻理三光之盈縮乾坤<hi>一作象</hi>
闗鑰扵廡下品物鑪錘扵堂<hi>一作掌</hi>内春生夏長循環奉<lb/>
亭毒之仁暑徃寒來奔走赴財成之節此之謂天造左<lb/>
規右制俯察仰觀揆朱鳥扵南宫契𤣥龜扵東洛天威<lb/>
四臨而有截王道一家而無外均霜調露正六合之樞<lb/>
<pb n="KR4h0022_WYG_843-3b"/>
機叶軌同文立三川之朝市此之謂建國臨户牖之法<lb/>
座垂星辰之采章嚮明而居端黙以聽號令存扵寛大<lb/>
規畫出扵易簡循名責實而苟且之弊銷極深研㡬而<lb/>
變通之理得此之謂立政熖煙灰之墜典冩溪谷之遺<lb/>
音無體無容與天地同節有法有象共隂陽通氣引之<lb/>
而被乎百代横之而充乎四海此之謂禮樂雷電皆至<lb/>
先王以折獄致刑嵗月履端君子以懸書立法殊井疆<lb/>
而知禁畫衣冠而不犯疏械破杻掩方載而勝殘解網<lb/>
<pb n="KR4h0022_WYG_843-4a"/>
取罘閉圓扉而静讞此之謂刑典操盾秉翳立扵賔主<lb/>
之階縫掖摳衣聚之東西之學辨尊卑扵章服觀禮容<lb/>
扵爼豆委裘多暇合九徳以成歌垂拱無為援五絃而<lb/>
度曲此之謂文教因農隙而講事順天時而鞠旅定功<lb/>
在扵歸<hi>一作休</hi>馬保大由乎止戈然後干苞虎皮箭射貍<lb/>
首鞞鼓不作廟堂懸百勝之威尉候無虞征戍罷三邊<lb/>
之役此之謂武徳籍乎千畆所以備粢盛齊扵九疑所<lb/>
以嚴禋享苞茅潔乎楚入樽爼隆乎殷奠扵穆顯相而<lb/>
<pb n="KR4h0022_WYG_843-4b"/>
公侯駿奔肅雝和鳴而祖考來格此之謂孝理金玉是<lb/>
賤委扵嶄巖之山輿馬不珍捐其騕褭之服御髙辛之<lb/>
黄黼垂孝文之皁綈栝柱茅茨未能埓其卑損藜羮糗<lb/>
飯無以儔其菲薄此之謂冲挹任臯䕫衡旦之輔酌虞<lb/>
夏商周之書網羅并包商摧擬議衆目張而彛倫叙羣<lb/>
才用而庶績康野無遺賢朝無闕典猶且昧旦懃懇方<lb/>
宵厲惕虚心解顔博愛兼聽防六事察五聲檢身有常<lb/>
視凖繩而為度祗徳罔倦刻盤盂而自警遺身主扵循<lb/>
<pb n="KR4h0022_WYG_843-5a"/>
物勞巳存乎逸人是以㤙澤流通教化洽著龍荒䑕徼<lb/>
覃㝢外之雍熈鳳穴麟洲奉寰中之度律逺安邇肅地<lb/>
平天成<hi>一作天平地成</hi>玉律調年珠嚢叶紀棲京坻扵隴畝逸<lb/>
馬牛扵衢路惸嫠蒙餼班白不提閭閻無犬吠之驚風<lb/>
俗有鶉居之暇原隰驅軺之使採詩聽歌菑畬<hi>一作緇撮</hi>植<lb/>
杖之翁擊壤鼓腹和氣旁薄禎符肹蠁招一角五蹄之<lb/>
仁獸儀九苞六象之仙禽亳墠出其祥麟昆田化其珍<lb/>
物日烏素毛而丹喙天龜𤣥甲而青純雲蒸霧涌拜九<lb/>
<pb n="KR4h0022_WYG_843-5b"/>
洛之璿圖電激雷奔受三清之寳冊若乃山鶼海鲽石<lb/>
銘巖篆之符候月搖風連葉駢柯之祉神靈之所酬酢廣<lb/>
大之所薦成紛綸葳蕤紹至疊見董狐之窮墨罄簡書<lb/>
而未周夷吾之傾辯畢辭談而不盡昇平之浹洽也如<lb/>
彼符命之昭彰也若此固可以循類帝之事奉丕天之<lb/>
律聖上方固懐讓徳䖍守謙光升中之儀推而不莅也<lb/>
扵是王公庶尹牧伯羣寮粤耆艾惇龎之儒洎蠻夷戎<lb/>
狄之長咸進而稱曰陛下欽承元命對越上𤣥廓天地<lb/>
<pb n="KR4h0022_WYG_843-6a"/>
之宏圖張祖宗之丕業臣妾四極驅馭百靈鼔舞發育<lb/>
經緯彌綸之績宣滲漉沉潜懐柔容保之㤙備是以人<lb/>
祇順徳遐邇宅心𤣥符畢臻黄瑞盡出幽賛乎祖考<hi>一作</hi>
<hi>考姓</hi>之茂烈發明乎施尊之盛儀意者三塗滅氛二室儲<lb/>
貺以望屬車之塵久矣帝者雖倦焉得距而巳乎伏願<lb/>
坦至公之懐捐獨善之意欽若大典疇咨故實上以光<lb/>
七廟之休徳下以納羣生之福祐長為稱首豈不羙歟<lb/>
帝曰俞哉乃包含藝文考練風俗採儒術徴禮官窺五<lb/>
<pb n="KR4h0022_WYG_843-6b"/>
嵗之典章覈四朝之制度叔孫掌事容成諏日以天冊<lb/>
萬嵗二年臘月乙亥闢丹掖開紫微撫𤣥虬按黄道叶<lb/>
紀先路靈威並轂五戎促節旗常<hi>一作旌旗</hi>畫垂象之文六<lb/>
甲分營壁壘曖太隂之氣雷動海運天迴星轉踰鼎觀<lb/>
而南下望圭臺而左薄陸離方攘煥炳聿皇以届夫嵩<lb/>
陽萬乗停鑣百司就列文物隠地遺光滿扵竹<hi>一作獨非</hi>宫<lb/>
輿徒沸川輕壒埋扵石柱天子乃幸齊寢披仙幄靡薜<lb/>
荔之席陟蟺蜎之臺惟夫蠲意澄心所以至誠盡敬扵<lb/>
<pb n="KR4h0022_WYG_843-7a"/>
是乎山祗䕶野風伯清塵玉醴潜滋金砂闇涌神鐘驚<lb/>
曙峯巖傳九乳之音寒律移暄草樹動三陽之色徴祥<lb/>
之報影響不違壬午柴燎祀昊天上帝扵南岳顯祖立<lb/>
極文穆皇帝太祖無上孝明髙皇帝侑神作主天子戴<lb/>
圓冕披大裘登三垓植四邸藉陳蒩秸器用陶匏髙炎<lb/>
四施耀流沙而燭滄海廣樂六變来象物而降天神感<lb/>
霏煙瑞<hi>一作潏</hi>露之徴延薰風景星之祉大禮既畢應嘉<lb/>
既臻思欲契精爽扵髙明剖靈符扵峻極甲申御金蹕<lb/>
<pb n="KR4h0022_WYG_843-7b"/>
登玉輿環拱百神導從羣后遂陵桂蕚攀松蹬跨峥嶸<lb/>
而出煙道排列缺而羾天門羽節髙揮上下鳥星之次<lb/>
龜壇下映俯瞰鵬雲之色瓊文祕檢絡之以銀繩寳筭<lb/>
休期探之扵金䇿交大靈扵咫尺受洪釐扵億萬然後<lb/>
倘佯煙霄怊悵古昔凝神扵九天之上逰目扵八紘之<lb/>
表睠觸石之雷雨爰覃作解之㤙仰斗杓之運行仍布<lb/>
惟新之令是曰大赦改元為萬嵗登封元年歡洽幽明<lb/>
慶沾動植千齡之統由聖代而連九皇萬嵗之音自神<lb/>
<pb n="KR4h0022_WYG_843-8a"/>
仙而周四海休氣低而翔輦神光起而屬天抃舞相趍<lb/>
以降扵行殿丁亥禪祭后土扵少室下趾東南顯祖妣<lb/>
立極文穆皇后太祖妣無上孝眀髙皇后侑神作主戈<lb/>
矛山立玉帛星陳登澗沼之毛輯江淮之物禹㑹之殊<lb/>
方異俗俱執豆籩漢祠之偉獸珍禽悉加壇墠撫空桑<lb/>
之琴瑟㪺欝鬯之樽罍咸秩衆靈遍祀羣望席以黄琮<lb/>
為鎮書以青石為緘元封之謁款<hi>一作款謁</hi>方丘儀因東峙<lb/>
建武之推功太折禮視北郊陽烏珥而仙鶴飛紫雲騰<lb/>
<pb n="KR4h0022_WYG_843-8b"/>
而黄霧起靈之来兮如雨瑞之委兮如山扵是事畢功<lb/>
𢎞禮周慶洽方欲輯珪璧陳韎任鋪六代之禮文受萬<lb/>
邦之朝賀宏規大業其盛矣哉盖淳源寖衰叔葉多故<lb/>
神器不還扵至道尊名或假扵凉徳秦嬴極暴企踵扵<lb/>
無為之朝漢徹窮奢厚顔扵盛徳之事人不見義其来<lb/>
自乆我后首出帝先遂康天歩登封降禪握宇宙之樞<lb/>
衡立顯崇功<hi>一作從初</hi>定皇王之軌式鴻勲上格扵窮昊厚<lb/>
福旁浸扵黎元煒煒煌煌亘寰區而宣壯麗巍巍蕩蕩<lb/>
<pb n="KR4h0022_WYG_843-9a"/>
横山丘而殷聲名固巳轥前聖之規模開含靈之耳目<lb/>
方使炎農抱愧愕睨<hi>一作眙</hi>扵梁甫之阿姚舜欽風延佇<lb/>
扵崇髙之路天下之功成矣域中之能事畢矣昔者鳥<lb/>
獸率舞一人賦元首之篇戎夷来賔四子詠中和之樂<lb/>
時僅平而頌作俗未泰而歌興况乎咸五登三逺承文<lb/>
武之烈襲六為七近叶春秋之義神功與二儀並運顯<lb/>
號將七曜俱懸豈可使時邁無詩扵皇不作臣嶠謬忝<lb/>
司牧躬陪錯事末光幸煦長傾捧日之心仙石徒攀終<lb/>
<pb n="KR4h0022_WYG_843-9b"/>
愧凌雲之筆敢承明制而為頌云<lb/>
天命上君君臨下土靈祗允懐品物咸覩翕受三六時<lb/>
乗九五扵昭文明粤若稽古闗鏁<hi>一作鑰</hi>六氣庭衢八荒<lb/>
殊隣筐篚絶黨梯航河海晏謐閭閻阜昌琴横帝扆鼓<lb/>
卧邊場齊衡均度制禮作樂武戢五戎文興四學法宫<lb/>
布政靈臺視朔化偃中和人還太朴湛㤙布濩恊氣氛<lb/>
氲嘉庾嵗積休符日聞祥開草樹慶動煙雲乾冊丹篆<lb/>
河圖紫文欽若元命率由前典道洽升中功成丕顯神<lb/>
<pb n="KR4h0022_WYG_843-10a"/>
筴演卦名山除墠翠鳳衘蕤𤣥龍御辯迴鑾左届弭節<lb/>
中樞萬騎雷動羣方電趨層壇殷薦登鑾山符駐輦星<lb/>
躔交神漢曲雷雨下濟輝光仰燭地户開扉天牢罷獄<lb/>
萬嵗重熈三辰改旭迎隂廣澤報地方畦庭合六舞筵<lb/>
陳兩圭神靈第<hi>一作茅</hi>瑞臣象天犀牒貫銀縷凾封金泥<lb/>
禮具徳明神觀瑞浹儲筭玉斗賜齡金篋知崇髙之可<lb/>
封悟梁甫之虛躡敷帝道於一藝振天聲於萬葉<lb/>
　<lb/>
<pb n="KR4h0022_WYG_843-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百九十六</head>
    <p>
<pb n="KR4h0022_WYG_995-1a"/>
欽定四庫全書<lb/>
　文苑英華巻九百九十六　宋　李昉等　編<lb/>
　神祠二<hi>祈禱</hi>
　　祭江祈晴文一首　　　祭城隍祈晴文一首<lb/>
　　祭龍潭祈雨文一首　　祭蜀先主祈晴文一首<lb/>
　　白帝祠祈雨文一首　　祭皖山神祈雨文一首<lb/>
　　祭呉塘祈雨文一首　　祭漢武帝祈雨文一首<lb/>
　　禱仇王神文一首　　　祈臯亭神文一首<lb/>
<pb n="KR4h0022_WYG_995-1b"/>
　　祭城隍祈雨文一首　　鄭州禱雨文一首<lb/>
　　　祭江祈晴文　　　　　　　張　説<lb/>
滔滔大江南國之紀叶靈通氣降福禦災是載方冊代<lb/>
存祀典歲惟秋季邦<hi>集作苗</hi>稼大熟雨霖猥集農夫未收<lb/>
油油秋稻垂生牙蘖上則粢盛<hi>集作神威</hi>將廢下則人天<hi>集作</hi>
<hi>心</hi>何仰公私憂窘靡禱不周祈<hi>集作訴</hi>爾明靈撤此雲雨<lb/>
欽諸<hi>一作以</hi>牲幣俟答神休謹以嘉酌脯醢敬崇禋請<lb/>
　　　祭洪州城隍神祈晴文　　　張九齡<lb/>
<pb n="KR4h0022_WYG_995-2a"/>
維開元十五年歲次丁卯六月壬寅朔十日辛亥中散<lb/>
大夫使持節都督洪州諸軍事洪州刺史上柱國曲江<lb/>
縣開國男張九齡謹以清酌脯醢之奠敬祭于城隍神<lb/>
之靈恭惟明神懿此潜徳城池是保甿庶是依精靈以<lb/>
康<hi>一作秉</hi>正直攸好九齡忝牧兹郡敢忘在公道雖隔於<lb/>
幽明事或同於表裏今水潦所降亦惟其時而淫雨不<lb/>
止恐害嘉榖榖者人之所以為命人者神之所以有<hi>一作</hi>
<hi>為</hi>祀祀不可以為利義不可以不福闔境山川能致雲<lb/>
<pb n="KR4h0022_WYG_995-2b"/>
雨豈無節制願逹精誠以時弭災無或失稔則理人有<lb/>
助是有<hi>集作所</hi>望於神明尚饗<lb/>
　　　祭龍潭祈雨文　　　　　　唐　次<lb/>
維年月日謹以清酌之奠致祭于清江石門之龍潭曰<lb/>
惟龍圖全其軀以安其居庇祐蠙獺馴擾龜魚龍之道<lb/>
也興致雲雨鼓動雷霆稔此蒸人助我發生龍之用也<lb/>
全其軀莫若靈兹潭安其居莫若庇兹土龍生雲霧雲<lb/>
能施雨雨雲感召黎元鼓舞既慶成熟而無癘疵也今<lb/>
<pb n="KR4h0022_WYG_995-3a"/>
歲旱暵金石將流水不潤下江不勝舟穜稑皆萎稂莠<lb/>
滿野雷隱隱而有聲雨垂垂而不下名山大澤颻<hi>疑</hi>浮<lb/>
野馬唯龍獨潜兹潭澒洞泓澄水面如紙纎雲不生邃<lb/>
宫固護重門晝扄不克民望不歆我誠若旱氣滌滌秋<lb/>
成莾鹵自利深淵乖張嬾旅我當涸龍之潭露龍之䖏<lb/>
跨龍之脊鞭龍之股俾之揚雲而大其雨是則人役龍<lb/>
也非龍徳於人若果我懇懐酬報當極投以金龍増以<lb/>
石玉潜鼉皆血翔鷰盡炙其餘馨美亦滿瑶席嗚呼初<lb/>
<pb n="KR4h0022_WYG_995-3b"/>
薦至誠中告直詞未嘗肆力以用其竒惟龍惟靈念兹<lb/>
急急如律令<lb/>
　　　祭蜀先主祈晴文　　　　　前　人<lb/>
年月日某官謹遣某乙以清酌之奠敢昭薦於蜀先主<lb/>
之靈惟靈開業保疆始終此土英聲厚徳實冠於時知<lb/>
人㧞才横出千古仁深運促徂落於兹宫觀雖平廟貌<lb/>
猶在歲時水旱皆薦馨香徳惠於人人仰其徳氓心吏<lb/>
意小大皆䖍今夏潦逾旬洪波四漲邑屋有墊溺之懼<lb/>
<pb n="KR4h0022_WYG_995-4a"/>
麥禾有淹浸之危而急浪奔流漸㐮髙嶺某奉詔守郡<lb/>
政化未敷懼其災沴以病稼穡敬奠𤣥醴又燔薰香庶<lb/>
以精誠感於明徳使神明之佐騁其智英勇之將奮其<lb/>
怒以遏雷霆之震以㓕漂蕩之聲鏡洗層霄百物蓁茂<lb/>
濕雲不泄隂霓潜收開此晴霽以欽神化祈而有應大<lb/>
報牲牢伏惟尚饗<lb/>
　　　白帝祠祈雨文　　　　　　前　人<lb/>
維年月日謹以清酌之奠敢昭薦於公孫帝之靈帝以<lb/>
<pb n="KR4h0022_WYG_995-4b"/>
雄傑之度遇雲雷之屯思翼中夏遂荒南土覧江山之<lb/>
積岨惣威武以鎮衛高築雉堞遂城於兹慿秋方肅殺<lb/>
之名阨硤口崩騰之險邦人敬仰永餙閟宫水旱之災<lb/>
每歲祈禱而斯應福及黎庶今大火已流商風始至時<lb/>
方旱暵稼穡如燔敢以精誠用祈明哲庶滂沱大霔匪<lb/>
夕而朝酬報之盛冀填瑶席<lb/>
　　　祭皖山神祈雨文　　　　　獨孤及<lb/>
年月日朝散大夫檢校司封郎中兼舒州刺史充當州<lb/>
<pb n="KR4h0022_WYG_995-5a"/>
團練守捉使賜紫獨孤及奉勑以清酌之奠敢昭告於<lb/>
皖山神之靈頃縁亢陽不雨粢盛將敗以人願乞靈於<lb/>
神謂必肸蠁遄錫<hi>集作賜</hi>介福俄以浹日未䝉降衷潤礎<lb/>
不御<hi>集作徴</hi>觸石無望稼穡盡瘁溪澗將竭豈有悔怒將<lb/>
為毒痛不然何曠<hi>集作瘨</hi>我以旱使滌滌至此今元元怨<lb/>
咨皇帝旰食下罪已之詔崇羣神之祀將以敬恭之懇<lb/>
徼福<hi>集有于字</hi>明神神其沛然廻慮驟降以雨使枯苗復生<lb/>
饑者得食上以應聖主乾乾之心下以副萬人顒顒之<lb/>
<pb n="KR4h0022_WYG_995-5b"/>
望是人性命與神存亡敢不以大牢小牢剛鬛鶂<hi>集作翰</hi>
音之薦以為明祀以報純嘏若猶固隂蓄藴冲冲如初<lb/>
<hi>集作陽固隂蓄藴冲如初</hi>神則不明下人將何頼亦當撤馨香<hi>集作惟馨</hi>
之奠寢嚴禋之儀祭禮興廢在此一雨敢固陳告庶無<lb/>
神羞尚饗<lb/>
　　　祭呉塘神祈雨文　　　　　前　人<lb/>
年月日朝散大夫檢校司封郎中兼舒州刺史獨孤及<lb/>
謹以清酌之奠敢昭告於呉唐之神<hi>二字集作神之靈</hi>山作靈<lb/>
<pb n="KR4h0022_WYG_995-6a"/>
鎮神實司之人作神主及實尸之神非人罔以薦馨香<lb/>
人非神罔以降福祥馨香不薦伊人之尤福祥不降亦<lb/>
神之羞及剖符為邦今二年矣制節謹度不敢怠遑庶<lb/>
逃<hi>集作無</hi>罪悔以奉禋祀祭未豐㓗政或頗纇守實及責<lb/>
<hi>集作實及之責</hi>非人之愆惟神祐之俾大有年今盛夏旱蒸五<lb/>
稼將枯田畯訴號靡知其辜明神豈不降鍳下土油然<lb/>
為雲濡然為<hi>集作作</hi>雨使萬人歡康百榖阜滋灑我公田<lb/>
遂及我私我京我庾維萬維億豈伊人粒神亦血食衆<lb/>
<pb n="KR4h0022_WYG_995-6b"/>
心顒顒非歲曷望望之濟否惟神所相尚饗<lb/>
　　　祠漢武帝祈雨文　　　　　沈亞之<lb/>
維長慶三年正月已已櫟陽尉沈亞之承命於大京兆<lb/>
以歲旱用乾肉清醪恭祀於漢武皇帝之祠下因巫人<lb/>
以逹其祝語嗚呼隂陽水旱其司唯神五行六氣神得<lb/>
而均如愆作災神何為仁惟神昔帝漢日何祥不臻雍<lb/>
熈滂洋其甘露麒麟<hi>集作騏驎</hi>人荷為澤亦仰如春氣配高<lb/>
明歿為神君<hi>集作歿而為神</hi>非不漏誅屈抑不伸<hi>集作居漏必誅居抑必伸</hi>
<pb n="KR4h0022_WYG_995-7a"/>
今者獻陽始歲亢而為屯草木蔽萌塞脉沈津不蒸不<lb/>
洩逾于十旬雨師恡<hi>集作慢</hi>傲尸違不賔潜深踞<hi>集作驕</hi>髙<lb/>
枯此下人風伯囂戲簸陶濃塵潰為凝霾坌若頺雲鴻<lb/>
混突渤上䝉無垠掩蔽光明以垢春晨彼風伯雨師皆<lb/>
神所司處位不職荒役不祗神假之權使之胡<hi>集作用</hi>為<lb/>
上帝如怒其殃孰罹神明胡不督其<hi>闕</hi>　　　<hi>集作欺</hi>壊<lb/>
法者戮後期者笞然後隂凑陽蒸雨膏以時發生有涯<lb/>
農力有施今官庶併誠䖍䖍於祠集於宫室鼔舞弹吹<lb/>
<pb n="KR4h0022_WYG_995-7b"/>
神其聽之無敢苟祈<lb/>
　　　禱仇王神文　　　　　　　白居易<lb/>
維長慶三年歲次癸卯八月癸未朔十七日已亥朝議<lb/>
大夫使持節杭州諸軍事守杭州刺史上柱國白居易<lb/>
謹遣朝議郎行餘杭縣令常師儒以清酌之奠敬祭于<lb/>
仇王神嘗聞神者所以司土地主山川率禽獸福生人<lb/>
也餘杭縣自去年冬逮今秋虎暴者非一神其知之乎<lb/>
人死者非一神其念之乎居易與師儒猥居牧守慙無<lb/>
<pb n="KR4h0022_WYG_995-8a"/>
政化不能使渡江出境是用居䖍告於神惟神廟居血<lb/>
食非人不立則人神之主也獸神之屬也今縱其屬殘<lb/>
其主於神何利焉於人何辜焉一告之後神其有知即<lb/>
能耀靈申威伏猛禁暴是人之福幸亦神之昭昭若人<lb/>
苦不聞獸害不去是無神也人何望焉嗚呼正直聦明<lb/>
盍鑒於此尚饗<lb/>
　　　祈臯亭神文　　　　　　　前　人<lb/>
維長慶三年歲次癸卯七月癸丑朔十六日戊辰朝議<lb/>
<pb n="KR4h0022_WYG_995-8b"/>
大夫使持節杭州諸軍事守杭州刺史上柱國白居易<lb/>
以酒乳香果昭告于臯亭廟神去秋愆陽今夏少雨實<lb/>
憂災沴重困杭人居易忝奉詔條愧無政術既逄愆序<lb/>
不敢寧居一昨禱伍相神祈城隍祠靈雖有應雨未霑<lb/>
足是用選日祗事敬請於神恭聞明神禀靈於隂祗資<lb/>
善於釋氏聦明正直㓗靖慈仁無幽不通有感必應今<lb/>
則齋心䖍告神其鑒之若四封之間五日之内雨澤霈<lb/>
足稼穡滋稔敢不増脩像設重薦馨香歌舞鼔鐘備物<lb/>
<pb n="KR4h0022_WYG_995-9a"/>
以報如此則不獨人之福亦惟神之光若寂寥自處肸<lb/>
蠁無應長吏䖍誠而不答下民顒望而不知坐觀田農<lb/>
使至枯悴如此則不獨人之困亦惟神之羞惟神裁之<lb/>
敬以俟命尚饗<lb/>
　　　祭城隍神祈雨文二首　　　杜　牧<lb/>
下土之人天實有之五榖豐實寒暑合節天實生之也<lb/>
苗方甲而水湮之苗秀早而旱莠之饑則必死天實殺<lb/>
之也天實有人生之孰敢言天之仁殺之孰敢言天之<lb/>
<pb n="KR4h0022_WYG_995-9b"/>
不仁刺史吏也三歲一交如彼管庫敢有其寳玉如彼<lb/>
傳舍敢治其居屋東海孝順<hi>集作婦</hi>吏寃殺之天實寃之<lb/>
殺吏可也東海之人於婦何辜而三年旱之刺史性愚<lb/>
治或不至厲其身可也絶其命可也吉福殃惡止當其<lb/>
身胡為降旱毒彼百姓謹書誠懇本之於天神能格天<lb/>
為我申<hi>集作升</hi>聞<lb/>
　　　二<lb/>
牧為刺史凡十六日<hi>集作月是</hi>未嘗為吏不知吏道黄境隣<lb/>
<pb n="KR4h0022_WYG_995-10a"/>
蔡治出武夫近五十年令行一切後有文吏未盡削除<lb/>
伏臘節叙牲醪雜湏吏僅百輩公取於民里胥因縁侵<lb/>
竊十倍簡科民費半於公租刺史知之悉皆除去鄉正<lb/>
村長強為之名豪者户之得縱強取三萬户中多五百<lb/>
人刺史知之亦悉除去蠒絲之租兩耗其二銖租<hi>集作稅</hi>
榖之賦斗耗其一升刺史知之亦悉除去吏頑者笞而<lb/>
出之吏良者勉而進之民物吏錢交手為市小大之獄<lb/>
靣盡其詞棄於市者必守定令人口<hi>集作户</hi>非多風俗不<lb/>
<pb n="KR4h0022_WYG_995-10b"/>
雜刺史年少事得躬親疽抉其根矣苗去其莠矣不侵<lb/>
不蠧生活自如公庭晝日不聞人聲刺史雖愚可曰無<lb/>
過力短不及恕亦可也殺亦可也穉老孤寡指苗燃鼎<lb/>
將穗秀矣忍令萎死以絶民命古先聖哲一皆稱天舉<lb/>
動行止如天在旁以為天道仁則福之惡即殺之孤窮<lb/>
即憐之無過即遂之今旱已乆恐無秋成謹具刺史之<lb/>
所為下人之將絶再告於神神其如何<lb/>
　　　為舍人絳郡公鄭州禱雨文　李商隠<lb/>
<pb n="KR4h0022_WYG_995-11a"/>
年月日鄭州刺史李某謹請茅山道士馮角禱請於水<lb/>
府真官伏以旱魃為虐應龍不興困杲日於詩人苦宻<lb/>
雲於易象生物斯瘁民食攸囏某叨此分憂俯慙無政<lb/>
爰求真侣䖍禱隂靈減哺表勤褰帷引咎伏乞下通滎<lb/>
播上導天潢合為膏澤之原用息藴隆之患其於効信<lb/>
敢或逡廵暴露託詞焦勞結慮泉間候氣樹杪占風惟<lb/>
望玉女之披衣敢駭商羊之鼔舞竊希𤣥感聽察丹誠<lb/>
　<lb/>
<pb n="KR4h0022_WYG_995-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百九十六<lb/>
</p>
<p>
</p>
  </div>
</body>
</text>
</TEI>
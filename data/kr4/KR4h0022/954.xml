<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百五十五</head>
    <p>
<pb n="KR4h0022_WYG_954-1a"/>
欽定四庫全書<lb/>
　文苑英華巻九百五十五　宋　李昉等　編<lb/>
　職官十七<hi>此下六巻英華所編失作者先後今正之</hi>
　　王司馬墓誌一首　　　張長史承休墓誌一首<lb/>
　　吕司户䖍墓誌一首　　趙長史墓誌一首<lb/>
　　孫司馬嘉之墓誌一首　李司馬墓誌一首<lb/>
　　　申州司馬王府君墓誌　　　陳子昻<lb/>
君諱某字某先太原人也昔周文王有聖人之徳甲子<lb/>
<pb n="KR4h0022_WYG_954-1b"/>
受圗至我靈王誕膺丕顯太子晉得鳯凰之瑞恭揖羣<lb/>
后上為帝賔綿綿生人作我王氏迨秦有賁剪并吞諸<lb/>
侯晉有渾祥功格帝室至魏<hi>集作魏至</hi>慧龍為貴種矣十二<lb/>
代祖卓晉常山公主子也始公主湯沐邑在汾隂永嘉<lb/>
淪夷不及南渡因樹松<hi>集作杉</hi>檟而結廬焉卒葬于長夀<lb/>
原至今鄉有太原之號也曽祖亮周開府儀同驃騎將<lb/>
軍隋信州刺史樽俎之帥<hi>集作師</hi>也祖儉隋離石郡守唐<lb/>
石州刺史贈代<hi>集作岳</hi>州總管廣武烈侯社稷之器也父<lb/>
<pb n="KR4h0022_WYG_954-2a"/>
諶唐虞部郎中荆州大都督府司馬商壁鄜許冀五州<lb/>
刺史加銀青光禄大夫濬州都督金水敏侯上柱國廊<lb/>
廟之才也敏侯有功於國始賜土田白茅苴之在鄠之<lb/>
曲因食采今為雄州人君即敏侯之元子炳靈珍粹輝<lb/>
采幽簧愿而能<hi>集作以</hi>恭寛而以栗青衿聞道已光大矣<lb/>
天子立太學所以養賢公子齒上庠所以觀國君之休<lb/>
烈泉<hi>集作淵</hi>塞志業雲翔年若干為國子生某年<hi>集作中</hi>射<lb/>
䇿甲科解褐補吳王府叅軍事時吳王帝之愛子國選<lb/>
<pb n="KR4h0022_WYG_954-2b"/>
英僚君三徳允彰六行既穆與某郡劉孝孫首先<hi>集作光</hi>
此舉誦詩三百和淑其仁而醴酒不恭楚筵亦廢坐除<lb/>
滑州録事叅軍又轉隴州録事叅軍時樂成公劉仁軌<lb/>
以宰相之貴持節此州瞹然惟中主諾責下軍機<hi>集作提</hi>
綱未㡬羣轄載孚劉公坐嘯以為能也舉遷汾州平遥<lb/>
縣令其地有臺台<hi>左傳作駘</hi>之怪蟋蟀之人君黄鼎介中鳴<lb/>
琴不下鍾皷既考風俗允和帝曰良哉而格我政加朝<lb/>
散大夫遷岐州扶風縣令若尹翁歸以文武之幹緝熈<lb/>
<pb n="KR4h0022_WYG_954-3a"/>
此邦黄圖雖寧赤丸未乂君以先<hi>集無先字</hi>庚斷甲設距投<lb/>
鈎赭裙始繩堊面咸革丁我敏侯艱遂茹哀苫廬衘恤<lb/>
終紀是嵗申國不理元寮佇才制加朝散大夫授申州<lb/>
司馬屬太夫人有羸老之疾棄<hi>集作去</hi>官不之白華増勤<lb/>
綵衣是慕至於朝哺<hi>集作盥</hi>夕膳候色承歡䕫䕫齋栗蒸<lb/>
蒸不匱有若楚太子<hi>集作老莱</hi>為之嬰児也嗚呼昊天不弔<lb/>
降此鞠凶太夫人以眉夀薨時君年已七十二矣禮以<lb/>
飲酒而君絶漿虞以降哀而君泣血㷀㷀在疚欒欒棘<lb/>
<pb n="KR4h0022_WYG_954-3b"/>
心<hi>集作欒棘其心</hi>新穀未升匪莪已殞以某年青龍癸巳薨于<lb/>
某里第之正寢孝之終也嗚呼哀哉昔聖人五十而慕<lb/>
先子謂之至徳今君七十二而盡其哀非敦篤允元深<lb/>
仁淑徳者疇能離此哉夫人𢎞農楊氏隋内史侍郎丹<lb/>
川公演之女孫也㓜有淑徳而美令儀采蘩昭華穠荷<lb/>
比秀至於内嚴閫訓外匡君子麟趾以穆鷄鳴有章誠<lb/>
可道映公宫事宣彤管晩年以儒困<hi>集作因</hi>未究冥業唯<lb/>
深遂掲無生之筌將遺有漏之屣顓潔道行受蓮華經<lb/>
<pb n="KR4h0022_WYG_954-4a"/>
理極翻三心㓕不二形妄縁盡歸真化冥嵗在丁酉處<lb/>
順而往始我府君以懸車之嵗從負米之勤夫人亦能<lb/>
肅恭晨昏嚴祗左右夫至行莫大於孝崇義莫顯乎忠<lb/>
君克勤于家盡力於國形<hi>集作刑</hi>于妻子至於朝廷夫矜<lb/>
而不與物或有違廣而無適義所以比君好謙達禮研<lb/>
機成務摹其法器無不馴從其政事無不理夫用我者<lb/>
而豈徒哉嗟乎矜而能廣<hi>集作㢘</hi>利而不凂百行允備三<lb/>
事不偕臧文仲其竊位歟桞下恵其直道歟有子四人<lb/>
<pb n="KR4h0022_WYG_954-4b"/>
長曰某官至武連縣令先公而卒次子某等肅奉嚴訓<lb/>
景行髙山達于家邦光乎<hi>集作于</hi>禮樂永號罔極泣血昊<lb/>
天始府君臨終遺令薄葬墨龜未食青烏不封權殯于<lb/>
某所需吉兆也龍集己亥律躔應鍾金鷄鳴玉狗吠黄<lb/>
腸宻啓丹旐徐飛始遷神於某原之陽禮也青龍在左<lb/>
朱鳯居前雙衾共封二室同穴珠玉不瘞丘隴誰傳刻<lb/>
此金石以旌後賢<lb/>
　　　恒州長史張府君墓誌銘　　張　說<lb/>
<pb n="KR4h0022_WYG_954-5a"/>
君諱承休字某吳郡吳人也留侯興漢播美西京長沙<lb/>
涉<hi>集作徙</hi>呉蔽蔓東土曽祖冲在陳為文帝師入隋為漢<lb/>
王學士祖後𦙍授經太宗尊之以為<hi>集無此字</hi>祭酒既封新<lb/>
野又贈以宗伯考少師位不充量止於朱陽宰班固稱<lb/>
世名忠孝魏武謂積善之家昌門一絲暉我諸族君受<lb/>
天戬穀傳家業藝希言敦行去華崇實非法不由非禮<lb/>
不動精於理物敏於政事初以南郊齋郎補兖州兵曹<lb/>
丁太夫人憂廬墓三年加人一等再任始州司倉應八<lb/>
<pb n="KR4h0022_WYG_954-5b"/>
科舉改鄭州録事叅軍又舉賢良方正遷揚府<hi>集作州</hi>司<lb/>
録叅軍移蘇州常熟令歴政皆有能名加朝散大夫入<lb/>
為司農丞實掌錢穀姦僦息望使覆囚嶺南是司獄訟<lb/>
聽折惟允乃授濟源令風行畿甸河潤洛師加朝議大<lb/>
夫上柱國拜絳<hi>集作隆</hi>州司馬轉恒州長史簡而有孚權<lb/>
而<hi>集作有</hi>中道嬰風患<hi>集作恙</hi>去職就醫還京春秋六十有<lb/>
二終于頒政里夫人成紀郡君天水秦氏廬陵郡公行<lb/>
師之孫嗣公游福之女敬事君子誡訓諸孤當代之孟<lb/>
<pb n="KR4h0022_WYG_954-6a"/>
母者<hi>集無此字</hi>也年六十二終於許州開元元<hi>集作九</hi>年十月<lb/>
某日合葬於武功之禮讓原禮也夫道大難合仕屯而<lb/>
不進徳髙者<hi>集作有</hi>後身没而福流君同生八人半服銀<lb/>
艾祚𦙍五子率為珪璋比迹於燉煌六龍南鄭千室徳<lb/>
門濟美信有徴乎懼陵谷或遷乃勒銘沈石銘曰<lb/>
思文留侯時惟皇祖長沙南守分幹東土家有道書門<lb/>
傳學府嵬峩重世通經二主誕靈上喆克廣斯文造次<lb/>
仁義優游典墳孝乎事親忠乎事君猗那叔父亦足有<lb/>
<pb n="KR4h0022_WYG_954-6b"/>
云<lb/>
　　　𤣥州司户吕君墓誌銘<lb/>
君諱䖍字某其先東平人也堯之太岳始封吕侯周之<lb/>
太師實表齊國河西則覇王繼氏<hi>集作代</hi>闗東則丞相聮<lb/>
華近徙河間是稱右族大父贇隋幽州都督府長史考<lb/>
師滄州清池令並振羽儀馳聲郡<hi>集作都</hi>邑公孝弟天至<lb/>
禮樂混成千里聞騏驥之才五都重琅玕之價壯士行<lb/>
去樹勲於塞垣君子居之何陋於蕃郡以上柱國為𤣥<lb/>
<pb n="KR4h0022_WYG_954-7a"/>
州司户參軍積善襲於家風餘慶流於身後享年若干<lb/>
而卒夫人清河縣太君傅氏四徳爰為六行聿脩始則<lb/>
賔於冀妻終乃訓成孟母春秋若干而終開元十四年<lb/>
某月合葬於州城西南里之平原禮也我有令子軄司<lb/>
馬於小山我有淑孫偶乗龍於大樹榮哀之事于兹畢<lb/>
矣銘曰<lb/>
堂堂吕公休有令徳穆穆傅母順成内則兩譽齊振雙<lb/>
儀不慝<hi>集作忒</hi>景行山東風流河北有生必謝誰能獨存<lb/>
<pb n="KR4h0022_WYG_954-7b"/>
神寧故里合葬中<hi>集作平</hi>原劒暗泉室松寒墓門勒銘沈<lb/>
礎萬古何言<lb/>
　　　許州長史趙公墓誌銘　　　張九齡<lb/>
公諱某字某天水隴西人其先受賜于周所食者趙下<lb/>
逮襄子大為諸侯至<hi>集作貽</hi>于謀孫克用保國有功有伐<lb/>
無代無之曽祖某隋尚書左右僕射淮安<hi>集作寧</hi>郡公祖<lb/>
某金紫光禄大夫殿中監贈工部尚書武强公父某符<lb/>
璽<hi>集作寳</hi>郎皆發聞馨香世祚蕃衍不髙位者則人望焉<lb/>
<pb n="KR4h0022_WYG_954-8a"/>
公惇師舊業允廸恭<hi>集作淵</hi>懿包君子大雅之量有古人<lb/>
獲心之實脩詞以達其道則質文相半履行以顧其言<lb/>
則剛柔並克弱冠以門子調補湖州叅軍轉相州司兵<lb/>
叅軍學以入官思不出位格言清論始誦今行屬太上<lb/>
皇養徳在藩擇賢為吏公首其舉王曰爾諧於是引為<lb/>
相王府户曹叅軍轉法曹叅軍及龍徳既亨鶴鳴有應<lb/>
往而利見縻以好爵乃授朝散大夫雍州録事叅軍綱<lb/>
領諸曹罔有不率秩滿除洛州伊闕令事舉其中斂從<lb/>
<pb n="KR4h0022_WYG_954-8b"/>
其薄恵小鎮大狥公㓕私政之在人今而遺愛俄遷徐<lb/>
州司馬未㡬轉陜州司馬許州長史千里將聘六轡斯<lb/>
柔得之自心動而中節故其四叅州事再入府寮一宰<lb/>
畿邑三為郡佐莫不所居而績宣其用所去而頌因其<lb/>
跡豈伊茍然厥繇尚矣開元八年春二月疾革乙丑終<lb/>
于官舍春秋若干某年冬十有一月庚午歸葬夫人崔<lb/>
氏祔焉公自然淡泊不屑勢利守道貞固與命推遷故<lb/>
厯年多所移官數四不過參佐而已豈亦直道之云乎<lb/>
<pb n="KR4h0022_WYG_954-9a"/>
然而卑以自牧約而能濟推厚居薄内安其仁急病讓<lb/>
夷外多其義不曰君子其能爾乎有子曰令言次曰令<lb/>
則泣血加人抑情就禮哀愬窀穸之事恭惟先君之徳<lb/>
驗之所履附之斯文以傳無窮以慰罔極銘曰<lb/>
猗嗟令徳寛仁<hi>闕</hi>道景行行之風流肆好名取公器為<lb/>
身善寳<hi>集作善為身寳</hi>志所以立政所以宣入官惟允蒞事其<lb/>
然是儀是式不忘不愆今也終古後之克祚子孫禋祀<lb/>
春秋霜露茫茫九原斯焉永慕<lb/>
<pb n="KR4h0022_WYG_954-9b"/>
　　　宋州司馬先府君墓誌銘　　孫　逖<lb/>
府君諱嘉之字某魏郡武水人也故屬安樂盖齊大夫<lb/>
書之後至晉長秋卿道恭有子曰顗避地河朔後世居<lb/>
焉顗五世孫魏光禄大夫恵蔚為本朝大儒自時厥後<lb/>
不隕其業公即光禄𤣥孫也曽祖孝敏隋大業中并州<lb/>
晉陽縣令所居之聚聊設衡闗至<hi>疑</hi>為晉陽里祖仲將<lb/>
皇朝鄆州夀張縣丞父希莊皇朝韓王府典籖自晉陽<lb/>
至府君四世而傳一子故五服之内無近屬焉府君四<lb/>
<pb n="KR4h0022_WYG_954-10a"/>
嵗而孤無所怙恃外祖劉士傑因官居于潞之涉縣府<lb/>
君自㓜及長外族焉依克自激昻允迪前烈弱冠以文<lb/>
章著稱因此遊太原涉西河以觀陶唐之風河汾之間<lb/>
有盛名矣垂拱載初之際始詣洛陽獻書闕下極論時<lb/>
政言多抵忤所如不合遂投跡太學託名常調天冊中<lb/>
以進士擢第與崔日用蘇晉俱為考功郎中李迥秀特<lb/>
所摽賞久視初預㧞萃與邵炅齊澣同昇甲科解褐蜀<lb/>
州新津縣主簿又補河南府緱氏縣尉改王屋縣主簿<lb/>
<pb n="KR4h0022_WYG_954-10b"/>
府君少好攝生之術自王屋授訣於司馬先生便欲罷<lb/>
官學道而官微禄薄曰<hi>疑</hi>門無儲宗黨孤𦕈無所仰給<lb/>
繇是願效六百石長吏焉歴洺州曲周宋州襄邑二縣<lb/>
令秩滿之後遂絶跡人世屏居園林怡神太和以適初<lb/>
願居數嵗秩<hi>疑</hi>長子某拜中書舍人實掌絲綸皇上以<lb/>
府君有義方之訓特授朝散大夫宋州司馬仍聴致仕<lb/>
手詔褒美親族榮之享年八十三以開元二十七年四<lb/>
月二十四日棄背於東都集賢里之私第府君性聰眀<lb/>
<pb n="KR4h0022_WYG_954-11a"/>
而志髙邈學該百氏而不為章句文窮三變而尤工氣<lb/>
質早有大名晩從卑位於是知命之不偶道之不行隨<lb/>
時委運澹然無營而疇昔輩列平生雅故當軸處中者<lb/>
多矣盖未嘗跬足而近之恬於勢利乃如此也然所涖<lb/>
之職必悉心為政不以小而易之人到于今遺愛矣爾<lb/>
其閨門之教子孫之謀猷之必逺誨則無倦萬石不假<lb/>
於誚譲太邱惟聞於遵<hi>疑</hi>誘保乂於後無慙古人夫人<lb/>
廣平宋氏蒲州安邑縣令斌之孫滑州司士叅軍郁之<lb/>
<pb n="KR4h0022_WYG_954-11b"/>
女淑徳賢行深慈至柔有子四人皆著名於詞學有女<lb/>
六人俱涉跡於圖史非獨府君之善訓亦有夫人之内<lb/>
則焉享年六十以開元十年十一月二十三日先棄背<lb/>
於河陽别業逖遹遘迨等遭天不愸遺降此鞠㐫創鉅<lb/>
以深荼蓼又集永惟宅兆未立精靈未安猶力尫瘵尚<lb/>
存餘喘即以府君違世之年八月十二日遷厝于邙山<lb/>
陶村之西原合祔焉禮也北㨿岡阜南瞻城闕一以託<lb/>
州原之勝勢一以近庭闈之故居諸孤等亦願朝奠几<lb/>
<pb n="KR4h0022_WYG_954-12a"/>
筵暮掃松柏往来宻邇以寘哀懐伏惟尊靈安此真宅<lb/>
小子痛極豈復能文泣血書事言多失緒其詞曰<lb/>
惟先府君不隕厥問克惟厥訓惟先夫人慈範是經柔<lb/>
徳是程昊天罔極曷其報徳敢述舊聞言豈為飾<lb/>
　　　揚州司馬李公墓誌銘　　　李　華<lb/>
公諱某字某趙郡髙邑人也在昔咎繇謨眀𤣥元道徳<lb/>
武安之功秦人息甲廣武之畧淮隂東西<hi>疑作面</hi>魏則中<lb/>
書為臣齊則常侍叅佐命丞動隣邦眀喆于周隋水部<lb/>
<pb n="KR4h0022_WYG_954-12b"/>
才冠時倫訓迪于忠孝國朝則蒲州之仁政趙州之懿<lb/>
徳趙州生晉陽尉諱某道崇位卑鍾慶身後官婚人物<lb/>
為山東上族五百餘年矣公少孤以經明行脩登第直<lb/>
崇文館授雍邱尉屬國家升中秦山縣當馳道徴責萬<lb/>
計臨事無違居至卑而不拆當大務而不撓外兄許公<lb/>
蘇尚書頲特親重之秩滿考六經覽羣書手抄二百巻<lb/>
觀其大<hi>一作仁</hi>義歴交城尉無何丁内艱柴毁終禮授榆<lb/>
次尉裴尚書伷先為太原尹㢘察河東引公在幕賢者<lb/>
<pb n="KR4h0022_WYG_954-13a"/>
知勸不仁者懼既而從調朝廷詔有司精求令長公以<lb/>
崇璧之咨鍾彛之重屈為蕭令邑臨古汴之衝毎嵗為<lb/>
害公因租之集兩税一石置於水濵治之為防水不敗<lb/>
稼蕭人賴之徐方歌之則政之利人餘可知也選授太<lb/>
原府法曹叅軍事大都阜殷嚚訟填積公鏡其詐實皆<lb/>
叶身中太原王之北門枕扼夷夏屬邊部首亂悉衆来<lb/>
攻公撫弦登陴左右軍師完城池潰㓙醜有力焉詔加<lb/>
朝散大夫遷太子洗馬拜右諭徳進階正議大夫東宫<lb/>
<pb n="KR4h0022_WYG_954-13b"/>
圖書亡逸有司命公留北部蒐訪焉淮南節度故相崔<lb/>
尚書圓表公為揚州右司馬將任以州政方祖道遘厲<lb/>
而終享年六十六廣徳二年六月十三日也長子規前<lb/>
刑部員外郎兼侍御史次子覲故沂州沂水縣丞次子<lb/>
覿故太原府榆次縣尉次子峴前汾州平遥縣丞㓜子<lb/>
觀前左監門衛率府兵曹叅軍事泣血茹悲哀號萬里<lb/>
求仁者之助於江湖奉迎裳帷於太原歸安洛汭禮罔<lb/>
不備某年月日窆於某原禮也規有公遺風國之才臣<lb/>
<pb n="KR4h0022_WYG_954-14a"/>
嘗為晉州吏職中外宣力王室聞於天下公其不亡矣<lb/>
公有文有武簡而能肅不伐其勞推其美於人神眀質<lb/>
髙嶷如山孤味道於老莊還性於禪恵毎渉危必免阽<lb/>
患無傷冥然禮順疑若靈助盖徳之所至者也嗚呼位<lb/>
不尊夀不遐時耶命耶華於公諸從雁行為公所知感<lb/>
規之孝祗述盛烈以慰諸孤之心其銘曰<lb/>
貴為侯伯来日赫赫百夫之特所稱者徳神錫純嘏道<lb/>
無違者淮南鎮揚為右司馬嘗涖蕭人蕭人以淳嘗掾<lb/>
<pb n="KR4h0022_WYG_954-14b"/>
太原功宣北藩艾綬銀章丈夫之尊春秋匪懈榮於寢<lb/>
門宜其永世天胡降戾仁而有子哀號萬里維嵩之隅<lb/>
維汾之涘我卜我筮夀宫脩止與天無期寧極於斯子<lb/>
孫百代拜手於斯<lb/>
　<lb/>
　<lb/>
　<lb/>
　文苑英華巻九百五十五<lb/>
</p>
<p>
</p>
  </div>
</body>
</text>
</TEI>
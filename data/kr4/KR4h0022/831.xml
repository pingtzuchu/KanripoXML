<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百三十二</head>
    <p>
<pb n="KR4h0022_WYG_831-1a"/>
欽定四庫全書<lb/>
　文苑英華巻八百三十二　宋　李昉等　編<lb/>
　刻候<lb/>
　　易州候臺記一首　　池州造刻漏記一首<lb/>
　歌樂<lb/>
　　琴㑹記一首　　　　王氏廣陵散記一首<lb/>
　　歌者葉記一首<lb/>
　圖畫<lb/>
<pb n="KR4h0022_WYG_831-1b"/>
　　十八學士圖記一首　九疑山圖記一首<lb/>
　　風后八陣圖記一首　保安鎮陣圖記一首<lb/>
　　張僧繇畫僧記一首<lb/>
　刻候<lb/>
　　　易州候臺記　　　　　　　李徳裕<lb/>
昔武王順天應人奄有周室邵公受命作伯宅兹燕土<lb/>
列分冀為幽之都專受脈執燔之命於是建宗廟立城<lb/>
市分噐輯其邦家築臺觀乎雲物則候臺之建允或在<lb/>
<pb n="KR4h0022_WYG_831-2a"/>
兹初具版幹陳畚鍤書丈尺糗<hi>一作餱</hi>糧之數度髙平逺<lb/>
近之差奔命子來執用林聚約之閣閣荷鍤而雲隂數<lb/>
重築之登登相杵而雷響四合成之不日欝兮崇山將<lb/>
中天以懸居豈承露以特立然後分保章以典之命日<lb/>
者以覘之使八風不姦五雲式序人無凶札夭瘥之疾<lb/>
國絶䘮荒水旱之沴凡若是者數百年至六國糜沸九<lb/>
州𤓰剖昭王平<hi>一無平字</hi>能破齊抗趙候雲在朔則二至二<lb/>
分之占五紀五緯<hi>一作五行五紀</hi>之數雖少沒振未大滅裂及<lb/>
<pb n="KR4h0022_WYG_831-2b"/>
秦有華戎漢封郡縣析木空聞於分野甘棠已盡於剪<lb/>
伐則眡祲之儀掃地都盡廊廡旅乎荆棘階阯穴其狐<lb/>
兎自我唐再造區夏大分岳牧使鎮天子之邦不同諸<lb/>
侯之郡遂及陳迹以作新臺既無占候之事共為宴樂<lb/>
之所雖山節藻梲禮不僣於大夫而刻桷丹楹誠終慙<lb/>
乎君子代為故事人無間言洎我良牧郭公博采舊史<lb/>
發揮新意文物大備懲勸可觀公名明肅字晉容太原<lb/>
郡人也監門將軍之孫御史大夫之子纉戎餘慶克荷<lb/>
<pb n="KR4h0022_WYG_831-3a"/>
明徳靈源與天地争長廣度與江湖比量故能受明主<lb/>
之詔剖太守之符澤從雲㳺心入水凈俗變於道禮賢<lb/>
存擁篲之風人歌其徳聼訟擬<hi>一作紹</hi>坐棠之化幸三年<lb/>
而政教已成雖一日而墻宇必葺以為先王議事理不<lb/>
忘本君子懐徳人惟求舊况候䑓易之古臺也壯址仍<lb/>
存昭王燕之賢王也盛徳不泯欲觀古人之象至止可<lb/>
以肅肅如享太牢之味登之可以熙熙遂於臺之外壁<lb/>
列劇辛樂毅焉以為道者萬物之奥天地之禪六度之<lb/>
<pb n="KR4h0022_WYG_831-3b"/>
門寂滅之義施之于國則富證之于人則夀况守道者<lb/>
必嚴之于吸風飲露安禪者必釋之以息照冥境乃於<lb/>
臺之内壁圖桑門<hi>一作䘮偶</hi>宴坐焉以為孝者徳之本揔人<lb/>
百行貞者事之幹為乾四徳至天則風雨以時比竹而<lb/>
霜霰不變廬於墓有田氏之子安其室有王章之<hi>一作也非</hi>
妻生芝草於大隧之前是加一等詠栢舟在中河之側<lb/>
乃無貳事復於其次為遶墳薦鯉焉俾觀者如堵覽之<lb/>
駭目擊懦夫烈士之節警貞女孝子之心豈徒壓百雉<lb/>
<pb n="KR4h0022_WYG_831-4a"/>
之崇墉架九烏之峻堞軒榭窈窕松桞隂映幽室納寒<lb/>
谷之氣炎天下霜畫梁對霽雨之輝晴虹射日夫如是<lb/>
則登之不假贈扇北風其凉視之不待褰幃太山如礪<lb/>
豈比夫逐荆臺遂為流遁畫麟閣不有姓名者哉别駕<lb/>
彭城劉公循忠從政以賢方協海沂之詠司馬清河張<lb/>
公瓉食禄以徳爰光中外之逰咸秉濟代之材以成考<lb/>
室之羙雖二公𢎞<hi>一作行非</hi>化有無窮之令聞終三后協心<lb/>
樹不朽之丕構徳裕邑人也實寡聞見㧞薤投水徳未<lb/>
<pb n="KR4h0022_WYG_831-4b"/>
半於任棠築臺置金禮何多於郭隗敢不傳美以為實<lb/>
録蔵於屋壁誠有媿於家書勒於碑版庶無慙於臺記<lb/>
時建崇𤣥學之嵗秋八月旬有九日其從事叅佐等學<lb/>
冨今古材堪經濟雖懐坐嘯之功未展摩天之力並勒<lb/>
石于後以克永代<lb/>
　　　池州造刻漏記　　　　　　杜　牧<lb/>
百刻短長取於口不取於數天下多是也牧太和三年<lb/>
佐沈吏部江西府暇日公與賔史環城<hi>集作吏環城</hi>見銅壺<lb/>
<pb n="KR4h0022_WYG_831-5a"/>
銀箭律如古法曰建中時嗣曹王臯命處士王易簡為<lb/>
之公曰湖南府亦曹王命處士之<hi>集無之字</hi>所為也後二年<lb/>
公移鎮宣城王處士尚存因命工就京師授其術創置<lb/>
於宣<hi>集無宣字</hi>城府牧為童時王處士年七十嘗<hi>集作常</hi>來牧<lb/>
家精大衍數與雜機巧識地有泉鑿必湧起韓文公多<lb/>
與之逰太和四年牧自宣城使於京師處士年餘九十<lb/>
精神不衰牧拜于牀下言及刻漏因圖授之㑹昌五年<lb/>
嵗次已丑夏四月始造于城南門樓京兆杜牧記<lb/>
<pb n="KR4h0022_WYG_831-5b"/>
　　歌樂<lb/>
　　　琴㑹記　　　　　　　　　栁　識<lb/>
君子之座必左琴右書雅好閱古古亦置於舟車也大<lb/>
厯六年浙西觀察使蘇州刺史兼御史大夫賛皇公祗<lb/>
命朝于京闕春正月夕次朱方刺史樊公稱江月當軒<lb/>
願以巵酒侑勝居無何賛皇公絃琴樊公和之演操相<lb/>
應澄清撫綏逓為伯牙更為子期琴動人静琴酣酒醒<lb/>
清聲向月和氣在堂春風猶寒是夜覺煖既罷<hi>一作罷宴</hi>之<lb/>
<pb n="KR4h0022_WYG_831-6a"/>
後賛皇顧潤州曰見明珠者始賤魚目知雅樂者方鄙<lb/>
<hi>一作始賤</hi>鄭聲自樸散為噐真意在琴與衆樂同法<hi>三字一作同出</hi>
於虚獨能致静同韻五音獨能多感同名為樂獨偶聖<lb/>
賢是宜稱徳切近於道昔堯以美利利於天下曲名始<lb/>
暢自舜禹至于夫子不居盡善稱操自持聖達節次<hi>或作</hi>
<hi>賢</hi>守節達宜仍防守徴河深<hi>此句疑</hi>而猶至弄已下習多<lb/>
<hi>一無此三十字</hi>不正<hi>一作止</hi>且聲著哀思或當戚自陳其後居常<lb/>
翫之和理所措若然者寜襲陶公真意空拍而已豈襲<lb/>
<pb n="KR4h0022_WYG_831-6b"/>
胡笳巧麗異域悲聲我有山水桐音寳而持之古操則<lb/>
為其餘未暇是知賛皇所好無非訓典<hi>一作貽訓</hi>似有道而<lb/>
猶重之若此况乃真有道之士乎輙紀述<hi>一無述字</hi>所論貽<lb/>
諸達者　　一作皆唐文粹<lb/>
　　　王氏廣陵散記　　　　　　顧　况<lb/>
衆樂琹之臣妾也廣陵散曲之師長也琅邪王淹兄女<lb/>
未笄忽弹此曲不從地出不從天降如有宗師存焉曲<lb/>
有日宫散月宫散歸雲引華嶽引意者虚寂之中有宰<lb/>
<pb n="KR4h0022_WYG_831-7a"/>
察之神司其妙有以授王女於戱天地鄙恡而絶神明<lb/>
倜儻而授中散没而王女生<hi>一作傳</hi>其間寂寥五六百年<lb/>
先王作樂殷薦上帝有不得而聞者皷鍾時動敢告於<lb/>
太師<lb/>
　　　歌者葉記　　　　　　　　沈亞之<lb/>
昔者秦青之弟子韓娥從學乆之以為能盡青之妙也<lb/>
即辭去青送之將訣且歌一歌而林籟振蕩再歌則行<lb/>
雲不流矣娥心乃衰然<hi>集有則字</hi>韓娥亦能使逶迤之聲環<lb/>
<pb n="KR4h0022_WYG_831-7b"/>
梁而逰凝塵奮發<hi>集作飛</hi>微舞上下者三日不止能為人<lb/>
悲亦能為人喜其後漢武時協律李延年為新聲亦云<lb/>
能<hi>二字集本川文粹作尚</hi>感動人至唐貞元中<hi>集本川文粹作貞元元年</hi>洛湯<lb/>
金谷里有女子葉學歌於栁恭之下<hi>二字二本作恭下之</hi>初與其<lb/>
曹十餘人居獨葉歌成無等後為成都率<hi>川文粹作帥通用</hi>家<lb/>
妓及率死復來長安中而轂下聲家聞其能咸為<hi>集作與</hi>
㑹唱次至葉當引弄及舉音則絃工吹師皆失執自廢<lb/>
既罷聲黨相謂約慎語無令人得聞知是時博陵大家<lb/>
<pb n="KR4h0022_WYG_831-8a"/>
子崔莒賢而自患其室饒乃曰吾緑組初秩寜宜厚蓄<lb/>
以自奉<hi>集作封</hi>耶遂大置賔客門下縱樂與遨逰極費無<lb/>
所恡也<hi>二本作無有所恡</hi>他日莒宴賔堂上樂屬因言曰有新<lb/>
聲葉者歌無倫請延之即乗小車詣莒莒且酣為一擲<lb/>
目作樂乃合韻奏緑腰俱囑葉曰幸給聲葉起與歌一<lb/>
觧一坐盡眙<hi>刺利反</hi>是日歸莒莒沉浮長安數十年葉之<lb/>
價益露然以莒能善人而優曹亦歸之故卒得不貢聲<lb/>
中禁葉為人㓗峭自處雖諧者百態争笑於前未嘗換<lb/>
<pb n="KR4h0022_WYG_831-8b"/>
色元和六年莒從事岐公在朔方時余徃謁焉令與公<lb/>
賔舍於郵在莒鄰夜聞其歌有一人坐泣且<hi>集作甚</hi>悲良<lb/>
乆復悅及卒聲而悲悅再三曰孰與<hi>集作為</hi>之是欲吾不<lb/>
得自任矣明旦問其狀乃葉為也後莒復與岐公來彭<lb/>
城十年余過其居問葉安在曰近逝矣自趙璧李元慿<lb/>
<hi>集作馮</hi>世稱為知音之尤皆擅鼔絃及為余言葉之歌使<lb/>
其妙自循<hi>集作備</hi>則音屬不知和矣鳴呼豈韓娥之嗣與<lb/>
惜其終莫有能繼其聲者故余著之欲其聞於後世云<lb/>
<pb n="KR4h0022_WYG_831-9a"/>
　　圖畫<lb/>
　　　十八學士圖記　　　　　　王　覿<lb/>
夫立身之功莫大於行道行道之功莫大於逢時行道<lb/>
則孝悌才學有聞逢時則仁信機謀及物有其時無其<lb/>
材斯固<hi>一作故</hi>自犬彘也有其材無其時得不憤心涕血<lb/>
歟則知無代無材計用與不用耳髙祖起於沛光武起<lb/>
於南陽而籌畫功勲獨出豐宛之士蕭丞相從漢帝入<lb/>
闗封府蔵而收圖籍房太尉從太宗征討捨珠玉而採<lb/>
<pb n="KR4h0022_WYG_831-9b"/>
人材二君子之徳<hi>一作材</hi>豈偶然也十八學士皆煬帝之<lb/>
臣曷闇於隋而明於唐是有其材而無其時也如晦𤣥<lb/>
齡止於一尉或非好去任或挂網徙邊禇亮虞南不離<lb/>
下位或嫉才見謫或七品十年暨我國家則有道兼文<lb/>
武噐重珪璋者慷慨大節臨機能斷者仁孝忠直預識<lb/>
存亡者㓗行檢身而有英畧者好學敏達詳明吏道者<lb/>
出入軍旅涉歴危難<hi>一作難危</hi>者不憚兵威樹立忠誼者博<lb/>
聞貞儉文翰兼絶者風韻閒雅善於吟咏者精練古訓<lb/>
<pb n="KR4h0022_WYG_831-10a"/>
長於講論者夫如是則立身行道之事盡在於斯矣得<lb/>
不𡨕心契志以自朂勵哉覿每覩十八學士圖空瞻賛<lb/>
像而已輙各採本傳列其嘉績庶幾閱像者思其人披<lb/>
文者思其人非惟臨<hi>一作昭</hi>鑒耳目抑可以垂誡於君臣<lb/>
父子之間也<lb/>
　　　九疑山圖記　　　　　　　元　結<lb/>
九疑山方二千餘里四州各近一隅世稱九峯相似望<lb/>
而疑之謂之九疑亦云舜望九峯疑禹而悲從臣有作<lb/>
<pb n="KR4h0022_WYG_831-10b"/>
九悲之歌因爲<hi>集作謂</hi>之疑九峯殊極髙大逺望皆可見<lb/>
也彼如嵩峯<hi>集作華</hi>之峻峙衡岱之方廣在九峯之下磊<lb/>
磊然如布碁石者可以百數中峯之下水無魚鼈林無<lb/>
鳥獸時聞聲如蟬黽<hi>莫杏反前篇作蠅</hi>之類聼之亦無徃徃見<lb/>
大谷長川平田深淵杉松百圍榕<hi>前篇作檜</hi>栝並之<hi>集作茂</hi>青<lb/>
莎白沙洞穴丹崖寒泉飛流異竹雜華廻映之處似蔵<lb/>
人家實有九水出於山中四水南流灌<hi>前篇作貫</hi>於南海五<lb/>
水合<hi>集作比</hi>注合為<hi>前篇作於</hi>洞庭若度其髙卑比洞庭南海<lb/>
<pb n="KR4h0022_WYG_831-11a"/>
之岸直上可二三百里不知海内之山如九疑者則<hi>集無</hi>
<hi>則字</hi>幾焉哉<hi>集作或是</hi>曰若然者兹山何不列於五岳對曰五<lb/>
帝之前封疆尚隘衡山作岳已出荒服今九疑之南萬<lb/>
里臣妾國門東望不見西岳<hi>集作涯際</hi>西行幾萬里未盡<hi>前篇</hi>
<hi>作見</hi>邊陲當令<hi>集作合</hi>以九疑為南岳以崑崙為西岳衡華<lb/>
之輩聼逸者占為山居<hi>前篇作林</hi>封君表作苑囿耳但若當<lb/>
世議者拘限常情率引古制不能有所改剏也如何故<lb/>
圖畫九峯畧載山谷傳於<hi>前篇作之</hi>好事以旌異之如山中<lb/>
<pb n="KR4h0022_WYG_831-11b"/>
之往跡峯洞之名稱為人所傳說者並隨方題記庶幾<lb/>
觀者易知時永泰丙午年<hi>集作中</hi>也<lb/>
　　此篇七百三十七卷重出前已削去<lb/>
　　　風后八陣圖記　　　　　　獨孤及<lb/>
物不終静必受之以動當純坤用事隂疑於陽則飛龍<lb/>
戰太朴以散聖盗並起故戎馬生乃有力<hi>集作并</hi>吞八荒<lb/>
争截九有大者天柱折地維絶小者作慝盧山負阻中<lb/>
冀上帝慿怒下土是恤乃眷武徳黄帝受之始順殺氣<lb/>
<pb n="KR4h0022_WYG_831-12a"/>
以作兵法文昌以命將於是乎征不服討不庭其誰佐<lb/>
命曰元老風后盖戎行之不修則師律用爽隂謀之不<lb/>
作則㐫噐何恃故天命聖者以廣<hi>集作光</hi>戰術俾懸衡於<lb/>
未然察變於竒獸<hi>集作倚數</hi>握機制勝作為陣圖夫八宫之<lb/>
位正則數不愆神不惑<hi>文粹作忒</hi>故八其陣所以定位也衡<lb/>
抗於外軸布於内風雲附<hi>集作負</hi>其四維所以備物也虎<lb/>
張翼以進蛇向敵而蟠飛龍翔鳥上下其勢所以致用<lb/>
也至若疑兵以固其餘地遊軍以按其後列門具將發<lb/>
<pb n="KR4h0022_WYG_831-12b"/>
然後合戰弛張則二廣迭舉掎角則四竒皆出必使陷<lb/>
堅陣㧞深壘若星馳天旋雷動山破彼魏之鶴列鄭之<lb/>
魚麗周武之熊羆昆陽之虎豹出匪以律我異於是既<lb/>
而圖成罇爼帝用經畧北逐獯鬻南平蚩尤戡黎於阪<lb/>
泉省方於崆峒底定萬國旁羅七曜鼎成龍至去而上<lb/>
僊於是遺風㝠㝠時亡而圖在<hi>在字集作存焉</hi>嗚呼<hi>集本文粹作戱</hi>聖<lb/>
迹長徃神機未昧酌其流者猶足以决勝九<hi>集作三</hi>軍禦<lb/>
侮萬里故項籍得之以覇西楚黥布得之奄有九江漢<lb/>
<pb n="KR4h0022_WYG_831-13a"/>
孝武得之攘匈奴服甌越東收獩貊西拓大夏然則聖<lb/>
圖幽賛未始有涯唐天寳中客有為韜鈐者得其遺制<lb/>
於黄帝書之外篇裂素而圖之則勝敗之朕在我指<hi>集作</hi>
<hi>股</hi>掌天地之心見於毫末議欲獻諸策府用廣武事㑹<lb/>
天子以不戰為師無為為寳則是圖也興於多難廢於<lb/>
昇平湮淪不書盛徳其没乃<hi>集作及</hi>旌諸圖側以為三皇<lb/>
之故事六藝之餘技云<lb/>
　　　保安鎮陣圖記　　　　　　符　載<lb/>
<pb n="KR4h0022_WYG_831-13b"/>
甲子嵗我王克蘄春之明年也是時天王居梁州丞相<lb/>
司徒勉出於陳留逆豎乗是遂為<hi>一作于</hi>六合鯨吞虎踞<lb/>
使宿賊杜少誠長短兵三萬方將㧞蘄取黄濟江而南<lb/>
至于五嶺盡以天子之地懸自受署焉春二月逆師自<lb/>
穆陵隂山白沙三大闗支下而進威聲炎炎如無枝梧<lb/>
縁道邏守已陷六七我師洶然少沮氣勢王感槩激三<lb/>
軍沉畧通神明以為是鎮地勝而險固卒薄而孱老彼<lb/>
必知我將銳志而圖之設伏衆戎盡殪可也乃命兵馬<lb/>
<pb n="KR4h0022_WYG_831-14a"/>
使伊慎桀帥驍悍四千人御枚宵入張諸柵之卒人伏<lb/>
于莽間賊果體<hi>疑</hi>來以蝥弧偕登於是中軍一皷萬夫<lb/>
雷呼内兵乗髙而唐突之伏卒陵背而芟割之紅旗拉<lb/>
風長㦸如倚晨暮三接朱殷谿瀆獲馬牛百萬蹄斬首<lb/>
數千級其餘斃踣瘡痏皚皚枕藉者遂大築京觀以光<lb/>
武功焉由是氛霧蕩八方日月麗大幽兇醜懐締搆江<lb/>
淮完推命江淮而南父子夫婦無僕虜之患皆一舉之<lb/>
力也故自希烈亂常天下擁兵之諸侯議鴻勲茂績者<lb/>
<pb n="KR4h0022_WYG_831-14b"/>
莫敢承風焉先是包大夫佶司天下之賦將自揚徂荆<lb/>
萬檣峩峩不得安動繄我之㨗即陸驅車水方舟驚飈<lb/>
駭雲集貢于天王君子謂我王之勲績也大宜載太常<lb/>
刋鼎銘豈獨續縑素而己載忝賔介厠櫜鞬之末得備<lb/>
書事揚公休聲貞元元年七月二十日記<lb/>
　　　張僧繇畫僧記　　　　　　劉長卿<lb/>
天竺僧畫像者梁直閣將軍張僧繇之真迹也張公繪<lb/>
事之始厥有二僧後屬侯景師至金陵江南䘮亂此畫<lb/>
<pb n="KR4h0022_WYG_831-15a"/>
流離散落多歴年所遂遭剖割<hi>集作裂</hi>分而爲二其一在<lb/>
唐故右常侍陸堅處即此僧也陸公常嬰篤疾殆將屬<lb/>
纊忽於夢寐覩此故僧謂公曰我有同侣一人自從離<lb/>
析己百餘年<hi>集作嵗</hi>今在洛陽故城東李君家深所寳玩<lb/>
舉世莫知若能為我求之再得㑹合當以法力扶助令<lb/>
爾無憂陸公既寤遽以<hi>集作以處</hi>求訪果如夣中之㫖獲見<lb/>
斯人而僧亦俱在乃以俸錢十萬贖<hi>集作購</hi>而合焉即日<lb/>
陸公疾瘳勿藥有喜信知造思之妙通於神祗識者以<lb/>
<pb n="KR4h0022_WYG_831-15b"/>
為干將鏌鎁散而復合亦其類也嗟乎陸公已沒子孫<lb/>
不守有姬鬻之於市為校書郎宋儋所得<hi>集作得之</hi>開元中<lb/>
儋服藥過度因而䘮明其李氏之僧復失所在惟入夣<lb/>
者巋然獨存儋卒傳故人劉傑傑居之<hi>集作隠小</hi>室不求聞<lb/>
達天寳末遭禄山之難避地淮隂與道士魏審交深相<lb/>
結納無何傑以老卒傳乎審交審交傳楚州刺史李湯<lb/>
湯傳睦州司馬劉長卿今為劉氏之寳蔵矣<lb/>
　文苑英華巻八百三十二<lb/>
</p>
<p>
</p>
  </div>
</body>
</text>
</TEI>
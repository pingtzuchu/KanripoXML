<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百二十七</head>
    <p>
<pb n="KR4h0022_WYG_127-1a"/>
欽定四庫全書<lb/>
　文苑英華巻一百二十七　　宋　李昉等　編<lb/>
　逰覧一<lb/>
　　閒逰賦一首　　　　　　逰廟山賦一首<lb/>
　　楚望賦二首　　　　　　望賦一首<lb/>
　　　閒逰賦<hi>并序</hi>　　　　　　　　　徐　魁<lb/>
余嘗讀易至謙豫二卦乃廢書而歎曰嗟乎天道其何<lb/>
逺哉故逍遥山阿内身外物自保幽靜庶無悔吝遂援<lb/>
<pb n="KR4h0022_WYG_127-1b"/>
毫命牘賦閒逰之章云爾<lb/>
夫居幽而思逺兮固先逹之所言吾乗方以靜拙兮亦<lb/>
自得於丘園羡馬蹄之踐雪兮憐澤雉之處樊朅歸來<lb/>
以遂志兮豈榮華之足敦傍山阿而葺宇兮即樹楥而<lb/>
啓門爾其山則盤紆深沉穹窿杳靄下枝廻溪上㵼懸<lb/>
瀨絶峯交竦深林縈帶魚鳥歘以來往煙雨紛其雜㑹<lb/>
喧以騰倚之獸䕃以偃蹇之木百藥爭妍千芳競馥紫芝所<lb/>
業黄精所畜𤣥猨逰嘯於隂杖<hi>疑作枝</hi>惠風徘徊於陽谷<lb/>
<pb n="KR4h0022_WYG_127-2a"/>
潤<hi>疑作澗</hi>綿靡而成文泉暾鏡而自肅若乃春華既落秋<lb/>
實就成翔雲亹亹流月亭亭髙蝉嘶韻𤣥鳥辭楹氣凄<lb/>
清而開朗露溧冽而含清或傍徨乎松壑亦偃息乎林<lb/>
扄覧五聖之餘軌酌三古之遺經信居謙而履福如在<lb/>
豫而忘鳴遵養性於黄術鍳止足於老生欣松屑之可<lb/>
餌難<hi>一作歎</hi>黄金之未成至乎身乖俗偶志罷世紛坐隣<lb/>
沙雪卧接煙雲耿長霜<hi>一作宵</hi>而未寐乍含咏以成文傷<lb/>
孤鴈之失伴懷哀鵠之離羣何物類之多感鬱予懐其誰<lb/>
<pb n="KR4h0022_WYG_127-2b"/>
語希體逸而心廣願飄然而高舉美人兮巖阿芳菲兮襲予天<lb/>
奄冉其將暮山蕭條而無侣發清琴以輔志操長歌以延佇<lb/>
歌曰上幽岫兮得所欽山蔬陳兮桂酒斟嗟草木兮洛<lb/>
<hi>疑</hi>春心悼日月兮逰<hi>疑</hi>相尋貴龍鳳兮就高深悦張邴<lb/>
兮託蕭森歌響既畢月已沉乃擁荷蓋命漢舟越蘭渚<lb/>
泛滄流意超遥其誰恨何俗累之為憂傷路人之狹隘<lb/>
聊放心以閒逰<lb/>
　　　　逰廟山賦<hi>并序</hi>　　　　　　　　　王　勃<lb/>
<pb n="KR4h0022_WYG_127-3a"/>
𤣥武山西有廟山東有道君廟蓋幽人之别府也長蘿<lb/>
巨樹梢翳雲日王子馭風而逰泠然而喜益懷霄漢之<lb/>
舉而忘城闕之戀矣思欲攀洪崖於煙道邀羡門於天<lb/>
路仙師不在<hi>集作存</hi>壯志徒爾俄而泉石移景秋隂方積<lb/>
松柏群吟悲聲四起背鄉闗者無復四時之策焉嗚呼<lb/>
有其志無其時則知林泉有窮路之嗟<hi>集作哭</hi>煙霞多後<lb/>
時之歎不其悲乎遂作賦曰<lb/>
陟彼山阿積石峩峩亭臯千里傷如之何啓松崖之密<lb/>
<pb n="KR4h0022_WYG_127-3b"/>
䕃攀桂岊之崇柯隔浮埃於地絡披顥氣於天羅爾其<lb/>
緑巖分徑蒼岑對室菌軒丹糺芝塲翠密俯泉石之清<lb/>
泠臨風颷之瑟䫻仰紺臺而携手望清都而容<hi>集作屈</hi>膝<lb/>
躡霞岡於玉砌歩雲岊於金壇懷妙童於真女想青螭<lb/>
及碧鸞情恍恍而將逸心迴迴而未安見丹房之晩晦<lb/>
知紫洞之宵寒既而霧昏千障煙浮四野恨流俗之情<lb/>
多痛飛仙之術寡驅逸思於方外跼髙情於天下使蓬<lb/>
瀛可得而宅焉何必懷於此都也亂曰已矣哉吾誰欺<lb/>
<pb n="KR4h0022_WYG_127-4a"/>
林壑逄地煙霞失時託宇宙兮無日俟鸞虬兮未期他<lb/>
鄉<hi>集作邦</hi>山水<hi>集作谷</hi>秪令人悲<lb/>
　　　楚望賦<hi>并序</hi>　　　　　　　　李　嶠<lb/>
序曰登髙能賦謂感物造端者也夫情以物感而心由<lb/>
目暢非力覧無以寄杼軸之懷非髙逺無以開沉鬱之<lb/>
緒是以騷人發興於臨水柱史詮妙於登臺不其然歟<lb/>
蓋人禀情性是生哀樂思必深而深必怨望必逺而逺<lb/>
必傷千里開年且悲春目一葉早落足動秋襟坦蕩忘<lb/>
<pb n="KR4h0022_WYG_127-4b"/>
情臨大川而永息憂喜在色陟崇岡以累歎故惜逝慜<lb/>
時思深之怨也摇情蕩慮望逺之傷也傷則感遥而悼<lb/>
近怨則戀始而悲終逺節𢎞人且猶軫念苦心志士其<lb/>
能遣懷是知青山之上每多惆悵之客白蘋之野斯見<lb/>
不平之人良有以也余少歴難<hi>疑艱</hi>虞晩就推擇揚子甘<lb/>
泉之嵗潘生秋興之年曽無侍從之榮顧有池籠之嘆<lb/>
而行藏莫寄心跡罕并嵗月推遷志事遼落栖遑卑辱<lb/>
之地窘束文墨之間以此為心心可知矣縣北有山者<lb/>
<pb n="KR4h0022_WYG_127-5a"/>
即禹貢所謂岐東之荆也岧嶤髙敞可以逺望余簿領<lb/>
之暇蓋嘗逰斯俯鏡八川周睇萬里悠悠失鄉縣處處<lb/>
尺<hi>疑</hi>雲煙不知悲之所集也嵗聿云暮逰子多懷援筆<lb/>
慨然遂為賦云爾<lb/>
眇乎忽然髙山之顛露團團而濕草風烈烈而鳴泉對<lb/>
蒼茫之寒日聽蕭索之悲蝉廟<hi>疑</hi>獨處而無晤吾凝睇<lb/>
乎八埏於是繁懷載紆積慮未豁生逺情於地表起遥<lb/>
恨於天末霜盡川長雲平野濶恨逰襟之造<hi>疑作浩</hi>蕩憤<lb/>
<pb n="KR4h0022_WYG_127-5b"/>
覉怨之協<hi>疑作忉</hi>怛寂焉長想倐若有亾固將言而已歎<lb/>
信無哀而自傷撫余情之増軫悼人事之多戚曽浮促<lb/>
之㡬何而思緒之纒邈思何憂而不入心何慮而不攅<lb/>
雖感目之一致終寄懷而百端若乃平原杳兮千里春晴<lb/>
山香<hi>疑</hi>兮萬里親<hi>疑作新</hi>迷故鄉之處所㓕愛舊之聲塵<lb/>
願寄言而靡託思假翼而無因徒極睇而盡思終夭性<lb/>
而傷神或復天髙朔漠氣冷河闗漢塞鴻度呉宫鷰還<lb/>
對落葉之驅影怨浮雲之慘顔爾乃永眺無見端居不<lb/>
<pb n="KR4h0022_WYG_127-6a"/>
聊<hi>音留</hi>愴歸軒之寂寂傷逺客之悠悠月臨城曉風送邉<lb/>
秋唳鶴<hi>二字疑</hi>聞兮炯不寐凝笳動兮此夜愁及夫寒野<lb/>
蕭條空山寂寥目鄢郢而途眇指邯郸而路遥傷永離<lb/>
兮浦曲訣逺送兮河橋眺平蕪之漫漫瞻逺樹之迢迢<lb/>
仡然直視嗌矣魂銷形將槁木同植心與飛蓬共飄至<lb/>
如隴上從軍漢<hi>疑</hi>陽讁戍挿羽朝急要鞭夜赴黯黯塞<lb/>
雲蒼蒼闗樹甘埋影於異城蹔囬首於歸路魂逝兮邑<lb/>
里目斷兮煙霧歩將前而後<hi>疑作復</hi>留望欲罷而還顧覩<lb/>
<pb n="KR4h0022_WYG_127-6b"/>
驚塵之欻起見征羽之將度泉石愴而増咽行旅悲而<lb/>
失措亦有擣衣思婦織錦懐人看粉黛兮無色視桃李<lb/>
兮非春君去兮還無期妾心兮私自悲高臺四望杳無極<lb/>
天<hi>疑衍</hi>天涯一去何君<hi>疑衍</hi>盡時天涯兮綿綿問道路兮將<lb/>
幾千朝朝暮暮綺忩前長懷此恨終永年若夫覉旅失<lb/>
職之人放逐流離之客羌抱恨而誰許<hi>疑作訴</hi>塊緘愁而<lb/>
不擇<hi>疑</hi>於是窮澤際天滄流拂漢属榮悴兮時改遇炎<lb/>
凉兮節换莫不瞻草木而孤絶向風煙而永歎故夫望<lb/>
<pb n="KR4h0022_WYG_127-7a"/>
之為體也使人慘悽伊鬱惆悵不平興廢思慮震蕩心<lb/>
靈其始也罔兮若有求而不致也悵乎若有待而不至<lb/>
也悠悠揚揚似出天壌而渉雲莊逡逡廵廵若失其守<lb/>
而忘其真羣感方興衆念始并既情招而思引亦目受<lb/>
而心傾浩兮漫兮終逾逺兮肆兮流兮宕不返兮然後<lb/>
精廻<hi>疑</hi>魄亂神璽至<hi>二字疑</hi>否憂憤總集莫能自止雖剛<lb/>
悍武力之夫法度禮容之至<hi>作志</hi>孰不解威失毅廢綱遺紀<lb/>
祝<hi>疑衍</hi>借使<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>疑據</hi>河負海牛山之美可逰左江右湖京臺<lb/>
<pb n="KR4h0022_WYG_127-7b"/>
之樂難忘<hi>闕</hi>　　　邈千秋金石悲兮綺羅傷<hi>一作相</hi>顧<lb/>
山川以永慨邀山月而詎央若乃羊公愴惻於峴山孔<lb/>
宣憫然於曲阜王生臨逺而沮氣顔子登高而白首惟<lb/>
夫作聖明哲寛和敦厚亦復怛色愀容喪精亐<hi>疑</hi>夀故<lb/>
望之感人深矣而人之激情至矣必也念終懐始感往<lb/>
悲來㳂未形而至造思繫無而生哀此懽娛者所以易<lb/>
情而慨慷達識者所以凝慮而徘徊者也<lb/>
　　　第二<hi>并序</hi>　　　　　　　　　劉禹錫<lb/>
<pb n="KR4h0022_WYG_127-8a"/>
予既謫于武陵其地故郢之裔邑與夜郎諸夷錯繫乎<lb/>
天者隂伏陽驕繫乎人者風巫氣寙是以囂雰<hi>一作霧</hi>浮<lb/>
浮利于樓居城之麗譙實隣所舎四垂無蔽萬景坌入<lb/>
因道其逺邇所得為楚望賦云<lb/>
翼軫之野祝融所司隂廹而專專實生沴天濡而雺土<lb/>
洩而泥氣罕淑清兮淫氛曀曀<hi>四字一作漫淫氛曀</hi>中人之體兮<lb/>
為瘥為瘵<hi>一作廢</hi>以曠滌煩兮利居髙于物外我卜我居<lb/>
於城之隅宛在藩落麗譙渠渠四阿垂空洞户發樞眸<lb/>
<pb n="KR4h0022_WYG_127-8b"/>
子不運坐陵虛無嵗更周流時極慘舒萬象起滅森來<lb/>
貺予櫺軒之外羣山巃嵸岡陵靡陁勢若相拱出雲見<lb/>
怪窈蔚森聳露夕霞朝望如飛動簷廡之下大江澒洞<lb/>
支流合輸泄入雲夢羲和望舒出没兩涯涵泳之族聱<lb/>
取㰹呀秋水灌盈漩石飄沙流枿軒昂舞于盤渦逮及<lb/>
收潦澹如醁醽白石磷磷倒影羅生蘋末風起有文無<lb/>
聲悠逺煙綿與空蒼然湘沅之春先令而行臈月寒盡<lb/>
温風發榮土膏如濡言鳥嚶嚶三星嘒其曉中植物䬃<lb/>
<pb n="KR4h0022_WYG_127-9a"/>
以飄英雲歸髙唐草蔽洞庭目與天盡神將化并圓方<lb/>
相函逰氣杳冥熈熈藹藹藻餙羣形枿樹同丘積空凝<lb/>
青環洲曲塘含景曜明恢台之氣發于春季渉夏如鑠<lb/>
逮秋愈熾土山焦熬止水漫沸翔禽跕墮呀喙<hi>一作咮</hi>垂<lb/>
翅曦赫歊蒸陽極召<hi>一作反</hi>隂二儀交精下上相歆雲興<lb/>
天際歘若車盖凝矑未瞬彌漫霮䨴驚雷出火喬木糜<lb/>
碎殷地爇空萬夫皆廢懸霤綆縋日中見沫移晷而收<lb/>
野無完塊少隂之中景物澄鮮丹葉星房燭耀<hi>一作輝</hi>川<lb/>
<pb n="KR4h0022_WYG_127-9b"/>
原夕月既望曜<hi>一作躍</hi>于丹泉上鏡下氷湔塵濯煙宿麗<lb/>
潜芒獨行髙躔皓<hi>一作皎</hi>一氣之悠悠潔有形而溢清𤣥<lb/>
杳㣲<hi>一作徴</hi>明以斐斖想逰目於化先夜無朕以徂征<lb/>
金霞暈乎海壖明星方揚斜漢西懸璿柄如墮半沉層<lb/>
<hi>一作曽</hi>瀾雞啁唽而晨鳴兮日荏苒以騰晶動植瞭兮已<lb/>
分山川鬱乎不平復人寰之諠卑洶浩浩以營營追向<lb/>
時之景光不可驟得以再更意華胥之夢還猶<hi>一作獨</hi>彷<lb/>
像而馳精日次于房天未降霜百卉猶<hi>一作獨</hi>澤水泉收<lb/>
<pb n="KR4h0022_WYG_127-10a"/>
脉故道朘<hi>音宣</hi>削衍為廣斥水禽嬉戱引吭伸翮紛驚鳴<lb/>
而决起捨綵翠于砂礫時北風振槁揚埃蕭條邉聲與<lb/>
鴈俱來寒氛委積萬竅交激楚雲改容飛雨凝滴灑林<lb/>
逓響淅瀝梢槭飛電照雪以騰光柔蔬傲霜而透坼躔<lb/>
次殊氣川谷異冝民生其間俗鬼言夷招三閭以成謡<lb/>
德伏波而搆祠投粔籹以鼔檝豢鱣魴而如蟻蟠木靚<lb/>
深孽妖慿之祈年去厲於蠲敬祗擊鼔肆筵河<hi>一作阿</hi>旁<lb/>
水湄薦誠致祝却落躨跜渚居鱻食大掩水物罟張餌<lb/>
<pb n="KR4h0022_WYG_127-10b"/>
啗不可遁伏顯舉潜縋晝撞夜觸設機沉深如拾于陸<lb/>
彼逰鯈之瑣類咸跳脫於窘束雖三趾與六眸時或加<lb/>
乎一目亦有輕舟拖綸往復軒輊泛浮馴鷗相逐暮夜<lb/>
澄寂嘯歌羣族傖音俚態幽怨委曲逗踈柝於江城引<lb/>
哀猨於山木巢山之徒抨<hi>一作捽</hi>木開田灼龜伺澤兆食<lb/>
而焮鬱攸起于巖阿騰絳氣而蔽天熏歇雨濡<hi>一作澤</hi>頴<lb/>
垂林顛盗天和而藉地勢諒無勞而有年罷士閒人逸<lb/>
為末作求金渚涘淘汰瀺灂流注濻沱<hi>一作隤池</hi>繁光熠爚<lb/>
<pb n="KR4h0022_WYG_127-11a"/>
貪賈來貿發于懷握無翼而飛潤于豐屋哂耘耕之悒<lb/>
悒徒胼胝以自鞠我處層軒日星廻還閱天數而視民<lb/>
風百態變見乎其間非耳剽以臆說兮固幽求而縱觀<lb/>
觀物之餘遂觀我生何廣覆與厚載豈有形而無情髙<lb/>
莫髙兮九閽逺莫逺兮故園舟有檝兮車有轄江山<hi>一作</hi>
<hi>上</hi>坐兮不可越吾又安知其所如怳臨髙以觀物<lb/>
　　　望賦　　　　　　　　　　劉禹錫<lb/>
邈不語兮臨風境自外兮感從中明晦轉續兮八極鴻<lb/>
<pb n="KR4h0022_WYG_127-11b"/>
蒙<hi>集作濛</hi>上下交氣兮羣生異容發孤照於寸眸騖遐情<lb/>
乎太空物乗化兮多象人遇時兮不同嗟乎有目者必<lb/>
騁望以盡意當望者必縁情而感時有待者瞿瞿忘懷<lb/>
者熈熈慮深者瞠然若䘮樂極者冲然無違外徙倚其<lb/>
如一中糺紛兮若斯望如何其望㝡樂睎慶霄兮遡阿<lb/>
閣如雲兮天顔咫尺如草兮臣心踴躍扇交翟兮葳蕤<lb/>
旗升龍兮蠖略日轉黄道天開碧落凝瑞景於庭樹掬<lb/>
非煙於殿幕望如何其望且懽登㶚岸兮見長安紛擾<lb/>
<pb n="KR4h0022_WYG_127-12a"/>
擾兮紅塵合鬱葱葱兮佳氣盤池象漢兮昭囬城依斗<lb/>
兮䦨干避御史之騘馬逐倖臣之金丸望如何其望攸<lb/>
好宗萬靈兮越四隩漢帝仙臺兮秦皇海嶠霓裳踊<hi>一作</hi>
<hi>踴</hi>于河上馬跡窮乎越徼紫氣度闗而斐亹神光屬天<lb/>
而照耀睆眷眷以馳精聳專專而觀妙望如何其望有<lb/>
形視蠢蠢兮窮㝠㝠楚塞氛惡兮蕭闗燧明暈籠孤月<lb/>
兮角奮長庚沙長<hi>一作多</hi>似雪磧有疑城煙雲非女子之<lb/>
氣草木盡王者之兵審曳柴之虛警破來騎之先聲信<lb/>
<pb n="KR4h0022_WYG_127-12b"/>
有得於風鳥亦<hi>一作示</hi>無言於斾旌望如何其望且慕恩<lb/>
意隔兮年光度雕輦已辭兮金屋何處長信草生兮長<lb/>
門日暮候翠華之儻來仰𤣥天以自訴况復湘水無還<lb/>
章<hi>一作漳</hi>河空注淚染枝葉香餘紈素風蕭蕭兮北渚波<lb/>
煙漠漠兮西陵樹夫不歸兮江上石子可<hi>一作河</hi>見兮秦<lb/>
原墓拊<hi>一作拍</hi>琴飜朔塞之思<hi>一作音</hi>挾瑟指邯郸之路望<lb/>
如何其望最傷俟環玦兮思帝鄉龍門不見兮雲霧蒼<lb/>
蒼喬木何許兮山髙水長春之氣兮悅萬族獨含嚬兮<lb/>
<pb n="KR4h0022_WYG_127-13a"/>
千里目秋之景兮懸清光偏結憤兮九迴腸羡環拱於<lb/>
白榆惜馳暉於落棠諒衝斗兮誰見伊戴盆兮何望<hi>平聲</hi>
豈止蘇武在胡管寧浮海送飛鴻之滅没附隂火之光<lb/>
彩鶴頸長引烏頭未改恨已極兮平原空起何時兮東<lb/>
山在永望如何傷懷孔多降將有依風之感宫人成意<lb/>
<hi>一作憶</hi>月之歌歌曰張衡側身愁思久王粲登樓日廻首<lb/>
不作渭濵垂釣臣羞隨<hi>一作為</hi>洛陽拜塵友<lb/>
　　凢一作皆集本<lb/>
<pb n="KR4h0022_WYG_127-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百二十七<lb/>
</p>
<p>
</p>
  </div>
</body>
</text>
</TEI>
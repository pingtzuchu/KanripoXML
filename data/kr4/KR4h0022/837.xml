<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷八百三十八</head>
    <p>
<pb n="KR4h0022_WYG_837-1a"/>
欽定四庫全書<lb/>
　文苑英華卷八百三十八　宋　李昉等　編<lb/>
　后妃哀冊文下<lb/>
　　恭皇后哀冊文一首<lb/>
　　承天皇后哀冊文一首<lb/>
　　貞懿皇后哀冊文一首<lb/>
　　元獻皇太后哀冊文一首<lb/>
　　章敬皇后哀冊文一首<lb/>
<pb n="KR4h0022_WYG_837-1b"/>
　　昭徳皇后哀冊文一首<lb/>
　　懿安皇太后哀冊文一首<lb/>
　　　恭皇后哀冊文　　　　　　韋良嗣<lb/>
維開元二十八年嵗次庚辰月朔日寧皇后元氏薨于<lb/>
西京之第旋窆于某塋天未忘釁相次徂落其明嵗十<lb/>
一月二十四日王薨在殯制冊為讓皇帝且有後命追<lb/>
諡妃為恭皇后盖以王有讓統之寔而妃有恭徳之美<lb/>
所以考行追崇皆聖皇天倫篤愛有光於古先者也粤<lb/>
<pb n="KR4h0022_WYG_837-2a"/>
天寳元年五月乙巳朔十七日庚申將遷祔于恵陵王<lb/>
薨及葬凡為七月天子之禮也命侍臣叙以書冊其詞<lb/>
曰<lb/>
皇矣有熊處于𤣥宫衣冠所在祗𦙍無窮以武而興復<lb/>
于土中以文始大元氣比崇禮侔周恪慶漸柔風展我<lb/>
邦媛倫昭有融至静委和如天克令莫莫中谷夭夭作<lb/>
詠黄繶尊容素紗増映鍳圖閱火隂儀壼政帝寵元昆<lb/>
妃承累命降家人之禮擬隂安之盛<hi>漢書文紀隂安侯髙帝㛐</hi>鵲巢<lb/>
<pb n="KR4h0022_WYG_837-2b"/>
化行人倫以正貳<hi>一作或</hi>幾望於終古故守冲而益敬祥<lb/>
開夢兆服媚蘭蓀女延湯邑男受推恩緑車齊軫綵㦸<lb/>
盈門各禀柔訓常貽話言天授戩榖無非播諦歸賵事<lb/>
㐫毁䑓成沴圓月忽蝕朝雲亦霽滅綵韶陽收華邸第<lb/>
嗚呼哀哉魯宫未考漢門處哀帝以讓而追諡后從夫<lb/>
而永陪䄖翬<hi>一作翬䄖</hi>蹔舉璋瓉誰開用小君之備物怨吾<lb/>
王之不来嗚呼哀哉娥輪半上蜃輅將移逗<hi>一作追</hi>䨇旐<lb/>
兮遲遲卷六衣兮披披青門一别兮不駐素滻既濟兮<lb/>
<pb n="KR4h0022_WYG_837-3a"/>
相隨入長陵之松栢顧漢苑兮參差司馬門兮罍罍恭<lb/>
后墳兮在斯嗚呼哀哉<lb/>
　　　承天皇后哀冊文　　　　　楊　炎<lb/>
維大厯三年嵗次景午四月乙未朔五日庚子故齊王<lb/>
諡曰承天皇帝妃張氏諡曰恭順皇后天寳末賊臣搆<lb/>
難王從二聖南幸成都自武功定䇿禁中扈先帝於靈<lb/>
武以是年八月薨于行在今上錄功追逺詔諡鴻名以<lb/>
大厯三年六月遷座于咸陽禮也雲翿宿懸天鷄空嚮<lb/>
<pb n="KR4h0022_WYG_837-3b"/>
<hi>一作響</hi>建翠鳳以䨇引度蒼龍以<hi>一作而</hi>長徃皇帝慟極天<lb/>
倫齊於開舘望桂輿之蕭颯撫蘭䑓之腸<hi>一作傷</hi>斷爰詔<lb/>
近臣遺音是纂其詞曰<lb/>
皇國氛氲麗于天文本枝百代連<hi>一作聨</hi>華千載維王斯<lb/>
㑹其祥則大祖武之烈宗文之配令徳純粹温恭慈愛<lb/>
和必有莭動而無悔持盈以冲明道若昧金玉是飾皷<lb/>
鍾于外伊昔慶衍維皇握圗天孫載弄甲觀晨趨善問<lb/>
居講嚴師服儒瓊林秋實寳蕚晴敷皇用錫土苴茅剖<lb/>
<pb n="KR4h0022_WYG_837-4a"/>
符大邦之幹滄海之隅遥分朱邸近植青梧愛鍾嘉恵<lb/>
寵被宸渥從侍寢門觀風太學禮聞齒讓聴辨聲樂歴<lb/>
運中否災鯨搆昏初避夷狄<hi>一作帝初避狄</hi>聖有昌言王叶羣<lb/>
議天廻乗轅適于硭碭之野進于閶闔之門雲趨北河<lb/>
電掃中原方從廟告言守藩垣忽川逝于東海怨夜長<lb/>
于西園嗚呼哀哉志業見於屯蒙勲名留於天壤成宗<lb/>
禋之有聖<hi>一作歸</hi>悲歡愛之易喪獨精聚而䰟逰奉君親<lb/>
以長徃展我邦媛徳容可仰魯舘而家齊風是長翟拜<lb/>
<pb n="KR4h0022_WYG_837-4b"/>
三月軿歸百兩豈鳳吹之有行<hi>一作有歸</hi>而虹銷之無像嗚<lb/>
呼哀哉帝念伊始晬容生憂傷桂絆之幽蠧望山河之<lb/>
林邱觧劔龍<hi>一作龍劔</hi>而追慟燭鴻徽以𡨕捜駕之輅旗服<lb/>
以冕裘儼千官於天衛<hi>一作衢</hi>將合祔而從周嗚呼哀哉<lb/>
笳皷宵陳河山曉發地坱乾<hi>一作北</hi>兮聲逺天空同兮影<lb/>
沒入幽隧之穹林伏盤原之宫闕嗚呼哀哉考至公與<lb/>
至性見為子兮為臣臨難不忘其社稷感時思致於君<lb/>
親短而非病逝豈同塵惟徳名與盛典可觀法以求仁<lb/>
<pb n="KR4h0022_WYG_837-5a"/>
嗚呼哀哉<lb/>
　　　貞懿皇后哀冊文　　　　　常　衮<lb/>
維大歴十年嵗次<hi>集本文粹作在</hi>辛夘十月辛酉朔七日丁夘<lb/>
<hi>舊唐書文粹作六日景寅</hi>貴妃獨孤氏薨粤明日追諡曰貞懿皇后<lb/>
殯于内殿之西階十三年十月癸酉<hi>唐書文粹如此是英華及大詔令作</hi>
<hi>六月十七日癸酉非</hi>乃命攝大尉銀青光禄大夫守門下侍郎同<lb/>
中書門下平章事河内郡開國公常衮持莭冊命以其<lb/>
月<hi>英華唐書文粹如此是惟大詔令作其年十月癸酉朔</hi>二十五日丁酉遷座于<lb/>
<pb n="KR4h0022_WYG_837-5b"/>
藏陵禮也素紗列位黼帟周庭輅升玉綴軒缺珠櫺<hi>唐書</hi>
<hi>集粹作攎</hi>皇帝悼鸞掖以追懐感麟趾<hi>唐書作迹</hi>而増慟備百禮<lb/>
以殷遣命六宫而哀送宗祝薦告司儀降收爰詔侍臣<lb/>
紀垂鴻休其詞曰<lb/>
祚祉悠乆寵靈誕受元魏藩戚周隋帝后五侯迭興七<lb/>
貴居右肇啓皇運光膺文母纉女是因以綱大倫生知<lb/>
隂教育我蒸人瑞雲呈彩瑶星降神聦明睿知婉麗貞<lb/>
仁惟昔天鑒娉<hi>唐書文粹作捜</hi>求才淑龍徳在田葛覃于谷周<lb/>
<pb n="KR4h0022_WYG_837-6a"/>
姜胥宇漢后推轂王業惟艱嬪風已穆繼文傳聖嗣徽<lb/>
克令不曜其光乃終有慶祗奉園寢肅恭靈命越在哀<lb/>
㷀聿追孝敬文織絲組朱緑𤣥黄上供祭服以祀明堂<lb/>
法度有莭不待珩璜萹訓之製自盈縑緗叙我邦族風<lb/>
于天下始於憂勤叶成皇化慈厚諸女寵臨下嫁登進<lb/>
賢才勞謙日夜服繒示儉脫珥<hi>唐書文粹作簮</hi>申誡訪問後言<lb/>
讌逰夙退内和羣娣動有矜誨外睦諸親泣辭封拜闕<lb/>
翟有期<hi>唐書文粹作日</hi>親蠶<hi>集作躬親</hi>俟時忽歸清漢言復方祗萬<lb/>
<pb n="KR4h0022_WYG_837-6b"/>
乗悼懐羣生<hi>文粹作臣</hi>慕思玉衣追慶金劔<hi>唐書文粹作劔疑作紉</hi>同<lb/>
儀嗚呼哀哉去昭陽兮窅然乗雲駕兮何在人代宛兮<lb/>
如舊炎凉倐兮已改翠葆森以成列素旗儼而相待言<lb/>
從玉兆之貞永閟瑶華<hi>集作池</hi>之綵别長秋之西苑過望<lb/>
春而<hi>諸本作兮</hi>南登招帝子於<hi>唐書文粹作于</hi>北渚從母后於東陵<lb/>
<hi>后之女葉國公主塟城東地卑濕至是從祔東陵云</hi>下玉<hi>唐書文粹作土</hi>清兮動金翠外<lb/>
無像兮中有慿合簫挽而<hi>唐書作以</hi>攅咽從<hi>諸本/作結</hi>雲雨之<hi>詔令</hi>
<hi>作而</hi>凄凝吾君感於幽期俯曽亭而望思慘嬪媛載穆象<lb/>
<pb n="KR4h0022_WYG_837-7a"/>
服攸宜鸞輅爰正翬衣在斯藹藹邦媛雍雍母儀先天<lb/>
毓徳早嵗聞師日月有期山陵甫制六綍齊引八神警<lb/>
衛龍帷儼其載陳驥服騁以偕逝率土雷動殊方雪涕<lb/>
去城闕之遲遲望郊原之翳翳背黄山而北指渡清渭<lb/>
以東轅野色慘以凝幕青<hi>詔令作春</hi>雲重而垂軒儼騑驂以<lb/>
就駕慘徒御而不喧捨層城之禁掖向新廟之陵園嗚<lb/>
呼哀哉遵周道之合祔美時風之同穴列容衛於山阿<lb/>
若平生之像設擬靈<hi>疑</hi>金之凄楚泛薤露之清切痛脩<lb/>
<pb n="KR4h0022_WYG_837-7b"/>
夜之不陽歎行芳之永絶嗚呼哀哉緬惟在昔嬪徳斯<lb/>
臧夫婦以正邦家之光明明淑徳誕聖配皇肅威靈之<lb/>
如在欽懿範之不忘嗚呼哀哉<lb/>
　　　章敬皇后哀冊文　　　　　裴士淹<lb/>
維寳應二年嵗次癸夘閠正月乙巳朔五日己酉大行<lb/>
章敬皇后啓自先殯十六日庚申膺冊禮于行宫粤三<lb/>
月二十七日庚午将遷祔于建陵禮也素帟遐敞彛罇<lb/>
曉薦風藹椒塗月虚蘭殿哀子嗣皇帝諱悲深𤣥夜慟<lb/>
<pb n="KR4h0022_WYG_837-8a"/>
切聖慈爰講<hi>一作脩</hi>六服之禮允廸二南之詩示寰區以<lb/>
壼則恭典冊以台司鸞斾曵音蜃輅遷轍辭臣奉詔敢<lb/>
揚徽烈其詞曰<lb/>
圓方配徳耀魄齊明王化之本國風以清於穆宗盟<hi>一作</hi>
<hi>周</hi>貽謀先覺太伯崇讓延陵聴樂藴乎純嘏施及繁<lb/>
昌斗維儲慶軒緯流祥入懐梦月滿室騰光蘋藻無替<lb/>
紘綖有章待年祕景率禮含芳象服是宜造舟成詠顧<lb/>
史垂則稱詩以延佇極容衛之<hi>文粹作以</hi>盡時摇巾袂兮逺<lb/>
<pb n="KR4h0022_WYG_837-8b"/>
訣隔軒檻兮羣悲不復見兮廻御輦傷如何兮軫睿慈<lb/>
下蘭臯兮背芷陽旌悠悠兮野蒼蒼帯白花兮掩淚衣<lb/>
𤣥帉兮斷膓當盛明之<hi>唐書文粹作兮</hi>共樂忽幽處兮獨傷去<lb/>
故庭而<hi>諸兮作</hi>日逺即新宫兮夜長襚無文繡之飾噐無<lb/>
珠貝之蔵盖自我之立制形<hi>諸本作刑</hi>有國之大坊<hi>詔令作防二字</hi>
<hi>禮記通用唐書文粹作方</hi>嗚呼哀哉見送徃之空歸歎終焉之如此<lb/>
方土神兮是與非甘泉盡兮疑復似遺音在於玉瑱陳<lb/>
迹留於金戺獻萬夀兮無期存二南之餘美嗚呼哀哉<lb/>
<pb n="KR4h0022_WYG_837-9a"/>
　　　元獻皇太后哀冊文　　　　蕭　昕<lb/>
維寳應二年嵗次癸夘閏正月乙巳朔十六日庚申元<lb/>
獻皇太后啓殯于永昌之陵寢安神于細栁之亭宫粤<lb/>
三月甲辰朔十三日乙夘将遷座于㤗陵禮也諡冊昭<lb/>
禮容車儼駕皇帝執通䘮而在疚遵逺日以戒期悼憫<lb/>
㐫之荐及痛皇妣以御悲泣外郊而阻禮將撤奠於有<lb/>
司命宗伯之貳職陳明徳以為詞其詞曰<lb/>
兩儀判質二曜分形乾剛坤順陽徳隂靈嬪風以婉婦<lb/>
<pb n="KR4h0022_WYG_837-9b"/>
道惟聴王教斯立邦家以寧渭水定祥塗山恊徳式敷<lb/>
隂教用光内則紃組克脩蘋蘩是軄雜佩相警副笄盡<lb/>
飾族承嵩<hi>詔令作蓮</hi>岳徳備椒房福履蘭殿祥開畫堂黄花<lb/>
襲慶彤管貽芳姜嫄佐嚳堯母興唐靈婺沉彩仙娥墜<lb/>
魄厚夜無歸重泉永隔義存故劔禮備追冊先志克遵<lb/>
爰開故宅坤儀展敬啓廸四聦誕敷六行蘭芳桂郁霜<lb/>
皎氷净鷰集瑶筐鸞廻金鏡化光葛虆務先穜稑載靡<lb/>
震驚宵淪朓朒柔明既進隂教惟肅必戒浮華逺登才<lb/>
<pb n="KR4h0022_WYG_837-10a"/>
淑寧觀戯馬嘗徃濯龍堯門協慶莘野聮蹤禕䄠凝彩<lb/>
璁珩有容志循簡易體備肅雍維徳之行令問不已繡<lb/>
輪羽盖玉階金戺式昭範於人倫竟韜華於地紀六宫<lb/>
揮涕于清禁萬㝢銜寃於神理嗚呼哀哉宗祧永固濬<lb/>
哲膺期仁涵動植慶浹華夷捧鏡奩而増欷臨甲觀而<lb/>
纒悲望松楸兮逾逺感霜露兮何追湘川有君漢陵宜<lb/>
祔露衛攸心禮章加數瑞雲呈紫而轉妍廞服變黄而<lb/>
無蠧想層城於北闕背夀原於東路應門寂寂以長閉<lb/>
<pb n="KR4h0022_WYG_837-10b"/>
同軌轔轔而畢赴嗚呼哀哉閟泉闈兮有洫引池紼兮<lb/>
方昭吟古木於靈囿遡悲風於渭橋繁笳凝而凄切輕<lb/>
斾轉而蕭條衣潜覆兮猶在香逺聞兮而不消嗚呼哀<lb/>
哉鳴鷄奏而夙興服馬嚴而曉發慘河山之淑氣怨桃<lb/>
李之嘉月雖立極與觀圖繋池光而禋設猗彤管兮有<lb/>
煒賛徽音兮無歇嗚呼哀哉<lb/>
　　　昭徳皇后哀冊文　　　　　韓　滉<lb/>
維貞元二年嵗次景寅十一月丁亥朔十二日戊戌大<lb/>
<pb n="KR4h0022_WYG_837-11a"/>
行皇后崩于兩儀殿旋殯于西階越朞<hi>一作三</hi>年嵗次丁<lb/>
夘二月景辰朔二十九日甲申大行昭徳皇后将遷座<lb/>
于陵䑓禮也長秋宵闢靈輼夙備哀笳候曉咽梚増欷<lb/>
容衛儼黙祖庭愔邃動長情以自失矧孝思之天至哀<lb/>
子皇太子痛鳳翣之將引哀陵雲之永訣號遣奠以登<lb/>
餕臨凱風以泣血臣滉奉詔式揚懿烈其詞曰<lb/>
坤厚載物乾道由儀成象大矣貞徽纂之芳聞在郡<hi>詩在</hi>
<hi>洽之陽</hi>俔表天施風𢎞王雅慶發明離静恭之徳斯賛庶<lb/>
<pb n="KR4h0022_WYG_837-11b"/>
方之教聿熈誠軒星之降彩何玉華之遽<hi>一作荐</hi>萎嗚呼<lb/>
哀哉桂舘纒哀椒塗燎寢翬衣卷玉龍杠綢錦内朝遽<lb/>
閟公宫曷禀彤管空貽黄桑罷絍宸𠂻深悼於故劔儲<lb/>
貳<hi>一作兩</hi>痛絶於勺飲惟華宗之逺派寔統業<hi>一作系</hi>於周<lb/>
王猗烈祖之上僊固命氏之靈長沙麓之徽爰契筮華<lb/>
<hi>一作儇</hi>之慶載洋穆嘉猷於洲涘躋盛徳之<hi>一作於</hi>任姜居<lb/>
内輔以同休飾芳音<hi>一作隂化</hi>以融光賦樛木以逮下鄙脫<lb/>
簮以自彰夙著當熊之績早膺靈鳳之祥布一徳以蕃<lb/>
<pb n="KR4h0022_WYG_837-12a"/>
衍貞萬國以元良章順簡以柔克奚辰蝕而靡常掩圎<lb/>
魄以就晦絶坤維而不張嗚呼哀哉臣妾何恃宫壼安<lb/>
仰凑永巷以晨謁瞻蘭殿以凝想庭寥寥以増曖繐䄡<lb/>
䄡以不敞激號唱以俱發逹蒼𡨕以振響嗚呼哀哉通<lb/>
靈甫搆天京啓阡夀原春慘新宫晝𤣥珠𥜗已禭玉座<lb/>
將遷哀嬪負璽泣御收筵鷖輅徐轉鸞旗遵前慟皇情<lb/>
以餘渥下北極以辭天想衣練以崇儉絶傾筐而詠賢<lb/>
嗚呼哀哉瑶齊永閟鞶鑑長委靈仙𦕈邈母儀在紀媯<lb/>
<pb n="KR4h0022_WYG_837-12b"/>
汭同風塗山繼美配祗薦號騰英流祉惟皇儲之孺慕<lb/>
方衘血以頓毁掩禮經之前蹤逹天下之孝理遵<hi>一作尊</hi>
睿懐之慘怛昭天行之終始垂千古而自揚<hi>一作傷</hi>豈臣<lb/>
詞之足擬嗚呼哀哉<lb/>
　　　懿安皇太后哀冊文　　　　封　敖<lb/>
維大中二年嵗次戊辰夏五月己未朔二十一日己夘<lb/>
懿安皇太后崩于興慶宫冷井殿旋殯于大内兩儀殿<lb/>
之西階粤十一月丁未朔二十六日壬午遷座于景陵<lb/>
<pb n="KR4h0022_WYG_837-13a"/>
之别寢命大尉具陳祖饋殿廷禮也池紼就列神攅啓<lb/>
封晴霜拂禁曙月彎空叶龜謀之吉兆儼蜃衛於行宫<lb/>
皇帝孝本自天禮期踰節仰遺令之是禀仰宸衷而敢<lb/>
越宵載既備祖庭爰設緬行珮之徂征駐輼輈<hi>疑作輬</hi>之<lb/>
去轍顧謂簡冊克揚休烈臣敖奉詔敢獻文曰<lb/>
大圓清升大方渾凝日正陽徳月司隂職人倫既分伉<lb/>
云儷云自甿之畢逹帝之尊有國有家以君以親光光<lb/>
母后列列門胄鼎𦙍中榮天枝外秀河祥岳祉蘭香玉<lb/>
<pb n="KR4h0022_WYG_837-13b"/>
美汾陽之孫昇平之子有命既集来嬪帝宮奉維城之<lb/>
中饋光戚里之華容赫赫憲皇龍潜未躍貽孫鍾紫極<lb/>
之慶知子奉青宫之樂惟后之明執禮而行恭敬必嚴<lb/>
於父道盥潄將俟乎鷄鳴及二聖歸真三光正色日朗<lb/>
黄道月盈霄極中興是賛隂教維則時詠肅雍功推輔<lb/>
翼服澣濯以警其華煥讓封拜以誠乎謙抑蘋藻㓗蠲<lb/>
於宗廟葛藟吟諷於宫掖髙禖有慶大電膺祥誕元良<lb/>
而立極纉丕構而圗昌於是養素便殿齋心洞房宸嚴<lb/>
<pb n="KR4h0022_WYG_837-14a"/>
捧負孝道輝光噫馳飈兮未幾迅朝露兮何常人代之<lb/>
推遷莫極仙家之日月猶長婦事三朝母臨五葉禮益<lb/>
上載恩方下接無何秘籙求真<hi>闕</hi>門悟刼追弓劔之悠<lb/>
逺感霜露之履渉謂十地兮何躋謂丹梯兮可攝金屋<lb/>
不知其長徃<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>管空遺乎舊法嗚呼哀哉姜嫄讓徳任<lb/>
氏推名仰符軒耀俯順坤靈容範不邀乎箴史婉娩自<lb/>
恊乎柔明終厭浮代期歸福庭謝明時於清禁即脩夜<lb/>
之𤣥扄嗚呼哀哉蘭殿靈<hi>唐詔令作虚</hi>嚴椒房幽寂日下珠<lb/>
<pb n="KR4h0022_WYG_837-14b"/>
簾塵生粉壁禁樹暮兮煙慘宫瓦寒兮霜白瞻象設兮<lb/>
如在捧禕䄖兮成昔嗚呼哀哉車書畢㑹容衛周陳黄<lb/>
山指路清渭臨津姑射之雲霓自逺鮒隅之簫皷空聞<lb/>
想𡨕𡨕於寥廓徒望望於逡廵嗚呼哀哉天上無歸人<lb/>
間一别盻三清之縹緲畱四徳之昭晰詩著隂陽之詠<lb/>
書徴卜筮之說啓叶吉於新阡爽同歸於故穴雖夀宫<lb/>
相望參差陵附之煙而仙路有<hi>詔令作何</hi>期繾綣瑶池之月<lb/>
嗚呼哀哉<lb/>
<pb n="KR4h0022_WYG_837-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_837-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百三十八<lb/>
</p>
<p>
</p>
  </div>
</body>
</text>
</TEI>
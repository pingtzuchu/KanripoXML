<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百十五</head>
    <p>
<pb n="KR4h0022_WYG_714-1a"/>
欽定四庫全書<lb/>
　文苑英華巻七百十五　　宋　李昉等　編<lb/>
　詩序一<lb/>
　　夏日諸公見尋訪詩序一首<lb/>
　　入蜀紀行詩序一首<lb/>
　　登秘書省閣詩序一首<lb/>
　　崇文舘宴集詩序一首<lb/>
　　李舍人山亭詩序一首<lb/>
<pb n="KR4h0022_WYG_714-1b"/>
　　送徐録事詩序一首<lb/>
　　送并州旻上人詩序一首<lb/>
　　晦日藥園詩序一首<lb/>
　　羣官尋楊隠居詩序一首<lb/>
　　宴皇甫兵曹宅詩序一首<lb/>
　　送東海孫尉詩序一首<lb/>
　　樂府雜詩序一首<lb/>
　　宴梓州南亭詩序一首<lb/>
<pb n="KR4h0022_WYG_714-2a"/>
　　七日綿州泛舟詩序一首<lb/>
　　楊明府過訪詩序一首<lb/>
　　宴鳳泉石翁神祠詩序一首<lb/>
　　初春於圭峰送益府竇參軍宴詩序一首<lb/>
　　洪崖子鸞鳥詩序一首<lb/>
　　送工部尚書弟赴定州詩序一首<lb/>
　　送毛明府詩序一首<lb/>
　　㑹諸友詩序一首<lb/>
<pb n="KR4h0022_WYG_714-2b"/>
　　　夏日諸公見尋訪詩序　　　王　勃<lb/>
天地不仁造化無力授僕以幽憂孤憤之性禀僕以耿<lb/>
介不平之氣頓忘山岳坎坷於唐堯之朝傲想煙霞顦<lb/>
顇於聖明之代情可知矣頼乎神交勝友得山澤之虯<lb/>
龍隠路幽居降雲霄之鸞鳳楊公沈公行之者仁義禮<lb/>
知用之者乾元亨利𤣥經苦而白鳳翔素牒開而紫麟<lb/>
降金門待詔謁天子於朝廷石室尋真訪下官<hi>一作客</hi>於<lb/>
丘壑幽人待士非無北壁之書隠士迎賔自有西山之<lb/>
<pb n="KR4h0022_WYG_714-3a"/>
饌席門蓬巷佇髙士之來游叢桂幽蘭喜王孫之相對<lb/>
山南花囿澗北松林黄雀至而清風生白鶴飛而蒼雲<lb/>
起停琴緑水仲長統之歡娛置酒青山郭子期之賔客<lb/>
足可銀鈎人探一字四韻成篇<lb/>
　　　入蜀紀行詩序<lb/>
總章二年五月癸夘余自長安觀景物於蜀遂出褒斜<lb/>
之隘道抵岷峨之絶徑超𤣥谿厯翠阜迨彌月而臻焉<lb/>
若乃採江山之俊勢觀天地之竒作丹壑争流青峰雜<lb/>
<pb n="KR4h0022_WYG_714-3b"/>
起陵濤鼔怒以伏注天壁嵯峨而横立亦宇宙之絶者<lb/>
也雖莊周詫吕梁之險韓侯怯孟門之峻曽何足云蓋<lb/>
登培塿者起衡霍之心游涓澮者發江湖之思况乎躬<lb/>
覽勝事足踐靈區煙霞為朝夕之資風月得林泉之助<lb/>
嗟乎山川之感召多矣余能無情哉爰成文律用宣行<lb/>
唱編爲三十首投諸好事焉<lb/>
　　　登秘書省閣詩序　　　　　楊盈川<lb/>
若夫麒麟鳳凰之署三臺四部之經周王羣玉之山漢<lb/>
<pb n="KR4h0022_WYG_714-4a"/>
帝蓬萊之室觀星文而考南北大象入於機衡披帝册<lb/>
而質龍神負圖出於河洛司先王之載籍掌制書之典<lb/>
謨劉向沉研楊雄寂寞之士於茲翰墨馬融該博傅毅<lb/>
文章之才此焉游處莫不出言斯善有道則尊黼黻其<lb/>
徳行珪璋其事業心同匪石逹人千載之交手握靈珠<lb/>
文士一都之㑹陶泓<hi>集作隂</hi>寡務油素多閒命蘭芷之君<lb/>
子坐芸香之秘閣徒觀其重欄四絶閣道三休紅梁紫<lb/>
柱金鋪玉磶平看日月唐都之物候可知坐望山川裴<lb/>
<pb n="KR4h0022_WYG_714-4b"/>
秀之輿圖在即虹蜺為之回帶寒暑由其隔濶豈直崑<lb/>
崙十二瀛海千尋西州有百尺之樓東國有千秋之觀<lb/>
于時五行金王八月秋分風生閶闔之門日在中衡之<lb/>
道煙雲悽慘白露下而四郊空林野蒼茫青天髙而九<lb/>
州逈登山臨水無非宋玉之詞髙閣連雲有似安仁之<lb/>
興列芳饌命雕觴扼腕抵掌劇談戱笑假使神仙可得<lb/>
自茂松喬富貴在天終輕許史間之以博奕申之以詠<lb/>
謌陶陶然樂在其中矣登髙而賦羣公陳力於大夫聞<lb/>
<pb n="KR4h0022_WYG_714-5a"/>
善若驚下走自强於𤣥晏輕為引序綴在辭章<lb/>
　　　崇文館宴集詩序<lb/>
天下之器也神立貳者所以經其化聖人之寳也大建<lb/>
儲者所以賛其庸易所謂照於四方禮所謂貞於萬國<lb/>
皇家以中樞北極清都有天子之宫儲后以大火前星<lb/>
蒼震有乾男之位因心也孝常問安於寝門行已也恭<lb/>
每不絶於馳道有父子君臣之道焉有夏干冬羽之事<lb/>
焉於是發徳音降明詔封紫泥於璽禁傳墨令於銀書<lb/>
<pb n="KR4h0022_WYG_714-5b"/>
齒于成均所以明其長㓜通于博望所以昭其賔客東<lb/>
方曼倩之文史即預禖祠甪里先生之羽翼仍叅獻夀<lb/>
為賔者四友等黄龍之簡才論奏者八人同赤烏之下<lb/>
士莫不縉紳舊徳縫掖名儒衣簮拜髙闕之門驂駕陪<lb/>
直城之路琢磨其道玉質而金相黼黻其詞雲蒸而電<lb/>
激琴書暇景風月名辰周旋揖讓觀禮儀之溢目合異<lb/>
離堅聞辯論之盈耳八珍方饌寒温取適於四時一獻<lb/>
雕觴賔主交懽於百拜爾其清垣繚繞丹禁逶迤魚鑰<lb/>
<pb n="KR4h0022_WYG_714-6a"/>
則環鎻晨開雀牕則銅樓旦闢周廬綺合廨署星分左<lb/>
輔右弼之宫此焉攸集先馬後車之任於是乎在顧循<lb/>
庸菲濫沐恩榮屬多士之後塵預羣公之末坐聽笙竽<lb/>
於北里退思齊國之音覿瓌寳於東山自恥燕臺之石<lb/>
千年有属咸蹈舞於時康四坐勿喧請謳歌於帝力小<lb/>
子狂簡題其序云<lb/>
　　　李舍人山亭詩序<lb/>
永嘉有髙陽公山亭者今為李舍人别墅也廊宇重複<lb/>
<pb n="KR4h0022_WYG_714-6b"/>
樓臺左右煙霞棲梁棟之間竹樹在洲汀<hi>一作汀洲</hi>之外龜<lb/>
山對出背東武而飛來鶴阜相臨向東吳而不進青溪<lb/>
數曲赤巖千文寥廓兮恍惚似蓬嶺之難行深䆳兮𦕈<lb/>
然若桃源之失路信可謂赤縣幽棲黄圖勝景從來八<lb/>
子闢髙陽之邑居今日四郊逢舍人之置驛故知樊家<lb/>
失業遂作庾公之園習氏不游終成濮隂之地其人也<lb/>
凝脂㸃漆瓊樹瑶林學富文史言成凖的葭莩為漢帝<lb/>
之親凡蔣是周公之裔田孟嘗之待客照飯無疑孔文<lb/>
<pb n="KR4h0022_WYG_714-7a"/>
舉之邀懽樽中自溢三冬事隙五日歸休奏金石而滿<lb/>
堂召琳琅而觸目心焉而醉徳焉而飽大隠朝市本無<lb/>
車馬之喧不出户庭坐得雲霄之致於是乎百年無幾<lb/>
萬事徒勞唯談笑可以遣平生唯文詞可以陳心賞既<lb/>
因良㑹咸請賦詩雖向之所歡已為陳迹俾千載之下<lb/>
感於斯文<lb/>
　　　送徐録事詩序<lb/>
徐學士風流倩倩容貌堂堂汝南則顔子更生洛下則<lb/>
<pb n="KR4h0022_WYG_714-7b"/>
神人重出書有萬覧之者實符於鄭𤣥州有九游之者<lb/>
頗類於班固懐岐嶓之舊迹想江漢之遺風粤在於永<lb/>
淳元年孟夏四月始以内率府録事出攝蒼溪縣主簿<lb/>
同彼漆園之莊周聊居賤職異乎安定之梁竦不憚勞<lb/>
人騑驂而欲行紛紜而戒道是日也鶴鳴于野龍昇于<lb/>
天詩成流火之文易占清風之卦聖主以叶時同律義<lb/>
在於省方皇儲以守器承祧任隆於監國留臺務静博<lb/>
望時閒於是久敬之善交平生之故友臨御溝而帳飲<lb/>
<pb n="KR4h0022_WYG_714-8a"/>
就離亭而出宿居成别易坐覺悲來平原二客追子髙<lb/>
而已逺河上諸公餞林宗而有慕兩鄉風月萬里江山<lb/>
脩路為下泣之思長天非寄愁之所何以劇<hi>疑作處</hi>我戒<lb/>
之必軾何以贈行上路不拜孫子荆傾國之送豈若是<lb/>
乎潘安仁金谷之篇盡於思<hi>一作斯</hi>矣<lb/>
　　　送并州旻上人詩序　　　　楊盈川<lb/>
三元日月不能改弦望之期四序炎凉不能移變通之<lb/>
運况乎人生天地嶽鎮東西良時美景始雲蒸而電激<lb/>
<pb n="KR4h0022_WYG_714-8b"/>
臨水登山忽風流而雨𣪚道之常也復何言哉是旻上<lb/>
人天骨多竒神情獨王法門梁棟豈非龍象之雄晉國<lb/>
英靈即是河汾之寳道尊徳貴所以名稱並聞盡性窮<lb/>
神所以身心不動徧觀天下暫游城闕劉真長之逺致<lb/>
雅契髙風習鑿齒之宏才深期上徳芝蘭一面暫悦新<lb/>
知垂棘連城將游舊府雞山法衆餞行於素滻之濵麟<lb/>
閣良朋祖送於青門之外是日也河山雨氣原野秋隂<lb/>
風烟凄而禁籞寒草木落而城隍晩雲中振錫有如鴻<lb/>
<pb n="KR4h0022_WYG_714-9a"/>
鵠之飛水上乗杯更似神仙之别左石為之魂動金石<lb/>
由其色變恒山岱岳看寳鼎於風雲帝里神州對長安<lb/>
於白日兩鄉綿邈何當恵逺之游千里相思空有闗山<lb/>
之望羣賢僉議咸可賦詩題其爵里編之簡牘<lb/>
　　　晦日藥園詩序<lb/>
天下皆知禮之為貴用周旋揖讓之儀天下皆知樂之<lb/>
為盛節金石絲簧之變是則忠信之薄飾容貌於矜莊<lb/>
風俗之微陶性靈於歌舞殊不知逹人君子遺形骸於<lb/>
<pb n="KR4h0022_WYG_714-9b"/>
得喪之機心照神交混榮辱於是非之境非若諸公者<lb/>
大夫之相知也以為煙霞可賞嵗月難留遂欲極千載<lb/>
之交懽窮百年之樂事莫不如珪如璋令聞令望濟濟<lb/>
鏘鏘同㑹於文場者也于時丁丑之年孟春之晦嵗隂<lb/>
入於星紀斗柄臨于析木衣冠雜沓出城闕而盤游車<lb/>
馬駢闐俯河濵而帳飲乃有神州福地上藥中園左太<lb/>
沖所云當衢向術潘安仁以為面郊後市九莖仙草摇<lb/>
八卦之祥風四照靈葩泫三危之寳露豈直帝神農旋<lb/>
<pb n="KR4h0022_WYG_714-10a"/>
赤鞭而驅毒崔文子擁朱幡以救人山圖採之而得道<lb/>
姮娥竊之而奔月若斯而已哉加以回溪潄石茂林脩<lb/>
竹澹風日之逶迤妙山泉之體勢然後芳杜若藉芝蘭<lb/>
髙論叅𤣥飛觴舉白凡我良友同聲相應心冥寵辱推<lb/>
富貴於皇天事一窮通任運隨於大命若使適情知足<lb/>
則玉帛子女為伐性之源逹變通機則尊官厚禄非保<lb/>
全之地所以列坐羲皇之代安歌帝堯之力陽光稍晩<lb/>
髙興未䦨請諸文㑹之游共紀當年之事凡厥衆作列<lb/>
<pb n="KR4h0022_WYG_714-10b"/>
之於後<lb/>
　　　羣官尋楊隠居詩序<lb/>
若夫太華千仞長河萬里則吾土之山澤壮於域中西<lb/>
漢十輪東京四代則吾宗之人物盛於天下乃有渾金<lb/>
璞玉鳳戢龍蟠方圓作其輿蓋日月為其扄牖天光下<lb/>
燭懸少微之一星地氣上騰發大雲之五色以其不貪<lb/>
為寳均珠玉以咳唾以無事為貴比旂常於糞土諸侯<lb/>
不敢以交游相得三府不敢以辟命相期與夫形在江<lb/>
<pb n="KR4h0022_WYG_714-11a"/>
海心游魏闕跡混朝市名為大隠可得同年而語哉天<lb/>
子巡於下都望於中嶽軒皇駐蹕將尋大塊之居堯帝<lb/>
省方終全潁陽之節羣賢以公私有暇休沐多閒忽乎<lb/>
將行指林壑而非逺莞爾而笑覧煙霞而在矚登坱圠<lb/>
踐莓苔阮籍之見蘇門止聞鸞嘯盧敖之逢髙士詎識<lb/>
鳶肩憶桑海而無時問桃源之易失寒山四絶烟霧蒼<lb/>
蒼古樹千年藤蘿漠漠誅茅作室挂席為門石隠磷而<lb/>
環階水潺湲而匝砌乃相與旁求勝境遍窺靈跡論其<lb/>
<pb n="KR4h0022_WYG_714-11b"/>
八洞實唯明月之宫相其五山即是交風之地仙臺可<lb/>
望石室猶存極人生之勝踐得林野之竒趣杯浮若聖<lb/>
已茂松喬清論凝神坐驚河漢游仙可致無勞郭璞之<lb/>
言招隠成文敢嗣劉安之作<lb/>
　　　宴皇甫兵曹宅詩序<lb/>
皇甫君冠冕於安定李校書羽儀於隴西岑正字明目<lb/>
於漢南石宫坊指<hi>疑作抵</hi>掌於河朔髙侯邦之司直下走<lb/>
齊之濫吹若夫風雲龍虎水火隂陽隔千里而應之莫<lb/>
<pb n="KR4h0022_WYG_714-12a"/>
不潜契於同聲矣聖明千載區宇一家掩八紘以得之<lb/>
莫不髙㑹於中京矣是日也河圖適至海鯨初死五<lb/>
嶽四凟漢皇帝崇其望祀一日三朝周天子展其莊敬<lb/>
君臣慶色朝野歡心𤣥晏先生開甲第而留賔二三君<lb/>
子赴龍門而廣讌隂雲已墨肅氣彌髙霜寒萬里之園<lb/>
氷納千金之水面郊後市即為潘岳之居累代通家咸<lb/>
言李膺之客百年何計相知在於我心四海何求為樂<lb/>
止於名教抽毫進牘皆請賦詩日暮途逺聊裁序引<lb/>
<pb n="KR4h0022_WYG_714-12b"/>
　　　送東海孫尉詩序<lb/>
東川孫尉文章動俗符彩射人官裁下士宣大夫之三<lb/>
徳運偶上皇作東南之一尉庸才擾擾流俗喧喧談逺<lb/>
近為等差敘中外為優劣殊不知三元合朔九州同軌<lb/>
蓬瀛可訪還疑上苑之中日月不占更似靈臺之下彼<lb/>
其之子未為後時凡我友朋無勞疑别徒以士之相見<lb/>
人之相知必欲軒蓋逢迎朝游夕處亦常烟波阻絶風<lb/>
流雨散去矣孫侯逺離隔矣但當晨看旅雁君逢繫帛<lb/>
<pb n="KR4h0022_WYG_714-13a"/>
之書夕望牽牛余候乗槎之客未能免俗何莫賦詩綴<lb/>
集衆篇列之如左<lb/>
　　　樂府雜詩序　　　　　　　盧照隣<lb/>
聞夫歌以詠言庭堅有歌虞之曲頌以紀徳奚斯有頌<lb/>
魯之篇四始六義存亡播矣八音九闋哀樂生焉是以<lb/>
叔譽聞詩驗同盟之成敗延陵聽樂知列國之典彞王<lb/>
澤竭而頌聲寢伯功衰而詩道缺秦皇滅學星琯千年<lb/>
漢武崇文市朝八變通儒作相徴博士於諸侯中使驅<lb/>
<pb n="KR4h0022_WYG_714-13b"/>
車訪遺編於四海發詔東觀縫掖成隂獻書南宫懷鉛<lb/>
踵武王風國詠共驪翰而升沉里頌途歌隨質文而沿<lb/>
革以少卿長别起髙唱於河梁平子多愁寄遥情於壠<lb/>
坂南浦動闗山之役作者悲離東京興黨錮之誅詞人<lb/>
哀怨其後鼔吹樂府新聲起於鄴中山水風雲逸韻生<lb/>
於江左言古興者多以西漢為崇議今文者或用東朝<lb/>
為美落梅芳樹共體千篇隴水巫山殊名一意亦猶負<lb/>
日於珍狐之下沉螢於燭龍之前辛勤逐影更似悲狂<lb/>
<pb n="KR4h0022_WYG_714-14a"/>
罕見鑿空曽未先覺潘陸顔謝蹈迷津而不歸任沈江<lb/>
劉來亂轍而彌逺其有發揮新題孤飛百代之前開鑿<lb/>
古人獨歩九流之上自我作古粤在茲乎樂府者侍御<lb/>
史賈君之所作也君升堂入室踐龜字以長驅藏翼蓄<lb/>
鱗展龍圖以髙視林宗一見許以王佐之才士季相看<lb/>
知有公卿之量南國蛟龍之燿下觸詞鋒東家科斗之<lb/>
書來游筆海朝陽弄翮即踐中京太行垂耳先鳴上路<lb/>
當赤縣之樞鑰作髙臺之羽儀動息無格於温仁顛沛<lb/>
<pb n="KR4h0022_WYG_714-14b"/>
安由乎正義玉墀伏奏謹依汲直之聞銅術埋輪先定雍<lb/>
門之罪霜臺有暇文律動於京師繡服無私錦字飛於<lb/>
天下九成宫者信天子之殊庭羣仙之一都也五城既<lb/>
逺得崑閬於神京三山已沉見蓬萊於右輔紫樓金閣<lb/>
雕石壁而鏤羣峰碧甃銅池俯銀津而横衆壑離宫地<lb/>
險丹磵四周徼道天迴翠屏千仞衛尉寢䝉茸之署將<lb/>
軍無刁斗之警中巖罷燠飛霜為之夏凝大谷生寒層<lb/>
淮以之秋沍天子萬乗驅鳳輦於西郊羣公百僚扈龍<lb/>
<pb n="KR4h0022_WYG_714-15a"/>
軒而北輔春秋絡驛冠蓋滿於青山寒暑推移旌節喧<lb/>
於黄首夕宿雞神之野朝登鳳女之臺青鳥時飛白雲<lb/>
無極千年啟聖邈同汾水之陽七日期仙願類緱山之<lb/>
曲經過者徒知其美揄揚者未歌其事恭聞首唱遂屬<lb/>
洛陽之才俯視前脩將麗長安之道平恩公當朝舊相<lb/>
一顧増榮親行翰墨之林光標唱和之道於是懐文之<lb/>
士莫不嚮風靡然動麟閣之雕章發鴻都之寳思雲飛<lb/>
綺札代郡接於蒼梧泉湧華篇岷波連於碣石萬殊斯<lb/>
<pb n="KR4h0022_WYG_714-15b"/>
應千里不違同晨風之鴪北林似秋水之歸東壑洋洋<lb/>
盈耳豈徒懸魯之音郁郁文哉非復從周之説故可論<lb/>
諸典故被以笙鏞爰有中山郎徐令雅好著書時稱博<lb/>
物探亡篇於古壁徴逸簡於道人撰而集之命余為序<lb/>
時禠巾三蜀歸卧一丘𣪚髪書林狂歌學市雖江湖廓<lb/>
朗賔廡蕭條綺季留侯神交彷彿遂復驅偪幽憂之疾<lb/>
經緯朝廷之言凡一百一篇分為上下兩巻俾夫舞雩<lb/>
周道知小雅之歡娛擊壤堯年識太平之歌詠云爾<lb/>
<pb n="KR4h0022_WYG_714-16a"/>
　　　宴梓州南亭詩序<lb/>
梓州城池亭者長史張公聽訟之别所也徒觀其巖嶂<lb/>
重複川流灌注雲牕綺閣負繡堞之逶迤澗户山樓帶<lb/>
金隍之繚繞信巴蜀之竒制也時鳳扆多閒上得和平<lb/>
之政鯷瀛有截下無交争之人以公寄切上僚故久無<lb/>
州將連四千石之重任總十萬井之雄班職逾劇而道<lb/>
彌髙位逾崇而徳彌廣市獄無事時狎鳥於城隅邦國<lb/>
不空旦觀魚於濠上賔階月上横連蜷之桂枝野院風<lb/>
<pb n="KR4h0022_WYG_714-16b"/>
歸動葳蕤之萱草則有明珠愛客置芳酒於十旬羽服<lb/>
神交契仙游於五日圓潭寫鏡光浮落日之津雜樹開<lb/>
帷彩綴飛煙之路藤蘿杳藹挂疎隂以送秋鳬雁參差<lb/>
結流音而將夕百年之歡不再千里之賀何常下客悽<lb/>
惶暫停歸轡髙人賞翫豈輟斯文咸請賦詩六韻成章<lb/>
云爾<lb/>
　　　七日綿州泛舟詩序<lb/>
諸公迹寓市朝心游江海訪竒交於千里惜良辰於寸<lb/>
<pb n="KR4h0022_WYG_714-17a"/>
隂常恐辜負琴書荒凉山水於是脱屣人事鳴棹川隅<lb/>
言追挂犢之才用卜牽牛之賞邊生經笥送炎氣以濯<lb/>
纓郝氏書囊臨秋光而曝背似遇緱山之客還疑星漢<lb/>
之游願駐景於髙天想乗霓於縮地繁絲亂響凉酎時<lb/>
斟戱翔羽於平沙釣潜鯉於曲浦乗流則逝不覺忘歸<lb/>
咸可賦詩探韻成作<lb/>
　　　楊明府過訪詩序<lb/>
夫清風動駕謁阮籍於山陽素雪乗舟訪戴逵於江路<lb/>
<pb n="KR4h0022_WYG_714-17b"/>
猶名髙好事迹標良史未有鶯臨綺月筵開許郭之談<lb/>
花聚繁星門杠荀陳之馭泛煙光於紫㶑翻露色於丹<lb/>
滋亭臯一望平蕪千里萋萋芳草童兒牧馬之塲亹亹<lb/>
朝川野老休牛之塔釣臺隠隠先生之桑梓可知茨嶺<lb/>
巖巖隠士之風流尚在豈使臨卭樽酒歌舞無聲彭澤<lb/>
琴書田園寢詠<hi>其詩不録</hi>
　　　宴鳳泉石翁神祠詩序<lb/>
夫圯上黄公靈期已逺湘中𤣥乙化跡難徴况乎神理<lb/>
<pb n="KR4h0022_WYG_714-18a"/>
巋然近帶青溪之路瓌資可望俯控丹巖之下予以歸<lb/>
骸空谷言隔市朝濯髮長川載罹寒暑心灰兩寂長無<lb/>
具爾之歡形木雙枯將有終焉之志不悟喬鶯始囀喈<lb/>
喈於鶺鴒野蕚初開韡韡於棠棣命壺觴而引宴即沐<lb/>
新蘭尋磵户以安歌仍攀野桂萋萋春草王孫游兮不<lb/>
歸秩秩斯干幽人去而忘返鼔我舞我脩袖滿於中巖<lb/>
神之聽之多祜興於觸石爰有嘉命咸遣賦詩請題四<lb/>
韻列之如右<lb/>
<pb n="KR4h0022_WYG_714-18b"/>
　　　初春於圭峯<hi>集作邪嶺</hi>送益府竇參軍宴詩序<lb/>
　　　　　　　　　　　　　　　駱賔王<lb/>
分首三秦<hi>集作春非</hi>送歸<hi>集作/君</hi>千里青天<hi>集作山</hi>白日非舊國<lb/>
之春秋玉斚金樽<hi>集作翠斚金樽</hi>是他鄉之杯酒况復圭峯南<lb/>
望切登髙之情渭水北流動臨川之歎于時寒光將歇<lb/>
春景未華殘雪飄花猶開六出輕氷涵鏡未解三川晨<lb/>
風軫孫楚之情岐路下楊朱之淚雖載言載笑賞風月<lb/>
於離前而一詠一吟寄心期於别後詩言志也可不云<lb/>
<pb n="KR4h0022_WYG_714-19a"/>
乎<lb/>
　　　洪崖子鸞鳥詩序　　　　　陳子昂<lb/>
鸞鳥篇者晉人洪崖子之所作也洪崖子遁我𤣥魁賁<lb/>
其黙行矯迹汾水習隠洛陽乗白驢衣羽褐游朝市之<lb/>
際雜縉紳之間時人或將襲其青牛師薊子訓之陳迹<lb/>
也常以翠鸞時棲明王之瑞君子獨立矯世之方於是<lb/>
和墨澹情灑翰縟意寄孤興於露月沉浮標於山海乃<lb/>
集瑶圖洗玉池翩翩然又以自得也時尚輦奉御梁國<lb/>
<pb n="KR4h0022_WYG_714-19b"/>
喬偘聞其風而悦之乃刻羽引<hi>集作剪</hi>商霏<hi>集作飛</hi>毫掞牘<lb/>
扣歸昌之律叶朝陽之音率諸君子屬而和之者十有<lb/>
五子<hi>集無子字</hi>余始未<hi>集作末</hi>知夫洪崖也喬子慕義命余序<lb/>
之凡若干首<lb/>
　　　送工部尚書弟赴定州詩序　張　説<lb/>
宵旰天子送冬卿之詩也河朔愆嵗恒陽俟<hi>英華作侯非</hi>牧<lb/>
借威六官導俗千里俾乎列城遷仰止之化隣境䝉波<lb/>
及之澤不然者豈一小郡而勞大賢哉尚書河東侯朝<lb/>
<pb n="KR4h0022_WYG_714-20a"/>
廷之舊宰也操法度於掌握運陶鈞於方寸是將敷皇<lb/>
恵寒谷挾纊而知暄暢君恩疲人飲徳而自飽蘇其槁<lb/>
瘁樂我陽和亢宗殿國亦望於此于時春帶餘寒野銜<lb/>
殘雪太官重味御酒百壺供帳臨岐假絲竹以留宴傾<lb/>
城出餞㑹文章以寵行三台厚常寮之意八座深聨事<lb/>
之矚既而離人遽起班馬争嘶尋太行之逺<hi>集作連</hi>山想<lb/>
邯鄲之長陌雖仰瞻鴻雁來往易於前期而相對桑榆<lb/>
遲暮難於逺别送歸之地歡恨<hi>集作悵</hi>如何應制華篇凡<lb/>
<pb n="KR4h0022_WYG_714-20b"/>
若干首鶱翔鸞鳳欲挂千金之木紏合虬<hi>集作蛟</hi>龍附藏<lb/>
羣玉之府置之懐袖以慰遐心云爾<lb/>
　　　送毛明府詩序<lb/>
昔之謂良宰者講道議行訓俗式人出自郎官遷登郡<lb/>
守不以才限流品位紆寵賄<hi>集作賂</hi>聖厯之際任賢稽古<lb/>
毛明府執徳不回發言無擇雍容文雅罷曲池<hi>集作江</hi>之<lb/>
曵裾樽酒絃歌即平鄉之製錦甲朝辭洛宴别嘉賔孟<lb/>
夏渉河路踐芳草眷彼燕趙頃罹戎羯金革毒三北之<lb/>
<pb n="KR4h0022_WYG_714-21a"/>
師杼軸醜二東之賦毛公將勝苛居簡止濁除濫<hi>集作徐清</hi>
不下堂而為理有入境而先歎朋知坐間弦望何時盡<lb/>
賦金谷之詩逺送邯鄲之陌愛而不見同夫樹萱<lb/>
　　　㑹諸友詩序<lb/>
谷子者昔與説聫務蓬山出入三載亊志相得情深友<lb/>
于尋屬吾人秩<hi>集作秋</hi>遷迫吏畿劇愛而不見春也再<hi>集作</hi>
<hi>載</hi>華今説復謝書坊補他職窮猿之意不<hi>集作無</hi>擇深林<lb/>
喜且把袂舊筵解帶餘日卧玩文墨笑談平生茲歡豈<lb/>
<pb n="KR4h0022_WYG_714-21b"/>
多後面方永沉沉春雨人亦淹留<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百十五<lb/>
</p>
<p>
</p>
  </div>
</body>
</text>
</TEI>
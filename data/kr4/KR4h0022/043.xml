<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷四十三</head>
    <p>
<pb n="KR4h0022_WYG_043-1a"/>
欽定四庫全書<lb/>
　文苑英華卷四十三　　　宋　李昉等　編<lb/>
　帝德三<lb/>
　　君臣同德賦一首　　　垂衣治天下賦一首<lb/>
　　信及豚魚賦一首　　　王言如絲賦一首<lb/>
　　舜有羶行賦一首　　　舜歌南風賦一首<lb/>
　　禹拜昌言賦一首　　　木從繩賦二首<lb/>
　　王者父事天兄事日賦一首<lb/>
<pb n="KR4h0022_WYG_043-1b"/>
　　　君臣同德賦　　　　　　　失　名<lb/>
曰若稽古巨唐累聖重光盛烈貫於千古英聲超於百<lb/>
王爾乃羣瑞呈祥衆靈叶慶神降休祉天垂寳命鳳籙<lb/>
於是荐臻龜書以之疊映萬姓忻東戸之日一人奏南<lb/>
風之詠至矣哉微無徳而稱焉臣聞非常之主必有非<lb/>
常之臣是以元凱升而唐德茂稷卨用而虞化淳武丁<lb/>
夢徴兮求版築之士文王卜兆兮得垂釣之賔豈直星<lb/>
精之誕方朔維嶽之降甫申故能殷周歎其多士皇漢<lb/>
<pb n="KR4h0022_WYG_043-2a"/>
歌其得人亦有九合稱齊三分號蜀猶傳善政尚留芳<lb/>
躅方鴻翼以濟時比魚水而敦俗誠小國之邊鄙亦順<lb/>
時而自足豈若我聖明之有天下也總六合以為家籠<lb/>
八荒而建國既垂拱而敷化諒偃兵而興德為百代之<lb/>
規模立萬邦之軌則於是大君端冕而多暇羣臣奉職<lb/>
而有方巍巍蕩蕩濟濟鏘鏘咸有一德視人如傷䕫龍<lb/>
在位鵷鷺成行君臣同德而均美聖母臨人而永昌豈<lb/>
徒超五臣而逾十亂固將六五帝而四三皇小臣微淺<lb/>
<pb n="KR4h0022_WYG_043-2b"/>
才智疎越濫吹紫庭獻賦絳闕敢同輿頌竊為歌曰元<lb/>
首明哉股肱良哉盛德至矣大業廣矣我一人兮化無<lb/>
窮臨萬國兮道既融同心同德君聖臣忠子子孫孫永<lb/>
代克隆<lb/>
　　　垂衣治天下賦<hi>以聖理無為道光前古為韻</hi>失　名<lb/>
天睠唐帝恭承永命守無事為至德彰不言為大令當<lb/>
宁而百蠻自賔垂衣而八極居正當書軌以混合系祖<lb/>
宗而作聖治契無外人羞有為戴北極以定位比南山<lb/>
<pb n="KR4h0022_WYG_043-3a"/>
而<hi>一作之</hi>不移皇皇焉儼六服以御㝢燭燭焉虚四聰而<lb/>
聽卑備其文火龍迴帶以如動藏乎用天地成功而不<lb/>
知與區夏再造俾古今同道静以虚襟固其大寳儲精<lb/>
而雲鬱冠葢恭已而耀生黼藻故能追軒皇躡陶唐文<lb/>
物周衞邦家有光颯祥雲乎五彩蟠瑞氣於六章豈徒<lb/>
具飾乎領袖亦以權量乎圓方是知垂拱者古之難委<lb/>
裘者聖之㫖葢與神合寧將智使不然何以酌天心安<lb/>
地紀一家之大無煩車馬以巡遊九重雖深盡見山川<lb/>
<pb n="KR4h0022_WYG_043-3b"/>
之疆理所尚者形神不拘清浄為徒體安以一襲道洽<lb/>
於三無俟時不在於顛倒致美何傷乎曳婁于時天淨<lb/>
泰階城開外戸應星精以列將動岳神而生輔楚製者<lb/>
分閫而守封縫掖者坐帷而論古纊未周而如挾衮有<lb/>
闕而咸補德既昌焉不亦宜然蓂出豈勞於問厯山呼<lb/>
無待於卜年凝旒而惠澤潛布歛衽而皇風靡前與三<lb/>
五争歩驟微臣亦迷其後先<lb/>
　　　信及豚魚賦<hi>以聖朝道孚微隠為韻</hi>　　封孟申<lb/>
<pb n="KR4h0022_WYG_043-4a"/>
皇帝奉天心執人柄自毛羣之賤品及水族之微命咸<lb/>
安其生各遂其性小既化矣諒庶物以歸知大亦宜然<lb/>
由一人之有慶允所謂法中孚以立極體渙汗而施令<lb/>
其信也符天之不言其德也與道際其聖徒觀其行藏<lb/>
出處安逸逍遥時乃上氷且不爽於春候時乃登俎幸<lb/>
見録於清朝何政令之不誠何性命而不保清瀾自適<lb/>
則樂我深泉行葦不傷則樂我豐草趨時者保去留之<lb/>
性黙處者契雍熈之道懿夫堯之為理路行皆如此<hi>二字</hi>
<pb n="KR4h0022_WYG_043-4b"/>
<hi>一作孚比</hi>易之取象叶義必同塗物苟在㣲則豈唯豚爾類<lb/>
苟在隠則何必魚乎可謂德侔造化道冺虚無無逺不<lb/>
均將由夫大而不約何幽未及詎同彼小且未孚穆穆<lb/>
巍巍我后垂衣域已臻於仁壽信乃及於賤微恣彼噞<lb/>
喁在安流而長逸睹其膚革與至道而俱肥斯可以見<lb/>
聖皇軌物誠理是非奚獨龜龍假而表瑞麟鳳降而增<lb/>
輝而已哉士有象既得而言欲忘信已誠而行庸謹安<lb/>
貞誓於期耄慎獨稟乎齠齔觀光上國感豚魚之以孚<lb/>
<pb n="KR4h0022_WYG_043-5a"/>
願仕清朝匪巖穴之可隠<lb/>
　　　王言如絲賦<hi>以有云如絲演若綸組為韻</hi>　謝　觀<lb/>
君言之重兮發彼加人如絲之細兮出已成綸將植樞<lb/>
機之本必滋秒忽之因初具體而㣲降一句之繩凖俄<lb/>
觸類而長入百司而縷陳是知作彼紀綱從而推闡宻<lb/>
㫖欲布殊私以展透冕旒以尚細入鈞衡而漸演及爾<lb/>
如貫審知詞理綿綿搏之則微益見言宻蠒蠒且夫謂<lb/>
至宻而已著將未聞而已聞遂意滛繹隨聲糾紛無類<lb/>
<pb n="KR4h0022_WYG_043-5b"/>
而洪纎起散有條而派脉别分離一庭之間聴皆歴歴<lb/>
出九門之外逺已云云是故遐邇羈縻上下聮絡毛舉<lb/>
之讚是䘏蠶食之誠詎作詔多事而折藕難比寫綢繆<lb/>
而曳緒不若遇終軍之一請便吐長纓後龔遂之載言<lb/>
俄陳亂索不同抱布而取詎等茹柔而吐孜孜下問義<lb/>
同小往大來軋軋若抽事符以索繼組不可卷也引而<lb/>
伸之不滯異維舟之紼無㸃殊墨子之絲與奪而起於<lb/>
分寸傾危而失在毫釐夫如是上言也不可不精下聞<lb/>
<pb n="KR4h0022_WYG_043-6a"/>
也不得不受知駟足之難及保三緘之可守語不惰而<lb/>
寰宇歸心思無邪而蠻夷稽首可以網羅八表可以倫<lb/>
貫九有然後緝熈不紊條章有餘自契不言化矣豈假<lb/>
聞斯行諸方知㣲細之喻也敢願戒慎之所如<lb/>
　　　舜有羶行賦<hi>以天下歸之如蟻慕肉為韻</hi>　謝　觀<lb/>
肉不愛蟻蟻自來依舜不求人人自來歸爾則以羶生<lb/>
嚮慕我則以思深惻<hi>疑作測</hi>微祁祁子來竟歡懐於德飽<lb/>
侁侁類聚各霑濡以家肥是以取喻於彼欲明於此播<lb/>
<pb n="KR4h0022_WYG_043-6b"/>
薰風於酷烈比黎庶於螻蟻温恭允塞諒不阻於幽微<lb/>
𤣥德升聞固無間於遐邇是故四海分㑹千門競追共<lb/>
仰來蘇之日誠非逐臭之時以孔甘為味以潤下為脂<lb/>
率從其㫖爰度廼私應其欲而徇矣思所利而瞰<hi>疑作噉</hi>
之各竭血誠汝則如饑如渴無勞肉視吾乃龍章鳳姿<lb/>
載求而羶不在身三嗅而羶不在服在乎安長㓜資亭<lb/>
毒行葉揚芳言蘭芬馥以膏腴及萬姓萬姓熈熈以霈<lb/>
澤滂四門四門穆穆咸遂其性各安其族並飲其風順<lb/>
<pb n="KR4h0022_WYG_043-7a"/>
雨調豈止於觴酒豆肉若乃望之如日戴之如天不銷<lb/>
不歇沛然靄然如此乃聞羶者焉如或失之於上迷<lb/>
之於下四罪之徒三苖之野如此乃聞羶之者喻既斯<lb/>
大義豈憑虚以心求芬芳者得以鼻求芬芳者疎自發<lb/>
德馨之惠寧同乳臭之餘服媚嫓之而孰可芬香擬之<lb/>
而豈如由是蒸黎子來蠻夷蟻附八方咸戴其照育九<lb/>
土共臻其道路惠然若歸往也如慕煥重瞳而日月清<lb/>
朗齊七政而恩威布濩至矣哉巍巍堂堂可謂承天有<lb/>
<pb n="KR4h0022_WYG_043-7b"/>
裕<lb/>
　　　舜歌南風賦<hi>以能感和樂生殖羣物為韻</hi>　楊　迺<lb/>
巍巍舜德于今人稱居北極而惟大歌南風以敷宏歌<lb/>
之伊何制絲桐而合奏風之至矣信長育而有徴兹可<lb/>
謂無為而自理天縱而多能美夫誠發深衷物能應感<lb/>
憫沃瘠之勞逸均隂陽之舒慘是用作則於世利之孔<lb/>
多風詠凱兮美萬物之蕃衍樂操琴也佳五聲以同和<lb/>
復而不厭逺而匪他方將煦嫗之為意豈徒娯樂於斯<lb/>
<pb n="KR4h0022_WYG_043-8a"/>
歌觀其發宫應徴揚清激濁自南習習同詩人喻彼棘<lb/>
心入夜泠泠異貧士叩其牛角則知聖人審音以知政<lb/>
化俗而作樂者有矣夫懿其出乎幽谷應以繁聲若雲<lb/>
龍之潛召同律吕之相生萬籟動八音清匪鳴條而扇<lb/>
物方靡草而作程是以人荷時康功歸帝力四氣以之<lb/>
而不撓百穀從兹而蕃殖節有度守有則始從邇而及<lb/>
逺終自南而徂北爾乃匪徐匪疾乍過乍聞颯颯輕音<lb/>
疑少女之初至泠泠餘韻謂别鶴之求羣亦為父母之<lb/>
<pb n="KR4h0022_WYG_043-8b"/>
罔極何必聲變而成文是以德冠百王致成萬物正南<lb/>
面而恭已懋功千載不咈<lb/>
　　　禹拜昌言賦<hi>以聖人之心聞善必拜為韻</hi>　失　名<lb/>
大禹君臨勤求意深苟一言之入耳必載拜以明心葢<lb/>
以勵華夷形古今所以㫖酒盈前莫縱彈絲之響美詞<lb/>
將貢俄聞撼玉之音豈不以詢彼芻蕘防乎驕逸既可<lb/>
大而可久亦無固而無必所以嘉謀乍聴當嶪嶪以折<lb/>
腰直語纔聆復䖍䖍而屈膝葢以廣乎所見求其所聞<lb/>
<pb n="KR4h0022_WYG_043-9a"/>
欲使善惡之源自别賢愚之路斯分况乎傳舜之規受<lb/>
堯之命得不固社稷根本察風俗利病是以臣不能諫<lb/>
君兮非曰忠君不能納諫兮非曰聖執至理以垂教採<lb/>
昌言而化人苟有言可佐王道正人倫陶也不得不進<lb/>
禹也不得不遵所以聞妙略以開容拖冕旒而拂地覽<lb/>
宏謨而致敬低珩珮以鏘身懼溝洫之未通憂禮樂以<lb/>
將壊以正直為龜鏡以忠讜為規戒是以藴昌言兮不<lb/>
可不陳聞昌言兮不得不拜遂使共守丕業上光帝基<lb/>
<pb n="KR4h0022_WYG_043-9b"/>
若魚水相逢之日同雲龍㑹合之時符郊畤以陳儀固<lb/>
難比矣望竹宫而設禮曷可方之我皇紹九聖之雄圖<lb/>
舉百王之令典急於求士樂於聞善所以獻昌言之忠<lb/>
臣必待之台鉉<lb/>
　　　木從繩賦<hi>以聖君順諫如木從繩為韻</hi>　　王　起<lb/>
惟山有木惟木從繩繩舒卷而克正木堅貞而有憑杞<lb/>
梓未分規矩假之以冥立斧斤斯運曲直欺之而不能<lb/>
古人以政有得失俗有廢興因納諫之善喻為箴闕之<lb/>
<pb n="KR4h0022_WYG_043-10a"/>
明徴當其懿匠貟來瑰材旅進既陳之以糾纆將加之<lb/>
以霜刃掌握初縈綢繆忽振尋尺曳而愈出分銖筭而<lb/>
底慎則椓之橐橐既砥平而履端伐之丁丁亦木開而<lb/>
委順則明正不得不受曲直不得不容如獻替於百度<lb/>
宜啓沃於九重繩墨之間既無違於目巧君臣之際固<lb/>
宜警其面從然則上達四聰下延五諫比斯木之猶惑<lb/>
待斯繩而作限廣狹有凖短長無間自然巨川舟檝何<lb/>
虞沈潛之憂大厦棟梁不貽壓覆之患有條不紊兮其<lb/>
<pb n="KR4h0022_WYG_043-10b"/>
功有餘舉直錯枉兮可以行諸既爰究而爰度亦匪疾<lb/>
而匪徐向若置而不用藏而不舒我有梓材坎坎之聲<lb/>
奚自我有剞劂恢恢之刃焉如裊裊緒抽綿綿繦屬比<lb/>
朱絲之在琴瑟若飛流之界山谷裁成廊廟之器剖判<lb/>
隂陽之木自同絃直不為絲棼匪專美於成風之匠亦<lb/>
垂訓於背誕之君雖鱗皴異質擁腫多紋散作輪轅小<lb/>
大之宜不忒鑿為户牖毫釐之度斯分所以喻謇諤於<lb/>
後學昭輔弼於前文方今補衮為勤和羮克正契君臣<lb/>
<pb n="KR4h0022_WYG_043-11a"/>
以魚水以繩墨為龜鏡則考殷宗披說命未若𢋫歌於<lb/>
元聖<lb/>
　　　第二<hi>以木以繩直君由諫明為韻</hi>　　　　張聖之<lb/>
古之善諫者喻其心如繩直展成規於良木既折中而<lb/>
經始必周流而牽復以其性有曲直固從乎彌綸以其<lb/>
材有短長必由之盈縮故可彰其言兮直如矢喻其諫<lb/>
兮從如水既應用而無方且適道而虚已為棆桷之無<lb/>
繆成棟梁之有以舉直錯枉且明徑挺之心動而悦隨<lb/>
<pb n="KR4h0022_WYG_043-11b"/>
不失縱横之理觀夫度彼山林直以絲繩既遵時而有<lb/>
作乃底績而其凝斷長補短物無失性損上益下道罔<lb/>
不興猶其善而惟變所適類夫諫而不命其承匪差毫<lb/>
釐存乎楷式在操張而為務乃經紀以成德操端有凖<lb/>
希匠石以財成枉撓必從表王道之正直况夫凖以綸<lb/>
綍順乎節文不循枉以為利必適道而斯分假物而言<lb/>
故引從繩之木樂諫為喻明乎則聖之君原其納誨之<lb/>
謀觀其所由既規矩而有制豈文理而是求糾纆既施<lb/>
<pb n="KR4h0022_WYG_043-12a"/>
足彰妙道之用衆材方正比夫從諫如流且夫獻直言<lb/>
者必有備無患木從繩者叶執藝而諫故得明乎官以<lb/>
相規人之無訕矧其不枉道以求用恒守道以為名匡<lb/>
乎不正使其正規其不平使其平使<hi>一作正或作此</hi>所謂不可<lb/>
欺於繩墨乃得配乎權衡恭惟賦於說命知諫道之克<lb/>
明<lb/>
　　　王者父事天兄事日賦<hi>以子弟誠賢國家靡失為韻</hi>
　　　　　　　　　　　　　　浩虚舟<lb/>
<pb n="KR4h0022_WYG_043-12b"/>
二儀覆載德之廣者唯天三光照臨明之大者唯日故<lb/>
王者於天也父事無怠於日也弟恭靡失布和施令將<lb/>
成不宰之功明目達聰欲亞無私之質當其萬邦作貢<lb/>
四海為家仰元氣而晨昏靡隔指陽精而伯仲非賖草<lb/>
色難窮屢軫南陔之戀棠隂易匿常思棣萼之華所以<lb/>
化洽中原祥臻上國法寒暑觀從政之道無薄蝕見相<lb/>
容之德登封泰岳猶疑陟岵之時展禮東郊似望在原<lb/>
之力愛敬無斁恪恭盡䖍窺一氣異厯山之泣攀六龍為<lb/>
<pb n="KR4h0022_WYG_043-13a"/>
荀氏之賢覆燾成功且異靡瞻之義古今垂象難窮以<lb/>
長之年且夫致敬唯精傾心仰止誰嬰同席之亂誰効<lb/>
攘羊之㫖曾聞有闕逺懐幾諫之心每懼曰明寧有<lb/>
逺遊之理所以惟法前哲規後嗣播洪猷恢至美教天<lb/>
下之為人子者矣又若卑已謙恭端心愷悌同明無終<lb/>
鮮之歎可愛有既和之體桑榆未及魯衞之道咸興葵<lb/>
藿皆傾管蔡之讎不啓所謂扶枝葉周根蒂播仁風匡<lb/>
大禮教天下之為人弟者矣範人倫者莫先於元首遵<lb/>
<pb n="KR4h0022_WYG_043-13b"/>
孝禮者在致乎精誠必有尊也天其父必有先也日其<lb/>
兄九服洽和若嗣髙於廣大萬機洞照契承照於貞明<lb/>
故得孝道日彰休聲風靡指圓葢兮欽若仰紅輪兮翼<lb/>
爾由是海内無賊子姦臣吾君如此<lb/>
　<lb/>
　<lb/>
　<lb/>
　文苑英華卷四十三<lb/>
</p>
<p>
</p>
  </div>
</body>
</text>
</TEI>
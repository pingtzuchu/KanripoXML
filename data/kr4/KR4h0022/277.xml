<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百七十七</head>
    <p>
<pb n="KR4h0022_WYG_277-1a"/>
欽定四庫全書<lb/>
　文苑英華巻二百七十七　宋　李昉等　編<lb/>
　送行十二<lb/>
　　劉禹錫二十七首　　　張籍二十五首<lb/>
　　元稹四首<lb/>
　　　送令狐相公自僕射出鎮南陽梁<lb/>
　　　　　　　　　　　　　　　劉禹錫<lb/>
夏木正隂成戎裝出帝京沾襟辭闕淚廻首别鄉情雲<lb/>
<pb n="KR4h0022_WYG_277-1b"/>
樹褒中路風煙漢上城前旌轉谷去後騎踏橋聲乆領<lb/>
鵷行重無嫌虎節<hi>集作綬</hi>輕終當持一筆再入福蒼生<lb/>
　　以下二十七篇並見集本<lb/>
　　　奉送裴司徒令公自東都留守再命太原<hi>本封晋國</hi>
　　　　<hi>公兩任相去十六年</hi>　　　　　　　前　人<lb/>
星使出闗東兵符賜上公山河歸舊國管籥換離宫行<lb/>
色旌旗動軍聲皷角䧺愛棠餘故吏騎竹見新童漢壘<lb/>
三秋静胡沙萬里空其如天下望旦夕詠清風<lb/>
<pb n="KR4h0022_WYG_277-2a"/>
　　　早秋送䑓院楊侍御歸朝<lb/>
仙署棣華春當時已絶倫今朝丹闕下更入白雲人重<lb/>
振髙陽族分居要路津一門科第足五府辟書頻鷙鳥<lb/>
得秋氣法星懸火旻聖朝寰海静所至不埋輪<lb/>
　　　送陸侍御歸淮南使府五韻<hi>用年字韻</hi>
　　　　　　　　　　　　　　　前　人<lb/>
江左重詩篇陸生名乆傳鳳城来已熟羊酪不嫌羶歸<lb/>
路芙蓉府離堂玳瑁筵秦山呈臘雪隋栁布新年曽忝<lb/>
<pb n="KR4h0022_WYG_277-2b"/>
揚州薦因君達短牋<hi>時段丞相鎮揚嘗辱表薦</hi>
　　　送太常蕭博士棄官歸養赴東都<hi>時元兄罷相為少師仲兄</hi>
　　　　<hi>為郎官並分司洛邑</hi>　　　　　　　前　人<lb/>
兄弟盡鴛鸞歸心切問安貪榮五綵服遂掛兩梁冠侍<lb/>
膳曽調鼎循陔更握蘭從今别君後長向徳星㸔<lb/>
　　　奉送家兄歸王屋山隠居<hi>㩀道書王屋山一名洛陽山</hi>
　　　　　　　　　　　　　　　前　人<lb/>
陽落天壇上依稀似玉京夜分先見日月静忽<hi>集作静逺</hi>聞<lb/>
<pb n="KR4h0022_WYG_277-3a"/>
笙雲路將鷄犬丹䑓有姓名古来成道者兄弟亦同行<lb/>
　　　送趙中丞自司直郎轉官叅山南令狐僕射幕<lb/>
　　　　府<hi>趙氏兄弟皆僕射門客</hi>　　　　　前　人<lb/>
綠樹滿褒斜西南蜀路賒驛門經赤縣<hi>集作臨白草</hi>道路<hi>集作</hi>
<hi>縣道</hi>過黄花相府開油幕門生逐絳紗行㸔布政後還從<lb/>
入京華<lb/>
　　　送河南皇甫少尹赴絳州<lb/>
祖帳臨周道前旌指晉城午橋羣吏散亥宇老人迎詩<lb/>
<pb n="KR4h0022_WYG_277-3b"/>
酒每同樂别離方見情從兹洛陽社吟詠欠書生<lb/>
　　　送王師魯協律赴湖南使幕<hi>即永穆公之孫</hi>
　　　　　　　　　　　　　　　前　人<lb/>
翩翩馬上郎驅傳渡三湘橘樹沙洲暗松醪酒肆香素<lb/>
風傳竹帛髙價騁琳琅楚水多蘭若何人事搴芳<lb/>
　　　送浙江李相公重赴舊鎮加旌節<lb/>
　　　　　　　　　　　　　　　前　人<lb/>
江北萬人㸔玉節江南千騎引金鐃鳳從池上遊滄海<lb/>
<pb n="KR4h0022_WYG_277-4a"/>
鶴到遼東識舊巢城下清波含百谷牕中逺岫列三茅<lb/>
碧鷄白馬徊翔乆却擁<hi>集作憶</hi>朱方<hi>集作幢</hi>是樂郊<lb/>
　　　奉送浙江李僕射赴鎮　　　前　人<lb/>
建節東行是舊遊歡聲喜氣滿吳州郡人重得黄丞相<lb/>
童子争迎郭細侯詔下初辭温室樹夢中先到景陽樓<lb/>
自憐不識平津閤遥望旌旗汝水頭<lb/>
　　　送李尚書鎮滑州<hi>自浙西觀察使拜兵部侍郎月餘有此拜也</hi>
　　　　　　　　　　　　　　　前　人<lb/>
<pb n="KR4h0022_WYG_277-4b"/>
南徐報政入文昌東郡須才别建章視草名髙同蜀客<lb/>
擁旄年少勝荀郎黄河一曲東城下緹綺千重照路傍<lb/>
自古相門還出相如今人望在巖廊<lb/>
　　　送渾大夫赴豐州<hi>自大鴻臚拜家集作家丞舊勲</hi>
　　　　　　　　　　　　　　　前　人<lb/>
鳳啣新詔降恩華又見旌旗出漢<hi>集作渾</hi>家故吏来辭辛<lb/>
屬國精兵願逐李輕車氊裘君長迎風懼錦領酋豪踏<lb/>
雪衙其奈明年好春日無人喚㸔牡丹花<lb/>
<pb n="KR4h0022_WYG_277-5a"/>
　　　送户部李侍郎自河南尹再除本官歸闕<lb/>
　　　　　　　　　　　　　　　前　人<lb/>
昔年内史振䧺詞今日東都結去思宫女猶傳洞簫賦<lb/>
國人先詠衮衣詩華星却復文昌位别鶴重歸太乙池<lb/>
想到金門待稱籍一時驚喜見鳳儀<lb/>
　　　送河南尹馮學士赴任　　　前　人<lb/>
可憐玉馬風流地暫輟金貂侍從才閣上掩書劉向去<lb/>
門前修刺孔融来崤陵路静寒無雨洛下<hi>集作水</hi>橋長晝<lb/>
<pb n="KR4h0022_WYG_277-5b"/>
起雷却<hi>集作共</hi>羡府中棠棣好先於城外百花開<hi>時公伯仲四人</hi>
<hi>並以顯官居洛士宗榮之</hi>
　　　送李庚先輩赴選　　　　　前　人<lb/>
一家何啻十朱輪諸父雙飛秉大鈞曽脱素衣叅幕客<lb/>
却為精舎讀書人離筵洛水侵杯色征路函闗向晚塵<lb/>
今日山公舊賔主知君不負帝城春<lb/>
　　　送李二十九兄員外赴邠寧使幕<lb/>
　　　　　　　　　　　　　　　前　人<lb/>
<pb n="KR4h0022_WYG_277-6a"/>
家襲韋平身業文素風清白至今貧南宫通籍新郎吏<lb/>
西候從戎舊主人城外草黄秋有雪峰頭煙静虜無塵<lb/>
鼎門為别霜天晚剰把離觴三五廵<lb/>
　　　送唐舎人出鎮閩川<hi>集作中</hi>　　前　人<lb/>
暫辭鵷鷺出蓬瀛忽擁貔貅鎮粤城閩嶺夏雲迎皂盖<lb/>
逺溪秋樹映紅旌山川逺地由来好富貴當年别有情<lb/>
了却人間婚嫁事復歸朝右作公卿<lb/>
　　　送王司馬之陜州<hi>自太常丞授工為詩</hi>　前　人<lb/>
<pb n="KR4h0022_WYG_277-6b"/>
暫綴清齋出太常空携詩巻赴甘棠府公既有朝中畫<lb/>
<hi>集作舊</hi>司馬應容醉<hi>集作酒</hi>後狂按牘来時惟署事風煙入<lb/>
興便成章兩京大道多遊客每遇詞人戰一塲<lb/>
　　　洛中送楊處厚入闗便遊蜀　前　人<lb/>
洛陽秋日正凄凄君去西秦便向西舊學三冬今轉富<lb/>
曽傷六翮養初齊王城曉入窺丹鳳蜀路晴来見碧鷄<lb/>
早識卧龍應有分不妨從此躡丹梯<lb/>
　　　送周使君罷渝州歸郢州别墅<lb/>
<pb n="KR4h0022_WYG_277-7a"/>
　　　　　　　　　　　　　　　前　人<lb/>
君思郢上吟歸去故自渝南擲郡章野戍岸邉留畵舸<lb/>
綠蘿隂下有山荘池荷雨後衣香老<hi>集作起</hi>庭草春深綬<lb/>
帶長只恐鳴騶催上道不容待得晚菘香<lb/>
　　　送蘄州李郎中赴任　　　　前　人<lb/>
楚闗蘄水路非賒東望雲山日夕佳薤葉照人呈夏簟<lb/>
松花滿椀試新茶樓中飲興<hi>集作酒興</hi>因明月江上詩情為<lb/>
晚霞北地交親長引領早將𤣥鬂到京華<lb/>
<pb n="KR4h0022_WYG_277-7b"/>
　　　洛中逢韓中丞之吳興　　　前　人<lb/>
今朝無意訴離杯何况清絃急筦催本欲醉中輕逺别<lb/>
不知翻引酒悲来<lb/>
　　　送張輿<hi>集作與下同</hi>赴舉輿即同年之子<hi>有序不錄</hi>
　　　　　　　　　　　　　　　前　人<lb/>
爾生始懸弧我作座上賔引箸舉湯餅祝辭天麒麟今<lb/>
成一丈夫坎坷愁風塵長裾来謁我自號廬山人道舊<lb/>
與撫孤悄然傷我神依依見眉睫嘿嘿含悲辛永懐同<lb/>
<pb n="KR4h0022_WYG_277-8a"/>
年友追想出谷晨三十二君子齊飛凌烟旻曲江一會<lb/>
時後會已凋淪况今三十載閲世難重陳盛時一已過<lb/>
来者日日新不如摇落樹重有明年春火後見琮璜霜<lb/>
餘識松筠肅機乃獨秀武抱亦絶倫爾今持我詩西見<lb/>
一重臣成賢必念舊保節在安貧清時為丞郎氣力侔<lb/>
陶鈞乞取斗升水因之雲漢津<lb/>
　　　送韋道冲秀才赴制舉　　　前　人<lb/>
驚禽一辭巢栖息無少安秋扇一離手流塵蔽霜紈故<lb/>
<pb n="KR4h0022_WYG_277-8b"/>
侣不可追凉風日已寒逺逢杜陵士别盡平生歡逐客<lb/>
無印綬楚江多芷蘭因君時暇遊長鋏不復彈閱書南<lb/>
軒霽絙瑟清夜䦨萬境身外寂一盃腹中寬伊昔𤣥宗<lb/>
朝冬鄉冠鷺鸞肅穆升内殿從容頂髙<hi>集作領儒</hi>冠㳺夏無<lb/>
措詞陽秋垂不刋至今羣玉府學者空縱觀世人希徳<lb/>
門揭若攀峰巒之子尚<hi>集作向</hi>明訓鏘如振琅玕一旦西<lb/>
上書班裳拂行<hi>集作征</hi>鞍荆䑓宿暮雨漢水浮春瀾君門<lb/>
起天中多士如星攅煙霞覆雙闕忭舞羅千官清漏滴<lb/>
<pb n="KR4h0022_WYG_277-9a"/>
銅壺仙厨下雕盤熒煌仰金牓錯落飛濡翰古来長䇿<lb/>
人所嘆遭時難一鳴從此始相望青雲端<lb/>
　　　送湘陽熊判官孺登府罷歸鍾陵因寄呈江西<lb/>
　　　　裴中丞二十三兄　　　　前　人<lb/>
射䇿志未就從事府云除箧留馬卿賦袖有劉宏書忽<lb/>
見夏木深悵然憶吾廬復持州民刺歸謁專城居君家<lb/>
誠易知勝絶傾里閭人言北郭生門有卿相輿鍾陵藹<lb/>
千里帶郭西江水朱檻照河宫旗亭緣雲裏前年初缺<lb/>
<pb n="KR4h0022_WYG_277-9b"/>
守慎簡由宸扆臨軒弄郡章得人方付此是時左馮翊<lb/>
天下第一理貴臣持牙璋優詔發青紙迎風奸<hi>集作行</hi>吏<lb/>
免先令疲人喜何武劾腐儒陳蕃禮髙士昔升君子堂<lb/>
腰下綬猶黄<hi>中丞時為萬年尉</hi>汾隂有寶氣赤葦多竒鋩束簡<lb/>
下曲䑓佩鞬来歷陽綺筵陪一笑蘭室襲餘芳<hi>集作蘭堂襲芳</hi>
<hi>香</hi>風水忽異勢江湖遂相忘因君忽<hi>集作儻</hi>借問為話老<lb/>
滄浪<lb/>
　　　送華隂張苕赴邕府使幕<hi>張即燕公之孫頃坐事除名</hi>
<pb n="KR4h0022_WYG_277-10a"/>
　　　　　　　　　　　　　　　前　人<lb/>
昔忝南宫郎往来東觀頻嘗披燕文傳聳若窺三辰翊<lb/>
聖崇國本保賢正朝倫髙視緬今古清風夐無鄰蘭綺<lb/>
照通衢一家十朱輪鄼國嗣侯絶蒍鄉貴業貧夫子成<lb/>
<hi>集作承</hi>大名少年振芳塵青袍仙掌下矯首陵煙旻公冶<lb/>
本非罪潘郎一為民風霜苦摇落堅白無緇磷一旦逢<lb/>
良時天光燭幽淪重為長裾客佐彼觀風臣分野窮禹<lb/>
畫人烟過虞廵不言此行逺所樂相知新雨起巫山陽<lb/>
<pb n="KR4h0022_WYG_277-10b"/>
鳥鳴湘水濵離筵出蒼莾别曲多怨辛今朝一柸酒明<lb/>
日千里人從此孤舟去悠悠天海春<lb/>
　　　送鄭尚書出鎮南海　　　　張　籍<lb/>
逺鎮承新命王程不假催班行争路送恩賜一<hi>集作併</hi>時<lb/>
来牙斾從城展兵符到府開蠻聲<hi>集作流</hi>喧夜市海色潤<lb/>
朝<hi>集作南</hi>䑓殘角天邉月寒闗嶺上梅共知公望重多是<lb/>
隔年廻<lb/>
　　　送嚴大夫之桂州<lb/>
<pb n="KR4h0022_WYG_277-11a"/>
旌斾過湘潭幽竒得遍探莎城百越北行路九嶷南有<lb/>
地多生桂無時不養蠶聴歌疑似<hi>集作難辨</hi>曲風俗自相諳<lb/>
　　　送蠻客　　　　　　　　　前　人<lb/>
借問炎州客天南㡬日行江連惡谿路山遶夜郎城栁<lb/>
葉瘴雲濕桂林蠻鳥驚<hi>集作桂叢蠻鳥聲</hi>知君却廻日記得梅<lb/>
花名<lb/>
　　　送逺人<hi>集作薊北旅思</hi>　　　　　　前　人<lb/>
日日望鄉國空歌白紵詞常<hi>集作長</hi>因送人處憶得别家<lb/>
<pb n="KR4h0022_WYG_277-11b"/>
時失意還獨語多愁自不<hi>集作祇自</hi>知客亭門外栁折盡向<lb/>
南枝<lb/>
　　　送逺客　　　　　　　　　前　人<lb/>
南原相送處秋草水邉生同作一<hi>集作憶</hi>鄉客今知<hi>集作如今</hi>
分路行因誰寄廻<hi>集作歸</hi>信漸逺向<hi>集作問</hi>前程明日重陽<lb/>
節無人上古城<lb/>
　　　送海南客歸舊島　　　　　前　人<lb/>
海上歸<hi>集作去</hi>應逺蠻家雲島孤竹船来桂浦山地<hi>集作市</hi>
<pb n="KR4h0022_WYG_277-12a"/>
賣魚鬚入國自獻錦<hi>集作寶</hi>逢人多贈珠却廻<hi>集作歸</hi>春洞<lb/>
口斬象祭天吳<lb/>
　　　送人往濟南　　　　　　　前　人<lb/>
黄綬在腰下知君非旅行將書報舊里留褐與諸生贈<lb/>
别盡沽酒惜歡多出城春風濟水上候吏聴車聲<lb/>
　　　送越客　　　　　　　　　前　人<lb/>
見説孤㠶去東南到會稽春雲剡溪口殘月鏡湖西水<lb/>
鶴沙邉宿<hi>集作立</hi>山鼯竹裏啼謝家曽住處煙洞入應迷<lb/>
<pb n="KR4h0022_WYG_277-12b"/>
　　　送韓<hi>集作韋</hi>評事歸華隂　　　前　人<lb/>
蓮花峰下住<hi>集作三峰西面住</hi>出見世人希白髪<hi>集作老大</hi>誰相識<lb/>
青山<hi>集作恓惶</hi>又獨歸拂牎秋菌落開箧蟄蛾飛若訪雲中<lb/>
伴還應着褐衣<lb/>
　　　送南客　　　　　　　　　前　人<lb/>
行路雨脩脩青山盡海頭天涯人去逺嶺北水廻<hi>集作南</hi>
流夜市連銅柱巢居属象州来時舊相識誰向日邉<hi>集作</hi>
<hi>南</hi>遊<lb/>
<pb n="KR4h0022_WYG_277-13a"/>
　　　送朱慶餘及第歸越　　　　前　人<lb/>
東南歸路逺㡬日到鄉中有寺山皆遍無家水不通湖<lb/>
聲蓮葉雨野色<hi>集作氣</hi>稻花風州縣知名乆争邀與客同<lb/>
　　　送從弟戴元之蘇州　　　　前　人<lb/>
楊栁閶門外<hi>集作路</hi>悠悠水岸斜乘船<hi>集作舟</hi>向山寺着屐<lb/>
<hi>集作履</hi>到人<hi>集作漁</hi>家夜月紅柑樹秋風白藕花江天詩境<lb/>
<hi>集作景</hi>好廻日莫令賒<lb/>
　　　送友人歸山　　　　　　　前　人<lb/>
<pb n="KR4h0022_WYG_277-13b"/>
出山成白首重去結茅廬移石修廢井掃龕陳舊書開<lb/>
田留杏樹分洞與僧居長在幽峰裏樵人見亦疎<hi>集作初</hi>
　　　送李評事逰越　　　　　　前　人<lb/>
未習風塵事初為吳越逰露沾湖草晚<hi>集作濕</hi>日照海山<lb/>
秋梅市門何在蘭亭水尚流西陵待潮處知汝不勝愁<lb/>
　　　送李騎曹靈川歸覲　　　　前　人<lb/>
翩翩出上京㡬日到邉城漸覺風沙處還將弓箭行席<lb/>
箕侵路暗野馬見人驚軍府知歸慶應教數騎迎<lb/>
<pb n="KR4h0022_WYG_277-14a"/>
　　　送裴相公赴鎮太原　　　　前　人<lb/>
盛徳䧺名逺近知功髙先乞守藩維啣恩乍<hi>集作暫</hi>遣分<lb/>
龍節署勑還同在鳳池天子親臨樓上送朝官齊出道<lb/>
傍<hi>集作邉</hi>辭明年塞北諸藩守<hi>集作落</hi>應起生祠請立碑<lb/>
　　　送李司空赴鎮襄陽　　　　前　人<lb/>
中外兼權社稷臣千官齊出拜行塵再調公鼎勛庸盛<lb/>
三受兵符寵命新商路雪開旌斾逺<hi>集作展</hi>楚堤梅發驛<lb/>
亭春襄陽風景由来好重與江山作主人<lb/>
<pb n="KR4h0022_WYG_277-14b"/>
　　　送南海鄭尚書　　　　　　前　人<lb/>
聖朝選將持符節内制宣時百辟聴海北蠻夷来蹈舞<lb/>
嶺南封舘送圖經白鷴飛遶迎官舫紅槿開當宴客亭<lb/>
此處莫言多瘴癘天邉㸔取老人星<lb/>
　　　送侯判官赴廣州從事<hi>集作軍</hi>　前　人<lb/>
年少多才求自展將身萬里赴軍門辟書逺至<hi>集作到</hi>開<lb/>
呈客公服新成着謝恩驛舫過江分白候戍樓<hi>集作亭</hi>當<lb/>
嶺見紅旛海花巒草連冬有行處無家不滿園<lb/>
<pb n="KR4h0022_WYG_277-15a"/>
　　　送楊少尹赴蒲<hi>集作浦</hi>城　　　前　人<lb/>
官為本府當身榮因得還鄉任野情自廢田園今作主<lb/>
每逢耆老不呼名舊逰寺裏僧應識新别橋邉樹亦<hi>集作</hi>
<hi>巳</hi>成公事多閑詩更好將誰相送<hi>集作逐</hi>上山行<lb/>
　　　送枝江劉明府　　　　　　前　人<lb/>
老着青衫為楚宰平生志業有誰知家僮從去愁行逺<lb/>
縣吏迎来恠到遲定訪玉泉幽院宿應過碧澗早茶時<lb/>
向南漸漸雲山好一路遥聞唱竹枝<lb/>
<pb n="KR4h0022_WYG_277-15b"/>
　　　送浙東<hi>集作西</hi>周阮範判官　　前　人<lb/>
由来身<hi>集作自</hi>是煙霞客早已聞名詩酒間天闕因將賀<lb/>
表至江城應<hi>集作家鄉新</hi>着賜衣還常吟巻裏新<hi>集作相</hi>酬句<lb/>
自話湖中<hi>集作邉</hi>舊住山吳越主人皆<hi>集作遍</hi>愛重多應不<lb/>
肯放君閑<lb/>
　　　送友人盧處士遊吳越　　　前　人<lb/>
羡君東去見殘梅唯有王孫獨未回吳苑夕陽明古堞<lb/>
越宫春草上髙䑓波生逺<hi>一作野</hi>水鴈初下風滿驛樓潮<lb/>
<pb n="KR4h0022_WYG_277-16a"/>
欲来試問<hi>一作逐</hi>漁舟看雪浪㡬多江燕荇花開<lb/>
　　　送蜀客　　　　　　　　　前　人<lb/>
蜀客南行過碧溪木綿花發錦江西山橋日落人来<hi>集作</hi>
<hi>晩行人</hi>少時見猩猩上樹<hi>一作樹上</hi>啼<lb/>
　　　送入蜀客　　　　　　　　張　籍<lb/>
行盡青山見益州錦城樓下二江流杜家曽向此中住<lb/>
為到浣花溪上<hi>集作水</hi>頭<lb/>
　　　送東川馬逢侍御使廻十韻　元　稹<lb/>
<pb n="KR4h0022_WYG_277-16b"/>
風水荆門濶文章蜀地豪眼青禮賔重眉白衆情髙思<lb/>
湧曽吞筆投虚慣用刀詞鋒倚天劒學海駕雲濤南郡<lb/>
傳紗帳東方讓錦袍旋吟新樂府便續古離騷雪岸猶<lb/>
封草春江欲滿槽餞筵君置醴随俗我餔糟莫歎巴三<lb/>
峽休驚鬂二毛流年等閑過人世各勞勞<lb/>
　　　送崔侍御之嶺南二十韻　　元　稹<lb/>
漢法戎施幕秦官郡置監蕭何歸舊印<hi>自江陵曹拜</hi>鮑永授<lb/>
新衘幣聘雖盈篋泥章未破緘蛛懸絲繚繞鵲報語詀<lb/>
<pb n="KR4h0022_WYG_277-17a"/>
諵再礪神羊角重開憲簡函<hi>崔君前任已為御史</hi>鞶纓驄赳赳緌<lb/>
珮綉縿縿<hi>音衫</hi>逸翮憐鴻翥離心覺刃劖聨遊虧片玉洞<lb/>
照失明鑒遥想車登嶺那無淚滿衫茅蒸連蠎氣衣漬<lb/>
度梅黬象鬪緣溪竹猿啼帶雨杉颶風狂浩浩韶石峻<lb/>
嶃嶃宿浦宜深泊祈瀧在至諴瘴江期<hi>集作乗</hi>早渡毒草<lb/>
莫親芟試蠱㸔銀黑排腥貴食鹹菌湏蟲已蠧果重鳥<lb/>
先<graphic n="KR2154" url="https://raw.githubusercontent.com/kanripo/KR-Gaiji/master/images/KR2154.png" mimeType="image/png"/>氷瑩懐貪水霜清頭痛巖珠璣當盡擲薏苡詎能<lb/>
讒荆俗期王粲吾生問季咸逺書多不達勤為枉㩥㩥<lb/>
<pb n="KR4h0022_WYG_277-17b"/>
　　　送王協律遊杭越十韻　　　前　人<lb/>
去去莫悽悽餘杭接會稽松門天竺寺花洞若耶溪浣<lb/>
渚逢新豔蘭亭識舊題山經秦帝葬壘辨越王棲<hi>一作堤</hi>
江樹春常早城頭月易低鏡呈<hi>作澄</hi>湖面出<hi>集作滯</hi>雲疉海<lb/>
潮齊章甫官人戴蓴絲姹女提長竿<hi>集作干</hi>迎客閙小市<lb/>
隔煙迷紙亂紅藍壓甌凝碧玉泥荆南無底物来日為<lb/>
儂携<lb/>
　　　送王十一南行　　　　　　前　人<lb/>
<pb n="KR4h0022_WYG_277-18a"/>
夏水漾天末晚𤾉依岸村風調烏尾勁眷戀餘芳罇觧<lb/>
袂方瞬息征㠶已翩飜江豚涌髙浪楓樹摇去魂逺戍<lb/>
宗侣泊暮烟洲渚昏離心詎㡬許驟若移寒温此别信<lb/>
非乆胡為坐憂煩我留石難轉君泛雲無根萬里湖南<lb/>
月三聲山上猿從兹耿幽夢夜夜湘與沅<lb/>
　<lb/>
　<lb/>
　<lb/>
<pb n="KR4h0022_WYG_277-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二百七十七<lb/>
</p>
<p>
</p>
  </div>
</body>
</text>
</TEI>
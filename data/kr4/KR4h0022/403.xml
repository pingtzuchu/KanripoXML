<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷四百三</head>
    <p>
<pb n="KR4h0022_WYG_403-1a"/>
欽定四庫全書<lb/>
　文苑英華卷四百三　　　宋　李昉等　編<lb/>
　東宫一<lb/>
　　太子太師<lb/>
　　　授宋王成器太子太師制　　蘇　頲<lb/>
門下孟侯之禮雖歸於冡弼太伯之風實尚於髙節左<lb/>
衞大將軍宋王成器㓜而聦惠長則温仁禮樂同歸質<lb/>
文相半孝以為政每用因親忠而立誠所期尊主故能<lb/>
<pb n="KR4h0022_WYG_403-1b"/>
樂於為善好在服儒占蟻穴以探徵登省臺而成賦自<lb/>
奄有梁宋作藩邦家其儀孔臧其德可大朕之元子當<lb/>
踐副君以隆基有社稷大功神祇<hi>唐書作人神</hi>僉屬由是朕<lb/>
前懇讓言在必行天下公議<hi>唐書作至公</hi>誠不可奪爰符立<lb/>
季之典庻叶從人之願况别為九州必資於牧伯貞夫<lb/>
萬國先佇於師傅式副僉諧之求仍先不拜之寵可雍<lb/>
州牧揚州大都督太子太師别加實封二千户賜物五<lb/>
千叚細馬二千匹奴婢十房金銀噐皿二百事甲第一<lb/>
<pb n="KR4h0022_WYG_403-2a"/>
區良田三十頃餘如故主者施行<lb/>
　　　授信安王禕太子太師制　　孫　逖<lb/>
門下傅導元子師長庻寮必在正人無非舊德太子少<lb/>
師上柱國信安王禕宗室良翰朝廷碩老踐忠公而立<lb/>
節體明肅而成用頃膺大任頻緫中權掌夏司春是為<lb/>
六官之長戢兵禁暴何止萬人之敵睦親尚齒念舊録<lb/>
功宜優天秩之榮俾極官臣之位可光禄大夫守太子<lb/>
太師勲封如故<lb/>
<pb n="KR4h0022_WYG_403-2b"/>
　　太子太傅<lb/>
　　　擬太子太傅制　　　　　　劉禹錫<lb/>
勑太子太傅古今之重任也其使吾子目見正事耳聞<lb/>
正道左右前後無非正人繋爾太傅之力久虗其位式<lb/>
佇端人以爾命之朕無慙德可<lb/>
　　太子太保<lb/>
　　　擬太子太保制<lb/>
勑禮云三王之教太子入則有保出則有師是以教諭<lb/>
<pb n="KR4h0022_WYG_403-3a"/>
而德成也其實一焉必擇恭敬温文以輔道其德使吾<lb/>
太子觀爾之道景行之無人則虗不求充位校德而命<lb/>
其稱厥官可<lb/>
　　太子少師<lb/>
　　　授唐休璟太子少師制　　　蘇　頲<lb/>
門下君臣之道欽若從又師保之寄人具爾瞻必在耆<lb/>
德共康庻政特進前行尚書右僕射同中書門下三品<lb/>
上柱國宋國公致仕唐休璟自天錫夢維岳䧏精心竭<lb/>
<pb n="KR4h0022_WYG_403-3b"/>
忠公器包文武廟堂隆棟委以弼丞帷幄運籌推其決<lb/>
勝爰當宰任固辭揆職私第懸車耆年益壯公門軾馬<lb/>
朔見逾聞求舊所期懐賢是切諭於三善况侍正人營<lb/>
於百工孰過元老宜紆几杖俾作鹽梅可行太子少師<lb/>
同中書門下三品散官勲如故<lb/>
　　　授岐王範太子少師等制<lb/>
黄門賛翼皇儲允歸師保崇敬叔父諒屬親賢虢州刺<lb/>
史上柱國岐王範秘書監兼幽州刺史上柱國薛王業<lb/>
<pb n="KR4h0022_WYG_403-4a"/>
等明允篤誠温良恭儉忠孝先於令典文儒偉於成業<lb/>
自為我藩翰擁其干旄雅聞邵伯之詩尤羨魯公之政<lb/>
雖頒條是務而導禮兼資因入拜於承明佇來儀於博<lb/>
望範可太子少師虢州刺史業可太子少保兼幽州刺<lb/>
史勲封等各如故主者施行<lb/>
　　太子少傅<lb/>
　　　授嚴綬可太子少傅制　　　白居易<lb/>
勑東朝保傅歴代尊崇漢擇名儒<hi>一作漢擢碩儒</hi>任<hi>一作名</hi>先踈<lb/>
<pb n="KR4h0022_WYG_403-4b"/>
廣晉求耆德選在山濤實資六傅之賢用𢎞三善之道<lb/>
檢校司徒兼太子少保嚴綬文雅成器恭謙致用出領<lb/>
重鎮以率諸侯入為大<hi>集作具</hi>僚以長卿士歴踐中外備<lb/>
嘗艱虞殆三十年勤亦至矣况理心以體道知命而安<lb/>
時是謂教誨之人可尼<hi>集作領</hi>調䕶之任由保遷傅爾其<lb/>
敬之可太子少傅<lb/>
　　　授鄭餘慶太子少傅制<lb/>
勑東朝三少歴代重選不必備位在乎得人吏部尚書<lb/>
<pb n="KR4h0022_WYG_403-5a"/>
鄭餘慶貞恒儉素有古人風發自脩身施於為政出入<lb/>
中外多歴要重咸有勤績存乎<hi>集作于</hi>官次况動中禮法<lb/>
學綜儒𤣥是謂羽儀之臣可居師傅之任輔我元子爾<lb/>
其勉歟可太子少傅<lb/>
　　太子少保<lb/>
　　　授崔琳太子少保制<lb/>
門下貞萬國者必在於元良教三善者是求於端士銀<lb/>
青光祿大夫守刑部尚書上柱國清河郡開國公崔琳<lb/>
<pb n="KR4h0022_WYG_403-5b"/>
中和禀氣厚德資身雅言有章明議能斷標禮樂於先<lb/>
進効忠公於大官堅白不渝芬芳自久緝熙秋典用簡<lb/>
于心調䕶春宫更難其選宜取才於六職俾齊名於二<lb/>
傅可守太子少保<lb/>
　　太子賔客<lb/>
　　　授韋嗣立太子賔客制　　　蘇　頲<lb/>
門下望園賔客非賢莫可中朝碩茂選衆尤歸銀青光<lb/>
禄大夫國子祭酒上柱國逍遥公韋嗣立温恭密静孝<lb/>
<pb n="KR4h0022_WYG_403-6a"/>
悌忠實鍳測毫端詞詮象外昆弟承一經之業登相者<lb/>
代不乏人閨門有萬石之風立言者士是則效疇咨滿<lb/>
於故亊潤色敷於令典屬以疾辭用體張良之志資於<lb/>
德舉宜從綺季之逰可太子賔客散官勲封如故主者<lb/>
施行<lb/>
　　　授鄭惟忠太子賔客制<lb/>
黄門元良之重賔友是擇自匪舊德孰膺<hi>一作應</hi>斯拜銀<lb/>
青光禄大夫守禮部尚書上柱國滎陽縣開國公鄭惟<lb/>
<pb n="KR4h0022_WYG_403-6b"/>
忠積温厚之氣暢清純之風學綜幽賾詞含比興屢登<lb/>
近要見美徽猷不訐直而狗名期後仁以為利北斗喉<lb/>
舌雖屬於尚書南山調䕶更憑於耆老而宜廻建禮之<lb/>
秩將益承華之裕可守太子賔客散官勲封如故<lb/>
　　　授賀知章太子賔客等制　　孫　逖<lb/>
門下調䕶儲宫典司延閣必在舉德固無虛授慶王侍<lb/>
讀銀青光禄大夫秘書監員外郎置同正員賀知章等<lb/>
衣冠耆舊詞學宗師或恬淡風流獨擅東南之美或清<lb/>
<pb n="KR4h0022_WYG_403-7a"/>
貞介特是稱江漢之英負當朝之令名有錫類之純行<lb/>
頃令教導久侍藩維善利則多寵章宜及方之四老用<lb/>
列賔友之任綜彼三墳俾在圗書之府可依前件<lb/>
　　　授孟温太子賔客等制<lb/>
門下重位高官必歸於舊德中朝内外亦在於更遷金<lb/>
紫光祿大夫使持節同州諸軍事行同州刺史上柱國<lb/>
魯國公孟温性與嚴明才優政理朝請大夫使持節魏<lb/>
州諸軍事守魏州刺史上柱國安平縣開國伯崔璘清<lb/>
<pb n="KR4h0022_WYG_403-7b"/>
而率下正以持身或累登要劇聲謠夙著或頻更刺舉<lb/>
歳序滋深出入兼施噐能皆適宜膺調䕶之選俾踐宫<lb/>
坊之任温可太子賔客璘可太子右庻子散官勲封如<lb/>
故<lb/>
　　　授裴元初太子賔客制<lb/>
門下宫朝所重賔友為先誰其徃諧必也求舊通議大<lb/>
夫守太僕卿上柱國聞喜縣開國侯裴元初已勵行全<lb/>
<hi>一作脩已勵行</hi>存誠好德中和應物豈終食而違仁至理為心<lb/>
<pb n="KR4h0022_WYG_403-8a"/>
每忘筌而合道早升清要<hi>一作官</hi>累踐崇班能慮始以思<lb/>
終不近名而過實宜膺端士之選以佐元良之貞可太<lb/>
子賔客勲封如故<lb/>
　　　授嗣吳王祗太子賔客制　　常　衮<lb/>
勑古者選孝悌閑博有道術者輔翼太子今以宗室之<lb/>
老處賔師之位亦親親而教敬也光禄大夫檢校工部<lb/>
尚書兼宗正卿上柱國嗣呉王祗文昭之慶蔚于公族<lb/>
楚元之後繼有忠賢達道虚懐寛厚廉謹藩翰舊德人<lb/>
<pb n="KR4h0022_WYG_403-8b"/>
倫憲行更於内外職事頗循<hi>疑</hi>年在華皓未嘗衰惰叅<lb/>
㑹府而百工時叙掌宗卿而九族益親每託肺腑深加<lb/>
優禮宜以冬官之重乃在春儲之列可兼太子賔客其<lb/>
檢校工部尚書及散官勲封如故<lb/>
　　　授孟子周太子賔客制<lb/>
勑聞匹夫之愛其子者猶求明哲為之師賢善為之友<lb/>
而况於羽翼元子賔㳺東朝非舊德耆年孰副兹選前<lb/>
守光祿卿騎都尉賜紫金魚袋孟子周詞藝餙身端厚<lb/>
<pb n="KR4h0022_WYG_403-9a"/>
居業歴官中外休有令聞人推君子之風朝洽名卿之<lb/>
目副予求舊咨爾誠明勉脩諷喻之詞以俟元良之德<lb/>
可守太子賔客勲封如故<lb/>
　　　授趙昌檢校吏部尚書兼太子賔客制<lb/>
　　　　　　　　　　　　　　　　白居易<lb/>
門下王者以尚齒尊賢為體以念功任舊為心况文武<lb/>
之才有以兼備則中外之職所宜迭居所以寵舊勲而<lb/>
優耆德者也前荆南節度管内度支營田觀察處置等使<lb/>
<pb n="KR4h0022_WYG_403-9b"/>
金紫光禄大夫檢校兵部尚書兼江陵尹上柱國天水<lb/>
郡開國公趙昌聚學餙身脩誠致用久膺事任累著勲<lb/>
猷統䕶交州威惠之聲克振鎮臨南海撫循之政有經<lb/>
自移部荆門馳心魏闕増脩職貢益勵忠勤爰舉寵章<lb/>
用旌茂績夫望優四皓然後能調䕶春闈才冠六卿然<lb/>
後能紀綱㑹府惟爾年德足尚可以周旋其間宜増喉<lb/>
舌之榮以崇羽翼之任服我休命其惟懋哉可檢校吏<lb/>
部尚書兼太子賔客散官勲封如故主者施行<lb/>
<pb n="KR4h0022_WYG_403-10a"/>
　　　授王牘太子賔客制　　　　錢　珝<lb/>
勑典職之重本於調䕶之名者非端厚自守練達有聞<lb/>
焉可罷而復居當我為官之選具官王牘始剛方之氣<lb/>
嘗失志於策名受聘塞垣通籍朝序致強學之力不廢<lb/>
半塗恥巧宦之謀罔違公道利多開物優實在邦戒滅<lb/>
裂以能勤知蒲盧之可化頃因將命遂乃去官爰陟崇<lb/>
階俾還舊秩勉來辨色無墮盡忠可依前件<lb/>
　　太子詹事<lb/>
<pb n="KR4h0022_WYG_403-10b"/>
　　　授畢構太子詹事制　　　　蘇　頲<lb/>
黄門攝生遂性義存於尚德去劇從簡禮切於優賢銀<lb/>
青光祿大夫守户部尚書上柱國魏郡開國公畢構當<lb/>
代周才幹時良具臺閣推其簡練衣冠仰其全德而五<lb/>
教之重六官是先精以辦政勞而弱疾方欲憑於導引<lb/>
極<hi>疑</hi>彼清羸暫踐竇嬰之職亟期吕䝉之愈可守太子<lb/>
詹事散官勲如故主者施行<lb/>
　　　授許王瓘太子詹事制　　　孫　逖<lb/>
<pb n="KR4h0022_WYG_403-11a"/>
門下宫僚之首必擇正人邦畿之内實資良牧銀青光<lb/>
祿大夫秘書監上柱國太原郡開國公王暐言行立誠<lb/>
是稱親懿嘗以善而為樂每執謙而㤀倦從政已多議<lb/>
能惟允彈違是屬宜肅事於東朝理劇尤難俾安人於<lb/>
左輔瓘可太子詹事暐可使持節同州諸軍事守同州<lb/>
刺史散官封如故<lb/>
　　　授盧詢<hi>一作綸下同</hi>太子詹事制<lb/>
門下大中大夫使持節華州諸軍事守華州刺史上柱<lb/>
<pb n="KR4h0022_WYG_403-11b"/>
國盧詢才標公望器重士林頃寄分憂備彰聲稱近聞<lb/>
稱病已歴旬時雖從政之能猶堪於卧理而攝生之道<lb/>
終忌於勞神宜増班秩之榮俾在優閑之地可太子詹<lb/>
事員外置同正員<lb/>
　　　授程伯獻太子詹事等制<lb/>
門下準䋲儲寀師長國庠爰擇親賢用諧任寄鎮軍大<lb/>
將軍行右金吾大將軍兼弩營使上柱國廣平郡開國<lb/>
公程伯獻勲臣業固幹略有餘雲麾將軍守右武衞大<lb/>
<pb n="KR4h0022_WYG_403-12a"/>
將軍上柱國安平郡開國公李仲思宗子地華行能無<lb/>
悔咸推雅量早踐通班或甫及髙年或近嬰㣲疾營校<lb/>
之任久以煩卿優閑之職期於遂性宜膺並拜俾在兩<lb/>
宫伯獻可光祿大夫行太子詹事仲思可銀青光祿大<lb/>
夫國子祭酒員外置同正員<lb/>
　　　授王暐太子詹事制<lb/>
門下儲闈掌事端尹命官疇咨所難慎擇斯在雲麾將<lb/>
軍前左千牛衞將軍上柱國太原郡開國公王暐衣冠<lb/>
<pb n="KR4h0022_WYG_403-12b"/>
貴緒人物通才善自謀身見推於賢戚凡所効職必聞<lb/>
於中外頃縁謝病今則有瘳舉其滯淹用升于朝列甄<lb/>
其望實宜首於宫寮可銀青光祿大夫守太子詹事勲<lb/>
封如故<lb/>
　　　授郭曜太子詹事制　　　　常　衮<lb/>
門下正于宫僚以視邦憲務兼内外選重古今銀青光<lb/>
祿大夫守太子賔客上柱國太原郡開國公郭曜丞相<lb/>
之子夙聞禮訓孝悌信讓清公仁厚端莊慎獨如有大<lb/>
<pb n="KR4h0022_WYG_403-13a"/>
賔之容沈静少私澹然儒者之行濟以才識達於公方<lb/>
素多歴職之稱用叶居家之理士林推重朝野洽聞待<lb/>
以客禮既任賢於調䕶委之官事更持綱於彈糾可守<lb/>
太子詹事散官勲封如故主者施行<lb/>
　　太子少詹事<lb/>
　　　授沈佺期太子少詹事等制　蘇　頲<lb/>
黄門正議大夫太府少卿昭文館學士上柱國吳興縣<lb/>
開國男沈佺期才標穎㧞思詣精㣲早升多士之行獨<lb/>
<pb n="KR4h0022_WYG_403-13b"/>
擅詞人之律正議大夫行衞尉少卿上柱國楊崇禮神<lb/>
情凝正器識沉敏久聞忠義之風克樹循良之績儲闈<lb/>
緫務卿寺推能佇執紀綱爰司帑藏佺期可太子少詹<lb/>
事崇禮可行太府少卿散官勲如故主者施行<lb/>
　　　授裴君士太子少詹事制<lb/>
黄門正議大夫行殿中少監員外置同正員裴君士外<lb/>
以凝正中惟雅實地稱垂棘之寳門䧏穠華之貴自邁<lb/>
迹朝行升榮御府尤聞密静行益<hi>一作益重</hi>柔嘉亞彼儲端<lb/>
<pb n="KR4h0022_WYG_403-14a"/>
允符公選可太子少詹事主者施行<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_403-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷四百三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百六</head>
    <p>
<pb n="KR4h0022_WYG_106-1a"/>
欽定四庫全書<lb/>
　文苑英華巻一百六　　　宋　李昉等　編<lb/>
　器用五<lb/>
　　卧讀書架賦一首　　　雞距筆賦一首<lb/>
　　五色筆賦一首　　　　筆賦一首<lb/>
　　斑竹筆管賦一首　　　石硯賦二首<lb/>
　　孔子石硯賦一首　　　書軸賦一首<lb/>
　　獺皮書袋賦一首<lb/>
<pb n="KR4h0022_WYG_106-1b"/>
　　　卧讀書架賦　　　　　　　楊　烱<lb/>
儒有傳經在乎致逺力學在乎請益士安號於書淫元<lb/>
凱稱於傳癖髙眠孰可詎貽邊子之嘲甘寢則那寧恥<lb/>
宰予之責伊國工而嘗巧度山林<hi>疑</hi>以為格既有奉於<lb/>
詩書固無違於枕席樸斵初成因夫美名兩足山立雙<lb/>
鈎月生從繩運斤義且得於方正量枘製鑿術仍取於<lb/>
縱横功因期於學植<hi>疑作殖</hi>葉可究於經明不勞於手無<lb/>
費於目開巻則氣雜香芸掛編則色連翠竹風清夜淺<lb/>
<pb n="KR4h0022_WYG_106-2a"/>
每待蘧蘧之覺日永春深常偶便便之腹股因兹而罷<lb/>
刺膺由是而無服庶思覃於下帷豈遽留而更讀其利<lb/>
何如其樂只且中<hi>疑作巾</hi>遂挂於簾幌履誰曳於階除每<lb/>
偶草𤣥之子不親非聖之書比角枕而嗟若匹瑶琴而<lb/>
病諸爾其臨牕有風閉尸多雪自得陶潜之興仍秉袁<lb/>
安之節既幽獨而多閒遂憑兹而髙閱讀易則期於索<lb/>
隠習禮則防於志悅儻叔夜之神交固周公之夢絶其<lb/>
始也一木所為其用也萬巻可披墨沼之前謂江帆之<lb/>
<pb n="KR4h0022_WYG_106-2b"/>
乍至書林之下若雲翼之新垂動靜隨於語黙出處任<lb/>
於輓推必欲事於所事實斯焉而取斯因謂之曰爾有<lb/>
巻兮爾有舒為道可以集虚爾有方兮爾有直為行可<lb/>
以立徳濟筆海兮爾為舟航騁文囿兮爾為足翼故吾<lb/>
不知夫不可聊逍遥以宴息<lb/>
　　　雞距筆賦<hi>以中山兔毫作之尤妙為韻</hi>　　白居易<lb/>
足之健兮有雞足毛之勁兮有兔毛就足之中奮發者<lb/>
利距在毛之内秀出者長毫合為手筆正得其要象彼<lb/>
<pb n="KR4h0022_WYG_106-3a"/>
足距曲盡其妙圓而直始造意於蒙恬利而銛終騁能<lb/>
於逸少斯則創因智士製<hi>一作傳</hi>在良工拔毫為鋒裁<hi>一作</hi>
<hi>栽</hi>竹為筒視其端若武安君之頭小<hi>一作銳</hi>窺其管如𤣥<lb/>
元氏之心空豈不以中山之明視勁而迅汝隂之翰音<lb/>
勇而雄一毛不成採衆毫於三穴之内四者可棄取銳<lb/>
武於五徳之中雙美是合兩揆相<hi>一作而</hi>同故不得兔毫<lb/>
無以成起草之用不名雞距無以表入木之功及夫親<lb/>
手澤隨指顧秉以律動有度染松烟之墨灑鵞溪之素<lb/>
<pb n="KR4h0022_WYG_106-3b"/>
莫不畫為屈鐵㸃成垂露若用之戰陣<hi>二字一作交戰</hi>則摧敵<lb/>
而先鳴若用之草聖則擅場而獨步察所以稽其故雖<lb/>
云任物以用長亦在假名而善喻向使但隨物棄不與<lb/>
人遇則距畜縮於晨雞毫摧殘於寒兔又安得取名於<lb/>
彼移用於<hi>一作在</hi>兹暎赤筦狀紺趾乍舉對紅牋疑錦臆<lb/>
初披輟翰停毫既象乎翹足就栖之夕揮鋩拂銳又似<lb/>
乎奮拳引鬭之時苟名實之<hi>一有相字</hi>副者信動靜而似之<lb/>
其用不困其美無儔因草為號者質陋折蒲為書者體<lb/>
<pb n="KR4h0022_WYG_106-4a"/>
柔彼皆瑣細此實殊尤是以搦之而變成金距書之而<lb/>
化出<hi>一作作</hi>銀鈎夫然則董狐操可以勒為良史宣尼握<lb/>
可以削<hi>一作刪</hi>定春秋夫其不象雞之羽者鄙其輕薄不<lb/>
取雞之冠者惡其柔<hi>一作軟</hi>弱斯距也如劒如㦸可繫可<lb/>
縛<hi>一作可以繫縛</hi>將為<hi>一作壯</hi>我之毫芒必假爾之鋒鍔遂使見<lb/>
之者書狂發秉之者筆力作挫萬物而人文成草八行<lb/>
而鳥跡落縹囊或<hi>一作盛</hi>處類藏錐之沉潜圓扇忽書<hi>一作</hi>
<hi>團扇或書</hi>同舞鏡之揮霍儒有學書臨水負笈辭山含毫既<lb/>
<pb n="KR4h0022_WYG_106-4b"/>
至握管未<hi>迴作</hi>還過兔園而易感望雞樹而<hi>一作以</hi>難攀<lb/>
願爭雄於爪距之下冀得雋於筆硯之間<lb/>
　　　五色筆賦<hi>以徴諸嘉夢藻思日新為韻</hi>　　竇　紃<lb/>
物有粲奇文抽藻思含五彩而可寳煥六書以增媚豈<lb/>
不以潤色形容昭宣夢寐漬毫端於一勺潜含水章施<lb/>
墨妙於八行宛成錦字言念伊人光輝發身拳然手受<lb/>
灼若迷真戴帛驚纈文漸出臨池訝蓮影長新効用辭<lb/>
林分宿鳥之丹羽呈功學海間游魚之彩鱗所以成盡<lb/>
<pb n="KR4h0022_WYG_106-5a"/>
飾之規得和光之道輕肆力於垂露覩流精於起草俾<lb/>
題橋之處轉稱舒虹當進牘之時尤宜奮藻掌握猶重<lb/>
文章可矜糅松烟以霞駮操竹簡而淚凝儻使書紳黼<lb/>
黻之容斯美如令畫像丹青之妙足徴卓爾無雙斑然<lb/>
不一摛握彩以冥契刷孤鋒而秀出紛色絲兮宜暎練<lb/>
囊暈科斗兮似開緗帙動人文之際懐豹變於良霄呈<lb/>
鳥跡之前想烏凝於瑞日當其色授之初念忘形而獲<lb/>
諸䰟交之次驚目亂以相於將發揮於拳<hi>疑鍊</hi>石<hi>闕</hi>
<pb n="KR4h0022_WYG_106-5b"/>
　　書秉翰苑之間媚花隂而蔚矣耕情田之上臨玉<lb/>
徳以班如是能潜暎丹誠暗彰吉夢嘉不亂之如削意<lb/>
相宣而載弄混青蠅之㸃取類華蟲述皓鶴之書思齊<lb/>
彩鳳故可以彰施薤葉㸃綴桃花舒彩牋以増麗耀彤<lb/>
管兮孔嘉彼雕翠羽而示功鏤文犀以窮奢曽不如披<lb/>
藻翰而發光華<lb/>
　　　筆賦　　　　　　　　　　韋　充<lb/>
筆之健者用有所長惟兹載事或表含章雖發跡于衆<lb/>
<pb n="KR4h0022_WYG_106-6a"/>
毫誠難頴脫苟容身於一管豈是鋒鋩進必願言退惟<lb/>
處黙隨所動以授彩寓孤貞而保直修辭立句曽無㸃<lb/>
畫之虧游藝依仁空負詩書之力恐無成之見擲常自<lb/>
束以研精擇才而丹青不間應用而工拙偕行所以盡<lb/>
心於學者嘗巧於人情惟首出筒中長憂銼銳及文成<lb/>
紙上或冀知名以其提挈不難發揮有自縱八體之俱<lb/>
寫亦一毫而不墜何當入夢終期暗以相親倘用臨池<lb/>
詎欲辭於歴試今也文章具舉翰墨皆陳秋毫似削寳<lb/>
<pb n="KR4h0022_WYG_106-6b"/>
匣以新但使元禮之門不將㸃額則知子張之手永用<lb/>
書紳夫如是則止有所託有因然後録名之際希數字<lb/>
於依仁<lb/>
　　　斑竹筆管賦<hi>并序</hi>　　　　　李徳裕<lb/>
予寓居於<hi>一無此字</hi>郊外精舍有湘中守贈以斑竹筆管奇<lb/>
彩爛然愛玩不足因為小賦以報之<lb/>
山合沓兮瀟湘曲水潺湲兮出幽谷縁層嶺兮茂奇篠<lb/>
夾澄瀾兮聳修竹鷓鴣起兮鈎輈白猿悲兮斷續實璀<lb/>
<pb n="KR4h0022_WYG_106-7a"/>
璨兮來鳳根聮延兮<hi>一作根連延而</hi>倚鹿往者二妃不從獨處<lb/>
兹岑望蒼梧兮日逺撫瑶瑟兮怨深洒思淚兮珠已盡<lb/>
染翠莖兮苔更侵何精誠之感物遂散漫於幽林爰有<lb/>
良牧採之嵓趾表貞節於苦寒見虚心於君子始操<hi>一作</hi>
<hi>裁</hi>截以成管因天姿<hi>一作資</hi>而具美疑貝錦之濯波似餘<lb/>
霞之散綺自我放逐塊然巖中泰初憂而絶筆殷浩黙<lb/>
而書空忽有客以贈鯉遂啓<hi>一作起</hi>予以雕蟲念楚人之<lb/>
所賦實周詩之變風昔漢代之<hi>一無此字</hi>方侈增其炳煥綴<lb/>
<pb n="KR4h0022_WYG_106-7b"/>
明璣以為柙飾文犀以為玩<hi>傅子曰漢末一筆之柙雕以黄金飾以和璧綴隨珠</hi>
<hi>發以翡翠此筆非文犀之飾必象齒之管也○發一作装</hi>徒有貴於繁華竟何資於藻<lb/>
翰曾不知擇美於江潭訪奇於湘岸况乃彤管有煒列<lb/>
於詩人周得之以操牘張得之以書紳惟兹物之日用<lb/>
與造化而齊均方寳<hi>一作資</hi>此以終老永躬耕乎典墳<lb/>
　凢一作皆集本<lb/>
　　　石硯賦<hi>以山水輝暎墨妙筆精為韻</hi>　　　　張少博<lb/>
硯之施也被乎用石之質也本乎山温潤稱珍騰異彩<lb/>
<pb n="KR4h0022_WYG_106-8a"/>
而玉色追琢成器發奇文而綺斑蓋求伸於知已爰待<lb/>
用於君子故立言之徒載筆之史將吮墨以濡翰乃操<lb/>
觚而汲水始爛爛以光澈終霏霏而烟起或外圜兮若<lb/>
規或中平兮如砥原夫匠石流眄藻熒生輝象龜而負<lb/>
圖乍伏如鵲之緘印將飛設之戸庭王充之名已著置<lb/>
之藩溷左思之用無違徒觀夫清光影耀貞質霜浮符<lb/>
彩華鮮精明隠暎皎如之色比藏氷之玉壺煥然之文<lb/>
狀吐菱之石鏡當其山谷之側沉竒未識韜玉吐雲懐<lb/>
<pb n="KR4h0022_WYG_106-8b"/>
珍隠徳及乎入用以磨礪因人而拂拭故能撫之類磬<lb/>
發奇音對之若鏡開新色既垂文以呈象亦澄瀾而漬<lb/>
墨硯之用也詎可興歎而焚石乃堅然孰謂有時而泐<lb/>
斯可以正典謨之紀垂篆籀之則者也遂更播美六書<lb/>
傳芳二妙用之漢帝常同彭祖之席存之魯國猶列宣<lb/>
尼之廟是以遺文可述兹器奚匹匪銷匪鑠良金安可<lb/>
比其剛不磷不緇美玉未可方其質光鳥跡於青簡發<lb/>
龜文於鴻筆則知創物作程事與利并兹硯也所以究<lb/>
<pb n="KR4h0022_WYG_106-9a"/>
墨之妙窮筆之精者也<lb/>
　　　第二<hi>同前韻</hi>　　　　　　　　黎　逢<lb/>
有子墨客卿從事於筆硯之間學舊史之暇日得美石<lb/>
於他山琢而磨之其滑如砥欲精研而染墨在虚中而<lb/>
貯水水隨暈而環周墨浮光而黛起明而未融是以為<lb/>
用久而不渝故以為美器成上古徴闕里之素王匠法<lb/>
增華㕘㑹稽之内史且王言惟一道心惟微于以幽賛<lb/>
由之發揮從人之欲委質莫違代若遐棄文將疇依肅<lb/>
<pb n="KR4h0022_WYG_106-9b"/>
觀光而霧集賴設色而煙霏實將振文而為邦豈惟藴<lb/>
玉而山輝者哉君無謂一拳之石取其堅君無謂一勺<lb/>
之水取其淨君其遂取我有成性苟有輔於敷閱固無<lb/>
辭於藴暎惟聖人有大寳昊天有成命莫不因我以載<lb/>
形以我而施令志前王之事業作後人之龜鏡夫物遷<lb/>
其常天運不息水有涸兮石有泐代貴其不磷我則受<lb/>
其磨代貴其不染我則受其黒象山下之泉為天下之<lb/>
式因碌碌於俗間類栖栖於孔墨嗚呼辭尚體要文當<lb/>
<pb n="KR4h0022_WYG_106-10a"/>
絶妙雖濡翰其不疲無煩文以取誚爰貢君子以其勁<lb/>
質或升之堂或入之室對此大匠厠諸鴻筆見珍於殺青<lb/>
之辰為用於草𤣥之日夫氣結為石物之至精攻之為<lb/>
硯因用為名事若可久代將作程斯器也不獨堅之為<lb/>
貴諒於人之有成<lb/>
　　　孔子石硯賦　　　　　　　王嵩萼<lb/>
昔夫子有石硯焉邈觀器用宛無雕鐫古石猶在今人<lb/>
尚傳從歎鳳兮何世至獲麟兮幾年世歴近王近霸年<lb/>
<pb n="KR4h0022_WYG_106-10b"/>
止幾徂幾遷任往迴於几席垂翰墨於韋編時亦逺矣<lb/>
物仍在焉非聖人之休祐安得兹而不捐洎乎俗逺聖<lb/>
賢教遺齊魯列廟以居先師攸主上熒熒以光澈旁羃<lb/>
羃以色固介爾貞堅確乎規矩昔諸侯立政周道無聞<lb/>
嗟禮樂之仍缺歎詩書而未分聖人乃啓以褒貶垂以<lb/>
典墳必藉兹器用成斯文蓋石固而人往亦事存乎硯<lb/>
云至乃方質圓形銅模龜首雕飾為用陶甄可久横彩<lb/>
烟而不絶添緑水而常有豈如石焉斯為不朽昔偶宣<lb/>
<pb n="KR4h0022_WYG_106-11a"/>
父厥容伊何旁積垂露中含偃波時代遷移去游夏而<lb/>
彌逺日月逾邁變炎涼之已多别有縫掖書生獻䇿東<lb/>
京仰希先哲攻文後成叨秉筆以當問愧含毫而頌聲<lb/>
　　　書軸賦　　　　　　　　　吕　牧<lb/>
方輿之靜也軸居其重大輅之轉也軸當其用夫履端<lb/>
抱圓何所適而不中則有飾以金玉交以丹漆乍駢首<lb/>
於青桉或周身於縹帙雖偶提而偶擕亦無固而無必<lb/>
故能退尺則不短進寸則不長得隨時之舒巻合君子<lb/>
<pb n="KR4h0022_WYG_106-11b"/>
之行藏劉向校書之時徧薰蘭氣揚雄草𤣥之所獨染<lb/>
芸香其質則微其用不淺若輪轂之負載同户樞之開<lb/>
轉能藏飛鶴之書更掩迴鸞之篆妙揮<hi>疑</hi>謙以處厚每<lb/>
求伸而先巻遭秦則玉質斯焚入漢則石渠可踐别有<lb/>
韜黄公之祕畧懐王烈之素書探禹穴而誰見啓金縢<lb/>
而有諸仲宣之藏萬巻惠子之藏<hi>疑</hi>五車非我軸之何<lb/>
寳能懐文以自如豈俟脂膏後運枘鑿方虚彼所持而<lb/>
有待假經籍為蘧廬<lb/>
<pb n="KR4h0022_WYG_106-12a"/>
　　　獺皮書袋賦　　　　　　　王　起<lb/>
懿彼𤣥獺生於水鄉始殺身於河涘卒成器於書囊仍<lb/>
彼殘文不假乎雕刻裁以新製自合乎圓方既出納而<lb/>
<hi>一作於</hi>斯取亦扃鐍而有常想夫下泉委質上天致祭紫<lb/>
府咸萃丹誠若契宜介福以全生奚徼禍而致斃苟利<lb/>
人以獲助甘成器於此際則有攻皮之工嘗巧於中遺<lb/>
文勿剪輕縷潛通圓其蓋則合而能固柔其質則用之<lb/>
不窮謝水府之至樂入書林而見崇外也蒙茸毛有所<lb/>
<pb n="KR4h0022_WYG_106-12b"/>
傅中也駢坒<hi>比利切地相次坒也一作攅</hi>書有所聚韜蔚矣之文章<lb/>
祕煥乎之詞賦彌縫則密豈亡三篋之書周旋必復豈<lb/>
涉九衢之路若乃青簡疊至尺素交馳藏筐篋而不可<lb/>
寘懐袖以攸宜必資之以善閉克守之而不遺雖納以<lb/>
魚牋乍似噬魴之日臨乎墨沼寧同赴汨之時動必依<lb/>
人靜而挂壁滿貯攸戒緘縢受益其來也江海至深其<lb/>
潔也波瀾所滌掩青囊之貯巻異豹文之成舄既翰墨<lb/>
之居珍幸提擕而無斁<lb/>
<pb n="KR4h0022_WYG_106-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_106-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百六<lb/>
</p>
<p>
</p>
  </div>
</body>
</text>
</TEI>
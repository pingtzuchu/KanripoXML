<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百十二</head>
    <p>
<pb n="KR4h0022_WYG_811-1a"/>
欽定四庫全書<lb/>
　文苑英華巻八百十二　　宋　李昉等　編<lb/>
　城門<lb/>
　　楚州修城南門記一首　全義縣復北門記一首<lb/>
　水門<hi>斗門附</hi>
　　通愛敬陂水門記一首　汴州東西水門記一首<lb/>
　　新修漕河石斗門記一首<lb/>
　橋<lb/>
<pb n="KR4h0022_WYG_811-1b"/>
　　汾河義橋記一首　　　中渭橋記一首<lb/>
　井<lb/>
　　義井記一首　　　　　觀風驛新井記一首<lb/>
　　城門<lb/>
　　　楚州修城南門記　　　　　鄭　吉<lb/>
今上元年春正月楚州新作内城之南門何以言新因<lb/>
舊之去也何以言作更從王制也王制若何曰天子諸<lb/>
侯䑓門也何稱内城别於外郛<hi>一作交非</hi>也春秋傳曰南門<lb/>
<pb n="KR4h0022_WYG_811-2a"/>
者法門也南靣而治者政令之所出也楚大邦也日者<lb/>
草創南雖設譙門卑且陋但闔兩扉為露棚於前振軍<lb/>
旅<hi>一作鼓</hi>焉露棚不能蔽風雨亟理而亟壊由是刺史兼<lb/>
御史中丞李公新作之公名荀隴西成紀人用文學徳<lb/>
行進嘗言於賔客曰走前為戎曹郎白於執政曰太平<lb/>
時天下有府兵今散矣而折衝果毅郎將戍官等軰尚<lb/>
冗食焉艱難後天下有州兵而軍籍多空名庫兵皆刓<lb/>
<hi>一作刻</hi>腐安不忘危易道也有備無患軍志也晉室尚清<lb/>
<pb n="KR4h0022_WYG_811-2b"/>
言代馬譟河洛天寳怙富庶燕盗腥中原職司<hi>一有空字</hi>其<lb/>
守言非出位幸相公裁之當時執政雖似不為意他日<lb/>
揖走於列曰泝淮而上<hi>一作止</hi>達於潁而州兵之益團練<lb/>
者纚聮五郡焉楚最東為名部疆土綿逺帯甲四千人<lb/>
征賦二萬計屯田五千頃凡兵賦食三者相通也公嘗<lb/>
亟言兵願試鋒頴焉召對延英得列以聞可脂轄矣故<lb/>
遂授銅虎符竹使符来此公始下朱轓遽視城洫簡兵<lb/>
甲閱卒伍若不適於意者楚人再無嵗負租逋糓甚多<lb/>
<pb n="KR4h0022_WYG_811-3a"/>
乃去鄉胥之啄害民者歛賦與之緩期人戴其惠征租<lb/>
力人入<hi>一無入字</hi>矣得善用籌者勾稽公物之出入抉負財<lb/>
且二百萬俾軍吏之敏察者覘公田之稼得將隠謾之<lb/>
糓不翅萬斛掌公財而坐于市占軍籍而蔽其家計其<lb/>
入僅足其廪食牧財而斥其人外廄有征馬雖不滿四<lb/>
千蹄而槀粟脂藥之用圉牧將卒之列繁且耗公曰幸<lb/>
天下無事就有道<hi>一作既有急</hi>而此悉罷去之月省費三萬<lb/>
藏有墆財矣乃完補卒伍乃犀利甲兵乃飫飽吏士乃<lb/>
<pb n="KR4h0022_WYG_811-3b"/>
恢崇規制掾曹有公膳牙門有常饔胥史有官厨衛卒<lb/>
有給食合而言之曰廪飡錢者三百七十人先是以嵗<lb/>
用不足常自正月迄于仲夏凡曰廩飡錢者皆半之俟<lb/>
斂新賦而后復之或災沴水旱賦不畢入於終嵗不復<lb/>
公曰寜損他費焉有責其盡力而使之歉復耶悉賙之<lb/>
仍筆於檢日用約若今嵗後或不易羊羮之敗其無虞<lb/>
乎由是吏胥醺其徳將卒許之死矣士伍寒燠有若賜<lb/>
衣詔以嵗貢征緡賦之嚮者泉輕幣重而賦之以帛而<lb/>
<pb n="KR4h0022_WYG_811-4a"/>
士得其贏今也泉重而幣輕猶賦之以帛官受其利公<lb/>
曰吾心有不安焉盍<hi>一作盡</hi>賦以緡茍不足即與帛而時<lb/>
其物之價而直之既聞令讙聲動壁壘皆曰有君如此<lb/>
使我蹈水火可也乃新南門巉然而樓増以舊五之二<lb/>
焉劃為䨇門出者由左入者由右夾築髙阜類觀闕而<lb/>
非者九<hi>一作凡</hi>軍壘皆爾命之曰却敵慮壚土之易陂陁<lb/>
也鱗甓而塗固之周施檻楯其駐也建大斾鳴笳鼓以<lb/>
司昬曉焉其戎也巻斾援枹於樓中以謹擊柝以嚴教<lb/>
<pb n="KR4h0022_WYG_811-4b"/>
令以壮都鄙以張軍聲為理若此足塞執政之云兵賦<lb/>
食三者相通試鋒<hi>一作笔</hi>穎之說矣凡畚築攻木瓴甓塗<lb/>
塈者無慮備於軍伍而州閭人皆来縱觀耳既休役勞<lb/>
工顧謂告曰子學舊史願為我記日月不願黼飾空言<lb/>
曰古者國有史舉事必書舉國有詩王者採之知其國<lb/>
之風自秦郡縣天下史之與詩皆止矣獨有銘功記事<lb/>
文之金石者近於國史國風之類歟然言之不文不能<lb/>
播逺請將俟作者公曰否子焉用辭既不得命乃考三<lb/>
<pb n="KR4h0022_WYG_811-5a"/>
<hi>亦無此字</hi>實以書往嵗有將作少監李姓陽氷名善籕書尤<lb/>
工為大字瑰碩多力郡邑省寺得其署題者榮而葆之<lb/>
大厯中客於楚因大署州門昔人措之於西偏至是公<lb/>
易之於南門以表掲逺近或曰宏制異蹟公<hi>一作若</hi>相期<lb/>
於數十年間斯盛事也不可以不識故著之於末仲春<lb/>
貞陵復土羣臣上言請御端門赦天下改元上思慕未<lb/>
許故猶以大中紀年十四年四月二十一日謹記<lb/>
　　　全義縣復北門記　　　　　栁宗元<lb/>
<pb n="KR4h0022_WYG_811-5b"/>
賢者之興而愚者之廢廢而復之為是習而循之為非<lb/>
恒人且猶知之不足乎列也然而復其事必由乎賢者<lb/>
推是類以從於政其事<hi>集無此字</hi>可少哉賢莫大於成功愚<lb/>
莫大<hi>蜀本作甚</hi>於恡且誣桂之中嶺而邑者曰全義衛公城<lb/>
之南越以平盧遵為全義視其城塞北門鑿他雉以出<lb/>
入且<hi>二字集作問之其門人曰</hi>餘百年矣或曰巫言是不利於令故<lb/>
塞之或曰以賔旅之多有懼竭其餼饋者欲廻<hi>去聲</hi>其塗<lb/>
故塞之遵曰是非誣且恡<hi>集作恡且誣</hi>歟賢者之作思以利<lb/>
<pb n="KR4h0022_WYG_811-6a"/>
乎人反是罪也余是復之詢于羣吏吏叶厥謀上于大<lb/>
府大府以俞邑人便焉讙舞里閭居者思主其家行者<lb/>
樂出其塗由道<hi>二字本作由是道以</hi>廢邪用賢棄愚惟<hi>集作推</hi>以革<lb/>
物而<hi>集作宜</hi>民之蘇若是而不列殆非孔子之徒歟<hi>集作也</hi>
故為<hi>集作為之</hi>記云<lb/>
　　水門<hi>斗門附</hi>
　　　通愛敬陂水門記　　　　　梁　肅<lb/>
嵗在戊辰揚州牧杜公命新作西門所以通水庸致人<lb/>
<pb n="KR4h0022_WYG_811-6b"/>
利也冬十有二月土木之工告畢從事徴其始請刻石<lb/>
以為記云書載濬畎澮距川傳稱為川者决之使導然<lb/>
盖<hi>一作導</hi>與政損益政舉則道舉政汙則道汙汙則革革<lb/>
則乆賢哲之治也當開元以前京<hi>集作荆</hi>江岸於揚子海<lb/>
潮内于䢴溝過茱萸灣北至邵伯堰湯湯涣涣無隘滯<lb/>
之患其後江𣲖南徙波不及逺河流寖惡日淤月填若<lb/>
嵗不雨則鞠為泥塗舟檝陸沉困于牛車積臭含敗人<lb/>
中其氣為疾為瘵長民者時興人徒以事開鑿既費累<lb/>
<pb n="KR4h0022_WYG_811-7a"/>
鉅萬或妨奪農功殫財竭力隨導随塞人不寛息物不<lb/>
滋殖百有餘年矣貞元初公由<hi>集作以</hi>秋官之貳出鎮兹<lb/>
土既下車乃驗圖考地謀新革故<hi>一作謀利革害</hi>相川源度水<lb/>
勢自江東而西循蜀岡之右得其浸曰句城湖又得其<lb/>
浸曰愛敬陂方圓百里支輔四集盈而不流决而可注<lb/>
圖以上聞帝用嘉允乃召工徒修利舊防節以斗門釃<lb/>
為長源直截城隅以灌河渠水無羡溢道不廻迂<hi>集作逺</hi>
於是變濁為清激淺為深潔清澹澄<hi>集作泊</hi>可灌可鍳然<lb/>
<pb n="KR4h0022_WYG_811-7b"/>
後漕輓以興商旅以通自北自南泰然歡康其夾隄之<lb/>
田旱暵得其溉霖潦得其歸化磽薄為膏腴者不知幾<lb/>
千萬畝野人誦曰膴膴原田自今以始嵗其<hi>集有</hi>豊年都<lb/>
人誦曰沔彼流水我邦是紀鍾美不知嚮非我公有先<lb/>
物之知移俗之才則曷能運可大之謀蠲累世之弊繇<lb/>
旬朔之勞致無疆之逸宜乎人之永歎<hi>一作詠歎</hi>也如此按<lb/>
陂塘本魏廣陵守陳登所設時人愛其功而敬其事故<lb/>
以名之謝文静<hi>晉書作靖</hi>成偃又以召公之徳為稱有魏以<lb/>
<pb n="KR4h0022_WYG_811-8a"/>
還五百餘載不朽之績及公而三皆在斯邦不其盛歟<lb/>
水門之作將以重成功示長利非登臨游宴之為嘻後<lb/>
之人抑可以知<lb/>
　　　汴州東西水門記<hi>并序</hi>　　　　韓　愈<lb/>
貞元十四年正月戊子隴西公命作東西水門越三月<lb/>
辛巳朔水門成三日癸未大合樂設水嬉㑹監軍司馬<lb/>
賔佐寮屬將校熊羆之士肅四方之賔客以落之士女<lb/>
龢㑹闐郭溢郛既卒事其從事昌黎韓愈請紀其<hi>集無其字</hi>
<pb n="KR4h0022_WYG_811-8b"/>
成績其詞曰維汴州河水自中注厥初距河為城其不<lb/>
<hi>集作弗</hi>合者誕寘聮鎻于河宵浮晝沉舟不<hi>閤本作用</hi>潛通然<lb/>
其襟抱虧䟽風氣宣洩邑居弗寜訛言屢騰歴載已来<lb/>
孰䆒孰思皇帝御天下十有八載此邦之人遭逢疾威<lb/>
嚚童噭嘑刼衆阻兵懔懔慄慄若墜若覆時維隴西公<lb/>
<hi>李勉</hi>受命作藩爰自洛京單車来臨遂持<hi>集作拯</hi>其危遂去<lb/>
其疵弗肅弗厲薰為太<hi>集作大</hi>和神應祥福五榖穰熟既<lb/>
庶而豐人力有餘監軍是諮<hi>集作咨</hi>司馬是謀乃作水門為<lb/>
<pb n="KR4h0022_WYG_811-9a"/>
邦之郛以固風氣以扞<hi>集作閈</hi>㓂偷黄流渾渾飛閣渠渠<lb/>
因而飾之匪為觀逰天子之武維隴西公是布天子之<lb/>
淳<hi>集注云一作天下之文</hi>維隴西公是宣河之沄沄源于崑崙天<lb/>
子萬祀公多受祉乃伐山石刻之日月尚俾来者知作<lb/>
者<hi>集無者字</hi>之所始<lb/>
　　　新修漕河石斗門記　　　　穆　員<lb/>
分洛為漕斗門在都城東<hi>一作門字</hi>南中橋之右舊制喉不<lb/>
深口不速其流随之水斯溢旱斯涸東有斜堰俾其来<lb/>
<pb n="KR4h0022_WYG_811-9b"/>
往終嵗不修輙壊修則水積髙而迤南北北傷則洛亘<lb/>
邙趾南傷則魚逰井鄽不脩則漕復于陸且其地與岸<lb/>
皆寘薪焉不再閏而<hi>一作不</hi>一易每嵗繕塞斜堰洎南北<lb/>
堤橋之費相與盈萬其斗門之工不計盖其弊者也安<lb/>
平公治三川之暇顧念於此之疾未去且曰水之性導<lb/>
無不順<hi>一作利</hi>壅無不害善為水者唯其所趣使若自然<lb/>
其要在於不與之競而已是用浚斗門之下以量其入<lb/>
庳斜堰之上以歸其餘庶乎饒不為増傷不為減盈萬<lb/>
<pb n="KR4h0022_WYG_811-10a"/>
之費嵗収於公而通海之波率土之運東西交騖合朝<lb/>
宗之義焉中橋之旁有古堰廢石沉于泥沙公乃發而<lb/>
轉之以代寘薪之制省於自他山而致者盖百之一猶<lb/>
懼剛之不勝柔岸化於水乃受規矩俾之追琢如斧斯<lb/>
銳以分其衝如月斯仰以折其勢積石山鬬中流湯湯<lb/>
南隣鑿龍永代無愧上濟行邁是為通橋嵗三月興作<lb/>
四月畢事<hi>一作事畢</hi>人不見始而覩其終垺其功用不足於<lb/>
常嵗之數而不朽之利與皇都洛水垂之無窮焉嗚呼<lb/>
<pb n="KR4h0022_WYG_811-10b"/>
物之至柔者水不得其理者懐山襄陵其次决隄防隤<lb/>
城邑夫唯不爭之力然後勝之天下之理一理也制天<lb/>
下之至强者其唯不爭乎於水也見公之政於政也見<lb/>
公之徳異日觀易簡乆大之業此非其一隅哉公以為<lb/>
成公之志者實肆其勤命以名氏刻于岸石仍俾末吏<lb/>
謹而書之貞元四年四月丁亥日記<lb/>
　　橋<lb/>
　　　汾河義橋記　　　　　　　崔祐甫<lb/>
<pb n="KR4h0022_WYG_811-11a"/>
絳人有成橋于稷山縣南汾河水上入境稱曰孝子詢<lb/>
之三十䘮父母五十猶<hi>一作由</hi>縗麻故其鄉黨捨氏不名<lb/>
貴之也初兹縣有具舟之役隣邑有官修之梁自太原<lb/>
西河上黨平陽至于絳逹于雍繇卒廹程賈人射利濟<lb/>
舟為捷渡口如肆孝子川上喟然嘆曰夫来者如斯其<lb/>
可勝紀欲速不逹式<hi>或作其</hi>在兹乎見義不為非勇也臨<lb/>
難不濟非義也廼願棄家乞諸他郡枯槁藍縷日恒嵗<lb/>
積自河間<hi>一作阿闗</hi>而東陶唐儉風食貨艱難閭里褊小率<lb/>
<pb n="KR4h0022_WYG_811-11b"/>
令逺馳驟邇饋餉耆耋<hi>一作耄</hi>喻美於編户丁男捨耒而<lb/>
攻木義聲感也汾流湯湯河滸牽射潰<hi>一作隤</hi>沙徙岸呀<lb/>
呷轉騰畚築於激射之旁根柱於沸渭之下是慮是圖<lb/>
功就其十八九矣其年秋七月天作霪<hi>一作滛</hi>雨湍悍<hi>或作</hi>
<hi>激</hi>襄陵噫大水不仁前功蕩矣邑老郷人涕泗而弔之<lb/>
曰力竭于<hi>一作於</hi>子天不恤是而已矣顧而不應且有後<lb/>
圖徴詩人之嘉謀參作者之逺慮曵索辮篾縶舟戾舸<lb/>
<hi>一作航</hi>白露下而謀始止於凌澌杜春氷觧而興功止於<lb/>
<pb n="KR4h0022_WYG_811-12a"/>
水潦降一夫<hi>一作嘆</hi>不可奪志三年其有成功廣可<lb/>
方軌平可轉轂去其飾成在<hi>一作成無</hi>丹雘取其固勢<lb/>
異虹蜺僉義於孝子之功也故曰義橋昔周王以<lb/>
懿戚封建吳札美盛徳遺人西臨孟津北對姑射<lb/>
山河風土其肯徒然所以義表専<hi>一作顓</hi>門功烈隣<lb/>
境難其一善矧乃兼之由是縣人誌之于石<hi>一作皆唐</hi>
<hi>文粹</hi>
　　　中渭橋記　　　　　　　　喬　潭<lb/>
<pb n="KR4h0022_WYG_811-12b"/>
自鳥䑕穴者兹水廣矣依<hi>一作稅</hi>鳯凰城者兹橋壯矣水<lb/>
朝巨海而不竭橋通大路而居要不然豈自秦至我唐<lb/>
六千甲子而獨<hi>一作猶</hi>存也稽厥𢎞道<hi>一作/造</hi>率兹帝圻<hi>一作</hi>
<hi>畿</hi>候天根之見當農務之隙司金司木鳩而積也水工<lb/>
木工速而至也揮刄落雪荷鍤成雲京兆尹紫綬<hi>一作紱</hi>
而董之邑吏墨綬以臨之逺邇子来結構勿亟無小無<lb/>
大咸稱天<hi>一作于</hi>休經之營之不愆于素丹柱挿於坎䧟<lb/>
<hi>一作窞</hi>朱欄赩而電炫<hi>一作烻</hi>乃虹引成勢猶鵲填就功連<lb/>
<pb n="KR4h0022_WYG_811-13a"/>
横門抵禁苑南馳終嶺商洛北走滇池鄜畤濟濟有衆<lb/>
憧憧往来車馬載馳而不危水潦起漲而轉固人思啓<lb/>
者吾其能濟赩赩赫赫轟轟闐闐且周穆之駕黿鼉振<lb/>
千祀也東明之聚魚鼈稱一時也孰若我由也<hi>一作之</hi>而<lb/>
必達憑之而必安若以匹敵夫何逺矣潭遂<hi>一作遽</hi>因行<lb/>
邁覩兹崇飾將刋石以表跡敢搦札以記事赤奮若嵗流<lb/>
火之月也<lb/>
　　井<lb/>
<pb n="KR4h0022_WYG_811-13b"/>
　　　義井記　　　　　　　　　邵　真<lb/>
義以發衷形外昭施物也井以下汲上導彰濟人也河<lb/>
間公鑿井於城垣之次陽門通莊之右偏署曰義正哉<lb/>
導之深源經以<hi>一作之</hi>善利庇彼䆳宇達于交衢鐵其瓶<lb/>
以永不羸石其甃以給無泥飛輪周散泄竇前注淬<hi>一作</hi>
<hi>泙</hi>而平之随用不私主發生以流潤當赫曦以伏炎在<lb/>
摇落而激清抵凝沍而不閉環四序以一其惠俾憧憧<lb/>
者知飲濯所嚮焉蔑燠𤾉之虞濟煩乏之艱昬懵者得<lb/>
<pb n="KR4h0022_WYG_811-14a"/>
以淘盪瘵痗者由之蠲愈滌汰氛坌沃洒蒸灼澹然不<lb/>
改與地配乆化囂闠為閒敞隣梵宫以<hi>一作之</hi>清凈脩廊<lb/>
對開連樓鬱峙嘯真侣以宴息速嘉客以盥潄<hi>一作溉</hi>指<lb/>
心而授應日而就彼豐福吉禄繁榮重<hi>一作祉崇</hi>慶欲不萃<lb/>
於河間之門得乎故北寺司刑上卿也南<hi>一作西</hi>臺專席<lb/>
中丞也戎府佐政司馬也參貳外閫顯榮當朝鶱鶱青<lb/>
㝠前視萬里是鑿井為濟川之漸斵輪為秉軸之兆可<lb/>
轉盼而待矣公才蔚量碩質貞氣淳名膺王府心拂塵<lb/>
<pb n="KR4h0022_WYG_811-14b"/>
累制<hi>一作料</hi>物以經逺恤人以遂誠廻俸節財蕆事彰義<lb/>
將獻祉于大君貢休于元戎歸夀于高堂三事體大公<lb/>
之𢎞誓乃戒司翰者書實刋記掲于井外時大厯六年<lb/>
春三月記<lb/>
　　一作皆文粹<lb/>
　　　觀風驛新井記　　　　　　崔黄中<lb/>
自荆門至清宫三百里雖水泉味鹹鑿井䟽源往往而<lb/>
有中間觀風驛三十里㳙滴不流磽确而瘠長亭短亭<lb/>
<pb n="KR4h0022_WYG_811-15a"/>
三百餘家終日挈瓶入谷而汲暨乎暑氣炎煽天地燒<lb/>
爍金石提綆半路已成温湯居者既往来<hi>一作性命</hi>難通行<lb/>
者固不保其往元和六載我司空鄭公節度荆南下車<lb/>
之日緝寜巴徼統正楚風䟽導濆溜未暇細務三年政<lb/>
閒事已<hi>一作簡</hi>因議路室委餼之事饑乏汲引之道訪於<lb/>
幕中寮佐僉曰地形峭峻意功多未即贊公公曰登陸<lb/>
求蓮誠宜不卜然貳師鑿井焉有檻<hi>一作濫</hi>泉愚叟移山<lb/>
素無巨力志之所至神亦或昭茍利於人不計藏鏹支<lb/>
<pb n="KR4h0022_WYG_811-15b"/>
使庾承度宣貞絶俗仗義真<hi>一作直</hi>副成規終此殊績於<lb/>
是程功蕆事穴其路隅一之日興畚鍤俾應鼛鼓騰沙<lb/>
掊土二之日困于石飛鎚敲火轉石磊硪三之日計功<lb/>
<hi>一作工</hi>未畢瀸泉仄出泛濫渤潏井上千夫[口*闞]噪喧呼揚<lb/>
灑甘溢<hi>一作泉</hi>提缶争先巷無居人語笑道邉嗟乎夫善<lb/>
政養人之術皆日就月將然孜孜而化曷若鄭公興一<lb/>
言土石之役濟萬古生靈之命匠意於衆慮之表見機<lb/>
於不牽之初如此翊君為堯舜之代惠澤必浸於昆蟲<lb/>
<pb n="KR4h0022_WYG_811-16a"/>
贊國為華胥之朝恩波必滋於草木况濟人於聲教之<lb/>
外愛物於象數之中立徳已来無出其右易曰改邑不<lb/>
改井以君子清規長存鄭公有焉黄中猥從郷<hi>一作郷從</hi>第<lb/>
得厠賔筵覩事揚嘉猶未盡焉<hi>一作善</hi>冀後来多士經此<lb/>
樂土知有仁焉時元和七年嵗在壬辰十二月二十三<lb/>
日<lb/>
　<lb/>
　<lb/>
<pb n="KR4h0022_WYG_811-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百十二<lb/>
</p>
<p>
</p>
  </div>
</body>
</text>
</TEI>
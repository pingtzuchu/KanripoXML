<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百十</head>
    <p>
<pb n="KR4h0022_WYG_210-1a"/>
欽定四庫全書<lb/>
　文苑英華巻二百十　　　宋　李昉等　編<lb/>
　樂府十九<lb/>
　　臨髙臺八首　　　　　登髙臺一首<lb/>
　　上之回五首　　　　　釣竿篇四首<lb/>
　　箜篌謡二首　　　　　箜篌引二首<lb/>
　　公無渡河四首　　　　苦熱十二首<lb/>
　　苦寒六首　　　　　　猛虎行四首<lb/>
<pb n="KR4h0022_WYG_210-1b"/>
　　　臨髙臺　　　　　　　　梁簡文帝<lb/>
髙臺半行雲望望不可<hi>一作髙不</hi>極草樹無參差山河同一<lb/>
色髣髴洛陽道道逺難可<hi>一作别</hi>識玉階故人情<hi>一作情人</hi>情<lb/>
來苦<hi>一作共</hi>相憶<lb/>
　　　同前　　　　　　　　　　張正見<lb/>
層臺邇清漢出逈架重棼飛棟臨黄鶴髙牕度白雲風<lb/>
前朱幔<hi>一作幌</hi>色霞處綺䟽分此中多怨曲地逺詎能聞<lb/>
　　　同前　　　　　　　　　　沈　約<lb/>
<pb n="KR4h0022_WYG_210-2a"/>
髙臺不可望逺望使人愁連山無斷絶河水復悠悠所<lb/>
思竟<hi>一作愛</hi>何在洛陽南陌頭可望不可見<hi>一作至</hi>何用觧<lb/>
人愁<lb/>
　　　同前　　　　　　　　　　蕭　慤<lb/>
崇臺髙百尺逈出望仙宫畫棋浮朝氣飛梁照晩虹小<lb/>
衫飄霧縠艶粉拂輕紅笙吹汶陽篠琴奏嶧山桐舞逐<lb/>
飛龍引花随少女風臨春今若此極宴豈無窮<lb/>
　　　同前　　　　　　　　　　禇　亮<lb/>
<pb n="KR4h0022_WYG_210-2b"/>
髙臺暫俯臨飛翼聳輕音浮光随日度漾影逐波深廻<lb/>
瞰周平野開懐暢逺衿<hi>一作襟</hi>獨此三休上還傷千里心<lb/>
　　　同前　　　　　　　　　　王　勃<lb/>
臨髙臺髙臺迢遰絶浮埃瑶軒綺構何崔嵬鸞歌鳳吹<lb/>
清且哀俯瞰長安道萋萋御溝草斜對甘泉路蒼蒼茂<lb/>
林樹髙臺四望同帝鄉佳氣欝葱葱紫閣丹樓紛照耀<lb/>
璧房錦殿相玲瓏東彌長樂觀西指未央宫赤城映朝<lb/>
日緑樹摇春風旗亭百隧開<hi>一作間</hi>新市甲第千甍分戚<lb/>
<pb n="KR4h0022_WYG_210-3a"/>
里朱輪翠盖不勝春疊樹層楹相對起復有青樓大道<lb/>
中繡户文窓雕綺櫳錦衣晝不襞羅帷夕未空歌屏朝<lb/>
掩翠粧鏡晩窺紅為吾安寳髻蛾眉罷花叢狹路塵間<lb/>
黯將暮雲開月色明如素鴛鴦池上兩兩飛鳳凰樓下<lb/>
雙雙度物色正如此佳期那不顧銀鞍繡轂盛繁華可<lb/>
憐今夜宿倡家倡家少婦不須顰東園桃李片時春君<lb/>
看舊日髙臺處栢梁銅雀尚<hi>一作生</hi>黄塵<lb/>
　　　同前　　　　　　　　　　沈佺期<lb/>
<pb n="KR4h0022_WYG_210-3b"/>
髙臺臨廣陌車馬紛相續廻首思舊郷雲山亂心曲逺<lb/>
望河流緩周看原野緑向夕林鳥還憂來飛景促<lb/>
　　　同前　　　　　　　　　　王易從<lb/>
漢主事祁連良人在髙闕空臺寂已暮愁坐變容髪汎<lb/>
艶春幌風徘徊秋户月可憐軍書斷空使流芳歇<lb/>
　　　登髙臺　　　　　　　　　王僧孺<lb/>
試出金華殿聊登銅雀臺九路平如掌<hi>一作砥</hi>千門乗晩<lb/>
<hi>一作洞已</hi>開軒車映日至<hi>一作過</hi>簫管逐風來若非邯鄲美便<lb/>
<pb n="KR4h0022_WYG_210-4a"/>
是洛陽才<lb/>
　　　上之回　　　　　　　　　蕭　慤<lb/>
發軔城西疇廻輿事北遊山寒石道凍葉下故宫秋朔<lb/>
路傳清警邉風巻畫旒嵗餘巡省畢按節<hi>一作擁仗</hi>返皇州<lb/>
　　　同前　　　　　　　　　　陳子良<lb/>
承平重遊樂詔蹕上之回属車響流水清笳轉落梅嶺<lb/>
雲盖道轉巗花映綬開下輦便髙宴何如在瑶臺<lb/>
　　　同前　　　　　　　　　　盧照隣<lb/>
<pb n="KR4h0022_WYG_210-4b"/>
回中道路險蕭關烽候多五營屯右<hi>一作北</hi>地萬乗出西<lb/>
河單于拜玉璽天子按琱戈振旅汾川曲秋風横大歌<lb/>
　　　同前　　　　　　　　　　沈佺期<lb/>
制書下闕右天子問回中壇墠經過逺威儀侍從雄黄<lb/>
麾摇晝日青幰曵松風廻望甘泉道龍山隠漢宫<lb/>
　　　同前　　　　　　　　　　李　白<lb/>
三十六離宫樓臺與天通閣道歩行月美人愁烟空恩<lb/>
踈寵不及桃李傷春風滛樂意何極金輿向回中萬乗<lb/>
<pb n="KR4h0022_WYG_210-5a"/>
出黄道千旗揚綵虹前軍細栁北後騎甘泉東豈問渭<lb/>
川老寧邀襄野童但慕<hi>一作秋暮</hi>瑶池宴歸來樂未窮<lb/>
　　　釣竿篇　　　　　　　　　劉孝綽<lb/>
釣舟畫彩鷁漁子服氷紈金轄茱萸網銀鈎翡翠竿促<lb/>
棹<hi>一作歛橈</hi>随水脉急艇渡江湍<hi>一作急漿渡沙湍</hi>湍長自不亂前<lb/>
浦有佳期船交橈<hi>一作棹</hi>影合浦深魚出遲荷根時觸餌<lb/>
菱芒乍罥絲蓮度江南手衣渝京兆眉埀竿自有<hi>一作未</hi>
樂誰能為太師<lb/>
<pb n="KR4h0022_WYG_210-5b"/>
　　　同前　　　　　　　　　　張正見<lb/>
結宇長江側垂釣渡<hi>一作鈎廣</hi>川潯竹竿横翡翠桂髄擲黄<lb/>
金人來戱<hi>一作水</hi>鳥沒檝渡岸花沉蓮摇見魚近綸盡覺<lb/>
潭深渭水終須卜滄浪徒自吟空嗟<hi>一作明</hi>芳餌下獨見<lb/>
有貪心<lb/>
　　　同前　　　　　　　　　　李巨仁<lb/>
潺湲靣江海滉瀁瞩波瀾不惜黄金餌惟憐翡翠竿斜<lb/>
綸控急水定檝下飛湍潭廻風來易川長霧歇難寄言<lb/>
<pb n="KR4h0022_WYG_210-6a"/>
朝市客滄浪徒自安<lb/>
　　　同前　　　　　　　　　　劉孝威<lb/>
試持𤣥渚釣暫罷池陽獵翠羽飾長綸藻花裝小艓鈎<lb/>
利斷蓴絲㠶舉牽菱葉聊載前魚童還看後舟妾<lb/>
　　　箜篌謡　　　　　　　　　前　人<lb/>
結交在相得骨肉何必親甘言無忠實世薄多蘓秦從<lb/>
風暫靡草富貴上昇人<hi>一作真</hi>不見髙巔樹摧折下為薪<lb/>
豈甘<hi>一作目睹</hi>井中泥時至出作塵<lb/>
<pb n="KR4h0022_WYG_210-6b"/>
　　　同前　　　　　　　　　　李　白<lb/>
攀天莫登龍走山莫騎虎貴賤結交心不移惟有嚴陵<lb/>
及光武周公稱大聖管蔡寧相容漢謡一斗粟不與淮<lb/>
南舂兄弟尚路人<hi>一作行路</hi>吾心安所從他人方寸間山海<lb/>
㡬千重輕言托朋友對靣九疑峰多花必早落桃李不<lb/>
如松管鮑乆已亡<hi>一作死</hi>何人繼其蹤<lb/>
　　　箜篌引<hi>又曰公無渡河</hi>　　　　　　李　賀<lb/>
公乎公乎提<hi>一作携</hi>壺將焉如屈平沉湘不足慕徐衍<hi>一作</hi>
<pb n="KR4h0022_WYG_210-7a"/>
<hi>羡</hi>入海誠為愚公乎公乎牀有筦席盤有魚北里有賢<lb/>
兄東隣有小姑隴畆油油黍與葫瓦瓶濁醪蟻浮浮黍<lb/>
可食醪可飲公乎公乎其<hi>一作可</hi>奈居被髮奔流竟何如<lb/>
賢兄小姑哭嗚嗚<lb/>
　　此詩三百三十五巻重出今已削去<lb/>
　　　李憑箜篌引　　　　　　　李　賀<lb/>
吴絲蜀桐張髙秋空白凝雲頽不流湘娥啼竹素女愁<lb/>
李慿中國彈箜篌崑山玉碎鳳凰呌芙蓉泣露香蘭<hi>一作</hi>
<pb n="KR4h0022_WYG_210-7b"/>
<hi>蘭香</hi>笑十二門前融冷光二十三弦動紫篁<hi>一作皇</hi>女媧鍊<lb/>
石補天處石破天驚逗秋雨夣入神山教神嫗老魚跳<lb/>
波瘦蛟舞吴質不眠倚桂樹露脚斜飛濕寒兎<lb/>
　　　公無渡河　　　　　　　　劉孝威<lb/>
請公無渡河河廣風威厲檣偃落金烏舟傾沒犀枻紺<lb/>
盖空嚴祠白馬徒牲祭銜石傷寡心崩城掩孀袂劍飛<lb/>
猶共水魂沉魄俱逝君為川后臣<hi>一作神</hi>妾作江妃娣<lb/>
　　　同前　　　　　　　　　　張正見<lb/>
<pb n="KR4h0022_WYG_210-8a"/>
金堤分<hi>一作紅</hi>錦䌫白馬渡蓮舟風嚴歌響絶浪急<hi>一作湧</hi>
榜人愁棹折桃花水㠶横竹箭流何言沉璧處千載偶<lb/>
陽侯<lb/>
　　　同前　　　　　　　　　　李　白<lb/>
黄河西來決崑崙咆哮萬里觸龍門波滔天堯咨嗟大<lb/>
禹理百川兒啼不窺家殺湍湮洪流<hi>一作水</hi>九州始蠶麻<lb/>
其害乃去茫然風沙被髪之叟狂而癡清晨徑<hi>一作臨</hi>流<lb/>
欲奚為旁人不惜妻止之公無渡河苦渡之虎可摶河<lb/>
<pb n="KR4h0022_WYG_210-8b"/>
難馮公果溺死流<hi>一作沉</hi>海湄海湄有長鯨白齒若雪山<lb/>
公乎公乎挂骨於其間箜篌所悲竟不還<lb/>
　　　同前　　　　　　　　　　陳　標<lb/>
隂風颯颯浪花愁半度驚湍半挂舟聲盡雲天君不住<lb/>
命懸魚鼈妾同休黛蛾芳臉垂珠淚羅襪香裾赴碧流<lb/>
餘魄豈能銜木石獨將遺恨付箜篌<lb/>
　　　苦熱　　　　　　　　　梁簡文帝<lb/>
六龍騖不息三伏啓炎陽寢興煩几案俯仰倦帷床滂<lb/>
<pb n="KR4h0022_WYG_210-9a"/>
沱汗似瀹<hi>一作鑠</hi>霏㣲風如湯洄池愧生浪蘭殿非含霜<lb/>
細簾時半掩輕幌乍横張雲斜花影沒日落荷心香願<lb/>
見洪崖井誰<hi>一作詎</hi>憐河朔觴<lb/>
　　　同前　　　　　　　　　　任　昉<lb/>
旭旦烟雲巻烈景入東軒傾光望轉蕙斜日照西垣既<lb/>
巻蕉梧葉復傾葵藿根重簟無冷氣挾石似懐温霡霂<lb/>
類珠綴喘赫狀雷奔<lb/>
　　　同前　　　　　　　　　　何　遜<lb/>
<pb n="KR4h0022_WYG_210-9b"/>
昔聞草木燋今覩沙石爛曀曀風逾静曈曈日漸旰習<lb/>
静閟<hi>一作悶</hi>衣巾讀書煩几案卧思清露挹<hi>一作浥</hi>坐待髙<lb/>
<hi>一作明</hi>星燦蝙蝠户中飛蠛蠓窓間亂實無河朔飲空有<lb/>
臨淄汗遺金自不拾惡木寧無幹願以三伏晨催促九<lb/>
秋換<lb/>
　　　同前　　　　　　　　　　劉孝威<lb/>
日暮苦炎溽遷坐接長廊月麗姮娥影星含織婦光棲<lb/>
禽動夜竹流螢出闇墻香盤糅鮮<hi>一作鱗</hi>粉雕臺<hi>一作壺</hi>承<lb/>
<pb n="KR4h0022_WYG_210-10a"/>
蔗漿白羽徒摇幄緑水自周堂弱紈猶覺重纎絺尚<hi>一作</hi>
<hi>向</hi>少凉弄風思漢朔戲雨憶吴王𤣥氷術難驗赤道漏<lb/>
猶長誰能更吹律還令黍谷凉<lb/>
　　　同前　　　　　　　　　　王　筠<lb/>
日域散朱雰天隅歛青靄飛光煥南陸炎津湧北瀬繁<lb/>
星聚若珠宻雲屯似盖月至每開衿風過時觧帯<lb/>
　　　同前<hi>和樂儀同</hi>　　　　　　　　庾　信<lb/>
火井沉熒散炎洲髙燄通鞭石未成雨鳴鳶不起風思<lb/>
<pb n="KR4h0022_WYG_210-10b"/>
為鸞翼扇願借明光宫臨淄迎子禮中散就安豐美酒<lb/>
合<hi>一作含</hi>蘭氣甘𤓰開蜜筒寂寥人事屏還得隠墻東<lb/>
　　　同前　　　　　　　　　　杜　甫<lb/>
七月六日苦炎蒸對食暫飡還不能每愁夜中自足蝎<lb/>
况乃秋後轉<hi>一作復</hi>多蠅束帯發狂欲大呌簿書何急來<lb/>
相仍南望青松架短<hi>一作絶</hi>壑安能赤脚踏層氷<lb/>
　　　奉和李大夫同吕評事太行苦熱行兼寄院中<lb/>
　　　　諸公仍呈王員外　　　　劉長卿<lb/>
<pb n="KR4h0022_WYG_210-11a"/>
迢迢太行路自古稱險惡千騎儼欲前羣峰望如削火<lb/>
雲從中起仰視飛烏落汗馬卧髙原危旌倚長薄清風<lb/>
何不至赤日方煎鑠石露<hi>一作枯</hi>山木燋鱗窮水泉涸九<lb/>
重今旰食萬里傳明略諸將候軒車元兇愁鼎鑊何勞<lb/>
短兵接自有長纓縳通越事豈難渡瀘功末博朝辭羊<lb/>
腸坂夕望貝丘郭漳水斜繞營恒山遥入幕永懐姑蘇<lb/>
下因寄建安作白雪和難成滄波意空託陳琳書記好<lb/>
王粲從軍樂早晩歸漢廷随公<hi>一作君</hi>上麟閣<lb/>
<pb n="KR4h0022_WYG_210-11b"/>
　　　五言酬薛貟外誼苦熱行見寄<lb/>
　　　　　　　　　　　　　　　僧皎然<lb/>
六月金數伏茲辰日在庚炎曦爍<hi>一作曝</hi>肌膚毒靄昏性<lb/>
情<hi>一作毒霧昏檐楹</hi>安得奮輕<hi>一作翅</hi>翮迢遥出雲征不知天地<lb/>
心如何匠生成火徳燒百卉瑶草不及榮有客當此時<lb/>
忽貽懐中瓊捧玩煩衿滌嘯歌善<hi>一作美</hi>風生遲君佐元<lb/>
氣調使四序平中令霜不祅火餘氣常貞江南詩騷客<lb/>
休吟苦熱行<lb/>
<pb n="KR4h0022_WYG_210-12a"/>
　　　苦熱行　　　　　　　　　王　轂<lb/>
祝融南來鞭火龍火旗焰焰燒天紅日輪當午凝不去<lb/>
萬國如在洪爐中五嶽翠乾雲彩滅陽侯海底愁波竭<lb/>
何當一夕金風發為我掃却天下熱<lb/>
　　　同前　　　　　　　　　　僧　鸞<lb/>
燭龍銜火飛天地平陸無風海波沸彤雲疊掛竒峰長<lb/>
焰焰流光爇凝翠烟島摶鵬嚲雙翅羲和赫怒强總轡<lb/>
飲流夸父斃長途始見當中印王字明明夜西朝又東<lb/>
<pb n="KR4h0022_WYG_210-12b"/>
古來有道仍在中扶桑老葉蔽不得輝華直上凌蒼穹<lb/>
萬人揮汗翻成雨口燥喉乾隘塵土西郊雲色晝冥冥<lb/>
如何不放<hi>一作救</hi>生靈苦何山恠木蔵蛟龍縮鱗巻鬛為<lb/>
乖慵不發滂澤注天下欲使風雲何所從早苖原上枯<lb/>
成焰嶽靈徒祝無神驗豪家簾外喚清風水紋明角鋪<lb/>
長簟玉扇畫堂凝夜秋歌艶遶梁催莫愁陽烏落盡酒<lb/>
不醒扶上西園當月樓靡由暍死非吾屬庫有黄金倉<lb/>
有粟<lb/>
<pb n="KR4h0022_WYG_210-13a"/>
　　　苦寒　　　　　　　　　　喬知之<lb/>
胡天夜清逈孤雲獨飄颺遥裔出鴈關逶迤含晶光隂<lb/>
陵乆徘徊幽都無夕陽祁寒凍巨海殺氣流大荒朔風<lb/>
吹水寒行子覆<hi>疑作履</hi>胡霜路有從役倦卧死黄沙塲覊<lb/>
旅因相依慟之淚沾裳由來從軍行賞存不賞亡亡謝<lb/>
誠已矣徒令存者傷<lb/>
　　　同前二首　　　　　　　　杜　甫<lb/>
漢時長安雪一丈牛馬毛寒縮如蝟楚江巫峽氷入懐<lb/>
<pb n="KR4h0022_WYG_210-13b"/>
虎豹哀號又堪記秦城老翁荆揚客慣習炎蒸嵗絺綌<lb/>
𤣥冥祝融氣或交手持白羽未敢釋<lb/>
　　　二<lb/>
去年白帝雪在山今年白帝雪在地凍埋蛟龍南浦縮<lb/>
寒割肌膚北風利楚人四時皆麻衣楚天萬頃<hi>一作里</hi>無<lb/>
晶輝三足之烏骨<hi>一作足</hi>恐斷羲和送之將安歸<hi>一作送將安所</hi>
<hi>歸又作迭送將安歸</hi>
　　　同前二首　　　　　　　　杜　甫<lb/>
<pb n="KR4h0022_WYG_210-14a"/>
南紀巫廬瘴不絶太古以來無尺雪蠻夷長老怨苦寒<lb/>
崑崙天關凍欲<hi>一作應</hi>折𤣥猿口噤不能嘯白鵠翅垂眼<lb/>
出<hi>一作流</hi>血安得春泥補地裂<lb/>
　　　二<lb/>
曉<hi>一作晩</hi>來江邉失大木猛風中夜飛<hi>一作吹</hi>白屋天兵新<lb/>
<hi>一作斷</hi>斬青海戎殺氣南行動坤軸不爾苦寒何其<hi>一作大</hi>
酷巴東之峽生凌澌彼蒼廻斡人得知<lb/>
　　　同前　　　　　　　　　　劉　駕<lb/>
<pb n="KR4h0022_WYG_210-14b"/>
百泉凍皆咽我吟寒更切半夜倚喬松不覺滿衣雪竹<lb/>
竿有甘苦我愛抱苦節鳥聲有悲歡我愛口流血潘生<lb/>
若觧吟更早生白髪<lb/>
　　　猛虎行<hi>一作吟</hi>　　　　　　　儲光羲<lb/>
寒亦不憂雪饑亦不食人人肉<hi>一作血</hi>豈不甘所惡傷明<lb/>
神太室為我宅孟門為我隣百獸為我膳五龍為我賔<lb/>
䝉馬一何威浮江一以仁綵章曜朝日爪牙<hi>一作牙爪</hi>雄武<lb/>
臣髙雲逐氣浮厚地随聲震君能賈餘勇日夕長相親<lb/>
<pb n="KR4h0022_WYG_210-15a"/>
　　　同前　　　　　　　　　　李　白<lb/>
行作<hi>一作朝作又作行亦</hi>猛虎吟<hi>一作/行</hi>坐作<hi>一作暮作又作坐亦</hi>猛虎吟腸<lb/>
斷非關隴頭水淚下不為雍門琴旗旌繽紛兩河道戰<lb/>
鼓驚山欲顛倒秦人半作燕地囚胡馬飜銜洛陽草一<lb/>
輸一失關下兵朝降夕叛幽薊城巨鰲未斬海水動龍<lb/>
魚奔走安得寧頗似楚漢時飜覆無定止朝過博浪沙<lb/>
暮宿<hi>一作入</hi>淮隂市張良未遇韓信貧劉項存亡在兩臣<lb/>
蹔到下邳受兵略來投漂母作主人賢逹<hi>一作哲</hi>悽悽古<lb/>
<pb n="KR4h0022_WYG_210-15b"/>
如此今將棄擲<hi>一作今時亦棄</hi>青雲士有䇿不敢干<hi>一作犯</hi>龍鱗<lb/>
竄身南國避胡塵寳書長劔束<hi>一作挂</hi>髙閣金鞍駿馬散<lb/>
故人昨日方為宣城客掣鈴交通二千石有時六博快<lb/>
壯心遶牀三匝呼一擲楚人每道張旭竒心蔵風雲世<lb/>
莫知三吴邦伯多顧盼四海豪<hi>一作雄</hi>俠皆相推蕭曹亦<lb/>
<hi>一作曽</hi>作沛中吏攀龍附鳳皆<hi>一作當</hi>有時溧陽酒樓三月<lb/>
春楊花茫茫愁殺人胡鶵緑眼吹玉笛吴歌白紵飛梁<lb/>
塵丈夫相見且為樂椎牛撾鼔會衆賔我從此去釣滄<lb/>
<pb n="KR4h0022_WYG_210-16a"/>
海得魚笑寄情相親<lb/>
　　　同前　　　　　　　　　　張　籍<lb/>
南山北山樹冥冥猛虎白日遶村<hi>一作林</hi>行向曉<hi>一作晩</hi>一<lb/>
身當道食此<hi>一作山</hi>中麋鹿盡無聲年年養子在深谷雌<lb/>
雄上下不相逐谷中近窟有山村<hi>一作林</hi>長向林中<hi>一作村家</hi>
取黄犢五陵年少不敢射空來林下看行跡<lb/>
　　　同前　　　　　　　　　　李　賀<lb/>
長戈莫樁强弩莫抨乳孫哺子教得生獰舉頭為城掉<lb/>
<pb n="KR4h0022_WYG_210-16b"/>
尾為旌東海黄公愁見夜行道逄騶虞牛哀<hi>牛哀化虎也</hi>不<lb/>
平何用尺刀壁上雷鳴泰山之下婦人哭聲官家有程<lb/>
吏不敢聴<lb/>
　<lb/>
　<lb/>
　<lb/>
　<lb/>
　文苑英華巻二百十<lb/>
</p>
<p>
</p>
  </div>
</body>
</text>
</TEI>
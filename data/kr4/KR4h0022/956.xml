<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百五十七</head>
    <p>
<pb n="KR4h0022_WYG_956-1a"/>
欽定四庫全書<lb/>
　文苑英華巻九百五十七　宋　李昉等　編<lb/>
　職官十九<lb/>
　　元兵曹盛墓誌一首　　蕭功曹墓誌一首<lb/>
　　馬别駕墓誌一首　　　楊司倉墓誌一首<lb/>
　　吕判官恭墓誌一首　　盧司録士瓊墓誌一首<lb/>
　　任司馬佶墓誌一首　　李長史則墓墓誌一首<lb/>
　　　河南兵曹元公墓誌銘　　　穆　員<lb/>
<pb n="KR4h0022_WYG_956-1b"/>
公諱盛字某河南洛陽人魏昭成帝之十二代孫皇金<lb/>
紫光禄大夫司膳卿汝陽公善應之曽孫集州司馬崇<lb/>
敏之孫處士履清之季子生五十有五年官歴憲府法<lb/>
寺宰邑掾京者十政以貞元十一年六月十五日卒于<lb/>
東都綏福里第十月四日孀妻孤女奉喪歸葬于偃師<lb/>
首陽山之北原嗚呼哀哉公忠竭於事上孝終于報親<lb/>
許與諾著于氣類其蒞官也剛决堅利致用如今易人<lb/>
之所難敢人之所畏累佐戎府獨歩神州肅肅羽儀方<lb/>
<pb n="KR4h0022_WYG_956-2a"/>
漸于陸何年官階半而不知者命廹焉初處士府君之<lb/>
逝也公二兄孟㓜仲嬰公方孕太夫人則我伯姑来歸<lb/>
于我惟是内外同氣兄無常弟弟無常兄入學過庭雁<lb/>
行三紀既而從官方始異門孟仲早落公終養焉嗚呼<lb/>
我伯姑深仁如天髙行鄰古昔有三子今無一孫悠悠<lb/>
彼蒼與善焉在仁人之祀奄焉忽諸夫人河東桞氏從<lb/>
公致養奉公歸祔存没成公之志賢乎哉女子藐爾未<lb/>
笄㷀然主奠聞者悲之公方大漸以埏𡑞之銘見託何<lb/>
<pb n="KR4h0022_WYG_956-2b"/>
以為報哀而不文銘曰<lb/>
歸全舊丘列侍先人有知當樂無知返真<lb/>
　　　成都功曹蕭公墓誌銘　　　前　人<lb/>
公諱某字某其先事具梁史盖宣武皇帝七代孫也曽<lb/>
祖憬<hi>唐宰相世孫表名文憬</hi>皇朝朝散大夫湖州司馬祖元祖<hi>表作</hi>
<hi>禮</hi>相<hi>表作湘</hi>州刺史贈太子詹事父詮大理評事昭穆相<lb/>
遺者曰清白孝友人稱之君㓜以眀經登第洎天下多<lb/>
事投家逺迹而所至聞焉或吏或賔報之如一歴任曹<lb/>
<pb n="KR4h0022_WYG_956-3a"/>
州筦勾杭州富陽二邑轉都水監主簿左金吾衛兵曹<lb/>
調大理評事地官司國計使臣督王賦迭咨公以分其<lb/>
重公受命事集而輿頌隨之劔南節度使表公成都功<lb/>
曹掾兼佐蜀州戎事錫以章紱不幸遇疾退閒于荆楚<lb/>
之間貞元八年歸故國于洛汭秋九月十四日終于康<lb/>
裕里第春秋五十八其冬十月二日遷祔于某縣某鄉<lb/>
從先公居公之志也公之生也和其發也清其行也晦<lb/>
其用也眀其文也餘力其學也存誠其從事也口不言<lb/>
<pb n="KR4h0022_WYG_956-3b"/>
禄其為善也心不近名是故歴仕無報勞之寵終身無<lb/>
充量之榮汨没下位摧頽壯齡傳曰天下有道貧且賤<lb/>
焉恥也若乃道富而家貧徳貴而身賤才合<hi>二字疑</hi>而竒<lb/>
跡髙位下恥在夫天焉如蕭公者處退而退求仁得仁<lb/>
焉恥焉既非所恥則又何怨夫人某郡暢氏故尚書左<lb/>
丞某之子昔佐公義今成公家生男四人三子早夭一<lb/>
子曰範方齠而嗣毁如成人姪纂遵世母㓜孤之請見<lb/>
託為誌其詞曰<lb/>
<pb n="KR4h0022_WYG_956-4a"/>
吁嗟古人不貴貴仕義猶重生徳豈輕位猗歟蕭公其<lb/>
道不匱何以表墓唐之君子<lb/>
　　　銀青光禄大夫行平州别駕馬公墓誌銘<lb/>
　　　　　　　　　　　　　　　歐陽詹<lb/>
嗚呼死也者君子曰終有唐興元二年六月二十四日<lb/>
銀青光禄大夫行平州别駕馬公終于京師國喪英才<lb/>
家亡令子國之<hi>集作家國</hi>不幸痛貫所<hi>集作可</hi>知公諱某字某<lb/>
其先京兆扶風人始實趙氏累葉繼將多總戎塞下有<lb/>
<pb n="KR4h0022_WYG_956-4b"/>
以因居今為燕之名流曽祖某某官祖某某官父某某<lb/>
官公則某官第某子也積奕世忠貞之慶得隂方嚴勁之<lb/>
氣天骨山峻神姿玊耀<hi>集作神葱玊輝</hi>有孝有悌閨門以和有<lb/>
信有義州閭以附矛㦸韞器風雲馳聲燕趙多竒士公<lb/>
其人也用正直奉籌畧擁旄仗節者尊以果斷行政令<lb/>
擐甲執兵者伏前後佐全師大幕不有暫寧方將張翼<lb/>
翔雲揚鬐游溟大命不永大疾<hi>集作病</hi>遄及享年三十三<lb/>
秦氏醫遲顔生禍促哀哉夫人某處某氏子二人長曰<lb/>
<pb n="KR4h0022_WYG_956-5a"/>
縱次曰緒永念<hi>集作思</hi>之感至性過人以貞元十二年嵗<lb/>
在某月某日大通卜宅于京兆某鄉某里某原禮也天<lb/>
長地久埋<hi>集作煙</hi>川塹阜于何不有乃為銘徳于誌以<hi>三字</hi>
<hi>集作而誌</hi>墓云<lb/>
士以常第<hi>集作士此常才</hi>如瑜在珉燕趙多竒士<hi>集無士字</hi>公則其<lb/>
人業繼忠貞識資籌畧流器瑚璉羽族鵰鶚題輿大郡<lb/>
佐侑雄師雖有極徳<hi>集作雖猶在徳</hi>亦匪孤時南抑<hi>集作仰</hi>摶鵬<lb/>
更期遐揚<hi>集作颺</hi>東觀逝水忽兹永徃卜逺期<hi>集作斯</hi>及窆<lb/>
<pb n="KR4h0022_WYG_956-5b"/>
于此岡惟安惟永地久天長<hi>集作天長地久</hi>
　　　朝議郎行鄂州司倉㕘軍楊公墓誌銘<lb/>
　　　　　　　　　　　　　　　前　人<lb/>
公諱某字某其先闗右𢎞農人永嘉過江公自始遷之<lb/>
祖若干代處於閩越曽祖某皇唐循州司馬祖某漳州<lb/>
長史父某泉州南安縣丞公則南安第若干子長七尺<lb/>
骨目瑰異温良節行所至自昭風神識度羣居不掩六<lb/>
籍外偏好穰苴管子之術永泰中以耕戰之法致<hi>集作郊</hi>
<pb n="KR4h0022_WYG_956-6a"/>
梁宋軍畫用有成大厯元年節度使右僕射田公薦授<lb/>
右<hi>集作左</hi>武衛率府倉曹㕘軍事在位以貞慎聞公以不<lb/>
仕則墜業躁求則背道或出或處聖人為中依吏部節<lb/>
文敬遵常調大厯八年集授吉州永新縣丞興元元年<lb/>
集授廬州司曹<hi>集作田</hi>㕘軍貞元三<hi>集作/二</hi>年集<hi>集無此字</hi>授鄂<lb/>
州司倉㕘軍累職貞慎如率府倉曹時毎罷官待集卜<lb/>
勝屏居宴<hi>集作晏</hi>如也鄂州秩滿愛其風土亦止焉<hi>集作愛其</hi>
<hi>江山宅心焉</hi>貞元十二年冬又合集春赴京師遇疾於途以<lb/>
<pb n="KR4h0022_WYG_956-6b"/>
二月四日終于汝州龍興縣之逆旅時年六十七凡入<lb/>
仕三十一年歴官四政禄非豐儉以足務雖劇通以簡<lb/>
上以中正<hi>集作政非</hi>重下以公平矚皆白圭無玷朱紘有聲<lb/>
嗚呼公之材量如鐘含音如水待月<hi>集作盛</hi>大小當應方<lb/>
圓必合公<hi>集作我</hi>則不衒人胡不求莫能全展光耀以至<lb/>
殞殁悲失夫保性居業時行則行時止則止道也公昔<lb/>
於名宦之理是焉仕禄農耕猶生則營若死則已亦道<lb/>
也公昨之<hi>集作於是</hi>岐路之役是焉公存以道始亡以道終<lb/>
<pb n="KR4h0022_WYG_956-7a"/>
至人不違道公與之同旋正矣乎善始終者也夫人隴<lb/>
西彭氏戴天之感痛以禮成長子曰<hi>集無曰字下同</hi>晃次子曰<lb/>
暈季子曰果伏㐫<hi>集作㐫是</hi>之號以至見血以某年二月日<lb/>
卜葬于某郡<hi>集作鄉</hi>某原禮也佳城一閉他時古丘後之<lb/>
人孰知丘中之徳墓許有誌故為墓誌銘庶覩今為古<lb/>
者眀斯地泉下有君子焉銘曰<lb/>
一種鱗物神則曰龍一種植物真則曰松英英楊公於<lb/>
人被物<hi>集作楊公於人被真役神</hi>藝術?宏温良内克名不稱實禄<lb/>
<pb n="KR4h0022_WYG_956-7b"/>
有負徳夭桃信美不能秋敷冬日可愛日<hi>集作亦</hi>用西徂<lb/>
大限<hi>集作此</hi>斯来無賢無愚英英楊公與逝川俱卜宅<hi>集作</hi>
<hi>此</hi>脩原有形永圖<hi>集作/宅</hi>東海之<hi>集作/西</hi>山不易其廬<hi>集作其廬</hi>
<hi>罔易</hi>
　　嶺南節度判官吕公墓誌銘　栁宗元<lb/>
吕氏世居河東至延之始大以御史大夫為浙東道節<lb/>
度大使延之生渭為中書舍人尚書禮部侍郎刺湖南<lb/>
七州生四子温恭儉讓以温為尚書郎再贈至右僕射<lb/>
<pb n="KR4h0022_WYG_956-8a"/>
恭字敬叔他名曰宗禮或以為字實惟吕氏宗子尚氣<lb/>
節有勇畧不事小謹讀縱横書理隂符握機孫子之術<lb/>
曰我師尚父胄也大父洎先人咸統兵今天下將理平<lb/>
蔡兖冀幽洎戎猶負命早夜呼憤以<hi>闕</hi>　　任爪牙畢<lb/>
力通天子命作文章咸道其志云又曰由吾兄而上三<lb/>
世世為進士吾文為不墜教戒猶<hi>集作獨</hi>武事未克纉厥<lb/>
緒因棄去從山南西道節度府掌書記預謀畫不甚合<lb/>
以試守軍衛佐加恊律郎入薦為長安主簿復出以監<lb/>
<pb n="KR4h0022_WYG_956-8b"/>
察御史參江南西道都圍練軍事府表進殿中侍御史<lb/>
為桂管都防禦副使元和八年去桂州相國尚書鄭公<lb/>
遮留假嶺南道節度判官至廣州病疹<hi>集作痞是</hi>瘧加滯六<lb/>
月二十八日卒妻裴氏户部尚書延齡女有丈夫子三<lb/>
人曰爽曰壊曰特女三人曰環曰鸞曰倩皆㓜行於道<lb/>
而倩又死遂以柩如洛陽祔葬如<hi>集作於</hi>大墓欵志吕氏<lb/>
世仕至大官皆有道宜興於世温<hi>集作泊字</hi>恭名為豪傑知<lb/>
者以為是必立王功活生人不幸温刺衡州年四十卒<lb/>
<pb n="KR4h0022_WYG_956-9a"/>
恭未及理人年四<hi>集作三是</hi>十七又卒也世固有有其具而<lb/>
不及其用若温恭者邪恭貌竒壯有大志信善容物宜<lb/>
夀考碩大而又不克吕氏之道惡乎興銘曰<lb/>
渢渢之風乎不可追有志之大乎今安歸吕君去我死<lb/>
乎吾誰依<lb/>
　　　河南府司録㕘軍盧君墓誌銘<lb/>
　　　　　　　　　　　　　　　李　翺<lb/>
君諱士瓊字徳卿范陽人家世為甲姓祠部郎中瀜<hi>集作</hi>
<pb n="KR4h0022_WYG_956-9b"/>
<hi>融</hi>之長子眀經及第厯寧陵華陽<hi>集作隂</hi>二縣主簿知泗<lb/>
州院事得恊律郎鄭少師之留守東都奏為推官得大<lb/>
理評事韓尚書代為留守請君如初尚書節將陳許奏<lb/>
充觀察判官得監察御史府罷嵗餘除河南府户曹以<lb/>
疾免河南尹重其能奏為司録叅軍八月癸丑發疾而<lb/>
卒年六十九君少好著文精曉吏事少遊故丞相陽炎<lb/>
張延賞之門楊美其文辭張每歎其吏材過人常攝職<lb/>
同州當徴官税錢時民競出粟易錢以歸官斗至十八<lb/>
<pb n="KR4h0022_WYG_956-10a"/>
九君白刺史言狀請倍估納粟下以澤民上可以與官<lb/>
取利刺史詰狀君辨其所以必然刺史行之民用得饒<lb/>
未一月果被有司牒和收官粟斗給六十後刺史到欲<lb/>
盡入其羨于官君既去職猶止之曰聖澤本以利民民<lb/>
户知之不可以獨享刺史乃懸牓曉民使請餘價因以<lb/>
絹布髙給之民亦歡受州獲羨錢六百萬其為户曹决<lb/>
斷精速曹不擁事及為司録始就官承符吏請曰前例<lb/>
某等一十五人合錢二千<hi>集無此二字</hi>僦人與司録養馬敢<lb/>
<pb n="KR4h0022_WYG_956-10b"/>
請命因出狀君謂<hi>集作呵</hi>曰汝試我邪使拽之將加杖承<lb/>
符吏衆進仰曰前司録皆然故敢請君告曰司録豈不<lb/>
自有手力錢邪用此贓何為因叱出之召主饌吏約之<lb/>
曰司録判官文學叅軍皆同官環處以食精麤宜當一<lb/>
不合别二<hi>集無此字</hi>無踵舊犯吾不恕及日終厨之率其餘<lb/>
而分之文學叅軍得司録居三之一君饒之曰俸錢職<lb/>
田手力數既别官品矣此飱錢之餘不當計位髙下從<lb/>
此後自司録至叅軍平分之舊事掾曹之下各請家僮<lb/>
<pb n="KR4h0022_WYG_956-11a"/>
一人食錢助本司府吏厨附食司録家僮或三人或四<lb/>
人就公堂餘食侵撓厨吏弊日益長君使請家僮二人<lb/>
食錢於司録府吏厨附食家僮終不食官厨召諸縣府<lb/>
望吏告曰某居此嵗久官吏清濁侵病人者毎聞之司<lb/>
録職當舉非法徃各白汝長宜慎守㢘靖以澠池令為<lb/>
戒其所改易皆刻已便人堪為故事及君卒士君子相<lb/>
弔哭咸以為能髙而位卑不副有子三人孺方嗣宗嗣<lb/>
業號慕祗守不失家法女二人前娶清河崔敏女無子<lb/>
<pb n="KR4h0022_WYG_956-11b"/>
後娶滎陽鄭虬之女有子故皆附葬於祠部塋東北孺<lb/>
方叩頭泣曰丈人先與先父<hi>集作嘗與先子</hi>同官而游宅居南<lb/>
北隣敢請紀石翺不得辭乃據所見聞者鐫其實可推<lb/>
類以知凡所從事之賢銘曰<lb/>
嗟盧君性直而用優約已以利人宜夀宜貴以拯時所<lb/>
難<hi>集作艱</hi>其緘而不伸以喪厥神豈奪恵于東民悲夫<lb/>
　　　信州司馬<hi>集作檢校工部員外郎</hi>任君墓誌銘<lb/>
　　　　　　　　　　　　　　　前　人<lb/>
<pb n="KR4h0022_WYG_956-12a"/>
君諱佶字叔正樂安人殿中侍御史元植<hi>集作恒</hi>之孫靈<lb/>
府功曹日新之子君少遭父喪養母以孝稱京兆尹崔<lb/>
光逺表試左清道率府兵曹叅軍勅攝富平縣尉知縣<lb/>
事及克復京師以功授成都府犀浦縣丞又以優授涇<lb/>
陽縣尉吐蕃犯都代宗幸陜州君召募吏人保守佛寺<lb/>
寇不敢逼擢為本縣令充渭南<hi>集作北</hi>十縣團練使及駕<lb/>
囘京為同列?搆功不得論僕射裴冕寃而奏之得長<lb/>
安縣尉轉本縣丞歴大府寺丞未幾遷監察御史京畿<lb/>
<pb n="KR4h0022_WYG_956-12b"/>
舘驛使判官中書侍郎元載為澤漕使請為判官轉殿<lb/>
中侍御史又檢校工部員外郎兼侍御史判官如故元<lb/>
載得罪君左授建州建安縣<hi>集無此字</hi>尉及楊炎入相君以<lb/>
書戒之由是楊怒而不用又移處州司户再授信州司<lb/>
馬觀察使鮑防<hi>集作魴非</hi>以為判官權知饒<hi>集作詔</hi>州事遘疾<lb/>
歸卒于<hi>集作於</hi>信州權窆於州西原有詩兩巻前娶宗正<lb/>
氏女生男冀為邠州司法叅軍三女各為士妻後娶杜<lb/>
氏女子三人曰淑<hi>集作叙下同</hi>曰羡曰<graphic n="KR3472" url="https://raw.githubusercontent.com/kanripo/KR-Gaiji/master/images/KR3472.png" mimeType="image/png"/>女五人長女嫁長<lb/>
<pb n="KR4h0022_WYG_956-13a"/>
洲尉源咸季次女權適權穎三女早卒少女二人未許<lb/>
嫁淑厯佐太府以吏能有聲為度支振武營田使得試<lb/>
恊律郎攝監察御史元和十四年杜氏卒淑乃自信州<lb/>
奉府君之喪合葬於萬年桞村從先人舊塋淑嘗與翺<lb/>
同事嶺南府翺知淑之賢<hi>集作方</hi>亟薦於時故淑来請誌<lb/>
銘曰<lb/>
士生于時兮所貴者才有才無命兮古今所哀噫<lb/>
　　　歙州長史隴西季府君墓誌銘<lb/>
<pb n="KR4h0022_WYG_956-13b"/>
　　　　　　　　　　　　　　前　人<lb/>
府君諱則字某凉武昭王十三世孫大父獻眉州别駕<lb/>
時宰相有請婚者力不可止因去官歸<hi>集作居</hi>家弟遇疾<lb/>
<hi>集作病</hi>暴卒别駕燒一指以禱於神既而弟復生自説方<lb/>
就縶上帝有命以兄燒指宜復其生别駕生令一侍中<lb/>
源乾曜一子求婚府君拒之固以詞抵之貶黔州彭水<lb/>
尉遂以夀終府君始十餘嵗先夫人以之從喪歸殯汝<lb/>
州由是依于舅族少好老子莊周之言與羣童居<hi>集作游</hi>
<pb n="KR4h0022_WYG_956-14a"/>
盡能記他童之始<hi>集作所</hi>習先夫人學左氏春秋博該百<lb/>
家之書故府君以經史浸潤力田供養由是少不肯求<lb/>
仕善草𨽻畫弓矢博奕皆得其妙既冠得濠州定逺縣<lb/>
<hi>集無縣字</hi>尉假領他縣令嚴而行吏急民寛富豪并貧民之<lb/>
産而不税者盡以法治之貧民用安罷職復還其初從<lb/>
事嶺南得試左<hi>蜀本作右</hi>武衛兵曹於福建得試太子通事<lb/>
舍人大理司直授歙州長史宣歙觀察使請為判官奏<lb/>
未下以疾卒年七十四夫人河南元氏夀州刺史從之<lb/>
<pb n="KR4h0022_WYG_956-14b"/>
女年六十八先府君而終生子某子某皆未仕早卒女<lb/>
子五人長女壻禮部員外郎鄭錫次女壻桂府觀察使<lb/>
杜式方次女壻京兆韋放次女壻滎陽鄭循禮小女壻<lb/>
密縣尉鄭公瑜㓜子克㳟少讀書學文以兄舉進士家<lb/>
事自飾弗克求名故年四十有六始奏授睦州司兵累<lb/>
遷試大理司直兼殿中侍御史充鹽鐵推官寳厯三年<lb/>
三月克恭奉府君夫人之喪歸葬于鄭州某縣岡原翺<lb/>
知克恭之材十三年矣故克恭以府君之葬来請且曰<lb/>
<pb n="KR4h0022_WYG_956-15a"/>
將以六月庚申窆知克恭者若吾季叔又何<hi>何字集作安可</hi>以<lb/>
辭銘曰<lb/>
徳不稱禄鬼神之責材優以賤古人不戚非道不<hi>集作弗</hi>
求曷計人爵慶藴而傳後必有積其葬為誰孝子之卜<lb/>
蓍蔡僉吉嘉原乃<hi>蜀乃作創</hi>擇合骨于兹終永其託何以識<lb/>
之有封有栢<lb/>
　<lb/>
　<lb/>
<pb n="KR4h0022_WYG_956-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百五十七<lb/>
</p>
<p>
</p>
  </div>
</body>
</text>
</TEI>
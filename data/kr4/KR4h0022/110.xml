<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百十</head>
    <p>
<pb n="KR4h0022_WYG_110-1a"/>
欽定四庫全書<lb/>
　文苑英華巻一百十　　　宋　李昉等　編<lb/>
　器用九<lb/>
　　律筒賦一首　　　　　河南府試筌蹄賦一首<lb/>
　　得魚忘筌賦一首　　　錐處囊賦一首<lb/>
　　處囊錐賦一首　　　　濾水羅賦一首<lb/>
　　鹿盧賦一首　　　　　桔橰賦一首<lb/>
　　甕賦一首　　　　　　鐵火筯賦一首<lb/>
<pb n="KR4h0022_WYG_110-1b"/>
　　　律筒賦　　　　　　　　　髙　郢<lb/>
碧鮮之竹採而為筒定名以律一式<hi>疑</hi>厥功厥功伊何<lb/>
所指必捷下彼髙鳥紛如墜葉徒觀夫抱璞見素㫖逺<lb/>
謀深不煩筋角不飾碧金直道而行故外端其體當無<lb/>
有用故内空其心於是步郊原窺林樾律凝其影運一<lb/>
氣以潛通箭戢其芒出數尋而勁發鏃如擊電羽若奔<lb/>
月我命處而精誠彼不虞而殞越亦如毛生耀頴初晦<lb/>
跡以躊躇周氏銜枚竟收功於倐忽煙栖霞宿擇木排<lb/>
<pb n="KR4h0022_WYG_110-2a"/>
空莫不洞胷裂眥奪魄䘮躬朝在林泉之上夕登柈俎<lb/>
之中足使掇蟬失妙彈雀非工潘令慙黄間之弩廐尹<lb/>
賤緑沉之弓有士遇之喟然歎曰律者氣之管法之名<lb/>
竹者材之勁性之貞兼此而用之匪亨向也杍<hi>已注在前</hi>人<lb/>
不録虞氏不營混樗散而長棄何器用之能成孔父云<lb/>
舍之則藏用之則行信不虚矣<lb/>
　　　河南府試筌蹄賦　　　　　邵　說<lb/>
至道𤣥黙真宗朴素莫究其源孰知其故將假物以明<lb/>
<pb n="KR4h0022_WYG_110-2b"/>
象乃忘言而立喻若筌在魚若蹄在兔苟或藪澤之内<lb/>
以時而肅設溪澗之間應節而周布乃凌岑壑忘蹄與<lb/>
筌興言薄狩命駕忘旋魚潑潑以隨波樂只兔爰爰而<lb/>
得性怡然好之者徒發歎於終日觀之者空起羨於臨<lb/>
川斯無虞於即鹿寧有望於烹鮮於戲道有興廢時有<lb/>
通塞羡魚如之何匪筌不得逐兔如之何匪蹄不克猶<lb/>
蹄在兔兔既獲而蹄可以亡猶筌在魚魚既烹而筌可<lb/>
以息亦何異遊道藩者揮郢匠之斤遇道樞者削公輸<lb/>
<pb n="KR4h0022_WYG_110-3a"/>
之墨彼損之而又損故不得而有得是以聖人立教所<lb/>
寳惟真勤求若䘮之㫖逺索忘言之津還淳返朴求於<lb/>
道要絶聖棄智無為實賔故卓立攻始輝光日新夫子<lb/>
將欲論筌蹄於宜觀盍若考前途而後遵<lb/>
　　　得魚忘筌賦<hi>以適道知歸言象皆遣為韻</hi>　陳仲節<lb/>
魚也者重泉之微因筌而索與𤣥珠而同歸筌也者虚<lb/>
舟是依因魚而棄將縁<hi>疑</hi>木而有違始鈎深以假器於<lb/>
是終釋手而喻指之非詎比弓藏方隨矯木靡因火化<lb/>
<pb n="KR4h0022_WYG_110-3b"/>
奚貴焚機所以乍觀象於十日終遺形於九圍其得也<lb/>
且非貪餌誰曰在藻既涉無而恬鱗斯獲將遺有而虚<lb/>
室是寳其忘也寧捨不材匪投有昊陶唐絶巧棄智故<lb/>
然雖愛必捐若遁圓離方孰謂不由其道故無用者木<lb/>
上之罾則虧有情者在梁之翼何為彼用拙徒觀於進<lb/>
退此情留寧識於推移故曰因動而忘筌為後覺投虚<lb/>
自得魚匪前知豈殊舟既焚而空濶先濟屣將脫而止<lb/>
足由斯于以探幽落焉藏往方之俯拾故何啻於盈筐<lb/>
<pb n="KR4h0022_WYG_110-4a"/>
爰取坐遷義非同於解網必也窺清泚憑浩蕩是務得<lb/>
一不矜牽兩夤縁而來為得魚之象必也祛其意窒其<lb/>
源舟無五覆道遣三幡展轉而棄為忘筌之言使彈鋏<lb/>
嘉賔不樂烹鮮之味投竿公子何勞餌犗之煩若然投<lb/>
者諒非赴澤在虚心而自適諒非巻懐將適道以孔皆<lb/>
然後蟬蛻萬象鴻毛百骸有漁人聞而辨之曰是言也<lb/>
始以神遇終將理遣謂鱗介非掩豆之實以巨浸為覆<lb/>
盆之淺然乎哉吾何必鳴榔而遊衍<lb/>
<pb n="KR4h0022_WYG_110-4b"/>
　　　錐處囊賦<hi>以素礪鋒頴居然自彰為韻</hi>
惟國生賢囊錐喻焉囊之體也柔不能挫其銳錐之資<lb/>
也利自可以<hi>疑衍一字</hi>攻其堅固脫頴而出矣豈潛芒而蔑<lb/>
然當其組織而備鍜鍊而利既括之而無咎亦藏之而<lb/>
轉祕察其所安觀其所自則錐也遇處囊之日囊也為<lb/>
置錐之地爾其捨之則藏輝然有光匪宣其利將掩其<lb/>
鋩質雖蒙其磨錯鋒已露其雪霜既隠之而斯見亦抑<lb/>
之而復揚笑矢之在櫜潛而勿用殊玉之被褐闇然不<lb/>
<pb n="KR4h0022_WYG_110-5a"/>
彰無謂其利博其功細用每施於補履色更因於作礪<lb/>
彌堅者觸之必通嘗巧者用無不濟是以銛鋒不得而<lb/>
永潛輕縷不得以久蔽其受也含虚其出也有餘柔以<lb/>
外表剛而内居囊若擲於荆卿我殊於藥囊若焚於郭<lb/>
璞我異於書亦當蓄其銳露其頴罔退尺以韜光每進<lb/>
寸而懸影漏禇中之物比之不同爭錐末之人窺之自<lb/>
警誰謂利器密其彌縫用之則行或可執其柄動而逾出<lb/>
不可當其鋒宜掌握而為美豈緘縢而是從别有藏器未<lb/>
<pb n="KR4h0022_WYG_110-5b"/>
遇飾躬有素囊之既處嗟毛遂之未知錐之可方儻平<lb/>
原之一顧<lb/>
　　　處囊錐賦<hi>以賢者處代必聞其人為韻</hi>　獨孤申叔<lb/>
囊之為物也虚受而無遺錐之為器也利用而攸資彼<lb/>
式處焉必將勁而出矣此乃柔止安得固而藏之遂得<lb/>
耀頴於紉縫之處呈銛於挫銳之時諒遏之兮不可非<lb/>
剛克兮何其烱烱乎從革之資纖纖乎徑寸之質露微<lb/>
鋩以外見透虚囊而首出方同人之處晦靜以求伸比<lb/>
<pb n="KR4h0022_WYG_110-6a"/>
達士之奮奇物莫能屈既藏身於不固寧脱頴之無必<lb/>
觀其觸之必徹指之必穿方將動而愈出孰曰鑽之彌<lb/>
堅所以趙氏克明因之而興喻毛生不讓比之而自賢<lb/>
信立徳而法矣誠有待而言焉且賢之在代也或黙或<lb/>
語猶錐之在囊也或出或處囊雖固兮錐必自分代雖<lb/>
溷兮賢罔同羣豈比夫不銳者載繁<hi>疑</hi>載考而莫出不<lb/>
善者四十五十而無聞是以匪無思乎指地將有望於<lb/>
决雲吐頴呈鋒磨礪而自我投奇擢異提擕而在君嗟<lb/>
<pb n="KR4h0022_WYG_110-6b"/>
乎道之將行也必有用我者彼賢未達雖執鞭而尚從<lb/>
我道有庸寧補履而為下向使無銛鍔之珍為鉛刀之<lb/>
倫縮勁挺於囊橐受頑鈍於陶鈞復何異恍惚之内物<lb/>
鴟夷之中人君子曰是事也可以為鑒戒可以明進退<lb/>
豈獨美於一時蓋垂規於百代<lb/>
　　　濾水羅賦<hi>以濾彼水蟲疎而無漏為韻</hi>　　白行簡<lb/>
羅之名兮惟一羅之用兮不同彼以獲禽為利此以救<lb/>
物為功象夫天而圓其外體乎道而虚其中執拯溺之<lb/>
<pb n="KR4h0022_WYG_110-7a"/>
心忘乎雲鳥表好生之徳及其水蟲觀其膺用之初裁<lb/>
成之始利物提挈順時行止夕挂於壁若滿月之在天<lb/>
曉用於人狀圓荷之在水爾乃匪虚實如有無心寧勞<lb/>
於凝滯體非憚於沾濡伊紗燈之護蟲則理齊而功倍<lb/>
彼綸巾之漉酒乃跡同而用殊若夫氣爽秋曉景光春<lb/>
晝臨桐井之銀牀近蓮塘之玉甃於是銅瓶傾瀉金盆<lb/>
俯就迸千㸃之珠光垂一帶之水溜初疑散絲之雨灑<lb/>
緑雲而亂飛又似瀑布之泉穿碧烟而下透且夫環之<lb/>
<pb n="KR4h0022_WYG_110-7b"/>
勁鐵取其堅而不朽羃以輕紗取其疎而無漏彰妙用<lb/>
於不凡表深仁而善救濾顔生之瓢水欲飲而徐清漉<lb/>
范令之釜魚將烹而獲宥然則開三面者其仁未如張<lb/>
一目者其害有餘曷若篩麽蟲而必礙投勺水而皆虚<lb/>
縱醯鷄為解羅之鳥捨井鮒為漏網之魚斯則用資於<lb/>
生不資於殺仁在乎密不在乎疎夫以道存仁恕水何<lb/>
大而不濾物莫隠欺蟲何微而見遺雖焦螟之生必全<lb/>
有以小為貴者江漢之流雖大盡可一以貫之功且知<lb/>
<pb n="KR4h0022_WYG_110-8a"/>
其至矣用寧憂於已而客有撫而歌曰玉卮無當兮安<lb/>
可擬風瓢有聲兮不足比惟濾羅之用也大哉故取此<lb/>
而去彼<lb/>
　　　鹿盧賦<hi>以利用汲引為韻</hi>　　　　　　仲子陵<lb/>
智者創物以見意立成鹿盧以為天下利木徳摽象金<lb/>
行効事與桔橰之用則同比筍簴之形不異井之勿幕<lb/>
瓶亦汔至當於要路之津存乎兼濟之地忠也陳力而<lb/>
就列孝也致養而不匱圓靜則智士之心通流乃仁者<lb/>
<pb n="KR4h0022_WYG_110-8b"/>
之志故鹿盧之體一有君子之道四觀其得位攸處居<lb/>
中特立從繩以寸工假器以尺汲自上下下者念兹以<lb/>
有成虚往實來者釋此而何執利物不言利急人之所急<lb/>
捨之則其道可巻而懐用之則其功可俯而拾及夫挈<lb/>
瓶所施懸綆所統崇朝以聞乎三捷永日何啻乎七縱<lb/>
為萬人仰與天下共其靜也則無機之機其動也則有<lb/>
用之用徳必不孤賢亦有凖泉蒙者道為之廢井渫者<lb/>
心為之軫無忘乎牽攣蓋存乎汲引斯亦惠而不費乎<lb/>
<pb n="KR4h0022_WYG_110-9a"/>
賢人之業於是乎盡也<lb/>
　　　桔橰賦　　　　　　　　　王　契<lb/>
智者濟時以設功強名之曰桔橰何朴斵之太簡俾力<lb/>
役兮不勞作固兮為我之身臨深兮是我之理若虞機<lb/>
張如鳥斯企山有木因工見汲引之能巽乎水自我成<lb/>
潤物之美不羸瓶而上出何抱甕之勤止執虚趨下雖<lb/>
自屈於勞形持滿因髙終見伸於知己鄭圃之側潘園<lb/>
之旁溝塍綺錯畎畆相望帶嘉蔬兮映芳草背古岸兮<lb/>
<pb n="KR4h0022_WYG_110-9b"/>
面垂楊欲建標以取别能舉直而自强若垂竿兮匪釣<lb/>
象爟火兮無光不忘機以棄俗乃習坎而為常隨用捨<lb/>
而俯仰應淺深而短長重泉之水兮不滯九畹之蘭兮<lb/>
益芳雖欲絶學以棄智其若得存而失亡歌曰大道隠<lb/>
兮世人薄無為守拙空寂寞老圃之道可行何恥見機<lb/>
而作<lb/>
　　　甕賦　　　　　　　　　　衛　棻<lb/>
古人得象兮創經營肇彼羣橐兮疏厥名瞻兹甕之為<lb/>
<pb n="KR4h0022_WYG_110-10a"/>
質乃陶人之所成非耳目之華侈留器用之深情若乃<lb/>
虚以為量滿而戒溢内容乃體外堅其質在埏埴之厥<lb/>
初諒邀奇於斯日濟家人之攸務故陳力乎虚室藏用<lb/>
所資詎可談悉至如原憲貧病蓬戸攸居以甕為牖含<lb/>
風自虚知道而樂其神晏如及夫漢隂抱甕髙情悠邈<lb/>
絶乎澆風敦其至朴同夫大道於焉卓犖若夫吏部既<lb/>
醉乗興來眠漏𫝊永夕酒泛如泉酣飲無度其人在旃<lb/>
考異宏圖微<hi>疑</hi>奇遐紀條支之鳥卵猶類園客之繭形<lb/>
<pb n="KR4h0022_WYG_110-10b"/>
可擬非心虚之可測徒耳聞而是矣厥品之為用自禮<lb/>
經以疏跡固有順於時須乃全之而不易含虚而稱從<lb/>
宜所適粤若稽古兮聖唐銀甕常滿兮珍光靈液滋兮<lb/>
寳物用呈絶瑞兮詠太康小子同螢爝之微火耿光凝<lb/>
於斯章<lb/>
　　　鐵火筯賦<hi>以堅剛挺質用捨因時為韻</hi>　　楊　洽<lb/>
物亦有用人莫能捐惟兹鐵筯既直且堅挺剛姿以執<lb/>
熱揮勁質以凌煙安國罷悲於灰死莊生坐得於火傳<lb/>
<pb n="KR4h0022_WYG_110-11a"/>
交莖璀璨並影聨翩動而必隨殊叔出而季處持則偕<lb/>
至豈彼後而我先有協不孤之徳無愧同心之賢至如<lb/>
𤣥冬方沍寒夜未央獸炭初爇朱火未光必資之以夾<lb/>
輔終俟我而擊揚焚如焰發赫爾威張解嚴凝於寒室<lb/>
播温暖於髙堂奪功錦<hi>一作綿</hi>纊挫氣雪霜夫如是則筯<lb/>
之為用也至矣於何不臧銳其末而去其利端其本而<lb/>
秉其剛信尺箠之莫儔何支䇿之足重專權有吝故我<lb/>
獨任而無成雙美可嘉故我兩莖而為用抱素氷㓗含<lb/>
<pb n="KR4h0022_WYG_110-11b"/>
光雪新同舟檝之共濟並輔車之相因差池其道勁挺<lb/>
其質止則疊雙用無廢一雖炎赫之難持終歲寒之可<lb/>
必嗟象筯之宜捨始階亂而傾社鄙囊錐之孤挺卒矜<lb/>
名於露頴伊瑣瑣之自持獨錚錚而在兹佐洪爐而罔<lb/>
忒煩素手而何辭因依獲所用捨隨時儻提握之不棄<lb/>
甘銷鑠以為期<lb/>
　<lb/>
　文苑英華巻一百十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六百二十三</head>
    <p>
<pb n="KR4h0022_WYG_622-1a"/>
欽定四庫全書<lb/>
　文苑英華卷六百二十三　宋　李昉等　編<lb/>
　雜諫論一<hi>雜諌論表凡三卷英華所編失年代次序今正之</hi>
　　諫山陵制度過厚表一首<lb/>
　　論封建表一首<lb/>
　　論左右丞湏得其人表一首<lb/>
　　諫誥難公卿表一首<lb/>
　　論太子初立請尊賢學表一首<lb/>
<pb n="KR4h0022_WYG_622-1b"/>
　　論攝養表一首<lb/>
　　諫五品已上妻犯姦不没官表二首<lb/>
　　請宫中眼花浪見不得輙奏表一首<lb/>
　　諫東宫物少於魏府長表一首<lb/>
　　諫欲觀起居紀録表一首<lb/>
　　　諫山陵制度過厚表<hi>太宗</hi>　　虞世南<hi>貞觀九年</hi>
臣聞古之聖帝明王所以薄葬者非不欲崇髙光顯珍<lb/>
寶具物以厚其親然審而言之髙墳厚隴珍物畢備此<lb/>
<pb n="KR4h0022_WYG_622-2a"/>
適所以為親之累非曰孝也是以深思逺慮安於菲薄<lb/>
以為長久萬代之計割其常情以定之耳昔漢成帝造<lb/>
延昌二陵制度甚厚功費甚多諌大夫劉向上書其言<lb/>
深切皆合事理其略曰孝文居覇陵悽愴悲懐謂羣臣<lb/>
曰嗟乎以北山石為槨用紵絮斮陳漆其間豈可動哉<lb/>
張釋之進曰使其中有可欲雖錮南山猶有隙使其中<lb/>
無可欲雖無石槨又何戚焉夫死者無終極而國家有<lb/>
廢興釋之所言為無窮計也孝文寤焉遂以薄葬又漢<lb/>
<pb n="KR4h0022_WYG_622-2b"/>
氏之法人君之在位三分天下貢賦以一分入山陵武<lb/>
帝歴年長久比葬陵中不復容物霍光暗於大體奢侈<lb/>
過度其後至更始之敗赤眉賊入長安破茂陵取物猶<lb/>
不能盡無故聚斂百姓為盜之用甚無謂也魏文帝於<lb/>
首陽東為壽陵作終制其略曰昔堯葬壽陵因山為體<lb/>
無樹無封無立寢殿園邑為棺槨足以蔵骨為衣衾足<lb/>
以朽肉吾營此不食之地欲使易代之後不知其處無<lb/>
蔵金玉<hi>一作銀</hi>銅鐵一以瓦器自古及今未有不亡之國<lb/>
<pb n="KR4h0022_WYG_622-3a"/>
是無不掘之墓䘮亂以來漢氏諸陵無不發掘乃至玉<lb/>
柙金縷骸骨並盡豈不重痛哉若違詔妄有變改吾為<lb/>
戮屍於地下死而重死不忠不孝使魂而有知將不福<lb/>
汝以為永制蔵之宗廟魏文此制可謂逹於事矣向使<lb/>
陛下徳止如秦漢之君臣則緘口而已不敢有言伏見<lb/>
聖徳髙逺堯舜猶所不逮而俯與秦漢之君同為奢泰<lb/>
捨堯舜殷周之節儉此臣所以戚戚<hi>一作尤戚</hi>也今為丘隴<lb/>
如此其内雖不蔵珍寶亦非<hi>一作無</hi>益也萬代之後人但<lb/>
<pb n="KR4h0022_WYG_622-3b"/>
見高墳大塜<hi>一作墓</hi>豈謂無金玉也<hi>一作即</hi>臣之愚計以為<lb/>
漢之<hi>一作文</hi>㶚陵既因山勢雖不起墳自然高顯今之所<lb/>
卜地勢即平不可不起宜依白虎通所陳周制為三仞<lb/>
之墳其方中制度庶<hi>一作事</hi>事減少事竟之日刻石於陵<lb/>
側明丘封大小髙下之式明器所湏皆以瓦木合於禮<lb/>
文一不得用金銀銅鐵使後<hi>一作萬</hi>代子孫並皆遵奉一<lb/>
通蔵之宗廟豈不美乎且臣下除服用三十六日已依<lb/>
㶚陵今為墳隴又以長陵為法恐非所宜伏願深覽古<lb/>
<pb n="KR4h0022_WYG_622-4a"/>
今為長久之慮臣之心赤唯願萬嵗之後神通常安陛<lb/>
下之孝名揚於無窮耳<lb/>
　　　論封建表<hi>太宗</hi>　　　　　　顔師古<lb/>
臣師古言臣伏聞前年親發聖慮將降明勑博問卿士<lb/>
議欲封建斯誠天機獨悟妙䇿深逺既合事宜實惟治<lb/>
要然而議者不一各執異端或欲追法殷周逺尊上古<lb/>
天下之地盡為封國庶姓羣官皆錫茅社或云承弊之<lb/>
後人稀土曠封建之事並未可行不臻至理兩失其中<lb/>
<pb n="KR4h0022_WYG_622-4b"/>
何者今古異俗文質不同不可空採虛名以乖實効若<lb/>
即廢罷州縣分為列國無功而受封爵庶姓而専臣吏<lb/>
非直於理不合亦自制度難成至於盤石之基實資藩<lb/>
屏皇枝帝子維城是寄伏以漢祖撥亂懲艾前失大啟<lb/>
九國雜行覇道規模𢎞逺歴祚延長近代澆浮不樹宗<lb/>
子雖有王侯之號了<hi>一作而</hi>無藩輔之實故易為傾動顛<lb/>
而不扶前哲往賢論之已備臣愚以為當今之要莫如<lb/>
量於逺近分置王國均其戸邑强弱相濟畫野分疆不<lb/>
<pb n="KR4h0022_WYG_622-5a"/>
得過大間以州縣雜錯而居互相維持永無傾奪使各<lb/>
守其境而不能為非協力同心則足扶京室陛下然後<lb/>
命分諸子各就封之為置官僚皆一省選用法令之外<lb/>
不得擅作威刑朝貢禮儀具為條式一定此制萬世永<lb/>
久則狂狡絶暴慢之心本朝無怵惕之慮臣輙獻愚管<lb/>
伏聽採擇塵黷非宜退増戰懼惶恐謹言<lb/>
　　　論左右丞湏得其人表　　　劉　洎<hi>貞觀十一年時</hi>
　　　　<hi>為治書侍御史</hi>
<pb n="KR4h0022_WYG_622-5b"/>
臣某言臣聞尚書萬機實為政本伏尋此選授受誠難<lb/>
是以八座比於文昌二丞方於管轄爰至郎曹<hi>舊唐書本傳作</hi>
<hi>曹郎</hi>上應列宿苟非稱職竊位興譏伏見比來尚書省詔<lb/>
勑稽停文案壅滯臣誠雖庸劣請述其源貞觀之初未<lb/>
有令僕于時省務繁雜倍多於今而左丞戴冑右丞魏<lb/>
徵並曉逹吏方質性平直事應彈舉無所廻避陛下又<lb/>
假以恩慈自然肅物百為<hi>唐書作司</hi>匪懈抑此之由及杜正<lb/>
倫續任右丞頗亦厲下比者綱維不舉並為勲親在位<lb/>
<pb n="KR4h0022_WYG_622-6a"/>
品<hi>貞觀政要作器</hi>非其任功勢相傾凡在官寮未循公道雖欲<lb/>
自强先懼囂謗所以郎中抑<hi>政要作與</hi>奪唯事諮稟尚書依<lb/>
違不能<hi>唐書作得</hi>斷決或憚聞奏故事稽延案雖理窮仍更<lb/>
盤下去無程限來不責遲一經出手便渉年嵗<hi>唐書作載</hi>或<lb/>
希旨失情或避嫌抑理勾司以案成為事了不究是非<lb/>
尚書用便僻為奉公莫論當否遞相姑息唯務彌縫且<lb/>
選賢授能非才莫舉天工人代焉可妄加至於懿戚元<lb/>
勲但宜優其禮秩或年高耄及或積病智昏既無益於<lb/>
<pb n="KR4h0022_WYG_622-6b"/>
時宜當致之以閒逸久妨賢路殊為不可將救兹宿弊<lb/>
且宜精簡四員<hi>致要作尚書</hi>左右丞左右司郎中如並得人<lb/>
自然綱維恪<hi>唐書作畧政要作備</hi>舉亦當矯正趨競豈唯息其稽<lb/>
滯而已<hi>二字唐書作哉</hi>
　　此篇六百九十六卷疏門重出今已削去<lb/>
　　　諫誥難公卿表<hi>太宗</hi>　　　　前　人<lb/>
臣某言臣聞帝王之與凡庶聖哲之與庸愚上下相懸<lb/>
擬倫斯絶是知<hi>文粹作若乃</hi>課<hi>舊唐書作以</hi>至愚而對至聖以極<lb/>
<pb n="KR4h0022_WYG_622-7a"/>
卑而對極尊徒思自强不可得也陛下降恩旨假慈顔<lb/>
凝旒<hi>後篇作神</hi>以聽其言虛襟以納其說猶恐羣下未敢對<lb/>
揚况動神機<hi>文粹作聰</hi>縱天辯飾辭以㭊<hi>唐書作拆</hi>其理援古以<lb/>
排其議欲令凡庶<hi>政要并後篇作蔽</hi>何階應答臣聞皇天以無<lb/>
言為貴聖人以不言為徳老君稱大辯若訥莊生稱<hi>㑹要</hi>
<hi>後篇作云</hi>至道無文此皆不欲煩也是以齊侯讀書輪扁竊<lb/>
笑漢皇慕古長<g n="孑*_焉-正+?">]□</g>陳譏<hi>文粹作詞</hi>此亦不欲勞也且多記則<lb/>
損心多語<hi>文粹作言</hi>則損氣心氣内損形神外勞初雖不覺<lb/>
<pb n="KR4h0022_WYG_622-7b"/>
後必為累湏為社稷自愛豈為性好自傷乎竊以今日<lb/>
昇平皆陛下力行所至欲其<hi>文粹作令</hi>長久匪由辯博但當<lb/>
忘彼愛憎慎兹取捨每事敦朴無非至公若貞觀之初<lb/>
則可矣至若秦政强辯失人心於自矜魏文宏才虧衆<lb/>
望於虛說此才辯之累較然可知矣伏願略兹雄辯浩<lb/>
然養氣簡彼緗圖<hi>後篇作宏機</hi>淡焉怡目<hi>唐書作自怡後篇作恬想</hi>固萬<lb/>
壽於南山齊百姓於東戸則天下幸甚皇恩斯畢矣<hi>文粹</hi>
<hi>後篇作皇恩斯畢天下幸甚</hi>
<pb n="KR4h0022_WYG_622-8a"/>
　　此篇六百七十五卷書門重出今已削去<lb/>
　　　論太子初立請尊賢學表<hi>後篇作請太子尊賢重道書</hi>
　　　　　　　　　　　　　　　前　人<lb/>
臣某言臣聞郊迎四方孟侯所以成徳齒學三讓元良<lb/>
由是作貞斯皆屈主祀<hi>後篇作禮</hi>之尊申下交之<hi>後篇有明字</hi>義<lb/>
故得芻言咸薦睿問傍通不出軒庭坐知天壤率由兹<lb/>
道永為鴻基<hi>後篇作業</hi>者焉至若生乎深宫之中長乎婦人<lb/>
之手未嘗識憂懼無由曉風俗雖復神機不測天縱生<lb/>
<pb n="KR4h0022_WYG_622-8b"/>
知而開物成務終由外奬夫宗彼干籥聽兹謡頌何以<lb/>
辨章庶績甄覈彛倫歴考賢聖咸資琢玉是故周儲上<lb/>
哲師望奭而加裕漢嗣<hi>政要作兩</hi>深仁引園綺而昭徳原夫<lb/>
太子宗祧是繫善惡之際興亡斯在不勤乎始<hi>合要作苟不勤</hi>
<hi>始</hi>將悔於終是以晁錯上書令先通政術賈誼獻䇿務<lb/>
前知禮教竊惟皇太子玉裕挺生金聲夙振明允篤誠<lb/>
之美孝友仁義之方皆挺自天姿非勞審諭是以華夷<lb/>
仰徳翔沛希風矣然則寢門視<hi>後篇作問</hi>膳已表於三朝藝<lb/>
<pb n="KR4h0022_WYG_622-9a"/>
宫論道宜𢎞於四術雖則春秋鼎盛飭躬有漸實恐嵗<lb/>
月易往惰業興譏<hi>後篇作志業難成</hi>取適宴安言<hi>唐書後篇作方</hi>從此<lb/>
始臣以愚短幸叅侍從恩廣離明輕願聞徹不敢曲陳<lb/>
故事請以聖徳言之伏惟陛下誕叡膺圖登庸歴試多<lb/>
才多藝道著於匡時允武允文功成於□祀萬方即序<lb/>
九圍清晏尚且雖休勿休日慎一日求異聞於振古勞<lb/>
睿思於當年乙夜觀書事髙漢帝馬上披卷勤過魏后<lb/>
陛下自勵如此而令太子優游棄日不習圖書臣所未<lb/>
<pb n="KR4h0022_WYG_622-9b"/>
諭一也加以暫屏機務即寓雕蟲紆<hi>唐書作綜</hi>實思於天文<lb/>
則長河韜映摛玉字於仙札則霽<hi>唐書作流</hi>霞成彩固以錙<lb/>
銖萬代冠冕<hi>政要作首冠</hi>百王屈宋不足以升堂鍾張何階<lb/>
於入室陛下自好<hi>㑹要作好古</hi>如此而令太子悠然静處不<lb/>
尋篇翰臣所未諭二也陛下備該<hi>後篇作通</hi>衆藝<hi>唐書作歴該衆妙</hi>
獨秀寰中猶晦天聰<hi>唐書作聽</hi>俯詢凡職聽<hi>後篇作視</hi>朝之隙引<lb/>
見羣儒<hi>㑹要并後篇作官</hi>降以温顔訪以今古故得朝廷是非<lb/>
里閭好惡凡有巨細必闗聽覽陛下自行<hi>唐書作好後篇作為</hi>如<lb/>
<pb n="KR4h0022_WYG_622-10a"/>
此而令太子久入趨侍不接正人臣所未諭三也陛下<lb/>
若謂無益則何事勞神若謂有成則宜申貽厥後蔑而<lb/>
不急未見其可伏願俯惟<hi>政要作推</hi>睿範訓及儲君授以良<lb/>
書娛之嘉客朝<hi>唐書作晨</hi>披經史觀成敗於前蹤晚接賔遊<lb/>
訪得失於當代間以書札繼以篇章則日聞其所未聞<lb/>
日見其所未見副徳逾<hi>後篇作愈</hi>光羣生之福也竊以良娣<lb/>
之選遍於中國仰惟聖㫖本求内助防㣲慎逺之慮固<lb/>
非羣臣所測暨乎㣲簡人物則與聘納相違監撫二周<lb/>
<pb n="KR4h0022_WYG_622-10b"/>
未延一士愚謂内既如彼外亦宜然者恐招物議將謂<lb/>
陛下重内而輕外也古之太子問安而退所以廣敬於<lb/>
君父異宫而處所以分别於嫌疑令太子一侍天闈動<lb/>
移旬朔師傅以下無由接見假令供奉有隙蹔還東宫<lb/>
朝謁<hi>政要作拜</hi>既疏且<hi>政要作但</hi>事欣仰規諌之道故所未暇陛<lb/>
下不可以親教宫寀無因<hi>唐書作由</hi>以進言雖有具寮竟將<lb/>
何補伏願俯循前躅稍抑下流𢎞逺大之規展師友之<lb/>
義則離<hi>唐書作儲</hi>徽克茂帝圖斯廣凡在黎元孰不慶頼太<lb/>
<pb n="KR4h0022_WYG_622-11a"/>
子温良恭儉聰明睿哲含靈所悉臣豈不知而淺識勤<lb/>
勤思効愚衷者願滄溟益潤日月増華也云云<lb/>
　　此篇六百七十七卷重出今已削去<lb/>
　　　論攝養表<hi>太宗</hi>　　　　　　岑文本<lb/>
臣某言臣聞生者天地之大徳人者有生之最靈是以<lb/>
物無大小咸愛其命人無貴賤咸惜其生故聖人𢎞全<lb/>
身之道而能免於憂患賢者著養生之術而能終其壽<lb/>
考嵇康有云導養得理以盡性命上獲千餘嵗下可數<lb/>
<pb n="KR4h0022_WYG_622-11b"/>
百年而皆不精故罕能得之又云夫為稼於湯代偏有<lb/>
一溉之功雖同焦爛必溉者後枯然則一溉之益不可<lb/>
誣矣誠哉斯言實為篤論但養生之術固非一途詳求<lb/>
至理語其大略莫若順陰陽之序節寒温之中何則人<lb/>
資陰陽以育俟寒温以成雖禀於五常而連類於萬物<lb/>
在春夏也萬物因而生長人亦宜㣲受温暖以豐其肌<lb/>
膚在秋冬也萬物因而收成人亦宜㣲受寒凉以堅其<lb/>
筋骨是以貧賤之人皆順其性而疾病者少富貴之人<lb/>
<pb n="KR4h0022_WYG_622-12a"/>
多違其真而疾病者多是知春生夏長秋收冬蔵此天<lb/>
道之大經也不順則無以為天下紀綱故日月四時之<lb/>
順不可失也仲長統曰百年者人之常壽之上者也順<lb/>
四時節飲食適衣服逺聲色避災患者躋上壽之常道<lb/>
至於吐故納新熊經鴟顧此乃山林之術非廟堂所行<lb/>
養生之要唯斯而已竊惟帝王之位尊貴斯極夏則複<lb/>
殿清暑長廡生寒金罍浮蟻無赫曦之色玉饌含氷有<lb/>
凄凉之氣冬則温室墐戸曲房掩軒前盈獸炭輕扇可<lb/>
<pb n="KR4h0022_WYG_622-12b"/>
以在握躬御狐白㣲汗可以沾襟斯皆陰陽交易寒温<lb/>
過度雖適一時之性實乖四序之宜故荀卿曰喜怒哀<lb/>
樂好惡必得其中所以養神也寒温盈虛消息必得其<lb/>
中所以養氣也寢興動静屈伸必得其中所以養體也<lb/>
是知攝生之道必在得宜况陛下憂勤之心勞於内豈<lb/>
可使冬夏之節候虧於外哉伏願降日月之明覽聖賢<lb/>
之旨順陰陽之序節寒温之中則南山之壽更増於億<lb/>
年北極之尊永固於萬國云云<lb/>
<pb n="KR4h0022_WYG_622-13a"/>
　　　諫五品以上妻犯姦不没官表<hi>太宗</hi>
　　　　　　　　　　　　　　　褚遂良<lb/>
臣遂良言臣聞大聖文明必垂憲法使聽之者知善聞<lb/>
之者自新謂之中刑而終久無弊糠粃古昔而樹之風<lb/>
聲冠盖百王光兹至道伏惟陛下心記五車坐談千卷<lb/>
斷決機務必先至理臣昨日伏見勑門下五品已上官<lb/>
人妻及女等有犯罪者並沒為官婢夫犯惡逆始用此<lb/>
刑不然歴代雜刑曽無此凖聖主可以理干臣乞以一<lb/>
<pb n="KR4h0022_WYG_622-13b"/>
理敢煩天聽夫禁穢防姦既張羅網生民干犯必有其<lb/>
事今忽有三公六尚書等官當重寄或有子數人半居<lb/>
文武而此三公六尚書之婦忽犯姦淫披猖衢路沒為<lb/>
官婢其夫既耻其子亦愧更何顔以在列亦無面以當<lb/>
官合門耻辱一時俱弃至於九卿之室十二衞將軍之<lb/>
妻沒為官婢夫豈不愧雖有文武之榦珪璋之質朝廷<lb/>
之所嗤笑儕流之所指㸃自貽伊戚理湏屏跡臣恐失<lb/>
諸人倫其從此起是以古者存其大體而略其細㣲掩<lb/>
<pb n="KR4h0022_WYG_622-14a"/>
其家室而用其才能若沒其女亦為狼狽厥父與兄胡<lb/>
顔自處乞陛下審教化之本詳刑罰之要臣甘從鼎鑊<lb/>
更請一言忽若郡王近親縣主宻屬有如此者若為處<lb/>
置若沒為官婢則非復國章若不為愆則同罪異罰臣<lb/>
詳案前載叅驗當今輕敢思量實為不可臣荷陛下殊<lb/>
恩擢居近侍披跡庸流位班四品官髙禄厚於臣願足<lb/>
俛仰而無愆過從容而恱聖顔所以敢犯雷電獻心帷<lb/>
扆者夙奉深恩願罄㣲節昔臣有慕汲黯而願其后為<lb/>
<pb n="KR4h0022_WYG_622-14b"/>
堯舜守兹愚誠欲崇主徳雖則畏懼必冀陳聞伏願天<lb/>
明一垂矜察陛下必以為此事難容理湏懲肅可更付<lb/>
近臣詳議増加其罪臣未敢出勑手執踟蹰敢冐宸嚴<lb/>
伏待罪憲<lb/>
　　　第二表　　　　　　　　　前　人<lb/>
臣遂良言昔人輸冩至誠必通幽顯是以落日廻光飛<lb/>
泉上出臣丹心不著空祈聽覽擢臣之髪不足讎愆臣<lb/>
今月五日詣䖍化門進封表論五品以上官人妻及女<lb/>
<pb n="KR4h0022_WYG_622-15a"/>
等有犯罪者沒為官婢既未逹旨下情惶懼臣又再三<lb/>
思量實為不可唯有身犯叛逆天下不容妻女等始合<lb/>
配沒自兹以往曽無比例若犯姦罪身即沒官不敬舅<lb/>
姑則依常律自非中刑不可為教至於一婦沒官其夫<lb/>
及子同宗合門有大羞辱見在朝者皆不可用郡王近<lb/>
親縣主宻戚或有如此事並具前表夫帝王作典謂之<lb/>
利用恐其罪而化之不因其罪而利之不驚人心不興<lb/>
物議教民以善不為異罰則三皇以來二百餘帝禁止<lb/>
<pb n="KR4h0022_WYG_622-15b"/>
姦穢皆無此法至於明聖獨用此刑既慙古昔終塵徳<lb/>
義然則刑為政教之用政為宗稷之本若再三如此天<lb/>
下依行臣恐政道因兹漸就流壊是以不避嚴誅更敢<lb/>
一請若即班行四方談議臣緘口不言罪合萬死執以<lb/>
陳聞伏候刑憲謹言<lb/>
　　　請宫中眼花浪見不得輙奏表<lb/>
　　　　　　　　　　　　　　　前　人<lb/>
臣遂良言昔者聖人之於鬼神也聞之而不獨信知之<lb/>
<pb n="KR4h0022_WYG_622-16a"/>
而不専恃是以顓頊依於鬼神制之以正不懼驚異増<lb/>
脩仁徳孔子不語怪力亂神伏惟陛下氣盖區中威移<lb/>
海外擁百萬之陣頓九夷之顙自書史所載未之前聞<lb/>
夫人歡樂則意氣髙悲哀則膽力少自不可信兹訛惑<lb/>
轉移常操而宫中嬪列謂之婦人恇弱周章眼花浪見<lb/>
更相恐懼動一驚百雖有孟賁壯志孔翟精誠終不免<lb/>
聽之心疑聞之意動變異之來具諸前志自湏制之以<lb/>
貞正厲之以安静謂之為吉則變謂之為祥則嘉如臣<lb/>
<pb n="KR4h0022_WYG_622-16b"/>
愚見宜勑宫中眼花不浪見不得報告傍人更相恐動<lb/>
亦不得専輙奏聞如此而不安然臣受死罪謹録前載<lb/>
所見皆為吉慶具别狀以聞<lb/>
　　　諫東宫物少於魏府長表<hi>通鑑在貞觀十六年政要作十三年非</hi>
　　　　　　　　　　　　　　　前　人<lb/>
臣遂良言昔聖人制禮尊嫡卑庶謂之儲君道亞睿極<lb/>
其為崇重用物不計泉貨財帛與王者共之庶子體卑<lb/>
不得為例所以塞嫌疑之漸除禍亂之源而先王必本<lb/>
<pb n="KR4h0022_WYG_622-17a"/>
人情然後制法知有國家必有嫡庶然庶子雖愛不得<lb/>
超越嫡子正體特湏尊崇如當親者疎當尊者卑<hi>一句一作</hi>
<hi>不能明立定分</hi>則佞巧之姦乗機而動私恩容分<hi>舊唐書作宫公</hi>或至<lb/>
亂國伏惟陛下功超邃古道冠百王發號施令為世作<lb/>
法一日萬機未盡其美<hi>唐書作武未盡美</hi>臣職在諌諍無容静<lb/>
嘿伏見東宫料物嵗得四萬叚付市貨賣凡直一萬一<lb/>
千貫魏府别州封及廪物一年凡直一萬六千貫此便<lb/>
儲后俸料飜少於諸藩<hi>唐書作魏王</hi>朝野聞見以為非是<hi>唐書</hi>
<pb n="KR4h0022_WYG_622-17b"/>
<hi>作不以為是</hi>陛下往年行幸自洛陽還太子於闕首獻食家<lb/>
令無物可用遂内出綾綵貨充鼎實預是宫臣誰不聞<lb/>
見陛下必以為魏府支用見不足人多費廣此理可通<lb/>
然則至於儲君更宜増益臣謹按文帝披輿地圖等儲<lb/>
君戸口諸子租嵗不過二千萬明徳馬后為言亦不偏<lb/>
得此方防其嗜慾節其驕恣伏願陛下頗擇漢世𢎞蕩<lb/>
無偏儲君之用㣲附古者然晉王陛下親自撫養至於<lb/>
成立上聖深慈偏所鍾愛傳曰臣聞愛子教之以義方<lb/>
<pb n="KR4h0022_WYG_622-18a"/>
忠孝恭儉義方之謂國家於東宫略同魏府即日所覩<lb/>
未有殊别語其將來不可不慮若多其室宇唯欲崇髙<lb/>
賜以金貝使其盈積家人多於餘國良馬超於列藩王<lb/>
成童之年已得如此長世以後嗜慾方生嵗増則欣喜<lb/>
㣲減則失意財多則溢罕有克全寵禄過驕安能自制<lb/>
昔漢竇太后及景帝遂驕恣梁孝王封四十餘城苑方<lb/>
三百里大治宫室複道彌望財巨萬計入警出蹕小不<lb/>
得意發病而死宣帝亦驕恣淮陽憲王幾至放敗輔以<lb/>
<pb n="KR4h0022_WYG_622-18b"/>
退讓之臣僅乃獲免伏願陛下<hi>四字唐書作且魏</hi>王既新出閤<lb/>
恒存禮制<hi>政要作訓唐書作則</hi>言提其耳且示節儉自可在後月<lb/>
加嵗増愛子豈慮不足微臣庸暗不知大體所有管見<lb/>
願悉言之特願天明曲垂省覽即日諸王僚佐皆選上<lb/>
才或榦職有餘識見猶闕莫不誘王財賄偏曲聞奏他<lb/>
王皆不得我王獨得之以此自矜以兹為美即日僚佐<lb/>
率多如此愚臣所見特謂不然傳曰上之化下如風之<lb/>
靡草也則衆人萬語不及陛下一言能成就保全唯在<lb/>
<pb n="KR4h0022_WYG_622-19a"/>
陛下留意子弟置嚴師傅諸王之國帝弟歸藩何嘗不<lb/>
徳音懇切示其成敗此皆皇唐美制以為稱首諸王尊<lb/>
奉則無愆失然則芻蕘之說更有可觀愚臣千慮或一<lb/>
可採伏願陛下廣加教諭他王皆求請有一王獨足陛<lb/>
下則崇賞之他王皆戲有一王獨愛學陛下則崇賞之<lb/>
他王好獵有一王獨不遊陛下則崇賞之他王皆營作<lb/>
有一王獨静處陛下則崇賞之上好之則下為之上賞<lb/>
之則下趨之雕琢諸王皆成退素如斯䧟敗臣所不聞<lb/>
<pb n="KR4h0022_WYG_622-19b"/>
薰風所扇日馳千里既教<hi>唐書作敦</hi>之以謙儉又勸之以文<lb/>
學惟忠惟孝因而奬之道徳齊禮乃為良器此所謂聖<lb/>
人之教不肅而成者也臣以不才叨居諌職甘從鼎鑊<lb/>
輕敢以聞煩讟之愆伏増戰懼<lb/>
　　　諌欲觀起居紀録表<hi>太宗</hi>　　朱子奢<hi>貞觀中</hi>
臣子奢言今月十六日陛下出聖㫖發徳音以起居紀<lb/>
録書帝王臧否前代但蔵之官人主不見今欲親自觀<lb/>
覽用知得失愚以為聖徳在躬舉無過事史官所述義<lb/>
<pb n="KR4h0022_WYG_622-20a"/>
歸盡善陛下獨覽起居於事無失若以此法傳示子孫<lb/>
竊有未喻大唐雖七百之祚天命無改至於曽𤣥已後<lb/>
或非上智但中主庸君飾非䕶短見時史直辭極陳善<lb/>
惡未必省躬罪已唯當致怨史官但君上尊嚴臣下卑<lb/>
賤有一於此何地逃刑既不能朱雲廷折董狐無隠排<lb/>
霜觸電無顧死亡唯應希風順旨全身逺害悠悠千載<lb/>
何以聞乎所以前代不觀盖為此也其或有未允謹以<lb/>
奏聞伏待刑憲<lb/>
<pb n="KR4h0022_WYG_622-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷六百二十三<lb/>
</p>
<p>
</p>
  </div>
</body>
</text>
</TEI>
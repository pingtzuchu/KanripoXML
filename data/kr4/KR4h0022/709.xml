<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百十</head>
    <p>
<pb n="KR4h0022_WYG_709-1a"/>
欽定四庫全書<lb/>
　文苑英華巻七百十　　　宋　李昉等　編<lb/>
　遊宴三<lb/>
　　韋司馬别業集序一首<lb/>
　　益州長史叔置酒宴别序一首<lb/>
　　嵗除陪王司馬登薛公逍遥䑓序一首<lb/>
　　宰相及百官定昆明池旬宴序一首<lb/>
　　湖中宴王使君序一首　趙六宅浴後宴序一首<lb/>
<pb n="KR4h0022_WYG_709-1b"/>
　　仲春羣公遊田司直城東别業序一首<lb/>
　　劉侍御月夜讌㑹序一首<lb/>
　　陪李採訪泛舟蓬池宴李文部序一首<lb/>
　　河中鸛鵲樓集序一首<lb/>
　　春夜宴從弟桃李園序一首<lb/>
　　夏日諸從弟登汝州龍興閣序一首<lb/>
　　冬夜裴郎中薛侍郎置酒宴集一首<lb/>
　　華山黄神谷讌臨汝裴毘陵十四明府序一首<lb/>
<pb n="KR4h0022_WYG_709-2a"/>
　　鄭縣劉少府宅月夜登䑓宴集序一首<lb/>
　　建丑月十五日虎丘山夜宴集序一首<lb/>
　　九日陪亷使盧端公宴東樓序一首<lb/>
　　晩秋陪盧侍郎遊石橋序一首<lb/>
　　陪諸公宴京兆王參軍宅序一首<lb/>
　　春宴蕭侍御林亭序一首<lb/>
　　遊李校書花藥園序一首<lb/>
　　　韋司馬别業集序　　　　　張九齡<lb/>
<pb n="KR4h0022_WYG_709-2b"/>
杜城南曲斯迎郊之美者也背原面川前峙太乙清渠<lb/>
修竹左並宜春山靄下連俗<hi>集作豁</hi>氛中絶此皆鄭公之<lb/>
有也余固已聞之開元嵗夏四月猥忝散職居多放情<lb/>
跂彼一行無忘於夙尚時因<hi>集作其</hi>七召果獲於前期廼<lb/>
與起居舍人蔡公萬年主簿韓公惠而得朋欣然命駕<lb/>
韋公方拭席見待羞以藥物之滋倚琴相歡雜以嘯歌<lb/>
之韻清言移景閑歩周林翻飛自情俯仰為得斯亦吾<lb/>
儕之樂事幸可而同也扶陽餘慶磻溪古跡樹留梓漆<lb/>
<pb n="KR4h0022_WYG_709-3a"/>
器用天成庭漸芝蘭馨香世襲斯乃韋氏之懿業是所<lb/>
謂異焉而韋公尚其同之樂忘其身<hi>集作累</hi>之貴均林棲<lb/>
於服冕齊鼎食於焚枯彼未可量吾見其大跡繼前軌<lb/>
將為龍以為光道包逺圖豈一丘而一壑二三君子相<lb/>
與志之云<lb/>
　　　益州長史叔置酒宴别序　　前　人<lb/>
天子建五長守四方内以承衞京師外以攘却戎狄則<lb/>
有持其節制未十年而歴踐撫其封疆既一行而安<hi>集作</hi>
<pb n="KR4h0022_WYG_709-3b"/>
<hi>寜</hi>輯盡在我叔父備聞於<hi>集作于</hi>朝廷昔者吉甫是欽仲<lb/>
著孝友之德楚子所畏趯在諸侯之選世有實績今以<lb/>
美濟俾我張氏鬱彼士林以媚於一人以正于四國豈<lb/>
非德能光大謀必變通思古人之獲心施君子之不器<lb/>
所以前拜小司馬兼擁旄於五命<hi>集作京</hi>今為<hi>集作再命</hi>左常<lb/>
侍特<hi>集作仍</hi>總戎於三蜀軌模素逺綽有先路之風聲車<lb/>
服載馳光偹上軍之禮命莫不文茵暢轂淑旂綏章嘽<lb/>
嘽皇皇塗將出乎華陽威已疊乎夜郎是時也四序鱗<lb/>
<pb n="KR4h0022_WYG_709-4a"/>
次屬當春夏之交千里草長有懐原隰之往乃闢軒宇<lb/>
速<hi>集作邀</hi>賔寮自髦士而及同姓啟<hi>集作由</hi>金華而下建禮<lb/>
或交以道合豈徒肆好之風或情以族親所<hi>集作於</hi>謂宗<lb/>
盟之義龜組交映肴䔩駢羅而聲欲成文發中堂之絲<lb/>
<hi>集作絃</hi>管志在激<hi>集作/擊</hi>節感四坐之衣冠必名義以<hi>集作而</hi>
為言雖聚散而何有酒酣相顧驪歌乃作白日西下求<lb/>
壯士之翻車青山南登愛忠臣之叱馭凡我明懿賦詩<lb/>
餞行<lb/>
<pb n="KR4h0022_WYG_709-4b"/>
　　　嵗除陪王司馬登薛公逍遥䑓序<lb/>
　　　　　　　　　　　　　　　前　人<lb/>
故郡城有荒䑓焉雖層宇落構而遺制巋然邑老相傳<lb/>
斯則薛公道衡之所憇也薛公不容隋季出守海隅豈<lb/>
作䑓榭以崇奢蓋因丘陵而視逺必有以清滌孤憤舒<lb/>
嘯佳辰寄文翰以相宣仰風流而未冺今司馬公英逹<lb/>
好古清譽滿時迹有忤於貴臣道未行於明主以長沙<lb/>
下國同賈誼之謫居六安逺郡無桓譚之不樂嘗以為<lb/>
<pb n="KR4h0022_WYG_709-5a"/>
仁不異逺必敷政以愛人窮當益堅已恒<hi>集作垣</hi>懐而樂<lb/>
地屬府庭閒暇江浦清明南山<hi>集作土</hi>陽和覺寒氣之向<lb/>
盡東郊物候<hi>集作候暖</hi>愛春色之先来於是乎命輕舸以亂<lb/>
<hi>集作乗</hi>流趣髙䑓而降宅<hi>集作/望</hi>越荒堞披古馗<hi>集作道</hi>躋隠<lb/>
嶙而三休俯芊綿而四極其逺則煙逺墟井指甌駱<hi>集作</hi>
<hi>貊</hi>以南馳雲合山川距荆吳而北走其近則深谿見底<lb/>
鱗介之所出沒喬林夾岸羽毛之所翺翔悠哉薛公無<lb/>
不寄也意神期之可接陟彼峻隅想風景之不殊剪為<lb/>
<pb n="KR4h0022_WYG_709-5b"/>
茂草司馬公又以為峴山故事感羊祜以興言湘水遺<lb/>
風懐屈原而可作况登髙能賦得無述焉某實小人受<lb/>
教君子雖羲之樂㑹稽之士自與許詢而仲舉愛<hi>集作禮</hi>
豫章之人復招徐孺是日也羣賢<hi>集作英</hi>在焉猥惟陋才<lb/>
忝陪下列祗命為序請各言詩<hi>集作言志</hi>
　　　宰相及百官定昆明池旬宴序<lb/>
　　　　　　　　　　　　　　　孫　逖<lb/>
古者天子居青陽服蒼玉於是乎和令布德行慶施惠<lb/>
<pb n="KR4h0022_WYG_709-6a"/>
其義逺矣粤若稽古皇帝御天下之十有九載溥暢神<lb/>
化𢎞宣聖德氐羌来享四方無事元凱升朝百揆時序<lb/>
年屢豐而多慶物由庚而自樂乃賜羣臣十日宴所以<lb/>
畢春氣樂太平也越三月已已㑹于定昆明池於是秉<lb/>
鈞宗公執事庶尹𤣥衮赤舄黼衣繡裳奉璋峩峩珮玉<lb/>
鏘鏘仰丹闕而拜命俯清川而樂飲大庖孔碩尹京為<lb/>
致餼之司㫖酒思柔柱史為佐樽之政既錫之以髙㑹<lb/>
又恱之以備樂修妓羅舞名倡間歌含姑洗於鐘皷動<lb/>
<pb n="KR4h0022_WYG_709-6b"/>
陽春於羽籥陟則設帟降則具舟榜文鷁以泝洄與飛<lb/>
鷗而狎玩魴鱮甫甫鳬鷖翼翼薰風敷散於草木喜氣<lb/>
宛延於郊甸亦既醉止于胥樂兮夫恩之所覃者深則<lb/>
感之所及者逺引之於大足以助天地之同和伸之於<lb/>
㣲足以致魚鼈之咸若大君垂裕豈虚也哉詩以展事<lb/>
抑惟舊典我上相裴公中書令蕭公保乂皇極緝熈文<lb/>
教以為正國風羙王化者莫近於詩㣲言浸逺大義將<lb/>
缺乃命革剗浮靡導揚雅頌斵雕為樸取實棄華親題<lb/>
<pb n="KR4h0022_WYG_709-7a"/>
首章以倡在位皇矣上帝式歌文王之德穆如清風方<lb/>
聞吉甫之頌請問其目列之於左<lb/>
　　　湖中宴王使君序　　　　　前　人<lb/>
書曰㓂賊姦宄又曰奪攘矯䖍延于平人干國之紀常<lb/>
州刺史王公奉若天命肅清江服德之至也不言而黙<lb/>
信令之行也不言而知懼政未朞月路不拾遺斯亦隨<lb/>
武子鄭太叔常從事於兹矣嵗三月使車行郡輕舟入<lb/>
湖自公及私寓物成趣水照金章春明朱紱倚禹穴於<lb/>
<pb n="KR4h0022_WYG_709-7b"/>
前棹㢠越城於後屏南國春暮鶯花亂飛東山晝晴林<lb/>
嶺皆出載酒公讌尋幽水嬉班秩以節在宴樂而有禮<lb/>
簮笏斯皇覺雲湖之増價夫皇華乗傳朝寄之重丘壑<lb/>
林藪幽趣之適在此行也兼而有之請賡載歌用旌厥<lb/>
美<lb/>
　　　趙六宅浴後宴序<lb/>
昔孔門逹者言志於夫子曰浴乎沂風乎舞雩咏而歸<lb/>
豈非遊必有方道在則樂貴㓗清以象德輔精爽而成<lb/>
<pb n="KR4h0022_WYG_709-8a"/>
趣吾友趙子亦事斯語矣歴選暇日咨謀同心備預芳<lb/>
華有事沃盥炎火電煙洞房燠若探湯以申誡<hi>闕</hi>水知<lb/>
其善清以流其惡則形之汾澮苦而利於病則神之藥<lb/>
石雖雅琴養德惠風析酲曽何喻哉未足多也振衣而<lb/>
退繼酒為樂需食有節誦言無譁所貴酣暢以和湫底<lb/>
夫始於澡身終於養神樂只君子曷嘗違仁左衞騎曹<lb/>
張晉明伸紙染毫俾余題序<lb/>
　　　仲春羣公遊田司直城東别業序<lb/>
<pb n="KR4h0022_WYG_709-8b"/>
　　　　　　　　　　　　　　　陶　翰<lb/>
余聞宥天下不聞理天下故夏䑓門<hi>疑</hi>而生自<hi>疑作白</hi>秋<lb/>
官澹而守中不然我羣公法家之流惟刑是恤亦何暇<lb/>
閣挂巾車鏘鏘乎在此堂矣司直鴈門田侯行脩器博<lb/>
心逺地偏於是啟郊園之扉主簿天水姜侯詞才俊秀<lb/>
雅志堅直於是傳翰林之檄嗟乎城池不越井邑不移<lb/>
林篁忽深山鬱斗起出廻塘而入蒼翠更指深亭因曲<lb/>
岸而捫穹嵌忽升絶頂雲天極思河山滿目菡萏春色<lb/>
<pb n="KR4h0022_WYG_709-9a"/>
蒼茫逺空煙間之宫闕九重砌下之亭臯千里臨眺之<lb/>
壯也罇酒既醉舞袖登筵歡洽在斯獻酬無筭措九州<lb/>
於樂府移三典於頌章皆我順堯之心除秦之政所以<lb/>
偶春服之宴也咸請賦詩<lb/>
　　　劉侍御月夜讌㑹序　　　　元　結<lb/>
兵興已来十一年矣獲與同人歡醉逹旦詠歌取適無<lb/>
一二焉乙已年<hi>集作嵗</hi>彭城劉源在衡陽逢故人或有在<lb/>
者日昔<hi>英華作指非</hi>相㑹弟寛逺遊始與諸公待月而笑語<lb/>
<pb n="KR4h0022_WYG_709-9b"/>
竟<hi>集作競</hi>與諸公愛月而歡醉詠歌夜乆賦詩言懐於戯<lb/>
文章道䘮蓋亦乆矣時之作者煩雜過多歌兒舞女直<lb/>
相喜愛系之風雅誰道是耶諸公常<hi>集作嘗</hi>欲變時俗之<lb/>
淫靡為後生之規範今夕豈不能道逹情性或<hi>集無此字</hi>成<lb/>
一時之美乎<lb/>
　　　陪李採訪泛舟蓬池宴李文部序<lb/>
　　　　　　　　　　　　　　　蕭頴士<lb/>
聖后欽明天工愍恤人瘼罷前監郡仍昔樓<hi>集作按</hi>部其<lb/>
<pb n="KR4h0022_WYG_709-10a"/>
為寄也大焉若乃地<hi>疑作池</hi>梁墟城浚都舳艫萬里闤闠<lb/>
千室通邑之尤也東至于河西至于海亘長淮而彌甸<lb/>
服方域之雄也牧守之任循良之選豈易人哉今兹春<lb/>
嵗聿旱人咨荒歉朝廷慮東方之耗斁也慎簡大賢而<lb/>
臨涖之明詔乃下俾鉅鹿守李公往焉亦既褰帷零雨<lb/>
其祈矜人廕庥貴余<hi>疑作籴</hi>日衰被青徐而周兖豫有政<lb/>
刑矣已而襄國士女結去思之怨大君愍然又命公族<lb/>
之良前文部侍郎東陽繼焉擅文儒之俊所以司綸翰<lb/>
<pb n="KR4h0022_WYG_709-10b"/>
兼銓尺矣韞戎畧之權所以參簡稽貳麾節矣登朝而<lb/>
備履清貫出守而再踐名邦其鎮撫斯境式慰饑渇宜<lb/>
矣秋九月鉅鹿舟輿次于是都明使君客焉懿夫尊卑<lb/>
有序敦晉鄭之好前後斯謡美召杜之德温温二公善<lb/>
可知焉越三日宴集于南亭具水嬉也出層城横通川<lb/>
廻環里閭曠望郊㕓抑抑威儀徒馭如馳人導馬隨以<lb/>
至于蓬池矯翠帟登畫鷁揖讓有禮獻酬無斁威哉赫<lb/>
乎方伯所以饗邦君也爾乃洲島廻互林亭蓊鬱天海<lb/>
<pb n="KR4h0022_WYG_709-11a"/>
清平豁若萬頃澄湛乎其間紅蕖照灼緑菱摇漾淺草<lb/>
細萍往往藂生邀魚舟望白鳥江湖勝勢去去非逺既<lb/>
而渉則在岸泛則在流珍羞間海陸之錯妙舞應荆吳<lb/>
之奏參差逶迤笑語忘疲亦千古一時也晩林未疎堤<lb/>
草更緑輕雨泛灑㣲風清潤泝洄淪漣終日夕焉二公<lb/>
喜<hi>一作嘉</hi>昇平生至樂歡然有命賦詩客有欣遇二府簉<lb/>
賔筵之末從事斯文爰操簡請同賦四韻嗣於國風之<lb/>
後焉<lb/>
<pb n="KR4h0022_WYG_709-11b"/>
　　　河中鸛鵲<hi>疑作雀</hi>樓集序　　　李　翰<lb/>
後周大冡宰宇文䕶軍鎮河外之地築為層樓遐標碧<lb/>
空影倒洪流二百餘載獨立乎中州以其佳氣在下代<lb/>
為勝槩四方雋秀有登者悠然逺心如思龍門若望崑<lb/>
崙河南尹趙公受帝新命宣風三晉右賢好事遊人若<lb/>
歸小子承連帥之眷列在下客八月天髙獲登兹樓乃<lb/>
復俯視舜城傍窺秦塞紫氣度關而西入黄河觸華而<lb/>
東匯龍㨿虎視下臨八洲前輩暢諸題詩上層名播前<lb/>
<pb n="KR4h0022_WYG_709-12a"/>
後山川景象備於一言上客有前美原尉宇文邈前櫟<lb/>
陽郡鄭鯤文行光逹名重當時吳興姚係長樂馮曽清<lb/>
河崔邠鴻筆佳什聲聞逺方將刷羽㸔<hi>疑</hi>天追飛太清<lb/>
相與言詩以繼暢生之作命余紀事書於前軒<lb/>
　　　春夜宴諸從弟桃李園序　　李　白<lb/>
夫天地者萬物之逆旅也光隂者百代之過客也而浮<lb/>
生若夣為歡幾何古人秉燭夜遊良有以也况陽春召<lb/>
我以煙景大塊假我以文章㑹桃李之芳園序天倫之<lb/>
<pb n="KR4h0022_WYG_709-12b"/>
樂事羣季俊秀皆為惠連吾人詠歌獨慙康樂幽賞未<lb/>
已髙談轉清開瓊筵以坐花飛羽觴而醉月不有佳作<lb/>
<hi>集作詠</hi>何申雅懐如詩不成罰依金谷酒<hi>集有斗字</hi>數<lb/>
　　　夏日諸從弟登汝州龍興閣序<lb/>
　　　　　　　　　　　　　　　前　人<lb/>
夫槿榮芳園蟬嘯珍木蓋紀乎南火之月也可以處䑓<lb/>
榭居髙明吾之友于順此意也遂卜精勝得乎龍興留<lb/>
寳馬於門外歩金梯於閣上漸出軒户遐瞻雲天晴山<lb/>
<pb n="KR4h0022_WYG_709-13a"/>
翠逺而四合暮江碧流而一色屈指郷路還疑夣中開<lb/>
襟危欄宛若空外嗚呼屈宋長逝無堪與言起予者誰<lb/>
得我二季當揮爾鳯藻飛乎鸞觴<hi>一作搜乎霞觴</hi>與白雲老兄<lb/>
俱莫負古人也<lb/>
　　　冬夜裴郎中薛侍御<hi>英華作郎非</hi>置酒讌集序<lb/>
　　　　　　　　　　　　　　　前　人<lb/>
二公以大司馬之命領浙河東西十有三州之政相與<lb/>
周爰諮度平均邦賦者三月矣當割而游刄無間臨機<lb/>
<pb n="KR4h0022_WYG_709-13b"/>
而舍㧞則獲由是在簿領之際無江海而閒冬十月辛<lb/>
未徴㑹于此堂讌朋友故舊也賢豪畢萃升降有序縫<lb/>
衣淺帶十有五人聲同故窮逹不問意得而鄙懐<hi>集作恡</hi>
皆遣肴芳酒濃夜寂琴暢慷慨言志絡繹舉白盱衡抵<lb/>
掌啞啞大笑三爵耳熱萬念如洗不復計名身之親疎<lb/>
憂患之去来也况他累乎既醉余以箸擊酒<hi>集作唾</hi>壺叩<lb/>
商而歌其詞曰簿領日盈機知君傲煩囂飲和自忘渇<lb/>
况以初筵招道契跡自親誰謂列宿遥何用結同心緑<lb/>
<pb n="KR4h0022_WYG_709-14a"/>
琴復長瓢日月若走馬炎凉催斗杓一年觧大<hi>集作頥</hi>笑<lb/>
幾日如今宵奉君千金夀莫使嵗寒凋是日也<hi>集無也字</hi>禮<lb/>
成於意歡生於同滯憤積慘篲掃湯沃方今滄溟<hi>集作溟海</hi>
始波世未康矣<hi>集作世屯未康</hi>二公克壯其猷<hi>集作猶</hi>以立事為<lb/>
已任行當自致青雲之上不復與適莾蒼者羣矣吾儕<lb/>
浮沉其間風水俱逝<hi>集作與風水俱</hi>他日或潜淵<hi>集作泉</hi>或唳天<lb/>
一離一合雲動雨散然後知今日罇酒未易再得將子<lb/>
無金玉其音姑偕賦以卒貺<lb/>
<pb n="KR4h0022_WYG_709-14b"/>
　　　華山黄神谷讌臨汝裴毘陵十四明府序<hi>按圖經仙</hi>
　　　　<hi>人黄盧子得道昇仙之所</hi>　　　　　　前　人<lb/>
黄盧子㓕景上漢千嵗矣留碧峯白雲以貽後世故清<lb/>
機勝事未始有極余使<hi>集作吏</hi>于華之明年道侣裴冀亦<lb/>
再命為臨汝令夏六月假道敝邑稅鞅此地<hi>集作山</hi>思欲<lb/>
追髙歩詣真境於是相與携手及二三友生童子將命<lb/>
者六七人挈長瓢荷大壺以濁醪素琴㑹于黄神之谷<lb/>
興也按谷之西頂實三峯東面石壁藂倚東為洞壑乳<lb/>
<pb n="KR4h0022_WYG_709-15a"/>
竇潜泄成盤渦兩崖合關若與天接三二子將極其深<lb/>
也<hi>二字集作登探也</hi>至則繋馬山足披蓁石門入自洞口至於<lb/>
梯路蹋連嶂而輿疊崿度嶇嶔而躡凌兢夤縁絶磴及<lb/>
横嶺而止澡身乎飛泉濯纓乎清漣想夫君俟我於蓮<lb/>
花峯之下<hi>五字集作花峯下</hi>碧<hi>集作碧空</hi>而嬋娟愛而不見搔首空<lb/>
山然後靡靈草以為席傾流霞而相歡<hi>集作勸</hi>楚歌徐動<lb/>
沂詠亦發清商激於琴韻白雲起於筆鋒是日也髙興<lb/>
盡而世緒遣幽情形而神機生頺然覺形體<hi>集作骸</hi>六藏<lb/>
<pb n="KR4h0022_WYG_709-15b"/>
悉為外物天地萬有無非秋毫既醉且止<hi>集作亦既醉止</hi>則亦<lb/>
足言以志仙跡且旌吾友嘉㑹之在山也<lb/>
　　　鄭縣劉少府兄宅月夜登䑓宴集序<lb/>
　　　　　　　　　　　　　　　前　人<lb/>
夏六月小暑至矣吾兄方幕夜天掃月榭有酒如乳醑<lb/>
我乎城南<hi>集作隅</hi>城臨近髙山俯瞰<hi>集作矙</hi>平隰秦郊漢院<lb/>
相錯如繡且有顥氣足以娛人故數君子稱觴焉其誰<lb/>
同之有若功曹隴西李華參軍滎陽鄭洵卿瑯琊王休<lb/>
<pb n="KR4h0022_WYG_709-16a"/>
<hi>集作沐</hi>河東裴貺鄭尉京兆韋造皆卿材也聲同而形體<lb/>
相忘道契而<hi>集作故</hi>機事不入是以有髙㑹逺望危言浩<lb/>
歌或心惬清機寓興於物或語及陳迹盱衡而笑於是<lb/>
初筵而惠好脩中飲而意氣接既醉而是非遣夫彭澤<lb/>
採菊隠侯臨風謂之盛矣况髙城古䑓深夜朗月芳罇<lb/>
良友佳境勝事今夕何夕八者俱并盍亦偕賦於此乎<lb/>
觀三二子之志<lb/>
　　　建丑月十五日虎丘山夜宴序<lb/>
<pb n="KR4h0022_WYG_709-16b"/>
　　　　　　　　　　　　　　　前　人<lb/>
方今内有夔龍臯伊以佐百揆外有方叔召虎以守四<lb/>
方江海之人髙枕無事則琴壺以宴友朋嘯歌以展霞<lb/>
月吾黨之職也我是以有今兹虎丘之㑹巖巖虎丘奠<lb/>
吾西門崒然如香樓金道自下方而踴躍鎻丹霞白雲<lb/>
於蓮宫之内㑹之日和氣滿谷陽春逼人巖煙掃除肅<lb/>
若有待余與夫不亂行於鷗鳥者銜流霞之盃而群嬉<lb/>
乎其中笑向碧潭與松石道舊兕觥既發賔主醉止狂<lb/>
<pb n="KR4h0022_WYG_709-17a"/>
歌送酒坐者皆和互趣所奏<hi>集作吳趨數奏</hi>雲去日沒梵天月<lb/>
出<hi>集作日</hi>萬里如練松隂依依狀若留客于斯時也撫雲<lb/>
山為我輩視竹帛如草芥頺然樂極衆慮皆遣於是奮<lb/>
髯屢舞而歡今夕何夕同者八人醉罷偕賦以為此山<lb/>
故事<lb/>
　　　九日陪亷使盧端公宴東樓序<lb/>
　　　　　　　　　　　　　　　于　邵<lb/>
國家以桂林重鎮吳越襟帶有郡縣可以綱紀有蠻夷<lb/>
<pb n="KR4h0022_WYG_709-17b"/>
可以覊縻朔南聲教蓋以此始皇上纉承大位之明年<lb/>
啟謨羣后載命連率是以范陽盧公自京而来條察二<lb/>
十八州諸軍事千里之地遂無外虞三軍之士皆務前<lb/>
敞<hi>疑</hi>然後賞必勞罰必害官不易法府無留事封畧既<lb/>
静公堂自閒况重陽美景得不為樂大合賔佐髙張郡<lb/>
樓紅塵發地青山坰牧連天漲海来接蒼梧慿髙而翠<lb/>
靄轉微送逺而白鴈㸔沒泛椒菊而筭爵顧絲桐而間<lb/>
奏賔醉月上主待露晞想彭澤之獨遊悵馬䑓之陳迹<lb/>
<pb n="KR4h0022_WYG_709-18a"/>
今日之㑹何其盛歟余負累謫居卒起庭府黜叅佐之<lb/>
禮陪上罇之娛韓灰已燃鄒谷自煖奉命為序冠于羣<lb/>
篇辭之所難敢謝不敏請分賦五韻書諸即事云<lb/>
　　　晩秋陪盧侍郎遊石橋序　　前　人<lb/>
以公責左遷于兹迨一周星矣首疾心痗繼日經懐實<lb/>
由南冠尚簮憂所未忘是以幽求人境之外將蕩滌煩<lb/>
慮得諸石橋乆之豈無他人不如我志願言卒獲者亦<lb/>
乆之殿中侍御史范陽盧子至監理下國未浃辰而居<lb/>
<pb n="KR4h0022_WYG_709-18b"/>
簡乗暇行鑣載勒致為客數公方駕儐從如林煌煌焉<lb/>
奔走乎墟落延屬乎禫官<hi>疑</hi>矣三登彌髙累息以進而<lb/>
後偕集于橋下徒觀夫挂長虹以飛来陵半霄而勢去<lb/>
下空如豁纎蘿不生上頂為帷佳木藂秀不可得而總<lb/>
載也以為本於融結庸可自然資於造化力役不及明<lb/>
矣東極大水北走長安羅郭雉堞如示諸掌大田多稼<lb/>
冝乎有秋羣山積翠以回合好鳥追飛而下上有是勝<lb/>
賞以是開懐盍賦新詩以紀一時之事也侍御以嘗忝<lb/>
<pb n="KR4h0022_WYG_709-19a"/>
鵷沼潤色鴻業以文司録俾序良遊敢復畢辭多慙老<lb/>
敗<lb/>
　　　陪諸公宴京兆王參軍宅序　前　人<lb/>
王參軍國族之貴介子也况抗衡神都抵掌翰苑渇日<lb/>
行道推心與人故士君子願遊芝蘭不避風雨僕校文<lb/>
者得無勸乎冬至十月飛雪千里携我入室接君初筵<lb/>
嘉餚惟錯清酤有藇取適可以齊鵬圖及酣可以去狐<lb/>
白始為合獻之禮終為縱飲之樂有足多也飛鴟戾天<lb/>
<pb n="KR4h0022_WYG_709-19b"/>
宿鳥擇木鐘鼓告暝軒裳欲歸主人諸僕一嵗三㨗斯<lb/>
文可覩愚以更請賔將不然蓋言之不可以亡也多媿<lb/>
皆讓<lb/>
　　　春宴蕭侍御林亭序　　　　前　人<lb/>
監察御史蕭公以初獻戎捷塞庭無事從板輿之暇日<lb/>
邀幕賔而揖我必選以勝况臨清江始乗安流終踐樊<lb/>
圃嘉客以入華亭豁開桴浮往来上下皆見竹樹引外<lb/>
郊雲物鳬鷖為夫人家禽豈日駐花間天鋪潭底自為<lb/>
<pb n="KR4h0022_WYG_709-20a"/>
勝槩而蕭公於是咨宻戚荷賔榮惜此交歡愛此遲景<lb/>
飛觴舉白亦云醉止顧我以客時無間焉拜升堂之嘉<lb/>
慶抱夀慶之餘瀝殿中侍御史鄭公文宗也退而喜曰<lb/>
今日之㑹允為良辰不有斯文無以終樂遂歴賦諸韻<lb/>
凡二十餘篇命為序引讓之不可<lb/>
　　　遊李校書花藥園序　　　　前　人<lb/>
春吹萬以為物皆有役我智者惟役之不殆終而有用<lb/>
故君子盡心於藥焉恐精華之不迨已也崇文舘校書<lb/>
<pb n="KR4h0022_WYG_709-20b"/>
郎李公寢門之外大亭南敞大亭之左勝地東豁環岸<lb/>
種藥不知斯池幾十歩但覩其縹眇霞錯䓤蘢煙布宻<lb/>
葉層暎虚根不摇珠㸃夕露金燃曉光而後花發五色<lb/>
色帶深淺藂生一香香有近逺色若錦繡酷如芝蘭動<lb/>
皆襲人静則奪目此李公及時之適也至若上苗可食<lb/>
下體兼採子入菰飯華雜蒲葅既甘平而性寒又辛温<lb/>
而執熱癖除而不為去傳風愈而安知及書此李公谷<lb/>
中之本也吾徒沐公馨香愛我藥石皆可右坐願為佳<lb/>
<pb n="KR4h0022_WYG_709-21a"/>
遊風生白蘋日映丹浦披摇靃靡則花飛鏡中虚涵峥<lb/>
嶸而山在海底入門而未辨金谷問地而不言河陽况<lb/>
春醖己清家園可摘飲盡落景勸無後時憶戴而乗輿<lb/>
自来知鍾而聽絃立應此李公推心之分也禮曰發慮<lb/>
憲語云從吾所好慮以觀進好無思邪而公智周未<lb/>
兆根據有益上符性命之理下從耳目之玩舉一物而<lb/>
庶美集得不謂之難哉韓康隠名徒盡職者羊叔相遺<lb/>
吾無間然聊對諸人之意用觀賦物之作予乃僚也敢<lb/>
<pb n="KR4h0022_WYG_709-21b"/>
無述乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百八十一</head>
    <p>
<pb n="KR4h0022_WYG_980-1a"/>
欽定四庫全書<lb/>
　文苑英華卷九百八十一　　宋　李昉等　編<lb/>
　交舊四<lb/>
　　祭吏部元郎中文一首　祭夀州張使君文一首<lb/>
　　祭揚州韋大夫文一首　祭韋炎端公文一首<lb/>
　　祭賈尚書文一首　　　祭相里造文一首<lb/>
　　祭滁州李庶子文一首　祭裴尚書文一首<lb/>
　　祭李員外文一首　　　祭陸端公文一首<lb/>
<pb n="KR4h0022_WYG_980-1b"/>
　　　祭吏部元郎中文　　　　　獨孤及<lb/>
年月日禮部員外郎獨孤及謹以蔬飯壺酒敬祭於<hi>集作</hi>
<hi>于</hi>故吏部郎中元公之靈上士齊死生下士愛生惡死<lb/>
而惑之知生死若幻而不能忘情於其間者我輩所不<lb/>
克免始者與公同弔死問生論議亦頗嘗及此豈謂言<lb/>
未絶口而公又長往昨日經過遽成疇昔何變化之速<lb/>
乃至於是視不及瞬言不容<hi>集作及</hi>息嗚呼元君今已返<lb/>
於機夫彭祖殤子同歸於盡豈不知前後相哀逹生者<lb/>
<pb n="KR4h0022_WYG_980-2a"/>
不為嘆公齒髮未老官途方半相視而笑冀前路各有<lb/>
所展豈圖問濶數日而死生間之竹林如故階塵未掃<lb/>
惟人琴兩亡影絶響滅清絃豈可復聞承以今辰將赴<lb/>
塋闕痛天道之無<hi>集作茫</hi>昧予豈無言而悲来從中遂<hi>集作</hi>
<hi>逺</hi>復抒意匪祭也永以為别也尚饗<lb/>
　　　祭夀州張使君文　　　　　前　人<lb/>
年月日舒州刺史獨孤及謹以清酌嘉蔬柔毛之奠敬<lb/>
祭<hi>集作薦</hi>于故尚書工部郎中夀州刺史兼侍御史張公<lb/>
<pb n="KR4h0022_WYG_980-2b"/>
之靈頃者剖符為郡與公隣邑祗役往復日以携手嘗<lb/>
辱嘉恵愛我則深奈何此<hi>集作故</hi>别後盈魄未周相去無<lb/>
山川之間纔聞嬰疾遽告不幸古詩稱一息不相知今<lb/>
而果爾<hi>三字集作乃爾</hi>耶别時髙論精義在耳袖中尺書灑翰<lb/>
猶濕而形影驟滅了無還期雖欲効古賢謂悲哀為怛<lb/>
<hi>集作恒非</hi>化情莫可遏徒虚語爾惟公貞亮温毅強學好古<lb/>
人皆窪而盈曲而全公獨以全真<hi>集作峭直</hi>接物雖悔恡不<lb/>
改其度人多求田問舎公獨以百家言為寳蔵書至八<lb/>
<pb n="KR4h0022_WYG_980-3a"/>
千卷而不止以斯道也施於<hi>集作于</hi>有政故其德形於事<lb/>
業其仁浃於百姓楚人夀人如得陽春識者揣公夀與<lb/>
位偕今也溘然而人何望嗚呼王事拘限㑹葬莫及思<lb/>
賢嘆逝執紙涕零苦久要之不我忘也豈不顧饗於今<lb/>
日蘋藻之奠尚饗<lb/>
　　　祭揚州韋大夫文　　　　　前　人<lb/>
年月日朝散大夫檢校尚書司封員外郎<hi>三字集作郎中</hi>兼舒<lb/>
州刺史充本州團練守捉使賜紫金魚袋獨孤及謹以<lb/>
<pb n="KR4h0022_WYG_980-3b"/>
嘉蔬柔毛之奠敬祭于故揚州大都督府長史兼御史<lb/>
大夫淮南道節度觀察處置使韋公之靈王命九伯底<lb/>
綏四方惟公剖符作藩維揚往嵗斯民匪廸匪康自公<lb/>
戾止視之如傷飾吏以儒出言有章革剗煩苛載戢暴<lb/>
强將吏奉之<hi>集作君</hi>若網在綱罔或作威以紊典章<hi>集作常</hi>
民斯輯睦政亦允臧和氣被物豐年降祥天之輔仁公<lb/>
宜熾昌奈何不淑景命遽殃<hi>集作央</hi>百城悼心萬民何望<lb/>
及忝列城備守封疆獲宥罪戾庇身余光德宇所覆今<lb/>
<pb n="KR4h0022_WYG_980-4a"/>
也則亡偏思遺愛追蹈<hi>一作悼</hi>餘芳俛仰興懐望慕淒凉<lb/>
拘限所職路阻且長遥抒下情㫖酒一觴尚饗<lb/>
　　　祭韋炎端公文　　　　　　前　人<lb/>
年月日司封郎中兼舒州刺史獨孤及前舒州司馬皇<lb/>
甫曽等謹以清酌庶羞之奠敬祭于故侍御史舒州桐<lb/>
城縣丞韋公之靈昔公執法柱下某等接足<hi>集作武</hi>周行<lb/>
嘗<hi>集作常</hi>趨後塵飽聴公議及既出守曽後播遷公亦負<lb/>
譴玷<hi>玷字集作黜官</hi>辱同官為寮之好敢不知孝弟忠信强毅<lb/>
<pb n="KR4h0022_WYG_980-4b"/>
正直樂善惟恐不及嫉惡不盡<hi>集作去</hi>不止分枉直於心<lb/>
職<hi>集作識</hi>以澄清為己任形於造次發於自然謂必眉夀<lb/>
且鍾介福奈何强仕<hi>集作壯</hi>之年大才先謝志業所趍未<lb/>
申萬一有生之涯溘然永已慈親羸老弱子未齔反葬<lb/>
無望委體<hi>集作骸</hi>他山等為歸真難<hi>集作艱</hi>痛太甚天不我<lb/>
弔哀有何極某等頃嘗以樽酒豆肉邀君同歡今之所<lb/>
獻猶前樽也但夙昔志氣比来話言遽悉㝠漠無非夢<lb/>
想往既不及来莫我<hi>集作可</hi>追猶持此樽<hi>集作奠</hi>以抒永别<lb/>
<pb n="KR4h0022_WYG_980-5a"/>
至苦<hi>集無此二字</hi>夭閼之痛夫復何言尚饗<lb/>
　　　祭賈尚書文　　　　　　　前　人<lb/>
大厯七年四月二十一日朝散大夫檢校尚書司封郎<lb/>
中兼舒州刺史賜紫金魚袋獨孤及謹以清酌庶羞之<lb/>
奠敬祭于故散騎常侍贈禮部尚書賈公六兄之靈嗚<lb/>
呼性命之源仲尼罕言頃者與兄存而勿<hi>集作不</hi>論亦謂<lb/>
景福必鍾德門未虞昊天驟忍我斯<hi>集作欺是</hi>所以分手容<lb/>
易前期日往書札秪嗟别離孰云别中死生間之賈生<lb/>
<pb n="KR4h0022_WYG_980-5b"/>
謫去遭世不用以命問鵩千古猶痛兄逢盛時任適梁<lb/>
棟青雲咫尺巨鱗始縱溘爾中止俄同大夢天下孤望<lb/>
非兄誰慟追念夙昔嘗陪討論總<hi>集作終</hi>覈微言揭厲孔<lb/>
門匪究枝葉必探本根髙論㧞俗精義入神誓將以儒<lb/>
訓齊斯民文章陵夷鄭聲奪倫兄於其中振三代風風<lb/>
復為朴<hi>集作復雕為朴</hi>正始是崇學者歸仁百川相宗<hi>集作如川朝宗</hi>
六義炳焉自兄中興大名全才儀刑百工嗚呼彼天胡<lb/>
不祐焉<hi>集作賢</hi>闒茸讒䛕或錫永年好學不幸繄兄復焉<lb/>
<pb n="KR4h0022_WYG_980-6a"/>
<hi>集作然</hi>豈天地不仁將斯民薄祜顒顒之望見奪何遽某<lb/>
獲見於兄三十有六年矣兄有十<hi>集作七</hi>年之長䝉以伯<lb/>
仲相視博文約禮為<hi>集作謂</hi>仁由己同心之言期於沒齒<lb/>
前後尺牘羅列案几愔愔清論恍恍在耳一旦如失萬<lb/>
年<hi>集作事</hi>遄已民之所望今也胡俟某守職拘限㑹䘮<hi>集作</hi>
<hi>塟</hi>願乖白馬素車欲往無階寢門一號心酸骨悽容徽<lb/>
自此永不復見若魂魄無不之也豈不覩平生心於今<lb/>
日斗酒之奠乎尚饗<lb/>
<pb n="KR4h0022_WYG_980-6b"/>
　　　祭相里造文　　　　　　　前　人<lb/>
年月日舒州刺史獨孤及謹以清酌之奠敬祭于河南<lb/>
少尹贈禮部侍郎相里公之靈嗚呼往嵗嘗與公度論<lb/>
死生變化豈不知身與萬物悉當歸無猶謂不惑於道<lb/>
者可以不奪其算豈圖論猶在耳目未及瞬而公度之<lb/>
身後為異物益知觀化而怛<hi>集作恒非</hi>自古皆妄而哀来從<lb/>
中妄豈易遣嗚呼公度有志有文量足韜世善可救物<lb/>
宰賜言語冉季政事古莫兩大繄公兼之伊昔密薦可<lb/>
<pb n="KR4h0022_WYG_980-7a"/>
否廷折兇佞京師童兒亦知公名其後江人杭人頌德<lb/>
不暇洛表耆老傒公而蘇秉公論者無賢不肖孰不謂<lb/>
公致君致身方自此始奈何吉未㑹也凶問随之天下<lb/>
悼惜士友悽欷况某投分於䇿名之始並命於剖符之<lb/>
列久要不忘平生實惟公度是望心同病同<hi>集作同心同病</hi>我<lb/>
身子身也子與化往奈我心何名跡留為政<hi>集作故</hi>事語<lb/>
<hi>集作話</hi>言存乎耳目惟音形渺忽無前期可望每一念至<lb/>
哀填胷臆往矣公度去我何之勿言一樽永難<hi>集作無</hi>共<lb/>
<pb n="KR4h0022_WYG_980-7b"/>
持儻肯顧饗表公我思尚饗<lb/>
　　　祭滁州李庶子文　　　　　前　人<lb/>
某月日常州刺史獨孤及謹以清酌嘉蔬之奠敬祭于<lb/>
故右庶子滁州刺史揚州大都督府司馬兼侍御史隴<lb/>
西李長夫之靈嗚呼才與上夀并者吾不得見之矣得<lb/>
見中夀者斯可矣嗚呼長夫曽未半之官不展才事不<lb/>
如志奄謝昭世溘歸黄泉雖欲茹哀哀可茹乎追惟長<lb/>
夫行茂神俊孝愛友睦諒直仁勇卓犖夸邁英明曠逺<lb/>
<pb n="KR4h0022_WYG_980-8a"/>
<hi>集作逹</hi>文武志略邦家必聞為州治行居百城之最詩賦<lb/>
歌事窮六義之美休聲喧於里巷佳句被於管絃珪璋<lb/>
令問中外注耳謂當入拜九卿出分四岳萬人所望一<lb/>
旦中止行路悼惜豈直同心者之心滄洲長挹之談玉<lb/>
溪獨往之興兢<hi>集作竟</hi>迫身世永孤志願<hi>集作願言</hi>倘魂而有<lb/>
知當飲痛泉下往嵗滁城之㑹俱未以小别為感<hi>集作慼</hi>
臨岐道舊坎坎鼔我酒酣氣振言盡歡甚孰知此際以<lb/>
是永訣今萬事如昨日<hi>集無日字</hi>書札猶新惟故人音容不<lb/>
<pb n="KR4h0022_WYG_980-8b"/>
可復見悲莫悲兮生别離况長往之别乎王事拘限莫<lb/>
由執紼巵酒豆肉後㑹無期彼蒼悠悠逝者何之長夫<lb/>
長夫魂兮来思尚饗<lb/>
　　　祭裴尚書文　　　　　　　顧　况<lb/>
嗚呼天禍甌邦尚書告薨哀哀甌民罷市輟舂何時復<lb/>
覩盛德形容伏惟尊靈恵和温恭識洞元龜文掩雕龍<lb/>
天生大賢叶賛時雍至人厭世寥廓為友精神不留天<lb/>
地長久谷神不死是曰長生伏料尚書上賔天庭悲號<lb/>
<pb n="KR4h0022_WYG_980-9a"/>
者何在物之情惟公據道夙負重名爰自成才歴拜通<lb/>
榮五十餘年侍奉承明随難西蜀㧞身定傾有唐中興<lb/>
累踐銓衡朝廷擬公三老五更上憂方隅出典百城淺<lb/>
學自私掩善揚鄙峩峩尚書近仁不已昔在春宫先我<lb/>
大國欝興多士周易有云黄中通理其斯謂乎自我江<lb/>
潭于今多秩處順保終洗然自逸上官命况糶鹽蛟室<lb/>
奄居黄泉不見白日顧惟陋賤時承周密感德懐仁何<lb/>
時終畢神儀超忽靈駕徘徊敬申薄禮以表深哀伏惟<lb/>
<pb n="KR4h0022_WYG_980-9b"/>
尚饗<lb/>
　　　祭李員外文　　　　　　　前　人<lb/>
古之哲人銅鞮介山栁下臧文先生企之密邇四隣逄<lb/>
時不昌與世邅迍先生淵然金碧無塵通識殊倫精義<lb/>
造神退居江潭節貫松筠皎皎先生蘭言玉聲詞林摇<lb/>
落天地空春宜與太一上為帝賔若商傅説例列星辰<lb/>
天將以公經濟生人生人不幸天䘮斯文斯文既䘮嗚<lb/>
呼郢匠先生逝矣何人知况如况何人升堂誘進造次<lb/>
<pb n="KR4h0022_WYG_980-10a"/>
無為樞機必慎跡暢髙節心融密印詞不能豁其胷襟<lb/>
故舂容於絶韻而京口歸魂毗陵旅櫬可勝悲哉心䘮<lb/>
自何身役炎洲先生大歸赴哭無由古之逹者以生為<lb/>
浮先生徂征與化同遊四節不畱物無長在寂寂賔階<lb/>
人遷事改陶潛自祭管輅知終本師瞿曇了逹虚空初<lb/>
命少子昏冠先<hi>一作光</hi>禮兆祭<hi>一作/發</hi>深哀<hi>疑作衷</hi>聖朝悼歎<lb/>
儻遂追崇忝友季茂休戚略同北望丹徒山險萬里文<lb/>
非尺牘鬱塞盈胷想公形容昭况肅恭尚饗<lb/>
<pb n="KR4h0022_WYG_980-10b"/>
　　　祭陸端公文　　　　　　　前　人<lb/>
維大厯八年正月朔同郷顧况於永嘉發使具簞蔬野<lb/>
酌敬祭陸三十二兄端公之靈嗚呼接席之歡俄成奠<lb/>
酒殊郷少别杳忽于今牽拘南役逺哭如淚兄秉德居<lb/>
厚植靈超茂天和發外虚白自内特挺孤操與物去害<lb/>
惟昔二京群盜縱横出入十年天下交兵越盜㓂吴殺<lb/>
人燒城國危如此公乃請行我之行焉無往不平擁陣<lb/>
陵陽廻戈歙右江南山洞畧盡遺醜拒敵先摧羣降獨<lb/>
<pb n="KR4h0022_WYG_980-11a"/>
受兄之令弟况之良友感激風雲留連詩酒昔魏有人<lb/>
子方段干兄之所在人心獲安賢者讓平惟患是急兄<lb/>
之忠勇人莫能及燕將泣書齊師復邑迹為功著名因<lb/>
義立惟帝念功君門遂通臺閣生風乃憶江東髙臨山<lb/>
中有書滿屋與人共讀有粟如雲與人共分破富為貧<lb/>
好事日聞靄靄牛潭峩峩囊嶺開流架逈倒寫烟景今<lb/>
日凄凉林空夜永人或有言吉凶無門我命由我以兄<lb/>
之才何適不可寧知一旦忽鍾兹禍鴻翔千仞自兹而<lb/>
<pb n="KR4h0022_WYG_980-11b"/>
墮嗚呼哀哉伏惟尚饗<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百八十一<lb/>
</p>
<p>
</p>
  </div>
</body>
</text>
</TEI>
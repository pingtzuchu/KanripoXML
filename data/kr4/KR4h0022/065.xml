<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六十五</head>
    <p>
<pb n="KR4h0022_WYG_065-1a"/>
欽定四庫全書<lb/>
　文苑英華巻六十五　　　宋　李昉等　編<lb/>
　軍旅二<lb/>
　　立走馬賦一首　　　　觀兵部馬射賦一首<lb/>
　　師貞丈人賦一首　　　善師不陣賦一首<lb/>
　　有征無戰賦一首　　　王師如時雨賦二首<lb/>
　　轅門射㦸枝賦一首　　佩刀出飛泉賦一首<lb/>
　　孫武試教婦人戰賦一首　垓下楚歌賦一首<lb/>
<pb n="KR4h0022_WYG_065-1b"/>
　　　立走馬賦　　　　　　　　喬　彞<lb/>
元戎帳外兮何者雄躡絶電踏追風於是千旗已合萬<lb/>
馬既匝槍壘環廻轅門洞開紛熒熒以照雪殷嶫嶫以<lb/>
隨雷嚴鼔齊蒼山破一夫唱萬人和寒笳既鳴攅騎無<lb/>
聲左右交入奔騰迸集鴻洞戢孴隂森嶷岌揮鐵騎以<lb/>
突空上金鞍而屹立輪寳刀以直視㧞長劍而端揖奔<lb/>
鯨絶海旋巨浪以尚遲餓鶻飜身冩長風而未急於是<lb/>
神仙敞怳鬼怪呼吸擺金甲而作寒噴玉花而半濕膂<lb/>
<pb n="KR4h0022_WYG_065-2a"/>
力既剛雄鋒莫當擲紅旌以顛倒按白刃以熒煌霍[穫-禾+火]<lb/>
滅没離披頡頏引山河之奔走隨簸蕩以低昻訝夫[危*臬]<lb/>
[危*瓦]累跡從容自適互辟易沸霹靂豁千里以萬里廼左<lb/>
射而右射餘<hi>疑</hi>掉青絲繫練影呌天閽揮落景雲旗一<lb/>
簸飜古塞而半飛畵㦸雙盤冩長風而自冷况復騰勇<lb/>
氣耀紅塵倚精誠而張膽仗忠信以扶身妙能傑出其<lb/>
大絶倫感平生之顧遇睹性命之逡廵既見知於挺特<lb/>
<hi>疑作時</hi>寜有力於依因得逢堯舜之代以備爪牙之臣恨<lb/>
<pb n="KR4h0022_WYG_065-2b"/>
武揚之尚狹踢髙歩而難伸皆曰若更度交河絶大漠<lb/>
藏鐵羽銷金錯横穿馬邑雷鼓出於地中直上龍城將<lb/>
軍忽如天落引皇風之披靡蕩殺氣以澄廓不離旗斾<lb/>
長随衞霍鞭八方之戎羯豁萬里而開拓騁輕趫之俊<lb/>
藝突沙塞以取樂壯觀呈肅然清揚大斾入舊營<lb/>
　　　觀兵部馬射賦<hi>以藝成而動舉必有功為韻</hi>元　稹<lb/>
大司馬以馳射而選才衆君子皆注目而觀藝至張侯<lb/>
之所乃執弓而誓誓曰今皇帝製羽舞以敷文德擇材<lb/>
<pb n="KR4h0022_WYG_065-3a"/>
官而奮武衞莫不<hi>二字一作兼</hi>以超乗者為雄<hi>一有不惟二字</hi>中鵠<lb/>
者得祭用先才捷志亦和平以多馬為能故以馬為試<lb/>
以得鹿為美故以鹿為正豈獨武人之利實惟君子之<lb/>
争射者皆曰諾雖五善之未習庶一舉而有成為是馬<lb/>
逸騤騤士勇伾伾蓋<hi>一作蓄</hi>銳氣候歌詩初聼采蘋之章<lb/>
共調白羽次逞穿楊之妙忽縱青絲旁瞻突過咸懼發<lb/>
遲曾驥足之展矣飜猿臂而射之揮弓電掣激矢風追<lb/>
方當耦象决裂䴡龜<graphic n="KR1154" url="https://raw.githubusercontent.com/kanripo/KR-Gaiji/master/images/KR1154.png" mimeType="image/png"/>爾摧班示偏工於小者安然飛<lb/>
<pb n="KR4h0022_WYG_065-3b"/>
控<hi>一作鞚</hi>固無憂於殆而信候蹄而不爽則舍㧞之<hi>一作而</hi>
無遺故司射舉旌以効勝曰爾能克備我爵可期賈餘<lb/>
勇者宜乗破竹之勢善量力者當引負薪之辭由是靡<lb/>
不争先莫為我後<hi>一作莫肯為後</hi>皆曰措柸於肘十得其九叅<lb/>
<hi>一作忝</hi>明試者亦何嘗而不有破的之術萬不失一凢獻<lb/>
藝者豈自疑於無必衝冠髪怒揚鞭氣逸引滿雷砰騰<lb/>
陵飈疾皆窮百中之妙盡由一孔而出乃知來者之藝<lb/>
葢由<hi>一作亦</hi>前人之匹若此則蹲甲壯潘<hi>一作飬左傳潘尫之黨與養由</hi>
<pb n="KR4h0022_WYG_065-4a"/>
<hi>基蹲甲而射之</hi>揚觶觀孔信一塲之獨擅終六轡之未摠豈比夫<lb/>
浮雲逈度開月影而彎環如雨横飛挾星精而摇動雖<lb/>
當至理不忘庸功天子垂衣儼鵷行於北闕夏官司馬<lb/>
閲騎從於南宫貢士之程職司具<hi>一作其</hi>舉㑹欵塞五方<lb/>
之俗觀校將<hi>一作埒</hi>百夫之禦得雋為雄惟能是與星郎<lb/>
草奏上獻拱辰之方天驕解顔喜見射鵰之侣客獨顧<lb/>
<hi>一作訂</hi>之而笑曰此蓋有司之㧞萃固非吾君之右汝我<lb/>
有筆陣與詞鋒可以偃干戈而息戎旅司文者聞之而<lb/>
<pb n="KR4h0022_WYG_065-4b"/>
驚曰爾其自勵于爾躬吾將獻爾于王所<lb/>
　　　師貞丈人賦<hi>以武有七德師貞丈人為韻</hi>　獨孤授<lb/>
先王以武不可獨任故受之以師得其人則百蠻風靡<lb/>
失其職則九廟陵夷君於是慎擇其難申命分掌動衆<lb/>
以正臨下以長合人謀兮順天奬慎戰也在知機而萬<lb/>
全慎身也如臨深於百丈夫然出號令㧞忠讜樹藩屏<lb/>
疇土壤截方隅以無事威戎狄以稽顙俾其政成者列<lb/>
爵功髙者受賞是知師貞丈人之稱也至若藎臣嘉謀<lb/>
<pb n="KR4h0022_WYG_065-5a"/>
以國利不可動忠不可賊威逺方以慕化訓萬民以勤<lb/>
德使強弱不相陵乃勝殘而可克力牧佐之而不疑軒<lb/>
后居之而不惑此帝者之師也蕭蕭馬鳴悠悠斾旌伐<lb/>
叛則刑立柔逺而德成上乃奉君之職下乃守臣之貞<lb/>
湯武用之而定業伊周法之而作程此王者之師也審<lb/>
官以統衆求賢以自輔必觀釁而後動豈窮兵以極武<lb/>
不害閭閻不敗工賈政得其經事合其矩管仲因之以<lb/>
相齊桓晉文由是而稱盟主此覇者之師也暴而不戢安<lb/>
<pb n="KR4h0022_WYG_065-5b"/>
忍無親徒侈其欲輕用其人處勞則先加於衆居後則<lb/>
樂止其身猶回邪而自保迷大路而不遵州吁處之以<lb/>
國滅子反效之以禍臻此黷武之師也嘗試言曰王心<lb/>
無逸師出以律惟得<hi>疑作徳</hi>其欽惟刑是恤自然道貫三<lb/>
五勲崇四七不假築京觀兮定武功逞滛刑兮數軍實<lb/>
言乎師貞在人其來自久動無悔敗位不虚受追惟古<lb/>
昔厥有臧否是則頗牧之勇敢可以執其手平勃之臨<lb/>
事可以難其後伊吕之行可以欽其順其守不失其攻<lb/>
<pb n="KR4h0022_WYG_065-6a"/>
不有行稱文武之畧居成社稷之守神祗以百福休祐<lb/>
子孫以百代不朽蓋由尊嚴之重以禮立訓師律順正<lb/>
動而何咎<lb/>
　　　善師不陣賦<hi>以聖朝威服逺人為韻</hi>　　失　名<lb/>
明明天子五帝可六政不嚴而諸夏以清師不陳而逺<lb/>
人咸服於是旋大斾罷長轂劍無頓鋒矢無血鏃萬方<lb/>
悦四境肅同夏后之舞羽舞干笑周王之白狼白鹿邊<lb/>
鄙以之不聳神祗於焉介福至矣哉善師不陣之功烈<lb/>
<pb n="KR4h0022_WYG_065-6b"/>
烈而郁郁者也伊昔漢武黷兵于隣殫天下之賦悉域<lb/>
中之人南浮漲海北歷胡塵然後戎虜稽服甌閩入臣<lb/>
孰與乎兵不交而抱不鼓遂奔走而來賔我帥孔閑我<lb/>
后齊聖順魯史之武有七德法周書之農用八政不討<lb/>
逺而逺者自懐不耀兵而兵威克盛信百王之楷範為<lb/>
百代之龜鏡者也自太樸之既散俗易弊而難威蜂蠆<lb/>
或恣其毒螫鴟梟乃縱其翻飛是以有征無戰有守無<lb/>
圍家以文事革武事士以儒衣易鐵衣王者之兵也有<lb/>
<pb n="KR4h0022_WYG_065-7a"/>
征而無戰北方之彊也不召而來歸全師以出振旅而<lb/>
返示牛馬之弗服在干戈而載偃鄙楚子之滅弦小文<lb/>
王之侵阮百僚兮率職濟濟羣士兮直言謇謇聲教所<lb/>
被則莫我敢遺<hi>疑</hi>日月所臨於是乎無逺蕩蕩昭昭不<lb/>
諱之朝忝陶唐之比屋敢公<hi>疑作頌</hi>美於帝堯<lb/>
　　　有征無戰賦<hi>以安人以德不戰而旋為韻</hi>　陳山甫<lb/>
皇威克宣彊敵無全始建牙而耀武終不殺而摧堅授<lb/>
師律以徂征鑿門而出指戎夷而向化掉鞅而旋静難<lb/>
<pb n="KR4h0022_WYG_065-7b"/>
以仁勝殘以德綏懐未及方資吊伐之謀氛祲潜銷詎<lb/>
假貔貅之力命將必先於制勝數課寧勞於逐北三令<lb/>
著而狼野自清七德彰而梟心已息是知訓戎有律料<lb/>
敵無遺乘地形而動衆順天討以行師播武烈為先登<lb/>
之旅尊英風為遏亂之資利百勝者不其殆矣尚九變<lb/>
者於斯逺而於是指途而邊鄙革心按甲而兇渠授首<lb/>
向威懐而將順將血刄而何有行當盡敵制在於成規<lb/>
武以止戈匪勞於善誘念安人之可待懐闕<hi>疑作鬭</hi>志而<lb/>
<pb n="KR4h0022_WYG_065-8a"/>
終不當其藴龍韜以啓路馳豹騎以清塵鄙身膏於草野<lb/>
笑血染於車輪所以示專命柔逺人揚分閫之威無逾<lb/>
六月來有苖之類不俟七旬一舉干戈載櫜弓矢惟義<lb/>
是狥惟仁是以有以見解紛之謀有以見知難之㫖且<lb/>
夫治兵在於克敵定亂在於圖安苟率人以知化寧黷<lb/>
武以自殘所以不矜其庸功不事乎權變文敎被於含<lb/>
育武德彰於㝢縣由是而言善用師者不在乎善戰<lb/>
　　　王師如時雨賦<hi>以慰恱人心如雨枯旱為韻</hi>陳去疾<lb/>
<pb n="KR4h0022_WYG_065-8b"/>
惟唐十二葉盛德如春雖幽無不被而獷有未臣帝曰<lb/>
苟非我武焉能庇人於是考龜策諧諮詢投干戈於苖<lb/>
扈之地拯黎庶於塗炭之辰是師也以勝殘為心以除<lb/>
暴為主得周宣之薄伐非漢皇之黷武爾乃誓六師命<lb/>
吉甫鼔而出兮俯而取始天聲乍發闞若雷霆終聖澤<lb/>
旁流霈如甘雨既殱元惡不問其餘誠與之更始而待<lb/>
之如初簞食壺漿將爭先以邀路緇黄耆艾知弛負以<lb/>
寧居是以足蹈手舞怨釋憤攄洗心靈而沃若類草木<lb/>
<pb n="KR4h0022_WYG_065-9a"/>
之賁如始其聞金鼔之聲疑殺戮之謂及其蒙霑濡之<lb/>
賜衆乃欷歔以相慰曰豈圖汙俗猶軫聖心殷雲雷以<lb/>
作解與枯槁而為隂濟濟烝徒一以貫乎睿㫖顒顒噍<lb/>
類咸得滌其煩襟渥恩既溥幽夏<hi>疑作憂</hi>爰泄愛離畢之<lb/>
時見覩燎原之熖㓕始慿鼓怒信天歩之不回終乃發<lb/>
生諒人情之大悦既而新厥政革其謨遂開儒風與文<lb/>
教載櫜越棘與燕弧正皇綱於寒暑變下國之榮枯夫<lb/>
如是莫不沐仁澤以愉愉詠恩波之侃侃方且觀濠梁<lb/>
<pb n="KR4h0022_WYG_065-9b"/>
之魚樂豈復比農夫於歳旱<lb/>
　　　第二<hi>同前韻</hi>　　　　　　　　章孝標<lb/>
念黎庶兮罹于毒痡我興師以剪屠如旱歳之稼穡得<lb/>
膏雨之霑濡豈不以垂渥澤潤涸枯草木之心寧慮䁧<lb/>
其乾矣天人之意將同衞討邢乎至乃銳戈矛齊卒伍<lb/>
誠告䖍於上帝祈發生於下土龍旗電掣疑驅蔚矣之<lb/>
雲鼉鼓雷奔似送霈然之雨匪六師之是侵實百姓以<lb/>
為心所謂謀臣如雨猛將如林馳之驅之似得時而將<lb/>
<pb n="KR4h0022_WYG_065-10a"/>
降六伐七伐謂决渠而就深既踴躍而成列象沉隂之<lb/>
欲泄青萍刜而破塊將分白羽麾而散絲不絶奚潤草<lb/>
之芳茂信洗兵之是閱異包茅之貢矣爾職不恭同隂<lb/>
雨以膏之我心則恱不疾不徐箕張翼舒向兵革而自<lb/>
弭喻霶𩃱之有餘多鼔鈞聲知上善之不若宻雲不雨<lb/>
想西郊之未如且宣王六月兮非旱之備高宗三年兮<lb/>
適足為費惟鬼方之是懼何人倫之足慰豈比指緑林<lb/>
於一戎養蒼生於百卉知我者信號令如春不知我者<lb/>
<pb n="KR4h0022_WYG_065-10b"/>
疑甘澤随輪一鼓而風雲作氣再麾而寰宇清塵以此<lb/>
出征為活國不能無戰乃愛人故得戎羯來王淮夷納<lb/>
欵嗟螻蟻之猶聚將刑戮而尚緩今挾泰山壓危卵不<lb/>
得已而用師如救歳之大旱<lb/>
　　　轅門射㦸枝賦<hi>以一箭解圍人中之俊為韻</hi>王　起<lb/>
矯矯吕公凛千載之英風立轅門而耀威百夫之特射<lb/>
㦸枝而騁伎一矢稱雄所以解紛為智和難成功豈徒<lb/>
用壯於六鈞之妙務能於百歩之中當其劉氏興戎袁<lb/>
<pb n="KR4h0022_WYG_065-11a"/>
公結陣既禍拏而莫解亦兵纒而屢振闕<hi>疑作鬬</hi>貔豹而<lb/>
不寧苦蚌鷸而相狥是用假我手弓救其血刃則萬夫<lb/>
駭目不在於和容二憾革心必資乎中俊闕力未疲徵<lb/>
會於兹排其患難成彼宴私離坐離立左之右之森森<lb/>
兩軍比晉楚𠂻甲之日桓桓二帥同劉項舞劔之時是<lb/>
用出雄㦸射小枝既從容而諭㫖亦慷慨而興辭乃曰<lb/>
射者所以明其志忠<hi>疑</hi>其質今欲轉禍為福反㓙致吉<lb/>
若嗤同失鵠我藝自忝其疊䨇儻妙等䴡龜爾心固宜<lb/>
<pb n="KR4h0022_WYG_065-11b"/>
乎如一乃展容耀示英威决拾既佽分銖不違洸洸赳<lb/>
赳如翰如飛莫不竚其宻彀釋此重圍彼㦸在門掲焉<lb/>
獨見立亭亭之直影引耽耽之英眄刃孤標而霜白末<lb/>
斜指而目眩彎弧弨弓之際勢若月圓鳴鏑於矢之端<lb/>
光如電炫觀之者心惕聞之者膽戰固當靖難於五兵<lb/>
豈獨解顔於一箭彼容色沮我師氣振咸曰將軍勇絕<lb/>
衆藝如神蹲甲非敵措杯不倫今在座隅徒欲釁勇而<lb/>
嗇禍儻居戰陣誰當左馬而右人請懲忿於昔日願釋<lb/>
<pb n="KR4h0022_WYG_065-12a"/>
憾於兹辰盛矣哉斯會也當軍門而人無不協中㦸枝<lb/>
而戰無不舍既威加於域中亦藝絶於天下則毁其壁<lb/>
二人之訟息弄其丸兩家之難解此將軍之功實為小<lb/>
者<lb/>
　　　佩刀出飛泉賦<hi>以至誠所感靈泉為生為韻</hi>失　名<lb/>
貳師之伐大宛也耀武經闡王靈入絶域討不庭近取<lb/>
諸身㧞寳刀之錯落上善若水出山溜而清泠則誠之<lb/>
所至危無不寧挹既思於䟦石利遂因於新硎當其大<lb/>
<pb n="KR4h0022_WYG_065-12b"/>
漠之北窮山所次萬流皆涸甘泉斯秘堯人不能以鑿<lb/>
井考叔徒稱其闕地思羣飲而駿奔懐載渇而麏至大<lb/>
兵懸命夸父之㧞䇿是憂上將失容曹公之指梅莫致<lb/>
惟石巖巖將破以至誠憂心惨惨將慰以𤣥感乃拯<hi>疑</hi>
經營陟嶸崢綴流之急貫日之精念鑪中鍜鍊之利成<lb/>
山下决蒙之情孤環出銛鍔明賴黒壤而蹔啓迸𤣥泉<lb/>
而可驚活活兮有甘井忽開之兆泠泠兮奪醴泉自出<lb/>
之名飛流乍凝乎淬刃濯血又同於洗兵三軍激心始<lb/>
<pb n="KR4h0022_WYG_065-13a"/>
觀切玉之利萬夫駭耳俄聞潄玉之聲咸曰將軍發丹<lb/>
懇勞赤誠俾竭涸流濕枯槁增榮亹亹之流既控清而<lb/>
引濁濟濟之衆咸出死而入生豈一勺為多實一瓢為<lb/>
貴既挹注之有待知福禄之來為刀惟百鍊不挫其鋒<lb/>
鋩泉則九重未存其觱沸此畫地之成川如開流之納<lb/>
泉酌焉不竭瞻之在前何盡心之顒若致滿腹之怡然<lb/>
向使以誠為後以力為先動而有悔鑚之彌堅則佩彼<lb/>
孟勞諒無施於磽瘠拜同踈勒亦何望於潺湲於戯人<lb/>
<pb n="KR4h0022_WYG_065-13b"/>
之有志物莫能禦刀為短兵兮曷用泉居厚地兮不沮<lb/>
中石之箭處危疑而則那駐日之戈於精誠而誰與故<lb/>
能飛名域外獻功王所豈不以至誠如神達之於六府<lb/>
　　　垓下楚歌賦<hi>以漢師清歌遂統天下為韻</hi>　失　名<lb/>
昔漢兵未罷師屯垓下物格時變威輕勢寡兩雄較武<lb/>
焉知劉氏昌乎四面聞歌是何楚人多也且其秦以三<lb/>
世漢之五年當重圍而外合聆逸韻以初傳令肅轅門<lb/>
如貫珠而有序聲環戎壘聞彈鋏以相宣將清氛䘲於<lb/>
<pb n="KR4h0022_WYG_065-14a"/>
兹夕寧遏行雲於逺天由是互變新聲復轉餘弄效巴<lb/>
人而四起明漢祚之一統宣於里巷千門而羣犬吠聲<lb/>
静入房櫳一夜而滿城驚夣爾其本秦人也盡當秦聲<lb/>
爰作郢曲以移楚情將以表升平之道引謳誦之清威<lb/>
楚<hi>疑</hi>外虞風急而鼔鉦動地曲終廻顧月上而旌旗繞<lb/>
城楚王乃起自帳中憮然悲惋腰間之劍斯在麾下之<lb/>
師已散在昔割河渠分理亂東也為楚西也為漢乗時<lb/>
負約情激憤以空深言志增悲意浮㳺而不斷但聞迭<lb/>
<pb n="KR4h0022_WYG_065-14b"/>
唱以繼和寧肯側聆而屢歎廻首無記<hi>疑</hi>虞兮柰何汝<lb/>
起楚舞吾將楚歌弱冠舉兵覇世之名則振窮途敗績<lb/>
㧞山之力空多固知天命有歸雄圖不遂念繞梁之未<lb/>
閱<hi>疑</hi>信創業之難致戰征七十空傳海内之名子弟八<lb/>
千誰返江南之地已而楚幕旗偃漢軍角悲雖潰圍之<lb/>
逺遁終漏網以難期便繼遺聲可成功而作樂果符先<lb/>
兆乃獻凱以旋師奏嗚咽之一曲决雌雄於此時<lb/>
　　　孫武試敎婦人戰賦<hi>以題為韻</hi>　　李　銑<lb/>
<pb n="KR4h0022_WYG_065-15a"/>
昔孫武子兵術干呉王曰臣聞國之大君之尊法星象<lb/>
月則乾效坤蓋利德之並用故文武而兼存所以安社<lb/>
稷保子孫恢覇圖慮併吞臣實不敏請嘗試論王曰弧<lb/>
矢之利以討其貳雖邦國之無虞必干戈之有備今者<lb/>
革車千乗介馬萬轡外多勍敵敢曠戎事誠願陳五兵<lb/>
之道用一鼔之氣雖寡人之不德知將軍之自試聞女<lb/>
子之難令豈習之而能致不然者則無以表將軍之異<lb/>
武曰唯唯大王之所示乃召内宰出䴡嬪下高臺授武<lb/>
<pb n="KR4h0022_WYG_065-15b"/>
臣皇皇兮其令已申肅肅兮其氣益振今日寵不可恃<lb/>
法有所尊<hi>疑作遵</hi>當秉心以受敎勿怙色而驕人於是建<lb/>
主首統諸婦示其左右約其先後唯玉貔之自矜念將<lb/>
軍之何有顧三令而却立哂再麾而掩口當兵法之必<lb/>
誅雖君令之不受既而易將更令整行定伍開天門閉<lb/>
地户審向背分客主角以持兵金以節鼓張竒正以尊<lb/>
<hi>疑</hi>其進退制方圓而必中規矩武曰彼如桃如李皆如<lb/>
貔如虎可以服楚越攝齊魯惟大王之悉覩豈獨播於<lb/>
<pb n="KR4h0022_WYG_065-16a"/>
虚聲以婦人之講武王曰始也壯卿之術今也信卿之<lb/>
效將遇敵而可敵故難教而可敎乃朝羣臣御正殿授<lb/>
以斧鉞使其攻戰王不失王道武不辱武戰<hi>疑</hi>戮二姬<lb/>
而顔色匪怍制敵國而軍聲大變於是孫子用兵有獨<lb/>
斷之名尤不若呉王有割愛之善<lb/>
　<lb/>
　<lb/>
　<lb/>
<pb n="KR4h0022_WYG_065-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百三十五</head>
    <p>
<pb n="KR4h0022_WYG_734-1a"/>
欽定四庫全書<lb/>
　文苑英華巻七百三十五　宋　李昉等　編<lb/>
　雜序一<lb/>
　　帝範序一首　　　　　大唐三藏聖教序一首<lb/>
　　律疏序一首　　　　　春秋正義序一首<lb/>
　　臣範序一首<lb/>
　　黄帝八十一難經序一首<lb/>
　　山亭興序一首　　　　山亭思友人序一首<lb/>
<pb n="KR4h0022_WYG_734-1b"/>
　　春夜令狐正字田子過敝廬序一首<lb/>
　　　帝範序　　　　　　　　　唐太宗<lb/>
朕聞大德曰生大寶曰位辨其上下樹其君臣所以撫<lb/>
育黎元陶鈞庶類自非克明克哲允武允文皇天眷命<lb/>
歴數在躬安可以濫握靈圖叨臨神器是以翠媯薦陶<lb/>
唐之德𤣥圭錫大禹之功丹字呈祥周開七百之祚素<lb/>
靈表瑞漢啓重華之基由此觀之帝王之業非可以智<lb/>
競不可以力争者矣昔隋季版蕩海内分崩先皇以神<lb/>
<pb n="KR4h0022_WYG_734-2a"/>
武之姿當經綸之㑹斬靈蛇而定王業啓金鏡而握天<lb/>
樞然由五嶽含氣三光戢耀豺狼尚梗風塵未定余以<lb/>
弱冠之年懐慷慨之志思靖大難以濟蒼生躬擐甲胄<lb/>
親當矢石夕對以魚麗之陣朝臨以鶴翼之圍敵無大<lb/>
而不摧兵無堅而不破剪長鯨而清四海掃攙搶而廓<lb/>
八紘既承佑天潢澄清璇極襲重光之永業繼寶籙之<lb/>
隆基戰戰兢兢若臨深而馭朽日慎一日冀善始而令<lb/>
終汝以㓜年偏鍾慈愛義方多闕庭訓有乖擢自維城<lb/>
<pb n="KR4h0022_WYG_734-2b"/>
之居屬以少年之位未辨君臣之禮節不知稼穡之艱<lb/>
難余每思此為憂未嘗不廢寢忘食今自軒昊以降迄<lb/>
于周隋經天緯地之君纂業承基之主興亡治亂其道<lb/>
煥然<hi>一作焉</hi>所以披鏡前蹤博採史籍聚其要言以為近<lb/>
誡云爾<lb/>
　　　大唐三藏聖教序　　　　　　同前<lb/>
蓋聞二儀有象顯覆載以含生四時無形潛寒暑以化<lb/>
物是以窺天鑒地庸愚皆識其端明陽洞隂<hi>一作明隂洞陽</hi>賢<lb/>
<pb n="KR4h0022_WYG_734-3a"/>
哲罕窮其數然而天地包乎隂陽而易識者以其有象<lb/>
也隂陽處乎天地而難窮者以其無形也故知象顯可<lb/>
徴雖愚不惑形潛莫覩在智猶迷况乎佛道崇虚乘幽<lb/>
控寂𢎞濟萬品典御十方舉威靈而無上抑神力而無<lb/>
下大之則彌於宇宙細之則攝於毫釐無滅無生歴千<lb/>
刼而不古若隱若顯運百福而長今妙道凝𤣥遵之莫<lb/>
知其際法流湛寂挹之莫測其源故知蠢蠢凡愚區區<lb/>
庸鄙投其㫖趣能無疑惑者哉然則大教之興基乎西土<lb/>
<pb n="KR4h0022_WYG_734-3b"/>
騰漢庭而皎夢照東域而流慈昔者分流<hi>一作形</hi>分跡之<lb/>
時言未馳而成化當常現常之世民仰德而知遵及乎<lb/>
晦影歸真遷儀越世金容掩色不鏡三千之光麗象開<lb/>
圖空端四八之相於是㣲言廣被拯含類於三途遺訓<lb/>
遐宣導羣生於十地然而眞教難仰莫能一其指歸曲<lb/>
學易遵邪正於焉紛糾所以空有之論或習俗而是非<lb/>
大小之乘乍沿時而隆替有𤣥奘大法師者沙門之領<lb/>
袖也㓜懐貞敏早悟三空之心長契神情先苞四忍之<lb/>
<pb n="KR4h0022_WYG_734-4a"/>
行松風水月未足比其清華仙露明珠詎能方其朗潤<lb/>
故以智通無累神測未形超六塵而迥出隻千古而無<lb/>
對凝心内境悲正法之陵遲栖慮𤣥門慨深文之訛謬<lb/>
思欲分條析理廣彼前聞截偽續眞開兹後學是以翹<lb/>
心净土往逰西域乘危逺邁杖䇿孤征積雪晨飛途間<lb/>
失地驚砂夕起空外迷天萬里山川撥烟霞而進影百<lb/>
重寒暑躡霜露而前蹤誠重勞輕求深願逺<hi>一作達</hi>周遊<lb/>
西宇十有七年窮歴道邦詢求正教雙林八水味道飱<lb/>
<pb n="KR4h0022_WYG_734-4b"/>
風鹿苑鷲峯瞻竒仰異承至言於先聖受眞教於上賢<lb/>
探賾妙門精窮奥典一乘五律之道馳驟於心田八藏<lb/>
三篋之文波濤於口海爰自所歴之國總將三藏要文<lb/>
凡六百五十七部譯布中夏宣揚勝業引慈雲於西極<lb/>
灑<hi>一作注</hi>法雨於東垂聖教缺而復全蒼生罪而還福濕<lb/>
火雲<hi>一作宅</hi>之乾燄共㧞迷途朗愛水之昬波同臻彼岸<lb/>
是知惡因業墜善以縁昇昇墜之端惟人所託譬夫桂<lb/>
生髙嶺雲霞<hi>一作露</hi>方得泫其花蓮出渌波飛塵不能汙<lb/>
<pb n="KR4h0022_WYG_734-5a"/>
其葉非蓮性自㓗而桂質本貞良由所附者髙則㣲物<lb/>
不能累所慿者㓗<hi>一作净</hi>則濁類不能沾夫以卉木無知猶<lb/>
資善而成善况乎人倫有識不縁慶而求慶方冀兹經<lb/>
流施將日月而無窮斯福遐敷與乾坤而可久<hi>一作永大</hi>
　　一作皆石本<lb/>
　　　律疏序　　　　　　　　　長孫無忌<lb/>
議曰夫三才肇位萬象元分禀氣含靈人為稱首莫不<lb/>
慿黎元而樹司宰因政教而施刑法其有情恣庸愚識<lb/>
<pb n="KR4h0022_WYG_734-5b"/>
沉愆戻大則亂其區斷小則暌其品式不立制度則未<lb/>
之前聞故曰以刑止刑以殺止殺刑罰不可弛於國笞<lb/>
箠不得廢於家時遇澆淳用有衆寡於是結繩啓路盈<lb/>
坎流源輕刑明威大禮崇敬易曰天垂象聖人則之觀<lb/>
雷電而制威刑覩秋霜而有肅殺懲其已犯而防其未<lb/>
然平其徽纆而存乎博愛蓋聖王不獲已而用之古者<lb/>
大刑用甲兵其次用斧鉞中刑用刀鋸其次用鑽鑿薄<lb/>
刑用鞭扑其所由來亦以尚矣昔白龍白雲則伏羲軒<lb/>
<pb n="KR4h0022_WYG_734-6a"/>
轅之代西火西水則炎帝共工之年爽鳩筮賔於少皥<lb/>
金正䇿<hi>一作榮</hi>名於顓頊咸有天秩典司刑<hi>一作刑司</hi>憲大道<lb/>
之化擊壤無違迨乎唐虞化行事簡之代議刑以定其<lb/>
罪畵象以愧其心所有條貫良多簡畧年代浸逺不可<lb/>
得而詳焉堯舜時理官則謂之為士而臯陶為之其法<lb/>
畧存而往往概見則風俗通所云臯陶謨虞造律是也<lb/>
律者銓法也易曰理財正辭禁民為非曰義故銓量輕<lb/>
重依義制律尚書之大傳曰丕天之大律注云奉天之<lb/>
<pb n="KR4h0022_WYG_734-6b"/>
法法亦律也謂之為律昔者聖人制作謂之為經傳師<lb/>
所說則謂之為傳此則丘明子夏於春秋禮經作傳是<lb/>
也近代以來兼經注而明之則謂之為義疏疏之為字<lb/>
本以疏闕疏逺立名又廣雅云疏者識也案疏訓識則<lb/>
書疏記識之道存焉史記云後主所是疏為令前主所<lb/>
是疏為律漢書云削牘為疏故云疏也昔者三王始用<lb/>
肉刑赭衣難嗣皇風更逺朴散淳離傷肌犯骨尚書大<lb/>
傳云夏刑三千條周禮司刑掌五刑其屬二千五百穆<lb/>
<pb n="KR4h0022_WYG_734-7a"/>
王度時制法五刑之屬三千周衰刑重戰國異制魏文<lb/>
侯師於李悝集諸國刑典造法經六篇一盜法二賦法<lb/>
三囚法四捕請法五雜法六具法商鞅傳授改法經為<lb/>
律漢相蕭何更加李悝所造户興廐三篇謂之九章之<lb/>
律魏因漢律為一十八篇改漢具律為刑名第一晉命<lb/>
賈充等増損漢魏為二十篇於魏刑名律中分為法例<lb/>
律宋齊梁及後魏因而不改爰至北齊併刑名法律為<lb/>
名例後周復為刑名隋因北齊更為例唐由於隋相承<lb/>
<pb n="KR4h0022_WYG_734-7b"/>
不改名者五刑之罪名例者五刑之體例名訓為命例<lb/>
訓為比命諸篇之刑名比諸篇之法例但名因罪立事<lb/>
由犯生命名即刑應比例即事表故以名例為首篇第<lb/>
者訓居訓次則次第之義可得言矣一者太極之氣承<lb/>
三為一黄鍾之數所生焉名冠十二篇之首故云名例<lb/>
第一大唐皇帝以上聖凝圖英聲嗣武潤春雲於品物<lb/>
緩秋官於黎庶今之典憲前聖規模章程靡失鴻纎備<lb/>
舉而刑憲之司報行殊異大理當其死坐刑部處以流<lb/>
<pb n="KR4h0022_WYG_734-8a"/>
刑一州斷以徒一年一縣將為杖罸不有解釋觸塗暌<lb/>
誤皇帝彛憲在懐納隍興軫德禮為政教之本刑罰為<lb/>
政教之用猶昏曉陽和相須而成者也是以降綸言於<lb/>
台鉉揮折簡於髦彦爰造律疏大明典式逺則皇王妙<lb/>
㫖近則蕭賈遺文縁波討源自枝窮葉甄表寛大裁<lb/>
成簡久譬權衡之知輕重規矩之得方員邁彼三章同<lb/>
符畫一者矣<lb/>
　　　春秋正義序　　　　　　　孔頴達<lb/>
<pb n="KR4h0022_WYG_734-8b"/>
夫春秋者記人君動作之務是左氏<hi>一作史</hi>所職之書王<lb/>
者統三才而宅九有順四時而理萬物四時序則玉燭<lb/>
調於上三才協則寳命昌於下故可以享國永年令聞<lb/>
長世然則有為之務可不慎歟國之大事在祀與戎祀<lb/>
則必盡其敬戎則不加無罪盟㑹協於禮興動慎<hi>一作順</hi>
其節失則貶其惡得則褒其善此春秋之大㫖為皇王<lb/>
之明鑒也若夫五始之目彰於帝軒六經之道光於禮<lb/>
記然則此書之發其來尚矣但年紀綿邈無得而言暨<lb/>
<pb n="KR4h0022_WYG_734-9a"/>
乎周室東遷王綱不振楚子北伐神器將移鄭伯敗王<lb/>
於前晉侯請隧於後竊僭名號者何國不然專行征伐<lb/>
者諸侯皆是下陵上替内叛外侵九域騷然三綱遂絶<lb/>
夫子内藴<hi>一作韞</hi>大聖逢時若此欲垂之以法則無位正<lb/>
之以武則無兵賞之以利則無財說之以道則不用虚<lb/>
嘆銜書之鳳乃似䘮家之狗既不救於已往亦<hi>一作冀</hi>垂<lb/>
訓於後昆因魯史之有得失據周經以正褒貶則<hi>一無則字</hi>
一字所嘉有同華衮之贈一言所黜無異蕭斧之誅所<lb/>
<pb n="KR4h0022_WYG_734-9b"/>
謂不怒而人威不賞而自<hi>一作人</hi>勸實永世而作則歴百<lb/>
王而不朽者也至於秦滅典籍鴻猷遂寢漢德既興儒<lb/>
風不絶<hi>一作泯</hi>其前漢傳左氏者有張蒼賈誼尹咸劉歆<lb/>
後漢有鄭衆賈逵服䖍許惠卿<hi>一有之等二字</hi>各為詁訓然雜<lb/>
取公羊穀梁以釋左氏此乃以冠雙屨將絲綜麻方鑿<lb/>
圓枘其可入乎晉世杜元凱又為左氏集解專取丘明<lb/>
之傳以釋孔氏之經所謂子應乎母以膠投漆雖欲勿<lb/>
合其可離乎今校先儒優劣杜為甲矣故晉宋傳授以<lb/>
<pb n="KR4h0022_WYG_734-10a"/>
至于今其為義疏者則有沈文何休蘇寛劉炫然沈氏<lb/>
於義例粗可於經傳極疎蘇氏則全不體本文唯傍<hi>一作</hi>
<hi>旁</hi>攻賈服使後進之學<hi>一作後之學者</hi>鑽仰無成劉炫於數君<lb/>
之内實為翹楚然聦慧辨博固亦罕儔而探賾鈎深未<lb/>
能致逺其經注易者必具飾以文辭其理致難者乃不<lb/>
入其根節又意在矜伐性好非毁規杜氏之失凡一百<lb/>
五十餘條習杜義而攻杜氏猶蠧生於木而還食其木<lb/>
甚非其理<hi>一作非其理也</hi>雖規杜過義又淺近所謂捕鳴蟬於<lb/>
<pb n="KR4h0022_WYG_734-10b"/>
前不知黄雀於<hi>一作在其</hi>後按僖公三十三年經云晉人敗<lb/>
狄于箕杜注云郤缺稱人時<hi>一作者</hi>未為卿劉炫規云晉<lb/>
侯稱人與殽戰同案殽戰在塟晉文公之前可得云背<lb/>
殯<hi>一作䘮</hi>用師<hi>一作/兵</hi>以㣲<hi>一作賤</hi>者告箕戰在塟晉文公之<lb/>
後非有<hi>一作非是</hi>背殯<hi>一作/䘮</hi>用師<hi>一作兵</hi>何得云與殽戰同此<lb/>
則一年之經數行而已曽不省覽<hi>一作勘省</hi>上下妄規得失<lb/>
又襄公二十一年傳云邾庶其以漆閭丘來奔公以<hi>一作</hi>
<hi>以公</hi>姑姊妻之杜注云蓋寡者二人劉炫規云是襄公之<lb/>
<pb n="KR4h0022_WYG_734-11a"/>
姑成公之姊只一人而巳按成公二年成公之子公衡<lb/>
為質及宋逃歸按家語本命云男子十六而化生公衡<lb/>
已能迯歸則十六七矣兒年<hi>一作公衡之年</hi>如此則於時成公<lb/>
三十三四矣計至襄公二十一年成公七十餘矣何得<lb/>
有姊而妻庶其此等皆其事歴然猶尚妄說况其餘錯<lb/>
亂良可悲矣然比諸義疏猶有可觀今奉勅刪定據以<lb/>
為本其有疎漏以沈氏補焉若兩義俱違則特申短見<lb/>
雖課率庸鄙仍不敢自專謹與朝散<hi>一作請</hi>大夫守國子<lb/>
<pb n="KR4h0022_WYG_734-11b"/>
博士臣谷那律故四門博士臣楊士勛四門博士臣朱<lb/>
長才等對共參定至十六年又奉勅與前脩疏人及朝<lb/>
請<hi>一作散</hi>大夫行太常<hi>一作學</hi>博士上騎都尉臣馬嘉運朝<lb/>
散大夫行太學博士上騎都尉臣王德韶給事郎守四<lb/>
門博士上騎都尉臣蘇德融登仕郎守太學助教雲騎<lb/>
都尉<hi>一無都字</hi>臣隨德素等對勅使趙𢎞智覆更詳審為之<lb/>
正義凡三十六巻冀貽諸學者以裨萬一焉<lb/>
　　　臣範序　　　　　　　　　　天后<lb/>
<pb n="KR4h0022_WYG_734-12a"/>
蓋聞惟天著象品物同於照臨惟地含章羣生等於亭<lb/>
育顧以庸昧忝位坤元思齊厚載之仁式罄普覃之惠<lb/>
廼内廼外思養之志靡殊惟子惟臣慈誘之情無隔願<lb/>
申丹懇上翊紫機爰洎衆僚聿匡𤣥化伏以天皇明逾<lb/>
睿哲志切旁求簮裾緫川岳之靈珩佩聚星辰之秀羣<lb/>
英蒞職衆彦分司足以廣扇淳風長隆寶祚但母之於<lb/>
子慈愛特存雖復已積忠良猶且更垂勸勵昔文伯既<lb/>
達仍加喻軸之言孟軻已賢更益斷機之誨良以情隆<lb/>
<pb n="KR4h0022_WYG_734-12b"/>
撫字心欲助成比者太子及王已選脩身之訓羣公列<lb/>
辟未敷忠告之規近以暇辰遊心文府聊因煒管用寫<lb/>
虚襟故綴序所聞以為臣範一部想周朝之十亂爰著<lb/>
十章思殷室之兩臣分為兩巻所以發揮元行鎔範身<lb/>
心為事上之軌模作人臣之繩凖若乃遐想綿載眇鑒<lb/>
前脩莫不元首居尊股肱宣力資棟梁而成大厦慿舟<lb/>
檝以濟巨川唱和相依同功共體然則君親既立忠孝<lb/>
形焉奉國奉家率由之道寧二事君事父資敬之途斯<lb/>
<pb n="KR4h0022_WYG_734-13a"/>
一臣主之義其至矣哉休戚是均可不深鑒夫麗容雖<lb/>
麗猶待鏡以端形明德雖明終假言而藥石今故以兹<lb/>
所撰普錫具僚誠非筆削之公貴用裨道之益何則正<lb/>
言斯重𤣥珠比而尚輕選語為珍蒼璧喻而非寳是知<lb/>
贈人以賄者唯申即日之歡贈人以言者能致終身之<lb/>
福若使佩兹箴戒同彼韋弦脩已必顧其規立行每觀<lb/>
其則自然榮隨歲積慶與時新家將國而共安下與上<lb/>
而俱㤗察㣲之士宜所三思庶照鄙識敬終髙德凡諸<lb/>
<pb n="KR4h0022_WYG_734-13b"/>
章目列之後云<lb/>
　　　黄帝八十一難經序　　　　王　勃<lb/>
黄帝八十一難經是醫經之秘錄也昔者岐伯以授黄<lb/>
帝黄帝歴九師以授伊尹伊尹以授湯湯歷六師以授<lb/>
太公太公授文王文王歴九師以授醫和醫和歷六師<lb/>
以授秦越人秦越人始定立章句歴九師以授華佗華<lb/>
佗歴六師以授黄公黄公以授曹夫子夫子諱元字真<lb/>
道自云京兆人也蓋授黄公之術洞明醫道至能遥望<lb/>
<pb n="KR4h0022_WYG_734-14a"/>
氣色徹視腑臟洗腸刳胷之術往往行焉浮沉人間莫<lb/>
有知者勃養於慈父之手每承過庭之訓曰人子不知<lb/>
醫古人以為不孝因竊求良師隂訪其道以大唐龍朔<lb/>
元年歲次庚申冬至後甲子予遇夫子於長安撫勃曰<lb/>
無欲也勃再拜稽首遂歸心焉雖父伯兄弟不能知也<lb/>
蓋授周易章句及黄帝素問難經乃知三才六甲之事<lb/>
明堂玉匱之數十五月而畢將别謂勃曰隂陽之道不<lb/>
可妄宣也針石之道不可妄傳也無猖狂以自彰當隂<lb/>
<pb n="KR4h0022_WYG_734-14b"/>
沉以自深也勃受命伏習五年于兹矣有升堂覩奥之<lb/>
心焉近復鑚仰太虚導引元氣覺滓穢都絶精明相保<lb/>
方欲坐守神仙棄置流俗噫蒼生可以救耶斯文可以<lb/>
存耶昔太上有立德其次有立功其次有立言非以狥<lb/>
名也將以濟人也謹錄師訓編附聖經庶將來君子有<lb/>
以得其用心也<lb/>
　　　山亭興序　　　　　　　　前　人<lb/>
仁者樂山智者樂水即云深山大澤龍蛇為得性之塲<lb/>
<pb n="KR4h0022_WYG_734-15a"/>
廣漢巨川珠貝足有殊之地豈徒茂林脩竹王右軍山<lb/>
隂之蘭亭流水長堤石季倫河陽之梓澤下官天性任<lb/>
眞直言淳朴拙容陋質眇少之丈夫蹇歩窮途坎壈之<lb/>
君子文史足用不讀非道之書氣調不覊未被可人之<lb/>
目潁川人物有荀家兄弟之風漢代英竒守陳氏門宗<lb/>
之德樂天知命一十九年負笈從師二千餘里有𢎞農<lb/>
公者日下無雙風流第一仁崖知宇照臨明日月之輝<lb/>
廣度冲襟磊落壓乾坤之氣王夷甫之瑶林瓊樹直出<lb/>
<pb n="KR4h0022_WYG_734-15b"/>
風塵嵇叔夜之龍章鳳姿混同人野雄談逸辯吐滿腹<lb/>
之精神逹學竒才抱填胷之文籍簮裾見屈輕脫履於<lb/>
西陽山水來逰重横琴於南澗百年竒表開壯志於髙<lb/>
明千里心期得神交於下走山人對興即是桃花之源<lb/>
隱士相逢不異菖蒲之澗黄精野饌赤石神脂玉案金<lb/>
盤徵石髓於蛟龍之窟山樽野酌求玉液於蓬萊之峯<lb/>
溪横燕尾巖竪龍頭鍜野老之眞珠掛幽人之明鏡山<lb/>
腰半折溜王烈之香膏洞口横開滴嚴遵之芳乳藤牽<lb/>
<pb n="KR4h0022_WYG_734-16a"/>
赤絮南方之物産可知粉漬青田外域之謡風在即人<lb/>
髙調逺地爽氣清抱玊策而登髙出瓊林而更逺漢家<lb/>
二百所之都郭宫殿平㸔秦樹四十郡之封畿山河坐<lb/>
見班孟堅騁兩京雄筆以為天地之奥區張平子奮一<lb/>
代宏才以為帝王之神麗珠城隱隱䦨干象北斗之宫<lb/>
清渭澄澄滉漾即天河之水長松茂栢鑽宇宙而頓風<lb/>
雲大壑横溪吐江河而懸日月鳳凰神岳起烟霧而當<lb/>
軒鸚鵡春泉雜風花而滿谷望平原䕃藂薄山情放曠<lb/>
<pb n="KR4h0022_WYG_734-16b"/>
即滄浪之水清野氣蕭條即崆峒之人智摇頭坐唱頓<lb/>
足起舞風塵灑落直上天池九萬里邱墟雄壯傍吞少<lb/>
華五千仭裁二儀為輿蓋倚八荒為户牖榮者吾不知<lb/>
其榮美者吾不知其美下官以詞峯直上振筆札而前<lb/>
驅髙明以翰苑横開列文章於後殿情興未巳即令樽<lb/>
中酒空彩筆未窮湏使山中兎盡<lb/>
　　　山亭思友人序　　　　　　前　人<lb/>
髙興之後中宵起觀舉目四望風寒月清鄰人張氏有<lb/>
<pb n="KR4h0022_WYG_734-17a"/>
山亭焉洞壑横分竒峯直上欝然有造化之功矣嗟乎<lb/>
大丈夫荷帝王之雨露對清平之日月文章可以經緯<lb/>
天地器局可以蓄洩江河七星可以氣衝八風可以調<lb/>
合獨行萬里覺天地之崆峒髙枕百年見生靈之齷齪<lb/>
雖俗人不識下士徒輕顧視天下亦可以敝<hi>疑</hi>寰中之<lb/>
一半矣惜乎此山有月此地無人清風入琴黄雲對酒<lb/>
雖形骸眞性得禮樂於身中而宇宙神交巻烟霞於物<lb/>
表至若開闢翰苑掃蕩文塲得宫商之正律受山川之<lb/>
<pb n="KR4h0022_WYG_734-17b"/>
傑氣雖陸平原曹子建足可以車載斗量謝靈運潘安<lb/>
仁足可以膝行肘歩思飛情逸風雲坐宅於筆端興洽<lb/>
神清日月自安於調下云爾<lb/>
　　　春夜令狐正字田子過敝廬序　宋之問<lb/>
田二官考室潁陽令狐九閒居渭涘徵君太守世業相<lb/>
親洛邑秦京道遊非逺春山採藥揖二子之髙蹤夜月<lb/>
廻車入故人之窮巷闢書幌巻琴帷綠竹一藂清風三<lb/>
尺幽吟所托逰仙招隱之詩嘉話伊何丹丘白雲之事<lb/>
<pb n="KR4h0022_WYG_734-18a"/>
榮枯未薦飽我以老氏之言舉白無譁醉余以壺丘之<lb/>
說池塘潤於時雨衣巾漸於和氣蘭欲芳而逼人林將<lb/>
曙而催鳥嗟乎語黙恒理聚散何常請揮翰冩心用旌<lb/>
厥事使嵩髙洞裏記兹夕之當歌太白巖中念今宵之<lb/>
秉燭共編四韻貽諸好事云<lb/>
　<lb/>
　<lb/>
　<lb/>
<pb n="KR4h0022_WYG_734-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百十四</head>
    <p>
<pb n="KR4h0022_WYG_414-1a"/>
欽定四庫全書<lb/>
　文苑英華巻四百十四　　宋　李昉等　編<lb/>
　上佐<lb/>
　　長史<lb/>
　　　授張元福勝州都督府長史制<lb/>
　　　　　　　　　　　　　　　李　嶠<lb/>
鸞臺寧逺將軍守右衛彭池府右果毅都尉張元福素<lb/>
閑武略兼有吏能荷㦸臨戎屢陪蒼兕之陣題輿撫俗<lb/>
<pb n="KR4h0022_WYG_414-1b"/>
庶清白羊之黨可朝議大夫行勝州都督府長史仍馳<lb/>
驛赴任主者施行<lb/>
　　　授陳璲凉州都督府長史制<lb/>
鸞臺刑部司馬上柱國陳璲知足禦戎才堪理劇題輿<lb/>
趙北未展器能分乗河西佇清邊徼假以優命行觀成<lb/>
績可朝散大夫守凉州都督府長史勲如故主者施行<lb/>
　　　授艾敬直仙州長史制　　　蘇　頲<lb/>
勑朝議郎守豫州司上柱國艾敬直恪勤官次精練文<lb/>
<pb n="KR4h0022_WYG_414-2a"/>
法往持憲簡共惮清嚴頃擁使車旌别淑慝好龍遺迹<lb/>
乗鳬舊壤俾州閭之創建佇邦國之誠謠可守仙州長<lb/>
史散官勲並如故<lb/>
　　　授盧朔萊州長史等制　　　孫　逖<lb/>
門下朝散大夫行太原府太谷縣令容<hi>一作任</hi>城縣開國<lb/>
子盧朔朝請大夫行太原府榆次縣令薛重輝等咸以<lb/>
班列遷于令長雖恭所職或異其能工則度材人無求<lb/>
備宜從近邑俾佐逺藩朔可行萊州長史重輝可行括<lb/>
<pb n="KR4h0022_WYG_414-2b"/>
州長史散官如故主者施行<lb/>
　　　授楊行審靈州長史制<lb/>
門下朝散大夫守凉州都督府司馬河西轉運判官柱<lb/>
國楊行審雅推幹術兼有權謀頃在武威克脩官政類<lb/>
能而舉宜增郡佐之秩從帥而遷仍統軍城之務可守<lb/>
靈州都督府長史仍充六城水運使散官勲如故<lb/>
　　　授楊戬華州長史制<lb/>
門下岐州司馬楊戬脩身自乆從政亦淹凡所効官皆<lb/>
<pb n="KR4h0022_WYG_414-3a"/>
聞著稱三輔之郡貳職為難宜易務於汧岐俾遷榮於<lb/>
河華可華州長史散官如故<lb/>
　　　授韋景逺犍為郡長史等制<lb/>
門下益州蜀縣令韋景逺鄆縣令韋履言等各因常調<lb/>
俱在親人雖清白自持而方圓未適使者所奏應非百<lb/>
里之才官政式殊俾佐六條之職景逺可行犍為郡長<lb/>
史履言可行仁壽郡長史<lb/>
　　　授楊進亳州長史制　　　　元　稹<lb/>
<pb n="KR4h0022_WYG_414-3b"/>
勑楊進頃者師道潜遣兇徒將焚京洛姦謀指日忠告<lb/>
先期俾無頳尾之災實賴赤心之効雖居禁衛未免食<lb/>
貧言念前勞宜沾厚秩式佐郡府仍壯軍容尚旌撲滅<lb/>
之功以示優崇之賞可守亳州長史仍令宣武軍節度<lb/>
收隨要中驅使<lb/>
　　　授盧犍深州長史制<lb/>
勑前成徳軍節度巡官盧揵朕以鎮冀數州之地刑賞<lb/>
廢置盡委之於𢎞正度爾才能宜為長佐且願兼榮允<lb/>
<pb n="KR4h0022_WYG_414-4a"/>
吾台臣是用兩可饒陽大邑無陋厥官可依前件<lb/>
　　　授董昌齡許州長史制　　　白居易<lb/>
勑將仕郎權知泗州長史兼殿中侍御史賜緋魚袋董<lb/>
昌齡頃為邑宰今賛郡符皆聞約已之名每展在公之<lb/>
節稽其器局允謂㢘明議以稍遷用彰勤効可守許州<lb/>
長史兼侍御史散官如故<lb/>
　　　授楊孝直滑州長史制<lb/>
勑楊孝直早以材力從戎冀方專習武經通知吏事承<lb/>
<pb n="KR4h0022_WYG_414-4b"/>
元移鎮孝直實來詢謀驅馳有所裨助軍郡之佐寵秩<lb/>
非輕用答忠勞以明勸奬可滑州長史<lb/>
　　　授張嘉泰延州長史制<lb/>
勑前丹州司馬張嘉泰一從戎旅多歴嵗時奉職有勞<lb/>
率身無過軍郡長佐資秩不卑自丹轉延頗為優豫題<lb/>
輿便道往守乃官可延州長史<lb/>
　　　授桞師𤣥衢州長史國從瑜邢州司馬制<lb/>
　　　　　　　　　　　　　　　杜　牧<lb/>
<pb n="KR4h0022_WYG_414-5a"/>
勑夏州節度押衙知進奏朝議郎前權知杭州長史并<lb/>
監察御史上柱國栁師𤣥等將軍䕶塞師𤣥主留邸之<lb/>
職從瑜繼怤以墨縗狥公䘮塟告滿珪專書府叢委之<lb/>
務咸有勞能遷奬正名亦其常也各宜專勤勿罹悔尤<lb/>
可依前件<lb/>
　　　授賴師貞懐州長史周少鄘虢州司馬王桂直<lb/>
　　　　道州長史等制<lb/>
勑鳯翔府節度押衙知進奏銀青光禄大夫檢校秘書<lb/>
<pb n="KR4h0022_WYG_414-5b"/>
監前兼亳州長史殿中侍御史上柱國賴師貞等師貞<lb/>
主大藩留邸之事少鄘專史閣錯雜之務皆公謹嵗乆<lb/>
官次當遷𤣥爽俾佐郡符亦有可取湖外饑人相聚為<lb/>
㓂蕩覆鄉縣勢如燎火盖不得已遂至剪伐桂直用命<lb/>
一舉滅之言念功勤宜有褒賞名郡上佐帖以憲秩耀<lb/>
爾軍旅可增義勇可依前件<lb/>
　　　授田宻相州長史等制　　　崔　嘏<lb/>
勑田宻等並以才識聞於所知主帥上言計司有請各<lb/>
<pb n="KR4h0022_WYG_414-6a"/>
從所便分以命之仍假憲官式彰優寵<lb/>
　　　授楊知權袁州司馬陳錫温州長史楊澄端州<lb/>
　　　　司馬等制　　　　　　　錢　珝<lb/>
勑具官某等凡臨戎有勇知其能為將成務有材知其<lb/>
能為吏然則有勇有材者置之不遷使其興旅食之歎<lb/>
非所以激為將勸為吏也各命敘升無忽吾典可依前<lb/>
件<lb/>
　　　授侯藴賛善大夫李仁誨棣州長史蘇汾坊州<lb/>
<pb n="KR4h0022_WYG_414-6b"/>
　　　　長史制　　　　　　　　劉崇望<lb/>
勑某官某等或以忠勤彰於侯正或以奏獻著彼勞能<lb/>
况侯藴李仁誨親奉禁營始陪輦路不有遷命將何勸<lb/>
人可依前件<lb/>
　　　授鄜州判官王堅檢校兵部尚書王彦懐翟州<lb/>
　　　　長史程佩思州司馬制　　薛廷珪<lb/>
勑廼眷雕隂仍嵗征討厥土既塉<hi>薄土也秦昔切</hi>其人用勞誠<lb/>
節是圖貢輸無怠而堅等能奉連帥來為使臣不有超<lb/>
<pb n="KR4h0022_WYG_414-7a"/>
昇孰旌優異五兵重秩式耀賔階下與夫進典午丞郡<lb/>
之榮者皆㧞茅連茹之謂也可依前件<lb/>
　　别駕<lb/>
　　　授李守一别駕等制　　　　蘇　頲<lb/>
黄門皇三從兄前洺州司馬守一等自登官序並穆政<lb/>
聲趙際燕陲漳濵淇上控河朔之風土盡山東之郡國<lb/>
宜膺别乗往佐專城可依前件主者施行<lb/>
　　　授韋抱貞虢州别駕制<lb/>
<pb n="KR4h0022_WYG_414-7b"/>
黄門通議大夫前行剡王府諮議叅軍事上柱國韋抱<lb/>
貞早以才地乆登班序清徽藹然素風罔墜頃遊朱邸<lb/>
嘗寵於背淮俾騖緹軒往之於封虢可依虢州别駕散<lb/>
官勲如故主者施行<lb/>
　　　授韋表玘泗州别駕制<lb/>
黃門朝議大夫前行襄州司馬員外置同正員韋表玘<lb/>
風韻融朗文詞富贍故得朝列著聞選曹甄擇漾流為<lb/>
漢嘗籍美於珠臯泗逹于河爰馳聲於磬水可守泗州<lb/>
<pb n="KR4h0022_WYG_414-8a"/>
别駕散官如故主者施行<lb/>
　　　授張景順原州都督府别駕制<lb/>
　　　　　　　　　　　　　　　前　人<lb/>
黃門朝議郎殿中尚乗奉御兼隴右南牧使張景順襟<lb/>
期俊爽識具甄明代嗣僕臣家傳馬政慎言且聞於舉<lb/>
莢能養曾靡於缺銜惟在坰之可稱彼量谷之伊佇既<lb/>
叶抽奬仍循職事可守原州都督府别駕餘如故主者<lb/>
施行<lb/>
<pb n="KR4h0022_WYG_414-8b"/>
　　　授李踐由安州别駕等制　　孫　逖<lb/>
門下朝議大夫前使持節房州諸軍事守房州刺史上<lb/>
輕車都尉李踐由朝議大夫行蘄州司馬護軍李惟可<lb/>
等出自士林頻遷官序或方圖<hi>疑</hi>異用道有變通或昆<lb/>
友同官法宜迴避俾從新命用協舊章踐由可守安州<lb/>
都督府别駕散官如故惟可可鄂州别駕官勲如故<lb/>
　　　授李裕鄧州别駕等制<lb/>
門下正議大夫前使持節海州刺史上柱國啻<hi>疑</hi>山縣<lb/>
<pb n="KR4h0022_WYG_414-9a"/>
開國子李裕朝議大夫前使持節泗州刺史上柱國開<lb/>
國男魏滉等咸資舊徳早踐通班頃坐微瑕因從免職<lb/>
賢哲之後可以勸能邦國之功期於補過裕可行鄧州<lb/>
别駕滉可守徳州别駕勲封如故<lb/>
　　　授蕭誠𢎞農郡别駕制<lb/>
勑朝請大夫南陽郡長史員外置同正員上柱國蕭誠<lb/>
早因才藝乆踐榮班頃渉微瑕未為深累佐郡之職冗<lb/>
員頗多既有命於省官俾稍遷於近服可守𢎞農郡别<lb/>
<pb n="KR4h0022_WYG_414-9b"/>
駕散官如故<lb/>
　　　授張正度汾州别駕等制　　杜　牧<lb/>
勑中散大夫前守青州别駕上柱國張正度等各以才<lb/>
能入仕謹慎脩身積日累時咸有知己或有序進或狥<lb/>
所請皆佐别郡無怠官常可依前件<lb/>
　　　授王叔政洪州别駕制　　　崔　嘏<lb/>
勑前綿州刺史王叔政等罷專城之印題别駕之榮休<lb/>
摧虜之䇿遷計掾之任此朝廷所以舉才而振滯也政<lb/>
<pb n="KR4h0022_WYG_414-10a"/>
縁吏昇珩以文進分符得理人之術佐賦有羨入之績<lb/>
随薦實來有司上奏爰因所舉各類所能厚禄髙名無<lb/>
忘効用可依前件<lb/>
　　　授魏州别駕張景裕等四人正授制<lb/>
　　　　　　　　　　　　　　　錢　珝<lb/>
勑具官某等任人其難古有試可之説爾等為吏嘗試<lb/>
於魏中矣今藩臣信正其秩是必有試可之材皆命與<lb/>
之亦惟常典可依前件<lb/>
<pb n="KR4h0022_WYG_414-10b"/>
　　　授虞岫常州别駕温羅濠州長史制<lb/>
　　　　　　　　　　　　　　　李　磎<lb/>
勑虞岫等凡别駕長史務簡俸優故在京百司諸侯留<lb/>
邸所以勸勤事之吏邸<hi>疑</hi>奉職之勞今以命爾等即循<lb/>
例也可依前件<lb/>
　　司馬<lb/>
　　　授杜從則雍州司馬制　　　闕　名<lb/>
鸞臺中大夫檢校尚方少監杜從則體業端固器識通<lb/>
<pb n="KR4h0022_WYG_414-11a"/>
敏驅䇿自乆績効有聞作貳神州實資幹用兼司劇署<lb/>
載佇公勤宜踐新榮仍兼舊職可雍州司馬兼知尚方<lb/>
少監事主者施行<lb/>
　　　授吉義福等荆州都督府司馬制<lb/>
　　　　　　　　　　　　　　　闕　名<lb/>
鸞臺檢校河源軍營田游擊將軍守左衛杜陽府左果<lb/>
毅都尉員外置上柱國吉義福等勤績兵欄効申田祖<lb/>
五戎既戢萬庾斯殷宜輟掌於連營俾收功於别乗可<lb/>
<pb n="KR4h0022_WYG_414-11b"/>
鄯州都督府司馬<lb/>
　　　授温慎微揚州司馬制　　　蘇　頲<lb/>
門下中散大夫守興州刺史輕車都尉温慎微門遺清<lb/>
白家傳詩禮外鳴謙而益光中造理而能宻書工懸帳<lb/>
賦掩馳輪閒逹彰其起草仁明最于分竹乃睠維揚之<lb/>
藩是稱重江之奥端寮所擇僉議攸歸可守揚州大都<lb/>
督府司馬散官勲如故<lb/>
　　　授樊偘<hi>總目作侃</hi>益州司馬制<lb/>
<pb n="KR4h0022_WYG_414-12a"/>
黃門大中大夫前守榮州都督借紫金魚袋上柱國樊<lb/>
偘早負文詞累遷省闥頃揚才智受任軍州敏以邀功<lb/>
斷而臨事峨眉作鎮鼈靈開國惟巴蜀之險接西南之<lb/>
夷式遏撫循尤擇時望端寮副職俾承朝委可行益州<lb/>
大都督府司馬餘如故仍知蜀川防禦副使即馳驛赴<lb/>
任<lb/>
　　　授馮光嗣揚州都督府司馬制<lb/>
　　　　　　　　　　　　　　　前　人<lb/>
<pb n="KR4h0022_WYG_414-12b"/>
門下朝散大夫使持節黄州諸軍事守黄州刺史馮光<lb/>
嗣忠信立名見推人物朝散大夫守相州别駕上柱國<lb/>
鄭國公楊獻通明應務雅有吏能頃在中朝各登清貫<lb/>
自居外郡頗聞政績連率之府貳職為難宜膺並命之<lb/>
榮以副缺官之選光嗣可守揚州大都督府司馬散官<lb/>
如故獻可守潞州大都督府司馬散官封如故仍並馳<lb/>
驛赴任<lb/>
　　　授李廷珎沂州司馬制　　　孫　逖<lb/>
<pb n="KR4h0022_WYG_414-13a"/>
勑朝議郎行右領軍長史李廷珎爰以疇人遂居先職<lb/>
不脩其任是曠於官歴象之司既非適用海沂之佐俾<lb/>
効所能可行沂州司馬員外置同正員<lb/>
　　　授李庭芝絳州司馬制<lb/>
門下行櫟陽縣令李庭芝行能通敏政術優長有士族<lb/>
之令名是王畿之良吏在官既乆成効則多宜佐雄藩<lb/>
俾增榮秩可行絳州司馬散官如故<lb/>
　　　授梁炫郢州司馬制<lb/>
<pb n="KR4h0022_WYG_414-13b"/>
勑潘州司戸叅軍員外置同正員江南西道採訪使判<lb/>
官梁炫才堪應物累則因人近佐澄清頗彰勤苦以兹<lb/>
補過因可收長宜遷貳郡之榮式允連率之薦可郢州<lb/>
司馬員外置伺正員<lb/>
　　　授嚴正誨博州司馬制<lb/>
門下朝散大夫行司農寺丞攝殿中侍御史專知太倉<lb/>
出納使借緋魚袋嚴正誨頗有吏能累遷官守况所効<lb/>
職必聞其政出納之吝或未當才邦國之功期於佐理<lb/>
<pb n="KR4h0022_WYG_414-14a"/>
可博州司馬借緋魚袋如故<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_414-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百十四<lb/>
</p>
<p>
</p>
  </div>
</body>
</text>
</TEI>
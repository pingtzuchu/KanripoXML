<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二十四</head>
    <p>
<pb n="KR4h0022_WYG_024-1a"/>
欽定四庫全書<lb/>
　文苑英華巻二十四　　　宋　李昉等　編<lb/>
　嵗時四<hi>刻漏附</hi>
　　寒賦一首　　　　　　時賦一首<lb/>
　　聖人以四時為柄賦一首<lb/>
　　先王正時令賦一首　　閏賦一首<lb/>
　　漏賦三首　　　　　　刻漏賦一首<lb/>
　　　寒賦　　　　　　　　　　趙自厲<lb/>
<pb n="KR4h0022_WYG_024-1b"/>
儒有討混元搜綿祀既覿寒暑之終亦測興伏之始覘<lb/>
風驚於一葉委時換乎千里寒之厥狀自茲而起若夫<lb/>
大火宿藏青霜晨烈則蜀井煙閉漲海氛滅長河天浹<lb/>
綴珠岸而生冰幽朔地窮濛飛沙而雨雪乃知蘓武増<lb/>
感李陵愁絶聴胡笳以攪思儷漢庭之仳别及幽林風<lb/>
掃時物霜殘柔條危勁奥室凄寒有美人而心恍惚情<lb/>
怵悼而靡安隂凝栁塞怨龍庭之路隔月透羅幌憐駌<lb/>
衾之夜單屣銀堦之悄悄雪珠淚之珊珊縫筐笥之紈<lb/>
<pb n="KR4h0022_WYG_024-2a"/>
素寄戎幕之艱難别有陸沉之子厠跡荒藪噐宏偉而<lb/>
可觀命屯剥而不偶當其時也趨炎俯僂佩瞰嘘吸無<lb/>
詩人卒嵗之衣雨泉客将離之泣豈祁寒而致憾亦遭<lb/>
時而不息終乖挟纊之暄更悲綈袍之及層氷涸溜宋<lb/>
生則綴悵而相望皓雪盈門袁子則茹悲而於悒雖居<lb/>
榮而可貴亦憂道而不入于時倚歎窮律佇目遐坰伊<lb/>
鮮物之皆悴獨霜松之常青縱寒苦之飄激淬堅眀而<lb/>
自寧汨吾情之浩蕩願冥志於紫靈<lb/>
<pb n="KR4h0022_WYG_024-2b"/>
　　　時賦　　　　　　　　　　闕　名<lb/>
從龍者雲召風者虎物之相應時哉則侣傅巖捨築渭<lb/>
浦收綸命或時偶時惟道親時既行焉西漢之臣附鳯<lb/>
時之否也東魯之父傷麟時可以謀身時可以逹命李<lb/>
子談説宣尼歴聘平津列侯長卿國命時廢時通知之<lb/>
則慶𤣥穹埏埴時運收成日月貞輝時合晦眀大火流<lb/>
兮歳聿云暮春花歇兮寒露将生感天時之興替矧人<lb/>
事之窮亨時乏良工龍泉掩彩時逢伯樂驥坂長鳴借<lb/>
<pb n="KR4h0022_WYG_024-3a"/>
如紅樹呈色玉顔含粲貴當時而則榮恥後時而貽歎<lb/>
古之君子謀於終始薦之惟賢士或知已刺途者棘垂<lb/>
隂者李其道可存将来之士遷喬者鶯待時而鳴芬庭<lb/>
者蘭候時而榮易曰時止則止時行則行自古而觀惟<lb/>
時之大豈獨夫今日之情者也<lb/>
　　　聖人以四時為柄賦<hi>以題為韻</hi>　　闕　名<lb/>
粤若受天明命配天唘聖其作則也必敬敷五教齊七<lb/>
政節春夏秋冬之候順金木水火土之性變通無失表<lb/>
<pb n="KR4h0022_WYG_024-3b"/>
正度以惟平雩祀有常示帝圖之斯盛始或星分于木<lb/>
斗建于寅配其宫於甲乙面其地於庚辛莫不合乎序<lb/>
應乎人念羣生而悉遂彰盛徳以維新則是柄也非父<lb/>
非子而天下親暨夫候應乎離音諧于徵列其位於丙<lb/>
午制其方於壬子莫不循厥功究厥㫖𨗳貞悔之所由<lb/>
體長贏之所以則是柄也非堯非舜而天下理至乃金<lb/>
精儲其氣白帝莅其事有湛露兮斯降凉風兮斯至是<lb/>
則仰察于天俯觀于地司肅殺而不忒憫凋落而無遺<lb/>
<pb n="KR4h0022_WYG_024-4a"/>
抑是柄也五帝惟六三皇復四又若𤣥律騰輝伊水徳<lb/>
兮膺是期有積雪兮自爾有堅冰兮自茲是則上窮于<lb/>
象下順于時念衣褐之未濟表嵗寒之不欺抑是柄也<lb/>
兩漢非逺二周可追况復正已無替虚心罔差隨土圭<lb/>
而暗測同灰管以潜知執隂陽代謝之功咸歸不宰用<lb/>
日月推遷之候盡合無為由是暉映化權鏘洋徳柄契<lb/>
皇眀於玉燭流睿覽於金鏡士有隨計上京觀光末路<lb/>
欣有凖於時政賀無疆於聖祚故尋繹於禮經因抽毫<lb/>
<pb n="KR4h0022_WYG_024-4b"/>
而是賦<lb/>
　　　先王正時令賦<hi>以四時漸差置閏以正為韻</hi>陳昌言<lb/>
天序運氣王統時紀欽若是授人之初履端為步厯之<lb/>
始欲正時而罔忒非置閏其何以伊昔陶唐五帝之世<lb/>
申<hi>一作日</hi>眀推策之術表錫落蓂之異羲和之職既分厯<lb/>
象之文始備於其寅亮帝圖式昭天事其則伊邇其猷<lb/>
孔嘉日月運行故有遲速之異晦朔循軌因為大小之<lb/>
差立分至則寒暑不忒積餘日而盈虧匪賒且正者王<lb/>
<pb n="KR4h0022_WYG_024-5a"/>
之丕訓時者天之大信正得其序則面離而御乾時失<lb/>
其經則夏雹而冬震人殃於疫年不為順故時不得不<lb/>
正嵗不得不閏也昔周禮在魯厯法可推官或尸位閏<lb/>
則迷時良史為之追正議士為之興詞俾夫司厯法者<lb/>
罔或二事建皇極者於焉慎思則序不愆而事不悖沴<lb/>
可伏而祥可期我唐百王居盛九葉伊聖昧爽無忘乎<lb/>
順序動息少<hi>疑作必</hi>繇乎時令茲嵗也當仲秋而歸餘居<lb/>
位也闔左扉以舒政化災為祥紆憂作慶南山之夀閏<lb/>
<pb n="KR4h0022_WYG_024-5b"/>
月而潜𢎞北户之甿重譯而歸正于時金風半肅雕雲<lb/>
乍歛野樹丹舒遥峯翠㸃燕溟海以馳歸鴻朔漠而方<lb/>
漸正時之文存乎往志捨之則玉燭不調得之則銅儀<lb/>
安次可以使四夷禀朔之君萬代守文之士知我正徃<lb/>
厯奉天時而置也<lb/>
　　　閏賦　　　　　　　　　　張季友<lb/>
閏之所起自厯而推得餘日於終嵗爰稽候於正時其<lb/>
始也日之行而疾月之行而遲躔次周流運将窮矣毫<lb/>
<pb n="KR4h0022_WYG_024-6a"/>
釐奸<hi>一作舛</hi>度失是逺而不歸餘何以定一嵗之厯不小<lb/>
正何以序四時之紀於是太史授事羲和敬理以日繫<lb/>
月積三年而成原始要終豈周月而已天時由之而式<lb/>
叙國令於焉而合軌春生夏長不失其常東作西成孰<lb/>
知所以雪應冬而絮落雲識夏而峯起秋之夕湛露為<lb/>
霜春之朝堅氷為水豈不以律之克中閏之匪虚以風<lb/>
以雨兮各得其序曰寒曰燠兮無悖於初國家握乾符<lb/>
正律書契洛下之言筭定乎一日之設考容成之律閏<lb/>
<pb n="KR4h0022_WYG_024-6b"/>
生乎卒嵗之餘故得氣正於今律移於昔履端於始節<lb/>
乃差而匪差歸餘於終日雖積而不積旻<hi>疑作昊</hi>天之厯<lb/>
象咸若重黎之職司有辟候月盈缺豈資蓂莢而知推<lb/>
日短長不假土圭而測且夫夏有伏冬有臘匪閏則其<lb/>
氣不順月有縮日有盈匪閏則其氣不成故有慢時廢<lb/>
朔則曰不常無藝闔扉聼政則曰假時来歳歴前古之<lb/>
所重綿後王之取制矧可昭翼翼扇巍巍百王之理是<lb/>
倚庶績之廣焉依丕赫哉我后之正時定厯堯典而同<lb/>
<pb n="KR4h0022_WYG_024-7a"/>
歸<lb/>
　　　漏賦　　　　　　　　　　竇　翬<lb/>
易曰天垂象聖人則之故備以人事法乎天時定損益<lb/>
之道察盈虚之期嗟嵗運兮倐忽眷年容之逶遲景苒<lb/>
苒而難駐晷銖銖而在茲盖以重金壺之噐建銅史之<lb/>
司致用久而不易循環因而可推爾其漏之所作漏之<lb/>
所託至精至微惟寂惟寞水滴瀝而潜響箭差池而靡<lb/>
錯俯通軒禁上應寥廓亘千門兮連萬户左彤階兮右<lb/>
<pb n="KR4h0022_WYG_024-7b"/>
丹閣亂微唱於晨雞雜幽聲於夜鶴清清泠泠日殷鳥<lb/>
星送春漏於重扃赫赫曈曈時方祝融傳夏漏於深宫<lb/>
的的綿綿眀河爛然耿秋漏於凉天暗暗隂隂濃氛鬰<lb/>
沉轉冬漏於寒林觀夫修短之意見乎造化之心信晷<lb/>
刻之道廣知挈壺之用深故能度量萬物均分四序既<lb/>
不忒於盈縮亦無差於寒暑順之則千載可通逆之則<lb/>
寸隂是阻應乎日月合乎律吕盖漏亡則時昧漏存則<lb/>
政舉寔邦國之是務諒樞衡之所與悲夫天轉氣流人<lb/>
<pb n="KR4h0022_WYG_024-8a"/>
生悠悠景有虧而有滿時或沉而或浮恥功名之未立<lb/>
懼容華之先秋所以懐寳獻玉彈冠振裘歌聖眀而不<lb/>
已肯休暇於林丘<lb/>
　　　第二　　　　　　　　　　符子璋<lb/>
昔南正重司天北正黎司地迎日推策舉分定至将以<lb/>
綱紀厯象察明躔次筭氣候為晝夜之刻立渾儀驗晦<lb/>
眀之異故歳時環廻而有凖國家憲章以成事唐虞承<lb/>
用以大興夏商恭行而無墜其後疇人失業挈壺不舉<lb/>
<pb n="KR4h0022_WYG_024-8b"/>
詩刺東方之未明史書南風之乖序測辰屢舛於杓建<lb/>
揆景頗謬於寒暑千官鮮視以權衡萬姓孰寧其安處<lb/>
何不謂漏之既定而人自正漏之既衰而人自疑故有<lb/>
國者不可以不眀其事今上都咸陽理天下道歸簡易<lb/>
政被風雅人皆得真事則無假至於掌漏尤足稱也其<lb/>
本則披甲子而求範得黄鍾而下生如因三以窮數隔<lb/>
八以循行課六厯之踈宻齊七曜之經營俾攝提之有<lb/>
紀寔孟陬之用成其噐則方圓列陛髙卑中度制隂蟲<lb/>
<pb n="KR4h0022_WYG_024-9a"/>
以吐輸設靈虯以水<hi>疑作盛</hi>注銅史應其方金箭刻其數<lb/>
則於道如符契之合精於微無黍累之誤毎至雞人起<lb/>
唱鼉鼓相催九重初曉千門以開國史奏事於平樂羣<lb/>
官謁帝於金䑓不失其度及時而廻自邇及逺識往知<lb/>
来漏之為義實大矣哉<lb/>
　　　第三　　　　　　　　　　闕　名<lb/>
仰察天文俯觀地理參律吕而權度審衡平而潜擬則<lb/>
閏餘之數乖厯攝提之運無紀空跡馬遷之能竟絶邵<lb/>
<pb n="KR4h0022_WYG_024-9b"/>
平之美時運紛其鼎革禮術於焉中圯樵夫恥王道之<lb/>
不談天子愍挈壺之闕史乃分建斯官疇咨此職将唘<lb/>
閉合叙以繩平俾夙夜在公而端直於是金徒抱箭銅<lb/>
史司刻尊<hi>疑作遵</hi>靈虯吐納之規揆抽繭髙卑之力信是<lb/>
模範可為法則體象隂陽代為作式故雞人合唱洪殺<lb/>
無差鶴盖成隂員流不息夫其開闔之勢財成之規凖<lb/>
度毫釐之末錙銖圭撮之儀則離婁失其精思班匠亡<lb/>
其所為将運功於不測當稱物以平施乃若鑑持日夜<lb/>
<pb n="KR4h0022_WYG_024-10a"/>
書備眀晦爰受授而是司考事事而必載雲物順其端<lb/>
序寒暑成而不昧雖未代於天工亦無預於權槩能收<lb/>
視返聼周流六虚策勤補拙寅亮三餘校擊刁之有則<lb/>
均藂木之不踈察銅衡兮氣混混純積水兮来徐徐臨<lb/>
泉非誡危之懼巢幕寧誠安之居是使名勲合道彰國<lb/>
噐於周書則知漏之為器其大矣哉聖人資之以端拱<lb/>
日月順之以行藏賢者不能减其分度智者不能損其<lb/>
纎芒存之則雙美廢之則兩傷是用齊天長兮地久均<lb/>
<pb n="KR4h0022_WYG_024-10b"/>
國祚兮無疆<lb/>
　　　刻漏賦<hi>以叶心理馳箭為韻</hi>　　　　　顔　舒<lb/>
原夫隂陽逓運日月分馳星紀之輪還或爽律吕之踈<lb/>
宻難知迨皇王之有作命壺氏以緝規爰置水於刻漏<lb/>
載以火而守之則晦眀之期可凖興寝之候無差爾其<lb/>
髙卑列級洪殺順理靈虯屹<hi>疑</hi>以俯開隂蟲矯而仰止<lb/>
上流注而不竭下吞挹而無已既泓澄而泉澹亦驚激<lb/>
而波起則良工之妙著焉睿哲之心見矣是用斟乾晷<lb/>
<pb n="KR4h0022_WYG_024-11a"/>
測時變視盈闕於金壺觀騰波於銀箭惟箭馳而壺减<lb/>
固流續而波薦筒列之數與運而無乖輝景之移閉户<lb/>
而可見懿其節正斯代亊沿往牒信古往而今来必用<lb/>
之而道叶罷衣裳之顛倒配皇極而調爕不假軒閣之<lb/>
鳯凰何用堯堦之蓂莢别有希榮片玉庇影環林驅疾<lb/>
風之早厲知寒漏之已侵恐年華之不與更悄悄而傷<lb/>
心<lb/>
　<lb/>
<pb n="KR4h0022_WYG_024-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二十四<lb/>
</p>
<p>
</p>
  </div>
</body>
</text>
</TEI>
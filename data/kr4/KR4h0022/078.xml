<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七十八</head>
    <p>
<pb n="KR4h0022_WYG_078-1a"/>
欽定四庫全書<lb/>
　文苑英華巻七十八　　　宋　李昉等　編<lb/>
　樂八<lb/>
　　吹竹學鳳鳴賦一首　　笛聲似龍吟賦一首<lb/>
　　宣尼宅聞金石絲竹之聲賦二首<lb/>
　　聽歌賦一首　　　　　歌賦一首<lb/>
　　歌響遏行雲賦一首　　善歌如貫珠賦四首<lb/>
　　　吹竹學鳳鳴賦　　　　　　梁　洽<lb/>
<pb n="KR4h0022_WYG_078-1b"/>
鳳惟應聖竹乃無情何截彼嶰谷之節而吹象朝陽之<lb/>
聲音韻既生訝嗈嗈而成響宫商間起若鏘鏘以和鳴<lb/>
昔黄帝揆日伶倫制律将分天地之氣以正隂陽之術<lb/>
選碧鮮西域而非妙得厚均<hi>二字出前漢律厯志</hi>崑山而無匹既<lb/>
翦既伐玉潤之姿是分以嘘以吹金咮之聲斯出冠<hi>疑作</hi>
<hi>貫四時之貫</hi>時之容未改作瑞之思孔将呼吸兮斷而復續<lb/>
疾徐兮抑而更揚散漫於叢篠之間疑郊藪已集飄流<lb/>
於芳林之際謂庭梧来翔此音既舉彼徳可序聞軫宫<lb/>
<pb n="KR4h0022_WYG_078-2a"/>
而引商若命儔而嘯侣遂使審音之士睨孤管而生疑<lb/>
考詳<hi>疑作祥</hi>之人向髙岡而延佇既而合黄鍾制大吕作<lb/>
候不乖於晷刻分時先報於寒暑逸韻蕭寥徳音孔昭<lb/>
聆五聲而既備知六氣而能調儻吹於紫閣之前何異<lb/>
巢阿閣之日如發聲於青山之上可繼鳴岐山之朝且<lb/>
鳳聲雖虚竹響有禀伊異質之可用惟聖人而能審五<lb/>
聲並發疑九雛之互鳴衆響難侔覺七音之異品今國<lb/>
家倣不言而四時以遂法無違而萬物如春竹兮任截<lb/>
<pb n="KR4h0022_WYG_078-2b"/>
鳳兮来馴至仁以調乎元氣大信用洽乎生人由是律<lb/>
候以正其惟大聖亦何必取鳳聲之竹然後測隂陽之<lb/>
令<lb/>
　　　笛聲似龍吟賦<hi>以聲之相類有如此者為韻</hi>
笛為樂兮人所吹嘘龍為神兮天泉是居何音聲之酷<lb/>
似而性質之本踈想其形謂同婉若聆其響稍異翕如<lb/>
始其伐幹厚地因材制器四孔有加五音具備無煩乎<lb/>
鈞簧促柱有用於娱心滌志乍從容而寥亮究律吕以<lb/>
<pb n="KR4h0022_WYG_078-3a"/>
精粹伊滿堂之咸驚疑在田之忽至凄清韻起方將樂<lb/>
以忘憂想像雲生實曰物從其類庶可以分於繁㑹諒<lb/>
難測於同異徒察其含嚼奔放激濁揚清如泉水之或<lb/>
躍疑御日以飛聲象乎鼉有蓬蓬<hi>詩作逢逢</hi>之鼓疑乎鳳有<lb/>
嘒嘒之聲雖學如不及莫之與京曷若髙下自乎氣洪<lb/>
衰應乎手曲引如變於雲霄霧雨若集其前後劉累聽<lb/>
之而欲豢葉公聞之而反走非影響以因依實混合於<lb/>
妙有東南之美厥狀蒼筤不因乎度土合木寜謝於玉<lb/>
<pb n="KR4h0022_WYG_078-3b"/>
質金相調逸簫管之奏音含宫招之祥若降於天如聞<lb/>
於野穆公簡子徒得其逰魂白雪陽春奚稱其和寡攷<lb/>
終樂以自然信斯笛之美者當簻易持龍吟似之季長<lb/>
每悲於洛客鄰人能感於子期入耳之初喜攀鱗之有<lb/>
所廻眸之際覩截竹而在兹是知夫揮絃戛擊以洋洋<lb/>
轉喉紆餘之靡靡夫神物之相應者無能及此<lb/>
　　　宣尼宅聞金石絲竹之聲賦<hi>以聖徳千祀發於五音為韻</hi>
　　　　　　　　　　　　　　　王　起<lb/>
<pb n="KR4h0022_WYG_078-4a"/>
魯恭王益宫於孔氏壊宅於闕里聞金石絲竹之聲有<lb/>
六律五音之美清泠始奏異洞庭之載張寂寞而来非<lb/>
鈞天之可視或管或磬以禋以祀徒在廟而見聽豈升<lb/>
堂而足擬當其攝齊而進拾級而前逺近猶惑鏗鏘始<lb/>
傳式感王心聘國無勞乎七十克諧聖域摳衣若化乎<lb/>
三千信不擊而不考實𤣥之而又𤣥惟金也振舂容而<lb/>
無闕惟竹也象吹嘘而未歇愔愔擊石如荷蕢之初聞<lb/>
杳杳揮絲疑孺悲之来謁所以表正聲之感所以同古<lb/>
<pb n="KR4h0022_WYG_078-4b"/>
樂之發遐想乎反魯之年追思乎在齊之月廻環棟宇<lb/>
繚繞庭除惟恍惟惚皦如繹如心方啓乃樂可依於固<lb/>
将極天而蟠地豈徒舞獸而躍魚疾徐有則清濁不忒<lb/>
非審以知政非作以崇徳藏書之壁時繹繹而難分夢<lb/>
奠之楹乍洋洋而未測響雜乎鴻鵠<hi>一作殺</hi>韻調乎宫羽<lb/>
絲管不形簨簴無覩固可掩歌鐘於二四配莖英於三<lb/>
五及夫鏗爾樂闋油然思深覩奥且驚夫盈耳廣居由<lb/>
是而革心豈不以感上聖之㫖聞至徳之音哉皇家始<lb/>
<pb n="KR4h0022_WYG_078-5a"/>
崇儒禮莫先褒聖尊素王之號廣舊宅之敬儻逸韻之<lb/>
再聞播乎樂府之盛<lb/>
　　　第二<hi>同前韻</hi>　　　　　　　　許康佐<lb/>
喤喤樂聲瞻言闕里視之不見聽之盈耳宫墻如在可<lb/>
配於鏗鏘徳音不忘曷間於年祀猗歟原至樂之作異<lb/>
凡音之起静而疑深絶而復尋繹如迭奏嘒若同音豈<lb/>
幽通於𤣥造異中出於人心聆其節奏相夫擊拊發和<lb/>
鳴於閫域應流韻於墀廡既嗟乎可得而聞又思乎其<lb/>
<pb n="KR4h0022_WYG_078-5b"/>
所不覩疑一唱之嘆且至於三比衆音之和不容於五<lb/>
莫不動心而駭耳感今而懐古鏘若在懸哀如在絃筍<lb/>
簴無形異和戎之二四聲詩合雅同鼓箧於三千事寜<lb/>
同於想像理實閟於言筌爾其融洩克諧肅雍清越通<lb/>
眀洞幽變化翕忽激數仞以徐来觸兩楹而静發憑合<lb/>
莫以方奏流𤣥間而未闕故能動心導和嚮皆順正徳<lb/>
有符於解愠教實悟<hi>一作倍</hi>於施令式彰乎不測之神以<lb/>
見乎多能之聖俾恭王之是驚聞斯行諸稽太師之所<lb/>
<pb n="KR4h0022_WYG_078-6a"/>
謂始作翕如且遺音於棟宇寜假手於𤣥虚於是辨清<lb/>
濁節疾徐知笙簧之迭和訝鐘鼓之相於其變無方其<lb/>
来不極静好交至激揚未息簡子夢中之遇其志則流<lb/>
靈公濮上之音其聲多慝曷若舒嘽緩遵肆直俾夫音<lb/>
聲之道感通咸聽此而為徳<lb/>
　　　聽歌賦<hi>應魏王教作</hi>　　　　　　謝　偃<lb/>
君王以政隙務閒披翫餘日闢華軒以遐想臨風庭而<lb/>
自逸於是屏青編收縹帙息柔翰韜雅琴<hi>疑作瑟</hi>情廓志<lb/>
<pb n="KR4h0022_WYG_078-6b"/>
逺慮静神謐于時日下梧宫隂清竹殿鮮雲始發光風<lb/>
初扇餘霞未斂殘虹猶見玉斚既陳蘭肴乃薦登龍閤<lb/>
<hi>一作閣</hi>而騁目臨曲池而游眄於是徵趙女命齊倡動瓊<lb/>
珮出蘭房横寳釵而耀首靚鉛華而飾粧低翠蛾而斂<lb/>
色睇横波而流光聲欲申<hi>一作伸</hi>而含態氣未理而騰芳<lb/>
乍連延<hi>二字一作綿連</hi>以爛漫時頓挫而抑揚始折宫以合徵<lb/>
<hi>一作始析宫而合徵</hi>終分角而和商掩餘韻於雕扇散輕塵於畫<lb/>
梁若夫振幽蘭飛激楚俯仰艶逸顧盼容與其繁㑹也<lb/>
<pb n="KR4h0022_WYG_078-7a"/>
類春禽振響而流變其微引也若秋蟬輕吟而曳緒似<lb/>
将絶而更連疑欲止而復舉短不可續長不可去延促<lb/>
合度舒縱有所聽之者慮蕩而憂忘聞之者意恱而情<lb/>
抒歌未終君王乃喟然嘆曰夫樂者所以通神明節情<lb/>
欲和天地調風俗觀往代<hi>一作哲</hi>之遺風覽前賢之軌躅<lb/>
莫不治亂斯在興亡攸屬是故聖人以為深誡君子以<lb/>
之自勗於是放鄭衞引鄒枚臨廣苑陟崇臺肆東平之<lb/>
樂包天下之才盛矣美矣優哉游哉<lb/>
<pb n="KR4h0022_WYG_078-7b"/>
　　凡一作皆初學記<lb/>
　　　歌賦<hi>并序</hi>　　　　　　　　閻伯璵<lb/>
虞書詩言志律和聲察乎歌以形言聲以導律時其聞<lb/>
見聊因紙以賦曰<hi>一作云</hi>
驗謳歌於樂府戒伶人以迭唱隨轉意合難為形状始<lb/>
趨曲以熈熈終沿風以颺颺繚繞容與逶迤超暢函五<lb/>
聲之參差極六律之清壯原夫蹈性以純宻寛乎率心<lb/>
於悠曠或曲或止如墜如抗盡或可續應而不匱来無<lb/>
<pb n="KR4h0022_WYG_078-8a"/>
悠往去有遺意荆王感而増悲楚妃歎而掩淚察乎靡<lb/>
靡似浮絲以為緒聽乎纍纍若貫珠之為墜括繁言以<lb/>
入節同大道而無器浮而不蕩聚而不盈比擊鼓以作<lb/>
氣尋鳴笛以遣聲亘簫笳之易響亂楚漢之疑兵斷絶<lb/>
齊愛支離帶情或引商刻角或潰渭通涇思彈劍於逆<lb/>
旅念採菱於江汀發河激之慷慨奏滄浪之濁清賦扣<lb/>
角以悽切歎食薇之㢘貞於是載賡載揚穨思覆句引<lb/>
韻下散沿源上遡若寒雲凝於沙漠秋風起於燕路情<lb/>
<pb n="KR4h0022_WYG_078-8b"/>
慷慨而為霜氣絪緼而掩露率意縱誕躭聲指顧眷五<lb/>
噫之匪陋遵九章之淪悟委頓飇厲抑揚綿妙啟子均<lb/>
洛北之曲泉客理淮南之調或間以彈絃或雜以長嘯<lb/>
陟降配徳登之於郊祀一唱三嘆用之於宗廟至哉但<lb/>
疑其形容淵乎莫見其光耀蹈跡載徳流言居要九辯<lb/>
勤於水土二南分乎周召寳鼎見於汾隂天馬来於荒<lb/>
徼徒觀其浩浩嫋嫋渢渢泱泱堯帝繼於虞帝禹跡盡<lb/>
于殷王省周詩於魯䇿欽漢風於沛鄉嗟人命之何幸<lb/>
<pb n="KR4h0022_WYG_078-9a"/>
逢天道之昭彰諒股肱之匪懈載元首之輝光制頌創<lb/>
雅漂齊流商瞽統樂教士符人康展来蘇於日域諧擊<lb/>
壤於皇唐附威儀之濟濟和金石之鏘鏘白雲互進緑<lb/>
水激揚聊以永日歌而無荒<lb/>
　　　歌響遏行雲賦<lb/>
與元氣相合與太虚相雜此雲之所吐納巉岩竒峰蜿<lb/>
蟺真龍此雲之為形容其有含商咀徵節其行止以乖<lb/>
刺於天理然而天無情道無營四時感而運行萬物感<lb/>
<pb n="KR4h0022_WYG_078-9b"/>
而發生茍吾人之感激遂凝思於至精彼天地猶見應<lb/>
况白雲之英英繇是溉與<hi>疑作盥</hi>心術合和天倪權機<lb/>
不發正性不攜息直氣以足踵激清聲於匏墀四暢<hi>一作</hi>
<hi>氣</hi>既交五聲大戛以咽喉為管聲以唇吻為椌楬忽頓<lb/>
挫而髙歌遂盤珊於坱圠上如抗下如墜極髙天蟠厚<lb/>
地魚奮鬐鳥騰翅混莽渺而清泠入虚無而宻緻彼雲<lb/>
澶漫萬族連延一空出虚無以布濩淹寂寥而鴻濛既<lb/>
如盖而如馬亦自西而自東歌者於是噬嗑其頥吮吐<lb/>
<pb n="KR4h0022_WYG_078-10a"/>
塤篪氣調萬象口運四時奏羽商而寒光冽冽動角徴<lb/>
而春光熈熈聲欲斷而復續若貫珠之纍纍一成而芳<lb/>
氣初振風篁木韻彼雲尚徘徊希微出入無依若往未<lb/>
定将行不飛再成而逸思奔壯正聲寥亮彼雲漸應曲<lb/>
徃来從風下上三成而充塞人寰洋溢無間在水徧水<lb/>
在山滿山彼雲忽應聲赴節雷奔霧集前者山立後者<lb/>
山岌力大不可以動摇噫氣不可以嘘吸風北不北風<lb/>
東不東輪囷杳影泱漭長空矗如河漢屹若華嵩天輪<lb/>
<pb n="KR4h0022_WYG_078-10b"/>
轉而不動地籟寂而不窮沈悠悠之寒水浮習習之微<lb/>
風浮沈異勢髙下萬里願一致於青雲亦何階而望此<lb/>
及其調苦聲切歌長意深天乎有耳雲也無心果凝影<lb/>
而不散為歌者之知音是知志同則千里而應不同則<lb/>
造膝而悖谷為律而成暄日因戈而不没茍精誠之激<lb/>
勵信感應於倏忽則有花装袨服楚艶陳娥妖姿膩理<lb/>
慢臉横波珊珊珮玉粲粲垂羅務淫哇之巧笑詫激楚<lb/>
之嬌歌曲未離於咫尺雲已邈於山河假使勢雖廻天<lb/>
<pb n="KR4h0022_WYG_078-11a"/>
力雖㧞山影則可望雲不可攀思欲騁庸音之靡曼遏<lb/>
仙雲之往還一何難哉向使善亦遏雲否亦遏雲妍蚩<lb/>
一貫邪正不分則善歌者望風而結舌肯闒茸於哀哇<lb/>
之羣哉<lb/>
　　　善歌如貫珠賦<hi>以聲氣圓直有如貫珠為韻</hi>劉　隲<lb/>
妙為曲者暢於情樂為心者和於聲微至儀之難象因<lb/>
貫珠而强名豈不以符雅正契虚盈聆纂纂之音無遺<lb/>
曲折體纍纍之狀取象圓眀方其咀宫商激志氣雖直<lb/>
<pb n="KR4h0022_WYG_078-11b"/>
已而成善亦道和而為貴當發徳詠功之際侔照乘之<lb/>
聨輝在一唱三歎之時若呈祥而聚緯其聲既全其質<lb/>
兹<hi>一作彌</hi>𤣥發皓齒而潛融熠熠隨雅調而暗轉連連間<lb/>
赤水兮虚瑩異滄海兮孤圓動白雪之聲初疑剖蚌度<lb/>
𤣥雲之曲終類投泉是知善臻其極喜可以飾不煩不<lb/>
體乃端乃直赴於節意的皪以交光盛於文想熒煌而<lb/>
化<hi>一作比</hi>色懿夫歌以心而虚受珠以𤣥而可久表於直<lb/>
而不表於邪貫於心而不貫於手其奏也乃生於自然<lb/>
<pb n="KR4h0022_WYG_078-12a"/>
其闋也復歸於無有掩抑虚徐温如皦如誠激揚而導<lb/>
志諒璀璨而澄虚所以表和平所以類輝煥陽春為象<lb/>
罔之得綠水乃驪龍之翫知音者誠審其無象無形不<lb/>
知音者徒謂其有條有貫且道以物而相符事有類而形<lb/>
殊擇其善者騰光於瞬息去不善者匿曜於斯湏吾將<lb/>
結流徵習綿駒精於曲喻於珠庶賞善而不昧比至寳<lb/>
以無渝<lb/>
　　　第二<hi>同前韻</hi>　　　　　　　　　趙　蕃<lb/>
<pb n="KR4h0022_WYG_078-12b"/>
歌有能者珠有至精既審音於條暢因取象於圓眀由<lb/>
是同其妙得於聲上下皆宜固纍纍之脗<hi>一作相</hi>合長短<lb/>
中度方一一而混成徵彼深㫖眀乎所謂本潛究於精<lb/>
微終契言於髣髴故永言者以有勇而可保効珍者取<lb/>
無類<hi>疑未詳</hi>而為貴將察之於衆音信端如於一氣始乃<lb/>
辨直<hi>疑作真</hi>偽審虚圓顧周流而復舉若的皪以成妍度<lb/>
曲未終或交通而無朕成文不亂喜繁㑹於自然窅窅<lb/>
彌章規規可則侔碧玉而増美寫朱繩而逾直方自理<lb/>
<pb n="KR4h0022_WYG_078-13a"/>
以心故必臻其極清音乍絶寜象罔而斯求雅韻載揚<lb/>
信希夷而自得則知歌之至計於不朽珠之狀符於妙<lb/>
有所以因彼洪纎形於善否昧之不見識遺聲之疾徐<lb/>
象在其中分隂魄於先後是故事之精者有以方諸導<lb/>
延促而麗矣引舒緩而直如聽其真疑自一觚之始舉<lb/>
其可<hi>一作正</hi>方知三代之餘然則淡以成規端然如貫時<lb/>
發響於杳黙每韜光於璀璨求乎寂寞豈殊無脛而臻<lb/>
散彼冥䝉匪同溢目之翫美其聨綿中矩終始相符暢<lb/>
<pb n="KR4h0022_WYG_078-13b"/>
於心信精麄而自異端其本惟小大以無逾足以徵詞<lb/>
於師乙擅美於綿駒儻傾心而一聽殊有類於編珠<lb/>
　　　第三<hi>同前韻</hi>　　　　　　　　失　名<lb/>
歌者達其志曲者導其情方假象以微妙將類珠而取<lb/>
眀于以遂條暢于以考清貞揚穆穆之音端而陳徳審<lb/>
纍纍之節貫以成聲且夫發深誠表和氣惟中規之可<lb/>
法諒徑寸而同貴儼然在上初宛轉以凝旒肅若飄空<lb/>
想熒煌而動緯惟乙所傳宜商有焉温良則無類於曲<lb/>
<pb n="KR4h0022_WYG_078-14a"/>
含暢則有取於圓雅調相依而瀝瀝清音迭奏而綿綿<lb/>
乍起黄鐘疑蚌開而色爛將吟緑水如浦沉而影連美<lb/>
乎廻若循環踈非掩抑聲既發而眀朗珠既貫而絃直<lb/>
九功是闡同在握以騰光三歎屢聞非闇投而改色其<lb/>
曲彌清其音彌久馳熠熠以交映度連連而相受出乎<lb/>
口吻𤣥珠莫覩於可聞入彼虚無象罔雖求而何有故<lb/>
能直已中奮和心外舒咄長言而皎矣務妙轉以繩如<lb/>
聆湛露之終光懸瑞景體横汾之末目駐神居斯可以<lb/>
<pb n="KR4h0022_WYG_078-14b"/>
正煩濁别流翫陽春續響於孤絶白雪連耀於璀璨雖<lb/>
聞唱以殊聲終合音於共貫是知大雅含象清眀式符<lb/>
曲折而必遵於道周圓而可法於珠俾將繼聲者識乎<lb/>
有曲審音者知我無渝<lb/>
　　　第四<hi>同前韻</hi>　　　　　　　　元　稹<lb/>
珠以編次歌以<hi>一作有</hi>繼聲美綿綿而不絶狀纍纍於已<lb/>
<hi>二字一作以相</hi>成偏佳朗暢屢比圓眀度彫梁而暗繞誤綴網<lb/>
而<hi>一作之</hi>頻驚響象而然非謂守<hi>一作結</hi>之以繩約氣至則<lb/>
<pb n="KR4h0022_WYG_078-15a"/>
爾故可貫之以精誠原夫以節為珠以聲為緯漸杳杳<lb/>
而無極以多多而益貴悠揚緑水訝合浦之同歸繚繞<lb/>
青霄環五星以<hi>川文粹作之</hi>一氣望眀月而宛轉感潛蛟之<lb/>
歔欷若非象照乘之珍安能忘在齊之味其始也長言<lb/>
邐迤度曲纒綿吟斷章而離離若間引妙轉而一一皆<lb/>
圓小大雖倫離朱視之而不見唱和相續師乙美之而<lb/>
謂連當其拂樹彌長凌風乍直意出彈者與髙音而臻<lb/>
極及夫屬思潜<hi>一作漸</hi>繁因聲屢有想無脛者隨節促而<lb/>
<pb n="KR4h0022_WYG_078-15b"/>
奔走以動激<hi>二字一作洞徹</hi>為精英比瑕玭於能否次第其韻<lb/>
且殷勤於士衡之文上下其音謂低昂於游女之手窈<lb/>
窕逺矣徘徊繹如髣髴成象玲瓏構虚頻寄詞於章句<lb/>
之末願連光於謦咳<hi>一作咳唾</hi>之餘清而且圓直而不散方<lb/>
同累丸之重壘<hi>一作疊</hi>豈比深泉之撩亂懼無知者初憫<lb/>
黙於暗投善則反之乃因循於舊貫美清泠而發越憶<lb/>
輝光之璀璨始終無異細大靡殊中規矩而圓折成條<lb/>
貫以縈紆似是而非賦湛露則方驚綴網<hi>一作冕</hi>有聲無<lb/>
<pb n="KR4h0022_WYG_078-16a"/>
實歌芳樹而空想垂珠美惡難掩前後莫<hi>文粹作不</hi>踰亦比<lb/>
掄材之至者豈獨善歌之謂乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_078-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九十二</head>
    <p>
<pb n="KR4h0022_WYG_092-1a"/>
欽定四庫全書<lb/>
　文苑英華巻九十二　　　宋　李昉等　編<lb/>
　人事三<lb/>
　　思慎賦一首　　　　　韋弦賦一首<lb/>
　　京兆試慎所好賦一首　三復白圭賦一首<lb/>
　　駟不及舌賦二首<lb/>
　　　思慎賦<hi>并序</hi>　　　　　　　劉知㡬<lb/>
　國史云知㡬著思慎賦以刺時且以見志鳳閣侍郎<lb/>
<pb n="KR4h0022_WYG_092-1b"/>
　蘇味道李嶠見之相顧而歎曰陸機豪士所不及也<lb/>
　當今防身要道盡在此矣<lb/>
賦形天地<hi>一作且夫肖形天地</hi>受氣隂陽生樂死哀進榮退辱<lb/>
此人倫之大分也然歴觀自古以迄于今其有才位<lb/>
見稱功名取貴非命者衆克全者寡大則覆宗絶祀<lb/>
堙没無遺小則繫獄下室僅而獲免速者敗不旋踵<lb/>
寛者憂在子孫至若保令名以沒齒傳貽厥於後𦙍<lb/>
求之歴代得十一於千百某嘗迹其行事畧而論之<lb/>
<pb n="KR4h0022_WYG_092-2a"/>
至如望夷簒奪鴻溝戰争包燕蓋之異志踐恭顯之<lb/>
邪迹或干紀亂常或窺窬僥倖此而獲罪固其宜也<lb/>
争二城而相殺期五鼎以就烹獻魚炙以交鈹舞鷄<lb/>
鳴而伏鑕或幸災樂禍或甘死徇生求而得之又何<lb/>
怨也降兹以外有異於是莫不重七尺於太山恡一<lb/>
毛於尺璧徒惡其死而不知救死之有方但惜其生<lb/>
而未識衛生之有術何者地居流俗之境身當名利<lb/>
之路皆物之相物我之自我當仁不讓思倍萬以孤<lb/>
<pb n="KR4h0022_WYG_092-2b"/>
標唯利是視願半千而秀出行髙於人衆必非之官<lb/>
大於國主必惡之而名譽娯其耳光榮炫其目口甘<lb/>
腴豢嗤鈎吻之腐腸身安棟宇誡垂堂之折足自謂<lb/>
長無六疾永固百齡巋然可與金石齊堅松喬比夀<lb/>
者矣殊不知闗張以傲誕為將桑霍以滿盈居職晁<lb/>
錯削國以獻忠伯宗匡朝而好直處父則純剛立性<lb/>
張温則太明為識見之者為之寒心聞之者為之變<lb/>
色亦猶卧於積薪之上而不知火之將燃巢於折苕之<lb/>
<pb n="KR4h0022_WYG_092-3a"/>
末而不悟風之巳至既而惡稔釁盈道窮數極黄沙在<lb/>
縶懐上蔡而無追白刃臨頸揮廣陵而長歎猶以為禍<lb/>
出不虞災非素漸以兹自卜奚其謬歟假有舉一反三<lb/>
粗分菽麥知豐屋之不誡悟覆車之足尤而皆宴安鴆<lb/>
毒遲疑猶豫交戰未勝而禍機先發不杜之於欲萌方<lb/>
悔之於既兆用使茂先將戮顧諍子而多慙安仁巳收<lb/>
負慈親而永訣嗚呼自古所以多殺身亡族者職由於<lb/>
此也因斯而言則知禍福無門唯人自召自貽伊戚匪<lb/>
<pb n="KR4h0022_WYG_092-3b"/>
降于天而謂之不幸未之聞也昔夫子有云仁逺乎哉<lb/>
我欲仁斯仁至矣竊以仁為百行之首大聖其猶病諸<lb/>
然必以中才之人企勉而行猶或可及况其慎者蓋不<lb/>
過慎言語節飲食知止足避嫌疑若斯而巳矣非有朝<lb/>
聞夕死去食存信之難也違之則為凶人蹈之則成吉<lb/>
士其為𢎞益多矣而世人罕能修身<hi>二字一作日旴使</hi>厲巳自<lb/>
求多福方更越禮過度坐致覆亡此宣尼所以譏鮑莊<lb/>
子之智<hi>一作志</hi>不如葵而孫叔敖譬以螳螂伺蟬不知黄<lb/>
<pb n="KR4h0022_WYG_092-4a"/>
雀在後余早遊墳素晩仕流俗觀古今之人物極矣見<lb/>
吉凶之成敗衆矣夫貴不如賤動不如静嘗聞其語而<lb/>
未信其事及身更之方覺斯言之徴矣加以守愚養拙<lb/>
怯進勇退每思才輕任重之誡智小謀大之憂觀止足<lb/>
於居常絶覬覦於不次是以度身而衣量腹而食進受<lb/>
代耕之禄退居負郭之田庻㡬全父母之髮膚保先人<lb/>
之丘墓一生之願於斯足矣但才非上智習以性成猶<lb/>
恐覩芳餌而貪生處鮑肆而神化苟或静退之心日弛<lb/>
<pb n="KR4h0022_WYG_092-4b"/>
則馳競之慾日増顛沛以之嗟何及矣常思列銘几杖<lb/>
取配韋弦刻心骨而不忘傳諷誦而無斁蓋語曰明鏡<lb/>
可以覽形徃古可以知今是用尋徃哲之事驗古人之<lb/>
得失寄彼形言存諸烱誡列之座右題其賦云<lb/>
吾嘗終日不食三省吾身覺昨非而今是庶捨舊而謀<lb/>
新原夫天地之大徳曰生聖人之大寳曰位生也者賢<lb/>
愚定其美惡位也者朝市總其名利七情由其不等百<lb/>
行以之咸異儻無心以自謀良局途其必躓何者得不<lb/>
<pb n="KR4h0022_WYG_092-5a"/>
思失雄獨忘雌躭人爵以健羨窮代路之險巇是則平<lb/>
衡而登九折直轡而踐三危干戈生於肘腋胡越起於<lb/>
籓籬假使履獸尾而不咥探龍頷以獲竒省僥倖以適<lb/>
願非仁者之所為也借如幽室鑿坯窮居負郭二頃樵<lb/>
採一㕓耕穫困沉名於抱關志充詘於懸箔俄㧞跡於<lb/>
羊豕倐摶飛於燕雀金紫照其陸離銀黄煥其沃若彼<lb/>
滿盈之難守伊榮茂之易落朝結駟而乗軒暮齒劒而<lb/>
膏鑊方思上蔡之犬追念華亭之鶴奚一身而足怪廼<lb/>
<pb n="KR4h0022_WYG_092-5b"/>
九族其惟索爾其寂莫<hi>疑作寞</hi>無事殷憂不平耻當年而<lb/>
功不立疾没世而名不成懐書訪道學古言兵擅雲間<lb/>
之美譽馳日下之休聲夫鐸穴由於足響膏爍起於多<lb/>
明趙國從而蘇裂齊城下而酈烹吹律誅<hi>一作殊謂京房</hi>於西<lb/>
漢獻寳刖於南荆遂懐沙於楚塞因説難於秦庭李仕<lb/>
登朝而就戮嵇道超代而逢刑苟才智之為患雖語嘿<lb/>
而同傾若乃猛將出師謀臣獻䇿鱗翼攀附風雲感激<lb/>
開黄閣與朱門樹髙幡及長㦸恃龍蛇之恩舊望鳥兎<lb/>
<pb n="KR4h0022_WYG_092-6a"/>
之盡獲思擅寵於邦家誓傳名於竹帛蜀既平而艾檻<lb/>
呉巳覇而胥溺黜淮隂以斃韓遷杜郵而死白彼功成<lb/>
而不退俄寵謝而招隙何追憶於布衣翻興思於下澤各<lb/>
入門而自媚徒吊閭其何益亦有爵非才舉榮因寵遷<lb/>
吮癰求愛䑛痔逢憐朝承恩而袖斷夜託夣而衣穿嗤<lb/>
弦直之死道喜邪徑之敗田氣噓霜而吸露力轉日而<lb/>
廻天自謂方江湖而共永比嵩岱而齊堅一朝失據萬<lb/>
古凄然至於申侯逼迫而辭楚盧綰披猖以去燕彼丁<lb/>
<pb n="KR4h0022_WYG_092-6b"/>
傅之崇貴將梅茹之威權疇一姓其或在覆五宗而不<lb/>
全次有跡鄙衡門情娱俠窟出入田竇徃來平勃歌無<lb/>
魚以自謀獻文虵而請謁疑卧薪之可乆謂巢葦之恒<lb/>
安烈火灼其潜燎衡風歘其上摶曹門傾而夭鄧賈室<lb/>
壊而夷潘班坐刑於黨竇殷取戮於臣桓顧噬臍而不<lb/>
及知觸籓<hi>一作拾</hi>之為難夫化赤漸乎鄰丹為黔資於邇<lb/>
墨生於麻者既革其操染於藍者亦變其色交非鮑叔<lb/>
遊異田蘇忘臭肆之不惡持甘醴以為娱餘推誠而禆<lb/>
<pb n="KR4h0022_WYG_092-7a"/>
<hi>一作狎</hi>耳蕭結契而連朱始刎頸以交約終反噬而相屠<lb/>
王綢繆於魏諷石嫌疑<hi>一作慊疑</hi>於州吁孫秀與趙倫齊貫<lb/>
石顯將牢梁並驅汙無禮以自及蹈不義而同誅别有<lb/>
直若史魚正如伯厚飾智驚物露才不偶持瑾瑜而指<lb/>
瑕鑒水鏡而求垢彼獨潔之為雅固羣醉之所醜况乃<lb/>
誹謗朝廷擯斥朋友方縉紳以豚犢延冠蓋以雞狗符<lb/>
結怨於晉台彭肆言於蜀后禰悲號於座上庾嘲謔於<lb/>
行後揆榮辱之在身猶樞機之發口儻一言其靡慎奚<lb/>
<pb n="KR4h0022_WYG_092-7b"/>
四大之能守然則禮無微而不驚<hi>疑作警</hi>怨無小而不讎<lb/>
察關張之同敗審韋弦之所由豈直君子不可罔而小<lb/>
人獨可仇倜儻英跱昻藏逺邁覩厮𨽻其如萍觀輿臺<lb/>
其若芥本無猜於螻蟻寧有忌於蜂蠆安知鵞炙輟授<lb/>
七尺由其䘮亡羊羮匪均三軍以之覆敗苟有怨其必<lb/>
復諒無所而不誡於是考兹出處稽彼行藏咸知進而<lb/>
不知退知存而不知亡惑多言之必敗迷暴貴之不祥<lb/>
彼有足而罕衛行立身而靡防猶乗車之去軌若渉海<lb/>
<pb n="KR4h0022_WYG_092-8a"/>
之無航既百慮而一致故異術而同䘮唯夫明達髙人<lb/>
賢良志士知滿損而謙益驗弱生而强死無為福先無<lb/>
為禍始節其飲食謹其容止聚而能散為而不恃潔其<lb/>
心而穢其跡濁其表而易其裏範闇室而整冠循覆車<lb/>
而易軌以道徳為介胄忠貞為劒履愛髪膚而不傷保<lb/>
家室以不耻若乃詢木鴈於園吏訪光塵於柱史萬石<lb/>
守慎以全榮二疏既滿而辭仕袁不及於憎愛栁忘情<lb/>
於愠喜漢先主之立誡莫尚中庸衛大夫之所羞獨為<lb/>
<pb n="KR4h0022_WYG_092-8b"/>
君子余雖不佞嘗從事於斯矣重曰夫含靈稟質異品<lb/>
殊倫生何如而弗貴命何如而弗珍鴈含枚<hi>一作枝</hi>以避<lb/>
繳狐聼氷而渉津葵傾心以衛足櫟不材而謝斤彼草<lb/>
樹之無識唯禽獸之不仁猶稱能以逺害尚假智以全<lb/>
真矧百行之君子廼三才之令人何自輕於養性何自<lb/>
忽於周身儻狂歌之可採伊輿誦之可詢敢刋銘以勒<lb/>
座遂援翰而書紳<lb/>
　　　韋弦賦<hi>以君子佩之用規性情為韻</hi>
<pb n="KR4h0022_WYG_092-9a"/>
趙魏君子跡著明文有韋弦之淑慎在躁静以區分于<lb/>
以誡徳在我于以表正事君禀剛以宣其志守柔以播<lb/>
其勲<hi>一作薰</hi>動静有恒得樞機於要道佩服無斁合規矩<lb/>
於典墳昔董安于事趙簡子虛心固節收目反視由一<lb/>
國之具瞻在四徳之為美誠孜孜於不怠諒勤勤於所<lb/>
履觀其弦之勁姿可以勵其攸止式摽其道於焉克巳<lb/>
所謂惕禍以垂休故以善終而令始且其天道何常順<lb/>
之無悔察是非之倚伏節行藏於進退守而取則在剛<lb/>
<pb n="KR4h0022_WYG_092-9b"/>
柔以為箴動必可觀比玉劒之為佩鄴令乃曰躁用乖<lb/>
於正性故安卑以從時静既恭於五徳故不暴以為師<lb/>
命韋帶之閒緩體君子之舒遲惟器可象惟賢則之佩<lb/>
蘭則殊於楚客象環有慕於宣尼信建物之表意實善<lb/>
人之所資故知欲不可縱儉以足用徳或可移中以成<lb/>
規識君子之容止見淑人之表儀周旋之中寧假於宫<lb/>
徴内外相制亦合乎塤箎大哉景行剛柔異性緩之於<lb/>
韋用和急之於弦表正既守道而恒佩因履端而不競<lb/>
<pb n="KR4h0022_WYG_092-10a"/>
懿夫式彰茂徳分章<hi>一作意</hi>表情禮節既備敬慎孔明參<lb/>
衣冠而搌<hi>一作振</hi>序列簮紱以齊榮猗二子之垂誡與千<lb/>
古之揚名<lb/>
　　　京兆試慎所好賦<hi>以重譯獻珍信非寳也為韻</hi>
君子嚴其墻仭戒以心胷知躭味之易入俾回邪而不<lb/>
容其慎徳也白圭是聞其三復其好賢也緇衣必薦其<lb/>
九重自然契巳坦蕩清心肅雍翫䘮志而何有欲敗度<lb/>
兮何從昔如王者三朝逺人重譯執贄山委獻琛雲積<lb/>
<pb n="KR4h0022_WYG_092-10b"/>
豈不知納寳庫為子孫之藏映玉墀嘉戎夷之績蓋以<lb/>
難得之貨有損不貪之寳無斁獲狼而荒服不臻却馬<lb/>
而漢王受益嗤虞公受<hi>一作愛</hi>玉之敗美晉帝焚裘之迹<lb/>
匪騁欲而適願將去奢而無怨滿堂足戒黄金寧慎其<lb/>
四知連城不求白璧何勞於三獻所愛者禮所懐者仁<lb/>
君由之而乂國士用之以防身衣服有常非敢翫於千<lb/>
襲飲食不瀆<hi>一作溽禮記其飲食不溽</hi>寧專美於八珍其受<hi>一作愛</hi>才<lb/>
也必擇能而得儁其慕友也亦資忠而履信將辭直而<lb/>
<pb n="KR4h0022_WYG_092-11a"/>
不違知言甘而有吝是窒其欲無忽於微五色足躭審<lb/>
之則朱紫不奪八音可樂慢之則鄭雅同歸思禁邪而<lb/>
制放慮今是而昨非上則宣風下同<hi>一作如</hi>偃草將還淳<lb/>
而復朴在躭徳而味道蒐田失度則念虞人之箴慈儉<lb/>
或虧必思老氏之寳至矣哉好之者儒以多聞為潤屋<lb/>
立義為分社孝既慕於參乎學願從於回也孜孜屑屑<lb/>
束修問寡如此人所以銘座而弗忘書紳而不捨<lb/>
　　　三復白圭賦<hi>以立身慎言思是用則為韻</hi>　張仲素<lb/>
<pb n="KR4h0022_WYG_092-11b"/>
賢哉南容詠白圭於雅什奉明義以為誡徴莠辭於口<lb/>
給諒同符於素履將辨志而貞立玷生在玉伊良工之<lb/>
可磨言出於躬縱駟馬之不及是知詩之為喻言以昭<lb/>
信想研精於奥㫖知祗<hi>疑作底</hi>滯於遺韻詠難<hi>疑作歎</hi>彰其<lb/>
不足反覆明乎克慎身之是省况開巻而念兹心苟無<lb/>
瑕異獻璞之徃吝允矣君子宜其念兹懲諸嘉玉觀爾<lb/>
靈龜尚鮮華之彩慕特達之詞知在湼而不昧同居暗<lb/>
以無欺重明哲以作則故沉吟於四時<hi>疑作詩</hi>既切磋以<lb/>
<pb n="KR4h0022_WYG_092-12a"/>
求友將造次而解頥得之自中殊學者之四失復而無<lb/>
斁類夫子之繹思<hi>一作類文子之三思</hi>是謨是訓<hi>一作尋之繹之</hi>是效是<lb/>
則諒修己以為物可自家而刑國既引之以改過復重<lb/>
之以比徳香芸自雜於巻舒青蠅寧間乎白黒彼以圭<lb/>
為瑞此以誡為珍苟因文而假物非貴玉而賤珉然則<lb/>
懐璧者耻慢藏而成玷事君者畏不密而失身夫其列<lb/>
於雅頌備法語之為用垂于後昆庻厥道之長存汗簡<lb/>
之文可考絶編之義再敦且非守句之末學有異斷章<lb/>
<pb n="KR4h0022_WYG_092-12b"/>
而賦言豈不以賢智之心慎樞機之所啟瑾瑜之質懼<lb/>
毫髪以成痕懿夫志士仁人明不自是執一善以無失<lb/>
故三復而樂只若或志於斯行秉善價而誰毁<lb/>
　　　駟不及舌賦<hi>以是故先聖予欲無言為韻</hi>　陳忠師<lb/>
甚哉言之出口也電激風趨過乎馳驅掉三寸以發越<lb/>
應千里於須臾逝不可追空勞於駟馬行而無蹤豈繫<lb/>
於九衢故君子念彼尤悔本乎虛無苟出話之不復將<lb/>
起羞而是虞且舌之鼓也有時而馳騖類扣虚之莫獲<lb/>
<pb n="KR4h0022_WYG_092-13a"/>
同捕影之難遇蕭蕭之響徒繫於下風逐逐之音巳疲<lb/>
於中路信樞機之爰發隨小大而作故儻善守於輔車<lb/>
何遽煩乎騏馵遲速相懸奔走徒然言出於身所謂徃<lb/>
而不反馬竭其力猶歎瞻之在前雖欲適逺邇課後先<lb/>
如流之巧以失若滅之態何宣嗟夫以駸駸之足追言<lb/>
言之速豈能之而不欲蓋窒喋喋之喧喻駿駿之奔在<lb/>
誡之而不言肇自微眇倐爾騰翻疾既甚於過隟患必<lb/>
防於屬垣斯事也罔念則狂克念則聖悞片言之既徃<lb/>
<pb n="KR4h0022_WYG_092-13b"/>
知逸足之難競自然有蹻之造勿謂載翕其居此不矜<lb/>
於哿矣彼何患於班如不然者其出彌逺其來愈<hi>一作適</hi>
疎是以慕宿諾於季路悔聼言於宰予至哉詩惡翩翩<lb/>
書懲靡靡方慿響於無際豈絶塵之可弭易象又著夫<lb/>
寡詞禮經亦防其苟訾未若古人之深誡饘於是兮粥<lb/>
於是<lb/>
　　　第二<hi>以樞機一發榮辱之本為韻</hi>　　　　陳仲卿<lb/>
言如流兮唯舌是出咎將至兮徒駟之疾既力竭而罔<lb/>
<pb n="KR4h0022_WYG_092-14a"/>
逮則厲階而非一孰云不進諒金鑠以難追尚謂莫捫<lb/>
苟星奔而愈失由是知所大者吾將誡之雖欲加於鞭<lb/>
䇿誠有謬於毫釐不且息焉想喋喋而自逺非敢後也<lb/>
因駸駸而罔追爾其逝矣將興班如忽越彼懸蹄之莫<lb/>
馳伊利口之斯發猶在耳而旋失須臾若過隟而終煩<lb/>
㓕没澹澹如掉俄出有而入無薄薄陟遐想勞筋而苦<lb/>
節豈獨囂然未殄倐爾既徂徴其如駕之捷防其不密<lb/>
之樞如沸如騰訝以<hi>疑作巳</hi>成於枝葉靡瞻靡顧信空騁<lb/>
<pb n="KR4h0022_WYG_092-14b"/>
於道途原夫貴以寡尤取之不辱慮一出而匪賤故再<lb/>
驅而是朂苟如簧之靡定是見瘁躬若捕影之無由寧<lb/>
勞蹀足是知聽之則咎鼓之或非靡不忘於可復固必<lb/>
在於知機雖齊景之則多爰思滅迹儻張儀之尚在詎<lb/>
可塞違至哉立彼教言先乎根本𢎞影響之靡誡懼衆<lb/>
多之招損崩騰未蹀侔逐日而自勤反覆雖柔見如電<lb/>
之將逺是知孔甘者辱若訥者榮期自虞於速禍故必<lb/>
遣於遄征君子所以存勸誡立度程雖奔走而致逺吾<lb/>
<pb n="KR4h0022_WYG_092-15a"/>
知夫莫疾於聲<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_092-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百六十八</head>
    <p>
<pb n="KR4h0022_WYG_767-1a"/>
欽定四庫全書<lb/>
　文苑英華巻七百六十八　宋　李昉等　編<lb/>
　刑法<lb/>
　　嗣濮王犯贓請免死議一首<lb/>
　　将軍王去榮殺人議一首<lb/>
　　復讐議三首　　　　　斷屠議一首<lb/>
　　功臣恕死議一首　　　刑議一首<lb/>
　　　嗣濮王犯贓請免死議　　　裴子餘<lb/>
<pb n="KR4h0022_WYG_767-1b"/>
議曰死者不可復生刑者不可復續故聖人但訊於羣<lb/>
臣仰採爰書俯窺刑鼎應議之科有八議親之意特深<lb/>
犯死之條有二犯贓之刑非重廣骨肉之禮則德盛而<lb/>
教尊崇錐刀之禁則化衰而情莫<hi>疑</hi>謹按國子司南之<lb/>
嗣爵重阜陵當膠東之榮位齊列無聞樂善有墜昭害<lb/>
<hi>疑</hi>但以刑故宥過議人不捨武帝忍受於漢親抵罪可<lb/>
矜高祖約法於秦暴則知原情輕重與事淺深哀死者<lb/>
之衘寃不以親而廢法憫生靈之無識不以法而䧟人<lb/>
<pb n="KR4h0022_WYG_767-2a"/>
盗為因官犯罪專殺以盗之此正盗而為輕因殺而非<lb/>
重進雖傷於貪穢退非負於幽寃豈惟乾坤感氣雨露<lb/>
所偏然而睦彼親親湏明惻隠謹議<lb/>
　　　将軍王去榮殺人議<hi>并序</hi>　　　崔　噐<lb/>
右件官打殺本部富平縣令杜徽恩㫖以其能放抛石<lb/>
免死奪官自身配陜郡効力中書舎人賈至等未即行<lb/>
下奏請奉進勑㫖議者<lb/>
臣等伏以法者天地之大典帝王守之猶不敢專也若<lb/>
<pb n="KR4h0022_WYG_767-2b"/>
王去榮者乃敢擅殺是臣下之權過於人主開元已前<lb/>
無者尊朝廷也當今<hi>疑</hi>為天下主愛無親踈得一去榮<lb/>
而失萬姓何利之有又八議名例都無此名十惡科條<lb/>
乃居其一殺本部縣令而陛下寛之王法不行人倫道<lb/>
屈臣等奉詔不知所從夫國以法勝有恩無威慈母不<lb/>
能使其子養由基射穿七札楚王以為辱國林慮公主<lb/>
男犯法漢君不為減罪賤技則去榮何有受法則林慮<lb/>
可徴晉文棄原取信以信大於原也今陜雖要郡不急<lb/>
<pb n="KR4h0022_WYG_767-3a"/>
於法則海内無處不尅<hi>疑</hi>况陜郡乎無法也賈至等皆<lb/>
朝之忠良見尅在近<hi>此句疑</hi>謹議<lb/>
　　　復讐議<hi>并序</hi>　　　　　　　　陳子昻<lb/>
臣伏見同州下邽人徐元慶者父爽為縣吏趙師韞所<lb/>
殺卒能手刄父讐束身歸罪議曰<lb/>
先王立禮所以進人也明罰所以齊政也夫枕干讐敵<lb/>
人子之義誅罪禁亂王政之綱然則無義不可以訓人<lb/>
亂綱不可以明法故聖人修禮理内飭法防外使夫守<lb/>
<pb n="KR4h0022_WYG_767-3b"/>
法者不以禮廢刑居禮者不以法傷義然後能暴亂不<lb/>
作亷耻以<hi>川文粹作悉</hi>興天下所以直道而行也竊見同州<lb/>
下邽人徐元慶先時父為縣令趙師韞所殺元慶潜為<lb/>
<hi>集作鬻身</hi>傭保為其父報讐手刄師韞束身歸罪雖古烈者<lb/>
<hi>新唐書作士</hi>亦何以多<hi>新唐書作加</hi>誠足以激清名教旁感忍辱<lb/>
義士之靡者也然按之國章殺人者死則國家之畫一<lb/>
<hi>集作□一之</hi>法也法之不二<hi>新唐書作法不可二</hi>元慶宜伏辜又按禮<lb/>
經父讐不同天亦國家勸人之教者也教之不茍元慶<lb/>
<pb n="KR4h0022_WYG_767-4a"/>
不宜誅臣聞昔者刑之所生本以遏亂仁之所利盖以<lb/>
崇德今元慶報父之讐意非亂也行子之道義能仁也<lb/>
仁而無利與亂同誅是曰能刑未可以訓元慶之可宥<lb/>
顯於此矣然邪由正生理必亂作昔禮防至宻其弊不<lb/>
勝先王所以明刑本實由此今倘義元慶之節廢國之<lb/>
刑将為後圖政必多難則元慶之罪不可廢也何者人<lb/>
必有子子必有親親親相讐其亂誰救聖人作始必圖<lb/>
其終非一朝一夕之故所以全其政也故曰信人之義<lb/>
<pb n="KR4h0022_WYG_767-4b"/>
其政不行且夫以私意而害公法仁者不為以公法而<lb/>
狥私義王道不設元慶之所以仁高振古義伏當時<hi>新唐</hi>
<hi>書作義動天下</hi>以其能忘生而狥<hi>集作及</hi>於德也今若釋元慶之<lb/>
罪以利其生是奪其德而虧其利非所謂殺身成仁全<lb/>
死無生之節也如臣等所見謂宜正國之法<hi>新唐書作典</hi>寘<lb/>
之以刑然後旌其閭墓嘉其徽烈可使天下直道而行<lb/>
編之於令永為國典<lb/>
　　　同前　　　　　　　　　　柳宗元<lb/>
<pb n="KR4h0022_WYG_767-5a"/>
臣伏見天后時有同州下邽人徐元慶<hi>文粹作君先下同</hi>者父爽<lb/>
為縣吏趙師韞所殺卒得手刃父讐束身歸罪當時諫<lb/>
臣陳子昻建議誅之而旌其閭且請編之於令永為國<lb/>
典臣竊獨過之臣聞禮之大本盖以防亂也若曰無為<lb/>
賊虐凡為子者殺無赦刑之大本亦以防亂也若曰無<lb/>
為賊虐凡為理者殺無赦其本則合其用則異旌與誅<lb/>
莫得而並焉<hi>新唐書作不得並也</hi>誅其可旌兹謂濫黷刑甚矣旌<lb/>
其可誅兹謂僣壊禮甚矣果以是示于天下傳於後代<lb/>
<pb n="KR4h0022_WYG_767-5b"/>
趨義者不知所嚮違害者不知所立以是為典可乎盖<lb/>
聖人之制窮理以定賞罰本情以正褒貶統於一而已<lb/>
矣向使刺讞其誠偽考正其曲直原始而求其端則刑<lb/>
禮之用判然離矣何者若元慶之父不䧟於公罪師韞<lb/>
之誅獨以其私怨奮其吏氣虐于非辜州牧不知罪刑<lb/>
官不知問上下蒙冐籲號不聞而元慶能以戴天為大<lb/>
耻枕戈為得禮處心積慮以衝讐人之胷介然自克即<lb/>
死<hi>文粹作死而</hi>無憾是守禮而行義也執事者宜有慚色将<lb/>
<pb n="KR4h0022_WYG_767-6a"/>
謝之而不暇而又何誅焉其或元慶之父不免於死師<lb/>
韞之誅不愆於法是非死於吏也是死於法也法其可<lb/>
讐乎讐天子之法而戕奉法之吏是悖驁而陵上也執<lb/>
而誅之所以正邦典而又何旌焉且其議曰人必有子<lb/>
子必有親親親相讐其亂誰救是惑於禮也甚矣禮之<lb/>
所謂讐者盖以寃抑沉痛而號無告也非謂抵罪觸法<lb/>
䧟於大戮而曰彼殺之我乃殺之不議曲直暴寡脅弱<lb/>
而已其非經背聖不亦甚哉周禮調人掌司萬人之讐<lb/>
<pb n="KR4h0022_WYG_767-6b"/>
凡殺人而義者令勿讐讐之則死有反殺者邦國交讐<lb/>
之又安得親親相讐也春秋公羊傳曰父不受誅子復<lb/>
讐可也父受誅子復讐此推刄之道復讐不除害今若<lb/>
取此以斷兩下相殺則合於禮矣且夫不忘讐孝也不<lb/>
愛死義也元慶能不越於禮服孝死義是必逹理而聞<lb/>
道者也夫逹理聞道之人豈以其王法為敵讐者哉議<lb/>
者反以為戮黷刑壊禮其不可以為典明矣請下臣議<lb/>
附于<hi>文粹有法字</hi>令<hi>文粹有如字</hi>斷斯獄者不宜以前議從事謹<lb/>
<pb n="KR4h0022_WYG_767-7a"/>
議　　必逹理夫逹理<hi>二理字浙本文粹並作禮</hi>
　　　同前　　　　　　　　　　韓　愈<lb/>
元和六年九月七日富平縣人梁恱為父報仇殺人<hi>四字</hi>
<hi>舊唐志作殺仇人秦果</hi>自投於縣請罪勅云復仇<hi>舊唐志作報仇</hi>殺人自<lb/>
<hi>舊唐志作固</hi>有彛典以其申寃請罪視死如歸自詣公門發<lb/>
其天性志在狥節本無求生<hi>舊唐志有之心二字</hi>寧失不經特從<lb/>
減死<hi>舊唐志有之法二字</hi>宜决杖一百配流循州由是有此議<lb/>
右伏奉今月五日勑復仇㨿禮經則義不同天徴法令<lb/>
<pb n="KR4h0022_WYG_767-7b"/>
則殺人者死禮法二事皆王教之大端有此異同必資<lb/>
論辨宜令都省集議聞奏者朝議郎行尚書職方員外<lb/>
郎上騎都尉韓愈議曰<lb/>
伏以子復父<hi>文粹無父字</hi>仇見於春秋見於禮記又見<hi>舊唐書有</hi>
<hi>於字</hi>周官又見<hi>舊唐志/有於字</hi>諸子<hi>文粹作信</hi>史不可勝數未有非而<lb/>
罪之者也最宜詳於律而律無其條非闕文也盖以為<lb/>
不許復仇則傷孝子之心而乖先王之訓許復仇則人<lb/>
将倚法專殺無以禁止其端矣夫律雖本於聖人然執<lb/>
<pb n="KR4h0022_WYG_767-8a"/>
而行之者有司也經之所明者制有司者也丁寧其義<lb/>
於經而深沒其文於律者其意将<hi>文粹作特</hi>使法吏一斷於<lb/>
法而經術之士得引經而<hi>新唐書作以</hi>議也周官曰凡殺人<lb/>
而義者令勿讐讐之則死義<hi>新唐書有者字</hi>宜也明殺人而不<lb/>
得其宜者子得復讐也此百姓之相讐者也公羊傳曰父<lb/>
不受誅子復仇可也不受誅者罪不當誅也誅者上施<lb/>
於下之辭非百姓之相殺也又周官曰凡報<hi>集本新唐書作執</hi>
仇讐者書於士殺之無罪言将復仇必先言於官則無<lb/>
<pb n="KR4h0022_WYG_767-8b"/>
罪也今陛下垂意典章思立定制惜有司之守憐孝子<lb/>
之心示不自專訪議羣下臣愚以為復仇之名雖同而<lb/>
其事各異或百姓相仇如周官所稱可議於今者或為<lb/>
官吏所誅如公羊所稱不可行<hi>文粹作議</hi>於今者又周官所<lb/>
稱将復仇先告於士則無罪者若孤稚羸弱抱㣲志而<lb/>
伺敵人之便恐不能自言於官未可以為斷於今也然<lb/>
則殺之與赦不可一例宜定其制曰凡有復父仇者事<lb/>
發具其亊因下<hi>二字文粹作申</hi>尚書省集議奏聞酌其宜而處<lb/>
<pb n="KR4h0022_WYG_767-9a"/>
之則經律<hi>文粹新唐書無律字</hi>無失其㫖矣謹議<lb/>
　　　斷屠議　　　　　　　　　崔　融<lb/>
議曰春生秋殺天之常道冬狩夏苗國之大事豺祭獸<lb/>
獺祭魚自然之理也一乾豆二賔客不易之義也上自<lb/>
天子下至庶人莫不揮其鸞刀烹之鶴鼎所以充庖厨<lb/>
故能幽明感通人祗輯睦萬<hi>㑹要作百</hi>王千帝殊塗同歸今<lb/>
若<hi>通典作者</hi>禁屠宰斷弋獵三驅莫行一切不許便<hi>通典作将</hi>恐<lb/>
違聖人之逹訓紊明王之善經一不可也且如江南諸<lb/>
<pb n="KR4h0022_WYG_767-9b"/>
州乃以魚為命河西諸國以肉為齋一朝禁止百姓勞<lb/>
弊富者未革貧者難堪二不可也加有<hi>㑹要作又</hi>貧賤之流<lb/>
刲割為事家業倘失性命不全雖復日戮一人終慮未<lb/>
能揔絶但益恐嚇惟長奸欺外有斷屠之名内誠皷刀<lb/>
者衆勢利依倚請託紛紛三不可也雖好生惡殺是人<lb/>
之小心<hi>通典作是君子之小恩</hi>而考古㑹今非國<hi>諸本有家字</hi>之大體<lb/>
但使順月令奉天經造次合禮儀從容中刑典自然人<lb/>
得其性物遂其生何必改革方為盡善伏惟聖主採擇<lb/>
<pb n="KR4h0022_WYG_767-10a"/>
謹議<lb/>
　　　功臣恕死議　　　　　　　吕　温<lb/>
昔衛蒯瞶以竊國之詐盟其陪臣服冕乘軒三死無與<lb/>
近代惑者為因口號<hi>一作因為口實</hi>於是乎有功臣恕死之典<lb/>
考諸古訓其異端歟稽諸時事其亂本歟何者有國之<lb/>
柄莫大乎刑賞人生有欲不可以不制天討有罪不可<lb/>
以不刑盖刑者聖王所<hi>一作持</hi>以佐道德而齊天下者也<lb/>
功濟乎物不可以不賞賞勸乎功不可以不信盖信者<lb/>
<pb n="KR4h0022_WYG_767-10b"/>
聖人所以一號令而惇天下者也然則恕死之典棄信<lb/>
而廢刑何以言之夫立功者自八元十亂之後非盡能<lb/>
賢或有起屠販壟畆行陣之間乘帝王應天順人之勢<lb/>
用力無幾遂貪天功超騰風雲各得變化率勞怙寵崛<lb/>
强自負僣冒無厭見利忘義是宜崇威峻法大為之防<lb/>
而反丹書鐡劵許以不死其功大者可以五作亂而十<lb/>
犯上孰不以暴為無傷乎且人君之言如渙汗不反旣<lb/>
與之要天地誓山河卒<hi>倉忽反</hi>一旦失馭有黥韓之罪神<lb/>
<pb n="KR4h0022_WYG_767-11a"/>
怒人怨不得已而誅是棄信也若恣行兇險隳突憲綱<lb/>
或姦鋒将發釁逼宗社乃念斯言之玷忍而不誅是廢<lb/>
刑也向者纔得其塵涓之勞<hi>集作効</hi>螢燭之助而信棄刑<lb/>
廢将焉用之使賢而有功驚寵懼滿自居無過之地何<lb/>
恕死為使愚而有功小人不幸<hi>集作知</hi>又告以無死是增<lb/>
驕而啓奸適所謂賞之<hi>一有以字</hi>禍也雖恕之死其能免乎<lb/>
夫其賢如太公忠如伊尹惟君知臣可以勿貳而遽宥<lb/>
以罪死是疑其不終非所以待之以誠而盡君子之心<lb/>
<pb n="KR4h0022_WYG_767-11b"/>
也若乃猾如狗盗庸如黥徒未有罪而先恕之死是不<lb/>
許其慕生亷耻自固名節非所以道之以德而勸小人<lb/>
之善也以為明君之處勞臣也安之以爵禄拘<hi>集作䕶</hi>之<lb/>
以紀律名之以好惡聳之以禍福使得遷善逺罪保勲<lb/>
全名剖符傳慶與國終始恩斯勤斯是亦極矣柰何撓<lb/>
權亂法以罪寵人墜信賞必罰之典虧昭德塞違之道<lb/>
恐非哲王經邦軌物之制也謹議<lb/>
　　　刑議　　　　　　　　　　楊　䕫<lb/>
<pb n="KR4h0022_WYG_767-12a"/>
議曰刑可以立乎堯舜不能去不亦深乎曰貳於法而<lb/>
行之茍違之者是不由砥終而紊之則孰若嚴刑而使<lb/>
知畏姑以一宇言之立其墻垣崇其閈閎猶有穴而入<lb/>
者而况於不設乎漢輕其法穽民於禍矣之而不是子<lb/>
更<hi>此句疑</hi>嗚呼致金於路坐拾者以盗不<lb/>
　<lb/>
　<lb/>
　<lb/>
<pb n="KR4h0022_WYG_767-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百六十八<lb/>
</p>
<p>
</p>
  </div>
</body>
</text>
</TEI>
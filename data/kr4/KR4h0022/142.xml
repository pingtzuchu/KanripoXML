<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百四十二</head>
    <p>
<pb n="KR4h0022_WYG_142-1a"/>
欽定四庫全書<lb/>
　文苑英華巻一百四十二　宋　李昉等　編<lb/>
　蟲魚四<lb/>
　　蚯蚓賦一首　　　　　　蟾蜍賦一首<lb/>
　　尺蠖賦一首　　　　　　蝸牛賦一首<lb/>
　　聽秋蟲賦一首　　　　　蜘蛛賦二首<lb/>
　　蒲盧賦一首　　　　　　燈蛾賦二首<lb/>
　　螳蜋拒轍賦一首　　　　蟄蟲始振賦一首<lb/>
<pb n="KR4h0022_WYG_142-1b"/>
　　蟋蟀鳴西堂賦一首　　　蚍蜉賦一首<lb/>
　　　蚯蚓賦　　　　　　　　　東方虬<lb/>
惟隂陽之播氣寔萬類以呈形有㣲蟲之禀質應甲子<lb/>
而濕生雨欲垂而乃見暑既至而先鳴乍逶迤而鱔屈<lb/>
或宛轉而虵行内乏筋骨外無手足任性行止物擊便<lb/>
曲徒進退而皓首竟不知其所欲東西詰屈南北夤緣<lb/>
上食塵塊下飲淵泉應軒轅土徳之王入蔡邕勸學之<lb/>
篇其體甚㣲其用至専墐泥塗以自保觸鹽滋而罔全<lb/>
<pb n="KR4h0022_WYG_142-2a"/>
豈造化之賦命信歸之於自然<lb/>
　　　蟾蜍賦<lb/>
觀夫天地之道轉萬物以自然鱗蟲之衆有蟾蜍而可<lb/>
稱焉鳥吾知其擇木魚吾知其在泉此皆嬰刀爼以生<lb/>
患而我獨沉㝠而得全爾其文章睆目鋭頭皤腹本無<lb/>
牙齒之用寧懼鷹鸇之逐或處于泉或漸于陸常不離<lb/>
於跬歩亦何擇於栖宿當夫流潦初溢隂霖未晴乗清<lb/>
秋之凉夜放響耳之繁聲澒洞雷殷混萬籟而為一喧<lb/>
<pb n="KR4h0022_WYG_142-2b"/>
豗鼓怒怛異類以相驚既莫知其所止故乃時逢則鳴<lb/>
觀其忘機似智稱善不伐進而無悔耻魚之曝鰓退亦<lb/>
能謀笑龜之灼骨方將樂彼泥中與井底安能出夫河<lb/>
長與海濶稱其異則畫地成川謂其神則登天入月豈<lb/>
直窪㘭之内而見其浮沒意兹蟾蜍匪陋攸居沼沚之<lb/>
毛恣涵泳之無斁蘋藻之菜兼糗糧而有餘方其鳴孔<lb/>
公若聞于鼓吹當其怒越子反駐乎乗輿彼龍蛇之蟄<lb/>
也吾不知其所如<lb/>
<pb n="KR4h0022_WYG_142-3a"/>
　　　尺蠖賦<lb/>
六氣氤氲四時平分天道恍惚是生萬物化而為鳥兮<lb/>
有鳴鳳之來儀化而為蟲兮有尺蠖之能屈原夫蠖之<lb/>
為生也不飲不食非榮非利無欲近道處身似智幸禀<lb/>
天地之生亦承雲雨之施哂摶擊而争疾輕爪牙而自<lb/>
致其勇也不怯雷霆之聲其慎也寧勞鷹隼之鷙浩然<lb/>
無悶之境獨處不争之地多其順時而出就暖而長吐<lb/>
㣲絲以逍遥蹙緩歩而來往當静泉澄遇躁風興屈伸<lb/>
<pb n="KR4h0022_WYG_142-3b"/>
進退翼翼繩繩同吹萬而生養體抱一以含宏聖人書<lb/>
之以作誡君子行之而足徴况不才之下士敢求伸以<lb/>
自矜<lb/>
　　　蝸牛賦<hi>并序</hi>　　　　　　　馬吉甫<lb/>
甲辰嵗夏五月余寓居官舍時雨初止有蝸牛蠢蠢緣<lb/>
堂砌而上恐致踐履之禍因命稚子移於墻隂乃潜角<lb/>
縮殻而有自衛之意退為賦云<lb/>
蕤賔仲月逆旅孤亭薄官春罷閒門晝扃雲漫漫兮雨<lb/>
<pb n="KR4h0022_WYG_142-4a"/>
㝠㝠荷蕖紅兮苔蘚青巻隂風於北幌閒<hi>疑</hi>皓月於南<lb/>
櫺觀蝸牛之蕃育何詭錯之殊形若乃順隂而起背陽<lb/>
而化夤緣於草木縈委於臺榭傍庭廡以徐廻循墻隅<lb/>
而亂下纎角内奮寧交觸氏之兵堅殻外圖<hi>疑</hi>終結野<lb/>
人之舍闕爪牙兮自達無羽翼兮相借本忘情於蚌守<lb/>
亦何憚於鴟嚇故其投迹多閒㝠心寡欲進不奔競退<lb/>
非飲啄吸大道之淳精體中庸之止足匪徇<hi>一作同</hi>物而<lb/>
天<hi>疑</hi>悔恒居沖而守樸昇清流兮不為寵頓黄汙兮不<lb/>
<pb n="KR4h0022_WYG_142-4b"/>
為辱豈蜾識之可量何蜺量<hi>疑</hi>之能較借如海蛤無脛<lb/>
江龜有靈懐珠胎以自伐韜玊兆以先形蜋之捕也後<lb/>
黄雀而寧懼魚之貪也前翠竿而不驚觀萬夫而恕己<lb/>
會千載而作程乃知無用之為用求生而䘮生<lb/>
　　　聽秋蟲賦　　　　　　　　李子卿<lb/>
時不與兮嵗不留一葉落兮天地秋况白露之夜遥聽<lb/>
隂蟲之啾啾且鳴因夜急思以秋苦始趯趯而緣堦轉<lb/>
喓喓而入户輕颺颯而韻合殘溜泠而響聚隴水咽而<lb/>
<pb n="KR4h0022_WYG_142-5a"/>
應然峽猿啼而何取由是知悲秋者自此生興感物者<lb/>
因兹為主則有三年逐臣千里逺客鄉路何處君門且<lb/>
隔吟澤畔之風秋卧江臯之煙夕逆旅愁聽鳴蛩四壁<lb/>
欲觧寒衣蕭然涙滴媫妤恩薄義猶辭輦永巷秋深層<lb/>
城夜淺凉月斜照明河近轉塵滿瓊鈎珠簾不巻秋聲<lb/>
四入曼睩雙泫長樂歌鍾悲來莫辨香衢甲第趙李經<lb/>
過霞擁繡軸風調玊珂髙堂引滿醉舞婆娑承<hi>一作永</hi>夕<lb/>
之樂孰知其他清露醒後遶砌聲多瞪視凝聽傷如之<lb/>
<pb n="KR4h0022_WYG_142-5b"/>
何去嵗良人逺征絶域錦書欲寄翩翩鴈翼不語朝紡<lb/>
含嚬夜織其那空閨悲鳴亂逼欲夢飜驚方愁更憶腸<lb/>
絶聲聲門前月色貧士失職寂寞下帷蘭葉風敗苔痕<lb/>
雨滋覽鏡而𤣥髪將白拂塵而素衣己緇柴門日暝響<lb/>
沸茅茨展轉孤枕偏驚故時念懸鶉之正弊恨躍馬之<lb/>
將遲何必葉落自長年悲且蟲之聲也無端人之聽也<lb/>
多緒亦由心覊者多感激志苦者易悽楚苟有任於行<lb/>
藏亦何嗟於寒暑水之積也鱗斯奮風之厚也翼斯舉<lb/>
<pb n="KR4h0022_WYG_142-6a"/>
彼數蟲兮何知且逍遥以容與<lb/>
　　　蜘蛛賦　　　　　　　　　賈　餗<lb/>
凉風起兮秋初歩簷宇兮躊躇有㣲蟲之窈窕挂輕影<lb/>
於空虚績不待筐固無求於蟹結而成網若有羡於魚<lb/>
觀其周旋細密往復輕疾縷積於纎綸成若屈其身也<lb/>
或垂之如墜其絲也亦動而愈出成章無札札之聲不<lb/>
漏得恢恢之質夜居於外同熠燿之宵行日就其功異<lb/>
蛾子之時術於是規模既辨詭麗無儔纎羅礙日薄霧<lb/>
<pb n="KR4h0022_WYG_142-6b"/>
含秋圜影初成有似毁方而合輕絲乍吐還同不茹其<lb/>
柔塵飛空而罥結葉下樹而縈留可以待遊蟲於死地<lb/>
為終日之養羞嗟夫積少者多因㣲者大始一絲而輕<lb/>
絡成衆目之交會言其巧乃織婦不如語其功孰雕蟲<lb/>
可配豈徒玩廻文之縹緲閲浮景之明昧風乍觸而將<lb/>
紛露㣲霑而成纇實亦愛其組織憐於琢磨將懸心而<lb/>
有待信役力而無他容有志業未騁勤勞則多文章徒<lb/>
緝職競不羅覩在户之呈妍爾功既就慙閉門而守拙<lb/>
<pb n="KR4h0022_WYG_142-7a"/>
吾道如何<lb/>
　　　第二　　　　　　　　　　敬　括<lb/>
蠢爾蠨蛸樂居閒邃不資毛羽以為力不假暉光以為<lb/>
媚挺自然之巧蓄多端之思託玊堂以謀生賞<hi>疑作當</hi>金<lb/>
忩而得地得地於中因而致功委曲面實廻環<hi>一作旋</hi>接<lb/>
空踠長絲於柔指拖纎網於輕躬妙技將臨愛南軒之<lb/>
上月清心欲就愁北户之生風始裔裔而將盡幾緜緜<lb/>
而不窮是經是構既勤既朂或連延於壁隅時䝉羃於<lb/>
<pb n="KR4h0022_WYG_142-7b"/>
楹曲雜花幌而左右交引緣錦屏而逺近相屬爾其乾<lb/>
坤<hi>一作乾乾</hi>務生運動多情窈窕前移有作調<hi>疑</hi>梭之勢逶<lb/>
迤下退無聞震懾之聲逺而瞻籠絡紛披如罾罟罘罳<lb/>
之結出廹而察嬋娟斐斖似綾紈綺縠之綴成至如河<lb/>
漢佳人濮陽美婦蜀江新製秦樓妙手將積功之多途<lb/>
固仁智而同夀且驗以張弛效其縈紆踈而不漏細而<lb/>
勿逾貼飛花則亂錦霑皓露則垂珠彼蒼蠅兮則營營<lb/>
而見縶此粉蝶兮亦栩栩而就拘則知繫縲絏者信非<lb/>
<pb n="KR4h0022_WYG_142-8a"/>
其罪囚羑里者又匪其辜韓非所以飲恨伍子所以捐<lb/>
軀痛凝脂兮若爾祝<hi>一作想</hi>一靣而得乎雖復龍之神兮<lb/>
深其穴而自全隼之㨗兮高其巢而取樂龍竟入於炮<lb/>
醢隼終嬰於弋繳彼守道者當然况履危而可作既而<lb/>
倚伏無次職此之由應塞而止從波而流四時可以投<lb/>
契五湖可以泛舟即松石之堪保奚名利之足求子徒<lb/>
覊牽於弋網期逺害而能無少憂<lb/>
　　　蒲盧賦<hi>以教彼他蟲變成時類為韻</hi>
<pb n="KR4h0022_WYG_142-8b"/>
究政化之所歸於蒲盧而可見負么麽之異族能教誨<lb/>
而知變大鈞所播各異禀而殊方二氣相生遂改形而<lb/>
革靣初其穿土取彼桑蟲負以蛸飛之勢寘諸蝸舍之<lb/>
中以氣相感以類相通笑鄧攸之軰無兒絶其天性若<lb/>
何晏之為假子養在公宫薨薨鼓翅咽咽傳意本乃與<lb/>
吾同物孰云所畜非類如能肖貌便若假寐因蠕動而<lb/>
稍分與胎教而齊致蠆尾潜出蜂腰未備將革故而就<lb/>
新諒末同而本異嗟乎俱為化育别感生成已改其狀<lb/>
<pb n="KR4h0022_WYG_142-9a"/>
復移其情躡糞土而股戰弄清風而翅輕漸能羽化永<lb/>
别跂行具體皆遷雖似通於應變無心而守曽不知其<lb/>
改更連拳未己奮迅復止謂我自然莫知所以舉螳蜋<lb/>
之臂而動振莎雞之羽乃起化形如蝶既以忘於神遷<lb/>
委蛻若蟬信難窮於天理雖離本質亦匪殊姿遇穴入<lb/>
易逢花去遲見其類而却為非類遇<hi>一作過</hi>其支<hi>一作枝下同</hi>
而飜訝何支衆彚皆同昔不非兮今不是含生無别彼<lb/>
一時兮此一時然則聖人舉以立言指而垂教謂㣲蟲<lb/>
<pb n="KR4h0022_WYG_142-9b"/>
兮猶知適變矧伊人兮不能胥效於戲其形稍别其類<lb/>
靡他煦然而方隨氣母蠢爾而共禀天和吾徴夫蜾蠃<lb/>
之與螟蛉也見品物而居多<lb/>
　　　燈蛾賦<hi>以人皆曰予知為韻</hi>　　　　　陳仲師<lb/>
燈者火也尊而不親奚斯蟲之𦕈質飜體宻而意馴必<lb/>
將蹈火而後止是以疑氷之與隣雖異探湯執熱之情<lb/>
可見不蒙明照暗投之罪則均是以鴈飛無忘於避繳<lb/>
龍蟄有貴乎存神於以知無知之智有以同自知之人<lb/>
<pb n="KR4h0022_WYG_142-10a"/>
無損於明雖光暉可借自貽其咎與壓溺同塵始其燄<lb/>
燄中開青煙爰發<graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>
                    <graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>
                    <hi>一作薨薨</hi>四足白羽若月燋爛唐突<lb/>
離披觸蹷人心卒然天意若曰嬰焚灼者何如玊石之<lb/>
俱盡處高明者曷若烏兎之屢闕且繼彼覆車雖百夫<lb/>
死難而無餘納諸宻網狀衆鳥驚飛而在初循環責實<lb/>
宛轉投虚沉脂膏則屈死觸烟燄則焚如自我構患非<lb/>
天禍予愛水螢之光載浮熠熠笑鼎魚之樂其薨<hi>疑作斃</hi>
徐徐阽乎焦原可叶其義投畀炎火莫之知避曷若晨<lb/>
<pb n="KR4h0022_WYG_142-10b"/>
雞候明以自得火䑕就躁<hi>疑作燥</hi>而無累莫不守之以為<lb/>
順居之以為智是蛾也餘光可託留影如寄排朱燄扇<lb/>
輕吹胡麋<hi>疑作糜</hi>爛於瞬息為腐餘之容易若然者蠢蠢<lb/>
之類將外强而必乖炎炎之著非内熱之所懐既油然<lb/>
相煦於膏火亦瞥然相忘於形骸吾所以知捐軀於鼎<lb/>
鑊與是道而孔階<lb/>
　　　第二　　　　　　　　　　范鳴鶴<lb/>
流月半庭兮頽光初夕金釭坐明兮凝暉的的蛾繚繞<lb/>
<pb n="KR4h0022_WYG_142-11a"/>
而未息意沉潛而自溺逝者已往存者可哀伊戚戚之<lb/>
未畢俄栩栩而復來覩前軌之已覆因委命而不囘彼<lb/>
尚無恨哉殊化難窮神理斯昧物情無傷亦或貽害每<lb/>
捐慮於進止恒忘懐於否泰任逍遥以無營將何負而<lb/>
顛沛如膏之明豈怪前死比薰之馥豈惜同燬儔二美<lb/>
而多慙痛一生之虚委明不可投投之必斃膏不可赴<lb/>
赴之必泥彼優遊之萬端奚於斯乎失計始來也吾故<lb/>
知其必凶及死也吾未識於所從何生㣲而智劣苟不<lb/>
<pb n="KR4h0022_WYG_142-11b"/>
若於自空爾愛候明何不候日光隂不留尚存爾質爾<lb/>
愛候明何不候月素華將移爾猶不滅何相繼以焚軀<lb/>
竟不知謀之為拙𤣥豹深隠終不效幾是蟲以慾卒與<lb/>
命違豈若不死之僊䑕待昏夕而後飛<lb/>
　　　螳蜋拒轍賦<hi>以怒臂當車生不知量為韻</hi>　陳　硎<lb/>
蠢彼㣲蟲勇而不懼當往來之轍跡阻東西之馳騖聞<lb/>
轞轞而虎蹲佇鱗鱗而狼顧見危致命方確爾而靡遷<lb/>
唯敵是求乃毅然而増怒且肖形卓犖植性强梁豈奔<lb/>
<pb n="KR4h0022_WYG_142-12a"/>
衝之足畏非會逺而不當逸性喬桀雄姿激昂拖輕軀<lb/>
致命死地壯前趾若有巨防觀卧轍之時似當黄霸想<lb/>
埋輪之處何憚張綱其或輸糓千箱御姬百兩方擊轂<lb/>
之自逺已張拳而相向死且如歸路何能譲苟不折節<lb/>
於焉用壯睅其目曾不見機揮以肱豈為知量其理何<lb/>
如其生忽諸禍甚觸株之兎危同戯鼎之魚行無逗撓<lb/>
豈必籧篨在聖人之經誠宜避地非長者之轍詎肯廻<lb/>
車且麟傷豈仁龍醢非智思控搏而莫及喻壓溺而何<lb/>
<pb n="KR4h0022_WYG_142-12b"/>
啻不若履薄兢兢臨深惴惴任肖翹之可適曷强禦之<lb/>
不避㣲茫膚血豈足殷其左輪展轉路塵寧止斷其右<lb/>
臂居當假息動必阽危捨鳴蟬而莫捕蔑黄雀而不知<lb/>
儻所據非據亦何斯違斯謂豺狼之不若念虺蜴而何<lb/>
為且含氣之類求生之厚豈必賢哉曷云能不獨不降<lb/>
志自貽伊咎誠轥轢之所加諒虀粉而何有奚必矜夫<lb/>
趯趯冐彼彭彭願陳力之方盛意當途之足驚曲循天<lb/>
理深居物情徒紏紛而莫紀固宻勿而難明倘不載馳<lb/>
<pb n="KR4h0022_WYG_142-13a"/>
載驅廣人之用當念無輗無軏遂爾之生<lb/>
　　　蟄蟲始振賦<hi>以和氣初發幽蟄潜啓為韻</hi>　王　起<lb/>
蟄以寒閉春以陽和閉者待時而後振和者煦物而無<lb/>
頗萬穴之中或羽毛而櫛比積塊之下或鱗甲而駢羅<lb/>
咸蠢蠢以潜發應熈熈之屢過則知出處有時變通為<lb/>
貴煦嫗斯感嚴凝罔畏跂行喙息負日月之融光蠕動<lb/>
蠉飛得天地之仁氣爾其形分土石色動丘墟潜乎野<lb/>
處達彼巖居歴窮隂而兹久當獻嵗之厥初思麗景之<lb/>
<pb n="KR4h0022_WYG_142-13b"/>
鳴躍念和氣以吹嘘順於時比應雷之雉感於候同上<lb/>
水<hi>疑作氷</hi>之魚况夫勾芒整轡太蔟紀月蒸以絪緼斂其<lb/>
觱發或振羽而不倦或動股而不歇細則肹蠁以凌空<lb/>
巨則連蜷而映窟處否藏周逢時出幽順地之理承天<lb/>
之休將昭蘇而忽變豈枯槁而為儔想像山川依稀原<lb/>
隰氣且布於感動形無違於燥濕秘邃泥蟠依稀土蟄<lb/>
青雲之表期蜿蜿以龍升繡户之前佇翩翩而鷰入則<lb/>
知離於淹滯託彼沉潜苟存身而有待必坯户而是瞻<lb/>
<pb n="KR4h0022_WYG_142-14a"/>
豈唯月令舊章紀之而無斁時訓前典徵之而不厭客<lb/>
有窮屈伸之理得行藏之體固無恨於陸沉將必俟於<lb/>
天啓<lb/>
　　　蟋蟀鳴西堂賦<hi>以始入於門漸藏床下為韻</hi>張　隨<lb/>
嵗云秋矣秋亦暮止西堂寂聽之時蟋蟀寒吟之始紛<lb/>
稍稍<hi>一作哨哨</hi>以驚節洞喓喓以横耳若夫八月在宇三秋<lb/>
及門清韻晝動哀音夜繁潘生感而増思宋玊傷而斷<lb/>
魂於時招摇北馳河漢西瀉煙澄寥廓露肅原野背暑<lb/>
<pb n="KR4h0022_WYG_142-14b"/>
而出爾草間驚寒而入我床下或有聲相應氣相依雜<lb/>
蠨蛸於内屏混燿熠於前除羅幌燈寂珠簾月疎掖庭<lb/>
聞而夜久華省聽而秋餘若乃愁雲結隂暮雨流濕拂<lb/>
寒威之宻邇當暝色而逾急我堂既在我室既入亦何<lb/>
異羣鳥養羞昆蟲閉蟄嬾婦也唯爾可以促女巧覊人<lb/>
也唯爾可以催客泣夜如何其夜未央天晴地白月如<lb/>
霜士有衣絺綌坐藜床怨空階之槁葉聆暗壁之寒螿<lb/>
乃言曰何彼蛩矣與時行藏火氛鬱蒸迹邁於中野秋<lb/>
<pb n="KR4h0022_WYG_142-15a"/>
氣融朗聲聞於西堂然後屏輕箑巻凉簟時嵗忽以徂<lb/>
謝功名曷其荏苒美豳化之有成陋晉風之太儉夫如<lb/>
是莫不驚白露之蟲躍望青雲之鴻漸<lb/>
　　　蚍蜉賦<hi>并序</hi>　　　　　　　　李徳裕<lb/>
此郡多蚍蜉余<hi>一無此字</hi>所居臨流寔蕃<hi>一作繁</hi>其類或聚於<lb/>
衽席或入於盤盂終日厭苦而不知可禦之術因戯為<lb/>
此賦令稚子煜<hi>一作煜</hi>和之<lb/>
惟江潭之下國况幽居於澤畔何螻蟻之㣲物亦有徒<lb/>
<pb n="KR4h0022_WYG_142-15b"/>
而凌亂或泮散於經笥或夤緣於食案余乃戯而問之<lb/>
曰爾能居厚地而漏山阿無乃處吾身而為大患蟻不<lb/>
能言詞以臆宣其㫖曰我禀形於造化亦一氣之所甄<lb/>
嘗濟齊師之乏曾聞媯徳之羶覩封穴而知雨驗寸壌<lb/>
而得泉以時術<hi>三字一作出以時</hi>而不息故學者得而稱焉戴<lb/>
笠而逰若巨鰲之冠神嶽繞磨而行如日月之麗青天<lb/>
若乃依垤緣壁淫淫奕奕其聚無聲其行無跡值晏温<lb/>
而出逰當祁寒而入隙迅雷作而靡<hi>一作不</hi>駭㣲雨灑而<lb/>
<pb n="KR4h0022_WYG_142-16a"/>
自適生維<hi>一作雖</hi>瑣細亦有行藏止若羣羊之聚進如旅<lb/>
鴈之翔乗其便也雖鱣鯨而可至<hi>一作制</hi>無其勢也雖蛭<lb/>
螾而不傷今願悔過戢於<hi>一作于</hi>垣墻豈敢同青蠅之㸃<lb/>
白汙君子之衣裳<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_142-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷一百四十二<lb/>
</p>
<p>
</p>
  </div>
</body>
</text>
</TEI>
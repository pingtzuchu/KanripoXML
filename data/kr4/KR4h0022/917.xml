<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百十八</head>
    <p>
<pb n="KR4h0022_WYG_917-1a"/>
欽定四庫全書<lb/>
　文苑英華卷九百十八　　宋　李昉等　編<lb/>
　職官二十六<hi>留守少尹附</hi>
　　東都留守韋虚心碑一首<lb/>
　　東都留守顧少連碑一首<lb/>
　　河南少尹竇府君碑一首<lb/>
　　　東都留守韋虚心神道碑　　孫　逖<lb/>
夫作春秋者必見於行事論將帥者蓋知其為人余為<lb/>
<pb n="KR4h0022_WYG_917-1b"/>
郎時南皮公實掌小司馬之職接武官次亟聞話言故<lb/>
思其人詢其事可知而見之矣公諱虚心字某京兆杜<lb/>
陵人也甄六氣之純粹協九疇之正直沉靜端慤仁慈<lb/>
隱厚忠之屬也清貞本於至公孝之終也毀瘁過於寧<lb/>
戚斯所以行成於內名揚於世者已越在童冠升于膠<lb/>
序介然獨立異於諸生國子博士范頤嘗與均禮然<hi>疑</hi>
考功員外郎李迴秀擢以高第及夫岐下參卿河東主<lb/>
吏能於細謀其長御史賈虚舟舉以勸中丞侯令徳與<lb/>
<pb n="KR4h0022_WYG_917-2a"/>
從常辨習于學也如彼材諸位也若此欲無顯得乎明<lb/>
明天法廷尉攸序命公作大理司直大理丞以至于卿<lb/>
肅肅王度憲臺是式命公作侍御史以至于中丞長人<lb/>
之官以視百姓命公作歙曹二州刺史荆潞揚三州長<lb/>
史以至于太原尹司會之府允釐庶績命公作倉部左<lb/>
司二員外户部兵部右司三郎中左右丞兵部侍郎以<lb/>
至于工部尚書其餘掌吏部選採訪處置使東都留守<lb/>
皆丈<hi>疑作大</hi>任也又能兼之清風暢於臺寺隂雨膏於郡<lb/>
<pb n="KR4h0022_WYG_917-2b"/>
國所居致理所去懐徳徳以處事事以度功功成而義<lb/>
不愆事正而名不悖故今之任職者祖南皮焉初景龍<lb/>
中西域羌胡或謀背誕天威逮捕吏義<hi>疑作議</hi>咸劉公理<lb/>
其獄旬時伏念以為刑者所以明徳除害也誅其桀黠可<lb/>
以除害捨其脅從可以明徳繇是全活者千有餘人洎<lb/>
皇帝二十四年鑾駕還長安之月<hi>一作日</hi>有坐殊死在繇<lb/>
繫者時迫季冬將寘嚴法公為之請曰攸徂之慶方喜<lb/>
來蘇好生之徳宜加在宥上可其奏咸許從流此則蘇<lb/>
<pb n="KR4h0022_WYG_917-3a"/>
公之繇獄釋之之聽理也曩者竇懐貞奸佞之尤欲行<lb/>
私惠劉幽求勲庸既茂將復私讎各有愛憎公嘗按驗<lb/>
皆舉直以明枉不詭隨而曲從秉心惟一蹈尾無懼其<lb/>
後荆有大賈利合權門揚有貪吏婚連相國公亦既條<lb/>
察先訐奸家或命出其罪給郵置於三舍或撻記其過<lb/>
啓刑書於五宅此即山甫之不吐石奢之無避也爾其<lb/>
富人興利導俗閑邪於夀春則引芍陂以溉田於廬江<lb/>
則縣舒城以止盜茭牧之地實藝稻粱萑蒲之澤遂均廬<lb/>
<pb n="KR4h0022_WYG_917-3b"/>
井此即信臣之方畧少卿之理化也若乃擇賢親仁度<lb/>
材委政謂唐林璟盧從愿先逹之宗也故輯寧關右嘗<lb/>
與偕行謂趙良器劉琯後來之選也故亷問淮濆舉以<lb/>
為介此則欒武之從善趙宣之任使也疇若予工實諧俞<lb/>
往上方倚相適㑹云亡享年七十以開元二十九年某<lb/>
月日遘疾薨於東都寧仁里之私第皇帝悼焉揚州大<lb/>
都督府印綬贈物一百五十疋米粟一百五十石賜諡<lb/>
曰貞明年某月日葬貞公於京兆之高陽原祔先塋禮<lb/>
<pb n="KR4h0022_WYG_917-4a"/>
也昔者豕韋作伯扶陽仍相寘徳于後莫之與京公曽<lb/>
祖叔謙事太宗為考功郎中與兄叔諧季武同在郎署<lb/>
時人謂三列宿大父曰知人事高祖歴司庫員外郎贈<lb/>
職方郎中公烈考曰維事睿宗歴户部郎中終于左庶<lb/>
子贈絳州刺史季弟曰虚舟事皇帝歴户部司勲郎中<lb/>
今移左司唐興已來歴華省析薪齊美棠棣同升於述職<lb/>
為奉先在嘗僚為克友人物之盛凡今莫儔先是庶子<lb/>
府君之為户部郎署天庭之內首種行柳公及令弟能<lb/>
<pb n="KR4h0022_WYG_917-4b"/>
業其官曽是封殖益以蕃廡比行年而不朽將樹徳之<lb/>
偕滋僊臺譽之棠歌勿翦君子有以知韋氏之昌阜未<lb/>
可量也貞公之軌度所可逺也有美如是可無述焉肆<lb/>
其孤有方増永世之業先人之志俾余論綴故作是銘<lb/>
曰<lb/>
龍旂翼商勲績惟光祚𦙍其昌簪紱斯皇東郊處守北<lb/>
里居方時清任大運促人亡貞公之徳柔和諒直始終<lb/>
不忒存歿為則高墳有平豐石有勒芳名可久永永無<lb/>
<pb n="KR4h0022_WYG_917-5a"/>
極<lb/>
　　　東都留守顧公神道碑　　　杜黃裳<hi>韋夏卿撰銘</hi>
昔康王以成周之衆命畢公保釐東郊承二后之業周<lb/>
禮以天官卿為冡宰漢以大司馬為將相國朝以尚書<lb/>
僕射師長百揆此四者人臣之極公盡更之有不至追<lb/>
而命之公之徳盛羙公諱少連字夷仲呉郡人也夏后<lb/>
少康以禹葬㑹稽次子為越王以主祀漢封裔孫其為<lb/>
顧侯纘禹之緒厥後蘞蔓世居河南中原戰爭復徙呉<lb/>
<pb n="KR4h0022_WYG_917-5b"/>
㑹自晉司空和洎梁給事中耀至公十三代矣衣冠禮<lb/>
樂為江左著族曽王父諱君卿皇朝柳<hi>一作郴</hi>州司馬大<lb/>
父諱克忠縉雲郡司倉參軍贈邠州刺史烈考諱望贈<lb/>
祕書監祕書府君慕梁伯鸞於陵仲子安貞履道不辱<lb/>
其身該通六經旁貫百氏究天人之際盡性命之端公<lb/>
藴山岳粹靈承祖考休慶瓌姿偉度識達行方志存逺<lb/>
大道契先覺每躬率耕稼厲精墳典齒列上庠升堂覩<lb/>
臭時小宗伯薛公邕深所歎異以為東南之美盡在廊<lb/>
<pb n="KR4h0022_WYG_917-6a"/>
廟之器不孤擢進士甲科猶謝詩人錯薪之義丁祕書<lb/>
府君憂居喪柴毀殆至滅性既祥而哀未忘也久之以<lb/>
書判高第典校祕文秩滿授登封主簿時議以皇居在<lb/>
鎬砥名之士登近甸者俗不為東畿殊不知樂嵩少之<lb/>
遊奮鴻鵠之翼先是邑有暴虎公以為天道<hi>一作神祗</hi>可以<lb/>
誠感猛鷙可以仁服乃堙塞陷穽移檄靈岳於是人安<lb/>
其居獸不為害其通理遂性也如是及休告東洛居守<lb/>
鄭公叔則辟為從事非其所好終以疾辭其明年書判<lb/>
<pb n="KR4h0022_WYG_917-6b"/>
超絶登第亞相于公頎推義行詔拜監察御史京師内<lb/>
亂鑾輅時巡公節見艱危步至行在陳少康滅澆之計<lb/>
墨翟設拒之宜帝納其忠拜水部員外郎翰林學士隨<lb/>
難南梁遷禮部郎中加朱紱銀綬學士如故贊絲綸之<lb/>
密命參帷幄之謀猷屢獻嘉言克昌天業乘輿反正疇<lb/>
勞計功退保冲謙口不言禄以東呉播越叶於方墓表<lb/>
求遷奉辭志哀懇徳宗以公職在近署重違其請乃命<lb/>
長男主喪中使監護水陸縣道斂禭之飾悉令仰給葬<lb/>
<pb n="KR4h0022_WYG_917-7a"/>
于偃師縣高邑鄉邙山之趾澤漏泉壤哀榮莫儔尋以<lb/>
本官知制誥賜紫<hi>疑衍</hi>金印紫綬遷中書舍人公在翰林<lb/>
僅將一紀富平以周密自著萬石以謹審見稱故造膝<lb/>
而言詭辭而出讜言碩畫人莫得聞帝深嘉之方將大<lb/>
任以文昌理本歴試其能凡三踐列曹再登八座一為<lb/>
散騎常侍一為左丞雖分職各殊領者數矣公之在地<lb/>
官也辨土地之名物稽夫家之衆寡四人不瀆五教允<lb/>
敷斂施以時貴賤有節所以法通制而濟經費也公在<lb/>
<pb n="KR4h0022_WYG_917-7b"/>
秩宗明典禮以正威儀變樂府而和上下錯綜經術辨<lb/>
論俊造黜浮偽而尚敦素所以觀人文而化天下也公<lb/>
在天官綜六典以佐邦理糾八柄以馭羣司登降庸勲<lb/>
權衡流品抑貪冒而進賢能所以代天工而立人極也<lb/>
珥貂騎省以直方備顧問以謇諤處朋儕時有權臣怙<lb/>
寵人多附麗公面折其短數而絶之羣臣為危正色不<lb/>
撓旋持左轄旁惣機曹之事凡三典賔貢三掌銓衡藻<lb/>
鑒表於知人情通播於令問萬邦輻輳五都浩穰命公<lb/>
<pb n="KR4h0022_WYG_917-8a"/>
尹京兆以為設鈎距塗赭衣前人<hi>一作使</hi>之所為不足以<lb/>
為四海式於是布和平尚簡易始務仁人之惠無取赫<lb/>
赫之名政𢎞大體去有餘慕遷吏部尚書復行太宰之<lb/>
職轉兵部尚書兼御史大夫東都留守處納言之位儀<lb/>
亞相之府行二南之化申九伐之威以洛苑閒田汝墳<lb/>
曠土乞田積粟務穡勸分貞我師律載清東夏孟元陽<lb/>
有溵水之功為當時所掩公密薦于先帝言雖不情<hi>一作</hi>
<hi>成</hi>識者美之嗚呼昭假其功馨香其徳冝升玉鉉而底<lb/>
<pb n="KR4h0022_WYG_917-8b"/>
太階天不慗遺梁木斯壊以貞元癸未年<hi>一作歳</hi>十月四<lb/>
日薨于洛陽讓里之私第春秋六十三都人罷市而洒<lb/>
泣皇上廢朝以興悼乃命有司葬日給鹵簿簫皷追贈<lb/>
尚書右僕射飾終之義備矣太常考行諡曰敬夫人同<lb/>
郡陸氏常川司馬綺之女也藴中饋内弼之美女儀之<lb/>
徳冝配君子光我閨門石窌未封先公而謝有子曰師<lb/>
閔克家光烈早歳繼明以㧞萃甲科歴咸陽尉次曰師<lb/>
安太常寺太祝次曰宗彧宗憲志文好學不墜先業凱<lb/>
<pb n="KR4h0022_WYG_917-9a"/>
風之思有感人聲<hi>一作聽</hi>師閔等考卜先逺以明年二月<lb/>
十五日奉公洎夫人之裳帷合葬于亳邑附先塋禮也<lb/>
以黃裳陪南宮之班列接西掖之周行忝於史官頗知<lb/>
系録叙事詢於故老銘徳孝<hi>疑作存</hi>於碩儒追琢豐碑<hi>一作</hi>
<hi>珉</hi>永播徽烈其詞曰<lb/>
洪惟哲人含道研幾大方不器正得<hi>疑作徳</hi>思惟磅礴山<lb/>
立危昻鳳姿耽耽廣厦浩浩澄陂元化及物聖主為時<lb/>
嘉猷式贊密誥是司十餘年間造膝詭詞顯仁藏用孰<lb/>
<pb n="KR4h0022_WYG_917-9b"/>
得而知天地有公輔相其宜綜綱清轄揭禮高闈貂蟬<lb/>
峨峨親侍玉墀帝思其人則曰汝為乃齊九賦乃張四<lb/>
維清濁是分集於靈龜祈祈名<hi>一作多</hi>士天<hi>一作在</hi>下觀頤<lb/>
正直摧剛誠明㓕私孰云𢎞烈<hi>一作强禦</hi>禦<hi>一作視</hi>若嬰兒量<lb/>
人氣折觸角用羸因智圖難尹正邦圻無念鰥寡克宣<lb/>
明夷<hi>一作威</hi>尼父有言栽者培之無赫斗樞迭為官師重<lb/>
光疊耀近古攸希分政于東𢎞訓保釐方俟元宰韋來<lb/>
膺斯<hi>一作期</hi>嗚呼不淑棟幹其萎神昧於仁胡可度思寵<lb/>
<pb n="KR4h0022_WYG_917-10a"/>
贈端右恩覃澤垂𤣥宇深邃龍光逶迤徳音孔昭視我<lb/>
豐碑<lb/>
　　　河南少尹竇府君碑　　　　張九齡<lb/>
叙曰正其本<hi>集作身</hi>君子所以慎徳敏於行吉人所以寡<lb/>
辭或道之或處之是亦正命之將行利有攸往則時不<lb/>
家至而人勸言不面命而事濟不為跡而實以阜蕃不<lb/>
務<hi>集作沽</hi>名而聲以遹駿夫如是者存乎其人故河南少<lb/>
尹竇公蓋有之矣公諱某扶風平陵人自後魏大將軍<lb/>
<pb n="KR4h0022_WYG_917-10b"/>
侍中永富公至烈考瀛州刺史贈刑部尚書莘國公六<lb/>
葉矣皆贈華卿族見重公朝四國于藩四方于宣龍旂<lb/>
承祀六轡耳耳公所謂盛徳必祀承簡子之始大積善<lb/>
餘慶是僖伯之有後故生則靈和<hi>一作知</hi>長而純固既白<lb/>
而受采亦黃以通中天假不器之性人服自然之理而<lb/>
况於文雅縁飾志業孔修引伸足以長人動用足以利<lb/>
物既學從政其歸易簡形有萬殊道以一貫人致一意<lb/>
而已我乃萬目盡張故其始也以明經上第授彭州參<lb/>
<pb n="KR4h0022_WYG_917-11a"/>
軍事詢謀郡將器異甚厚所遇深<hi>一作森</hi>然其言固矣<hi>一作</hi>
<hi>巳</hi>如山之為始於覆簣如江之導終以方舟於是累遷<lb/>
至于薛王友贊善大夫燕王築館以待士漢儲立苑以<lb/>
招賔當其推擇莫非賢俊議者惟允而公在焉然猶韞<lb/>
匵隨和十城空其價踡跼驥騄千里未之騁及其用也<lb/>
再入尚書郎遂為洛陽令三臺雅望一時精選舊章資<lb/>
以彌綸利器呈於盤錯出宰百里實惟<hi>集作曰</hi>三河其賦<lb/>
政則必反於其身亦既誠信被之於物是為惠懐故雖<lb/>
<pb n="KR4h0022_WYG_917-11b"/>
二州餘弊憸巧而難理五都<hi>集作郡</hi>尤劇權顧而多姧莫<lb/>
不可使由之令自求之善處中於下韝能合于遊刄至<lb/>
於釐舉風俗之謬裁正人倫之經務勸衣食之原調均<lb/>
徭賦之事本為巳任無間人言故視事踰四年通而不<lb/>
倦遺徳在百姓乆而益彰非夫明允宣和優柔博約自<lb/>
我之不忒為人之攸暨亦曷由臻兹厥有洛陽所謂賢<lb/>
令者則周紆王渙孔翊祝良公實續之誰其似之屬天<lb/>
子建中都營新邑咨爾亞尹俾其董司朝選其人公首<lb/>
<pb n="KR4h0022_WYG_917-12a"/>
斯舉以故稍選河中少尹且有後命廢府而復遷河南<lb/>
焉以公之歸從人之望官則改次政無易方以佐理王<lb/>
都以表則天地而年不克祚位不光寵遇暴疾而卒悲<lb/>
夫是歳有唐開元之九載春秋五十六公以孝友為體<lb/>
一變而迪忠信以明恕為用再變而至循良故所行無<lb/>
擇所事無巧有恒其徳終且温温不伐其功昭然赫赫<lb/>
所以遺愛固結必在何武之去稱誦思深惟恐子産之<lb/>
死已而神道欺而不福物情喪其所頼人之不辜今也<lb/>
<pb n="KR4h0022_WYG_917-12b"/>
云亡及喪之西歸則人吏致哀道路相屬得人心如此<lb/>
其㫖可知<hi>集無此句</hi>冬十一月葬于北原後之人或者遊於<lb/>
斯歎於斯彼其與歸我乃不朽矣其子八人長曰某次<lb/>
曰某家有太邱之徳里以高陽之名夙遘閔㓙能哀傷<lb/>
以殆㓕匪躬革其道懼功伐之不傳俾予為文以叙孝<lb/>
子之志銘曰<lb/>
綿綿瓜瓞少康遺烈靈則長兮莫莫葛藟王孫承祀世<lb/>
其昌兮而我實續如金如玉載錫光兮咨亞尹之徳柔<lb/>
<pb n="KR4h0022_WYG_917-13a"/>
嘉維則惟<hi>一作揚</hi>令問兮惟别駕之功邦國不空甿胥詠<lb/>
兮不競不絿不剛不柔以成政兮徳之攸好神之所勞<lb/>
實降祥兮有美無度曷不𦙍祚今則亡兮我著名節俾<lb/>
無冺㓕惠無疆兮<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_917-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百七十二</head>
    <p>
<pb n="KR4h0022_WYG_571-1a"/>
欽定四庫全書<lb/>
　文苑英華卷五百七十二　宋　李昉等　編<lb/>
　宰相讓官一<lb/>
　　為魏王讓知政事第二表一首<lb/>
　　為王及善讓内史第二表一首<lb/>
　　為王方慶讓鳳閣侍郎表二首<lb/>
　　為楊執柔讓同鳳閣鸞臺平章事表一首<lb/>
　　讓知政事表一首<lb/>
<pb n="KR4h0022_WYG_571-1b"/>
　　讓同平章事表一首<lb/>
　　讓鸞臺侍郎表一首<lb/>
　　為張令讓麟臺監封國公表一首<lb/>
　　代家君讓左僕射表一首<lb/>
　　代家君讓侍中表一首<lb/>
　　為王尚書讓宰相表一首<lb/>
　　為李尚書讓兼左僕射表二首<lb/>
　　為韋相公讓豳公表一首<lb/>
<pb n="KR4h0022_WYG_571-2a"/>
　　　為魏王讓知政事第二表　　李　嶠<lb/>
臣某言臣由衷之辭已具前表分外之澤仍叨後恩祗<lb/>
命低徊不知所處臣某誠惶誠恐頓首頓首死罪死罪<lb/>
臣九能無術五伎不成空荷陶甄竟微知效陛下篤猶<lb/>
子之愛用家人之慈流其渥恩被以簪組析珪分器等<lb/>
姬氏之藩維裂壤誓河承漢家之禮秩皇儀曉列拜金<lb/>
扆而升玉墀仙蹕晨逰陪栢梁而侍蒿柱在臣榮幸實<lb/>
冠等夷惟臣妄庸已成忝越豈可以仍祗大命更竊厚<lb/>
<pb n="KR4h0022_WYG_571-2b"/>
恩任濟時之股肱為巨川之舟檝且臣屬居宗室地接<lb/>
葭莩惟社稷之安危乃門庭之休戚豈不願磨頂至踵<lb/>
裨高益深徒以智力有涯勉强無地懼傾輈之為敗憂<lb/>
折鼎之生災匪藏器而謀身實輸誠而體國伏乞俯矜<lb/>
愚劣永鍳隆替思懋賞懋官之義用知臣知子之心特<lb/>
停過恩速寢嚴命則物情輿議咸仰於至公叨榮謬官<lb/>
不塵於則哲無任慙懼屏營之至謹詣閤奉表以聞<lb/>
　　　為王及善讓内史第二表<lb/>
<pb n="KR4h0022_WYG_571-3a"/>
臣及善言臣叨荷殊私冐陳至懇而惕慮昏於凡識深<lb/>
誠蔽於短辭丹槩罔通紫泥徒渥祗奉還答周惶失措<lb/>
臣中謝臣才踈行缺運偶時來榮匪德遷官由恩達法<lb/>
河象岳升臺歷府行參八命坐陟九霄彤軒皁騶非振<lb/>
鷺之飾青組丹紱是濡鵜之譏施重丘山効微涓滴妨<lb/>
賢自久速謗滋深頃因齒髪之衰得蒙骸骨之賜西河<lb/>
退老非翫經書東海歸閒空求藥餌方養支離之疾翻<lb/>
成愷悌之恩曲降絲綸重收簮屨<hi>一作履</hi>徵榮槁木責焰<lb/>
<pb n="KR4h0022_WYG_571-3b"/>
寒灰將使䇿蹇磨鉛入總樞秘牽羸引憊叅典鈞石仰<lb/>
抃恩渥顧探心守桑榆且晏蒲栁先秋方與絳縣老人<lb/>
論其甲子淄川艾耋比其容貌將何以對敭金扆趨奉<lb/>
玉墀當鳳沼之便蕃望龍闈之清切况寅亮皇極經綸<lb/>
帝道功叅濟巨義等作霖隆替是因具瞻斯在永言授<lb/>
受豈當容易是用深鍳陳力載懷天休心憂折鼎乞保<lb/>
懸車且今百度惟貞九流式序鵷鴻齊列俊乂在官可<lb/>
使畫虎<hi>唐詩作武</hi>承羞豐貂竊幸謬中孚之好爵辱大雅之<lb/>
<pb n="KR4h0022_WYG_571-4a"/>
能官伏願深惟至公俯收曲澤矜此疲劣改命才賢則<lb/>
器滿之凶不累於愚叟棟隆之吉永光於聖代無任慙<lb/>
懼屏營之至謹重詣朝堂奉表以聞<lb/>
　　　為王方慶讓鳳閤侍郎表<lb/>
臣某言伏奉恩制以臣為鳳閤侍郎同鳳閤鸞臺平章<lb/>
事恩寵光臨奬飾踰分䖍荷明命營魂失守臣某中謝<lb/>
臣學非儒墨術異商韓文乏斧藻藝慙刀筆屬乾坤貞<lb/>
觀日月光暉飛龍在天而庶物咸覩仙兎離畢而羣萌<lb/>
<pb n="KR4h0022_WYG_571-4b"/>
皆潤遂得封植樗散謬齒於翹薪剪拂駑駘濫陪於逸<lb/>
驥驟荷私遇頻階榮擢入叅丹閤出擁彤騶爰自海邦<lb/>
遂升河輦佩若若之綬騖轔轔之轂叨恩竊幸空變星<lb/>
霜尸祿妨官曾微報効宜受素飡之責翻成黃閤之榮<lb/>
夕拜𤨏闈朝陪禁省敢希任先淑睿之美每憂王歆謬<lb/>
誤之失而天慈逾渥聖澤無涯爰廻斗極之暉更寵掖<lb/>
垣之授下神畿而入仙禁未變葭灰自鸞渚而遊鳳池<lb/>
僅彫蓂葉荀侯之十旬累命未可為儔車公之一日九<lb/>
<pb n="KR4h0022_WYG_571-5a"/>
遷曾無足比既超倫而邁等實負愧而承羞臣亦何人<lb/>
敢叨非㨿况樞秘之重絲綸是職言叅𤣥化步入紫微<lb/>
臣蒲栁既秋桑榆漸迫耄期云及衰疾徂侵以日昳之<lb/>
歌當夜行之罪招愆獲謗非為身謀敗駕傾餗將貽國<lb/>
負蓋力周於用則輕重咸宜任<hi>一作用</hi>過其常知鉅細同<lb/>
躓伏願察臣知止之分矜臣自量之情<hi>闕</hi>　　　廻三<lb/>
舎之光油然作雲垂九霄之澤曲收過謬改命才賢則<lb/>
維鵜之譏不起於輿誦振鷺之詠復聞於朝序無任悚<lb/>
<pb n="KR4h0022_WYG_571-5b"/>
懼之至謹詣朝堂奉表以聞所讓人别狀封進臣某誠<lb/>
惶誠恐頓首頓首死罪死罪謹言<lb/>
　　　第二表<lb/>
臣某言臣由衷之祈已具前奏而不次之澤仍垂後恩<lb/>
俯仰慙懼莫知啓處臣某誠惶誠恐頓首頓首死罪死<lb/>
罪臣爰從壯齒不逮儕流况在耄期曾何志力嗟負鼎<lb/>
之無術患挈瓶而屢空徒以慶雲垂津枯槁蒙澤杲日<lb/>
流煦嚴<hi>一作甲</hi>霜不凋貪及聖明之辰願從簮屨之列僶<lb/>
<pb n="KR4h0022_WYG_571-6a"/>
俛榮祿推遷歲時豈忘陳力之言方致乞骸之請不謂<lb/>
聖慈廻睠天造曲成東膠尚賢未始澄汰西伯養老更<lb/>
垂優渥抜跡囂滓之曹假寵神仙之署二離齊景八舎<lb/>
連芳欵段涉千里之途輪囷為萬乘之器龍池沐髪始<lb/>
暢前榮鳳沼躍鱗旋叨後命顧兹疲朽理絶琢磨在方<lb/>
圓而罕施顧長短而無取豈可以仍塵帝載累紊國經<lb/>
使身貽鼎覆之憂朝失棟隆之舉是用内慙外懼夕惕<lb/>
晨興輕薦本誠敢謝非飾伏乞矜臣難奪之志體臣不<lb/>
<pb n="KR4h0022_WYG_571-6b"/>
移之愚特停過恩改命賢哲則濟濟之詠復聞於聖朝<lb/>
洋洋之美不專於曩載無任慚懼之至謹重詣朝堂奉<lb/>
表以聞<lb/>
　　　為楊執柔讓同鳳閤鸞臺平章事表<lb/>
　　　　　　　　　　　　　　　前　人<lb/>
臣某言伏奉恩制命臣同鳳閤鸞臺平章事受命祗懼<lb/>
俄驚魂爽臣執柔誠惶誠恐頓首頓首死罪死罪臣聞<lb/>
任官擇人哲王之所不易陳力審分忠臣之所宜守固<lb/>
<pb n="KR4h0022_WYG_571-7a"/>
當使寵私路絶公直道行然後能謗讟不興緝熙有寄<lb/>
臣材非上達地則外姻攀日月之末光承雨露之餘渥<lb/>
遂得持衡天闕攝職斗樞塵八座之政本忝三軍之戎<lb/>
務高秩厚位徒辱於庸虛弱霧輕埃竟微於答効盤桓<lb/>
寵祿僶俛歲時甘受維鵜之刺寧懷振鷺之舉而聖慈<lb/>
無已天造彌隆復使叅掌國鈞預聞執政撫已慙悸捫<lb/>
心震越夫以衡石萬㡬鹽梅三鉉叅翕闕<hi>疑作闢</hi>之𤣥造<lb/>
輔丹青之景化自非媵莘占渭出昴乘箕安可寅亮帝<lb/>
<pb n="KR4h0022_WYG_571-7b"/>
圖弼諧邦敎臣之蒙蔽久塵聽覧豈足以傍允物情上<lb/>
廻天鍳承舟檝之遠託當股肱之重寄伏願暫停旒纊<lb/>
俯擇芻蕘搜訪才良用平分之道屏絶私昵收曲成之<lb/>
惠則域中多幸天下至公豈惟匪服免譏臣無器滿之<lb/>
懼固亦得賢斯在朝有棟隆之吉無任慙悚之至謹詣<lb/>
朝堂奉表以聞<lb/>
　　　讓知政事表<lb/>
臣某言伏奉恩旨令臣同鳳閤鸞臺平章事有命自天<lb/>
<pb n="KR4h0022_WYG_571-8a"/>
光寵踰量如集于木啓處失圖臣嶠誠惶誠恐頓首頓<lb/>
首死罪死罪臣聞簡賢任能百揆所以時叙謬官失職<lb/>
九流於是咸曠隆替所寄義不可輕臣才實凢庸志無<lb/>
遠大叨預簮履遂升臺閤踐金門而遊石室掌狐史而<lb/>
叅鳳綸被蜉蝣之衣徒竊榮寵接鴛鷺之羽久慙尸曠<lb/>
甘受妨賢之責忽承非次之恩仍使叅預機衡獻替帷<lb/>
幄持濟巨之舟楫味和羮之醯醢以挈瓶之智陪負鼎<lb/>
之逰將何以祗奉帝難弼亮皇極况丹青所運鼓舞通<lb/>
<pb n="KR4h0022_WYG_571-8b"/>
於四時鑪錘所裁綱紀行於萬俗動關政體豈易其人<lb/>
臣才闕行疎藝殫術淺同子房之多病異呉漢之强力<lb/>
䇿支離之杖未振其軀資擁腫之材豈勝其任將恐貽<lb/>
災傾餗取辱敗軍喪實虧名夫豈足惜害公撓法兹焉<lb/>
是懼敢緣陳力之義輕布由衷之請伏冀九霄垂澤三<lb/>
舎廻光體臣不移之愚矜臣難奪之志特停過謬改命<lb/>
才賢則器滿之凶不累於凡鄙棟隆之吉永光於聖代<lb/>
無任慙懼屏營之至謹詣朝堂奉表陳讓以聞<lb/>
<pb n="KR4h0022_WYG_571-9a"/>
　　　讓同平章事表　　　　　　闕　名<lb/>
臣某言高品呉千金至奉制加臣銀青光祿大夫同中<lb/>
書門下平章事兼泗濠等州節度觀察處置等使餘如<lb/>
故者初受恩榮若登霄漢退思塵忝如履春冰臣中謝<lb/>
臣聞以德詔官以勞定賞苟或虛授人無勸心臣自守<lb/>
方隅累更時歲荷唐虞宣力之寄乏齊魯振政之能愧<lb/>
無可稱以答高位豈意聖慈𢎞奬天澤荐加以燮贊之<lb/>
崇名被庸虛之陋質懼速官謗有玷大猷伏以宰相之<lb/>
<pb n="KR4h0022_WYG_571-9b"/>
職安危是主其在當否繫于慘舒唯以材升例無平進<lb/>
舉不失德則副蒼生之心苟非其人或致夷戎<hi>一作外夷</hi>之<lb/>
哂臣雖愚昧嘗覽前言豈敢冐榮遂安竊位輙思事理<lb/>
冀盡芻蕘若以汴河要津漕運所切徐方俶擾師旅未<lb/>
寧謹當上禀睿謀下貞戎律尅期而進屈指可平勵衆<lb/>
之先是臣之志既行其事必在正名所加節制安敢飾<lb/>
讓至於銀青貴服金鉉重名勲績無聞豈宜濫及伏乞<lb/>
賜寢前命俯亮愚衷微臣有遂心之宜聖朝無不稱之<lb/>
<pb n="KR4h0022_WYG_571-10a"/>
服名器斯慎退讓有聞遐邇聆風孰不知勸其新授官<lb/>
告謹重封進無任屏營之至<lb/>
　　　讓鸞臺侍郎表　　　　　　前　人<lb/>
臣某言伏奉恩制以臣為鸞臺侍郎依舊同鸞臺鳳閤<lb/>
平章事兼修國史仰祗聖澤退怯愚衷周章失圖怵惕<lb/>
惟厲臣某誠惶誠恐頓首頓首死罪死罪臣聞疇德而<lb/>
授則尸曠之譏絶推恩而舉則緝熙之道廢臣志狹量<lb/>
淺業空理疎揆才異言行之科入仕非庶高之選邀屬<lb/>
<pb n="KR4h0022_WYG_571-10b"/>
時幸累叨榮級石渠麟閣司典籍之林金門鳳池叅廟<lb/>
堂之議以小才而居大任用近智而恢遠畧緣鶴之鼎<lb/>
既失於鹽梅濡鵜之衣實慙於紱冕甘待素飡之責忽<lb/>
承非次之恩夫以𤨏闥崇嚴玊堂祕近職叅持蓋位亞<lb/>
掌壺子雲以善屬文詞始應夕拜李真以妙通經術方<lb/>
陪旦講臣之愚陋實畏友朋豈足以奉帷幄之昌言聯<lb/>
名賢之逸軌且短才不齒未減雙鳬之數豐秩妄加必<lb/>
喪羣龍之績陛下經緯品物搜揚管庫方使道風德範<lb/>
<pb n="KR4h0022_WYG_571-11a"/>
遠出帝先豈令敗政妨官近自臣始伏願俯收人望顧<lb/>
惜朝班特廻寵光改命賢俊則百僚寅亮長無鼎覆之<lb/>
憂三階底平自有梀隆之吉無任悚戴屏營之至謹詣<lb/>
朝堂奉表陳請以聞其所讓人具如别狀臣某誠惶誠<lb/>
恐頓首頓首死罪死罪謹言<lb/>
　　　為張令讓麟臺監封國公表　前　人<lb/>
臣某言臣短辭易窮愚意難達雖由衷之訴累黷於清<lb/>
規而臨下之明未照於丹懇伏奉還旨更優前命心魂<lb/>
<pb n="KR4h0022_WYG_571-11b"/>
交悸啓處失圖臣某誠惶誠恐頓首頓首死罪死罪竊<lb/>
惟服勤致用事主之名節推誠納忠為臣之職分凡列<lb/>
衣冠之序忝升敎義之筵立身揚名孰不由此况臣沐<lb/>
浴盛化被服隆恩陪萬乘之旌旃列四臣之禦侮犬馬<lb/>
立効雖未堪申防代勞鷹鸇有情豈敢忘除凶弭慝論<lb/>
削蒲之釁逆舉觸瑟之祅變蓋惟恒事豈足言功陛下<lb/>
錄臣謏才收臣薄藝以某纓組舊業頗聞於義方山林<lb/>
遠情粗閑於道術訪其隱仙之訣求其詩禮之對不行<lb/>
<pb n="KR4h0022_WYG_571-12a"/>
而至坐辭麋鹿之羣無翼而飛遂接鴛鴻之侶久慙粉<lb/>
米之飾欲辭稻粱之惠日來月往猶戀於軒墀雨施雲<lb/>
行亟廻於印綬今復更申殊奬追叙微庸以臣子之恒<lb/>
情辱公卿之顯位等威齊乎四履名器光於五臺縟禮<lb/>
崇徽頓榮於非據深憂巨惕更切於如臨夫不失賞刑<lb/>
先王所以撫中外大明黜陟前典所以正邦家中麋豹<lb/>
之侯僅堪封爵乏羔羊之節無階流品乃賢哲之所慎<lb/>
豈庸微之敢安是用仰辭渥恩俯誓肌骨寧甘於犯違<lb/>
<pb n="KR4h0022_WYG_571-12b"/>
朝憲不可以虧損帝難固守不移之愚庶全難奪之志<lb/>
伏冀南離廻耀微察於傾心北斗垂芒稍矜於走魄特<lb/>
停過謬曲賜優容使官謗不喧工歌有序則無私之覆<lb/>
彌大於九𤣥至公之途永隆於萬國無任忝竊慙懼屏<lb/>
營之至謹重詣朝堂奉表固請以聞<lb/>
　　　代家君讓左僕射表　　　　蘇　頲<lb/>
臣某言伏奉制書以臣為尚書左僕射餘如故祗陳惶<lb/>
悸罔知攸處臣中謝臣始孩而孤不承義方之訓及壯<lb/>
<pb n="KR4h0022_WYG_571-13a"/>
思勉又乏殊異之才幸以高曾緒業妄膺俊造州郡徒<lb/>
勞豈議聞達陛下昔居邸第臣得謬連牧馬曵裾之末<lb/>
忽焉三載遺簮之舊親奉六飛攀鱗而踐臺閣無翼而<lb/>
登霄漢皆聖主造物之恩成小臣飾躬之漸雖出入升<lb/>
降數十年間紆青拖紫復何功業大行皇帝不以非才<lb/>
擢登近侍貂蟬始拜居守三秦輿駕來旋俯移數月以<lb/>
臣愚直不任政事猶假位選曹留臺洛邑去歲秋暮復<lb/>
叨端揆臣往以謀猷缺如尋而年病相追每經陳乞未<lb/>
<pb n="KR4h0022_WYG_571-13b"/>
賜哀矜屬升遐之際變起倉卒受遺顧托形於制旨臣<lb/>
雖獨拒邪謀莫能死全忠烈則臣之為咎已無所逃豈<lb/>
謂卑聽廼誠曲蒙照奬非臣微命能答鴻鈞自光華在<lb/>
辰睿聖登極四罪皆服百工咸事尚書萬㡬之會僕射<lb/>
庶寮之長正宜明德茂才彌綸經濟豈使妨賢敗政自<lb/>
左而右陛下以維新之業始邀於卜夢而念舊之私尚<lb/>
任於疲老臣知不可議者伊何安敢上累明時下塵良<lb/>
史伏乞憫臣有涯之忝越然後選衆而舉得人為盛非<lb/>
<pb n="KR4h0022_WYG_571-14a"/>
唯微物覽分固亦朝廷益光無任慙荷屏營之至謹奉<lb/>
表陳讓以聞臣所讓人别狀封進<lb/>
　　　代家君讓侍中表　　　　　前　人<lb/>
臣某言伏奉制書以臣守侍中散官勲封如故仍西京<lb/>
留守恩降霄極澤深雲露内省諸已不知所裁臣中謝<lb/>
臣實小人偶識常分志學頗慚於先構致身匪期於遠<lb/>
達將五十年自微而著蓋妄庸者何幸而升頃主禁令<lb/>
於管轄臣歴踐而不能肅事訓黎人以五敎臣謬遷而<lb/>
<pb n="KR4h0022_WYG_571-14b"/>
不能揚職公私愧<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>夙夜憂惶豈悟微物更蒙殊造臣<lb/>
中謝且常伯納言其來自古切問近對孰密於兹王命<lb/>
惟允宰臣之任政刑所繫理亂攸在臣恭聞典謨遠觀<lb/>
載籍得其人則有鹽梅之寄矣失其人則有鐘鼓之妖<lb/>
矣况臣淺陋加以衰疾便欲左蟬右貂負璽陪乘頡頏<lb/>
清禁光耀紫極臣知不可何止流議遂使臣比肩風力<lb/>
接武元凱正恐國家疑事非宿儒莫辯以經術朝廷大<lb/>
體非故實莫稽於政要獻忠納規力不足者負乘致寇<lb/>
<pb n="KR4h0022_WYG_571-15a"/>
誠所宜然官謗已招身尤何塞况秦中帝里天府奥區<lb/>
俞往重寄於臣復忝寧有拜則侍中遠慙於軒厯同居<lb/>
相國多謝於漢圖以臣兼之胡顏而處伏惟應天皇帝<lb/>
陛下中興景運大造羣物恩周動植故惕慮以求衣化<lb/>
穆彛倫豈非材而補衮伏乞矜臣由衷之請覽臣自卜<lb/>
之祈更擇俊賢曲垂照<hi>一作昭</hi>亮維鵜之作不列於詩人<lb/>
振鷺之儀載揚於史筆臣所以敢守難奪期於必行無<lb/>
任慙懼悚戴之極謹詣朝堂奉表陳讓其所讓人别狀<lb/>
<pb n="KR4h0022_WYG_571-15b"/>
封進<lb/>
　　　為王尚書讓宰相表　　　　前　人<lb/>
臣晙言伏奉制書以臣為兵部尚書同中書門下三品<lb/>
制命先臨魂守飛越臣中謝臣素以凡薄何階遠大明<lb/>
經試史多從州縣之榮陳力就列豈望雲霄之舉爰辱<lb/>
皇揆屢叨<hi>一作延</hi>宸渥出則雄藩重鎮仗鉞臨戎入則副<lb/>
相常伯彯纓旅位負乘致寇福過生災昔忝今職將貽<lb/>
法罪矜臣愚者聖慈宥臣直者天斷曾莫報効仍紆寵<lb/>
<pb n="KR4h0022_WYG_571-16a"/>
光吏部升冡宰之司并州尹興王之邑臣每自料竊不<lb/>
遑寧豈悟衡軸之委韜鈴之要無通知四夷之畧乏决<lb/>
勝千里之才使臣為之非敢矯飾缺邦家之望則物誰<lb/>
謂<hi>一作論為</hi>宜塵日月之明則臣何以處伏乞察臣自卜之<lb/>
審憫臣由衷之訴更選羣賢以乂成績庶使朝端不虛<lb/>
授天下知至公臣罄露懇誠期於必遂謹詣朝堂奉表<lb/>
以聞<lb/>
　　　為李尚書讓兼左僕射表　　崔　位<lb/>
<pb n="KR4h0022_WYG_571-16b"/>
臣某言中使某至伏奉某月日制書除臣檢校某官者<lb/>
伏惟皇帝陛下以仲春之月居青陽太廟順發生之令<lb/>
埀溥洽之恩建萬國而親諸侯闢四門而延多士雖成<lb/>
周析壤唐虞命官穆穆皇皇何以加此天下幸甚臣謬<lb/>
列藩鎮極兹寵榮捧戴絲綸形神駭越中謝臣聞謙以<lb/>
立衆明於害<hi>闕</hi>　　為言在不知退臣敢瀝懇固讓披<lb/>
心自陳何也臣𣲖演天枝遂階名級立身終始竊慕古<lb/>
人履官途惟直道而行居聖代而孤立寡援自陛下纂<lb/>
<pb n="KR4h0022_WYG_571-17a"/>
承王業致理雍熙臣以𤨏微累蒙任遇入司宗籍出按<lb/>
節旄報恩百用未申一割悚惕惟厲中夜以興臣伏以<lb/>
爵本酬庸秩由崇德無功庸而冐爵秩乖寒燠而怒鬼<lb/>
神詩有不稱之譏易垂折足之誡仰惟古訓歴選先賢<lb/>
未有不澤潤生人功在王室而可驟升重位安處大名<lb/>
况今同軌絶垠韜弦息甲守戎内地甘食美衣舉勞無<lb/>
汗馬之勤論兵乏出人之畧方將尸素刻責豈意恩光<lb/>
荐加在亭育而則然當<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>冐而奚若且桓撥之職而布<lb/>
<pb n="KR4h0022_WYG_571-17b"/>
於典䇿優游二<hi>一作三</hi>品師長百寮自漢魏尤難此選非<lb/>
夫李固忠讜黃瓊奏議羊祜以荆州兼領謝安由戎政<lb/>
特拜以臣方之遠有所愧臣高祖淮安郡王神通翼賛<lb/>
神堯竭誠締構勲彰國史方任此官在臣何堪謬繼前<lb/>
哲循涯省分憂悸失圖垂之簡書不可以訓是願罄露<lb/>
丹懇冀廻聖鍳察臣辭避之至恕臣量已之誠乞停今<lb/>
授以俟後効君猶天也焉敢飾詞臣限以所守不獲奔<lb/>
赴闕下拜舞丹墀無任慙惶懇迫之至<hi>唐僕射雖為尚書省長官號宰</hi>
<pb n="KR4h0022_WYG_571-18a"/>
<hi>相此表乃在外檢校官合在五百七十七卷英華誤入于此</hi>
　　　第二表<hi>此表合在五百八十九卷謝門英華誤入于此</hi>
臣某言某月日奏事官回伏奉敕旨以臣讓官即宜斷<lb/>
表者微臣材劣不足動天再蒙中詔曲賜奬飾捧授之<lb/>
際襟靈若飛中謝臣伏以運屬昌期干戈久戢人懷聖<lb/>
澤閭里乂安臣總戎無分寸之勞為政乏循良之異是<lb/>
以内思陳力難處百揆之崇外愧妨賢願効九官之讓<lb/>
而宸私荐及寵命莫廻敢煩君父之聰用申犬馬之志<lb/>
<pb n="KR4h0022_WYG_571-18b"/>
唯當誓心許國盡瘁在公亷問黎烝訓輯師旅庶立毫<lb/>
髪以副憂勤臣所守有限不獲奔走拜舞丹墀無任感<lb/>
恩隕越屏營之至<lb/>
　　　為韋相讓豳公表　　　　　賈　至<lb/>
臣見素言伏奉某月日制書封臣豳國公食邑五百户<lb/>
仍特加金紫光祿大夫兼與一子五品臣次男諤又特<lb/>
授五品官者臣才術寡薄操行無取幸因資序謬陟台<lb/>
衡不能燮理和氣禆補德化致使四凶搆慝天下震驚<lb/>
<pb n="KR4h0022_WYG_571-19a"/>
鸞輿南巡函谷失守語曰焉用彼相易曰負且乘致寇<lb/>
至由此言之臣雖殺身不足補過且臣值祿山干紀不<lb/>
能制其命臣與國忠同儕不能正其惡尸沗厚祿竊位<lb/>
多時一昨扈從之初不即死者蓋以翠華歴險牧圉無<lb/>
扞駑馬思効且伏轅輿候至蜀城自拘司敗豈謂渙汗<lb/>
大布網豁江河茅土猥加恩廻日月當今天下未定忠<lb/>
義驅馳<hi>類表作並驅</hi>封賞之行不宜踰濫借如翼從行李操<lb/>
執鞭轡臣子職分何名為功以此受封不可以訓貪榮<lb/>
<pb n="KR4h0022_WYG_571-19b"/>
冐寵非臣所圖伏願俯垂矜憫捨此階爵不使臣父子<lb/>
得罪於公議見嗤於有識微臣幸甚不任懇迫之至<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百七十二<lb/>
</p>
<p>
</p>
  </div>
</body>
</text>
</TEI>
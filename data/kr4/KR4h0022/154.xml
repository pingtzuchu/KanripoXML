<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百五十四</head>
    <p>
<pb n="KR4h0022_WYG_154-1a"/>
欽定四庫全書<lb/>
　文苑英華巻一百五十四　宋　李昉等　編<lb/>
　天部四<lb/>
　　詠雪三十三首　　　對雪十七首<lb/>
　　喜雪七首<lb/>
　　詠雪<lb/>
　　　同劉諮議詠春雪　　　　梁簡文帝<lb/>
晩霰飛銀礫浮雲暗未開入池消不積因風堕<hi>類聚作隨</hi>復<lb/>
<pb n="KR4h0022_WYG_154-1b"/>
來思婦流黄素<hi>張載四愁詩何以報之流黄素</hi>温姬玉鏡臺㸔花言可<lb/>
挿<hi>類聚作折</hi>定自非春梅<lb/>
　　　雪朝　　　　　　　　　　前　人<lb/>
同雲凝暮序嚴隂屯廣隰落梅飛四注飜霙舞三襲實<lb/>
斷望如連恒分似相及已觀池影亂復視簾珠濕<lb/>
　　　和謝朏花雪　　　　　　　任　昉<lb/>
土膏候年動禎<hi>類聚作積</hi>雪表辰暮散蘤似浮玉飛英若總<lb/>
素東序皆白珩西雍盡翔鷺山經陋宻榮騷人貶瓊樹<lb/>
<pb n="KR4h0022_WYG_154-2a"/>
　　　花雪　　　　　　　　　　庾肩吾<lb/>
瑞雪墜堯年因風入綺錢飛花洒庭樹凝瑛結井泉寒<lb/>
光晦八極同雲暗九天已飄黄石<hi>類聚作竹</hi>路還<hi>類聚作共</hi>慶白<lb/>
渠田<lb/>
　　　詠雪　　　　　　　　　　呉　均<lb/>
微風過<hi>初學記作摇</hi>庭樹細雪下簾隙縈空如霧轉凝階似<lb/>
花積不見楊柳春徒㸔桂枝白零淚無人道相思空何<lb/>
益<lb/>
<pb n="KR4h0022_WYG_154-2b"/>
　　　同前　　　　　　　　　　　前　人<lb/>
雪逐春風來過集巫山野爛熳雖可愛翻揚詎堪把問<lb/>
君何所思<hi>一作知</hi>思昔<hi>一作昔日</hi>同心者坐湏風雪霽相期洛<lb/>
城下<lb/>
　　此詩一百五十六巻重出今已削去注異同為一<lb/>
　　作<lb/>
　　　同前　　　　　　　　　　裴子野<lb/>
飄飄千里雪倐忽度龍沙從雲合且散因風捲復斜拂<lb/>
<pb n="KR4h0022_WYG_154-3a"/>
草如連蝶落樹似飛花若贈離居者折以代瑶華<lb/>
　　　同前　　　　　　　　　　何　遜<lb/>
凝階夜似月拂樹曉疑春蕭散忽如盡徘徊已復新暫<lb/>
蔽巻紈質無漸施粉人<hi>此二句以集本添入</hi>若逐微風起誰言非<lb/>
玉塵<lb/>
　　　同前　　　　　　　　　　徐　陵<lb/>
瓊林𤣥圃葉桂樹日南華豈若天庭瑞輕雪帶風斜三<lb/>
農喜盈尺六出舞崇華明朝闕門外應見海神車<lb/>
<pb n="KR4h0022_WYG_154-3b"/>
　　　雪　　　　　　　　　　　董思恭<lb/>
天山飛雪度言是落花朝惜哉不我與蕭索從風飄鮮<lb/>
潔凌紈素紛糅下枝條良書<hi>類聚作良詩</hi>竟何在坐見容華<lb/>
銷<lb/>
　　　同前　　　　　　　　　　駱賔王<lb/>
龍雲玉葉上鶴雪瑞華<hi>集作花</hi>新影亂銅烏吹光銷玉馬<lb/>
津含輝朗<hi>集作明</hi>素篆隠迹奉<hi>集作表</hi>祥輪幽蘭不可儷徒<lb/>
自繞陽春<lb/>
<pb n="KR4h0022_WYG_154-4a"/>
　　　同前　　　　　　　　　　李　嶠<lb/>
瑞雪驚千里從風下<hi>一作同雲暗</hi>九霄地疑明月夜<hi>一作龍沙風正</hi>
<hi>逺</hi>山似白雲朝<hi>一作玉馬地還銷</hi>逐舞花光動臨歌扇影飄大<lb/>
周天闕路今日海神朝<lb/>
　　　同前　　　　　　　　　　王　烈<lb/>
雪飛當夢蝶風度幾驚人半夜一牕曉平明千樹春花<lb/>
園應失路白屋忽為隣散入仙厨去還為雲母塵<lb/>
　　　同前<hi>一字至七字</hi>　　　　　　　張南史<lb/>
<pb n="KR4h0022_WYG_154-4b"/>
雪雪花片玉屑簇隂風凝暮節高嶺虚晶平原廣潔初從<lb/>
雪<hi>集作雲</hi>外飄還向空中噎千門萬户皆静獸炭皮裘自<lb/>
熱此時雙舞洛陽人誰悟郢中歌斷絶<lb/>
　　　雪中作　　　　　　　　　韋應物<lb/>
空堂歲已晏宻室獨成<hi>集作安</hi>眠壓條<hi>集作篠</hi>夜偏積覆閣<lb/>
曉愈<hi>集作逾</hi>妍連山暗古郡驚風散一川此時騎馬出忽<lb/>
憶<hi>集此省</hi>京華年<lb/>
　　　雪夜下朝呈省中一絶　　　　前　人<lb/>
<pb n="KR4h0022_WYG_154-5a"/>
南望青山滿禁闈曉陪鴛鷺正差池共愛來朝何處雪<lb/>
蓬萊宫裏拂松枝<lb/>
　　　春雪　　　　　　　　　　前　人<lb/>
春雪滿空來觸處是花開不知園裏樹若箇是真梅<lb/>
　　　雪二首　　　　　　　　　司空曙<lb/>
樂遊春苑望鵝毛宫殿如星樹似毫漫漫一川横渭水<lb/>
太陽初出五陵高<lb/>
　　　二<lb/>
<pb n="KR4h0022_WYG_154-5b"/>
王屋南崖見洛城石龕松寺上方平半山槲葉當牕下<lb/>
一夜曽聞雪打聲<lb/>
　　　春雪　　　　　　　　　　韓　愈<lb/>
觀雪乗清旦無人坐獨謡拂花輕尚起落地暖初消已<lb/>
訝凌歌扇還來伴舞腰洒篁留宻節着柳送長條入鏡<lb/>
鸞窺沼行天馬度橋徧階憐可掬滿樹戯成摇江浪迎<lb/>
濤日風毛縱獵朝弄閒時細轉争急忽驚飄城險疑懸<lb/>
布砧寒未𢷬綃莫愁隂景促夜色自相饒<lb/>
<pb n="KR4h0022_WYG_154-6a"/>
　　　詠雪贈張籍　　　　　　　前　人<lb/>
祗見縱横落寧知逺近來飄颻還自弄歴亂竟誰催座<lb/>
暖消那怪池清失可猜拗中初葢底垤䖏遂成堆慢有<lb/>
先居後輕多去却回度前鋪瓦壠奔發積墻隈穿細時<lb/>
雙透乗危忽半摧舞深逢坎井集早值層臺砧練終宜<lb/>
𢷬階紈未暇裁城寒粧睥睨樹凍裹莓苔片片匀如剪<lb/>
紛紛碎若挼定非燖鵠鷺真是屑瓊瑰緯繣觀朝蕚𡨕<lb/>
茫矚晩埃當牕恒凛凛出户即皚皚潤野榮芝菌傾都<lb/>
<pb n="KR4h0022_WYG_154-6b"/>
委貨財娥嬉華蕩漾胥怒浪崔嵬磧迥宜<hi>集作疑</hi>浮地雲<lb/>
平想輾雷隨車翻縞帶逐馬散銀盃萬物漫汗合千株<lb/>
照耀開松篁遭挫抑糞壤獲饒培隔絶門庭遽擠排階<lb/>
級纔豈堪禆嶽鎮强欲効鹽梅隠匿瑕疵盡包羅委瑣<lb/>
該誤鷄宵呃喔驚雀暗徘徊浩浩過三暮悠悠匝九垓<lb/>
鯨鯢陸死骨玉石火炎灰厚慮填溟壑高愁㨖斗魁日<lb/>
輪埋欲側坤軸壓將頺堰似長虵擾陵猶巨象豗水宫<lb/>
誇傑黠木氣怯胚胎着地無由巻連天不易推龍魚冷<lb/>
<pb n="KR4h0022_WYG_154-7a"/>
蟄苦虎豹餓號哀巧借奢豪便専繩困約災威貪凌布<lb/>
被光肯離金罍賞玩捐他亊歌謡放我才狂教詩硉矹<lb/>
興與酒陪鰓惟子誰<hi>集作能</hi>諳耳諸人得語哉助留風作<lb/>
黨勸坐火為媒雕刻文刀利搜求智網恢莫煩相屬和<lb/>
傳示及提孩<lb/>
　　　春雪　　　　　　　　　　前　人<lb/>
片片驅鴻急紛紛逐吹斜到江還作水着樹漸成花越<lb/>
喜非排瘴胡愁原<hi>一作厚</hi>葢沙兼雲封洞口助月照天涯<lb/>
<pb n="KR4h0022_WYG_154-7b"/>
暝見迷巢鳥朝逢失轍車呈豐盡相賀寧止力耕家<lb/>
　　　同前<lb/>
新年都未有芳華二月初驚見草芽白雪却嫌春色晩<lb/>
故穿庭樹作飛花<lb/>
　　　雪夜對酒招客　　　　　　白居易<lb/>
帳小青氊暖杯香緑蟻新醉憐今夜雪歡憶去年人暗<lb/>
落燈花燼閒生草座塵殷勤報絃管明日有佳賔<lb/>
　　　江州雪　　　　　　　　　前　人<lb/>
<pb n="KR4h0022_WYG_154-8a"/>
新雪滿前山初晴好天氣日西騎馬出忽有京都意城<lb/>
柳方綴花簷氷纔結穗湏㬰風日暖處處皆飄墜行吟<lb/>
賞未足坐歎銷何易猶勝嶺南㸔雰雰不到地<lb/>
　　　小雪　　　　　　　　　　釋無可<lb/>
片片下玲瓏飛揚玉露中乍微全滿地漸宻更無風集<lb/>
物圓方别連雲逺近同作膏凝瘠土呈瑞下深宫透漏<lb/>
推牕隙紛紜失藥叢飄秦増舊嶺發漢攪長空迥冐巢<lb/>
松鶴孤鳴穴島蟲過三知臘盡盈尺賀長<hi>集作年</hi>豐委積<lb/>
<pb n="KR4h0022_WYG_154-8b"/>
休聞竹稀踈漸見鴻葢沙資澶漫洒海助冲融草木潜<lb/>
加潤山河更益雄因知天地力覆育有全功<lb/>
　　　雪　　　　　　　　　　　前　人<lb/>
松亞竹珊珊心知萬井歡山明迷舊逕溪滿漲新瀾客<lb/>
醉瑶臺曙兵防玉塞寒紅樓知有酒誰肯學袁安<lb/>
　　　和賔客相國詠雪詩　　　　前　人<hi>集無此詩</hi>
近臈千巖白迎春四氣催雲隂連海起風急度山來盡<lb/>
日隋堤絮經冬越嶺梅艶疑歌處散輕似舞時廻道韞<lb/>
<pb n="KR4h0022_WYG_154-9a"/>
詩傳麗相如賦騁才霽添松篠媚寒積蕙蘭猜暗漲宫<lb/>
池水平封輦路埃燭龍初照耀巢鶴乍徘徊簷日瓊先<lb/>
挂墻風粉旋摧五門環玉壘雙闕對瑶臺綺席凌寒坐<lb/>
珠簾逺曙開靈芝霜下秀仙桂月中栽巻幌書千帙援<lb/>
琴酒百盃垂休編太史呈瑞表中台皓夜迷三徑浮光<lb/>
徹九垓茲辰是豐歲歌詠屬良哉<lb/>
　　　雪夜與友人同宿曉寄近　　温庭筠<lb/>
閉門羣動息積雪透踈林有客寒方覺無聲曉已深正<lb/>
<pb n="KR4h0022_WYG_154-9b"/>
繁聞近鴈併落起棲禽寂寞寒塘路憐君獨阻尋<hi>集作履跡</hi>
<hi>行當滿依依欲阻尋</hi>
　　此詩二百一十七巻及二百六十一巻重出今已<lb/>
　　削去<lb/>
　　　雪二首　　　　　　　　　前　人<lb/>
硯水池先凍牕風酒易消雅<hi>即鴉字</hi>聲出山郭人跡過村<lb/>
橋稍急方縈轉才深未寂寥細光穿暗隟輕白駐寒條<lb/>
草静封還新<hi>疑</hi>松欹堕復摇謝莊今病眼無意坐通宵<lb/>
<pb n="KR4h0022_WYG_154-10a"/>
　　　二<lb/>
羸驂出更慵林寺已踈鐘踏緊寒聲澁飛交細㸃重圃<lb/>
斜人過跡階静鳥行蹤寥寂梁鴻病誰人代夜舂<lb/>
　　　同前　　　　　　　　　　李　洞<lb/>
迢迢來極塞連闕謂<hi>疑</hi>風吹禪客呵金錫征人擘凍旗<lb/>
細填蟲穴滿重壓鶴巢欹有影晴飄野無聲夜落池正<lb/>
繁秦甸暖漸厚楚宫飢凍把分泉澁光凝二閣癡踏遺<lb/>
蘭署跡聴起石門思用表豐年瑞無令掃玉墀<lb/>
<pb n="KR4h0022_WYG_154-10b"/>
　　　同前　　　　　　　　　　羅　隠<lb/>
細玉羅紋下碧霄杜門顔<hi>集作傾</hi>巷落偏饒巢居只恐高<lb/>
柯折旅客愁聞去路遥撅凍野蔬和粉重掃庭松葉帶<lb/>
蘇燒寒牕呵筆尋詩句一片飛來紙上銷<lb/>
　　對雪<lb/>
　　　對雪　　　　　　　　　　劉孝綽<hi>見初學記</hi>
桂華殊皎皎柳絮亦霏霏詎比咸池曲飄颻千里飛耻<lb/>
均班女扇羞儷曹人衣浮光亂粉壁積照朗彤闈<hi>此下集有</hi>
<pb n="KR4h0022_WYG_154-11a"/>
<hi>全篇今並録于此鶺鴒摇羽至鵯鶋拂翅歸相彼猶有得嗟余獨有遺終朝守玉署方夜勞金扉未能奏緗帙</hi>
<hi>何由辨國闈坐銷風霧質遊聮珠璧暉偶懐笨車是良知高葢非寄言謝端本無為陳巧機</hi>
　　　洛濵對雪憶二兄弟　　　　駱賔王<lb/>
旅思𦕈難裁衝颷憤<hi>集作恨</hi>易哀曠望洛川晩飄飄瑞雪<lb/>
來積彩明書帳流韻響<hi>集作繞</hi>琴臺色奪迎仙羽花遍<hi>集作</hi>
<hi>避</hi>犯霜<hi>集作雪</hi>梅謝庭賞方逸袁扉掩未開高人儻有訪<lb/>
興盡詎湏廻<lb/>
　　　立春日晨起對積雪　　　　張九齡<lb/>
<pb n="KR4h0022_WYG_154-11b"/>
忽對林庭雪瑶花處處開今年迎氣始昨夜伴春廻玉<lb/>
潤牕前竹花繁院裏梅東郊齋祭所應見五神來<lb/>
　　　冬晩對雪憶胡處士　　　　王　邵<lb/>
寒更傳唱晩清鏡覽衰顔隔牖風驚竹開簾雪滿山洒<lb/>
空深巷静積素廣庭閒借問袁安舍翛然尚閉闗<lb/>
　　　和張丞相春朝對雪　　　　孟浩然<lb/>
迎氣當春至<hi>集作立</hi>承恩喜雪來潤從河漢下<hi>集作落</hi>花逼<lb/>
艶陽開不覩豐年瑞焉<hi>集作安</hi>知爕理才撒鹽如可擬願<lb/>
<pb n="KR4h0022_WYG_154-12a"/>
糝和羹梅<lb/>
　　　省中對雪寄判官拾遺昆季<hi>集作省中對雪寄謝舎人昆季</hi>
　　　　　　　　　　　　　　　錢　起<lb/>
萬㸃瑶臺雪飛來錦帳前瓊枝應比净鶴髮敢争先散<lb/>
影成華月流光透竹煙今朝謝家興幾䖏郢歌傳<lb/>
　　　淮海對雪贈傳靄　　　　　李　白<lb/>
朔雪落吴天從風度溟渤海樹成陽春江山<hi>集作沙</hi>皓明<lb/>
月興從剡溪起思繞梁山發寄君郢中歌曲罷心斷絶<lb/>
<pb n="KR4h0022_WYG_154-12b"/>
　　　對雪　　　　　　　　　　杜　甫<lb/>
北雪犯長沙胡雲冷萬家隨風且開<hi>集作問</hi>葉帶雨不成<lb/>
花金錯囊徒罄銀壺酒易賒無人竭浮蟻有待至昏鴉<lb/>
<hi>何遜詩云城隂渡塹黒昏鴉接翅歸</hi>
　　　同前<lb/>
戰國多新鬼愁吟獨老翁亂雲低薄暮急雪舞廻風瓢<lb/>
棄罇無綠爐存火似紅數州消息斷愁坐正書空<lb/>
　　　對雪贈徐秀才　　　　　　韋應物<lb/>
<pb n="KR4h0022_WYG_154-13a"/>
霏霏寒欲收靄靄隂還結晨起望南端千林散春雪妍<lb/>
光屬瑶階亂緒陵新節無為掩扉卧獨守袁生轍<lb/>
　　　滁州對雪　　　　　　　　前　人<lb/>
晨起滿帳<hi>集作闈</hi>雪憶在<hi>集作朝</hi>閶闔時玉座分曙早金爐<lb/>
上煙遲飄散雲臺下陵亂桂樹姿厠跡鴛鷺末蹈舞豐<lb/>
年期今朝覆山郡寂寞復何為<lb/>
　　　對雪　　　　　　　　　　許　渾<lb/>
飛舞北風凉玉人歌玉堂簾帷増曙色珠翠發寒光柳<lb/>
<pb n="KR4h0022_WYG_154-13b"/>
重絮微濕梅繁花未香茲辰賀豐歲簫皷宴梁王<lb/>
　　　和叚學士對雪　　　　　　喻　亮<lb/>
盈尺知豐歲開牕對酒壺飄當大野匝洒到急流無宻<lb/>
際西風盡凝間朔氣扶乾摧鳥棲枿冷射夜殘爐替月<lb/>
澄斜漢兼沙攪北湖慙於郢客坐一此調巴歈<lb/>
　　　對雪二首　　　　　　　　李商隠<lb/>
寒<hi>集作爽</hi>氣先侵玉女扉清光旋透省郎闈梅花大庾嶺<lb/>
頭發柳絮章臺街裏飛欲舞定隨曹植馬有情應濕謝<lb/>
<pb n="KR4h0022_WYG_154-14a"/>
莊衣龍山萬里無多逺留待行人二月歸<lb/>
　　　二<lb/>
旋撲珠簾過粉墻輕於柳絮重於霜已隨江令誇瓊樹<lb/>
又入盧家妬玉堂侵夜可能争桂魄忍寒應欲試梅粧<lb/>
闗河凍合東西路腸斷斑騅送陸郎<lb/>
　　　對雪　　　　　　　　　　杜荀鶴<lb/>
風攪長空寒骨生先於曉色報窓明江湖不見飛禽影<lb/>
巖谷時<hi>集作唯</hi>聞折竹聲溝壑本深無復滿<hi>集作巢穴幾多相似處</hi>
<pb n="KR4h0022_WYG_154-14b"/>
路岐兼得一般平擁袍公子莫言冷中有樵夫跣足行<lb/>
　　　對雪　　　　　　　　　　裴　說<lb/>
大片向空舞出門肌骨寒路岐平即易溝壑滿應難兎<lb/>
穴歸時失禽枝宿處乾豪家寧肯厭五月畫圖㸔<lb/>
　　喜雪<lb/>
　　　奉酬辛大夫喜湖南臘月連日降雪見示之作<lb/>
　　　　　　　　　　　　　　　劉長卿<lb/>
長沙耆舊拜旌旗喜見江潭積雪時柳絮三冬先北地<lb/>
<pb n="KR4h0022_WYG_154-15a"/>
梅花一夜遍南枝初開窓閣寒光滿欲掩軍城暮色遲<lb/>
閭里何人不相慶萬家同唱郢中詞<lb/>
　　　喜雪上竇相公　　　　　　陳　羽<lb/>
千門萬户雪花浮㸃㸃無聲落瓦溝全似玉塵銷更積<lb/>
半成氷水結還流光添曙色連天逺輕逐春風繞玉樓<lb/>
平地已沾盈尺潤年豐湏賀富人侯<hi>類詩作湏待富人侯</hi>
　　氷水<hi>類詩作氷片</hi>連天逺<hi>類詩作清天苑</hi>
　　　喜雪獻裴尚書　　　　　　韓　愈<lb/>
<pb n="KR4h0022_WYG_154-15b"/>
宿雲寒不巻春雪墜<hi>集作堕</hi>如簁騁巧先投隙潜光亂<hi>集作</hi>
<hi>半</hi>入池喜深將策試驚宻仰簷窺自下何曽汚増高未<lb/>
見危比心明可燭拂靣愛還吹妬舞時飄袖欺梅併壓<lb/>
枝地空迷界限砌滿接高卑浩蕩乾坤合霏微物象移<lb/>
為<hi>集作驗</hi>祥矜大熟布澤荷平施已分年華晩猶憐曙色<lb/>
隨氣嚴當酒暖洒急聴窓知照耀臨初日玲瓏滳晩漸<lb/>
聚庭㸔岳聳掃地<hi>集作路</hi>見雲披陣勢魚麗逺書文鳥篆<lb/>
竒縱歡羅艶黠列賀擁熊螭履敝行偏冷門扃卧更羸<lb/>
<pb n="KR4h0022_WYG_154-16a"/>
悲嘶聞病馬浪走信嬌兒竈静愁煙絶絲繁念鬢衰擬<lb/>
鹽吟舊句授簡慕前規捧贈同燕石多慙失所宜<lb/>
　　　西樓喜雪命宴　　　　　　白居易<lb/>
宿雲黄慘淡曉雪白飄颻散麵遮槐市堆花壓柳橋四<lb/>
郊鋪縞素萬室甃瓊瑶銀榼携桑落金爐上麗譙光凝<lb/>
舞妓動寒近醉人銷歌樂惟<hi>集作雖</hi>盈耳慚無五袴謡<lb/>
　　　春夜喜雪寄王二十二　　　前　人<lb/>
夜雪有佳趣幽人出書帷微寒生枕席輕素對<hi>集作封</hi>階<lb/>
<pb n="KR4h0022_WYG_154-16b"/>
墀坐罷楚絃曲起吟班扇詩明宜滅燈<hi>集作燭</hi>後静愛巻<lb/>
<hi>集作褰</hi>簾時窓引曙色早庭消春氣遲山隂應有興不卧<lb/>
待徽之<lb/>
　　　早過梨嶺喜雪書情呈崔判官<lb/>
　　　　　　　　　　　　　　　張　起<lb/>
渡嶺逢朝雪行看馬跡深輕標南國瑞寒慰北人心皎<lb/>
潔停丹嶂飄颻映緑林共君歌樂土無作白頭吟<lb/>
　　　奉賀王<hi>詩選作徐</hi>相公喜雪　　　皇甫冉<lb/>
<pb n="KR4h0022_WYG_154-17a"/>
春雪偏當夜暄風却變寒庭深不復掃城曉更宜看命<lb/>
酒閒令酌披裘晩未冠連營皷角動忽似戰桑乾<lb/>
　　此詩二百三十巻重出今已削去<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_154-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百七十九</head>
    <p>
<pb n="KR4h0022_WYG_778-1a"/>
欽定四庫全書<lb/>
　文苑英華巻七百七十九　宋　李昉等　編<lb/>
　雜頌<lb/>
　　靈泉頌一首<lb/>
　　唐平陽郡龍角山慶唐觀大聖祖𤣥元皇帝宫金<lb/>
　　　籙齋頌一首<lb/>
　　開元正厯握乾符頌一首<lb/>
　　復練塘頌一首　　　玉版𤣥記頌一首<lb/>
<pb n="KR4h0022_WYG_778-1b"/>
　　巴州化城縣新移文宣王廟頌一首<lb/>
　　畋獲虎頌一首<lb/>
　　　靈泉頌<hi>并序</hi>　　　　　　　　駱賔王<lb/>
聞夫𤣥功幽賛靈心以有徳是先<hi>集作親</hi>至道冥符篤行<lb/>
以通神<hi>集作仁</hi>為本若乃天經地義色養叶於因心夏清<lb/>
冬温敬愛𢎞於庶<hi>集作錫</hi>類下及<hi>集作/逮</hi>六幽之奥上通<hi>集作</hi>
<hi>洞</hi>三光之精不有至誠孰云斯感有廣平宋思禮字過<lb/>
庭永州刺史昉之適孫户部員外郎順之長子伶<hi>集作㓜</hi>
<pb n="KR4h0022_WYG_778-2a"/>
丁偏露<hi>集作罰</hi>早䘮慈母永懐鞠育之恩長增孺<hi>集作思</hi>慕<lb/>
之痛弱不好弄長而能賢趨庭聞詩禮之風承宗朂曾<lb/>
閔之行事後母徐氏至孝烝烝<hi>集作以至孝聞</hi>嘗恐<hi>集無此二字</hi>北<lb/>
向興悲泣髙堂而已暮<hi>集作咎已</hi>遂乃<hi>集無此/二字</hi>南<hi>集作東</hi>逰下<lb/>
位覬㣲禄以逮躬<hi>集作親是</hi>調露二年来佐百里俯就㣲班<lb/>
之列將申返哺之情茍<hi>集作敬</hi>立身其若斯於從政乎何<lb/>
有<hi>集作逺</hi>雖屬時多<hi>集作/嵗</hi>亢旱金石俱<hi>集作行</hi>銷環近川源<lb/>
殆將湮絶濬井皆為湯谷通波盡化汙池而太夫人在<lb/>
<pb n="KR4h0022_WYG_778-2b"/>
遲暮之年有温勞之疾非濫漿不可以適口非源泉不<lb/>
可以蠲疴膳<hi>集作色</hi>養既虧憂惶靡計<hi>集作訴</hi>俄而㕔階之<lb/>
側忽有清泉<hi>集有而字</hi>自生因䟽導其源遂流注不竭味甘<lb/>
若醴氣凛<hi>集作冷</hi>如氷此邑南控剡山北<hi>集作地</hi>連禹穴基<lb/>
址多石岡阜無津爰自興建以来曾㣲穿汲之利非精<lb/>
誠貫於至<hi>集作有</hi>道純孝<hi>集作/志</hi>浹於無私<hi>集作和非</hi>孰能洽冥<lb/>
貺以通幽涌<hi>集作導</hi>泉源而致養者也昔漢臣忠烈窮井<lb/>
飛于一時<hi>集作言</hi>姜婦孝思潜波移於七里靖<hi>集作静</hi>惟陳<lb/>
<pb n="KR4h0022_WYG_778-3a"/>
迹夫<hi>集作彼</hi>亦何人前<hi>集作肅</hi>縣尉栁冕耿介之士也道合<lb/>
則金蘭若膠漆情隔<hi>集作異</hi>則軒冕猶埃塵片善可嘉朝<lb/>
聞甘於夕殞<hi>集作死</hi>一諾猶重黄金賤於白珪以爲執友<lb/>
素交豈禄利輕肥之謂也賞音逹禮非鍾鼓玉帛之云<lb/>
乎所耻者沒而無稱所貴者存乎不朽徒懐美志未遇<lb/>
良才<hi>集作材</hi>賓王出賛荒隅途經勝壤三秋客懐長恨宋<lb/>
玉之悲一靣交歡蹔雪桓譚之涕觀茲<hi>集作斯</hi>水之清泚<lb/>
感若人之精誠見賢思齊仰珪璋而有地揮毫頌羙鏤<lb/>
<pb n="KR4h0022_WYG_778-3b"/>
琬琰而無慙廼作頌曰<lb/>
粤若稽古厥初生人<hi>集作民</hi>人誰匪孝<hi>集作其/誰不孝</hi>我獨踰<hi>集作</hi>
<hi>難</hi>倫義不在<hi>集作存</hi>道人不遺親愛敬盡力孝悌通神顧<lb/>
思罔極<hi>集作顧我思極</hi>因心必<hi>集作咸</hi>至冥契動天甘泉湧地冷<lb/>
冷無竭烝烝不匱曾是不<hi>集作我</hi>思永錫爾類爰有猗人<lb/>
景行芳塵事諧則感道洽斯親情<hi>集作孝</hi>為禮主名是實<lb/>
賔倘斯文之不墜知盛徳之有鄰<lb/>
　　　大唐平陽郡龍角山慶唐觀大聖祖𤣥元皇帝<lb/>
<pb n="KR4h0022_WYG_778-4a"/>
　　　　宫金籙齋頌<hi>并序</hi>　　　　　崔元明<lb/>
空洞之中溟涬之際靈文尚矣混成朕焉混成者何象<lb/>
帝之先靈文者何龍漢之年五刼交周尊神遽遷九氣<lb/>
列正無始常然治於流火之亭練於洞陽之館二儀得<lb/>
之以定位三景得之以發光赤明開圗碧落普度𤣥元<lb/>
奄有大道遂荒真宗天法之以無倪皇仰之而未及羲<lb/>
軒應運堯舜乗時均至化而思齊酌𤣥風而始庶獨立<lb/>
千古湛兮若存首出百王悠兮不極矣粤若聖祖系襲<lb/>
<pb n="KR4h0022_WYG_778-4b"/>
神宗先天不違後天繼代鍚𦙍慶逺流𣲖祥長國家纂<lb/>
戎欽承前烈三合一徳六葉同道平陽郡𤣥元宫者興<lb/>
王之肇兆也惟初授命載吿休徴權輿靈迹俶落祠宇<lb/>
昭張於國史乃今昇平永配嘉瑞增修清廟大建於閟<lb/>
宫明白於御碑因吾道為天下程由茲地為天下式非<lb/>
夫至道孰能與之哉皇帝御辨無為齊心正一窹寐有<lb/>
感髣髴真容昭孝孫之精誠貽烈祖之𤣥訓開元得聖<lb/>
象天寶獲靈符丕變再集而繁昌至教遂興而畢備祗<lb/>
<pb n="KR4h0022_WYG_778-5a"/>
崇冊禮其髙莫二衮龍克光於像設冕旒追尊於帝臨<lb/>
猗那商頌生民周雅儔之於昔今則過焉於鑠茲山㑹<lb/>
神之寓西對姑射北鄰天柱實通仙之秘府也正殿肅<lb/>
穆廣庭森沉峯巒左右松栝交隂緫虚無以静深也石<lb/>
壇重階瓴甓環甃隠訣參伍洞章䕶持三元表辰八月<lb/>
降誕每至是日展法於斯脩金籙齋啟玉帛印道家之<lb/>
寶王者之儀靡盛於此矣乃開乾門闔坤户氣𢎞廣莫<lb/>
風和不周八卦行乎其中矣仰列宿攝魁罡落日淪隂<lb/>
<pb n="KR4h0022_WYG_778-5b"/>
月時沆瀣六甲佐乎其旁矣仙侣順次羽人步虚朝拜<lb/>
九天醮祠五老想鈎陳則黄雲散覆存太一則白鶴来<lb/>
翔其餘侍香金童傳言玉女縹緲煙景徘徊元空求之<lb/>
希㣲宛如契合惟鎮皇極叶時邕外以廓清萬里戎夷<lb/>
向化内以乂安兆庶年榖滋稔㓕格擇<hi>疑作格澤漢書天文志格凙者</hi>
<hi>如炎火之狀又見司馬相如大人賦格胡各反澤大各反</hi>興昌光動植生成隂陽氣<lb/>
茂利兵所措則戢干戈靈宫所臨則消疵癘矧感通上<lb/>
果神降其福景命来假天于萬年者乎觀主臣郭處寂<lb/>
<pb n="KR4h0022_WYG_778-6a"/>
䖍恭是勤夙夜匪懈禀師之籙佩之嶽符躬執科儀爰<lb/>
謀法要開元十六載御題觀額因𨽻於茲二十五年上<lb/>
䟽議齋帝俞其請於是内使髙真自王城而至綸音秘<lb/>
㫖從天上而来諸侯肅臨郡邑蕆事革故垣墉鼎新經<lb/>
像彤彩赩赩金光熒熒曾是所營曾是有成利乎永真<lb/>
太守臣裴晀并寮屬等性道孚敬誼形于政奉敡休慶<lb/>
聚合觀徒衆等皆相與遵乃宗極體乎自然熈澹漠於<lb/>
元和抃恬愉於天順㣲臣嘗佐汾邑親覩聖蹤強名道<lb/>
<pb n="KR4h0022_WYG_778-6b"/>
原用述真宰從窅𡨕而辨物因象罔而得之其詞曰<lb/>
元氣之宗粤𤣥元始朱靈丙午赤明斯起太上道君託<lb/>
胎洪氏後天合徳其惟我李爰初啟運符命歸唐海縣<lb/>
攸屬六葉重光天寶是應萬夀無疆大君推䇿考厯元<lb/>
陽空𤣥之中自然妙有無鞅之衆勃勃珠口迎不見前<lb/>
随不見後外物雖變我法彌乆龍角嵯峨肇興靈迹仙<lb/>
宫乃建清都伊宅洞裏天長寰中地隔皇矣大道臨下<lb/>
有赫金籙秘訣玉冊𤣥言陛壇之禮象法之門聖祖貽<lb/>
<pb n="KR4h0022_WYG_778-7a"/>
訓来告孝孫於茲授命永保元元克昌厥後大慶常存<lb/>
刋此樂石以奉至尊<lb/>
　　　開元正厯握乾符頌<hi>并序</hi>　　　張九齡<lb/>
臣言伏見景寅制書以開元厯握乾符垂示天下幸甚<lb/>
其沙門𤣥侃等所言益部耆舊傳洛下閎改顓頊厯推<lb/>
校最為精宻而曰後八百嵗其厯差一日當有聖人定<lb/>
之到于今厯果有差聖果有定誠非常之嘉應曠代之<lb/>
靈符不可得而間也臣誠歡誠喜臣聞天道先聖而啟<lb/>
<pb n="KR4h0022_WYG_778-7b"/>
期聖人後天而奉時不當乎天心不在乎<hi>集本川粹無乎字</hi>厯<lb/>
數不登乎聖道不合乎<hi>二本無乎字</hi>元符𤣥命定而王者應<lb/>
幽數起而明者察故洛下閎極其數而知来耆舊傳尚<lb/>
其占而示後我皇帝無思而感自然𤣥同僧𤣥侃等幸<lb/>
㑹而言豈云素慮非人事也其<hi>集作非</hi>神道也天固以<hi>二本</hi>
<hi>作已</hi>儲祥<hi>一作祉</hi>以俟時積分以差日出入數代多歴年所<lb/>
疇人極力不能課其詳上林雜候亦莫徴其失則明天<lb/>
意以俟<hi>川文粹作徯</hi>聖期期數未臻乃藏於宻聖證將至其<lb/>
<pb n="KR4h0022_WYG_778-8a"/>
<hi>集作如</hi>應如響彼幽深之何有此會<hi>闕</hi>　　謀所以下恊<lb/>
黄鍾上稽𤣥象以和六氣以合三光復其見心間不容<lb/>
髪斗樞且運而况於人時元氣以調而况於月令於戱<lb/>
天下之動日用不知昆䖝草木生者自遂麟鳳龜龍靈<lb/>
者自瑞蠻夷戎狄逺無不至山川神鬼幽罔不洎此聖<lb/>
人所以定天下之象通天下之志而聖人之道備也昔<lb/>
者河出圗洛出書自時厥後符命非一空文而無應其<lb/>
殆乎人為寔録而有徴焉假<hi>集作川</hi>乎龍負則洛下閎者<lb/>
<pb n="KR4h0022_WYG_778-8b"/>
此其神乎不然是何見之明也夫聖有時而不作物無<lb/>
聖而不覩仲尼感時於鳳鳥古人歎夀於河清皆傷於<lb/>
不逹而恨於難見我后受成命重光于<hi>集作乎</hi>文武累聖<lb/>
而無窮殊祥而無數<hi>集作極</hi>彼衰命之君曾不得而朝聞<lb/>
凢今之人誠何幸而目覩由是觀之當其来運唐虞之<lb/>
屋可封非其有時孔丘之徒不遇時也者千載之㑹也<lb/>
萬物豈知謝生於天乎兆人亦云忘力於帝乎㣲臣荷<lb/>
寵靈揚休命則臣子之志在于盡美而惟天之大終莫<lb/>
<pb n="KR4h0022_WYG_778-9a"/>
能名不勝區區敢獻頌曰<lb/>
於皇惟后受命于天時来于今兆見厥先既定乃日允<lb/>
叶斯年赫赫光明應於上𤣥<hi>集作以應上𤣥</hi>開元厯<hi>閩本作開元正歴</hi>
不逹<hi>閩本作不逢</hi>大終<hi>閩本作化天</hi>
　　　潤州丹陽縣復練塘頌<hi>并序</hi>　　李　華<lb/>
大蜡之祭辭曰土反其宅水歸其壑先王因流下而導<lb/>
之故曰九川滌源因迤滙而瀦之故曰九澤既陂以䟽<lb/>
天地之氣以利元元之用崇伯汨五行而殛羽山臺駘<lb/>
<pb n="KR4h0022_WYG_778-9b"/>
障大澤而封汾川洪範首之春秋載之地有廣狹亊無<lb/>
古今大江具區惟潤州其藪曰練湖幅員四十里菰蒲<lb/>
菱芡之多龜魚鱉蜃之生厭飫江淮膏潤數州其傍大<lb/>
族強家泄流為田專利上腴畆收倍鍾冨劇滛衍自丹<lb/>
陽延陵金壇環地三百里數合五萬室<hi>或作家</hi>旱則懸耜<lb/>
水則具舟人罹其害九十餘祀凡經上司紛紛與予八<lb/>
十一斷嗚呼曲能掩直強者以得之老㓜怨痛沉聲無<lb/>
吿永泰元年王師大剪西戎西戎既歛矣生人舒息詔<lb/>
<pb n="KR4h0022_WYG_778-10a"/>
公卿選賢良先除二千石以江南經用所資首任能者<lb/>
是嵗十一月二十三日拜常州刺史京兆韋公損為潤<lb/>
州聲如飈馳先詔而至吏人畏伏男女相賀即日上無<lb/>
貪刻下無寃憤公素知截湖開<hi>一作閏</hi>壤災甚螟蝥臨事<lb/>
風生指期以復羣謗雷動山鎮恬然中明獨裁文之以<lb/>
禮乃白本道觀察御史中丞韋公元甫<hi>一作浦非</hi>中丞撫手<lb/>
<hi>一作掌</hi>恢心如公之謀且曰興利除害得其人而後行非<lb/>
常之政敢歸叔父公乃申戒縣吏卒徒闢之人不俟召<lb/>
<pb n="KR4h0022_WYG_778-10b"/>
呼咸来<hi>二字一作柞</hi>從役畚鍤盖野浚阜<hi>一作/浚臯</hi>成溪<hi>一作蹊</hi>增<lb/>
理故塘繚而合之廣湖為八十里象月之規儔金之固<lb/>
水復其所如鯨噀射洶洶隠地雷聞泉中先程三日若<lb/>
海之彌望灝灝如吞吐日月沉沉如韞蓄風雨所潤者<lb/>
逺原隰皆春耕者飽憂者泰於是䟽為斗門既殺其溢<lb/>
又支其澤沃瘠均品河渠通流商恱奠價人勇輸賦遐<lb/>
邇受利豈惟此州每嵗萌隂乗陽二氣相薄大雨時行<lb/>
羣潦奔流水得<hi>一作勢</hi>所入盈而無傷龍見方雩稼䝉其<lb/>
<pb n="KR4h0022_WYG_778-11a"/>
渥時前相國彭城公劉尚書晏統東方諸侯平其貢稅<lb/>
聞而恱之曰三事以聞詔書褒異焉彭城公宣命至江<lb/>
南捧詔授公公率元僚掾吏令丞以下至于耆艾西向<lb/>
拜手忻戴皇明人心上感天降嘉澤如有神祇昭恊厥<lb/>
志公正直而和專靜而斷嫉惡宥過惠人察姦純鈞精<lb/>
堅百錬不耗伐氷之貴降從士禮詩云靖恭爾位好是<lb/>
正直宜其享多<hi>一無此字</hi>福也吏人入賀公拱而謝之曰尚<lb/>
書劉公觀察韋公奉行王澤也鄙何力之有焉丹陽令<lb/>
<pb n="KR4h0022_WYG_778-11b"/>
杜孟寅秉公之清白延陵令李令從如公之愛人金壇<lb/>
令胡玘禀公之成規及丹陽耆壽周孝瓌百姓湯源等<lb/>
拜首而請曰兊為澤兊恱也水歸於澤而澤恱於人百<lb/>
年侵<hi>一作浸</hi>塞而公啟之臣哉隣哉克諧帝休永代是式<lb/>
三縣無災若不碣而刻之則命不揚於厥後後之人無<lb/>
以倚負也華嘗學古見訪為頌曰<lb/>
望沄沄兮視冥冥鳥閑魚樂葭菼生膏腴利倍起訟爭<lb/>
斯人怨抑痛無聲韋公正直動神靈百年淤<hi>一作游</hi>淀為<lb/>
<pb n="KR4h0022_WYG_778-12a"/>
漻清饑者飫兮病者寜詔書光寵恩濡榮劃然眊矒復<lb/>
皎明追琢刻頌颺芳<hi>一作芬</hi>馨<lb/>
　　　玉版𤣥記頌<hi>并序</hi>　　　　　　于　邵<lb/>
草莾臣稽首獻頌曰臣聞殊祥大報者皇天無私慎終<lb/>
追逺者祖考来格皆上帝之所恊徳豈蒸人之克預也<lb/>
我皇帝陛下建皇極行大道體元以煦覆品物以陶運<lb/>
執斗柄而四序潜廻張地維而八埏至靜方四十載矣<lb/>
而天下大順巍巍乎其全功歟𤣥元皇帝陛下之烈祖<lb/>
<pb n="KR4h0022_WYG_778-12b"/>
也寶慈儉以垂後昆法清浄而示教父<hi>一作文</hi>厯千百祀<lb/>
而陛下道存妙有化洽無為動之太和寂以𤣥覧非得<lb/>
一而正乎陛下執大象敷𤣥宗聖祖儀刑於郡國景命<lb/>
紛紜於圗史者盖百數矣開靈寶於分陜之郊克復明<lb/>
號形縞衣於隆聖之閣時庸展親探三華於丹墀之上<lb/>
近而得也想五利於滄波之外逺而治也故朴畧之初<lb/>
三五以降曾不敢以功階並也今太白山人李渾等蹔<lb/>
因形動未假神逰初入緇帷之林忽變紫㣲之境古祠<lb/>
<pb n="KR4h0022_WYG_778-13a"/>
之下猶龍肅然霽色雖澈於清霄榮光自分於白晝𤣥<lb/>
宫咫尺仙衛徘徊接霓裳以受辭奉玉顔而專對光啟<lb/>
王室宣昭祖孫方<hi>一作寶</hi>籙實而未𢎞𬗟逖聴而奚取申<lb/>
命京畿採訪使户部侍郎兼御史中丞王鉷發皇華而<lb/>
載馳望白雲之有處瞻仰如在真風宛同歴五洞之杳<lb/>
𡨕尋一門之䆗窱行前有㑹感而遂通石臺菡萏而特<lb/>
秀玉版熒<hi>一作焜</hi>煌而自秘式傳無忽祗受不差天香氛<lb/>
氲甘液浹洽陽烏抱戴而上燭卿雲交映而前引率皆<lb/>
<pb n="KR4h0022_WYG_778-13b"/>
科斗之文時人無能之者陛下乃齋心服形絶聖棄知<lb/>
閒居於大庭之館逰夣於華胥之國而後攝外慮嚴天<lb/>
思捧𤣥記而納宸極洞一時而萬物覩其辭炳耀而有<lb/>
屬其義綿延而自乆齊聖夀於日月恢國祚於宇宙上<lb/>
以和天地下以洽神人臣不知其天之為大也如此遂<lb/>
下明詔百官荷億載之殊慶追六聖之遺謚既撰日以<lb/>
嚴配親大祫於閟宫鳴鑾以龢清蹕在聽臣又以開闢<lb/>
之後無以尚之於是文武百辟蠻夷君長泊黄緇老㓜<lb/>
<pb n="KR4h0022_WYG_778-14a"/>
各有等威雲趨玉闕而請曰陛下奉天之昭錫承祖之<lb/>
大命百王無以徵其符千載不復遇斯瑞崇累朝之徳<lb/>
孝之大者掩至尊之美謙莫甚乎既而天聴未廻睿奬<lb/>
猶邈臣下罔知寢處黎人咸造勿䙝而言曰天其或者<lb/>
以天下之物無可以稱陛下之徳故纉戎徽號因聖祖<lb/>
以發明今陛下不得不名之固非一時之所強名也書<lb/>
曰不臧厥臧人罔攸勸願陛下臧而勸之抑讓之至于<lb/>
三方霈然曰俞哉斯亦天之所俾也遂命稽皇典序國<lb/>
<pb n="KR4h0022_WYG_778-14b"/>
儀韶濩作貂蟬進纂鴻猷而尊冊之明大訓而奉行之<lb/>
雷雨作解小大以正四靈在郊藪以待命三光出躔次<lb/>
而延澤豈祗羣臣之私乎率土之私乎臣生沐淳風欽<lb/>
承寶化百揆時叙空聞賡載之歌三階底平乆著登封<lb/>
之頌伏以神功丕應澤潤生靈挹超代之範圍與下人<lb/>
之隂隲方軼於周王逰玉黄帝迎年豈與夫河東夀宫<lb/>
棫陽薦馨而已矣仲尼以舜禹之事丘不得預議者以<lb/>
方今之盛臣實預焉庶效采詩之典曾何萬分之一伏<lb/>
<pb n="KR4h0022_WYG_778-15a"/>
獻頌曰<lb/>
巖巖太白列僊是宅八㑹真歌三清羽客幽隂肅爽處<lb/>
處靈<hi>一作雲</hi>迹皇唐上祖天大元君揮斥六合時乗五雲<lb/>
貽厥景命昭我聖勲神靈宣功華芝獻夀薦錫𤣥記光<lb/>
資妙有玉字天長石臺地乆億載新兆千齡古書字形<lb/>
科斗臺狀芙蕖神力莫測象帝之初<hi>一作則</hi>烈烈遺謚清<lb/>
廟崇之明明徽號我后尊之天授玉記惟皇之禎㣲臣<lb/>
薦頌逰聖難名<lb/>
<pb n="KR4h0022_WYG_778-15b"/>
　　　巴州化成縣新移文宣王廟頌<hi>并序</hi>
　　　　　　　　　　　　　　　喬　琳<lb/>
或曰天生徳於聖人是為文宣䝉以文宣之為聖人盖<lb/>
其自生非天生耳夫道有精徳有純禮有意樂有神四<lb/>
物幽賛百靈淳感特與天地位而成三故夫子之前未<lb/>
曾生夫子夫子之後不復有夫子宇宙古今倬惟一人<lb/>
謂天能生曷不能數生也故曰非天生耳河圗鳳鳥言<lb/>
其徳梁木泰山言其用謙以况物物由我成且孔聖之<lb/>
<pb n="KR4h0022_WYG_778-16a"/>
道恢張而天下理汙殺而天下亂觀其可以卜理亂也<lb/>
領徒三千博徒三萬桓文不足侔其衆夾谷之戮齊優<lb/>
兩觀之誅少正氣盪河岳精廻日月然而俯僂魯卿循<lb/>
循鄉黨行道救世不有其躬且唐堯五臣不無四㐫周<lb/>
文十亂不無三叔孔徒萬數之内唯宰我怠於晝寢卜<lb/>
商短於假盖未聞庶其之奔佛肸之叛遺墟舊宅刺草<lb/>
不生則教之所入者深化之所𢎞者逺鏡懸象緯掌著<lb/>
興亡籌萬代於一筭爾我國家敷教訓格以王者之禮<lb/>
<pb n="KR4h0022_WYG_778-16b"/>
加徽號焉示明王果有宗也徳位交叙以奉天時然三<lb/>
皇五帝迄于今春秋釋菜廟食千祀特惟夫子耳則冕<lb/>
旒衮服聖人之餘事封建褒崇有國之盛典化成縣令<lb/>
范陽盧沔純深貞特㢘孝絜矩夏大旱偶有事於文宣<lb/>
公焚香至誠雷出自廟指觀倐忽霈然滂沱自下車數<lb/>
月有感輙應無方之神豈情於造物者乎可由而不知<lb/>
也以此頃因祠宇荒僻垣墉頺圯憇聚樵牧䙝瀆威靈<lb/>
公以必葺而未言頻假寢以夣聖隙地兼聖此為新宫<lb/>
<pb n="KR4h0022_WYG_778-17a"/>
曰衣冠禮樂不下庶人宣風布教職先令長出家財以<lb/>
資匠費督門吏以勤役工青襟黄髪更唱迭和椽欒雖<lb/>
舊而華魄惟新自甲至癸不及旬而功巳集郡官畢賀<lb/>
百姓未知足見役不及人也君子曰盧侯以心感神以<lb/>
身律人可謂善政也已矣郡守楊公中和大雅聞善若<lb/>
驚恱而羙之曰盧方辭滿不以家為出鍾離俸錢脩孔<lb/>
聖遺廟善政之餘地也僉曰都允哉梁國喬琳臺之作<lb/>
為新廟頌頌曰<lb/>
<pb n="KR4h0022_WYG_778-17b"/>
殷之系聖周之斯文生我夫子世教之君六藝折衷三<lb/>
才更分視不可見聴不可聞登降既定天人大觀禮樂<lb/>
神鬼幽明恊賛由之則理匪由則亂百王同流萬古彌<lb/>
渙夣奠既兆哲人其萎自家刑國廟貌思之周㣲唐興<lb/>
千祀于茲春秋祭菜爼豆其時維巴之南亦掲其宇盧<lb/>
公宰邑人之父母假<hi>一作僻匪</hi>我升堂陋彼環堵爰就爽塏<lb/>
長岡之下相恊厥居作為新宇不日不月既葺且崇頌<lb/>
徒知歸發篋来同斯之未信此也求䝉時惟龍見人懼<lb/>
<pb n="KR4h0022_WYG_778-18a"/>
虎魃寜丁我躬虞鞏是託户庭之際雷霆震薄雨公及<lb/>
私是刈是穫廟既更矣嵗既盈矣公之志思人亦勤止<lb/>
變此夷俗叅乎孔里學者行之造次於是<lb/>
　　　畋獲虎頌<hi>并序</hi>　　　　　　　符　載<lb/>
虎在毛物有剛猛而為暴者也畋而獲之覩令施而士<lb/>
勇者也且荆為澤國疆亘雲夣伐<hi>一作戈</hi>麕麚弋鴻鴈盖<lb/>
便習也唯獲虎則異故大而張之六年冬十二月臘日<lb/>
甲辰節度使御史大夫樊公大畋于郢城脩軍禮也先<lb/>
<pb n="KR4h0022_WYG_778-18b"/>
期之辰命耆將宿帥將騎歩兵五千盛陳於所舎之地<lb/>
越翌日朝陽始昇郊牧静夷建大斾之彤彤抗髙旌之<lb/>
蔞蕤無小無大千㦸萬羽閃舒絢煥膠臈磢錯狀濤湧<lb/>
而波汨咸從公而觀之於是樹蘭防列轅門表旗鼓而<lb/>
卒伍縈紆遼蔓星陳鱗次中軍發號沸渭洄<hi>一作四</hi>起拉<lb/>
榛棘秘梗橦髙坱埤踣<hi>一作培</hi>徤足剗驍翅脂染鳴鏑血<lb/>
湔飛幟或潰潰以狂顧或奔猭而㓕地竭銳精以圗免<lb/>
雖絶脰而猶視士氣方雄乃縱火攻烈焰炎炎燒雲飈<lb/>
<pb n="KR4h0022_WYG_778-19a"/>
風烻隂深巷薈蘙䝉籠抃呼未終山平澤通其有冐欝<lb/>
攸走煤爐䝉茸袒禓徒摶獨殺者不可勝道維明日復<lb/>
圍于龍山之北岡先是里人之訟乳虎為暴肆毒貪婪<lb/>
白晝族行圈皁無豕牛林麓絶樵蘇老㓜愁恐極於兵<lb/>
冦既卜其穴乃大搜而取之爽氣凌厲士拗餘怒思與<lb/>
鬪死莫有異慮敲扣拍撲芟殺䇿䃗洞篁篠之𡨕宻劃<lb/>
䝉蔓之纍絡勢窮則摶鬪於莾下觀其怒氣之所狡憤<lb/>
迅軀之所騰跱鋸牙之所噉齚鉤𤓰之所拏玃傑作人<lb/>
<pb n="KR4h0022_WYG_778-19b"/>
立呀若箕張聲軒<hi>一作轟</hi>暴雷目爍燦炬爰有一人烏獲<lb/>
之倫威欝喬傑<graphic n="KR1536" url="https://raw.githubusercontent.com/kanripo/KR-Gaiji/master/images/KR1536.png" mimeType="image/png"/>狡獷决憑髯奮怒毛豎眥裂鐏長㦸<lb/>
以撑拒乃匐身而掩刄勢傾力絶四偃在地穿喉貫背<lb/>
𤓰有餘摶於是騰氣射虹蜺酣譟破山林耋老慶童㓜<lb/>
抃淋灕贔負獻于公所公以為天稔其毒必將姙孕剖<lb/>
視其腹即獲乎四子矣於是廻鑣返斾校能計獲發府<lb/>
庫行飲勞賞功也大凡古者天子諸侯四時皆畋因畋<lb/>
以理兵先視其禮儀次察其號令後觀其坐作進退之<lb/>
<pb n="KR4h0022_WYG_778-20a"/>
度有不用命者乃斬之以狥於衆焉武徳脩備乃亊蒐<lb/>
狩上以奉宗廟下以禮賔客其有肉不登爼材不中器<lb/>
則謂之不軌不物而君子譏之今大夫法先王之制順<lb/>
時序之氣展敬農隙大講戎亊卒乗具文章明武脩也<lb/>
威儀肅行伍列禮盛也無逸飛無漏走令張也繄是三<lb/>
者備足焜燿况乎啟沉毅誅暴横耽耽五虎斃在指顧<lb/>
是得不謂動合模範成堂堂之觀乎公常握文武之柄<lb/>
荷申甫之寄擁旄荆國星霜四周流愷悌之仁布大中<lb/>
<pb n="KR4h0022_WYG_778-20b"/>
之化政之被民者如陽和熈熈蒸變生物各遂暢逹不<lb/>
知其然故無得而稱焉洎於軍旅之際徳禮也如是勇<lb/>
練也如是播此智畧寓諸形容因知公之師可以振文<lb/>
經可以翊皇威可以截不庭可以懾四夷與上古儔侣<lb/>
赫赫巍巍即豈獨<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>荒山殪猛獸馳騁觸蹷<hi>一作蹙</hi>左旋<lb/>
右抽而已哉載末儒也猥以縫掖獲陪鞭弭之後目覩<lb/>
盛烈失去畏懦敢愛文字使其闇然而不彰乎廼作頌<lb/>
曰<lb/>
<pb n="KR4h0022_WYG_778-21a"/>
𤣥隂凝兮殺氣厲揚三軍兮順時殺鋋㦸羅兮山谷隘<lb/>
飛走殫兮林莾壊有虎勃起兮萬夫駭闞呀夭矯兮雷<lb/>
霆喝紆沉慮兮振明戒于一奮兮傾五害旋勝軍兮翻<lb/>
大斾空臯藪兮樂㓜艾勇毅之師無與對可誅不王截<lb/>
海外<lb/>
　<lb/>
　<lb/>
　<lb/>
<pb n="KR4h0022_WYG_778-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百七十九<lb/>
</p>
<p>
</p>
  </div>
</body>
</text>
</TEI>
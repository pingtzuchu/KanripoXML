<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九十四</head>
    <p>
<pb n="KR4h0022_WYG_094-1a"/>
欽定四庫全書<lb/>
　文苑英華巻九十四　　　宋　李昉等　編<lb/>
　人事五<lb/>
　　人不易知賦一首　　　君子不器賦一首<lb/>
　　人鏡賦一首　　　　　心鏡賦一首<lb/>
　　至人用心若鏡賦一首　至人心鏡賦一首<lb/>
　　以賢為寳賦一首　　　行不由徑賦一首<lb/>
　　同人于野賦一首　　　得意忘言賦一首<lb/>
<pb n="KR4h0022_WYG_094-1b"/>
　　　人不易知賦<hi>以題為韻</hi>　　　　　郭　適<hi>總目作鄭遹</hi>
墳素通㫖古今彛倫惟沖虚以效迹貴特達而知人有<lb/>
藏器在我有從方立身歴九徴而觀則甄一徳而求真<lb/>
既而糺合性情交驅馳驟<hi>一作勝負</hi>莊列談其險艱堯舜病<lb/>
其授受玉石相蔽悲獻璞之匪工媒介未孚忌投珠而<lb/>
自久考聲度之軌躅察言貌之休咎鑒之則理將斯契<lb/>
昧之則亂何不有彼經緯之區分在昭擇於能否復覽<lb/>
前志清通不易或失子羽之容或失宰我之議自非識<lb/>
<pb n="KR4h0022_WYG_094-2a"/>
周郎之顧曲辨齊竽之濫吹安能取士於飯牛之時拔<lb/>
才於卧龍之器其道或如蘭芷應以塤篪聞撤俎而興<lb/>
歎指負甑而留規管仲覇齊終慟哭於鮑叔國僑相鄭<lb/>
始登舉於子皮此則秦鏡一覽而皆得何必豫章七年<lb/>
而見知别有事業後時徘徊中路厭東郭之雪隱南山<lb/>
之霧猶恐相士者失之於下流披文者棄之於異處<hi>一作</hi>
<hi>趣</hi>苟名實之斯在願曲直而咸喻徒叩寂於不材實有<lb/>
慚於能賦<lb/>
<pb n="KR4h0022_WYG_094-2b"/>
　　　君子不器賦<hi>以用之則行無施不可為韻</hi>　白居易<lb/>
君子哉道本性<hi>一作生</hi>知徳惟天縱抱乎不器之器成乎<lb/>
有用之用不器者通理而黄中有用者致逺而任重盖<lb/>
<hi>一有由字</hi>識包權變理藴通明業非學致器異琢成審其時<lb/>
有道舒而無道巻慎其徳舍之藏而用之行語其小能<lb/>
立誠以脩詞論其大能救物以<hi>一作而</hi>濟時以之理心則<lb/>
一身獨善以之從政則庻績咸熈既居家而必達亦在<lb/>
邦而允釐彼子貢雖賢唯稱瑚璉之器彦輔信美空標<lb/>
<pb n="KR4h0022_WYG_094-3a"/>
水鏡之姿是故<hi>一作謂</hi>非求備者又何足以知<hi>一作多</hi>之豈<lb/>
如我順乎通塞合<hi>一作含</hi>乎語黙何用不臧何嚮不克施<lb/>
之乃伊吕事業蓄之乃<hi>一作則</hi>莊老道徳雖應物而不滯<lb/>
終飭躬而有則若止水之在器因器圓方<hi>一作任器方圓</hi>如良<lb/>
工之用材隨材曲直原夫根淳精於妙有宅元和於虚<lb/>
受内𢎞道以<hi>一作而</hi>惟新外濟用而可久鄙斗筲之奚筭<lb/>
<hi>一作算</hi>諒<hi>一作哂</hi>挈瓶之固守何器量之差殊在性情之能<lb/>
否豈不以神為𤣥樞智為心符全其神則為而勿有虚<lb/>
<pb n="KR4h0022_WYG_094-3b"/>
其心則用當其無故動與神<hi>一作時</hi>合静與道俱時或用<lb/>
之必開臧武之智道不行也則守寗子之愚至乎哉冥<lb/>
心在<hi>一作無</hi>我無可而無不可應用不疲無為而無不為<lb/>
信大成而大受非小慧而小知顧庻類曲從則輪轅適<lb/>
用若一隅偏執則鑿枘難施是以易尚隨時禮貴從宜<lb/>
展矣<hi>二字一作盛矣哉</hi>君子斯焉取斯<lb/>
　　　人鏡賦<hi>以主聖臣忠道光貞觀為韻</hi>
金為鏡兮其鑒則明人為鏡兮其象則精彼有取其昭<lb/>
<pb n="KR4h0022_WYG_094-4a"/>
燭我方致乎和平廣霽而磨礱既至酌獻而邦家以貞<lb/>
懸於心則四聽<hi>一作聰</hi>常朗寘於握而萬方不傾惟賢任<lb/>
賢自聖傳聖守之則通幽洞冥執之乃窮理盡性致和<lb/>
樂功逾止水之平徴古今道光仁夀之鏡比璿樞以潛<lb/>
運挂靈臺而韜映是委照以無疲每含光而不競無鑒<lb/>
於水自視於人曷容華之自飾惟道徳之所親鎔範義<lb/>
陳協於君臣<hi>八字一作功匪勤於鎔範義將協於君臣</hi>斯乃至寳載光皇道<lb/>
辨物數之紛紛洞晦冥之杲杲放之可包乎海嶽巻之<lb/>
<pb n="KR4h0022_WYG_094-4b"/>
可盈乎懐抱煥乎發䝉皎若晴空光甚鑒兮塵不能翳<lb/>
徳若容兮物莫能充以是為臣則獻可替否以是為鏡<lb/>
則進思盡忠斯為理兮化洽斯為鏡兮照窮惟賢聖之<lb/>
光贊含英華而不散執一法而不回仰千齡而殊觀貞<lb/>
明而翹楚角逐皎潔而羣邪冰泮兹鏡也克念則正罔<lb/>
念則荒播無疆以垂範披六幽而散光燭明明而洞洞<lb/>
歴久久而煌煌聖作物覩鏡清寰宇騐成敗之原知榮<lb/>
辱之主我鏡在徳曽無盤龍之雕我鏡在心自有山雞<lb/>
<pb n="KR4h0022_WYG_094-5a"/>
之舞若然則皇唐邁徳於陶唐吾君齊聖於文祖<lb/>
　　　心鏡賦　　　　　　　　　楊慎虚<lb/>
嘗觀夫乾位始造坤儀廣生運元和而産氣因自有而<lb/>
含精萬靈羣分立圓形以標貴四體成物包寸心而致<lb/>
亨含妙有而存象賁虚無而自明故其端以居中動不<lb/>
違正藏牝谷而為主闢靈臺而作鏡將黷之而不昬因<lb/>
澄之而彌静既剗邪而窒慾忽窮理而知命然後和精<lb/>
神明情性俾存存而不惑恒皎皎而孤映由觸類而感<lb/>
<pb n="KR4h0022_WYG_094-5b"/>
有為必因象物知器乘時利人敷禮經以導俗馳精義<lb/>
以入神探禍福而知運任行藏而理身所以君子處順<lb/>
而情逸明王不言而化淳若乃潜英議蓄明斷欲鴻䝉<lb/>
而未析勿冒昧而相亂凝至精而一臨俾羣疑而四散<lb/>
故使立身者潔之而清真自守入官者朗之而美化攸<lb/>
贊語衆妙之𤣥通分萬殊於大觀然則物以心鑒心由<lb/>
物遷掇輕花而意艶坐孤石而情堅所以去彼取此削<lb/>
觚為圜將欲保至和而不撓存大朴而自然兹㑹有體<lb/>
<pb n="KR4h0022_WYG_094-6a"/>
彼管攸設選賢而官知人則哲端靈心之朗暢拂清鏡<lb/>
之光潔取捨妙諧於物宜推擇靡遺於井渫遣許郭而<lb/>
齊鑒與山盧而比傑可謂張英風著徽烈嗟小子之庸<lb/>
蔽撫蓬心而望絶<lb/>
　　　至人用心若鏡賦<hi>以方寸虚地有來斯應為韻</hi>　紇干俞<lb/>
睠理心之至者有明鏡而比諸皎然可鑒泊然其虚捨<lb/>
將迎之載勤無情是得存好惡之不辨何狀不儲彼誠<lb/>
之明惟道斯守居中自執于精一待物豈殊乎先後云<lb/>
<pb n="KR4h0022_WYG_094-6b"/>
誰鑒矣則用當其無匪我功焉乃為而不有淵兮内照<lb/>
曠若虚受伊黙慮其智愚儼分形於美醜稽至理也其<lb/>
性命哉瑩爾䝉蔽滌乎氛埃引曜𢎞納清明洞開自外<lb/>
爰依叶彼生而有象由衷必應體夫神以知來故得稱<lb/>
有别於宏規等無私於衆類苟觀過之能審爰見疵而<lb/>
不愧始求義於昭昭卒窮微於至至和平自保非險乎<lb/>
山川容貌既呈必肖乎天地美夫鑒乃不臧勝而無傷<lb/>
恒其徳匪明而匪晦<hi>一作而匪韜匪晦</hi>狀於物或圓而或方仰<lb/>
<pb n="KR4h0022_WYG_094-7a"/>
周文之翼翼同叔度之汪汪是知𢎞量資乎日宣儲精<lb/>
本於明證鏡將心而共理影與形而合應思負局之克<lb/>
脩並懸心而有稱感物攸在立誠取斯彼範金之遺制<lb/>
信靈府以<hi>一作之</hi>相隨吾道方存庶一觀而無替其明固<lb/>
久亦屢照而忘疲想夫朗若爰啟静而無悶比申監於<lb/>
盈尺願脩容於進寸樂廣播披雲之詞莊生諧止水之<lb/>
論冀因照以𤣥鑒豈逢時而在困<lb/>
　　　至人心鏡賦<hi>以人心融道清鑒應物為韻</hi>　于可封<lb/>
<pb n="KR4h0022_WYG_094-7b"/>
莊生有言曰至人用心若鏡<hi>一作至人之用心若鏡盖用全句</hi>有㫖哉<lb/>
是言也夫鏡也者以明為體是故有來而必應心也者<lb/>
以净為照亦可不思而𤣥通拂拭生光掛新臺而月滿<lb/>
象罔求得映赤水而珠融若錬心而比鏡信清明而在<lb/>
躬爾乃以鏡為心因心載考菱花發而羣象生靈府開<lb/>
而萬物保斯鏡之精明謂人心得道至人所以卑其性<lb/>
而遺箴弱其志以虚襟聽無聲之和樂天籟之音明白<lb/>
四達照幽燭深希洞視而𤣥鑒在無心而用心苟能忘<lb/>
<pb n="KR4h0022_WYG_094-8a"/>
已作虚舟之泛必保其光得秦鏡之鑒我邦君皇宗之<lb/>
子天人之英體以合道沖融混成其用心也達至人之<lb/>
妙理其朗鑒也同水鏡之澄清開意而圓照吐心而自<lb/>
明妍嗤莫能藏其象鬼神莫以遁其情絶毋意與毋我<lb/>
固不將而不迎懸彼髙鑒求乎有貞覩處子兮調脂粉<lb/>
争捧心兮效蹙嚬醜者自醜新者自新形美惡而區别<lb/>
吾何情於知人醜<hi>一作媿</hi>匪桃夭寧容比證對香奩而呈<lb/>
貌慮柔姿而不稱有待良人非徒好勝因兹佇賞必冀<lb/>
<pb n="KR4h0022_WYG_094-8b"/>
象應紅粉蛾<hi>一作</hi>眉趨而競謁宛其素質統<hi>疑作髠</hi>彼𤣥<lb/>
髮類芙蓉之映水若姮娥之向月大明無私衆鑒不歇<lb/>
光之所燭照及微物度<hi>疑作庻</hi>有假於恩<hi>一作思</hi>輝幸留心<lb/>
於剪拂<lb/>
　　　以賢為寳賦<hi>以朂名霸道邦家之託為韻</hi>　謝　觀<lb/>
楚國之君賢人為寳彼則貴於無脛此為尊於有道琢<lb/>
磨仁義而不緇不磷淬礪鋒鋩而既堅既好皎皎神爽<lb/>
稜稜貌清志一潔而靡垢行百錬而逾精非暗投以取<lb/>
<pb n="KR4h0022_WYG_094-9a"/>
誚不韞櫝以沽名廉謹<hi>一作讓</hi>在心命爵而蔑聞銅臭文<lb/>
章滿腹擲地而自有金聲洞徹不欺光芒相燭砥名而<lb/>
可尚礪節而自朂吐清詞之粲粲心水含珠見正色之<lb/>
温温情田積玉言錯落而無玷性真明而不瑕袖懐荆<lb/>
璞握有靈虵以鑒姦察邪之煥爛比照乘映廡之光華<lb/>
足可充盈軍國輝耀邦家何必積滿堂以遞矜易連城<lb/>
而助詐一非克儉之教一損不貪之化虞君受垂棘而<lb/>
滅齊國得孫生<hi>二字疑</hi>而霸徒美其色映層闕光能耀夜<lb/>
<pb n="KR4h0022_WYG_094-9b"/>
殊不知寸隂踰尺璧之珍一經奪滿籝之價所以愛兹<lb/>
被褐重彼迷邦以清徳之惟一奚白璧之能雙况各藏<lb/>
器俟時見機而作直若弦矢頴如鋒鍔誠席珍之可任<lb/>
以柱石之有託以之<hi>一作此</hi>綏撫而上下康寧以之守禦<lb/>
而内外胥樂既三復之可驗奚衆口之能鑠則知金玉<lb/>
為寳者徳義之衰賢人為寳者邦家之基國無日而無<lb/>
事賢無代而無之如此則何必楚也獨二三子之可師<lb/>
　　　行不由徑賦<hi>以處心行道有如此焉為韻</hi>　浩虚舟<lb/>
<pb n="KR4h0022_WYG_094-10a"/>
澹臺滅明幽棲武城感朴直之風散惡姦邪之徑生苟<lb/>
正其身寧偏僻而是履不以其道故斯湏而不行想乎<lb/>
塵滿荆扉草迷荒墅追遊不慎其經歴咫尺固難於出<lb/>
處鍾山石上杖藜之意殊乖蔣氏庭中携手之期頓阻<lb/>
牢落幽居交從日踈顧履危之若是將苟且其焉如訪<lb/>
野徑以閒遊恐穿松竹出衡門而獨步不遶園廬嘉夫<lb/>
礪志草茅規行畎畝避幽隱以不到視﨑嶇而何有蕪<lb/>
城獨賞寧遊舊井之間山館時歸肯逐樵人之後至若<lb/>
<pb n="KR4h0022_WYG_094-10b"/>
草樹沉沉幽芳阻尋絡野之茅隂自合縁溪之苔色空<lb/>
深以遨以遊見徇公滅私之志一動一息有去邪崇正<lb/>
之心是以蕭索鄉閭虚閒襟抱優遊多轍之窮巷來徃<lb/>
疎槐之古道花間絶跡念蹊樹之徒芳原上無人惜臯<lb/>
蘭之暗老且遵道如砥持心若弦信無私以白首將抱<lb/>
直以窮年顔生附郭之田有時窺矣謝氏登山之屐無<lb/>
所用焉既而披蔓草之荒凉見遊人之邐迤方檢身於<lb/>
邪正寧繫懐於逺邇楊朱悲道喪事亦如斯阮籍哭途<lb/>
<pb n="KR4h0022_WYG_094-11a"/>
窮意殊若此當舉直以錯枉冀風行而草靡苟非賢智<lb/>
之為心孰能如是<lb/>
　　　同人于野賦<hi>以君子之道何徃不通為韻</hi>　周　鍼<lb/>
善本身脩名由道長惟君子之所履遇同人而遂徃不<lb/>
脩正直誡邪枉於出門既叶於心視野郊於指掌守柔<lb/>
以處亦何後而何先秉健而行諒無偏而無黨盖以居<lb/>
謙不躁應上?通欲垂文於天下湏立志於胷中雲合<lb/>
霧開孰無機於豹變聲馳響答皆有意於雷同必使<lb/>
<pb n="KR4h0022_WYG_094-11b"/>
量統含𢎞義資探討包利貞而共濟顧言行而相保情<lb/>
田波注將符若水之時徳宇馨香用法如蘭之道乃言<lb/>
六二是乘柔之主九五為行健之資乘乎柔而何剛敢<lb/>
奪行乎健而何徃不之况能辨方知類視險如夷念同<lb/>
氣以遵彼實忘言而在兹于以審吉凶較能否始居中<lb/>
而體正終處上而為首理方求友喻伐木以攸冝義在<lb/>
同心於斷金而誰有所期利比浮雲悠然莫分光於身<lb/>
者曰道聲于教者曰文故得退無失位進得其羣將果<lb/>
<pb n="KR4h0022_WYG_094-12a"/>
行以育徳候移忠而事君則知福應無他元亨由已理<lb/>
契和順心惟知止不然何以風雲偶㑹咸為得路之人<lb/>
悔吝不生盡似同舟之子别有勵志彌久勞謙已多既考<lb/>
之於六位亦化之於四科且如今日之進也道如之何<lb/>
　　　得意忘言賦<hi>以去象棄詞根乎幽朕為韻</hi>　謝　觀<lb/>
易意難見言以存之得意之後而言可遺本慿詮以指<lb/>
昧既達誠而去詞昔者先王𤣥通黙想以深指難可擬<lb/>
議嗟後世無不<hi>一作所</hi>瞻仰是以錯綜六爻森羅萬象立<lb/>
<pb n="KR4h0022_WYG_094-12b"/>
文以寓其吉凶賾隱以知其來徃慿有狀之狀而定其<lb/>
範圍因可名之名以徴其影響悟影響則可名之名息<lb/>
達範圍則有狀之狀無執可名為常名者謬定有狀為<lb/>
常狀者愚方知禮以適變作事之符符以觀設遵意之<lb/>
樞但魚兔之得也於筌蹄而已乎然則言者意之苖得<lb/>
意<hi>一作苖</hi>而根源有據意者言之本得本而枝葉不御假<lb/>
以寄誠明為定據如鑽燧求火獲火而燧之可忘似剖<lb/>
蚌求珠得珠而蚌之可去於戲置文字之館植𤣥牝之<lb/>
<pb n="KR4h0022_WYG_094-13a"/>
根自入存存之室廢乎察察之門不爽毫釐經濟無為<lb/>
之内匪差黍累彌綸有截之垠既而搜未形之形索無<lb/>
朕之朕變以喻而立幽藉明為凖則可棄喻取變即明<lb/>
討幽不可以理縛難可以文囚遇陽則明豈必離乃為<lb/>
日遇隂則順何湏坤乃為牛夫如是稽其意窮其事旁<lb/>
通其閫域曲盡其精義英華可採桎梏斯棄儻究忘言<lb/>
之機庻叶表微之思<lb/>
　<lb/>
<pb n="KR4h0022_WYG_094-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五十五</head>
    <p>
<pb n="KR4h0022_WYG_055-1a"/>
欽定四庫全書<lb/>
　文苑英華卷五十五　　　宋　李昉等　編<lb/>
　禋祀二<lb/>
　　至日圓丘祀昊天上帝賦二首<lb/>
　　東郊迎氣賦一首　　東郊迎春賦二首<lb/>
　　西郊迎秋賦二首　　北郊迎冬賦一首<lb/>
　　東郊朝日賦一首　　南郊享夀星賦一首<lb/>
　　　至日圓丘祀昊天上帝賦<hi>以題為韵</hi>蕭頴士<lb/>
<pb n="KR4h0022_WYG_055-1b"/>
政教之始莫重乎郊祀郊祀之先莫尊乎昊天是以前<lb/>
王垂之於典訓後帝奉之以周旋以事大矣其儀盛焉<lb/>
日之至也所以明氣之至丘之圓也亦以象天之圓於<lb/>
是致齋於宫合樂於律羣有司肅肅以儆戒百執事乾<lb/>
乾而荘慄牲用騂犢以貴誠酌用𤣥酒以明質豈但愛<lb/>
人而尊祖葢欲報天而主日天子迺乗玉輅駕蒼虬搢<lb/>
方珽服大裘率九儀之卿士從五等之諸侯旌旗露卷<lb/>
冠蓋雲浮展國容於御路行大禮乎郊丘百役既備司<lb/>
<pb n="KR4h0022_WYG_055-2a"/>
儀辨位劍佩紛紜以陸離鐘鼓鏗訇而沸渭君明其義<lb/>
臣敬其事執鸞刀以啓毛奠蒼璧以為贄爵一獻而上<lb/>
下胥悦樂六成而神祗麏至後乃取血膋陳玉幣寘于<lb/>
薪樵<hi>一作積薪</hi>之上燔于嘉壇之際飛燎煙於太清合蕭光<lb/>
於上帝是以神降我福人懐我恵時罔凶荒物無疵癘<lb/>
致洪化於仁夀豈不由肅敬於大祭客有旅逰函關欽<lb/>
兹至道觀祀事於國典仰明靈於有昊敢陳輿頌式播<lb/>
𤣥造頌曰日南至兮既望祀太一兮圓丘上萬斯年兮<lb/>
<pb n="KR4h0022_WYG_055-2b"/>
承天貺<lb/>
　　　第二<hi>同前韻</hi>　　　　　　　　賈　餗<lb/>
惟天為大惟聖奉天所以就陽位郊上𤣥禮髙明之覆<lb/>
育荅生植之陶甄告太一以祗敬擁神休而吉蠲於是<lb/>
採遺範於周故封土以成丘取法於乾故象形以應圓<lb/>
顧椒糈之莫逹慿柴燎以斯傳是時星昏東壁日躔南<lb/>
至爰命有司肅將祀事羅幄帟以雲黕駢罍爼以鱗次<lb/>
藉白茅兮取諸潔薦蒼璧兮象其類皇威允穆司儀辨<lb/>
<pb n="KR4h0022_WYG_055-3a"/>
等而以班明徳惟馨祝史陳辭而不愧於是啓禁扃警<lb/>
仙蹕千官拱立六龍齊膝濟濟鏘鏘匪徐匪疾奉常告<lb/>
備乗輿乃出覆玉葉之卿雲昭扶桑之初日齋心滌慮<lb/>
所以感無不通樂徧禮成故能神降之吉觀夫廣塲還<lb/>
合泰壇五畤告萬物之生成當一陽之初晷揖羣望以<lb/>
咸秩列衆靈以備祀紫㣲開兮天意通元氣調兮薰風<lb/>
起祀之大者莫盛茲道展敬乎皇心報功乎𤣥造奏搏<lb/>
拊之清樂徹純殷之蒼昊寔祀典之所崇諒邦家之攸<lb/>
<pb n="KR4h0022_WYG_055-3b"/>
保若乃陳以牲幣酌以秬鬯歌大吕以為節舞雲門以<lb/>
為状逹誠於氤氲之際降靈於閶闔之上騰瑞氣而宛<lb/>
延燭神光兮溥暢我國家報本克禋順時脩祭配太祖<lb/>
於座于以敬宗祀皇天於郊為能饗帝此所以神祗降<lb/>
鍳天人合契保昌運兮永貞崇明祀兮不替<lb/>
　　　東郊迎氣賦<hi>以青陸朝覿陽和啓蟄為韻</hi>　賈　餗<lb/>
聖人克崇祀典大啓皇綱布發生之新令遵迎氣之舊<lb/>
章于以式綏景福于以𢎞開化光南至生春送固沍之<lb/>
<pb n="KR4h0022_WYG_055-4a"/>
𤣥律東郊展禮迎煦嫗於青陽于時太史陳詞嵗發其<lb/>
木天子乃警仙蹕纛黄屋蒼龍矯首以虚徐玉輅啓行<lb/>
而肅穆千官萬騎拱神位於中霄太皥勾芒扇和風於<lb/>
東陸明徳惟馨蒼精降靈寒色尚留於壇墠淑氣已生<lb/>
乎杳㝠少陽始來随初日而其輝未赤新春乍應拂大<lb/>
旌而其色彌青天統則彰禮容斯覿樂聲動蕩於木氣<lb/>
黄道麗彩於蒼璧<hi>一本云樂聲動盪于黄道麗彩初鱗於蒼璧</hi>氣先四序克<lb/>
配於木徳震宫光被八紘不逃於金壺玉厯迎之伊何<lb/>
<pb n="KR4h0022_WYG_055-4b"/>
神人以和明命既頒於執事遐邇必聞於賡歌時也韶<lb/>
景熈熈仁風習習日月克符於躔次草木遂生于原隰<lb/>
施恵而榖雨垂恩發號而春雷起蟄其道孔昭其律已<lb/>
調禮展於斯且殊夫禮月之夕拜之於曉有類乎拜日<lb/>
之朝我后崇五帝之經教酌三代之典禮振六樂之鏘<lb/>
鏘列千官之濟濟八音已陳夫濩武萬祗既歆於壇陛<lb/>
夫如是者惟聖所符惟天所啓故迎氣之祀事正皇王<lb/>
之大體者矣<lb/>
<pb n="KR4h0022_WYG_055-5a"/>
　　　東郊迎春賦<hi>以立春之日備禮東郊為韻</hi>　王　起<lb/>
我皇則銅渾而有倫應木徳之惟新展東郊之盛禮出<lb/>
左个而迎春所以先庚有秩舊典攸遵將欽承上帝而<lb/>
敬授於下人者也於是法駕鏗鏘嚴城翕習見太史之<lb/>
先謁知勾芒之已及都人士女候彩仗以駿奔文物聲<lb/>
明擁翠華而鱗集莫不聼玉漏而雷動起靈壇而嶽立<lb/>
於是闢重門遵九逵服蒼玉載青旗草木之萌必因兹<lb/>
而動矣原野之蟄亦自此而啓之展聖容之穆穆引天<lb/>
<pb n="KR4h0022_WYG_055-5b"/>
歩之遲遲有翼有嚴不徐不疾百辟陪乗千官扈蹕遵<lb/>
皇衢而却轉度青門而廻出八鑾振響随解凍之和風<lb/>
五輅騰輝映麗天之遲日東郊之中肅穆㑹同爼豆莘<lb/>
莘而駭目衣冠楚楚而鞠躬祥雲為之郁靄佳氣為之<lb/>
葱蘢青帝克禋必来顧而來饗𤣥穹廣覆何自西而自<lb/>
東當是時也四遐縱觀五服來備瞻聖皇之廻輪知太<lb/>
昊之整轡登臺者漸樂擊壌者咸遂莫不荷煦嫗於隂<lb/>
陽感溫仁於天地夫然則跂行可以不夭根著可以漸<lb/>
<pb n="KR4h0022_WYG_055-6a"/>
苞貴<hi>疑作異</hi>逆暑之吹豳空聞乎徳肅於火殊迎寒於旁<lb/>
磔何足以禮行於郊則知和氣熙熙盛容濟濟必蒼龍<lb/>
之整駕當青鳥之司啓握金鏡而明王道調玉燭而昭<lb/>
國體莫不在迎春之盛禮<lb/>
　　　第二<hi>以天子率公侯共行事為韻</hi>　　　　謝　觀<lb/>
𤣥㝠之政已息青帝之令將行太史先三日以奏天子<lb/>
率千官以迎是知齋沐夙興䖍恭慎慄命奉常按東郊<lb/>
以嚴備詔金吾肅中禁以警蹕内外相比上下是率俄<lb/>
<pb n="KR4h0022_WYG_055-6b"/>
而斗轉招摇日當甲乙裭𤣥冕於殘漏掛青衣於曉律<lb/>
翠華忽舉見閶闔之初開蒼龍啓行與朝陽而對出觀<lb/>
夫飛輦輅儼珠旒萬騎而前分儀仗千乗而後列公侯<lb/>
出青門之郊至祈神之地簨簴羅植珍羞有次陳靈威<lb/>
於中宫之座設太昊於配享之位東嚮西嚮勾芒嵗星<lb/>
而對列左之右之三辰七宿以相厠既竭百辟之心用<lb/>
展一人之事帝乃玉色以進磬折而前求發生之候不<lb/>
忒祈溫和之氣罔愆盡敬於地冀祐於天一拜而北陸<lb/>
<pb n="KR4h0022_WYG_055-7a"/>
之寒去矣再拜而東方之風煦然獻酬既已尊卑備矣<lb/>
拂祥光於龍顔之上納和氣於御衣之裏鳳詔還闕金<lb/>
輿反軌逐舉措而凝令載行随指顧而發生四起我風<lb/>
有截郊祀無假於文王我化無為律吕不勞於鄒子故<lb/>
乃布徳施政逺逹幽通髙卑咸沐貴賤攸同始振蟄蟲<lb/>
在好生惡殺遂行慶賜可㓕私狗公乃得化洽方隅恩<lb/>
光岐雍遵古典以立則授人時而敬用願迎乎千春萬春<lb/>
與夷夏之所共<lb/>
<pb n="KR4h0022_WYG_055-7b"/>
　　　西郊迎秋賦　　　　　　　張秀明<lb/>
彼𤣥天平分以成乎嵗也惟日有令將法於王者服蒼<lb/>
玉而應春居明堂而順夏既随時而有義皆率禮而無<lb/>
捨若乃律中夷則神司蓐收凉風以厲大火西流草木<lb/>
不芳誰忍聞於鶗鴂囹圄再繕亦申命於鷞<hi>一作爽一作州</hi>鳩先<lb/>
三日而太史以謁率百官而天子乃逰然後天仗齊列<lb/>
野慶清秋乗白輅而啓行載白旗而扈從天顔廼<hi>一作斯</hi>
穆帝典攸重彼詞客與史臣咸作歌而陳頌既啓鑾輅<lb/>
<pb n="KR4h0022_WYG_055-8a"/>
爰居總章備水潦修隄防鴻鴈將賔待横舟於汾曲鷹<lb/>
隼已擊且校獵於長楊實惟道映三五何啻聲超百王<lb/>
而已哉别有原憲長貧仲尼少賤朝逰白社驚一葉之<lb/>
辭秋夜宿靈臺聚羣螢而燭卷既覩西郊之禮將述東<lb/>
山之禅欣庇影於禹隂願陳力於周諺<lb/>
　　　第二<hi>以題為韵</hi>　　　　　　　　馬　逢<lb/>
稽夫王者御極上法璿衡分五方以辨位察四時以作<lb/>
程節既云徂躬履端而御厯氣之將始必出郊以親迎<lb/>
<pb n="KR4h0022_WYG_055-8b"/>
然後人心不惑君徳用明是時火官威寝金精氣浮有<lb/>
司来奏詰旦迎秋皇帝乃齋心以待曉御衮龍以垂旒<lb/>
俄而金闕戒辰司魚鑰以撒鍊玉漏將曉直雞人以獻<lb/>
籌乗輿乃駕赫奕皇州天仗倐以雲合風旗閃而星流<lb/>
馳六飛以啓道騰八駿以夾輈祝<hi>疑作祀</hi>三辰與七宿儼<lb/>
公卿與諸侯在位則其帝少皥配坐則其神蓐收我皇<lb/>
乃順時候育黔黎佩白<hi>一作皇</hi>綬執白圭盛徳在金就金方<lb/>
以蕆事西成有望出國門以面西豈比夫簫鼓徒樂於汾<lb/>
<pb n="KR4h0022_WYG_055-9a"/>
水玉帛空朝於㑹稽誡辰既畢酒縮靈茅笙鏞謁廟粱<lb/>
稻充庖日轉天旋既將歸於北極雲行雨霈匪空自於<lb/>
西郊是月也天地始肅秋冬<hi>疑</hi>將布勞我農民張我王<lb/>
度疑獄在斷命司冦而按囚徒逺方来賔發天兵而開<lb/>
武庫然後人畏威而自正俗知禁而刑措休祥畢至則<lb/>
河湧靈圖慶賜遂行乃山呼聖祚於赫哉國容既備時<lb/>
令將徂樂萬姓以雍熈惣<hi>疑</hi>百川而奔注余亦願於賔<lb/>
王效武賁而作賦<lb/>
<pb n="KR4h0022_WYG_055-9b"/>
　　　北郊迎冬賦<hi>以題為韻</hi>　　　　　王　起<lb/>
我皇審緹幕候𤣥英法天之序作人之程律變於冬必<lb/>
順時而冬命水盛於北亦随方而北迎所以修舊典闡<lb/>
鴻名受太史之先謁率羣辟而躬營况肅殺以北陸將<lb/>
昭宣乎上京于時時和嵗豐勞農息力結氷於坎改火<lb/>
於國天欣玉燭之太和人受銅渾之罔忒由是文物成<lb/>
聲明飾皇皇濟濟鏘鏘翼翼向仙蹕之駐方引斾於司<lb/>
南望曉星之殘尚建杓於禮北及夫禁城啓寒漏極分<lb/>
<pb n="KR4h0022_WYG_055-10a"/>
天仗而雲布遵皇衢而繩直嚴颷絶𤣥輅之響愛日動<lb/>
鐡驪之色一人由之而展容萬姓於焉而仰徳既而臻<lb/>
靈壇薦嘉餚奠之以玉縮之以茅雖布政於𤣥堂以居<lb/>
乎左个而司晨者黒帝必祭於北郊蓋示敬於端冕非<lb/>
取樂於懸匏及夫整宸儀迴天歩考時訓而咸若稽月<lb/>
令而畢賦導嚴凝之氣無奪其倫應廣莫之風不愆于<lb/>
度則知北郊之為禮所以佐天而成功亦以感神而叶<lb/>
中故宜百神肸蠁萬㝢朝宗豈止運行而成嵗閉蟄而<lb/>
<pb n="KR4h0022_WYG_055-10b"/>
為冬<lb/>
　　　東郊朝日賦<hi>以國家行仲春之令為韵</hi>　　陸　贄<lb/>
日為炎精君實陽徳明至乃照臨下土徳盛則光被四<lb/>
國天垂象聖作則候春分之節時則罔愆順周官之儀<lb/>
事乃不忒於是載青旂儼翠華葢留殘月旗拂朝霞咸<lb/>
濟濟以皇皇備禮容於邦家天子躬整服以待曙心既<lb/>
誠而望賖倐而罷嚴更闢禁城五輅齊駕八鸞啓行風<lb/>
出郊而草偃澤先路而塵清卷餘靄於林薄動神光於<lb/>
<pb n="KR4h0022_WYG_055-11a"/>
斾旌初破鏡而半掩忽成輪而上征杲耀榮光分輝於<lb/>
千品萬類烟煴瑞色均燭於四夷八紘一人端冕以仰<lb/>
拜百辟奉璋而竭誠故曰天為父日為兄和氣旁通帝<lb/>
徳與日徳俱逺清光相對帝心與日心齊明時也春事<lb/>
既用夾鍾律中登觀臺而瑞集覩芳甸而農衆東為陽<lb/>
位故出拜於國東仲居時中乃展禮於春仲既而盛禮<lb/>
畢陳鍚鑾回輪家有罄室巷無居人備禮服之燦燦殷<lb/>
㳺車之轔轔人望如草我澤如春惟天徳與聖夀配朝<lb/>
<pb n="KR4h0022_WYG_055-11b"/>
日而長新伊兹禮之可持歴前代而脩之漢拜庭中成<lb/>
煩䙝之細事魏朝嵗首失禮經於舊時國家欽若天命<lb/>
率由時令矯前王之失徳修古典而施敬俾伯夷之掌<lb/>
禮侔軒后以作聖恭承命於春卿遂觀光而興詠<lb/>
　　　南郊享夀星賦　　　　　　周　鈐<lb/>
玉露初降金風正秋有夀星之發彩出離方而若浮太<lb/>
史于是奏時令賛天休謂三光之丕顯蓋萬乘之勤脩<lb/>
天子乃命有司灌鬰鬯登靈壇以蕆事敬南極而延望<lb/>
<pb n="KR4h0022_WYG_055-12a"/>
當其氛霧寢煙霞曠循大象之昭回見孤光之寥亮月<lb/>
来嵗往常居赤帝之前目擊心祈空仰碧霄之上所欲<lb/>
精誠斯感肸蠁潜交矚神靈兮心馳箕斗奠椒漿兮酌<lb/>
滿陶匏事異乞言殊養老於東序祭惟合禮同祀月於<lb/>
西郊時也隂陽正位晝夜平分思薦祉於人夀遂大享<lb/>
乎天文則知秩天宗用郊祀斯祭也象在角亢壇用戊<lb/>
已月皎皎而清漢波流夜蕭蕭而白榆風起齋心常潔<lb/>
蘋蘩之薦已申夀域光開龜鶴之年可俟祀事既道之<lb/>
<pb n="KR4h0022_WYG_055-12b"/>
南恍惚兮光臨爼豆依稀兮氣動煙嵐由是見星躔之<lb/>
不爽知君徳之相参彼牛女迢逓以増思参商隐見而<lb/>
差失處圓靈兮徒分炳煥於敬授兮未為真吉曷若我<lb/>
冠衆星而稱老當三秋而迥出既有補於乾坤詎廢書<lb/>
於時日是宜執犧象展雞彛召馮相而司厯命祝史以<lb/>
陳辭如此則所謂一人有慶兆民賴之<lb/>
　<lb/>
　文苑英華巻五十五<lb/>
</p>
<p>
</p>
  </div>
</body>
</text>
</TEI>
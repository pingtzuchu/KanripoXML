<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三十九</head>
    <p>
<pb n="KR4h0022_WYG_039-1a"/>
欽定四庫全書<lb/>
　文苑英華巻三十九　　　宋　李昉等　編<lb/>
　水八<lb/>
　　玉壺氷賦一首　　　氷壺賦二首<lb/>
　　漢光武渡滹沱氷合賦一首<lb/>
　　履薄氷賦二首　　　履霜堅氷至賦一首<lb/>
　　藏氷賦一首　　　　開氷賦一首<lb/>
　　東風觧凍賦一首　　陽氷賦一首<lb/>
<pb n="KR4h0022_WYG_039-1b"/>
　　　玉壺氷賦<hi>以堅白貞虚作人之則為韻</hi>
壺至㓗玉至鮮有若君子清標儼然色澄澄而外澈質<lb/>
規規而内圎月出皎兮入夜而其儀難見氷以風壯處<lb/>
寒而其實逾堅諒負竒而可玩超衆器而為先當其韜<lb/>
光幽山韞耀窮石隠榛蕪而懷寶淪泥滓而藏白如虹<lb/>
之氣雖無謝於雲煙抵鵲之鄉常見儔於瓦礫於是卞<lb/>
生見而神動匠氏聞而心惜乃奮剖刻耀精明以玉之<lb/>
羙作壺之形信無瑕之可用若不琢兮何成以虚而受<lb/>
<pb n="KR4h0022_WYG_039-2a"/>
逹人侔其𢎞量以明而鑒志士効其淸貞若其禀性温<lb/>
如作器含虚正色則惟珍是務立操則匪貞不居爾乃<lb/>
嚴氣凝𤣥隂作寒飇一振具物寥索川皛皛以凌滿林<lb/>
稍稍而木落日既暮兮金閨寂夜一寒兮玉壺陳素氷<lb/>
滿腹清光照人臨象筵而色媚入金鏡而影新對之者<lb/>
暢慮觀之者清神能勵貪夫何假盤盂之戒有同儒士<lb/>
長爲席上之珍是以隨珠奪魄趙璧慙姿瑚璉之器斯<lb/>
實爲之美人曽不足方其皎㓗錦衾亦安敢誇其陸離<lb/>
<pb n="KR4h0022_WYG_039-2b"/>
偉夫掩物之羙比人之德素其表兮其儀不忒實其中<lb/>
兮秉心淵塞伊烈士之指南固賢人之軌則<lb/>
　　　氷壺賦<hi>以清如玉壺氷何慙宿昔意爲韻</hi>　　陶　翰<lb/>
惟氷也有堅凝之貞惟壺也有虚受之明謝周流之弱<lb/>
質託鎔鑄以成名直方任器規圓愜情對光輝而比色<lb/>
因擊扣而馳聲氷假壺以爲用壺含氷而轉淸及夫懽<lb/>
呈朝晏之餘瑞表經綸之初尤荀吳之失對陷王霸之<lb/>
後車既遇賞以爲樂乃獲成於所如但觀夫推移在道<lb/>
<pb n="KR4h0022_WYG_039-3a"/>
澄澈如玉時見瑩而則明或將摧而不曲故曰氷貴於<lb/>
水噐尊者壺國因時而必用軍每擊而何虞若乃周將<lb/>
酬客魯欲藏氷揖籍父其何忌顧申豐而可慿是以用<lb/>
之者廣須之者多遇薛皷而擊誦豳詩而何至時氷銷<lb/>
滴潤壺罄成酣乃挾纊以荷德豈知漏而興慚昔者趙<lb/>
衰從徑魏主其逐雖有餒而仍携顧無麋而未宿每覽<lb/>
餘軌當思踐迹志未吐於平生容已衰於疇昔儻開氷<lb/>
之可薦庻投壺而無斁况霜空且寒晩景仍墜雖杼軸<lb/>
<pb n="KR4h0022_WYG_039-3b"/>
而不輟猶髣髴而無記將投皎㓗之姿願假含容之意<lb/>
　　　第二<hi>同前韻</hi>　　　　　　　　崔　損<lb/>
烱乎太陽之精玉有真質氷則貞清我君子象諸温如<lb/>
皎如正其色兮匪真不克峻其節兮匪貞不居爾其製<lb/>
盤盂訪結緑瞻白虹之氣詠生芻之束乃賦于他山攻<lb/>
此良玉剡之成噐錯以成壺信以旁逹忠不掩瑜以虚<lb/>
而受用當其無及乎嚴律閉隂氣升氛霧結河海凝沙<lb/>
驚鴈塞雪滿崤陵於是天景初夕玉壺始氷臨象筵而<lb/>
<pb n="KR4h0022_WYG_039-4a"/>
孤映對金鏡而相澄爾其淋漓未泮温潤而瑳纎光不<lb/>
隠毫末不過豈爾瑕之可匿玷之可磨不然珉之衆矣<lb/>
貴玉者何心之㓗矣飲氷則那莊氏寓論宣父式談夜<lb/>
光奪魄明月懷慚豈比夫立槩生操激淸勵貪伊至人<lb/>
之比德同貞士之司南夫以物象所鑒精明所蓄霜華<lb/>
晨清月影寒宿故覽之者魂竦慿之者慮惕迨北風之<lb/>
已壯幸西陸之未覿客有撫而歎曰猗歟猗歟吾無是<lb/>
易且漏巵無當兮歎諸古大圭不琢兮聞諸昔曷若兹<lb/>
<pb n="KR4h0022_WYG_039-4b"/>
噐之可佳諒君子之𢎞益然後宣其烈賛其意抽毫命<lb/>
簡賦氷壺之盛事<lb/>
　　　漢光武渡滹沱氷合賦<hi>以上天無親惟德是輔爲韻</hi>
　　　　　　　　　　　　　　　獨孤及<lb/>
昔漢光武收河北之年馳馬將進滹沱在前爲敵所廹<lb/>
當氷不堅及軍裝隠轔以登岸殺氣峥嶸而塞川意者<lb/>
欲定神器於兹日彰聖人之動天若非使不道者䘮有<lb/>
德者王則水不能以造次而結氷不能以斯須而壯變<lb/>
<pb n="KR4h0022_WYG_039-5a"/>
浩浩之流爲峩峩之狀擁高旌以進雷長轂以上及企<lb/>
路以全軍又迎風而破浪于時進隔關于長津顧邀遮<lb/>
其後塵患勢莫之敵没不可振求一徑而莫遂惟羣臣<lb/>
之不親頼王霸至誠之力恊光武至聖之德人從悦己<lb/>
之詐天賛勤王之直故得舟楫不設衣裳不濡避地以<lb/>
徃乘氷以趨一水之上兩軍相殊使後人視水則有求<lb/>
氷則無望飛塵而惆悵對寒流而踟蹰由是知天人之<lb/>
合發與神祗而相符不然則何以延十二之祚總四七<lb/>
<pb n="KR4h0022_WYG_039-5b"/>
之輔㓕新室毒流之日作漢氏中興之主受命之瑞也<lb/>
亦何異𤣥女降於軒轅白魚躍於周武<hi>此下未見惟字官韻</hi>燕趙<lb/>
之間清流瀰瀰髙風以逺遺躅於是<lb/>
　　　履薄氷賦<hi>以戒慎之心如履氷上爲韻</hi>　　皇甫湜<lb/>
氷之積也不厚人之履也難任此焉投足可爲寒心彼<lb/>
墊溺之攸慮在恐懼而誠深慎同數馬之人然非萬石<lb/>
誡若倚衡之子不以千金水始凝氷未壯乏六尺之爲<lb/>
厚非七月之所尚螽斯之股兮猶且不同齊人之紈兮<lb/>
<pb n="KR4h0022_WYG_039-6a"/>
曽無以况雖鞠躬而欲渉何跬歩之能抗有同居累卵<lb/>
之危無殊坐積薪之上股慄兮在兹魂驚於所之怵惕<lb/>
求前豈人心之難測趦趄有畏類狐性之多疑每縮縮<lb/>
而若墜常兢兢而自持與巢幕兮焉比將臨泉兮是擬<lb/>
丈夫不處斯畏其没身夫子所懲不惟於㓕趾徐子忘<lb/>
其故歩尚書越其素履行自失於佻佻舃無施於几几<lb/>
視之豈無履而若虚非北陸積堅之始是東風所觧之<lb/>
餘水蟲隔而纎鱗必露秋蟬比而輕翼不如當履道未<lb/>
<pb n="KR4h0022_WYG_039-6b"/>
成其難汔濟縱善行無跡不可躊躇兢慎圖其不敗震<lb/>
懾謂其將壞歩摇摇爾式彰君子之行身飄飄然誰謂<lb/>
邑人不戒如何克己若此履氷與習坎而相類符執玉<lb/>
而可懲故疊足是虞側身以進言忘足履之適自近亷<lb/>
隅庶藏心腑之中無貽悔吝得過隕易危之吉靡濡首<lb/>
失容之釁行之止於三思戒實先於六愼<lb/>
　　　第二<hi>同前韻</hi>
氷之薄兮消釋可期人之履兮憂患是持將秉心於處<lb/>
<pb n="KR4h0022_WYG_039-7a"/>
險諒投足而増疑故君子假輕重之喻爲安危之資跬<lb/>
歩未移顧見吉凶生矣躊躇欲泮行觀左右流之是以<lb/>
義比垂堂戒同狎水乍兢兢而股戰時剡剡而屨起歩<lb/>
難免於褰裳憂有甚於濡履則知吉凶繫乎物動静由<lb/>
乎己不敢不蹐雖厚地而莫安時止時行固輕氷之可<lb/>
以故知我者見我戰戰兢兢不知我者謂我視川若陵<lb/>
既無咎於素履尚可期於積氷或北陸初結或東風始<lb/>
興覩之也知其脆易破渉之也恐其任不勝由是屏氣<lb/>
<pb n="KR4h0022_WYG_039-7b"/>
而行虚心而進在陽敢思乎不冶<hi>海賦陽氷不冶</hi>通隂庶懷乎<lb/>
克慎身若重於千鈞氷疑銷於一瞬憂心展轉危歩虚<lb/>
徐空色不分每疑於㓕趾氷容無響或遠於曵裾將釋<lb/>
兮畏明君之渙若其行也懼大易之屯如然則觀薄氷<lb/>
之爲象知立身之所尚類將墜於焦原之前如待燃於<lb/>
積薪之上始玲瓏而若盡復皎皛而可望就其淺玉石<lb/>
無以隠其輝臨其深魚龍不能掩其狀大矣哉其薄斯<lb/>
在其虞則深將以戒乾乾於終日持惕惕之小心當見<lb/>
<pb n="KR4h0022_WYG_039-8a"/>
晛而或躍懼霜霰之未任故曰古之機言今之攸戒儻<lb/>
所行而不惑俾處薄而勿壞<lb/>
　　　履霜堅氷至賦<hi>以君子之道闇然而日章為韻</hi>王　起<lb/>
霜之履兮白商應氷之堅兮𤣥律分其履也結之寒露<lb/>
其堅也矗若長雲當萬物始挫之時降於青女及六尺<lb/>
凝寒之日可薦明君信履㣲而至著宜布象於前聞乃<lb/>
若嵗如何其夜亦秋止稜稜稍結兢兢未履漸皚皚於<lb/>
葛屨之下將皎皎於玉壺之裏雖嚴凝作氣必納於輿<lb/>
<pb n="KR4h0022_WYG_039-8b"/>
人而愴悽動容先感於君子此謂履霜之始暨夫變化<lb/>
無朕堅剛有期律移緹幕之候辰當黒帝之司由是璀<lb/>
璨無積清明自持則豐山古鐘不舂容而鳴矣鄴臺舊<lb/>
井可皎㓗而藏之此所謂堅氷之時也霜之飛兮至㣲<lb/>
氷之㓗兮自保所以通變其德所以馴致其道畜峩峩<lb/>
之色且寒於長河改□□<hi>丁頰反早霜也</hi>之光寧留於勁草凝<lb/>
冷兮漸滋積素兮斯瞰始落金波之上有助其明終藏<lb/>
隂室之中不欺於闇氷因乎厚地霜本乎高天何質變<lb/>
<pb n="KR4h0022_WYG_039-9a"/>
而増勵何節窮而更妍亦由洪因纎起高以下先投一<lb/>
跡而千里路極覆一簣而九仭功宣則求己者知霜氷<lb/>
之言理有漸周身者知霜氷之防於未然固宜研精屑<lb/>
屑覃思乾乾豈翫蒹葭蒼蒼之色鑿山谷沖沖之堅哉<lb/>
士有錯綜文房琢磨儒術以脩詞爲履霜也不同於豺<lb/>
祭之辰以干禄爲堅氷也不同於狐聽之日願察言而<lb/>
觀行儻循名而責實况乃良牧煌煌近天子光引凝隂<lb/>
之義爲勸學之方則因卑致崇匪一朝一夕爲大於細<lb/>
<pb n="KR4h0022_WYG_039-9b"/>
在日就月將然後知作者之微㫖嘉言孔彰<lb/>
　　　藏氷賦<hi>以堅明㓗鏡爲韻</hi>　　　　　張　皓<lb/>
國之造物時惟用天履在嵗之窮紀知層氷之腹堅可<lb/>
以備用凌人主焉羞秬黍以爲薦率司寒而是先於是<lb/>
入坎窞踰崢嶸乍逼側以經險復趦趄而不征爽氣旁<lb/>
逹凝隂上清始峩峩而不見遽沖沖而有聲是伐是取<lb/>
登乎上京候朝風而益壯對夜月而俱明崇凌既啓隂<lb/>
井方渫含玉色而轉深拂霜威而逾㓗不劘不劂如磋<lb/>
<pb n="KR4h0022_WYG_039-10a"/>
如切掩下方以涸沍匪上騰之發泄方見象於爲寒且<lb/>
多驚於内熱顧惟不佞括結成性彼蓄物以俟用亦何<lb/>
異乎藏氷將有冒於嚴凝豈見遺於水鏡<lb/>
　　　開氷賦　　　　　　　　　王　起<lb/>
國家順仲春之律開藏氷之室將以均寒暑分老疾北<lb/>
風始壯且納於必周西陸有期因用而斯出是時木德<lb/>
司辰條風報春物惟求舊令乃謀新有頒氷之職有伐<lb/>
氷之臣安得深藏於重壌自當登御於一人有司奉明<lb/>
<pb n="KR4h0022_WYG_039-10b"/>
詔<hi>一作誠</hi>薦清廟啓其室觀其徼連鍤既下不作沖沖之<lb/>
聲厚土忽開已發峩峩之照獻羔之禮既宣祭韭之義<lb/>
克全將使隂不伏陽不愆詎有東風之解莫移北陸之<lb/>
堅皎㓗兮玉壺乍奪清瑩兮金鏡爭鮮鑒乎其中雖臨<lb/>
深而履薄積于其外終岳峙而峯連此輿人之所納縣<lb/>
人之所傳乃祓以桃弧升於蘭殿凌隂去而寒盡御座<lb/>
來而春變其爲利也溥其爲用也徧羣寮是錫足以表<lb/>
鴻恩百祀方脩足以成嘉薦向若藏之不以宜啓之不<lb/>
<pb n="KR4h0022_WYG_039-11a"/>
以時自然光而不耀貞以自持同土石而棄矣何賔祭<lb/>
而用之德既自此宣政亦自此審禦霜雹以清沴調風<lb/>
雨而成稔開五色之瑞福應方來叶七月之章頌聲曷<lb/>
寢豈惟求履霜之堅思積水之凛氷之開也在於人氷<lb/>
之用也進於君昔時司寒雖䝉於幽閉今將清暑終見<lb/>
於區分儻不遺於兹日期不掩於前聞<lb/>
　　　東風解凍賦<hi>以立春之日氷凍銷釋爲韻</hi>　韋　充<lb/>
三陽布萬物新攝提建月勾芒御辰惟東風之解凍明<lb/>
<pb n="KR4h0022_WYG_039-11b"/>
下土而知春於是嗣木德遊水濱拆涸沍開奫淪始自<lb/>
震而發跡終習坎而成仁原夫其始也出大塊乘新律<lb/>
度暗川經煖日積習習之淑氣散峩峩之素質順流而<lb/>
委想銀河之漸傾逐吹以分訝瑶池之漸失飄然既至<lb/>
颯爾攸興潜融積溜暗斷輕氷自太蔟氣生功因入律<lb/>
悅中流而瓦解聲若裂繒不疾不徐如考如擊動輕澌<lb/>
於皎㓗上遊鱗於磧礫未分蘋末疑馮夷之剖蚌胎稍<lb/>
辨波心若荆山之流玉液意同攻陷勢若刳剔何虎嘯<lb/>
<pb n="KR4h0022_WYG_039-12a"/>
之威方㣲信狐疑之心已釋羊角既止蟬翼潜銷表一<lb/>
嵗發生之候當三春啓蟄之朝鼓怒斯至徘徊遽飄圓<lb/>
折之時初疑破鏡亂流之處盡若廻潮斯以見寒暑不<lb/>
愆推遷屢急何一氣之自噫信百川而皆及導仁爲煦<lb/>
决滯之義則深以德而和陷堅之功斯立當其晴流漸<lb/>
泮麗景初馳飄忽既及凝滯無遺狀曉河雲巻之初忽<lb/>
其明矣若太素氣分之際難可辨之是知天地既春忻<lb/>
榮者衆將以遂於羣性不獨釋於積凍然後驅飛亷命<lb/>
<pb n="KR4h0022_WYG_039-12b"/>
羲仲俾風日之可遊冀臨川而必中<lb/>
　　　陽氷賦<hi>以海上沙前光耀清景爲韻</hi>　　　林　滋<lb/>
考庶物於朱垠得陽氷於碧海託巨浸以潜結泛驚波<lb/>
而長在堅乎自得峩峩之素色寧虧渙若無虞皎皎之<lb/>
清光詎改始其孕太隂之精因積水而成勁颼飀之逺<lb/>
吹澄滉漾之餘清别浦宵凝狐聽之聲乍絶廻汀曉合<lb/>
蟲疑之質俄生繇是外肅重溟中分萬景滄淵掩巨蚌<lb/>
之魄碧落奪寒蟾之影幽疑玉樹露皓氣之皚皚净若<lb/>
<pb n="KR4h0022_WYG_039-13a"/>
銀河亘秋光之耿耿既叶數九寧將屢遷乍瑩洪濤之<lb/>
末時明緑岸之前不解東風諒難資於履薄非藏北陸<lb/>
復何患於攻堅炎炎之畏景雖臨冽冽之寒威益壯暠<lb/>
輝想氷始之日洞徹得夏頒之狀鮮飇乍觸無慙於雲<lb/>
母屏中纎翳不生曷愧於琉璃地上浄拂霜影輕籠月<lb/>
華禀質苟因於涸沍分形詎委於泥沙既異在隂彩射<lb/>
鮫人之室非同向晦光寒漁父之家至若浪息遥川煙<lb/>
收遠嶠焱晶鑠野以増熾皓色澄空而引耀清含上善<lb/>
<pb n="KR4h0022_WYG_039-13b"/>
曽無泮渙之期素激中流豈憚赫曦之照所謂出自靈<lb/>
長居然異常苟惟貞而是守雖盛暑其何傷亦由抱素<lb/>
者絶陷已之患履道者爲終身之防幸消釋之無日庶<lb/>
永託於朝光<lb/>
　<lb/>
　<lb/>
　<lb/>
　文苑英華巻三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百九十五</head>
    <p>
<pb n="KR4h0022_WYG_594-1a"/>
欽定四庫全書<lb/>
　文苑英華巻五百九十五　宋　李昉等　編<lb/>
　節朔謝物<hi>宴賜附</hi>
　　謝端午賜物表一首　　謝端午賜衣表一首<lb/>
　　為田神玉謝端午物表一首<lb/>
　　謝端午賜衣及噐物等表六首<lb/>
　　謝社日賜羊酒等表一首<lb/>
　　謝冬至賜羊酒等表二首<lb/>
<pb n="KR4h0022_WYG_594-1b"/>
　　謝賜遊曲江宴表一首<lb/>
　　謝京城東亭子宴送表一首<lb/>
　　三月三日為百官謝賜宴表一首<lb/>
　　謝觀内宴表一首<lb/>
　　為宰相謝賜永穆公主池亭遊宴表一首<lb/>
　　謝賜宴表一首　　　　為楊中丞謝設表一首<lb/>
　　代百僚謝許遊宴表一首<lb/>
　　為宰相謝内宴表一首<lb/>
<pb n="KR4h0022_WYG_594-2a"/>
　　為兩省官謝内宴表一首<lb/>
　　　謝端午賜物表　　　　　　李　嶠<lb/>
臣某言中使某至伏奉手詔慰諭并宣口勑賜臣端午<lb/>
衣一副及銀椀百索等兼賜大将衣若干副者天書綢<lb/>
繆聖澤汪濊被服輝煥承恩隕越臣某中謝臣聞日移<lb/>
東井律應南風正陽為納慶之辰長嬴表文運之節臣<lb/>
謬膺任使備位守臣撫封而多愧無能望闕而遥思獻<lb/>
夀而陛下恩覃率土寵並勲賢俯因初五之辰逺頒尺<lb/>
<pb n="KR4h0022_WYG_594-2b"/>
一之詔衣垂纎靡之盛噐餙雕刻之珍則辟邪寜假於<lb/>
赤符蠲癘詎勞於朱索况賜霑禆將化洽方隅仰荷殊<lb/>
私實慚非㨿誓将誕敷渥澤保定藩維變淳風於邑里<lb/>
宣戎政於軍旅俾谿洞安静波濤不驚伏惟皇明俯照<lb/>
丹慊臣無任<lb/>
　　　謝端午賜衣表<lb/>
臣某言中使某至伏奉手詔慰諭并奉宣聖㫖賜臣端<lb/>
午衣一副銀椀百索等大將衣两副者王人逺臨天賚<lb/>
<pb n="KR4h0022_WYG_594-3a"/>
下逮承恩捧詔悸心汗流臣伏以正陽届節初五授時<lb/>
萬國獻珍以稱夀九天垂衣而納慶至如靡麗出於王<lb/>
府頒賜及於方隅盖所以褒寵有功旌異有德顧臣庸<lb/>
劣未補㳙毫沐日月之齊明與勲賢而並命猥将固陋<lb/>
之質獲兹噐用之深衣䧏九天懼興刺於鵜翼縷分五<lb/>
色増長夀於堯年何角黍之足稱豈纎繒之為比况賚<lb/>
及禆将澤被戎行顧兹殊賜實愧非㩀臣一至湖湘再<lb/>
周星嵗扇皇風而蘇息黎庶布聖澤而底定封疆今井<lb/>
<pb n="KR4h0022_WYG_594-3b"/>
賦不愆軍旅知訓庶期獷悍之俗獲躋仁夀之域伏惟<lb/>
鴻造俯察丹誠無任<lb/>
　　　為田神玉謝端午物表　　　張　說<lb/>
　　　　<hi>田神玉大歴中為節度張說開元十八年卒此表疑邵說代作英華恐誤</hi>
臣某言中使某至賜臣母趙國太夫人手詔并衣一副<lb/>
銀椀一事百索十軸兼賜臣勑書及手詔并衣一副銀<lb/>
椀一事百索十軸又賜将軍等衣共五副百索共二十<lb/>
軸者聖慈稠疊感戴無階臣某中謝臣恭守舊規謬知<lb/>
<pb n="KR4h0022_WYG_594-4a"/>
重務功慙毫髮寵荷丘山滿篋詔書偏承睿顧傾家服<lb/>
玩皆自天來叶彼良時旌其益夀淮南藥椀對此殊輕<lb/>
漢帝露盤方斯匪重索盈千縷衣倍五時雨露恩深不<lb/>
遺於老母乾坤施廣遍及於下臣受賜若驚衘恩載躍<lb/>
誓當戮力祗奉威靈縱有百身何階報効臣無任感恩<lb/>
　　　謝端午賜衣及噐物等表　　常　衮<lb/>
臣衮言中使羅希皎至奉宣恩㫖賜臣衣二襲金銀噐<lb/>
物十事百索两軸扇一柄特降王人俯臨私第捧承殊<lb/>
<pb n="KR4h0022_WYG_594-4b"/>
賚祗荷失圖臣衮誠惶誠恐頓首頓首伏以聖政惟新<lb/>
方求至理天心所待豈止常才在臣庸愚何足驅使自<lb/>
受恩宸扆已積三旬尸素廟堂未有能事固宜歸責誠<lb/>
合避賢聖恩優容寵渥逾厚今属三<hi>疑</hi>陽届節五日御<lb/>
辰下濟天光曲流睿澤王人班噐司服䧏衣餙其盤盂<lb/>
示以金玉王度緫其領㑹<hi>一作繪</hi>将何以黼藻朝章佩色<lb/>
絲而表祥捧輕箑而迎暑寵光逾分憂負難勝出自禁<lb/>
中珍華未覩在於臣下服用敢安旣承餙外之恩彌積<lb/>
<pb n="KR4h0022_WYG_594-5a"/>
善中之懼無任感戴屛營之至<lb/>
　　　二<lb/>
臣某言中使某至奉宣聖㫖賜臣衣两襲金銀噐物十<lb/>
事扇一柄百索两軸伏以塵辱台司曠廢事任遭逢若<lb/>
此報効無聞罪譴未知已荷曲成之施庸愚不逮恐傷<lb/>
則哲之明所以極冒宸嚴懇祈罷黜中慈未允外責彌<lb/>
深徘徊渥恩靦愧朝列四時之鍚累沐寵私五日之慶<lb/>
又蒙榮賚衣服噐用特䧏珍華疵賤凡微曷堪光餙况<lb/>
<pb n="KR4h0022_WYG_594-5b"/>
師旅在外疆界未寜日費千金簞無半菽今有功之士<lb/>
賞或未周無益之官<hi>一作臣</hi>寵之過厚已紆成命不敢上<lb/>
辭惶赦拜恩實慙虚受無任荷懼之至謹奉謝表以聞<lb/>
　　　同前　　　　　　　　　　吕　頌<lb/>
臣某言中使至伏奉詔書并賜臣衣一副金花銀椀二<lb/>
枚百索一軸大將衣两副大明生東無逺不照時雨潤<lb/>
物有形必霑臣某中謝伏以朱明届節端午良辰寳歴<lb/>
叶於重離聖夀齊於两曜臣凡愚賤質草木微軀謬居<lb/>
<pb n="KR4h0022_WYG_594-6a"/>
藩鎮之榮獲守黔巫之地豈意聖慈天覆不隔遐荒珍<lb/>
物出於九重麗服延於萬品臣與将校等雖備戎旅素<lb/>
乏勲庸當蠻徼廓清之時霑普恩頒賚之慶榮分閫外<lb/>
喜溢行間仰戴殊私罔知所報不勝忭躍之至<lb/>
　　　同前　　　　　　　　　　權徳輿<lb/>
臣某言中使陳忠玠至伏奉<hi>集作准</hi>前月十七日手詔賜<lb/>
臣端午衣一副銀椀二隻銀鈔羅二<hi>集作砂羅</hi>百索一軸并<lb/>
大将衣服等慶賜逺䧏天顔如臨恩光綢繆噐服輝麗<lb/>
<pb n="KR4h0022_WYG_594-6b"/>
成周士吏居守輿師喜氣歡聲以感以抃臣某誠欣誠<lb/>
荷頓首頓首伏以斗杓建午之初日永星火之際隂陽<lb/>
慶接天地氣交陛下法象乾坤順行時令賀獻本臣子<lb/>
之志寵賚延君上之恩孱微無庸跼踳斯甚佩長命之<lb/>
縷俾夀而臧捧在笥之衣既安且吉然後大敷渥澤盡<lb/>
感鴻私顧已難酬此生何幸無任荷戴踴躍之至謹附<lb/>
中使陳忠玠奉表陳謝以聞臣誠歡誠抃頓首頓首謹<lb/>
言<lb/>
<pb n="KR4h0022_WYG_594-7a"/>
　　　同前　　　　　　　　　　劉禹鍚<lb/>
臣某言中使劉元弼至奉宣聖㫖慰勞臣及将佐官吏<lb/>
僧道耆老<hi>集作夀</hi>百姓等兼賜臣墨詔并衣一副金花噐<lb/>
三事絲索<hi>集作綵絲</hi>一軸大將衣四副綵絲五軸寵光荐至<lb/>
慶賜曲霑抃舞失容捧戴無力臣某中謝伏以朱明仲<lb/>
月端午佳辰萬國被薰風之和九天垂湛露之澤臣幸<lb/>
逢休運獲守外藩叨承睿慈猥霑<hi>集作受</hi>榮賚發詔而煥<lb/>
窺宸翰<hi>集作象</hi>振衣而頓失炎威色絲表祥載光於佩服<lb/>
<pb n="KR4h0022_WYG_594-7b"/>
珍噐充玩盡飾於圓方恩輝既盈喜懼交集下延禆將<lb/>
共荷鴻私<lb/>
　　　二<lb/>
臣某言德音曲被喜溢羣情厚賜遐頒榮霑陋質臣某<lb/>
中謝伏以𬎼賔在律端午御辰慶列丹墀守藩莫及恩<lb/>
随綵縷捧軸難勝况衣極珍纎凉生温暑噐皆照爛光<lb/>
發户庭竊慙彼已之詩敢忘滿盈之誡惟當蒞戎有勇<lb/>
訓俗知方永懐銘縷之誠冀申赴蹈之節臣與大將無<lb/>
<pb n="KR4h0022_WYG_594-8a"/>
任感戴踴躍之至<lb/>
　　　謝社日賜羊酒等表　　　　常　衮<lb/>
臣某言内常侍王子昇至宣奉聖㫖以社日賜臣羊酒<lb/>
脯腊海味油麵粳米等仍特賜藥飲者喜抃失容兢慙<lb/>
無措臣誠惶誠悚頓首頓首臣叨踐台階已速官謗聖<lb/>
慈矜宥殊貸曲全猶使省近掖之文重高門之地白骨<lb/>
再起飛魂復還感恩若驚雖死何答伏以宰輔之任爕<lb/>
和所關自頃愆陽向逾累月近方䧏雨今復周旬致令<lb/>
<pb n="KR4h0022_WYG_594-8b"/>
水旱不時隂陽失序若令歸責臣亦何逃故事昭然所<lb/>
冝黜免且勾龍立社祀典攸書大稷主農國章斯在以<lb/>
享田祖以報秋成今穎實未登粢盛乖望是君積憂之<lb/>
日是臣獲戾之時豈望慶自雲天曲容酒食之宴恩霑<lb/>
疵賤下及膏粱之珍醉樂空比於堯人宰乎實慙於漢<lb/>
相無功受賜有靦何逃上戴寵私益深惶愓無任忭躍<lb/>
屏營之至<lb/>
　　　謝冬至賜羊酒等表<lb/>
<pb n="KR4h0022_WYG_594-9a"/>
臣某言中使某至奉宣恩㫖以至節賜臣米麵羊酒猪<lb/>
鹿雜味等伏以非才曠官微臣之愧耻待寛責薄聖造<lb/>
之矜容貸罪則多負恩已甚進思無補退復何顔以周<lb/>
官之職且乖於水旱而漢臣之賜空積於嵗時属北陸<lb/>
涸隂南郊迎日古今良節朝野同休天慈過深榮賚逾<lb/>
厚王人結駟膳宰駢輜特减内庖之珍遍賜逺方之異<lb/>
光華里閈充溢門閭臣本布衣列於賤品千年遇聖忽<lb/>
至層霄萬死酬恩豈禆大化素甘藜糗既飽於粱肉多<lb/>
<pb n="KR4h0022_WYG_594-9b"/>
乏濁醪既醉於醇酎荐沐非常之寵不知所忝之由少<lb/>
長對筵悲歡相慶何功而至此何力以任之捧戴若驚<lb/>
慚惶交集無任<lb/>
　　　同前<lb/>
臣某言中使某至奉宣恩命以至節賜臣者聖㫖頻䧏<lb/>
榮賚過優以周官百品之珍載頒其實雖魏臣五熟之<lb/>
釡豈容其多受賜踰涯拜恩失次臣出自孤微素常貧<lb/>
苦食不滿腹竊誡脩身且祭不揜豆飯惟脫粟昔賢之<lb/>
<pb n="KR4h0022_WYG_594-10a"/>
美其儉可師敢望豊盈重彰尸曠而雨露偏施嵗時益<lb/>
榮俾奉先之饗味兼陸海合族之宴甘及膏粱又沐深<lb/>
慈下霑中饋以感以慶啓處難勝無德無功慙惶罔極<lb/>
<hi>云云</hi>
　　　謝賜遊曲江宴表　　　　　李　邕<lb/>
臣邕等言臣聞昔時人君之德也大撫萬國必親諸侯<lb/>
是以通下情序賔禮伏惟陛下因遇上已收接下臣順<lb/>
發生之時宏在鎬之宴仙厨和鼎浹洽於廣筵舜瑟<hi>一作</hi>
<pb n="KR4h0022_WYG_594-10b"/>
<hi>樂</hi>歌風均調於曲水士女車騎充溢山川林薄光華纚<lb/>
連城闕臣等撫躬何幸報德無階空慙尸素之名豈適<lb/>
輪轅之用不任戴荷忭躍之至謹詣朝堂奉表以聞<lb/>
　　　謝京城東亭子宴送表　　　張　說<lb/>
臣某言力士至奉宣勑以臣臨岐特令賜宴恭承惠渥<lb/>
念及庸微天地同仁木石知感不勝惶悚戴荷之極臣<lb/>
某中謝臣歴觀自古君臣凡所際㑹或因縁黨進或延<lb/>
接功成故未竭而知不言而信豈有地孤援寡毁衆謗<lb/>
<pb n="KR4h0022_WYG_594-11a"/>
深察蒙蔽之中致曠蕩之外逢陛下特逹之遇當陛下<lb/>
聖明之朝事出非常澤均恩重今者誓將瀝血未足竭<lb/>
誠徒欲殺身豈能報德至如勵精勤政與直守公酬陛<lb/>
下憂人之心行陛下宏道之化安敢失墜以負神明但<lb/>
凾關路遥長安日逺不任戀主悽愴之至<lb/>
　　　三月三日為百官謝賜宴表　宋　璟<lb/>
臣某言臣伏以漢崇元已齊曰上遊咸聞執蘭以盛禊<lb/>
飲洛水之㑹囂呼不足紀也永和之遊僻陋不足追也<lb/>
<pb n="KR4h0022_WYG_594-11b"/>
臣等生逢多幸遇㑹聖明賜與榮渥逾溢涯分詢於史<lb/>
䇿超軼古今臣某中謝伏惟皇帝陛下屈已愛人布和<lb/>
施恩慶賞所及萬國歡心財成之道與天悠乆爰以令<lb/>
節錫宴公亭萃<hi>集作翠</hi>帟文茵俱來天上嘉餚清酤亦自<lb/>
大官欣歡之聲浹於億兆銜感之至形於頌歌而天心<lb/>
霈然宸章煥發曲蒙賜示捧讀兢懼涵泳五音光輝二<lb/>
雅流於管磬永播無窮豈臣庸愚詎能思度今狂虜衰<lb/>
息年糓屢登俗被湛恩人歸夀域讌遊髙㑹適助時康<lb/>
<pb n="KR4h0022_WYG_594-12a"/>
况上宰冡卿脩簮長劍前後羅列小大相從所以序聖<lb/>
朝之多士為百代之風流臣等叨榮無任懇廹報効何<lb/>
日進退知慚不勝欣抃之至<lb/>
　　　謝觀内宴表<lb/>
臣某等言伏以雲韶是稱天樂華夷不覩庶品徒瞻伏<lb/>
惟皇帝陛下慶浹人神惠敷雲雨合飲於八仙伎䧏於<lb/>
九重遂使六樂増唱萬人駭嘆豈激楚之足匹何鈞天<lb/>
之能擬况復飾無貨寳衣用大帛逺而望之如金翠之<lb/>
<pb n="KR4h0022_WYG_594-12b"/>
旅近而觀之同弋綈而髣其廣大也可以俗應陽和其<lb/>
純儉也可以人知軌物故能作程海内垂裕天長望編<lb/>
史冊永彰明聖臣等不勝恱豫之至<lb/>
　　　為宰相謝賜永穆公主池亭遊宴表<lb/>
　　　　　　　　　　　　　　　孫　逖<lb/>
臣某言内使趙侃奉宣恩㫖賜臣等明日於永穆公主<lb/>
池亭遊宴者謬承天澤頻賜春遊小人之腹每辱於珍<lb/>
膳下里之聽屢聞於仙樂殊私荐及榮施難酬雖朝野<lb/>
<pb n="KR4h0022_WYG_594-13a"/>
多歡實樂太平之運而㳙埃莫効彌慙非㨿之恩無任<lb/>
悚灼之至謹奉表陳謝以聞<lb/>
　　　謝賜宴表　　　　　　　　常　衮<lb/>
臣某言臣一昨特荷聖慈曲承寵㑹今日又奉進㫖臣<lb/>
兄太常丞臣某亦霑内宴仍賜錦綵百疋衣一襲并銀<lb/>
噐等非㨿之任已忝股肱曲承之恩更及骨肉仰天増<lb/>
愧何地有安臣某中謝臣聞禮之制也以飲食親宗族<lb/>
詩之義也以愷樂宴嘉賔以通上下之情以展君臣之<lb/>
<pb n="KR4h0022_WYG_594-13b"/>
義將以禆於風化故無謬於寵私伏惟陛下稽古以理<lb/>
宗儒之教示其恭儉之訓溥頒雨露之恩叶時布和式<lb/>
崇饗宴至於需以酒食昭其慈惠必先宗戚次及舊勲<lb/>
臣出於孤賤又乏功勞無所克堪豈冝齒列臣兄何幸<lb/>
又沐殊榮寵極膳羞之珍禮優筐篚之至合生成於同<lb/>
氣聚慶賀於私庭昔人獨咏於鹿鳴在臣兼輝於鴈序<lb/>
手足無措揣分空慙形影相顧捐軀何答臣無任<lb/>
　　　為楊中丞<hi>集作湖南</hi>謝設表　　　栁宗元<lb/>
<pb n="KR4h0022_WYG_594-14a"/>
臣某言中使某乙至奉宣聖㫖賜臣長樂驛設者恩榮<lb/>
特殊宴飲斯及顧兹厚禮猥集微躬臣某誠懽誠慶頓<lb/>
首頓首臣以多幸属此昌時任重方隅職叅文武甘受<lb/>
素飡之刺知無肉食之謀以憂以惶寢寐無措豈謂鴻<lb/>
私繼至豊膳爰來陸海兼陳酒<hi>集作飴</hi>醴皆設庶當奉揚<lb/>
聖澤覃布逺人流愷樂於皇風均乳哺於赤子少陳㣲<lb/>
効上答殊私無任感恩抃<hi>集作欣</hi>躍之至<lb/>
　　　代百僚謝許遊宴表　　　　吕　温<lb/>
<pb n="KR4h0022_WYG_594-14b"/>
臣某等言今月二十三日宰臣奉宣進㫖<hi>集作止</hi>如聞百<lb/>
寮士庶等親友追遊公私宴集及晝日出城餞送毎慮<lb/>
奏報自今已後各暢所懐者志存必信義切同休令行<lb/>
如春神應若響寒木暉潤嚴風變和推已感於人心發<lb/>
生先於天意臣某中謝臣聞與人同其樂者不必盡致<lb/>
於韶夏之庭在夫不奪其歡而已與物致於<hi>集作其</hi>誠者<lb/>
不必日効於丹青之信在夫不察其細而已况乎縉紳<lb/>
之樂名教聚皆以類臣子之事君父遊必有方豈足輕<lb/>
<pb n="KR4h0022_WYG_594-15a"/>
聳物情遽塵天聽伏惟皇帝陛下光纂十聖威臨萬方<lb/>
<hi>集作國</hi>神武功就人文化成窮溟無波豐嵗將宴<hi>集作晏</hi>樂<lb/>
奏穆清感深乎共樂之道駕言遊幸思所以適人之方<lb/>
爰詔輔臣式将明命優諭卿士逹於庶人琴筑追遊無<lb/>
憚京輦<hi>集作轂</hi>輜輧送逺勿限嚴城禁吏司之苛察盡朝<lb/>
野之歡㤗始覺飛沉之樂宇宙之寛物不自疑人知所<lb/>
措<hi>集作得所</hi>在宗載考夜飲承湛露之恩求友相鳴時宴奉<lb/>
祥<hi>集作需</hi>雲之慶浹休聲於夷夏蒸喜氣於山川千載之<lb/>
<pb n="KR4h0022_WYG_594-15b"/>
昌運允符百王之遺羙斯舉臣等謬膺寄任親奉休明<lb/>
方感生成之德更蒙優貸之詔恭承睿㫖務竭歡心飽<lb/>
思属厭醉念温克戒竹林之虚誕去金谷之浮華君雖<lb/>
不察於泉魚臣敢有愧於屋漏承歡且懼居寵彌驚稽<lb/>
首知慚殺身何報無任感恩兢愓之至<lb/>
　　　為宰相謝内宴表　　　　　錢　珝<lb/>
臣某言臣聞古之王道羙在詩人爰徵式宴之名則有<lb/>
鹿鳴之什爼豆既列筐篚亦陳羣臣享而受之得使盡<lb/>
<pb n="KR4h0022_WYG_594-16a"/>
其心也能追古道實在哲王臣某中謝伏惟尊號皇帝<lb/>
陛下聖文有作臨照克明昨者以告見祖宗率兩宮而<lb/>
偕行重典祈禱天地感百神而已報豐年方属清和更<lb/>
宏慈惠遂當暇日乃闢廣塲既接輔臣兼延卿士我心<lb/>
則恱洞開咫尺之顔不醉無歸畢降獻酬之禮而又深<lb/>
形睿㫖新製樂章但臣等忠則有思拙而無補陛下勉<lb/>
其翼戴播在絃歌竊聽鏗鏘空知慚感為恩如此何力<lb/>
可勝徒以宫殿餙同<hi>疑</hi>文符混一舞成竒字更俟太平<lb/>
<pb n="KR4h0022_WYG_594-16b"/>
待季子之請觀笑呉宫之教戰盡如觧愠詎異聞韶况<lb/>
凡有嘉籩親令下筯巨細之事指顧不違鴻私曲被於<lb/>
茲辰寵遇頗踰於徃列仍蒙賜賚且極纎華伏自侍宴<lb/>
已來還家自省爕理欲酬於𤣥造終乏嘉謨傳聞空徧<lb/>
於逺方彌光聖德君臣共樂史冊可書臣某等無任銜<lb/>
恩涕感歡榮忭躍之至<lb/>
　　　為兩省官謝内宴表<lb/>
臣某等言臣聞謂傾心於百辟向日雖同觀拱極於衆<lb/>
<pb n="KR4h0022_WYG_594-17a"/>
星在天各逺所以㑹朝之地每隔丹墀而燕私之嘉忽<lb/>
親黼扆注渥恩而則可求故實以未聞事出常倫感深<lb/>
庶位臣某等伏以考擊鍾皷鋪陳几席恭惟列聖常命<lb/>
周行且属宴安仍湏物用匪勞規畫始就歡娯今陛下<lb/>
以尚念多難不為自逸外開貢輸之數内無饒羡之資<lb/>
盖以臨昧旦而謁宗祧彛章必具仰昊天而祈稼穡甘<lb/>
澤已頻方當行慶之時且欲與人同樂昨者昭垂睿睠<lb/>
俯接羣僚忘憂而飲備六清既飽而羞踰百品戒膳夫<lb/>
<pb n="KR4h0022_WYG_594-17b"/>
之失飪詔酒正以如澠賜者鮮闕行之皆徧<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>喜則聲<lb/>
從禹律製曲則音自堯聦樂和而鳯鳥應來舞妙而薰<lb/>
風共轉曲形文字全為生靈承天詔以咸觀兼聞金石<lb/>
泛恩波而已醉不待罇罍栢梁殿唯召詞臣華林園亦<lb/>
非宻座共當異寵難並茲辰光束帶而更勵立朝顧綵<lb/>
繒而彌慚勝質則微臣非徒享滋味聽鏗鏘而已霑纓<lb/>
感德稽首拜章臣某等無任荷恩激切榮躍屛營之至<lb/>
謹奉表陳謝以聞<lb/>
<pb n="KR4h0022_WYG_594-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_594-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百九十五<lb/>
</p>
<p>
</p>
  </div>
</body>
</text>
</TEI>
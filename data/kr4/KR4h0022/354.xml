<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百五十四</head>
    <p>
<pb n="KR4h0022_WYG_354-1a"/>
欽定四庫全書<lb/>
　文苑英華巻三百五十四　宋　李昉等　編<lb/>
　騷一<lb/>
　　五悲文五首　　　　　弔屈詞三章<lb/>
　　　五悲文<hi>并序</hi>　　　　　　　　盧照隣<lb/>
自古為文者多以九七為題目乃有九歌九辨九章七<lb/>
發七啓其流不一余以為天有五星地有五嶽人有五<lb/>
章<hi>一作常</hi>禮有五禮樂有五聲五者亦在天地之數今造<lb/>
<pb n="KR4h0022_WYG_354-1b"/>
五悲以申萬物之情傳之好事耳<lb/>
　　　悲才難<lb/>
一悲曰恭聞古之君子兮將逺適乎百蠻何故違父母<lb/>
之宗國從禽獸於末班將矯詞兮不徃將背俗兮不還<lb/>
寧曲成而薄䘮不直敗以厚顔彼聖人兮猶若此况不<lb/>
肖於中間古徃今來邈矣悠哉嵇生玉折顔子蘭摧人<lb/>
兮代兮俱盡代兮人兮共哀<hi>一作人代代兮俱盡代人人兮共哀</hi>至如左<lb/>
丘失明冉耕有疾兵法作而猶臏史記修而下室髙明<lb/>
<pb n="KR4h0022_WYG_354-2a"/>
者鬼瞰其門正直者人怨其筆雖為鏡於前代終抱痛<lb/>
於今日别有漢陽計掾邠國臺卿抗希代之竒節負超<lb/>
時之令名坎壈九死離披再生伊才智之為患故賢哲<lb/>
之所嬰若乃賈長沙之數竒崔亭伯之不偶思欲削魯<lb/>
史之髙行鉗楊墨之辨口為書為禮驅季俗於三古之<lb/>
前垂譽垂聲正頺綱於百王之後天子聞之而欲用羣<lb/>
公畏之而莫取徒窘蠢於泥沙竟龍鍾於塵垢異乎稽<lb/>
之古人則如彼考之今代又如此近有魏郡王公曰方<lb/>
<pb n="KR4h0022_WYG_354-2b"/>
華隂楊氏曰亨咸能博逹竒偉覃思研精探孔門之禮<lb/>
樂吞鬼谷之縱横嶽秀泉澄如川如陵髙談則龍騰豹<lb/>
變下筆則煙飛霧凝王則官終於郡吏楊則官止於邑<lb/>
丞何異夫操太阿以烹小鮮飛夜光而弹伏翼灼金龜<lb/>
兮訪兆邀玉騏兮騁力雖勞形而竭思吾固知其不得<lb/>
予之昆兮曰杲之余之季兮曰昻之杲也杲杲兮如三<lb/>
足之鳥昻也昻昻焉如千里之駒杲之為人也風流儒<lb/>
雅為一代之和玉昻之為人也文章卓犖為四海之隋<lb/>
<pb n="KR4h0022_WYG_354-3a"/>
珠並蘭馨兮桂郁俱龍駒兮鳯雛生於戰國則管樂之<lb/>
噐長於闕里則游夏之徒以方圓異用遭遇殊時故才<lb/>
髙而位下咸黙黙以遲遲青青子衿兮時向晩黄黄我<lb/>
綬兮鬢如絲昆兮何責坐乾封兮老矣季兮何負横武<lb/>
陵而棄之舉天下兮稱屈何暗室之足欺為小人之所<lb/>
笑為通賢之所悲童子尚知其不可矧衡鏡與蓍龜故<lb/>
曰至道之精窅窅𡨕𡨕至道之極昏昏黙黙焚符破璽<lb/>
而人朴鄙剖斗折衡而民不争捩<hi>莊子作儷</hi>工倕之指而天<lb/>
<pb n="KR4h0022_WYG_354-3b"/>
下始巧膠離朱之目而天下始明然後除其矯黠之患<lb/>
安其性命之精太平之代萬物肫肫凡聖脗合賢愚滑<lb/>
昏公卿不接友長吏不迎尊當成康勿用何暇談其兵<lb/>
甲典謨既作焉得耀其書論雖有晏嬰子産將頓伏於<lb/>
閭巷雖有冉求季路且耕牧於田園彼尋常之才子又<lb/>
焉可以勝言命鸞鳯兮逐雀驅龍驥兮捕䑕使掌事者<lb/>
校其功兮孰能與隼狸而齊舉金為舟兮瑇瑁楫不可<lb/>
以渉丘陵些珠為衣兮翡翠裳不可以混樵蒸些何噐<lb/>
<pb n="KR4h0022_WYG_354-4a"/>
用之乖剌悼斯人之勤奓<hi>一作些</hi>倚長巖以為枕兮吸流<lb/>
光以髙卧見城市以盈虛若蚊䖟之相過當其時也巢<lb/>
由滿野不知稷禹之尊周召盈朝莫救夷齊之餓若夫<lb/>
管仲不遇齊桓則城陽之贅婿太公不遭姬伯亦棘津<lb/>
之漁夫一義一仁柴也來兮由也醢一忠一孝㣲子去<lb/>
兮箕子奴聖人百慮而一致君子同歸而殊途推既焚<lb/>
兮胥既溺桀亦放兮文亦拘笙簧六籍則秦谷有坑儒<lb/>
之痛黼藻百行則漢家有黨錮之誅鄴都傾覆飛禍纒<lb/>
<pb n="KR4h0022_WYG_354-4b"/>
於髙鼻洛陽板蕩横死坐其無鬚喔吚栗斯口含天憲<lb/>
睚眦蠆芥屍僵路隅變化與屈伸交逐窮逹與存亡並<lb/>
驅因其所有而有之則萬物無不有就其所無而無之<lb/>
則萬物無不無有竅而生寧唯混沌無用而飽何獨侏<lb/>
儒是以蘧伯玉巻兮長巻寗武子愚兮更愚庭有樹兮<lb/>
樹有荆園有鳥兮鳥有鴒鴒其鳴矣思諸兄矣荆其顇<lb/>
矣思諸季矣巖有芳桂隰有棠棣枝巃嵸兮相樛葉翩<lb/>
翻兮相翳天之生胡寧不惠何始吉兮初征悲終㓙於<lb/>
<pb n="KR4h0022_WYG_354-5a"/>
未濟<lb/>
　　　悲窮通<lb/>
二悲曰流淚公子傷心乆之歴萬古以抽恨横八荒而<lb/>
選悲有幽巖之卧客兀中林而坐思形枯槁以﨑峨足<lb/>
聮踡以緇釐悄悄兮忽愴愴𦕈𦕈兮惆悵超遥兮獨蹇<lb/>
淹留兮空谷天片片而雲愁山幽幽而谷哭露垂泣於<lb/>
幽草風含悲於拱木徒觀其頂集飛塵凥埋積雪骸骨<lb/>
半死血氣中絶四支萎墮五官欹缺皮襞積而千皺衣<lb/>
<pb n="KR4h0022_WYG_354-5b"/>
聮褰而百結毛落鬚秃無叔子之明眉脣亡齒寒有張<lb/>
儀之羞舌仰而視睛翳其若瞢俯而動身羸而欲折神<lb/>
若存而若亡生不生而不㓕其所居也不㸑其所狎也<lb/>
非人古樹為伴朝霞作隣不隂森以多晦傍恍惚兮無<lb/>
根枌門草合石路苔新公子方撫其背兮曵其裾曰子<lb/>
非有唐之文士歟燕地之髙門歟昔也子之少則玉樹<lb/>
金枝及其長則龍章鳯姿立身則淹中不足言其禮揮<lb/>
翰則江左莫敢論其詩每兢兢於暗室恒詡詡於明時<lb/>
<pb n="KR4h0022_WYG_354-6a"/>
常謂五府交辟三臺共推朝紆㑹稽之綬夕獻長楊之<lb/>
辭痛私門之禍速惜公車之詔遲豈期晦明乖序寒燠<lb/>
愆度鱗傷羽折筋變肉蠧離披於丹澗之隅觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>於藪<lb/>
山之路已焉哉已焉哉崑山玉石忽摧頺事去矣事去<lb/>
矣古今聖賢悲何已天道如何自古相嗟項羽帳中之<lb/>
飲荆卿昜水之歌何壯夫之懦節伊兒女之情多借如<lb/>
蘇武生還温序死節王陵之母伏劔杞梁之妻泣血事<lb/>
盖廹於功名情有並於貞烈若關羽漢隂田横海島孤<lb/>
<pb n="KR4h0022_WYG_354-6b"/>
城已廹疲兵尚老離離碣石之鴻羃羃江潭之草廽首<lb/>
永訣吞聲何道及夫獻帝偷生懐王客死哀西都之城<lb/>
闕憶南荆之朝市鳯凰樓上隴山雲鸚鵡洲前呉江水<lb/>
一離一别兮漢家宫掖似神仙獨坐獨悲<hi>一作獨愁獨怨</hi>兮楚<lb/>
國英華競桃李别有士安多疾顔竒不起馬援困於壼<lb/>
頭冉耕悲於牖裏平生書劔宿昔琴樽研精殫於玉册<lb/>
博思浹於銅渾思欲為龜為鏡立徳立言成天下之亹<lb/>
亹定古今之諄諄一朝溘卧萬事寧論君徒見丘中之<lb/>
<pb n="KR4h0022_WYG_354-7a"/>
饒朽骨豈知陌上之有遊魂假使百年兮<hi>一作之</hi>上壽又<lb/>
何足以存存<lb/>
　　　悲昔遊<lb/>
三悲曰竒峯合沓半隠天緑蘿䝉蘢水潺湲因嵌巖以<lb/>
為室就芬芳以列筵川谷縈廽兮迷徑路山嶂重複兮<lb/>
無人煙當䫜顤之洞壑臨泱咽之奔泉中有幽憂之子<lb/>
長寂寞以思禪容色踳踳形神綿綿形半生而半死氣<lb/>
一絶而一連自言少小<hi>一作年</hi>遊宦來從北燕淮南芳桂<lb/>
<pb n="KR4h0022_WYG_354-7b"/>
之嶺峴北明珠之川東魯則過仲尼之故宅西蜀則耕<lb/>
武侯之薄田舊鄉舊國白雲邉飛雪飛蓬暗逺天蹔辭<lb/>
薊門千萬里少别昭丘三十年昔時人物都應謝聞道<lb/>
城隍今可憐忽憶揚州揚子津遥思蜀道蜀橋人鴛鴦<lb/>
渚兮羅綺月茱茰灣兮楊桞春煙波淼淼帶平沙門棧<lb/>
<hi>一作閤道</hi>連延狹復邪山頭交讓之木浦口同心之華嚴君<lb/>
平之卜肆戴安道之貧家月犯少微弔呉中之隠士星<lb/>
干織女乘海上之仙槎長安綺城二十重金作鳯凰銅<lb/>
<pb n="KR4h0022_WYG_354-8a"/>
作龍蕩蕩千門如錦綉巖巖雙闕似芙蓉題字於扶風<lb/>
之柱繋馬於驪山之松㶚池則金人列岸太華則玉女<lb/>
臨峯平明共戱東陵陌薄暮遥聞北闕鍾洛陽大道何<lb/>
紛紛榮光休氣曉氛氲交衢近投東西署複道遥通南<lb/>
北軍漢帝能拜嵩邱石陳王巧賦洛川雲河水河橋木<lb/>
蘭栧金閨金谷石榴裙曾入西城㸔歌舞也出東郊送<lb/>
使君一朝顦顇無氣力曝骸委骨龍門側當時相重若<lb/>
鴻鐘今日相輕比蟬翼驅代情兮共此何余哀之能得<lb/>
<pb n="KR4h0022_WYG_354-8b"/>
使我孤猿哀怨獨鶴驚鳴蘿月寡色風泉罷聲嗟昊天<lb/>
之不弔悲后土之無情松架森沉兮户内<hi>一作何</hi>掩石樓<lb/>
摧折兮柱將傾竊不敢當雨露之恩專長痛恨於此生<lb/>
　　　悲今日<lb/>
四悲曰傾盖若舊白頭如新嘗為<hi>疑作謂</hi>談過其實辨而<lb/>
非真自髙枕箕潁長揖交親以蕙蘭為九族以風煙為<lb/>
四鄰朝朝獨坐惟見羣峯合沓年年孤卧常對古樹輪<lb/>
囷相弔相哭則有饑鼯啼夜相慶相賀則有好鳥歌春<lb/>
<pb n="KR4h0022_WYG_354-9a"/>
林麌麌兮多鹿山蒼蒼兮少人時向西溪汲水或就東<lb/>
巖負薪百年之中皆為白骨千里之外時見黄塵平生<lb/>
連袂宿昔啣杯談風雲於城闕弄花竹於池臺皆是西<lb/>
園上客東觀髙才超班匹賈含鄒吐枚一琴一書校竒<lb/>
蹤於既徃一歌一詠垂妙製於將來絃將調而雪舞筆<lb/>
屢走而雲迴自謂蘭交永合松契長并通宵扼腕終日<lb/>
盱衡罵蕭朱為賈竪目張陳為老兵悲蒼黄兮驟變恨<lb/>
消長之相傾貴而不驕人皆共推晏平仲死且不朽吾<lb/>
<pb n="KR4h0022_WYG_354-9b"/>
毎獨稱楊<hi>疑相范</hi>巨卿及其蹇産推聮支離括撮已濡首<lb/>
兮將死尚摇尾兮求活莊西貸而魚窮姬東徂而狼䟦<lb/>
今皆慶弔都斷存亡永濶憑駟馬而不追寄雙魚而莫<lb/>
逹向時之清談尚存今日之相知已没則有河濵漂母<lb/>
隴上樵夫盤食<hi>一作飡</hi>帶粟粥麵兼麩藜羮一簋濁酒一<lb/>
壺夫負妻戴男歡女娛攀重巒之岝㠋歴飛澗之﨑嶇<lb/>
哀王孫而進饋問公子之所湏因謂予曰哀哉可憐聖<lb/>
人之過乆矣君子之罪多焉詩書禮樂適足衰人之神<lb/>
<pb n="KR4h0022_WYG_354-10a"/>
用宗族朋友不足駐人之頺年削跡伐衛孔席由來不<lb/>
暖摩頂至踵墨突何時有煙一朝至此萬事徒然自昔<lb/>
相逢把臂談𤣥<hi>六字一作相逢把臂相見談𤣥</hi>横彫龍於翠札飛縞鳯<lb/>
於瓊筵各自雲騰羽化谷變鸎遷鳴香車於闕下曵珠<lb/>
履於君前豈憶荒山之幽絶寧知枯骨之可憐傳語千<lb/>
秋萬古寄言白日黄泉雖有羣書萬巻不及囊中一錢<lb/>
　　　悲人生<lb/>
五悲曰禮樂既作仁義不愆死生有命富貴在天一變<lb/>
<pb n="KR4h0022_WYG_354-10b"/>
一化一虧一全去其外物歸於内篇<hi>一作歸其自然</hi>儒與道兮<lb/>
方計於前其書萬巻其學千年鍾鼔玉帛蹩躠邉<hi>一作蹁</hi>
蹮金木水火混合推遷六合之内慕其風兮如市百代<lb/>
之後隨其流兮若川三界九地徃返周旋四生六道出<lb/>
没牽聮硠硠礚礚蠢蠢翾翾受苦受樂可悲可憐有超<lb/>
然之大聖歴曠刼以為期戒定惠觧非隂入慈悲喜捨<lb/>
非見思聞儒道之髙論乃撞鐘而應之曰止止善男子<lb/>
觀向時之華説乃天子之辯士請弄宜僚之丸以合兩<lb/>
<pb n="KR4h0022_WYG_354-11a"/>
家之美若夫正君臣定名色威儀爼豆郊廟社稷適足<lb/>
誇耀時俗奔競功名使六藝相亂四海相争我者遺其<lb/>
無我生者哀其無生<hi>二句一作有者遺其無死者哀其生</hi>孰與乎身肉手<lb/>
足濟生人之塗炭國城府庫恤貧者之經營捨其有愛<lb/>
以至於無愛捨其有行以至於無行若夫呼吸吐納全<lb/>
身養精反於大素飛騰上清與乾坤合其壽與日月齊<lb/>
其明適足増長諸見未能永證無生孰與夫離常離斷<lb/>
不始不終恒在三昧常遊六通不生不住無所處不去<lb/>
<pb n="KR4h0022_WYG_354-11b"/>
不㓕無所窮放毫光而普照盡法界與虛空苦者代其<lb/>
勞苦䝉者導其愚䝉施語行事未嘗稱倦根力覺道不<lb/>
以為功所言未畢儒道二客離席再拜稽首而言曰大<lb/>
聖哉孔晩聞道聃今已老徒知其一未究其術何異夫<lb/>
戴盆望天倚杖逐日蒼蒼之氣未辯昭昭之光已失嗚<lb/>
呼優優羣品遑遑衆人雖鑿其竅未知其身來從何道<lb/>
去止何津誰為其業誰作其因一翻一覆兮如掌一生<lb/>
一死兮若輪不有大聖誰起大悲請北面而趨伏願終<lb/>
<pb n="KR4h0022_WYG_354-12a"/>
身而教之<lb/>
　　　弔屈原辭三章<hi>并序</hi>　　　　　劉　蛻<lb/>
吁三閭大夫之事司馬相如<hi>集作長卿</hi>班孟堅各有言蛻不<lb/>
載故也噫大夫之賢懐王之事蛻得之涕泗下衣濡毫<lb/>
瀝辭<hi>集作血</hi>噫大夫之為臣千萬年其誰肖宋玉淮南王<lb/>
劉向東方朔王褒繼有悼語蛻一小儒也思賢人之作<lb/>
悲哿<hi>集作苛</hi>人之侫著弔屈原<hi>集無此字</hi>辭三章弔公之志也<lb/>
雨濛湘波浮檝搖歌既<hi>集無既字</hi>而悲伸紙披辭祈公兮采<lb/>
<pb n="KR4h0022_WYG_354-12b"/>
之<lb/>
　　　哀湘竹<lb/>
悵二妃之淚竹圓紅滴滴兮臨乎煙沚竦枝與脩幹兮<lb/>
吟哀風之不已搖勁節而錦舒兮垂髙䕃<hi>集作隂</hi>而自美<lb/>
招翔鸞之與翠鳯兮緝晴霞之數里繁柯重乎舜祠兮<lb/>
瘦影疊乎湘水諒髙節之自任<hi>集作佳</hi>兮匪庭篠之云比<lb/>
鄙衆䕃之延接兮耻凡羽之棲止入清溪之浪聲兮無<lb/>
笙簧之相擬恨葉翻波兮騷屑之風露滴煙䝉兮濯纓<lb/>
<pb n="KR4h0022_WYG_354-13a"/>
之子悵靈均之節兮依然想眞姿兮千年若此<lb/>
　　　下清江<lb/>
清江之上兮心夷猶清江之下兮煙波浮風軟雨絲兮<lb/>
湘波髙雲昏竹暗兮鬼神愁逺霞開兮烏<hi>一作鳥</hi>㠶隨碧<lb/>
江平兮桂檝移帶隠虹兮衣凝雲披<hi>一作被</hi>薜荔兮扈江<lb/>
蘺歲華髙兮水東注秋色下兮紅蘭渡瓴甋合兮荆和<lb/>
䘮岐鳯翔兮龍媒去又曰心既㓗兮道雲端水之浪兮<lb/>
人之<hi>集無之字</hi>波瀾浪可平兮人心不可平波瀾一翻兮孰<lb/>
<pb n="KR4h0022_WYG_354-13b"/>
測其情水之深兮不曰深悵前恨兮淚沾襟<lb/>
　　　招魂<hi>集作招帝子</hi>
招湘靈兮澄瀾之渚雲蔽煙沉兮明月之浦唱宵歌兮<lb/>
撫雲璫擊鳴根兮薦清醑鸞去鳯飛兮雲不歸九疑疊<lb/>
翠兮横湘雨䬃輕颷兮揚㣲波激楚怨兮下湘娥緝荷<lb/>
盖兮集雲壇㓗桂席兮紉芳<hi>一作奠椒</hi>蘭霞為裳兮瓊為珮<lb/>
舉雲旗兮持風幡若有來兮窸窣敲懸珂兮珊珊張孔<lb/>
盖兮臨瑶䑓月凝袖兮雲裁冠目眇眇兮千里春悵<hi>集作</hi>
<pb n="KR4h0022_WYG_354-14a"/>
<hi>恨</hi>無言兮蒼梧濱戢蕙帶兮握芳芬撫<hi>集作/拂</hi>瑤琴<hi>集作瑟</hi>
兮淚斑筠乗桂櫂兮下清湘拖無<hi>集作金</hi>波兮渉滄浪<hi>集作</hi>
<hi>茫</hi>九疑之翠兮不可尋懐沙之水兮恨之深<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_354-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百五十四<lb/>
</p>
<p>
</p>
  </div>
</body>
</text>
</TEI>
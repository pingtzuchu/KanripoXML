<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百十九</head>
    <p>
<pb n="KR4h0022_WYG_718-1a"/>
欽定四庫全書<lb/>
　文苑英華巻七百十九　　宋　李昉等　編<lb/>
　餞送二<lb/>
　　送麹郎將使黙啜序一首<lb/>
　　送吉州杜司户審言序一首<lb/>
　　暉上人房餞齊少府使入京序一首<lb/>
　　餞陳少府從軍序一首<lb/>
　　送懐州皇甫使君序一首<lb/>
<pb n="KR4h0022_WYG_718-1b"/>
　　送尹補闕入京序一首<lb/>
　　三月三日於灞水曲餞豫州杜長史别昆季序一<lb/>
　　　首<lb/>
　　送裴五司法赴都序一首<lb/>
　　袁侍御序餞永昌獨孤少府序一首<lb/>
　　鄴公園池餞韋侍郎神都留守序一首<lb/>
　　餞常侍舒公歸覲序一首<lb/>
　　餞宋司馬序一首<lb/>
<pb n="KR4h0022_WYG_718-2a"/>
　　景龍觀山亭集送宻縣髙賛府序一首<lb/>
　　送李郎中赴京序一首<lb/>
　　送李侍御之芳黔中掌選序一首<lb/>
　　送張補闕歸鄴序一首<lb/>
　　送蔣胄曹充隴右營田判官序一首<lb/>
　　送裴叅軍充大税使序一首<lb/>
　　送遂州紀叅軍序一首<lb/>
　　送康若虚赴任金鄉序一首<lb/>
<pb n="KR4h0022_WYG_718-2b"/>
　　送竇侍御知河西和糴還京序一首<lb/>
　　送王侍御赴劍南序一首<lb/>
　　　送麹郎將使黙啜序　　　　陳子昂<lb/>
蓋問北夷不羈之日久矣天子垂𤣥黙穆皇風而狼居<lb/>
革心蟻伏請職嵗一月上將恤戎乃以金革假麹公為<lb/>
司賔卿載馳錦車諭意雲幕且欲頓單于之膝受呼韓<lb/>
之朝不踰青春復命紫闕其忠臣烈婦之節感激壯矣<lb/>
朝廷以逺赴<hi>集作赴此</hi>絶國追送郊邱<hi>集作近郊</hi>登熊山望雁塞<lb/>
<pb n="KR4h0022_WYG_718-3a"/>
黄雲千里亭臯悠然僉曰賦詩絶句以贈<lb/>
　　　送吉州杜司户審言序　　　前　人<lb/>
嗟乎徳則有隣才不必貴昔有耕於巖石而名動京師<lb/>
詞感帝王乃位昇<hi>一作卑</hi>武騎夫豈不遭昌運哉蓋時命<lb/>
不齊竒偶有數當用賢之世賈誼竄於長沙居好文之<lb/>
朝崔駟放於遼海况大聖提象羣臣守規杜司户炳靈<lb/>
翰林研幾策府有重名於天下而獨秀於朝端徐陳應<lb/>
劉不得劘其壘何王沈謝適足靡其旗而載筆下寮三<lb/>
<pb n="KR4h0022_WYG_718-3b"/>
十餘載秉不羈之操物莫同塵合絶唱之音人皆寡和<lb/>
羣公愛禰衡之俊留在京師天子以桓譚之非謫居外<lb/>
郡蒼龍閹茂扁舟入吳告别千秋之庭迴掉五湖之曲<lb/>
朝廷相送駐旌盖於城隅之子孤游淼風㠶於天際白<lb/>
雲自出蒼梧漸逺帝臺半隠坐隔丹霄巴山一望魂斷<lb/>
渌水於是邀白日藉青蘋追瀟湘之游寄洞庭之樂吳<lb/>
歈楚舞右琴左壺<hi>一作左琴右壺</hi>將以緩燕客之心慰越人之<lb/>
思杜君乃挾琴起舞抗首髙歌哀皓首而未遇恐青春<lb/>
<pb n="KR4h0022_WYG_718-4a"/>
<hi>一作雲</hi>之蹉跎且欲攜幽蘭結芳桂飲石泉以節味<hi>一作明節</hi>
詠商山以卒嵗返耕餌术吾將老焉羣公嘉之賦詩以<lb/>
贈凡四十五人具題爵里合絶<hi>集作舍絶</hi>
　　　暉上人房餞齊少府使入京序<lb/>
　　　　　　　　　　　　　　　前　人<lb/>
永淳二年四月孟夏東海齊子官于此州雖黄綬位輕<lb/>
而青雲望重故能委邦君而坐嘯屈刺史而知名屬乎<lb/>
鑾駕廵方諸侯納貢將欲對揚天子命我同行<hi>集作行人</hi>執<lb/>
<pb n="KR4h0022_WYG_718-4b"/>
玊帛而當朝擁騑驂而戒道指途河渭發引岷嵎粤以<lb/>
丙丁之日次于暉公别舍蓋言離也爾其巖泉列坐竹<lb/>
樹交庭吐青藹於軒牕棲白雲於左右參差池榭亂山<lb/>
水之清隂繚繞階庭雜峯崕之異勢入禪林而避暑肅<lb/>
風景於中林開水殿而追凉徹氛埃於户外瑶琴合奏<lb/>
翠斚時行談窈窕於天人極留連於晷刻既而歡樂極<lb/>
良辰征攀白日而不迴唱浮雲而告别山光黯黯凝緑<lb/>
樹之將曛嵐氣沉沉結蒼雲而遂晩雖同交未阻風月<lb/>
<pb n="KR4h0022_WYG_718-5a"/>
可留岐路方乖闗山成恨嗟乎朝廷子入期當貴於崇<lb/>
朝林嶺吾棲學神仙而未畢青霞路絶朱紱途遥言此<lb/>
㑹之何時願相逢而誰代永懐千古豈知仁者之交凡<lb/>
我三人盍崇不朽之迹斯文未喪題之此山同疏六韻<lb/>
云爾　　清隂<hi>集作清音</hi>
　　　餞陳少府從軍序<lb/>
夫嵗月易得古人疾沒代不稱功業未成君子以自强<lb/>
不息豈非懐其寳思其用然後以取海内之名以定當<lb/>
<pb n="KR4h0022_WYG_718-5b"/>
年之策展其才力受以驅馳少府叔鳳彩龍章才髙位<lb/>
下班超逺慕每言闗塞之勳梁竦長懐恥為州縣之職<lb/>
屬胡兵犯塞漢將臨邊商君用耕戰之謀充國起屯田<lb/>
之策皇華出使言收疆場之功白水開筵遂為雲雨之<lb/>
别爾其蒼龍解角朱鳥司辰溽景薰<hi>集作蒸</hi>天炎光折地<lb/>
山川漸逺行人動游子之歌樽酒未空送客起貧交之<lb/>
贈嗟乎楊朱所以泣岐路蘇武所以悲絶國古之來矣<lb/>
盍各言志以敘離歌<lb/>
<pb n="KR4h0022_WYG_718-6a"/>
　　　送懐州皇甫使君序　　　　宋之問<lb/>
甸服三百里共京都叅化良吏二千石與天子分憂覃<lb/>
懐奥區必寄能者皇甫使君累司寵職夙著香名威恵<lb/>
厯刺於外臺風流載欵於京國議者應南宫之象實謂<lb/>
光朝使乎奏西河之能更勞為郡襜帷即路供帳出郊<lb/>
宿雨碧滋浮漢城之氣色朝陽紅景入太山之草樹新<lb/>
豐美酒不換離心函谷重闗能摇别恨河内未理暫借<lb/>
㓂恂潁川既輯佇歸黄霸廟堂側席羣公以尚義相髙<lb/>
<pb n="KR4h0022_WYG_718-6b"/>
川陸分途我輩以贈言為貴况筵開灞㟁路指太行請<lb/>
居人贈王粲之詩去者留阮公之作<lb/>
　　　送尹補闕入京序<lb/>
河間尹公博物君子解褐調慈州司倉白雲在天不樂<lb/>
為吏有竹林近鄠杜南山彈琴讀書日益淪放雖道貴<lb/>
物外久無世情身退名髙再顯天爵遂使公卿舉手羔<lb/>
雁成羣無何勅書到秦徴詣函洛天子以其老成逹學<lb/>
昂藏有古人風命典著書職在補闕時議以為伯喈得<lb/>
<pb n="KR4h0022_WYG_718-7a"/>
召仲甫登聞既而藉馬入闗西攜老㓜重見喬木載馳<lb/>
舊山念出處事違居人惜别離車將逺凡我同志賦詩<lb/>
贈行<lb/>
　　　三月三日於灞水曲餞豫州杜長史别昆季序<lb/>
　　　　　　　　　　　　　　　前　人<lb/>
上巳佳游近郊春色朱軒映野見東流之祓禊白雲在<lb/>
天愴南登之送别杜長史言辭灞滻將適荆河戀舊鄉<lb/>
之喬木藉故園之芳草鴒原四鳥是日分飛輿泉二龍<lb/>
<pb n="KR4h0022_WYG_718-7b"/>
此時云逺緑潭一望青山四極秦人去國乗右輔之脩<lb/>
途洛客思歸憶東京之曲水請染翰操紙即事形言各<lb/>
賦蘭亭之詩咸申葛陂之贈<lb/>
　　　送裴五司法赴都序<lb/>
夫有别必感今昔共之蓋理逼聚𣪚事均窮逹望秦是<lb/>
斷腸之所况念故園懐洛多掩涕之人更分良友裴五<lb/>
官業傳河寳才誕岳靈彩思有神鬚眉若畫一日不見<lb/>
鄙恡都生千里送歸風流忽逺朝英出餞迴北走於郊<lb/>
<pb n="KR4h0022_WYG_718-8a"/>
隅野墅銷雰引南山於庭際客飲恨而歡促席含情而<lb/>
景遲目喬樹之將華青門戀舊背芳萱之稍吐金谷逢<lb/>
春舉杯伊何願君軫之少駐賦詩於是旌余志之所之<lb/>
敢謂座賔盍宣離唱<lb/>
　　　袁侍御席餞永昌獨孤少府序<lb/>
　　　　　　　　　　　　　　　前　人<lb/>
春其暮兮勞志士之幽歎友其行矣結吾徒之逺悲豈<lb/>
不以時物華嵗好事者賞而不足名流才子相歡者懐<lb/>
<pb n="KR4h0022_WYG_718-8b"/>
而不見河南獨孤册風儀松竹詞賦雲泉清義多<hi>一作許</hi>
南史之才選署半<hi>一作曹署</hi>北部之慰袁侍御風霜利器金<lb/>
石宏材執憲稱柱下之雄禮士採域中之俊爾乃撰辰<lb/>
開宴考地疏筵落花覆沼懸藤掃砌竹林以清氣娛賔<lb/>
蘭畹以芳心愛客環坐三尺起君子之風祖道百壺酌<lb/>
賢人之酒去留交軫舞詠相喧管召魚樂杯薰鸎醉此<lb/>
時奚<hi>集作生</hi>怨盛集無何是日増悲韶芳亦盡啼烏送晩<lb/>
遥棲御史之林班馬嘶歸近送舍人之驛夫登髙動詠<lb/>
<pb n="KR4h0022_WYG_718-9a"/>
贈逺形言豈鄙懐之庶幾乃羣公之事業盍請離唱用<lb/>
貴洛陽之紙焉人採一言各題四韻<lb/>
　　　鄴公園池餞韋侍郎神都留守序<lb/>
　　　　　　　　　　　　　　　張　説<lb/>
夫良才出乎休運大任歸乎令徳四海既安乃注意於<lb/>
賢相兩都分正實具瞻於師尹鸞臺侍郎兼左庶子韋<lb/>
公國之楨幹人之表儀矜嚴有叔子之容持重得楊公<lb/>
之望門<hi>集作閨</hi>通禁省當朝稱累代之名管綜諸闈帖職<lb/>
<pb n="KR4h0022_WYG_718-9b"/>
盡一時之美頃以五星東聚八月西巡武王既入於鎬<lb/>
京君陳當往於洛邑者<hi>集無者字</hi>中日晷之盈縮均天宇之<lb/>
㑹同清廟明堂政理之本也敖倉武庫兵食之原也機<lb/>
務所總半天下之軍國聽訟寔繁連海隅之郡縣恩有<lb/>
宻而處逺事有疎而授親腹心遐寄惟賢是屬嵗臨單<lb/>
閼月在長嬴同蕭何之居守當隂識之留鎮北闕拜辭<lb/>
西堂宴餞大君垂藻承<hi>集作乗</hi>月露之光榮元良賜服被<lb/>
星海之耀潤執事以同列之好載壺酒而送行鄴公以<lb/>
<pb n="KR4h0022_WYG_718-10a"/>
彌甥之禮掃郊園<hi>集有而字</hi>留别此地有離洲别嶼竹館荷<lb/>
亭曲沼環合而連注叢山相望而間起幽隠長寂蕭條<lb/>
逺風通終南之雲氣下昆明之水鳥爾其駐馬青林肆<lb/>
筵碧岸清管四發坐客増悲髙臺一望游人忘返韋公<lb/>
方祗率嘉命保釐成周樹之風聲流我王澤然而臨觴<lb/>
不樂首路遲遲𤨏闈夕拜戀未央之宫闕錦服晝游懐<lb/>
杜林之桑梓層城日下髙蓋雲飛天子賦詩已載寵行<lb/>
之史羣公盛集湏傳出宿之文凡若干首合成一巻陸<lb/>
<pb n="KR4h0022_WYG_718-10b"/>
生何幸暫游朝宰之間商也悲然輕述國風之序云爾<lb/>
　　　餞常侍舒公歸覲序　　　　蘇　頲<lb/>
右𣪚騎常侍兼國子祭酒崇文舘學士舒公邦之碩儒<lb/>
也富於學深其智秉辟雍之禮講金華之義者嘗有日<lb/>
焉辨大而言若訥位髙而志益下造膝則人無異辭匪<lb/>
躬則我有餘力儀正可象聲希必應此所以孔光宻而<lb/>
張輔寵也故進避榮而榮自取退崇讓而讓得之既而<lb/>
命列幡旂焜煌照於西第徒成俎豆眷戀馳乎東國每<lb/>
<pb n="KR4h0022_WYG_718-11a"/>
洒涕而祈主將候顔以拜親天子懐公逹之舊惜康成<lb/>
之往乃睠中留久而下制是月惟閏乘春載陽服老萊<lb/>
之衣飄組丈二擁終童之傳送車數百晨省偉其傳呼<lb/>
晝游嘉其飲餞來而喜懼經躍鯉之新泉至則光輝對<lb/>
迴龜之舊浦夫志於道者二三子之莫逮善於孝者千<lb/>
萬人之所説未有丹誠注於闕下白首登於堂上門生<lb/>
仰而結轍邦牧趨而負弩豈非訓虞<hi>一作䖍非</hi>受封就宗傳<lb/>
業俾魯師之教者其馮母之榮乎於是絲庭華省之家<lb/>
<pb n="KR4h0022_WYG_718-11b"/>
虎觀鴻都之士屬鶬鶊鳴矣楊栁依依情摇江上之楓<lb/>
思結河邊之草吳州日見楚山雲絶莫不捧袂黯然彈<lb/>
毫以贈庶幾離言之至知儒行之尊歟<lb/>
　　　餞宋司馬序　　　　　　　張九齡<lb/>
宋司馬才通命塞雲翼泥盤<hi>集作蟠</hi>蔡邕朔方不廢琴書<lb/>
之業賈誼宣室欲言鬼神之事既而出宿南浦與鴻雁<lb/>
而<hi>集作以</hi>同歸追餞北梁對江山<hi>集作丘山</hi>而不樂是日渚雲<lb/>
欲霽林鳥將春惜時物之芳華重情人之自逺羣公有<lb/>
<pb n="KR4h0022_WYG_718-12a"/>
感中座無歡他日清風自當𤣥度之夕茲辰零雨得無<lb/>
子荆之詠遂相與援翰賦詩贈行<lb/>
　　　景龍觀山亭集送宻縣髙賛府序<lb/>
　　　　　　　　　　　　　　　前　人<lb/>
景龍東山初生弟也始其署金牓築鳳臺窮土木之功<lb/>
極岡巒之勢議與盤古<hi>集作石</hi>同體造化較力何其壮哉<lb/>
自吾君茅茨不翦采椽不斵既抑華而務實將設教以<lb/>
垂範以故平陽化焉罷歌舞於其地麻姑見者變桑田<lb/>
<pb n="KR4h0022_WYG_718-12b"/>
於此時所謂長女之宫鬱為列仙之館其後常<hi>集作嘗</hi>有<lb/>
好事以為勝游今日芳辰㩦手接袂往往而在祗取樂<lb/>
焉髙十官雌伏都畿星言至止聞殊庭之可尚召嘉客<lb/>
以相驩徒觀其匠幽竒宅爽塏十里九坂豈唯梁氏之<lb/>
作千巖萬壑宛是吳中之事青林脩竦<hi>集作聳</hi>而垂綵緑<lb/>
蘿䝉籠以結隂清流若鏡下照金沙之底雜花如錦傍<lb/>
縁石菌之崖則可以藻飾形神揮斥氛滓相顧風塵之<lb/>
表無負雲霄之槩既而東主西賔酒酣樂闋聚必有𣪚<lb/>
<pb n="KR4h0022_WYG_718-13a"/>
匪伊麋鹿之羣往而不返固亦山林之弊髙公乃振衣<lb/>
而起舉杯有屬却計送人出長安之東道退思征馬向<lb/>
洛陽之南陌雖暫勞於州縣迫於簿領方欲厭於承明<lb/>
資其騫躍夫如是相知意氣何恨仳離盍賦詩焉以贈<lb/>
行者<lb/>
　　　送李郎中赴京序　　　　　孫　逖<lb/>
今上有天下之十載鑾輅在鄷而大夫師長庶士御事<lb/>
分曹成周俾賛居守嵗八月詔下東都召水部員外郎<lb/>
<pb n="KR4h0022_WYG_718-13b"/>
李公拜工部郎中崇徳也李公主善秉哲敏才慮行葆<lb/>
光能明冥樞自逹始以茂才擢第與今中書舍人許公<lb/>
俱補廣陵掾相與沿逹淮泗嘯謌雲物雅頌有鑠東南<lb/>
有光官匪慢而趣成道不行而樂在自時厥後蓋四三<lb/>
年或翰飛禁垣或鷹騰仙闕接武軒陛迭耀冠劍夫豈<lb/>
求之歟皆温良恭儉譲以得之也所謂謙受益徳必聞<lb/>
崑崙琅玕南國橘柚無逺不届彼何言哉傳置具車候<lb/>
亭出餞西顥沆碭北隂肅殺風落崤澠霜飛河濆金覊<lb/>
<pb n="KR4h0022_WYG_718-14a"/>
載馳紫亭何逺夫居四民時地利周所以貴冬官草奏<lb/>
議應列宿漢所以寵郎署之人也之徳也必能簡孚乃<lb/>
職克休厥聲天秩虛求名<hi>疑</hi>庭反席矣凡今作者賦詩<lb/>
贈行<lb/>
　　　送李侍御之芳黔中掌選序<lb/>
髙陽氏之才子侍御其人焉夏之文求也藝兼而有之<lb/>
矣頃者持斧河朔獨按専城明罰飭法所向風靡是以<lb/>
有黔中之往俾脩河朔之政不然者何萬里而南為至<lb/>
<pb n="KR4h0022_WYG_718-14b"/>
如遐荒靡莫之俗置吏覊縻之道則衆賔敘之矣倦談<lb/>
者何得而稱焉<lb/>
　　　送張補闕歸鄴序<lb/>
余射策於洛城南門者有年數矣補闕張子嘗同彚征<lb/>
逮揮翰於禁庭又聨官於近侍人各有舊所貴於同聲<lb/>
吾愛其才敢忘於久要承明厭直河朔言歸且鄴惟舊<lb/>
都漳有深渉昔聞七子今在一門北州為營當有聚星<lb/>
之㑹西垣贈别請陳零雨之詩<lb/>
<pb n="KR4h0022_WYG_718-15a"/>
　　　送蔣胄曹充隴右營田判官序<lb/>
　　　　　　　　　　　　　　　前　人<lb/>
古之使臣必有命介所以謀闕計事類能撰功蔣侯之<lb/>
往佐輶軒蓋其義也夫其敏行精識長才博聞克荷詩<lb/>
禮之訓聿脩清白之業故妙年從官已著老成之風卑<lb/>
飛未騁共許垂天之翼是行也必能使田有封洫事著<lb/>
典常儲峙孔殷甲兵不頓愛人許國何以尚茲時中丞<lb/>
公亢寵天朝而子勤役邊鄙豈不以策名委質者義方<lb/>
<pb n="KR4h0022_WYG_718-15b"/>
之大訓出入顧復者常情之小慈不貴垂堂之説還嗤<lb/>
倚門之望懿乎哉又聞君子之逺其子也河隴先秋鷹<lb/>
隼方擊賛成糾慝今也其時羣公題之賦詩以贈<lb/>
　　　送裴叅軍充大税使序<lb/>
古之王者税公田衡虞之人給郊廟賜與之用無有逺<lb/>
邇咸率乃職越㑹稽郡者海之西鎮國之東門都㑹蕃<lb/>
育膏肆兼倍故女有餘布而農有餘粟以方志之所宜<lb/>
供天府之博斂篚絲紵緡金刀浮江逹河命為汎舟之<lb/>
<pb n="KR4h0022_WYG_718-16a"/>
役撰功底績實頼飲氷之使是行也裴子為政焉乃命<lb/>
水工具行器節制費用詳度川陸指洞庭以北上向長<lb/>
安而西去談笑之外厥有成功樽俎之間見其從事展<lb/>
使能者非子而誰而疇昔交情今茲吏道歎淪落於荒<lb/>
服結殷勤於官次喬木之國子其歸乎篁竹之鄉余何<lb/>
為者肝膽楚越始合終離嗚呼岐路素絲得其幾矣十<lb/>
月冬旱三江晝晴夢故園之黄落見長河之鴻雁澤國<lb/>
山水天資助人炎方草樹嵗寒未入居者愛客行者徇<lb/>
<pb n="KR4h0022_WYG_718-16b"/>
公拜神禹之清祠泛伍員之濤水車馬疊跡傾越人於<lb/>
外郊樓船接艫溢吳歌於寒浦贈君以不拜戒君以登<lb/>
陟攬涕何道賦詩詠曰<hi>不録</hi>
　　　送遂州紀叅軍序<lb/>
遂州參軍紀公吾友雲將之令弟也敏於行志於道克<lb/>
脩民彞允副兄朂噫周公之𦙍紀為其首天祚明徳必<lb/>
將有後不然何棣華之可久也選曹舉善羣吏湏才九<lb/>
霄始構一命而傴穆卜吉日遄征畏途緬躋岷峨遐渉<lb/>
<pb n="KR4h0022_WYG_718-17a"/>
褒漢宿息巖險凌臨湍悍仗信不慄載義必亨方慕忠<lb/>
臣之志固無垂堂之責爾之寡兄克施有政是則是效<lb/>
念茲在茲福利則覦心永隔逺嫌則荒言自絶固雖卭<lb/>
𤏡之産巴蜀之饒不潤脂膏誰謗薏苡懋厥丕徳時維<lb/>
哲人羣公贈言要僕題序<lb/>
　　　送康若虚赴任金鄉序<lb/>
昔太史公渉汶泗登鄒嶧以觀孔氏之遺風康子之吏<lb/>
於是邦有以見古人之心矣况大君出豫將事升中之<lb/>
<pb n="KR4h0022_WYG_718-17b"/>
禮有司擇人俾佐奉髙之邑利在求舊急於使能位俾<lb/>
才難亦可宗也夫强學者義之用工文者藝之夲明識<lb/>
者智之府令名者徳之輿子曰疑四徳以待百事如農<lb/>
之既勤若射之有志行無越思往無不利彼游刃於理<lb/>
劇固恢恢乎有餘地矣初余以朋友之故謫居荒服憔<lb/>
悴湘汾縉雲不調明時殆將十載是舉也所謂理舊汙<lb/>
續常職信有國之令典知若人之晩成五月鳴蜩載驅<lb/>
翹翹贈之維何折彼桑條餞之維何席彼莠葽炎雲在<lb/>
<pb n="KR4h0022_WYG_718-18a"/>
天景風拂野時燠方熾吾子勉之請各賦詩以無忘平<lb/>
生之好<lb/>
　　　送竇侍御知河西和糴還京序<lb/>
　　　　　　　　　　　　　　　髙　適<lb/>
天子務西州之實嵗糴億計何始於貴取而以耗稱俾<lb/>
邊兵受寒戰馬多庾輓域中之税鑄海上之山江淮之<lb/>
人蓋奔命矣豈財賦之地抑以從來將利害之鄉猶有<lb/>
所闗廟堂精思其故表竇公自憲闈而董之闗精<hi>集作開釋</hi>
<pb n="KR4h0022_WYG_718-18b"/>
叢脞之病發揮鹵莽之極政之大者不其然歟今農夫<lb/>
力於必登㢘賈知夫勇賤嗚<hi>集作於</hi>戱若惟思之義以見<lb/>
天下之兵我幕府凉公勤勞王家常用此道干戈所適<lb/>
戎狄相弔宜哉八月既望公於是領錢糓之要歸奏朝<lb/>
廷副節制郎中裴公軍司馬員外李公追臺閣之舊游<lb/>
惜軒車之逺别席樓船於池上泛雲物於城下胡琴<hi>集作</hi>
<hi>笳</hi>𦍑笛繚繞隈隩儛羅□<hi>集作耾</hi>裴映帶洲渚醉後歡甚<lb/>
東日遐瞻<hi>集作東林日高</hi>語岐路於樽前指華京於天眇有若<lb/>
<pb n="KR4h0022_WYG_718-19a"/>
司直崔公之逸韻嘉其廷評數賢之間作適忝斯人之<lb/>
後敢拜首而序云<lb/>
　　　送王侍御赴劍南序　　　　陶　翰<lb/>
國家既誅卭筰之游魂收滇池之陳地以蠻陬君長未<lb/>
即叙徼外新國約非甚堅將欲宣王風布中典必候才<lb/>
英矣監察御史王公志標勁節天假異能秉心而忠義<lb/>
必聞多方而文武不墜我中丞鮮于公以功名立破城<lb/>
江南闗啟而虜不敢窺城峻而敵不敢守者皆倚匡時<lb/>
<pb n="KR4h0022_WYG_718-19b"/>
之策仗横行之氣不然者豈有夕捨一尉旦磨<hi>疑作麾</hi>三<lb/>
軍旴衡於不毛之間决勝於大荒之表取廷評者浹月<lb/>
登憲府者周星繡衣照於江原風霜掃於劍壁斯不足<lb/>
畏矣中朝名雅嚮義趨風餞筵傾誠翰墨紛矚百壺追<lb/>
送來登董原之野萬嶺蒼然更繞華陽之國予以授簡<lb/>
敢無斯文<lb/>
　<lb/>
　文苑英華巻七百十九<lb/>
</p>
<p>
</p>
  </div>
</body>
</text>
</TEI>
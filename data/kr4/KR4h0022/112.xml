<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百十二</head>
    <p>
<pb n="KR4h0022_WYG_112-1a"/>
欽定四庫全書<lb/>
　文苑英華巻一百十二　　宋　李昉等　編<lb/>
　服章二<lb/>
　　衝牙賦一首　　　　　古君子佩玉賦一首<lb/>
　　象環賦二首　　　　　印賦一首<lb/>
　　笏賦一首　　　　　　冠賦一首<lb/>
　　進賢冠賦三首　　　　貂蟬冠賦一首<lb/>
　　彈冠賦一首<lb/>
<pb n="KR4h0022_WYG_112-1b"/>
　　　衝牙賦<hi>以君子佩玉由我成聲為韻</hi>
佩必有節牙惟應聲既熠熠以光動始鏘鏘而韻清馳<lb/>
聲曲折之間突爾乃激方隨步武之際跳然若驚嘉其<lb/>
琢自良工飾於君子冀静聞而中矩每徐轉而知止乍<lb/>
旁達以散遷忽髙飄而間起比於徳寜無故以去身習<lb/>
乎容諒和鳴而入耳是知宫徴交應周旋必聞助清音<lb/>
而靡絶混真質以纔分將觀其禮朝於君假抑揚而有<lb/>
耀俟動静以成文故乃藉此相攻彰夫必佩窅爾同聲<lb/>
<pb n="KR4h0022_WYG_112-2a"/>
服而非礙顧規模之可則宛在其中聴寥亮之無差不<lb/>
離於内則知俯仰寧阻進退皆由引異響而非往配禮<lb/>
容而必周虚徐互振寂寞相求洞晨照而彌徹驚㣲風<lb/>
而更幽原夫製彼竒形韻兹良玉雖杳杳以將盡竟遲<lb/>
遲而濳續澹以成章静而應曲重輕莫雜恒宛轉而下<lb/>
垂左右皆調每玲瓏而中觸由是孤光屢進片影彌輕<lb/>
駐幽音而乍黙佩逸勢而俄成方將應組綬厠瑶瓊應<lb/>
疾徐而洞徹順激射以鏘鳴故其悄以分音玲然自我<lb/>
<pb n="KR4h0022_WYG_112-2b"/>
當待扣而逾寂匪輕搖而孰可豈不以佩服紛綸威儀<lb/>
衆夥徴衝牙之㣲音然後知古禮之不墮<lb/>
　　　古君子佩玉賦<hi>以思古君子行必鏘玉為韻</hi>　裴　度<lb/>
伊君子兮何師邈淳古而繹思儼然有章相威儀于樂只<lb/>
温其如玉故切磋而佩之縝密是比貞明所資追琢<lb/>
斯成既殊張氏之印清美可羨寧匹<hi>一作止</hi>孔侯之龜是<lb/>
用濯自丹水取諸𤣥圃君求美質我則表温潤於光容<lb/>
臣聴好音我則動淒清於步武結以紳帶綴以環組使<lb/>
<pb n="KR4h0022_WYG_112-3a"/>
感之者在約而思純服之者居今而行古豈比夫詩人<lb/>
無文贈雜佩兮夫君騷人著美紉幽蘭兮之子是以嘉<lb/>
其抱素質<hi>一作貴</hi>以合真想見白虹之氣思文<hi>疑</hi>清越之<lb/>
聲發凝輝兮既昭我述鏘雅韻兮必俟君行是以敬慎<lb/>
侯度獨髙人情至若斵以為壺徒玩其質執而為璧徒<lb/>
旌其秩豈若用之有方垂之無必威儀棣棣居則粲然<lb/>
之光進退瑲瑲動則泠然之律是以古之君子物有其<lb/>
章温恭可象環珮其鏘既覩容而生敬諒播往以傳芳<lb/>
<pb n="KR4h0022_WYG_112-3b"/>
然則貞玉之質非賢無以服用昔賢之珮非玉無以表<lb/>
彰故佩斯敬覩斯莊方今野無遺賢山不藏玉彼華佩<lb/>
兮同昔時以入用彼君子兮思古人以自勗故能振休<lb/>
風播淳俗則今日之佩玉昔賢之髙躅者也<lb/>
　　　象環賦<hi>以謙徳無事循轉為韻</hi>　　　　錢　起<lb/>
聖有制作<hi>一作聖有其制</hi>人具爾瞻是環也用之撝謙成乎其<lb/>
規故有典有則全乎其素故匪雕匪刻動法天旋温如<lb/>
玉色可以觀象見意可以取文昭徳終日佩之其儀不<lb/>
<pb n="KR4h0022_WYG_112-4a"/>
忒懿夫員通既固雅麗且殊皓質中澈騰光外敷守其<lb/>
明也處暗室而不昧偕其道也映素服而如無鄙南容<lb/>
之圭貞而猶玷嗤卞氏之璧瑾而不瑜升諸組綬不亦<lb/>
宜乎或有黄雀酬恩鄭商所利其名則一其宜則異皆<lb/>
浮俗之所珍乃老氏之遐棄寧若斯為美也將君子而<lb/>
比義文而不華垂之如墜循環無極參日月之在躬佩<lb/>
服有常於韋弦而戒事固知宣尼之㫖有要有倫於<hi>一作</hi>
<hi>能</hi>此表禮創物乃將卑服謙身是以成形而不受其彩<lb/>
<pb n="KR4h0022_WYG_112-4b"/>
散璞而不失其真瑩爾情性潔白惟純導爾情性貞明<lb/>
日新捨之則禮容若缺用之則法度是循物既合權古<lb/>
稱其善常虚心以隨運雖匪石而可轉覩妙用之昭宣<lb/>
知前哲之舒巻<lb/>
　　　第二<hi>同前韻</hi>　　　　　　　　沈　仲<lb/>
佩服之設惟徳是瞻夫子之服素而博夫子之徳稱而<lb/>
廉式制象以表諸儉豈無玉兮體乎謙謙而伊何服用<lb/>
有則捨寳佩庶以彰其無位制象環實亦明其讓徳匪<lb/>
<pb n="KR4h0022_WYG_112-5a"/>
玉兮匪金是雕兮是刻取其焚身之齒奮其截肪之色<lb/>
磨而不磷湼而不黒<hi>一作緇</hi>相彼缺<hi>一作/玦</hi>矣謂其缺<hi>一作玦</hi>
之有離制此環兮體其環之不極因良工以表器奉聖<lb/>
人以聘國苟烱戒之斯存曷威儀之有忒於是不師爾<lb/>
制<hi>一作是</hi>爰始我謀<hi>疑作謨</hi>錯落増色晶明克殊冩金規於<lb/>
顧兔掩素彩之隨珠崇其五寸之範輝彼十圍之軀貴<lb/>
其文兮我則文而能潔謂其曲也我則曲而不踰既圓<lb/>
體以就滿亦虚中而應無服為身表環為佩器若禮義<lb/>
<pb n="KR4h0022_WYG_112-5b"/>
之相須豈周旋之暫墜將以體象其法理亦以循環乎<lb/>
志意雜章甫以為飾騰組綬以往<hi>此下疑闕字以往二字一作以生輝</hi>蔚<lb/>
禮經以留規掩水蒼之故事明夫素王立範象豈因循<lb/>
必使動容有則箴規合倫得禮容之不選著盛徳之日<lb/>
新環之質兮取其終始罔遺象之齒也取其堅白可珍<lb/>
體夫子之歴聘周旋似夫子之従時屈伸象環之制兮<lb/>
其義不淺謙撝之㫖兮因斯而闡道崇受物用能寛而<lb/>
有容理貴適時體如丸而任轉忝明試以効拙敢獻賦<lb/>
<pb n="KR4h0022_WYG_112-6a"/>
而旌善　　罔遺<hi>一作罔極</hi>
　　　印賦<hi>以王道正直執契理人為韻</hi>　　　　趙良器<lb/>
域中四大得一者王混同區宇端拱巖廊運元功而莫<lb/>
測故神用之無方穴處巢居時尚傳於樸畧結繩剡木<lb/>
化始漸於昭彰暨夫扇澆薄事征討智慧出而下有大<lb/>
偽忠信興而上失其道聖人以智周萬物仰觀俯考追<lb/>
淳化於往初發鳥迹而爰造是鑄至堅之金騁至巧之<lb/>
性方圓設象以廽合雕錯得宜而瑩浄其道恒其體正<lb/>
<pb n="KR4h0022_WYG_112-6b"/>
其君者是効故有聞於至孚王者是司故不得<hi>一作待</hi>於<lb/>
嚴令詳觀其貌且横且直文繚繞而外轉字連綿而内<lb/>
逼迹處泥而髣髴容因朱而翕赩迫而察之若披彩畫<lb/>
之圖逺而望之若散晴霞之色爾其大小咸準委曲相<lb/>
襲隨時而行仗義而立羣吏則有慮其誕故合之而給<lb/>
天子則不責於人故司契而執借如九命作伯三朝謁<lb/>
帝服冠冕而去來佩印綬而有繼當司存之部領覽職<lb/>
事之巨細<hi>未見契字官韻</hi>罔不典常作師圖忱之子且契之不<lb/>
<pb n="KR4h0022_WYG_112-7a"/>
明訟之所起契之既用人得而理豈徒中山張氏化墜<lb/>
鵲而初成餘不亭侯感迴龜而相似光錫忠義若斯而<lb/>
已亂曰古之善為道者非以明人執其左契欲使還淳<lb/>
故得永全太樸不斁彜倫斯亦為政之機要何止更光<lb/>
於縉紳<lb/>
　　　笏賦　　　　　　　　　　　王子先<lb/>
昔者聖人之理天下也辨方位垂衣裳制茲手板整乎<lb/>
維綱莫不明有徳著才良法天地體隂陽欲其表行見<lb/>
<pb n="KR4h0022_WYG_112-7b"/>
能則外文而内質取其前讓後敬則上圓而下方笏之<lb/>
時義逺矣大矣蕭何列其深規郭璞辨其㣲㫖請原為<lb/>
用之本特<hi>一作將</hi>申建造之始採文竹㧞象齒爰謀爰相載<lb/>
考載擬華睆功<hi>一作切</hi>錯英明卓峙煥飛霞綴流晷殊相<lb/>
逸發竒文秀起五嶽備焉四瀆呈止上及君帝下及庶<lb/>
士或魚須而表其章或玉珽以申其美故能朱紫不奪<lb/>
尊卑咸理懿夫植性端平文理中正間瓊弁而雪白對<lb/>
華纓而氷净出入必書俛仰惟敬其在宗廟即搢而請<lb/>
<pb n="KR4h0022_WYG_112-8a"/>
享其在朝廷即端而受命豈不用捨隨時物莫之令雖<lb/>
冠冕之貴黼黻之飾徒有備於朝儀孰與茲而同徳<lb/>
　　　冠賦　　　　　　　　　　趙良器<lb/>
懿哉聖人之所為觸類而長縁情以施大則察乾坤之<lb/>
用小則稽鳥獸之儀近取諸身既制冠以象徳逺取諸<lb/>
物亦模範而開規裝玉彩而晶耀鈿珠華而陸離禮容<lb/>
於是乎克尚首飾於是乎攸宜故柔以虚中剛而勁外<lb/>
惟徳是輔惟仁是大綴香簮以半出垂寳纓而雙對珥<lb/>
<pb n="KR4h0022_WYG_112-8b"/>
白筆以孤懸總紺髪而繁㑹若乃九門朝唘千官奉職<lb/>
劒履鏘鏘旌旗翼翼趨玉階以雲聳入金門而電赩於<lb/>
赫朝廷其儀不忒此乃禮容之有則也爾其尊卑異制<lb/>
古今殊情備鶡所以貴勇加蟬所以貴清進賢表文者<lb/>
之號章甫尊儒者之名獬豸觸邪惡佞臣而直指鵕䴊<lb/>
崇飾光近侍以増榮此又威儀之孔明也是以舉之有<lb/>
節施之無妄或用晦而冕旒或蔽聰而黈纊居正而不<lb/>
失其職得位而不愆於上每守分以自安故雖髙而不<lb/>
<pb n="KR4h0022_WYG_112-9a"/>
亢此乃進退之惟當也客有賦之而歎曰夫檢身者禮<lb/>
表容者服服之不稱必近於妖祥禮之或差自階於傾<lb/>
覆故君子履道以逺害小人崇奢而取戮鄭臧聚鷸果<lb/>
貽出境之誅䟽受挂門克保永終之禄則知逆理者天<lb/>
之所禍順常者神之所福况乎在位之庶寮可不鑒茲<lb/>
而敬肅<lb/>
　　　進賢冠賦　　　　　　　　趙良器<lb/>
天道廓兮日月為乆聖人作兮衣冠為首彼將照臨萬<lb/>
<pb n="KR4h0022_WYG_112-9b"/>
有此將肅穆羣后是以明王代寳君子學干揔朝廷之<lb/>
要惟進賢之冠寸之七且比夫七徳梁之三又取夫三<lb/>
端致美乎威儀棣棣經營乎束帛戔戔知人不易行之<lb/>
為難將欲昭隠逸責聲實脅䜛佞為忠貞革貪侈為廉<lb/>
質則以正御下雖居髙匪危以虚制有縱持滿何溢動<lb/>
法道静得一自代兮經為此名無止兮檢被<hi>疑作驗彼</hi>天秩<lb/>
徒以賢能有意於賢<hi>八字一作有意於此亦有意於賢</hi>不言而信不用<lb/>
於權俾荷寵禄者賢<hi>一作賢賢</hi>而易色榮上林者安<hi>一作安安</hi>而<lb/>
<pb n="KR4h0022_WYG_112-10a"/>
能遷乆要不忘雖弊必加於首嫌疑不渉李下豈正其<lb/>
偏則鶡之果也武重蟬之潔也政先亮當用而為用信<lb/>
𤣥之而又𤣥若因物揆理昜人推遷非德不依智也非<lb/>
禮勿動慎也唯賢必舉義也任用無為順也包四善而<lb/>
世濟其美别九儀而尊固其信夫預明試者稽乎人言<lb/>
為大夫者資乎能賦則流問以體物敢不立言以存務<lb/>
將欲存義終則用之不窮將述功之懋則物無能措詩<lb/>
云服之無斁吾以斯文之為度<lb/>
<pb n="KR4h0022_WYG_112-10b"/>
　　　第二<hi>以聖朝崇儒服以旌徳為韻</hi>　　　　于伊躬<lb/>
惟冠之制惟賢是崇冠俟賢而出賢因冠而通成於人<lb/>
有傳古之儀形於國有尊儒之風吾君於是詔司服進<lb/>
良工考前法於無替覿斯義而有融然後得多士以立<lb/>
效實兹冠而允淑君臣克序用彰有道之時冕弁可儔<lb/>
載稽取象之服則知冠以招士亦由工以度木匪工也<lb/>
良材何以辨于山匪冠也羣賢何以求其禄觀夫製作<lb/>
有則威儀孔昭建象於初爰従太古之代更名於後始<lb/>
<pb n="KR4h0022_WYG_112-11a"/>
惟炎漢之朝不繪畫以崇飾在進用以章徳上下率而<lb/>
有差禮容行而無忒不可奢致不可儉偪盖取事<hi>疑</hi>之<lb/>
大猷亦設官之盛飾上自元后降于公卿用則異數制<lb/>
乃同名五梁三梁表尊卑之序七寸八寸為前後之程<lb/>
惟徳是急惟儒是旌協緇布之遺象與皮弁而齊衡且<lb/>
夫作之罔乖服之有以豈同帶鶡者空尚乎猛聚鷸者<lb/>
不稱於己曷若取鑒斯在為工式孚御膳加大官之列<lb/>
使臣薦不疑之謩稽乎其形諒先王之制本乎其義為<lb/>
<pb n="KR4h0022_WYG_112-11b"/>
君子之儒瞻之克以正創之而以聖列士崇徳之規蒸<lb/>
人立身之鏡豈徒在首貫髪雍容肅敬而已<lb/>
　　　第三<hi>以明時急賢才為韻</hi>　　　　　　梁　洽<lb/>
製冠有象惟賢表名冠在首而為用政匪實<hi>疑作賢</hi>而莫<lb/>
成伊進賢之為急乃斯冠之發明古人所尚永代作程<lb/>
豈比夫戴鶡聚鷸瓊弁玉纓彼旌武而貽咎寜比徳而<lb/>
同聲念茲在兹侯其禕而<hi>已注在前</hi>山有木工則度之君為<lb/>
政賢必進之木自工以生態政得人而允釐故君子進<lb/>
<pb n="KR4h0022_WYG_112-12a"/>
退以禮消息候時時既消<hi>一作清</hi>兮為<hi>疑</hi>賢是急賢既進<lb/>
兮其政必立總六官而謂何嘉此名而可挹客有聞之<lb/>
而言曰或摽之豸或珥之蟬所謂二者莫如進賢忝従<lb/>
班於聖日願効試於明臺敢預弓旌之召無遺菅蒯之<lb/>
才<lb/>
　　　貂蟬冠賦<hi>以製冠取清蟬之義為韻</hi>　　　侯　冽<lb/>
冠表朝容飾崇工製示勁悍而貂文既緝彰清高而蟬<lb/>
翼斯綴所以發宰<hi>一作官</hi>臣之盛改武弁之弊配紫綬而<lb/>
<pb n="KR4h0022_WYG_112-12b"/>
増華入黄樞而轉麗突爾將戴翹然可觀糅輕毛而絲<lb/>
絡鬬㣲縠而花攅引雜錯之光足見乎以文為貴分動<lb/>
揺之影誠誡夫居危如安麗則無挂新而莫彈彩列如<lb/>
星衛女<hi>疑</hi>何榮於㑹弁用當謁帝齊相堪嗤於濯冠所<lb/>
以類䑕咸收如螗必取示威無假於鶡戴呈巧豈矜於<lb/>
鷸聚影麗華簮光聫垂組乍臨天陛澤鮮而日照如濡<lb/>
時受王言質薄而風揺自舞鄙舊規於却敵笑逺適於<lb/>
章甫貂之貴誰憂換酒於晉臣蟬之清是用加金於漢<lb/>
<pb n="KR4h0022_WYG_112-13a"/>
主故能堅逾鐡柱妙奪玉纓非不足之時狗尾何續従<lb/>
有緌而用蜩甲如生柔而輔曲潔以従輕灼灼而自為<lb/>
首飾烱烱而能使心清至矣哉蟬者食潔居髙貂者内<lb/>
温外悍盡飾斯在齊光不散發令姿於綴者王何以尊<lb/>
籍舊葉而珥焉金張益煥將進賢而並美與交讓以相<lb/>
資承柱後之名是表禮無違者冠侍中之首欲使人皆<lb/>
見之道光漢冊事含<hi>疑</hi>秦賜冠乎斯用之以明義<lb/>
　　　彈冠賦<hi>以君子之交誠有所感為韻</hi>　　　王　起<lb/>
<pb n="KR4h0022_WYG_112-13b"/>
岌岌髙冠是加于首將服之以入仕遂彈之而去垢纎<lb/>
埃不染知潔已之為先法服是従明干禄之非乆豈比<lb/>
裂之而無用挂之而勿有也當其貢公不仕王陽未榮<lb/>
風起緇布塵飛玉纓積嵗月而無色混風姿而莫呈豈<lb/>
知㸃綴則價重拂拭則光生葢以斷金之人未逹於清<lb/>
世陸沈之士猶勞其赤誠是故置之而有待褚之而勿<lb/>
營洎夫大漢登庸伊人有所同松茂而柏悦將龍翔而<lb/>
鳳舉於是取章甫而言曰冠者首之飾人之規盛服將<lb/>
<pb n="KR4h0022_WYG_112-14a"/>
朝此為大者結髪従仕曷莫由之吾方䇿名於丹闕委<lb/>
質於彤墀于<hi>疑</hi>將盡飾以為美豈薄汚而見嗤及解彼<lb/>
珠纓彈于玉指彰乆要之必信表従政之有使拂舊彩<lb/>
以増鮮振浮埃而暫起由是發光耀正容止朝廷濟濟<lb/>
具瞻夫哲人巾櫛鏘鏘用表夫君子則知碩量之所包<lb/>
賢人之與交其賤也樂夫伐木其貴也同夫㧞茅則爵<lb/>
位相先者以彈冠而是鑒金蘭合契者因彈冠而有感<lb/>
故能致美縉紳不嬰垢氛將總㑹于𤣥髪期入仕于青<lb/>
<pb n="KR4h0022_WYG_112-14b"/>
雲豈比夫晏子濯以入朝是稱賢相屈生彈于新沐方<lb/>
俟明君<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百十二<lb/>
</p>
<p>
</p>
  </div>
</body>
</text>
</TEI>
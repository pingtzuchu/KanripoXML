<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百六十三</head>
    <p>
<pb n="KR4h0022_WYG_363-1a"/>
欽定四庫全書<lb/>
　文苑英華巻三百六十三　宋　李昉等　編<lb/>
　辯論一<lb/>
　　賢之用捨一首　　　　君之牧人一首<lb/>
　　國之興亡一首　　　　材之小大一首<lb/>
　　原道一首　　　　　　原性一首<lb/>
　　原毁一首　　　　　　原鬼一首<lb/>
　　　賢之用捨　　　　　　　　李　華<lb/>
<pb n="KR4h0022_WYG_363-1b"/>
上之於賢也患不能好之好之也患不能求之求之也<lb/>
患不能知之知之也患不能任之任之也患不能終之<lb/>
終之也患不能同其心而化于道是故士貴夫遇懼夫<lb/>
遇而不盡也<lb/>
　　　君之牧人<lb/>
古之帝者非不欲厚其飬泰其身固揣於變化之原而<lb/>
要之以極亦至矣盖以為上逸則下困困百衆逸一人<lb/>
<hi>一作而逸一人</hi>非天意也極非天意亦不忍為也故下逸而上<lb/>
<pb n="KR4h0022_WYG_363-2a"/>
困帝者甘心焉况百姓逸君孰與困書曰元后作民父<lb/>
母父母勞于養子則襁褓之疾弭<hi>闕</hi>則父母之心泰推<lb/>
是而求之聖人志于儉薄不得不爾也<lb/>
　　　國之興亡<lb/>
為國者同于理身身或不和則藥石之鍼灸之若夫扶<lb/>
病<hi>文粹作疾</hi>而不攻疾病則斃扶之者屍也齊隋之亡也以<lb/>
貞于終始為惑苟而無耻為明慢于事職為高賢見義<lb/>
不為為長者䋲違用法則附強而潰弱也議于得失則<lb/>
<pb n="KR4h0022_WYG_363-2b"/>
異寡而同衆也尚學希古謂之誕趣便時中<hi>文粹作中時</hi>謂<lb/>
之工觀其燥濕而輕重之候其成敗而褒貶之肉食之<lb/>
尊以滋味餬其口忍危亡而僥禄利自是而下則曰上<lb/>
司猶如之我於國何有設能憤發則逆為備豫動閡關<lb/>
<hi>文粹作動開關</hi>束氣沮志衰亦從以<hi>文粹作志亦從</hi>化倖于生者炎炎<lb/>
而四合死於正者求援而無繼麒麟悲鳴鳳鳥垂翅鴟<lb/>
鼓害翼犬呀毒喙則虵鴆虎狼之熾<hi>文粹作徒</hi>其可向耶嗟<lb/>
乎心腹支體一也為病者萬焉雖有岐緩而不請岐緩<lb/>
<pb n="KR4h0022_WYG_363-3a"/>
視之而不救噫齊隋不亡得哉返是而理則王道易易<lb/>
也<lb/>
　　　材之小大<hi>此篇七百四十五巻重出今已削去</hi>　前　人<lb/>
攀巢之雛羽翼将成習飛而從其母不幸為烏鳶所震<lb/>
墮于塵轍閥閲<hi>一作伐氷</hi>之家有侈女焉琱車繡茵過于中<lb/>
陌遇而憐之藏以玉笥粒以紅稲<hi>一作薦以白玉之笥粒以清江之稲</hi>胡<lb/>
然而然材小為貴養而翫之易為力也充軛<hi>一作轅</hi>之牛<lb/>
望若山行其生也任重致逺以利天下其死也筋角皮<lb/>
<pb n="KR4h0022_WYG_363-3b"/>
骨皆為器用水旱寒暑之不時艱難驅<hi>一作鞭驅竭</hi>乏登降<lb/>
重岡踣起塗潦蹄離節坼力氣皆頓病矣目猶睨人盗<lb/>
烏爪其背嘴其肉猶恨啄噉之未逞鵶<hi>一作烏</hi>鵶而相呼<lb/>
羣犬引其腹<hi>一作腸</hi>胃狺狺而爭之車馬徃復于傍以千<lb/>
萬計不顧也胡然而然材大為累扶而救之難為功也<lb/>
向若不憚斯湏之勞而存之其利固厚矣悲夫材之大<lb/>
也為累材之小也為貴戾于理悖于道莫甚焉君天下<lb/>
者辯而返之則不世而仁矣<lb/>
<pb n="KR4h0022_WYG_363-4a"/>
　　　原道　　　　　　　　　　韓　愈<lb/>
博愛之謂仁行而宜之之謂義由是而之焉之謂道足<lb/>
乎已無待於外之謂徳仁與義為定名道與徳為虚位<lb/>
故道有君子有小人而徳有吉有凶老子之小仁義非<lb/>
毁之也其見者小也坐井而觀天曰天小者非天之罪<lb/>
也彼以煦煦為仁孑孑為義其小之也則宜其所謂道<lb/>
道其所道非吾所謂道也其所謂徳徳其所徳非吾所<lb/>
謂徳也凡吾所謂道徳云者合仁與義言之也天下之<lb/>
<pb n="KR4h0022_WYG_363-4b"/>
公言也老子之所謂道徳云者去仁與義言之也一人<lb/>
之私言也周道衰孔子沒火於秦黄老于漢佛于晉宋<lb/>
齊梁魏隋之間其言道徳仁義者不入于楊則入于墨<lb/>
不入于墨則入于老不入于老則入于佛入于彼必出<lb/>
于此入者主之出者奴之入者<hi>作則</hi>附之<hi>一作隆</hi>出者汙之<lb/>
<hi>集者作則</hi>噫後之人其欲聞仁義道徳之說孰從而聽之老<lb/>
者曰孔子吾師之弟子也佛者曰孔子吾師之弟子也<lb/>
為孔子者習聞其說樂其誕而自小也亦曰吾師亦嘗<lb/>
<pb n="KR4h0022_WYG_363-5a"/>
師之云爾不惟舉之于其口而又筆之于其書噫後之<lb/>
人雖欲聞仁義道徳之說其孰從而求之甚矣人之好<lb/>
恠也不求其端不訊其末惟恠之欲聞古之為民者四<lb/>
今之為民者六古之教者處其一今之教者處其三農<lb/>
之家一而食粟之家六工之家一而用器之家六賈之<lb/>
家一而資焉之家六奈之何民不窮且盗也古之時人<lb/>
之害多矣有聖人者立然後教之以相生養之道為之<lb/>
君為之師驅其蟲蛇禽獸而處之中土寒然後為之衣<lb/>
<pb n="KR4h0022_WYG_363-5b"/>
饑然後為之食木處而顛土處而病也然後為之宮室<lb/>
為之工以贍其器用為之賈以通其有無為之醫藥以<lb/>
濟其夭死為之塟埋祭祀以長其恩愛為之禮以次<hi>一作</hi>
<hi>節</hi>其先後為之樂以宣其湮欝為之政以率其怠倦為<lb/>
之刑以鋤其強梗相欺也為之符璽斗斛權衡以信之<lb/>
相奪也為之城郭甲兵以守之害至而為之備患生而<lb/>
為之防今其言曰聖人不死大盗不止剖斗折衡而民<lb/>
不爭嗚呼其亦不思而已矣如古之無聖人人之類滅久<lb/>
<pb n="KR4h0022_WYG_363-6a"/>
矣何也無羽毛鱗介以居寒熱也無爪牙以爭<hi>集有其字</hi>食<lb/>
也是故君者出令者也臣者行君之令而致之民者也<lb/>
民者出粟米麻絲作器皿通貨財以事其上者也君不<lb/>
出令則失其所以為君臣不能行君之令而致之民則<lb/>
失其所以為臣<hi>一無此七字</hi>民不出粟米絲麻作器皿通貨<lb/>
財以事其上則誅今其法曰必棄而君臣去而父子禁<lb/>
而相生養之道以求其所謂清浄寂滅者嗚呼其亦幸<lb/>
而出于三代之後不見黜于禹湯文武周公孔子也其<lb/>
<pb n="KR4h0022_WYG_363-6b"/>
亦不幸而不出于三代之前不見正于禹湯文武周公<lb/>
孔子也帝之與王其號名<hi>集作雖字</hi>殊其所以為聖一也夏<lb/>
葛而冬裘渇飲而饑食其事雖殊其所以為智一也今<lb/>
之<hi>一作其</hi>言曰曷不為太古之無事是亦責冬之裘者曰<lb/>
曷不為葛之之易也責饑之食者曰曷不為飲之之易<lb/>
也傳曰古之欲明明徳於天下者先治<hi>一作理</hi>其國欲治<lb/>
其國者先齊其家欲齊其家者先脩其身欲脩其身者<lb/>
先正其心欲正其心者先誠其意然則古之所謂正心<lb/>
<pb n="KR4h0022_WYG_363-7a"/>
而誠意者将以有為也今也欲治其心而外國家天下<lb/>
者滅其天常子焉而不父其父臣焉而不君其君民焉<lb/>
而不事其事孔子之作春秋也諸侯用夷禮則夷之夷<lb/>
而進于中國則中國之經曰夷狄之有君不如諸夏之<lb/>
亡也詩曰戎狄是膺荆舒是懲今也舉夷狄之法而加<lb/>
之先王之教之上幾何其不胥而為夷也夫所謂先王<lb/>
之教者何也博愛之謂仁行而宜之之謂義由是而之<lb/>
焉之謂道足乎已無待于外之謂徳其文詩書易春秋其<lb/>
<pb n="KR4h0022_WYG_363-7b"/>
法禮樂刑政其民士農工賈其位君臣父子師友賔主<lb/>
昆弟夫婦其服絲麻其居宫室其食粟米蔬果魚肉其<lb/>
為道易明而其為教易行也是故以之為已則順而祥<lb/>
以之為人則愛而公以之為心則和而平以之為天下<lb/>
為國家無所處而不當是故生則得其情死則盡其常<lb/>
郊焉而天神假廟焉而人鬼享曰斯道也何道也曰斯<lb/>
吾所謂道也非向所謂老與佛之道也堯以是傳之舜舜<lb/>
以是傳之禹禹以是傳之湯湯以是傳之文武周公文<lb/>
<pb n="KR4h0022_WYG_363-8a"/>
武周公傳之孔子孔子傳之孟軻軻之死不得其傳焉<lb/>
荀與楊也擇焉而不精語焉而不詳由周公而上上而<lb/>
為君故其事行由周公而下下而為臣故其説長然則<lb/>
如之何其可也曰不塞不流不止不行人其人火其書<lb/>
廬其居明先王之道以導之鰥寡孤獨廢疾者有養也<lb/>
其亦庶乎其可也<lb/>
　　　原性<lb/>
性也者與生俱生也情也者接于物而生也性之品有<lb/>
<pb n="KR4h0022_WYG_363-8b"/>
三而其所以為性者五情之品有三而其所以為情者<lb/>
七曰何也曰性之品有上中下三上焉者善焉而已矣<lb/>
中焉者可導而上下也下焉者惡焉而已矣其所以為<lb/>
性者五曰仁曰義曰禮曰智曰信上焉者之于五也主<lb/>
于一而行于四中焉者之于五也一不少有焉則少反<lb/>
焉其于四也混下焉者之于五也反于一而悖于四性<lb/>
之于情視其品情之品有上中下三其所以為情者七<lb/>
曰喜曰怒曰哀曰懼曰愛曰惡曰欲上焉者之于七也<lb/>
<pb n="KR4h0022_WYG_363-9a"/>
動而䖏其中中焉者之于七也有所甚有所亡然而求<lb/>
合其中者也下焉者之于七也亡與甚直情而行者也<lb/>
情之于性視其品故孟子之言性曰人之性善荀子之<lb/>
言性曰人之性惡揚子之言性曰人之性善惡混夫始<lb/>
善而進惡歟始惡而進善歟始也混而今也善惡歟皆<lb/>
舉其中而遺其上下者也得其一而失其二者也叔魚<lb/>
之生也其母視之知其必以賄死楊食我之生也叔向<lb/>
之母聞其號也知必滅其宗越椒之生也子文以為大<lb/>
<pb n="KR4h0022_WYG_363-9b"/>
戚知若敖氏之鬼不食也人之性果善乎后稷之生也<lb/>
其母無災其始匍匐也則岐岐焉嶷嶷然文王之在母<lb/>
也母不憂既生也傳不勤既學也師不煩人之性果惡<lb/>
乎堯之朱舜之均文王之管蔡習非不善也而卒為奸<lb/>
瞽瞍之舜鯀之禹習非不惡也而卒為聖人人之性善<lb/>
惡果混乎故曰三子之言性也舉其中而遺其上下者<lb/>
也得其一而失其二者也曰然則性之上下者<hi>集有其字</hi>終<lb/>
不可移乎曰上之性就學而愈明下之性畏威而寡罪<lb/>
<pb n="KR4h0022_WYG_363-10a"/>
是故上者可學而下者可制也其品則孔子謂不移也<lb/>
曰今之言性<hi>集有情字</hi>者異于此何也曰今之言性者雜佛<lb/>
老而言也雜佛老而言者奚言而不異<lb/>
　　　原毁<lb/>
古之君子其責已也重以周其待人也輕以約重<lb/>
以周故不怠輕以約故人樂為善聞古之人有舜<lb/>
者其為人也仁義人也求其所以為舜者責于已<lb/>
曰彼人也予人也彼能是而我乃不能是早夜<lb/>
<pb n="KR4h0022_WYG_363-10b"/>
以思去其不如舜者就其如舜者聞古之人有周公者<lb/>
其為人也多才與藝人也求其所以為周公者責于已<lb/>
曰彼人也予人也彼能是而我不能是蚤夜以思去其<lb/>
不如周公者就其如周公者舜大聖人也後世無及焉<lb/>
周公大聖人也後世無及焉是人也乃曰不如舜不如<lb/>
周公吾之病也是不亦責于已者重以周乎其于人也<lb/>
曰彼人也能有是是足為良人矣能善是是足為藝人<lb/>
矣取其一不責其二即其新不究其舊恐恐然惟懼其<lb/>
<pb n="KR4h0022_WYG_363-11a"/>
人之不得為善之利一善易脩也一藝易能也其于人<lb/>
也乃曰能有是是亦足矣曰能善是是亦足矣是不亦<lb/>
待于人者輕以約乎今之君子則不然其責人也詳其<lb/>
待已也亷詳故人難于為善亷故自取也少已未有善<lb/>
曰我善是是亦足矣已未有能曰我能是是亦足矣外<lb/>
以欺于人内以欺于心未少有得而止矣是不亦待其<lb/>
身者已亷乎其于人也曰彼雖能是其人不足稱也彼<lb/>
雖善是其用不足稱也舉其一不計其十䆒其舊不圖<lb/>
<pb n="KR4h0022_WYG_363-11b"/>
其新恐恐然惟懼其人之有聞也是不亦責于人者已<lb/>
詳乎夫是之謂不以衆人待其身而以聖人望于人吾未<lb/>
見其尊已也雖然為是者有本有原怠與忌之謂也怠<lb/>
者不能脩而忌者畏人脩吾嘗試之矣嘗試語于衆曰<lb/>
某良士某良士其應者必其人之與也不然則其所踈<lb/>
逺不與同其利者也不然則其畏也不若是强者必怒<lb/>
于言懦者必怒于色矣又嘗語于衆曰某非良士某非<lb/>
良士其不應者必其人之與也不然則其所踈逺不<lb/>
<pb n="KR4h0022_WYG_363-12a"/>
與同其利者也不然則其畏也不若是強者必悦于言<lb/>
懦者必悦于色矣是故事脩而謗興徳高而毁來嗚呼<lb/>
士之處此世而望名譽之光道徳之行難矣将有作于<lb/>
上者得吾説而存之其國家可幾而理也<hi>一作可幾于理也歟</hi>
　　　原鬼<lb/>
有嘯于梁從而燭之無見也斯鬼乎曰非也鬼無聲有<lb/>
立于堂從而視之無見也斯鬼乎曰非也鬼無形有觸<lb/>
吾躬從而執之無得也斯鬼乎曰非也鬼無聲與形安<lb/>
<pb n="KR4h0022_WYG_363-12b"/>
有氣曰鬼無聲也無形也無氣也果無鬼乎曰有形而<lb/>
無聲者物有之矣土石是也有聲而無形者物有之矣<lb/>
風霆是也有聲與形者物有之矣人獸是也無聲與形<lb/>
者物有之矣鬼神是也曰然則有怪而與民物接者何<lb/>
也曰有是二説<hi>集有鬼物有四字</hi>漠然無形與聲者鬼之常也<lb/>
民有忤于天有違于民有爽于物逆于倫而感于氣于<lb/>
是乎鬼有托于形有慿于聲以應之而下殃禍焉皆民<lb/>
之為<hi>集有之字</hi>也其既也又反乎其常曰何謂物曰成于形<lb/>
<pb n="KR4h0022_WYG_363-13a"/>
與聲者土石風霆人獸是也反其無聲與形者鬼神是<lb/>
也不能有形與聲不能無形與聲者物恠是也故其作<lb/>
而接于民也無恒故有動于民而為福亦有動于民而<lb/>
為禍亦有動于民而莫之為禍福適丁民之有是時也<lb/>
作原鬼<lb/>
　<lb/>
　<lb/>
　<lb/>
<pb n="KR4h0022_WYG_363-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百六十三<lb/>
</p>
<p>
</p>
  </div>
</body>
</text>
</TEI>
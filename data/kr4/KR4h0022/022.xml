<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二十二</head>
    <p>
<pb n="KR4h0022_WYG_022-1a"/>
欽定四庫全書<lb/>
　文苑英華巻二十二　　　宋　李昉等　編<lb/>
　嵗時二<lb/>
　　讀春令賦一首　中和節百辟獻農書賦四首<lb/>
　　春儺賦一首　　麥秋賦應制一首<lb/>
　　七夕賦一首<lb/>
　　　讀春令賦　　　　　　　　韋　縝<lb/>
首四時曰春貞百度曰聖復其度必聖之元定其時惟<lb/>
<pb n="KR4h0022_WYG_022-1b"/>
春之孟太史先謁以明在木之文上公奉儀乃讀行春<lb/>
之令故漢王修之以展禮晉后奉之以施敬伊厯載之<lb/>
或虧洎我唐之斯盛若夫太昊統節勾芒御辰厯以元<lb/>
而天地更始氣直震而物候惟<hi>一作□</hi>新皇上乃順時令<lb/>
序彛倫載青旗之容與服蒼玉之璘玢辨色而金貂列<lb/>
位迎春而玉輅逥輪爰奉令以進讀遂授時而發春俯<lb/>
僂前止精誠上陳曉色分於丹陛韶華發於紫宸遂煥<lb/>
爵以頒秩乃布徳而昭仁則知臣職不愆國典靡闕修<lb/>
<pb n="KR4h0022_WYG_022-2a"/>
陽事而考隂令祀朝日而享夕月陳而未讀千門之寒<lb/>
氣猶飛捧而既宣九有之春輝已發覽讀斯竟慶賜乃<lb/>
行緩政刑於肅殺遂性命於生榮習習和風扇萬物而<lb/>
條暢遲遲麗景照八極之文明陳盛禮於元辰酌宏謀<lb/>
於往舊祀為國本燔柴斯用乎上辛食惟政先祈榖必<lb/>
當於太蔟莫不汨之則斯禍叙之則斯祐所以勅上公<lb/>
之恒典俾疇人之敬授穆穆祕殿明明我皇體乾道以<lb/>
從事閱春令而頒方可謂君奉時而罔失臣出言而有<lb/>
<pb n="KR4h0022_WYG_022-2b"/>
章時厯克正憲度克揚既同文於戎貊亦暨教於要荒<lb/>
諒皇家之𢎞務将永世而觀光<lb/>
　　　中和節百辟獻農書賦<hi>以嘉節初吉修是農政為韻</hi>
　　　　　　　　　　　　　　　侯　喜<lb/>
我后令節中和孔嘉凍已全解桃仍欲華慶賞之多燕<lb/>
樂既均於九有播植之始教化爰貞於四遐於是心膂<lb/>
周召股肱稷卨洎彼庶尹當兹新節陽和溥暢言拜賜<lb/>
於生成稼穡艱難乃載陳於睿哲觀其克合天意咸造<lb/>
<pb n="KR4h0022_WYG_022-3a"/>
皇居僉曰國以人為本人以食為儲政令不差則夷華<lb/>
知勸水旱無備則倉廪其虚且自古在昔靡不有初敬<lb/>
授人時而堯典垂記大無禾麥則魯史頻書今陛下䕫<lb/>
䕫慄慄日慎一日惟人是憂惟農是恤是以域中無事<lb/>
海内殷實人獻其誠神降之吉臣等叨遇昌運思禆大<lb/>
猷惟茲南畆可致崇丘䖍考令辰實當四仲之首<hi>疑作月</hi>
敬舉彛典庶為六府孔修豈止合彼九疇冠夫百氏髙<lb/>
懸象魏必日就而月将永播蒸黎自風行而草靡帝曰<lb/>
<pb n="KR4h0022_WYG_022-3b"/>
善哉子之言是於變時雍恭慎是宗應天地中和之氣備<lb/>
朝廷中和之容君告成中和之功久而作樂臣獻守中和<lb/>
之術先告川<hi>疑</hi>農此所謂超羲越軒臣賢主聖樹光宅<lb/>
之深本為經邦之善政美哉啓沃之義於斯為盛<lb/>
　　　第二<hi>同前韻</hi>　　　　　　　　　賈　餗<lb/>
聖上覩萬國之無事偉三農之可嘉因月令之初爰詢<lb/>
播植俾年豐之慶無隔幽遐於是文武畢陳威儀斯列<lb/>
爰修耒耜之務用廣異同之說将斯<hi>疑作期</hi>國實京坻人<lb/>
<pb n="KR4h0022_WYG_022-4a"/>
懐禮節捧書而進知地利之可分足食是圖見天心之<lb/>
載悅既而啓文字儼簮裾煥䕫龍之獻納掩河洛之圖<lb/>
書得富國以如此契生人於厥初稽重榖之言徒稱董<lb/>
仲驗深耕之法何媿朱虚所以候驚蟄之辰應夾鐘之<lb/>
律昭八政之所用蓄九年之罔失是藨是蓘将致乎千<lb/>
斯倉爰始爰謀必因乎四之日故當載陽之候以進為<lb/>
邦之術俾農識不耕之凶嵗獲終畆之吉且中也者表<lb/>
天地之交泰和也者象徳化之優柔致中和之令節展<lb/>
<pb n="KR4h0022_WYG_022-4b"/>
稼穡之允脩将明肥磽異等豐歉殊收人靡在阿之歎<lb/>
野傳擊壤之謳已矣哉富庶之規既如此弼諧之道必<lb/>
於是佐𤣥化之風行動黎元而草靡故得祥生地表慶<lb/>
發天宗百榖允修臣罔慙於后稷兆人乃粒帝有邁於<lb/>
神農伊斯事之明盛掩前代之輝映因獻夀之嘉辰遂<lb/>
啓心於善政何必考李悝之地力覽崔寔之月令懿此<lb/>
羣公之書永作九州之慶<lb/>
　　　第三<hi>同前韻</hi>　　　　　　　　胡直鈞<lb/>
<pb n="KR4h0022_WYG_022-5a"/>
農為務本春則嵗華和者取至和之靡忒中者象居中<lb/>
之莫邪吾君将以發教源於仲序配節令於孔嘉知稼<lb/>
穡之道則無逸之書何逺覩播植之論審后稷之訓不<lb/>
遐至若四海無事萬方胥悅野思疆理之勤朝有田疇<lb/>
之說鑄兵器為農器更舊節為新節天子方坐承明之<lb/>
廬端穆清之居百執事孜孜而奉職羣有司濟濟以進<lb/>
書曰陛下徳被淳古時登太初念耘耔之勤每思親勞<lb/>
佇豐年之應曽不自虚<hi>一作攄</hi>臣所以極聞見而獻可庶<lb/>
<pb n="KR4h0022_WYG_022-5b"/>
将獲小大之所如伏以羲循平秩時在元吉既錢鎛之<lb/>
夙營固凖直而何失遲西成於遺秉之嵗戒東作於寅<lb/>
賔之日庶居勤之軰咸執其常惰逰之人罔敢不率皇<lb/>
上諧衆議允嘉猷載耒耜而親耕天下皆勸率公卿而<lb/>
終事庶績咸修然後創典章頒逺邇斯載耕之自此佇<lb/>
多稔之于彼稽汜氏之法未足方之考周官之規諒當<lb/>
改是豈不以羣下執躬在上務農故將降𤣥功於后土<lb/>
介景福於天宗况令節適時良圖合盛近可法於三務<lb/>
<pb n="KR4h0022_WYG_022-6a"/>
逺從規於八政豈将獨播羙於兹辰冀終古而輝映<lb/>
　　　第四<hi>同前韻</hi>　　　　　　　　鄭式方<lb/>
聖人清謐六合車書一家皇心恊於天統節令徵為國<lb/>
華思播植以富人故農書是進建中和而照物俾淳風<lb/>
不遐是以四夷即叙九榖用嘉當其天廟祇臨韶光發<lb/>
洩二月初吉式恊於農祥三務成功不虧乎嵗節授其<lb/>
時用天之道進其書知人則哲一人垂拱以憂勤百辟<lb/>
獻章而誠竭於是元老進而言曰陛下道洽無外化康<lb/>
<pb n="KR4h0022_WYG_022-6b"/>
有截猶慮九扈未𢎞三時尚缺命陳書而王化可闡俾<lb/>
知方而農政斯列既戒既種粢盛之望有期弗震弗渝<lb/>
地利之宜奚設豈不以寒氣揔入春陽始初陳乎五種<lb/>
之用本乎三農之書王者則千畆是籍庶人則中田有<lb/>
廬故年榖之順不差物力之功克實首嘉節而東作方<lb/>
起符中星而西成乃畢其殖也習無不利其耕也動罔<lb/>
不吉然後邦國知息節之宜象魏識勸農之術于以見<lb/>
君臣克恊于以見土榖惟修足食表豐年之慶多稌興<lb/>
<pb n="KR4h0022_WYG_022-7a"/>
大田之猷且夫節者育物於生成農者豐功於遐邇善<lb/>
宣兮時罔不若化洽兮物無非是乃疆乃理歌積庾於<lb/>
京坻有翼有慿致殊方之率俾非我后聖應太昊徳包<lb/>
神農則不能盡地力祈天宗故得貞萬姓行八政幸沐<lb/>
化於和平庶採葑而謡詠<lb/>
　　　春儺賦　　　　　　　　　孫　頠<lb/>
是月也見斗於辰日交長至有司方成大禮展時事達<lb/>
九門以磔禳協四靈而滌器匪嵗之卒乃春之季令隂<lb/>
<pb n="KR4h0022_WYG_022-7b"/>
氣以下降使陽和而上利順三時而不忒協萬福而必<lb/>
萃命方相氏出儺百神丹首纒裳辮髮文身摐金皷以<lb/>
騰躍執戈矛以逡巡驅赤疫於四裔保皇家於萬人斯<lb/>
乃卒嵗之儺也豈比夫抑而畢春於是休徵允備有典<lb/>
有則洗滌氛癘祚我邦國其弓乃桃其矢乃棘野仲<lb/>
無以施其計遊光曷足逞其特然而禮法肅設干旌駢<lb/>
羅祠青帝以邀福抑金方以與儺将以窒隂氣發陽和<lb/>
已矣哉斯欲陳儺之儀述儺之飾盛可以仰功可以抑<lb/>
<pb n="KR4h0022_WYG_022-8a"/>
騰金耀<hi>一作輝</hi>於四目被熊皮於五色乍煒煒以煌煌或<lb/>
昈昈而赩赩既秉戈而揚盾率百𨽻而是職及乎出未<lb/>
央經上林芳菲發越瑕穢漂沉時令既畢嘉貺是尋黄<lb/>
龍白鳳大輅南金聚髙冠之岌岌㑹長劔之森森我皇<lb/>
堯舜比徳䕫龍是扶春儺髙門載馳載驅玉以制容金<lb/>
以飾途流聲教以布濩乃洋溢於天衢既而隂陽交和<lb/>
庶物時育氛氲将埽祥光可掬綏我眉夀介余景福客<lb/>
有書劔三朝苦心簡牘荏苒青衿蹉跎白屋儻不棄於<lb/>
<pb n="KR4h0022_WYG_022-8b"/>
芻蕘将刷羽於喬木<lb/>
　　　麥秋賦應制　　　　　　　許敬宗<lb/>
臣聞五土異宜四氣分序考宿麥於生類起嚴秋於溽<lb/>
暑扇漸秀於梅風潤岐苗於榖雨于時陽翹總暢隂吕<lb/>
濳生當隆曦之首節韞秋令之初萌雜芸黄於緑野參<lb/>
肅殺於朱明始自天而下降終因地而斯成疇中氣爽<lb/>
壟際風清引神飇於綺殿指明月於紈扇砌積玉兮疑<lb/>
氷庭飛花兮似霰矯微陽於脩景溽寒露於芳甸棟刻<lb/>
<pb n="KR4h0022_WYG_022-9a"/>
桂兮含英井雕蓮兮發絢雲標峯而勢詭氣登商而節<lb/>
變若乃葉幄垂秀條帷汎光鶯傳枝而裊娜蜂散蘂而<lb/>
芬芳對銀縚而偶穟並金縷而分芒如<hi>集作改</hi>炎炎之鑠<lb/>
石若懔懔之懐霜資髙明以納豫順中和以自芳非甘<lb/>
泉而滌景異寒氣而浮凉却氷紈於寳笥屏珍簟於披<lb/>
香命載筆於蓬渚贊天文於栢梁幸千齡兮此遇奉萬<lb/>
夀兮稱觴<lb/>
　　　七夕賦　　　　　　　　　王　勃<lb/>
<pb n="KR4h0022_WYG_022-9b"/>
若夫乾靈鶴<hi>一作鵲</hi>䜟之端地輔龍驂之始慿紫都而授<lb/>
厯按𤣥丘而命紀鳳毛鍾桂閫之祥麟角燦椒庭之祉<lb/>
縁朱<hi>集作馳緑</hi>軒于九域振黄麾於萬里抗芝館而星羅擢<lb/>
蘭宫而霞起則有皇慈霧洽聖渥天浮庭分玉禁邸瞰<lb/>
金樓翦鳬洲於細栁披鶴籞於長楸啓魚鈐而分帝術<lb/>
授虹璧而控神州擁黄山於石磴洩𤣥灞於銅溝列瑶<lb/>
忩而送燠闢銀牓而迎秋君王乃排青幌摇朱舄戒鵷<lb/>
輿静鸞掖繞震廊<hi>集作霞吐</hi>而轉歩傃雲阡而縱跡嘯陳客<lb/>
<pb n="KR4h0022_WYG_022-10a"/>
於金牀命淮仙於桂席翔翠䍐於雲甸迎簫吹於鳳驛<lb/>
佇靈匹於星期眷神姿於月夕于時玉繩湛色金漢斜<lb/>
光煙淒碧樹露濕銀塘視蓮潭之變彩見<hi>集作睨</hi>松院之<lb/>
生凉引<hi>集作分</hi>驚蟬於寳瑟宿蘭燕於瑶筐緑臺兮千仭<lb/>
赩樓兮百常拂花筵<hi>集作房</hi>而慘惻披彩序而徜徉結遥<lb/>
情於漢陌飛永睇於霞莊想佳人兮如在怨靈歡兮不<lb/>
<hi>集作未</hi>揚促逕<hi>疑</hi>悲於四運味遺歌於七襄於是虯簷晩<lb/>
静魚扄夜飾忘帝子之光華下君王之顔色握犀管展<lb/>
<pb n="KR4h0022_WYG_022-10b"/>
<hi>集作撰</hi>魚牋顧執事招仲宣仲宣跪而稱曰臣聞九變無<lb/>
津三靈有作布元氣於浩蕩運太虚於寥廓辨河鼓於<lb/>
西壖下<hi>集作降</hi>天孫於東堮循五緯而清黄道正三衛<hi>集作</hi>
<hi>衡</hi>而澄紫落海人支石之機江女穿針之閣鄙塵情於<lb/>
春念擬仙契於秋諾於是光清地岊氣歛天標霜凝碧<lb/>
宙水瑩丹霄躍麟軒於霧術褰斾羽<hi>一作翠羽集作羽斾</hi>於星橋<lb/>
徵赤螭而架渚漾青翰而乗潮停翠梭兮巻霜縠引鴛<lb/>
杼兮割<hi>集作削</hi>氷綃舉黄花而乗月艶籠黛葉而巻雲嬌<lb/>
<pb n="KR4h0022_WYG_022-11a"/>
撫今情之<hi>集作而</hi>恨促指來緒而傷遥既而丹軒萬<hi>一作黄</hi>
拱紫芳千<hi>一作朱</hi>籥仙御逶遲靈徒擾弱風驚雨驟煙迴<lb/>
電爍媧皇召巨<hi>集作遷冀</hi>野之龍莊叟命雕陵之鵲駐麟駕<lb/>
披鸞幕奏雲懸<hi>集作和</hi>汎霞酌碧虬玉室之饌<hi>集作館</hi>白兎銀<lb/>
臺之藥荷<hi>集作莎</hi>葉赬鮫芙蓉青雀上元錦書傳寳字王<lb/>
母瓊箱薦金約綵襻魚頭比目縫香緘燕尾同心縛羅<lb/>
帳五花懸珉砌百枝然下芸幬而暱枕弛蘭服而交筵<lb/>
託新歡而宻勿懐往眷而潺湲於是羈鸞切鏡旅鶴驚<lb/>
<pb n="KR4h0022_WYG_022-11b"/>
絃悲侵玉履念起金鈿儼歸装而容曳整還盖而遷延<lb/>
洞庭波兮秋水急關山晦兮夕霧連謂河漢之無浪似<lb/>
參商之永年君王乃背彤砌陟𤣥室冲想自閒神情如<lb/>
逸痛靈妃之稀偶喜<hi>集作嘉</hi>沉思之可畢荆艶齊升燕佳<lb/>
竝<hi>集作姬牙</hi>出金聲玉貌蕙心蘭質珠櫳綺檻北風臺繡户<lb/>
雕忩南向開響曳紅雲歌面近香隨白雪舞腰来掩清<lb/>
琴而獨進凌絳樹而輕迴盧女黄金之椀張家碧玉之<lb/>
盃奉君王<hi>集作且奉君</hi>於終夕夫何怨於良媒俄而月還西<lb/>
<pb n="KR4h0022_WYG_022-12a"/>
漢霞臨東沼鳬氏鳴秋雞人唱曉玉關控鶴瓊林飛鳥<lb/>
君王廼馭風殿而長懐俯雲臺而自矯矜雅範而霜厲<lb/>
穆沖衿而煙渺迎十客召三英香涵蔗酎吹肅蘭旌娃<lb/>
館踈兮緑草積歡房寂兮紫苔生聳詞鋒於月徑<hi>集作殿</hi>
披翰藪於雲扄方絶元凱而髙視豈與梁楚而駢聲<lb/>
　<lb/>
　<lb/>
　<lb/>
<pb n="KR4h0022_WYG_022-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷三百九十三</head>
    <p>
<pb n="KR4h0022_WYG_393-1a"/>
欽定四庫全書<lb/>
　文苑英華卷三百九十三　宋　李昉等　編<lb/>
　憲臺一<lb/>
　　御史大夫<lb/>
　　　授尹思貞御史大夫制　　　蘇　頲<lb/>
門下國之副相位亞中台自非<hi>舊唐書作匪</hi>邦直孰司天憲<lb/>
銀青光禄大夫將作大匠<hi>隋煬帝改匠為監唐初復舊天寳中再為監今尹思貞除</hi>
<hi>命在開元初英華作大匠是矣或以為監非</hi>天水郡開國公尹思貞賢良方<lb/>
<pb n="KR4h0022_WYG_393-1b"/>
正碩儒耆德剛不䕶缺清而畏知簡言易從莊色難犯<lb/>
徴先王之體要敷衽必陳折佞臣之怙權拂衣而謝故<lb/>
以事聞海内名動京師鷹隼是擊豺狼自逺必能條理<lb/>
前弊發揮舊章宜承弄印之榮式允登車之志可御史<lb/>
大夫封勲如故主者施行<lb/>
　　　授宋璟御史大夫制<lb/>
黄門三台副職百寮之師紀綱是任蒞事惟能國子祭<lb/>
酒上柱國廣平郡開國公東都留守宋璟含純粹之德<lb/>
<pb n="KR4h0022_WYG_393-2a"/>
秉清剛之氣學研精以辦政文體要以經逺吉人之寡<lb/>
敷言有訓君子之愼擇行無違正色而自具陽秋立誠<lb/>
而不僣風雨必能静專動直獻忠納規常聞沃心之任<lb/>
靡憚犯顔之情使其坐以鎮俗毅<hi>一作嶷</hi>然當朝則不能<lb/>
者退不仁者逺王臣蹇蹇懦夫有立俾光天憲式副人<lb/>
瞻可御史大夫勲封如故主者施行<lb/>
　　　授李傑御史大夫制<lb/>
黄門副相之重羣寮取則爰理其綱錫之以印河南府<lb/>
<pb n="KR4h0022_WYG_393-2b"/>
尹上柱國武威縣開國子李傑直清浩素剛斷精宻學<lb/>
究文儒才優經濟物寜滯用若遇盤根人或䝉求似開<lb/>
明鏡心公而惡<hi>去聲一本作正</hi>惡道正以閑邪河南擅聲天下<lb/>
稱最必檢齊霜憲𢎞長風猷俾其立朝用爾敦俗可御<lb/>
史大夫勲封如故仍驛赴京主者施行<lb/>
　　　授敬括御史大夫制　　　　常　衮<lb/>
門下天子綱紀屬於風憲所以彈肅公卿課第牧守姦<lb/>
詐不息法令將廢豈奉憲者道未明歟眷求忠賢舉我<lb/>
<pb n="KR4h0022_WYG_393-3a"/>
事典金紫光禄大夫行同州刺史兼御史中丞充本州<lb/>
團練使守捉使上柱國平陽縣開國子敬括河汾大儒<lb/>
博達今古清心素行高簡自居粲然文章如振金石職<lb/>
更要重處以公亮不恃禄以私身每依經以制事頃以<lb/>
馮翊近輔化叅京師凋殘之餘勞徠所屬自廷尉之列<lb/>
分内<hi>一作外</hi>史之餘清靜而鎮流庸悉歸閭閻小康理行<lb/>
第一休有聲績副兹厚<hi>一作委</hi>遇肆予命爾亞秩台司無<lb/>
以時或多虞法有所貸必訪故實以澄源流直道而行<lb/>
<pb n="KR4h0022_WYG_393-3b"/>
不仁者逺愼乃名位為時行之<hi>一作而時颺之</hi>可行御史大夫<lb/>
散官勲封如故主者施行<lb/>
　　　加劉栖楚御史大夫制　　　李虞仲<lb/>
勅都輦之下居百郡之首尹正之重俾四方承流苟或<lb/>
枹皷不驚豪右自息所宜增秩以稱任能朝議郎守京<lb/>
兆尹上柱國賜紫金魚袋劉栖楚長才挺生利用能斷<lb/>
徇公忘已奉上絶私居多急病之心動著必聞之美黄<lb/>
旐之姦不發赭裙之盜靡聞載勤檢馭之方頗精風化<lb/>
<pb n="KR4h0022_WYG_393-4a"/>
之本繫爾才術副予簡求朕所以惜其聲獻難議遷擢<lb/>
尚留劇任更俟當官就加青綬之秩重委黄圖之理冝<lb/>
崇望實無替威名可以本官兼御史大夫餘如故<lb/>
　　御史中丞<lb/>
　　　授崔沔御史中丞制　　　　蘇　頲<lb/>
勑朝請郎守尚書虞部郎中崔沔純至之心求忠出孝<lb/>
精㣲之用博學多文故能清以激貪静而鎮躁頃攝官<lb/>
持憲履繩緒墨臨事不詘在公則聞宜正三獨之名以<lb/>
<pb n="KR4h0022_WYG_393-4b"/>
光二丞之秩可守御史中丞知東都留臺司<hi>一作事</hi>散官<lb/>
如故<lb/>
　　　授李懐讓御史中丞制<lb/>
黄門貳彼副相一其三獨不任宏才孰膺高選朝議大<lb/>
夫守給事中上柱國李懐讓直方孤聳清迥特立秪服<lb/>
文儒克脩典禮持疎網而不漏常嫉惡以闢邪泛虚舟<lb/>
於自然不近名而過實必能克去煩苛之小節知憲章<lb/>
之大體允符羣議光踐中司可守御史中丞散官勲如<lb/>
<pb n="KR4h0022_WYG_393-5a"/>
故<lb/>
　　　授崔噐御史中丞制　　　　賈　至<lb/>
門下權判文部郎中崔噐閑邪存誠公而不黨有欒枝<lb/>
貞慎抱史鰌正直歴踐清列名與實偕今豺狼未寜中<lb/>
外多故羣才雜用則哲惟將肅其準繩舉其憲則俾不<lb/>
仁者逺邪佞以悛爾其留心冝專糾正<hi>一作逖</hi>可守御史<lb/>
中丞餘如故<lb/>
　　　授王敬從御史中丞制　　　孫　逖<lb/>
<pb n="KR4h0022_WYG_393-5b"/>
門下肅我具寮謂之秉憲貳于次相必也任賢中書舎<lb/>
人上柱國王敬從雅量深逺周才博達脩德行于身謀<lb/>
致文詞於國用自居近宻頗歴歳時忠公盡於掌綸淑<lb/>
愼形於<hi>一作閟於</hi>削藁必能執其繩準正彼簡書冝拜三獨<lb/>
之雄且膺八使之選可中散大夫御史中丞仍充京畿<lb/>
採訪處置等使勲如故<lb/>
　　　授蕭諒御史中丞制<lb/>
門下副相之亞朝綱允屬缺官之舉時選攸難鴻臚少<lb/>
<pb n="KR4h0022_WYG_393-6a"/>
卿蕭諒直道有恒澄<hi>一作公</hi>心不撓果斷之用操利噐於<lb/>
筆端通明之識置煩文於度外所歴清要必聞聲實將<lb/>
求獨坐更佇兼才斯正色於準繩俾生風於臺閣可御<lb/>
史中丞充京畿採訪處置等使<lb/>
　　　授蕭隱之御史中丞制<lb/>
門下列彼三獨儆于百寮選衆為難舉能斯在中大夫<lb/>
檢校太府少卿東都知糴等使䕶軍蕭隱之敏行深識<lb/>
貞標雅噐性與公清寜欺於暗室才優决斷豈避於盤<lb/>
<pb n="KR4h0022_WYG_393-6b"/>
根自任以長府委之平糴備聞堅正深叶和均將寄朝<lb/>
綱允副人望宜賛貳於南憲俾肅清於東都<hi>一作路</hi>可行<lb/>
御史中丞仍充東京畿採訪處置使兼充和市和糴使<lb/>
散官勲如故<lb/>
　　　授張獻恭御史中丞制　　　常　衮<lb/>
勅開府儀同三司行梁州刺史兼御史中丞山南西道<lb/>
節度觀察處置度支營田等使上柱國南陽郡開國公<lb/>
張獻恭正以居業直以輔仁行三復而無玷剛百汰<hi>一作</hi>
<pb n="KR4h0022_WYG_393-7a"/>
<hi>鍊</hi>而不缺階歴要重發揮刑政分總戎詰禁之柄處導<lb/>
俗宣風之長講求典禮以訓三軍精辦文法以檢羣吏<lb/>
贍助孤老懐和逺夷峴南之輕裘緩帶蜀郡之得賢樂<lb/>
職交脩文武儔諸古人而貞方侃然清峻自處端本静<lb/>
性<hi>一作末</hi>未嘗及私固可以準繩朝廷課第郡國入正二<lb/>
丞之列俾分三獨之事可行御史中丞散官勲封如故<lb/>
　　　授盧絢裴寛御史中丞制　　張九齡<lb/>
勅朝議大夫中書舎人内供奉上柱國盧絢朝散大夫<lb/>
<pb n="KR4h0022_WYG_393-7b"/>
檢校尚書左司郎中兼侍御史内供奉知臺事䕶軍裴<lb/>
寛等動有風規成禮樂之度行為操準是衣冠之則頃<lb/>
登臺閣載光天地可以軌儀三獨端肅百寮繩糾<hi>一作凖</hi>
所歸澄清斯在冝展舉能之効俾申執憲之誠可檢校<lb/>
御史中丞散官勲如故<lb/>
　　　授薛存誠御史中丞制　　　白居易<lb/>
勑庻官之政得人則舉况中執憲準繩之司所以提振<lb/>
紀綱端肅内外盖一職脩者其斯任之謂歟給事中薛<lb/>
<pb n="KR4h0022_WYG_393-8a"/>
存誠選自郎署列于左曹居心静專言皆讜正章疏駁<lb/>
議多所忠益可以執憲立於朝端况副相方缺臺綱是<lb/>
領糾正百官<hi>集作司又作度</hi>爾得專之夫直而不絞威而不猛<lb/>
不附上而<hi>集作以</hi>急下不犯弱而<hi>集作以</hi>違彊率是而行號<lb/>
為稱職敬服斯命徃其懋哉可御史中丞餘如故<lb/>
　　　授柳公綽御史中丞制<lb/>
勑中憲之設糾謬懲違一引其綱百舉其職非清與直<lb/>
不稱厥官諫議大夫柳公綽忠實有恒文以詞學介然<lb/>
<pb n="KR4h0022_WYG_393-8b"/>
端直有古之遺風頃居臺憲累次郎位持平守正人頗<lb/>
稱之擢首諫司噐望益重今副相虗<hi>集作缺</hi>位中司專席<lb/>
惟有守者可以執憲惟無私者可以閑邪詢事審官爾<lb/>
當是選光昭新命振起舊章冝一乃心以揚其職可御<lb/>
史中丞散官勲如故<lb/>
　　　授韋有翼御史中丞制　　　杜　牧<lb/>
勑昔貞觀開元之為理也逺隱必見情偽必知天下如<lb/>
一家兆庻如一人無他道也綱目皆振法令必行祖宗<lb/>
<pb n="KR4h0022_WYG_393-9a"/>
在天方册在地人存政舉行之非難<hi>集作艱</hi>故用正臣委<lb/>
之邦憲朝請大夫守尚書刑部侍郎上柱國賜紫金魚<lb/>
袋韋有翼戴仁而行抱義以處墻仭中<hi>集作裏</hi>峻壇宇外<lb/>
寛介特守君子之彊文學盡儒者之業周歴華貫擢為<lb/>
諍臣攻予甚專言事頗切願試左輔移理陜郊馮翊之<lb/>
恐失倪寛頴川之喜得黄覇壺漿迎路繈屬攀車徴為<lb/>
公卿愈見風采恤刑愼罰守法當官巍然立朝為時準<lb/>
直今者跡其率履委之糾繩爾其念惠文彈理之言思<lb/>
<pb n="KR4h0022_WYG_393-9b"/>
立秋受<hi>集作授</hi>署之㫖三尺律令四海紀綱所宜公共無<lb/>
鄕<hi>集作即</hi>上意古人有言曰凡為武䑕計於用捨今之倚<lb/>
任佇觀爾能唯君知臣無累所舉可御史中丞散官勲<lb/>
如故<lb/>
　　　授前兵部侍郎薛昭緯御史中丞制<lb/>
　　　　　　　　　　　　　　　錢　珝<lb/>
勑國爵之設公噐也君將揭而與之者必問於朝皆曰<lb/>
可與則徇公况御史中丞持天下所共之法等乎庻尹<lb/>
<pb n="KR4h0022_WYG_393-10a"/>
重有加焉乃詔名卿來承俊選具官薛昭緯吾閱元和<lb/>
遺事嘉爾祖執憲之能軌躅可尋風聲自在美延後嗣<lb/>
克奉貽謀爾又歴落開懐精明照物好讓不惑寡過自<lb/>
彊出典誥而理勝辭豐第甲乙而以文兼行且屬多梗<lb/>
使于列藩與諸侯言繫安危事自肺腸而到社稷激意<lb/>
氣而誘公忠選無虚褒<hi>一作還無重装</hi>言有清論皆入吾耳盡<lb/>
知乃心宜正衣冠立為繩準將分厥職惟聽兹言夫太<lb/>
剛太柔不折則廢作之可久必在居中爾當率寮屬以<lb/>
<pb n="KR4h0022_WYG_393-10b"/>
講求振綱條而審固與其就名而生事未若審實以業<lb/>
官勉思勤行無害有益可依前件<lb/>
　　　授中書舎人獨孤損御史中丞制<lb/>
　　　　　　　　　　　　　　　薛廷珪<lb/>
勑漢制御史中丞入朝得與尚書令專席而坐示威重<lb/>
於百辟也前代之盛風猷具存國朝用人職業尤重非<lb/>
材優望峻者不中兹選丞相言爾中書舎人獨孤損儒<lb/>
林挺秀卿族騰芳文擅菁英學窮壼奥演之為事業暢<lb/>
<pb n="KR4h0022_WYG_393-11a"/>
之為人文立我明庭號為端士逮於寡昧歴事三朝勞<lb/>
爾班行向踰二紀廻翔兩掖尹正神京直聲載揚休問<lb/>
逾暢自掌我誥命垂為典謨煥<hi>一作炳</hi>然一家之書擬于<lb/>
三代之際器業事望由兹而益隆藴勵琢磨所向而可<lb/>
仗朕言念理本係于臺綱詢謀股肱謂爾宜稱今以爾<lb/>
為御史中丞其為我峻爾風望正言隳頺無憚觸邪勉<lb/>
思舉職佇觀爾志以稱我心<lb/>
　　　授吏部侍郎徐彦若御史中丞制<lb/>
<pb n="KR4h0022_WYG_393-11b"/>
　　　　　　　　　　　　　　　李　磎<lb/>
勑御史中丞以獨坐為稱豈特崇貴之而已昔韋仁約<lb/>
是其官僚耳猶以鵰鶚自許不肯押公卿激揚清風振<lb/>
駭良吏况長其屬者可忽慢哉兵戈以來紀綱廢壊永<lb/>
惟提舉未易其人執政上言云具官徐彦若嘗司憲臺<lb/>
甚著聲績而自轉遷稱速憤鬱猶多使之復為必或愈<lb/>
於前日且其祖在天后朝為大理有正直詳評之聲于<lb/>
公積慶因成相門而彦若克嗣其家端荘自立踐歴華<lb/>
<pb n="KR4h0022_WYG_393-12a"/>
貫聲聞藹然俾持準繩無以易者是用輟天官之貳再<lb/>
尊任之爾其砥礪厥心無忝所舉可依前件<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_393-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷三百九十三<lb/>
</p>
<p>
</p>
  </div>
</body>
</text>
</TEI>
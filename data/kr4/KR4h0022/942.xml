<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百四十三</head>
    <p>
<pb n="KR4h0022_WYG_942-1a"/>
欽定四庫全書<lb/>
　文苑英華卷九百四十三　宋　李昉等　編<lb/>
　職官五<lb/>
　　李刑部澥墓誌一首　　裴少尹濟墓誌一首<lb/>
　　裴監察墓誌一首　　　穆祕監𤣥堂誌一首<lb/>
　　　刑部郎中李府君墓誌　　　穆　員<lb/>
有唐趙郡李府君春秋四十三厯官十有二政以尚書<lb/>
郎柱下史分王命于江淮上元元年秋八月十三日遘<lb/>
<pb n="KR4h0022_WYG_942-1b"/>
疾終揚州官舎之次夫人范陽盧氏先府君三年而少<lb/>
六嵗至徳二年九月乙亥捐於呉興郡長史之舘屬以<lb/>
國難家窶靡遑還葬乃各於次而卜宅焉然其引也盖<lb/>
殯貞元三年嗣子騰世先人之文行仕殿中侍御史惟<lb/>
周公合祔之事得請于龜冬十有一月奉府君夫人之<lb/>
䘮至自呉楚粤明月五日遷窆于某原禮也府君諱澥<lb/>
字堅永京源宗𣲖冠盖功伐史氏志其大家牒詳其細<lb/>
曽祖行敷皇朝曹州離狐縣主簿祖懐一左千牛并州<lb/>
<pb n="KR4h0022_WYG_942-2a"/>
晉陽縣尉父雍問虢州湖城縣令代有令聞而無違徳<lb/>
府君生而博厚長而敏逹超特簡厲中和直清著書屬<lb/>
詞居處執事非中道不蹈非聖言不聞天寳中擢進士<lb/>
調太子校書當時海内無事縉紳之徒以能賦為賢及<lb/>
門為貴其望登朝也如天之不可階而升而言語侍從<lb/>
主文典憲之列充其選者必第一流府君以通書舎人<lb/>
轉左補闕監察御史𤣥宗季年逆帥兆亂亂成於寵上<lb/>
莫得聞府君奉使朔陲復而露奏其後以直道不可得<lb/>
<pb n="KR4h0022_WYG_942-2b"/>
而親踈為誅其不附已者所中配流盧溪郡至徳嵗起<lb/>
家宰江隂厯佐晉陵呉興丹陽三郡或叅將府張公鎬<lb/>
軍事其佐郡也亷使輙移真守以避府君大率以古良<lb/>
二千石之理為之其佐戎也王師頼焉明年克復二京<lb/>
博求多士徴拜金部員外郎稍遷刑部郎中言逹於上<lb/>
而惠及於下者非一上元中帝念宗室大臣㧾東南節<lb/>
制時危任重咨忠賢以貳之詔加府君御史賜銀印朱<lb/>
紱輟為其介府君方勤王侯伯之事啓其所奉道之將<lb/>
<pb n="KR4h0022_WYG_942-3a"/>
行也末如命何夫人皇朝刑部郎中瀛汝二州刺史𢎞<lb/>
懌之孫吏部員外郎汝州刺史僎之子年若干歸于我<lb/>
孝友禮樂得之性命越自齠齓聞於家人率是道也移<lb/>
於夫族而夫族之長㓜内外受其厚者報亦如之惟府<lb/>
君才中公卿而位止下大夫爵冝難老而年夭強仕夫<lb/>
人慿善之積作賢之合天與之偶命與之違命也雙劔<lb/>
相從萬里同穴始者鳯凰之兆豈吉㓙類乎員辱命長<lb/>
僚託誌卒葬而巳銘曰<lb/>
<pb n="KR4h0022_WYG_942-3b"/>
仁夀才貴天之所大如何李公不卿不艾婉婉内子福<lb/>
孤具美徳豐椒蘭年夭桃李似續惟賢永懐奉先成週<lb/>
還葬於萬斯年<lb/>
　　　河南少尹裴公墓誌銘　　　前　人<lb/>
唐貞元八年冬十月二十有八日前河南少尹裴公諱<lb/>
濟字莊時春秋五十卒于京師靖安里之旅舎明年夏<lb/>
四月朔葬于絳州聞喜縣之故原從先公居禮也髙祖<lb/>
懐節皇朝洛州刺史生太府少卿昭昭生蔡州刺史剛<lb/>
<pb n="KR4h0022_WYG_942-4a"/>
剛生扶風郡雍縣令㨿公則雍縣府君之長子也生而<lb/>
頴秀長而博辯質如瓊枝文如春林尤長記誦之學酷<lb/>
重許與之契耳目一厯輙在心口意氣相合坐遺形骸<lb/>
天寳末學優藝全方登俊造之貢俄屬國難家疚嶇﨑<lb/>
險難以䘮徃事居之孝稱於所至服闕襄陽節度使来<lb/>
琪表襄州叅軍事屬有勢勝而理負與人争官者州府<lb/>
畏之公時攝功曹掾守文與直不為之撓琪嘉其所執<lb/>
升之賔介有疑焉<hi>一作為</hi>輙以咨之他日琪自相位獲譴<lb/>
<pb n="KR4h0022_WYG_942-4b"/>
已而伏誅凡百門吏逃難觧散公與陳郡殷亮始冐危<lb/>
於保衞終毁家於葬䘮君子難之故司徒李公勉聆公<lb/>
之節辟以為屬自江西入尹京兆洎節制廣滑汴三府<lb/>
以公明可折獄利可撥繁權可贍給清可澄察而武可<lb/>
臨戎官厯金吾掾萬年尉三御史二尚書郎以至于御<lb/>
史中丞職更推官洎支度觀察二判官以至於行軍司<lb/>
馬公之奉李公也若體從心李公之任公也若素受彩<lb/>
李公制用公為利噐李公翺翔公為羽翼厥後李公罷<lb/>
<pb n="KR4h0022_WYG_942-5a"/>
鎮遷河南少尹故孜孜勵精貳前後之政與我同志者<lb/>
必以呉公李膺之名歸之其有所執頼于周人者非一<lb/>
貞元五年受代来朝上京燕息衡門詠歌卒嵗以俟道<lb/>
長末如命何初公之在滑也方屬兩河之驚不敢以非<lb/>
疾之憂貽於髙堂堅請退閒亦既終飬其在汴也有二<lb/>
千石結根貴幸怙寵傲慢収小惠於下隳大計於上公<lb/>
數其不供之咎請以去之言而未行拂衣自免未㡬彼<lb/>
果顛覆李公於是厚禮還公且有中軍中憲之授盖進<lb/>
<pb n="KR4h0022_WYG_942-5b"/>
退終始不違於道多此類也母弟澄檢校膳部郎中潤<lb/>
大理司直涇前頴州刺史少失先府君之教入學入仕<lb/>
為郎為邦皆公之訓誘也夫人隴西縣君李氏故太子<lb/>
賔客翼之子有淑媛之美成公之家事公姑之孝聞焉<lb/>
奉叔公之友聞焉其輔佐之力由中及外者出處聞焉<lb/>
今也髽首泣血自雍及綘一號千里行者悲之子曰鋌<lb/>
弱而有立毁遇成人謂員平生交親見託為誌其文曰<lb/>
猗歟裴公昭朗直清哭来發跡和李騰聲處則全飬出<lb/>
<pb n="KR4h0022_WYG_942-6a"/>
能保貞蒸蒸穆穆為子為孫夭閼遐志摧頽壯齡哀哉<lb/>
哲婦為代之程<lb/>
　　　監察御史裴府君墓誌銘　　前　人<lb/>
嗚呼有唐君子河東府君之墓公諱某字某先伯益之<lb/>
苖裔分秦封晉史牒詳之元魏河北太守萬虎兄弟三<lb/>
人時稱三虎並仕於魏魏都河洛在天地之中故裴氏<lb/>
始有中眷之號公則萬虎八代孫也曽祖某冀州都督<lb/>
府長史祖某温州樂城縣令父某蔡州司田叅軍初命<lb/>
<pb n="KR4h0022_WYG_942-6b"/>
左領軍衞倉曹叅軍倅商州刺史李佐戎事遷同官縣<lb/>
丞李侯移鎮桂林統師南服表公為監察御史介澄察<lb/>
之政至今二府思李公之美繄公是頼使罷閒于洛陽<lb/>
不幸遇疾以貞元六年秋八月庚申終于立徳里之第<lb/>
享年四十有五明年辛卯葬于首陽山之陽龜筮與人<lb/>
三者習吉有子四人男曰綽曰約長<hi>一作次</hi>方齓㓜能言<lb/>
女子孟少綽季少約母弟佐洪州南昌縣尉充本道㢘<lb/>
使從事訃之未及河南夫人穆氏祕書監新安公之季<lb/>
<pb n="KR4h0022_WYG_942-7a"/>
女惟是一日二日洎踰月之事實弱妻主之吾聞之生<lb/>
也全其道没也全其素是之謂君子公性充天醇氣與<lb/>
道冥行本忠恕文以禮樂可不謂全其道乎遘癘彌年<lb/>
待變彌月疾能銷公之體而不能㓕公之和命能夭公<lb/>
之生而不能汨公之正可不謂全其素乎表之以君子<lb/>
言之者無愧銘曰<lb/>
夀不與仁相㑹貴不與才相期福不與善相報命不與<lb/>
事相随何四者之乖剌而不并集於斯已矣乎非夫人<lb/>
<pb n="KR4h0022_WYG_942-7b"/>
之為慟而誰為<lb/>
　　　祕書監致仕穆𤣥堂誌　　　前　人<lb/>
唐貞元十年十一月二十一日公棄飬于東都歸義里<lb/>
私第適寢明年四月嗣子賛洎質員賞奉遷靈座祔曽<lb/>
王父母于偃師首陽山之北原賛等惟刻石識墓非周<lb/>
孔之訓宋齊以来有之所以藏馨香俟陵谷不可闕也<lb/>
太夫人河東郡太夫人命曰禮經三月之事所以必誠<lb/>
必信勿之有悔焉者盖孝子自盡之謂然則自盡之大<lb/>
<pb n="KR4h0022_WYG_942-8a"/>
莫大於紀述平素貽簡幽明假詞他人不足以猒自盡<lb/>
之義公諱寧字某十一代祖崇元魏冝都王其後孝文<lb/>
自代遷洛陽遂為洛陽人奕葉王公與魏終五代祖伽<lb/>
皇朝殷州安陽令贈刺史太常卿髙祖𢎞逺水部員外<lb/>
郎曽祖固禮祕書郎祖思恭稷州録事叅軍贈光禄少<lb/>
卿考元休相州安陽令贈同州刺史自冝都至殷州以<lb/>
淳粹之氣相遺自殷州至同州以清白之風相授傳洪<lb/>
範九疇究天人之際皇王得之不出户庭而天下治學<lb/>
<pb n="KR4h0022_WYG_942-8b"/>
者得之為王者師公則同州君之元子鍾天元和發地<lb/>
禎祥性得於孝友忠烈生齊於聦明正直淵深峻極漙<lb/>
博閎厚用先王之禮樂節而文之是以外冨直道中積<lb/>
至行始厲髙節終全盛徳宣尼稱道之將行命也將廢<lb/>
命也命也者似繋一人之謂小子則曰公之道將行時<lb/>
也將廢時也使我公之得志也天下至公立大道行風<lb/>
教厚人倫正天之未俾當時臻乎此也豈繋公之命乎<lb/>
盖天能使公道可奮乎百代而不洽乎當年才可周乎<lb/>
<pb n="KR4h0022_WYG_942-9a"/>
萬物而不極於莅所天之不全歟時之不合歟天寳中<lb/>
一命景城郡鹽山尉在官五年凡七宰旁邑三紀郡政<lb/>
二介使臣禄山作亂以郡有煑海之冨屬城之乗<hi>一作衆</hi>
使其黨曰劉道𤣥以假守之公乃紏合同志首唱大義<lb/>
梟道𤣥以絶禄山而郡佐畏懦多與公駮史思明統衆<lb/>
来冦郡俾公保東光縣拒之思明駭公之才使騎將持<lb/>
書通好公立斬其使以狥于邑且封其書于郡郡佐逾<lb/>
恐且虞思明之見讐也趣公罷攝公嘗佐黜陟使分廵<lb/>
<pb n="KR4h0022_WYG_942-9b"/>
列郡與平原守顔公真卿隂圖禄山當亂所以禦之之<lb/>
畫至是宻遣家僮以手䟽詣顔公書無他辭曰夫子為<lb/>
衞君乎六字而已顔公執書感泣即日以軍師之禮致<lb/>
公公之許顔公也以長子屬于母弟曰唯所徃苟不絶<lb/>
先人之祀吾無累也既而從顔公登埤誓衆以必死與<lb/>
之俱生援絶孤城公志愈厲顔公麾下有非公所制者<lb/>
伺公請沐中夜迫顔公跳比及於河公方自㧞他日顔<lb/>
公詣行在所自訟有立者公之力無成者巳之咎肅宗<lb/>
<pb n="KR4h0022_WYG_942-10a"/>
嗟嘆以璽書徴公且謂顔公曰由廷尉評以諫議大夫<lb/>
待之既至㑹顔公以言事忤㫖其議遂寢上元乾元之<lb/>
間累官史府尚書省分王命于河南征鎮之軍僅十餘<lb/>
帥慿勲怙寵乗國艱危自以不叛為文靡顧文法公以<lb/>
至誠格之大順激之清明律之由公徴令者相率如響<lb/>
元帥李光弼將貳於上屢奸於公公守正不遷積與之<lb/>
隟日宣不令之言欲公畏之公自泗抵徐馳驛輙至理<lb/>
折其口義勝其心泄其温於包藏奪其謀於將發代宗<lb/>
<pb n="KR4h0022_WYG_942-10b"/>
聞焉為一二宰臣話之至於歎息于時周鄭路塞東南<lb/>
貢賦之有入漕漢江轉商山招擇文武全才以守夏口<lb/>
我于是有専城連率之寄金印紫綬之寵詔書下日百<lb/>
城肅然清風先翔甘雨随灑荆越呉蜀之冨朞月傾之<lb/>
俄封長江與淮西對境厥帥董秦多俾腹心為其津戍<lb/>
拉商旅斷中流畏公明威拱手如梏舟檝上下如行其<lb/>
家萬里来臻若赴于市部有酷吏姻連勲臣敢為貪狼<lb/>
靡所畏忌公糺發贓罪暴之于朝且以鞭扑懲其悔慢<lb/>
<pb n="KR4h0022_WYG_942-11a"/>
我於是有再黜之咎勲臣故也居五稔有詔徴入牽復<lb/>
臺省大厯七年淮南旱和州以師旅後瘡痍深慎選良<lb/>
牧用膺明命視人如子理事如醫居一閠人忘其傷又<lb/>
一閠人忘其化無何受代代者冒以天寳季年版籍之<lb/>
額洎即日所授數上聞是時兵興二十年矣異曰版籍<lb/>
百無一存代宗震驚以為亡失在我故有泉州之貶初<lb/>
公屬以徴發之弊抗於刺舉之司既而代至則不知代<lb/>
者之指斐然歟將有為歟賛守闕訟寃三嵗聞徹降而<lb/>
<pb n="KR4h0022_WYG_942-11b"/>
御史即州訊問則公初年季年户増數倍使者還報㑹<lb/>
今上龍興拜太子右諭徳詔曰令子申父之寃憲臣授<lb/>
<hi>舊唐書本傳作奉</hi>君之命楚劔不衝於牛斗秦臺自洗於埃塵<lb/>
其明如此宫坊飬徳優遊卒嵗每台輔易位冝以舉直<lb/>
措枉或曰公卿缺員僉議所屬則中外之望必集于公<lb/>
而前後宰政率以不附離之見憚故乆滯於次公嘗自<lb/>
卜進退以深識為元龜且時不我容我不時狥則非吾<lb/>
之進也在於退乎黙黙然有浩歸之志凡謝病垂滿十<lb/>
<pb n="KR4h0022_WYG_942-12a"/>
旬而時議迫隘公望充塞不得巳而起者三泚之亂公<lb/>
方杜門請急出無車馬假乗于故人太子少師韋公倫<lb/>
棄家逃汙出城信宿方審乎所在而奔焉轉祕書少監<lb/>
右庻子録奉天興元之勤也大駕還宫百官復位公曰<lb/>
可以行吾志矣移疾罷免東歸吾土陵<hi>疑</hi>後五年就加<lb/>
秘書監致仕遂公之志也考槃于瀍洛之上卜勝于北<lb/>
山之陽良辰暇日盡四時之賞以仁自冨以道自貴以<lb/>
孝慈為稼穡以友愛為塤箎十年春喟然手䟽述麟徳<lb/>
<pb n="KR4h0022_WYG_942-12b"/>
中髙宗天皇大帝詔問張公藝九代同居故事撰為家<lb/>
令賜諸子諸婦人各一通賛等暨諸婦拜泣受賜公曰<lb/>
吾之理命也是年秋違裕冬棄背夀七十九公伯姊元<lb/>
夫人與公同禀至性有髙世之徳公率太夫人所以敬<lb/>
飬之道逹於神明公之教育成人者髙祖曽祖兄弟洎<lb/>
孤甥姪與賛等所以威以勸之慈以撫之壹之乎天性<lb/>
之至外姻僮僕不知所以别焉性嗜讀書無學不綜經<lb/>
窮入室之奥史精厯代之博非聖人之教道則知而不<lb/>
<pb n="KR4h0022_WYG_942-13a"/>
言每語及三代損益以逮於國朝典故莫匪成誦聞者<lb/>
退徴於卷則文字甲子靡差毫釐或為卿大夫話其世<lb/>
代盖郯子范子自言其祖不之逮也仕四朝更三紀厯<lb/>
官二十五政徳義政事無非殊効且未嘗有如分之報<lb/>
而三黜一免由之善與人交始不以諂瀆合終不以生<lb/>
死異嘗從王事厯佐權臣入於朋家之門雖周鄭交惡<lb/>
田竇奪移彼不我疑我不彼貳嘗宴居誨羣子曰吾聞<lb/>
君子之事親也飬志為大吾之志也直道而已爾事君<lb/>
<pb n="KR4h0022_WYG_942-13b"/>
事人或枉其道日以三牲五鼎充吾庖非飬也苟繼吾<lb/>
志或承患難則義重於生冝從其重焉賛等祗荷嚴訓<lb/>
仕於天朝賛以御史中丞質以右補闕皆以守職不避<lb/>
強禦並罹譴逐員以侍御史佐東都留守不敢陷所事<lb/>
殺無辜賞以監察御史呌帝閽觧兄難迭逢困尼公申<lb/>
誡曰先王之道洎爾友朋之議及吾異日之訓爾無虧<lb/>
焉愛子者教之以義方不聞以詔爾其勉之賛等永惟<lb/>
古人有欲飬不待之痛公髙尚不仕侍飬十年而賛等<lb/>
<pb n="KR4h0022_WYG_942-14a"/>
官薄命竒不自拯於不才不孝之分内乏擊鮮之獻外<lb/>
貽非疾之憂是以上天明神罰以不得自死之苦夫不<lb/>
死之道有不敢不能賛等伏念為公之嗣且太夫人在<lb/>
堂是則不敢負不肖不逮於義劣不能死荒不及文哀<lb/>
舉大端永閟幽宅<lb/>
　<lb/>
　<lb/>
　<lb/>
<pb n="KR4h0022_WYG_942-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷九百四十三<lb/>
</p>
<p>
</p>
  </div>
</body>
</text>
</TEI>
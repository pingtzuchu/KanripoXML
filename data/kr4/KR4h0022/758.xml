<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百五十九</head>
    <p>
<pb n="KR4h0022_WYG_758-1a"/>
欽定四庫全書<lb/>
　文苑英華巻七百五十九　宋　李昉等　編<lb/>
　雜論中<lb/>
　　詞科論一首　　　　　難進論一首<lb/>
　　六逆論一首　　　　　守道論一首<lb/>
　　天爵論一首　　　　　王言論一首<lb/>
　　豪俠論一首　　　　　君子論一首<lb/>
　　　詞科論<hi>并序</hi>　　　　　　　沈既濟<lb/>
<pb n="KR4h0022_WYG_758-1b"/>
開元以後四海晏清無賢不肖恥不以文章達其應詔<lb/>
而舉者多則二千人少猶不減千人所收纔有<hi>疑作百</hi>一<lb/>
禮部員外郎沈既濟論曰<lb/>
初國家治自顯慶已來髙宗聖躬多不康而武太后任<lb/>
事參決大政與天子並太后頗涉文史好雕蟲之藝永<lb/>
隆中始以文章選士及永淳之後太后君天下二十餘<lb/>
年當時公卿百辟無不以文章因循遐乆浸以成風以<lb/>
至開元天寳之中上承髙祖太宗之遺烈下繼四聖理<lb/>
<pb n="KR4h0022_WYG_758-2a"/>
平之化賢人在朝良將在邊家給户足人無苦窳四夷<lb/>
來同海内晏然雖有宏猷上略無所措竒謀雄武無所<lb/>
奮百餘年間生育長養不知金鼓之聲烽燧之光已至<lb/>
於老故太平君子唯門調户選徴文射策以取禄位此<lb/>
行已立身之美者也父教其子兄教其弟無所易業大<lb/>
者登臺閣小者任郡縣資身奉家各得其足五尺童子<lb/>
恥不言文墨焉是以進士為士林華選四方觀聽希其<lb/>
風采每嵗得第之人不浹辰而周聞天下故忠賢雋彦<lb/>
<pb n="KR4h0022_WYG_758-2b"/>
韜才毓行者咸出於是而桀奸無良者或有焉故是非<lb/>
相陵毁稱相騰或扇結鈎黨私為盟㰱以取科第而聲<lb/>
名動天下或鈎摭隐慝嘲為篇詠以列於道路迭相談<lb/>
訾無所不至焉<lb/>
　　　難進論　　　　　　　　　李　翰<lb/>
賔有囊錦握蘭韜劒懐玉介然獨立黙而無言主人恠<lb/>
而問之曰僕觀今之士君子所求速進體必盡飾而足<lb/>
下望問若有疑造庭若有懼隱文彩匿芬芳掩光暉潛<lb/>
<pb n="KR4h0022_WYG_758-3a"/>
穎利此何謂也豈有以哉客曰夫順時而動嘉㑹不可<lb/>
以智求藏器於身知己不可以力致有道足輔天地而<lb/>
不用於人行足應神明而不信於俗僕所以候寛和之<lb/>
色伺清晏之閒願因左右思待擯介或没齒不遇豈直<lb/>
斯湏之頃與主人曰僕方運思量深㳺精絶逺巨蚌潛<lb/>
於溟海剖而探其珠靈龜巢於嘉林灼而訪其兆而况<lb/>
同聲相應同氣相求者乎蟋蟀候秋而吟蜉蝣乗隂而<lb/>
出豈借援於左右求容於儐介哉而足下牽流議於俗<lb/>
<pb n="KR4h0022_WYG_758-3b"/>
忽常道之要豈安彼詭隨昧而不察兹理將有所感激<lb/>
憤而為此言乎客曰主人可謂知其一未知其二夫察<lb/>
言觀行下之所以上達言有邪正百慮糺紛行有是非<lb/>
萬變舛錯憂虞不可以一逕驗悔恡不可以一理徴士<lb/>
固有上不援下無黨禮義以為干櫓忠信以為甲胄見<lb/>
利不虧其分見害不更其守杖必然之畫恥干節而進<lb/>
則有從俗浮沉與物厚薄㓗其衣服矜其車徒俛仰權<lb/>
貴之門逶迤冨利之室人玩其飾孰察其心然則矩步<lb/>
<pb n="KR4h0022_WYG_758-4a"/>
規行不如由徑之速達一辭三讓不如茍合之易親㨿<lb/>
邀乗邪是有先鳴之勢難進易退但積後時之悲此主<lb/>
人所冝察者一也士固有履敦懿佩禮文漸漬徳教之<lb/>
泉栖息道素之域然而委身草莾沉跡蓬茨位末名卑<lb/>
譽不聞於左右含光蓄銳價不動於當時雖折節求容<lb/>
毁方取合行衰於寡黨才蔽於世人復有養髙釣名之<lb/>
徒勲餘戚裔之位歴𤣥闕排朱門䴏翼鳳翔乞言鄒枚<lb/>
之口虎皮羊質假論崔馬之譚而悠悠者莫不望景星<lb/>
<pb n="KR4h0022_WYG_758-4b"/>
奔籍響風靡夫向聲背實人之常情索隱探㣲代所希<lb/>
及田父獲玉驚輝廡之暉靈蛇獻珠貽按劒之怒然則<lb/>
遵古人懿業類芻狗之已陳道先王法言比屠龍而莫<lb/>
用此主人所冝察者二也固有聚精㑹神盡智畢議謀<lb/>
於未兆慮於未形探𤣥妙之源養浩然之氣㝠立羣情<lb/>
之表獨與大道為鄰復有騁變効竒侈談詭論文彫琢<lb/>
之辯縱煒燁之詞不思作則垂訓期於動聽駭目夫繁<lb/>
聲奪雅令色惑真綆短不可以汲深禇小不可以懐大<lb/>
<pb n="KR4h0022_WYG_758-5a"/>
曲彌髙而和寡技逾下而賞多此主人之所宜察者三<lb/>
也士有作矜莊之色厲耿介之辭披苦懐揚憤思悉精<lb/>
銳貢忠誠矯枉推直深言切詳𢎞其體防剪<hi>一作翦</hi>其淫<lb/>
侈復有事無可否順之如流言無是非應之如響博訪<lb/>
逺引不綜成敗之幾虚美飾非但以苟容為度夫吉人<lb/>
之辭寡躁人之辭多頌徳記功易以藻飾閑邪介疾或<lb/>
犯忌諱逆耳之談容之者少利口之說恱之者多然則<lb/>
辨佞進而登庸忠蹇退而獲戾此主人之所宜察者四<lb/>
<pb n="KR4h0022_WYG_758-5b"/>
也士固有懐經濟之略藴弼諧之才而擬非其倫履失<lb/>
其位皆屑屑聚論者騰喧咋之辭連袂並驅者効趨走<lb/>
之技龍冀補鼠非所騁其逸足牛鼎烹鷄豈傷殊於常<lb/>
器然則含章秀發秘思混而不分黙識𤣥通幽㫖隱而<lb/>
莫啓此主人之所宜察者五也士固有當理以言由<hi>一作</hi>
<hi>申</hi>方以進而闗梁非所鑿枘異冝或以小人所長乗於<lb/>
君子所短或以己所未遑<hi>一作達</hi>不信人所能然則道源<lb/>
蔽而不通心境曠而不接辨雖博萬物不能釋其疑辭<lb/>
<pb n="KR4h0022_WYG_758-6a"/>
智雖絡天地不能效其長䇿故語曰誰能為之孰令聽<lb/>
之此主人之所宜察者六也且夫春樹桃李秋收其實<lb/>
春樹<hi>闕</hi>茨夏䝉其刺生實未成同為后土所生俱沐陽<lb/>
和之施不殖不藝終嵗闕甘㫖之豐不芟不耘毫末成<lb/>
尋拱之患亮明才士之智匡時尊主之臣可不熟計其<lb/>
吉㐫深究其得失乎而或安於近禁玩於浮名忘至理<lb/>
而恱侈言貴辨偽而惡切直外恃位以陵物内自負而<lb/>
輕士譬猶廢東作而待嵗馳北轅而適越是以𢎞奬之<lb/>
<pb n="KR4h0022_WYG_758-6b"/>
意未嘗異取舍之要未嘗周<hi>疑作同</hi>徒有好賢之名終無<lb/>
用賢之實亦良可悲矣安在其進乎主人曰若然者行<lb/>
不必達言不必揚賢人沉抑以為常良士無登進之理<lb/>
將何以革此弊而求其通乎賔曰何為其然也<hi>闕</hi>揚振<lb/>
風以扇物清濁必効其響懸明鏡以鑒形美惡無隱其<lb/>
象茍能坦其量清其心先公而後私捨名而責實得意<lb/>
而忘象逺佞而納忠則君子可知不仁者逺於是循夷<lb/>
途以招絶跡總脩林以刈翹楚則何才不舉何藝不揚<lb/>
<pb n="KR4h0022_WYG_758-7a"/>
是知行藏有宜取捨有分為仁由已芝蘭雖幽而自芳<lb/>
子茍好之珠玉無脛而自至審此要也夫何問焉主人<lb/>
矍然謝賔而退齋居三日罷鐘鼓逺宴私執謙下之心<lb/>
去驕伐之色夢想正士饑渇直言然後備禮延賔昇堂<lb/>
而訪焉言行計從於是家安而國治<hi>一作理</hi>矣<lb/>
　　　六逆論　　　　　　　　　栁宗元<lb/>
春秋左氏言衛州吁之事因載六逆之説曰賤妨貴少<lb/>
陵長逺間親新間舊小加大淫破義六者亂之本也予<lb/>
<pb n="KR4h0022_WYG_758-7b"/>
謂少凌長小加大淫破義是三者固<hi>集有誠字</hi>為亂矣然其<lb/>
所謂賤妨貴逺間親新間舊者<hi>集有雖字</hi>為理之本可也何<lb/>
必曰亂夫所謂賤妨貴者葢斥言擇嗣之道子以母貴<lb/>
者也若貴而愚賤而聖且賢以是而妨之其為理本大<lb/>
也<hi>集作矣</hi>而可捨之以從斯言乎此其不可固也夫所謂<lb/>
逺間親新間舊者葢言任用者之道也使親而舊者愚<lb/>
逺而新者聖且賢以是而間之其為理本亦大矣又可<lb/>
捨之以從斯言乎此其不可固也必從斯言而亂天下<lb/>
<pb n="KR4h0022_WYG_758-8a"/>
謂之師古訓可乎此又不可者也嗚呼是三者擇君置<lb/>
臣之事天下理亂之大本也為書者執斯言著一定之<lb/>
論以遺後代上智之人固不惑於<hi>集作于</hi>是矣自中人而<lb/>
降守是以為大㨿而以致敗<hi>一作賊</hi>亂者固不乏焉晉厲<lb/>
死而悼公入乃理宋襄嗣而子魚退乃亂貴不足尚也<lb/>
秦用張禄而黜穣侯乃安魏相成璜而踈吳起乃危親<lb/>
不足與也符氏進王猛而殺樊世乃興胡亥任趙髙而<lb/>
族李斯乃亡<hi>蜀本作滅</hi>舊不足恃也顧所信何如耳然則斯<lb/>
<pb n="KR4h0022_WYG_758-8b"/>
言殆可以廢矣噫古之言理者罕能盡其說建一言立<lb/>
一詞則<graphic n="KR1142" url="https://raw.githubusercontent.com/kanripo/KR-Gaiji/master/images/KR1142.png" mimeType="image/png"/>[危*瓦]而不安謂之是可也謂之非亦可也混然<lb/>
而以<hi>集作已</hi>教於後世莫知其所<hi>集有以字</hi>去就明者慨然將<lb/>
定其是非則拘儒瞽生相與羣而咻之以為狂為恠而<lb/>
欲世之為<hi>集作多</hi>有知者可乎夫中人可以及化者天下<lb/>
為不少矣然而罕有知聖人之道則固為書者之罪也<lb/>
　　　守道論<lb/>
或問曰守道不如守官何如對曰是非聖人之言傳之<lb/>
<pb n="KR4h0022_WYG_758-9a"/>
者誤也官也者道之器也離之非也未有守官而失道<lb/>
守道而失官之事者也是固非聖人之言乃傳之者誤<lb/>
也夫皮冠者虞人之物也物者道之凖也守其物由其<lb/>
凖而後其道存焉茍舍之是失道也凡聖人之所以為<lb/>
經紀為名物無非道者命之曰官官是以行吾道云耳<lb/>
是故立之君臣官府衣裳輿馬章綬之數㑹朝表著周<lb/>
旋行列之等是道之所存也則又示之典命書制符璽<lb/>
奏復之文參伍殷輔陪臺之役是道之所由也則又勸<lb/>
<pb n="KR4h0022_WYG_758-9b"/>
之以爵禄慶賞之美懲之以黜逺鞭扑桔拳斬殺之慘<lb/>
是道之所行也故自天子至于庶民咸守其經分而無<lb/>
有失道者和之至也失其物去其凖道從而喪矣易其<lb/>
小者而大者亦從而喪矣古者居其位思死其官可易<lb/>
而失之哉禮記曰道合則服從不可則去孟子曰有官<lb/>
守者不得其職則去然則失其道而居其官者古之人<lb/>
不與也是故在上不為抗在下不為損矢人者不為不<lb/>
仁函人者不為仁率是<hi>集作其</hi>職司其局交相致以全其<lb/>
<pb n="KR4h0022_WYG_758-10a"/>
功<hi>集作工</hi>也易位而處各安其分而道達於天下矣且夫<lb/>
官所以行道也而曰守道不如守官葢亦喪其本矣未<lb/>
有守官而失道守道而失官之事者也是非聖人之言<lb/>
傳之者誤也果矣<lb/>
　　　天爵論<lb/>
栁子曰仁義忠信先儒名以為天爵未之盡也夫天之<lb/>
貴斯人也則付剛健純粹於其躬倬為至靈大者聖神<lb/>
其次賢能所謂貴也剛徤之氣鍾於人也為志得之者<lb/>
<pb n="KR4h0022_WYG_758-10b"/>
運行而可大悠乆而不息拳拳於得善孜孜於嗜學則<lb/>
志者其一端耳純粹之氣注於人也為明徳之者爽達<lb/>
而先覺鑑照而無隱肫肫於獨見淵淵於黙識則明者<lb/>
又其一端耳明離為天之用恒乆為天之道舉斯二者<lb/>
人倫之要盡焉是故善言天爵者不必在道徳忠信明<lb/>
與志而已矣道徳之於人猶隂陽之於天也仁義忠信<lb/>
猶春夏秋冬也舉明離之用運恒乆之道所以成四時<lb/>
而行隂陽也宣無隱之明著不息之志所以備四美而<lb/>
<pb n="KR4h0022_WYG_758-11a"/>
冨道徳也故人有好學不倦而迷其道撓其志者明之<lb/>
不至耳有照物無遺而蕩其性脫其守者志之不至耳<lb/>
明以鑒之志以取之役用其道徳之本舒布其五常之<lb/>
質充之而彌六合播之而奮百代聖賢之事也然則聖<lb/>
賢之異愚也職此而已使仲尼之志之明可得其<hi>集作而</hi>
奪則庸夫矣投<hi>集作授</hi>之於庸夫則仲尼矣若乃明之逺<lb/>
邇志之恒乆庸非天爵之有級哉故聖人曰敏以求之<lb/>
明之謂也為之不厭志之謂也道徳與五常存乎人者<lb/>
<pb n="KR4h0022_WYG_758-11b"/>
也克明而有恒受於天者也嗚呼後之學者盡力於所<lb/>
及焉或曰子之所謂天付者若開府庫焉量而與之耶<lb/>
曰否其各合乎氣者也莊周言天曰自然吾取之<lb/>
　　　王言論　　　　　　　　　李徳裕<lb/>
夫帝王與羣臣言不在援引古今以飾雄辨唯在簡而<lb/>
當理雄辨不足以服奸雄之心唯能塞諍臣之口昔田<lb/>
蚡<hi>蜀本有為字</hi>請考工地益宅武帝曰遂取武庫衛<hi>集有武字非</hi>
将軍言郭解家貧又曰布衣權至使将軍知此其家不<lb/>
<pb n="KR4h0022_WYG_758-12a"/>
貧殷仲文言音樂好之自解宋祖曰吾只恐解此謂簡<lb/>
而當理足使奸臣奪心邪人破膽矣余歴事六朝弼諧<lb/>
二主文宗辭皆文雅而未嘗騁辨武宗言必簡要而不<lb/>
為文飾皆得君人之量能盡臣下之辭豈唯王言如是<lb/>
人臣亦當然也其有辨若波濤辭多枝葉文經意而飾<lb/>
詐矯聖言以蔽聰此乃奸人之雄㳺說之事<hi>集作士</hi>焉得<lb/>
為之獻替哉為<hi>文粹有人字</hi>臣者當戒於斯慎於斯必不獲<lb/>
罪於天矣<lb/>
<pb n="KR4h0022_WYG_758-12b"/>
　　　豪俠論<lb/>
袁盎汲黯皆豪俠者也若非氣葢當世義動明主豈有<lb/>
是名哉袁盎曰緩急人所有故善劇孟匿季心<hi>英華作布非</hi>
汲黯好㳺俠任氣節故乃善灌夫所以知其然也余以<lb/>
<hi>集無此字</hi>斯言豈<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>妄發揚子所謂孟軻之勇類於是矣夫<lb/>
俠者葢非常人也雖然以諾許人必以節義為本義非<lb/>
俠不立俠非義不成難兼之矣所謂不知義者感匹夫<lb/>
之交㨿<hi>集作校是</hi>君父之命謂貫髙危漢祖者是也所與<hi>集作</hi>
<pb n="KR4h0022_WYG_758-13a"/>
<hi>利</hi>者邪所害者正為梁王殺袁盎者是也此乃盜賊耳<lb/>
焉得謂之俠哉唯鉏麑不賊宣孟承基不忍志寕<hi>紇于承基</hi>
<hi>為承其乾賊于志寕見其執喪盡哀不忍害之</hi>斯為直俠矣淮南王憚汲黯以<lb/>
其守節死義所以易公孫𢎞如發䝉耳黯實氣義之兼<lb/>
者士之任氣而不知義皆可謂之盗矣然士無氣義者<lb/>
為臣必不能死難求道必不能出仕近代房孺復問徑<lb/>
山大師欲習道可得至乎徑山對曰學道者唯猛將可<lb/>
也身分首裂無所恡<hi>集作顧</hi>惜由是而知士之無氣義者<lb/>
<pb n="KR4h0022_WYG_758-13b"/>
雖為桑門亦不足觀矣<lb/>
　　　君<hi>集作臣</hi>子論<lb/>
士之有氣志而思冨貴者必能建功業有氣志而輕爵<lb/>
禄者必能立名節二者雖其志不同然時危世亂皆人<lb/>
君之所急也何者非好功業不能以戡亂非重名節不<lb/>
能以死難此其梗槩也好功業者當理平之世或能思<lb/>
亂唯重名節者理亂皆可以大任平澹和雅世所謂君<lb/>
子者居平必不能急病理煩遭難亦不能捐軀濟危可<lb/>
<pb n="KR4h0022_WYG_758-14a"/>
以羽儀朝庭潤色名教如宗廟瑚璉園林鴻鵠雖不為<lb/>
人常用而自然可貴也<hi>此謂王濛劉真長之儔</hi>然世亦有不拘小<lb/>
節<hi>集作疵</hi>而能全大節者如陳平背楚歸漢漢王疑其多<lb/>
心令䕶諸將又疑其受金可謂不能以名節自固矣及<lb/>
功成封侯辭曰非魏無知臣安得進漢髙祖曰若子可<lb/>
謂不背本矣其後竟誅諸吕以安<hi>漢集作劉氏</hi>漢比<hi>集無此字</hi>近<lb/>
世宰相上官儀詩多浮艶時人稱為上官體實為正人<lb/>
之所病及髙宗之初竟以謀廢武后心存王室至於宗<lb/>
<pb n="KR4h0022_WYG_758-14b"/>
族受禍郭代公倜儻不覊之士也少不以名節自檢當<lb/>
蕭岑内難保䕶睿宗雖履危機竟全臣節則名節之間<lb/>
不可以一槩論也陳平能不背魏無知所以必不負漢<lb/>
王矣今士之背本者人君豈可保之哉<lb/>
　<lb/>
　<lb/>
　<lb/>
　文苑英華巻七百五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三十五</head>
    <p>
<pb n="KR4h0022_WYG_035-1a"/>
欽定四庫全書<lb/>
　文苑英華巻三十五　　　宋　李昉等　編<lb/>
　水四<lb/>
　　新潭賦二首　　　　秋潭賦一首<lb/>
　　小池賦二首　　　　清泠池賦一首<lb/>
　　漲昆明池賦二首　　墨池賦一首<lb/>
　　盆池賦一首<lb/>
　　　新潭賦　　　　　　　　　王泠然<lb/>
<pb n="KR4h0022_WYG_035-1b"/>
國之天府名曰河南水有清洛漲乎新潭夫其貫都成<lb/>
川習坎為德石門呀豁而洞㵼緑樹逶迤而夾植源自<lb/>
山來漕因人力或清淺而見底或深沉而莫測奔狹口<lb/>
以雷聲積中心而黛色若乃方將暮春大集都人錦筵<lb/>
横石羅幕藉塵騎影攅臨變作桃花之浪衣香亂入飜<lb/>
為蓮葉之津由其地勢多羙所以潭名永新觀其城闕<lb/>
映帶閭閻縈繞半向石崇之園斜經潘岳之沼星月沉<lb/>
浮乎其内烟雲洗拂乎其表不生芰荷但聚魚鳥通舳<lb/>
<pb n="KR4h0022_WYG_035-2a"/>
艫之利於國既多開浸灌之功與人非少自記從調恆<lb/>
來此遊朝林坐而疑夕夏潭行而覺秋清可照人實欣<lb/>
逢於朗鏡虚宜受物佇相引於仙舟帶洛常恥臨淄更<lb/>
羞况獲忝乎餘派終敢希乎下流<lb/>
　　　第二　　　　　　　　　　張　環<lb/>
惟國之左當河之南分逶迤之舊洛漲浩漾之新潭觀<lb/>
其沙石中映魚龍内涵泛危槎而獨隱紛衆水以相叅<lb/>
原夫引派潜廻䟽源洞出淙石門以雷注透金塘而箭<lb/>
<pb n="KR4h0022_WYG_035-2b"/>
疾暝浮天漢之雲晝洗嵎夷之日雖習坎之爲常乃流<lb/>
謙而不溢若夫正月登晦韶風報春花明上已栁暗長<lb/>
津出金垺之遊騎下瓊樓之羙人愛清流之亹亹走香<lb/>
駕以轔轔樂此幽勝褉乎陽濱竭主第之羅幕盡侯家<lb/>
之錦茵窺浴鳥之呼伴見飛魚之觸綸既靈長於上國<lb/>
恆見羙於斯辰若夫黛色冲融清光皛了緑苔一㸃疑<lb/>
濯髪於江波青楊四周若連帷於漢沼湛珠彩於星夜<lb/>
流鏡華於月曉苟形影之可觀乃妍媸而必表嵗蒼茫<lb/>
<pb n="KR4h0022_WYG_035-3a"/>
兮寒氣冽潭皎㓗兮生堅氷比玉巵而逾净對瓊華而<lb/>
更凝猶不若鏡室之爲朗銓䑓之可稱庻狂愚之可鑒<lb/>
知簡要而相承<lb/>
　　　秋潭賦<hi>以秋氣清爽資彼澄澈爲韻</hi>　　　王　起<lb/>
沔彼積水凛乎高秋秋應律兮則勁水爲潭兮至幽當<lb/>
草木之不芳獨開翠色因天地之始肅更變寒流匪騷<lb/>
人之詠歎實知者之娛遊爾其畜奫淪之色得蕭瑟之<lb/>
氣就其淺則亹亹共清臨其深則兢兢足畏居下流之<lb/>
<pb n="KR4h0022_WYG_035-3b"/>
可保信上善之爲貴寂爾不動湛然恒平正衣冠而逾<lb/>
審燭毫髪而必呈性則納汙能積小以成大時方收潦<lb/>
故沿濁而更清鷗浪不振鷺濤不驚同至人之虚受比<lb/>
君子之持盈懿其歇昏霾羅物象峯巒之所攅列雲烟<lb/>
之所來徃媚潜虬之幽姿䟽遊人之煩想不汪汪於千<lb/>
頃自泠泠於百丈冩星火兮初流涵珪月兮始上湛清<lb/>
華於古木于以交輝澄鮮彩於層空於焉競爽虚明莫<lb/>
映皎鏡無私處不爭而成德體自然以爲資金風乍摇<lb/>
<pb n="KR4h0022_WYG_035-4a"/>
似易水蕭蕭之日木葉方落如洞庭嫋嫋之時映泬寥<lb/>
之逺天動悠揚之短晷與碧落而相合將清光兮乍起<lb/>
凈如練兮可名清濯纓兮増美儻朝于海知引往而納來<lb/>
如挈其瓶可注兹而挹彼安波皎潔利物含𢎞溢金隄之<lb/>
晶晶窺銀礫而澄澄飛螢乍臨疑列宿之在漢纎鱗或躍若<lb/>
迎春而上冰豈清淮之可翫何靈溪之是矜則知沸潭無<lb/>
湧聞之於栗烈寒潭見底稱之於洞澈孰若積𤣥流當素<lb/>
節金鏡同朗冰壺共潔既妍媸而照臨幸清通之區别<lb/>
<pb n="KR4h0022_WYG_035-4b"/>
　　　小池賦<hi>并序</hi>　　　　　　　　唐太宗<lb/>
許敬宗家有小池作賦賜之<lb/>
若夫素秋開律碧沼凝光引涇渭之餘潤縈咫尺之方<lb/>
塘竹分叢而合響草異色而同芳徘徊躑躅淹留自足<lb/>
疊風紋<hi>一作文</hi>兮連復連折廻流兮曲復曲映垂蘭而轉<lb/>
翠飜輕苔而動緑牽狹鏡兮數尋泛芥舟而已沉湧菱<lb/>
花於岸腹劈蓮影於波心减㣲涓而頓淺足一滴而還<lb/>
深于時景落池濵霧黯踈筠巻舒澄霞彩高低碎月輪<lb/>
<pb n="KR4h0022_WYG_035-5a"/>
露宿鳥之全翮隱遊魚之半鱗岸隨年而或故流與日<lb/>
而終新雖有慙於溟渤亦足瑩乎心神<lb/>
　　　小池賦應詔　　　　　　　許敬宗<lb/>
臣忝班下列胥宇上京欣託巢之有庇體墐户之全生<lb/>
爰鑿小池依於勝地引八川之餘滴通三涇之洋泌慕<lb/>
鑒止而端形乃遊智而清志爾其潺湲繞砌㶑没縈除<lb/>
擬高陽而不足比蹄涔而有餘游瑩劔之㣲鳥躍露鼎<lb/>
之纎魚乃若椅井傍通桃蹊俯映仰天津兮共澹㓗秋<lb/>
<pb n="KR4h0022_WYG_035-5b"/>
景兮俱凈倒列宿以疑珠含望舒而似鏡覩江使之潜<lb/>
處翫波臣之沉詠於是飜光甕牖漾影蓬門溜激石兮<lb/>
長嘯鳬鼔浪兮相喧竹凝露而全弱荷因風而半飜足<lb/>
以澡瑩心神澄清耳目對昆明而取况喻春蘭與秋菊<lb/>
不羨寶於河宗豈希大於暘谷彼瑶池之高醼固幽遠<lb/>
而空傳此坳堂之信逺遂騰譽而聞天降臨渭之睿藻<lb/>
連横汾之曩篇何㣲生之一日荷大賚於千年<lb/>
　　　清泠池賦　　　　　　　　王泠然<lb/>
<pb n="KR4h0022_WYG_035-6a"/>
梁王既受封於漢命駕東游入睢陽之下國吊㣲子之<lb/>
高丘榮華莫比僣擬無休復欲象昆明之校戰同右武<lb/>
之習流决河間而飲馬治宫樹以維舟當時舊跡此地<lb/>
爰脩土木間成起䑓宫而似畫絲金並奏和氷石而疑<lb/>
秋是時宮人出看上客淹留既成此池勝形無比喬樹<lb/>
青㝠而外合層甍岌嶪而斜指曉坐狎鷗春祠薦鮪連<lb/>
小山而夾廻嶝截長河而分半水徒觀其清泠無㸃洞<lb/>
澈如凝鏡開珠淨月滉星澄鳬嚼紅藻龜飜碧菱地將<lb/>
<pb n="KR4h0022_WYG_035-6b"/>
昏而霧合天欲雨而雲蒸明則可鑒虚而不竭風靜浪<lb/>
碎日落圓折波含閣而相動潭映空而俱澈此土之池<lb/>
君王所爲年深則峴山陵變水浹則滄海塵吹不見射<lb/>
魚之浦空餘飬鴈之陂皇家化溢成周包含<hi>一作合</hi>梁宋<lb/>
分星辰以主萬國㑹江漢而歸一統惟兹之池清而且<lb/>
平居下流而不濁含上善而逾明常以柔而處順豈遺<lb/>
道而從榮時人競渡摇海艦於三春暮客來投落江㠶<lb/>
於四岸何今日之登陟皆昔年之池舘物是人非所存<lb/>
<pb n="KR4h0022_WYG_035-7a"/>
者半濟巨川必待舟楫得風流還升汗漫儻餘波而可<lb/>
霑幸不遺於所觀<lb/>
　　　漲昆明池賦<hi>以池滿春流思象河漢爲韻</hi>　張仲素<lb/>
空濶靈沼蒼茫舊規昔穿焉迎秋而大閱戎艦今漲也<lb/>
乘春而無竭陂池時則陽候既序隂氷已泮天子乃詔<lb/>
京尹以亢役命水工而叶贊陳衆力而雲鍤勃興决萬<lb/>
派而箭流共灌澹汪汪之積水似耿耿之斜漢况復榖<lb/>
雨初霽夭桃正春揔上善以利物涵聖澤之深仁軼彼<lb/>
<pb n="KR4h0022_WYG_035-7b"/>
宫沼瀰如海濱鼓金堤之曲岸揚石鯨之彩鱗浪湧煙<lb/>
郊更失辨牛之涘日華翠㶑纔分織女之津伊昔殊荒<lb/>
未化勤遠是思非障澤之瀦矣將水戰而𨽻<hi>疑作肄</hi>之構<lb/>
館浮鷁以遨以嬉獱獺呈形有類於文身之俗鳬鷖亂<lb/>
響如習乎下瀨之師春水平兮波湲春日煦兮沙暖雖<lb/>
守柔以易狎竟安卑而就滿重泉之沫騷騷而若廻淺<lb/>
沚之毛離離而漸短至若鏡朗風收澄明不流沃餘潤<lb/>
於荒野引孤光於釣舟豈獨龞蜃是獻實亦龜龍載游<lb/>
<pb n="KR4h0022_WYG_035-8a"/>
厥跡既徃前聞可想故人遥集曽分刼火之灰蕃帥來<lb/>
朝暗識滇河之象其漲則那式詠且歌開鄭白之墳衍<lb/>
流畎澮以天波瑞氣長凝表宸居之在鎬晴虹乍飲若<lb/>
榮光之出河大哉水之爲量皆從夫一勺之多<lb/>
　　　第二　　　　　　　　　　宋　悛<lb/>
於廓靈沼其流湯湯控清源於近甸澄積溜於方塘頃<lb/>
者天子時欲出池苑贍農桑納獻可之規諌設成務之<lb/>
紀綱乃斬杞栁破隄防將欲抑耳目之逰觀資稼穡於<lb/>
<pb n="KR4h0022_WYG_035-8b"/>
人康一物失所若已納隍竭其澤則龜魚無咸若之地<lb/>
害於物則邦家無好生之方豈以成功者不可以適變<lb/>
識道者克在乎順常乃天意怡豫人謀允臧不遠而復<lb/>
載濬其隍<hi>前已押納隍</hi>亦既具畚鍤亦既瀦沼沚將挹彼而<lb/>
注兹乃引流而激水揔括趣絶見鯨波之大來委輸成<lb/>
深覺鳬舟之漸起且池之盈矣亦云自瀕脩軌躅雖聞<lb/>
於仍舊開汲引終期乎取新鱗介將枯而復躍草木咸<lb/>
滋而更春皇矣我后有如其仁懿乎哉仰對一水旁連<lb/>
<pb n="KR4h0022_WYG_035-9a"/>
九陌流惡有類於汾澮納汙頗同於川澤煙收霧歛混<lb/>
天色而波清秋霽霜晴浮月華而影白載育菱茨<hi>一作芡</hi>
羣浮羽翮將飛有翼時棲太一之雲欲濟無梁幾滯璧<lb/>
池之客且流謙者聞於善下惡盈者誡於忌滿儻從事<lb/>
於水鑒庻可形乎長短<lb/>
　　　墨池賦<hi>以臨池學書水變成墨爲韻</hi>　　　王　起<lb/>
墨之爲用也以觀其妙池之爲翫也不傷其清苟變池<lb/>
而爲墨知功積而藝成伊昔伯英務兹小學棲遲每親<lb/>
<pb n="KR4h0022_WYG_035-9b"/>
乎上善勤苦方資乎先覺俾夜作晝日居月諸挹彼一<lb/>
水精其六書或流離於崩雲之際乍滴瀝於垂霧之餘<lb/>
由是變黛色涵碧虚浴玉羽之翩翩忽殊白鳥濯錦鱗<lb/>
之潎潎稍見𤣥魚則知自强不息允臻其極何健筆之<lb/>
成文變方塘而設色映揚鬐之鯉自謂奪朱沾曵尾之<lb/>
龜還同食墨沮洳斯久杳㝠不測愛涅者必染其緇知<lb/>
白者咸守其黒蘋風已歇桂月初臨𤣥渚彌净𤣥流更<lb/>
深所以恢𢎞學海輝映儒林將援毫而閱目豈泛舟而<lb/>
<pb n="KR4h0022_WYG_035-10a"/>
賞心其外可察其中可見同君子之用晦比至人之不<lb/>
炫氷開而淳漆重重石映而𤣥圭片片儻北流而浸稻<lb/>
自成黒黍之形如東門之漚麻更學素絲之變究其義<lb/>
也如蟲篆之所爲恱其風也想鳥跡之多竒將與能而<lb/>
可傳可繼豈謀樂而泳之㳺之耻魏國之沉沉徒開墨<lb/>
井笑崑山之浩浩空設瑶池專其業者全其名久其道<lb/>
者盡其羙譬彼儒<hi>疑作濡</hi>翰成兹色水則知逰藝之人盡<lb/>
以墨池而爲比<lb/>
<pb n="KR4h0022_WYG_035-10b"/>
　　　盆池賦<hi>以積水盈器如望深池爲韻</hi>　　　浩虚舟<lb/>
逹士無羈居閒剏竒陷彼陶器疏爲曲池小有可觀本<lb/>
自挈瓶之注滿而不溢寧逾鑿池之規原夫深淺隨心<lb/>
方圓任器分玊甃之餘潤寫蓮塘之遠思空庭欲曙通<lb/>
宵之瑞露盈盤幽逕無風一片之春氷在地觀夫影照<lb/>
高壁光涵逺虚濳窺而舊井無別就飲而汙罇不如雲<lb/>
鳥低臨誤鏡鸞之縹緲庭槐俯映迷月桂之扶踈是則<lb/>
涯涘非遥漪瀾酷似沾濡纔及於寸土盈縮不過乎瓢<lb/>
<pb n="KR4h0022_WYG_035-11a"/>
水蘭燈委照以珠動紈扇摇風而浪起沉蛛絲爲羨魚<lb/>
之網深抵百尋浮芥葉爲解纜之舟遠同千里想乎泥<lb/>
滓無染泉源本清盛之而細流不泄鼓之而圓折長生<lb/>
蛙穿而別𣲖潜通想漏巵之難滿雨落而古痕全没知<lb/>
小器之易盈及夫岸灔灔以初平水汪汪而罷漲韜雲<lb/>
分白璧之色映竹寫圓荷之狀光飜曉日誰謂覆而不<lb/>
臨底露青天孰假戴之而望至若煙靄沉沉莓苔四侵<lb/>
方行潦而不濁比坳堂而則深遂使好勇之徒暗起慿<lb/>
<pb n="KR4h0022_WYG_035-11b"/>
河之想無厭之士潜懷測海之心故得汲引無勞泓澄<lb/>
斯積環纎草以彌澈泛流萍而更碧沙洲連一畆之地<lb/>
山翠接如拳之石悠哉智者之爲心聊覩之而自適<lb/>
　<lb/>
　<lb/>
　<lb/>
　<lb/>
　文苑英華巻三十五<lb/>
</p>
<p>
</p>
  </div>
</body>
</text>
</TEI>
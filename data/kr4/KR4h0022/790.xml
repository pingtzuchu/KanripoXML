<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百九十一</head>
    <p>
<pb n="KR4h0022_WYG_790-1a"/>
欽定四庫全書<lb/>
　文苑英華巻七百九十一　宋　李昉等　編<lb/>
　雜箴<lb/>
　　凡百箴一首　　　　　詞塲箴一首<lb/>
　　暗室箴一首　　　　　兵箴一首<lb/>
　　五箴五首　　　　　　懼箴一首<lb/>
　　憂箴一首　　　　　　師友箴一首<lb/>
　　行已箴一首　　　　　續虞人箴一首<lb/>
<pb n="KR4h0022_WYG_790-1b"/>
　　六箴六首　　　　　　動靜箴各一首<lb/>
　　酒箴一首　　　　　　食箴一首<lb/>
　　　凡百箴　　　　　　　　　梁武帝<lb/>
凡百衆庶爾其聼之事之大小先當熟思思之不熟致<lb/>
成反覆其心不定不可施令是曰亂常是曰敗政弗正<lb/>
<hi>一作止</hi>厥身亦䘮厥命惟慈惟恕惟孝惟敬嚴惟率下直<lb/>
惟厥正如彼互鄉如彼暴虎家聲不建有忝爾祖思之<lb/>
既熟决意而行臨難必勇見義忘生門有賢良家有忠<lb/>
<pb n="KR4h0022_WYG_790-2a"/>
貞勿恃爾尊驕慢滛昬勿謂爾貴長夜荒醉日不恒中<lb/>
月盈則虧崇山落峯高樹折枝履邪念正居安思危莫<lb/>
言爾賤而不愛命君子小人本無定性勿謂人㣲而以<lb/>
自輕張他<hi>疑</hi>為卒李衡為兵忠信孝友皆以揚名有黃<lb/>
叔度父牛醫者聲高海内名重天下伊尹負鼎太公屠<lb/>
肉寗戚飯牛傅說版築皆王覇師世受爵禄誡爾凡百<lb/>
勿戾勿昬人無貴賤道在則尊余重告爾莫自抑卑<hi>疑</hi>
克家棟梁唯斯為吉水清照凈表直影端近取諸身無<lb/>
<pb n="KR4h0022_WYG_790-2b"/>
假逺觀猗歟哲人勿謂斯難<lb/>
　　　詞塲箴　　　　　　　　　于　邵<lb/>
惟士立徳必先脩詞學猶殖也問以辨之古有明訓守<lb/>
而弗失質豈勝文文其猶質近古以降末學非倫友無<lb/>
求已進欲干人鍾皷在堂和聲逺至金玉無質良工以<lb/>
器良工謂何如琢如磨唯善克舉不知其他文之為大<lb/>
言不可已上應天光下符地理彼其之子云胡不知見<lb/>
豺則戰惟武之皮坦坦理<hi>疑作履</hi>道自强不息粲然可觀<lb/>
<pb n="KR4h0022_WYG_790-3a"/>
何命與力耽耽公府秩秩徳音文苑重式詞塲以箴側<lb/>
陳芻議敢告翰林<lb/>
　　　暗室箴　　　　　　　　　歐陽詹<lb/>
行以<hi>集作之</hi>檢身非以為人無滛無泆出處冝一孜孜碩<lb/>
人冥冥暗室罔從爾禮<hi>集作神</hi>罔輕爾質逺茲小惡念彼<lb/>
元吉勿謂傍<hi>集作旁</hi>帷上蓋天鑒無外勿謂後掩前扄神<lb/>
在無形天不長慝神實正直神怒天誅未始有極昔者<lb/>
趙盾假寐兢莊天廻厥害鉏麑已<hi>集作以</hi>亡又有<hi>集作日</hi>苻<lb/>
<pb n="KR4h0022_WYG_790-3b"/>
堅竊為制度神散其類蒼蠅以呼天窺神窺人無不知<lb/>
神忿天忿身無所隱澗松抱節幽蘭以<hi>集作有</hi>薰歳寒不<lb/>
變無人亦芬草木猶爾人其曷云恐懼<hi>文粹作戒慎</hi>乎其所<lb/>
不見戒慎<hi>文粹作恐懼</hi>乎其所不聞先師有言敢告夫君<lb/>
　　　兵箴　　　　　　　　　　梁　肅<lb/>
皇道無名帝始<hi>文粹作治</hi>有征故効天殺作為五兵曰王及<lb/>
覇功濟天下威實助徳伐乃除祻逐鹿於<hi>文粹作于</hi>原戰龍<lb/>
在野大寳<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>卼非兵孰可動如决河靜踰滅火蒼蒼萬<lb/>
<pb n="KR4h0022_WYG_790-4a"/>
姓懸命在我所行者師所統者徳功本乎義不本乎力<lb/>
順之曰聖逆之曰賊成敗存亡鮮不是則衆不足恃勝<lb/>
不足保武王一戎奄有九有紂之百克其卒無後故長<lb/>
民者無曰我强莫予敢亢尋邑百萬覆乎昆陽無曰我<lb/>
大莫予敢制陳呉攘袂嬴氏大潰武不可翫翫則必窮<lb/>
兵不可廢廢則終㓙故曰天下雖平忘戰<hi>集本文粹作兵</hi>則危<lb/>
不教民戰是謂棄之<hi>一作師</hi>齊桓矜衆<hi>集作振矜</hi>九國以離徐<lb/>
偃仁義本邦亦隳傳美止戈易稱以律古之睿智神武<lb/>
<pb n="KR4h0022_WYG_790-4b"/>
不殺治亂之機繫於杪忽壯直且順孰云我遏旅臣斯<lb/>
箴敢告執鉞<lb/>
　　　五箴五首<hi>并序</hi>　　　　　　　韓　愈<lb/>
人患不知其過既知之不能改是<hi>文粹無此字</hi>無勇也予生<lb/>
四<hi>文粹作三</hi>十有八年髪之短者日益白齒之摇者日益脫<lb/>
聰明不及於前時道徳日負於初心其不至於君子而<lb/>
卒為小人也昭昭矣作五箴以訟其惡云<lb/>
　　　游箴<lb/>
<pb n="KR4h0022_WYG_790-5a"/>
余<hi>文粹作于下同</hi>少之時將求多能蚤夜以孜孜余今之時既<lb/>
飽而嬉蚤夜以無為嗚呼予乎其無知乎君子之棄而<lb/>
小人之歸乎<lb/>
　　　言箴<lb/>
不知人之言烏可與言知人之言黙然<hi>文粹作焉</hi>而其意已<lb/>
傳幕中之辯人反汝以<hi>文粹作汝下同</hi>為叛<hi>謂在徐州時</hi>臺中之評人<lb/>
反汝以為傾<hi>謂為御史時</hi>汝不懲邪而呶呶以害其生邪<lb/>
　　　行箴<lb/>
<pb n="KR4h0022_WYG_790-5b"/>
行與義乖言與法違後雖無害汝可以悔行也無邪言<lb/>
也無頗死而不死汝悔而何宜悔而休汝惡曷瘳冝休<lb/>
而悔汝善安在悔不可追<hi>文粹作止</hi>悔不可為思而斯得汝<lb/>
則勿思<hi>文粹作弗思</hi>
　　　好惡箴<lb/>
無悖<hi>集作善</hi>而好不觀其道無悖而惡不詳其故前之所<lb/>
好今見其尤從也為比舍也為讎前之所惡今見其臧<lb/>
從也為媿舎也為狂維讎維比維狂維愧於身不祥於<lb/>
<pb n="KR4h0022_WYG_790-6a"/>
徳不義不義不祥維惡之大㡬如是為而不顛沛齒之<lb/>
尚少庸有不思今其老矣不謹<hi>集作慎疑避諱而改</hi>胡為<lb/>
　　　知名箴<lb/>
内不足者急於人知沛然<hi>集本文粹作焉</hi>有餘厥聞四馳今日<lb/>
告汝知名之法勿病無聞病其曄曄昔者子路唯恐有<lb/>
聞赫然千載徳譽愈尊矜汝文章負汝言語乗人不能<lb/>
掩<hi>集作揜下同</hi>以自取汝非其父汝非其師不請而教誰云<lb/>
不欺欺以賈憎掩以媒怨汝曽不窹以及於難小人在<lb/>
<pb n="KR4h0022_WYG_790-6b"/>
辱亦克知悔及其既寧終莫能戒既出汝心又銘汝前<lb/>
汝如不顧辱則<hi>集作禍亦</hi>宜然<lb/>
　　　懼箴　　　　　　　　　　柳宗元<lb/>
人不知懼惡可有為知之為美莫若去之非曰童昏昧<lb/>
昧勿思禍至而懼是誠不知君子之懼懼乎未始㡬動<lb/>
乎微事遷乎理將言以思將行以止中决道符乃順而<lb/>
起起而獲禍君子不恥非道之愆非中之詭懼而為懼<lb/>
雖懼焉如君子不懼為懼之初<lb/>
<pb n="KR4h0022_WYG_790-7a"/>
　　　憂箴<lb/>
憂可無乎無誰以寧子如不憂憂日以生憂不可常常<lb/>
則誰懌子常其憂乃小人戚敢問憂方吾將告子有聞<lb/>
不行有過不徙宜言不言不宜而煩宜退而勇不宜而<lb/>
恐中之誠懇過又不及憂之大方唯是焉急内不自得<lb/>
甚泰為憂省而不疚雖死優游所憂在道不在乎禍吉<lb/>
之先見乃可無過告子如斯守之勿堕<lb/>
　　　師友箴<lb/>
<pb n="KR4h0022_WYG_790-7b"/>
今之世為人師者衆笑之舉世不師故道益離為人友<lb/>
者不以道而以利舉世無友故道益棄鳴呼生於是病<lb/>
矣歌以為箴既以儆已又以誡人不師如之何吾何以<lb/>
成<hi>永本作承字</hi>不友如之何吾何以増吾欲從師可從者誰<lb/>
借有可從舉世笑之吾欲取友誰可取者借有可取中<lb/>
道或捨仲尼不生牙也久死二人可作懼不吾以<hi>集作懼吾</hi>
<hi>不似</hi>中焉可師恥焉可友謹是二物用惕爾後道苟在焉<lb/>
傭丐為偶道之反是公侯以走内考諸古外考諸物師<lb/>
<pb n="KR4h0022_WYG_790-8a"/>
乎友乎敬爾無忽<lb/>
　　　行已箴　　　　　　　　　李　翺<lb/>
人之愛我我度于義義則為朋否則為利人之惡我我<lb/>
思其由過寧不改否又何仇仇實生怨利實害徳我如<lb/>
不思乃䧟于忒内省不足愧形于顔中心無他曷畏多<lb/>
言唯咎在躬若市于戮慢謔自他匪汝之辱昔者君子<lb/>
惟禮是持自小及大曷莫從<hi>集作由</hi>斯苟逺於<hi>集本文粹作於</hi>此<lb/>
其何不為事之在人昧者亦知遷焉及已則莫之思造<lb/>
<pb n="KR4h0022_WYG_790-8b"/>
次不戒禍焉可期書之在側以作<hi>集作為</hi>我師<lb/>
　　　續虞人箴<hi>元和十五年穆宗時</hi>　　　　白居易<lb/>
唐受天命十有二聖業業惕惕<hi>新唐書作競競業業</hi>咸勤于<hi>唐書作厥</hi>
政鳥生深林獸在豐草春蒐冬狩取之以道鳥獸蟲魚<lb/>
各遂其生君民朝野<hi>唐書作民野君朝</hi>亦克用寧在昔𤣥祖厥<lb/>
<hi>集作祖</hi>訓孔彰馳騁畋獵俾心發狂何以驗<hi>唐書作効</hi>之曰羿<lb/>
與康曾不是誡終然覆亡故我列聖鑒彼前王雖有畋<lb/>
遊樂不至荒髙祖方獵蘇長進言不滿十旬未足為懽<lb/>
<pb n="KR4h0022_WYG_790-9a"/>
上心忽悟為之輟畋故武徳業垂二百年降及宋璟亦<lb/>
諌𤣥宗怡<hi>集作温</hi>顔聽納獻替從容及璟趨出<hi>唐書作璟趨以出</hi>
鷂死握中故開元事播于無窮噫逐獸于野走馬于路<lb/>
豈不快哉衘橛可懼噫夜歸禁苑朝出皇都豈不樂哉<lb/>
冦戎可虞臣非獸臣不當獻箴輙思出位敢諫從禽螻<lb/>
蟻命小安危計深苟禆萬一臣死甘心<hi>自噫夜歸至此四十九字唐書</hi>
<hi>作審其安危惟聖之慮</hi>
　　　六箴<hi>并序</hi>　　　　　　　　　皮日休<lb/>
<pb n="KR4h0022_WYG_790-9b"/>
皮子嘗謂心為已帝耳目為輔相四肢為諸侯已帝苟<lb/>
不徳則輔相叛諸侯亂古之人失天下䘮國家<hi>集作家國</hi>者<lb/>
良由是也帝身且不徳能帝天下乎能主家國乎因為<lb/>
心口耳目手足箴書之于紳安不忘危慎不忘節窮不<lb/>
忘操貴不忘道行古人之事有如符節者其在六箴乎<lb/>
　　　心箴<lb/>
大化之精孕之曰人大純之華<hi>集作靈</hi>結<hi>集作形</hi>之曰心心<lb/>
由是君身由是臣中既齟齬外亦<hi>集作乃</hi>紛綸耳厭聞義<lb/>
<pb n="KR4h0022_WYG_790-10a"/>
目惡覩仁手持亂柄足踐禍門舜為天子舜不得尊其<lb/>
不尊者與身<hi>集作心</hi>為臣紂為天子紂乃得尊其得尊者<lb/>
與心為君天子之外復有尊者乃舜之心將舜之身天<lb/>
子之外復有卑者乃紂之心將紂之身危乎惕哉臣之<lb/>
諫君苟輔相不明諸侯不賓君為穢壤臣為賊塵未及<lb/>
於斯良可自勤嗚呼吾君無忽茲文<lb/>
　　　口箴<lb/>
古銘金人謂無多言忽有所發不可不論既有所論復<lb/>
<pb n="KR4h0022_WYG_790-10b"/>
論<hi>集作謂</hi>多言中庸之士由茲保身吾謂斯銘未足以珍<lb/>
出為忠臣言則及君入為孝子言則及親非君與親則<lb/>
宜黙云謗訕之言出入<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>淪一息之波流于無垠猜毁<lb/>
之言如臨帝閽<hi>集作出如鈞天</hi>鈞天之樂聞于無聞佞媚之言<lb/>
出如絲棼一入于人治亂不分間諜之言出如鷹鸇鷹<lb/>
鸇之迅一舉凌<hi>一作戾</hi>天無嗜于酒酒能亂徳<hi>集作國</hi>無味<lb/>
于味味能敗徳以道為飲以文為食成吾之名繄乃勉<lb/>
力<lb/>
<pb n="KR4h0022_WYG_790-11a"/>
　　　耳箴<lb/>
聼於無聼黙黙𤣥性聞於無聞洋洋化源勿恃已善不<lb/>
服人仁勿矜已藝不敬人文勿聆鄭聲其亂乃神勿信<lb/>
美談其殛乃身聼誤多害聼妄多敗近賢則聦近愚則<lb/>
瞶堯居九重聼在民耳故得大舜授彼神器勿聼他富<lb/>
熒惑乃志勿聞他貴隳壊乃義慎正今非慎明古是捨<lb/>
是何適古樂而已<lb/>
　　　目箴<lb/>
<pb n="KR4h0022_WYG_790-11b"/>
愧爾瞭焉<hi>集作然</hi>為吾所視髙覩古人有如隣里勿分秋<lb/>
毫分于邦理勿視邦祿視于人紀惟書有色艶于西子<lb/>
惟文有華秀于百卉見彼之倨汙甚塗害見彼之賢綿<lb/>
甚葛藟勿顧厲階紊吾大志勿窺怨府損吾高義入吾<lb/>
明者何人而已古之忠臣古之孝子上立大業中光信<lb/>
史苟不若是蚳蝝之類<lb/>
　　　手箴<lb/>
惟爾之指屈伸由已勿執亂權勿樹賊子勿秉非道勿<lb/>
<pb n="KR4h0022_WYG_790-12a"/>
持非理勿擠孤危勿援<hi>集作授</hi>姦宄慎握吾操俾直於矢<lb/>
慎持吾心俾平如砥剪惡如草颺姦如粃為而不矜作<lb/>
而不恃智如公倕勿為小巧機如偃師勿為竒伎身髙<lb/>
道端毫直國史敬之戒之俟為天吏<lb/>
　　　足箴<lb/>
惟爾跰跰為吾所先居必擇地行必依賢勿踐亂堦勿<lb/>
履利門勿蹈<hi>一作踏</hi>怨府勿躡禍源鳯凰乃禽不棲凡木<lb/>
騶虞乃獸不踐生物惟爾棲踐保茲無忽<lb/>
<pb n="KR4h0022_WYG_790-12b"/>
　　　動箴<lb/>
動生於欲行生於為欲則不忘為則不疑吾道未䘮予<lb/>
何不知勿生季世有爵則危勿居亂國有祿必尸住無<lb/>
布怨去無取嗤迹無顯露名勿<hi>文粹作無</hi>求知聲無取猜譽<lb/>
無致疑坦道如砥履過蒺藜四海如家去劇縶維日慎<lb/>
一日念<hi>集作言</hi>茲在茲<lb/>
　　　靜箴<lb/>
冥冥黙黙惟道之域處不違仁居無悖徳勿欺孩孺衣<lb/>
<pb n="KR4h0022_WYG_790-13a"/>
冠失則勿慢皁𨽻語言成隙深山雖寂<hi>集本文粹作樂</hi>豺狼爾<lb/>
殛深林雖安虺蜴爾螫<hi>音釋</hi>居不必野唯性之寂止不必<lb/>
廣唯心之適勿慠乎名要乎聘帛勿矯乎節取乎禄食<lb/>
躬雖已<hi>文粹作以</hi>安若敵鋒鏑味雖已<hi>文粹作以</hi>甘若含氷蘗成<lb/>
吾淳<hi>集本文粹作髙</hi>風唯靜之力<lb/>
　　　酒箴<hi>并序</hi>
皮子性嗜酒雖行止窮泰非酒不能適居襄陽之鹿門<lb/>
山<hi>鹿門山去襄陽南三十里後漢逸民傳云龎公與妻子入鹿門山採藥不反是山或名蘇嶺山</hi>以山<lb/>
<pb n="KR4h0022_WYG_790-13b"/>
稅之餘繼日而釀終年荒醉自戱曰醉士<hi>有醉士傳存於他録</hi>居<lb/>
襄陽之洞湖<hi>洞湖去襄陽南二十里龎徳公之舊隱也襄沔記曰龎公居上洞楊顒居下洞</hi>以<lb/>
<graphic n="KR3714" url="https://raw.githubusercontent.com/kanripo/KR-Gaiji/master/images/KR3714.png" mimeType="image/png"/>䑿<hi>上目下宿小船也</hi>載醇酎一甔<hi>音眈可受一石</hi>徃來湖上遇興將<lb/>
酌因自諧曰酒<hi>集作醉</hi>民<hi>有酒民頌存於異書</hi>於戱吾性至荒而嗜<lb/>
於此其亦為聖哲之罪人也又自戱曰醉士自諧曰酒<lb/>
<hi>集作醉</hi>民將天也至廣不能害醉士酒<hi>集作醉</hi>民哉又何必<lb/>
厠絲竹之筵粉黛之産也襄陽元侯聞醉士酒<hi>集作飲</hi>民<lb/>
之稱也訂皮子曰子躭飲之性於喧靜豈異耶皮子曰<lb/>
<pb n="KR4h0022_WYG_790-14a"/>
酒之道豈止於充口腹樂悲歡而已哉甚則化上為滛<lb/>
溺化下為酗禍是以聖人節之以酬酢諭之以誥訓然<lb/>
尚有上為滛溺所化化為亡國下為酗禍所化化為殺<lb/>
身且不見前世之飲禍耶潞鄷舒有五罪其一嗜酒為<lb/>
晋所殺慶封易内而躭飲則國朝遷鄭伯有窟室而躭<lb/>
酒<hi>集作飲</hi>終奔於駟氏之甲欒高嗜酒而信内卒敗於陳<lb/>
鮑氏<hi>一有之甲二字</hi>衞侯飲于籍圃卒為大夫所惡嗚呼吾不<lb/>
賢者性實嗜酒尚懼為鄷舒之僇過此吾不為也又焉<lb/>
<pb n="KR4h0022_WYG_790-14b"/>
能俾喧為靜乎俾靜為喧乎不為靜中滛溺乎不為酗<lb/>
禍之波乎既滛溺酗禍作於心得不為慶封乎鄭伯有<lb/>
乎欒高乎衞侯乎盖中性不能自節因箴以自符箴曰<lb/>
酒之所樂樂其全真寧能我<hi>二本作全</hi>醉不醉於人<lb/>
　　　食箴<hi>并序</hi>
皮子少且賤至於食自甘梁糲<hi>集作粢糲是下同</hi>而已未嘗食<lb/>
於鄉里食於親戚食於州鄙有鄧邑大夫<hi>鄧邑去襄陽沔二十里春</hi>
<hi>秋曰鄧之南鄙鄾人是邑也</hi>嚮皮子之名曽未相贄具厚羞以賔之<lb/>
<pb n="KR4h0022_WYG_790-15a"/>
皮子辭大夫訂之曰子自甘梁糲則可矣於鄉里親戚<lb/>
州鄙何有皮子曰一杯之食至鮮矣苟專其味必不能<lb/>
自抑既不能自抑日須豐其羞既日須豐其羞則貧也<lb/>
不能無不足因是妄求苟欲之心生窮貪極嗜之名生<lb/>
且大夫不見前世之味禍乎故<hi>一作在</hi>羊斟不及華元受<lb/>
其謀黿羹不均子家肆其禍熊蹯不熟殺宰夫而趙穿<lb/>
弑雙雞易䳱饋子雅而慶舍死嗚呼吾不仁者乎誠頼<lb/>
其因<hi>集作用</hi>所欲不可求所嗜不可得方自甘梁糲而已<lb/>
<pb n="KR4h0022_WYG_790-15b"/>
使我生於鍾鼎之家膏梁之門日縱異嗜年成奇欲未<lb/>
必不為御者之奔華元也子家之伐靈公也晋靈之殺<lb/>
宰夫也盧蒲癸之殺慶舍也此猶之貪<hi>集作禽</hi>獸爭食而<lb/>
死者矣故食於天子者則死其天下食於諸侯者則死<lb/>
其國食於大夫者則死其邑食於士者則死其家又焉<lb/>
能以鄉里親戚州鄙為讓乎大夫曰善自惟食之性不<lb/>
能自節亦猶酒之性也復箴以自符箴曰<lb/>
寧能我食不食於人既<hi>集作復</hi>食於人是食其身<lb/>
<pb n="KR4h0022_WYG_790-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_790-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百九十一<lb/>
</p>
<p>
</p>
  </div>
</body>
</text>
</TEI>
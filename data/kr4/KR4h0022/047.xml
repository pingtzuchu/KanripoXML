<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷四十七</head>
    <p>
<pb n="KR4h0022_WYG_047-1a"/>
欽定四庫全書<lb/>
　文苑英華卷四十七　　　宋　李昉等　編<lb/>
　宫室一<lb/>
　　明堂賦四首　　　　總章右个賦一首<lb/>
　　上陽宫賦一首　　　阿房宫賦一首<lb/>
　　望春宫賦一首　　　華清宫望幸賦一首<lb/>
　　晴望長春宫賦一首　上陽宫望幸賦一首<lb/>
　　　明堂賦　　　　　　　　劉允濟<lb/>
<pb n="KR4h0022_WYG_047-1b"/>
大哉乾象紫微疏上帝之宫邈矣坤輿丹闕披聖人之<lb/>
宇聿觀文而聽政宜配天而宗祖體神化以成規應靈<lb/>
圖而立矩度七筵以垂憲分四室而通輔合宫之曲<hi>疑作</hi>
<hi>典</hi>鬱乎軒丘重屋之儀崇於夏禹因殷成於五帝繼周<lb/>
道<hi>一作實</hi>於千古統正朔之相循起皇王之踵武大禮興<lb/>
而三靈洽至道融而萬物覩其在國乎惟聖踐極配永<lb/>
登樞浹生成於大冶銷品彚於洪鑪貫星象而調七政<lb/>
列山川而宅五都開洛陽之寳籍受河闕之禎圖惣䕫<lb/>
<pb n="KR4h0022_WYG_047-2a"/>
龍於國序集鵷鷺於天衢包壯葉<hi>疑</hi>於𤣥頊籠景化於<lb/>
黄虞功既成矣道既貞矣答后土之嘉祥藹上雲之殊<lb/>
祉望仙閣之秀出瞻月觀之宏峙鏤紅玉以圖芳肅龜<lb/>
壇而薦祀道不言而有洽物無為而自致嚮明南面髙<lb/>
居北辰屬天下之同軌率海内以嚴禋想雲臺以應物<lb/>
考明堂以臨人叶和萬㝢懐柔百神降䖍心啓靈術採<lb/>
舊典訽故實表至德於吹萬起宏規於太一欣作之於<lb/>
有範佇成之於不日工旅奔競人皆樂康訪子輿於前<lb/>
<pb n="KR4h0022_WYG_047-2b"/>
跡揆公玉之遺芳順春秋之左右法天地之圓方成八<lb/>
風而統刑德觀四序而候炎涼跨東西而作甸掩二七<lb/>
以疏疆下臨星雨傍控煙霜翔鶤墜於層極宛虹拖於<lb/>
遊梁崑山之玉樓偃蹇曾何髣髴蒼海之銀宫煥爛安<lb/>
足翺翔於是覽時則徵月令觀百王綏萬姓肆類之典<lb/>
攸集郊禋之禮爰盛衣冠肅於䖍誠禮樂崇於景令三<lb/>
陽再啓百辟來朝元纁霧集旌斾雲摇湛恩畢被元氣<lb/>
斯調羅九賔之玉帛舞六代之咸韶澤被翔泳慶溢煙<lb/>
<pb n="KR4h0022_WYG_047-3a"/>
霄穆穆焉煌煌焉粤自開闢未有若斯之壯觀者矣煥<lb/>
乎王道昭賁三才逺乎聖懐周流九垓鴻名齊於太昊<lb/>
茂實光乎帝魁浹羣山於雨露通庶品於風雷盛矣美<lb/>
矣皇哉唐哉<lb/>
　　　第二　　　　　　　　　任　華<lb/>
粤若稽古巨唐千靈累聖二葉重光思文烈以宗祀象<lb/>
天地之圓方考遺訓建明堂俯南端之赫赫㨖北極之<lb/>
鏘鏘盤螭黝糾捧神珠而髙翥遊鵾翕習仰層檻以迴<lb/>
<pb n="KR4h0022_WYG_047-3b"/>
翔星辰出納於疏牖虹蜺縈帶於軒廊逺而望之若扶<lb/>
桑吐日生髙岡近而察之若叢雲轉葢陵昊蒼屹峥嶸<lb/>
以岑立漫離披而翼張其奥秘也懿濞退概靈仙髣髴<lb/>
肅枚枚以實實窅眇清爽日月來往赫昈昈以煌煌堦<lb/>
陛嶙峋而分據欒櫨磊落以相望實造化之難測非翰<lb/>
墨之所詳吾君正冠冕垂衣裳佩玉璽腰干將猛簴列<lb/>
崇牙張百揆時序萬國來王敦行尚年既在南而近夏<lb/>
貴仁親族乃居東而曰陽中主尊於太室西導德於總<lb/>
<pb n="KR4h0022_WYG_047-4a"/>
章務兢兢之孝理匪宴宴之樂康然後知嚮明之位正<lb/>
隨時之教盛因方備色乗五運以順行選士養賢崇四<lb/>
學而敷令豈直若斯而已哉其宫十二以象辰行水四<lb/>
周而為海堂筵楣徑可以見乾坤之籌䇿暑往寒來可<lb/>
以知六九之變改室也州之數窻也卦之在髙得黄鍾<lb/>
之實柱懸列星之彩畢千古之能事終一人之不宰至<lb/>
有虞之總章期夏后之太室殷重屋以五周太廟以七<lb/>
伊數君之餘制各殊途而並逸雖信美於當年是無取<lb/>
<pb n="KR4h0022_WYG_047-4b"/>
於今日别有清河絆鳥長沙求贄<hi>一作試</hi>討論公玉之圖<lb/>
錯綜伯喈之議儻繡桷之有漸庶青雲之可致<lb/>
　　　第三　　　　　　　　　　王　諲<lb/>
大唐混合寰宇開張時雍體黄中之一德居紫㣲之九<lb/>
重既而成化載造天下有道得彩鳳之靈圖據飛龍之<lb/>
大寳美其厯數㑹昌累葉重光真宰無為盛先天之景<lb/>
業聖人有作立配帝之明堂寫神規之大造嶷崇丘<hi>一作</hi>
<hi>基</hi>之正陽燐燐爛爛熒熒煌煌徒觀其藻畫周設雕刻<lb/>
<pb n="KR4h0022_WYG_047-5a"/>
具美綺寮豁達以生風重簷周流以藏晷嶔崟﨑嶬狀<lb/>
崑岳含霧而挿天衢隆崇峍屼若蓬萊駕鼇而涌海水<lb/>
屹乎氤氲孤標紫氛璇題皓飾金鋪洞文拱星辰以端<lb/>
居傍眺白日憑軒檻以直視俯見青雲爾乃環曲析構<lb/>
重屋蓮銜綺井艶窋吒<hi>見靈光殿賦</hi>以垂珠階接彤庭影連<lb/>
延而造玉若夫靈姿衆出詭孌<hi>一作變</hi>叢生畫栱攅施龍<lb/>
桷參差以星布隂室晝朗粉戺皎曜以月明及夫四海<lb/>
波晏一人有慶寒風初盡陽月既正蠻夷颯沓以來王<lb/>
<pb n="KR4h0022_WYG_047-5b"/>
文物葳蕤以交映信所謂不宰而合道居中而作聖<lb/>
　　　第四　　　　　　　　　　于　沼<lb/>
天子朝諸侯於明堂惟古之制始以講信修睦終以布<lb/>
憲施惠合至德之休光旌中國之巨麗下之象地也以<lb/>
列五位之神上之法天也以配五方之帝稟太一之威<lb/>
靈順隂陽之開閉左个右个分以寒暑之宜以筵以几<lb/>
度以堂室之際觀乎萬國來朝威儀濟濟聖乃負斧扆<lb/>
而南向以布政百僚端冕弁而北面以陳禮是知人以<lb/>
<pb n="KR4h0022_WYG_047-6a"/>
君為心君以人為體晏㑹之節以明於尊卑慶賜之儀<lb/>
以旌於孝悌原夫宅中而起繼天而作遥眡嵩少俯枕<lb/>
伊洛巍巍煌煌厥髙不可乎彌度拏龍㰇以蚴蟉亘虹<lb/>
梁而各落綷以綺藻施以丹雘四闥以四氣而開八窻<lb/>
以八風斯廓祥風布影對寶檻以交輝皎日懸光曜金<lb/>
牀而璀錯於是陳三獻之禮臻九成之樂申儀於辟雍<lb/>
崇業於太學甄古今之至理議沿襲之蹖駮既而順斗<lb/>
極運天闗皇恩普矣貴賤以頒東門之外以朝乎九國<lb/>
<pb n="KR4h0022_WYG_047-6b"/>
南門之下將享於八蠻正德是宏惠風斯布禁淫慝節<lb/>
制度重三台之任乃申命於中階寵五伯之功遂授鉞<lb/>
於東戸夫明堂者明帝之德體天為狀必資闡化以凖<lb/>
程豈獨宏規而取壯出庶物而咸仰包宇宙而為量惟<lb/>
先聖之是則信百代之可尚<lb/>
　　　總章右个賦<hi>以氣變銅渾灰移玉管為韻</hi>　蕭　昕<lb/>
大君嚮明神道設位恢三皇之軌物張五帝之經緯居<lb/>
皇極以體尊配昇平而作諡上棟下宇圖出震之垂功<lb/>
<pb n="KR4h0022_WYG_047-7a"/>
崑崙辟雍模大壯之成器分五行以配德合四時而導<lb/>
氣審圓象以規天揆方儀而法地因節候之開闢得四<lb/>
時之奥秘不然何以審寳位之尊彰后王之貴者也夫<lb/>
其體物辨方因宜制變壯雲構之直聳屬星躔而右轉<lb/>
玉露朝落金風夕扇收帝藉於西成誓武人於南面然<lb/>
後緝以衆政休兹百工草黄月季虚正昏中釋菜吹豳<lb/>
命樂人而萬舞斬牲示戮習軍威於五戎既依方以服<lb/>
玉遂候吕以吹銅徒觀其在陽體尊規模所存取閟寒<lb/>
<pb n="KR4h0022_WYG_047-7b"/>
暑以法乾坤環沔彼之流水設有閌之髙門布政居方<lb/>
順時開闔乞言講德肆志討論宣八風而配律齊七政<lb/>
以同渾爾其大體盡設明堂洞開興亡之跡厥德不回<lb/>
見周公之負扆看紂王之罹災設殷監於既往垂大軌<lb/>
於將來邃宇九房採唐堯之茅屋神階十二懲夏癸之<lb/>
瑶臺故當勤求庶政想望英才不爾何勞謙於昃日而<lb/>
旋斡於飛灰既而四方述職九品陳儀禮有攸叙政無<lb/>
不施發聲明於風動趨劍履而星移道敷鵷鷺兆合熊<lb/>
<pb n="KR4h0022_WYG_047-8a"/>
羆永恭已而南面故垂拱而無為非斯宇以攸贊亦何<lb/>
取於成規是月也天子禮神祗展牲玉感物增思䖍心<lb/>
以朂既嘗稲以薦火<hi>疑作犬</hi>亦趨刑而斷獄明大閱以講<lb/>
威訓羣騶而撫俗别有粉署承風金門獻欵念無媒以<lb/>
贈䇿謬談天於窺管<lb/>
　　　上陽宫賦　　　　　　　　賈　登<lb/>
天子卜惟洛食受於河圖開上陽之别館取大壯之規<lb/>
模爾其則以三象當乎四術沓雲構而承天擎露盤而<lb/>
<pb n="KR4h0022_WYG_047-8b"/>
洗日俯馳道而將半臨御溝而對出疑海上之仙家似<lb/>
河邊之織室昔者嚮明南面十月遊巡既其避暑亦以<lb/>
迎春鏤章霞布環衛星陳集諸侯則朝乎萬國張廣樂<lb/>
則和乎千人得横汾於即事將宴鎬而為隣既而大駕<lb/>
斯去華宫不御閉玉戸而藏春掩金臺而罷曙見芳草<lb/>
之空積看桂花之獨著人多望幸之誠地惜離宫之處<lb/>
别有洛陽下客東魯餘風辭官北部對問南宫賦甘泉於<lb/>
此日希客薦於揚雄<lb/>
<pb n="KR4h0022_WYG_047-9a"/>
　　　阿房宫賦　　　　　　　　杜　牧<lb/>
六王畢四海一蜀山兀阿房出覆壓三百餘里隔離天<lb/>
日驪山北構而西折直走咸陽二川溶溶流入宫墻五<lb/>
歩一樓十歩一閣廊腰縵迥簷牙髙啄各抱地勢鈎心<lb/>
鬬角盤盤焉囷囷焉蜂房水渦矗不知乎幾千萬落長<lb/>
橋卧波未雲何龍複道行空不霽何虹髙低𡨕迷不知<lb/>
西東歌臺暖響春光融融舞殿冷袖風雨凄凄一日之<lb/>
内一宫之間而氣候不齊妃嬪媵嬙王子皇孫辭樓下<lb/>
<pb n="KR4h0022_WYG_047-9b"/>
殿輦來于秦朝歌夜絃為秦宫人明星熒熒開粧鏡也<lb/>
緑雲擾擾梳曉鬟也渭流漲膩棄脂水也煙斜霧横焚<lb/>
椒蘭也雷霆乍驚宫車過也轆轆逺聴杳不知其所之<lb/>
也一肌一容盡態極妍縵立逺視而望幸焉有不得見<lb/>
者三十六年燕趙之收藏韓魏之經營齊楚之精英幾<lb/>
世幾年剽掠其人倚疊如山一旦有不能輸來其間鼎<lb/>
鐺玉石金塊珠礫棄擲邐迤秦人視之亦不甚惜嗟乎<lb/>
一人之心千萬人之心也秦愛紛奢人亦念其家奈何<lb/>
<pb n="KR4h0022_WYG_047-10a"/>
取之盡錙銖用之如泥沙使負棟之柱多於南畝之農<lb/>
夫架梁之椽多於機上之工女釘頭磷磷多於在庾之<lb/>
粟粒瓦縫參差多於周身之帛縷直欄横檻多於九土<lb/>
之城郭管絃嘔啞多於市人之言語使天下之人不敢<lb/>
言而敢怒獨夫之心日益驕<hi>樊川集文粹並同或添而字非</hi>固戍卒呌<lb/>
函谷舉楚人一炬可憐焦土嗚呼滅六國者六國也非<lb/>
秦也族秦者秦也非天下也嗟乎使六國各愛其人則<lb/>
足以<hi>樊川集文粹並同或添併力而三字</hi>距<hi>一作拒</hi>秦使秦復愛六國之人<lb/>
<pb n="KR4h0022_WYG_047-10b"/>
則逓三世可至萬世而為君誰得而族滅也秦人不暇<lb/>
自哀而後人哀之後人哀之而不鑒之亦使後人而復<lb/>
哀後人也<lb/>
　　　望春宫賦<hi>以春望郊野順時布和為韻</hi>　　失　名<lb/>
青門之左兮層宫嶙峋資睿覽以臨下得嘉名於望春<lb/>
故在東以就乎陽位當出震必俟於良辰乃發惠和式<lb/>
遵夫月令無勞轍跡自表於時巡其初也度宏規法大<lb/>
壯標上苑而獨出儼複道而明望逺天聽以遂於羣生<lb/>
<pb n="KR4h0022_WYG_047-11a"/>
浹皇情用交乎四暢鮮飇微扇籠輕靄於髙臺淑氣初<lb/>
臨鏁浮光於綵仗吾君於是縱目前檻馳神逺郊散晴<lb/>
煙於地表拂佳氣於林梢觀青陽之煦然載懐祈穀聴<lb/>
鶬鶊之鳴矣不使覆巢布政有孚宸遊是假察微明於<lb/>
逺嶠睇新緑於平野南山之翠色盈前渭水之素光在<lb/>
下葢將賦藉田於晉代豈比撰吉日於周雅美矣哉矗<lb/>
雲楣以重疊煥藻井以輝潤居髙而逺無不臨涵澤而<lb/>
動無不順諒可禆於恭黙非取樂於崇峻况乎流鸎欲<lb/>
<pb n="KR4h0022_WYG_047-11b"/>
囀初柳生姿懿祥風之習習增麗日之遲遲偉鳳闕之<lb/>
樓臺萬邦仰止眄龍鱗之原隰五稼惟時聖上所以成<lb/>
化用彰克勤是務元功所以遐及仁術紛其大布斯宫<lb/>
寧夸後之為斯望匪盤遊之故既而天地叶神人和修<lb/>
文以昭士耀武以止戈然則賦望春之事宜乎播大雅<lb/>
而登歌<lb/>
　　　華清宫望幸賦<hi>以題為韻</hi>　　　　李　程<lb/>
上苑之左兮驪山之中天作髙岫帝為離宫示宸遊之<lb/>
<pb n="KR4h0022_WYG_047-12a"/>
有所表聖鑒於無窮臨峻路而赫其昈昈標爽嵦而屹<lb/>
以崇崇惜翠華之未至閴紫殿而猶空則有望幸其中<lb/>
流睇延慕希天顔而迴矚望雲闕而屢顧想恩波之東<lb/>
注俯瞰渭流愛佳氣之西浮空瞻秦樹目盡煙末心馳<lb/>
御路何聖慮之未還獨幽懐而能喻窮轍跡且俟玉山<lb/>
之遊想車音將購長門之賦矧夫閣有朝元之美稱殿<lb/>
有長生之嘉名霞駮<hi>二字見靈光殿賦</hi>丹檻雲攢繡楹可<hi>一作何</hi>
以召通仙之降止安皇祥之永貞是以仰碧落竭丹誠<lb/>
<pb n="KR4h0022_WYG_047-12b"/>
庶日月之迴照等葵藿而同傾濯觱沸之泉每想金輿<lb/>
之度踐萋青之草還思玉輦之行雖託質於别館常寄<lb/>
心於穆清戀戀西向悠悠矚望歩磴道以寂歴眄廣庭<lb/>
以寥曠竹花雖吐如含待鳳之誠雲氣纔升若睹從龍<lb/>
之狀彼玉山既逺金闕仍賖未若浮遊近縣如在仙家<lb/>
俄天邑之孔邇自神都而不遐雖館稱五柞殿美九華<lb/>
喻之於此曾何以加惜乎神光未矚曠此佳境徒企想<lb/>
以忡忡復懐慕而耿耿閉玉樹於深谷銷金鋪於秀嶺<lb/>
<pb n="KR4h0022_WYG_047-13a"/>
君乎君乎胡不出宸居而來幸<lb/>
　　　晴望長春宫賦<hi>以登陴起遐望為韻</hi>　　梁　洽<lb/>
雲收野迥兮目極千里空浄川長兮纎埃不起視河外<lb/>
之離宫信寰中之特美非<hi>疑作飛</hi>重樓之沓秀繚長垣而<lb/>
層趾詳巨制與宏模固一君而萬祀振<hi>疑作范</hi>秦晉之襟<lb/>
帶據山河之表裏諒神功之所營匪靈光之能擬邈矣<lb/>
轇轕岌乎崚嶒對華山之贔屭挾重闗之股肱文物著<lb/>
明則可久可大制度豐敞則不騫不崩來蘇之詠已作<lb/>
<pb n="KR4h0022_WYG_047-13b"/>
觀風之道斯宏逺樹遥晴掛長虹而欲飲祥煙不散俟<lb/>
吾君之復登宫闕多竒欒櫨疊施倚萬楹以磊砢洞千<lb/>
門而陸離玲瓏玉樹則偏澄霽色連鶱繡檻則却映斜<lb/>
曦設璇題以曜殿粘<hi>第四十五巻峨和城賦作玷</hi>赬壤以文陴度之<lb/>
以几筵則有典有則約之以軌物則不髙不卑當今取<lb/>
實去華匪儉匪奢撙節三代光宅四遐豫順以遊御六<lb/>
龍而戾止聲明自溢奄九有而為家且夫書稱梓材易<lb/>
稱大壯自昔棟宇之作未有兹宫之狀夫長者仁夀之<lb/>
<pb n="KR4h0022_WYG_047-14a"/>
宗符春者發生之所向伊嘉名之可偉乃動植之攸尚<lb/>
客有學古之流乃含毫而一望<lb/>
　　　上陽宫望幸賦　　　　　　謝　觀<lb/>
宫闕崇崇縈帶洛河之上據臨天地之中儼百司以還<lb/>
<hi>疑作環</hi>拱流百川兮㑹同曷君王之未顧屹樓臺而鎮空<lb/>
或斑白里人或前後近侍覩周公之舊制憶開元之故<lb/>
事當域中之正寢寔王者之定位何乃内外如一東西<lb/>
有異思紫泥而日日將來仰玉輅而年年未至徒使萬<lb/>
<pb n="KR4h0022_WYG_047-14b"/>
室向曙千門洞開藹臣心以西望希天睠之東迴見紅<lb/>
輪之漸晩乂翠華之不來及夫玉漏報更蟾輝永夜皆<lb/>
傾耳以闇屬恐飛詔之潛下徒玉兔之屢虧尚金龍之<lb/>
未駕是必左右獻書股肱啓謀以為王者一德合居上<lb/>
游以為金城千里能制諸侯殊不知四海無虞五兵載<lb/>
戢與殷周而抗節豈秦漢之能及在仁義而聿修奚險<lb/>
固之是急且夫中岳為内四岳為藩此則前控伊闕右<lb/>
闢轘轅乃文公立圭之地是成王定鼎之原寧勞百二<lb/>
<pb n="KR4h0022_WYG_047-15a"/>
之勢足居九五之尊所以軋軋屬望戀戀何言尚軫憂<lb/>
人之念未垂巡狩之恩雖年華不負於照灼而煙花暗<lb/>
老於宫垣况復伊洛王畿崤函近地往復無勞人之役<lb/>
邐迤有行宫之備冀我皇之臨兮示天下為家之意<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_047-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷四十七<lb/>
</p>
<p>
</p>
  </div>
</body>
</text>
</TEI>
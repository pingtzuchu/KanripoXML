<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷三百九十九</head>
    <p>
<pb n="KR4h0022_WYG_399-1a"/>
欽定四庫全書<lb/>
　文苑英華卷三百九十九　宋　李昉等　編<lb/>
　諸監<lb/>
　　秘書監<lb/>
　　　授張昌宗麟臺監制　　　　李　嶠<lb/>
鸞臺校理文籍緝宣大典惟國所重非才勿居新除右<lb/>
散騎常侍中山縣開國男張昌宗鍾鼎盛門珪璋重器<lb/>
資忠履孝逰藝依仁碩學惣於丘墳高才軼於睢渙姿<lb/>
<pb n="KR4h0022_WYG_399-1b"/>
澹雅之操無欲無營體撝謙之風不矜不伐每懐五嶽<lb/>
之舉期陟九仙之路雖混濟之量未去朝廷而𤣥逺之<lb/>
心恒對山水頃立功祠廟欲以致福朕躬嘉其懇誠用<lb/>
増顯秩而有懐難進深懼將備<hi>一作滿</hi>固辭侍從之班願<lb/>
在優㳺之地子雲寂寞雅好文詞季長博通堪典經史<lb/>
宜因松栢之性處以蓬萊之山可麟臺監餘如故<lb/>
　　　授王方慶麟臺監脩國史制　李　嶠<lb/>
鸞臺芸閣秘文蓬山奥府是為國重尤切帝難銀青光<lb/>
<pb n="KR4h0022_WYG_399-2a"/>
禄大夫行鳯閣侍郎王方慶鍾鼎高門簮纓舊德學富<lb/>
古今才優舒向自叅機密亟改凉暄謇諤之風不忘於<lb/>
獻替謙挹之美屢陳於衰病西垣掌誥雖藉謨猷東觀<lb/>
屬詞更資通博宜輟鳯凰之省俾緝麒麟之署可麟臺<lb/>
監仍監脩國史勲封如故主者施行<lb/>
　　　授馬懐素秘書監制　　　　蘇　頲<lb/>
黄門廼睠文籍填於外府旁求儒雅掌彼中繩左散騎<lb/>
常侍常山縣開國公仍每日入内侍讀馬懐素有舒向<lb/>
<pb n="KR4h0022_WYG_399-2b"/>
之風擅東南之美貫穿從學博而多能沈欝成章麗而<lb/>
有則自朝趨𤨏闥日侍金華事必討論言惟潤色故可<lb/>
以發揮秘奥詳覈異同俾㣲<hi>疑</hi>荀朂之才更允潘尼之<lb/>
拜可秘書監餘如故主者施行<lb/>
　　　授蕭昕秘書監等制　　　　賈　至<lb/>
門下圗書之府掌天人之際禮義之柄繫風化之元<hi>一作</hi>
<hi>原</hi>為官擇人必舉髦士行禮部侍郎蕭昕文質彬彬學<lb/>
于舊史行給事中韓液恭儉莊敬藏器於身咸有令名<lb/>
<pb n="KR4h0022_WYG_399-3a"/>
昇降朝列正我墳典懋乃直清昕可守秘書監液可守<lb/>
太常少卿<lb/>
　　　授王廻質秘書監等制　　　孫　逖<lb/>
門下守諫議大夫王廻質茂學純行國之耆耋左補闕<lb/>
韋㢘清才敏識人之英秀藩維日就實頼於師資軒陛<lb/>
晨趨有光於侍奉各施於用皆著其勤宜拜藏書之府<lb/>
俾遷紀言之職廻質可秘書監廉可起居郎<lb/>
　　　授李潓秘書監制　　　　　常　衮<lb/>
<pb n="KR4h0022_WYG_399-3b"/>
勑昔劉向父子代典文籍今之秘室豈曰避親<hi>集作豈避選親</hi>
再從叔正議大夫守光禄卿員外置同正員嗣澤王潓<lb/>
㓜嗣藩國夙彰忠孝素風自逺清識彌髙傳魯恭之古<lb/>
文禀吳季之知樂早承先顧嘗歴大僚秉彛端潔流問<lb/>
休茂自合縉紳之望况推宗室之良寜止於敦族以恩<lb/>
固在於叙賢以位周稱外史晉謂内臺俾領儒官是崇<lb/>
禮秩可守秘書監餘如故<lb/>
　　　授許季同秘書監制　　　　白居易<lb/>
<pb n="KR4h0022_WYG_399-4a"/>
勑大理卿許季同國朝以來有劉德威張文瓘唐臨為<lb/>
大理卿有魏徴虞世南顔師古為秘書監則設官之重<lb/>
得賢之盛人到于今稱之今季同以明慎欽恤理刑獄<lb/>
以文學博雅掌圖籍由廷尉而長秘府論者榮之宜自<lb/>
重其官自逺其道又思與劉張唐魏虞顔為比不亦自<lb/>
多乎可秘書監餘如故<lb/>
　　　授峽州刺史崔昌遐秘書監制<lb/>
　　　　　　　　　　　　　　　薛廷珪<lb/>
<pb n="KR4h0022_WYG_399-4b"/>
勑今之出牧優賢之任也苟昆弟當塗即不敢膺其選<lb/>
避膏梁而示謙畏者果能行之乗氣熖而苟温足者或<lb/>
自便矣具官崔昌遐昔以令季作鎮衡湘願分使符出<lb/>
守荆楚輟自秘府委之夷陵二天方惠於疲人三入復<lb/>
蘇於旱歳亟陳章表牢執撝謙以為手足秉鈞固絶饑<lb/>
寒之患簮纓委地宜均休戚之懐且惜分飛懼妨賢路<lb/>
操履如是在<hi>一作其</hi>志不回凢今之人兹用嘉尚况爾踐<lb/>
揚華顯彬蔚彩章際此脩途資之明識又安敢置爾於<lb/>
<pb n="KR4h0022_WYG_399-5a"/>
要劇之地煩爾於撝揖之勞者哉眷言三閣實秘九流<lb/>
簡求常在於清賢臨長必先於儒者矧留虗位允屬僉<lb/>
諧更増馭貴之榮不改秩宗之任敬承休寵勉務優閑<lb/>
可正議大夫守秘書監<lb/>
　　殿中監<lb/>
　　　授牛仙客殿中監制　　　　孫　逖<lb/>
門下乃立御府其代天工必在信臣以兼重寄銀青光<lb/>
禄大夫太僕卿朔方節度兼闗内道度支<hi>一作支度下同</hi>兼管<lb/>
<pb n="KR4h0022_WYG_399-5b"/>
營田鹽池押諸蕃部落副大使兼採訪處置使羣牧都<lb/>
使監牧度支營内閑廐宫苑五坊等使攝御史大夫上<lb/>
柱國隴西縣開國子牛仙客忠公有度亮直無私長才<lb/>
為萬里之城沈畧乃<hi>一作是</hi>百夫之禦頃持節鉞嘗鎮河<lb/>
湟兵器惟精邊人咸頼出則靖國方資五利之功入則<lb/>
訓騶宜修六尚之職可殿中監散官勲並如故<lb/>
　　　授李拭等宗正卿殿中監制　元　稹<lb/>
勑殿中監李拭左庶子韋乾度等明皇而下其屬未逺<lb/>
<pb n="KR4h0022_WYG_399-6a"/>
諸王在閣朕得時序其寒温睿祖<hi>集作宗</hi>而上五十餘族<lb/>
長㓜秩序盡委之於大宗正苟非賢能不敢輕授以爾<lb/>
拭踐履中外論備古今主宗之盟綽有餘裕而執事者<lb/>
又曰殿中監總六尚以供名物當進圭進爵之時不可<lb/>
虛位僉以乾度文學儒素旁通政經執憲南臺挺直不<lb/>
撓以之代拭允謂其良仍假右貂之冠加之<hi>集作於</hi>宗正<lb/>
之首朕不能無意於吾屬也拭可檢校左散騎常侍兼<lb/>
宗正卿乾度可守殿中監餘如故<lb/>
<pb n="KR4h0022_WYG_399-6b"/>
　　將作監<lb/>
　　　授韋湊將作大匠制　　　　蘇　頲<lb/>
黄門職惟共工率以匠石愛力省費為官擇人岐州刺<lb/>
史上柱國彭城縣開國侯韋湊直方在躬孝友成性文<lb/>
學可以比事髙明可以應物素風清節已振循良之聲<lb/>
課最當先宜膺述守之任可將作大匠勲封如故主者<lb/>
施行<lb/>
　　少府監<lb/>
<pb n="KR4h0022_WYG_399-7a"/>
　　　授崔諤之少府監制<lb/>
黄門尚方既設内府為要選衆而求非賢孰與銀青光<lb/>
禄大夫行太府少卿上柱國趙國公崔諤之承名相之<lb/>
軌有忠臣之節正無所詘明無不鍳若披雲霧不雜風<lb/>
塵籍甚才名彬彬文質允兹邦彦尤重時英用符文舉<lb/>
之遷庻叶孟孫之拜可少府監勲封如故主者施行<lb/>
　　國子監<lb/>
　　　授魚朝恩國子監制　　　　常　衮<lb/>
<pb n="KR4h0022_WYG_399-7b"/>
勑大司成以三德行教國子所以明詩書禮樂之宗立<lb/>
忠信孝友之本使方領矩步敬業樂羣繋於化成舊選<lb/>
尤重叅其事任今亦難之開府儀同三司行内侍監兼<lb/>
充監門衞大將軍觀軍容宣慰處置使仍兼知處置神<lb/>
䇿軍兵馬事内飛龍廐内弓箭庫等使兼檢校鴻臚禮<lb/>
賔上柱國韓國公魚朝恩國之純臣忠以事朕竭誠宣<lb/>
力義貫神明有兩朝侍從之勤監六師征伐之事雅達<lb/>
名理叅尚儒𤣥逺涉源流旁通訓詁自頃右武未遑勤<lb/>
<pb n="KR4h0022_WYG_399-8a"/>
學方𢎞闕里之教用誡子衿之詩以其達爼豆之禮嘗<lb/>
亦委膠庠之事能以德義導其諸生國之俊選其貴遊<lb/>
子弟摳衣皷篋歌詠先王之道春誦夏弦服勤師氏之<lb/>
訓而恭敬退讓抗䟽累辭重奪勞謙之志權遂由𠂻之<lb/>
請今三千之徒資於學植思卒其業懐之益深用𢎞儒<lb/>
風式允公望可兼檢校國子監餘並如故<lb/>
　　秘書少監<lb/>
　　　授李永秘書少監制<lb/>
<pb n="KR4h0022_WYG_399-8b"/>
勑朝散大夫前守絳州别駕本州團練守捉副使李永<lb/>
慶自相門才推公器武子之德所謂在人𤣥成之經不<lb/>
忘肄業早從清秩備著聲華頃佐近藩衆稱淹滯俾叅<lb/>
榮於秘府仍貳職於名都可檢校秘書少監兼揚州大<lb/>
都督府司馬散官如故<lb/>
　　殿中少監<lb/>
　　　授髙忠良殿中少監制　　　賈　至<lb/>
門下守司農少卿髙忠良植質温恭持操端慤每恪慎<lb/>
<pb n="KR4h0022_WYG_399-9a"/>
於公道尤精詳於吏事刄有餘地人無間言亞我九卿<lb/>
既聞條理典斯六尚允謂僉諧可守殿中少監<lb/>
　　　授杜元逞殿中少監制　　　蘇　頲<lb/>
黄門銀青光禄大夫行光禄少卿上柱國金城縣開國<lb/>
子杜元逞久登位事早負聲實擇言以法飾吏以文清<lb/>
方藴其素心斷割成其利器用才可任惜太官之滯晋<lb/>
備物惟殷當御府之關綜宜膺寵命式副僉選可殿中<lb/>
少監散官勲封如故主者施行<lb/>
<pb n="KR4h0022_WYG_399-9b"/>
　　將作少監<lb/>
　　　授敬暉營繕少監制　　　　李　嶠<lb/>
勑前中大夫檢校洛陽縣令上柱國平陽縣開國男敬<lb/>
暉體業敦<hi>一作端</hi>詳識用强濟䕶衣仙閣已著聲芳製錦<lb/>
神畿遽聞課績杼人務切棘署名髙宜回三善之能令<lb/>
得百工之任可檢校營繕少監散官勲封如故<lb/>
　　　授皇甫文佾營繕少監制<lb/>
鸞臺正議大夫行司刑少卿皇甫文佾早預衣簮累居<lb/>
<pb n="KR4h0022_WYG_399-10a"/>
清顯恭勤無怠歴職有聲徽纒為官已淹歳序斧斤成<lb/>
用更佇才能宜輟掌於棘庭俾昇營於梓匠可行營繕<lb/>
少監散官如故主者施行<lb/>
　　　授陳正觀將作少監制　　　蘇　頲<lb/>
黄門正議大夫前襄州刺史上柱國陳正觀藴器沈敏<lb/>
懐才雅實在公有甄綜之能臨事有靖恭之譽頃者荆<lb/>
岑作鎮楚望班條時許仁明俗稱威惠五材是用百工<lb/>
分職爰考掄材<hi>一作符</hi>之績宜膺梓匠之司可行將作少<lb/>
<pb n="KR4h0022_WYG_399-10b"/>
監散官勲封如故<lb/>
　　　授王震將作少匠<hi>一作監下同</hi>制　賈　至<lb/>
門下壽王府司馬王震立志恒新在公惟恪雍容散地<lb/>
未愜其才亮采百工宜欽乃職可將作少匠主者施行<lb/>
　　　授宋渾將作少匠<hi>一作監下同</hi>制　孫　逖<lb/>
門下朝議大夫前守諫議大夫上柱國襄國縣開國男<lb/>
宋渾明敏自然通和足尚<hi>一作用</hi>承舊德之餘訓有多才<lb/>
之令名䘮制久除朝章式叙宜升髦士之列俾亞匠卿<lb/>
<pb n="KR4h0022_WYG_399-11a"/>
之任可守將作少匠散官勲封如故<lb/>
　　　授翟璋將作少監制<lb/>
門下滑州刺史翟璋等精勤立志果斷雄才有吏道之<lb/>
能名是郎官之俊選掄材考行用掌百工之事宰邑臨<lb/>
人佇為四方之則可依前件<lb/>
　　　授前左賛德任蕖將作少匠<hi>一作監</hi>制<lb/>
　　　　　　　　　　　　　　　錢　珝<lb/>
勑具官任蕖丞相進人之請吾嘗觀其所陳或舉淹滯<lb/>
<pb n="KR4h0022_WYG_399-11b"/>
或稱才用有一於此未嘗不行今言爾在公實踰四紀<lb/>
同塗之吏達者固多立事之心老而不已俾越下僚之<lb/>
次以寛暮齒之憂可依前件<lb/>
　　少府少監<lb/>
　　　授李處直少府少監制　　　蘇　頲<lb/>
門下<hi>一作黄門</hi>中散大夫守將作少監上柱國李處直秉節<lb/>
清苦用心該密學探羣言文有幽致侍臣對問駮義無<lb/>
差共工之職豈徒有効宜遷内府俾徃中京可少府少<lb/>
<pb n="KR4h0022_WYG_399-12a"/>
監散官勲如故仍令東都守<hi>一作晋</hi>司檢校主者施行<lb/>
　　　授馬錫少府少監制　　　　常　衮<lb/>
勑中散大夫諫議大夫賜紫金魚袋馬錫躬服禮義處<lb/>
之以厚膺用多才動而濬發歴官有政居必修明擢登<lb/>
諫列屢獻忠讜言皆展意事亦主文勤職且淹以時叙<lb/>
進周之内府漢之尚方典掌服御任當親重輟我侍臣<lb/>
俾其叅貳可守少府少監散官賜如故<lb/>
　　　授薛伯髙少府少監制<lb/>
<pb n="KR4h0022_WYG_399-12b"/>
勑前澧州刺史薛伯高昔楊洪公孫賀皆以儒術居于<lb/>
少府國朝監寺之列亦稱通顯貳于其長所任非輕以<lb/>
爾伯高早踐臺閣亟頒詔條勞績有聞聲譽不替因其<lb/>
秩罷寘在周行宜以廉潔自居用司所藏之職可守少<lb/>
府少監餘如故<lb/>
　<lb/>
　<lb/>
　文苑英華卷三百九十九<lb/>
</p>
<p>
</p>
  </div>
</body>
</text>
</TEI>
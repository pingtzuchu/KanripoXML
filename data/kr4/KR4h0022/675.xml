<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百七十六</head>
    <p>
<pb n="KR4h0022_WYG_675-1a"/>
欽定四庫全書<lb/>
　文苑英華巻六百七十六　宋　李昉等　編<lb/>
　諫諍下<lb/>
　　上封事書一首<lb/>
　　論教本書一首<lb/>
　　初授拾遺上書一首<lb/>
　　論進奉書一首<lb/>
　　與人論諫書一首<lb/>
<pb n="KR4h0022_WYG_675-1b"/>
　　直諫書一首<lb/>
　　　上封事書　　　　　　　　張九齡<lb/>
五月二十日宣義郎左拾遺内供奉臣張九齡謹再拜<lb/>
昧死上書開元神武皇帝陛下臣所上事以臣愚見並<lb/>
當時尤切不敢飾詞伏願陛下親覽可否之宜幸甚幸<lb/>
甚臣伏以陛下自克清内難光宅天下常欲躋人於富<lb/>
夀致國於太平聖慮每勤徳音屢發然猶黎人未息水<lb/>
旱為憂臣竊伏思之有由然矣臣聞乖政之氣發為水<lb/>
<pb n="KR4h0022_WYG_675-2a"/>
旱天道雖逺其應甚速<hi>新唐書作邇</hi>昔者東海枉殺孝婦旱<lb/>
者乆之一吏不明匹婦非命則天為之旱以昭其寃况<lb/>
今六合之間元元之衆莫不懸命於縣令宅生於刺史<lb/>
陛下所與共理此尤親於人者也多非其任徒有其名<lb/>
致旱之由豈惟孝婦一事而已是以親人之任宜得其<lb/>
賢用才之道宜重其選而今刺史縣令除京輔近處雄<lb/>
望之州刺史猶擇其人縣令或備員而巳其餘江淮隴<lb/>
蜀三河諸處除大府之外稍稍非才但於京官之中出<lb/>
<pb n="KR4h0022_WYG_675-2b"/>
為州縣者或是緣身有累在職無聲用於牧宰之間以<lb/>
為斥逐之地或因勢附㑹遂忝髙班比其勢衰且無他<lb/>
責又謂之不稱京職亦乃出為刺史至於武夫流外積<lb/>
資而得官成於經乆不計於有才諸若此流盡為刺史<lb/>
其餘縣令以下固不可勝言蓋甿庶所繫國家之本務<lb/>
本務之職反為好進者所輕承弊之人每遭非才者所<lb/>
擾陛下聖化從此不宣皆由不重親人之選以成其弊<lb/>
而欲天下和洽固不可得也古者刺史入為三公郎官<lb/>
<pb n="KR4h0022_WYG_675-3a"/>
出宰百里莫不迓有所重勸其所行臣竊恠近俗偏輕<lb/>
此任今朝廷卿士入而不出於其私情遂自得計何則<lb/>
京華之地衣冠所聚子弟之間身名所出從容附㑹不<lb/>
勞而成一出外藩有異於此人情進取豈忘於私但立<lb/>
法制之不敢違耳原其本意固私是欲今大利在於京<lb/>
職而不在於外郡如此則智能之士欲利之心日夜營<lb/>
營寧肯復出為刺史縣令而陛下國家之利方頼智能<lb/>
之士此輩既自固而不行在外者又技癢而求入如此<lb/>
<pb n="KR4h0022_WYG_675-3b"/>
則智能之輩常無親人者陛下又未格之以法無乃甚<lb/>
不可乎故臣愚以為欲理之本莫若重刺史縣令此官<lb/>
誠重智能者可行正宜懸以科條定其資歴凡不歴都<lb/>
督刺史<hi>唐書有雖字</hi>有髙第者不得入為侍郎列卿不歴縣<lb/>
令<hi>唐書有雖字</hi>有善政者亦不得入為臺郎給舎雖即逺處<lb/>
都督刺史至於縣令以次差降以為出入亦不得十年<lb/>
頻在<hi>集作任</hi>京職又不得十年盡任外官如此設科以救<lb/>
其失則内外通理萬姓獲安<hi>集作寧</hi>如積習為常遂其私<lb/>
<pb n="KR4h0022_WYG_675-4a"/>
計陛下獨宵衣旰食天下亦未之理也又古之選用賢<lb/>
良取其稱職或遥聞而辟召或一見而任之是以士修<lb/>
素行不圖僥倖羣小不逮亦用息心以故奸慝自止流<lb/>
品不雜今天下未必理於上古而事務日倍於前誠為<lb/>
不正其本而設巧於末所謂末者吏部條章動盈千百<lb/>
刀筆之吏辨析毫釐節制搶攘溺於文墨胥徒之猾又<lb/>
緣隙而起<hi>唐書作緣姦而奮</hi>臣以為始造簿書以備用人之遺<lb/>
忘耳今反求精於案牘不急於人才亦何異遺劍中流<lb/>
<pb n="KR4h0022_WYG_675-4b"/>
而刻舟以記去之彌逺可為傷心凡有稱吏部之能者<lb/>
則曰從縣尉與主簿從主簿與縣丞斯選曹執文而善<lb/>
知官次者也惟據其合與不合不論其賢與不肖大略<lb/>
如此豈不謬哉陛下若不以吏部尚書侍郎為賢必不<lb/>
授以職事尚書侍郎既以賢而受委豈復不能知人人<lb/>
之難知雖自古所慎而拔十得五其道可行今則執<hi>唐書</hi>
<hi>作膠</hi>以格條貴於謹守幸其心能自覺者每選於所拔亦<lb/>
有三人五人若又專固者則亦一人不拔據資配職自<lb/>
<pb n="KR4h0022_WYG_675-5a"/>
以為能為官擇人初無此意故使時人有平配之議<hi>唐書</hi>
<hi>作誚</hi>官曹無得賢之實朱紫同色清濁不分是於聖朝有<lb/>
何禆益故臣以為選部之法弊於不變變法之易在陛<lb/>
下渙然行之假且今之銓衡欲自為意亦限行之已乆<lb/>
動必見疑遂用因循益為浮薄今若刺史縣令精覈其<lb/>
人即每年當管之内應有合選之色先委考其才行堪<lb/>
入品流然後送臺臺又推擇據所用之多少為州縣之<lb/>
殿最一則州縣慎於<hi>集作其</hi>所舉必取入官之才二則吏<lb/>
<pb n="KR4h0022_WYG_675-5b"/>
部因其有成無多庸人之數縱有不在送者妄起怨端<lb/>
且猶分謗於外臺不至喧譁於南省今則每歲選者動<lb/>
以萬計京師米物為之空虚豈多士若斯蓋渝濫至此<lb/>
而欲仍舊致理難於改制祗益文法煩碎賢愚混雜就<lb/>
中以一詩一判定其是非適使賢人君子從此遺逸斯<lb/>
亦明代之闕政有識者之所歎息也又天下雖廣朝廷<lb/>
雖衆而士之名賢誠可知也若使毁譽相亂聽受不明<lb/>
事將巳矣無復可說如知其賢能各有品第每一官缺<lb/>
<pb n="KR4h0022_WYG_675-6a"/>
而不以次用之則是知而不為焉用彼相借如諸司清<lb/>
要之軄當用第一之人及<hi>集有其字</hi>要官闕時或以下等叨<lb/>
進以故時議無髙無下唯論得與不得自然清議不立<lb/>
名節不修上善則守志而俟<hi>集本唐書並作後</hi>時中人則躁求<lb/>
而易操其故何哉朝廷若以令名進人士子亦以修名<lb/>
獲利而利之所出衆則趨焉已而名利不出於清修所<lb/>
得<hi>集作趨</hi>多歸於人事其小者茍求輙<hi>集作取</hi>得一變而至<lb/>
阿私其大者許以分義再變而成朋黨斯並教化漸漬<lb/>
<pb n="KR4h0022_WYG_675-6b"/>
使之必然故於用人之際不可不第其髙下若髙下有<lb/>
次不可妄干天下士流必刻意脩飾思齊日衆刑政自<lb/>
清此興衰之大端安<hi>集作焉</hi>可不察易曰履霜堅氷至言<lb/>
聖人之見終始之微矣今所言上刺史縣令等事一皆<lb/>
指實縱臣所欲變法不合時宜伏望更發睿圖及詢於<lb/>
執事作為長筭振此頽風使官脩其方人受其福天下<lb/>
幸甚伏惟陛下聰明神武動以聖斷正當可為之運未<lb/>
行反本之法微臣企竦竊有所望伏願少留宸<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>稍覽<lb/>
<pb n="KR4h0022_WYG_675-7a"/>
愚誠必無可施行棄之非晩臣不勝塵露禆補之誠<lb/>
　　　論教本書<hi>憲宗元和四年</hi>　　　　　元　稹<lb/>
某年某月日某官臣稹昧死再拜獻書皇帝陛下臣伏<lb/>
見陛下降明詔修廢學增胄子選司成大哉堯之為君<lb/>
伯夷典禮夔教胄子之深㫖也然而事有萬萬急於此<lb/>
者臣敢昧死<hi>舊唐書作冐昧殊死</hi>而言之臣聞諸賈生曰三代之<lb/>
君仁且乆者教之然也誠哉是言且夫周成王人之中<lb/>
材也近管蔡則讒入右<hi>文粹作親舊唐書作有新唐書作任</hi>周召則義聞<lb/>
<pb n="KR4h0022_WYG_675-7b"/>
豈可謂天聰明哉然而克終於道者得不謂教之然耶<lb/>
始其為太子也未生胎教既生保教太公為之師周公<lb/>
為之傅召公為之保伯禽唐叔與之游禮樂詩書為之<lb/>
習<hi>文粹作翫</hi>目不得閱淫艶妖誘之色耳不得聞優笑陵亂<lb/>
之聲口不得習慘<hi>舊唐書文粹作操</hi>斷擊搏之書居不得近容<lb/>
順隂邪之黨游不得恣<hi>舊唐書作縱</hi>追禽戮<hi>舊唐書作逐</hi>獸之樂<lb/>
玩不得有遐異僻絶之珍凡此數者非謂備之於前而<lb/>
不為也亦將不得見而為之矣及其長而為君也血氣<lb/>
<pb n="KR4h0022_WYG_675-8a"/>
既定游習既成雖有放心快已之事日陳於前固不能<lb/>
奪巳成之習已定之心矣則彼忠直道徳之言固吾之<lb/>
所習聞也陳之者有以諭焉回佞庸違<hi>舊唐書作庸佞違道</hi>之說<lb/>
固吾之所積懼也謟之者有以辨焉人之情莫不欲耀<lb/>
其所能而黨其所近苟將得志則必快其所藴矣物之<lb/>
性亦然是以魚得水而㳺馬逸駕而走鳥得風<hi>集作乗風</hi>而<lb/>
翔火得薪而熾此皆物之快其所藴也今夫成王所藴<lb/>
道徳也所近聖賢也是以舉其近則周公左而召公右<lb/>
<pb n="KR4h0022_WYG_675-8b"/>
伯禽魯而太公齊快其藴則興禮樂而朝諸侯措刑罰<lb/>
而美教化教之至也可不為<hi>舊唐書文粹作謂</hi>信然哉及夫秦<lb/>
則不然滅先王之學曰將以愚天下黜師保之位曰將<lb/>
以明君臣胡亥之生也詩書不得聞聖賢不得近彼趙<lb/>
髙者詐宦之戮人也而傅之以殘忍戕賊之術且曰恣<lb/>
睢天下以為貴莫見其面以為尊是以天下之人未盡<lb/>
愚而胡亥固巳不能分獸畜<hi>新唐書作馬鹿</hi>矣趙髙之威攝天<lb/>
下而胡亥固巳自幽於深宫矣彼李斯者秦之寵丞相<lb/>
<pb n="KR4h0022_WYG_675-9a"/>
也因<hi>集本文粹作困</hi>讒寃死無所自明而况於疎逺之臣庶乎<lb/>
若此<hi>文粹作然</hi>則秦之亡有以致之也漢髙承之以兵革漢<lb/>
文守之以㢘謹卒不能蘇復大訓是以景武昭宣天資<lb/>
<hi>集作質</hi>甚美纔可以免禍亂哀平之間則不能虞簒弑矣<lb/>
然而惠帝廢易之際猶賴羽翼以勝其邪心是後有國<lb/>
之君議教化者莫不以興㢘舉教設學崇儒為意曾不<lb/>
知教化之不行自貴者始畧其貴者教其賤者無乃鄰<lb/>
於倒置乎洎我太宗文皇帝之在藩邸以至于為太子<lb/>
<pb n="KR4h0022_WYG_675-9b"/>
也選知道徳者十八人與之游習即位之後雖游宴飲<lb/>
食之間若十八人者實在其中上失無不言下情無不<lb/>
逹不四三年而名髙盛古豈一日二日而致是乎游習<lb/>
之之漸也貞觀以還師傅之官皆宰相兼領其餘官寮<lb/>
之<hi>集無之字</hi>選亦甚重焉馬周以位<hi>集作官</hi>髙恨不得為司議<lb/>
郎此其驗也文皇之後漸疎之賤之至於母后臨朝翦<lb/>
棄王族<hi>二唐書作室</hi>當中睿二聖厄難<hi>舊唐書作勞勤</hi>之際雖有骨<lb/>
鯁敢言之士既不得在調䕶保安之職終不能措<hi>唐書作吐</hi>
<pb n="KR4h0022_WYG_675-10a"/>
扶衛之一詞而令醫<hi>集本文粹無醫字</hi>匠胡安金藏剖腹以明<lb/>
之豈不大哀哉兵興已<hi>集作以</hi>來兹弊尤甚師資保傅之<lb/>
官非疾廢眊瞶不任事者為之即休戎罷帥不知書者<lb/>
處之至於教諭贊議之徒疎冗散賤之士甚者縉紳恥<lb/>
<hi>舊唐書集本有由字</hi>之夫以匹夫之愛其子者猶求明哲慈惠之<lb/>
師以教之直諒多聞之友以成之豈天下之元子<hi>二唐書作</hi>
<hi>良</hi>而可以疾廢眊瞶不知書者為之師疎冗散賤不適<lb/>
用者為之友乎此何足反居上<hi>舊唐書作不及上古</hi>之甚也近制<lb/>
<pb n="KR4h0022_WYG_675-10b"/>
宫寮之外徃徃以沉滯之老儒充侍書侍讀之選而又<lb/>
疎棄斥逺之越月踰時不得召見彼又安能傅成道徳<lb/>
而保養其<hi>舊唐書有身字</hi>躬哉臣以為積此弊者豈不以皇天<lb/>
眷祐祚我唐徳以舜繼<hi>文粹作以舜生舜</hi>舜以堯繼堯傳陛下<lb/>
十一聖矣莫不生而神明長而仁聖以是為屑屑習儀<lb/>
者故不之省耳臣獨以為於列聖之謀則可也計無窮<lb/>
之業以傳後嗣則不可脫或萬代之後有若周成王中<lb/>
才者而又生於深宫優笑之間無周召保助之教則將<lb/>
<pb n="KR4h0022_WYG_675-11a"/>
不能知喜怒哀樂之所自矣况稼穡之艱難乎今陛下<lb/>
以上聖之資肇臨海内是天下人人<hi>舊唐書作之人</hi>傾耳注目<lb/>
<hi>舊唐書集本作心</hi>之日也特願陛下思成王訓導之功念文皇<lb/>
游習之漸選重師保慎擇<hi>集作簡</hi>宫寮皆用博厚𢎞深之<lb/>
儒而又練<hi>舊唐書作明</hi>逹機務者為之更進迭見日就月將<lb/>
因令皇太子洎諸生<hi>舊唐書作聚諸生</hi>定齒胄講業之儀行嚴<lb/>
師問道之禮至徳要道以成之撤膳記過以警之血氣<lb/>
未定則輟禽色之娛以就學聖質既備則資游習之善<lb/>
<pb n="KR4h0022_WYG_675-11b"/>
以𢎞徳此所謂一人<hi>集作有</hi>元良萬邦以貞之化也豈直<lb/>
修廢學選司成而足倫匹其盛哉而又俾則<hi>舊唐書作知</hi>百<lb/>
王莫不幼同師長同術識君道之素定知天倫之自然<lb/>
然後選用賢良樹為藩屏出則有晉鄭魯衛之盛入則<lb/>
有東牟朱虚之强蓋所謂宗子維城犬牙磐石之勢也<lb/>
又豈與夫魏晉以降囚賤其兄弟而自翦其本枝者可<lb/>
同年而語哉<hi>集作乎</hi>微臣竊不自揆思為陛下永建無窮<lb/>
之長筭輙敢冒昧殊死而言之<lb/>
<pb n="KR4h0022_WYG_675-12a"/>
　　　初授拾遺獻書<hi>憲宗元和二年</hi>　　　白居易<lb/>
五月八日翰林學士將仕郎守左拾遺臣白居易頓首<lb/>
頓首謹昧死獻書于旒扆之下臣伏奉前月二十八日<lb/>
恩制除授臣左拾遺依前充翰林學士者臣已與崔羣<lb/>
同狀陳謝但言忝冒未吐衷誠今者再黷宸嚴伏惟重<lb/>
賜詳覽臣謹按六典左右拾遺掌供奉諷諫凡發令舉<lb/>
事有不便於時不合於道者小則上封大則廷諍其選<lb/>
甚重其秩甚卑所以然者抑有由也大凡人之情位髙<lb/>
<pb n="KR4h0022_WYG_675-12b"/>
則惜其位身貴則愛其身惜位則偷合而不言愛身則<lb/>
茍容而不諫此必然之理也故拾遺之置所以卑其秩<lb/>
者使位未足惜身未足愛也所以重其選者使上不忍<lb/>
負恩下不忍負心也夫位未足惜恩不忍負然後能有<lb/>
闕必規有違必諫朝廷得失無不察天下利病無不言<lb/>
此國朝置拾遺之本意也由是而言豈小臣愚劣昧懦<lb/>
所宜居之哉况臣本鄉里<hi>一作校</hi>竪儒府縣走吏委心泥<lb/>
滓絶望煙霄豈意聖慈擢居近職每宴飫<hi>集作飲</hi>無不先<lb/>
<pb n="KR4h0022_WYG_675-13a"/>
及每慶賜無不先霑中廐之馬代其勞内厨之膳給其<lb/>
食朝慙夕惕已逾半年塵曠漸深憂愧彌劇未申微效<lb/>
又擢清班臣所以授官以來僅經十日食不知味寢不<lb/>
遑安唯思粉身以荅殊寵但未獲粉身之所耳今陛下<lb/>
肇建皇極初受鴻名夙夜憂勤以求致理每施一政舉<lb/>
一事無不合於道便於時故天下之心顒顒然日有望<lb/>
於太平也然而今而後萬一事有不便於時者陛下豈<lb/>
不欲聞之乎萬一政有不合於道者陛下豈不欲革之<lb/>
<pb n="KR4h0022_WYG_675-13b"/>
乎儻<hi>集作候</hi>陛下言動之際詔令之間小有遺闕稍闗損<lb/>
益臣必宻陳所見潜獻所聞但在聖心裁斷而已臣又<lb/>
職在中禁不同外司欲竭愚衷合先陳露伏希天鑒深<lb/>
察赤誠無任感恩欲報懇欵屏營之至謹言<lb/>
　　　論進奉書<hi>憲宗</hi>　　　　　　皇甫湜<lb/>
臣聞一人莫非王臣尺土莫非王有山川林澤<hi>文粹作藪</hi>之<lb/>
所産殖雨露春秋之所成就莫非王財誠宜推至公以<lb/>
示無外今國家既有公府又為私藏使州郡貢賦之外<lb/>
<pb n="KR4h0022_WYG_675-14a"/>
進奉相及恐非以天下為家示天下無私之道也且任<lb/>
土作<hi>集作之</hi>貢生産有常履畆之稅<hi>集作收</hi>等籍既定人識<lb/>
所出吏難為奸既無度程莫知紀極恣横徵發因緣贓<lb/>
私驅陛下赤子措之不存之地侈君之嗜慾惑君之聰<lb/>
明實大奸之門大罪之竇也臣雖熟知陛下上聖之姿<lb/>
深仁之理凡内藏之實以充讌賜非務積藏如四逺未<lb/>
知何如百姓受弊何如後嗣平中之主由此傷儉徳萌<lb/>
侈心何雖漢有少府水衡筦𣙜山澤之利終不若領之<lb/>
<pb n="KR4h0022_WYG_675-14b"/>
於大農也且地之財無盡王之用不㑹何必固立<hi>集作之</hi>
内府以開濫闗耶伏望陛下罷内藏歸之公府約進奉<lb/>
之禮<hi>集作約别進合古之制</hi>徵斂有常財用無虧絶奸之根源除<lb/>
政之粃蠧全大體興太和天下大幸伏見去<hi>集作正</hi>月十<lb/>
一日赦書陛下深念疲人懇責貪吏徃之隨使貢來一<lb/>
皆罷之此實白日之明層雲之澤也凡諸州府必有羡<lb/>
餘不歸之王庭必沒之<hi>集作于</hi>私室伏請每使當罷必上<lb/>
其數而謹其收水旱之不虞疾疫之不期以振疲<hi>集作罷</hi>
<pb n="KR4h0022_WYG_675-15a"/>
羸以代蠲免軍旅之事工役之用以給其費以供其須<lb/>
居常之歲閉以待時無敢散洩以干刑司如是則大賴<lb/>
於人大伸於用矣<lb/>
　　　與人論諫書　　　　　　　杜　牧<lb/>
某疎愚放<hi>文粹作怠</hi>惰不識機括獨好讀書讀之多矣每見<lb/>
君臣治亂之間興亡諫諍之道遐想其人䑛筆和墨則<lb/>
冀人君一悟而至於治平不悟則烹身滅族惟此二者<lb/>
不思中道自秦漢以來凡千百輩不可悉數然怒諫而<lb/>
<pb n="KR4h0022_WYG_675-15b"/>
激亂生禍者累累皆是納諫而悔過行道者不能百一<lb/>
何者皆以辭語迂險指射醜惡致使然也夫迂險之言<lb/>
近於誕妄指射醜惡足以激怒夫以誕妄之說激怒之<lb/>
辭以卑陵尊以下干上是以諫殺人者殺人愈多諫畋<lb/>
獵者畋獵愈甚諫治宫室者宫室愈崇諫任小人者小<lb/>
人愈寵觀其旨意且欲與諫者一鬬是非一决怒氣耳<lb/>
不論其他是以每於本事之上尤增飾之今有兩人道<lb/>
未相信甲謂乙曰汝好食某物慎勿食果便食之必死<lb/>
<pb n="KR4h0022_WYG_675-16a"/>
乙必曰我食之乆矣汝為我死必倍食之甲若謂乙曰<lb/>
汝好食某物第一少食茍食多<hi>集作多食</hi>必生疾<hi>集作病</hi>乙必<lb/>
因而謝之减食何則<hi>集作者</hi>迂險之言則欲反之循常之<lb/>
說則必信之此乃常人之情世多然也是以因諫而生<lb/>
亂者累累皆是也漢成帝欲御樓船過渭水御史大夫<lb/>
薜廣徳諫曰宜從橋陛下不聽臣自刎以血汚車輪陛<lb/>
下不得入廟矣<hi>集本文粹並作陛下不廟矣仍註云不得入廟祠也</hi>上不說張猛<lb/>
曰臣聞主聖臣直乗船危就橋安聖主不乗危御史大<lb/>
<pb n="KR4h0022_WYG_675-16b"/>
夫言可聽上曰曉人不當如是耶<hi>謂諫諍之言當如猛之詳善</hi>乃從<lb/>
橋近者寳歴中敬宗皇帝欲幸驪山時諫者至多上意<lb/>
不决拾遺張權輿伏紫宸殿下叩頭諫曰昔周幽王幸<lb/>
驪山為犬戎所殺秦始皇葬驪山國亡𤣥宗皇帝宫驪<lb/>
山而祿山亂先皇帝幸驪山而享年不長帝曰驪山若<lb/>
此之凶耶我宜一徃以驗彼言後數日自驪山囘語親<lb/>
幸曰叩頭者之言安足信哉漢文帝亦謂張釋之曰卑<lb/>
之無甚髙論令<hi>一有今字</hi>可行也今人平居無事友朋骨肉<lb/>
<pb n="KR4h0022_WYG_675-17a"/>
切磋規誨之間尚宜旁引曲釋亹亹繹繹使其樂去其<lb/>
不善而樂行其善况於君臣尊卑之間欲因激切之言<lb/>
而望道行事治者乎故禮稱五諫而直諫為下前數月<lb/>
見報上披閣下諫疏錫以幣帛僻左且逺莫知其故近<lb/>
於游客處一覩閣下諫草明白辨婉出入有據吾君聖<lb/>
明宜為動心數日在手味之不足且忭且喜且慰三者<lb/>
交并不能自止吾君聞諫既且行之仍復寵錫誘能諫<lb/>
者斯乃堯舜禹湯文武之心也聞於逺地宜為吾君忭<lb/>
<pb n="KR4h0022_WYG_675-17b"/>
也閣下以忠孝文章立於朝廷勇於諌而且深於其道<lb/>
果能動吾君而光世徳牧承<hi>集作䝉</hi>閣下之厚愛冀於異<lb/>
時資閣下之知以進尺寸能不為閣下之喜復自喜也<lb/>
吾君今日披一疏而行之明日聞一言而用之賢才忠<lb/>
良之士森列朝廷是必<hi>集作以</hi>奮起志慮各盡所懐則文<lb/>
祖武宗之業窮天盡地日出月入皆可洒掃以復厥初<lb/>
牧縱不得効用但於一官一局筐篋簿書之間活妻子<lb/>
而老身命<hi>文粹有焉字</hi>作為歌詩稱道仁聖天子之所為治<lb/>
<pb n="KR4h0022_WYG_675-18a"/>
則為有餘能不自慰故獲閣下之一疏忭喜慰三者交<lb/>
并真不虚也宜如此也無因面讚其事書紙言誠不覺<lb/>
繁多某再拜<lb/>
　　　直諫書　　　　　　　　　劉允章<lb/>
救國賤臣前翰林院學士劉允章謹冒死上諫皇帝陛<lb/>
下臣聞太直者必孤太清者必死昔晁錯勸削諸侯之<lb/>
地以䝉不幸之誅商鞅除不軌之臣而受無辜之戮今<lb/>
并臣三人矣伏<hi>一無伏字</hi>守忠懐信口不宣心則刎頸刳腸<lb/>
<pb n="KR4h0022_WYG_675-18b"/>
向闕廷而死者并臣是也救國策從千里而來欲以肝<lb/>
腦上汙天廷欲以死屍下救黎庶臣死之後不見聖代<lb/>
清平故留賤臣以諫明主今短書一封不入長策伏䝉<lb/>
不收所以仰天搥胷放聲大哭殺身則易諫主則難以<lb/>
易死之臣勸難諫之主伏見陛下初登九五頒下諸州<lb/>
開直諫門言者無罪四方雷震百里奔馳至闕廷者願<lb/>
陛下致昇平之業矣陛下既不用其策不捨其過或鞭<lb/>
撻市朝囚禁園苑深<hi>一作沉</hi>埋溝壑者不知其數乞食道<lb/>
<pb n="KR4h0022_WYG_675-19a"/>
路者不記其名夫輸忠獻策之臣匍匐闕廷者豈敢欺<lb/>
陛下乎大臣愛位而不敢言小臣畏死而不敢諫忘生<lb/>
請死之罪徃徃冒死天庭者知陛下覺悟也伏聞樞宻<lb/>
之事要在殱<hi>疑作纎</hi>人以宰臣為度外之官以御史為不<lb/>
速之任寃者不得伸君子所以深藏小人所以深亂自<lb/>
古帝王以御史為耳目以宰相為股肱股肱廢則不能<lb/>
用耳目蔽則不能視今陛下廢股肱蔽耳目塞諫諍罪<lb/>
忠良欲令四海不言萬方鉗口可不畏也臣恐千秋萬<lb/>
<pb n="KR4h0022_WYG_675-19b"/>
歲說陛下不聖笑陛下不明臣所以急也當今天下求<lb/>
進之臣智者不肯自言不肖愚者不肯自言不賢故使<lb/>
賢愚混雜善惡同羣真智真愚何所分别取之則善惡<lb/>
進捨之則賢愚退何不使至愚在野至賢入仕使<hi>疑作今</hi>
天下食祿之家凡有八入臣請為陛下數之節度使奏<lb/>
改一入也用錢買官二入也諸色功優三入也從武入<lb/>
文四入也虚銜入仕五入也改偽為真六入也媚道求<lb/>
進七入也無功受賞八入也國有九破陛下知之乎終<lb/>
<pb n="KR4h0022_WYG_675-20a"/>
年聚兵一破也蠻夷熾興二破也權豪奢僭三破也大<lb/>
將不朝四破也廣造佛寺五破也賂賄公行六破也長<lb/>
吏殘暴七破也賦役不等八破也食祿人多輸稅人少<lb/>
九破也臣聞自古帝王終日勸農猶恐其飢終日勸桑<lb/>
猶恐其寒此輩不農不桑坐食天下欲使天下之人盡<lb/>
為將士矣舉國之人盡為僧尼矣舉國之人盡為刼賊<lb/>
矣欲使誰人蠶桑乎今天下蒼生凡有八苦陛下知之<lb/>
乎官吏苛刻一苦也私債徵奪二苦也賦稅繁多三苦<lb/>
<pb n="KR4h0022_WYG_675-20b"/>
也所由乞歛四苦也替逃人差科五苦也寃不得理屈<lb/>
不得伸六苦也凍無衣飢無食七苦也病不得醫死不<lb/>
得葬八苦也仍有五去勢力侵奪一去也奸吏隠欺二<lb/>
去也破丁作兵三去也降之<hi>疑</hi>為客四去也避役出家<lb/>
五去也人有五去而無一歸人有八苦而無一樂國有<lb/>
九破而無一成官有八入而無一出凡有三十餘條上<lb/>
古已來未之有也天下百姓哀號於道路逃竄於山澤<lb/>
夫妻不相活父子不相救百姓有寃訴於州縣州縣不<lb/>
<pb n="KR4h0022_WYG_675-21a"/>
理訴於宰相宰相不理訴於陛下陛下不理何以歸哉<lb/>
伏見蠻冦欺侵神道誑惑我國家作亡命之渠魁為逋<lb/>
逃之窟穴徵兵五年今日誅之何見之晩也臣聞却以<lb/>
<hi>疑</hi>未終銷兵於當時本無養兵日為<hi>一作與</hi>亂臣張本也<lb/>
今不除其亂本而除其亂苗士卒蕩盡於中原玉帛多<lb/>
亡於道路嶺外仍令節度四面討除蒼生嗷嗷何負陛<lb/>
下今行此討罰以為上策臣恐今年除一承嗣明年又<lb/>
生一承嗣天下征戰未有了期則禍難起於腹心蜂蠆<lb/>
<pb n="KR4h0022_WYG_675-21b"/>
生於手足陛下左右無人敢言但知潤色美詞恱情暢<lb/>
志而已豈知千里零落萬里凋殘者哉今國家狼戾<hi>一作</hi>
<hi>狽</hi>如此天下知之陛下獨不知之天下不敢言臣獨言<lb/>
之萬死一生臣死一介之命救萬人之命臣今雖死猶<lb/>
勝於生臣獻策千條未䝉一問覊孤貧病流落風塵眷<lb/>
戀朝廷而不能去儻陛下覽臣愚見知臣愚忠則理亂<lb/>
斯須存亡瞬息太平之日昭然目前必也陛下不以萬<lb/>
國為心不以百姓為本臣當幸歸滄海葬江魚之腹不<lb/>
<pb n="KR4h0022_WYG_675-22a"/>
忍見國難危臣之願畢矣臣懇擗<hi>一作辭</hi>不勝痛切感懼<lb/>
之至<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_675-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百七十六<lb/>
</p>
<p>
</p>
  </div>
</body>
</text>
</TEI>
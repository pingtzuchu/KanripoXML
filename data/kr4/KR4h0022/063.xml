<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六十三</head>
    <p>
<pb n="KR4h0022_WYG_063-1a"/>
欽定四庫全書<lb/>
　文苑英華卷六十三　　　宋　李昉等　編<lb/>
　儒學三<lb/>
　　書同文賦一首　　壞宅得書賦一首<lb/>
　　鑿壁偷光賦一首　螢光照字賦三首<lb/>
　　賦賦一首　　　　詩有六義賦一首<lb/>
　　擲地金聲賦一首　端午日獻尚書為壽賦一首<lb/>
　　　書同文賦<hi>以王化大同書文混一為韻</hi>　　王　起<lb/>
<pb n="KR4h0022_WYG_063-1b"/>
巍巍乎我皇之宅也寰海無氛書契同文宣于小學成<lb/>
彼大勲六藝殊途考為篆之古史萬邦同德知結繩之<lb/>
聖君于時四方有謐九區如一二<hi>疑</hi>教翼宣儒風洋溢<lb/>
或簡牒而異制或草隸而殊質莫不採摭其文錯綜其<lb/>
術由是日月所燭舟車所通布八體而咸若合六書而<lb/>
大同垂露成規既由近而及逺崩雲殊象亦自西而徂<lb/>
東流離翰墨之場輝映詩書之閫或蟲形而惟錯或鳥<lb/>
跡以相混三墳八索何患乎闕疑二首六身或因而知<lb/>
<pb n="KR4h0022_WYG_063-2a"/>
逺况其名臣染翰行子寓書昌言非同而不達遥思非<lb/>
同而不攄敷奏或乖自無驚於問馬遐邇不壅固有樂<lb/>
於烹魚為學則孚執藝無詐文加㸃而何有書盡言而<lb/>
是藉或筆或削决百事之紛拏如絲如綸宣一人之教<lb/>
化則知同文之義大道惟昌合我人則覃于鬼方匪來<lb/>
規於率土將作範於後王巧者莫能革其故暴者無能<lb/>
易其常則帝羲龍圗寧務其八卦史籀彎<hi>疑作蟲</hi>篆徒列<lb/>
於三蒼故宜飛聲後代布徳無外銘鍾鼎而勒休施竹<lb/>
<pb n="KR4h0022_WYG_063-2b"/>
帛而圗大逸少之能攸著伯英之妙咸頼信乎觀彼人<lb/>
文而樂我平泰<lb/>
　　　壊宅得書賦<hi>以壁中得之傳諸後學為韻</hi>　蔣　凝<lb/>
孔氏之居中藏古書當覇魯壊隳之日見亡秦焚滅之<lb/>
餘卜數仭為繚垣時之潜矣定四科於竹簡世以傳諸<lb/>
當其漢偃兵戈魯脩宫掖將窮下國之侈遂去前賢之<lb/>
籍并吞一畆方取地以崇居摧折兩楹遂得書於暗壁<lb/>
悲夫其宅也人亡道窮削跡于中瓦隳而阼階缺裂塵<lb/>
<pb n="KR4h0022_WYG_063-3a"/>
飛而環堵空濛鯉也必趨之庭將為輦路仲由未入之<lb/>
室欲創離宫其書也藏書<hi>疑</hi>廢久坑儒之後蟲侵而鳥<lb/>
跡㣲虧土蝕而韋編欲朽虞夏不刋之典出彼圬墁殷<lb/>
周將䘮之文存於培塿於是升彼堂矣棄諸簡焉信遺<lb/>
址兮必取寧古文兮何傳將卜樓臺剗榛蕪而矻若俄<lb/>
聞金石扣寂寞以鏗然王乃凝思潜聼追蹤<hi>闕</hi>　　一<lb/>
宅兮不壊知其書兮可學悔隨<hi>疑</hi>古而榮今庶立禮而<lb/>
成樂門庭猶在存聖者之規模蟲篆難詳是古人之質<lb/>
<pb n="KR4h0022_WYG_063-3b"/>
樸倚伏相推於焉有之不廣其居則斯文永堕不聞其<lb/>
樂則往跡全隳信乎君子所居亦廢興而有數聖人大<lb/>
道當用舎而隨時今皇家修典墳崇閫閾開儒館以待<lb/>
士設文敎以濟國千秋萬歳知此道之無窮四海九州<lb/>
信將來之有得<lb/>
　　　鑿壁偷光賦<hi>以將欲貪於麟角之成為韻</hi>　獨孤鉉<lb/>
儒有聰明卓犖夐然先覺勿懐六蔽之嗤是切三冬之<lb/>
學<hi>闕</hi>　　　　　　　無光穿屋如墉豈獨雀之有角<lb/>
<pb n="KR4h0022_WYG_063-4a"/>
且以蘭膏既絶日月其將欲假明於他人之室方鑿竅<lb/>
於夫子之墻乍引濳輝怯珠投之暗忽分圓影凝<hi>疑作疑</hi>
月出之光觀夫納耀之初流輝乍舒獨見之明何得和<lb/>
光之義則如然後傳之辨鳥遰以分魚諒匪偷人之所<lb/>
以固同闇者而求於逗影未周將閲小明之什分輝竟<lb/>
劣難尋光大之書於是舍之則止用之則行彼君子訝<lb/>
來風之穴矧吾儔觀繼日之成誰謂我偷偷則不㓕誰<lb/>
謂爾失失亦不驚徒愛夫覽則無欺燭之有私文從曲<lb/>
<pb n="KR4h0022_WYG_063-4b"/>
照字逐圓窺守其黒非吾徒也用其光若已有之始慙<lb/>
服闇之議不能墻面終契襲明之㫖或異管窺况夫貧<lb/>
則宜甘學也宜躭韜爾光不違於誨盗開吾壁非渉於<lb/>
攘貪志也則勞自知不足豈奪鑒㣲之見實假照隣之<lb/>
燭等虚室之白寧䘮爾明喜衝孔之光已從吾欲然則<lb/>
能資於昧者可望非親欲求於明者有志無因逹闇之<lb/>
心難固偷光之意何新是可投庸功<hi>疑</hi>學捨彼求身故<lb/>
能才已徵於夣鳥道非窒於獲麟<lb/>
<pb n="KR4h0022_WYG_063-5a"/>
　　　螢光照字賦<hi>以能勵躬必大成為韻</hi>　　楊𢎞貞<lb/>
儒有貧居在隂志學無必思照字之物類得聚螢於心<lb/>
術散㸃熠熠文彩之旁流開巻熒熒古今之洞出曈曨<lb/>
隱映積小而成臨竹簡而增羙歴銀鈎而轉明讀周室<lb/>
之書毎見日中之字覽龎㳙之傳猶疑火照其營既有<lb/>
求於時習奚勿用而宵行想夫交錯積中英華發外魚<lb/>
鳥飛動鉛黄晻靄無心於處暗彌見精專取足於臨文<lb/>
豈勞光大炫晃無窮心勤飭躬泛凝暉於垂露飜碎影<lb/>
<pb n="KR4h0022_WYG_063-5b"/>
於雕蟲筆精之體無隱藻思之文有融既的皪於六身<lb/>
之上復浸滛於三豕之中則知雅善從宜功能自勵時<lb/>
當炎燠嗟映雪而未期義渉穿窬忌偷光之失計是用<lb/>
聿求昭質承乏華燈毎揚之自此知照况燭之因以輝<lb/>
𢎞斯作者所以警清士而體物俾無忘其所能<lb/>
　　　第二<hi>同前韻</hi>　　　　　　　　趙　蕃<lb/>
丹鳥火熒臨書育明假蠢爾之微照俟終焉而有成由<lb/>
是引素囊開縹帙文的皪而可見影循環而無必孤懸<lb/>
<pb n="KR4h0022_WYG_063-6a"/>
虚牖依依而鳥跡初分廻隱薄帷幕幕而龜文乍出嘉<lb/>
其炯若流燿煥乎發蒙瑩分寸而靡隔助舒巻而不窮<lb/>
所以藉微索積輕躬隱映有餘寧虧武子之志熒煌如<lb/>
貫爰明蒼頡之功臨墨池而珠還合浦映草翰而燎㸃<lb/>
寒藂至若暗室方扄清宵未艾炫微質於幽邃閲羣言<lb/>
於宵靄餘光不㓕能温故而知新䟽彩乍臨為積小而<lb/>
成大爾其杳杳皆徵厯厯可慿分白黒而為度隨編簡<lb/>
而不恒初訝無烟濳凝化草之狀纔瞻吐耀暗分垂露<lb/>
<pb n="KR4h0022_WYG_063-6b"/>
之能及夫皓若雲舒明如珠綴互離離而發色紛漠漠<lb/>
而流睇是以象鈎深類冥契儻觀光之不昧庶㣲躬之<lb/>
足勵<lb/>
　　　第三<hi>同前韻</hi>　　　　　　　　蔣　防<lb/>
士有閱簡䇿尚專精恒俾夜而作晝每聚螢以襲明期<lb/>
照燭於無隱俟沉研而有成縹袠時開玉篆共丹輝竝<lb/>
耀銀鈎下映繁星與片月俱生帷幌之際微明舒蔽或<lb/>
熠熠以光吐復離離而珠綴俯而察煥乎呈科斗之文<lb/>
<pb n="KR4h0022_WYG_063-7a"/>
静而觀炯爾見雕蟲之藝諒依人以明道匪韜光以自<lb/>
衞居暗室者懐我而載寢載興遇明時者假我而自彊<lb/>
自勵用或因物勤斯飭躬不晦乎風雨不翳乎昏蒙臨<lb/>
墨池則珠還合浦映草聖則燎㸃寒藂誰謂向乎晦照<lb/>
篇籍兮無小無大誰謂藏乎密随晝夜兮無固無必金<lb/>
輝始徹疑清露之騰文鳥跡旋分謂靈烏之就日可以<lb/>
窮永夕可以佐殘燈捨之則其功不足用之則其道彌<lb/>
𢎞顧螢光之在照蓋欲罷而不能<lb/>
<pb n="KR4h0022_WYG_063-7b"/>
　　　賦賦<hi>以賦有古詩之風為韻</hi>　　　　　白居易<lb/>
賦者古詩之流也始草創於荀宋漸恢張於賈馬氷生<lb/>
乎水初變本於典墳青出於藍復增華於風雅而後諧<lb/>
四聲祛八病信斯文之美者我國家恐文道寖衰頌聲<lb/>
陵遲乃舉多士命有司酌遺風於三代詳<hi>一作明</hi>變雅於<lb/>
一時全取其名則號之為賦雜用其體亦不違<hi>一作出</hi>乎<lb/>
詩四始盡在六藝無遺是謂藝文之警䇿述作之元龜<lb/>
觀夫義類錯綜詞彩分<hi>一作舒</hi>布文諧宫律言中章句華<lb/>
<pb n="KR4h0022_WYG_063-8a"/>
而不豔美而有度雅音瀏亮必先體物以成章逸思飄<lb/>
颻不獨登髙而能賦其工者究精㣲窮㫖趣何慙兩京<lb/>
於班固其妙者抽秘思騁妍詞豈謝三都於左思掩黄<lb/>
絹之麗藻吐白鳯之奇姿振金聲於寰海增紙價於京<lb/>
師則長楊羽獵之徒胡可<hi>一作為</hi>比也景福靈光之作未<lb/>
足多之所謂立意為先能文為主炳如繢素鏗若鐘鼓<lb/>
郁郁哉溢目之黼黻洋洋乎盈耳之韶武信可以凌轢<lb/>
風騷超逸今古者也今吾君網羅六藝澄<hi>一作淘</hi>汰九流<lb/>
<pb n="KR4h0022_WYG_063-8b"/>
㣲才無忽片善是求况賦者雅之列頌之儔可以潤色<lb/>
鴻業可以發揮皇猷客有自謂握靈蛇之珠者豈斯文<lb/>
而不收<hi>一作豈可棄斯文而不收</hi>　　凢一作皆川本<lb/>
　　　詩有六義賦<hi>以風雅比興自家成國為韻</hi>　李　益<lb/>
夫聖人之理原於始而執其中觀天文以審於王事觀<lb/>
人文而知其國風故每嵗孟春採詩於道路而獻之泮<lb/>
宫有以知下之化逹人之窮發於闗雎之首及乎王道<lb/>
之終故曰天明自人而視天聼自人而聰所謂政於内<lb/>
<pb n="KR4h0022_WYG_063-9a"/>
繫一人之本動於外形四方之同始於風成於雅失其<lb/>
道或天方薦瘥得其宜或錫之純嘏是人情之大竇未<lb/>
有不由於斯者爾其德以頌宣事以類比陳之於學校<lb/>
將可以反正輟滛播之於絲桐何有於剪商變徵屬辭<lb/>
庶因於勸戒緣情孰多夫綺靡嘉魚作而賢者追<hi>疑作進</hi>
焉騶虞廢而王道缺矣至於詩之為稱言以全興詩之<lb/>
為志賦以明類亦有感於鬼神豈止明乎禮義王澤竭<lb/>
而詩不作周道㣲而興以刺俾乃審音之人于以知風<lb/>
<pb n="KR4h0022_WYG_063-9b"/>
之自洎夫代見更改也運歴於詩祖<hi>一作亡</hi>自天未䘮斯<lb/>
文也以至于皇家於是抑文尚質崇儉去奢振六藝以<lb/>
補化秉一言之無邪不然何以天地奉若而不興雲漢<lb/>
之嗟用能德聲<hi>疑作馨</hi>而蘋蘩可薦誠達而來牟降生雖<lb/>
九重歳招其諫諍而九有日聞其頌聲且君匪五諫兮<lb/>
何弼詩匪六義兮何成我皇乃以詩而條之國政本乎<lb/>
人情故得行於蠻貊豈獨用之邦國修之身則夀考不<lb/>
忌垂乎後則子孫千億乃知詩之為教蓋亦王猷之至<lb/>
<pb n="KR4h0022_WYG_063-10a"/>
極<lb/>
　　　擲地金聲賦<hi>以辭賦髙亮可振金聲為韻</hi>　王　起<lb/>
文含逸韻金有英聲苟操觚而盡妙同擲地而若驚五<lb/>
色相宣諒巻懐而得其瓌麗三品作貢叶攘腕而發其<lb/>
鏗錚信一言之炫燿為百代之光榮當其孫氏能文天<lb/>
台作賦眇眇神邁悠悠精騖發翠屏之藻思掞赤城之<lb/>
麗句既窮嵩嶽之標復得華池之趣清韻秀出芳名獨<lb/>
歩飄飄淩雲之氣捧而必觀鈴鈴振䇿之聲擲之可喻<lb/>
<pb n="KR4h0022_WYG_063-10b"/>
亦既成止居然衆欽乃顧良友大誇詞林以為其文蔚<lb/>
其㫖深傳乎人間已見斐然之麗擲諸地表必聞鏗爾<lb/>
之音郁郁眩目鏘鏘動心豈比夫荆山抱玉披沙捒金<lb/>
則知雜懐寳於衆夥惟金聲兮則可炫黼黻於英髦琴<lb/>
<hi>疑</hi>文律以相髙苟取譬於擊地必先托於含毫匪誇詡<lb/>
以自侈實麗則而不噍觀瓌瑋之變態想熒煌之獻狀<lb/>
聆之於耳疑委地而鏗鏘度之以心在體物而瀏亮金<lb/>
之為寳也可以受礪文之喻金也存乎屬辭披彼丹心<lb/>
<pb n="KR4h0022_WYG_063-11a"/>
始叩音於寂寞臨乎素手同擲光而陸離其價莫竝其<lb/>
言可推經喻滿籯是則然矣字比懸市無以尚之别有<lb/>
書圃斯追文房是循慕綺靡之一擲思金聲之載振所<lb/>
以興詠於上才而思齊於後進<lb/>
　　　端午獻尚書為夀賦<hi>以誠以古書資乎聖夀為韻</hi>　王　棨<lb/>
節乃端午經惟尚書當煬帝窮奢之際見蘓公為壽之<lb/>
初五日嘉辰欲有裨於聖德百篇奥義敢將獻於皇居<lb/>
始夫蕤賔既調星火初正雖云祭屈之日合有祝堯之<lb/>
<pb n="KR4h0022_WYG_063-11b"/>
敬咸求玩好冀盡竭其忠勤競薦珎奇願延長於睿聖<lb/>
惟公以邦紀將紊洪圖漸傾欲諷江東之幸思停遼水<lb/>
之征繇是訪注於安國求篇於伏生既逢採艾之時合<lb/>
祈洪筭遂托獻芹之禮庶達微誠蓋以文盡雅言事傳<lb/>
上古前王之善惡皆載厯代之安危可覩自然於禮無<lb/>
爽於君有補豈效辟兵之法專用靈符寧依續命之儀<lb/>
祇陳綵縷既而面對丹墀䖍而進之其為贄也非鴈非<lb/>
羔非玉非帛其為書也非易非傳非禮非詩且曰臣則<lb/>
<pb n="KR4h0022_WYG_063-12a"/>
有志匡主無心順時竊以百王之典可為萬歳之資願<lb/>
陛下察所以是究所以非不知枕惟琥珀之珍裘有雉<lb/>
頭之美誠未知典謨訓誥閱斯而北闕長存虞夏商周<lb/>
鑒此而南山相似所以鼓篋斯至稱觴自殊藉手而則<lb/>
為臣矣服膺而在其君乎願因犬馬之誠取為龜鏡欲<lb/>
取絲綸之筆用作規模且浴蘭獻物兮古豈無捧酒祝<lb/>
君兮今亦有誰能持十三巻之雅誥上千萬年之洪夀<lb/>
　<lb/>
<pb n="KR4h0022_WYG_063-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六十三<lb/>
</p>
<p>
</p>
  </div>
</body>
</text>
</TEI>
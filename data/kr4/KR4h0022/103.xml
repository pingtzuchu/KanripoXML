<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百三</head>
    <p>
<pb n="KR4h0022_WYG_103-1a"/>
欽定四庫全書<lb/>
　文苑英華巻一百三　　　宋　李昉等　編<lb/>
　器用二<lb/>
　　天子劒賦一首　　　　金劒出匣賦一首<lb/>
　　斬蛟奪寳劒賦一首　　刜鐘無聲賦一首<lb/>
　　金躍求為鏌鎁賦一首　歐冶子鑄劒賦一首<lb/>
　　昆吾切玉劒賦一首　　漁父辭劒賦一首<lb/>
　　斬蛇劒賦一首<lb/>
<pb n="KR4h0022_WYG_103-1b"/>
　　　天子劒賦<hi>以天生神物聖君用之為韻</hi>　　李君元<lb/>
物之利者稱乎劒人之尊者稱乎天固一人之所執諒<lb/>
四海之攸先必當曜武徳靜氛烟舉之無上揮之莫前<lb/>
獨立而光連日月横行而氣壓山川請詳其功夫莫之<lb/>
盛偉夫至寳克符元聖東溟之大不足淬其鋒北斗之<lb/>
髙乍若迴其柄信𤣥功之不宰曷凶徳之能競足令六<lb/>
合靜三光正佩服而寰中小康指揮而天下大定夫然<lb/>
則鄙歐冶掩平津賤鏌鎁棄淳鈞彼勇不過於匹士我<lb/>
<pb n="KR4h0022_WYG_103-2a"/>
威方御於兆人偶聖斯呈天地感通之謂道逢昏是去<lb/>
隂陽不測之謂神豈比髙祖提之而起沛始皇按之而<lb/>
王秦為斯劒之等倫哉原其始也吹氣母鍊元精為爐<lb/>
而九土開闢鼔橐而八風克生應以六律制以五行帶<lb/>
之以恒山渤海鋒之以燕谿石城故能所向無敵莫之<lb/>
與京既而徴三度亦以正三統劃宇宙以𤣥通宰乾坤<lb/>
而利用彼蓮花發色玉貝騰文揮大野之中疾如雷電<lb/>
倚長天之外上决浮雲爭能擊刺較勢繽紛所謂一夫<lb/>
<pb n="KR4h0022_WYG_103-2b"/>
之勇非為四海之君如是則犀不足剸鐘不足刜繄以<lb/>
聖功配兹神物我皇應昌期恢盛時不耀兵鋒設道徳<lb/>
以為固不先武力抗仁義以為師人神協賛遐邇平夷<lb/>
真所謂天子之劒也敢繼莊生而賦之<lb/>
　　　金劒出匣賦　　　　　　　韋　肇<lb/>
劒者主生殺之氣匣者同隠見之心鳴於其中或幽閉<lb/>
以為恨出乎其外信利用以則深豈徒飾以調<hi>疑作琱</hi>玉<lb/>
比之兼金剉雄鋩而不舉緘異氣而嘗沉者哉故劒利<lb/>
<pb n="KR4h0022_WYG_103-3a"/>
於人匣因於劒蓋所以為重俾神物而不䙝亦所以表<lb/>
能將瑞光而亦驗其始也若耶之溪涸赤堇之山開良<lb/>
金既選歐冶爰來合純精而鑄鍊召太一與風雷厥功<lb/>
既勤曠歲月而方就厥狀斯見法隂陽之所裁於是工<lb/>
技之儔金鏤為匣制其象也錯玳瑁與瓊瑰韜而藏諸<lb/>
祕龍鱗與龜甲故楚王之未識我含其章風胡之將鑒<lb/>
我耀其光發匣而覩爛然非常環啓蜯以吐月刃披雲<lb/>
而降霜若金隄始開横秋水之漫漫如青天欲倚散陽<lb/>
<pb n="KR4h0022_WYG_103-3b"/>
彩之煌煌夫惟義也動而必言<hi>疑作吉</hi>夫惟神也行而無<lb/>
迹號龍泉而其善可珍指斗牛而其光可射用悔<hi>疑作晦</hi>
之際思顧盼而無遺出幽之時思佩服之無斁伊昔三<lb/>
劒氣凌九霄臨敵髙揮而血流千里復讐虚擊而疾不<lb/>
崇朝苟䝉蔽而未發雖晏隂之莫昭且劒之在匣蓄銳<lb/>
而誰玩劒之出匣器利而能斷亦將試銛鍔於鯨鯢决<lb/>
浮雲於天漢或提擕之未及尚埋淪而可歎願進用於<lb/>
張華如見知於雷煥<lb/>
<pb n="KR4h0022_WYG_103-4a"/>
　　　斬蛟奪寳劒賦<hi>以追殘水族濟彼驚濤為韻</hi>獨孤授<lb/>
昔佽飛兮言越川湄佩寳劒兮安流自持進孤棹以將<lb/>
半乃雙蛟而見追曵紐搖環欲奪晶熒之氣呼風吸浪<lb/>
先呈夭矯之姿初其勁楫將移輕帆未濟嗟履險以多<lb/>
變歎韜鋒而自衞俄而積水怒隂雲蔽彼拏空攖霧之<lb/>
狀當一明一晦之際其來也壘白刃旗短袂不足以當<lb/>
其勢朱鬐赤鬛夾巨艦以風馳火尾金鱗奪雄鋩而電<lb/>
逝乃言曰彼亦何逃徒為汝勞衝黭黮<hi>二字一作晦淡</hi>以天暝<lb/>
<pb n="KR4h0022_WYG_103-4b"/>
蹙嵯峨而浪髙徒觀夫鼎爾騰沸雷然怒號雖欲榖其<lb/>
口牙其刀抗爾以千艘踣若質流若膏爾能傷予之一<lb/>
毛既激氣於烟景忽碎爾於靈濤是知計於生而不計<lb/>
於死利於劒而不利於水互出没以神闘洶崩騰而陣<lb/>
起舟傍奪魄求形於似海之喉岸側甘心挂骨於如霜<lb/>
之齒及其沸渭碎<hi>疑作砰</hi>訇風號雷驚驤首如𤣥雲阻色<lb/>
騰眸而白日韜精須㬰勇氣勵神機生拂首摧爪奮喉<lb/>
裂纓方澒洞於重嶮已支離於浚瀛於是海蕩山覆川<lb/>
<pb n="KR4h0022_WYG_103-5a"/>
停浪肅莫不駭其類奔其族𤣥黄之血隨重沫於淵淪<lb/>
磔裂之形蝕餘威而蹙縮卒使劒返人安鱗窮血殘極<lb/>
浦烟霽澄江景䦨逶迤然鷁首光轉錯落爾龍泉影寒<lb/>
氷彩猶鮮激金鐺之昭曜星文尚濕歸寳匣以䦨干嗟<lb/>
乎㝠心者其勝如此恃力者其形若彼徒欲徵恠異壯<lb/>
奇詭至今人語其風見英姿之卓爾<lb/>
　　　刜鐘無聲賦<hi>以利刃無滯合神為用為韻</hi>
劒挺銛鋒鐘列重器何百鍊之堅鋼向千鈞而効試刜<lb/>
<pb n="KR4h0022_WYG_103-5b"/>
於有質若無質以通𤣥中乎有聲若無聲而斷棄則知<lb/>
淬磨歲久雄稜霜利不然焉能逗撓獸之刑以中開使<lb/>
發鯨之聲而靜閟想提握以輕奮宜鏗錚而應刃忽投<lb/>
剛以泯入狀體柔而理順遂使風胡延視喜見其雄鋒<lb/>
子野聳聽莫聞其為<hi>疑作遺</hi>韻爾乃理將神契跡與道俱<lb/>
透兹堅重泯若虚無於是觀其用而駭矣取其類而比<lb/>
夫當破堅之時方切玉而則異迨絶響之後狀決雲而<lb/>
匪殊是以知其獲揮刜之效微齟齬之虞勿以簨簴可<lb/>
<pb n="KR4h0022_WYG_103-6a"/>
憑猶懐抵礙勿以金石之固尚藴含胡宜其暗彰發揮<lb/>
靜應凌厲氷結於直透之始泉黙於旁通之際莫知所<lb/>
觸故寂兮寥兮不輕其鋒信無凝無滯於戲亦由<hi>由猶通用</hi>
道之肥者往無不通藝之至者物無不合苟藴藏於求<lb/>
用必開張而盡納載原斯器夫莫與鄰當耿介以發銳<lb/>
若感通而應神所以願於重而宣利干於大以求伸果<lb/>
然刜音而不錚為異銛鍔而無厚可珍則剸𤣥犀奚可<lb/>
以擬議輕白羽曷足以等倫故君子謂青萍干將之刃<lb/>
<pb n="KR4h0022_WYG_103-6b"/>
也可以比徳於吾人<lb/>
　　　金躍求為鏌鎁賦<hi>以大冶無私祥金乃躍為韻</hi>
　　　　　　　　　　　　　　　白行簡<lb/>
金有利用躍而呈祥騰沸渭之炎彩耀赫奕之雄光始<lb/>
則沉潜將委形於鍜鑄終能踊躍求効用於鋒鋩於是<lb/>
挺奇姿奪良冶歎凡目之莫辨懼名工之或捨既翕赩<lb/>
之在鎔尚淵淪之未寫迸紫光而傍射期遊刃以剸犀<lb/>
烘赤氣而上衝願成形於斬馬徒觀其扇巨橐鑠利金<lb/>
<pb n="KR4h0022_WYG_103-7a"/>
聲激射勢浮沉鳬氏傾耳以駭意歐冶拭目以窺臨既<lb/>
而赫矣不常爛然有待紅霞聚蓄於穹谷滄波跳出於<lb/>
溟海風雷於是借威日月為之揚彩自殊美玉豈韞櫝<lb/>
以沽諸願比琱戈庶因兹而礪乃若夫流晶表異變態<lb/>
無私象君子有剛柔之性同聖人不凝滯於時蓮鍔尚<lb/>
融若踊決雲之刃雪鋒未鑄如呈切玉之姿矧夫騰躍<lb/>
在中發揚於外君若形銷製噐我則保其堅貞君若應<lb/>
用衞身我則期於逺大懿其鑠為金而不離効其祥而<lb/>
<pb n="KR4h0022_WYG_103-7b"/>
自殊幸托跡於鎔範希効質於規模彼號巨闕出昆吾<lb/>
龍藻龜文既以稱其昔有指晉麾鄭孰可使其今無嗟<lb/>
乎光彩陸離揮<hi>疑作輝</hi>華彰灼疑狂電之乍發狀長星之<lb/>
不落異十日之俱流殊衆口之相鑠精靈有感不憚豐<lb/>
城之沉神光無方願繼延平之躍哂備物之鈎㦸恥分<lb/>
形於錢鎛客有仰詳<hi>疑</hi>金以立誠庶堅貞之有託<lb/>
　　　歐冶子鑄劒賦<hi>以雷公發鼓蛟龍捧爐為韻</hi>
先王之御天下也與物為公知文不足以獨理故資武<lb/>
<pb n="KR4h0022_WYG_103-8a"/>
以為雄弧矢之利以征不服劒㦸之用以威逺戎俾梯<lb/>
山而入貢故率土而向風懿夫歐冶實曰良工鑄龍泉<lb/>
之劒鍊耶溪之銅於是制良模啓鴻爐炎炭赫以震爇<lb/>
大冶屹而山孤其始作也烟氣成陣橐聲若雷三光動<lb/>
色六氣飛灰蛟龍捧爐雷公擊節龍勢初成玉匣新發<lb/>
利可吹毛光能瑩雪此劒之徳百夫稱傑此劒之用千<lb/>
里流血豈比乎解牛之刃自謂良庖倒載之干虎皮以<lb/>
包蒙莊說之以喻道周處憑之以斬蛟荆軻一拔以擊<lb/>
<pb n="KR4h0022_WYG_103-8b"/>
秦柱漢祖三尺以定天下士庶得以安身王侯得以闢<lb/>
土是知劒也藉以防虞豈比樂云不在鐘鼓既而切玉<lb/>
期用剸犀是逢嘗聞靜亂舊說為龍佩服是宜則聖<lb/>
哲攸重棄捐不可故牛斗是衝馮諼再彈而見於下客<lb/>
季札一返空挂於長松逮夫邊塵欲飛邦人斯恐猛士<lb/>
揮戈謀臣賈勇是殲是滅再持再捧四夷懾之以寧居<lb/>
一人得之以垂拱是劒也古今之重是劒也荷君之寵<lb/>
　　　昆吾切玉劒賦<hi>以利刃無儔堅剛必截為韻</hi>金厚載<lb/>
<pb n="KR4h0022_WYG_103-9a"/>
劒者金之利器玉者寳之至堅韜百鍊之形迥倚天而<lb/>
入用斷十徳之質信如泥而莫全蓋以淬礪呈彩磨礱<lb/>
發鮮開匣寳之炯爾切連城而爛然原其周穆西征戎<lb/>
王獻至刃決雲以增價鍔開蓮以逾利明星耀色固已<lb/>
直於千金白玉雖堅纔可當於一試於是搜韞匵示精<lb/>
剛謀剸割輝鋒鋩舉連環而動月掌盈尺以凝霜投刃<lb/>
皆虚無騞然之異響應機立斷俄凜若以分光暎日惟<lb/>
明摇容轉潔乍毁方以旁達忽離堅而中絶仰鋒亂起<lb/>
<pb n="KR4h0022_WYG_103-9b"/>
初每謂如花飛應手全開終有疑於氷裂固可以鄙牛<lb/>
斗之氣衝陋蛟螭之精截應用無敵清貞莫儔銷白虹<lb/>
以影碎耀青虵而色秋黯黯文開獨<hi>疑作猶</hi>庭中而電轉<lb/>
熒熒屑落類掌下以星流素彩交光清文耀質既衛身<lb/>
之可保豈化龍而無必色離温潤光開縝密形錯落以<lb/>
膚寒彩璘玢而皆溢是知器有異而神符物至精而用<lb/>
殊向若鍜非良冶質匪昆吾則安能充逺戎之獻斷抵<lb/>
鵲之徒倘遇英雄必提擕而可以時逢琬琰固剪截之<lb/>
<pb n="KR4h0022_WYG_103-10a"/>
如無嘉乎資礪乃之功剖温其之潤剸犀莫比其銛鍔<lb/>
斬馬難齊於利刃夫如是知鍜鍊之至精切璠璵而可<lb/>
信<lb/>
　　　漁父辭劒賦<hi>以濟人之急取利誠非為韻</hi>　宋　言<lb/>
彼子胥兮亡命江湄賴漁父兮停橈在兹既横流而濟<lb/>
矣因解劒以酧之厚意慇懃何惜千金之器髙情特達<lb/>
竟陳三讓之辭稽其去國無途迷津獨立前臨積水之<lb/>
阻後有追兵之急躊躇而鶴髪相哀顧盼而漁舟可入<lb/>
<pb n="KR4h0022_WYG_103-10b"/>
憂心盡展憑刳木以何虞渡口雖遥挂輕帆而已及繇<lb/>
是拂拭青萍披陳素誠念險難以知我顧提擕而賜卿<lb/>
拔三尺之熒熒波間電落横七星之凜凜掌上風生叟<lb/>
乃莞爾興言搘頤話志本期浩淼以排難詎可倉惶而<lb/>
徇利酧仁報惠誠多公子之心害義傷廉異日<hi>一作且異</hi>老<lb/>
夫之意况乎此楚令方急嚴刑具陳盡索奔亡之黨先<lb/>
誅隱匿之人若以爵禄為念華榮是親則械爾躬而赴<lb/>
國持爾劒以防身整棹西歸自受執珪之賞論功北面<lb/>
<pb n="KR4h0022_WYG_103-11a"/>
寧亡切玉之珍蓋由惻隠為心艱危是濟方圖散髪之<lb/>
樂豈假吹毛之銳情髙而俗慮難量語罷而鳴榔忽逝<lb/>
連環吐月空臨玉匣之間一葉乗風漸入寒烟之際豈<lb/>
不以識達精微言窮是非棄霜刃以長往弄雲濤而不<lb/>
歸寂寞巖烟沉東流之渺渺凄涼浦樹含落日以依依<lb/>
異乎義立一朝名超萬古决雲之異狀徒逞皎日之深<lb/>
誠不取則知美范蠡而述魯連信斯人之可伍<lb/>
　　　斬蛇劒賦<hi>以仗劒斬蛇金鋩水鍔為韻</hi>　　徐　寅<lb/>
<pb n="KR4h0022_WYG_103-11b"/>
磨霜礪雲<hi>疑作雪</hi>兮熒煌錯落伊逐鹿之英聖有斬蛇之<lb/>
鋒鍔蓋以麾正乾坤劃兮<hi>疑作分</hi>善惡楚國之姦雄徒爾<lb/>
烹若窮鱗常山之首尾胡為斷如朽索斯劒也上應君<lb/>
臨舒陽慘隂有其道則威若身兮靈若心無其道則鉛<lb/>
其刃兮木其鐔唯上徳之在火協紅爐之躍金莫不龍<lb/>
活三尺霆飛半尋是何靈貺之異天啓之始而乃振戎<lb/>
衣授秋水匣辭乎豐沛之邑腰入乎崤函之里日月方<lb/>
暝雲雷未起有大蟒以横路礙潜龍之舉趾於是上較<lb/>
<pb n="KR4h0022_WYG_103-12a"/>
天意下量地紀視銛鋒而何斯違斯擊恠物而宛其死<lb/>
矣然後挫七雄削多壘豈唯仗之剪路虵而戮封豕蓋<lb/>
將提之令諸侯而禪天子得非秦毒之奢變作長蛇漢<lb/>
徳之儉化為神劒奢以儉陷蛇以劒斬道在晦而須顯<lb/>
事有增而必減果聞哭白帝之亡符赤帝之昌雖行大<lb/>
義亦假雄鋩莫不龜文龍藻玉鏤金裝世亂將用時清<lb/>
則藏十二年兮如我淬七十陣兮摧而剛空山吞象之<lb/>
鱗豈鈋<hi>五禾切削也</hi>蓮鍔大澤銜珠之血不汙星光然後歴<lb/>
<pb n="KR4h0022_WYG_103-12b"/>
興亡繼得喪漢之滅兮魏之受魏之衰兮晉之仗晉火<lb/>
起兮髙飛豈混煙煤之狀<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百三<lb/>
</p>
<p>
</p>
  </div>
</body>
</text>
</TEI>
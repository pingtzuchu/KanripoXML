<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百三十三</head>
    <p>
<pb n="KR4h0022_WYG_732-1a"/>
欽定四庫全書<lb/>
　文苑英華巻七百三十三　宋　李昉等　編<lb/>
　餞送十六<lb/>
　　送趙大秀才徃江陵序一首<lb/>
　　送韋七秀才序一首　　送元秀才序一首<lb/>
　　送豆盧膺秀才南遊序一首<lb/>
　　送婁圖南秀才遊江南序一首<lb/>
　　送苑論序一首　　　　送侯權秀才序一首<lb/>
<pb n="KR4h0022_WYG_732-1b"/>
　　送丘儒赴舉序一首　　吉州送簡師序一首<lb/>
　　送同年任畹歸蜀序一首<lb/>
　　送薛處士序一首<lb/>
　　送豆盧處士謁宋丞相序一首<lb/>
　　送侯道士還太白山序一首<lb/>
　　送小鷄山樵人序一首<lb/>
　　　送趙大秀才徃江陵序　　　栁宗元<lb/>
士之知感激許與常欲<hi>蜀本無欲字</hi>以有報爲志者則凡志<lb/>
<pb n="KR4h0022_WYG_732-2a"/>
乎道者咸願爲之如趙生庶乎哉來謂余曰宗人尚書<lb/>
以碩德崇功由交廣臨荆州仁我若子姓恩禮重<hi>集作備</hi>
厚有賢子爲御史好學而甚文友我若同生歡欣交通<lb/>
我誠樂爲之用甚不辭也不幸遭重痼六旬而後知人<lb/>
方其急也大懼不克報尚書公之恩又懼無以當御史<lb/>
君之心以没毎念於<hi>集作于</hi>是則未嘗不䀌然内傷若受<lb/>
鋒刃自是而後調藥石時飲食生血補氣强筋植骨榮<lb/>
衛之和膂力之剛迨今兹始全然爲人舒幹抗首文翰<lb/>
<pb n="KR4h0022_WYG_732-2b"/>
端麗其材足以用敢辭而徃以効於戱下其言云爾自<lb/>
吾竄永州三<hi>一作四</hi>年趙生亟見視其狀專<hi>蜀本作恭</hi>謹愿慤<lb/>
觀其跡温宻簡靖聞其言徑直端誠自尚書理<hi>理蜀本作之爲</hi>
荆州異政日至至則趙生喜<hi>蜀本作震</hi>抃起立伸目四顧不<lb/>
啻若自已而爲之者誠宜有報知已之道又誠宜有大<lb/>
賢而爲之知也是行也趙生其將奮六翮翔千里以爲<lb/>
轅門大府之重増羽儀之盛其爲美矣故余繼之以辭<lb/>
　　　送韋七秀才序<lb/>
<pb n="KR4h0022_WYG_732-3a"/>
所謂先聲後實者豈唯兵用之然<hi>一本無然字</hi>雖士亦然若<lb/>
今由州郡抵有司求進士者嵗數百人咸多爲文辭道<lb/>
今語古角夸麗務富厚有司一朝而受者㡬千萬言讀<lb/>
不能十一即偃仰疲耗目眩而不欲視心廢而不欲營<lb/>
如此而曰吾能不遺士者僞也唯聲先焉者讀至其文<lb/>
辭心目必專以故少不勝京兆韋中立其文懿且髙其<lb/>
行愿以恒試其藝益工乆與居益見其賢然而進三年<lb/>
連不勝是豈拙於爲聲者歟或以韋生之不勝爲有司<lb/>
<pb n="KR4h0022_WYG_732-3b"/>
罪余曰非也糓梁子曰心志旣通而名譽不聞友之過<lb/>
也名譽旣聞而有司不以告有司之過也人之視聽有<lb/>
所止神志有所不及古之道名譽未至不以罪有司而<lb/>
况乎今<hi>集作今乎</hi>韋生樂植乎内而不欲揚乎外其志非也<lb/>
孔子不避名譽以致其道今韋生仗其文簡其友思自<lb/>
得於有司抑非古人之道歟將行也余爲之言旣以遷<lb/>
其人又以移其友且使惑<hi>興國本作或</hi>者知釋有司也<lb/>
　　　送元秀才序<lb/>
<pb n="KR4h0022_WYG_732-4a"/>
周乎志者窮躓不能變其操周乎藝者屈抑不能貶其<lb/>
名其或處心定氣居斯二者雖有窮屈之患則君子不<lb/>
患矣元氏之子其殆庶乎言<hi>集作貌</hi>恭而信行端而靜勇<lb/>
於講學急於進業旣遊京師寓居仄陋無使令之僮闕<lb/>
交易之財可謂窮躓矣而操愈<hi>集作逾</hi>厲志之周也才濬<lb/>
而清詞簡而備工於言理長於應卒從計京師受丙科<lb/>
之薦獻藝春卿當三黜之辱可謂屈抑矣而名益茂藝<lb/>
之周也茍非處心定氣則曷能如此哉余聞其欲退家<lb/>
<pb n="KR4h0022_WYG_732-4b"/>
殷墟脩志増藝懼其沉欝傷氣懐憤而不逹乃徃送而<lb/>
諭焉夫有湛盧豪曹之噐者患不得犀兕而剸之不患<lb/>
其不利也今子有其噐宣其利乘其時夫何患焉磨厲<lb/>
而坐待之可也遂欣欣而去<lb/>
　　　送豆盧膺秀才南遊序<lb/>
君子病無乎内而餙乎外有乎内而不餙乎外者無乎<lb/>
内而餙乎外則是設機<hi>集作覆</hi>爲穽也禍孰大焉有乎内<lb/>
而不餙乎外則是焚梓毁璞也詬孰甚焉於是有切瑳<lb/>
<pb n="KR4h0022_WYG_732-5a"/>
<hi>集作磋</hi>琢磨鏃礪栝羽之道聖人以爲重豆盧生内之有<lb/>
者也余是以好之而欲其遂焉而恒以㓜孤羸餒爲懼<lb/>
恤恤焉遊諸侯求給乎是是固所以有乎内者也然而<lb/>
不克專志於學餙乎外者未大吾願子以詩禮爲冠屨<lb/>
以春秋爲襟帶以圖史爲佩服琅乎璆璜衝牙之響發<lb/>
焉煌乎山龍華蟲之采列焉則揖讓周旋乎宗廟朝廷<lb/>
斯可也惜乎余無禄食於世不克稱其欲成其志而姑<lb/>
欲其速反也故詩而序云<lb/>
<pb n="KR4h0022_WYG_732-5b"/>
　　　送婁圖南秀才遊江<hi>集作淮</hi>南序<lb/>
僕未冠求進士聞婁君名甚熟其所爲歌詩傳詠都中<lb/>
通數經及羣書當時爲文章若崔比部于衛尉相與稱<lb/>
其文<hi>集有衆字</hi>皆曰納言曽孫也而又有是咸推讓爲先登<lb/>
後十餘年僕自尚書郎謫來零陵覯婁君猶爲白衣居<lb/>
無室宇出無僮御僕深異而訊之乃曰今夫取科者交<lb/>
貴勢倚親戚合則挿羽翮生風濤沛焉而有餘吾無有<lb/>
也不則饜飲食馳堅良以歡<hi>集無此字</hi>歡于朋徒相貿爲資<lb/>
<pb n="KR4h0022_WYG_732-6a"/>
相易爲名有不諾者以氣排之吾無有也不則多䈥力<lb/>
善造請朝夕屈折於恒人之前走髙門邀大車矯笑而<lb/>
僞言卑陬而姁媮偷一旦之容以售其伎吾無有也自<lb/>
度卒不能堪其勞故舍之而遊逾江湖<hi>集作湖江</hi>出豫章至<lb/>
南海復由桂而下也少好道士言餌藥爲夀未盡其術<lb/>
故行<hi>蜀本作徃</hi>且求之僕聞而愈疑徃時觀得進士者不必<lb/>
若婁君之言又少能類婁君之文學又無納言之大德<lb/>
以爲之祖無比部衛尉以爲之知而升名者百數十人<lb/>
<pb n="KR4h0022_WYG_732-6b"/>
今婁君非不足也顧不樂而遁耳因爲余留三年他日<lb/>
又曰吾所以求於心者未克今其行也余旣異其遁於<lb/>
名而又德其久留於我也故爲之言夫君子之出以行<lb/>
道也其處以獨善其身也今天下理平主上亟下求士<lb/>
之詔婁君智可以任軄用事文可以宣風歌德行於世<lb/>
必有合其道而進薦之者遽而爲處士吾以爲非時將<lb/>
曰老而就休耶則甚少且銳羸而自養耶則甚碩且武<lb/>
問其所以處咸無名焉若茍焉以圖夀爲道又非吾之<lb/>
<pb n="KR4h0022_WYG_732-7a"/>
所謂道也夫形軀之寓於土非吾能私之幸而好求堯<lb/>
舜孔子之道<hi>集作志</hi>唯恐不得幸而遇行堯舜孔子之道<lb/>
唯恐不慊若是而壽可也求之而得行之而慊雖夭其<lb/>
誰悲今將以呼嘘爲食咀嚼爲神無事爲閒不死爲生<lb/>
則深山之木石大澤之龜虵皆老而久其於<hi>蜀本作於其</hi>道<lb/>
何如也僕甞學<hi>集有於字</hi>儒時<hi>集作持</hi>之不得以陷於是以出<lb/>
則窮以處則乖其不宜言道也審矣以吾子見私於僕<lb/>
而又重其去故竊言而書之而宻授焉<lb/>
<pb n="KR4h0022_WYG_732-7b"/>
　　　送苑論登第後歸覲詩序<lb/>
八年冬余與馬邑苑言揚聨貢於京師自時而後車必<lb/>
挂轊席必交袵量其志知其達於昭代究其文辯其勝<lb/>
於太常探而討之則明韜於淳朴<hi>集作朴厚</hi>之質行浮於休<lb/>
顯之聞遊公卿之間質直而不犯恪謹而不懾交同列<lb/>
之羣以誠信聞余拜而兄之以爲執誼而固臨節不奪<lb/>
在兄而已是嵗小司徒顧公守春官之缺而權擇士之<lb/>
柄明年春同趨權衡之下並就重輕之試觀其掉鞅於<lb/>
<pb n="KR4h0022_WYG_732-8a"/>
術藝之場遊刃乎文翰之林風雨生<hi>集作交</hi>於筆札雲霞<lb/>
發於簡牘左右圜視朋儕拱手甚可壯也二月丙子有<lb/>
司題甲乙之科掲於南宫余與兄又聨登焉余不厚顔<lb/>
懐愧而陪其遊久矣夏四月告歸荆衡拜手行邁輪移<lb/>
都門之轍轅指秦嶺之路方將髙堂稱慶里閈更賀曵<lb/>
裾峨冠榮南諸侯之邦遐登王粲之樓髙視劉表之榻<lb/>
桂枝片玉光生於家是宜砥啇雒之阻艱帶江漢之浩<lb/>
蕩<hi>集有以字</hi>談笑顧盼超越千里而無倦極也然而景熾氣<lb/>
<pb n="KR4h0022_WYG_732-8b"/>
燠徃即南方乘陵炎雲呼吸温風可無敬乎愼進藥石<lb/>
保安其躬是亦非兄之所宜私也羣公追餞於覇陵列<lb/>
筵而觴送逺之賦圭璋交映或授首簡於余曰子非知<lb/>
言揚者乎安得而黙耶余書而授之<hi>一作余受而書之</hi>編於羣<lb/>
玉之右非不知讓貴傳信焉爾<lb/>
　　　送侯權秀才序　　　　　　白居易<lb/>
貞元十五年秋余始舉進士與侯生俱爲宣城守所貢<lb/>
明年春余中春官第旣入仕凡歴四朝才朽命剥蹇躓<lb/>
<pb n="KR4h0022_WYG_732-9a"/>
不暇去年各蒙不次恩遷尚書郎掌誥西掖然青衫未<lb/>
解白髪已多矣時子尚爲京師旅人見除書走來賀余<lb/>
因從容問其官名則曰無得矣問其生業則曰無加矣<lb/>
問其僕乘囊輜則曰日削月朘矣問别來㡬何時則曰<lb/>
二十有三年矣嗟乎侯生當宣城别時文才志氣我爾<lb/>
不相下今余猶小得遇子卒無成由子而言余不爲不<lb/>
遇爾嗟乎侯生命實爲之謂之何哉言未竟又有行色<lb/>
且曰欲謁東諸侯恐不知我<hi>集作我知</hi>者多請一言以寵别<lb/>
<pb n="KR4h0022_WYG_732-9b"/>
余方直閣慨然竊書命筆以序之爾<lb/>
　　　送丘儒赴舉序　　　　　　皇甫湜<lb/>
吾居河隂丘生敲門請曰儒貴求知余謹自露願以是<lb/>
非賜决語其學如猗頓之富聽其音如清廟之樂觀其<lb/>
刻意勵行如奉商鞅之法而懼秦刑吾驚而與之遊踰<lb/>
年將鬬其藝於洛下吾逺來<hi>集有遊字</hi>洛下喻之曰子知市<lb/>
乎懐貝玉以之名都之肆未有不售者也挈而之三家<lb/>
之墅未有不爲盗困幸矣<hi>集作盗而困矣</hi>子將安寘哉京師具<lb/>
<pb n="KR4h0022_WYG_732-10a"/>
才市也一人不知子也他人知子一門不容子也他門<lb/>
容子子謹持其所有以徃未有不成者也今子之類固<lb/>
少勢能移事者稀爲一不知爲一相移白變而復<hi>集作爲</hi>
黒倒上而爲下吾末如之何矣生不信而試果困而見<lb/>
吾酌酒而賀之曰謹持貝玉以徃之都市可矣曰諾乃<lb/>
序其行<lb/>
　　　吉州送簡師序<lb/>
鳯羽而麟毛鳥與獸也經傳以興比於聖人豈非以其<lb/>
<pb n="KR4h0022_WYG_732-10b"/>
心不以其形者耶師雖佛其名而儒其行雖夷狄其衣<lb/>
服而人其知<hi>三字文粹作仁義其心</hi>雖未齒於士與鳯麟類矣不<lb/>
猶愈於冠儒冠服朝服或<hi>集作惑</hi>溺於滛恠之說以斁彛<lb/>
倫者耶嗚呼師吾獨賢也刑部侍郎昌黎韓愈旣貶於<lb/>
<hi>集作於字</hi>潮州浮屠之徒<hi>集作浮屠之士</hi>歡快以抃師獨憤起訪余<lb/>
求序行以資適潮不顧蛇山鰐水萬里之險毒若將朝<lb/>
得進拜而夕死可者嗚呼悲夫吾絆<hi>集有而字</hi>不得侣師以<lb/>
馳<lb/>
<pb n="KR4h0022_WYG_732-11a"/>
　　　送同年任畹歸蜀序　　　　沈亞之<lb/>
十年新及第進士將去都乃大宴朝賢卿士與來㑹樂<lb/>
而都中樂工倡優女子皆坐優人前贊舞百奮袖出席<lb/>
於是堂上下匏吹絃簧大奏即暮旣罷生揖語亞之曰<lb/>
吾家世居蜀嘗以進士得第吾少能嗣其業幸余之文<lb/>
得稱甚光願爲我序還家之榮亞之辭謝不敏曰願無<lb/>
讓曰始生與兄來舉進士得黜<hi>集作絀</hi>及綴字爲便口之<lb/>
句歴贄其文於公卿之門由是一嵗而知名八年成都<lb/>
<pb n="KR4h0022_WYG_732-11b"/>
貢士生名在貢首九年生與其兄式貢京兆京兆籍貢<lb/>
名生爲亞首生之兄益在列下十年禮部第士生名在<lb/>
甲乙如是而後歸亞之以爲相如還蜀之榮而生未後<lb/>
也<lb/>
　　　送薛處士序　　　　　　　杜　牧<lb/>
處士之名何哉潜山隠市皆處士也在山也且非頑如<lb/>
木石也在市也亦非愚如市人也盖有大智不得大用<lb/>
故羞耻不出寧反與市人木石爲伍也國有大智之人<lb/>
<pb n="KR4h0022_WYG_732-12a"/>
不能大用是國病也故處士之名自負也謗國也非大<lb/>
君子其孰能當之薛君之處<hi>文粹有士字</hi>盖自負也果能窺<lb/>
測堯舜孔子之道使指制有方弛張不窮則上之命一<lb/>
日來子之廬子之身一日立上之朝使我軰居則來問<lb/>
學仕則來問政千辯萬索滔滔而得若如此則善茍未<lb/>
至是而遽名曰處士雖吾子自負其不爲矯歟某敢用<lb/>
此贈行<lb/>
　　　送豆盧處士謁宋丞相序　　陸龜蒙<lb/>
<pb n="KR4h0022_WYG_732-12b"/>
龜蒙讀揚雄所爲書知太𤣥凖易法言凖論語晩得文<lb/>
中子王先生中說又知其書與法言相類道之始塞而<lb/>
終通子雲軌範<hi>集作乾乾</hi>不足當也何者子雲仕於西漢末<lb/>
屬莾賢用事時皆進符命取寵雄獨黙黙以窮愁著書<lb/>
病不得免人希至其門止一侯巴<hi>漢書作芭</hi>從之受太𤣥法<lb/>
言而已文中子生於隋代知聖人之道不行歸河汾間<lb/>
脩先君之業九年而功就謂之王氏六經門徒<hi>集無徒字</hi>弟<lb/>
子有若鉅鹿魏公河南<hi>疑作濟南集作清河</hi>房公京兆杜公代郡<lb/>
<pb n="KR4h0022_WYG_732-13a"/>
李公咸北靣稱師受王佐之道隋亡文中子没門人歸<lb/>
於唐盡發文中子所受之道左右其理<hi>集作治</hi>文皇<hi>集作太宗</hi>
每歎曰魏徴教我功業如此恨不使封德彛見之逮今<lb/>
十八聖舉其君必曰太宗舉其相<hi>集作臣</hi>必曰房魏上下<lb/>
之心耻不及貞觀則生人受賜足矣豈非文中子之道<lb/>
始塞而終通乎丈人文中子外諸孫也誦文中子之書<lb/>
不絶于口率弟兄耕稼以自給一旦訪<hi>集作謂</hi>龜蒙曰宣<lb/>
中<hi>集作仲非</hi>兵荒來人不足犬豕之食安能遂退藏耶吾從<lb/>
<pb n="KR4h0022_WYG_732-13b"/>
子相天下矣吾西而見之龜蒙曰丈人外族之門人實<lb/>
作良輔今復家有丞相必以房魏之道致君中興是内<lb/>
外有德於四海也此行徒東歸也<hi>一作乎</hi>丞相未升甲科<lb/>
時年纔出弱冠龜蒙幸得叅遊中以兄事之許與膠固<lb/>
形於詠歌及丞相爲朝鉅儒居侍從之列龜䝉江湖邊<lb/>
<hi>集作間</hi>病不能起一耒而耕一船而漁有文三十編有書<lb/>
數千幖未嘗干東諸侯<hi>四字集作干求諸侯門</hi>故没没<hi>集作汲汲</hi>然無<lb/>
一人道着名字今丞相方築太平之基架羣材立清廟<lb/>
<pb n="KR4h0022_WYG_732-14a"/>
丈人乘閒宴語幽仄試丞相意復念以小榭<hi>集作杠</hi>城北<lb/>
秋霖聲髙中夜對榻有苦吟生耶因丈人之行叙房魏<lb/>
得王佐之道丞相追貞觀之風小子復言曩日之分雜<lb/>
而書之用以爲送<lb/>
　　　送侯道士還太白山序<lb/>
侯生嘗舉進士名彤作七言詩甚有態度不見十年自<lb/>
云冄貢於有司藝不中度輙得黜齟齬不與世合去入<lb/>
老子法中作道士更名雲多居太白山在雄州西南梁<lb/>
<pb n="KR4h0022_WYG_732-14b"/>
州之地苦寒霜雪恒積雖夏五六月赫日在上羣峯若<lb/>
焚我獨皓然玉竦巖壁澗壑之木不數百<hi>集作十</hi>年不能<lb/>
爲材及其堅良又不與他等居<hi>集作民</hi>乘是氣皆壽而不<lb/>
衰况<hi>集作矧</hi>養生者耶吾今南遊天台旣將復而老焉余<lb/>
曰夫物命乎天者人不能有存乎人者天不能奪推其<lb/>
氣則謂<hi>集作爲</hi>之一考其命則有懸絶不類者焉余曰噫<lb/>
<hi>集無三字</hi>居恒寒之地而不夭者吾不信也居恒燠之地而<lb/>
不壽者吾不信也信其<hi>集作乎</hi>命乎天者人不能有而已<lb/>
<pb n="KR4h0022_WYG_732-15a"/>
矣傳曰仁者壽則恒寒之地不仁者夭而死矣恒燠之<lb/>
地仁者壽而生矣苟恒寒之地壽其不仁者恒燠之地<lb/>
夭其仁者是寒燠爲不祥之氣又何以佐天地之生植<lb/>
乎哉如此則居寒而壽居燠而夭吾益不信也信其<hi>集作</hi>
<hi>乎</hi>存乎人者天不能奪而已矣或曰仁者夀不仁者亦<lb/>
壽不仁者夭仁者亦夭吾又不知命乎天存乎人果可<lb/>
信乎未也無乃自壽自夭自仁自不仁耶天不能與之<lb/>
<hi>集無之字</hi>又安能奪也<hi>集作/耶</hi>行<hi>集作信</hi>矣子姑務乎仁無以山<lb/>
<pb n="KR4h0022_WYG_732-15b"/>
寒自欺則吾亦信子之<hi>集作而之</hi>壽矣<lb/>
　　　送小鷄山樵人序<lb/>
小鷄山在震澤西出吳胥門背朝日行四十里得野步<lb/>
市曰光福光福西五里得土山山土多石寡無大林木<lb/>
率生小櫟樸樕皆薪材直吳之㸑此爲助焉連延廣袤<lb/>
不一其主爲書畫疆界<hi>一作互</hi>以相授自冡至麓凡二百<lb/>
弓東北倍髙而加半焉余所置多少如此余家大小之<lb/>
口二十月費米十斛飯成理魚蔌軰十觧<hi>一作斛</hi>薪然後<lb/>
<pb n="KR4h0022_WYG_732-16a"/>
已四時賓祭沭浴澣濯疾病湯藥粥糜<hi>一作糜粥</hi>在外嵗入<lb/>
五千束足矣其掌而供事者顧及小鷄之樵甿也乾符<lb/>
六年春弗雨夏支流將絶八月暴雨而巨艑可實而行<lb/>
之矣九月朔方置薪二百五十於門召而責之曰吾一<lb/>
夏來撤敗屋㧞庭草以炊雨之明日望爾來矣何數亷<lb/>
而至晩得非赭吾山而爲汝之利耶吾<hi>一作老</hi>而欺如名<lb/>
惡何及<hi>英華作反字</hi>笑曰吾年餘八十矣元和之中<hi>一無之字</hi>嘗<lb/>
從吏部遊京師人言國家用兵帑金窖粟不足用當時<lb/>
<pb n="KR4h0022_WYG_732-16b"/>
江南之賦已重矣殆今盈六十年賦數倍於前不足之<lb/>
聲聞於天下得非專地者之欺甚乎吾有丈夫子五人<lb/>
諸孫亦有丁壯者自盗興以來百役皆在亡無所容又<lb/>
水旱更害吾稼未即死不忍見兒孫寒餒之色雖盡售<lb/>
小鷄之木不足以濡吾家况<hi>一作矧</hi>一二買名爲偷乎今<lb/>
子一煬竈不給而責吾之深吾將欲移其責於天下之<lb/>
守則吾死不憾矣余嘆之曰汝之信也然當發於余汝<lb/>
姑歸與之酒繼之以歌云<lb/>
<pb n="KR4h0022_WYG_732-17a"/>
長其舩兮利其斧輸其薪兮勿予侮田予登兮糓予庾<lb/>
突晨烟兮蓬縷縷窻有明兮編有吉飽而安兮惟編是<lb/>
伍時不用兮吾無撫汝　　一作皆唐文粹<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_732-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百三十三<lb/>
</p>
<p>
</p>
  </div>
</body>
</text>
</TEI>
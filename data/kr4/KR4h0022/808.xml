<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百九</head>
    <p>
<pb n="KR4h0022_WYG_808-1a"/>
欽定四庫全書<lb/>
　文苑英華巻八百九　　　　宋　李昉等　編<lb/>
　舘驛<hi>館驛使附</hi>
　　滑州新驛記一首　　　滑州新驛碑隂記一首<lb/>
　　宋州重修五驛記一首　館驛使壁記一首<lb/>
　樓上<lb/>
　　翰林學士院新樓記一首<lb/>
　　鳯翔鼔角樓記一首　　泗州重修鼔角樓記一首<lb/>
<pb n="KR4h0022_WYG_808-1b"/>
　　襄陽北樓記一首　　　泉州北樓記一首<lb/>
　　館驛<hi>館驛使附</hi>
　　　滑州新驛記　　　　　　　李　勉<lb/>
滑臺舊驛天寳丙申嵗逆臣盗國師競而焚滑臺四衢<lb/>
通于四海夷貊奉聘諸侯覲王有疊騎擊轂填郛翳直<lb/>
之日也或寒沍凝血或炎赫鑠肌疲心躁憤駢立無寄<lb/>
剛寒者多氣奮盱衡温愿者猶神忿吐息雖逺馨醪膳<lb/>
腐積菽藁小吏夏執輕箑冬備重裘獻用無所曷補餒<lb/>
<pb n="KR4h0022_WYG_808-2a"/>
殆常惕惕祗懼終湑湑<hi>一作滑滑</hi>議繁亦有吟憤作誣口吻<lb/>
震發者幕客請余構驛傳以備政縣吏請余廣驛傳以<lb/>
息責遂命試光禄卿兼同州别駕裴萬以恪以幹俾主<lb/>
剞劂圬墁之工授其意曰無尚雕木之異無榮飾土之<lb/>
竒揆時勿奪詳費就簡惟疎楹棟將違暑也廣庭廡將<lb/>
逹風也取寧體之用去娯目之奢彤彩為文刻剸<hi>一作晋</hi>
像物有益勞費豈利䕃庥况玩巧蕩神誇麗踰度乎及<lb/>
息役休工門成度費<hi>闕</hi>　　　不墮余誠素不違乗軺<lb/>
<pb n="KR4h0022_WYG_808-2b"/>
之賔無或嗤余不効徐湛之風亭月觀之盛也大厯甲<lb/>
寅嵗八月二日記<lb/>
　　　滑亭新驛碑隂記　　　　　崔祐甫<lb/>
古之君子約已而裕人知龢而勤禮接賔以愿<hi>一作厚是</hi>務<lb/>
施於豐鄭公孫僑論晉文襄之覇也宫室卑庳無觀臺<lb/>
榭而崇大諸侯之館故来者如歸今我連帥尚書汧公<lb/>
為國垣翰于東土軍禮肅人謡興新其亭傳以待賔旅<lb/>
謀之有程設之有所力肆於悦巧悛於滛勿亟而成得<lb/>
<pb n="KR4h0022_WYG_808-3a"/>
其時制博敞髙明倬然其閈閎沉深奥宻杳然其堂室<lb/>
論者謂華之普徳虢之閿鄕自昔為之<hi>疑衍</hi>郵亭之甲今<lb/>
茲白馬可以抗衡汧公仁以愛衆儉以化下陋居室而<lb/>
恢賔館節豐華而廣廕庥稱時計功永代為憲方操八<lb/>
柄揉此萬邦于庇人其徳弘大於是舉也見其端焉夫<lb/>
其去故就新之議屬徒揆日之制作而示後公實書之<lb/>
盖聞傳春秋序風雅者丘明卜商之事也下吏敢亦庻<lb/>
幾<lb/>
<pb n="KR4h0022_WYG_808-3b"/>
　　　宋州重修五驛記　　　　　鄭　就<lb/>
戊子嵗大彭戍卒有在南方者一旦衆譁于營刄殺主<lb/>
将不待朝廷命巻斾而歸既至所止即共樹小吏以張<lb/>
大㐫天子震怒徴諸侯師以討之常時挟刄為盗匿蔽<lb/>
榛莽者咸来附離叶拒王師而睢陽最與賊近忽剽攘<lb/>
不徇志必縱火火爇傳置尺椽盡為餘燼時隴西公以<lb/>
重望鎮諸方徴師悉出其地供億大費不煩朝廷而又<lb/>
戒嚴疊門賊馬首不敢西向我季父貂蝉適守睢陽大<lb/>
<pb n="KR4h0022_WYG_808-4a"/>
軍頓其所資糧餽餉且靡闕一毫明年九月賊平我公<lb/>
念鴈池洎㑹亭五郵前為賊熾熖所滌况沿<hi>一作官</hi>河旁<lb/>
午豈可使厦屋不修乃劂材孱工未數月而畢其創匠<lb/>
輪奐為客館之甲君子以為非我隴西公大才不能當<lb/>
劇賊非我季父稱事不能新郵亭冝乎礱石刻文聲其<lb/>
羙績就久奉隴西公命牢讓不免其叙事也質而直㣲<lb/>
而簡俾後之為政者識我季父之多能咸通庚寅年秋<lb/>
七<hi>一作八</hi>月記<lb/>
<pb n="KR4h0022_WYG_808-4b"/>
　　　館驛使壁記　　　　　　　栁宗元<lb/>
凡萬國之㑹四夷之来天下之道塗畢出於邦畿之内<lb/>
奉貢輸賦修職於王畿者入于近關則皆重足錯轂以<lb/>
聴有司之命徴令賜予布政於下國者出於甸服而後<lb/>
按行成列以就諸侯之館故館驛之制於千里之内尤<lb/>
重自萬年至於渭南其驛六其蔽曰華州其關曰潼關<lb/>
自華而北界于櫟陽其驛六其蔽曰同州其關曰蒲津<lb/>
自㶚而南至于藍田其驛六其蔽曰商州其關曰武關<lb/>
<pb n="KR4h0022_WYG_808-5a"/>
自長安至於盩厔其驛十有一其蔽曰洋州其關曰華<lb/>
陽自武功而西至于好畤其驛三其蔽曰鳯翔府其關<lb/>
曰隴關自渭而北至于華原其驛九其蔽曰坊州自咸<lb/>
陽而西至于奉天其驛六其蔽曰邠州由海之内摠而<lb/>
合之以至于關由關之内束而㑹之以至於王都華人<lb/>
夷人往復而授館者旁午而至傳吏奉符而閲其數縣<lb/>
吏執牘而書其物告至告去之役不絶於道寓望迎勞<lb/>
之禮無曠於日而春秋朝陵之邑皆有傳館其飫餼饔<lb/>
<pb n="KR4h0022_WYG_808-5b"/>
饋<hi>集作飲飫餼饋</hi>咸出於豐給繕完築役<hi>集竹復</hi>必歸於整頓列<lb/>
其田租布其貨利權其入而用其息<hi>集作積</hi>於是有出納<lb/>
竒贏之羡<hi>集作數</hi>勾㑹考校之政大厯十四年始命御史<lb/>
為之使俾考其成以質于尚書季月之晦必合其簿書<lb/>
以視其等列而校其信宿必稱其制有不當者反之於<lb/>
官尸其事者有勞焉則復于天子而優升之勞大者増<lb/>
其官次者降其調之數又其次猶異其考績官有不職<lb/>
則以告而罪之故月受俸二萬于太府史五人承符者<lb/>
<pb n="KR4h0022_WYG_808-6a"/>
二人皆有食焉先是假廢官之印而用之貞元十九年<lb/>
南陽韓泰告于上始鑄使印而正其名然其嗣當斯職<lb/>
未嘗有記之者追而求之盖數嵗而往則有<hi>集作失</hi>之矣<lb/>
今余為之記遂以韓氏為首且曰修其職故首之也<lb/>
　　樓上<lb/>
　　　翰林學士院新樓記　　　　韋表㣲<lb/>
長慶二年春翰林院學士缺穆宗皇帝顧謂左右曰孰<lb/>
可充是任者皆曰恭恪可以奉宻命通敏可以肆皇猷<lb/>
<pb n="KR4h0022_WYG_808-6b"/>
有若内謁者藍田季温可上曰俞洎四年夏院使缺敬<lb/>
宗皇帝顧謂近臣曰孰可補是職者皆曰博覧以好古<lb/>
清白以奉公有若奚官局令衛元璨可上曰俞是以授<lb/>
金紫之賜承侍從之榮典司禁闈㕘掌詔令嘗因暇相<lb/>
與議曰夫宫室臺觀盖有宜稱茍失其制人何法焉内<lb/>
署與集賢史館秘書省皆號圖書府而内署最為宻近<lb/>
故學士之登將相踐崇顕者十有八九焉彼三署不可<lb/>
同年而語矣而庭宇逼仄屋室卑陋非聖朝待賢之意<lb/>
<pb n="KR4h0022_WYG_808-7a"/>
豈羣彦飬徳之所于是梧桐高則可以栖靈鳯巖嶺秀<lb/>
則可以韞羙玉是宜革作以新其居乃同詞上聞詔命<lb/>
惟允錫以材布<hi>作帛</hi>假其工徒心匠始形於事先物境潛<lb/>
運於度内乃撤小屋崇廣厦掲飛梁於層構聳危樓於<lb/>
上楹重簷翼舒虗牖霞駮甍棟豐麗欄檻周固三門並<lb/>
設䨇閤對啓延清風於北户候朗月於南榮積其典墳<lb/>
藏於扄鑰因討閲之際資登眺之娛若乃前瞰雲山傍<lb/>
窺臺觀仰丹霄於咫尺納顥氣於襟抱八表殊望四時<lb/>
<pb n="KR4h0022_WYG_808-7b"/>
異境觸類生趣随方散懷其下廊廡對序階陛四匝中<lb/>
創小亭以候宴語卉木駢植松竹交隂拆<hi>一作林</hi>高標於<lb/>
棼橑散餘芳於户廷信可久之宏規不冺之盛跡也經<lb/>
構之始侍講崔學士出拜小宗伯樓成之月學士韋公<lb/>
秉國鈞旬日侍講高學士拜夕郎明年正月學士路君<lb/>
遷小司馬為承㫖表㣲洎王宋二舎人皆遷秩加職院<lb/>
使復以成績並命遷内常侍夏四月中書鄭舎人駕部<lb/>
郎中皆以鴻文碩學為侍講學士有詔賜宴始觴於斯<lb/>
<pb n="KR4h0022_WYG_808-8a"/>
中外之知者朝昬皆賀豈興作之㑹契於隂陽之運乎<lb/>
而土木之動應於福慶之數乎表㣲學愧鏤氷文慙畫<lb/>
虎秉筆視草于茲六年備歴規度之謩詳觀<hi>一作都</hi>新舊<lb/>
之制承命為記實慙菲詞時太和元年某月日記<lb/>
　　　鳯翔鼔角樓記　　　　　　韋慶復<lb/>
十月成樓記時也自聖人觀象立制則重門擊柝以待<lb/>
暴客故天下都邑大崇建之凡千乘之君其外者郛其<lb/>
内者城郛之門所以苞納州聚城之門所以嚴䕶師長<lb/>
<pb n="KR4h0022_WYG_808-8b"/>
故諸侯國多以内城門於中軍為最近率皆樓於斯飾<lb/>
於斯建鼔角於斯先是此府無内城無重門㕔事之階<lb/>
才隠内屏旌門之次廹於通道大將軍鼔角置於郛晏<lb/>
然而安積有嵗矣今我江夏公七月下車首乎其謀八<lb/>
月慮事鳩乎材九月恩洽得乎衆十月勞農興乎役然<lb/>
後下令葺簣相土命毁削舊宇坦平新途廻還翼張絢<lb/>
㓗氷静既而版幹具畚築興山虞納材梓人凖䋲雕琢<lb/>
切磨丁丁登登重楹疊户霞起雲烝如翬斯升勢將騫<lb/>
<pb n="KR4h0022_WYG_808-9a"/>
騰如山斯層崔嵬凌競君子曰大哉斯樓之作上可以<lb/>
陳列鼙鼓下可以禁限中外近可以張皇斯衆逺可以<lb/>
戒勵大軍稽晷度不失於方中審山川乃得其靣勢衆<lb/>
心多樂成之助工徒有恱使之勸非大君子淵慮宏謀<lb/>
則茲樓何從而興也或者以為前之闕政公能補之愚<lb/>
則不然夫舉一事建一功不量其小大茍能㢠㧞人表<lb/>
獨得殊見則無非天假之才得之縱有賢方伯比肩於<lb/>
前欲責其人表之見無乃過歟然則斯樓曠之於前宜<lb/>
<pb n="KR4h0022_WYG_808-9b"/>
也成之於今亦宜也奚所謂稱補其闕哉樓成二日我<lb/>
公與䕶軍中貴人洎賔僚偕登而閲之慶復仰而歎曰<lb/>
公之政教見於斯樓盡矣且棟之梁之小大攸宜材不<lb/>
缺也壁壘完堅圬塗縝宻人不偷也䋲墨脩整苦窊不<lb/>
用法至行也丹雘鋪彩光輝燭人照至明也舉是署以<lb/>
福我境内之人徳澤甚厚豈土木云乎哉元和二年十<lb/>
二月十有一<hi>作十月十一</hi>日記<lb/>
　　　泗州重脩鼔角樓記　　　　李　磎<lb/>
<pb n="KR4h0022_WYG_808-10a"/>
烈而悲者角之聲讙而壯者鼔之聲烈與悲似義讙與<lb/>
壯似勇夫軍以義集以勇進故軍城例樓鼓角於正門<lb/>
以嚴暮警夜二物用固均然凡發語雖先鼓及奏而<hi>一有</hi>
<hi>古字</hi>角先鳴者盖欲勇生於義云泗城據汴淮奔會處汴<lb/>
迅以射淮廣而吞擰勢雄重翕張氣象故其出人物義<lb/>
且勇與鼔角之聲相叶雖商販四衝船擊柂交而氣不<lb/>
衰雜防禦使劉公郡人也其義勇智傑拔於萬衆間始<lb/>
為郡諸將黄巢陷關徐以西討急務在廣兵力按舊屬<lb/>
<pb n="KR4h0022_WYG_808-10b"/>
郡名取泗泗稱未奉詔不服徐師因大至公為都馬步<lb/>
司轉司衙皆摠兵柄捍守連年徐竟解圍而去已而上<lb/>
欲乆安徐泗卒以泗屬徐㑹有新防禦使昧軍機意泗<lb/>
人含憤復激令背徐不屬<hi>一作出</hi>公執詔争不得衆因大<lb/>
呼逐防禦使扶公坐公不得已詔亦因命公徐帥太尉<lb/>
鉅鹿王感公於已絶他心曲折惟天子命相得益歡甚<lb/>
於故焉公既挈防禦印登城四靣望皆拒戰後火燼餘<lb/>
或石抛所傾方圍急城中又壞屋給薪併是屋廬少全<lb/>
<pb n="KR4h0022_WYG_808-11a"/>
者乃鋭意自鞠鬬場上佐院稍稍營葺且謂鼓角樓者<lb/>
軍門眉首冝特華壯樓及左右鼔棚新者二十七間益<lb/>
掲其柱危其檻以激響日沉宵寒聽吹擊者疑岸浦泉<lb/>
窟龍吟鼉作時時相應和既而郡衆列觀欲咨文人紀<lb/>
績或揖衆而進曰公之功行甚多非止此樓門左右臂<lb/>
出廊及都廂等院凡二百餘間悉公重修又修孔子廟<lb/>
佛祠黄帔道宫觀文武吏舎靈山神宇凡數百千間又<lb/>
勸里人益構其居荒毁更新鬱鬱如春發寒槎又増武<lb/>
<pb n="KR4h0022_WYG_808-11b"/>
器庫旗矟千竿鎚百柄甲裝三百劔千環箭六萬羽弓<lb/>
弦角千凡營制悉以家私財佐用又教屬縣樹桑栁棗<lb/>
榆至二萬本無名役除律敕外擅立條歸之簡切用是<lb/>
人益附親逋竄自返萬三千户朝客中貴人往来饔餼<lb/>
餞迎如完盛時防䕶淮浙等貢上錢貫數百萬此其大<lb/>
畧公所以能若是者由誠<hi>疑</hi>者公具侍<hi>一作具待</hi>下懇為尊<lb/>
中丞郡太君得拜封爵邑連表乞歸侍其誠切動人如<lb/>
此所以能堅奉明天子者以首出其政耶由此言之豈<lb/>
<pb n="KR4h0022_WYG_808-12a"/>
一樓而已乎且公用孝資忠用義發勇其壯烈聲又豈<lb/>
鼓角而已乎安可但記一樓而遺他事乎衆曰然則何<lb/>
如而可進譚者曰吾聞古人以玉况德以器銘功豈玉<lb/>
足况器足銘耶盖借玉為喻因器而盡銘他善今儻告<lb/>
文人請借鼓角以况公心而因記樓盡述公之功行儻<lb/>
可乎咸曰善然健於筆者不能冩是當緩以俟之積月<lb/>
而史官尚書司封郎中李磎自淮楚趨闕驛泗於是郡<lb/>
從事張信與同僚及將吏等磨石濡筆且以衆志白于<lb/>
<pb n="KR4h0022_WYG_808-12b"/>
公請磎為記磎不敢辭即所聞實書于石於戲樓以中<lb/>
和五年二月二十八日成以其年九月三十日書<lb/>
　　　襄陽北樓記　　　　　　　符　載<lb/>
天時有晦明人情有舒慘或感瘁交搆鬱凝不發非<lb/>
登髙逺眺望則無以疎達其氣導冲和之性焉藹藹<lb/>
襄陽山水之鄉征南興峴亭賞賢王造北樓之勝<lb/>
緬邈千載遐襟一致静躁<hi>一作操</hi>其有<hi>一作㫖</hi>得不根<lb/>
柢於是乎然勢勝則同制作迺異請得本末而言<lb/>
<pb n="KR4h0022_WYG_808-13a"/>
之先前之人公舎之内特建危榭以瓌碩之材樹窐<lb/>
雜之地左右翳薈顧視生熟人莫能登<hi>一有庇字</hi>甚無光<lb/>
輝我公懷之思有所致㑹異日官府無事攜鄒生枚<lb/>
叟之客高步縱覩于城之墉次于北隅大獲偉地公<lb/>
竟符曩意據陴不去𤣥機一發樓在吾目由是振陳<lb/>
成新拔卑為髙經營鼓智財力什一笑抃之下峩峩<lb/>
横空襄人駭之謂靈物佐助不然者何以不殫貨不<lb/>
峻程不罷民而成不朽之績容易若此之甚也夏五<lb/>
<pb n="KR4h0022_WYG_808-13b"/>
月辛巳公欲亟逞遐屬亦既樂只為食肴酒聚賔而<lb/>
登之異其勢隠軫氣崇融上乘百雉旁壓萬井飛陛<lb/>
虹指長檻雲截陵昭囘而永睇闗<hi>一作闋</hi>萬態之紛糾<lb/>
楚山無際漢水逺去郢門商雒㣲茫天外當是時大<lb/>
火炎炎里閈如燔更簟驟盥躁灼不解及其燕也即<lb/>
窈靄静深端和肅清輕颷四來衝闥動扄座賔相顧<lb/>
如在顥氣况乎春之發舒秋之泬寥固不言而勝矣<lb/>
壯而不侈謂之範作而不費謂之智登降有序謂之<lb/>
<pb n="KR4h0022_WYG_808-14a"/>
禮享宴有恵謂之仁道崇者聲輝位大者物舉搢紳君<lb/>
子咸謂為此樓與羊公峴亭不沒矣若掘客土斬異材<lb/>
礱他山之石奪齊人之力肆浩蕩之觀窮靡嫚之樂實<lb/>
曰凉徳賈謗不暇亦文者何述焉野人鯫劣備詳公明<lb/>
白之實敬揚休休為来者大猷五年六月十五日記<lb/>
　　　泉州北樓記　　　　　　歐陽詹<lb/>
釋名曰樓瞜也謂高明覿逺瞜瞜然也建於第宅則以<lb/>
閲園林有媚樹於雉堞則以警㓂盗不虞故墨子曰城<lb/>
<pb n="KR4h0022_WYG_808-14b"/>
備<hi>集無備字</hi>三十歩一坐候樓百歩一立候樓茲樓者盖此<lb/>
郡北墉之立候樓也卜築之始而有之<hi>三字集作㣲而具之</hi>袤不<lb/>
倍常廣唯再尋製造日逺土木功<hi>集作力</hi>殆左騫右陊上<lb/>
露下圯有年数矣邦牧安定席公貞元七年下車至九<lb/>
年月之三祀重民力而未形言是年暮秋嵗豐農隙有<lb/>
司率常典告有事于土功公曰斯郡國<hi>集無此字</hi>之南極也<lb/>
元后帝郷實在於北詩不云乎心乎愛矣遐不謂矣欲<lb/>
固<hi>集作因</hi>戀主向方瞻矚惟此有樓半傾半摧日夜闕登<lb/>
<pb n="KR4h0022_WYG_808-15a"/>
陴擊柝之所風雨憂折榱復隍之患政因時令爾其營<lb/>
之俾有布席跪立之地<hi>集有間字</hi>更人防卒之位<hi>位字集作蒞事</hi>予<lb/>
將時躋展北面拱辰之心焉而受命之<hi>集無之字</hi>者感公之<lb/>
意如公之意杼人羣庶感公之誠如公之誠川朝子來坯<hi>集作</hi>
<hi>坯</hi>崩易蠧址有餘而不剗基墌自延材有長而不剪棟宇自<lb/>
崇既望庀徒未晦成功倚層霄於軒檻納千里乎忩牗<lb/>
如鱗之𪠘署若岸之軍壁得不牧<hi>三字集作得之状</hi>若連山之<lb/>
有重巒長江之蹙洪濤氣勢繇是而<hi>集作以</hi>雄焉公每子<lb/>
<pb n="KR4h0022_WYG_808-15b"/>
牟情来莊舄思生俯仰於斯徘徊於斯夫完城壯邑有<lb/>
邦之本也戀闕愛君為臣之節也善矣哉公廣茲樓也<lb/>
逺得有邦之本近貞為臣之節執邦之本曰公謹臣之<lb/>
節曰忠唯公與忠公斯昭矣小子家在委巷多聞輿誦<lb/>
藝忝儒術數<hi>集作毎</hi>侍公居上志下衷兩獲而達敬書其<lb/>
事為之記以獻至若眺四維之雲物臨萬井之烟景遐<lb/>
象佳致眸<hi>一作瞬</hi>莫勝觀非公有樓之素故不載之<hi>集作之載</hi>
貞元九年秋九月三十日獻<lb/>
<pb n="KR4h0022_WYG_808-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_808-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百九<lb/>
</p>
<p>
</p>
  </div>
</body>
</text>
</TEI>
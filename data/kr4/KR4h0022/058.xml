<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五十八</head>
    <p>
<pb n="KR4h0022_WYG_058-1a"/>
欽定四庫全書<lb/>
　文苑英華卷五十八　　　宋　李昉等　編<lb/>
　行幸一<lb/>
　　三月三日華林園馬射賦一首<lb/>
　　臨層臺賦一首　　　　駕幸溫泉宫賦一首<lb/>
　　駕幸華清宫賦一首　　駕幸九成宫賦一首<lb/>
　　駕幸天安宫賦一首　　駕幸芙蓉園賦一首<lb/>
　　　三月三日華林園馬射賦<hi>并序</hi>庾　信<lb/>
<pb n="KR4h0022_WYG_058-1b"/>
臣聞堯以仲春之月刻玉而逰河舜以甲子之朝披圖<lb/>
而廵洛夏后瑶臺之上或御二龍周王𤣥圃之前猶驂<lb/>
八駿我大周之創業也南正司天北正司地平九黎之<lb/>
亂定三危之罪雲紀御官鳥司從職皇王有秉歴之符<lb/>
𤣥珪有成功之瑞豈直天地合徳日月光華而已哉皇<lb/>
帝以上聖之姿膺下武之運通乾象之靈啓神明之徳<lb/>
夷典秩宗見之三禮䕫為樂正聞之九成克已備於禮<lb/>
容威風揔於戎政加以卑躬菲食皁帳綈衣百姓為心<lb/>
<pb n="KR4h0022_WYG_058-2a"/>
四海為念西郊不雨即動皇情東作未登彌廻天眷兵<lb/>
革無㑹非有待於丹烏宫觀不移故無勞於白鷰銀瓮<lb/>
金舡山車澤馬豈止竹葦<hi>一作革</hi>兩草共垂甘露青赤三<lb/>
氣同為景星雕題鑿齒識海水而来王烏弋黄皮騐東<lb/>
風而受吏于時𤣥鳥司厯蒼龍御行羔獻氷開桐葉<hi>疑作</hi>
<hi>華</hi>萍生<hi>一作合</hi>皇帝幸於華林之園玉衡正而泰階平閶<lb/>
闔開而勾陳轉千乘雷動萬騎雲屯落花與芝蓋同飛<lb/>
楊栁共春旗一色乃命羣臣陳大射之禮雖行祓禊之<lb/>
<pb n="KR4h0022_WYG_058-2b"/>
飲即用春蒐之儀止立行宫裁舒帳殿階無玉壁<hi>一作甃</hi>
既異河間之碑户不金鋪殊非許昌之賦洞庭既張承<lb/>
雲乃奏騶虞九節貍首七章正飾五彩之雲壺寕百福<lb/>
之酒唐弓九合冬幹春膠夏箭三成青莖赤羽於是選<lb/>
朱汗之馬校黄金之埒紅陽飛鵲紫鷰晨風唐成公之<lb/>
驌驦海西侯之千里莫不飲羽銜竿吟猿落雁鐘鼓震<lb/>
地埃塵漲天酒以罍行餚由鼎進彩則錦市俱移錢則<lb/>
銅山合徙太史聽鼓而論功司馬張旃而賞獲上則雲<lb/>
<pb n="KR4h0022_WYG_058-3a"/>
布雨施下則山藏海納實天下之至樂景福之歡欣者<lb/>
也既而若木將低金波欲上天顧惟穆賔歌惟醉雖復暫<lb/>
離北闕聊宴西城即同酆水之朝更是岐山之㑹小臣<lb/>
不舉奉詔為文以管窺天以蠡酌海盛徳形容豈陳梗<lb/>
槩<lb/>
嵗次昭陽月在大梁其日上已其時少陽春史司職青<lb/>
祗效祥徵萬騎於平樂開千門於建章属車灑酒複道<lb/>
焚香皇帝翊四圍於帝<hi>一作西</hi>閑<hi>翊四校於僊園</hi>迴六龍於天苑<lb/>
<pb n="KR4h0022_WYG_058-3b"/>
對宣曲之平林望甘泉之長坂華蓋平飛風烏細轉路<lb/>
直城遥林長騎逺帷宫宿設帳殿開筵傍臨細栁斜界<lb/>
宜年開鶴列之陣靡魚鬚之旃行漏抱刻前旌載鳶河<lb/>
湄<hi>一作涯</hi>薙草渭口澆泉堋雲五色的暈重圓陽管既調<lb/>
春絃實撫揔章恊律成均樹羽翔鳳為林靈芝為圃草<lb/>
銜長帶桐垂細乳鳥囀歌来花濃雪聚玉律調鐘金錞<lb/>
節鼓於是咀銜拉鐡逐日追風并試長楸之埓俱下蘭<lb/>
池之宫鳴鞭則汗赭入勒則塵紅既觀賢於大射乃頒<lb/>
<pb n="KR4h0022_WYG_058-4a"/>
政於司弓變三驅而畫鹿登百尺而懸熊繁弱振地鐵<lb/>
驪蹋空禮正六耦詩歌九節七札俱穿五豝同穴弓如<lb/>
明月對堋馬似浮雲向埓鴈失羣而行斷猿求林而路<lb/>
絶控玉勒而摇星跨金鞍而動月乃有六郡良家<hi>二字一作</hi>
<hi>䧺才</hi>五陵豪<hi>一作髙</hi>選新迴馬邑之兵始罷龍城之戰將軍<lb/>
戎服来叅武讌尚帶<hi>一作帶尚</hi>流星猶乗<hi>一作乗猶</hi>奔電始聼鼔<lb/>
而唱籌即移竿而標箭馬噴沾衣塵驚灑面石偃水而<lb/>
澆園花乗風而繞殿熊耳刻杯飛雲畫罍水衡之錢山<lb/>
<pb n="KR4h0022_WYG_058-4b"/>
積織室之錦霞開司筵賞至酒正杯来至樂則賢乎秋<lb/>
水歡笑則勝上春臺既而日下澤宫筵䦨相圃悵徙蹕<lb/>
之留歡眷廻鑾之餘舞<hi>一作武</hi>欲使石梁銜箭銅山飲羽<lb/>
横弧於楚水之蛟飛鏃於吴亭之虎况復恭已無為南<lb/>
風在斯非有心於蜓翼豈留情於㦸枝唯觀揖譲之禮<lb/>
蓋取威䧺之儀<lb/>
　　　臨層臺賦　　　　　　　　唐太宗<lb/>
惟萬幾之暇景屏千慮於巖廊𤣥英移其暮節白日黯<lb/>
<pb n="KR4h0022_WYG_058-5a"/>
其斜光欝金堦兮起霧碧玉宇兮流霜延複道於阿閤<lb/>
啓重門於建章爾乃崇基廻<hi>一作回</hi>搆危簷間出暑終冬<lb/>
臺寒濃夏室望彫軒之拱漢觀鏤檻之擎日柱引桂而<lb/>
圓虚芬舒蓮而倒實霞觀近兮紅逼烟樓遥兮翠宻念<lb/>
作者兮為勞愧居之而有逸於是慨然自思情懐不怡<lb/>
雖移新之建址實從故而裁基鍳前王之御世亦因機<lb/>
而化之换卑宫於穴處改巢樹於茅茨何燥濕之殊致<lb/>
乃澆淳之换時有前前之累改無後後之相師只若阿<lb/>
<pb n="KR4h0022_WYG_058-5b"/>
房𥘉制窮八荒之巧藝甘泉始成極三秦之壮麗工靡<lb/>
日而不勞役無時而暫憇加以長城亘地絶脉遐荒疊<lb/>
鄣峙漢層簷映廊反是中華之弊翻資北狄之强烽纔<lb/>
烟而已備河欲凍而先防玉帛殫於帑藏黎庶殞於風<lb/>
霜噴胡塵於渭水騰朔馬於漁陽罄有限之賦歛給無<lb/>
厭之豺狼既陵轢於千古乃䖍思於百王屬虚躬之纂<lb/>
武登皇圗而御宇𢎞三䇿於廟堂變千機於狂虜頓王<lb/>
綱於沙漠製雲羅於海浦移種落殄凶渠卷毳帳掃穹<lb/>
<pb n="KR4h0022_WYG_058-6a"/>
廬門無關於地軸户不納於天樞肆黎元於耕鑿一文<lb/>
軌於車書循今蹤兮覧前跡俯層城兮臨太液鑑髙深<lb/>
之外固蕩心神而内益有土木之二勞非干戈之兩役<lb/>
雖復重基數仞異細栁之𥘉營疊岸盈丈開上林而翫<lb/>
兵彼露臺之一儉乃延徳於蒼生此崇基之漸泰方起<lb/>
謗於黎甿利懐小而忘大害弃重而思輕是猶蜀侯之<lb/>
貪金䘮其國於岷峨智伯之縱辯迷自灌於洪波鍳損<lb/>
益而為寡殊禍福而成多故庸愚之尚志豈賢逹之殊<lb/>
<pb n="KR4h0022_WYG_058-6b"/>
智至若膏雨雲飛八紘廣被信觸類而流澤非有求於<lb/>
報施故為施<hi>二字一作故知施</hi>而不自務<hi>疑作矜</hi>者亦成功之大<lb/>
義愛<hi>疑作受</hi>而不知感者乃悖徳之深累澄遣心意坐怡<lb/>
情抱一徳是珍萬物非寳不避辱於真惡豈求榮於偽<lb/>
好既同徳而同心共流芳於王<hi>一作至</hi>道<lb/>
　　　駕幸温泉宫賦<hi>以天下安樂明主宴逰為韻</hi>林　琨<lb/>
寒郊已暮兮景氣澄鮮遥林罷色兮古岫蒼然我皇將<lb/>
出豫滌思觀風獵賢於是旭月霽野慶雲靄天指鳳城<lb/>
<pb n="KR4h0022_WYG_058-7a"/>
之香陌得驪阜之甘泉乃垂<hi>疑作乘</hi>琱玉之輿駕飛黄之<lb/>
馬羅霜仗於㶚亭之上駐清蹕於泰山之下賦汾水於<lb/>
秋風詠在鎬於周雅若其嚴氣盛隂雲寒氷生巨壑雪<lb/>
滿層巒河海方閉温泉正湍豈獨鍳天心於曲渚藻聖<lb/>
慮於清瀾洞上善之為信秉至柔之自安伊昔竹殿始<lb/>
秋梧宫未落空望幸之杳眇怨嬉逰之寂寞芸從馥於<lb/>
玉階月虚容於金閤接逺樹於新豐韻曉鐘於長樂皇<lb/>
歡是并品物咸亨逶迤清泚皎潔澄明奏鈞天而寒谷<lb/>
<pb n="KR4h0022_WYG_058-7b"/>
變律陳羽衞而隂飇换晴故能蠲憂除患利用永貞于<lb/>
時澤洽羣臣恩遍區宇野豐<hi>一作農</hi>擊壌則有頌於康哉<lb/>
帝之何力空𢋫歌于聖主因返斾迴鑾逍遥近甸度祥<lb/>
光之蕭索鬱佳氣之葱蒨鈎陳不改下輦成宴誡軹道<lb/>
而興嗟想磻溪而流盼然後省娱逰之樂念淳朴之儔<lb/>
開靈液之廣潤與萬姓而同休施兎罝於中谷賁束帛<lb/>
於巖幽獨有執㦸三道栖遲一丘空想臣朔之列常陪<lb/>
漢武之逰<lb/>
<pb n="KR4h0022_WYG_058-8a"/>
　　　駕幸華清宫賦<hi>以温泉毖湧盪邪難老為韵</hi>韓　休<lb/>
惟我皇御宇兮法象乾坤天歩順動兮行幸斯存雨師<lb/>
灑路兮九門洞啓千旗火生兮萬乗雷奔紫雲霏㣲随<lb/>
六龍而欲散還聚白日照耀候一人兮當寒却温蓋上<lb/>
豫逰以叶運豈伊沐浴而足論若乃北騎殿後鈎陳啟<lb/>
前辭紫殿而魚不在藻出青門而龍乃見田霜㦸森森<lb/>
以星布玉輅迢迢而天旋聲明動野文物藻川月落鳳<lb/>
城已渉於𤣥㶚日生暘谷俄届於甘泉於是登三休兮<lb/>
<pb n="KR4h0022_WYG_058-8b"/>
憇神轡朝百辟兮禮容備玉堂慿艮面鶉野以髙明石<lb/>
溜象䝉遶龍宫之清毖處無為兮既端拱時或濯兮湯<lb/>
泉湧聖躬清兮聖徳廣四目明兮四聦朗與元氣之氛<lb/>
氲如晴空之滌盪觀夫巍峩宫闕隠映烟霞上<hi>一作盤</hi>薄<lb/>
鳥道經廻日車路<hi>一作横</hi>臨八水<hi>一作永</hi>砌比萬家樓觀排<lb/>
空時既知於降聖忠良在位諒勿疑於去邪儒有鵬無<lb/>
翼風有摶毎俟命以居易尚媿身於才難觀國光以舉<lb/>
踵歴華清而展歡不𢋫歌以忭舞夫何足以自安乃為<lb/>
<pb n="KR4h0022_WYG_058-9a"/>
歌曰素秋歸兮𤣥冬早王是時兮出西鎬幸華清兮順<lb/>
天道瓊樓架虚兮靈仙保長生殿前兮樹難老甘液流<lb/>
兮聖躬可澡俾吾皇兮億千夀考<lb/>
　　　駕幸九成宫賦<hi>以順時出豫觀風展義為韵</hi>李子卿<lb/>
皇帝握靈符之三<hi>一作千</hi>載也天地穆清星日輝潤野訪<lb/>
遺逸朝登傑雋化則垂拱而成令則不言而信時廵之<lb/>
儀展秋獮之禮順思訪俗而觀人若乗乾而出震右輔<lb/>
伊邇離宫在兹前瞻鳴鳳之岫傍指神雞之祠渭水煙<lb/>
<pb n="KR4h0022_WYG_058-9b"/>
波接苑中之洲渚岐山雲物落禁裏之軒墀誡<hi>疑作俄</hi>而<lb/>
迴鑾輅載羽旗為宴鎬之樂動横汾之詞况不勞於百<lb/>
姓而有務於三時者哉由是叶清秋練吉日乗石洗皇<lb/>
輿出七騶按隊千乗扈蹕戈矛林森士馬櫛比始地嶪<lb/>
而天旋終電馳而飆疾翻然而八駿騫騰霍濩而六龍<lb/>
奔逸雷公轉轂風伯按馭朱旗列而秋野生春金甲照<lb/>
而暮川增曙陋漢帝之逰衍哂秦皇之逸豫祥煙不散<lb/>
近飛搶壘之間瑞草常開併拂車宫之處廣陌鳴鑾異<lb/>
<pb n="KR4h0022_WYG_058-10a"/>
彼逰盤訪百年之疾苦知五稼之艱難成王之蒐由是<lb/>
問古公之政有以觀翠華来兮野老喜屬車至兮國人<lb/>
歡詎比夫隴塞回中妄開行幸之路泰郊畤上虚立禮<lb/>
神之壇穆然深宫駐蹕其中樓枕嶺而倒影殿當川而<lb/>
抱<hi>一作施</hi>虹閟䆳而寒暑隔岧嶤而雲霧通前視八水傍<lb/>
臨九嵕所以明四目逹四聦凝睿想播𤣥風比逰心於<lb/>
汗漫侔得道於崆峒亦既下輦於是<hi>一作焉</hi>端冕補闕政<lb/>
修墜典大風之歌作湛露之恩展於是振旅建旄廻鑾<lb/>
<pb n="KR4h0022_WYG_058-10b"/>
返轡百蠻懼威武萬姓知教義若臣者巖穴久服丘園<lb/>
来賁未有燭於皇明竊以覩於人瑞敢獻揚䧺之賦庶<lb/>
獲有司之議<lb/>
　　　駕幸天安宫賦　　　　　　吕令問<lb/>
卓哉有唐之開元也拉五帝而軼三皇洒雲雨之霶澤<lb/>
炯日月之重光恵及豚魚則鳥獸咸若化被草木則行<lb/>
葦不傷爾其尚節儉反貞淳照之如日育之如春猶以<lb/>
為震出而亨則随方而東狩豫順以動則因時而西廵<lb/>
<pb n="KR4h0022_WYG_058-11a"/>
非以肆志放欲盖乃觀風勞人於是乎天子乃命羣寮<lb/>
考吉日升玉輦馳清蹕霍濩沸渭鏗訇洋溢龍輿馳<hi>一作</hi>
<hi>駭</hi>地杳空山而自鳴紅旗照天轉洛橋而半出若乃宸<lb/>
襟逺覧睿賞遐宣則野泛佳氣樹生彩烟過澠池而懐<lb/>
古入傅巖而想賢覧唐墟之遺跡嘉舜風之慨然白雲<lb/>
𥘉飛澡秋思於汾水黄河一變濯聖慮於秦川是以問<lb/>
年徳<hi>一作髙年</hi>恤惸獨望秩山浸肆覲羣牧屬車所止罔不<lb/>
清肅乃有邑老田父進而歌曰嵗既稔而時清我后来<lb/>
<pb n="KR4h0022_WYG_058-11b"/>
兮應天行東都士庶扶輪送西土諸侯掃地迎君之徳<lb/>
兮徳無有路旁勞賚皆牛酒乗輿一至長安城千秋萬<lb/>
嵗南山夀<lb/>
　　　駕幸芙蓉園賦　　　　　　失　名<lb/>
紫禁彤庭兮二月春戯蝶流鶯兮百處新借問此来逰<lb/>
幸所是日芳菲最惹人乗桂苑之春晩值芳林之雨霽<lb/>
徵聲都尉之門召舞平陽之第的皪綵仗逶迤羅袂兩<lb/>
兩相看歩摇簪一一共鬪承雲髻鳴鑾漸出轉佩相從<lb/>
<pb n="KR4h0022_WYG_058-12a"/>
仙宫萬户層城九重綵扇似月從騎如龍奏清笳於楊<lb/>
栁下天蓋於芙蓉㶚川宛轉秦郊綺錯北極儀鳳之樓<lb/>
南隣隠豹之崿入紅園而移歩輦俯緑池而卷行幕鳴<lb/>
管則嬌鳥不飛拂簟則輕花自落留連帳殿彌望帷宫<lb/>
水摇摇而岸花紫煙㣲㣲而野樹紅鳴文鷁於波靣奏<lb/>
嬌鶯于掌中千鍾獻堯之酒五絃歌舜之風日落前溪<lb/>
雲垂後殿陌上氣合花間露泫徐飛睿藻再融神盼羣<lb/>
公既奏栢梁文萬乗方廽瑶池醼<lb/>
<pb n="KR4h0022_WYG_058-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百三十五</head>
    <p>
<pb n="KR4h0022_WYG_934-1a"/>
欽定四庫全書<lb/>
　文苑英華巻九百三十五　宋　李昉等　編<lb/>
　皇親<lb/>
　　酅國公墓誌一首　　　信王墓誌一首<lb/>
　　鄴國公墓誌一首　　　新平王墓誌一首<lb/>
　　睦王墓誌一首　　　　郭駙馬墓誌一首<lb/>
　　㑹王墓誌一首<lb/>
　　　酅國公墓誌一首　　　　　楊　烱<lb/>
<pb n="KR4h0022_WYG_934-1b"/>
永昌元年春二月甲申朔酅公薨公諱柔字懐順𢎞農<lb/>
人也縣犯太原王廟諱改為仙掌焉公即隋煬帝之𤣥<lb/>
孫元德太子之曽孫恭帝之孫酅國公行基之子粤若<lb/>
稽古崇德象賢統承先王脩其禮物惟丞相保寧西漢<lb/>
惟太尉亮弼東朝功書王家澤流後嗣亦猶司徒之敬<lb/>
敷五教殷徳日新后稷之播時百穀周有大賚隋髙祖<lb/>
昧旦丕顯齊聖廣淵皇天眷佑誕受顧命恭皇帝遜位<lb/>
明敡能讓天下作賔皇室與國咸休承百代之宗國穪<lb/>
<pb n="KR4h0022_WYG_934-2a"/>
二王之後公山河積氣清白餘基孝友著于閨門信義<lb/>
行於邦國從心妙用不出户庭覃思典墳不窺園圃及<lb/>
其上公傳位命服居前有怵惕之心無驕矜之色漢之<lb/>
平帝猶敬劉歆<hi>集作猶封曽侯</hi>魯之戴公尚聞商頌大唐貴為<lb/>
辰極富有環瀛用三王之禮以同天地奏八代之樂以<lb/>
答神祇郊上𤣥定泰畤金繩玊匣日觀登封左个西偏<lb/>
明堂布政未嘗不虞賔在列周客來庭禮秩尊于百寮<lb/>
贊拜絶於羣彥<hi>集作后</hi>猶能小心畏懼恪慎肅恭上帝時<lb/>
<pb n="KR4h0022_WYG_934-2b"/>
歆下人祗恊以為藩屏以訓子孫稟命不融享年五十<lb/>
有五嗚呼哀哉越某月塟于某原嗣子某官生盡其孝<lb/>
<hi>集作養</hi>死<hi>集作没</hi>盡其哀學不替於為䘮禮有踰於鑚燧卜<lb/>
其宅兆俾無後艱述其家風謂之不朽其銘曰<lb/>
有客有客乘殷之馬建于上公尹兹東夏有客有客乘<lb/>
殷之輅作賔王家率由典故天之蒼蒼人之云亡柏檟<lb/>
成行魂歸故鄉<lb/>
　　　故開府儀同三司上柱國贈太傅信王墓誌<lb/>
<pb n="KR4h0022_WYG_934-3a"/>
　　　　　　　　　　　　　　　常　衮<lb/>
昔周以仁厚之化睦于宗戚而武王之弟有國者三無<lb/>
官者五漢家雖皇子畢王而猶各守疆土不在京師我<lb/>
唐以孝理萬國周親並建至𤣥宗儀制益重寵以留邸<lb/>
罷其歸藩大第連乎北宫高臺接乎雙闕令舊典不易<lb/>
特恩有加所以廣親親之道洽骨肉之愛也王諱望字<lb/>
某𤣥宗至道大聖大明孝皇帝第某子也母曰盧賢妃<lb/>
性與其貞氣合於純君親之際止於孝伯仲之間止於<lb/>
<pb n="KR4h0022_WYG_934-3b"/>
弟重以師傅之教資其賢淑之能實大雅之明哲高陽<lb/>
之恭懿也在開元時則帝子之寵紫殿温凊<hi>一作靖</hi>彤庭<lb/>
趨拜鳳姿秀發麟趾光華祚于海邦藩我王室在至德<lb/>
時則皇弟之貴駟馬之迎深於友愛三雍之獻益用親<lb/>
禮故詩有行葦勿踐所以昭忠厚也我皇既受命則叔<lb/>
父之尊安平望髙淮南屬長其朝㑹也不在贊拜之列<lb/>
其晏私也特加夀觴之敬故書有分王展親所以美敦<lb/>
敘也至如緑池朱閣素月清風兄弟俱來子孫列侍偃<lb/>
<pb n="KR4h0022_WYG_934-4a"/>
蹇叢桂淹留芳草内饔分膳賜藥在庭杳然蓬瀛之外<lb/>
自適天人之樂斯非聖君尊寵之所尚聖王福履之所<lb/>
宜也以大厯九年十月庚午寢疾薨于上京春秋五十<lb/>
皇帝設位哀慟輟朝三日乃命中貴人襄事於内邸宗<lb/>
室屬籍哭於外次既殯又詔司儀備物典䇿追諡命大<lb/>
傅光禄勲持節弔祭京兆尹監護䘮事以其年十一月<lb/>
庚申葬于細栁原妃范陽盧氏祔焉禮也嗣子某郡王<lb/>
某官某乙等孝極其至䘮如不勝故事藩王墓銘别詔<lb/>
<pb n="KR4h0022_WYG_934-4b"/>
論譔微臣惶恐謹而誌之詞曰<lb/>
玉瓚黄流文祖受命金璽緑綬賢王分慶惟此賢王令<lb/>
德孝恭尊事天子翼翼邕邕天子敬異優其賜與大輅<lb/>
之旂𤣥衮及黼如何不永誰察誰補葬我叔父于渭之<lb/>
傍曉下蘭坂夕臨芷陽百官㑹送五校啟行鼓吹悽咽<lb/>
郊原蒼涼御津門外<hi>集作上御津門</hi>逺睇連岡懐德増慟迴與<lb/>
更傷<lb/>
　　　信王第七子贈太常卿鄴國公墓誌<lb/>
<pb n="KR4h0022_WYG_934-5a"/>
　　　　　　　　　　　　　　　前　人<lb/>
維永泰元年嵗在乙已四月壬戌朔十一日壬申有唐<lb/>
信王第七子儔終于西京之内邸春秋一十有八嗚呼<lb/>
哀哉詔贈太常卿粤翌日追封鄴國公以其年五月三<lb/>
十日葬于細栁原禮也公系承霄極慶襲藩維忠肅<lb/>
立身孝恭成性早聨華於武穆能有裕於文孫令範韶<lb/>
閒良才美秀敦以友悌絶其交遊器適四科術通六藝<lb/>
𢎞此素尚暢於黄中宜其夀昌胡不秀實方固盤石遽<lb/>
<pb n="KR4h0022_WYG_934-5b"/>
凋本枝皇上義切友于情深悼徃睦親軫念懐德増悲<lb/>
寵贈太常卿特優恒數仍錫苴茅之命用追棣蕚之榮<lb/>
日月有時卜云其吉送終㶚岸載動津門爰命侍臣碑<lb/>
刋貞石銘曰<lb/>
𤣥宗之孫信王之子性與聦悟天姿韶美始能趨拜即<lb/>
異幼冲觀書魯壁習樂雍宮韞此器能方期光大一朝短<lb/>
折萬事冥昧皇恩寵贈友愛惟深幽扃永閉長夜沉沉<lb/>
　　　奉天皇帝長子新平郡王墓誌<lb/>
<pb n="KR4h0022_WYG_934-6a"/>
維永泰元年嵗次乙已二月十七日新平郡王薨于西<lb/>
京之内邸春秋四十一粤以其年五月七日遷窆于萬<lb/>
年縣龜川鄉細栁原禮也王諱嚴字伯莊睿宗之曽孫<lb/>
𤣥宗之孫奉天皇帝之長子也幼而温良夙乃碩茂動<lb/>
皆執禮言必稱詩皇孫之中德行推美周邦右戚漢典<lb/>
開封代繼讓王之尊親承太伯之嗣先朝友愛奕葉追<lb/>
崇常佳南楚之風每翫西園之月仁者不夀遘疾而終<lb/>
皇上軫棠棣之悲懐鴈行之慘輟朝震悼義切天倫鷰<lb/>
<pb n="KR4h0022_WYG_934-6b"/>
𡑞云封龜占從吉俄辭舊邸言向佳城近灞陵之高原<lb/>
當細栁之吉地丹旐将引𤣥甲啟行器備飭終禮有異<lb/>
等嗣子年在童幼執䘮而哀詔塟之儀悲聲先逺禮豐<lb/>
碑之窆<hi>疑</hi>詞在刋銘銘曰文昭武穆天孫帝子好古推<lb/>
賢樂善歸美親承太伯業繼賢王漢屏斯重周卿有光<lb/>
人閱於水夜遷於壑長坂蘭摧小山桂折細栁之地灞<lb/>
陵之川泉扃一閉幽𡑞千年<lb/>
　　　睦王墓誌銘　　　　　　　梁　肅<lb/>
<pb n="KR4h0022_WYG_934-7a"/>
王諱某有唐代宗睿文孝武皇帝之第幾子今皇帝之<lb/>
愛弟也某年封睦王春秋若干以貞元七年某月日薨<lb/>
於京師皇上震悼命有司筮宅兆選吉日以明年二月<lb/>
某辰葬王某縣某鄉某原禮也惟天祐序于皇家惟王<lb/>
承慶于祖宗方於<hi>集作之</hi>有周康叔實文王之子擬諸炎<lb/>
漢河間稱武帝之弟天鍾秀氣幼挺全德清明在中淳<lb/>
耀<hi>集作輝</hi>發外稟先聖之嚴訓則樂善不倦奉吾王之深<lb/>
愛則敬順日躋至乃因心之孝率性之道<hi>集作義</hi>温良惠<lb/>
<pb n="KR4h0022_WYG_934-7b"/>
和敏肅端懿學無不探<hi>集作深</hi>藝無不至固已邈焉殊倫<lb/>
焯<hi>集作綽</hi>於生知者已洎夫備物典䇿啟土建封桓珪之<lb/>
重盤石之宗守以清淨行以謙冲不然者何名之茂何<lb/>
寵之豐方將明上<hi>集作朋三</hi>夀以用五福胡乃天不憗而命<lb/>
不融此聖人所以深津門之慟凡伯所以惜東平之終<lb/>
臣肅奉詔銘石寘𤣥壤之中所以紀兹墳之永固以表<lb/>
王德於無窮者也銘曰<lb/>
聖帝介弟於維睦王令問令望于邦有光惟王之賢懿<lb/>
<pb n="KR4h0022_WYG_934-8a"/>
徳日宣受福于天胡不永年東門之路西靡之樹萬有<lb/>
千古賢王之墓<lb/>
　　　㑹王墓誌銘　　　　　　　白居易<lb/>
唐元和五年冬十一月四日㑹王寢疾薨于内邸大小<lb/>
殮之日上皆不舉樂不坐朝思也越十二月十八日詔<lb/>
京兆尹王播就監視塟事窆于萬年縣崇道鄉西趙原<lb/>
禮也是日又詔翰林學士白居易為之銘誌故事也王<lb/>
諱纁字某德宗之孫順宗之子陛下之弟幼有仁<hi>集作令</hi>
<pb n="KR4h0022_WYG_934-8b"/>
德早承寵章未冠而王受封于㑹夫以祖考積<hi>集作定是</hi>徳<lb/>
之慶父兄天日之貴祚<hi>集作胙</hi>土列藩之寵好徳樂善之<lb/>
賢宜乎夀考福延為王室輔嗚呼降年不永二十一而<lb/>
薨<hi>集作終</hi>哀哉皇帝厚敦<hi>集作惇</hi>睦之恩深友弟之愛故王<lb/>
之薨也軫悼之念有加於常情王之葬也追尊之儀有<lb/>
加於常數哀榮兼備斯其謂乎銘曰嵗在寅月窮紀萬<lb/>
年縣崇道里㑹王薨葬於此<lb/>
　　　特進贈兖州都督駙馬都尉觀國公楊公墓誌<lb/>
<pb n="KR4h0022_WYG_934-9a"/>
　　　　銘　　　　　　　　　　張九齡<lb/>
公諱某字某𢎞農華隂人也其先食采於楊因邑為氏<lb/>
始大於兩漢更盛於周隋司空觀徳王我之高祖也台<lb/>
階論道盟府書勲利建維城澤流後嗣洎右衛將軍贈<lb/>
兵部尚書府君諱某累葉炳靈六轡承祀而皆千里一<lb/>
舉逸翰所推五族<hi>集作侯</hi>同拜貴戚莫比公即尚書之子<lb/>
也誕保中和克紹前烈幼以美秀兼太叔之文長而嘉<lb/>
聞増季友之業孝悌忠信藴乎生知禮樂詩書成於時<lb/>
<pb n="KR4h0022_WYG_934-9b"/>
習弱冠以門子調補晋州㕘軍中宗之在春宫也妙簡<lb/>
才地將降天孫兼之實難而公惟允以選尚長寧郡主<lb/>
加朝散大夫拜通事舍人累遷左<hi>集作右</hi>衛郎將神龍元<lb/>
祀中興在運預聞大䇿克樹休勲而貴主宜家既増湯<lb/>
沐列侯傳國復錫山川至是始襲觀國公拜駙馬都尉<lb/>
左千牛衛將軍加上柱國累遷秘書監兼太子賔客増<lb/>
秩金紫光禄大夫又特進右散騎常侍左千牛将軍陜<lb/>
王傳坐事左出巴州刺史入為光禄卿復出為亳襄陳<lb/>
<pb n="KR4h0022_WYG_934-10a"/>
鄧四州刺史左轉鄜亳許綘四州别駕公性明敏有器<lb/>
韻不求虚譽而百行允脩不矜小喜而九能咸事至於<lb/>
入官從政東文西武才既兩可事亦百中且不恃貴而<lb/>
<hi>集作以</hi>傷義不怙寵而廢公奉以周旋加之撝挹雖在降<lb/>
出無它悔恡此亦公之善自為謀以道終始者也開元<lb/>
十二年四月癸夘遘疾薨於絳郡之官舎春秋五十天<lb/>
子悼焉有制贈使持節都尉兖州諸軍事兖州刺史仍<lb/>
遣使弔問令還葬京師恤禮有加哀榮異數其年秋九<lb/>
<pb n="KR4h0022_WYG_934-10b"/>
月甲申塟于北原其孤曰某等㷀㷀在疚願圖遺後之<lb/>
人亦知范宣之世禄豈獨臧孫之立言銘曰<lb/>
巖巖大華作鎮西土祚我諸楊降生厥祖四代而立為<lb/>
漢元輔爰及𦙍裔克復光<hi>集作先</hi>古猗嗟觀公不沗前人<lb/>
荷天休寵為國嘉姻王孫作儷帝子來賔瓊敷玉潤暉<lb/>
映紛綸乃登王朝乃尊爵秩禄盈萬鍾賦食千室亦克<lb/>
畏滿亦以戒逸物更盛衰時有得失稟命不融斯人則<lb/>
亡天歸京兆地還連岡于嗟此室徽音不忘<lb/>
<pb n="KR4h0022_WYG_934-11a"/>
　　　銀青光禄大夫檢校左散騎常侍兼宫苑閑厩<lb/>
　　　　使駙馬都尉郭公墓誌銘　沈亞之<lb/>
府君諱某其先關西鄭人也大父汾陽王始以武<hi>集作戎</hi>
勲著績為朔方軍副使天寳末𤣥宗西巡巴蜀肅宗勞<lb/>
兵于靈武乃率其義虜順夷合兵逐叛得為朔方軍節<lb/>
度既而二駕還都拜為中書令統兵於外初廣德<hi>集作代宗</hi>
<hi>初</hi>犬戎飲馬昆明至于御溝天子在陜又以擊逐之功<lb/>
益拜尚書令封汾陽王尊稱尚父乃詔子曖尚昇平公<lb/>
<pb n="KR4h0022_WYG_934-11b"/>
主都尉主客皆賢故長安中名人文士自李端司空曙<lb/>
之徒咸遊其門賦詩席酒更日而主生子三人女二人<lb/>
長今為皇太后府君即其少子初憲宗居邸時親臨主<lb/>
家納迎如禮及今上即位皇太后昆弟皆寵錫尊官而<lb/>
府君最少益蒙隆念自汾州刺史入為殿中監尚河西<lb/>
公主嵗餘改宫苑閑廐使府君寛柔和易不守剛决長<lb/>
慶三<hi>集作二</hi>年七月五日暴疾卒于主家享年三十七<lb/>
太后聞之驚悼悲哀使者自中宮出按問發疾之狀月<lb/>
<pb n="KR4h0022_WYG_934-12a"/>
餘乃解以其年十二月十九日葬于京兆某原之上初<lb/>
西河主前降吳興沈氏生子男一人及郭氏之䘮無後<lb/>
而以沈氏之嗣為之主辦卜葬有期主䘮者使其家吏<lb/>
牽馬操幣至于櫟陽即尉家曰尉之文記事有聞矣願<lb/>
得為之銘以誌其壙於與敘勲典之事表于墟中云銘<lb/>
曰河旌崑崙命源惟長䟦于神葉其來泱泱影響邁㑹<lb/>
披華吐章靈姻氣交彭而興祥陶以精神涵為濃光保<lb/>
我國歩乃生汾陽在户作扃横天為梁息災破難以藥<lb/>
<pb n="KR4h0022_WYG_934-12b"/>
痍瘡帝子入室固如維綱孫為國母沙麓以昌少舅<hi>集作</hi>
<hi>為</hi>姻臣謙寛汪汪禄而不夀念<hi>集作哀</hi>彼中傷惟其流慶<lb/>
與唐無疆<lb/>
　<lb/>
　<lb/>
　<lb/>
　<lb/>
　文苑英華巻九百三十五<lb/>
</p>
<p>
</p>
  </div>
</body>
</text>
</TEI>
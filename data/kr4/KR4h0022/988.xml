<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百八十九</head>
    <p>
<pb n="KR4h0022_WYG_988-1a"/>
欽定四庫全書<lb/>
　文苑英華巻九百八十九　宋　李昉等　編<lb/>
　交舊十二<lb/>
　　祭元相公文一首　　　祭崔相公文一首<lb/>
　　祭崔常侍文一首　　　祭處州李使君文一首<lb/>
　　祭周相公文一首　　　祭蕭侍郎文一首<lb/>
　　祭宣武王尚書文一首　祭太常崔丞文一首<lb/>
　　　祭元相公文　　　　　　　白居易<lb/>
<pb n="KR4h0022_WYG_988-1b"/>
維太和五年嵗次辛亥十月乙丑朔十七日辛巳中大<lb/>
夫守河南尹上柱國晉陵縣開國男食邑三百户賜紫<lb/>
金魚袋白居易謹以清酌庶羞之奠敬祭于故相國鄂<lb/>
岳節度使贈尚書右僕射元公微之之靈惟公家積善<lb/>
慶天鍾粹和生為國楨出為人瑞行業志略政術文華<lb/>
四科全才一時獨歩雖歴將相未盡謨猷故風聲但樹<lb/>
於藩方功利不周於夷夏噫此蒼生之不大遇也在公<lb/>
豈有所不足耶詩云淑人君子胡不萬年又云如可贖<lb/>
<pb n="KR4h0022_WYG_988-2a"/>
兮人百其身此古人哀惜賢良之懇辭也若情理憤痛<lb/>
過於斯者則號呌噎<hi>集作呼壹</hi>鬱之不暇又安可勝言哉嗚<lb/>
呼㣲之貞元季年始定交分行止通塞靡所不同金石<lb/>
膠漆未足為喻死生契濶者近<hi>集無此字</hi>三十載歌詩唱和<lb/>
者九百餘章播於人聼<hi>集作聞</hi>今不復叙至於爵祿患難<lb/>
之際寤寐憂思之間誓心同歸交感非一布在文翰今<lb/>
不重云惟近者公拜左丞自越過洛醉别悲吒投我二<lb/>
詩云君應怪我畱連久我亦與君離<hi>集作辭</hi>别難白頭徒<lb/>
<pb n="KR4h0022_WYG_988-2b"/>
侣漸稀少明日恐君無此歡又云<hi>集作曰</hi>自識君来三度<lb/>
别遮<hi>集作這</hi>廽白盡老髭鬚戀君不去君須㑹知得後廻<lb/>
相見無吟罷涕零執手而去私恠<hi>集作揣</hi>其故中心惕然<lb/>
及公捐館於鄂悲訊<hi>集作訃</hi>忽至一慟之後萬恨<hi>集作感</hi>交<lb/>
懐覆視前篇詞意若此得非魄兆將先知乎<hi>集作先知之乎</hi>無<lb/>
以繼寄悲情作哀詞三章<hi>集作首</hi>今載於是以附奠文其<lb/>
一云八月凉風吹白幕寢門廊下哭微之妻孥親友来<lb/>
相弔惟道皇天無所知其二云文章卓犖生無敵風骨<lb/>
<pb n="KR4h0022_WYG_988-3a"/>
精靈沒有神哭送咸陽北原上可能随例作埃塵其三<lb/>
云今在豈有相逢日未死應無暫忘時從此三篇收淚<lb/>
後終身無復更吟詩嗚呼微之始以詩交終以詩訣弦<lb/>
筆兩絶其在今日嗚呼㣲之三界之間應不生滅<hi>集作孰不</hi>
<hi>生死</hi>四海之内誰無友<hi>集作交</hi>朋然以爾我之身為終天<lb/>
之别既往者已矣未死者如何嗚呼微之六十衰翁灰<lb/>
心血流<hi>集作淚</hi>引酒再奠撫棺一呼佛經云凡有業結無<lb/>
非因集與公緣㑹豈是偶然多生已来㡬離㡬合寧無<lb/>
<pb n="KR4h0022_WYG_988-3b"/>
後期公雖不歸我應繼往安有形去而影在皮亡而毛<lb/>
存者乎嗚呼微之言盡於此尚饗<lb/>
　　　祭崔相公文　　　　　　　前　人<lb/>
維太和六年嵗次壬子十月庚申朔二十四日癸未中<lb/>
大夫守河南尹上柱國晉陽縣開國男食邑三百户賜<lb/>
紫金魚袋白居易謹以清酌庶羞之奠敬祭于故相國<lb/>
吏部尚書贈司徒清河崔公敦詩惟公德望事業識量<lb/>
<hi>集作度</hi>操履為時而生作國之紀巖廊輔弼<hi>集作匡輔</hi>藩部政<lb/>
<pb n="KR4h0022_WYG_988-4a"/>
理<hi>集作治</hi>父母黎元股肱天子斯皆談在人口播於<hi>蜀本作在</hi>
人耳今所叙者眷知而已於戯自古及今實重知音故<lb/>
詩美伐木易稱斷金始愚與公同入翰林因官識靣因<lb/>
事知心獻納合章對揚聨襟以忠相勉以義相箴朝案<lb/>
接<hi>集作同</hi>食夜牀並衾綢繆五年情與時深及公登庸累<lb/>
分戎閫<hi>集作閫鎮</hi>愚亦去國出領符印徐宣外<hi>集作逺</hi>部忠抗<lb/>
遐郡鴈去寄書潮来傳<hi>集作得</hi>信無由㑹合只望音問未<lb/>
卜後期但敦前分<hi>集有余字</hi>大和之初連徴歸朝公長<hi>京本作分</hi>
<pb n="KR4h0022_WYG_988-4b"/>
夏司愚貳秋曹玉德彌堅<hi>集作温</hi>壯<hi>集作松</hi>心不凋南宫多<lb/>
暇屢接遊遨竹寺雪夜杏園花朝杜曲春晩潘亭月髙<lb/>
前對青山後携濁醪微之夢得慕巢師髙<hi>集作臯</hi>或徴雅<lb/>
言酣詠陶陶或命俗樂絲管嘈嘈藉草䕃松枕麯餔糟<lb/>
曽未周嵗索然分鑣公又授鉞南撫荆蠻報政入覲復<lb/>
惣天官愚因謝病東歸澗瀍方從四皓旋守三川日<hi>集作</hi>
<hi>時</hi>䝉訊問時<hi>集作日</hi>奉周旋豈無要約良有因緣洛城東<lb/>
隅履道西偏脩篁廻合流水潺湲與公居第閭<hi>集作門</hi>巷<lb/>
<pb n="KR4h0022_WYG_988-5a"/>
相連與公齒髮甲子同年兩心相期三逕之間優游携<lb/>
手而終老焉嗚呼易失者時難諶<hi>集作忱</hi>者天既奪我志<lb/>
又殲我賢丘園未歸館舎先捐百身莫贖一夢不還鬱<lb/>
鬱佳城茫茫九原淒凉簫鼔惨澹風煙祖奠遲遲泣涕<lb/>
連連平生親友羅拜柩前賢人已矣天地蒼然嗚呼哀<lb/>
哉敦詩尚饗<lb/>
　　　祭崔常侍文　　　　　　　前　人<lb/>
維大和九年嵗次乙夘二月景子<hi>通鑑目錄同此集作丙午</hi>朔七日<lb/>
<pb n="KR4h0022_WYG_988-5b"/>
壬申<hi>當作午集作子</hi>中大夫守太子賔客分司東都上柱國賜<lb/>
紫金魚袋白居易謹以清酌之奠敬祭于故秘書監贈<lb/>
禮部尚書崔公惟公之世祿家行文章政事播於時論<lb/>
此不復云今但叙舊好寫哀<hi>集作衷</hi>誠而已嗚呼居易兄<lb/>
弟與公伯仲前後科第同登者四五辱為僚友三十餘<lb/>
年<hi>集有又字</hi>膳部房某<hi>集無/某字</hi>與公同風<hi>集作聲</hi>塵之遊定膠漆<lb/>
之分兩家不幸十年以来衰<hi>集作哀</hi>舋所鍾零落殆盡我<lb/>
老君病惟餘二人天不憗遺公又即世不登大位不享<lb/>
<pb n="KR4h0022_WYG_988-6a"/>
永年夙志莫伸幽憤何極居易方屬疾恙不遂執紼遣<lb/>
姪阿龜往展情禮此如不祭痛當<hi>集作永痛</hi>奈何嗚呼重易<lb/>
平生知我寢門一慟可得而聞乎重易平生嗜酒奠筵<lb/>
一酌可得而歆乎嗚呼哀哉伏惟尚饗<lb/>
　　　祭處州李使君文　　　　　杜　牧<lb/>
維㑹昌五年嵗次乙丑某月日池州刺史杜牧謹遣軍<lb/>
事押衙王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以清酌庶羞之奠敬致祭于亡友李君起<lb/>
居之靈憶昔相遇兩未生鬚京師衆中跡猶甚踈一言<lb/>
<pb n="KR4h0022_WYG_988-6b"/>
道合盡寫有無我於宣城忝跡賔吏君随幕府東下繼<lb/>
至復與友人故薛子威邂逅適願如相期為<hi>集作為期</hi>於談<lb/>
劇論<hi>集作放論劇談</hi>各持是非攻强討深張干<hi>集作矛</hi>彀機怒或<lb/>
赩赫終成笑嬉於後七年君拜左史来蜀西川我官補<lb/>
闕云媿我先拜章請代盖私我焉我有家事乞假南来<lb/>
循行里第君出離杯令弟在席恣為詼諧耳熱膽張觥<lb/>
連相□我歸墜馬一支㡬摧君来我坐側倚旁隈持簡<lb/>
<hi>集作時聞</hi>酸吟戯口猶開云君我殺以酒相加忌我之才及<lb/>
<pb n="KR4h0022_WYG_988-7a"/>
我南去君刺池陽我守黄岡葭葦之塲惟君書信前後<lb/>
相望詞意纖悉勉我自强律我情性補短裁長一函每<lb/>
發沉憂併忘幸㑹交代船<hi>一作沿</hi>檝若飛江上九月凉風<lb/>
滿衣為别㡬時多少歡悲志業益廣不可窺知長人之<lb/>
術首<hi>集作莫</hi>為吏師縱酒十日舞袖僛垂語公之餘且及<lb/>
其私許以季女配我長兒莫云稚齒可以指期各負少<lb/>
壯輕後㑹時寓居宣城書札日馳一疾不起訃来猶疑<lb/>
嗚呼哀哉惟先僕射儉德冠古凡二十年四領茅土所<lb/>
<pb n="KR4h0022_WYG_988-7b"/>
至所治曰人父母官俸餘半委庫不取京師里第蓬茅<lb/>
數畝慶餘生君曰天酬補何聰明才智兮不使施為何<lb/>
付與之多兮折之何暴天陽地隂髙厚相侔上有河漢<lb/>
鈲<hi>普借反</hi>天横流百刻晝夜平分不饒皎不隂晦一月㡬<lb/>
朝二男三女俗率如此三男二女無有其地君子小人<lb/>
鼻目並列與小人校曽不<hi>集作㑹無</hi>百一於百一中與<hi>集作以</hi>
秀奪實人<hi>集作凡</hi>禀隂陽生於其間陽常不勝賢者宜艱<lb/>
自古皆然欲復何言拊孤一弔拍棺一哭咫尺不遂涕<lb/>
<pb n="KR4h0022_WYG_988-8a"/>
下相續期於沒齒盡力嗣子嗚呼哀哉伏惟尚饗<lb/>
　　　祭周相公文　　　　　　　前　人<lb/>
維太和五年嵗次辛未七月辛未朔八日戊寅故吏朝<lb/>
議郎持節湖州諸軍事守湖州刺史杜牧謹遣押衙司<lb/>
馬素謹以清酌庶羞之奠敬祭于故相國僕射贈司徒<lb/>
周公之靈伏惟相公之道徧於天下至如牧者受恩最<lb/>
深爰自稚齒即䝉顧許及在官途援挈益至㑹昌之政<lb/>
柄者為誰念<hi>集作忿</hi>忍隂汗<hi>平聲</hi>多逐良善牧實忝幸亦在<lb/>
<pb n="KR4h0022_WYG_988-8b"/>
譴中黄岡大澤葭葦之塲繼来池陽棲在孤島僻左五<lb/>
嵗遭遇聖明收拾寃沉誅竄<hi>集作破</hi>罪惡牧於此際更遷<lb/>
桐廬東下京江南走千里屈曲越嶂如入洞穴驚濤觸<lb/>
舟㡬至傾沒萬山環合纔千餘家夜有哭烏晝有毒霧<lb/>
病無與醫饑不兼食抑暗偪塞行少卧多逐者紛紛歸<lb/>
軫相接惟牧逺棄其道益艱相公憐憫極力掀㧞爰及<lb/>
作相首取西歸授之名曹帖以重職虢國太子絳市諜<lb/>
人死而復生未足為喻旌斾西去拜於都門賢士大夫<lb/>
<pb n="KR4h0022_WYG_988-9a"/>
無不攀惜皆曰相公事君盡忠保道輕位大張公室盡<lb/>
閉私門彼由徑者跛倚不進天下賢彦明知所趣<hi>集作趍</hi>
重德壯年衆期再入牧牧<hi>集作牧守</hi>吴興繼奉手示但思休<lb/>
退不言疾恙訃音<hi>集作問</hi>忽至慟哭問天嗚呼蒼生未濟<lb/>
而䘮吾相吾為蒼生慟豈獨私恩想像音容思惟恩紀<lb/>
期於令嗣可以効死吴洛相逺逾於三<hi>集作二</hi>千無因拜<lb/>
柩見歸九泉哭送使者致誠奠筵伏惟尚饗<lb/>
　　　代李𤣥為崔京兆祭蕭侍郎文<lb/>
<pb n="KR4h0022_WYG_988-9b"/>
　　　　　　　　　　　　　　　李商隠<lb/>
年月日<hi>集有伏字</hi>惟靈傳芳華胄禀慶靈源漢朝輔相之流<lb/>
輝梁室帝王之遺懿克生㒞德彰我休期髙表百尋澄<lb/>
波萬頃及春闈獻藝㑹府試才騏驥出塵蛟龍得水頓<lb/>
纓而駑駘盡䘮乗氣而鼈蜃皆空憑陵逺天躞蹀長道<lb/>
是將筮仕先<hi>集作光</hi>乎縉紳侯國從知大朝就選祕寳宜<lb/>
陳於東序朱紱必降於上𤣥錦帳而居青縑以覆建禮<lb/>
推盡瘁之績明光多伏奏之勤亦既遷榮乃司論駮髙<lb/>
<pb n="KR4h0022_WYG_988-10a"/>
居青瑣封還<hi>集作折</hi>紫泥使明時無失政之譏大邦無不<lb/>
便之詔暫辭朝籍往分郡符借㓂莫從徴黄甚急方將<lb/>
啟乎良友進彼令人志豈愛身誓將許<hi>集作匡</hi>國不謂疎<lb/>
網猶漏斯文<hi>集作民</hi>未康作礪為鹽正俟理平之運依城<lb/>
憑社深懐剪滅之虞上蔽聰明内求媟近故鴻猷不得<lb/>
而叶贊睿化莫可以輔成藐是流離有窘隂雨嗚呼令<lb/>
唯逐客誰復上書獄以黨入但求俱死銜寃遽往吞恨<lb/>
孤居目斷而不見長安形留而逺託異國屈平忠而獲<lb/>
<pb n="KR4h0022_WYG_988-10b"/>
罪賈誼壽而不長纔易炎凉遂分今昔粤自東蜀言旋<lb/>
上京郭泰墓邉空多㑹葬鄧攸身後不見遺孤信隂隲<lb/>
之莫知亦生人之極痛某等頃同班列獲奉周旋分結<lb/>
死生地兼族類依仁既切慕德方深始驚南浦之悲俄<lb/>
軫下泉之仆今則年良月吉筮協龜從顧埋玉之難追<lb/>
歎焚芝之<hi>集作而</hi>何及牲牢粗潔酒醴非多聊寫丹誠以<lb/>
申永訣<lb/>
　　　為絳郡公祭宣武王尚書文　前　人<lb/>
<pb n="KR4h0022_WYG_988-11a"/>
伏惟曽構髙基往修峻址俯為明時載生竒士杜林舅<lb/>
族本富文理楊惲外甥<hi>集作門</hi>素多圖史朱檻有裕括羽<lb/>
成美逸足輕從東之道巨背狭圖南之水匡生明習董<lb/>
氏精専魯壁墜簡汲冡遺編坐忘流麥出記懐鉛淹中<lb/>
莫敵稷下惟先朝有曲臺時推奥學明博士之髙選資<lb/>
衆儒之先覺殷周損益䕫夷禮樂既得根源盡除蹖駮<lb/>
粉闈假途<hi>集作道</hi>諫署揚輝吾寧訐訕時好依違周舉上<lb/>
章惟求主悟賈生草疏<hi>一作諫</hi>豈畏人非用之則至捨之<lb/>
<pb n="KR4h0022_WYG_988-11b"/>
則歸旋領藩符俄司國計鋤革煩冗修眀課第鄙晉室<lb/>
之鬻練<hi>集作陳疑作練</hi>小漢朝之造幣前籌未借斂笏還家再<lb/>
北非罪三黜何嗟淮陽勁兵潁水豪族既佩新印仍推<lb/>
舊轂杜當陽何嘗跨馬雄士<hi>集作武</hi>争推祭征虜不廢投<lb/>
壺師人自睦夷門地古梁苑藩雄雙旌大斾二矛重弓<lb/>
無忌御車惟求隠者相如謝病乃慕髙風方將副帝注<lb/>
心從時大願率周朝之奔走惣漢庭之議論人之不幸<lb/>
今也則亡莊子孰分其魍魎秦醫莫究其膏肓鴈沼波<lb/>
<pb n="KR4h0022_WYG_988-12a"/>
瀾空聞怨咽兔園臺榭祇見荒凉某獲顧尤深䝉知甚<lb/>
早公昔分茅愚嘗<hi>集作當</hi>視草於劉向論思之時贊孟舒<lb/>
長者之號及兹出守實介親隣音徽繼好寤寐依然常<lb/>
期異日克奉清塵何言永慟屬此佳辰訃哀如昨歸轍<lb/>
攸遵林薄莽蒼川原隠磷想諸葛之旗鼔空還舊壘念<lb/>
伯喈之書<hi>集作經</hi>籍已付何人候館攸䦕丹幡遽至瞻望<lb/>
衛幕連綿泰畤寄奠申訣纖詞寫意終阻願於親躬徒<lb/>
加哀於殄瘁嗚呼哀哉尚饗<lb/>
<pb n="KR4h0022_WYG_988-12b"/>
　　　為濮陽公祭太常崔丞文　　前　人<lb/>
年月日惟靈太岳繁祉平安望族潤地勢於長源構堂<lb/>
基於脩麓藍田之産宜有良玉徂来之林宜無凡木昔<lb/>
我待子松玉之間兾十城之得價望千尋而可攀大年<lb/>
不登逸足方駛松欲秀而先蠧玉將攻而遽毁聞問之<lb/>
時歎悼何已惟我承乏授命南征一言相許携手同行<lb/>
夐絶萬里飄泊雙旌念兩婢之價倍媿五羖之酬輕地<lb/>
接殊隣風移中土五嶺三江炎飈瘴雨釣犀之潭跕鳶<lb/>
<pb n="KR4h0022_WYG_988-13a"/>
之渚席上從容幕中宴語先防載薏之謗更示投香之<lb/>
所因使庸虚不罹罪罟越井之首甘綏之女時清則銅<lb/>
<hi>集作筒</hi>鏑納厨嵗稔則銀簮叩鼔豈我之自唯予是與相<lb/>
從来覲又往于涇風埃古戍霜雪孤亭偏粲<hi>集作䘮非</hi>之服<lb/>
縵胡之嬰塞逈而晨嚴刁斗沙平而夜篤兠鈴指我以<lb/>
虜隙勉我以武經正慰窮邉我<hi>集作忽</hi>還京邑北庭減價<lb/>
南轅<hi>一作園</hi>屑泣章臺辟椽方喜趙嘉之来棘署選丞仍<lb/>
見譙𤣥之入是焉踐歴更徯飛翻况乎鳳沼又棲領原<lb/>
<pb n="KR4h0022_WYG_988-13b"/>
何舋成於燥濕而厲結於寒暄未及西山之藥旋為東<lb/>
岳之魂憶昨舊許員歸青門出餞樂作而歎起杯行而<lb/>
淚泫俱容與<hi>集作悔吝</hi>於風波共沉吟於鐘箭揮袂如昨郵<lb/>
書甚頻雖遥道里未濶聲塵孰謂念歸之日翻為有慟<lb/>
之晨嗚呼哀哉髣髴荒阡依稀古陌徐動丹旐永歸𤣥<lb/>
宅願執紼而身逺想移舟而目極逈野秋思群山暮色<lb/>
悵白髪之衰翁哭青雲之舊客聊兹寄奠莫寫西悲已<lb/>
乎崔子為我歆之<lb/>
<pb n="KR4h0022_WYG_988-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_988-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百八十九<lb/>
</p>
<p>
</p>
  </div>
</body>
</text>
</TEI>
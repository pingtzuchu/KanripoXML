<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百四十五</head>
    <p>
<pb n="KR4h0022_WYG_744-1a"/>
欽定四庫全書<lb/>
　文苑英華巻七百四十五　宋　李昉等　編<lb/>
　臣道<lb/>
　　樞宻論一首　　　　材之大小論一首<lb/>
　　四維論一首　　　　辯迹論一首<lb/>
　　明贄論一首　　　　三不欺先後論一首<lb/>
　　近代節士論一首　　舊臣論一首<lb/>
　　謀議論一首　　　　三惑論一首<lb/>
<pb n="KR4h0022_WYG_744-1b"/>
　　誠節論一首<lb/>
　　　樞宻<hi>舊唐書作機</hi>論<hi>并序</hi>　　　　　徐彦伯<lb/>
時公卿士庶<hi>舊唐書作王公卿士</hi>多以言語不慎宻為酷吏所䧟<lb/>
彦伯乃著論以誡於代其詞曰<lb/>
書曰唯口起羞惟甲胄起戎又云齊乃位度乃口易曰<lb/>
慎言語節飲食又云出其言善千里應之出其言不善<lb/>
千里違之禮亦云<hi>川文粹作曰</hi>可言也不可行也君子不言<lb/>
也可行也不可言也君子不行也嗚呼先聖知言之為<lb/>
<pb n="KR4h0022_WYG_744-2a"/>
大也知言之為急也精㣲以勸之典謨以告之禮經以<lb/>
防之守名教者何可不循<hi>舊唐書作脩</hi>其詁訓而服其糟粕<lb/>
乎故曰言語者君子之樞機也動<hi>唐書作發</hi>則物應<hi>文類作樞機發</hi>
<hi>則物應</hi>物應則得失之兆見也得之者江海比隣失之者<lb/>
肝膽楚越然後知否泰榮辱繫於言乎夫言者徳之柄<lb/>
也行之主也心之志也<hi>唐書作志之端也</hi>身之文也既可以濟<lb/>
身亦可以覆身故中庸鏤其心右階銘其背南容三復<lb/>
於白圭殷<hi>唐書作箕</hi>子九疇於洪範良有以也是以掎摭瑕<lb/>
<pb n="KR4h0022_WYG_744-2b"/>
玷詳黜<hi>唐書作叅詳</hi>躁競審無恒以階亂將不宻以致危利<lb/>
生於口森然覆邦之說道不由衷變彼如簧之刺可不<lb/>
懼之哉其有識暗邪正思慮微形<hi>唐書作慮微形朕</hi>破金湯之<lb/>
籥伐<hi>唐書作封</hi>禍亂之根用呫囁為雄辯<hi>唐書作用詁讘為全計</hi>以號<lb/>
呶<hi>唐書作詉</hi>為令徳至若梧宮問答荆齊所以奔命韓魏加<lb/>
肘知伯所以危殘蔡侯䋲息媯也亟招甲兵之罰鄭曼<lb/>
圍宋<hi>唐書作圖宋</hi>卿也而受鼎鑊之誅史遷輕議終下蠶室<lb/>
張紘詭說更齒龍淵<hi>川粹作泉</hi>凡此過言其流匪一或穢猶<lb/>
<pb n="KR4h0022_WYG_744-3a"/>
糞土或動成刀劔或苟且其心或脂膏其體<hi>唐書作吻</hi>挾邪<lb/>
作蠱守之而不懈往輙破的去之而彌逺亦何異寒<hi>唐書</hi>
<hi>作韓</hi>臯聚音龍也羣吠得死為幸何脩名之立乎雖復伯<lb/>
玉沮顔追謝於元凱蔣濟遺恨失譽於王陵犀首没齒<lb/>
於季章曹瞞齚舌於劉主當何及哉孔子曰予欲無言<lb/>
又云終身為善一言敗之惜也老子亦云多言數窮又<lb/>
云聦明深察而近於死者議人者也何聖人之深思偉<lb/>
慮杜漸防萌之至乎夫不可言而言者曰狂可言而不<lb/>
<pb n="KR4h0022_WYG_744-3b"/>
言者曰隠鉗舌拱黙曷通彼此之懐括囊而處孰啓謨<lb/>
明之訓則上言者下聴也下言者上用也睿喆之言猶<lb/>
天地也人覆燾而生焉大雅之言猶鍾皷也人考擊而<lb/>
樂焉作以龜鏡周<hi>唐書作姬</hi>公之言也出為金石孔<hi>唐書作曽</hi>子<lb/>
之言也存其家邦國僑之言也立而不朽臧生之言也<lb/>
是謂徳音詣<hi>川文粹作諧</hi>我宗極滿于天下貽厥後昆殷宗<lb/>
甘之於酒醴孫卿喻之以琴瑟闕里重於四時郢都輕<lb/>
其千乘豈不韙哉豈不休哉但懋績遠大<hi>唐書作懋探大猷川粹作</hi>
<pb n="KR4h0022_WYG_744-4a"/>
<hi>茂績逺世</hi>克念丕訓審思而應精慮而動謀其心以後發定<lb/>
<hi>唐書作擇</hi>其交以後談不趦趄<hi>唐書作蹙趨川粹作戚趨</hi>於非黨不屏營<lb/>
於詭遇非先王之至徳不敢行非先王之法言不敢道<lb/>
翦其纍纍<hi>唐書作諜諜</hi>之緒撲其炎炎之勢自然介爾景福<lb/>
保兹終吉<hi>唐書作錫茲純嘏</hi>則悔吝何由而生怨惡何由而至<lb/>
哉孔子曰終日行不遺已患終日言不遺已憂如此廼<lb/>
可以言也戒之哉戒之哉<lb/>
　　　材之大小論<hi>已見三百六十三巻</hi>　　　李　華<lb/>
<pb n="KR4h0022_WYG_744-4b"/>
　　　四維論　　　　　　　　　柳宗元<lb/>
管子以禮義廉耻為四維吾疑非管子之言也彼所謂<lb/>
廉者曰不蔽惡也世人之命廉者曰不苟得也彼所謂<lb/>
耻者曰不從枉也世人之命耻者曰羞為非也然則二<lb/>
者果義歟非歟吾見其有二維未見其所以為四也夫<lb/>
不蔽惡者豈不以蔽惡為不義而去之乎夫不苟得者<lb/>
豈不以苟得為不義而不為乎雖不從枉與羞為非皆<lb/>
然<hi>集有也字</hi>然則亷與耻義之小節也不得與義抗而為維<lb/>
<pb n="KR4h0022_WYG_744-5a"/>
聖人之所以立天下曰仁曰義仁主恩義主斷恩者親<lb/>
之斷者宜之而理道畢矣蹈之斯為道得之斯為徳履<lb/>
之斯為禮誠之斯為信皆由其所之而異名今管氏所<lb/>
以為維者殆非聖人之所立乎又曰一維絶則傾二維<lb/>
絶則危三維絶則覆四維絶則㓕若義之絶則廉與耻<lb/>
其果存乎廉與耻存則義果絶乎人既蔽惡矣苟得而<lb/>
<hi>文粹無而字</hi>從枉矣為非而無羞矣則義果存乎使管子庸<lb/>
人也則為此言管子而少知理道則四維者非管子之<lb/>
<pb n="KR4h0022_WYG_744-5b"/>
言也<lb/>
　　　辯迹論　　　　　　　　　劉禹錫<lb/>
客有能通本朝之雅故者曰時之汙隆<hi>集作崇</hi>視輔臣之<lb/>
用房與杜迹何觀焉建官取士之制地征口賦之令禮<lb/>
樂刑法之章因隋而已矣二公奚施為余愀然曰三王<lb/>
之道猶夫循環非必變焉審所當救而已隋之過豈制<lb/>
置名數之間耶顧名與事乖耳因之何害焉夫上材之<lb/>
道非務所舉必的然可使户曉為迹也吾觀梁公之迹<lb/>
<pb n="KR4h0022_WYG_744-6a"/>
章章如縣㝢<hi>集作寓川文粹作萬</hi>矣曷然哉請借一以明之史不<lb/>
云乎初太宗怒渾戎之横于塞也度諸將不足以必取<lb/>
當宁而嘆曰得李靖為師快哉靖時告老且病矣梁公<lb/>
虛其心以起之靖忘老與病一舉虜其君郡縣其地而<lb/>
還夫非伐國之難能也起靖之難能也靖非不克之為<lb/>
慮居功之為慮也古之為將度柄輕不足以遂事重則<lb/>
嫌生焉是以有辭第以見志有多産以取信有子質以<lb/>
㓕貳有嬖監以虞謗其多患也如是若靖者名既成位<lb/>
<pb n="KR4h0022_WYG_744-6b"/>
既崇重失畏偪其患又甚焉微梁公之能盡才能捍患<lb/>
能去忌能照私彼姑藉舊勞居素貴足矣惡乎起哉夫<lb/>
豈感空言而起耶心相見久矣夫豈<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>小信而要耶道<lb/>
相籠久矣其後李敬𤣥擅能失材臣而敗随之林甫自<lb/>
便進蕃將而亂随之由是而言固相萬矣子方規規然<lb/>
窺上材以户曉之迹此吾之所以不取也若杜萊公者<lb/>
在相位日淺將史失其傳然以梁公之鑒裁自天䇿府<lb/>
遂以王佐材許之則是又能以道籠房公者矣房之許<lb/>
<pb n="KR4h0022_WYG_744-7a"/>
與迹孰甚焉客無以應而作劉子曰觀書者當觀其志<lb/>
慕賢者當慕其心循迹而求雖博寡要信矣<lb/>
　　　明贄論<lb/>
古之人動必有以將意故執贄之道自天子逹焉夫芬<lb/>
芳在上臭逹於下而温粹無擇有似乎聖人者鬯也故<lb/>
用於天子清越而瑕不自揜潔白而物莫能汙内堅剛<lb/>
而外温潤有似乎君子者玉也故用乎諸侯執之不鳴<lb/>
刑之不嘷似死義者乳必能跪似知禮者羔也故卿執<lb/>
<pb n="KR4h0022_WYG_744-7b"/>
焉在人之上而有先後行列者鴈也故大夫執焉耿介<lb/>
而一志雉也故士執焉視其所執而知其任是故食愈<lb/>
重而志愈卑位彌尊而道彌廣耿介之志唯士得以行<lb/>
之何也務細而所試者寡齒卑而所蔽者衆言未足以<lb/>
動聴故必激發以取異行未足以應遠故必砥礪以沽<lb/>
聞借令由士為大夫捨雉而執鴈其志也随之顧<hi>集作故</hi>
耿介之名不施於大夫矣況其上乎然則為士也不思<lb/>
雉之介為卿也能思羔之禮歟今夫或者不明分<hi>集作介</hi>
<pb n="KR4h0022_WYG_744-8a"/>
推理而觀之則曰此居下而嗜直者是必得志而稔其<lb/>
訐矣彼當介而務𢎞者是必處高而肥其徳矣曾不知<lb/>
訐當其分<hi>集作介</hi>則地易而自遷𢎞非其所則志遂而無<lb/>
制矣於戱責士以卿大夫之善猶喻君以士之行耳予<lb/>
以執贄之道得其分<hi>集作介</hi>苟推分<hi>集作介</hi>明矣求刑罰之<lb/>
僣濫得乎<lb/>
　　　三不欺先後論　　　　　　吕　温<lb/>
昔宓子賤為單父也人不忍欺之國僑為鄭也人不能<lb/>
<pb n="KR4h0022_WYG_744-8b"/>
欺之西門豹為鄴也人不敢欺之此皆為政不同同歸<lb/>
于理作幹事之稱首貽牧人之經範汪洋古今輝焯圖<lb/>
史窮理而語固有優劣擇善而行豈無先後請試論之<lb/>
子賤仕衰亂之魯而邑偪強齊仗義為城池倚仁為干<lb/>
櫓當鯨吞之大敵鳩狼顧之遺黎渙離形檢妙用心術<lb/>
惠訓不倦乃無得而稱視民如傷而不有其愛感而動<lb/>
之隂陽運於無言誠而明之日月懸於方寸是則不求<lb/>
不欺於人而人不忍欺矣子産攝晉楚之間而靖恭爾<lb/>
<pb n="KR4h0022_WYG_744-9a"/>
位<hi>集作次</hi>役智利物<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>躬勵俗守之以信行之以禮告之<lb/>
以慈惠臨之以明察如鏡洞照如衡誠懸是則求人不<lb/>
欺而人亦不能欺矣西門豹當戰國之際<hi>集作初</hi>而克脩<lb/>
茂績身為<hi>集作有</hi>紀律言有典章剛包其柔威克厥愛權<lb/>
之以法制董之以刑罰火烈人望霜清物心是則責人<lb/>
不欺而人固不敢欺矣夫不忍欺者至誠潜感是曰上<lb/>
徳堯舜之吏也不能欺者明智旁達是曰有政三王之<lb/>
吏也不敢欺者嚴威允濟是曰能刑五霸之吏也誠不<lb/>
<pb n="KR4h0022_WYG_744-9b"/>
足至於智智不足至於威大小之間朗然可見然而事<lb/>
在折衷理資漸致徳宜全舉道貴兼通必也脩誠而棄<lb/>
智誠未至而致理或虧任智而廢威智未周而暴亂將<lb/>
起不若兼<hi>集作總</hi>而行之迭收其効一之日二之日刑明<lb/>
威立使人畏而不敢欺三之日四之日智達政成使人<lb/>
敬而不能欺五之日六之日志孚誠格使人感而不忍<lb/>
欺以寛濟猛同二氣之<hi>集作而</hi>和平自邇陟遐比三才之<lb/>
<hi>集作而</hi>具羙苟非全徳大噐其孰能至於此乎若不暇㑹<lb/>
<pb n="KR4h0022_WYG_744-10a"/>
其源流統其宗極而姑<hi>文粹作始</hi>定優劣直論先後則堯舜<lb/>
之吏與王霸不同年而語矣<lb/>
　　　近代節士論　　　　　　　李徳裕<lb/>
客又謂余曰近世將相既已聞之矣敢問士君子身在<lb/>
下位而義激衰世者有其人乎余曰焉得無之丁生魏<lb/>
生是也昔蓋寛饒多仇少與在位及貴戚人與為怨唯<lb/>
諫議大夫鄭昌愍傷寛饒忠直憂國為文吏所詆挫上<lb/>
書曰山有猛獸藜藿為之不採國有忠臣姦邪為之不<lb/>
<pb n="KR4h0022_WYG_744-10b"/>
起寛饒上無許史之属下無金張之託職在司察直道<lb/>
而行鄭昌可謂好是正直矣梅福南昌一尉耳與王章<lb/>
無薦引<hi>集作寵</hi>之私無遊宴之好當王鳯之世權歸外戚<lb/>
上書曰鳶鵲遭害則仁鳥増逝愚者䝉戮則智士逺退<lb/>
折直士之節結諫臣之舌羣臣皆知其非然不敢獨<hi>集夲</hi>
<hi>作能</hi>爭天下以言為戒最國家之大患也梅福可謂不畏<lb/>
強禦矣余頃嵗待罪廟堂六年竊位而言責之官執憲<lb/>
之臣屢<hi>集作属</hi>薦丁生稱其有清直之操亦有毁之者曰<lb/>
<pb n="KR4h0022_WYG_744-11a"/>
體羸多病必不能舉職余惑是說未及升之於朝而一<lb/>
旦觸羣邪犯衆怒為一孤臣獨夫正言無避亦鄭昌梅<lb/>
福之比也昔貫高竟能以不死白王而高祖賢其然諾<lb/>
戴就不忍以臣謗其君而薛安感其壯節周燕寧恨於<lb/>
不食陸績豈辭於禁錮世歴千祀有此幾人魏生為酷<lb/>
吏所逼終不詘服辭義雅正有古人之風亦貫高戴就<lb/>
之儔也嗚呼田叔孟舒皆位顯於朝而魏生以輿疾逺<lb/>
竄溘盡道途疑其幽魂必上訴於天矣或曰自古名節<lb/>
<pb n="KR4h0022_WYG_744-11b"/>
之士鮮受厚福豈天意於善人薄耶余曰非也夫名節<lb/>
者非危亂不顯非險難不彰免鈇鑕全性命者尚十無<lb/>
一二<hi>集作二三</hi>況福祿乎若使不受困辱不嬰楚毒父母妻<lb/>
子怡然安樂則天下之人盡為之矣何貴於名節者哉<lb/>
　　　舊臣論<lb/>
或問先王論道之臣事後王乎曰不改先王之道則事<lb/>
之改先王之道則去之以事堯之心事舜禹者其咎繇<lb/>
益稷乎以事武王之心事成王者其周召乎以事漢高<lb/>
<pb n="KR4h0022_WYG_744-12a"/>
之心事惠帝者其蕭曹乎曹叅尚不易蕭何之規況高<lb/>
祖之道昔區區楚國醴酒不設穆生先去且穆生豈為<lb/>
已乎蓋傷廢先王之道不忍見後王之靣其不去者焉<lb/>
得免胥靡之恨哉魏晉以<hi>蜀本作已</hi>降居相位者皆靦靣愧<lb/>
心而已又有攘臂於其間者掎摭先王之道以諱舊過<lb/>
改張先王之道以媚新君棄先王之故老以掩其羞用<lb/>
先王之罪人以恊其志若天地間無神明則已儻有神<lb/>
明鬼得而誅之矣<lb/>
<pb n="KR4h0022_WYG_744-12b"/>
　　　謀議論<lb/>
欲知謀議之用捨身名之榮辱觀其立論何如<hi>集作可知</hi>也<lb/>
切於時機明於利害人主易曉當世可行其謀必用而<lb/>
終有後咎晁錯主父偃是也何者切時機明利害皆怨<lb/>
誹所由生主享其利而自罹其害謀濶意中言高㫖遠<lb/>
其道可法其術則疏必有高名而不用於世賈山王陽<lb/>
是也謀既<hi>集作議</hi>不行故能無患智足應變道可與權言<lb/>
雖切於人情意常篤於禮義謀不盡用而身無近憂賈<lb/>
<pb n="KR4h0022_WYG_744-13a"/>
誼是也故當漢文之世亦無高位余門客崔權其世叔<lb/>
即宋廣平之維私也<hi>崔世叔名犯廟諱</hi>又嘗預燕公代公之戎<lb/>
幕故知三丞相才業甚備曰廣平好言政事燕公好言<lb/>
文學至於經國逺慮意鮮及之與代公言初若渉川未<lb/>
知所止寥廓廣大莫見津涯味之既深恩<hi>集作思</hi>意愈宻<lb/>
代公嘗為西北邊將帥論四夷思慮必精逺則崔生<hi>集無</hi>
<hi>生字</hi>之言信有徴矣凡侍坐於君子聞其言可以知其才<lb/>
術逺近用此道也<lb/>
<pb n="KR4h0022_WYG_744-13b"/>
　　　三惑論　　　　　　　　　王　□<lb/>
炙轂子曰漢史載楊秉能三不惑歴代以為羙也然三<lb/>
惑之中利病各異論曰夫惑於酒者敗賢能損道徳廢<lb/>
家業顛狂致疾生於身軀夭折壽考故湏誡於過度也<lb/>
且阮籍劉伶陶潜畢卓皆惑於酒悉無所成至於得溺<lb/>
酒名而已夫惑色者壊禮樂損門風傷殘形骸耗蠧金<lb/>
帛怨雖不歛於夷夏政且有妨於霸王齊桓内寵如夫<lb/>
人者六姬外嬖豎貂<hi>疑作豹左傳寺人貂</hi>雍巫<hi>即易牙也</hi>衞靈同斛浴<lb/>
<pb n="KR4h0022_WYG_744-14a"/>
者三人内愛南子外滛彌瑕之類是也夫惑於財者小<lb/>
則亡身破家大則辱先㓕國聚鹿臺之錢積巨橋之粟<lb/>
掊<hi>一作擭</hi>胎拾卵惟利是求盗璧攫金刑戮不懼而又必<lb/>
厚於已而薄於人則義不及於宗親恩不加於左右如<lb/>
此必不得人心而失衆情孟子曰推恩足以保四海不<lb/>
推恩不足以保妻子故君視臣如手足則臣視君如腹<lb/>
心書曰撫我則后虐我則讐斯之謂也苟專利矣則嘉<lb/>
言令猷弗得聞矣過謬錯誤莫得知矣近侍者倳刅以<lb/>
<pb n="KR4h0022_WYG_744-14b"/>
懐憾疎逺者聚謀釁待舋憾舋一發身首分離傳曰象<lb/>
有齒以焚其軀賄故也又曰疋夫無罪懐璧其罪則三<lb/>
惑之甚其在兹乎昔漢高祖使隋何說黥布歸漢布既<lb/>
謁漢王倨慢布悔來欲自殺及就舍供帳與高皇無異<lb/>
布乃大恱燕丹之奉荆卿也子女玩好恣其所欲然後<lb/>
渡易水不以為寒刺秦王視死如歸夫黥布荆軻雄傑<lb/>
之士也猶以服饌聲色變以移志况今將帥士伍乃中<lb/>
才之士乎若不結之以信義厚之以恩賞彼安肯效命<lb/>
<pb n="KR4h0022_WYG_744-15a"/>
死節為貪鄙恡嗇之主哉故士有言曰爾之財賄尚惜<lb/>
我之性命詎可輕捐古語云使人造舟車猶豐酒食冀<lb/>
彼竭機功<hi>疑作巧</hi>則舟無毁溺之患車免顛覆之憂今驅<lb/>
䇿賢能駕御英傑餙甘言以誘掖矯禮貎以卑和欲其<lb/>
盡赤誠竭計䇿其用飴蜜以誇賺嬰兒曽不知聦明之<lb/>
士見其肝膽鏡其詐偽亦持虛以待虛設詐以禦詐國<lb/>
士遇我我以國士報之衆人遇我我以衆人報之項羽<lb/>
刓印賢豪叛去曹公慢易天下鼎分是知三惑之中酒<lb/>
<pb n="KR4h0022_WYG_744-15b"/>
者致<hi>疑</hi>之可矣色者放之可矣財者下愚之醜行也致<lb/>
<hi>疑</hi>放逐刑戮所宜加投畀豺虎投畀有昊以謝乎衆矣<lb/>
　　　誠節論<lb/>
炙轂子曰漢史著誠節立名之士謂其能執一不回死<lb/>
義不顧雖湯鼎之威霜刃之刑不能脇之故節義彰明<lb/>
顯於後世存無<hi>一作則</hi>愧於英俊没無<hi>一作/則</hi>果<hi>一作畏</hi>於神<lb/>
靈蕩蕩然偃於暗室之中堂堂然行於日月之下卓為<lb/>
人傑乃有節有義之士也夫能如此者亦賢哲之一體<lb/>
<pb n="KR4h0022_WYG_744-16a"/>
客曰誠如是無乃滯於變通而能成功則拙<hi>疑</hi>杖節死<lb/>
義可矣既不能杖節死義又不能變通成功此謂之偷<lb/>
生無耻之夫昔李陵降匃奴又要成功致老母伏誅妻<lb/>
子棄市斯始規變通而終為負義且臨患難履顛危雖<lb/>
商賈小人屠沽賤品猶能相拯於窮蹙尚乃任情於依<lb/>
託矧乎頂章甫冠拖縫掖衣口誦先聖之文胸懐徳義<lb/>
之典目曰儒士而無慷慨之心不有風雲之操亦何以<lb/>
見分明之男子磊落之丈夫昔如敬通不脩亷隅杜篤<lb/>
<pb n="KR4h0022_WYG_744-16b"/>
請求無厭班固謟竇以作威馬融黨梁而黷貨丁儀貪<lb/>
婪而乞賄路粹哺啜而無耻皆文儒之所賤貞介之所<lb/>
羞夫士無信不可以立身無義不可以立名無節不可<lb/>
以成功無忠不可以成事四者不懐則情同犬豕行比<lb/>
豺狼安足以齒於人倫哉客曰先生斯論不亦傷於嫉<lb/>
惡太甚乎對曰嫉惡不甚則好善不篤若見惡不能去<lb/>
則邪佞之人羣臻知善不能用則賢良之士引去苟懐<lb/>
誠節安得不嫉謟諛今公卿席客蔑馮諼毛遂之忠誠<lb/>
<pb n="KR4h0022_WYG_744-17a"/>
侯伯幙賔肆李園祖珽之欺詐或受賂賣主奉越以事<lb/>
吳或首䑕兩端觀成而望敗窮其操心姦宄蘧蒢戚施<lb/>
與夫誠節之士執一不回死義不顧者亦何遼廓論未<lb/>
已客曰若乎先王之論誠亦富茂迺歛衽而退<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_744-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百四十五<lb/>
</p>
<p>
</p>
  </div>
</body>
</text>
</TEI>
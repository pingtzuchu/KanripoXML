<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百二十七</head>
    <p>
<pb n="KR4h0022_WYG_926-1a"/>
欽定四庫全書<lb/>
　文苑英華卷九百二十七　宋　李昉等　編<lb/>
　職官三十五<hi>别駕判官附</hi>
　　高平别駕權幼明碑一首<lb/>
　　曹州别駕張無擇碑一首<lb/>
　　嶺南節度判官宗義仲碑一首<lb/>
　　　故朝議大夫高平郡别駕權公神道碑<lb/>
　　　　　　　　　　　　　　　獨孤及<lb/>
<pb n="KR4h0022_WYG_926-1b"/>
開元天寶之際𤣥宗始以八柄付三公由是台司得專<lb/>
其廢置其中或因寵憑位<hi>集作慿寵固位</hi>懼天下有異己者諸<lb/>
附離之者皆出入三䑓若公才令名以望見憚則稍稍<lb/>
優其俸而黜其職故天水權公幼明由新安令為絳郡<lb/>
司馬高平郡别駕而沒同於道者皆竊歎之是嵗天寶<lb/>
六載秋八月也没後二十有二載嵗次己未春二月返<lb/>
塟洛陽故塋夫人新鄭縣君滎陽鄭氏祔焉縣君某官<lb/>
某之孫某官某之子<hi>十字集作某縣某官某之孫某之子</hi>以仁儉好禮輔<lb/>
<pb n="KR4h0022_WYG_926-2a"/>
佐懿徳柔明之風訓齊閨門夀六十五大歴二年十月<lb/>
某日終於丹陽初公娶於博陵崔氏生子曰驊而終新<lb/>
鄭以繼室生四子曰駃<hi>集作軼下同</hi>曰申曰器曰舒不幸短<lb/>
命驊駃申器悉忠信好學善屬文位未顯而令名歸之<lb/>
慶之垂訓之流也至是既卜宅兆驊等懼日月逝<hi>集作逾</hi>逺<lb/>
後裔不知先人之徳善謂及忝聲華<hi>集作鄉舉</hi>之舊故使錄<lb/>
而銘之云公諱𦙍<hi>集作徹</hi>字幼明隴西天水人也權氏之<lb/>
先出於顓頊其逺祖殷武丁之少<hi>集作小</hi>子生而有文在<lb/>
<pb n="KR4h0022_WYG_926-2b"/>
其手曰權因以權受封且受<hi>集作命氏</hi>焉至周為楚武王所<lb/>
滅國除其後有仕隴西者遂家於天水歴漢魏晉宋間<lb/>
子孫世為都尉郡守至裔孫翼與王景畧同佐符堅官<lb/>
至僕射翼生<hi>二字集作後僕射數世至</hi>景宣景宣生士玢並知名於<lb/>
時士玢生萬春歴華州刺史封千金縣公華州生<hi>集作嗣</hi>
右領將軍曰文奬領軍生<hi>集作嗣</hi>永興令曰懐育公永興<lb/>
之嗣也奕葉之明徳粹氣叢乎其躬故融而為仁行播<lb/>
而為文學童子時舅氏崔湜奇其文嘗謂有何無忌之<lb/>
<pb n="KR4h0022_WYG_926-3a"/>
似其鄉舉也考功郎中蘇頲拔諸羣萃之間連尉湖城<lb/>
汾陽新繁渭南河南五縣開元二十三年拜監察御史<lb/>
㑹監祭太廟先時同<hi>集有㑹字</hi>事者約相與偕赴及將赴祭<lb/>
約者有故不至遽不暇告公曰人約我矣豈可先已而<lb/>
後信乎遂不赴坐是降為河南府法曹君子義之初選<lb/>
部舊制每嵗孟冬以書判選多士至開元八年乃擇公<lb/>
廉無私工於文者考校甲乙丙丁科以辨論其品是嵗<lb/>
公受詔與徐安貞王敬從吳鞏裴朏李宙張恒<hi>集作烜</hi>等<lb/>
<pb n="KR4h0022_WYG_926-3b"/>
十學士參焉究其升奬皆當時才彦考判之目由此始<lb/>
也于時天下無兵二十餘載縉紳之徒用文章為耕耘<lb/>
登高不能賦者童子大笑公攘臂其間以仁義為己任<lb/>
片詞隻字動為學者所法時軰榮之而居家清方惟徳<lb/>
禮是仗潤身飭吏不過經術不矯持操以媚貴游<hi>二字集作</hi>
<hi>貴游媚倖</hi>行威作福者忌之由是官徙而階不遷從法曹數<lb/>
嵗而後有新安之拜及至歴降郡安平任愈疎逺安貞<lb/>
守中<hi>一作中正</hi>未嘗易方虚舟其心與位升降春秋六十四<lb/>
<pb n="KR4h0022_WYG_926-4a"/>
而終盖道之行止與時不并論者以漢梁叔敬桓君山<lb/>
為比公所著文二十巻其立言之宗趙郡李華嘗<hi>集無此字</hi>
編而叙之矣<hi>集無此字</hi>若世系事業則書諸文其文曰咺兮<lb/>
權公有徳有言忠恕廉清道直而温行有餘力足言斯<lb/>
文居高釐績勤約是守與明與信寧黜無<hi>集作不</hi>茍跡屈<lb/>
志申義彰身後冉政游學左詩潘詠風流遺烈足以遺<lb/>
子九原與歸末由也已<lb/>
　　　曹州别駕張公神道碑<hi>集作故通議大夫和州刺史吳興郡張公神道碑</hi>
<pb n="KR4h0022_WYG_926-4b"/>
　　　　　　　　　　　　　　　白居易<lb/>
張之為著姓尚矣自漢太傅良侍郎肱晉司空華丞相<lb/>
嘉以降勲賢軒冕歴代不乏肱避地渡江始居於吳故<lb/>
其子孫稱吳郡人嘉以孝悌聞於郡故其所居號孝張<lb/>
里嘉之曽孫裕在宋為司徒即公五代祖也司徒之孫<lb/>
儔在趙<hi>集作隋是</hi>為吳郡都督即公曽王父也台州臨海令<lb/>
諱鵾即公大<hi>集作王</hi>父也袁州司馬諱季<hi>集作孝</hi>績即皇考<lb/>
也或以人物著或以㛰<hi>集作閽</hi>閥稱迄今為江南右族公<lb/>
<pb n="KR4h0022_WYG_926-5a"/>
諱無擇字無擇未冠丁袁州府君憂廬於墓晝號而夜<lb/>
泣者三年矣有靈芝醴泉出焉既冠好學能屬文從鄉<lb/>
賦登明經第應制舉中精通經史科補𢎞文館校書郎<lb/>
調左金吾錄事換<hi>一作投</hi>杭州錄事參軍在杭州前後詰<lb/>
偽制吏者三十八人駁假年侍老者三千人舉而正之<lb/>
人伏其明㑹劉幽求來為刺史舉課上聞詔授絳州錄<lb/>
事參軍絳之郡丞有主婿者估寵侮法豪奪人利公數<lb/>
其罪露章奏之章下丞相府丞相姚元崇奇之致書褒<lb/>
<pb n="KR4h0022_WYG_926-5b"/>
美尋改太原府功曹參軍給事中張昶為江淮安撫使<lb/>
表公正直奏署郡<hi>一作部</hi>從事吏部尚書陸象先為河東<lb/>
按察司使狀公清白奏授懐州獲嘉令在獲嘉以不茹<lb/>
柔得人心以不吐剛得罪繇是左遷鄂州司馬移深州<lb/>
司馬轉虢州長史時上方思理詔求二千石之良者時<lb/>
宰以公塞詔擢拜和州刺史公在郡奉詔條䘏人隠而<lb/>
已不知其他無何水潦害農公請蠲榖籍之捐者十七<lb/>
八時李知柔為本道採訪使素不快公之剛直密疏誣<lb/>
<pb n="KR4h0022_WYG_926-6a"/>
奏以附下為名遂貶蘇州别駕幼艾<hi>集作老㓜</hi>攀泣而遮道<lb/>
者數百人宿信方得去移曹州别駕嵗餘謝病歸老於<lb/>
家天寶十二年正月二十八日終於東都利仁里私第<lb/>
十二載<hi>集作某年</hi>二月十二日塟於河南府伊闕縣中里原<lb/>
享年八十三噫公生天地間八十有三年可謂夀矣其<lb/>
間當明皇帝馭天下四十有五年可謂時矣有其才得<lb/>
其夀逢其時然職不過陪臣秩僅至郡守凡所貯蓄鬱<lb/>
而不舒嗚呼其命也夫公之文學嘗為賀知章賈彦璿<lb/>
<pb n="KR4h0022_WYG_926-6b"/>
許之公之諒直嘗為李邕張廷珪稱之公之政事又為<lb/>
劉姚張陸推之夫以八君子之力援之而不足以一知<lb/>
柔之功推之而有餘阨窮不振以至沒齒嗚呼其命也<lb/>
夫古人云道不虚行又云其後必有起<hi>集作達</hi>者故公之<lb/>
子大理評事誠以節行聞於時公之孫户部侍郎平叔<lb/>
以才位光於國報施之道信昭昭矣不在其身即在子<lb/>
孫相去幾何哉長慶二年某月某日平叔奉祖徳掲而<lb/>
碑之<hi>四字集作碣之</hi>居易按據家狀序而銘之其詞曰<lb/>
<pb n="KR4h0022_WYG_926-7a"/>
有木有木碩大而長破為桶棧<hi>疑作伐</hi>不作棟樑有驥有<lb/>
驥規行矩歩辱在短轅不駕大輅嗚呼噫嘻公亦如之<lb/>
將時不遇我而我不遇時勿謂己矣天錫多祉既賢其<lb/>
子以濟其美又才其孫以大其門茍無先徳孰啟後昆<lb/>
　　　嶺南節度判官宗公神道碑　豆盧詵<lb/>
夫工文者或懦於勇烈善武者或昧於政理徐則失於<lb/>
斷疾則寡於謀至若文而有勇武而有政徐而能斷疾<lb/>
而能謀者公有之矣公諱羲仲字羲仲其先南陽人也<lb/>
<pb n="KR4h0022_WYG_926-7b"/>
高祖出宰榆次因家太原昔宋襄公之母弟敖仕於晉<lb/>
至伯宗為三郤所害州犂犇楚其子家於南陽以王父<lb/>
字為氏公其後也逺祖均東漢為九江太守累遷司徒<lb/>
六條分而千里雲行五教敷而四方風動厥有成績罔<lb/>
或不臧自東漢迄於聖代英賢間發吏牒詳焉曽祖隋<lb/>
雍州牧鄱陽將軍諱義國之選也烈考皇靈州錄事參<lb/>
軍諱良獻人之望也皆纉成前緒垂祐後昆秉徳不回<lb/>
世濟其美公則靈州府君之仲子也允武允文惟忠惟<lb/>
<pb n="KR4h0022_WYG_926-8a"/>
孝丱嵗失趨庭之訓絶漿有類於參乎弱齡喪倚門之<lb/>
慈泣血不殊於柴也曽未弱冠克自激昻不安顔子之<lb/>
貧遂投班生之筆乃慷慨而言曰文武不墜在人𢎞之<lb/>
遂從安思順破魚海敗五城授上柱國又從哥舒翰破<lb/>
吐蕃収九曲前後討伐稠疊勲庸累遷㳺擊將軍左武<lb/>
衛中郎將暨乾元中秦州防禦使都督楊公公之懿親<lb/>
邦之碩徳也懐郭有道之深識行祁大夫之内舉以公<lb/>
才兼文武徳備剛柔表為司議參軍尚賢也至上元初<lb/>
<pb n="KR4h0022_WYG_926-8b"/>
楊公為同州刺史又表公兼韓城令當縣團練使任能<lb/>
也攙搶未攘獫狁孔棘既因之以師旅又加之以饑饉<lb/>
㓂盜蟻聚於我疆黔黎鳥散於他境城壁頺圮鄽户閉<lb/>
隳嗷嗷彼方望公如嵗公於是完城郭修器械均賦斂<lb/>
峙糗糧城郭之完也則矗長雲以倚天器械之修也則<lb/>
騰勁霜以撲地均乃賦則流人不召而來峙乃糧則軍<lb/>
士不戒而備農狎於野商復於肆去其煩苛敦其簡易<lb/>
曽不期月而人知所庇解印未㡬朝廷多之遷澄城令<lb/>
<pb n="KR4h0022_WYG_926-9a"/>
無何楊公拜御史中丞嶺南節度乃諮參公謀授以參<lb/>
軍時宦官吕太一怙恃寵靈凌虐神主前節度張休為<lb/>
之棄甲公於是稽韜畧演遁法算之以孤虚考之以風<lb/>
角潜軍間道克復舊藩甲士不勤而兇黨殲矣所謂不<lb/>
戰而勝者也乃大貢方賄丕叙庶績朝議嘉焉授大理<lb/>
少卿且監察御史仍充節度判官懋賞也棘署亞卿表<lb/>
其赤心而刺外栢䑓柱史俾其白簡以正邪方將振翼<lb/>
南溟竭誠北闕曜威靈於象郡布渥澤於龍川豈上天<lb/>
<pb n="KR4h0022_WYG_926-9b"/>
不惠降此大戾閲水去而不留藏舟淹其長逝以永泰<lb/>
三年四月六日寢疾捐館於上京務<hi>闕</hi>里第春秋四十<lb/>
有二以其年五月十八日塟畢陌原禮也公之元昆曰<lb/>
夷仲早世而殞公之季弟曰昌仲為光祿寺丞撫孤追<lb/>
往號慟靡及唯公禮以檢身忠以奉國其事上也敬其<lb/>
臨下也簡御衆以寛撫孤以義率性而仁愛及物因心<lb/>
而孝友過人從官之祿利散霑於疎屬承家之資産悉<lb/>
付於同生宗族之所嗟稱寮友之所景慕者也夫人昌<lb/>
<pb n="KR4h0022_WYG_926-10a"/>
黎郡君豆盧氏太原交城令元偉之孫寧州真寧尉廣<lb/>
洽之女也調諧琴瑟志厲氷霜施衿結縭作嬪君子婉<lb/>
嫕淑慎宜其家人伯道無兒豈獨悲於晉史共姜誓死<lb/>
寧專美於衛詩痛失翼於凌虚思招福而遺有終願削<lb/>
髮禪寂納衣空門愍幼女之未嫁抑深心而少止嵗月<lb/>
逾邁陵谷有遷願播芳猷紀之貞石詵也不侫知其為<lb/>
人哀彼譚公念兹歸祔乃為銘曰<lb/>
於穆君子問望不已文武並茂忠孝兼美徳所立兮奕<lb/>
<pb n="KR4h0022_WYG_926-10b"/>
奕韓邑嗷嗷疲人命公為宰厥政維新化所及兮小臣<lb/>
不帥肆虐荒裔師徒不勤渠魁自殪資令謀兮聖朝懋<lb/>
賞俾崇乃秩卿月照庭堂霜輝質沐鴻休兮天地不仁<lb/>
殱我邦彦百身莫贖孰不興怨行之積兮孀妻孤女魂<lb/>
斷骨驚爰紀貞石永播芳名美無斁兮<lb/>
　<lb/>
　<lb/>
　文苑英華巻九百二十七<lb/>
</p>
<p>
</p>
  </div>
</body>
</text>
</TEI>
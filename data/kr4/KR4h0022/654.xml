<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百五十五</head>
    <p>
<pb n="KR4h0022_WYG_654-1a"/>
欽定四庫全書<lb/>
　文苑英華巻六百五十五　宋　李昉等　編<lb/>
　謝賜賚<lb/>
　　謝趙王賚絲布等啟一首<lb/>
　　謝趙王賚絲布啟二首<lb/>
　　謝趙王賚白羅袍袴啟一首<lb/>
　　謝滕王賚巾啟一首<lb/>
　　謝明皇帝賜絲布等啟一首<lb/>
<pb n="KR4h0022_WYG_654-1b"/>
　　謝趙王賚犀帶啟一首　謝趙王賚米啟一首<lb/>
　　謝趙王賚乾魚啟一首　謝滕王賚馬啟一首<lb/>
　　謝滕王賚豬啟一首<lb/>
　　謝滕王賚馬并繖啟一首<lb/>
　　謝所知賚集賢墨啟一首<lb/>
　　謝衣段啟一首　　　　謝賜錢啟一首<lb/>
　雜謝<lb/>
　　謝李相公示手札啟一首<lb/>
<pb n="KR4h0022_WYG_654-2a"/>
　　謝李中丞安存崔簡家屬啟一首<lb/>
　　謝門下武相公啟一首　謝中書張相公啟一首<lb/>
　　謝僕射李相公啟一首　謝裴相公啟一首<lb/>
　　謝竇相公啟一首　　　謝宰相啟一首<lb/>
　　謝草詞啟一首　　　　謝江陵借宅啟一首<lb/>
　　謝江陵津致赴闕啟一首<lb/>
　　謝賜賚<lb/>
　　　謝趙王賚絲布等啟　　　庾　信<lb/>
<pb n="KR4h0022_WYG_654-2b"/>
某啟鄭叡至䝉賜絲布綾等十段王褒至又䝉許賜錢<lb/>
等望外之恩實符大賚非常之錫乃溢生涯曵練且觀<lb/>
無勞白馬之望流泉欲委佇見青鳬之飛楊池掘荷李<lb/>
園移樹既欣谷利彌思青木<hi>一作林</hi>陳留下粟有媿深恩<lb/>
櫟陽雨金翻慚曲施靈臺乆客從此數炊黍谷長寒於<lb/>
今更暖從雲夣之田不踰此樂得豐城之劒未均斯喜<lb/>
謹啟<lb/>
　　　謝趙王賚絲布啟　　　　　庾　信<lb/>
<pb n="KR4h0022_WYG_654-3a"/>
某啟奉教垂賚雜色絲布三十段去冬凝閉今春嚴勁<lb/>
霰似瓊田凌如鹽浦張超之壁未足鄣風袁安之門無<lb/>
人開雪覆鳥毛而不暖燃獸炭而逾寒逺降聖慈曲垂<lb/>
矜賑論其蠶月殆罄桑車津實<hi>一作費</hi>秉杼幾空織室遂<lb/>
令新市數錢忽疑販綵平陵月夜驚聞𢷬衣妾遇新縑<lb/>
自然心伏妻聞裂帛方當含笑莊周車轍實有涸魚信<lb/>
陵鞭前元非窮鳥仰䝉經濟伏荷深慈謹啟<lb/>
　　　二<lb/>
<pb n="KR4h0022_WYG_654-3b"/>
某啟某息荀娘昨䝉恩引曲賜絲布等五段南冠獲宥<lb/>
既預禮延稚子勝衣還䝉拜謁關尹津梁之織鄴地雙<lb/>
絲扶風彩文之機仙園獨蠒青衿宜襲書生無廢學之<lb/>
詩春服既成童子得雩沂之舞况復栖烏挟子同知桂<lb/>
樹之恩澤雉將雛共喜行春之令根株一潤枝葉俱榮<lb/>
謹啟<lb/>
　　　謝趙王賚白<hi>一作皂</hi>羅袍袴啟<lb/>
某啟垂賚白羅袍袴一具程據上表空論雉頭王恭入<lb/>
<pb n="KR4h0022_WYG_654-4a"/>
雪虚稱鶴氅未有懸機巧綜<hi>一作緤</hi>變躡竒文鳳不去而<lb/>
恒飛花雖寒而不落披千金之暫暖棄百結之長寒永<lb/>
無黄葛之嗟方見青綾之重對天山之積雪尚得開襟<lb/>
冒廣樂<hi>一作厦</hi>之長風猶當揮汗白龜報主終自無期黄<lb/>
雀謝恩竟知何日　　一作皆藝文類聚<lb/>
　　　謝滕王賚巾啟<lb/>
某啟奉教垂賜鹿子巾一枚解角新胎戴藤初孕落星<lb/>
交映連珠踈㸃盤龍之刀既剪長命之縷仍縫翠羽懸<lb/>
<pb n="KR4h0022_WYG_654-4b"/>
推芙蓉髙讓逰斯隠士足笑穀皮入彼春林方誇笋籜<lb/>
某蓬鬢鬆颯衰容耆朽三秋不沐實荷今恩十年一冠<lb/>
彌欣此賚謹啟<lb/>
　　　謝明皇帝賜絲布等啟<lb/>
臣某啟奉勑垂賜雜色絲布綿絹等三十叚銀錢二百<lb/>
文某比年以来殊有闕乏白社之内拂草看氷靈臺之<lb/>
中吹塵視甑懟妻狠妾既嗟且憎瘠子羸孫虚恭實怨<lb/>
王人忽降大賚先臨天帝賜年無踰此樂仙童贈藥未<lb/>
<pb n="KR4h0022_WYG_654-5a"/>
均斯喜張袖而舞𤣥鶴欲来撫節而歌行雲幾斷所謂<lb/>
舟檝無岸海若為之反風薺麥將枯山靈為之出雨况<lb/>
復全抽素蠒雪坂疑傾併落青鳬銀山或動是知青牛<lb/>
道士更延將盡之命白鹿真人能生已枯之骨雖復㧞<lb/>
山超海負徳未勝垂露懸針書恩不盡蓬莱謝恩之雀<lb/>
白玉四環漢水報徳之虵明珠一寸某之觀此寧無愧<lb/>
心直以物受其生於天不謝謹啟<lb/>
　　　謝趙王賚犀帶等啟<lb/>
<pb n="KR4h0022_WYG_654-5b"/>
某啟奉教垂賚犀裝帶錢十貫魏君寶帶特賜劉楨趙<lb/>
王國租偏資裴楷貫藏文馬如燒安息之銀帶插通犀<lb/>
似獵雲南之獸北郭騷之長貧是所甘惬南宫敬之載<lb/>
寳殊非念望花開四照唯見其榮鼇戴三山深知其重<lb/>
昔沈羲將盡逢司命而還生<hi>三國志注童子謂杜畿司命使我召子畿固請童子</hi>
<hi>謂求代者沈羲未詳</hi>士燮行埋<hi>集作終</hi>值仙人而更活今日慈矜斯<lb/>
之謂矣馬前驅而導路或似識恩鷄未曉而開闗容能<lb/>
報主謹啟<lb/>
<pb n="KR4h0022_WYG_654-6a"/>
　　　謝趙王賚米啟　　　　　前　人<hi>見藝文類聚</hi>
某啟奉教垂賚米十石丹烏銜穟既集西周黄雀隨車<lb/>
還飛東市漬而為種不無霜雪之精取以論兵即有山<lb/>
川之勢某陋巷簞瓢櫛風沐雨剥榆皮於秋塞掘蟄鷰<lb/>
於寒山仰費國租遂開塵甑非丹竈而流珠異荆臺而<lb/>
炊<hi>一作碎</hi>玉東方朔之捧米既息長饑西門豹之墾田方<lb/>
慙此賚<lb/>
　　　謝趙王賚乾魚啟<lb/>
<pb n="KR4h0022_WYG_654-6b"/>
某啟䝉賚乾魚十畨醴水朝浮光疑朱鼈文鰩夜觸翼<lb/>
似青鸞況復洞庭鮮鮒温湖美鯽波瀾成雨鱗甲防寒<lb/>
某本吳人常想江湖之味及其饑也唯資藜藿之餘慈<lb/>
賚渥恩膏腴流竈不勞獅子之亭即勝雷池之長翻驚<lb/>
河伯獨不受人足笑任公終年垂釣謹啟<lb/>
　　　謝滕王賚馬啟　　　　　　前　人<hi>見藝文類聚</hi>
某啟奉教垂賚烏騮馬一匹栁谷末開翻逢紫鷰陵源<lb/>
猶逺忽見桃花流電争光浮雲連影張敞畫眉之暇直<lb/>
<pb n="KR4h0022_WYG_654-7a"/>
走章臺王濟飲酒之歡長驅金埒謹啟<lb/>
　　　謝滕王賚猪啟<lb/>
某啟奉教垂賚肥豕一腔白腹見珍度遼東之水赤欄<lb/>
為重對襄陽之城忽降全恩謹充炮烙孫𢎞牧於淄水<lb/>
唯以求錢卜式養於上林豈知其味謹啟<lb/>
　　　謝趙王賚馬并繖啟<lb/>
某啟奉教垂賚紫騮馬并銀釘乗具紫紬繖一張上天<lb/>
降雨特垂深澤若木流光偏䝉私照廻兹翠蓋事重劉<lb/>
<pb n="KR4h0022_WYG_654-7b"/>
基之恩降此青驪榮深李忠之賜北部丹帷便須髙捲<lb/>
西河竹馬即已郊迎在命之輕鴻毛浮於弱水知恩之<lb/>
重龜<hi>一作鼇</hi>背負於靈山况復驚鴻别水但見徘徊黄鶴<lb/>
去關唯知反顧棲戀之心事同於此<lb/>
　　　謝所知賚集賢墨啟　　　　温庭筠<lb/>
某啟即日門幹至奉披榮示垂賚集賢墨一挺竹山竒<lb/>
製上蔡輕煙色掩緇帷香含漆簡雅復三臺故物貴重<lb/>
相傳五兩新膠乾輕入用猶怨於潜曠逺建業尫羸韋<lb/>
<pb n="KR4h0022_WYG_654-8a"/>
曜名方即求鷄木傅𤣥佳致别染龜名恩加於蘭署郎<lb/>
官禮備於松櫺介婦汲妻衡弟所未窺觀廣記漢儀何<lb/>
嘗著列况又𤣥洲上苑青瑣西垣讎字猶新疑籖尚整<lb/>
帳中女史每襲清香架上仙人常持縹帙得於華近辱<lb/>
在庸虚豈知夜鶴頻驚殊慙志業秋蛇屢綰不稱精研<lb/>
唯憂海物虚投蠟槃空設晉陵雖壞正握銅兵王詔徒<lb/>
深唯磨玉硯捧受榮佩不任下情<lb/>
　　　謝衣段啟　　　　　　　　張𤣥晏<lb/>
<pb n="KR4h0022_WYG_654-8b"/>
某啟某伏奉手誨伏䝉相公十九兄特以某初叨宸奬<lb/>
賜及衣服段等捧戴尊念感激伏深况鶴紋價重龜甲<lb/>
様新纎華不讓於齊紈輕楚能均於魯縞掩新蒲之秀<lb/>
色奪寒兎之秋毫莫稱頑姿難勝縟㫖倍切肝<hi>一作肺</hi>腸<lb/>
之感永為禓襲之榮謹啟<lb/>
　　　謝賜錢啟　　　　　　　　胡　曽<lb/>
曽啟曾業謝懸頭道非刺股未能入洛安可下遼空懐<lb/>
逐鹿之心莫遇斬蛇之世囚拘翰墨困厄塵泥虚費宣<lb/>
<pb n="KR4h0022_WYG_654-9a"/>
毫枉銷蜀縹不救鋤蘭之禍詎禳伐樹之災自歎龍鍾<lb/>
誰知牛鐸又以山東藩鎮江表節亷悉用䜿儒皆除迂<lb/>
吏胷襟齷齪情志荒唐入則粉黛遶身出則歌鍾盈耳<lb/>
但自誅求白璧安能分减黄金雖設朱門何殊亡國徒<lb/>
開玉帳無異荒墟遂使寗戚無扣角之歌鄒陽乏曵𥚑<lb/>
之地伏惟相公英風獨振偉量孤標推葛亮之秤心負<lb/>
姜維之斗膽内安宗廟外却蠻夷魚水賢良塤箎骨肉<lb/>
桃李滿於衢路金帛遍於風塵六合之中一人而已是<lb/>
<pb n="KR4h0022_WYG_654-9b"/>
以昨者不度庸陋輒有干祈方虞按劍之勃然敢望夣<lb/>
刀之莞爾俄頒清俸遽恤白衣朝乏半千夕盈五萬豈<lb/>
期庸蹇忽忝遭逢不是孟嘗詎聽馮諼之鋏若非趙勝<lb/>
那知毛遂之錐遇既重於西河知亦深於北海感恩泣<lb/>
處未成泉客之珠撫已哭時空抱荆山之玉限以程逺<lb/>
陳謝末由感激生成不任死所<lb/>
　　雜謝<lb/>
　　　謝李相公示手札啟<hi>吉甫</hi>　　　栁宗元<lb/>
<pb n="KR4h0022_WYG_654-10a"/>
某啟六月二十九日衡州刺史吕温道過永州辱示相<lb/>
公手札省録狂瞽收撫覊縲沐以含𢎞<hi>英華作洪避諱</hi>之仁忘<lb/>
其進越之罪感深益懼喜極增悲五情交戰不知所措<lb/>
宗元質性庸塞行能無取著書每成於廢疾進徳且乏<lb/>
其馨香常願操篲醫門掬溜蘭室良辰不與夙志多違<lb/>
昨者踴躍殘魂奮揚蓄念激以死灰之氣陳其敝箒之<lb/>
詞致之煙霄分絶流盼今則垂露在手清風入懐華衮<lb/>
濫褒於赭衣龍門俯收於塪井藻鏡洞開而秋毫在照<lb/>
<pb n="KR4h0022_WYG_654-10b"/>
文律傍暢而寒谷生輝化幽欝之志若覿清明换兢危<lb/>
之心如承撫薦非常之幸豈獨此生伏以淮海劇九天<lb/>
之遥瀟湘恭百越之俗傾心積念長懸星漢之上流形<lb/>
委骨永㵸魑魅之羣何以報恩唯當結草無任喜懼感<lb/>
戀之至謹啟<lb/>
　　　謝李中丞安存<hi>集作撫</hi>崔簡家<hi>集作戚</hi>屬啟<lb/>
　　　　　　　　　　　　　　　前　人<lb/>
某啟伏見四月六日勅刺史崔簡以前任贓罪决一百<lb/>
<pb n="KR4h0022_WYG_654-11a"/>
長流驩州伏奉去月二十三日牒崔簡家口牒州安存<lb/>
并借官宅什器差人與驅使者伏惟中丞以清直去敗<lb/>
政以惻隠撫窮人罪跡暴著則按之以至公家屬流離<lb/>
則施之以大恵各由其道咸適於中威懐並行仁義齊<lb/>
立繩愆糾繆列郡肅澄清之風匡困資無闔境知噢咻<lb/>
之徳凡在廵屬慶懼交深伏見崔簡兒女十人皆栁氏<lb/>
之出簡之所犯首末知之蓋以風毒所攻<hi>集作加</hi>漸成狂<lb/>
易不知畏法坐自抵刑名為贓賄卒無儲蓄得罪之日<lb/>
<pb n="KR4h0022_WYG_654-11b"/>
百口嗸然呌號羸頓不知所赴儻非至仁厚徳深加憫<lb/>
恤則流散轉死期在須㬰某幸被縲囚乆沐恩造至於<lb/>
骨肉又荷哀矜循念始終感懼無地謹勒祗承人沈澹<lb/>
奉啟陳謝下情輕瀆<lb/>
　　　謝門下武相公啟　　　　　劉禹錫<lb/>
某啟某一坐飛語廢錮十年昨䝉徴還重罹不幸詔命<lb/>
始下周章失圗吞聲咋舌顯白無路豈謂烏鳥㣲志惻<lb/>
于深仁恤然動拯溺之懐煦然存道舊之㫖言念觳觫<lb/>
<pb n="KR4h0022_WYG_654-12a"/>
慰安蒼黄推以恕心期於造膝重言一發睿聽克從廻<lb/>
陽曜於肅殺之辰沃天波於蹭蹬之際俾移善地獲奉<lb/>
安輿率土知孝治之源羣生識人倫之厚感召和氣發<lb/>
揚皇風豈唯匹夫獨受其賜某即以今月十一日到州<lb/>
上訖守在要荒拘於印綬巾韝詣謝有志莫從誠知<hi>集作</hi>
<hi>如</hi>㣲生不足酬徳捐軀之外無地寄言効節肅屏䖍然<lb/>
心禱無任懇悃屏營之至謹勒軍事衙官守左威衛慈<lb/>
州吉昌府别將員外置同正員常懇<lb/>
<pb n="KR4h0022_WYG_654-12b"/>
　　　謝中書張相公啟<lb/>
某啟某智乏周身動必招侮一坐飛語如衝駭機昨者<lb/>
詔書始下驚懼失次呌閽無路擠壑是虞草木賤軀誠<lb/>
不足惜烏鳥㣲志實有可哀伏䝉聖慈遽寢前命移蒞<lb/>
善部載形綸言凡在人臣皆感至徳凡為人子同荷至<lb/>
仁豈唯鯫生獨受其賜伏以相公心符上徳道冠如仁<lb/>
一夫不獲慼見於色宻啟<hi>一作㫖</hi>未下歎形于言竟廻三<lb/>
舎之光能㧞九泉之厄袁公之平楚獄不忍錮人晏子<lb/>
<pb n="KR4h0022_WYG_654-13a"/>
之哀越石仍伸知己所以慶垂𦙍祚言成春秋神理孔<lb/>
昭報應斯必身侔蟬翼何以受恩死輕鴻毛固得其所<lb/>
卑守有限拜謝末由無任感激兢惶之至<lb/>
　　　謝僕射李相公啟<lb/>
某啟州吏還伏䝉擺落常態手筆具書言及貞元中登<lb/>
朝人逮今無十輩又<hi>集作及</hi>發中書相公一函具道閤下<lb/>
亟言曩逰顔間<hi>集作顧問</hi>頗有哀色夫溝中之木與犧象同<lb/>
體追琢不至則坐成枯薪朱而藍之猶足為器茍液樠<lb/>
<pb n="KR4h0022_WYG_654-13b"/>
<hi>見莊子集作滿非</hi>曲戾不足枉斧斤願為庭燎以照嘉客謹啟<lb/>
　　　謝裴相公啟<lb/>
某啟某遭罹不幸嵗將二紀雖累更符竹而未出網羅<lb/>
親知見憐或有論薦如䧟還濘動而愈沉甘心終否無<lb/>
路自奮豈意天未勦絶仁人持衡紆神慮於多方起堙<lb/>
淪於乆廢居剥極之際一陽復生出坎深之中平路資<lb/>
始通籍即位分曹樂都喬木展舊國之思行雲有故山<lb/>
之戀姻族相賀壺觴盈門官無責詞始自今日禽魚之<lb/>
<pb n="KR4h0022_WYG_654-14a"/>
志誓以死生草木之年惜其晼晩章程有守拜謝無由<lb/>
瞻望巖廊䖍然心禱謹啟<lb/>
　　　謝竇相公啟<lb/>
某啟某一辭朝列二十三年雖轉郡符未離謫籍卑濕<lb/>
生疾衰遲鮮歡望故國而未歸如痿人之念起昨䝉罷<lb/>
免甘守丘園相公不棄舊逰特哀乆廢每奉華翰賜之<lb/>
衷言果䝉新恩重忝清貫薦延有漸拯㧞多方六律變<lb/>
幽谷之寒一丸銷彌年之疹鎩翮將舉危心獲安布武<lb/>
<pb n="KR4h0022_WYG_654-14b"/>
夷途自此而始分曹有繋拜謝無因瞻望徳藩坐馳精<lb/>
爽無任感激之至謹啟<lb/>
　　　謝宰相啟　　　　　　　　張𤣥晏<lb/>
某啟某文愧靈虵質慙威鳳謬因鎔鑄遂竊顯榮粉署<lb/>
握蘭詎有堂堂之稱禁林視草全乖籍籍之名驟忝轉<lb/>
遷盡由擡舉伏䝉相公俯廻念録過賜褒稱尊誨下臨<lb/>
恩言俯被假金駿為駑駘之飾賤骨難勝引朱絃於燋<lb/>
朽之餘深恩有自<lb/>
<pb n="KR4h0022_WYG_654-15a"/>
　　　謝草詞啟<lb/>
某啟昨日獲忝轉遷出於提奬伏知舎人次當視草曲<lb/>
賜褒稱裁成五色之紛綸啟導九霄之渥澤過勞江筆<lb/>
潤色<hi>一作特潤</hi>堯言指頑石為瑶瑾之流謂駑馬有驊騮之<lb/>
足揣循驚感倍切肺肝<lb/>
　　　謝江陵借宅啟　　　　　　羅　衮<lb/>
某啟伏以衮荒扉夙掩蓽路今飄雖曵𥚑果在於朱門<lb/>
而握髪何妨於白屋伏䝉令公奨以来能擇地去俟朝<lb/>
<pb n="KR4h0022_WYG_654-15b"/>
天恐馬援之災氛寧逃漏濕念揚雄之風雨須託帡幪<lb/>
特借華居俾安滯跡況復牀分上下器備圎方障錦飄<lb/>
紅則土皆被繡幕雲浮翠則木鮮呈材愛忽異於吾廬<lb/>
誤將同於君室遂得彌寛徯后更盡依劉宛如夫子之<lb/>
牆不在𨽻人之館揣循涯分抃戴恩光家雖䘮而狗已<lb/>
如歸闗欲度而雞不難學館開碣石略為鄒衍之身臺<lb/>
認章華永荷楚王之徳下情無任感遇激切之至伏惟<lb/>
俯賜鑒察謹啟<lb/>
<pb n="KR4h0022_WYG_654-16a"/>
　　　謝江陵津致赴闕啟<lb/>
衮啟伏䝉令公念以赴闕奔馳臨途窘罄特頒厚賜用<lb/>
備促<hi>一作俶</hi>裝捧命循涯無任荷戴惶灼之至伏以衮拙<lb/>
艱成性窮約處身寧殊枕祉之郎謬列伏蒲之地昨以<lb/>
西京無象南國迷方蒼黄於河華之間流落於漢地之<lb/>
外荆州劉表幸獲依棲南郡馬融叨陪訓說爰從殺節<lb/>
以及熈春恩知將日月兼深恵䘏與邱陵比峻今則周<lb/>
傾再定禹㑹重脩既憑桓后之功且懼防風之戮輙將<lb/>
<pb n="KR4h0022_WYG_654-16b"/>
行計上軫沖襟伏惟令公韜世量𢎞濟人心侈組駢緡<lb/>
繦委彼貨泉七百里以趨程兹辰頓贍二十萬之為贈<lb/>
今代所稀得不泣類鮫人慙同劒客歸赤墀而有頼顧<lb/>
𤣥幙以難忘突劒觸鋒始稱効酬之分抽毫命牘終餘<lb/>
感慨之誠竟乏雄詞徒揚懦氣銘誓激切不任下情伏<lb/>
惟俯賜鑒察<lb/>
　<lb/>
　文苑英華巻六百五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百四十二</head>
    <p>
<pb n="KR4h0022_WYG_541-1a"/>
欽定四庫全書<lb/>
　文苑英華卷五百四十二　宋　李昉等　編<lb/>
　軍令門下十九道<lb/>
　　知謀判一道　　　　　以囚爲前鋒判一道<lb/>
　　棄子判一道　　　　　愛子爲賊所執判一道<lb/>
　　擅發兵判一道　　　　矯節用兵判一道<lb/>
　　軍副别屯斬人判一道　司馬斬嬖判一道<lb/>
　　死政判一道　　　　　輕過罰甲判一道<lb/>
<pb n="KR4h0022_WYG_541-1b"/>
　　恤士判一道　　　　　勇壯踰羽林亭判一道<lb/>
　　立功流例判一道　　　背侍從征判一道<lb/>
　　復矢判一道　　　　　武用文士判一道<lb/>
　　夜進軍判一道　　　　邉將無勇判一道<lb/>
　　犯專殺判一道<lb/>
　　　知謀判<lb/>
甲爲邉將私布渠答仍减防兵御史糾其傷財惰職詞<lb/>
云旣禦邉㓂復息邉人輙欲論功不敢當罪<lb/>
<pb n="KR4h0022_WYG_541-2a"/>
　　　對<lb/>
敦陣整旅必務成師正合奇勝亦資制敵茍取強於技<lb/>
擊豈見責於軍旅惟甲推轂緫戎請纓爲将仲升投筆<lb/>
方期燕頷之封馮緄發笥且得蛇文之兆於是閑途伺<lb/>
敵减戍恤人渠答爰施踐更斯遣賦晉臣之一皷俾困<lb/>
蒺藜削漢䘚之伍符佇歌枤杜虜塵坐清於艽野公問<lb/>
寧候於𤓰期誠可論功孰宜書罪且如器械爲費用不<lb/>
假於千金士卒獲休功乃逾於三㨗止戈若稱惰職棄<lb/>
<pb n="KR4h0022_WYG_541-2b"/>
甲何所論刑執簡是苛失言斯甚雖疾惡爲事叔孫誠<lb/>
得於指楹而見善則遷子夏自宜於投杖舍而勿問斯<lb/>
則爲然<lb/>
　　　以囚為前鋒判<lb/>
甲受律討不庭以囚爲前鋒薄威去備人告失軍容云<lb/>
先者之法<lb/>
　　　對<lb/>
古之用兵抑爲制勝或以柔逺或以伐謀逸乃楚囚其<lb/>
<pb n="KR4h0022_WYG_541-3a"/>
來報也無扞樵採亦我誘焉果而稱師特緼權决不薄<lb/>
之險隘不邀之未濟而壯士曲踊於幕庭將軍下矢而<lb/>
鳴皷豈止血刃當觀繫俘亦有藏地勢之間用人謀之<lb/>
運右廣初駕左輪朱殷犯圍蹈鋒申厥誠果衿甲靣縳<lb/>
釁皷縲囚列之前伍以待後殿而薄威去備敦陣振旅<lb/>
使戈旌霜指耀征壘而衝喉劔氣風趨駭轅門而籍骨<lb/>
於惟勝敵亦爲竒兵何失軍容更成餘議<lb/>
　　　棄子判<lb/>
<pb n="KR4h0022_WYG_541-3b"/>
受命攻城在城中曰將誅孺子報云必與我飡之或以<lb/>
其不義<lb/>
　　　對<lb/>
受命啓行有死無二雖因義以制令寧以權而滅親斷<lb/>
布重城先期賈勇㭊骸懸釡冀以論功食子自同於樂<lb/>
羊純臣多慙於石碏與其廢禮傷愛豈若狥節忘恩旣<lb/>
覆醢以稱仁何請羮而遺我告爲虧義誰復間言情則<lb/>
不經古亦有素<lb/>
<pb n="KR4h0022_WYG_541-4a"/>
　　　愛子為賊所執判<lb/>
乙有愛子爲賊所執因以登樓就乙求貨乙旣不許而<lb/>
促兵進討所由攻之并子亦死御史劾棄子嗇財不可<lb/>
爲訓不伏<lb/>
　　　對<lb/>
君惠於臣父愛其子蓋禀天性豈直物情事或不可義<lb/>
將何若乙以忝列藎臣合輸貞節言念㓜子痛自闕於<lb/>
防閑欽奉大邦懼乃撓於法制若執人以求貨皆罄室<lb/>
<pb n="KR4h0022_WYG_541-4b"/>
以全生則因循而來虜掠何筭欲求茍免之道恐貽嫁<lb/>
禍之愆所以促兵冀其盡敵雖䘮克家之子終成輔國<lb/>
之臣大義滅親且類橋𤣥之操深仁濟物奚取卜商之<lb/>
慈劾以嗇財將何沮勸<lb/>
　　　擅發兵判<lb/>
甲奉使副討罪擅發兵殺康國王執事加賞或非之<lb/>
　　　對<lb/>
臨變有謀始聞勝敵興師<hi>一作擅兵</hi>無律終以臧凶甲受命<lb/>
<pb n="KR4h0022_WYG_541-5a"/>
以行觀釁而動輶軒始發將逺使於四方臨衝載馳遂<lb/>
收功於萬里殊傳介之宻旨因取樓蘭若陳湯之矯制<lb/>
更夷康國况今偃革息馬綏戎糾華奚貪一夕之勲遂<lb/>
侈<hi>一作多</hi>三軍之事雖掠羙以自滿終嗇禍而難封執事<lb/>
念彼武功以爲勇爵或人思我王度方循政典茍示化<lb/>
以狥物無忘經以敗常將爲後圖是亦爲政<lb/>
　　　矯節用兵判<lb/>
矯節使邉逄諸國有難遂以兵革平之議不加賞<lb/>
<pb n="KR4h0022_WYG_541-5b"/>
　　　對<lb/>
受命以出惟德之恭見可而行亦仁之勇矯節何者從<lb/>
兹使乎夙駕載馳異將軍之授律飲氷言邁逄邦國之<lb/>
交讐同楚君之用兵且聞觀釁殊羽父之能請因見出<lb/>
師爰發干戈以祈爾爵克寧邉鄙肇敏戎功事貴<hi>一作實</hi>
從宜賞期當物必也不虞或至拒㓂爰來滅虜地之煙<lb/>
氛息漢庭之烽堠專則可也賞宜及之如或胡塵自飛<lb/>
我疆不聳空勤逺畧終匪臧謀茍免戾而已多何議功<lb/>
<pb n="KR4h0022_WYG_541-6a"/>
之敢望進退二理庻乎一隅<lb/>
　　　軍副别屯斬人判<lb/>
丁爲軍副在别屯輙以法斬人主將奏誅之訴云專軍<lb/>
别將不在部曲於法不合罪<lb/>
　　　對<lb/>
天討有罪成師以出注意於將禀命不威丁任既干城<lb/>
寵亦受脤非以惠敵期於伐謀履武人之貞居元戎之<lb/>
副執訊獲醜義非䘮律有䖍秉鉞誅在明刑議七德以<lb/>
<pb n="KR4h0022_WYG_541-6b"/>
不傷爰九伐而何害主將不能命之以狥分謗生人方<lb/>
欲糾之以違篤責軍簿奉車都尉雖謂專而請誅龍驤<lb/>
將軍固違令以告㨗况斬之以法乃非狥私副在别屯<lb/>
異於擅殺欲加之罪無以爲詞<lb/>
　　　司馬斬嬖判<lb/>
甲與戎戰司馬曰所遇有隘毁車以爲行甲所嬖校尉<lb/>
不肯司馬斬之以狥軍正奏其專殺<lb/>
　　　對<lb/>
<pb n="KR4h0022_WYG_541-7a"/>
受命以出一皷作氣惟師在和七戰皆獲觀釁而動者<lb/>
謂之軍志相時設教者是謂武經甲維理戎興兹薄伐<lb/>
司馬决勝以先啓行彼徒我車懼其侵軼鑿門受脤陳<lb/>
其教令旣遇隘而難進請爲行而制敵校尉不肯斬之<lb/>
奚傷違其毁車有類荀吳之嬖是稱亂命以戮晉卿之<lb/>
僕奏以專殺斯則不然<lb/>
　　　死政判<lb/>
死政之老求廪食乙以其無所歸供以閒粟<lb/>
<pb n="KR4h0022_WYG_541-7b"/>
　　　對<lb/>
功立於時身有寵禄政死於國家備哀榮至若羽林孤<lb/>
兒且不遺於漢主膠庠飬老猶見恤於周人雖廪食或<lb/>
求而閒粟是用法所當得昔嘗税於闗門無若我何今慮擠<lb/>
於溝壑既受一夫之粟何慙七子之居惟乙所供理亦為當<lb/>
　　　輕過罰甲判<lb/>
士門使輕過移甲兵按察使糾之<lb/>
　　　對<lb/>
<pb n="KR4h0022_WYG_541-8a"/>
制刑閱實勿替前<hi>一作明</hi>典詰罪理軍必條隱令將輕過<lb/>
而恱使同寄令而宥人雖疆塲無虞而蜂蠆有毒欲觀<lb/>
攻取必資甲兵讁以分金嘗聞管氏入兹束矢復起齊<lb/>
邦師古可權士門之良圖維允倚法以削按察之糾謬<lb/>
何深理貴平反寧聞伐善<lb/>
　　　恤士判<lb/>
得甲爲將䘚有患癰甲吮之䘚母哭而訴甲將殺其子<lb/>
請罪之甲不伏<lb/>
<pb n="KR4h0022_WYG_541-8b"/>
　　　對<lb/>
總戎之寄爰比善於穰苴受甲之徒忽方疾<hi>一作病</hi>於荀<lb/>
偃均其挾纊始勉三軍惠以吮膿方憂七發佇盡佳兵<lb/>
之力坐興慈母之哀非輟哭於敬姜實先悲於蹇叔以<lb/>
父觀子固旋踵而無期諭<hi>一作論</hi>將綏兵乃推誠而有及<lb/>
預起三傷之慟雖欲防明深詳七萃之謀寧宜見罪<lb/>
　　　勇壯踰羽林亭判<lb/>
丁爲羽林將超踰羽林亭樓或止之辭曰試弁<hi>手搏也</hi>而<lb/>
<pb n="KR4h0022_WYG_541-9a"/>
已仰斷<lb/>
　　　對<lb/>
天生蒸民禀氣各異國徴武士以壯爲先惟丁力冠圉<lb/>
人勇過延夀因材官以効職列羽林而爲將恒㧞距以<lb/>
習戲樂彼從戎乍超樓而自矜聊爲試弁各適其適亦<lb/>
謂合宜有能不能奚爲見正<lb/>
　　　立功流例判<lb/>
執㦸董元於閻敬下立功流例七百人並跳盪功叙録<lb/>
<pb n="KR4h0022_WYG_541-9b"/>
咸依元格酬勲賜階准元軍司削階不入五品<lb/>
　　　對<lb/>
董元藝極穿犀官參戴鶡言思報國即此臨營冐矢前<lb/>
驅争爲跳盪交鋒直進詎肯遷延忽逢蛱蝶之兵遽<hi>一作</hi>
<hi>遂</hi>掃螳蜋之䘚摧兇殺敵已立殊功凖格疇庸例昇榮<lb/>
級前關已䝉褒錫後送獨被稽留旣申横草何能倚樹<lb/>
但今將<hi>一作時</hi>執㦸雖切披陳曩日横戈且知優劣旣言<lb/>
功薄明即効殊懸登執鴈之階慮動續貂之刺<lb/>
<pb n="KR4h0022_WYG_541-10a"/>
　　　背侍從征判<lb/>
王静母年八十身充侍丁弟順名預軍團㸃從征鎭静<lb/>
棄母投募䧟陣有功順戀母背征據法應罪縣令以静<lb/>
闕養以順棄軍俱追勘當各科其罪静云情存狥國順<lb/>
云意在懐親旣並有詞令不能斷<lb/>
　　　對<lb/>
効命捐軀式標於盡節冬温夏凊載竭於因心静母西<lb/>
日沉榆氣息奄奄順弟南風吹棘兄弟怡怡咸承大被<lb/>
<pb n="KR4h0022_WYG_541-10b"/>
之恩並藉髙堂之慶静之充侍須崇扇枕之方順乃從<lb/>
征宜著横戈之績豈期兵交白刄侍丁爲報國之臣饌<lb/>
躍頳鱗征客作安親之子或移忠入孝或狥國違家忠<lb/>
孝不可俱全國家終無暫闕投筆以去狀旣不合論辜<lb/>
<hi>一作功</hi>戀母而還法亦無煩寘罪銅章旣難推劾玉律須<lb/>
有哀矜請俱釋於九章庻並從於三宥<lb/>
　　　復矢判<lb/>
劉說家有䘮登車轂用箭復䰟人告越禮<lb/>
<pb n="KR4h0022_WYG_541-11a"/>
　　　對<lb/>
精氣爲物聚極則散逰䰟爲變死而有招歸地歸天人<lb/>
皆共盡在師在旅禮則從宜若道屬多虞時因䘮律勤<lb/>
王狥國載居鋒鏑之中委骨捐軀但非歌哭之處旣覩<lb/>
亂麻之積爰崇復矢之儀亦同蕢尚在途畫宫受吊仲<lb/>
尼於館脫驂有請雖流千載之聲並是一時之事眷斯<lb/>
劉說有異邾人稱是家䘮胡申戰禮罕遵升屋翻比登<lb/>
車騐古有殊論今莫可科其越禮雅合彛章<lb/>
<pb n="KR4h0022_WYG_541-11b"/>
　　　武用文士判<lb/>
得軍帥選將多用文儒之士兵部詰其無武藝帥云取<lb/>
其謀也<lb/>
　　　對　　　　　　　　　　　白居易<lb/>
亡身死藝<hi>集作忘身死節</hi>誠重武夫制敵伐謀則先儒士將䇿<lb/>
籌而可尚奚騎射而<hi>集作之</hi>足稱軍帥明以知兵精於選<lb/>
將以爲彎弧學劒用無出於一夫説禮敦詩道可𢎞於<lb/>
七德功宜保大理貴從長若王師之有征以謀則可茍<lb/>
<pb n="KR4h0022_WYG_541-12a"/>
戎畧之無取雖藝何爲况晉謀中軍選於義府漢求上<lb/>
將舉在儒流豈惟我武惟揚誠亦斯文不墜元戎舉將<lb/>
<hi>集作徳</hi>未爽能軍兵部執言恐爲辱國<lb/>
　　　夜進軍判<lb/>
得乙爲軍帥昧夜進軍諸將不發郤罪之辭云不見月<lb/>
章<lb/>
　　　對　　　　　　　　　　　前　人<lb/>
表旗示信戎政貴明在九章而或乖雖三令而惟反乙<lb/>
<pb n="KR4h0022_WYG_541-12b"/>
是稱戎帥未逹軍容奉明罰之詞無聞月㨗用潜師之<lb/>
計方事宵征徒欲董以爪牙曽不明其耳目况將經武<lb/>
必在昭文夜號未申招<hi>集作有</hi>虞固冝不進月章莫舉毁<lb/>
櫝自可當辜訴非失辭責乃過聽<hi>集作當罪</hi>
　　　邊將無勇判<lb/>
得乙爲邉將虜至若渉無人之地監軍責其無勇畧辭<lb/>
云内無糗糧外無掎角<lb/>
　　　對　　　　　　　　　　　前　人<lb/>
<pb n="KR4h0022_WYG_541-13a"/>
封疆貴安伍候尚警茍不固吾圉則速即爾刑乙登彼<lb/>
將壇鎮於邊壘誠可戒嚴趨<hi>集作走</hi>集罔有敵於我師何<lb/>
乃啓納㓂戎若無人於吾地是昧安邊之畧信貽失律<lb/>
之凶權勇蔑聞罪戾誰執如或㓂强師老食絶城孤期<lb/>
盡敵而還且勤於堅守茍知難而退猶愈於覆亡宜矜<lb/>
掎角之辭難議建牙之罪<lb/>
　　　犯專殺判<lb/>
得丁將在别屯士䘚有犯每專殺戮御史舉劾訴稱曽<lb/>
<pb n="KR4h0022_WYG_541-13b"/>
受棨㦸之賜<lb/>
　　　對<lb/>
將非處右莫敢示威或在别屯則宜專命丁位雖佐理<lb/>
分以戎行執專征之權錫弓於周典操司殺之柄受棨<lb/>
於漢儀旣有令而必行信無瑕而可戮實握兵之能政<lb/>
奚執簡之舉違如或稟命於連營畏子不敢今則分部<lb/>
而賜㦸無我有尤冝崇魏絳之威勿議秦彭之罪<lb/>
　文苑英華卷五百四十二<lb/>
</p>
<p>
</p>
  </div>
</body>
</text>
</TEI>
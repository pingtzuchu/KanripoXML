<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百十九</head>
    <p>
<pb n="KR4h0022_WYG_818-1a"/>
欽定四庫全書<lb/>
　文苑英華巻八百十九　　宋　李昉等　編<lb/>
　釋氏三<lb/>
　佛像下<lb/>
　　彭城公寫經畫西方像記一首<lb/>
　　畫西方幀記一首　　　畫彌勒上生幀記一首<lb/>
　　易州抱陽山定惠寺新造文殊師利菩薩記一首<lb/>
　　興唐寺毗沙門天王記一首<lb/>
<pb n="KR4h0022_WYG_818-1b"/>
　經上<lb/>
　　大唐金剛般若石經記一首<lb/>
　　夀州法華院石經堂記一首<lb/>
　　東林寺經藏西廊記一首<lb/>
　　華嚴經社石記一首<lb/>
　　香山寺新修經藏堂記一首<lb/>
　　佛像下<lb/>
　　　彭城公冩經畫西方像記　　盧子駿<lb/>
<pb n="KR4h0022_WYG_818-2a"/>
滁州長史盧子駿太和六年十一月十七日自南譙抵<lb/>
鍾離謁太守彭城劉公公以鯫生文苑之舊常無疵瑕<lb/>
歡好同昔年宴游無虚日因及開元佛寺指大乘經藏<lb/>
曰我召傭書人書冩也西墉有西方像焉我俾畫工圖<lb/>
形也鑿户牖以為廟我命梓人庀事也厥功暨秋七月<lb/>
而畢先時公由廷尉評佐畫中書令田公於鎮州田令<lb/>
公將朝天子藉公上請事未訖而田令公遇害從事者<lb/>
皆死白刃毒流於妻孥亂兵相約曰評事國士也議帥<lb/>
<pb n="KR4h0022_WYG_818-2b"/>
<hi>一作師</hi>前未嘗不忠遇吾儕未嘗不信安可負評事耶駭<lb/>
評事家者衆誅之由是良賤獨無横禍未幾天子震怒<lb/>
命將討賊鎮州阻絶公莫得知其家公曰吾孀姊依我<lb/>
少妻從我姊之子吾之子皆齒稚得脫虎口者非大聖<lb/>
相祐其可保全乎哉遂血淚横下歸誠䖍禱曰吾姊吾<lb/>
妻吾甥吾兒無恙而出㓂境者則丹青極樂世界一鋪<lb/>
冩金剛般若波羅蜜經一千巻以酬焉不則吾終身不<lb/>
禄仕也明年公之長㓜髙下咸自賊中至君子曰劉公<lb/>
<pb n="KR4h0022_WYG_818-3a"/>
起諸生擅名文塲為聖朝博士損益禮樂簮白筆瞻我<lb/>
衣冠者不犯居粉署大彌綸之績收濠梁著来蘇之謡<lb/>
履道坦夷濟物平施加以為弟之悌為夫之義為舅之<lb/>
惠為父之慈其在詩曰允矣君子展也大成公宜延洪<lb/>
我國家康濟乎兆庶有皇天之福祐靈祇之相助化危<lb/>
為安彌禍為福信修身飭行之報矣非祈佛之效也且<lb/>
徴之亂日公之同僚無一免者而公不在亂邦祈佛之<lb/>
辰公之同僚黨屬盡夷滅而公之家恬然無事可以明<lb/>
<pb n="KR4h0022_WYG_818-3b"/>
矣于公獄吏耳守法能平尚慶流後嗣矧公之於家也<lb/>
友愛如此於國也賢明如是鎮之狂㓂其如公何而今<lb/>
公捐清俸鳩衆工毫相嚴備心法闡揚緘之以寳龕邃<lb/>
之以紺殿煌煌焉言言焉斯亦公不欺夙誠而欲復言<lb/>
也子駿辱公之遊于兹二紀熟公之懿範仰公之嘉猷<lb/>
因喜幽顯有答故刋石以祗命云太和六年十二月五<lb/>
日濠州刺史彭城劉<hi>闕</hi>　建<lb/>
　　　畫西方幀<hi>文粹作㡧</hi>記　　　　　白居易<lb/>
<pb n="KR4h0022_WYG_818-4a"/>
我本師釋迦如来說<hi>一作記</hi>言從是西方過一<hi>集無一字</hi>十萬<lb/>
億佛土有世界號極樂以無八苦四惡道故也其國號<lb/>
净土以無三毒五濁業故也其佛號阿彌陀以夀無量<lb/>
願無量功徳相好光明無量故也諦觀此娑婆世界㣲<lb/>
塵衆生無賢愚無貴賤無㓜艾有起心歸佛者舉手合<lb/>
掌必先嚮西方有怖厄苦惱者開口發聲必先念阿彌<lb/>
陀佛又範金合土刻石織文乃至印本<hi>集本文粹作水</hi>聚沙童<lb/>
子戲者莫不率以阿彌陀佛為上首不知其然而然由<lb/>
<pb n="KR4h0022_WYG_818-4b"/>
是而觀是彼如来有大誓願於此衆生衆生有大因縁<lb/>
於彼國土明矣不然者南北東方<hi>集作東南北方</hi>遇見<hi>二字二本作過</hi>
<hi>去見在</hi>未来佛多矣何獨如是哉唐中大夫太子少傅上<lb/>
柱國馮翊縣開國男<hi>二本作侯</hi>賜紫金魚袋白居易當衰暮<lb/>
之嵗中風痺之疾乃捨俸錢三萬命工人杜宗敬按阿<lb/>
彌陀無量夀二經畫西方世界一部髙九尺廣丈有三<lb/>
尺彌勒<hi>集作陀</hi>尊佛坐中央觀音勢至二大士侍左右天<lb/>
人瞻仰眷屬圍繞樓臺伎樂水樹花鳥七寳嚴飾五綵<lb/>
<pb n="KR4h0022_WYG_818-5a"/>
彰施爛爛煌煌功徳成就弟子居易焚香稽首跪於佛<lb/>
前起慈悲心發𢎞誓願願此功徳廽施一切衆生一切<lb/>
衆生有如我老者如我病者皆願<hi>集作願皆</hi>離苦得樂斷惡<lb/>
修善不越南部便覩西方白毫大光應念来感青蓮上<lb/>
品隨願往生從見在身盡未来際常得親近而供養也<lb/>
欲重宣明<hi>二本無此字</hi>此願而偈讚云<lb/>
極樂世界清净土無諸惡道及衆苦願如老身病苦者<lb/>
同生無量夀佛所開成五年三月十五日記<lb/>
<pb n="KR4h0022_WYG_818-5b"/>
　　　畫彌勒上生幀<hi>集作㡧</hi>記<lb/>
南贍部洲大唐國東都香山寺居士太原人白樂天年<lb/>
老病風因身有苦遍念一切惡趣衆生願同我身離苦<lb/>
得樂由是命繪事按經文仰兠率天宫想彌勒内衆以<lb/>
丹素金碧形容之以香火花果供養之一禮一贊所生<lb/>
功徳若我老病苦者皆得如本願焉本願云何先是樂<lb/>
天歸三寳持十齋受八戒者有年嵗矣常日月焚香佛<lb/>
前稽首發願願當今来世與一切衆生同彌勒上生隨<lb/>
<pb n="KR4h0022_WYG_818-6a"/>
慈氏下䧏生生刼刼與慈氏俱永離生死流終成無上<lb/>
道今因老病重此證明所以表不忘初心而必果本願<lb/>
也慈氏在上實聞斯言言訖作禮自為此記時開成五<lb/>
年三月日<lb/>
　　　易州抱陽山定惠寺新造文殊師利菩薩記<lb/>
　　　　　　　　　　　　　　　邵　真<lb/>
恒北山之鎮也易朔門之衝也山形東下萬嶺相屬得<lb/>
抱陽之一峯岌然孤標對引雙翼前面豁向陽光抱中<lb/>
<pb n="KR4h0022_WYG_818-6b"/>
故以抱陽名山山有定惠寺建于隋開皇成于今大厯<lb/>
左有精舎上有寳坊憑巖架壑崛起堂殿甃石為趾飛<lb/>
空構梁廽廊盤磴層閣鬱峙陽崖森竦以木秀隂壁沮<lb/>
洳以泉灑可以資䕃庥可以備飲濯朝日上海千巖下<lb/>
平晴雲捲霄百里前盡萬靈之所孕育衆聖之所栖憇<lb/>
賔延真至驅伏魔恠導聾俗於覺路化空山為金界羌<lb/>
難得而畢載也皇帝御天下之十三年至化汪濊被於<lb/>
無垠紹興像法荷䕶釋種我成徳節度使太子太傅尚<lb/>
<pb n="KR4h0022_WYG_818-7a"/>
書左僕射兼御史大夫隴西郡王李公寳臣光膺朝寄<lb/>
主東之諸侯保和師旅<hi>一作人</hi>康靖方夏民既咸理法亦<lb/>
隨建遺功墜跡悉命修復有若新羅真子曰談藏浮海<lb/>
而至止於山間廽向懇到發其言願乃於寺内建文殊<lb/>
師利菩薩堂焉又於堂内立我隴西王洎夫人邠國夫<lb/>
人谷氏真形於其次所以存相展敬荷恩昭報也規心<lb/>
匠智庀徒蕆事徴工攻木陶瓴窮沙凝礫人隨悦来事<lb/>
與念就乃畢上木乃備丹素綵錯翬飛霞張電烻儼八<lb/>
<pb n="KR4h0022_WYG_818-7b"/>
部以營衛列四天以䕶持如登化城忽入空境作禮端<lb/>
肅則文殊垂教之跡可歸也潔誠趨奉則隴西䕶法之<lb/>
恩可報也夫大雄現世乗化演教隂濟羣動冺而歸無<lb/>
大賢佐世康物毗政協宣元氣退而不有以性<hi>一作無</hi>相<lb/>
示不以文字成元純𡨕符其理宗一則歸向者不必入<lb/>
毗耶之㑹方受真如之㫖䖍敬者不必趨丞相之府方<lb/>
承文告之令心念目覩隨而應祉於此堂也息真子之<lb/>
心廽是顯績樹為介福固<hi>一作故</hi>我皇極不騫不崩登我<lb/>
<pb n="KR4h0022_WYG_818-8a"/>
明祚如岡如陵俾我隴西公位尊而夀功業長乆俾我<lb/>
邠國既熾而昌福履穰穰轉輔公朝以作鎮配茲山以<lb/>
等固宜之哉真實掌中軍之記敢拜嘉命書于貞石時<lb/>
大厯甲寅嵗孟冬旣望<lb/>
　　　興唐寺毗沙門天王記　　　盧𢎞正<lb/>
毗沙門天王者佛之臂指也右扼吴鈎左持寳塔其㫖<lb/>
將以摧羣魔䕶佛事善善惡惡保綏斯人在開元則𤣥<lb/>
宗圖像於旗章在元和則憲皇交神於夣寐佑人<hi>一作仁</hi>
<pb n="KR4h0022_WYG_818-8b"/>
濟難皆有隂功自時厥後雖百夫之長必資以指揮十<lb/>
室之邑亦嚴其廟宇戢齊强暴無煩狴牢敏以<hi>一作於</hi>為<lb/>
政者必因而證樹之興唐寺僧道契者惠智之人也眄<lb/>
隙地得勝槩肇基厥事始唱而求其和焉前刺史范陽<lb/>
盧公周仁薪骨塗肉以立之後刺史河南渾公鋒施丹<lb/>
凝素以完之終而司勲京兆韋公磻揮金致繢以羙之<lb/>
窺三君子同心構物之道顧斯人之肥瘠<hi>一作也</hi>豈一朝<lb/>
一夕一手一足之功哉𢎞正惴惴兢兢大懼三賢相因<lb/>
<pb n="KR4h0022_WYG_818-9a"/>
之績由我或隳而巳余<hi>一作爾</hi>視斯像且未有増一毫之<lb/>
力視斯人其獲有所<hi>一作其有所獲</hi>施為耶撫事及政為之記<lb/>
云時開成三年十二月十五日<lb/>
　　經上<lb/>
　　　大唐金剛般若石經記　　　釋真言<lb/>
有唐相國寺大徳曰景融建金剛般若石經于大梁當<lb/>
唐氏帝天下百六十有八祀貞元元年龍集乙丑皇帝<lb/>
拜南郊之来月壬戍立于寺奉國報慈從昔願也夫先<lb/>
<pb n="KR4h0022_WYG_818-9b"/>
佛者法法空則境證後佛者教教離則言亡雖至徳而<lb/>
無形亦假名而有後繇是脫靈之源流重華於漢土慧<lb/>
命之懸解載頌於魯文融公宣之與慧命俟<hi>疑</hi>矣公性<lb/>
惟明敏量秉淳固生而好學㓜則老成孝傳鄉黨名冠<lb/>
緇宿心堅不玷之玉行滿上弦之月為儒之龜鏡則在<lb/>
三之義全紹佛之弓冶則第一之道立加以才髙利用<lb/>
迹著通方掌僧有火光之烈待客有泉水之稱不求虚<lb/>
飾外以浮榮異世同流聮芳並羙公以出塵而不為<hi>闕</hi>
<pb n="KR4h0022_WYG_818-10a"/>
　　　　而不為邦之史<hi>一作吏</hi>常追昊天之報每蓄維<lb/>
桑之敬遭逢世故蕩溺兵間定亂之術非孫吴不可問<lb/>
安之禮非荀趙不大君親之効我復何有遂乃恭已懇<lb/>
志建言有謀以為至聖無私㑹感必通正智無情在幾<lb/>
必兆因疇遺訓歴考故實願欲<hi>一作為</hi>寫誦章句潛融觀<lb/>
照持三輪空成萬象印禍不却而自抑福不招而自集<lb/>
本無為以寜家體淳化以建國則知刑賞之内權衡制<lb/>
之刑賞之外我法綏之事無績而有忠功不伐而多義<lb/>
<pb n="KR4h0022_WYG_818-10b"/>
斷其今古度以優劣苟折骨刺血于皮紙則節苦而難<lb/>
就欲垂露懸針於竹素則工費而易朽所以徴藍田之<lb/>
羙璞擬繁昌之麗刻庶蹔勞而永固與天長以地乆<hi>一作</hi>
<hi>與天地以長乆</hi>於是月殿西次雕楹南嚮四序光景六時香煙<lb/>
模可以廣千萬經觀可以更億兆衆公與真言十年之<lb/>
長三紀之故假詞抒意難讓課虚謝命含毫感事題記<lb/>
者也<lb/>
　　　夀州法華院石經堂記　　　李　紳<lb/>
<pb n="KR4h0022_WYG_818-11a"/>
如来以萬門萬行普示衆生隨其性根用假方便水月<lb/>
觀像萬泉俱鍳識真如者知非在水慧燈傳照百千同<lb/>
朗識佛智者知燈在覺是以如来開三乗諭演菩薩㫖<lb/>
傳十二輪渡生死海是經之要妙諸佛之心印巻舒萬<lb/>
法<hi>一作巻</hi>彰示凡聖信觧得入入為真諦無我無我無為<lb/>
無為無生無滅諸佛如来不以寂滅自樂無生自處故<lb/>
現生滅以示羣迷入煩惱中解衆生縛入有相中示衆<lb/>
生滅是以諸佛如来以一切衆生煩惱苦海無明罪垢<lb/>
<pb n="KR4h0022_WYG_818-11b"/>
為觧脫方便故經有火宅窮子以𢎞法諭有衆生有煩<lb/>
惱離煩惱即諸佛有煩惱即衆生煩惱蓋纒不知明覺<lb/>
如寐如病佛為解寐療病衆生昬業不能解釋故如来<lb/>
廣清净教開是經典用曉迷愚以示方便聞是經者發<lb/>
菩提心持是經者入如来智一禮一敬皆資勝因刻于<lb/>
貞石瞻仰常覩表佛慈㫖無言現言刋諸蓮宫永乗福<lb/>
慧太和六年嵗在壬子七月既缺之二日書<lb/>
　　　東林寺經藏西廊記　　　　白居易<lb/>
<pb n="KR4h0022_WYG_818-12a"/>
元和初江西觀察使韋君丹於廬山東林寺神運殿左<lb/>
甘露壇右建修多羅藏一所土木丹漆之外飾以多寳<lb/>
相好嚴麗鄰之<hi>集作諸</hi>鬼功雖兩都四方或未前見一切<lb/>
經典盡在乎<hi>集作于</hi>内蓋釋宫之天禄石渠也初藏既成<lb/>
南東北廊亦具獨西未作而韋君薨迨今十餘年風日<lb/>
所飄燥雨雪所沾濕西南一隅壊有日矣僧<hi>集有坊字</hi>衆惜<lb/>
之予亦惜之非不是圖財力不足暨十三年予作景雲<lb/>
律師塔碑成景雲弟子饋絹百疋予法施净財義不已<lb/>
<pb n="KR4h0022_WYG_818-12b"/>
有即日移用作藏西廊因請寺長老演公滿公琳公等<lb/>
經之寺綱維令果<hi>集作杲</hi>靈達等成之蓋欲䕶前功償始<lb/>
願非布施相功徳心也其集經名數與創藏由縁詳于<lb/>
李肇碑文此但書新作西廊而已十四年月日忠州刺<lb/>
史白居易記<lb/>
　　　華嚴經社石記<lb/>
有杭州龍興寺僧南操當長慶二年請靈隠寺僧道峯<lb/>
講大方廣佛華嚴經至華藏<hi>集作嚴</hi>世界品聞廣博嚴净<lb/>
<pb n="KR4h0022_WYG_818-13a"/>
事操歡喜發願於白黒衆中勸千萬人<hi>集疊人字</hi>轉華嚴經<lb/>
一部十萬人中又勸千人<hi>集疊人字</hi>諷華嚴經一巻每嵗四<lb/>
季月其衆大龢<hi>集作聚</hi>㑹於是攝之以社齊之以齋自二<lb/>
年夏至今年秋凡十有四齋每齋操捧香跪啓於佛曰<lb/>
願我来世生華嚴藏世界大香水海上寳蓮金輪中毗<lb/>
盧遮那如来前與十萬人俱斯足矣又於衆中募財置<lb/>
良田十頃嵗取其利永給齋用予前牧杭州時見<hi>集作聞</hi>
操發是願今牧蘇州時見操成是功操自杭詣<hi>一作之</hi>蘇<lb/>
<pb n="KR4h0022_WYG_818-13b"/>
凡三請於予曰操八十二矣朝夕待<hi>集作迨</hi>盡恐社與齋<lb/>
来者不能繼其志乞為記誡俾無廢墜予即十萬人中<lb/>
一人也宜乎志而贊之噫吾聞一毛之施一飯之供終<lb/>
不壊滅况田千畆齋四時用不竭之征備無窮之供乎<lb/>
噫吾聞一願之力一偈之功終不壊滅况十二部經常<lb/>
出於百千人口乎况十萬部經常入於百千人耳乎吾<lb/>
知操徒必果是願若經之句義若經之功神則存乎本<lb/>
傳若社人之姓字若財施之名數則列于别碑斯石之<lb/>
<pb n="KR4h0022_WYG_818-14a"/>
文但叙見願即来縁而已寳厯二年九月二十五日前<lb/>
蘇州刺史白居易記<lb/>
　　　香山寺新修經藏堂記<lb/>
先是樂天發願修香山寺既就<hi>事具前記</hi>迨今七八年寺有<lb/>
佛像有僧徒而無經典寂寥精舎不聞法音三寳闕一<lb/>
我願未滿乃於諸寺藏外雜散經中得遺編墜軸者數<lb/>
百巻秩以開元經縁按而校之於是絶者續之亡者補<lb/>
之稽諸藏目名數乃足合新舊大小乗經律論集凡五<lb/>
<pb n="KR4h0022_WYG_818-14b"/>
千二百七十巻乃作六藏分而䕶焉寺西北隅有隙屋<lb/>
三間土木將壊乃増修改飾為經藏堂堂東西間闢四<lb/>
牎置六藏藏二門啓閉有時出納有籍堂中間置髙廣<lb/>
佛座一座上列金色像五百像後畫<hi>集作設</hi>西方極樂世<lb/>
界圖一菩薩影二環座懸文旛二十有四榻席巾九洎<lb/>
供養之器咸具焉各為道場簡儉嚴净開成五年九月<lb/>
二十五日堂成藏成道場成以香火釁之以飲食樂之<lb/>
以管磬歌舞供養之與閑振源濟釗操洲暢八長老及<lb/>
<pb n="KR4h0022_WYG_818-15a"/>
比丘衆百二十人圍繞讚歎之又别募清净七人日日<lb/>
供齋粥給香燭十二部經次第諷讀俾夫經梵之音晝<lb/>
夜相續洋洋乎盈耳哉忻忻乎滿目<hi>集作願</hi>哉爾時道場<lb/>
主佛弟子香山居士白樂天欲使浮圖之徒㳺者歸依<lb/>
居者䕶持故刻石以記之<lb/>
　<lb/>
　<lb/>
　<lb/>
<pb n="KR4h0022_WYG_818-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百十九<lb/>
</p>
<p>
</p>
  </div>
</body>
</text>
</TEI>
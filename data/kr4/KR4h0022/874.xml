<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷八百七十五</head>
    <p>
<pb n="KR4h0022_WYG_874-1a"/>
欽定四庫全書<lb/>
　文苑英華卷八百七十五　宋　李昉等　編<lb/>
　臺<lb/>
　　攀龍臺碑一首<lb/>
　　　攀龍臺碑　　　　　　　　李　嶠<lb/>
粤若太極始搆氤氲含五氣之精元貽既分鼓舞立三<lb/>
才之位由太朴而觀成象自流形而臻物備因乾坤之<lb/>
變化相后辟之經綸則知肇創雲雷非一聖之事奄荒<lb/>
<pb n="KR4h0022_WYG_874-1b"/>
區夏由浸昌<hi>一作崇</hi>之業是以岐酆受命武王戢商野之<lb/>
戈譙亳開基文后遷漢宫之鼎若乃提六合之樞紐扣<lb/>
二儀之鐍鑰日月既出方利<hi>闕</hi>於通三風雲未知<hi>一作和</hi>
尚勞謙於初九蓄宏圗於縁鶴<hi>用伊尹事鵠鶴通用</hi>之邸垂慶緒<lb/>
於斷鰲之運屈伸應物而無累於時進退隨方而不違<lb/>
於道非聖人之睿智其孰能與於此乎大周無上孝眀<lb/>
髙帝諱某字某太原文水人也其先出自周平王少子<lb/>
有文在其手曰武因以姓氏居沛之竹邑晉尚書僕射<lb/>
<pb n="KR4h0022_WYG_874-2a"/>
開府儀同三司薛候陔其後也六代祖洽仕魏封於晉<lb/>
陽食采文水子孫因家焉夫其受氏中古開階上業軒<lb/>
轅以青龍進駕配永循機少昊以𤣥鳥名官修方正度<lb/>
髙辛之首戴干盾后棄之躬勤稼穡或四妃分孕隨肩<lb/>
執天下之圖或三聖連衡踵武司域中之契宗支繼眀<lb/>
而襲嘉帝載重熙而累洽雖七百休祚蹔遷於質文而<lb/>
九王尊名復光於歴數自非慶鍾長發神應逺期人鬼<lb/>
賛其謀猷乾坤扶其統緒豈能出入百代周旋萬朞至<lb/>
<pb n="KR4h0022_WYG_874-2b"/>
道淳風未昏而已旦洪鑪大寳既舊而還新家纂迎日<lb/>
之符門傳配天之業環三辰於斗極不足比其崇髙灌<lb/>
四瀆於滄溟未能儔其深逺若夫振氓育徳屈道不王<lb/>
舄奕於昭穆之間頡頏於公卿之位葢詳諸惇史可得<lb/>
而畧髙祖成皇帝宏才碩量經文緯武曽祖章敬皇帝<lb/>
達學通儒金聲玉振大父昭安皇帝心㝠道徳志挾九<lb/>
區顯考文穆皇帝理㑹幾神名髙四海帝即文穆之第<lb/>
四子也母文穆皇后嘗祈晉祠於水濵得文石一枚大<lb/>
<pb n="KR4h0022_WYG_874-3a"/>
如鷰卵上有紫文成日月兩字異而吞之其夕夣日入<lb/>
寝門光耀滿室巳而懐孕遂産帝焉及載誕之宵夣人<lb/>
稱唐叔虞者謂后曰余受命于帝保䕶聖子驚寤而帝<lb/>
已生眀日紫氣氛氲覆冐其城<hi>一無此字</hi>上俄而化為五色<lb/>
髣髴若文綉之衣左右親賔莫不駭異及長龍顔方靣<lb/>
身長八尺背有黒字象北斗之形昔者禱于郊禖拾卵<lb/>
而興王業㳺乎温洛吞珠而立帝期<hi>疑</hi>譙宫誕而青氣<lb/>
發祥猗殿生而丹㬢授彩亦有御蘭感夣皇天之命伯<lb/>
<pb n="KR4h0022_WYG_874-3b"/>
鯈剪葉開封上帝之名太叔咸躋未然之兆竝獲将来<lb/>
之應猶不能比蹤神貺埓羙聖符况乃龍顔武肩<hi>帝王世紀</hi>
<hi>文王龍顔虎肩</hi>有含良<hi>春秋元命苞文王四乳是謂含良</hi>之骨法載鈴懐斗似<lb/>
髙宻<hi>禹之字也出世紀</hi>之容状是故生而聖知㓜而聦達敏給<lb/>
於論天之始狥齊於對日之初甫及勝衣究緹緗之頥<lb/>
<hi>疑作賾</hi>逮乎束髪殫鞶帨之巧淳深孝悌之性闇發天機<lb/>
𢎞裕仁慈之風匪因師習太后嘗被重疾不愈經時帝<lb/>
扶侍起居品嘗藥物僅踰蒼舒秤象之嵗未及子建誦<lb/>
<pb n="KR4h0022_WYG_874-4a"/>
詩之年履不正絇衣不解帯及丁荼蓼號慕嘔血七日<lb/>
無水漿之膳三年罷鹽酪之滋扶杖而行殆至毁㓕雖<lb/>
孝文之服勤累載髙宗之諒隂三祀無以加也常有大<lb/>
節罕營小方志立功名而不求茍得心重氣俠而動循<lb/>
常憲道徳深富規模𢎞逺曠心将江海齊逸宏量與宇<lb/>
宙同寛是以單父通人識其殊異之表大梁竒士許以<lb/>
霸王之畧文穆皇帝<hi>一作后</hi>則哲之鍳恒易其難惟幾之<lb/>
神每前其用嘗從容謂諸子曰吾家累仁千祀積徳重<lb/>
<pb n="KR4h0022_WYG_874-4b"/>
葉餘慶所及宜在子孫今觀汝曹悉王佐才也然草創<lb/>
經綸之際聖賢馳䳱之秋騰嘯而馭風雲叱咤而成功<lb/>
業其在士彠耳以如天之聖用知子之眀隐括所在錙<lb/>
銖不繆豈如趙邦謀嗣唯驗於藏寳楚國擇才更憑於<lb/>
埋璧及文穆之棄代也帝廬于墓塋負土成墳手植松<lb/>
栢䘮紀之節復如居穆后之哀有芝草生于廬前羣鳥<lb/>
<hi>一作雀</hi>數萬銜土集于墳上山中舊多猛獸行李艱阻至<lb/>
是皆逃竄絶迹時人以為純孝之感焉隋髙祖雅聞帝<lb/>
<pb n="KR4h0022_WYG_874-5a"/>
名屢加辟召友人同郡叔孫賀博通之士也隂陽術數<lb/>
無所不該謂帝曰公状貎非常但玉埋未發耳終居人<lb/>
上勿為事先帝亦知隋統将終乃稱疾不應漢王諒以<lb/>
戚藩之重作牧太原乃親率官僚造門致禮深加敦諭<lb/>
逼令進發帝不得巳起應眀敡至仁夀宫属隋文帝寝<lb/>
疾有勅舘于内史省以須後命帝髙名宿望傾動當朝<lb/>
承風仰流揖拜無地衣冠如宗海之赴士庻均在田之<lb/>
覩司空觀王雄左僕射楊素吏部尚書牛𢎞兵部尚書<lb/>
<pb n="KR4h0022_WYG_874-5b"/>
栁述咸與抗禮延登首席中郎之下迎王粲計吏之長<lb/>
揖桓逢千載風流復存斯舉帝風儀偉麗占對詳眀朝<lb/>
端改容左右属目雄等素欽才辯欲探閫奥争出異同<lb/>
互興名理而洪鍾有虚受之量眀鏡體不疲之徳詞同<lb/>
炙輠應若扣機立定雌黄既堪羸<hi>疑</hi>后前膝坐離堅白<lb/>
足使田巴杜口觀王既特相欽慕牛𢎞亦深加敬異竝<lb/>
虚心降節投分申交而楊素負才恥已不若雖外示接<lb/>
引而内懐猜忌乃私謂觀玉牛𢎞曰吾觀武氏風骨實<lb/>
<pb n="KR4h0022_WYG_874-6a"/>
有英雄之度今太平無事安用此人不如除之王等不<lb/>
答而桞述又潜遣相工視帝知之深不自安㑹隋文帝<lb/>
崩因移病出外素等以為偽迹從此欲構禍端頼觀王<lb/>
牛𢎞營䕶得免漢髙以英威冠代取忌范曽<hi>漢書作増</hi>劉主<lb/>
以倜儻出羣見疑曹操比方前事有若合符帝既脱網<lb/>
羅深自隐匿雖室家追訪猶見碭山之雲而㕓里去還<lb/>
下<hi>一作不</hi>就丹陵之日辭杜城之弋獵罷雷澤之魚釣獨<lb/>
覧前志長懐古人有行髙於時有行濟於物輙慷慨擊<lb/>
<pb n="KR4h0022_WYG_874-6b"/>
節殷勤留想便欲冥道契於一朝託神交於千載塤箎<lb/>
唱和自多跗蕚之觀<hi>疑</hi>風景逰遨無乏林泉之興嵗将<lb/>
晏也龍蟠鳳戢者久之大業七年煬帝徴天下精兵㑹<lb/>
於涿鹿将親授節鉞以伐遼左旌旗亘於千里轉運盈<lb/>
於萬軸閭閻失業郡縣不安帝謂諸兄曰夷狄不賔肇<lb/>
於上古自當置之度外耳未有紆萬乗而讐小忿擾羣<lb/>
生而赴非急夫兵猶火也不戢自焚禍亂之萌從此始<lb/>
矣既而六師魚潰九野鴻飛竟兆天亡之徴卒成土崩<lb/>
<pb n="KR4h0022_WYG_874-7a"/>
之勢帝於是慨然有志方思濡足乃討論兵法商確将<lb/>
率上自黄帝下訖有隋考其謀畧機權稽其成敗得失<lb/>
竝列名氏為之讃論殫魚鈴武韜之術究𤣥女黄公之<lb/>
符勒成一家凡三十巻名曰古今典要制髙秦肆事軼<lb/>
魯門可以刻秘牒而昇<hi>一作升</hi>廟堂可以藏名山而懸日<lb/>
月聖人之心情可見矣天下之能事備矣于時兵戈屢<lb/>
擾饑饉荐臻英傑懐逐鹿之心氓黎有瞻烏之懼期謝<lb/>
公之出處以卜興衰待韓王之從就而論勝負與能之<lb/>
<pb n="KR4h0022_WYG_874-7b"/>
託時議攸歸長吏猜焉數令相覘帝自惟人望懼發禍<lb/>
機欲混迹而同塵且韜光而向晦乃出應期命為河北<lb/>
道總管府騎司叅軍智周變通道兼語黙戢大鵬之舉<lb/>
遂集榆枋降應龍之神還㳺塪穽楊𤣥感之作亂也後<lb/>
主方重討遼東𤣥感進圍洛陽官兵頻戰不利城中大<lb/>
駭議欲出降時帝在東都懼其失計遽往見留守樊子<lb/>
葢為陳用兵形勢制敵權宜論𤣥感必敗之徴説都城<lb/>
可守之䇿子葢大悦拜而從之爾後軍謀一皆諮禀卒<lb/>
<pb n="KR4h0022_WYG_874-8a"/>
擒𤣥感帝之力焉後主歸自遼陽子葢方之行所邀帝<lb/>
同發擬相推薦帝知後主猜忌不願多取功名深自謙<lb/>
撝發言懇到子葢心悟嘆息而罷於是沉<hi>疑作汎</hi>以軍功<lb/>
奏授正議大夫遷晉陽公宫留守司鎧參軍無忌之克<lb/>
敵讓封仲連之立功辭位比我休徳曽何足云帝既愽<lb/>
通羣書兼善衆術拂龜端䇿未勞詢於詹尹推歴考度<lb/>
無假訪於山稽大業十二年後主幸江都宫帝私謂諸<lb/>
兄曰此行也不復還矣繇是鄉里宗族勸帝起義帝每<lb/>
<pb n="KR4h0022_WYG_874-8b"/>
自推算知時命未符又念叔孫賀之言故抑而不許初<lb/>
李宻為楊𤣥感謀主𤣥感不能從及聞帝與樊子葢運<lb/>
籌所揣皆如宻意乃歎曰天下竒才也遂遣書招帝帝<lb/>
笑而不從諸兄素聞宻名勸帝帝曰宻雖有才氣未能<lb/>
經逺欲圗功業終恐無成㑹唐髙祖安撫太原便留鎮<lb/>
守帝觀之曰雄傑簡易聰明神武此可與從事矣投刺<lb/>
往謁焉賈文和之揣君酈食其之觀将翔而後集可謂<lb/>
明也髙祖亦虚心結契握手推誠周文之得姜牙載以<lb/>
<pb n="KR4h0022_WYG_874-9a"/>
騑服成湯之逢伊尹告之宗廟便應爪牙之任即承心<lb/>
膂之託髙陽賊歴山飛来㓂帝從髙祖擊之弧彎六鈞<lb/>
箭穿七札隨手必䧟當皆靡亂神兵掩擊醜虜大殱熊<lb/>
山之破赤眉不比其㨗犬邑之摧青犢未儔其㒞<hi>光武大破</hi>
<hi>青犢十餘萬於野王孫之射犬</hi>髙祖嗟嘆賞賜甚多軍師凱旋便過帝<lb/>
宅樂飲經宿恩情逾重其後數過輙宿遂以為常帝嘗<lb/>
夜行聞有稱唐公為天子者登遣尋索了無其人又夣<lb/>
從髙祖乗馬登天俱以手捫日月於是具以状白并獻<lb/>
<pb n="KR4h0022_WYG_874-9b"/>
所撰兵書髙祖大懽益以自負置其書於箱箧後皆按<lb/>
以從事聞程昱之夣即以為名聽張良之言皆納其策<lb/>
所謂天授豈但人謀髙祖将舉義兵令帝領徒於城内<lb/>
義旗建授中郎将兼司鎧參軍陪斬木之經始奉披荆<lb/>
之締構異中涓之受職同别校之分麾從破吕州進授<lb/>
右光祿師至霍邑隋将宋老生發兵拒險軍不得進羣<lb/>
下多請引還者髙祖将從之帝直入切諌髙祖乃止决<lb/>
機於龍闘之日定䇿於狐疑之辰笑禆諶之請車同子<lb/>
<pb n="KR4h0022_WYG_874-10a"/>
房之借箸實建王業事符天啓霍邑定拜夀陽縣開國<lb/>
公食邑一千户屠城斬邑既憑帷幄之謀開國承家即<lb/>
啓山河之賦京師平遷光禄大夫賜宅一區錢三百萬<lb/>
綵五千叚<hi>一作疋</hi>灌嬰之頻從征伐始拜大夫去病之累<lb/>
著勲庸方開甲第釋干戈而論爼豆起桴鼓而立君臣<lb/>
式是儀禮允歸通愽義寧元年拜禮部侍郎餘如故儀<lb/>
刑斯在命服有輝肅事南宫雖懋於春典司言東掖更<lb/>
資於夕拜遷黄門侍郎餘竝如故職參持葢位連負璽<lb/>
<pb n="KR4h0022_WYG_874-10b"/>
茂先之愽覧圗籍譽滿玉堂務伯之提正綱維名髙瑣<lb/>
闥錄前後功効改封義原郡開國公增邑一千户賜良<lb/>
馬二百匹粟萬<hi>一無此字</hi>二千石爰膺嘉賞遂啓大邦解漢<lb/>
皇之驂寧比其惠分吳主之粟未齊其寵武徳元年拜<lb/>
内史令帝累讓不受改授納言又固辭乃授上柱國金<lb/>
紫光祿大夫散騎常侍同中書門下三品兼檢校并鉞<lb/>
将軍賜田三百頃奴婢三百人綵物二萬叚黄金五百<lb/>
斤别食實封五百户金章紫綬玉鼎黄扉柱國齊元相<lb/>
<pb n="KR4h0022_WYG_874-11a"/>
之班将軍比命卿之服膺上賞而平軍國坐中樞而議<lb/>
文武恩榮兼被時軰莫儔三年拜工部尚書餘並如故<lb/>
差肩八座配象七星以百揆之樞衡參萬機之損益徳<lb/>
績兼備聲望日隆于時軍旅猶殷憲章未洽帝盡心翼<lb/>
亮推誠匡輔入有造膝之謀外𢎞匪躬之義興復乎九<lb/>
疇之叙彌綸乎百度之闕頽綱所以克振令典於是畢<lb/>
修髙祖之禮絶羣彦進封膺<hi>唐書作應一本作晉</hi>國公加實封八<lb/>
百户餘竝如故髙祖又謂帝曰朕在并州之日恒往卿<lb/>
<pb n="KR4h0022_WYG_874-11b"/>
家今欲使卿一門三公用㣲答主人之意也是日封帝<lb/>
長兄司農卿士稜為宣城郡公次兄行臺左丞相士逸<lb/>
為六安郡公<hi>舊唐書作安陸縣公</hi>竝食邑一千户歡比連席之舊<lb/>
契均同舎之㳺酬徳踰於二錢報恩過於一笥闔門受<lb/>
邑寧唯吳漢之子孫舉宗畢侯豈直蕭何之兄弟爾後<lb/>
髙祖行幸常令帝總留臺亊兼知南北牙兵馬判六曹<lb/>
尚書相國之處秦中葢資鎮撫令君之住許下仍參籌<lb/>
畫具瞻惟允是謂國鈞時帝先缺中闈髙祖親為求偶<lb/>
<pb n="KR4h0022_WYG_874-12a"/>
謂帝曰隋納言遂寧公楊達才為英傑地則膏腴今有<lb/>
女賢眀可以輔徳秦晉之疋不能加也於是特降綸言<lb/>
俾成姻對髙祖自為帝婚主遣桂陽公主專知女家降<lb/>
六禮於璿樞指三星於金宂魯夫人<hi>一作大夫</hi>之嫁女卿士<lb/>
送迎張公子之取妻乗輿供帳作儷於鳳凰之兆相從<lb/>
於孔雀之樓伐柯則歡其食魚流行則羙其巢鵲是配<lb/>
琴瑟爰宜室家欽若有行即孝眀髙皇后妃也始同媯<lb/>
水之聘終啓塗山之業永言好合若有神靈之契焉憬<lb/>
<pb n="KR4h0022_WYG_874-12b"/>
彼塗泥寔惟淮海襟帯全楚咽喉勁越雖孫權故業久<lb/>
黜霸圗而劉濞餘祅<hi>一作妖</hi>仍多反氣杜伏威初行僣逆<lb/>
輔公祏繼以亂亡泉藪未懲萑蒲猶在帝思俾乂遂紆<lb/>
時哲以本官權檢校楊州大都督府長史賜錦袍寳帯<lb/>
一具爾乃撫之以誠恕經之以權畧鈎距闇施既問羊<lb/>
而知馬網羅潜設亦因魚而得鴻降北海之渠未踰期<lb/>
月盡<hi>一作勦</hi>南山之盗詎假旬時然後商旅安行農桑野<lb/>
次化被三吳之俗威行百越之境輶軒符節之使復下<lb/>
<pb n="KR4h0022_WYG_874-13a"/>
於蠻陬齒革羽毛之琛還輸於王國矣始髙祖之餞帝<lb/>
也期以半年及江湖既平帝将入覲父老數百人詣闕<lb/>
上表乞更留一年頴川之還借㓂恂臨淮之重祈侯霸<lb/>
儔功語徳彼獨何人璽書褒焉復留鎮撫九年太宗以<lb/>
儲宫統事乃徴帝入朝寵賜頻繁事以殊禮荆河奥壤<lb/>
宻邇瀍洛自昔股肱之郡由来戰争之場飛水初澄雖<lb/>
免鯨吞之患藂祠未翦尚有狐鳴之妖受委共康非賢<lb/>
勿授使持節豫息舒道等四州諸軍事豫州都督賜黄<lb/>
<pb n="KR4h0022_WYG_874-13b"/>
金二百斤朱轓首途吏人抃舞而交謁皂葢臨府盗賊<lb/>
驚惶而請命傾巢咸附闔境肅然棄㦸捐矛既如張霸<lb/>
之政術含哺鼓腹更似岑熈之歌詠利州都督義安郡<lb/>
王孝常稱亂劍南扇動夷落孝常誅死餘黨分竄刼掠<lb/>
未息朝廷患之太宗愽訪羣寮咸以為非帝不可貞觀<lb/>
元年拜利隆始静西龍等六州諸軍事利州都督郡惟<lb/>
遐徼地實偏陬尋蜀帝新開之途經漢主舊燒之棧渝<lb/>
人賨旅獸駭禽驚帝招輯叛亡撫循老弱賑其匱乏開<lb/>
<pb n="KR4h0022_WYG_874-14a"/>
其降首百城櫜弓而不用羣盗束手而来歸𢎞以善貸<lb/>
之恩赦其既然之罪未移弦望郡境乂安制書褒揚増<lb/>
邑五百户賜珍物服玩黄次公政稱長者裂壌開封杜<lb/>
伯侯動無間然賜書増秩五年改授荆峡灃朗岳果松<lb/>
等七州諸軍事荆州大都督眷兹上流實惟舊楚接荆<lb/>
臺之跨跱連渚宫之形勝一都之㑹昔號難治帝仁化<lb/>
久覃威名先著褰帷而十部咸肅閉閣而萬殊皆理寛<lb/>
力役之事急農桑之業狴圄空而京坻實姦回息而禮<lb/>
<pb n="KR4h0022_WYG_874-14b"/>
義興市不倚門田多讓畔烝人罷訟詠河上之甘棠㳺<lb/>
女無思歌漢濵之喬木流化實同於二陜宣風寧止於<lb/>
六條先是㣲属亢陽頗傷時稼帝乃親往長沙寺迎阿<lb/>
育王像而祈焉俄而油雲勃興大雨洪澍倐忽而四境<lb/>
滂霈須臾而千里霑洽申䖍未踰於晷刻降福遄同於<lb/>
影響一州歎駭稱有神眀是知元符未臻且列於公侯<lb/>
之位帝道潜契實㝠於天地之徳昔者姬文事紂行化<lb/>
始自於江池晉武平吳樹勲實由於荆土誠作霸之基<lb/>
<pb n="KR4h0022_WYG_874-15a"/>
址乃興王之窟宅况復風煙氣色樓臺邇翔鳳之川邑<lb/>
里光輝阡陌通卧龍之境爰紆不世之主将建非常之<lb/>
業於是乎百物呈瑞三靈降休㳺殷朝之白狼止酆尹<lb/>
之丹爵含牙之獸遁迹於殊隣同穎之禾垂苖於近甸<lb/>
惠愛之徳著矣皇王之迹兆矣然後白氣流而聖人感<lb/>
黄河清而聖人生奄有六宫遂荒三象化千乗而為萬<lb/>
國撫四海而成一家起藩屏之㑹昌致寰瀛之景福大<lb/>
矣哉九年唐髙祖崩帝奉諱號慟因以成疾太宗遣名<lb/>
<pb n="KR4h0022_WYG_874-15b"/>
醫診療道路相望醫以病候将深勸令進藥帝因舉聲<lb/>
大哭嘔血而崩敬想忠義之風𬗟惟臣主之分求諸古<lb/>
昔未之聞也時年五十九遺令歸𦵏文水因山為墳穿<lb/>
足容棺斂以時服灞陵之不藏金寳紀市之無變㕓肆<lb/>
惟聖達節千載同風於是具僚失圗闔境哀慟農商號<lb/>
於野士女哭於衢三月停竽瑟之音冄期深考妣之慕<lb/>
寧止東城故老安歌對陳氏之祠復見南峴吏人垂涕<lb/>
望羊公之碣太宗聞帝崩状嗟悼久之<hi>一作良久</hi>曰可謂忠<lb/>
<pb n="KR4h0022_WYG_874-16a"/>
孝之士乃命史官書之追贈禮部尚書配食太上皇廟<lb/>
贈物八百叚米粟八百石官造靈轝送達故鄉仍委本<lb/>
州大都督英國公李勣監䕶䘮事縁䘮所須竝令官給<lb/>
遣郎中一人馳驛吊祭諡曰忠孝公禮也天皇大帝嗣<lb/>
膺乾厯光闡帝猷思盛徳而有懐念元功而載佇永徽<lb/>
元年改贈使持節都督并汾慈嵐四州諸軍事并州大<lb/>
都督餘竝如故聖上肇開隂耀正位坤元永徽六年又<lb/>
下制贈司空如故顯慶元年又贈司徒改封周國公食<lb/>
<pb n="KR4h0022_WYG_874-16b"/>
邑四千户咸亨元年贈太尉兼太子太師太原郡王食<lb/>
邑五千户以文水三百户充奉陵邑置令丞已下官夫<lb/>
源流廣而津𣲖長枝葉繁而本根茂况立徳之祀奄百<lb/>
代而全昌謀孫之基冠千齡而首出與夫東漢外戚西<lb/>
京異姓不同年而語矣文眀元年皇帝臨朝追崇為魏<lb/>
王食邑一千户永昌元年羣臣以名號不稱抗表固請<lb/>
於是上尊號曰忠孝太皇及鍾石變聲謳歌有奉皇帝<lb/>
欽受終之茂躅御惟新之景命改正朔而營宗廟定郊<lb/>
<pb n="KR4h0022_WYG_874-17a"/>
丘而立社稷聿尊故實光啓鴻名乃奉册尊大皇為孝<lb/>
眀髙皇帝陵曰昊陵廟曰太祖推大功而増大號奉先<lb/>
之義存焉享皇極而配皇天敬始之誠備矣仍以為千<lb/>
人起邑名未光於寝園萬户陪陵班僅齊於令長恩廣<lb/>
崇陽之稱更増奉眀之秩聖歴二年乃下制改昊陵署<lb/>
為攀龍臺加置官属佐吏灤水将九河齊濬橋山與四<lb/>
岳争髙然後肅敬之儀旁絶於恒數尊崇之志上申於<lb/>
罔極蓋天子之孝也庸小人之可談乎初晉陽懿公既<lb/>
<pb n="KR4h0022_WYG_874-17b"/>
受田於文水有紫氣發於其地上衝太㣲占者以為當<lb/>
有聖人興於此邦至是而天下宗周符於所占矣帝神<lb/>
氣和雅天姿英邁率爾坦易而無廢務儼然威容實可<lb/>
親呢俾好賢而樂善愽識而多聞㳺談者空慕其風鑚<lb/>
仰者不知其度若乃觀文察理覩奥鈎深推六畫而見<lb/>
三才覆四營而窮萬象斯乃皇風之所以際天人也敦<lb/>
本抑末納祜蠲邪探秘術於九門致成功於六府斯乃<lb/>
大帝之所以慈氓庶也語竒正縱横之術論帝王仁義<lb/>
<pb n="KR4h0022_WYG_874-18a"/>
之兵教貙武熊羆作舟車器械斯乃軒后之所以張武<lb/>
功也温良濬哲惇懿文眀觀象乎藻火之衣聽言於宫<lb/>
商之律斯乃媯水之所以昭文徳也聲為律而身為度<lb/>
勤於國而匱於家沐雨而櫛風卑宫而菲食斯乃夏王<lb/>
之所以求諸已也引罪讓徳持尊下卑虚襟於藥石之<lb/>
言屈體於芻蕘之議斯乃商后之所以聽於人也不傲<lb/>
不逸多藝多才求賢審官興法立度通刑政之要達禮<lb/>
樂之情斯乃周公之所以勤王事也宫牆罕測性道難<lb/>
<pb n="KR4h0022_WYG_874-18b"/>
聞筆削所裁羣賢無措言之地憲章所綴百代成不刋<lb/>
之式斯乃孔宣父之所以正人倫也兼列聖之純懿總<lb/>
百王之事業時運未集東臯輟鴻鶴之心天衢既亨北<lb/>
面就人臣之禮似文命之匡虞歴都君之輔唐政終能<lb/>
與時俯仰隨運汙隆居位恒屈其身蒞官必行其道是<lb/>
以參謀帷幄則消薄蝕而殞攙搶助理鹽梅則成雍熙<lb/>
而作舟檝名裕於八能之士徳髙於五聖之臣及錫瑞<lb/>
分珪牧州典郡其人變而衆化其政賢而郡羙入稱来<lb/>
<pb n="KR4h0022_WYG_874-19a"/>
晩謳歌迎節傳之車出有去思號泣擁襜帷之路豈唯<lb/>
南征而北怨固亦西泣而東悲仁覃於鷄犬之鄉澤浸<lb/>
於蟻螻之宂用能摛光表之盛業啓格天之洪緒存膺<lb/>
顯位彤弓開九命之尊歿享大名紫籙登萬乗之貴豈<lb/>
非天道人亊祐賢福善之徴歟皇帝念過隙之不留哀<lb/>
終天之罕報欽致孝之前轍<hi>一作執</hi>仰増名之舊式以為<lb/>
廟堂作頌公業纔播於朱絲簡書䇿勲徳音不傳於翠<lb/>
琰将謀相質之亊更𢎞顯達之躅載紆中旨爰命下臣<lb/>
<pb n="KR4h0022_WYG_874-19b"/>
考泗水之遺風求弇山之故事奉天經而揚詞藻圗帝<lb/>
範而懸金石将使神功睿業配圓象而照臨茂烈崇徽<lb/>
共方儀而永久跪承大命而為頌曰<lb/>
厥初剖判肇有君臣體國經野司天属人三㣲遞襲五<lb/>
運相因惟徳是輔惟乾罔親<hi>其一</hi>謙荘斯崇荒侈則替金<lb/>
鏡易失玉儀難繼於皇聖周獨與神契受籙千祀重光<lb/>
百世<hi>其二</hi>軒謝摯立辛遷稷升岐山光啓鄷水丕承淳耀<lb/>
中缺靈符更興三才奄有八景時乗<hi>其三</hi>方隆慶基誕生<lb/>
<pb n="KR4h0022_WYG_874-20a"/>
睿徳齊聖剛毅欽眀柔克行為天經語成帝則文冠楊<lb/>
史學窮儒墨<hi>其四</hi>僶俛三聘觀光九重未交劉徹先揖袁<lb/>
逢路險難進才髙不容言辭吠犬退保潜龍<hi>其五</hi>人忌英<lb/>
雄物疵孤直隨運出處與時消息遂汨泥沙爰栖枳棘<lb/>
擇木候主摶風舉翼<hi>其六</hi>披荆晉野借箸汾圻霍邑通路<lb/>
秦闗啓扉䇿無遺兆慮必先機漢主分食蕭王解衣<hi>其七</hi>
裂壤疇庸升朝致績勲刻彛鼎任司衡石玉鉉調梅金<lb/>
壇秉戚職備文武道光帷帟<hi>其八</hi>恩洎同胞禮加内主魚<lb/>
<pb n="KR4h0022_WYG_874-20b"/>
貫納幣鴈行分土外舘施衿中臺曵組榮被親戚慶隆<lb/>
今古<hi>其九</hi>三事出牧九卿為守憂<hi>一作患</hi>人急才屈道資祐<lb/>
淮水卧汲頴川借㓂龔遂買牛宋均浮獸<hi>其十</hi>荆吳異俗<lb/>
梁豫殊鄉徳績均被椒蘭共芳歌迎来軸泣送歸艎朝<lb/>
禮斯懋宸心孔臧<hi>其十一</hi>堯得聖臣納諸大麓舜讓才子<lb/>
止其枚卜况我皇眀兼而韞櫝徒屈時命罔終天禄<hi>其十</hi>
<hi>二</hi>戢耀南紀遷神北維二分齊徳三馬同基漢曲圗像<lb/>
江沲立祠存流羙化歿有餘思<hi>其十三</hi>欽若大君奄荒天<lb/>
<pb n="KR4h0022_WYG_874-21a"/>
位率由禮樂仰尊名器禋郊展儀升壇立謚祗敬巳洽<lb/>
孝思無匱<hi>其十四</hi>衣冠軫慕園寝加隆裸擇殷士歌留沛<lb/>
童弇山垂裕濟水銘功流徳音乎翠琰配貞觀於𤣥穹<lb/>
<hi>其十五</hi>
　<lb/>
　<lb/>
　<lb/>
　<lb/>
<pb n="KR4h0022_WYG_874-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷八百七十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百三十七</head>
    <p>
<pb n="KR4h0022_WYG_437-1a"/>
欽定四庫全書<lb/>
　文苑英華巻四百三十七　宋　李昉等　編<lb/>
　徳音四<lb/>
　　招撫徳音<lb/>
　　　長慶元年徳音<hi>詔令作討鎮州王庭湊徳音</hi>元　稹<lb/>
門下朕嘗讀𤣥元書至於佳兵者是樂殺人因念自孩<lb/>
名之逮于羈丱不三十年不能為成人豈忍以一朝之<lb/>
忿驅而殺之然而田𢎞正首以六州之衆歸於朝廷開<lb/>
<pb n="KR4h0022_WYG_437-1b"/>
先帝之雄圖變河朔之舊俗除去苛暴昭宣惠和愛人<lb/>
如身養士如子拊循教訓必以忠孝為先是以魏之師<lb/>
徒一年而知恩二年而知禮三年而相與讓於道矣故<lb/>
南征淮蔡東伐青齊北定趙地元勲茂績皆自魏師肆<lb/>
我憲宗付之心膂入則輔弼出則藩宣推誠不疑近實<lb/>
無比顧朕小子獲受丕圖嗣守不遑何暇恢復而承元<lb/>
請覲冀部擇才苟非勲賢不敢輕授是用咨我元老臨<lb/>
於是邦而又寵諸將以懋官加三軍以厚賜<hi>集作賞</hi>復其<lb/>
<pb n="KR4h0022_WYG_437-2a"/>
租入惠彼烝黎於此一方之人可謂無有不至而鴞音<lb/>
未革狼顧猶存忍害忠良恣為殘賊臨軒震悼撫几驚<lb/>
嗟天乎不仁一至於此朕下為君父上奉祖宗毁舟楫<lb/>
於鯨鯢䧟股肱於蛇豕尚欲因循忍耻僶俛偷安非惟<lb/>
傷心於田氏之子孫亦將何顔謁先帝之陵廟人神共<lb/>
憤卿士協謀咸願誅夷用申寃痛便合興師進討以剪<lb/>
奸兇尚念一軍之中豈無義勇倉卒變動必非衆謀苟<lb/>
得其魁餘復何罪<hi>集作苟得罪人其餘何過</hi>宜令魏博横海昭義河<lb/>
<pb n="KR4h0022_WYG_437-2b"/>
東義武等軍各出全軍以臨界首仍各飛書檄具諭朝<lb/>
㫖如王庭湊能執首謀為亂扇動三軍者送赴隣道或<lb/>
就鎮州處置然後束身歸朝必當升<hi>一作超</hi>奬授三品正<lb/>
員官並與實封二<hi>一作五</hi>百户其餘三軍將士一切不問<lb/>
其中大將等或有能相喻勸翻然改圖者各隨事跡便<lb/>
當<hi>集當作加</hi>寵擢如王庭湊仍遂迷不寤諸道宜便進軍以<lb/>
時剪滅苟不得已至於用師其有效忠則宜懸賞如有<lb/>
能梟斬兇渠者先是六品以下官宜與三品正員先是<lb/>
<pb n="KR4h0022_WYG_437-3a"/>
五品以上官節級升進仍與實封三百户庄宅各一區<lb/>
錢二萬貫以一州歸順者便與當州刺史仍賜實封二<lb/>
百户如先是本州刺史以一州歸順者升<hi>集作超</hi>三資與<lb/>
官仍賜實封三百户以一縣歸順者升<hi>一作超</hi>兩資與官<lb/>
仍賜實封一百户如有能率所管兵馬及<hi>一作并</hi>以城來<lb/>
降者並升<hi>一作超</hi>三資與官仍賜實封一百户賜錢一<lb/>
萬貫以身降者亦與轉改仍賜錢帛應付行營將士如<lb/>
有能梟斬兇渠者亦准前例處分其有城鎮將士百姓<lb/>
<pb n="KR4h0022_WYG_437-3b"/>
等守節拒賊身死王事者各委長吏優給其家仍具事<lb/>
跡聞奏當加褒贈其有潛謀誅斬渠魁被其屠戮者宜<lb/>
<hi>一作便</hi>便加追贈并賜錢帛仍與一子官諸軍所至不得<lb/>
妄加殺戮及焚燒廬舍掠奪資産并有拘執以為俘馘<lb/>
其管内州縣有能自置義營堡柵王師所至能相率來<lb/>
歸各加酧奬時當秋候務切農功近界之人懼廢耕織<lb/>
應縁軍務所湏並不得干擾百姓如要車牛夫役及工<lb/>
匠之類並宜和僱湏各情願仍優給價錢賊平之後應<lb/>
<pb n="KR4h0022_WYG_437-4a"/>
立功將士並與升資改官節級賜物其長行官健歸降<lb/>
者亦當優厚褒賞幽陵變擾誠為亂常以其旁及<hi>詔令作害</hi>
賔寮有異上品台鉉較其輕重示以招擕尚開迷復之<lb/>
門用廣自新之路如聞賊中文牒妄作異端皆云<hi>一作指</hi>
朝廷徴兵欲戍邉塞此皆狂詐扇動人心况今邉上甲<lb/>
兵足以備禦欲令悉知<hi>一作委</hi>故重宣明仍委所在即時<lb/>
<hi>一作節將</hi>以此告諭昔者堯舜之俗比屋可封虞芮之人讓<lb/>
畔可感仁義則水火可蹈忠信則蠻貊可行由是言之<lb/>
<pb n="KR4h0022_WYG_437-4b"/>
亦在化之而已逮我理長何其逺哉豈朕之滿假荒寜<lb/>
自聖而不可教耶將朝之魁梧骨鯁自持而莫我念耶<lb/>
二者之來皆朕不敏内省終夕其心浩<hi>一作歉</hi>然於戲封<lb/>
域之中干戈作矣廊廟罇爼無忘弭寜布告朕懐以湏<lb/>
良畫主者施行<hi>八月十四日</hi>
　　　長慶三年徳音<hi>一作破汴州李㝏勅</hi>　　　編制<lb/>
勅理天下者務安於<hi>一作於安</hi>逺邇致康濟者資懐於<hi>一作於懐</hi>
兆人朕統馭萬邦式敷王度任藩方以俾乂冀干戈之<lb/>
<pb n="KR4h0022_WYG_437-5a"/>
載戢䖍恭惕勵<hi>一作厲</hi>未始暫忘推予是心布及中外昨<lb/>
者夷門逆將遽遂興師<hi>一作夷門逐帥遂將興師</hi>蒼皇變生士庶無<lb/>
告逆賊李㝏驅掠忍害流離毒痛在浚之郊若鼎將爨<lb/>
逼脅我軍士盜竊我戈鋌驅馳外坰敢肆蜂蠆朕所以<lb/>
丕降明命未即誅夷<hi>一作未行天誅</hi>容其革心以俟迷復盖以<lb/>
一方軫念三面開羅將𢎞愛物之私用表好生之施而<lb/>
鴞音恣醜狼顧憑兇危巢已焚禽息猶若光顔韓充曹<lb/>
華智興等感激忠勇揮戈誓師雷奮鼔旗所向風靡逆<lb/>
<pb n="KR4h0022_WYG_437-5b"/>
黨殱殄郊原霧清熊羆之師漸及摩壘夫疾風斯來而<lb/>
勁草方辨熾火將燎而良金益明果聞義烈之臣奮起<lb/>
轅門之内一揮斬首三令無喧嚴城洞開以候來師永<lb/>
言忠效是賜寵章其梟斬逆賊李㝏宣武軍都知兵馬<lb/>
使李質已從别勅處分忠武兖海汝寜鄭滑等軍將士<lb/>
等感主帥之忠誠忘身赴敵視冦仇而忿嫉决命争登<lb/>
高承簡以睢陽一郡之師當蛇豕奔衝之勢咸能勦其<lb/>
醜類如刈草菅各振軍聲用宣武畧其忠武兖海汝寜<lb/>
<pb n="KR4h0022_WYG_437-6a"/>
鄭滑應赴行營及宋州將士等並節級各有賞物已别<lb/>
處分支遣<hi>一作給</hi>委本軍據功勞額例給散歸還之時仍<lb/>
加宴勞朕念彼無辜墜兹塗炭横為凶險驅脅傷夷其<lb/>
汴州管内州縣官吏軍鎮將健及諸色職掌人等皆罹<lb/>
脅汙自㧞無由撫事量情亦可矜恕除同惡巨蠧者其<lb/>
餘一切不問仍加牓示如或妄有恐嚇言告者科其反<lb/>
坐之罪干戈暫興里閭必害眷言農畝是廢耕桑其汴<lb/>
宋鄭三州罹此兇逆士馬屯集供給<hi>一作繫</hi>併繁雖事乃<lb/>
<pb n="KR4h0022_WYG_437-6b"/>
旬<hi>一作狥</hi>時而人亦勞止予懐軫念豈忘憂矜其三州府<lb/>
<hi>一作界</hi>内有兵馬所到縣百姓或被驚擾處宜於今年秋<lb/>
税内三分量放免一分仍委州縣長吏切加綏撫其賊<lb/>
中雜差㸃子弟夫役並宜放還郷里俾安生業其中有<lb/>
不能自存者量事優恤應百姓中有被分外無名賦歛<lb/>
者並當時勒停義士忠臣見於死節賞功褒美冀及傷<lb/>
魂惠恤其孤庶明報効官軍有陣亡將士等并李㝏為<lb/>
亂已來有潛謀孝順誠節可嘉并因此遇害者並委本<lb/>
<pb n="KR4h0022_WYG_437-7a"/>
道<hi>一作軍</hi>審勘具名銜事跡申奏當與甄奬及加褒贈仍<lb/>
令本軍優賞<hi>一作給</hi>其家三年不停衣糧并委所在州縣<lb/>
速於收葬量事致祭其將士有因戰陣傷損尤甚以至<lb/>
<hi>一作致</hi>殘廢者各委本軍加厚優恤仍勿停解掩骼埋胔<lb/>
國之令典逼於兇醜誠可傷嗟念其本亦吾人盖亦事<lb/>
非獲已經戰陣處所有賊中遺骸並委所在州縣隨時<lb/>
收瘞勿令暴露於戲弔伐之道予遵格言靖冦安人豈<lb/>
忘終日朕載<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>弓矢思保黎元而雨露所均動植所繫<lb/>
<pb n="KR4h0022_WYG_437-7b"/>
一夫竊歎朕每興懐况兹浚郊都邑之㑹所以慎擇將<lb/>
帥期於乂安今冦孽已清封壤寜息師之所處用軫予<lb/>
𠂻將申宥恤之恩庶息瘡痍之後布告中外咸使聞知<lb/>
<hi>八月二十五日</hi>　　一作皆唐大詔令<lb/>
　　　叙用勲舊武臣徳音<lb/>
勅朕聞昭徳示威先王所以用武禁暴夷難後代安能<lb/>
去兵故文徳誕敷武備宣耀外以環禦四海内以底靖<lb/>
中原則軍旅之制有經師律之能必表朕纂承鴻業䖍<lb/>
<pb n="KR4h0022_WYG_437-8a"/>
奉丕圖宵分永懐何以康濟豈獨鼓鼙有感方思將帥<lb/>
之臣征伐為心乃寵干戈之士况文武並用古之格言<lb/>
勲舊不酬勞者何勸惟我高祖太宗以晉陽之旅平一<lb/>
海内肅宗以靈武之衆收復二京代宗有郟郊元從之<lb/>
臣徳宗有奉天戡難之士每念勲伐無忘寢懐如聞近<lb/>
日武班之中淹滯頗久雖負才畧無由足<hi>一作是又作自</hi>明又<lb/>
有諸道薦送大將或隨節度歸朝自今已後宜令神策<lb/>
大將軍軍使及南衙常叅武官各具由歴授官年月前<lb/>
<pb n="KR4h0022_WYG_437-8b"/>
後功績<hi>一作勲</hi>牒送中書門下若勲伐素高人才特異者<lb/>
候有相當用處即具聞奏量加奬擢其常叅武官資考<lb/>
深久未得遷轉者准具員年月與改轉不得令有滯淹<lb/>
其先授文官者亦宜凖此使幕賔僚皆有年限<hi>一作代</hi>改<lb/>
轉軍府<hi>一作將</hi>大將豈可獨不序遷自今已後諸道節度<lb/>
都團練經畧等使下各隨本處是大將名目已曽授監<lb/>
察已上官者並限三周年量與改轉如有功效合非時<lb/>
與改轉者不在此限其職名是兵馬使都虞候押衙已<lb/>
<pb n="KR4h0022_WYG_437-9a"/>
上前後並未曾奏官者亦仰量績効奏官轅門委質營<lb/>
壘分師有役干戈無由耕稼<hi>一作稼穡</hi>况自天寶已後屯兵<lb/>
七十餘年皆成父子之軍不習農桑之業一朝罷歸壠<lb/>
畆頓絶衣糧言念饑寒深用嗟憫應天下節度都團練<lb/>
防禦經畧等軍所置軍數各委本道據守舊額以度<hi>一作</hi>
<hi>為</hi>定數不得輙有减省其有逃亡病死及過犯解退當<lb/>
時揀擇有武力藝能者添補奮於行陣决命殞<hi>一作損</hi>軀<lb/>
不顧危亡每嘉忠烈官健有死王事者三周年不得停<lb/>
<pb n="KR4h0022_WYG_437-9b"/>
本分衣糧如有父兄子弟試其武藝堪在軍中承名請<lb/>
衣糧者先湏收補孝本安親深惟<hi>一作惟深</hi>養老敷恩惠以<lb/>
慰耆年應軍將及官健有父母年及九十以上委本道<lb/>
本州每至節嵗量與酒麵優養守塞備邉固不可廢烟<lb/>
塵既静亭障無虞諸道舊有防秋兵馬已在邉上者自<lb/>
依年限替代近者師旅屯集饋餉頗多不免於諸道留<lb/>
州留使錢内每貫量留三百文以充國用幽鎮既已洗<lb/>
雪供費亦漸有常其河北諸道及山<hi>一作河</hi>東兖鄆淄青<lb/>
<pb n="KR4h0022_WYG_437-10a"/>
汴宋陳許徐泗澤潞河陽鄭滑等道并邉上諸鎮並不<lb/>
用抽<hi>一作尊</hi>刁斗晨嚴烽烟夜謹勤勞沙塞寒苦邉陲其<lb/>
沿邉鎮戍䧏子等並委所管節度及城鎮使量與優賞<lb/>
仍與交畨上交使其勞逸得均使命往來本於傳達軍<lb/>
期𦂳急遂至繁多非惟郵傳不供抑亦號令難一自今<lb/>
已後應縁山東行營兵馬未歸本道已來進退事機並<lb/>
宜轉委節度使仍仰條疏舊弊一一奏聞除事闗廹切<lb/>
湏遣專使外其餘書詔文牒一切分付度支入遞發遣<lb/>
<pb n="KR4h0022_WYG_437-10b"/>
制使中使到諸道行營不得輙受人事錢帛及行非理<lb/>
鞭扑當加訪察義不優容𣙜筦之設誠為救弊隨方適<lb/>
變所貴便人其河南河北鹽法宜委鹽鐵使與節度使<lb/>
審度㑹計商量務以便人為法閱習土宜則通吏理既<lb/>
因試效可驗政能應河北諸道宜委觀察使訪察管内<lb/>
見攝官中如有實<hi>一作或字</hi>清强有才能課績者具前後所<lb/>
攝年月并事跡聞奏當與正<hi>一作改</hi>授從政之方必原風<lb/>
俗視人相土乃合所宜弛張在達於無私法令所期於<lb/>
<pb n="KR4h0022_WYG_437-11a"/>
不擾<hi>一作撓</hi>應河北諸道并鄆兗青等州道應有新舊科<lb/>
條有不便於人不宜於俗者委宣慰使與所在長吏商<lb/>
量廢置務從人欲於戲朕戴天子人操執重器不以四<lb/>
海之富而恃其力每以百姓為念而兢于心慮文教之<lb/>
未敷思武畧之多闕所以輟食當宁求衣未明揣摩萬<lb/>
幾寜止三省頃以馭<hi>一作御</hi>宇之嵗藩方乂安委于廟謀<lb/>
以輯軍政而有司不達苟以惜費為心致滋停減之名<lb/>
無裨毫釐之用使軍中老㓜愁歎無歸朕博聽羣言用<lb/>
<pb n="KR4h0022_WYG_437-11b"/>
革前弊舉其指<hi>一作㫖</hi>要冀協羣<hi>一作人</hi>情庶乎侯伯列城<lb/>
與我師旅勵精撫士用副憂勤中外布宣明知朕意<hi>長慶</hi>
<hi>三年三月十日</hi>　　一作皆唐大詔令<lb/>
　　　長慶三年徳音<hi>一作赦鎮州徳音</hi>
門下仲尼有言詩云執轡如組審此言可以為天下也<lb/>
盖為聖人組脩其身而成文於彼故伯益贊禹則曰滿<lb/>
招損謙受益所以服有苖夏后啟亦云吾徳未至教未<lb/>
善故能克有扈苟齊俗有禮化人以躬尚可感於神明<lb/>
<pb n="KR4h0022_WYG_437-12a"/>
柔於蠻貊况累聖遺教昇平舊風堅金在鎔惟人之所<lb/>
鑄猛獸在柙由人之所馴因而撫之敢忘前訓朕以菲<lb/>
徳纂承鴻緒屬先皇掃刷中㝢康濟兆人八表晏然五<lb/>
兵咸息常兢懐於繼述思致理於和平豈以樂戰為心<lb/>
佳兵在念而鎮州以承宗云亡自歸誠欵幽州以劉總<lb/>
懇志願釋兵符相繼來同無思不服非朕勤於逺畧力<lb/>
以致之亦既綏柔咸加霈澤不愛金帛以惠我戎士不<lb/>
恡爵賞以寵其偏禆復以一二台臣常推謹厚<hi>一作愿</hi>庶<lb/>
<pb n="KR4h0022_WYG_437-12b"/>
將朕志以靖方隅而佚於既安莫能思患曾未累月旋<lb/>
聞叛離朕亦欲因其人心命將興師顧念𢎞正盡忠先<lb/>
朝身嬰陷<hi>一作伐</hi>害受於<hi>一作家受</hi>屠戮為之元首能不痛心<lb/>
是用下制先申告諭求其兇惡冀釋幽寃仍令四面節<lb/>
制各守封境不欲遽加誅討所望自效忠誠而將士等<lb/>
懼罪以相保王庭湊為衆所逼固其封壤捍以兵鋒每<lb/>
聞戰爭永念黎庶為之君父乂何忍乎是用輟食忘寢<lb/>
晝夜萬慮恭惟烈祖之訓必用兼愛之心務以安人為<lb/>
<pb n="KR4h0022_WYG_437-13a"/>
國本不以窮武為威力顧予寡昧敢忘遵承為追念而<lb/>
<hi>一作以</hi>興師已極君臣之分為<hi>一作以</hi>軫憂而捨罪豈非帝<lb/>
王之道况王庭湊倉卒之際固<hi>一作本</hi>非始謀接之以恩<lb/>
榮自當展其志義委之以戎鎮必冀效於勲庸禍福無<lb/>
門行之則是弛張在我用亦何常苟推信誠便保忠順<lb/>
苟得其衆孰非吾人擢而任<hi>一作用</hi>之式示光<hi>一作榮</hi>寵宜<lb/>
特原雪仍授檢校右散騎常侍兼鎮州大都督府長史<lb/>
御史大夫充成徳軍節度鎮冀深趙等州觀察處置等<lb/>
<pb n="KR4h0022_WYG_437-13b"/>
使應成徳軍將士官爵<hi>一作吏</hi>一切依舊待之如初仍令<lb/>
兵部侍郎韓愈充宣慰使於戲朕於彼三軍惠非不至<lb/>
於彼闔境恩非不周今𢎞寛大之典以應陽和之令使<lb/>
離散者見親愛之樂暴露者歸室家之安各宜感悦以<lb/>
就寜㤗布告中外體朕意焉主者施行<lb/>
　　一作皆唐大詔令<lb/>
　　　朝元御正殿徳音<lb/>
勅朕以寡昧獲守重器兢勵<hi>一作厲</hi>畏惕于兹五年皇王<lb/>
<pb n="KR4h0022_WYG_437-14a"/>
之事罔不脩備而大典有闕舉而補<hi>一作行</hi>之粤以元正<lb/>
朝<hi>一作御</hi>于正殿百辟咸序萬方來庭思欲推至仁以布<lb/>
和奉天時以<hi>一作而</hi>施令况上𤣥貽慶列聖垂休輔于予<lb/>
躬以致寜復思與臣庶同被慶靈俾兹囚𨽻亦洽流澤<lb/>
自今年正月一日已前犯死罪者並降從流流罪以下<lb/>
遞减一等其故殺官典犯贓犯十惡者並不在降等之<lb/>
列左降官未曾經量移者與量移近處流人各據本年<lb/>
限與减一年如本限止一年者放還朝賀之禮國之盛<lb/>
<pb n="KR4h0022_WYG_437-14b"/>
事肅恭班位敷贊威儀俾申慶典以示𢎞普其應元日<lb/>
縁朝賀行事官三品以上賜爵一級四品以下加一階<lb/>
文武常叅官并六品以下及宗子應陪臣者并諸道賀<lb/>
正使各賜勲一轉先已至上柱國者任廻與周親諸藩<lb/>
陪位賜物有差今兵革甫寜典常未<hi>一作粗</hi>舉雖慙至理<lb/>
可謂小康唯水旱猶虞黎元<hi>一作烝黎</hi>重困公私蓄積頗有<lb/>
未豐宜令諸道觀察使刺史各具當處利害其有弊事<lb/>
可革有便<hi>一作益</hi>於人者并言何術可以漸致富庶附驛<lb/>
<pb n="KR4h0022_WYG_437-15a"/>
以聞亦不用專使詣闕以為煩費其封畿之内百姓利<lb/>
病令<hi>一作委</hi>京兆河南尹具以條奏於戲束帶立朝必咨<lb/>
忠讜濟時利物式佇謨猷其文武百寮各上封事極言<lb/>
得失無有所隠如有事可施行者便委中書門下量加<lb/>
奬用朕以執契馭時任賢興化孜孜王道期致太和凡<lb/>
在官寮宜悉此意<hi>長慶四年正月一日</hi>　　一作皆唐大詔令<lb/>
　<lb/>
　<lb/>
<pb n="KR4h0022_WYG_437-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百七十七</head>
    <p>
<pb n="KR4h0022_WYG_876-1a"/>
欽定四庫全書<lb/>
　文苑英華巻八百七十七　宋　李昉等　編<lb/>
　祠堂<lb/>
　　蜀丞相諸葛亮碑一首　　魏府狄梁公碑一首<lb/>
　　　蜀丞相諸葛亮祠堂碑　　　裴　度<lb/>
度嘗讀舊史詳求往哲或秉事君之節無開國之才得<lb/>
立身之道無治人之術四者備矣尊<hi>集本文粹作兼</hi>而行之即<lb/>
<hi>二本作則</hi>蜀丞相諸葛公其人也公本系在簡䇿大名葢天<lb/>
<pb n="KR4h0022_WYG_876-1b"/>
地不復以云當漢祚衰陵人心競逐取威定霸者求賢<lb/>
而不及藏器在身者擇主而後動公是時也躬耕南陽<lb/>
自比管樂公未從虎時稱卧龍詩曰潜雖伏矣亦孔之<lb/>
炤故<hi>文粹作荆非</hi>州平心與元直神交洎乎三顧而許以驅<lb/>
馳一言而定其機勢繇是翼扶劉氏纉成舊服結吳抗<lb/>
魏擁蜀稱漢刑政達乎荒外道化行于域中誰謂阻深<lb/>
殷為強國誰謂<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>脆勵為勁兵則知地無常形人無常<lb/>
性自我而作若金在鎔故九州之地魏有其七我無其<lb/>
<pb n="KR4h0022_WYG_876-2a"/>
一由僻陋而啓雄圗出封疆以<hi>二本作而</hi>延大敵財用足而<lb/>
不曰浚我以生干戈動而不曰殘人以逞其底定南方<lb/>
也不以力制而取其心服震<hi>文粹作懾</hi>諸夏也不敢角其勝<lb/>
負而止候其存亡法加於人也雖徒<hi>文粹作從</hi>死而無怨徳<lb/>
及於人也雖奕葉而見思此所謂精義入神自誠而眀<lb/>
者矣若其人存其政舉則四海可平五服可傾而陳夀<lb/>
之評未極其能事崔浩之説又詰其成功此皆以變詐<lb/>
之畧論節制之師以進取之方語化成之道不其謬歟<lb/>
<pb n="KR4h0022_WYG_876-2b"/>
夫委棄荆州不能遂有三郡此乃務増徳以吞宇宙不<lb/>
黷武以争尋常及出斜谷據武功分兵屯田為<hi>文粹作謀</hi>久<lb/>
駐之計與敵對壘待可勝之期雜乎居人如適虚邑彼<lb/>
則䘮氣我方養威若天假之年則繼大漢之祀成先主<lb/>
之志不難矣且權傾一國聲震八紘而上下無異詞始<lb/>
終無愧色茍非運膺五百道冠生知曷以臻於此乎故<lb/>
𤣥徳知人之眀者倚仗曰魚之有水仲達姦人之雄者<lb/>
嗟稱曰天下奇才度每迹其行事度其逺心願奮短札<lb/>
<pb n="KR4h0022_WYG_876-3a"/>
以排羣議而文字蚩鄙日日<hi>文粹作志願</hi>未果元和二年冬<lb/>
十月聖上以西南奥區㓂亂餘烈<hi>文粹作業</hi>罷甿未息汙俗<lb/>
未清輟我股肱為之父母乃詔相國臨淮公由秉鈞之<lb/>
重乗<hi>二本作承</hi>推轂之寄戎軒乃降藩服乃理将眀帝道陬<lb/>
落綏懐溥暢仁風閭閻滋殖府中無留事宇下無棄財<lb/>
人知嚮方我有餘地則諸葛公在昔之治與相國當今<lb/>
之政異代而同塵矣度謬以庸薄獲參管記陪<hi>二本作隨</hi>旌<lb/>
旄而爰止望祠宇而脩謁有儀可象以赫厥靈雖徽烈<lb/>
<pb n="KR4h0022_WYG_876-3b"/>
不忘而碑表未立古者或拳拳一善或師長一城尚流<lb/>
斯文以示来裔况如在之嘆終古不絶<hi>文粹作紀</hi>其可闕乎<lb/>
乃刻貞石庶此都之人存必拜之感云爾銘曰<lb/>
昔在先主思啓疆宇擾攘靡依英雄無輔爰得武侯先<lb/>
定蜀土道徳城池禮義干櫓煦<hi>二本如此是英華避諱改作與非</hi>物如<lb/>
春化人如神勞而不怨用之有倫柔服蠻落鋪敦<hi>文粹作敷</hi>
<hi>非</hi>渭濵攝跡畏威雜居懐仁中原旰食不測不克以待<lb/>
可勝允臻其極天未悔禍公命不果漢祚其亡将星中<lb/>
<pb n="KR4h0022_WYG_876-4a"/>
墮反旗鳴鼓猶走司馬死而可作當小天下尚父作周<lb/>
阿衡佐商兼齊管晏總漢蕭張易代而生易地而理遭<lb/>
遇風約亦皆然矣嗚呼奇謀奮發羙志夭遏吁嗟嚴立<lb/>
咸受謫罰聞之痛之或泣或絶甘棠勿翦駢邑斯奪繇<lb/>
是而言殊途共轍本於忠恕孰不感悦茍非誠懿徒云<lb/>
固結古栢森森遺廟沉沉不殄禋祀以迄于今靡不駿<lb/>
奔若有照臨蜀國之風蜀人之心錦江清波玉壘峻岑<lb/>
入海際天如<hi>文粹作知</hi>公徳音<lb/>
<pb n="KR4h0022_WYG_876-4b"/>
　　　魏府狄梁公祠堂碑　　　　馮　宿<lb/>
后不可以獨臨必誕生岳靈扶既傾繋将絶兹梁國狄<lb/>
公是已興於天授之朝藴沉謀奮竒節也物不可以終<lb/>
否必繼起邦傑欽往績𢡟来功兹沂國田公是己挺乎<lb/>
河朔之郊創新祠脩舊典也初梁公出牧于魏實宜斯<lb/>
人罔遂乞留則深遺愛闔境同力生祠其神畏威懐仁<lb/>
如在乎上祈恩徼福亦若有答洎胡起幽陵毒痡中邦<lb/>
悍鬬遺餘漸漬甿俗六十年于兹矣戰血滿野忠魂歸<lb/>
<pb n="KR4h0022_WYG_876-5a"/>
天階戺之容隐嶙猶在元和壬辰嵗我天子恢拓千古<lb/>
之不庭凢在率土罔不来服維元侯保和一心之有衆<lb/>
舉兹列城表正多方歸職貢而奉官司尊漢儀而秉周<lb/>
禮鳳鳴而梟音革蘭芳而棘刺死甘醴湧而盗泉竭慶<lb/>
雲飛而濁祲消四郊廓清萬方丕變然後辯正封疆咨<lb/>
謀耋老得是舊址作為新祠鳩材僝功藏事頒役上下<lb/>
有度東西惟序披圗以立儀像據品以昭命數不僣不<lb/>
偪經之營之越十月五日厥功成沂國公於是乎請䕶<lb/>
<pb n="KR4h0022_WYG_876-5b"/>
軍迨賔寮将校虎貔之羣撰吉而致饗焉先一日執事<lb/>
設次于門西設柔毛翰音腯肥鮮膏之具以俟詰朝公<lb/>
至則改命服于次率䕶軍等升拜将校己下次拜于堂<lb/>
下公親酌以奠揚觶而言曰昔者皇風中㣲隂沴勃興<lb/>
六宫弄其神噐萬乗遜于羅川生人之耳目盡迴元老<lb/>
之肺肝彌固蹈履虎尾攘奪鯨口薙除蔓草扶持忠賢<lb/>
元良克正萬國居貞秘䇿潜授五王奮起包復夏之大<lb/>
業於心術貽安劉之永圗於身後再造唐室時維梁公<lb/>
<pb n="KR4h0022_WYG_876-6a"/>
顧不腆之是羞獲守兹土寔羣師與三軍之衆逮封内<lb/>
之黎老勤請于天王天王重違斯人而鍳厥誠未及浹<lb/>
辰而璽書金印命服瑞節一日駢至於是又頒非常之<lb/>
清問下莫大之洪澤馬逐逐車闐闐野接跡空駕肩彼<lb/>
感心與喜氣固己翔九天而滲九泉今所靡皇寧居思<lb/>
有上報竊慕神之志義景神之忠功薦神于此堂吉辰<lb/>
良日以㣲懇陳告至於脩廢繼絶興仁樹善乃守臣之<lb/>
職烏敢為名冄拜而退由是六州之人士知狄公之崇<lb/>
<pb n="KR4h0022_WYG_876-6b"/>
徳可享而田公斯言可復也詩云維其有之是以似之<lb/>
乃作銘曰<lb/>
奕奕新祠于魏之疆巖巖梁公惠此一方其惠伊何其<lb/>
人則亡在昔通天邊冦猖狂衝陷連城勢莫與亢山東<lb/>
繹騷駘藉跳梁顧是都㑹孰能保障天后召公飛傳靡<lb/>
遑至自彭澤屹為金湯以逸待勞以柔摧剛緩賦寛役<lb/>
勉農勸桑外示無虞内為之防虜則引歸嵗獲大穰人<lb/>
荷公来踴躍歡康人惜公遷泣涕彷徨援刀割膚守闕<lb/>
<pb n="KR4h0022_WYG_876-7a"/>
上章終然不克詎可弭忘衆心欲成經始斯堂立公儀<lb/>
形薦此馨香于以祝之萬夀無疆于以歌之久久垂芳<lb/>
追惟我公寔邦之良岐嶷有聞金玉其相學以時習闇<lb/>
然日彰文武是經謨謀允臧測圭知正<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>鼎難量碩大<lb/>
博厚靖和端荘逮使絶域義聲孔揚居夏致感有鳥呈<lb/>
祥甿<hi>疑</hi>于天理决獄平當亟觸龍鱗驟探虎狼西門沉<lb/>
巫汲直開倉蜀守興學晉臣撫牀公兼有之謇謇在旁<lb/>
宣威中權論道上庠慰薦幽仄懐來暴強天授以還燎<lb/>
<pb n="KR4h0022_WYG_876-7b"/>
火無光藹藹本枝困於斧斨下適人願上迴天綱拜洛<lb/>
受圗非劉而王后實當扆唐遷于房時惟正色中激剛<lb/>
腸婪婪<hi>一作婪伊</hi>侈謀将易儲皇公陳不可校短推長血瀝<lb/>
太階心祈彼蒼長戈倒日勁草横霜一柱嶷然四維重<lb/>
張帝拜元老春歸少陽潜安爪牙宻布棟梁七日變疾<lb/>
五月興唐道優三仁力茂一匡始終無愧夷夏所望維<lb/>
此魏邦寔維樂康燕㓂之後中為戰場何人不鰥靡室<lb/>
不䘮祠宇煨燼階除墟荒故老懐思遺甿慨慷猶依封<lb/>
<pb n="KR4h0022_WYG_876-8a"/>
畛時奠壺觴否道既傾聖歴㑹昌元和御臣天子垂裳<lb/>
九夷八蠻山梯海航禮備樂陳執贄奉璋思我懐人寘<lb/>
彼周行是生沂公忠順激昻劍久埋獄錐能處囊道言<lb/>
愔愔武烈洸洸業尚管蕭化臻龔黄掃除氛祲弔恤災<lb/>
傷尾斷蜂蠆苗鋤莠稂萬夫歸誠有死無将天子嘉之<lb/>
霈澤瀼瀼龍節虎旗玉佩金鐺班其慶賜覃其潜翔沂<lb/>
公滋恭俯伏<hi>一作扶服</hi>兢惶媿負山岳誓酬毫芒乃建新祠<lb/>
嫓彼甘棠航<hi>疑</hi>其厦屋繚以周牆吉蠲羞容羽衛兩廂<lb/>
<pb n="KR4h0022_WYG_876-8b"/>
仰止何逺中心是藏地靣沙麓河抱衡漳刻勒豐碑揭<lb/>
乎中央<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百七十七<lb/>
</p>
<p>
</p>
  </div>
</body>
</text>
</TEI>
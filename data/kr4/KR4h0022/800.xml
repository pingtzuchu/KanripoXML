<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百一</head>
    <p>
<pb n="KR4h0022_WYG_800-1a"/>
欽定四庫全書<lb/>
　文苑英華巻八百一　　　宋　李昉等　編<lb/>
　㕔壁記五<lb/>
　州郡中<lb/>
　　夀州刺史壁記一首　鄂州新㕔記一首<lb/>
　　宋州刺史㕔壁記一首<lb/>
　　鄧州刺史㕔壁記一首<lb/>
　　湖州刺史㕔壁記一首<lb/>
<pb n="KR4h0022_WYG_800-1b"/>
　　道州刺史㕔壁記一首<lb/>
　　隴州刺史㕔記一首<lb/>
　　州郡中<lb/>
　　　夀州刺史壁記　　　　　　李　華<lb/>
禹貢淮海惟揚州彭蠡三江在焉漢文帝封淮南王長<lb/>
子安為王都夀春即此州也兩漢揚州刺史治於此州<lb/>
墠壇猶在後魏盧潛為揚州亦鎮于兹潛有恵政時人<lb/>
比之羊祜厥後州境或南或北隨人推遷國朝一家天<lb/>
<pb n="KR4h0022_WYG_800-2a"/>
下華夷如一壽春或<hi>疑衍</hi>郡在淮南隸揚州其風俗山川<lb/>
可得而知也某年以兼侍御史揚州司馬獨孤問俗為<lb/>
壽州刺史公有徳政理外如内易不遺物周不害通忠<lb/>
孝簡於王室亷平聞於天下剛克以順柔謹而肅公理<lb/>
州三年遷御史中丞鎮江夏工部郎中楚州<hi>一作中</hi>張緯<lb/>
之代公為州牧某部郎中韋延安代張典此州僉有政<lb/>
聞故書其事以慰楚人之心<lb/>
　　　鄂州新㕔記　　　　　　　趙　憬<lb/>
<pb n="KR4h0022_WYG_800-2b"/>
自昔秦置郡有守漢魏以降因之其秩二千石雖有監<lb/>
刺而宰制威福之重盖古之諸侯鄂在楚為國秦為縣<lb/>
呉為江夏郡綿歴至宋乃維八郡置郢州及齊更郢為<lb/>
鄂隋氏披其郡猶謂之州官則刺史而政無條刺之法<lb/>
矣皇朝㳂襲舊制或為郡或為州剖符責成其實乃太<lb/>
守之職前代建置所理之處其城不垣今之州即舊城<lb/>
於江夏呉仲謀經營之程普始守之當荆呉江漢之衝<lb/>
要為藩鎮固䕶之雄制天寳以前四方無虞第據編戸<lb/>
<pb n="KR4h0022_WYG_800-3a"/>
衆寡等㐮州望鄂是以齒於下後國家多事㝢縣沸騰<lb/>
屯兵阻險斯稱巨防朝廷尋州陟<hi>疑作陟州</hi>列将寄勲賢之<lb/>
重廣徳二年遂聨岳沔事置三州都團練使大厯八年<lb/>
加觀察處置使十四年六月二使廢時置當州防禦使<lb/>
且屬於江西國家姑務省官息人而終慮咽喉襟帯之<lb/>
地思典守者既輕其權矣復欲俾任重尤難其選是月<lb/>
十日乃命秘書少監兼侍御史李公授之公名兼隴西<lb/>
人也到官三年之五月使改為三州防禦使江岳隸焉<lb/>
<pb n="KR4h0022_WYG_800-3b"/>
仍領元戎之副董江西諸軍銳師以伐叛于㐮陽既而<lb/>
尅平九月就加散騎常侍防禦洎州如舊公之蒞鄂也<lb/>
今茲四年以清徳誠信為教化以至公深仁為字育則<lb/>
鄽閈里閭僑舊詠歌如嬰兒之得乳母餒夫之逢稔歳<lb/>
理軍施令其士卒歡慶亦如之但加乎肅畏而已繇是<lb/>
所防三千餘里洞庭彭蠡在其間水舟陸車山薮塢野<lb/>
皆我長城之内用是加之王人絡繹天書繼至三軍萬<lb/>
<hi>一作為</hi>户以為禁而耆老懼去不得而借也初刺史有小<lb/>
<pb n="KR4h0022_WYG_800-4a"/>
大之㕔其度甚卑或門屏廹近或廊廡狹隘将吏叅集<lb/>
廻旋偪側綿歴年代未遑革之㕔之左二曰<hi>一作日</hi>府舍<lb/>
摧壊空曠公乃剗濶其地作為新㕔大厦既立長廊以<lb/>
二則儉而規法結構殊精因士卒忘勞之力出貨財足<lb/>
用之羡經營有成井邑莫知惟昔之公門今為外入<hi>一作</hi>
<hi>人非</hi>而遂東廣開崇庸北逹於里<hi>一作重</hi>門棨㦸森列戒徒<lb/>
儼衛每饗士誓衆駢羅廣庭蕭墻之隂旗旐繽紛威容<lb/>
克振君子謂之智憬将赴京師目覩嘉謀輙紀新㕔之<lb/>
<pb n="KR4h0022_WYG_800-4b"/>
壁庶允朝選之盛時舊有㕔都團練觀察使記刺史無<lb/>
記曩賢名氏多所闕焉是用求訪遺者得之必書盖李<lb/>
公之志也求哲繼踵兾増輝於此堂時建中三年十有<lb/>
一月也<lb/>
　　　宋州刺史㕔壁記　　　　　顧　况<lb/>
商丘之地辰火之宿孟諸之湄閼伯所遷㣲子所封之<lb/>
國也厥貢絺紵厥篚纎纊有蒙盧二門有睢渙二水炊<lb/>
骨易子隕星退鶂仲尼之伐木子罕之棄車<hi>左傳作甲</hi>皆此<lb/>
<pb n="KR4h0022_WYG_800-5a"/>
地焉梁孝王時四方逰士鄒生敉叟相如之徒朝夕晏<lb/>
處更唱迭和天寒冰凍酒作詩滴是有文雅之臺清冷<lb/>
之池鴈鶩之所棲集園苑方三百餘里制度法於長安<lb/>
漢末始置為睢陽郡皇家大臣房梁公嘗牧此州今相<lb/>
國彭城劉公勛徳有光亦典此郡前破李靈曜後破李<lb/>
希烈為梁開路而東方諸俠井賦鹽泉所以嵗約三千<lb/>
萬緍商在其外明年来朝天子天子嘉之俾平水土乃<lb/>
拜司空俾敷五教乃拜司徒入叅大政出擢威武范陽<lb/>
<pb n="KR4h0022_WYG_800-5b"/>
君以智略佐之由御史中丞行軍司馬節度留後而領<lb/>
于是邦幕府得人於斯為盛下車之日無土不殖桑麥<lb/>
翳野舟艫織川城髙以堅士選以飽詩所謂誰謂宋逺<lb/>
誰謂河廣者矣自貞觀以來列名氏者而房梁公為首<lb/>
存乎東壁大厯之後繼聲䠱者宜司徒公為首遂刋於<lb/>
座右也貞元五年四月十九日記<lb/>
　　　鄧州刺史㕔壁記　　　　　符　載<lb/>
國家自祿山犯徳五兵勃起毒流天下於鄧最劇是州<lb/>
<pb n="KR4h0022_WYG_800-6a"/>
也地宜政事與他郡不類故得詳備而記之案天官書<lb/>
角亢之下為鄧鄧侯吾離之國也本楚地六國時屬韓<lb/>
秦昭王三十五年取韓地置南陽郡既滅韓徙天下不<lb/>
軌之人而實之至兩漢間多封勲庸大臣外戚主家氣<lb/>
髙野曠地方千里控二都之浩穣道百越之繁㑹藩閫<lb/>
桐栢陂池江漢商於臨汝環我股臂故自前代至於我<lb/>
唐戰争攘奪千載不息多為暴强者攻取之其望雄其<lb/>
俗豪鬭伉健尚畋獵藏亡匿死横猾難制其有臨之者<lb/>
<pb n="KR4h0022_WYG_800-6b"/>
踈緻不中輙失聲實天寳十五年春魯炅自商州刺史<lb/>
御史中丞領是州牧是年六月二京陷于禄山其帥阿<lb/>
史那王立李節來冦我焉魯接戰大敗之其明年春逆<lb/>
將武珣<hi>二唐書作武令珣</hi>復圍我焉魯培墉補卒堅峙自正月<lb/>
至于八月不下他<hi>一作地</hi>日絶食整旗犯出彼將乗病而<lb/>
困之反手與鬭賊頗横潰因退保我城焉魯屯居順楊<lb/>
山谷中積數月肅宗皇帝升寳位于靈武詔加御史大<lb/>
夫㐮鄧節度復牧我壘完葺如故至徳初<hi>一有載字</hi>冦讐滅<lb/>
<pb n="KR4h0022_WYG_800-7a"/>
定頴國公來瑱以御史大夫代魯公之政先是有驍將<lb/>
李釗<hi>二唐書作昭</hi>梁崇義者二人素齊名皆負威望㑹來朝<lb/>
京師釗得授權柄崇義不欲出其下攘城縱跡因殺而<lb/>
幷之代宗含垢務理未即顯戮遂署為㐮陽節度是州<lb/>
隸焉崇義以受命<hi>一作授</hi>之際狀不明白蒙穢䟦扈二十<lb/>
餘<hi>一作𢾗</hi>年晩節謀叛無臣子道天子命淮西節度李希<lb/>
烈誅之希烈無妄生釁復以怒取使宿賊封有麟主張<lb/>
焉建中四年希烈僭逆于梁諸侯之師荷㦸四㑹有麟<lb/>
<pb n="KR4h0022_WYG_800-7b"/>
亦嬰城自守連攻不㧞丙寅嵗皇帝厭亂淮西始定連<lb/>
帥陳仙竒禆將李季汶來討<hi>一作平</hi>之季汶雅有膽略以<lb/>
機擒敵以誠誓衆遂梟有麟以聞是時天子尤寳鄧為<lb/>
咽喉之地以為兵戎之後黎民破碎苟非賢哲不能生<lb/>
活乃詔尚書金部郎中王公綏而治之其始至也宣天<lb/>
子之恩澤使民沐浴之垂方伯之教令使民承受之然<lb/>
後以大誠受物以至信結物以𤣥機運物以嚴禁肅物<lb/>
構壊竿為廬舍銷遺鏃為鋤耜伐蒿萊為場圃掘腥穢<lb/>
<pb n="KR4h0022_WYG_800-8a"/>
為泉井交<hi>一作合</hi>父子之歡正夫婦之倫依仁化者如水<lb/>
赴壑首年而富中年而教季年而政成其籍版<hi>一作版籍</hi>自<lb/>
四千户至千萬三千户藏其屯粟自三千斛至數<hi>一作四</hi>
萬斛其餘<hi>一有虗字</hi>飾傳遞<hi>一作即</hi>之舍作栖旅之舘儲什器<lb/>
之用盖餘力也先是有奉天禦侮臣十𢾗軰上多其功<lb/>
既侯王之復賜得公田五十萬畆以我郡壤寛且膄將<lb/>
併力焉公以為鄧在邦畿千里之内詭随授與則上以<lb/>
耗天子之地下以貽齊民之困堅秉古制不輸尺土此<lb/>
<pb n="KR4h0022_WYG_800-8b"/>
又政之殊尤者也於戲民之生也如鳥獸然饑食渴飲<lb/>
難馴易駭名公端士承時之平因俗之阜或以智力理<lb/>
之可也若移之於瘡痏毒痛<hi>一作痡</hi>之後非徳信積中和<lb/>
粹發外以誠被物如父愛子則何以臻於此夫人君臨<lb/>
上百辟在下其欲正生人之性命敷大中之教化扶淫<lb/>
僭之風俗行明白之刑罰<hi>一作賞</hi>非有功者則不得操其<lb/>
柄焉故刺史於他官為重漢制秩中三千石冠進賢銀<lb/>
印青綬隼旟龍節盖所以大其威而昭其徳也今天下<lb/>
<pb n="KR4h0022_WYG_800-9a"/>
郡國僅四百餘所上憂黔首垂意於理有淳政被民者<lb/>
増秩賜金如漢宣帝時濟濟多士作民父母遐邇一徳<lb/>
同思於理則雍熈仁夀之化豈其逺乎載寓逰樂土聞<lb/>
公撫凋瘵之民也善故書宇下以貽為政或足文行佞<lb/>
亦無取焉自貞元夏五月郡公名氏品秩遷授雄劇年<lb/>
代寖逺亦列叙其次使將來者覽之端如貫珠也五年<lb/>
八月十五日記<lb/>
　　　湖州刺史㕔壁記　　　　　顧　况<lb/>
<pb n="KR4h0022_WYG_800-9b"/>
江表大郡呉興為一夏屬揚州秦屬㑹稽漢屬呉郡呉<lb/>
為呉興郡其野星紀其藪具區其貢橘柚纎縞茶紵英<lb/>
靈所誕山澤所通舟車所㑹物土所産雄於楚越雖臨<lb/>
淄之富不若也其冠簮之盛漢晉以來敵天下三分之<lb/>
一其刺史沿革不同或稱太守或稱内史或稱都督也<lb/>
<hi>一無也字</hi>他州或否如魯史晉乗侯牧一也其鴻名大徳在<lb/>
晉則顧府君秘秘子衆陸玩陸納謝安謝萬王羲之坦<lb/>
之獻之在宋則謝莊張永禇彦回在齊則王僧䖍在梁<lb/>
<pb n="KR4h0022_WYG_800-10a"/>
則桞惲張謖在陳則呉明徹在隋則李徳林國朝則周<lb/>
擇從令聞也顔魯公忠烈也袁給事髙讜正也劉員外<lb/>
全白文翰也洎于頔大夫作塘貯水溉田三千頃今使<lb/>
君辭唐景皇帝七代<hi>一有之字</hi>孫先公尚書先公大夫奕葉<lb/>
之勛<hi>一作勲</hi>有功於民公實嗣之孔悝銘鼎天下大器天<lb/>
王褒㧞于公陟㐮陽節度李公陟當道觀察統諸道鹽<lb/>
鐵轉運二牧既陟唯公盤桓鴻鵠不飛飛即摩漢其逋<lb/>
者復其危者安其憂者泰所謂善緝於是拓郛耰萊就<lb/>
<pb n="KR4h0022_WYG_800-10b"/>
便除害政之餘力作銷<hi>一作消</hi>暑樓於南端復亭署於白<lb/>
蘋洲聿興廢土光明敞豁湧出漢谷其舊記吏部李侍<lb/>
郎紵撰其圖經竟陵陸鴻漸撰使君命况揔兩家之說<lb/>
俶落晉宋訖於我唐凡一百九十七人及歴代良二千<lb/>
石儀形略也鋪張屋壁設作存勸竦神告人<hi>一作民</hi>春秋<lb/>
不朽之義也貞元五年十二月哉生魄華陽山人顧况<lb/>
書　　一作皆唐文粹<lb/>
　　　道州刺史㕔後記　　　　　吕　温<lb/>
<pb n="KR4h0022_WYG_800-11a"/>
壁記非古也若冠綬命秩之差則有格令在山川風物<lb/>
之辨則有圗諜在所以為之記者豈不欲述理道列賢<lb/>
不肖以訓於後庶中人以上得化其心焉代之作者率<lb/>
異於是或誇學名數或務工<hi>文粹作攻</hi>為文居其官而自記<lb/>
者則媚已不居其官而代人記者則媚人春秋之㫖盖<lb/>
委地矣賢二千石河南元結字次山自作道州刺史㕔<lb/>
事<hi>文粹無事</hi>記既<hi>集無既字</hi>彰善而不黨亦指惡而不誣直舉胸<lb/>
臆用為鍳戒昭昭吏師長在屋壁後之貪虐放肆以生<lb/>
<pb n="KR4h0022_WYG_800-11b"/>
人為戲者獨不媿於心乎予自㓜時讀古循吏傳慕其<lb/>
為人以為士大夫立名於代無以高此前年冬由尚書<lb/>
刑部郎中出為此州雖苦<hi>文粹作履</hi>劇自課而未能逮其意<lb/>
也徃刺史有許子良者輙移元次山記於北牖上<hi>文粹作下</hi>
而以其文代之後亦有時號君子之清者莅此熟視焉<lb/>
而莫之改豈是非之際如是其難乎予也魯安知乎<hi>集作</hi>
<hi>其</hi>他則命圬而書之俾復其舊且為後記以廣次山之<lb/>
志云<lb/>
<pb n="KR4h0022_WYG_800-12a"/>
　　　隴州刺史㕔記　　　　　　沈亞之<lb/>
昔制戎於安西瀚海之時而隴汧去塞萬三千里其處<lb/>
内居安如此朝之命守猶以為重地必㧞其良能當時<lb/>
之務其難者不過理寵門大家之内<hi>集作田</hi>園陂池而已<lb/>
觀升平之塞其須賢如此今自上邽清水以西六鎮五<lb/>
十郡既失地地為其田城為其固人為其奴婢顧隴涇<lb/>
鹽靈皆列為極塞而隴益為國路凡戎使徃來者必出<lb/>
此視其守由主人也其言語威儀豈容易而處近世<hi>集有</hi>
<pb n="KR4h0022_WYG_800-12b"/>
<hi>者字</hi>朝之命守殆未能注意耳今清河崔公承寵世仕安<lb/>
西軍司馬公生長於戎然而神性傑異行賢知之路頗<lb/>
通詩書又能慱九州山川之理而國中之士知而仰者<lb/>
無㡬人近嵗西戎累犯塞前年今上即位欲以姻交北<lb/>
敵以輔中國公上書两言蕃之事天子覽書以為必能<lb/>
伺戎夷情故命使之今年拜守隴州拜之日朝之卿士<lb/>
咸謂隴之得賢為賀居郡而戎來者必憚愛而去嗚呼<lb/>
何嚮之命守未能注意而今之悟得其人賢何嚮之知<lb/>
<pb n="KR4h0022_WYG_800-13a"/>
者無㡬而今之稱者盈朝豈一郡之事有時而理邪一<lb/>
郡之人有時而幸邪智者之道有時而用邪長慶初余<lb/>
西視戎至於隴下聞郡人之所羙故歴署而刻記焉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_800-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九十六</head>
    <p>
<pb n="KR4h0022_WYG_096-1a"/>
欽定四庫全書<lb/>
　文苑英華巻九十六　　　宋　李昉等　編<lb/>
　人事七<lb/>
　　麗色賦一首　　　　　美人賦一首<lb/>
　　哀節婦賦一首　　　　息夫人不言賦一首<lb/>
　　陶母截髪賦一首　　　漢武帝重見李夫人賦<lb/>
　　　二首　　　　　　　招李夫人魂賦一首<lb/>
　　勾踐進西施賦一首<lb/>
<pb n="KR4h0022_WYG_096-1b"/>
　　　麗色賦　　　　　　　　　富嘉譽<lb/>
客有鴻盤京劇者財力雄倬志圖豐茂繡轂生塵金覊<lb/>
照路清江可渉緑淇始度拾蘂嵗滋摘芳奇樹錦席夜<lb/>
陳苕華嬌春瑶臺吐鏡翠樓初映俄而世姝即國容進<lb/>
疑自持兮動盼目爛爛兮昭振金為釵兮十二行錦為<lb/>
履兮五文章聲珊珊兮佩明徳<hi>一作璫</hi>意洋洋兮若有亡<lb/>
<hi>一作聲珊珊兮意洋洋若有得兮若有忘</hi>蹁躚兮延佇招吾人兮曲房凝釭<lb/>
吐暉兮明燭流注願言始勤兮四座相顧時峩峩而載<lb/>
<pb n="KR4h0022_WYG_096-2a"/>
笑惟見光氣之交騖夜如何其夜遲遲美人至止兮皎<lb/>
素絲秉明心兮無他期夜如何其夜已半美人至止兮<lb/>
青玉案之死矢兮無凋換既而河漢欲傾琴瑟且鳴餘<lb/>
弄未盡歌含韻情<hi>一作清歌含韻</hi>歌曰渉緑水兮採紅蓮水漫<lb/>
漫兮花田田舟容與兮白日暮桂水浮兮不可度憐彩<lb/>
翠於幽渚悵妖妍於早露於是覽物遷跡徘徊不懌起<lb/>
哀情於碧湍指盛年於光隙擊節<hi>一作輟榜</hi>浩嘆解珮嘉客<lb/>
是時也揚雄始壯相如未病復有鄒枚籍籍荀令咸娛<lb/>
<pb n="KR4h0022_WYG_096-2b"/>
座客嬉妙情灑豪翰動和聲使夫燕姬趙女衛艶陳娥<lb/>
東門相送上宫經過碧雲合兮金閨暮紅埃起兮綵騎<lb/>
多價奪十城之美聲曼獨立之歌况復坐絃酌而對瑶<lb/>
草當盛明而謂何<lb/>
　　　美人賦<hi>上𤣥宗</hi>　　　　　　　吕　向<lb/>
帝初馳六飛之不測奄四海<hi>一作溟</hi>而作君曜明威嶷崇<lb/>
勲固盡善與盡美又焉得而稱云時屯既康聖躬之豫<lb/>
樂以和操色以怡慮豈曰帝則實惟君舉庸克推腹心<lb/>
<pb n="KR4h0022_WYG_096-3a"/>
増耳目燕趙鄭衞楚越巴漢之邦士農工啇皁𨽻輿臺<lb/>
之族不鄙褊陋不隔賤卑工技者密聞淑貌者遽知上<lb/>
心由是震蕩中使載以交馳周若雲布迅如飈發以日<lb/>
繫時以時繫月得雋相次為樂不歇闐紫微環帝座蕖<lb/>
華灼爍栁容婀娜輕羅隨風長縠舒蒙霧隔膚紅柔姿<lb/>
靡質妖艶嬌逸絶衆挺出嬛然容冶霍若明媚曼睩騰<lb/>
光以横波脩蛾濯色以摠翠齒編貝鬢含雲顔綽約以<lb/>
氷雪氣芬郁而蘭薫腰珮激而成響首飾曜而騰文或<lb/>
<pb n="KR4h0022_WYG_096-3b"/>
纎麗婉以似羸或穠盛態而多肌有沉静見節有語笑<lb/>
呈姿思若老成體類嬰兒真天子所御者非庶人當有<lb/>
之洎懐春暮睇晴晷列筵於林方舟於水自任縱誕相<lb/>
與攀倚鳥間關而共嬌花散亂而増美吹碧葉嚼紅蘂<lb/>
左右相視遊嬉未已見頽景之廹濛汜擕密親召近臣<lb/>
陳金罍與瑶席朗月垂光而射人列星奪彩長河滅津<lb/>
然後絲竹發越金石鏗鈜守則異器動則和鳴妙舞謂<lb/>
何尚以輕善歌取何矜以清齊列捷獵按次屏營間<hi>一作</hi>
<pb n="KR4h0022_WYG_096-4a"/>
<hi>冏</hi>直徃以曵緒歘轉入而旋縈低視候節紆體遺聲遏<lb/>
行雲結遺風衆工相錯迭美不同夕以闌樂亦闋醉以<lb/>
蕩情樂以忘節帝曰今日為娛前代固無當以共悦可<lb/>
得而説衆皆蹁躚離席遷延咸齊首互舉酒歌千春稱<lb/>
萬嵗<hi>一作夀</hi>因進曰妾家賤族陋目褊心陛下衣綺縠與<lb/>
羅紈飾珠翠與碧金燕私陳乎笙鼓和樂象乎瑟琴何<lb/>
恩渥以増極而悦愉之備深顧薄軀之無糓空負惠以<lb/>
難任有美一人激憤含嚬凛若秋霜肅然寒筠<hi>一作雲</hi>乃<lb/>
<pb n="KR4h0022_WYG_096-4b"/>
徐進而前止遂抗詞而外陳曰衆妾靣諛不可侍君之<lb/>
側指適背意委曲順色故毁妍而成鄙自崇謬而破直<lb/>
妾共處情歌<hi>五字一作妾異爾情</hi>敢對以臆若彼之來違所親離<lb/>
厥夫别昆弟棄舅姑戚族媿羞鄰里嗟呼<hi>一作吁</hi>氣哽咽<lb/>
以填塞涕流離以霑濡心絶瑶䑓之表目斷層城之隅<lb/>
人知君命乃天不可讎尚懼盗有移國水或覆舟伊自<lb/>
古之亡主莫不躭此嫚遊借為元龜鑒在宗周衆以為<lb/>
喜妾以為憂于<hi>一作乃</hi>時天顔廻移聖心感通竟夜罷寢<lb/>
<pb n="KR4h0022_WYG_096-5a"/>
湏明導衷俾革<hi>一作華</hi>進伎樂者為薦士之官徵艶色者<lb/>
為聘賢之使闕下駿奔王庭麇至野無遺材山無逸人<lb/>
賁然偕道與物恒春若此之淑美豈同夫玉顔絳唇巧<lb/>
笑工嚬惑有國之君臣者哉<lb/>
　　　哀節婦賦<hi>并序</hi>　　　　　　李　華<lb/>
武康尉薄自牧嘗謂余曰僕有賢女適江隂尉鄒待徵<lb/>
徵亦良士僕志之矣鄒子孤立時無古人誰復知之余<lb/>
常記其言及江左之亂待徵解印竄匿其妻為盗所驅<lb/>
<pb n="KR4h0022_WYG_096-5b"/>
將辱之妻密以待徵官告託付村媪尋待徵付焉而後<lb/>
就死嗚呼自䘮亂以來士女以貞烈殆斃者衆余不盡<lb/>
知之若薄氏者與其父遊聞其聲義動於江南又焉得<lb/>
不賦之命曰哀節婦賦云爾<lb/>
昔嵗羣盗並起横行海浙江隂萬户化為凝血無蘭不<lb/>
焚無玉不折峩峩薄媛淵然明節自牧之子待徵之妻<lb/>
玉徳蘭姿女之英兮鄒也避禍伏於榛莾婉如之嬪執<lb/>
為囚虜匐匍泥沙極望無覩出授官之告託垂白之姥<lb/>
<pb n="KR4h0022_WYG_096-6a"/>
姥感夫人爰達鄒君兵解求屍宛在江濆哀風起為連<lb/>
波病氣結為孤雲鳬鴈為之哀鳴日月為之蒙昏端表<lb/>
移景而恒直勁芳貫霜而獨存知子莫若父誠哉長者<lb/>
言<lb/>
　　　息夫人不言賦<hi>以此人不言其義安在為韻</hi>白敏中<lb/>
有一人兮甚美事二夫兮深耻不咄咄以怨人常黙黙<lb/>
而傷已何窈窕兮若彼而寂寞兮如此舌雖在而口不<lb/>
言身未亡而心已死始其䘮主失身去故從新初為息<lb/>
<pb n="KR4h0022_WYG_096-6b"/>
侯之婦今為楚國之嬪標二八之佳麗冠三千之等倫<lb/>
豈君恩之不至顧我恨之有因觸類無言似峽口為雲<lb/>
之女含情不語如山頭化石之人守而不改邈矣而心<lb/>
有所在行之實難確乎而性有所安指逝波於舊寵比<lb/>
浮雲於新歡得不佇蕙思於心曲秘玉聲於舌端於是<lb/>
語笑已而得意莫其處喧嘩而不亂挺節操以自持翠<lb/>
羽常低多值歛眉之日瓠犀難見少逄啟齒之時然則<lb/>
動冝三省情順九思似慎樞機暗合吉人之象類含鋒<lb/>
<pb n="KR4h0022_WYG_096-7a"/>
刃潛符靜女之詩嗟夫秦家之女兮在徳何有賈氏之<lb/>
妻兮其言亦苟誰令喋喋駐五馬而誚使君之愚焉用<lb/>
嘻嘻獲一雉而忘大夫之醜彼則爾此則否外結舌而<lb/>
内結腸先鉗心而後鉗口既而再離生育㡬變寒暄想<lb/>
蘼蕪之不見厭芣苢之空繁勢異絲蘿徒新婚而非偶<lb/>
華如桃李雖結子而無言及夫雲夣初春<hi>一作春遊</hi>章華夜<lb/>
侍永忘一顧之念難奪三緘之志起居有節惟聞珮玉<lb/>
之聲應對無詞不吐如蘭之氣君王於是崇其意重其<lb/>
<pb n="KR4h0022_WYG_096-7b"/>
義命女史以書之為楚宫之故事<lb/>
　　　陶母截髪賦<hi>以賔至情極無惜傷毁為韻</hi>　浩虛舟<lb/>
陶家客至兮方此居貧母氏心耻兮思無饌賔斷鬢髮<lb/>
以將貿庶珍羞而具陳欲明理内之心不求盡飾庶使<lb/>
趨庭之子得以親仁原夫蘭客方來蕙心斯至顧巾槖<lb/>
而無取俯柸盤而内愧啜菽飲水念鷄黍而何求捨已<lb/>
從人雖髪膚而可棄於是搔首心亂低眉恨生畏東閭<lb/>
之恩薄歸北堂而計成拂撮凝睇抽簪注情解髪而鳳<lb/>
<pb n="KR4h0022_WYG_096-8a"/>
髻花折發匣而金刀刃鳴喜乃有餘慙無所極窺在握<lb/>
而錯落撫垂領而綢直鋒鋩不礙翻似雪之孤光倭堕<lb/>
徐分散如雲之翠色已而展轉増思低徊向隅𤣥鬢垂<lb/>
顱而散亂青絲委簟而盤紆象櫛重理蘭膏舊濡傷翠<lb/>
鳯之全棄駭盤龍之半無觀夫擢乃無遺歛之斯積凝<lb/>
光而粉黛難染盈握而腥羶是易將成特逹之意欲厚<lb/>
非常之客賔筵既備空思一飯以無慙匣鏡重窺豈念<lb/>
同心而可惜及乎宴罷空館閒成曉粧纚換新髻釵迷<lb/>
<pb n="KR4h0022_WYG_096-8b"/>
舊行誠伐木之可親疎而是愧苟如珪之足慕斷亦何<lb/>
傷重義者情莫違厚慈者身可毁語其决同勉虞之一<lb/>
戰思其仁逾訓孟之三徙昔咸曰陶氏所以成大名母<lb/>
賢如此<lb/>
　　　漢武帝重見李夫人賦<hi>以求諸異術再見真形為韻</hi>
　　　　　　　　　　　　　　　　陳山甫<lb/>
昔漢武帝䘮李夫人歎妍婉兮不返悲繐帳兮空陳於<lb/>
是詔秘籙之方士致平生之幻身來其跡於虛無<hi>一作空虚</hi>初<lb/>
<pb n="KR4h0022_WYG_096-9a"/>
驚有像察其儀之婉麗已訝如真時也齋心月殿属目<lb/>
蘭室髴髣烟光飄颻蕙質脩蛾再覩不俟返魂之香逝<lb/>
水潛廻詎假長生之術原夫恍惚之際從容視諸想車<lb/>
塵於霧𦕈疑珮響於風餘峩峩兮稍辨雲鬢冉冉兮漸<lb/>
識綃裾洛水之靈非匹巫山之夣不如所謂神仙之事<lb/>
變化之異過隙之光已無傾國之容再媚悲睿㫖於凝<lb/>
聽悼皇情於<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>睇恍兮有望知感召之多方倐爾員來<lb/>
訝生死之殊致當其椒風向夕蕙露盈庭謂已從於雲<lb/>
<pb n="KR4h0022_WYG_096-9b"/>
雨終不間於幽冥寂寞瑶階永謝虚無之跡凄凉月幌<lb/>
猶分似是之形若徃還留心迷目眩誠君恩之再造異<lb/>
術足徴豈風燭之重燃真形可見固可以辨其妄輟其<lb/>
求去清懐之惑志釋𤣥思之殷憂擾擾紛紛意真靈之<lb/>
如在薫歇燼滅竟荒塵之不留其來也形之如寄其徃<lb/>
也生之若浮於是望斷驚鴻悲深解珮向窈窕而乍失<lb/>
顧容華而不昧由是而言可以知生之不再<lb/>
　　　第二<hi>以神仙異術變化通靈為韻</hi>　　　　康　僚<lb/>
<pb n="KR4h0022_WYG_096-10a"/>
漢武帝諸宫此夫人兮恩意難同悲艶質以長逝恨深<lb/>
情之莫通夣想徒勞寧及九泉之下神仙有術能生一<lb/>
夕之中帝乃暫釋幽懐將觀異變儼宸儀於玉座張翠<lb/>
幄於蘭殿清風拂户疑髣髴以徐來皎月臨軒尚朦朧<lb/>
而未見且其駐視潛聽䖍思効靈燎金爐之馥馥燦銀<lb/>
燭以熒熒寂寞而求瞥爾而風生綺席從容以俟俄然<lb/>
而影在花屏於時漸出形儀暗聞珠翠初半靣以呈姿<lb/>
忽全身而表異盈盈不笑如羞乆别之容眷眷無言莫<lb/>
<pb n="KR4h0022_WYG_096-10b"/>
問平生之事是則嬋娟可翫隱映難親不有如有非真<lb/>
似真既揚翹而掩袂亦流盼以凝神翡翠簾前悵望三<lb/>
千之女芙蓉帳裏分明二八之人况乎麗服逾春美顔<lb/>
多暇揚襜如之羅綺飄藹若之蘭麝非因不死之藥豈<lb/>
便長生何用返魂之香自從神化及夫弄花態以遺妍<lb/>
望君王兮不前復認吹笙之侣終疑獻菓之仙目眄眄<lb/>
以徒極心摇摇而詎傳迷甚化宫周穆之遊固爾地非<lb/>
巫峽楚襄之夣應然已而頓解前思詳窺舊質爰將託<lb/>
<pb n="KR4h0022_WYG_096-11a"/>
方士展神術謂傾城之且驗豈同輦之無日殊不知事<lb/>
本憑虛功難責實夜如何其夜已闌悵飄然而復失<lb/>
　　　招李夫人魂賦<hi>以所思逝魂傷春榮落為韻</hi>謝　觀<lb/>
李夫人月墜香焚花沉九原繁華委地零落何言有少<lb/>
翁兮術通神鬼為漢帝兮夜致精魂於是詔未央之宫<lb/>
備通靈之所五位之壇雜立九奏之音克序珠籠翠幰<lb/>
龍師虎旅銀燭之煌煌次列金管之愔愔慢舉帝乃坐<lb/>
中寢御纎幃森羽衛儼天師佩符籙以威重拂香花而<lb/>
<pb n="KR4h0022_WYG_096-11b"/>
歩遲左止簫韶之奏右啓甲乙之旗搢霜珪而歛色執<lb/>
紅旌而盡思立北斗星文之下當中壇月午之時萬籟<lb/>
寂寥發清音於漢殿九天空濶冩招魂於楚詞詞曰白<lb/>
玉潔兮紅蘭芳忽玉折兮蘭已傷魂兮勿復逰他方盍<lb/>
歸來兮慰我皇又曰彩雲裾兮流霞袂倐而來兮忽而<lb/>
逝魂兮勿復遊四裔歸來兮膺萬嵗已而愴恨沾巾凄<lb/>
凉侍臣窸窣而房櫳變色熒煌而户牖生春如花如扇<lb/>
開覩恍惚之中韋非烟非霧巻見希夷之外人珠璫瓊<lb/>
<pb n="KR4h0022_WYG_096-12a"/>
珮鬒髪絳唇髣髴平生之貌依稀歌舞之身顧歩嬋娟<lb/>
廻翔綽約似發言而尚黙若將前而復却於時斜漢將<lb/>
傾繁奏爰作琳瑯璀璨綺羅廻薄風凄雨切忽消散於<lb/>
杳冥鳯去鸞歸空珠翠之寥落自是妖妄日恣虚無念<lb/>
作侮萬乘為脱屣陋百載之浮榮幸河海之無事頼干<lb/>
戈之蹔平不然少翁此夕豈宜一拜於文成<lb/>
　　　勾踐進西施賦<hi>以紅顔艶色返以昏哉為韻</hi>徐　寅<lb/>
惑人之心兮惟巧惟僭破人之國兮以妖以艶當勾踐<lb/>
<pb n="KR4h0022_WYG_096-12b"/>
之宻謀進西施而果驗昔者二國相吞陵卑恃尊殊不<lb/>
知卑則自亡而固存尊則謂明而返昏烏喙年年誓啄<lb/>
夫差之肉稽山日日拜聽范蠡之言言曰伍員之賢東<lb/>
吳之徳伯嚭之佞東吳之賊徳之盛兮越可憂賊之興<lb/>
兮吳可殛臣以夙夜而計機謀偶得欲狂敵國之君湏<lb/>
中傾城之色待其聲色内伐君臣外惑自然紂妲己以<lb/>
亡宗晉驪姬而亂國今苧蘿之山越水之灣恐是神仙<lb/>
之化忽生桃李之顔波淺丹臉鴉深緑鬟顰翠黛兮慘<lb/>
<pb n="KR4h0022_WYG_096-13a"/>
難效浣輕紗兮妖且閒楊栁羞弱芙蓉媿殷可以變栁<lb/>
惠於貞莊之際悦荆王於魂夣之間臣請進焉王今何<lb/>
以王乃豁若而喜矍然而起曰此蓋神假卿之奇畫天<lb/>
雪越之前耻乃命寶馬騰龍香車輾風迎織女於銀漢<lb/>
聘姮娥於月宫炫燿雲外喧闐洞中粧成而瑞玉凝彩<lb/>
服麗而朝霞剪紅昨日猶賤今晨不同寧期大國之君<lb/>
流恩下及堪恨隣家之婦謂妾常窮曉别越溪暮歸吳<lb/>
苑越慮計失吳嫌進晩歌一聲兮君魄醉笑百媚兮君<lb/>
<pb n="KR4h0022_WYG_096-13b"/>
心巻坐令佞口因珠翠以興言立遣謀臣棄洪濤而不<lb/>
返勾踐乃走電驅雷星馳箭催投醪而士卒皆醉嘗膽<lb/>
而胸襟洞開虎噬骨碎山崩卵摧楚腰衛鬢化為鬼鳯<lb/>
閣龍楼燒作灰於是命屠蘇之酒上姑蘇之臺伊霸業<lb/>
以何去俄英風而聿來於戲殺忠賢而受佳麗欲不敗<lb/>
而難哉<lb/>
　<lb/>
　文苑英華巻九十六<lb/>
</p>
<p>
</p>
  </div>
</body>
</text>
</TEI>
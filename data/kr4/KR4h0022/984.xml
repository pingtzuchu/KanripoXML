<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百八十五</head>
    <p>
<pb n="KR4h0022_WYG_984-1a"/>
欽定四庫全書<lb/>
　文苑英華巻九百八十五　宋　李昉等　編<lb/>
　交舊八<lb/>
　　祭劉僕射文一首　　　祭顔太師文二首<lb/>
　　祭袁給事文一首　　　祭鳳翔張相公文一首<lb/>
　　祭李相公文一首　　　祭福建鄭大夫文一首<lb/>
　　祭楊郎中文一首<lb/>
　　　為留守鄭侍郎祭劉僕射文　穆　貟<lb/>
<pb n="KR4h0022_WYG_984-1b"/>
維年月日某官謹遣某乙敢用少牢之奠致祭于故尚<lb/>
書左僕射彭城公之靈巨唐中否八葉嗣興天為生公<lb/>
為公啟運公受天所授事與時并寔為酇侯立我王國<lb/>
于時方夏之内痍傷未平兵餘於人賦倍於産公施以<lb/>
損益權其重輕自我竭心為國强力嵗歉靡瘠師興忘<lb/>
勞羣帥不䖍怙兵自擅典章靡及職貢莫脩律我清明<lb/>
徵令如饗<hi>疑作響</hi>凡所辟選府傾時賢若金我礪若玉我<lb/>
琢爾材我器爾用我功至今㑹計之司食貨之政法公<lb/>
<pb n="KR4h0022_WYG_984-2a"/>
之法其事集吏公之吏其利興守公之成揚公之盛孰<lb/>
云公歿吾謂公存嗚呼何日不夕何榮不落何亢不悔<lb/>
何髙不危終沒裔夷凡伯稱嘆皇明昭滌丹旐言旋澤<lb/>
及九原魂歸萬里大名備禮返葬故丘哀哀遺孤銜恤<lb/>
靡至毁隣於滅必復是徴某昔官南宫嘗参末吏玉音<lb/>
如在哀挽長違祗命禁省不敢離局禮闋執事悲儲永<lb/>
懐敢以精誠寄於祖奠神逺聴邇庶乎降歆嗚呼哀哉<lb/>
尚饗<lb/>
<pb n="KR4h0022_WYG_984-2b"/>
　　　為淮西宣慰使鄭右丞祭顔太師文<lb/>
　　　　　　　　　　　　　　　前　人<lb/>
維年月日某使某官某奉勅以清酌庶羞之奠致祭于<lb/>
故太師贈司徒魯公之靈嗚呼天有晦明人亦理亂當<lb/>
其厄運則有盜臣至乃憑寵肆兇竊權搆逆虵吞虎噬<lb/>
擇肉中州天子思所以解將燎之焚拯方割之墊遵開<lb/>
景命銷遏亂源惟公道冠四朝位先百辟望安社稷名<lb/>
動神祗期以日照天臨風清雨滌受命以出視途<hi>疑</hi>如<lb/>
<pb n="KR4h0022_WYG_984-3a"/>
歸嗚呼肇有君父孰如堯舜臣惟共鯀子亦朱均禀沴<lb/>
而生雖聖勿化父不能得之於子君不能得之於臣矧<lb/>
夫禍亂之興盖乗中否天之方稔公若之何獨立虜庭<lb/>
卒致君命激昻大義潛革羣心全道為全夭年非夭期<lb/>
頤非夀得死為終惟彼兇殘殲我明哲罪均僭逆怒發<lb/>
天人否閉未通鬱翳兹久上帝厭亂忠臣應期坐使鯨<lb/>
鯢化為葅醢庸非精爽逹于明神幽賛元勲昭蘇宿憤<lb/>
詔旌大節追册上公寵以飾終禮惟加等某肅將密命<lb/>
<pb n="KR4h0022_WYG_984-3b"/>
敷布皇猷慰拊痍傷勞勉忠義拜乎天闕躬承德音命<lb/>
以觴牢備兹爼豆發於聖㫖斯謂馨香公其降靈歆我<lb/>
明德尚饗<lb/>
　　　為留守賈尚書祭顔太師文　前　人<lb/>
維年月日某官某謹以清酌少牢之奠敢昭告于故太<lb/>
師贈司徒顔公之靈天寳季年幽都首亂生人流血中<lb/>
夏擾攘公守在一麾援絶千里居鯨之腹而刳其膓履<lb/>
虎之尾而拊其背率先大義以集中興歴事四君匪躬<lb/>
<pb n="KR4h0022_WYG_984-4a"/>
一致全徳邁俗正詞興邦堯朝孔門兩造其極羿浞間<lb/>
釁東南不開帝謂師臣予厭征伐往以至化勝其兇殘<lb/>
于時公請老未獲盖三年矣曽不俟駕豈公安車惟物<lb/>
之生善惡有性豺狼犬馬罔克相遷天能生之而不能<lb/>
化况彼元惡逆成膏肓針藥靡攻仁智何及奉命所在<lb/>
顧身如遺奈何明神孤我積善帝念忠烈國思典刑棟<lb/>
折將壓哲萎安放嗚呼哀哉昔者仰揖重名遐跂明徳<lb/>
邈焉當代如望古今敬今<hi>疑</hi>髙風感歎大節卓爾不朽<lb/>
<pb n="KR4h0022_WYG_984-4b"/>
凛然如生巨猾殲夷幽魂昭奉靈車歸路千里同悲永<lb/>
惟忠勲宜在祀典况臨紼紖敢廢蘋蘩嗚呼哀哉尚饗<lb/>
　　　為留守崔尚書祭袁給事文　前　人<lb/>
維年月日某官某謹遣某官某以清酌少牢之奠敬祭<lb/>
于故給事中汝南公袁三丈之靈昔我烈祖洎公先哲<lb/>
同力王室惟歡世家俾為塤箎且秩昭穆殆兹小子恭<lb/>
事丈人於惟丈人義切師友間氣全德禀之自然資元<lb/>
精之餘和邁生人之𢎞致遵周孔之軌躅行天下之直<lb/>
<pb n="KR4h0022_WYG_984-5a"/>
道是用萃厥孝友發于文儒播乎循良峙以謇諤出納<lb/>
帝命時惟掖垣政之或虧期不奉詔義之所激挺不顧<lb/>
身寤天聼於未聞反大號於已出吐羣公之所茹垂聖<lb/>
朝之直聲雖霖雨舟楫之用未躋于位而股肱耳目之<lb/>
任獨冠于時其生也公相讓德有臧文竊位之歎其歿<lb/>
也縉紳相弔有國僑將壓之懼惟昔遘癘萬心禱天天<lb/>
之愛人宜有所錫如何大運不即<hi>一作即逺</hi>我謀君子於是<lb/>
乎始疑明神而信定命輤車何所從先公居前有伊川<lb/>
<pb n="KR4h0022_WYG_984-5b"/>
萬古流美某離次是懼臨穴莫從百身靡追一慟何及<lb/>
哀填意竭式寄蘋蘩嗚呼哀哉尚饗<lb/>
　　　為留守鄭侍郎祭鳳翔張相公文<lb/>
　　　　　　　　　　　　　　　前　人<lb/>
維年月日某遣某官某敢以豭牢之奠昭告于故相國<lb/>
贈太子太傅張公之靈嗚呼天之不可問也信矣災不<lb/>
避聖禍不擇賢在昔禹湯寔逢水旱今我堯舜厥有羿<lb/>
浞公如季路終以結纓盖君以避狄為仁臣以死難為<lb/>
<pb n="KR4h0022_WYG_984-6a"/>
義不朽是貴全身曷榮嗚呼哀哉公性本生知學成全<lb/>
德跡踐教極心遊聖源始以耕雍終以咎稷取其餘事<lb/>
猶為龔黄用其末學亦謂方召若昊天之將䘮斯民也<lb/>
則不當生德於公錫公於主既執其柄載行其道方俾<lb/>
我后格于皇天一夫不獲引以為咎而奪我靈府移於<lb/>
四支使魚爛自中原燎斯及主辱臣死誠不在公守位<lb/>
以終是為不沒明明元首始䘮股肱凢百縉紳靡所冠<lb/>
冕伏念平昔交如弟兄同則塤箎相和異則韋絃迭佩<lb/>
<pb n="KR4h0022_WYG_984-6b"/>
公頃自郎署往蒞東西秦楚相望音容不隔逮於晩嵗<lb/>
又忝倅戎時廹登賢事止中道恩加前好名在舊賔今<lb/>
寵贈表榮詔葬旌烈官司是縶弔哭無從泣遣行人哀<lb/>
將菲薄孰云觴豆可盡平生嗚呼哀哉尚饗<lb/>
　　　為留守鄭侍郎祭李相公文　前　人<lb/>
維年月日某官某謹遣某官某以清酌少牢之奠敢昭<lb/>
告于故相國尚書左僕射贈司空李公之靈惟靈天鍾<lb/>
地資生備五福昔者𤣥宗之代天下治平時重文儒禮<lb/>
<pb n="KR4h0022_WYG_984-7a"/>
侔齒爵公始之鴻漸蔚為羽儀從容主文在帝左右既<lb/>
而皇家中否寳厯嗣興明明肅宗康難致理天地交泰<lb/>
聖賢相逢其所以濟川救旱和羮作醴稽視説命事符<lb/>
古文嗚呼才之用捨繫乎時道之行否存乎命珪組遺<lb/>
累江湖為家興協騷人我無其怨詠歌堯舜二紀忘年<lb/>
皇唐建中天子纘服維新庶績先禮舊臣授公成均以<lb/>
舉政本爰降徴命典司春官先是昆夷不庭嵗為邉患<lb/>
亦既欵塞願歸聖理帝曰春秋之義許之不一而足和<lb/>
<pb n="KR4h0022_WYG_984-7b"/>
之五利斯在歴選列辟繄公簡心資王商之盛容將魏<lb/>
綘之故事公感恩自奮暮齒<hi>一作嵗</hi>方剛寵兹肩舁遵彼<lb/>
絶域俄屬賊臣間舋䍐畢在邦公昭格外夷俾為内援<lb/>
嗚呼風沙勤瘁共薄頽齡王事畢矣我勞盡矣僅履吾<lb/>
土亦終天命原夫始終寔盡善美湛恩縟禮論者宜之<lb/>
至若史氏立言訓辭作誥秘在天府式為國經世有五<lb/>
姓冠于百族有如姬姜取貴春秋擢秀天人惟公而已<lb/>
有司備物返葬故丘觀者哀榮况承眷舊敢憑奠酌以<lb/>
<pb n="KR4h0022_WYG_984-8a"/>
降明靈尚饗<lb/>
　　　祭福建鄭大夫文　　　　　前　人<lb/>
維年月日故吏某官某敢薦薄奠于故福建都團練觀<lb/>
察處置使福州刺史兼御史大夫鄭公之靈伏惟自天<lb/>
降靈為國之楨溥博閎達昭融粹精中和植本體禮歌<lb/>
榮應物以順逢時中清爰自筮仕之初及乎懸車之期<lb/>
惟天命是信惟聖言是思德合明神心為元龜動享黄<lb/>
裳之吉不稽洪範之疑論交審其始其結也不解用才<lb/>
<pb n="KR4h0022_WYG_984-8b"/>
要其終其報也不欺仲山吐茹吉甫文武四國羽儀烝<lb/>
乂父母憶昔髙門照灼寰宇榮冠一時名列三虎我公<lb/>
南遷返旐東土仲也壯齡相從萬古季兮不幸昔陷于<lb/>
虜忽如嚴霜殞落繁柯倏爾成空天乎謂何某嘗以斯<lb/>
文忝膺辟吏載筆如昨攀車何洎我有甘棠東城桃李<lb/>
悠悠清溪永代流美願託遺孤以奉恩紀黍稷非馨微<lb/>
誠所至嗚呼哀哉尚饗<lb/>
　　　祭楊郎中文　　　　　　　許孟容<lb/>
<pb n="KR4h0022_WYG_984-9a"/>
維貞元十九年嵗次癸未四月壬午朔二十二日癸夘<lb/>
給事中許孟容吏部郎中李傭<hi>一作備</hi>司封郎中韋成季<lb/>
屯田員外郎穆員右補闕張惟素京兆府司錄薛丹等<lb/>
潔牢醴庶羞以祭于兵部郎中楊君之靈大鈞生生隂<lb/>
隲者誰殲惡輔善胡顛倒之擬聖草𤣥子雲位卑中庸<lb/>
殆庶回夭不時吾友懋功粹靈天資文為國華行作人<lb/>
師不至公相不登期頤嗚呼昊穹報施云欺交以利合<lb/>
滔滔其衆直義許心惟君伯仲金石非固韋弦迭用柯<lb/>
<pb n="KR4h0022_WYG_984-9b"/>
葉四時古之所共昔也三虎季奪天縱今也二龍叔間<lb/>
丘慟甲乙論辨聲聞我求桂枝崑玉郤氏無儔典校蓬<lb/>
山佐賢戎州渚宫峴首人頼嘉猷瑶墀記言方册潤色<lb/>
列宿有耀彌綸皇極鼎臣専征在浚之郊輟我綱轄俾<lb/>
参鞬槖元侯歸全符節自朝戎有伏莽變生中宵呀呀<lb/>
獲噬鄽里流血正直之形豺狼不咥歸来閑燕望在清<lb/>
切琴史方娱簪裳靡屑抒懐摛藻致逺詞絶文昌貴郎<lb/>
莫最司戎惟是利器簡于宸衷求賢得人天下至公鴻<lb/>
<pb n="KR4h0022_WYG_984-10a"/>
鵠不翦麒麟在馭九霄咫尺萬里跬歩躡景摶風遏之<lb/>
中路天若可問余徴其故先哲嗣仁藩翰藎臣南國之<lb/>
紀洞庭之濵呌呼在聆淚血在巾擿裂酸楚悽心動神<lb/>
賔階寂寥繐帳参差露濕芳樹風悽曲池劍光塵昏履<lb/>
跡苔滋幽琴戞而無聲玉斚盈而不持惟古今之俱盡<lb/>
悟彭殤之一期留景飡霞兮昔人謂誰隙駒舟壑兮逹<lb/>
者不悲齊脩短於一致必後先之匪移平生理言造次<lb/>
在兹本懸解之逹觀吁坦懐而暫夷哀挽徐出泉臺永<lb/>
<pb n="KR4h0022_WYG_984-10b"/>
閟觴豆匪馨塗芻有位蒼山霧羃表滻波駛紛帷輤之<lb/>
依遲杳精魂之髣髴匍匐友好伶俜孀稚玉樹春凋文<lb/>
星晝墜士歎梁木朝嗟國瑞三月徒来百身無異緘惋<lb/>
痛於胷抱孰哀詞之可既尚饗<lb/>
　<lb/>
　<lb/>
　<lb/>
　文苑英華巻九百八十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百一</head>
    <p>
<pb n="KR4h0022_WYG_501-1a"/>
欽定四庫全書<lb/>
　文苑英華巻五百一　　　宋　李昉等　編<lb/>
　泉貨<lb/>
　　議運漕一道　　　　　不奪人利一道<lb/>
　　鹽法之弊一道　　　　議罷漕運可否一道<lb/>
　　均財禁兼一道　　　　議井田阡陌一道<lb/>
　邊塞<lb/>
　　議邊塞事一道　　　　御狄一道<lb/>
<pb n="KR4h0022_WYG_501-1b"/>
　　守險一道　　　　　　備邉一道<lb/>
　　議兵一道　　　　　　選將帥一道<lb/>
　　　議漕運<lb/>
問昔在隋季厫庾空虚爰逮皇家京坻彌望既乗前弊年<lb/>
蓄未登自東徂西依常運漕今送納之所物賤本州欲<lb/>
齎直買輸利益兼倍<lb/>
　　　對　　　　　　　　　　　衛𢎞敏<lb/>
對什一而稅布政之通規九稔為儲經國之成務倉廪<lb/>
<pb n="KR4h0022_WYG_501-2a"/>
實而知禮夷吾之論有徵金湯守而惟粟墨翟之言無<lb/>
易昔隋季凋殘厫庾並竭洎皇朝纉籙黎獻咸熈並孝<lb/>
弟力田信可封於比屋家給人足實委餘而栖畆於是<lb/>
上直常平將備水旱下歛薄賦以蓄京坻故逺近諸州<lb/>
隨方輸轉陸輦車而接軫川漕引而連檣但六合時雍<lb/>
菽粟流而衍五錢標價水火埒其饒若政利從機惠美<lb/>
無費以送納之所物賤本州欲令齎直買輸不勞而益<lb/>
如愚管見切未為冝何者任土稅田定差於不刋之籍<lb/>
<pb n="KR4h0022_WYG_501-2b"/>
配租納稅設條於惟行之令豈可取越公途茍從私益<lb/>
革送納之通式開買輸之權利者歟謹對<lb/>
　　　不奪人利<hi>議鹽鐵與𣙜酤誡厚歛及雜稅</hi>　　白居易<lb/>
問鹽鐵之謀𣙜酤之法山海之利闗市之徵皆可以佐<lb/>
助征徭又慮其侵削黎庶舍之則乏用於軍國取之則<lb/>
奪利於生人取舍之間孰為可者<lb/>
　　<hi>此下五篇並於白居易集備制科七作十五門中摘取其問答皆白居易擬</hi>
　　　對<lb/>
<pb n="KR4h0022_WYG_501-3a"/>
臣聞君之所以為國者人也人之所以為命者衣食也<lb/>
衣食之所從出者農桑也若不本於農桑而興利者雖<lb/>
聖人不能也茍有能者非利也其害也何者既不自地<lb/>
出又非從天來必是强取於人曲成其利利則日引而<lb/>
月長人則日削而月朘至使人心窮王澤竭故臣但見<lb/>
其害不見其利也所以王者不殖貨利不言有無耗羡<lb/>
之財不入於府庫析毫之計不行於朝廷者慮其利穴<lb/>
開而罪梯構然則聖人非不好利也利在於利萬人非<lb/>
<pb n="KR4h0022_WYG_501-3b"/>
不好富也富在於富天下節欲於中人斯利矣省用於<lb/>
外人自富也故唐堯夏禹漢文之代雖薄農桑之稅除<lb/>
闗市之征棄山海之饒散鹽鐵之利亦國足用而人富<lb/>
安矣何則欲節而用省也秦皇漢武隋煬之時雖収大<lb/>
半之賦征逆折之租建𣙜酤之法出舟車之筭亦國乏<lb/>
用而人糜弊矣何則欲不節而用不省也盖所謂山林<lb/>
不能給野火江海不能實漏巵夫利通<hi>集作散</hi>於下則人<lb/>
逸而富利壅於上則人勞而貧故下勞則上無以自安<lb/>
<pb n="KR4h0022_WYG_501-4a"/>
人富則君孰與不足記曰人以君為心君以人為體詩<lb/>
曰愷悌君子人之父母由此而言未有體勞而心逸者<lb/>
也未有子富而父貧者也臣又聞之地之生財多少有<lb/>
限人之食利衆寡有常若盈於上則耗於下利於彼則<lb/>
害於此而王者四海一家兆人一統國無異政家無異<lb/>
風若奪其利則害生害不加於人欲何加乎若除其害<lb/>
則利生利不歸於人欲何歸乎故奪之也若皮盡於毛<lb/>
下本或不存與之也同囊漏於貯中利將焉往與奪利<lb/>
<pb n="KR4h0022_WYG_501-4b"/>
害斯可知焉是以善為國者不求非農桑之産不重非<lb/>
衣食之貨不用計數之利不蓄聚歛之臣聞𣙜筦之謀<lb/>
則思侵削于下見羡餘之利則念誅求於人然後徳澤<lb/>
流而詠歌作矣故曰利出一孔者王利出二孔者强利<lb/>
出三孔者弱此明君立國子人者貴本業而賤末利也<lb/>
　　　問議鹽法之弊<hi>論鹽商之幸</hi>
　　　對<lb/>
對臣伏以國鹽之法久矣鹽之利厚矣葢法久則弊起<lb/>
<pb n="KR4h0022_WYG_501-5a"/>
弊起則法隳法隳則利厚利厚則奸生奸生則利薄臣<lb/>
以為隳薄之由由乎院場太多吏職太衆故也何者今<lb/>
之主者嵗考其課利之多少而殿最焉賞罰焉院場既<lb/>
多則各慮其商旅之不来也故羡其鹽而多與焉吏職<lb/>
既衆則各懼其課利之不優也故慢其貨而茍得焉鹽<lb/>
羡則幸生而無厭之商趨矣貨慢則濫作而無用之物<lb/>
入矣所以鹽愈費而官愈耗貨愈虛而商愈饒法雖行<lb/>
而奸縁課雖存而利失矣若今减其吏職省其院場審<lb/>
<pb n="KR4h0022_WYG_501-5b"/>
貨帛之精麤謹鹽量之出入使月有常利嵗有常程自<lb/>
然鹽不誘商則出無羡鹽矣吏不争課則入無濫課矣<lb/>
鹽不羡出貨不濫入則法自彰而利復興矣利害之効<lb/>
豈不然乎臣又見自闗以東農夫貿易其貨産入為鹽<lb/>
商率皆多藏私財别營裨販少出官利惟求𨽻名居無<lb/>
征徭行無𣙜稅身則庇於鹽籍利盡入於私家<hi>集作室</hi>此<lb/>
乃下有耗於農商上無益於筦𣙜明矣盖山海之饒鹽<lb/>
鐵之利利歸於人政之上也利歸於國政之次也若上<lb/>
<pb n="KR4h0022_WYG_501-6a"/>
既不歸於人次又不歸於國使倖人奸黨得以自資此<lb/>
乃政之疵國之蠧也今若剗革弊法沙汰奸商使下無<lb/>
僥倖之人上得析毫之計斯又去弊興利之一端也唯<lb/>
陛下詳之<lb/>
　　　議罷漕運可否<lb/>
問秦居上腴利號近蜀然都畿所理征賦不充故嵗漕<lb/>
山東榖四百萬斛用給京師其間水旱不時賑貧貸乏<lb/>
今議者罷運榖而收脚價和糴粟而折稅錢但未知利<lb/>
<pb n="KR4h0022_WYG_501-6b"/>
於彼乎害於此乎<lb/>
　　　對<lb/>
對臣聞議者將欲罷漕運於江淮請和糴於闗輔以省<lb/>
其費以便於人臣愚以為救一時之弊則可也若以為<lb/>
長久之法則不知其可也何者方今自淮以南逾年旱<lb/>
歉自雒而西仍嵗豐稔彼人困於艱食此榖賤於傷農<lb/>
困則難於徵<hi>集作發</hi>租賤則易於乞糴斯則不便於彼而<lb/>
無害於此臣所謂救一時之弊則可也若舉而為法修<lb/>
<pb n="KR4h0022_WYG_501-7a"/>
以為常臣雖至愚知其不可何者夫都畿者四方之所<lb/>
凑也萬人之所㑹也六軍之所聚也雖野<hi>集作利</hi>稱近蜀<lb/>
之饒猶未能足其用雖田有上腴之利猶不能充其用<lb/>
<hi>集作費</hi>况可日削其榖月朘其粮食乎故國家嵗漕東南<lb/>
之粟以給焉時發中都之廪以賑焉所以贍闗中之人<lb/>
均天下之食而古今不易之制也然則用舍利害可明<lb/>
徵矣夫齎歛糴之資省漕運之費非無利也盖利小而<lb/>
害大矣故久而不勝其害輓江淮之租贍闗輔之食非<lb/>
<pb n="KR4h0022_WYG_501-7b"/>
無害也盖害小而利大矣故久而不勝其利大凡事之<lb/>
大害者不能無小利者也事之大利者不能無小害也<lb/>
盖恤小害則大害不去愛小利則大利不成也古之明<lb/>
王所以能興利除害者非他棄小而取大耳今若恤汎<lb/>
舟之役忘移榖之用是知小計而不知大㑹也此臣所<lb/>
以謂若以為長久之計則不知其可也<lb/>
　　　立制度<hi>節財用均貧富止盗賊起亷讓</hi>
問天地之利有限也人之欲無窮也以有限奉無窮則<lb/>
<pb n="KR4h0022_WYG_501-8a"/>
必地財耗於僣奢人力屈於嗜慾故不足者為奸為盗<lb/>
有餘者為驕為淫今欲使食力相充財欲相稱貴賤别<lb/>
而禮讓作貧富均而亷耻行作為何方可至於此<lb/>
　　　對<lb/>
對臣聞天有時地有利人有欲能以三者與天下共者<lb/>
仁也聖也仁聖之本在乎制度而已夫制度者先王之<lb/>
所以下均地財中立人極上法天道者也且天之生萬<lb/>
物也長之以風雨成之以寒燠聖人之牧萬人也活之<lb/>
<pb n="KR4h0022_WYG_501-8b"/>
以衣食濟之以器用若風雨淫寒燠甚則反傷乎物之<lb/>
生焉若衣食奢器用費則反傷乎人之生焉故天作四<lb/>
時八節所以時寒燠節風雨不使之過差為沴也聖人<lb/>
制五等十倫所以倫<hi>一作制</hi>衣食等器用不使之踰越為<lb/>
害也此所謂法天而立極者也然則地之生財者有常<lb/>
力人之用財者有常數若羡於上則耗於下也有餘於<lb/>
此則不足於彼也是以地力人財皆待制度而均也尊<lb/>
卑貴賤皆待制度而别也大凡爵禄之外其田宅棟宇<lb/>
<pb n="KR4h0022_WYG_501-9a"/>
車馬僕御器服飲食之制暨乎賔姻祠葬之度自上而<lb/>
下皆有數焉若不節之以數用之以<hi>一作有</hi>倫則必地力<lb/>
屈於僣奢人財消於嗜慾而貧困凍餒奸邪盗賊盡生<lb/>
於此矣聖王知其然故天下奢則示之以儉天下儉則<lb/>
示之以禮俾乎貧賤區别貧富適冝上下無羡耗之差<lb/>
財力無消屈之弊而冨安温飽㢘耻禮讓盡生於此矣<lb/>
然則制度者出於君而加於臣行於人而化於天下也<lb/>
是以君人者莫不唯慾是防唯度是守守之不固則外<lb/>
<pb n="KR4h0022_WYG_501-9b"/>
物攻之故居處不守其度則峻宇崇臺攻之飲食不守<lb/>
其度則殊滋異味攻之衣服不守其度則竒文詭製攻<lb/>
之視聽不守其度則奸聲艷色攻之喜怒不守其度則<lb/>
僣賞淫刑攻之翫好不守其度則妨行之貨蕩心之器<lb/>
攻之獻納不守其度則讒謟之言聚歛之計攻之道術<lb/>
不守其度則不死之方無生之法攻之夫然則安得不<lb/>
内固其守甚於城池焉外防其攻甚於寇賊焉將在乎<lb/>
寢食起居必思其度思而不已則其下化之詩曰儀刑<lb/>
<pb n="KR4h0022_WYG_501-10a"/>
文王萬邦作孚此之謂也<hi>集作矣</hi>
　　　議井田阡陌<hi>息游惰止兼并實版圖</hi>
自三代之牧人也立井田之制别都鄙之名其為名制<lb/>
可得而知乎其為功利可得而聞乎<lb/>
又問自秦壊井田漢修阡陌兼并大啟游惰實繁雖歴<lb/>
代因循誠恐弊深而害甚如一朝改作或慮失業而擾<lb/>
人既廢之甚難又復之非便斟酌其道何者得中<lb/>
　　　對<lb/>
<pb n="KR4h0022_WYG_501-10b"/>
對臣聞王者之貴生於人焉王者之冨生於地焉故不<lb/>
知地之數則生業無從而定財征無從而平也不知人<lb/>
之數則夫力無從而計軍役無從而均也不均不平則<lb/>
地雖廣人雖多徒有貴之名而無冨之實是以先王度<lb/>
土田之廣狹畫為夫井量人户之衆寡分為邑居使地<lb/>
利足以食人人力足以闢土邑居足以處衆人力<hi>一作衆心</hi>
足以安家野無餘田以啟專利邑無餘室以容遊人逃<lb/>
刑避役者往無所之棄業遷居者来無所處於是生業<lb/>
<pb n="KR4h0022_WYG_501-11a"/>
相固食力相濟其出財征也不待征書而已平矣其起<lb/>
軍役也不待料人而已均矣然後天子可以稱萬乗之<lb/>
貴四海之冨也洎三代之後厥制崩壊故井田廢則游<lb/>
惰之路啟阡陌作則兼并之門開至使貧弱<hi>集作苦</hi>者無<lb/>
容足立錐之居冨强者專籠山絡野之利故自秦漢迄<lb/>
於聖朝因循未遷積習成弊然臣以為井田者廢之已<lb/>
久復之稍難未可盡行且冝漸制何以言之昔商鞅開<lb/>
秦之利也蕩然廢之故千載之間豪奪者得其計王莽<lb/>
<pb n="KR4h0022_WYG_501-11b"/>
革漢之弊也卒然復之故一時之間農商者失其業斯<lb/>
則不可久廢不可速成之明驗也故臣請斟酌時冝叅<lb/>
詳古制大抵人稀土曠者且循<hi>集作按</hi>其阡陌户繁鄉狹<lb/>
者則復以井田使都鄙漸有名夫家漸有數夫然則丘<lb/>
田井邑<hi>一作井邑丘田</hi>之地衆寡相維比閭族黨之居有亡相<lb/>
保相維則兼并者何所取相保則游惰者何所容如此<lb/>
則庶乎人無浮心地無遺力財産豐足賦役平均市利<lb/>
歸於農生業著於土<hi>集作地</hi>者矣<lb/>
<pb n="KR4h0022_WYG_501-12a"/>
　　　議邊塞事<lb/>
問東鄰入塞北海為墟朝廷徇修復之功邊境乏折衝<lb/>
之寄遼水東西城池不復九山左右職貢猶迷其使三<lb/>
聖遺黎九州故地飄然零落可不痛哉今欲示以威惠<lb/>
申誘約束選衆之舉未睹于今出群之畧何必是古指<lb/>
明其要無太簡焉<lb/>
　　　對　　　　　　　　　　　馮萬石<lb/>
對古之王者仁覆萬類不以中外為隔而以兼濟為心<lb/>
<pb n="KR4h0022_WYG_501-12b"/>
固能出門同人逺近感應含生受氣靡不從助焉蠢彼<lb/>
小腆阻分遼漢挺而走險代搆其患昔我大唐之創業<lb/>
也東舉日域北暨幽陵不毛之類僉率貢職頃邊吏不<lb/>
謹愆我王度夷戎怙亂遂荒塞垣致乃䖍劉朔遼騷驚<lb/>
河冀天地悔禍人亦有心懐我舊章自相魚肉遊魂待<lb/>
命為日久矣光天纂曜景號昭升萬靈與能兩儀交際<lb/>
蠢彼遐荒何獨匪人但未諭堯心自疑其譴累息跼踳<lb/>
猶昧占風且舜自側微舞干而有苖即叙湯亦小侯褰<lb/>
<pb n="KR4h0022_WYG_501-13a"/>
羅而異方懐柔今若一選王人以備行李諭茲天造慰<lb/>
彼遺黎則兼程驟歩不日而至北極夷障無限於幽荒<lb/>
東絶扶桑盡同於封内何止兵不血刄野無勞師復遼<lb/>
水之城地循丸山之琛賮而已若乃選衆舉能之術五<lb/>
材三畧之竒亦鏘鏘廟堂濟濟朝序人誰不職<hi>一作儀</hi>知<lb/>
臣在君何待庸言而後行是羲皇之代戰争不興文景<lb/>
之時韓彭勿用雖欲自效亦無所施謹對<lb/>
　　　禦戎狄<hi>徵歴代之䇿陳當今之冝</hi>　　　　白居易<lb/>
<pb n="KR4h0022_WYG_501-13b"/>
問戎狄之患久矣備禦之畧多矣故王恢呈征討之謀<lb/>
賈生立表餌之術婁敬興和親之計晁錯建農戰之䇿<lb/>
然則古今異道利害殊宜將欲採之孰為可者<lb/>
又問今國家北虜欵誠南夷請命所未化者其唯西戎<lb/>
乎討之則疲困師徒舍之則侵軼邊鄙許和親則啟貪<lb/>
而厚費要<hi>則作約</hi>盟誓則飾詐而不誠今欲遏彼䖍劉化<lb/>
其桀勁来逺人於朔漠復舊土於河湟上䇿逺謀備陳<lb/>
本末<lb/>
<pb n="KR4h0022_WYG_501-14a"/>
　　<hi>此下五篇並於白居易集備制科七十五門中摘取其問答皆居易擬作</hi>
　　　對<lb/>
對臣聞殊域一氣所生不可翦而滅也五方異族不可<lb/>
臣而蓄也故為侵患之暴久矣而備禦之畧亦多矣考<lb/>
其要者大較有四焉若乃選將課兵長驅深入之謀自<lb/>
王恢始建以三表誘以五餌之術自賈誼始厚以賂遺<lb/>
結以和親之計自婁敬始徙人實邊勸農教戰之策自<lb/>
晁錯始然則由王恢之謀則殫財耗力疲竭生人禍結<lb/>
<pb n="KR4h0022_WYG_501-14b"/>
兵連功不償費故漢武悔焉而下哀痛之詔也用賈誼<lb/>
之術則羌胡耳目心腹雖誘而荒矣而華夏之財力風<lb/>
教亦隨而弊矣故漢文知其不可而不行也用婁敬之<lb/>
計則啟寵納侮厚費偷安雖侵掠之患漸<hi>集作暫</hi>寧而和<lb/>
好之約屢背故漢氏四代為匈奴所欺也用晁錯之䇿<lb/>
則邊人有安土之惠未免攻戰之勞匈奴無得志之虞<lb/>
亦絶歸心之望故漢文病之有廣武<hi>漢匈奴賛文帝聚天下精兵於廣武</hi>
<hi>集作式非</hi>之役也是以討之以兵不若誘之以餌誘之以餌<lb/>
<pb n="KR4h0022_WYG_501-15a"/>
不若和之以親和之以親不若備之有素斯皆前代已<lb/>
驗之事可覆而覩也以今參古棄短取長亦可擇而用<lb/>
焉然臣終以為近筭淺圖非帝王久逺安邊之上䇿也<lb/>
何者臣觀前代若政成徳盛國富人安則雖六月有北<lb/>
伐之師不足憂也若政缺國貧徳衰人困則雖一時無<lb/>
南牧之馬不足慶也何則國冨則師壯師壯則令嚴人<lb/>
安則心固心固則思理如此久久<hi>一作矣</hi>則天子之守不<lb/>
獨在於諸侯將在於四夷<hi>一作夷狄</hi>矣則暫雖有事何足憂<lb/>
<pb n="KR4h0022_WYG_501-15b"/>
焉若國貧則師弱師弱則人困人困則心離心離則思<lb/>
亂如此久久<hi>一作矣</hi>則天子之憂不獨在於邊陲或在於<lb/>
蕭墻矣則暫雖無事何足慶焉葢古之王者慶在本而<lb/>
不在末憂在此而不在彼也今國家柔中懐外說近来<lb/>
逺北虜嚮風南蠻賔貢所未化者其為<hi>一作余</hi>㡬何伏願<lb/>
陛下畜之如氓庻視之如蜂蠆不以士馬强而財力盛<lb/>
恃之而務戰争不以亭障静而烟塵銷輕之而去守備<lb/>
但且防其侵軼遏其䖍劉去而勿追来而勿縱而已然<lb/>
<pb n="KR4h0022_WYG_501-16a"/>
後畧四子之小術𢎞三王之大猷以政成徳盛為圖以<lb/>
人安師壯為計故徳盛而化則服服則懐柔師壯而動<lb/>
則威威必震讋夫然後可以不糜財用不頓師徒不盟<lb/>
誓而外成不和親而内附如此則四海之内五年之間<lb/>
要荒未服之戎必匍匐而至河隴已侵之地庶從容以<lb/>
歸上䇿逺謀不出於此矣<lb/>
　　　議守險<hi>徳與險兼用</hi>
問易曰王公<hi>一作侯</hi>設險以守其國記曰在徳不在險然<lb/>
<pb n="KR4h0022_WYG_501-16b"/>
用之則乖在徳之訓棄之則違守國之誡二議相反其<lb/>
指何從<lb/>
又問以山河為寳者萬夫不能當也以道徳為藩者四<lb/>
夷為之守也何則苖恃洞庭負險而亡漢都天府用險<lb/>
而昌其故何也今欲鑒昌亡審用舍復何如哉<lb/>
　　　對<lb/>
對臣聞易曰王公設險以守其國又秦得百二以呑天<lb/>
下齊得十二而覇諸侯盖恃險之論興於此矣史記曰<lb/>
<pb n="KR4h0022_WYG_501-17a"/>
在徳不在險傳曰九州之險是不一姓盖棄險之議生<lb/>
於此矣臣以為險之為用用舎有時恃既失之棄亦未<lb/>
為得也何者夫險之為利大矣為害亦大矣故天地閉<lb/>
否守之則為利天地交泰用之則為害盖天地有常險<lb/>
而聖人無常用也然則以道徳為藩以仁義為屏以忠<lb/>
信為甲胄以禮樂為干櫓者教之險政之守也以城池<lb/>
為固以金革為備以山河為襟帶以丘陵為咽喉者地<lb/>
之險人之守也王者之興也必兼而用之昔漢髙帝除<lb/>
<pb n="KR4h0022_WYG_501-17b"/>
害興利以安天下自謂徳不及於周而賢於秦故去洛<lb/>
之易即秦之險建都創業垂四百年是能兼而用之也<lb/>
桀紂三苖之徒負大河慿太行保洞庭而不修徳政坐<lb/>
取覆滅者是專恃其險也莒子恃其僻陋不修城郭䘮<lb/>
其三都者是怠棄其險也由斯觀之山河之阻溝墉之<lb/>
固可用而不可恃也智以險昌愚以險亡昌亡之間惟<lb/>
陛下<hi>集有能字</hi>鑒之<lb/>
　　　問備邊<hi>併置帥將</hi>
<pb n="KR4h0022_WYG_501-18a"/>
　　　對<lb/>
對臣伏見方今備邊之計未得其宜何則京西之兵其數頗<lb/>
衆城堡甚備器械甚精以之遏侵掠禁奪攘則可矣夷戎大<lb/>
至長驅而来臣恐將卒雖多無能抗者今所以軫陛下慮者<lb/>
豈非此乎其所以然者盖由鎮壘太多主將太衆故也夫鎮<lb/>
多則兵散兵散則威不相合而力不相濟矣將衆則心異心<lb/>
異則勝不相讓而敗不相救矣卒然有事誰肯當之今若合<lb/>
之為五將總之以一師將合則戮力師一則同心仍使均握<lb/>
<pb n="KR4h0022_WYG_501-18b"/>
其兵分守其界明察其罪必行賞罰然後據便宜<hi>一作利便</hi>之<lb/>
地扼要害之衝以逸待勞以寡制衆則雖黠虜無能為也<lb/>
臣又以為自古及今有不能守塞之兵而無不可守之塞<lb/>
有不能備戎之將而無不可備之戎故曰十圍之木持千<lb/>
鈞之屋得其宜也五尺之闗能制其開闔得其要也伏惟<lb/>
陛下握戎之要操塞之闗則西陲之憂可少息矣<lb/>
　　　議兵<hi>用舎逆順興亡</hi>
問傳曰誰能去兵兵之設久矣又曰先王耀徳不觀兵<lb/>
<pb n="KR4h0022_WYG_501-19a"/>
二者古之明訓也然則君天下者廢而不用且涉去兵<lb/>
之罪資以定功又乖耀徳之美去就之理何者得中<lb/>
又問兵不妄動師必有名議之者頗辨否臧用之者多<lb/>
迷本末故有戎而業成王覇一戰而禍及危亡興滅之<lb/>
數何由逆順之要安在<lb/>
　　　對<lb/>
對臣聞天下雖興好戰必亡天下雖安忘戰必危不好<lb/>
不忘天下之王也祭公曰先王耀徳不觀兵老子曰兵<lb/>
<pb n="KR4h0022_WYG_501-19b"/>
者不祥之器不得已而用之斯則不好之明訓也傳曰<lb/>
誰能去兵兵之設久矣又周定天下偃武修文猶立司<lb/>
馬之官六軍之衆以時教戰斯又不忘之明訓也然則<lb/>
君天下者不可去兵也不可黷武也在乎用之有本末<lb/>
行之有逆順逆順之要大畧有三而兵之名隨焉夫興<lb/>
利除害應天順人不為名師義然後動謂之義兵相時<lb/>
觀釁取亂侮亡不為禍先敵至而應謂之應兵恃力宣<lb/>
驕作威逞欲輕人性命貪人田土謂之貪兵兵貪者亡<lb/>
<pb n="KR4h0022_WYG_501-20a"/>
兵應者强兵義者王王者之兵無敵於天下也故有征<lb/>
無戰焉强者之兵先弱敵而後戰也故百戰百勝焉亡<lb/>
者之兵先自敗而後戰也故勝與不勝同歸於亡焉歴<lb/>
代君臣惑於本末聞王者之無敵則思耀武是獲一兎<lb/>
而欲守株也見亡者之自敗則弭兵是困一噎而欲去<lb/>
食也曽不知無敵者根於義自敗者本於貪而欲歸咎<lb/>
於兵責功於武不其惑歟興廢之由逆順之要昭然可<lb/>
見惟陛下擇之<lb/>
<pb n="KR4h0022_WYG_501-20b"/>
　　　問選將帥之方<lb/>
　　　對<lb/>
對臣聞君明則將賢將賢則兵勝故有不能理兵之將<lb/>
而無不可勝之兵有不能選將之君而無不可得之將<lb/>
是以君功見於選將將功見於理兵者也然選將之術<lb/>
在乎因人之耳聽之因人之目視之因人之好惡而取<lb/>
之舎之故明王之選將帥也訪於衆詢於人若十人愛<lb/>
之十人之將也百人愛之百人之將也千人悦之必千<lb/>
<pb n="KR4h0022_WYG_501-21a"/>
人之將也萬人伏之必萬人之將也臣以為賢愚之際<lb/>
優劣之間以此而求十得八九矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_501-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻五百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四十九</head>
    <p>
<pb n="KR4h0022_WYG_049-1a"/>
欽定四庫全書<lb/>
　文苑英華巻四十九　　　宋　李昉等　編<lb/>
　宫室三<lb/>
　　象魏賦二首　　　　花萼樓賦五首<lb/>
　　勤政樓視朔觀雲物賦一首<hi>已見第十一巻</hi>
　　廣達樓賦一首　　　吹笛樓賦一首<lb/>
　　　象魏賦<hi>以象懸國章道崇政理為韻</hi>　　　顔真卿<lb/>
曰有唐之建都兮葢法天而立象濬重門於北極聳雙<lb/>
<pb n="KR4h0022_WYG_049-1b"/>
闕以南敞夾黄道而嶷峙干青雲之直上豈一人之是<lb/>
憑抑萬國之攸仰洎乎青陽戒節玉紀迴天萬戸聞漏<lb/>
以傳響百寮執贄而獻年遒人之木鐸既徇天子之金<lb/>
章是懸觀乎渙發大號孚崇聖德澤如春流義若泉塞<lb/>
公卿翼翼而仰化黎庶欣欣而無忒自皇明而播九重<lb/>
由京師而降萬國美哉真盛代之聖明也爾其闕之為<lb/>
用也叶古典布新章積非煙之疊疊羃佳氣之蒼蒼扣<lb/>
峻墉以龍峙屹中天而鳳翔伯玊過而必肅子牟懐而<lb/>
<pb n="KR4h0022_WYG_049-2a"/>
不忘若乃盤礴國門巍峩穹昊覆瑶草於輦路接青槐<lb/>
於馳道亘玉斗而彌永半金城以處好既悦功於子來<lb/>
抑有符於靈造及夫霜天肅<hi>一作廓</hi>霽曙景涵風對巖廊<lb/>
而隠轔映玉樹以玲瓏既岌岌以嶪嶪亦穹穹而崇崇<lb/>
縱黄金與紫貝孰並美而傳功童子何知謬膺邦政徒<lb/>
欲竭其鄙思諒難酬於嘉命且賦頌之作本乎情性雖<lb/>
杼軸而屢空聊髙歌以焉<hi>疑作為</hi>詠辭曰巍巍雙闕兮岳<lb/>
立雲峙政令因斯以綿有兮黎元賴此以獲理敢頌美<lb/>
<pb n="KR4h0022_WYG_049-2b"/>
於一時庶流芳於千祀<lb/>
　　　第二<hi>以雙闕似雲浮為韻</hi>　　　　　　黎　逢<lb/>
王者施令善人為邦法制惟明伊典章而有六象魏攸<lb/>
設信髙闕之以雙故其政坦蕩其教敦龎亦既懸之四<lb/>
方取則及乎瞻也羣心自降觀夫立如建標旁異懸钀<lb/>
俯明庭之若砥夾馳道其如髪將欲朝百蠻之酋帥集<lb/>
九命之簮笏豈徒競崑閬之瑶臺象河宫之貝闕髙齊<lb/>
嵩華勢比恒碣聚北斗之瑞雲挂西山之落月令者政<lb/>
<pb n="KR4h0022_WYG_049-3a"/>
之端春者嵗之始非遒人之徇路陋秦伯之懸市取象<lb/>
則金牓為奢指字則銀鈎可似建中于下無或不美六<lb/>
官有成萬姓允理惟精惟一道深黄帝之書不削不刋<lb/>
義合素王之史客有鄒魯之徒為之頌曰巖巖雙闕上<lb/>
干青雲明于著令煥乎成文萬人承式九有來君彼駟<lb/>
牧與露寢曾何足以稱云夫象者制法之流魏者大名<lb/>
之尤合二美以成德懸千古而為儔四門穆焉少正之<lb/>
誅何有大道行矣仲尼之歎焉求豈唯興禮讓息澆浮<lb/>
<pb n="KR4h0022_WYG_049-3b"/>
而已哉<lb/>
　　　花萼樓賦<hi>以花萼樓賦一首并序為韻</hi>　　高　蓋<lb/>
開元中歲天子築宫於長安東郛有以眷夫代邸之義<lb/>
舊者中宫起樓臨瞰於外乃以花萼相輝為名葢所以<lb/>
敦友悌之義也銀牓天題金扉御闕俯盡一國旁分萬<lb/>
里崇崇乎實帝城之壯觀也是時海内賔薦之士咸遊<lb/>
仙署馳神累日以待問於有司有司盛稱兹樓並命賦<lb/>
之小子庸蔽敢同頌美詞曰<lb/>
<pb n="KR4h0022_WYG_049-4a"/>
惟唐六代盛德被於幽遐彌𤣥都暨丹穴奄扶海與流<lb/>
沙莫不推福祚之攸永極威靈之所加敦夲既同夫羲<lb/>
軒之日睦親又比乎棠棣之花裂土苴茅以表慶錫珪<lb/>
分瑞以聮華信可以受無窮之祉而保乂我皇家者哉<lb/>
迺命有司濬池隍繕城郭將崇大壯之義載考方中之<lb/>
作繚垣墻以周舊宫設井幹而為新閣既凖既繩以揆<lb/>
以度望馳道而通禁林走建章而抵長樂攢畫栱以交<lb/>
映列綺窻以相薄金鋪摇吹以玲瓏珠綴含煙而錯落<lb/>
<pb n="KR4h0022_WYG_049-4b"/>
飾以粉繪塗之丹雘飛梁迴繞於虹光藻井倒垂乎蓮<lb/>
萼信神明之保護亦列仙之憑託於是乗輿乃登夫翠<lb/>
輦而建華旒鈎陳警道兮環衛周命期門使按蹕將有<lb/>
事乎娱遊六龍驤首以啓路八駿騰光而夾輈且肅肅<lb/>
以穆穆幸夫花萼之樓然後層軒四敞聖情周顧遥窺<lb/>
函谷之雲近識昆池之樹緑野物<hi>疑作初</hi>霽分渭北之川<lb/>
原青門洞開覽山東之貢賦亦以崇友悌之德勸農桑<lb/>
之務豈止唯臨鄠杜之郊空指邯鄲之路而已哉且壯<lb/>
<pb n="KR4h0022_WYG_049-5a"/>
麗難匹光華匪一馮禁夜以孤明隠垂楊而半出赫昈<lb/>
昈以宏敞肅隠隠而静謐非匠氏之竒工梓人之妙術<lb/>
孰能至於是哉嵗如何其嵗之首花萼樓兮對仙酒願<lb/>
比華封兮祝我聖君千萬壽嵗如何其嵗始正花萼樓<lb/>
兮開御營願同吉甫兮頌我聖君億載聲葢聖人去有<lb/>
欲反無名深宫皓素髙名<hi>疑作居</hi>穆清觀羣材之樂業朝<lb/>
諸侯而嚮明即知華夷欣慶冠帶混并均五氣之善叶<lb/>
三光之精嗟乎時難再得嵗不我與跡已混於沈滯心<lb/>
<pb n="KR4h0022_WYG_049-5b"/>
未齊於出處此小子之所以瞻梁棟以自非仰雲霄而<lb/>
失序<lb/>
　　　第二<hi>同前韻</hi>　　　　　　　　王　諲<lb/>
我唐有國塹炎海而苑絶漠封日域而堤流沙生堯舜<lb/>
而開統誕文景而承家于兹百有二十載開元皇帝御<lb/>
極居藩符五馬之兆在天豈一龍能加愛弟則淮南之<lb/>
仙術名王則臨淄之才華朝有土階之約宫靡瑶臺之<lb/>
奢飾舊館而納景建飛觀而臨霞長公子之自薄塞主<lb/>
<pb n="KR4h0022_WYG_049-6a"/>
人之相誇非徒擬花萼之<hi>三字一作於不壯不</hi>麗盖取諸棠棣之<lb/>
華請循其始仍舊而作珍林自生靈池不鑿下池塘之<lb/>
煙霧植夜<hi>疑作掖</hi>垣之花萼鳬鷖翕習而來止樓臺<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼<lb/>
而相錯雨日而雲起澄潭霽夕而月懸髙閣歸梁國於<lb/>
上苑通代邸於平樂洞複道而為臨幸矗曾城而作垠<lb/>
堮於是于城之<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>建此飛樓横邐迤而十丈上崚嶒而<lb/>
三休仰接天漢俯瞰皇州百鄽之所迴合九逵之所夷<lb/>
猶總萬象之多少極二曜之環周為棟宇之殊觀實崇<lb/>
<pb n="KR4h0022_WYG_049-6b"/>
髙之寡仇盖術<hi>疑</hi>者之不陋亦帝王之所遊規模制度<lb/>
去奢維素方面曲折匠石所務浮欄鬱律而却偃飛甍<lb/>
參差而前注連磴道而内屬曳軒窓之横騖龍獸撫柱<lb/>
而相驚虹蜺亘薄而齊布塗椒蘭以為馥銜明月而為<lb/>
炷牓題仲將之手頌登文考之賦六合清朗天地静謐<lb/>
明主垂裳賢臣屈膝龍輿親覽珠旗曉出言羽衛以清<lb/>
帳勅太史之擇日㸃翠幕而夾道列雲影而竟術萬國<lb/>
争馳而駢㑹千官畢扈而咸秩宫闕迢遥其若浮郡國<lb/>
<pb n="KR4h0022_WYG_049-7a"/>
森羅以如一廣宴頒大官之膳鴻霈寛司寇之律獻春<lb/>
之望嚴更羅守月上南山燈連北斗魚啟鑰於樓上龍<lb/>
銜燭於帳口帝城縱觀而駕肩王官望瞻而仰首鼔吹<lb/>
更落琴笙夜久清歌齊升而切漢妙舞連軒而垂手張<lb/>
廣樂以建和示至樂於羣有天子偃伯天下髙臨穆清<lb/>
理國以道與代作程不純儉以愆徳不徇奢而害盈建<lb/>
宫而豐其屋則遵求舊作室而節其用則示閑情其孝<lb/>
友也署為花萼之號其動<hi>疑</hi>人也則牓以正本之名何<lb/>
<pb n="KR4h0022_WYG_049-7b"/>
聖人之啟意物與道而相并秦作阿房而窮侈靡漢宫<lb/>
未央以自尊榮由是展禮樂開塾序太學時薦列國奉<lb/>
舉擇仙郎為清選之官闢星臺為明試之所顧無智士<lb/>
之知難而勞能者之虚佇<lb/>
　　　第三<hi>同前韻</hi>　　　　　　　　張　甫<lb/>
粤若帝業盛惟皇家宅秦都雍枕梁通巴開别館以對<lb/>
赫飾離宫而再華叙温恭之深愛沐棠棣之榮華當其<lb/>
代邸初構華池方鑿鴻鴈新來潛龍未躍磐石利建維<lb/>
<pb n="KR4h0022_WYG_049-8a"/>
城固作授車東華<hi>一作平</hi>之門飛葢西園之樂升降五位<lb/>
周環四託維梓維匠爰謀爰度建彩樓規層閣欒櫨跂<lb/>
翼以攢鬭枝掌杈牙<hi>見靈光殿賦</hi>而相搏凌兢雲垂嶪岌星<lb/>
錯風恬氣隠雨霽煙廓中坐平望數香街之往來馮檻<lb/>
下觀盡天京之郊郭厲丹鳳陵白鶴浮網玲瓏流光灼<lb/>
爍隂移翠伏影<hi>一作摇</hi>碧潭之清泠日上金題照錦林之<lb/>
花萼帝曰惟休順豫而遊躋攀初極眺覽還周登萬樂<lb/>
或歌或舞列千品乃公乃侯莫不傾赤縣竭神州士女<lb/>
<pb n="KR4h0022_WYG_049-8b"/>
都集衣冠盡留悉<hi>一作同</hi>觀聖㫖共仰皇猷掩宫扉則聞<lb/>
簫聲之下漢卷珠箔則覩天人之在樓至若<hi>此下一有恭惟字</hi>
乃趣是求室<hi>一作立</hi>喻政有光於聽覽事無妨於農賦邈<lb/>
以迥出花容玉質綺樹紛映類仙臺之下空天光照臨<lb/>
若秦樓之上日列衆窓以啟扉䟽重門而夾室紅塵晝<lb/>
歛則數之疑千緑雲暮屯則望之如一理孝<hi>一作孝禮</hi>光大<lb/>
敦敬則友撫安戎狄調六合以為家敦睦友于冠百王<lb/>
而為首化猷方行土無不并演湯禹之仁惠灑唐虞之<lb/>
<pb n="KR4h0022_WYG_049-9a"/>
頌聲士庶從而言曰觀其壯則知至尊之攸處察其功<lb/>
則知萬人之是與欽其號則知昆弟之相穆見其儀則<lb/>
知君臣之有序此聖情方在於𤣥邈豈小人之賦能舉<lb/>
　　　第四<hi>同前韻</hi>　　　　　　　　陶　舉<lb/>
粤若稽古大哉皇家叶聰明於六聖敦孝友於四遐睦<lb/>
親親以相及樂韡韡以同華漢后龍宫建邸園之水樹<lb/>
梁王鴈沼通禁掖之煙花<hi>一有仍字</hi>峻隅以立制葺重樓之<lb/>
可嘉嘉其謂何感物而作取諸棠棣目以花萼既揆日<lb/>
<pb n="KR4h0022_WYG_049-9b"/>
而爰謀亦占星而是度奢必去泰儉而匪薄素壁照曜<lb/>
以霜皜丹桂翕赩而霞錯疊欒櫨之夭矯繞軒檻之周<lb/>
流雖麗萼之不足實規模而寡仇秦皇祈年之觀漢武<lb/>
井幹之樓在縱驕而彼得豈興竒而我儔若乃百寮望<lb/>
幸一人流煦君御下而觀風臣登髙而獻賦信布澤而<lb/>
昭德豈徒樂而是務術徑直千鄽閈如一察近逺而皆<lb/>
盡指纎㣲而匪失前巻珠簾後却疎牖分渭北之川光<lb/>
别終南之峯首千門迴霽百陌㣲明翠幄凝煙暖青軒<lb/>
<pb n="KR4h0022_WYG_049-10a"/>
以靄映紅荷浸水嬌緑浦以縈盈咨謀景暇遊務晨并<lb/>
爰居爰處載笑載語萬人是察九族惟叙猶側聽於輿<lb/>
言或敢揚於君舉<lb/>
　　　第五<hi>同前韻</hi>　　　　　　　敬　括<lb/>
大哉神武四三皇而作主赫矣勛華一六合而為家莫<lb/>
不北荒于窮髪西極于流沙故得殊方效祥則黄金紫<lb/>
玉禁苑呈瑞則芝草仙花彼成康與文景又安足以道<lb/>
耶美夫一人有作庶品咸若以為不壯不麗無以彰至<lb/>
<pb n="KR4h0022_WYG_049-10b"/>
尊是用上棟下宇將以信景禄於是建百堵之崇墉起<lb/>
九重之層閣上鬱律兮中窈窕靈煌煌兮神漠漠形直<lb/>
舉而孤標勢將飛而不却俯蘭叢之長坂對旗亭之延<lb/>
郭鑾輿屢降豈寫望於桂巖金牓遄開遂興名於花萼<lb/>
懿哉鴻紛以光寵夫何佳氣之蕭索洎夫氷開御溝春<lb/>
滿皇州青氣始霽旭日初浮皇帝乃被法服登兹樓羅<lb/>
綵仗駐鳴騶開繡戸之銀鏁巻珠簾之玉鈎冠葢穆然<lb/>
而仰敬睟容端拱而倚旒將欲居北辰而觀萬國嚮南<lb/>
<pb n="KR4h0022_WYG_049-11a"/>
面而朝諸侯豈徒爰居爰處以遨以遊而已哉邈邈陵<lb/>
雲崇崇作固虹梁<graphic n="KR1894" url="https://raw.githubusercontent.com/kanripo/KR-Gaiji/master/images/KR1894.png" mimeType="image/png"/>蟉而霞赩皓壁皛晃而月素亘以<lb/>
遐路近對東郭之門周以繚垣遥接上林之樹流雲衝<lb/>
牖而中斷飛鳥拂簷而斜度賁育之㨗猶愕眙而不能<lb/>
躋揚馬之才斯侍從而為之賦若乃雷雨作解乾坤得<lb/>
一澤布三春歡逢五日陳簮笏之濟濟耀威儀之秩秩<lb/>
皇帝乃臻夫此樓也若其旁倚鳳城却瞻龍首帟幕夥<lb/>
以分布車徒紛以相輮奉常陳百戲之樂大官進千鍾<lb/>
<pb n="KR4h0022_WYG_049-11b"/>
之酒巍巍天子南面上壽德洽蒼生樂乎大有别有失<lb/>
路營營棲遲此情時哉未遇命也難并叅嵗賦兮徒延<lb/>
佇懐明君兮變芳序思入仕以盡忠悵良時而誰與儻<lb/>
仙郎之髙鑒冀夫鵷鷺而為侣<lb/>
　　　廣達樓賦<hi>以珠簾無隔露為韻</hi>　　　　李　濯<lb/>
聖人定天保據皇圖法乾坤之正位當河洛而建都閟<lb/>
宸居於斗極立象魏於天衢明堂㨖雲可以恭祖考之<lb/>
配土圭測景可以驗盈縮之符葢將以同光日月比德<lb/>
<pb n="KR4h0022_WYG_049-12a"/>
唐虞以為損之又損不可取則觀象不壯不麗安可威<lb/>
戎耀胡乃截<hi>疑作蕆</hi>匠石命班輸審曲之官必萃明中之<lb/>
士載驅建崇樓於闕下聳飛閣於城隅諒惟新以樸斵<lb/>
葢仍舊之規模因子來而悦使豈殫力以為娱材露桐<lb/>
栢階駢碔砆應龍蜿蟺以驤宇猛獸贔屭以乗桴明璫<lb/>
藻耀於懸井朱鳥騫飜於薄櫨璇題景曜銀牓霞鋪及<lb/>
<hi>疑</hi>麗譙而崛起疊井幹以相扶月透欀壁星懸網珠莫<lb/>
不功侔造化妙盡洪纎雉堞相望而闇連宫闕門闈廣<lb/>
<pb n="KR4h0022_WYG_049-12b"/>
達而俯接閭閻德陽傍倚少室前瞻散春光於玉戸擁<lb/>
佳氣於珠簾桂棟連雲巢儀彩鳳蓂枝濯秀影伴初蟾<lb/>
若乃皇輿戾止羽衛龍趨召西園之花萼奏百里之笙<lb/>
竽湛堯罇而百辟和暢皦舜樂而四海歡愉窮歡浹日<lb/>
宴樂成需下金屋之仙伎出瓊樓之艷姝飛曼唱則衆<lb/>
類斯洽激清聲則煩憂自無皇情穆然聖慮夕惕數路<lb/>
必達四門廣闢撤懸損膳捐金抵璧懼侈心之有萌恐<lb/>
澆俗之未革乃延直史引詞客正八音稽六籍以為深<lb/>
<pb n="KR4h0022_WYG_049-13a"/>
居内視不足以觀政化是用發號施令將欲以省力役<lb/>
慮一物之乖所念九重而斯隔故坐衢室以觀謗登總<lb/>
章而側席乃命遒人以勸農宣木鐸以徇路求大隗之<lb/>
至道示赫胥之太素樂俗安居者皤皤而鼔腹啜菽飲<lb/>
水者熈熈而含哺撫<hi>一作播</hi>薰風歌湛露開罪洛陽之獄<lb/>
望氣大庭之庫象乎帝先廓我鼎祚巍巍乎應天地之<lb/>
變通蕩蕩乎作皇王之軌度<lb/>
　　　吹笛樓賦<hi>以時平故事有吹笛樓為韻</hi>　　鄭　瀆<lb/>
<pb n="KR4h0022_WYG_049-13b"/>
路出東門當川原静處以凝望見櫺檻蕭然而起愁問<lb/>
於垂白荷鋤叟云是明皇吹笛樓龍吟洛水兮韻如在<lb/>
鳳去喬山兮君不留當昔開元之時天下無事鴻恩不<lb/>
間於中土鑾駕常遊於北地姚公宋公之智略動必諮<lb/>
謀寧王薛王之忠貞出皆參侍西則秦京東則洛城八<lb/>
百里之歌鐘斷續五十年之寰海升平于時駐清蹕御<lb/>
丹楹執簫管而宸衷時<hi>一作暗</hi>悦臨曲欄而睿思俄生莫<lb/>
不湘絃罷彈泗磬休擊楚舞態止齊謳韻寂九天歛霧<lb/>
<pb n="KR4h0022_WYG_049-14a"/>
送芳景於瓊軒萬籟韜音讓嘉名於玉笛既運指而有<lb/>
規乃濡脣而是吹林巒兮髣髴如變寒暑兮須臾可移<lb/>
折楊栁之數聲鴈驚前渚落梅花之一曲鳥散芳枝自<lb/>
從弓劍有遺星霜頻度綺窓蕭索以將毁繡嶺連延而<lb/>
若故竟無六律繼當時紫府之清音空有一條是往日<lb/>
翠華之來路雕檐寂寞兮鏤檻堪依隟駟寧迴兮煙鸞<lb/>
莫追三山迢遞在何處萬姓淒凉無見時宫商之杳眇<lb/>
難尋雲消雨散榱桷之傾欹若此月慘風悲苟非德邁<lb/>
<pb n="KR4h0022_WYG_049-14b"/>
三皇化敷九有龍馭雖逝鴻名不朽則斯樓也寂寞空<lb/>
存安得往來霑襟而稽首<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四十九<lb/>
</p>
<p>
</p>
  </div>
</body>
</text>
</TEI>
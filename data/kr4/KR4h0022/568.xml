<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百六十九</head>
    <p>
<pb n="KR4h0022_WYG_568-1a"/>
欽定四庫全書<lb/>
　文苑英華卷五百六十九　宋　李昉等　編<lb/>
　雜賀一<lb/>
　　爲杭州崔使君賀尊號表一首<lb/>
　　賀加天寳尊號表一首<lb/>
　　賀冊尊號表一首<lb/>
　　爲河南盧尹賀上尊號表一首<lb/>
　　賀新樂表一首<lb/>
<pb n="KR4h0022_WYG_568-1b"/>
　　爲雍州父老賀鑾駕停幸洛邑表一首<lb/>
　　爲何舍人賀於梁王處見御書文表一首<lb/>
　　爲韋右相賀拜洛表一首<lb/>
　　賀納諫表一首<lb/>
　　爲秋官員外郎李敬仁賀聖躬新牙更生表一首<lb/>
　　賀聖躬痊復表三首<lb/>
　　賀聖體平復御紫宸殿受朝賀表一首<lb/>
　　爲安平公華州賀聖躬痊復表一首<lb/>
<pb n="KR4h0022_WYG_568-2a"/>
　　　爲杭州崔使君賀尊號表<hi>武后</hi>李　嶠<hi>延載元年</hi>
臣某言伏奉五月十一日制書陛下俯順羣情懋膺大<lb/>
典垂光休於百代被鴻恩於萬族凡在含生孰不慶幸<lb/>
臣某中賀臣聞太朴既謝帝皇之迹已殊聖道不追王覇<lb/>
之風且雜雖崇號廣溢遞享於隆名而徳薄政衰不光<lb/>
於神器<hi>一作氣</hi>伏惟越古金輪聖神皇帝陛下承大雲之<lb/>
法記應榮河之寳籙以天上天下之尊爲隆平太平<lb/>
之主不言而理三階正而六氣調不怒而威萬㝢清而<lb/>
<pb n="KR4h0022_WYG_568-2b"/>
百蠻服延富夀於和平制雍熈於易簡慕義嚮化之黨<lb/>
候雨占風疇徳瑞聖之符非烟若霧青襟蹈舞於庠塾<lb/>
黄髪謳吟於衢路固可使堯舜擁篲禹湯扶輪超塵刼<lb/>
而首唱邈梵天而髙視豈登三减<hi>疑作咸</hi>五邁昔殊今而<lb/>
已哉嘉號初登殊章備舉鋪帝容而建皇極大寳聿承<lb/>
旋乾軸而正坤維洪鑪再造仙渙與祥風俱動湛恩共<lb/>
天威並作緩姬文之獄既削爰書錫漢后之酺且班戎<lb/>
律覃敷之澤出九掖而浸羣方抃躍之音自三川而周<lb/>
<pb n="KR4h0022_WYG_568-3a"/>
四海遂乃崇祇肅於梵宇致嚴恭於清廟申寃舉滯而<lb/>
有善畢升崇徳報功而無文咸秩䂓模粲而洋溢道徳<lb/>
紛而布濩豈直朝野稱慶觀羙化之維新故亦神祗降<lb/>
祥見鴻基之載固臣叨延龜組繆分虎符千年有遇更逄<lb/>
開闢之初百辟承歡不預趨馳之末瞻雲路而式怍仰<lb/>
天庭而載佇踴躍之懐企聳無極無任鳬藻悦豫之至<lb/>
謹遣某官奉表陳賀以聞<lb/>
　　　賀加天寳尊號表　　　　　李　邕<hi>天寶元年</hi>
<pb n="KR4h0022_WYG_568-3b"/>
臣邕言伏奉今月日恩㫖萬方士庶九土軍戎昭洗宸<lb/>
波光被聖渥臣誠歡誠喜載欣載躍頓首頓首死罪死<lb/>
罪臣聞沐雨露者草樹自樂荷陶鈞者動植皆春故知<lb/>
則而象之守而行之所謂則天之明立人之極有慶斯<lb/>
大無得而名者也伏惟陛下尊崇聖祖肅㳟道教子物<lb/>
天徳序位代工惣三五之妙勲統億兆之全業戈甲謐<lb/>
息華戎底平故得真容慶應潛通帝夣寳符靈貺允叶<lb/>
神心加號所以發祥郊天所以昭報大禮盛事光赫旬<lb/>
<pb n="KR4h0022_WYG_568-4a"/>
時作解周仁廓開宇宙天禀<hi>類表作京</hi>褒稱雲紀變名風物光<lb/>
華再馳暉於日月河山保界重賦質於乾坤同一氣之<lb/>
逮<hi>類表作建</hi>初與四時而浸逺天長地久呼萬嵗於太平國<lb/>
泰朝歡舞<hi>一作職</hi>九韶於聖主臣忝私守郡常荷載天空<lb/>
馳就日之誠未盡歌雲之慶無任欣躍竦抃之至<lb/>
　　　賀冊尊號表<hi>憲宗</hi>　　　　　韓　愈<hi>元和十四年</hi>
臣某言伏聞宰相公卿百官及關輔百姓耆<hi>集作耋</hi>老等<lb/>
以陛下功崇徳鉅天成地平冝加號於殊常以昭示於<lb/>
<pb n="KR4h0022_WYG_568-4b"/>
来代載陳情欵懇至再三陛下仰稽乾文<hi>集作符</hi>俯順人<lb/>
志乃以新秋首序令月吉辰發揚鴻休膺受顯冊天人<lb/>
交慶日月揚光寰海之間含生之類抃歡踴躍以歌以<lb/>
舞誠歡誠喜頓首頓首臣聞體仁長人之謂元發而中<lb/>
節之謂和無所不通之謂聖妙筭無方之謂神經緯天<lb/>
地之謂文戡定禍亂之謂武先天不違之謂法天道濟<lb/>
天下之謂應道伏惟元和聖神文武法天應道皇帝陛<lb/>
下子育億兆視之如傷可謂體仁長人矣喜怒以類刑<lb/>
<pb n="KR4h0022_WYG_568-5a"/>
賞不差可謂發而中節矣明照無私幽隠畢逹可謂無<lb/>
所不通矣發號出令雲行雨施可謂妙筭無方矣三光<lb/>
順軌草木遂長可謂經緯天地矣除剗冦盜宇縣清夷<lb/>
可謂戡定禍亂矣風雨以時祥瑞輻湊可謂先天而天<lb/>
不違矣國内無飢寒四夷皆朝貢可謂道濟天下矣衆<lb/>
羙備具名實相當赫赫巍巍超今冠古方當講明堂辟<lb/>
雍之事撰太山梁父之儀搜三代之逸禮補百王之漏<lb/>
典時乗六龍肆覲東后微臣幸生聖代觸犯刑章假息<lb/>
<pb n="KR4h0022_WYG_568-5b"/>
海隅死亡無日瞻望宸極心魂飛揚有斥<hi>集作永</hi>棄之非<lb/>
<hi>集作悲</hi>無自新之望曽不得與鳥獸率舞蠻夷縱觀爲此啣<lb/>
酸抱痛負<hi>集作且</hi>恥且慙無任感恩戀闕懇逼徬徨之至<lb/>
謹奉表陳賀以聞<lb/>
　　　爲河南盧尹賀上尊號表<hi>武宗</hi>李商隠<hi>㑹昌五年</hi>
臣某言臣得本道進奏院狀知宰臣某等奉上尊號以<lb/>
光洪休耀列聖之睿圗表三宫之慈<hi>集作義</hi>訓凡在生物<lb/>
孰不歡心臣某中賀臣聞善言天者必推功於廣覆善言<lb/>
<pb n="KR4h0022_WYG_568-6a"/>
日者必詠徳於大明然後物仰𤣥穹人知景曜皇王擬<lb/>
象今古同規伏惟仁聖文武章天成功神徳明道大孝<lb/>
皇帝陛下體天垂䕃法日輪輝𢎞上徳以纉戎啟下武<lb/>
而膺運頃從臨御旋致治平雨塊風條時推順適苖螟<lb/>
葉<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>坐致消亡是以銀甕石碑非煙浪井神而告瑞史<lb/>
不絶書且獯鬻爲災周秦之䇿金行火運不絶於侵陵<lb/>
瀚海隂山幾渝於約誓而敢乗衰運來犯昌朝陛下乃<lb/>
赫以天威授之宏畧一伐而單于僅免三鼓而貴主来<lb/>
<pb n="KR4h0022_WYG_568-6b"/>
還滅大邦之仇讐攄累聖之忿憤及晋陽逐帥代馬新<lb/>
羈陛下又濬發宸襟委諸廟畫浹辰而前軍就路逾月<lb/>
而元惡膏碪浄豐沛之遺疆舉陶唐之故俗蕞爾潞子<lb/>
復生孽童脱縗冀恩止柩拒詔據九折之險有五州之<lb/>
人藪澤逋逃糞土租税陛下又逺揚神㫁深詔徂征合<lb/>
鎮魏之強藩出韓彭之鋭將夷其巢窟去彼根株清明<lb/>
皇之舊宫復金橋之故地曽非曠嵗集此丕功固已至<lb/>
化潜融事光於玉板𤣥機獨運理溢於瑶編况又志切<lb/>
<pb n="KR4h0022_WYG_568-7a"/>
希㣲道存冲漠慕遺蹤於姑射載動堯心思順請於崆<lb/>
峒欲勞軒拜逺惟<hi>集作掦</hi>聖祖載佇神孫俾異法皆袪多<lb/>
門就掩麟殿正𤣥元之座鳯書招黄老之徒將以休有萬<lb/>
齡臨茲兆衆使咸踐夀昌之域俱逰富庶之鄉巍乎煥<lb/>
乎盛矣羙矣故得人祗叶欲華夏均懐願加尊顯之稱<lb/>
以報財成之羙宰臣等果能陳大義允建鴻名伊尹暨<lb/>
湯咸有一徳咎繇謨禹克讃九功述至善於王猷標具<lb/>
羙於帝籙南山稱夀北辰降光永終<hi>一作於</hi>無極之年長<lb/>
<pb n="KR4h0022_WYG_568-7b"/>
奉上清之號臣幸丁昌運方守洛京空深戀闕之誠不<lb/>
在稱觴之列舉頭見日雖悲千里之遥測管窺天且慶<lb/>
百生之幸無任徘徊望闕蹈舞踴躍之至<lb/>
　　　賀新樂表<hi>周武帝</hi>　　　　　庾　信<lb/>
臣等言臣聞天地順動則雷出爲豫聖人功成則風行<lb/>
有節故六徳在咸池之官山谷可調八風入承雲之奏<lb/>
人神不雜我大祖文皇帝體國經野設官分職變魏作<lb/>
周移風正雅衣裳而朝萬國珪璧而㑹諸侯至如經綸<lb/>
<pb n="KR4h0022_WYG_568-8a"/>
圗籍校讐煙燼樂正無缺章秩宗無廢典豈但商頌十<lb/>
篇得諸太師之室虞書五禮取於恭王之宫伏惟皇帝<lb/>
以下武嗣興中陽繼業運日月之明動淵泉之慮律厯<lb/>
著微無煩於太史隂陽晷度躬定於天官故得叅考八<lb/>
音研精六代封晋魏爲二王序殷周爲三恪雖復朱干<lb/>
玉戚尚識典刑素韍纁裳猶因雄據未若山雲特起八<lb/>
卦成形鳯凰于飛九州觀徳改金奏於八佾合天元於<lb/>
六舞聲含擊石更入登歌調起初鐘還叅玉管足以感<lb/>
<pb n="KR4h0022_WYG_568-8b"/>
天地而通神明康帝徳而光𤣥象昔者齋居𤣥扈爲曲<lb/>
在於雲門師度盟津習舞歸于山立遂乃包括三名克<lb/>
諧一代作者之謂聖天之所啟乎豈惟路皷靈鼗空桑<lb/>
孤竹廣矣大矣輪焉奐焉是知零陵孝亷空傳玉管始<lb/>
平太守虛稱銅尺臣等並預鈞天同觀張樂軒墀𢎞敞<lb/>
欄檻眺聽崇牙業業猛簴趪趪翠鳯掦旌靈鼉樹鼓杳<lb/>
𡨕雲霧蕩薄丘陵醴泉與甘露同飛赤鴈與斑麟俱下<lb/>
聘魯請觀理當見其盛徳適齊忘味定是知其盡羙昔<lb/>
<pb n="KR4h0022_WYG_568-9a"/>
淵魚聽曲尚得聳鱗櫪馬聞絃猶能仰秣臣等誠愧知<lb/>
音敢忘悦豫若使詳其音律是所邈然但能記其鏗鏘<lb/>
於茲爲幸不勝慶悦之誠謹詣朝堂奉表以聞<lb/>
　　　爲雍州父老賀鑾駕停幸洛邑表<hi>髙宗</hi>
　　　　　　　　　　　　　　　李　嶠<lb/>
臣等某言伏奉今月日詔書鑾駕停幸洛邑臣等輕生<lb/>
多幸淺識逢時青襟遊聖人之國白首觀太平之化常<lb/>
恐㳙涘難效溝壑易期所以眷戀軒宇徘徊霄極日者<lb/>
<pb n="KR4h0022_WYG_568-9b"/>
農秋蹔缺庶政微勤天皇損上益下忘身循物便欲移<lb/>
鑾徙蹕望河洛之封畿削賦蠲徭罷咸秦之力役臣等<lb/>
仰銘𤣥造退揆愚心誠以天府膏腴帝畿殷實雖菑畬<lb/>
之務稍闕於千箱而衣食所資尚豐於累載况惸嫠賙<lb/>
給家室乂安何容使扆座鳴謙聖躬服劬勞之事衡門<lb/>
髙枕臣等蒙過差之澤是用低徊跼蹐抒抽慙惶方且<lb/>
選議蓬茨推中襟於白屋囚言槐棘外下情於紫路不<lb/>
謂乾心俯應聖徳潜融降六璽而紆紱廻三光而改照<lb/>
<pb n="KR4h0022_WYG_568-10a"/>
人欲天從既通誠感禀靈含氣疇非慶躍竊惟政途非<lb/>
一朝務有恒國彛不可以思<hi>疑</hi>廢家征不可以事闕天<lb/>
皇愛精頤壽荅兆庶之歡心臣等畢力窮年供黍稷之<lb/>
餘税庶得百度無曠九功惟叙伏望皇明乃睠輿輦少<lb/>
安則海甸蒸人撫耕鑿而知勉渭濱遺老仰雲天而識<lb/>
庇無任踴躍之至<lb/>
　　　爲何舍人賀梁王處見御書雜文表<lb/>
　　　　　　　　　　　　　　　前　人<lb/>
<pb n="KR4h0022_WYG_568-10b"/>
臣彦先等言臣於梁王三思處見御書雜文尺牘凡九<lb/>
十卷跪發珍藏肅承瑶檢天文景鑠璧合而珠連聖理<lb/>
雲廽鸞驚而鳯集究黄軒鳥跡之巧殚紫府結空之勢<lb/>
偃波垂露㑹寳意而咸<hi>一作成</hi>新半魄全曦象天形而得<lb/>
妙固已竒蹤絶俗羙態入神掩八體而擅規模冠千齡<lb/>
而垂楷法重以語成四教文揔六詩聲咀徴而含宫㫖<lb/>
懲違而動<hi>疑作勸</hi>徳用之於國敦風俗而厚人倫行之於<lb/>
家習雍和而崇孝敬惟彼良翰特蒙殊奬銘厚渥而歡<lb/>
<pb n="KR4h0022_WYG_568-11a"/>
悚竭深誠而奉戴是用編之玉軸勒以銀繩盡罄梁珠<lb/>
特裝瑇<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之匣惣攻<hi>一作收</hi>陶璧用餙瑠璃之笥雕鏤千<lb/>
品緹巾萬襲芸香却蠧芝體爲封珍寳之精下燭西崑<lb/>
之岫文章之氣上纒東壁之象實可謂天下之妙迹域<lb/>
中之竒觀者焉臣等幸遇休明叨近簮笏駭矚非常之<lb/>
瑞欣逄不世之寳足蹈手舞徒懐鑚仰之心夕死朝聞<lb/>
豈識名言之地無任抃躍歡忻之至謹奉表陳賀以聞<lb/>
　　　爲韋右相賀拜洛表<hi>武后</hi>　　闕　名<hi>垂拱四年</hi>
<pb n="KR4h0022_WYG_568-11b"/>
臣某等言伏奉五月九日制書將拜圗温洛肅事南郊<lb/>
御朝堂列群后恭聞大禮不勝慶躍臣某中賀微臣泛覧<lb/>
金冊詳窺玉板商較於七十二代下上<hi>一作上下</hi>於數百千<lb/>
年以羲軒稱皇所貴者河圗龍出以堯舜稱帝所尊者<lb/>
洛書龜負猶未聞緫集靈命𢎞敷聖業籠大勛於萬古<lb/>
盡能事於一朝非天下之至神其孰能與此乎伏惟皇<lb/>
太后陛下肅膺遺託光踐丕基皇業髙於補天母徳隆<lb/>
於配地東西浹洽窮八制而流河海南北貞明洞六幽<lb/>
<pb n="KR4h0022_WYG_568-12a"/>
而懸日月淹中訪禮汶上披圗情每留於布政義不忘<lb/>
於宗祀於是全謀聖造異制神行迎四象而疏圍向八<lb/>
風而闢牖上圎法天而煙雲爲之動色下方象地而龜<lb/>
玉所以呈姿𤣥功叡範洋溢於歌頌秘采靈文昭彰於<lb/>
篆刻豈白雲青玉唯傳地理之經黄魚黒鳥但播<hi>一作稱</hi>
天乙之號可以答上𤣥之命可以光累聖之隆制有司<lb/>
陳法駕用禋柴之典採沉璧之儀然後負黼扆而朝百<lb/>
神垂衣裳而㑹萬國不亦休哉不亦盛哉臣忝預出征<lb/>
<pb n="KR4h0022_WYG_568-12b"/>
恨深流滯河西弔影啣珠之託未申洛北馳心拊石之<lb/>
歡何極不任悚懼之至<lb/>
　　　賀納諫表<hi>代宗</hi>　　　　　　常　衮<lb/>
臣某言伏以補闕姚南仲和仕幹等上封事恩命特與<lb/>
改官及進階兼賜章服又内常侍吳承倩奉聖㫖令两<lb/>
省供奉官數論得失無有隠諱者徳音霈然公讜知勸<lb/>
羣情震喜中朝動色易曰感人心而天下和平今之所<lb/>
感可謂深矣臣謬當丞弼之任不能有所啟聞踧踖自<lb/>
<pb n="KR4h0022_WYG_568-13a"/>
慙惶汗失次然以聖徳之𢎞納天聽之宏博欣奉踴躍<lb/>
不勝大慶中賀臣聞從諫則聖帝之徳也有犯無隠臣之<lb/>
分也故上聞逆耳之忤受而不疑下有殺身之益死而<lb/>
無悔禮曰天子齋戒受諫又曰近而不諫則尸利帝道<lb/>
莫盛於有虞書之羙舜則曰嘉言罔攸伏萬邦咸寜王<lb/>
道莫過於有周詩之頌文則曰思皇多士惟周之楨漢<lb/>
家雜之以霸亦詳延極諫訪求得失國朝稽合皇道肇<lb/>
脩人紀貞觀故事布政典章危言正論聞於天下陛下<lb/>
<pb n="KR4h0022_WYG_568-13b"/>
以欽明御厯紹休祖業仁聖廣大天覆地容求賢進善<lb/>
有如不及每覧群臣奏議日旰忘勞穆然嘉納不令夙<lb/>
退順顔者必逺忤㫖者必容而芻蕘之可擇庶藜藿之<lb/>
兼採少有所補從之如流雖委輅論都即日西行伏車<lb/>
頓首路廽乗輿方之於今未云其速而又渙發宸㫖宣<lb/>
𨗳近臣直言者賞之於朝罷奏者責其所職以明沮勸<lb/>
大悦人心則太平雍熈之化溥將四表矣可以動天地<lb/>
可以服<hi>一作伏</hi>戎夷雖上古至理納諫逹聦坦然不諱未<lb/>
<pb n="KR4h0022_WYG_568-14a"/>
覩今日之盛也望請宣付史官光垂帝録臣職任潤色<lb/>
敢揚鴻休無任欣躍之至<lb/>
　　　爲秋官員外郎李敬仁賀聖躬新牙更生表<hi>武后</hi>
　　　　　　　　　　　　　　　李　嶠<lb/>
臣敬仁言昨因奉事蒙恩入對伏見陛下所御湛露殿<lb/>
三間兩間雨漏無所修葺又因顧問之次伏承聖㫖云<lb/>
去年口中生一齒今年又生一齒臣伏以聖徳謙冲躬<lb/>
自菲薄富有四海尊居萬乗而中堂外扉不閲<hi>一作關</hi>於<lb/>
<pb n="KR4h0022_WYG_568-14b"/>
寒暑上棟下宇未離於燥濕降紫宸而齊白屋屈帝力<lb/>
而用氓心雖昔之采椽土階茅茨蒿柱漢皇之儉用夏<lb/>
后之卑宫六籍之所讃揚百家之所記述曷足以希風<lb/>
上聖仰帝道之崇髙擁彗後塵望皇輿之軌躅臣又聞<lb/>
之易有四營金牙爲夀考之象詩有六義玉齒載神仙<lb/>
之謡還年而編貝不虧却老而瓠犀仍出亦有堅而不<lb/>
脱聞於𨗳養之方落而更生得自靈飛之散斯並道藏<lb/>
幽記術隠上情誠福力之所招匪勤求而可致陛下端<lb/>
<pb n="KR4h0022_WYG_568-15a"/>
莊静黙寛惠仁慈抑嗜欲而省煩勞恤飢寒而甘敝陋<lb/>
宜其延貺宗社受報黎元集天地之休和享靈祗之介<lb/>
祉故得百祥䕶體五福登年同鎬邑之夣齡邁鑣宫之<lb/>
錫夀豈徒一人有慶常居北極之尊實乃萬姓同歡共<lb/>
仰南山之固臣謬以庸賤獲奉宸嚴欣聖夀之延長願<lb/>
稱大慶見宸居之挹損思揚至徳乞宣示海内仍録付<lb/>
史官庶使六合之中知寳筭之方永百代之後頌休風<lb/>
而不絶無任抃躍之至謹詣闕奉表陳賀以聞<lb/>
<pb n="KR4h0022_WYG_568-15b"/>
　　　賀聖躬痊復表<hi>代宗</hi>　　　　常　衮<lb/>
臣某言臣親<hi>一作見</hi>奉聖㫖伏承御膳過時微似煩熱臣<lb/>
等退用兢悸不安寢興齋居潔誠思獲休問適中使吳<lb/>
承倩至奉宣徳音今已校退卿等不須憂者恭承睿㫖<lb/>
俯協歡心欣抃失容蹈舞不足伏以陛下裁成二氣聴<lb/>
斷萬方每積憂勞載勤旱暵<hi>一作宵旰</hi>所以下祈人命上黷<lb/>
聖躬責在微臣退増兢懼今溽暑過候凉秋戒期方助<lb/>
穆清上滌𤣥慮伏惟簡臨庻政保合太和以答天地穣<lb/>
<pb n="KR4h0022_WYG_568-16a"/>
穰之福以慰臣子顒顒之望天下幸甚無任喜慶踴躍之<lb/>
至<lb/>
　　　同前　　　　　　　　　　于公異<lb/>
臣某言今月十七日衙官吏萬項奏事回伏奉手詔伏<lb/>
審聖躬頃暫乖理今悉康平凡在臣子不勝抃躍中賀伏<lb/>
惟皇帝陛下自天生徳紹聖垂衣<hi>類表作休</hi>運啟握符已慶<lb/>
無疆之夀疾稱勿藥果從有喜之辭歡初洽於朝廷慶<lb/>
旋周於海内臣伏以天心恭順庶政殷繁既當痊愈之<lb/>
<pb n="KR4h0022_WYG_568-16b"/>
初宜加頤攝之道然猶日旰對奏未明求衣理或至於<lb/>
憂勤事終干於思慮恐乖將候竊未遑寜伏乞朝廷之<lb/>
宜付之宰相伐討之任仗彼戎臣從容聖心消息𤣥化<lb/>
爲宗社自愛委諸有司幸甚幸甚臣蒙國寵榮輙露誠<lb/>
懇伏惟察納表臣愚衷<lb/>
　　　同前<lb/>
臣某言今月七日中使至進伏奉敕書手詔慰諭臣者<lb/>
伏以聖躬頃乖頥攝少有不安景福無疆旋以康泰屏<lb/>
<pb n="KR4h0022_WYG_568-17a"/>
營奉詔且喜且驚臣聞子之事親出告反面臣之事主<lb/>
移孝爲忠君親之間其體無異自宜問安内竪増憂寢<lb/>
門平居之時猶無闕禮乖理之後豈合遑寜又臣聞勤<lb/>
則近憂憂則生疾豈陛下以萬方黎庻尚未和平三輔<lb/>
甲兵猶從征討此皆臣下之過遂煩君上之懐臣特荷<lb/>
國恩超踰儕軰死生不係於已命休戚實同於國家况<lb/>
聖夀日躋皇符永固雖禎祥合慶祚必夀於南山臣子<lb/>
馳誠心豈離於北闕<hi>類表作極</hi>伏以聖謀思振邉徼正安輕<lb/>
<pb n="KR4h0022_WYG_568-17b"/>
騎無信宿之程郵館無兼金之費臣欲旬日之内輕行<lb/>
入朝陪列庶官恭承<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>㫖審聖質之安否布微臣之欵<lb/>
誠伏乞矜允遂臣愚懇<lb/>
　　　賀聖體平復御紫宸殿受朝賀表　元　稹<lb/>
臣某言今日得上都進奏官報稱昨日陛下御紫宸殿<lb/>
受群臣賀表伏審聖躬萬福親見百寮率土皆歡溥天<lb/>
同慶臣某中賀臣聞兩曜有明晦所以成其不已四瀆有<lb/>
盈縮所以成其不竭不有燎火無以辨玉質不有霜霰<lb/>
<pb n="KR4h0022_WYG_568-18a"/>
無以驗松心是以軒轅神仙然後夣華胥之逰秦穆疾<lb/>
寢然後享鈞天之樂堯以癯瘠而爲聖禹以胼胝而稱<lb/>
功斯皆因疾成妍以勞逢福非臣臆度敢進瞽言昨者<lb/>
聖體不安纔經旬日穆不卜吉勿藥有喜此所以表北<lb/>
極而長尊配南山而永固者也况日臨黄道萬物皆榮<lb/>
帝御紫宸千官畢賀臣恨以守符外郡不獲稱慶明庭<lb/>
空懐皷舞之心莫備賡歌之末臣某無任跳躍徘徊瞻<lb/>
望歡欣之至謹差知衙官劉宗奉表陳賀以聞<lb/>
<pb n="KR4h0022_WYG_568-18b"/>
　　　代安平公華州賀聖躬痊復表<hi>文宗</hi>
　　　　　　　　　　　　　　　李商隠<lb/>
臣某言今月某日得本道進奏院報以聖躬痊和右僕<lb/>
射平章事臣涯等奉見聖躬訖社稷殊祥生靈大慶臣<lb/>
沗分朝寄四奉國恩無任抃舞踴躍之至臣聞天普覆<lb/>
也應運而健若龍行日至明焉有時而氣如虹貫伏惟<lb/>
皇帝陛下道超普覆跡邁至明思社稷<hi>集作宗社</hi>之靈惟徳<lb/>
是輔念蒸黎至廣以位爲憂求衣未明觀書乙夜夀域<lb/>
<pb n="KR4h0022_WYG_568-19a"/>
既勤於躋俗大庭㣲闕於怡神是以自北陸送寒蹔停<lb/>
禹㑹及東郊迎氣爰復堯咨四海方来百辟咸在六幽<lb/>
雷動萬夀山呼惟臣獨以一麾載離雙闕犬馬之㣲誠<lb/>
空切鴛鴻之舊列難階提郡印而通霄九驚對使符而<lb/>
一食三起今幸以俗臻富庶年比順成伏惟稍簡萬幾<lb/>
以迎百福託燮調於彼相責綏撫於列藩承九廟之降<lb/>
祥副兆人之允望臣某不勝慺慺慊慊之至謹差某奉<lb/>
表陳賀以聞<lb/>
<pb n="KR4h0022_WYG_568-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百六十九<lb/>
</p>
<p>
</p>
  </div>
</body>
</text>
</TEI>
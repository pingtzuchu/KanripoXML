<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六百四十四</head>
    <p>
<pb n="KR4h0022_WYG_643-1a"/>
欽定四庫全書<lb/>
　文苑英華卷六百四十四　宋　李昉等　編<lb/>
　陳請<lb/>
　　請亡母邑號狀一首<lb/>
　　請公除狀三首<lb/>
　　論清舜廟狀一首<lb/>
　　處州請隨例行香狀一首<lb/>
　　請施行六典開元禮狀一首<lb/>
<pb n="KR4h0022_WYG_643-1b"/>
　　奏新羅請廣利方狀一首<lb/>
　　請孫守亮代男行營事狀一首<lb/>
　　為南承嗣請從軍狀一首<lb/>
　　請行軍司馬及少尹狀一首<lb/>
　　奏請不叙録將士狀一首<lb/>
　　奏請東都洒掃狀一首<lb/>
　　閑廐使奏判官改名狀一首<lb/>
　　請立前節度使李徳裕徳政碑文狀<lb/>
<pb n="KR4h0022_WYG_643-2a"/>
　　　為長安馬明府亡母請邑號狀　宋之問<lb/>
臣亡母在於<hi>一作属在</hi>外戚夙忝末姻不䕃慶雲早先朝露<lb/>
臣髪膚遺體是亡母所生金紫通班乃聖朝所賜臣每<lb/>
服一輕妙甞一甘鮮何曽不逺媿劬勞近慚榮寵又見<lb/>
同列有太君拜邑命婦入朝臣早孤偏不勝感羡母因<lb/>
子貴幸者何多禄不及親臣獨含恨眀年某月改葬有<lb/>
期私門大事莫踰于此臣内寡材術謬忝朝恩外無愆<lb/>
尤夙承母訓郡縣之號翻及臣妻哀榮之禮不霑臣母<lb/>
<pb n="KR4h0022_WYG_643-2b"/>
臣生不侍養歿未追榮若懼不敢祈㤙偷生以安厚禄<lb/>
儻歸泉壤何對慈顔臣死罪死罪臣凖某年月日制令<lb/>
加一階伏乞廻臣此階追贈亡母又臣身死之後合有<lb/>
皷駕出郊在臣何顔存歿叨僣亦許臣亡母用臣威儀<lb/>
臣身當以籧篨存榮死足所祈越禮罪實干誅伏惟陛<lb/>
下孝理寰瀛仁及草木皇室之戚軒冕盛于前朝太后<lb/>
之親㤙澤踰于曩日臣幸遇非常之主敢祈不次之㤙<lb/>
伏乞陛下少念葭莩垂哀犬馬回臣休寵以慰營魂則<lb/>
<pb n="KR4h0022_WYG_643-3a"/>
今日以前報恩於亡母自茲以後盡命於聖朝無任慊<lb/>
懇悲慕之極謹進狀陳請以聞<lb/>
　　　為政事請公除狀　　　　　蘇　頲<lb/>
臣等聞䘮禮俯就所貴從冝古先哲王莫非孝子則知<lb/>
服紀漸變以至於除既除之後無不從吉祔即吉祭示<lb/>
不可踰頃者正自山陵奉安宗廟終服變禮今則其時<lb/>
執而不行將何用禮伏惟皇帝陛下孝思罔極首冠禮<lb/>
經然以神器至公理循故實今尚未臨正殿猶御慘衣<lb/>
<pb n="KR4h0022_WYG_643-3b"/>
夫以安上理人莫善於禮今若順情廢禮何以正人群<lb/>
下顒然不知所措臣等謬陪樞宻輙敢陳祈伏乞以禮<lb/>
制情式遵常典無任悚迫之至<lb/>
　　　二<lb/>
臣等伏奉墨制固違羣情<hi>一作請</hi>未許公除臣等茫然罔<lb/>
知攸措臣聞孝者貴合道禮者貴從宜合道始可行孝<lb/>
從宜始可逹禮况先皇遺㫖行孝者共遵國朝舊章逹<lb/>
禮者同守非宜將焉用禮違命豈得稱孝伏以至尊之<lb/>
<pb n="KR4h0022_WYG_643-4a"/>
制與凡庻不同故易月更除以時漸降山陵既畢謂之<lb/>
反虞宗廟當祔無不從吉今若除不易月降不以時豈<lb/>
得虞而不祔尚居䘮服所以先儒執禮適變而除王者<lb/>
從權將除必降伏惟聖懐永慕雖増罔極故事不逺孰<lb/>
可虧違臣等至愚期於死請<lb/>
　　　三<lb/>
臣等愚昧頗觀禮典數百年來漢晉間事主天地者不<lb/>
以私廢公行䘮紀者故以日易月貞觀之後三宗遺訓<lb/>
<pb n="KR4h0022_WYG_643-4b"/>
著在實録垂之不朽匪臣等敢率下情屢希上逹伏以<lb/>
聖懐罔極孝思永慕失人祗之大願持曽閔之小節使<lb/>
祖宗之禮家國成規陛下因而違之臣等固知其不可<lb/>
皇極神器天下至公曠時不親衆務皆闕阻群情非順<lb/>
也顒顒億庶仰望天光徂夏及秋旬有四月陛下何以<lb/>
承顧託何以撫黎元臣等惶然不知忌諱敢昧死陳請<lb/>
冀垂昭納明日望於别次視事以寧臣子荒迫之心<lb/>
　　　論清舜廟狀<lb/>
<pb n="KR4h0022_WYG_643-5a"/>
右臣謹按地圖舜陵在九嶷之山舜廟在太陽之溪舜<lb/>
陵古老已失太陽溪今不知處秦漢以來置廟山下年<lb/>
代寖逺祠宇不存每有詔書令州縣致祭奠酧荒野㳟<lb/>
命而已豈有盛徳大業百王師表沒投<hi>集作於</hi>荒裔陵廟<lb/>
皆無臣謹遵舊制於州西山上已立廟訖特望<hi>集作乞</hi>天<lb/>
恩許蠲免近廟三五<hi>集作一兩</hi>家令歲時掃<hi>集作/拂</hi>灑以<hi>集作示</hi>
為恒式豈獨表聖人至徳及於萬代實欲彰陛下𤣥澤<lb/>
被於無窮謹録奏聞<hi>勑依</hi>
<pb n="KR4h0022_WYG_643-5b"/>
　　　處州請隨例行香狀　　　　齊　映<lb/>
右準式文臣當州不在行香之數伏以聖朝𢎞孝御下<lb/>
崇徳追先凴法力于傳香表永懐於率土下垂甲令旁<lb/>
感物情臣州稍以遐逺比于列郡遂漏㤙私俱成亭育<lb/>
之中獨隔情禮之外况語桂廣則道里猶近並接衢婺<lb/>
則州望悉同推於等夷倍切誠懇又垂白之老一命之<lb/>
士或生於開元天寳或逮事肅宗代宗從頂至足生成<lb/>
是頼五月六月思慕彌深方當感切之辰難抑衆庻之<lb/>
<pb n="KR4h0022_WYG_643-6a"/>
意臣又以國家榮建寺觀繼度緇黄所種田疇已為優<lb/>
厚食時受供皆荷殊恩忌辰脩齋當兹别給如䝉聖澤<lb/>
許同隣州應縁香燈所需皆率官吏取足於刺史以至<lb/>
末班輕减俸錢敬脩法事庶使山越遺老咸覩漢儀海<lb/>
郡具僚率由唐典無任至誠至懇之至<lb/>
　　　代鄭相公請删定施行六典開元禮狀<lb/>
　　　　　　　　　　　　　　　吕　温<lb/>
右臣聞化人成俗莫大於禮樂垂統建中必資於制度<lb/>
<pb n="KR4h0022_WYG_643-6b"/>
然而忠敬有弊質文異數群儒之得失蜂起歴代之沿<lb/>
革絲棼或榮古而漏今名實交䘮或違經而便事本末<lb/>
相忘或煩雜<hi>集作䙝</hi>以為詳或闊略而<hi>集作以</hi>為要未聞折<lb/>
𠂻以叶通方國家與天惟新改物視聼太宗拯焚溺之<lb/>
餘粗立統紀𤣥宗承富庶之後方暇論思爰勑宰臣將<lb/>
眀睿㫖集儒賢於别殿考古訓於秘文以論材審官之<lb/>
法作大唐六典三十卷以導<hi>集作道</hi>徳齊禮之力作開元<lb/>
新禮一百五十卷網羅遺逸芟剪竒邪亘百代以旁通<lb/>
<pb n="KR4h0022_WYG_643-7a"/>
立一王之定制草奏三復祗令宣示中外星周六紀未<lb/>
有明詔施行遂使祭䘮冠婚家猶異禮等威名分官靡<lb/>
成規不時裁正貽弊方逺伏惟睿聖文武皇帝陛下恢<lb/>
纂鴻業升于大猷雷霆奮有截之威日月廓無私之照<lb/>
三叛就戮四夷來賔牛馬放<hi>集作散</hi>於農郊兵革藏於武<lb/>
庫嚴禋上帝祗受鴻名惟懐永圖不自滿假昧爽聽政<lb/>
子夜觀書處成功而弗休率<hi>集作求</hi>至理若不及毎懐經<lb/>
始則知貞觀之難言念持盈思復開元之盛臣謬沗宻<lb/>
<pb n="KR4h0022_WYG_643-7b"/>
<hi>集作樞</hi>務兼掌圖籍無能輔弼<hi>集作匡補</hi>已負於恩私有所建<lb/>
<hi>集作發</hi>明豈先於典禮伏見前件開元禮六典等聖<hi>集作先</hi>
朝所制欝而未用奉揚遺羙允屬欽明然或損益之間<lb/>
討論未盡或弛張之間宜稱不同將貽永代之規必俟<lb/>
<hi>集作候</hi>不刋之妙臣請於常叅官内選學藝優深理識通<lb/>
逺<hi>集作敏</hi>者三五人就集賢院各盡異同量加删定然後<lb/>
敢塵<hi>集作冀紓</hi>睿覧特降徳音明下有司著為恒式使公私<lb/>
共守貴賤遵行苟有愆違必正刑憲如此則軄官有制<lb/>
<pb n="KR4h0022_WYG_643-8a"/>
將興濟濟之詩風俗大同坐致熈熈之詠見可而獻知<lb/>
無不為輙瀆宸嚴伏増隕越謹狀<lb/>
　　　代淮南杜司徒奏<hi>集作論</hi>新羅請廣利方狀<lb/>
　　　　　　　　　　　　　　　劉禹錫<lb/>
淮南節度觀察處置等使勑賜貞元廣利方五巻右臣<lb/>
得新羅賀正使抃<hi>集作朴</hi>如言狀稱請前件方狀一部將<lb/>
歸本國者伏以纂集神効出自聖𠂻藥必易求疾無隐<lb/>
狀搜方脉之秘要拯生靈之夭瘥坐此華胥咸躋仁夀<lb/>
<pb n="KR4h0022_WYG_643-8b"/>
遂令絶域逖聼風聲羙茲豐功爰有誠請以其久稱藩<lb/>
附素混車書航海獻琛既以通於華禮釋疴蠲疾<hi>集作癘</hi>
豈獨隔於内<hi>集作外</hi>區正當四海為家冀覩十全之効臣<lb/>
即欲冩付未敢自專謹録奏聞<lb/>
　　　請孫守亮代男行營事狀<hi>代郭子儀</hi>于　邵<lb/>
右臣前日靣奉進㫖前件男領兵馬赴靈州伏以朔方<lb/>
軍幕宿將頗多任以兵權合先勲舊非獨藉其時望亦<lb/>
以厭伏衆心男晞年纔成立素不更事雖薄閑騎射而<lb/>
<pb n="KR4h0022_WYG_643-9a"/>
未有智謀軍政弛張或非詳練昨縁逆徒在近畿甸多<lb/>
虞令統先軍以當大敵倉皇之際不可固避畢力捐軀<lb/>
幸摧堅陣此天威所及非童子有成欲速赴邊陲實恐<lb/>
未堪專任右廂兵馬使開府孫守亮出身入仕皆在軍<lb/>
行將校畏威士卒懐惠智能料敵勇可摧兇使與渾日<lb/>
進同行必冀免貽聖慮又男晞自幼及長首末隨臣常<lb/>
在私庭未曽逺行深願容其澣濯許以旬月休閑他日<lb/>
更有任使敢不奔波道路臣位崇寄重効淺恩深常恐<lb/>
<pb n="KR4h0022_WYG_643-9b"/>
委任失人以速官謗知子者父敢不上陳伏乞天慈俯<lb/>
哀誠請<lb/>
　　　為南承嗣請從軍狀　　　　栁宗元<lb/>
故某官贈某官某乙男某官某乙右臣亡父至徳之歲<lb/>
死節睢陽陛下毎降鴻恩必加褒寵臣自七歲即忝班<lb/>
榮垂五十年常居禄秩再守遐郡績用無成終貽官謗<lb/>
甘就嚴譴無以負荷先志報効殊私以慚以懼隕越無<lb/>
地伏見某月日勅以王承宗負恩干紀命將徂征雷霆<lb/>
<pb n="KR4h0022_WYG_643-10a"/>
所加殘<hi>集作殄</hi>滅在近臣竊不自揆思竭忠誠願以<hi>集作預</hi>
一卒之任以荅百生之幸庶得摧<hi>集作推</hi>鋒觸刃摩壘搴<lb/>
旗冀獲盡於㣲誠儻不墜於遺烈踴躍之至夙夜靡<hi>集作</hi>
<hi>不</hi>寕敢希皇明俯鑒丹懇臣聞周官考藝國子置車甲<lb/>
之司漢道推恩孤兒備羽林之用千秋思奮於事越仲<lb/>
孺期死於奔吳義激君親名高竹帛臣雖無似有慕昔<lb/>
人雖身塗草野死而不朽披肝瀝血昧死上陳無任懇<lb/>
迫憤激<hi>集作忠憤</hi>之至謹録奏聞伏候勅㫖<lb/>
<pb n="KR4h0022_WYG_643-10b"/>
　　　請行軍司馬及少尹狀<hi>為人作</hi>　令狐楚<lb/>
右臣適䝉恩奬獲守方隅力小任大常憂敗累伏以行<lb/>
軍司馬相副之軄知府少尹共理之官未得其人久空<lb/>
此位毎均平征賦繕理邉陲實藉通材以分重寄伏惟<lb/>
陛下察臣心之墾欵知軍務之殷繁選於中外為此别<lb/>
貳陛下所用即臣所知茍獲同心庻無闕事謹遣某官<lb/>
奉狀奏請<lb/>
　　　為滎陽公奏請不叙録將士狀　李商隐<lb/>
<pb n="KR4h0022_WYG_643-11a"/>
使當道將士及管内昭賀等州軍士共二千一百二十<lb/>
六人凖去年五月五日制叙勲階使司去今年四月二<lb/>
十五日具將士姓名及甲授年月日申省訖右臣當道<lb/>
將士等逺當戎寄式控遐陬乗觧愠之和寕親矢石望<lb/>
拱辰之列實隔煙波近者朝廷奄靖北方惟荒東道當<lb/>
隂山之哭虜靡効纎埃及天井之摧㐫不横寸草徒以<lb/>
皇帝陛下非煙結彩<hi>集作䕃</hi>滚露流光向明纔及於鳳樓<lb/>
布澤逺霑於蠻徼固合同承國慶共禀朝榮伏以當管<lb/>
<pb n="KR4h0022_WYG_643-11b"/>
近無豐年亦經小水海上有分屯之卒邕南有未返之<lb/>
師歉冗食於居人困裹糧於戎士臣初叨亷問方切拊<lb/>
循雖拾級升階各思受寵而濡毫執簡無以為資仰慮<lb/>
後期敢忘積懼伏見比者諸道有物力未足者聖恩洪<lb/>
貸許且權未叙録竊縁徃例冒此上陳伏冀天慈曲垂<lb/>
矜許臣與將士等無任感激冒昧戰越之至<lb/>
　　　為楊賛善奏請東都洒掃狀<lb/>
右臣先臣贈太保其茔在河南縣界臣自終䘮紀便㕘<lb/>
<pb n="KR4h0022_WYG_643-12a"/>
朝倫三年賛道於宫庭千里違離於墳墓竊惟令式合<lb/>
許芟除追逺興情敢希榮於陸曄報恩未死寕自誓於<lb/>
羲之伏乞聖慈特從<hi>一作鍳集作允</hi>丹懇<lb/>
　　　為閑廐使奏判官韓勵改名狀<lb/>
右前件官名與再從叔故媯州㕘軍自勵向下一字同<lb/>
伏以韓自勵頃因官遊殁於幽朔覊孤未返親黨莫知<lb/>
近始言歸因之合族雖為子之道則慎更明於已孤而<lb/>
諸父之<hi>集作具</hi>來固難舉諱於其側伏請改名融謹録奏<lb/>
<pb n="KR4h0022_WYG_643-12b"/>
聞伏聼勅㫖<lb/>
　　　請立前節度使李徳裕徳政碑文狀<lb/>
　　　　　　　　　　　　　　　張次宗<lb/>
右伏以勲著王室者則銘於景鍾功及生人者則刋於<lb/>
樂石故扶風存必拜之地峴山有墮<hi>一作墜</hi>淚之思固有<lb/>
舊章盖無虗羙竊以李某纉慶相門服膺儒業得卻縠<lb/>
詩書之學兼祭遵儒雅之風自授任坤方鎮安全蜀亭<lb/>
戍多警災旱相仍外有定戎<hi>一作鎮定</hi>之功則城栅相望内<lb/>
<pb n="KR4h0022_WYG_643-13a"/>
有繕完之備則器甲維新強㓂將罷其東漁隣敵自止<lb/>
其南牧况今令<hi>一作收</hi>行屬郡威肅連營來暮之謡已彰<lb/>
於昔歲去思之羙無謝於古人今合境同詞諸郡獻狀<lb/>
雖黄覇入用寵方盛於登賢而鄧侯不留情猶深於愛<lb/>
樹臣謬當交代備聞政能願嗟卧輙之情特允紀功之<lb/>
請無任云云<lb/>
　<lb/>
　<lb/>
<pb n="KR4h0022_WYG_643-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百四十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百五十</head>
    <p>
<pb n="KR4h0022_WYG_749-1a"/>
欽定四庫全書<lb/>
　文苑英華巻七百五十　　宋　李昉等　編<lb/>
　醫<lb/>
　　勸醫論一首　　　　　華佗論一首<lb/>
　卜相<lb/>
　　八卦卜大演論一首　　卜論一首<lb/>
　　蓍龜論一首　　　　　相論一首<lb/>
　時令<lb/>
<pb n="KR4h0022_WYG_749-1b"/>
　　時令論上下二首　　　時論一首<lb/>
　　醫<lb/>
　　　勸醫論　　　　　　　　梁簡文帝<lb/>
勸醫曰天地之中唯人最靈人之所重莫過於命雖脩<lb/>
短有分夭壽懸天然而寒暑反常嗜欲乖節故虐<hi>周禮作瘧</hi>
寒痟首致斃不同伐性爛腸催年匪一拯斯之要實在<lb/>
良方故祇域醫王明於釋典如太師乃以醫王為號以<lb/>
如來能煩惱病祗能治四大乖為故亦有騷人之詠彭<lb/>
<pb n="KR4h0022_WYG_749-2a"/>
城<hi>一作塲非</hi>秦國之稱和緩季梁之遇盧氏虢子之值越人<lb/>
爰至九市<hi>一作乆視</hi>飛仙長生妙道猶變六一於金液改三<lb/>
七於銀丸蓄玉匣之秘研紫書之奥桃膠何是北斗靡<lb/>
遯<hi>一作録</hi>其刑<hi>一作形</hi>金漿非逺明珠還耻其價能使業門<lb/>
之下皷響獨聞<hi>一作傳</hi>雍祝之傍簫聲猶<hi>一作獨</hi>在周禮疾<lb/>
醫掌萬民之疾凡民之有病者分而治之嵗終則各書<lb/>
其所治而入於醫師知其愈與不愈以為後法之戒也<lb/>
至如研精𤣥理考覈儒宗盡日清談終夜講習始學則<lb/>
<pb n="KR4h0022_WYG_749-2b"/>
負墟尚諛積功則為師乃著日就月将方稱碩學專家<lb/>
之後猶湏劇談網羅愈廣鈎深理見厭飫不窹惟日不<lb/>
足又若為詩則多湏見意或古或今或雅或俗皆湏寓<lb/>
目詳其去取然後麗辭方吐逸韻乃生豈有秉筆不訊<lb/>
而能善詩塞兊不談而能善義揚子雲言讀賦千首則<lb/>
能為賦况醫之為道九部之侯甚精百藥之品難䆒察<lb/>
色辯聲其功甚秘秋辛夏苦㡬㣲難識而比之術者未<lb/>
嘗稽合曽無討論多以少壮之時渉獵方䟽畧知甘草<lb/>
<pb n="KR4h0022_WYG_749-3a"/>
為甜桂心為苦便是宴馭自足經方冺棄同庾獃<hi>見晉書本</hi>
<hi>傳</hi>之讀荘子異孔子之好周易然而疾者求我又不能<lb/>
盡意攻治假使不能為地自可即為巳益所以然者若<lb/>
無隔貴賤精加消息以前驗後自可觧之日知所亡坐<lb/>
成妙術而又告以不能也治疾者衆必以溢<hi>一作盂</hi>浪酬<lb/>
塞<hi>一作賽</hi>惡之<hi>一作/人</hi>者多愛之<hi>一作人</hi>者鮮是則日處百方<lb/>
月為千治<hi>一作軸</hi>未嘗不輕其藥性任其死生浮華之功<lb/>
於何而得及其愛深親屬情切支肌<hi>一作友朋</hi>患起膏盲痾<lb/>
<pb n="KR4h0022_WYG_749-3b"/>
興府俞<hi>一作俞附</hi>雖欲盡其治功思無所出何以故然本不<lb/>
素習卒難改變故也周靡<hi>二字一作胡</hi>麻鹿藿止<hi>一作纔</hi>救頭<lb/>
痛之病<hi>一作疴</hi>麥麹芎窮反救<hi>一作/止</hi>河魚之疾<hi>一作腹</hi>思不<lb/>
出位事局轅下醫者忘志<hi>四字一作欲求反俟者俟疑作死</hi>於𤣥都揚<lb/>
已名於緑帙<hi>一作藉</hi>其可得乎術道困窮於斯實至誠當<lb/>
善思此意更興其羙非直傳名于後亦是功徳甚深比<lb/>
夫脫一鴿於權衡活萬魚於池水不可同日而論焉<lb/>
　　一作皆初學記<lb/>
<pb n="KR4h0022_WYG_749-4a"/>
　　　華佗論　　　　　　　　　劉禹錫<lb/>
史稱華佗以恃能厭事為曹公所怒荀文若請曰佗術<lb/>
實工人命繫焉宜議能以宥曹公曰憂天下無此䑕軰<lb/>
耶遂考竟佗至蒼舒病且死見<hi>賢遍切</hi>醫不能生始有悔<lb/>
之之歎嗟乎以操之明畧見㡬然猶輕殺材能如是文<lb/>
若之智力地望以的然之理攻之然猶不能反其恚執<lb/>
柄者之恚真可畏諸亦可慎諸原夫史氏之書於册也<lb/>
是使後之人寛能者之刑納賢者之諭而懲暴者之輕<lb/>
<pb n="KR4h0022_WYG_749-4b"/>
殺故自恃能至有悔悉<hi>川文粹作恚非</hi>書焉後之或者復<hi>川文粹作</hi>
<hi>覆</hi>用是為口實悲哉夫賢能不能無過茍寘于理矣或<lb/>
必有寛之之請彼壬人皆曰憂天下無材耶曽不知悔<lb/>
之日方痛材之不可多也或必有惜之之難彼壬人皆<lb/>
曰譬彼死矣将若何曽不知悔之日方痛生之不可再<lb/>
也可不謂<hi>川文粹作為</hi>大哀乎夫以佗之不宜殺昭昭然不<lb/>
足言也獨病夫史書之義是将推而廣耳吾觀自曹魏<lb/>
以來執死生之柄者用一恚而殺材能衆矣又焉用書<lb/>
<pb n="KR4h0022_WYG_749-5a"/>
佗之事為嗚呼前事之不忘期有勸且懲也而暴者復<lb/>
<hi>蜀本作覆</hi>藉口以快意孫權則曰曹孟徳殺孔文舉矣孤於<lb/>
虞翻何如而孔融亦以應㤗山殺孝亷自譬仲謀近覇<lb/>
者文舉有髙名然猶以<hi>三字集作猶亦</hi>可懲為故事矧他人哉<lb/>
　　卜相<lb/>
　　　八卦卜大演論　　　　　　王　勃<lb/>
昔者聖人之作易也始畫八卦以通神明之徳以類萬<lb/>
物之情以為分太極者兩儀也分四象者八卦也成八<lb/>
<pb n="KR4h0022_WYG_749-5b"/>
卦者十六将也司八卦者十二月也分十六将者三十<lb/>
二候也分十二月者二十四氣也分三十二候者六十<lb/>
四卦也司二十四氣者三十六旬也進退於三百六十<lb/>
六日屈伸於三百八十四爻徃來飛伏之理盡矣其孤<lb/>
虚消息之端極矣三才之道不可不及也五行之義不<lb/>
能復過也翕之以幽明張之以寒暑㑹之以生死申之<lb/>
以去就祸福生焉吉凶著焉成敗行焉逆順興焉賢者<lb/>
識其大者逺者不賢者識其小者近者奉之者則順背<lb/>
<pb n="KR4h0022_WYG_749-6a"/>
之者則愆圓立者稱聖偏㨿者號賢嘗試論之曰三才<lb/>
昜之門户也八卦者昜之徑路也引而伸之終於六十<lb/>
四卦天下之能事畢矣陳而别之極於三百八十四爻<lb/>
天下之㣲理罄矣夫隂陽之道一向一背天地之理一<lb/>
升一降故明暗相隨寒暑相因剛柔相形髙下相傾動<lb/>
靜相乘出入相藉泯之者神也形之者道也可以一理<lb/>
徴也可以一端驗也故天尊則地卑矣水濕則火燥矣<lb/>
山盈則澤虚矣雷動則風適矣是以天下有風可以姤<lb/>
<pb n="KR4h0022_WYG_749-6b"/>
矣則地中有雷可以復矣天下有山可以遁矣則地上<lb/>
於澤<hi>疑作澤上於地</hi>可以臨矣天地不變<hi>疑作交</hi>可以否矣則天<lb/>
地既交可以㤗矣以風行地上可以觀矣則雷行天上<lb/>
可以大壮矣山附地上可以剥矣則火附天上可以大<lb/>
有矣風行水上可謂渙矣則水在地上可以比矣雷出<lb/>
地奮可以豫矣則風行天上可以小畜矣雷之與水作<lb/>
觧矣則風之與火可以家人矣雷在風上可以恒矣則<lb/>
風在雷上可以益矣風在地下可以升矣則雷在天下<lb/>
<pb n="KR4h0022_WYG_749-7a"/>
可以無妄矣風在水下可以井矣則雷在火下可以噬<lb/>
嗑矣風在澤下謂大過矣則<hi>一作以</hi>雷在山下可為頥矣<lb/>
雷在澤下可以隨矣則風在山下可為蠱矣澤上有水<lb/>
可為節矣則山下有火可為旅矣雷在水下可為屯矣<lb/>
則風在火下可為鼎矣水在火上可為既濟矣則火在<lb/>
水上可為未濟矣澤上有火可以革矣則山下有水可<lb/>
為蒙矣火在地下可以明夷矣則水在天下可為訟矣<lb/>
地下有水可為師矣則山下有火可為賁矣澤上於天<lb/>
<pb n="KR4h0022_WYG_749-7b"/>
可為夬矣則澤下有水可為困矣山下有天可以為大<lb/>
畜矣則澤下有地可以為萃矣以山在澤上可為損矣<lb/>
則澤在山下可為咸矣澤上有火可為暌矣則山上有<lb/>
水可為蹇矣上天下澤可為履矣則地下有山可為謙<lb/>
矣澤上有風可為中孚矣則山下有雷可為小過矣山<lb/>
上有風可為漸矣則澤上有雷可以歸妹矣此天地以<lb/>
對成之義隂陽反合之理故卦相次則反爻以成義昜<lb/>
之八卦是也八八相生則錯卦以興理因而重之是也<lb/>
<pb n="KR4h0022_WYG_749-8a"/>
故聖人之道可縱焉可横焉可合焉可離焉逆而陳之<lb/>
未嘗逆焉順而别之未嘗順焉三畫以變雖天地之數<lb/>
可無韜也九六相推雖萬二千五百之浩蕩不能踰於<lb/>
三百八十四三百八十四之紏紛不能踰於六十四重<lb/>
之以六十四不能過於八卦張之於八卦不能過四象<lb/>
紀之兩儀兩儀之理逹而太極得矣故古徃今來寒進<lb/>
暑退死生亂動是非謄結未嘗非兩儀也而未嘗離太<lb/>
極也故曰有寒有暑則兩儀不廢也無思無為則太極<lb/>
<pb n="KR4h0022_WYG_749-8b"/>
未嘗逺也見之則兩儀忘之則太極夫然故不捨二求<lb/>
一未嘗離動以求靜未嘗離動以逹靜也有可有不可<lb/>
非聖人之謂也無可無不可是夫子之心也然天下之<lb/>
理不可窮也天下之徃<hi>疑</hi>不可盡也有窮盡之地者其<lb/>
唯聖心乎有窮盡之路者其唯聖言乎故㨿滄海而觀<lb/>
衆水則江河之㑹歸可見也登㤗山而覧羣嶽則崗巒<lb/>
之本末可知也是以貞一徳之極權六爻之變振三才<lb/>
之柄尋萬方之動又何徃而不通乎又何疑而不釋乎<lb/>
<pb n="KR4h0022_WYG_749-9a"/>
故孔子曰必也正名乎名者義之本也非聖人孰能正<lb/>
之哉若抑末執本研精覃思非聖人之書則不讀也非<lb/>
聖人之言則不取也庶㡬乎神明之徳可通乎萬物之<lb/>
情可類乎本末之思也夫何逺之有君子可不務乎哉<lb/>
　　　卜論　　　　　　　　　　李　華<lb/>
天地之大徳曰生舜好生之徳洽于人心五福首乎夀<lb/>
麟鳯龜龍謂之四靈龜不傷物呼吸元氣於介蟲為長<lb/>
而壽古之聖刳而朘之觀其裂畫以定吉凶殘其生勦<lb/>
<pb n="KR4h0022_WYG_749-9b"/>
其夀既勦殘之而求其靈夫何故愚未知夫天地之心<lb/>
聖逹之謨靈之夀之而夭戮之脫<hi>文粹作朘</hi>其肉鑚其骸精<lb/>
氣復於無物而貞悔發乎焦朽不其反耶夫大人與天<lb/>
地合其徳與日月合其明與四時合其序與鬼神合其<lb/>
吉凶不當妄也夀而天之豈合其徳乎因物求徴豈合<lb/>
其明乎毒靈介而徼其神豈合其序乎假枯殻而决狐<lb/>
疑豈合其吉凶乎洪範曰爾其大疑謀及卜筮聖人不<lb/>
當有疑於人以筮也夫祭有尸自虞夏商周不變戰國<lb/>
<pb n="KR4h0022_WYG_749-10a"/>
蕩古法祭無尸尸之重於卜則明廢龜可也又聞夫鑄<lb/>
刀劔者不成則屠犬彘血而祭之被髪而哭之則成而<lb/>
利盖不祥器也其神者躍為龍蛇穿木石入泉源以至<lb/>
發烱光聲音人不能自神因天地之氣化天地之物而<lb/>
為神固無悉然是亦為怪古者成宫室必落之鍾皷噐<lb/>
械必釁之豈神明貴殺享膻腥歟今亡其禮未聞屋室<lb/>
不安身而噐物不利用由是而言則卜筮隂陽之流皆<lb/>
妄作也夫潔壇墠而布精意<hi>文粹作誠</hi>求福之來緬不可致<lb/>
<pb n="KR4h0022_WYG_749-10b"/>
耕夫蠶婦神一草木禱一禽獸鼓而舞之謂妖祥如答<lb/>
實歟妄歟犧文之昜更周孔之述以為至矣揚子雲為<lb/>
太𤣥設卦辯吉凶如易之告若使後代有如子雲又為<lb/>
一書可筮則象數之變其可既乎專任道徳以貫之則<lb/>
天地之理盡矣又焉假夫蓍龜乎又焉徴夫鬼神乎子<lb/>
不語是存乎道義也<lb/>
　　　蓍龜論　　　　　　　　　于　邵<lb/>
卜筮生靈之緼耶必遵以信時日畏法令决嫌疑定猶<lb/>
<pb n="KR4h0022_WYG_749-11a"/>
豫者也自伏羲畫卦周公制禮率先斯道以惠其人故<lb/>
立筮人建卜曰卜職或掌三昜以辯乎九筮或開四兆<lb/>
以作乎八命俾吉不相習假爾有常叶乎乾坤調彼昭<lb/>
昧占兆審卦異位同功不其然歟夫以原始要終鈎深<lb/>
索隠則象事知器占事知來蓍辨吉凶則圓神而方知<lb/>
龜窮禍福乃載陽而履隂繇得蒺䔧終驗齊荘之難兆<lb/>
聞鳴鳯便興敬仲之宗然則筮短龜長嘗聞其語義之<lb/>
何者今試論之且其兆體百有二十夫其頌聲千有二<lb/>
<pb n="KR4h0022_WYG_749-11b"/>
百由是其尚也夫龜者著性命之理有好惡之情善出<lb/>
入之端存生死之變冠群甲之長居四靈之間上髙法<lb/>
天下平象地受三千嵗而逰於蓮葉之上吸以沆瀣之<lb/>
精盖通其聖也何彼叢薄之下蘙薈之中生而無靈長<lb/>
而無識奉大衍之數而為凖求元亨之義而為用探頥<lb/>
而知其變審爻而㨿其辭豈與夫灼而專逹居然獨見<lb/>
同年而語矣史偏<hi>漢書作篇</hi>以之佐昌此其効也墨以之從<lb/>
長又其効也衛人以龜為有知漆雕以為善對又其効<lb/>
<pb n="KR4h0022_WYG_749-12a"/>
也至如管輅卜隣之火孔愉反顧之鑄盖小之也則知<lb/>
靈徳感應觸類而長矣故朔望則灼孟冬命亹盖先王<lb/>
之重者萬事之階也信矣夫<lb/>
　　　折羣疑相論　　　　　　　李徳裕<lb/>
夫相之相在於<hi>集作乎</hi>清明将之相在於<hi>集作乎</hi>雄傑清明<lb/>
者珠玉是也為天下所寳雄傑者虎兕是也為百獸所<lb/>
伏然清者必得大權不能享豐富雄者必當昌侈不能<lb/>
得大柄兼而有之者在乎粹羙而已余頃嵗莅淮海屬<lb/>
<pb n="KR4h0022_WYG_749-12b"/>
縣有旴𣅿而山多珉玉剖而為噐清明洞澈雖水精明<lb/>
氷不如也而價不及於凡玉終不得為至寳以其不粹<lb/>
也清而粹者天也故髙不可測清而澈者泉也故深亦<lb/>
可察此其大畧也余嘗精而求之多士以才為命婦人<lb/>
以色為命天賦是羙者必将有以貴之才髙者雖孟嘗<lb/>
眇小蔡澤折頞亦居萬人之上色羙者雖鈎弋之拳子<lb/>
夫之賤亦為萬乘之偶然不如清而粹者必身名俱榮<lb/>
福禄終泰張良是也<hi>前史言張良質羙予謂諸葛言以子房之清精不釋陳平之濁俗則</hi>
<pb n="KR4h0022_WYG_749-13a"/>
<hi>知清精者雅矣</hi>擇士能用此術可以㧞十得九無所疑也<lb/>
　　　相論　　　　　　　　　　杜　牧<lb/>
吕公善相人言女吕后當大貴宜以配季季後為天子<lb/>
吕后復稱制天下王吕氏子弟悉以大國隋文帝相工<lb/>
來和軰数人亦言當為帝者後簒竊果得之誠相法之<lb/>
不謬矣吕氏自稱制通為后凡二十有餘年間隋氏自<lb/>
簒至滅凡三十六年間男女族屬殺㓕殆<hi>文粹作大</hi>盡當秦<lb/>
末吕氏大族也周末楊氏為八柱國公侯相襲乆矣且<lb/>
<pb n="KR4h0022_WYG_749-13b"/>
<hi>集作一旦</hi>以一女子一男子偷竊位號不三二十年間壮老<lb/>
嬰兒皆不得其死不知一女子為吕氏之福耶為禍耶<lb/>
一男子為楊氏之禍耶為福耶得一時之貴㓕百世之<lb/>
族彼知相法者當曰此必為吕氏楊氏之禍乃可謂善<lb/>
相矣今斷一指得四海凡人不欲為况以一女子一男<lb/>
子易一族哉余讀荀卿非相因感吕氏楊氏知卿為大<lb/>
儒矣<lb/>
　　時令<lb/>
<pb n="KR4h0022_WYG_749-14a"/>
　　　時令論上　　　　　　　　桞宗元<lb/>
吕氏春秋十二紀漢儒論以為月令措諸禮以為大法<lb/>
焉其言有十二月七十有二候迎日歩氣以追寒暑之<lb/>
序類其物宜而逆為之備聖人之作也然而聖人之道<lb/>
不窮異以為神不引天以為髙利於人傋於事如斯而<lb/>
已矣觀月令之說茍以合五事配五行而施其政令離<lb/>
聖人之道不以<hi>集作亦</hi>逺乎凡政令之作有俟時而行之<lb/>
者有不俟時而行之者是故孟春修封疆端經術相土<lb/>
<pb n="KR4h0022_WYG_749-14b"/>
宜無聚大衆仲<hi>集作季</hi>春利隄防逹溝瀆止田獵傋蠶噐<lb/>
季春<hi>集無此二字</hi>合牛馬百工無悖於時孟夏無起土工<hi>集作</hi>
<hi>功</hi>無發大衆勸農勉人仲夏班馬政聚百藥季夏行水<lb/>
殺草糞田疇羙土疆土工<hi>集作功</hi>兵事不作孟秋納材葦<lb/>
仲秋勸人種麥季秋休百工人皆入室具衣裘舉五糓<lb/>
之要合秩芻養犧牲趨人収歛務蓄莱伐薪為炭孟冬<lb/>
築城郭穿竇窖脩囷倉謹盖藏農以休息之収水澤之<lb/>
賦仲冬伐木取竹箭季冬講武習射御出五糓種計耦<lb/>
<pb n="KR4h0022_WYG_749-15a"/>
耕具田噐合諸侯制百縣輕重之法貢賦之數斯固俟<lb/>
時而行之所謂敬授人時者也其餘郊廟百祀亦古之<lb/>
遺典不可以廢使古之為政者非春無以布徳和令行<lb/>
慶施惠養㓜少省囹圄賜貧窮禮賢者非夏無以賛傑<lb/>
俊遂賢良舉長大行爵出禄斷薄刑决小罪節嗜欲靜<lb/>
百官非秋無以選士勵兵任有功誅暴慢明好惡脩法<lb/>
制養衰老申嚴百刑斬殺必當非冬無以賞死事恤孤<lb/>
寡舉阿黨易闗市來商旅審門閭正貴戚近習罷官之<lb/>
<pb n="KR4h0022_WYG_749-15b"/>
無事者去噐之無用者則其闕政亦以繁矣斯固不俟<lb/>
時而行之者也變天之道絶地之理亂人之紀舍孟春<lb/>
則可以有事乎作滛巧以蕩上心舍季春則可以為之<lb/>
者乎夫如是内不可以納於君心外不可以施於人事<lb/>
勿書之可也又曰反時令則有飄風暴雨霜雪水潦大<lb/>
旱沉隂氛霧寒暖之氣大疫風欬<graphic n="KR0864" url="https://raw.githubusercontent.com/kanripo/KR-Gaiji/master/images/KR0864.png" mimeType="image/png"/>嚏虐<hi>集作瘧</hi>寒疥癘<lb/>
之疾螟蝗五糓𤓰匏果實不成蓬蒿藜莠並興之異女<lb/>
災胎夭傷水火之訛冦戎來入相掠兵革並起道路不<lb/>
<pb n="KR4h0022_WYG_749-16a"/>
通邊境不寧土地分裂四鄙入保流亡遷徙之變若是<lb/>
者特瞽史之語非出於聖人者也然則夏后周公之典<lb/>
逸矣<lb/>
　　　時令論下<lb/>
或者曰月令之作所以為君人者法也盖非為聰明睿<lb/>
智者為之将慮後代有昏昧傲誕而肆于人上忽先王<lb/>
之典舉而廢之近而取之若陳隋之季是也故取仁義<lb/>
禮智信之事附于時令俾時至而有以發之也不為之<lb/>
<pb n="KR4h0022_WYG_749-16b"/>
時将因循放蕩而皆無其意焉爾於是又為之言五行<lb/>
之反戾相盪相摩妖災之說以震動于厥心古之所以<lb/>
防昏亂之術也今子發而揚之使前人之奥秘布露顯<lb/>
明則後之人而又何憚耶曰聖人之為教立中道以示<lb/>
于後曰仁曰義曰禮曰智曰信謂之五常言可以常行<lb/>
<hi>一有之字</hi>者也防昏亂之術為之勤勤然書于<hi>集作於</hi>方册興<lb/>
亡治亂之道永守是而不去也未聞其威之以怪而使<lb/>
之時而為善所以滋其怠傲而忘理也語怪而威之所<lb/>
<pb n="KR4h0022_WYG_749-17a"/>
以熾其昬邪滛惑而為禱禳厭勝鬼怪之事以大亂于<lb/>
人也且吾子以為畏冊書之多孰與畏人之言使諤諤<lb/>
者言仁義利害焯乎列于其前而猶不悟奚暇顧月令<lb/>
哉是故聖人為大經以存其直道将以遺後世之君臣<lb/>
必言其中正而去其竒衺其有嚚然而不顧者雖聖人<lb/>
復生無如之何又何冊書之有若陳隋之季暴戾滛放<lb/>
則無不為矣求之二史豈有復行月令之事者乎然而<lb/>
其臣有勁悍者争而與之言先王之道猶十百而一遂<lb/>
<pb n="KR4h0022_WYG_749-17b"/>
焉然則月令之無益於陳隋亦明矣立大中去大惑捨<lb/>
是而曰聖人之道吾未之信也用吾子之說罪我者雖<lb/>
窮萬世吾無憾焉耳<lb/>
　　　時論　　　　　　　　　　牛希濟<lb/>
或曰治亂者天之常也是以十年一小變三十年一大<lb/>
變至於蟲蝗疫癘水旱兵革皆時之數也若其聖人亦<lb/>
不能克<hi>疑作免</hi>是不然也何者天之於人也至仁而信其<lb/>
資長百糓草木觸類之物皆所以仁於人也故懼物之<lb/>
<pb n="KR4h0022_WYG_749-18a"/>
不生也春以發之物之不成也夏以長之物之不齊也<lb/>
秋以肅之物之不實也冬以堅之物在陽畏其暵也故<lb/>
夜降雨露以潤之在隂畏其終也故伏陽以蓄之人之<lb/>
不之止也故晦明以息之人之不之時也故馳<hi>疑</hi>時以<lb/>
警之日月星辰雷電風雨霜露之作無不私於人也焉<lb/>
有為蟲蝗之時以害其禾稼為水旱之時以蕩其生物<lb/>
為疫癘之時以毒其性命為兵革之時以流其脂膏者<lb/>
上天垂象昭鑑萬物之情始兆高明之象已著未嘗不<lb/>
<pb n="KR4h0022_WYG_749-18b"/>
丁寧先視之於人俾知者通其變而脩其徳以為之防<lb/>
知而不脩夫何言哉聖人所以觀乎天文以察其變又<lb/>
曰先天而天不違後天而奉天時又曰則天之明斯其<lb/>
㫖也故天子有日官諸侯有日御皆所以達變於其君<lb/>
若聞祥而逸福必為禍必<hi>疑</hi>禍而懼祲益為善而<hi>疑</hi>無<lb/>
必定之災桑糓乃中興之道數無可保之福鳥雀為滅<lb/>
亡之運其或有戰争水旱災沴之世皆生民之所感曽<lb/>
無時日之限而及之也且民之所為也繫時君之教化<lb/>
<pb n="KR4h0022_WYG_749-19a"/>
若以忠孝恭儉為治皆可封也暴亂聲色為好皆可誅<lb/>
也居時之和為可誅之教上帝之仁且不能祐膺時之<lb/>
亂為求治之具神明之力必可以恕或者曰三皇之世<lb/>
不能無戰爭堯湯之君不能無水旱豈聖徳有闕歟盖<lb/>
時使之然也夫戰之大者孰踰於版泉不周之後人謀<lb/>
之可與乎兵力之可支乎卒滅於有徳水旱之數豈過<lb/>
於堯湯之代人無饑色國有常嵗若今之世一年之水<lb/>
一年之旱豈惟人不粒食國無儲矣焉能感治水之命<lb/>
<pb n="KR4h0022_WYG_749-19b"/>
有疏鑿之功為桑林之牲契禱祈之願若時數之必然<lb/>
即當數足而後已豈復有中救之道是知天時不能違<lb/>
於聖徳明矣至於長史為一郡一邑之政飛蝗尚不入<lb/>
其境醫門以藥劑之和可以拒時之疾又若時數之一<lb/>
槩寧有擇其地而遺其人哉况宋景一言之善罰星退<lb/>
舍漢之盛徳日馭再中其餘感應之跡布在方冊是以<lb/>
知天道甚逺人事至近又易以<hi>疑衍</hi>履之說曰素履貞吉<lb/>
幽人之貞所履若吉幽人尚且不懼况聖人乎希濟以<lb/>
<pb n="KR4h0022_WYG_749-20a"/>
為治亂無時為人君所行求治則治忘理則亂雖復求<lb/>
治積年一日違之禍不旋踵國亦如之皆非拘忌之家<lb/>
所能執必矣<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_749-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百五十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷七百七十一</head>
    <p>
<pb n="KR4h0022_WYG_770-1a"/>
欽定四庫全書<lb/>
　文苑英華卷七百七十一　宋　李昉等　編<lb/>
　連珠<lb/>
　　梁宣帝二首　　　　沈約二首<lb/>
　　吳均二首　　　　　劉孝儀為人作二首<lb/>
　　庾信擬作四十四首　蘇頲為人作二首<lb/>
　喻對<lb/>
　　喻古之治一篇　　　冶家子言一篇<lb/>
<pb n="KR4h0022_WYG_770-1b"/>
　　奔蜂對一篇　　　　招野龍對一篇<lb/>
　連珠<lb/>
　　　連珠二首　　　　　　　　梁宣帝<lb/>
嘗<hi>一作常</hi>聞盈虛之道雖脩平而必陂損益為用<hi>一作之由</hi>在<lb/>
至象而無蠲是以謂地之厚而東南缺惟天為大而西<lb/>
北懸<lb/>
嘗<hi>一作常</hi>聞山有藏玉則草木常榮林有猛獸則藂枝莫<lb/>
採是以漢儀重見皇王之跡有真周禮猶存龜䝉之田<lb/>
<pb n="KR4h0022_WYG_770-2a"/>
無改<lb/>
　　　同前二首　　　　　　　　沈　約<lb/>
臣聞烈風雖震不斷蔓草之根朽壤誠微遂霣崇山之<lb/>
峭是以一夫不經<hi>一作住</hi>威於赫怒千乗或<hi>一作必</hi>致忘於<lb/>
巧笑<lb/>
臣聞鳴籟受響非有志於要風涓流長邁寜厝心於歸<lb/>
海是以萬竅怒號不叩而咸應平川是納用卑而為宰<lb/>
　　　同前二首　　　　　　　　吳　均<lb/>
<pb n="KR4h0022_WYG_770-2b"/>
盖聞豔麗居身而以娥眉入妬貞華炤物而以絶等見<lb/>
猜是以班姬辭寵非無妖冶之色楊子寂寞豈乏炫曜<lb/>
之文<lb/>
盖聞義夫投節未必識君烈士赴危豈<hi>一作非</hi>期要利是<lb/>
以墨子縈帶不蒙肉食之謀申胥泣血非有執珪之位<lb/>
　　　為人作連珠二首<hi>一作探物作豔體連珠</hi>劉孝儀<lb/>
妾聞洛妃髙髻不資於草澤𤣥妻長髪無藉於金鈿故<lb/>
雲名由於自羙蟬稱得於天然是以梁妻獨其妖豔衛<lb/>
<pb n="KR4h0022_WYG_770-3a"/>
姬專其可憐<lb/>
妾聞芳性染<hi>一作深</hi>情雖欲忘而不歇薫芬動慮事逾久<lb/>
而更思是以津亭掩馥秪結秦婦之恨爵臺餘妬追生<lb/>
魏妾之悲<lb/>
　　　擬連珠四十四首　　　　　庾　信<lb/>
盖聞經天緯地之才拔山超海之力戰陣勇於風飈謀<lb/>
謨出乎胷臆斬長鯨之鱗截飛虎之翼是以一怒而諸<lb/>
侯懼安居而天下息<lb/>
<pb n="KR4h0022_WYG_770-3b"/>
盖聞蕭曹賛務雄畧所資魯衛前驅威風所假是以黄<lb/>
池之會可以争長諸侯鴻溝之盟可以中分天下<lb/>
盖聞解封豕之結塞長蛇之源必湏製裳千里歃血轅<lb/>
門是以開百里之圍用陳平之一䇿盟千乗之國須季<lb/>
路之一言<lb/>
盖聞得賢斯在不藉揮鋒股肱良哉無論應變是以屈<lb/>
倪<hi>左傳作屈完疑避諱而改</hi>叅乗諸侯解方城之圍干木為臣天下<lb/>
無西河之戰<lb/>
<pb n="KR4h0022_WYG_770-4a"/>
盖聞邯鄲已危徒思馬服薊城去矣空用荆軻是以竹<lb/>
杖扶危不能正武擔之石蘆灰縮水不能救宣房之河<lb/>
盖聞穴蟻衝泉未知逺慮𤣥禽巢幕何能支乆是以大<lb/>
厦既焚不可灑之以淚長河一决不可障之以手<lb/>
盖聞膏脣喋喋市井營營或以如簧自進或以狙詐相<lb/>
傾是以子貢使乎五都交亂張儀見用六國縱横<lb/>
盖聞謀猷是習權變須長時增齊竈或卧燕墻是以井<lb/>
陘之兵如鴻毛之遇火長平之卒若秋草之中霜<lb/>
<pb n="KR4h0022_WYG_770-4b"/>
盖聞彼黍離離大夫有䘮亂之感麥秀漸漸君子有去<lb/>
國之悲是以建章低昻不得猶瞻㶚岸徳陽淪沒非復<lb/>
能臨偃師<lb/>
盖聞市朝遷貨山川悠逺是以狐兎所處由来建始之<lb/>
宫荆棘參天昔日長洲之苑<lb/>
盖聞天方薦瘥䘮亂𢎞多空思說劍徒聞枕<hi>一作憶投</hi>戈是<lb/>
以劉琨之英畧莫知自免祖逖之慷慨裁能渡河<lb/>
盖聞榖林長逺蒼梧不從唯桐惟葛無樹無封是以隋<lb/>
<pb n="KR4h0022_WYG_770-5a"/>
珠日月無益驪山之火雀臺絃管空望西陵之松<lb/>
盖聞雷驚獸駭電激風驅陵厯開塞枕跨江湖是以城<lb/>
形月偃陣氣雲鋪非緑林之散卒即驪山之叛徒<lb/>
盖聞死别長城生離函谷遼東寡婦之悲代郡孀妻之<lb/>
哭是以流慟所感還崩杞梁之城灑淚所沾終變湘陵<lb/>
之竹<lb/>
盖聞三世用兵既非貽厥陰謀累葉必以㐫終是以李<lb/>
都尉之風霜上蘭山而箭盡陸平原之意氣登河橋而<lb/>
<pb n="KR4h0022_WYG_770-5b"/>
路窮<lb/>
盖聞營魂不反燐火宵飛時遭獵夜之兵或斃空亭之<lb/>
鬼是以射聲營之風雨時有寃䰟廣莫郡之陰寒偏多<lb/>
夜哭<lb/>
盖聞江黄戎馬之徼鄢郢風飈之格乍有去而不歸或<lb/>
無期而逺客是以章華之下必有思子之臺雲夣之傍<lb/>
應多望夫之石<lb/>
盖聞無怨生離恩情中絶空思出水之蓮無復廻風之<lb/>
<pb n="KR4h0022_WYG_770-6a"/>
雪是以樓中對酒而緑珠前去<hi>疑</hi>帳裏悲歌而虞姬永<lb/>
别<lb/>
盖聞樹彼司牧既懸百姓之命及乎厭世復傾天下之<lb/>
心是以一馬之奔無一毛而不動一舟之覆無一物而<lb/>
不沉<lb/>
盖聞嚴霜之零無所不肅長林之斃無所不摽是以楚<lb/>
塹既填遊魚無託吳宫已火歸燕何巢<lb/>
盖聞名髙八俊傷於閹竪之黨智周三傑斃於婦女之<lb/>
<pb n="KR4h0022_WYG_770-6b"/>
計是以洪澤之蛟遂挫長饑之虎平臯之蟻能摧失水<lb/>
之龍<lb/>
盖聞吳艘蜀艇不能無水而浮以紅間緑<hi>此句疑</hi>不能無<lb/>
弦而射是以籠樊之鶴寜有六翮之期骯髒<hi>一作航上</hi>之馬<lb/>
無復千金之價<lb/>
盖聞性靈屈折鬱抑不揚乍感無情或傷非類是以嗟<lb/>
怨之水特結憤泉感哀之雲偏含愁氣<lb/>
盖聞遷移白羽流徙房陵離家析里悽恨撫膺是以吳<lb/>
<pb n="KR4h0022_WYG_770-7a"/>
起之去西河澘然出涕荆軻之别燕市悲不自勝<lb/>
盖聞廉將軍之客舘翟廷尉之髙門盈虚倐忽貴賤何<lb/>
論是以平生故人灌夫不去門下賔客任安獨存<lb/>
盖聞執珪事楚慱士留秦晉陽思歸之客臨淄覉旅之<lb/>
臣是以親友㑹同不妨懐撫悽愴山河離異不妨風月<lb/>
闗人<lb/>
盖聞五十之年壯情乆歇憂能傷人故其哀矣是以譬<lb/>
之交讓實半死而言生如彼梧桐雖殘生而猶死<lb/>
<pb n="KR4h0022_WYG_770-7b"/>
盖聞秋之為氣惆悵自憐耿恭之悲踈勒班超之念酒<lb/>
泉是以韓非客秦避䜛無路信陵在趙思歸有年<lb/>
盖聞懸鶉百結知命不憂十日一炊無時何耻是以素<lb/>
王之業乃東門之貧民孤竹之君實西山之餓士<lb/>
盖聞胷中無學猶手中無錢今之學也未見能賢是以<lb/>
扶風之髙鳳無故棄麥中牟之寗越徒勞不眠<lb/>
盖聞十室之邑忠信在焉五歩之内芬芳可録是以日<lb/>
南枮蚌猶含明月之珠龍門死樹尚抱咸池之曲<lb/>
<pb n="KR4h0022_WYG_770-8a"/>
盖聞百尺之髙累於九碁之上千鈞之重懸於一木之<lb/>
枝是以截虎尾而非險傷龍鱗而未危<lb/>
盖聞居蘭處鮑在其所習白羽素絲随其所染是以金<lb/>
性雖質處劍即㐫水徳雖平經風即險<lb/>
盖聞豫章七年斃於豐草芳蘭九畹淪於幽谷是以欲<lb/>
求其真晉陽有自埋之蒿若賞其聲吳亭有已枯之竹<lb/>
盖聞明鏡蒸食未為得所干將補履尤可傷嗟是以氣<lb/>
足凌雲不應止為<hi>一作官</hi>武騎才堪王佐不應直放長沙<lb/>
<pb n="KR4h0022_WYG_770-8b"/>
盖聞勢之所歸威之所假必能繋風捕影暴虎馮河是<lb/>
以輕則鴻毛沉水重則磐石陵波<lb/>
盖聞意氣難干非資扛鼎風神自勇無待翹闗是以曹<lb/>
劌登壇汶陽之田遽反相如睨柱連城之璧更還<lb/>
盖聞卷葹<hi>一作施</hi>不死誰必有心甘蕉自長故知無節是<lb/>
以螺蚌得路恐異驪淵雀䑕同歸應非丹穴<lb/>
盖聞北邙之髙魏君不能削榖洛之鬭周王不能改是<lb/>
以愚公何徳遂荷鍤而移山精衛何禽欲銜石<hi>一作枝</hi>而<lb/>
<pb n="KR4h0022_WYG_770-9a"/>
塞海<lb/>
盖聞君子無其道則不能有其財忘其貧則不能耻其<lb/>
食是以顔回瓢飲賢慶封之玉杯子思銀珮羙虞公之<lb/>
垂棘<lb/>
盖聞水之激也實濁其源木之蠧也將拔其根是以延<lb/>
年之家預論掃墓羊舌之族先知㓕門<lb/>
盖聞磨礪脣吻脂膏齒牙陵風扇毒向影吹沙是以敬<lb/>
而逺之豺有五子吁可畏也鬼有一車<lb/>
<pb n="KR4h0022_WYG_770-9b"/>
盖聞虚舟不忤令徳無虞忠信為琴瑟仁義為庖厨是<lb/>
以從莊生則萬物自細歸老氏則衆有皆無<lb/>
盖聞三闗頓足長城垂翅既羇既旅非才非智是以烏<lb/>
江艤檝知無路可歸白鴈抱書定無家可寄<lb/>
　　　為人作連珠二首　　　　　蘇　頲<lb/>
夫情有理會不可以理遣行有義得不可以義愆定其<lb/>
情者則理無滯寶其行者則義有全故韓馮之妻死哀<lb/>
吟於松上石崇之妓生効命於樓前<lb/>
<pb n="KR4h0022_WYG_770-10a"/>
夫恩至深而必報言至信而罔遺繫於我者深不可奪<lb/>
牽於彼者信不可欺故操刀而割豈為他人所汚書扇<lb/>
而殞竟還夫氏之尸<lb/>
　　喻對<lb/>
　　　喻古之治　　　　　　　　盧　碩<lb/>
軒昊之代君為心兆民為百骸堯舜之代君為目兆民<lb/>
為物三代之時君為醫兆民為疾五伯之治君為工兆<lb/>
民為材二漢之時君為隄兆民為水夫心治則百骸從<lb/>
<pb n="KR4h0022_WYG_770-10b"/>
視明則衆物露醫善診則疾不彌漸工善度則木無棄<lb/>
材故委心乃無為軒昊之治自治也<hi>不言而人化</hi>任目必有<lb/>
待堯舜之治求治也<hi>敦序九族平章百姓</hi>醫不全則生死危三代<lb/>
之治存乎仁<hi>各以所尚救弊</hi>工不審則曲直乖五伯之治資於<lb/>
智<hi>選賢舉能</hi>迨斯已降民為水矣政為隄矣<hi>漢武好攻討宣帝任刑名</hi>隄<lb/>
之不完水漂邑矣<hi>哀平之後</hi>寢乎曹馬乃成壊衰焉<hi>干紀亂常皆其</hi>
<hi>臣佐</hi>
                    <graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>民不可使為水水而隄之困矣然則軒昊誠堯舜<lb/>
朋三代仁五伯智二漢法禁人之叛也禁之以致君為<lb/>
<pb n="KR4h0022_WYG_770-11a"/>
敵兆民有㓂讐焉<lb/>
　　　冶家子言　　　　　　　　陸龜䝉<lb/>
武王既伐<hi>蜀本作勝</hi>殷懸紂首有泣於白旗之下者有司責<lb/>
之其人曰吾冶家孫也數十年間載易其鎔範矣今又<lb/>
將易之不知其所業故泣吾祖始鑄田器嵗東作必大<lb/>
售殷賦重秉耒耜者一發不敢起吾父易之為工器屬<lb/>
宫室臺榭侈其售益倍民凋力窮土木中輟吾易之為<lb/>
兵器會諸侯伐殷師<hi>蜀本作軍</hi>旅戰陣興其售又倍前也今<lb/>
<pb n="KR4h0022_WYG_770-11b"/>
周用鉞斬獨夫四海將奉文理吾之業必壊吾亡無日<lb/>
矣武王聞之懼於是苞干戈勸農事冶家子復祖之舊<lb/>
　　　奔蜂對<lb/>
晉悼公見奔蜂屬土于墉負桑蟲而寘之若有言者不<lb/>
勝其疑也即召師曠以詰其事曠對曰奔蜂無子負蟲<lb/>
而祝之祝之不怠故其形随之而化也公駭其說曠因<lb/>
從而理之曰伊蜂也欲蟲肖已之速是故祝之誠夫誠<lb/>
之感物雖千品萬形之殊未有不從而應之者也誠之<lb/>
<pb n="KR4h0022_WYG_770-12a"/>
不逹感之不應雖體質外均而其心化為他類矣臣願<lb/>
以人事明之在昔堯欲天下之治祝舜以禪之舜恐天<lb/>
下未治祝禹以傳之傳之誠故三姓之天下化為一家<lb/>
之治也是則堯舜非不能化其子盖將傳其祝於至公<lb/>
也是臣又敢以晉國事直啟王心冀王之速悟日者曲<lb/>
沃桓叔恤民務徳有國之人被其祝無幾而化之雖晨<lb/>
風欝林魚龍趨潭不是過也逮乎獻公納士蒍之䜛逐<lb/>
羣公子伐麗戎而嬖其女使太子將東山之師尨凉玦<lb/>
<pb n="KR4h0022_WYG_770-12b"/>
離顯以義絶䜛言卒行見新城之酷二公子繼踵而奔<lb/>
亡當是時懼獻公之毒不啻狼虎之磨牙也此則父化<lb/>
為虎狼矣既而使兵伐蒲又加兵於屈視其子之居不<lb/>
啻㓂戎之所聚也此則子化為㓂戎矣文公在外十九<lb/>
年賢士五人為之輔公蚤夜而祝之故異體化為一身<lb/>
也及夫齊桓妻以宗女<hi>一作支</hi>楚成待以諸侯送之於秦<lb/>
卒以得立此則化於他國不能化於父子聞諸獻公未<lb/>
嘗誠而祝之也是知善祝而他類化者奔蜂也不祝而<lb/>
<pb n="KR4h0022_WYG_770-13a"/>
已子離者獻公也君子謂公之智不如蜂蜂猶能蕃其<lb/>
類今君先有晉國宜乎上保宗廟之基下近<hi>疑作延</hi>百代<lb/>
之資擇其可化而化之無俾奔蜂逞術於君王悼公曰<lb/>
小問而大獲孤之幸也孤其念焉乃立其彪為太子而<lb/>
使田蘇為傅<lb/>
　　　招野龍對<lb/>
昔豢龍氏求龍之嗜慾幸而中焉得二龍而飲食之龍<lb/>
之於人固異類以其若已之性也席其宫沼百川四溟<lb/>
<pb n="KR4h0022_WYG_770-13b"/>
之不足游甘其飲食洪流大鯨之不足味施施然擾擾<lb/>
然<hi>二字蜀本作擾於</hi>其愛弗去一旦值野龍奮然而招之曰爾<lb/>
奚為者茫洋乎天地之間寒而蟄𤾉而升能無勞乎誠<lb/>
能從吾君而晏安乎野龍矯首而笑之曰若何齪齪乎<lb/>
之如是耶賦吾之形冠角而被鱗賦吾之徳泉潜而天<lb/>
飛賦吾之靈嘘雲而乗風賦吾之職仰驕而澤枯觀乎<lb/>
無極之外息乎大荒之墟窮端晲而盡變化其樂不至<lb/>
耶今爾苟容於蹄涔之間惟泥沙之是拘惟蛭螾之與<lb/>
<pb n="KR4h0022_WYG_770-14a"/>
徒牽乎嗜好以希飲食之間是同吾之形異吾之樂者<lb/>
也狎其<hi>一作於</hi>人㗖其利者扼其喉胾其肉可以立待吾<lb/>
方哀而援之<hi>一作哀之援之</hi>以手<hi>一作首</hi>又何誘吾納之陷穽耶<lb/>
而不免矣野龍行未幾果為夏后氏之醢<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_770-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百七十一</head>
    <p>
<pb n="KR4h0022_WYG_870-1a"/>
欽定四庫全書<lb/>
　文苑英華巻八百七十一　宋　李昉等　編<lb/>
　紀功一<lb/>
　　贈太尉叚秀實紀功碑一首<lb/>
　　西平王李晟東渭橋紀功碑一首<lb/>
　　幽州紀聖功碑一首<lb/>
　　　贈太尉段秀實紀功碑<hi>并序</hi>　　德　宗<lb/>
立人之道曰君與臣為臣之義曰忠與節忠莫極於衛<lb/>
<pb n="KR4h0022_WYG_870-1b"/>
國節莫大於忘身存其誠徳貫乎天地致其功用施于<lb/>
社稷獨斷勦兇慝之命沉謀安宇宙之危其智勇足以<lb/>
拯時其義烈足以𢎞教非昊穹錫慶敷佑皇家重振紀<lb/>
綱再激汙俗何遘迍之㑹而獲見斯人開府儀同三司<lb/>
檢校禮部尚書兼司農卿上柱國張掖郡王段氏名秀<lb/>
實字成功應期降生扶翼唐祚禀隂陽之粹氣備剛柔<lb/>
之全徳體正眀道從時卷舒蓄為淳和發為功烈朕宅<lb/>
帝位之五載孟冬十月賊臣朱泚反天悖人因時多虞<lb/>
<pb n="KR4h0022_WYG_870-2a"/>
乗我無備誘聚叛卒作亂于京師朕深惟罪已之誠逺<lb/>
遵避狄之義駕自中禁狩于近坰賊隂謀為奸陽言示<lb/>
順以公嘗任涇帥素得士心採諸衆情引以自助公感<lb/>
時悲憤思定大業謂復國安人由已不可以顧私謂開<lb/>
物變化在權不可以虚死畧匹夫之褊介藴曠代之宏<lb/>
規内貞其心外混其跡且控察元惡情状將因而圗之<lb/>
賊果不疑委以心腹<hi>一作腑</hi>遽發兇黨謀襲我師公詭説<lb/>
以詞止之不可及<hi>疑作乃</hi>竊取官印假為兵符急追㓂軍<lb/>
<pb n="KR4h0022_WYG_870-2b"/>
不逺而復銷禍紓難隂陽若神于時物情危疑忠邪莫<lb/>
判卒乗未輯軍旅未完㣲公之謀吾幾蔑濟既而宻結<lb/>
勇敢誓殱㓂讐决策尅期中外發應㑹賊泚召公計事<lb/>
引入閤中露其姦情言及僣竊公氣填胸臆植髪衝冠<lb/>
仰天大呼𤣥鍳何昧孰為臣子而忍是心語未絶音奮<lb/>
笏前擊兇徒敗靣既躓而奔左右愕然初未敢動繼者<lb/>
不至事遂無成逆徒交鋒因而遇害嗟乎天生萬物唯<lb/>
人最靈禀元氣之精鍾五行之秀是宜守正居順移孝<lb/>
<pb n="KR4h0022_WYG_870-3a"/>
資忠君君臣臣父父子子各履於達道同臻于太和天<lb/>
乎不融生彼狂悖神乎不惠䘮我忠貞静言思之輟饋<lb/>
忘寐詳求其理抑有以焉兹朕不眀敗徳招損故列聖<lb/>
垂祐儆戒于予則泚之亂所以懲既徃朂将来禮教陵<lb/>
夷風訛俗弊故上帝𤣥<hi>一作降</hi>鍳聳動于人則叚公之死<lb/>
所以勵當今傳不朽也訪彼前史稽諸昔賢全大節者<lb/>
不必成功建大功者或未立節非節不可以禆教非功<lb/>
不可以持危義實相須事難竝備吉甫以文武翼周室<lb/>
<pb n="KR4h0022_WYG_870-3b"/>
宣王中興絳侯以智謀安劉氏文皇紹立茂功著矣而<lb/>
節未可稱董卓脇國以擅威伍孚刺之而不畏王敦擁<lb/>
衆以稱亂周顗折之而無疑奇節偉矣而功竟不就至<lb/>
若屈伸合變進退知機智以遂其謀勇以决其死功與<lb/>
時竝節與名偕中古已還無公儔比貞烈之至通於神<lb/>
眀桀驁聞之而動心仇讐感之而不怨死於義而義著<lb/>
忘其家而家全行路興悲懦夫増氣矧予之慟其可弭<lb/>
忘且人之所愛者身也國之所重者位也公能殺身狥<lb/>
<pb n="KR4h0022_WYG_870-4a"/>
國朕得不以重位報之哉乃詔有司册贈太尉謚曰忠<lb/>
烈賜實封五百户荘宅各一所嗣子授三品正員官諸<lb/>
子各授五品正員官表其閭里䕶其䘮塟官立祠宇史<lb/>
載忠勲哀榮之典備矣君臣之義極矣公始以天寳四<lb/>
載奮筆從戎才為時生官由才達得司馬戰陣之法叅<lb/>
将軍帷幄之籌累典方州更踐臺寺出擁旄節入為卿<lb/>
士位歴十七嵗踰三紀封王列於異姓開府比於台司<lb/>
參職六官食賦百室言不伐善慮常下人恒持順信之<lb/>
<pb n="KR4h0022_WYG_870-4b"/>
規罔居疑悔之地利刃在手投節皆虚貞松有心老而<lb/>
彌勁吞大憝於方寸之内定危疑於晷刻之間力可屈<lb/>
而志不可遷身可殺而節不可奪所謂有始有卒為臣<lb/>
之極致者歟日月有期宅兆云畢身歿功在凛然如山<lb/>
勒銘傳芳終古不㓕以志吾過且旌善人銘曰<lb/>
浩浩上天四序唯均氣或堙鬰過<hi>一作廼</hi>為災氛否不可<lb/>
終必復元亨洗以膏雨播之祥雲濟濟蒸人五常是則<lb/>
時或迍難乃生兇慝亂必有定允歸皇極拯以茂勲輔<lb/>
<pb n="KR4h0022_WYG_870-5a"/>
之眀徳勲徳克崇兹惟叚公實天降靈寧保朕躬日月<lb/>
蔽虧宇宙昏䝉冏然眀誠獨誓深忠豺狼為羣㹞㹞逞<lb/>
志咆哮奔突乗我未備公飛尺符横制醜類變化若神<lb/>
邦家不墜元惡大憝誘姦作狂竊器僣名反易天常公<lb/>
獨挺身奮擊暴強烈烈英武歿而彌彰義振名教功存<lb/>
社稷贈極上台賞延真食省咎祗畏懷賢憫惻刻銘豐<lb/>
碑昭示萬國<lb/>
　　　西平王李晟東渭橋紀功碑　前　人<lb/>
<pb n="KR4h0022_WYG_870-5b"/>
天有柱以正其傾地有維以紐其絶皇王有輔佐以濟<lb/>
其艱難非命厯所歸不得生良弼非君臣相合不能集<lb/>
大勲非暴亂𢎞多不足表忠節非奸猾熾熖不克展雄<lb/>
才天與事<hi>一有君字</hi>肆㑹然後臣功著而王業興焉髙祖太<lb/>
宗拓跡垂統掃乾坤之沴氣<hi>一作氛沴</hi>拯生靈之塗炭其受<lb/>
命也正其布澤也寛六宗丕承克廣前烈雖遇屯否化<lb/>
危成安二百年間五夷大難由内以正宸極者再自外<lb/>
而復都邑者三山岳降神雲龍叶契繼生賢哲保定邦<lb/>
<pb n="KR4h0022_WYG_870-6a"/>
家神龍中諸武擅權甚<hi>疑作惎</hi>間王室則有若扶陽王彦<lb/>
範等推戴中宗紹復洪業景龍末嬖韋窺國瀆紊乾綱<lb/>
則有若徐國公幽求等左右𤣥宗掃除兇穢天寳之季<lb/>
盗起幽陵翠華南征潼闗不守廣徳之際戎軼邠郊皇<lb/>
輿東巡酆宫罷警則有若尚父子儀等殄殪醜逆册肅<lb/>
宗于岐攘却蕃夷翊代宗于陕建中四祀㓂發上京暴<lb/>
蔑人神僣稱名器則有若西平王晟等剪㓕大憝廓清<lb/>
中區惟兹數公異時同徳道濟于社稷勲書於鼎彛唐<lb/>
<pb n="KR4h0022_WYG_870-6b"/>
之得人於斯為盛東渭橋抵王城東北四十里而國之<lb/>
廩積在焉始晟於此駐孤軍紏羣帥俟時而動一舉成<lb/>
功予是用揚其羙而紀其功以明事之有因謀之有素<lb/>
也粤若菲徳嗣膺大寳化乖柔逺眀不燭幽淮右賊臣<lb/>
提<hi>一作阻</hi>兵犯順憑陵汝服震壓洛師朕憫将吏之受汙<lb/>
哀烝黎之無訴罔思衛已姑務靖人亟發禁師東征不<lb/>
軌猶慮勝敵之未勇<hi>一作果</hi>乃徴涇師以繼之賊泚畜姦<lb/>
覷隙乗便餌誘貪卒扇結暴徒伺其不虞譟聚犯闕朕<lb/>
<pb n="KR4h0022_WYG_870-7a"/>
引咎出次薄犯二畿封豕長虵穴處宫廟磨牙噴毒噬<lb/>
螫害人晟時總偏師逺戍河朔曾不俟召聞難駿奔鼓<lb/>
義勇仗順之師吞敗亡稔惡之㓂雄威勝勢疾若颷馳<lb/>
属賊帥昏迷恃衆貪亂誘我蟊賊連謀内逼朝廷載遷<lb/>
闗河長擾豺狼塞路羿澆争驅人煙絶於井邑隂燐交<lb/>
於田野物情大駭盪然靡依晟乃設㑹軍門哭而誓衆<lb/>
國讐不㓕無以身為遂發感激嗚咽流涕天地為之變<lb/>
色将帥為之動心軍中較然知有逆順晟乃<hi>一作又</hi>度公<lb/>
<pb n="KR4h0022_WYG_870-7b"/>
積計私課程賞典定刑章行令自身錄功先下由是勇<lb/>
者奮力智者効謀其氣増倍其心如一屹立堅壁于渭<lb/>
之陽姦逆畏威而震慴忠義奮氣而聳慕分二兇之勢<lb/>
不敢相附為諸鎮之援俾得自堅晟之力也二月守暨<lb/>
乎夏五月晟知衆心可用乃揀日饗士乙未陳師于東<lb/>
郊如虎<hi>唐諱</hi>如豹如熊如羆兇徒接戰累合皆北倒戈棄<lb/>
甲罔敵我師乗而殪之摩壘而止戊戌方旭連營進攻<lb/>
賊衆相驚股戰魄駭登陴而不敢拒闔門而不敢窺晟<lb/>
<pb n="KR4h0022_WYG_870-8a"/>
仗鉞啓行執桴親鼓斂<hi>塞也</hi>隍塹排墻垣勝氣兆於風<lb/>
雲威聲振於原野指顧摧靡盪無孑遺布朝旨以寛脅<lb/>
從勵臣節以誅同惡乾軸傾而復紐皇維弛而更張遷<lb/>
梟聲為好音變祅祲為和氣然後閑戎律釐軍容不諠<lb/>
<hi>一作傲</hi>不譁有嚴有翼搜苑囿殄遺冦清宫門授彼有司<lb/>
宣言于衆曰龔行天討將以遏亂畧去人害王師所至<lb/>
歌舞從之其或矜勇恃勲作威肆掠是則以暴易暴夫<lb/>
何頼焉懋功有恒賞違禁有常罰惟國之令典不得以<lb/>
<pb n="KR4h0022_WYG_870-8b"/>
贖論敢犯令者殺之無捨爰擇便地引軍出屯馬無錯<lb/>
羣士必成列尅敵彌日都人莫知徐命有地之官同<hi>一作</hi>
<hi>周</hi>諭鄽里士庶聞巨猾之殱殄而我師壺觴犒軍如恐<lb/>
不及者若赤子之保慈母涸鱗之赴洪波或欣而呼或<lb/>
感而泣吾是以知烈祖積徳人懷其深賢臣佐時功濟<lb/>
斯羙晟有興運之畧有匪躬之誠有定亂之勲有禁暴<lb/>
之徳俾予從乂垂拱仰成乃册拜司徒兼中書令加實<lb/>
封一千戸錄功第一序位居首事業編乎史册徳輝流<lb/>
<pb n="KR4h0022_WYG_870-9a"/>
乎頌聲入為夔龍出作方召賛賀<hi>一作賛賛</hi>徽烈中外具瞻<lb/>
而晟居髙牧卑辭滿守約崇讓而勲閥彌耀惡盈而福<lb/>
祿攸歸斯又眀哲之規慎終如始者也夫制敵在謀不<lb/>
在衆感人以義不以威當天地屯䝉邦家離析援孤者<lb/>
踣黨勝者強羣心囂囂靡所止戾若風動中野波騰滄<lb/>
溟從而拯之豈易為力于時馬不滿百駟兵不盈萬人<lb/>
無郡邑土田之資無城池險阻之固獨立不懼氣吞羣<lb/>
兇以盡忠誓心以必死勵已以大順率衆以至誠動天<lb/>
<pb n="KR4h0022_WYG_870-9b"/>
衆心攸同天意允答故措軍散地而不可拔致討勍㓂<lb/>
而力有餘國危能安軍勝能整古所謂衛社稷者晟其<lb/>
當之播揚休風篆刻貞石俾厥後嗣無忘乃功銘曰<lb/>
赫矣我唐受天眷命祖功祖徳浸澤儲慶窮海請吏遐<lb/>
荒禀令寧一九服惠康萬姓三五以還莫之與盛迨予<lb/>
不類辱守丕圗燭理匪時立誠未孚蠢爾孽臣扇兹潰<lb/>
徒震驚朕師黷穢皇都宇宙沸騰人神睢盱重以統戎<lb/>
誘姦同貫播還斯載嵗聿云半天既悔禍人胥厭亂乃<lb/>
<pb n="KR4h0022_WYG_870-10a"/>
錫元臣夷兇剪叛昏祲茫茫横流湯湯挺然孤軍在渭<lb/>
之陽我城非完恃順為防我旅非衆同心為強由義率<lb/>
人人皆嚮方萬事如一争先啓行拗憤求逞畜威斯張<lb/>
力足勢全時惟鷹揚以戰則克以謀則臧指麾之間羣<lb/>
醜潜亡鯨鯢既平宫室既清軍伍無聲都人不驚成功<lb/>
禁暴自昔稀有寔天生徳彰于厥後洋洋令名兹為不<lb/>
朽<lb/>
　　　幽州紀聖功碑銘<hi>并序</hi>　　　　李徳裕<lb/>
<pb n="KR4h0022_WYG_870-10b"/>
幽州盧龍軍帥檢校尚書左<hi>集作右</hi>僕射張公仲武往年<lb/>
脩獻㨗之禮今嵗有銘勲之請二者君子韙之豈不以<lb/>
諸侯有四夷之功獻其戎㨗春秋舊典也宗周納肅慎<lb/>
之貢銘於楛矢天子令徳也斯可以為元侯表可以為<lb/>
後代法聖上嘉其動而中禮乃命宰臣採其尤<hi>集本文粹作元</hi>
功傳於惇史臣徳裕敢颺言曰夫兵者所以除暴害也<lb/>
愛人則惡其為害禁暴則惡其為亂雖睿智不殺化之<lb/>
以神至徳允懷招之以禮然書有猾夏之戒傳有脩刑<lb/>
<pb n="KR4h0022_WYG_870-11a"/>
之訓虞舜四征<hi>二本作罪</hi>乃成大功文王一怒以至無侮非<lb/>
徳教之助歟仁聖文武章天成功神徳眀道大孝皇帝<lb/>
熙我大<hi>二本作文</hi>典煥而<hi>二本作乎</hi>光眀極象外之㣲臻於至道<lb/>
鼓天下之動致於中和慮必鈎深退而藏宻故能神幾<lb/>
獨照伐未兆之謀威光逺震制不覊之虜當其時也烽<lb/>
燧迭驚<hi>二本作警</hi>羽書狎至人心大摇羣帥<hi>二本作師</hi>沮氣皇帝<lb/>
以軒后之威神漢髙之大畧光武之雄斷魏祖之機權<lb/>
合而用之以定王業此議臣之所以延<hi>延字二本作不敢</hi>望於<lb/>
<pb n="KR4h0022_WYG_870-11b"/>
清光也倬哉天地應而品物生君臣應而功業成故龍<lb/>
躍而雲從鶴鳴而子和方叔伐獫狁蠻荆来威安逺擊<lb/>
車師西域震服宜有良將殿于朔邉張公禮閲戰器書<lb/>
成傳癖張仲孝友子孺塞泉<hi>二本作淵唐諱</hi>留落<hi>見漢書二本作㵁落</hi>不<lb/>
偶光景未耀眀主雅聞竒志持印而拜将軍遥推赤心<lb/>
築壇而命元帥拔自雄武授之薊門果能精誠奮發䇿<lb/>
慮愊憶<hi>二本作福臆</hi>千里獻籌一心憂國則知龍顔善将任<lb/>
人傑而不疑日角好謀歎敵國而強意回鶻者本北狄<lb/>
<pb n="KR4h0022_WYG_870-12a"/>
之裔也或曰獯狁或曰山戎五帝所不能臣三王所不<lb/>
能制前史載之詳矣暨薛延陁之敗也酋帥吐迷度率<lb/>
衆欵塞太宗幸靈武納降立迴鶻部落置瀚海都督因<lb/>
我封殖遂雄北方代<hi>集作肅是</hi>宗之戡内難也葉䕶以射鵰<lb/>
之士親扈戎旌亦由羗髳率師以翼周北貊梟騎以助<lb/>
漢既㓕大憝乃疇厥功<hi>集作庸</hi>特拜葉䕶司空嵗賜絹<hi>二本</hi>
<hi>作繒</hi>二萬疋厥後飾宗女以配之立宫室以居之其在京<lb/>
師也淫<hi>集作瑶</hi>祠雲構甲第棊布棟宇輪奐衣冠縞素交<lb/>
<pb n="KR4h0022_WYG_870-12b"/>
利者風偃挟邪者景附其翎<hi>疑作翖</hi>侯貴種則被我文繢<lb/>
帯我金犀悦和音猒珍膳蝎蠧上國百有餘年既而桀<lb/>
驁無親天命不祐僣侈極欲神道惡盈本國荐饑畜産<lb/>
耗半黠戞斯因利乗便遂焚龍庭區<hi>文粹作墟</hi>落蕭條隂燐<lb/>
青熒今之烏介可汗亡逃失國竊號沙漠非我册命自<lb/>
為假王其来也瀰漫隂山䁹<hi>二本作俾</hi>睨髙闕𤣥塞之下氛<lb/>
霧蔽天質貴主以前驅依大國而求援或丐我米糒救<lb/>
其饑人或邀我甲兵復其故地外雖柔服内有桀心因<lb/>
<pb n="KR4h0022_WYG_870-13a"/>
行人置辭徴呼韓故事願居光祿塞急保受降城其下<lb/>
有二部曰赤心宰相那頡啜特勒赤心者天性忿鷙戎<lb/>
馬尤盛初與名王嗢沒斯首謀内附俄而負力怙氣潜<lb/>
圗亂<hi>集作厲</hi>階為嗢沒斯所給<hi>文粹作招</hi>誘以俱謁可汗戮於<lb/>
帳下其衆大潰東逼漁陽上乃賜公璽書問<hi>二本作授</hi>以方<lb/>
畧公以室韋悍凾<hi>二本作亟</hi>之兵近我邉鄙俾其偵邏且禦<lb/>
内侵尋以徴役不供為虜所敗由是介馬數萬連亘幽<lb/>
陵伏精甲於松樠布穹廬於磧鹵散若飛鳥止如長雲<lb/>
<pb n="KR4h0022_WYG_870-13b"/>
火燎于原不可嚮邇公激義氣以虹貫發精誠而石開<lb/>
竒計兵權宻授髦雋乃命介弟仲至與禆将㳺奉寰王<lb/>
如清左敵萬李君慶張自榮髙守素李志操率鋭兵三<lb/>
萬建斾而前介胄雪照戈矛林植命以義殉壮由師直<lb/>
聲隆隆而未洩欲逐逐而不食戢以聽命嚴而有威公<lb/>
曰險道傾反且馳且射胡兵所以無敵也致之平原勒<lb/>
以方陣我師可以逞志也於是據于莽平環以武剛首<lb/>
尾虵伸左右翼張輕騎既合竒鋒横騖如摧枯株如摶<lb/>
<pb n="KR4h0022_WYG_870-14a"/>
畜兎攝讋者弗取陸梁者盡<hi>二本作皆</hi>仆虜侯王<hi>集作王侯</hi>貴人<lb/>
計以千數然後盡衆服聽悉數係<hi>二本作索</hi>纍谷静山空靡<lb/>
有孑遺槖駝駃騠風澤而散㫋墻罽幕布野畢收馬牛<lb/>
幾至於谷量虜血殆同於用决徑路寳刀祭天金人竒<lb/>
貨珍器不可殫諭乃命從事李周瞳馳傳上奏又命牙<lb/>
門将周從玘繼獻戎俘皇帝受而勞之羣臣畢賀昔長<lb/>
平七征驃騎六舉竇憲令<hi>集作合</hi>氐羗之衆陳湯檻城郭<lb/>
之兵或生靈减耗士馬物故<hi>文粹作痛傷</hi>或<hi>文粹無此字</hi>邀功救<lb/>
<pb n="KR4h0022_WYG_870-14b"/>
罪矯命專征然猶告類上帝薦功清廟顧視二漢不其<lb/>
恧歟以公威動蠻貊功在漏刻因命公為東靣招撫回<lb/>
鶻使先是奚契丹皆有虜使監䕶其國責以嵗遺且為<lb/>
漢諜自囘鶻嘯聚靡不鴟張公命禆将石公緒等諭意<lb/>
兩部戮囘鶻八百人雖介子討罪於龜兹班超行誅於<lb/>
鄯善未足儔也囘鶻又遣宣闕<hi>二本作門</hi>将軍等四十七人<lb/>
詭辭結歡潜伺邉隙公宻賂其下盡得隂謀且欲馳入<lb/>
五原大<hi>蜀本作盡</hi>毆雜虜公逗留其使緩彼師期竟得人病<lb/>
<pb n="KR4h0022_WYG_870-15a"/>
馬瘏縮衂而退挫鋭解紛繄公善計今鳥介自絶皇澤<lb/>
莫敢近邉并丁零<hi>二本作令</hi>以圗安依康居而求活盡徙餘<lb/>
種屈意黒車寄託逺遁流離饑凍黒車亦依其威重迫<lb/>
脅諸戎造謀藉<hi>文粹作籍</hi>兵解仇交質自謂約齎<hi>二本作賫</hi>深入<lb/>
漢将取而未期渡漠<hi>二本作幕</hi>輕留王師往而非利公以壮<lb/>
猷逺御<hi>集作馭</hi>長計覊縻不媮便嫌之使<hi>二本作避嫌之便</hi>終盡<lb/>
致<hi>集作終致盡</hi>敵之術将時動而得雋豈嵗數而勝㣲矧乎<lb/>
眀主杖<hi>集作仗</hi>将帥為爪牙視叛蕃為虎兕方獵猛<lb/>
<pb n="KR4h0022_WYG_870-15b"/>
獸不翫細娛非周宣無以成召武<hi>二本作虎唐諱</hi>之勲非漢宣<lb/>
無以聽營平之計朂哉上将光我中興公前後受降三<lb/>
萬人特勒二人可汗泲一人大<hi>二本無大字</hi>都督外宰相四<lb/>
人其他禆<hi>二本作侯</hi>王騎将不可備載王褒以日逐歸徳稱<lb/>
為人瑞班固以稽落盪㓂大振天聲孰若天子神武百<lb/>
蠻震疊<hi>集作摺</hi>乗其蹙國<hi>集作困</hi>臨以兵鋒割單于之旗納<lb/>
休屠之附非萬里之伐無三年之勤巍乎成功輝焯後<lb/>
代宜刻金石以揚鴻休銘曰<lb/>
<pb n="KR4h0022_WYG_870-16a"/>
太和之初赤氣霄興開成之末大茀雲凝<hi>二本作彤雲暮凝</hi>異<lb/>
鳥南来破賊之徴北夷颷掃厥國土崩逼迫遷徙震我<lb/>
邉鄙長蛇去宂奔鯨失水上郡<hi>二本作都</hi>薊門近<hi>集作兵</hi>連千<lb/>
里曾不畏天猶為驕子丐我邉糓邀我王師假我一城<lb/>
建彼幡旗歸計強漢郅支嫚辭睥睨朔野伏莽見羸鴈<lb/>
門之北羗戎雜處濈濈羣兇茫茫大鹵縱其梟騎驚我<lb/>
牧圉猛若貔貅疾如風雨皇赫斯怒羽檄徴兵謀如泉<lb/>
黙斷乃霆<hi>二本作雷</hi>聲沉機變化動若神明沙漠之外<hi>二本作北</hi>
<pb n="KR4h0022_WYG_870-16b"/>
虜無隐情漁陽突騎燕歌壮氣赳赳元戎耽耽虎視金<lb/>
鼓誓衆干旄蔽地爰命介<hi>文粹作其</hi>弟属之大事翩翩飛将<lb/>
董我王軍禀兄之制代帥之勤威掠<hi>二本作畧</hi>火烈胡馬星<lb/>
分戈迴白日劍薄寒<hi>二本作浮</hi>雲天街之北旄頭巳落絶轡<lb/>
之野蚩尢未縛俾我元侯恢𢎞逺畧終取<hi>集作取彼</hi>單于係<lb/>
之徽索隂山寝烽亭徼櫜弓萬里昆夷<hi>集作吾</hi>九譯而通<lb/>
蠻夷既同天子之功儒臣篆美刋石<hi>闕</hi>鴻<lb/>
　文苑英華卷八百七十一<lb/>
</p>
<p>
</p>
  </div>
</body>
</text>
</TEI>
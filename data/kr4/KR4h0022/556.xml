<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百五十七</head>
    <p>
<pb n="KR4h0022_WYG_556-1a"/>
欽定四庫全書<lb/>
　文苑英華卷五百五十七　宋　李昉等　編<lb/>
　后妃<lb/>
　　賀冊皇太后表四首<lb/>
　　百僚賀册皇太后禮畢表二首<lb/>
　　鄭尚書賀册皇太后表一首<lb/>
　　賀冊皇太后及徳妃表一首<lb/>
　　中書門下請冊貴妃表一首<lb/>
<pb n="KR4h0022_WYG_556-1b"/>
　太子<lb/>
　　賀𫝊位於皇太子表一首<lb/>
　　請冊皇太子表二首<lb/>
　　代宗讓皇太子表一首<lb/>
　　為楊州李長史立皇太子表一首<lb/>
　　賀冊皇太子表四首<lb/>
　　賀皇太子知軍國表牋二首<lb/>
　　后妃<lb/>
<pb n="KR4h0022_WYG_556-2a"/>
　　　賀冊皇太后表　　　　　　常　衮<lb/>
臣某言伏見八月二十六日制冊上皇太后尊號凡在<lb/>
生靈不勝慶幸臣聞天地之因<hi>一作經</hi>所由<hi>一作因</hi>者本聖<lb/>
人之徳無加於孝故紹休以受命榮號以歸尊是用慶<lb/>
善奉慈因親教愛也伏以皇太后法象太極是生兩儀<lb/>
光昭上元以母萬物塗山降瑞華渚呈符照臨典禮示<lb/>
天人之慶<hi>一作訓</hi>範裁成風化表戚屬之宗師詩云思齊<lb/>
太任文王以聖則知祚我仁慶誕與睿哲穆穆明明有<lb/>
<pb n="KR4h0022_WYG_556-2b"/>
自来矣伏惟聖神文武皇帝陛下以皇道還淳以文明<lb/>
致理行三代之典<hi>一作極</hi>教備兩漢之威<hi>一作盛</hi>儀逾年改<lb/>
元謁告清廟永言配命殷薦圎丘大孝通於神明至化<lb/>
被於寰宇瞻戀慈訓尚未遑安處奉徽章以崇位號嚴<lb/>
恭前殿陳布外朝萬國在庭千官執禮冕旒端拱翼翼<lb/>
烝烝候<hi>一作俟</hi>金冊以拜興承瑞寳而俯受聖理之至其<lb/>
道大光朝野同歡臣妾有恃言念舊黨遂及姻聮褒徳<lb/>
以殊榮推恩以序進華胄増貴外家益尊固可以感動<lb/>
<pb n="KR4h0022_WYG_556-3a"/>
靈祗懐服戎狄豈止徳教加於百姓仁厚及於九族而<lb/>
已冝其煥列青史昭播鴻猷億萬斯年以承多福臣所<lb/>
守有限不獲稱慶闕庭無任抃躍忻悦之至謹遣某官<lb/>
奉表陳賀以聞<hi>一作皆唐類表</hi>
　　　同前　　　　　　　　　　劉禹錫<lb/>
臣某言伏見制書以二月二十五日冊立皇太后盛禮<lb/>
畢陳徳音逺被一人有慶萬國同歡中賀伏以<hi>集作惟</hi>皇<lb/>
太后禀靈作合<hi>集作配</hi>誕聖表祥徽號極域中之尊至仁<lb/>
<pb n="KR4h0022_WYG_556-3b"/>
為天下之母陛下君臨有國子道無違長樂宫中永獻<lb/>
南山之夀濯龍門上再揚東漢之風率土臣子不勝歡<lb/>
<hi>集作欣</hi>抃<lb/>
　　　同前　　　　　　　　　　楊於陵<lb/>
臣某言伏奉月日制書奉太上皇后尊號曰皇太后坤<lb/>
儀鎮定孝徳昭升大義冠於人倫盛徳<hi>類表作禮</hi>光於史冊<lb/>
凡在臣子不任抃躍中賀臣聞周室興王文母同其經<lb/>
理漢皇嗣聖明徳贊其徽猷伏惟陛下𢎞闡睿圗誕膺<lb/>
<pb n="KR4h0022_WYG_556-4a"/>
昌厯皇太后宣明懿範超邁前脩家國慶靈慈孝交感<lb/>
堯門薦祉延寳祚於無疆長信頥神播歡心於率土由<lb/>
我爱敬致茲雍熈何幸萬邦之人親逢千載之運臣叨<lb/>
承奬任職守藩條阻拜彤庭雖違於常典載馳丹懇倍<lb/>
過於恒情<lb/>
　　　同前　　　　　　　　　　羊士諤<lb/>
伏以某日誥命爰以令辰太上皇后光膺典冊盛化既<lb/>
行中外同慶臣某中賀皇太后隂靈<hi>類表作母徳</hi>降祥坤儀<lb/>
<pb n="KR4h0022_WYG_556-4b"/>
垂訓堯門誕聖時逢寳厯之典彤管紀言道光内輔之<lb/>
業九族承序萬國乂安伏惟皇帝展禮南宮奉觴北極<lb/>
榮超簡冊慶浹寰區凡在生靈孰不傾戴臣以逺守藩<lb/>
鎮不獲稱賀<hi>二字類表作抃舞闕庭</hi>
　　　百寮賀册太上皇后禮畢表　栁宗元<lb/>
臣某等言今月日太上皇后冊禮云畢率土臣妾慶抃<lb/>
無窮臣某等誠慶誠賀頓首頓首伏以太上皇后著嬪<lb/>
虞<hi>集作虞嬪</hi>之至徳嗣母周<hi>集作周母</hi>之徽音表率六宮明彰萬<lb/>
<pb n="KR4h0022_WYG_556-5a"/>
國陛下克脩理本以暢化源神道知事地之方人倫識<lb/>
尊親之大豈為婦道<hi>集作順</hi>斯備隂理<hi>集作禮</hi>用脩足以播<lb/>
正始於王<hi>集作國</hi>風致時雍於帝典臣等謬叨<hi>集作塵</hi>榮位<lb/>
獲覩盛儀踴躍之誠倍萬恒品<lb/>
　　　鄭尚書賀冊皇太后表　　　令狐楚<lb/>
臣某言伏聞制冊皇太后<hi>七字一作臣伏奉五月二十八日勅㫖尊太上皇后</hi>恩<lb/>
覃日下歡動中天<hi>一作天中</hi>臣伏以皇太后坤徳合符隂靈<lb/>
表慶化光宮職道贊國風伏惟皇帝仁聖宅心文明恭<lb/>
<pb n="KR4h0022_WYG_556-5b"/>
已遵承孝理嚴奉慈顔獻寳綬於内朝宣玉冊於中禁<lb/>
彰明順徳知陛下就養之勤表正母儀見陛下歸安之<lb/>
盛萬國所繫四方是刑人<hi>一作召</hi>臣之懇願既申品物之<lb/>
歡心斯洽臣叨承寄任限守藩<hi>一作方</hi>隅不及<hi>一作獲</hi>陪位<lb/>
闕庭抃舞稱賀無任聳慶踴悦之至<hi>一作皆唐類表</hi>
　　　賀冊太上皇后及徳妃表　　栁宗元<lb/>
臣某等言伏奉今月日誥良姊王氏冊太上皇后良媛<lb/>
董氏册太上皇徳妃宜令所司備禮冊命者母儀有光<lb/>
<pb n="KR4h0022_WYG_556-6a"/>
坤道克<hi>集作成</hi>順隂教方行於萬國内理克和於六宫臣<lb/>
某等誠慶誠賀頓首頓首伏惟皇帝陛下對若天休奉<lb/>
揚睿㫖長秋既登其品<hi>集作正</hi>位揄狄亦洽<hi>集作被</hi>於恩光<lb/>
奉養見三朝之安周旋有四星之輔豈徒配乾稱大事<lb/>
<hi>集作助</hi>日為明所以表王化之源知孝理之本冠映千古<lb/>
儀刑四方臣等捧戴施行踴躍無地無任蹈舞忻喜之<lb/>
至<lb/>
　　　中書門下請冊貴妃表　　　常　衮<lb/>
<pb n="KR4h0022_WYG_556-6b"/>
臣等言臣聞天文次星配以妃位帝宫内職守在<hi>一作守於</hi>
王化視公卿而命秩思賢才以審官盖五禮之宗<hi>一作定非</hi>
六義之本也伏惟寳應元聖文武皇帝陛下紹興下<hi>一作</hi>
<hi>典文</hi>武屬當多難一日萬務親紆聖心初定羣兇尚多闕<lb/>
典紫庭分理頃刻未遑彤管記言因茲而缺然則<hi>一作以</hi>
奉若天道以隂而助陽御于家邦由中而及外今既三<lb/>
靈叶泰四海永清冝舉舊章以行盛禮竊承<hi>一作以</hi>壼制<lb/>
未正等威當熊之徳或聞於蘭殿貫魚之序無列<hi>一作别</hi>
<pb n="KR4h0022_WYG_556-7a"/>
於椒房固以<hi>一作已</hi>叶周南之風參虞汭之化豈使坤儀曠<lb/>
其取法隂教闕而不修雖則簡在宸衷安敢黙於誠<lb/>
請伏冀大明禮秩俾率宫庭以厚人倫以風天下庶<lb/>
得外朝均政羣望獲從無任懇欵屏營之至臣某誠<lb/>
惶誠恐頓首頓首謹言<lb/>
　　一作皆唐類表<lb/>
　　太子<lb/>
　　　賀𫝊位於皇太子表　　　　庾　信<lb/>
<pb n="KR4h0022_WYG_556-7b"/>
臣某言伏見二月十九日詔傳位於皇太子昔者降居<lb/>
弱水登庸有優劣之殊来朝櫟陽繼體有君臣之異不<lb/>
得與夫天之兩日日之再中並曜聮輝重明雙照同年<lb/>
而語矣伏惟天元皇帝惟聖作聖惟親尊親降意於與<lb/>
能鳴謙於神器欲令百二相和先聞揖讓之風天下無<lb/>
為早識吾君之子是以運獨見之明行非常之事先天<lb/>
不違後天而奉皇太子身貞萬國道照四門夙膺再命<lb/>
之符實允基天之命非闗復子明辟異於遷虞事夏既<lb/>
<pb n="KR4h0022_WYG_556-8a"/>
損既益尚或二天為離為火何妨兩日且平陽蒲坂賢<lb/>
臣則二十五人顓頊髙辛才子則一十六族與此計事<lb/>
何遽無成鼚<hi>丑艮切皷聲</hi>乎皷之軒乎舞之自當八風通慶<lb/>
雲聚五老同逰三星運曜豈直雙龍再賜九雉重飛而<lb/>
已哉皇帝藐然姑射正當乗雲馭龍問道崆峒豈復先<lb/>
秋木落臣生預堯年時逢舜日覩惟新之慶實倍萬恒<lb/>
情<lb/>
　　　請冊皇太子表二首　　　　于　邵<lb/>
<pb n="KR4h0022_WYG_556-8b"/>
臣聞立天下之本故受之以震明兩承綂慶元有光期<lb/>
<hi>一作斯</hi>萬國以貞而一人有慶也伏惟皇帝陛下受天明<lb/>
命尊祖嚴配聖謨廣運禮秩咸若六親承式而理六合<lb/>
不論而定伏以儲宮未立人望猶勤奉天順人事不可<lb/>
曠夙聞宣王天資孝敬訓禀詩禮可以奉宗祧之重可<lb/>
以當匕鬯之主朝三命宰則以安親前師後傅則以齒<lb/>
胄伏乞以時冊命報慶天人然後啓承華以論道起博<lb/>
望而養徳天下幸甚天下幸甚臣等㕘跡樞宥<hi>一作宻</hi>倍<lb/>
<pb n="KR4h0022_WYG_556-9a"/>
萬恒情謹奉表陳請以聞<lb/>
　　　二<lb/>
臣炎等言今月十六日敢以古儀請建皇儲伏奉恩命<lb/>
未垂允答受命競悚怳然失圗臣炎等惶恐頓首臣聞<lb/>
帝王之理必先體統而後正百度以臨四方修人紀以<lb/>
符天道則居震守噐重離繼明是先代行於天下也况<lb/>
尊宗廟而奉君親乎此而不先孰可先者陛下尚執謙<lb/>
徳方勤庻政畧至公之務慎翼子之私是何小嫌而廢<lb/>
<pb n="KR4h0022_WYG_556-9b"/>
前訓今臣等不敢以歴代為據且以國朝以來言之有<lb/>
若髙祖義寜二年五月即位六月立建成為皇太子太<lb/>
宗武徳九年八月即位十月立中山王為皇太子髙宗<lb/>
貞觀二十三年六月即位七月立陳王為皇太子<hi>按新舊唐</hi>
<hi>書并㑹要髙宗永徽三年七月立陳王忠為皇太子</hi>則祖宗垂範如示諸掌今抑<lb/>
而不立豈塞天下之望<hi>十一字一作今抑而不奉而當何奉之伏乞考百代不刋之典</hi>
<hi>遂萬國元良之望天下幸甚</hi>伏聞宣王以子則嫡以家則孝天姿玉<lb/>
裕雅性冲深足以奉粢盛之重視朝夕之膳然則行一<lb/>
<pb n="KR4h0022_WYG_556-10a"/>
物而三善皆得者建儲之謂也臣等不勝大願懇請之<lb/>
至<lb/>
　　　代宗讓皇太子表　　　　　常　衮<lb/>
臣某言臣聞君父之命誠不合辭臣子之心固無所隠<lb/>
隠之則有累天鑒辭之則有負國貞在無隠而不言雖<lb/>
禀命而非孝臣所以省躬審分讓徳推賢瀝懇上聞冐<lb/>
嚴亟請丹誠罔感皇睠來<hi>疑作未</hi>昭戰兢失圖精爽飛越<lb/>
臣某誠惶誠恐頓首頓首伏以國之上嗣古曰元良觀<lb/>
<pb n="KR4h0022_WYG_556-10b"/>
象于天應前星之環極取法于地視少海之朝宗必訪<lb/>
蓍龜以承主鬯臣幼非樂善長未好儒慈奨特深愚蒙<lb/>
不易教之羽籥有昧樂章訓以詩書終迷義府逰虧四<lb/>
老才乏五官人莫係心徳非守噐頃者外統羣帥内録<lb/>
尚書竊懼任榮以憂官謗今謬塵博望猥辱夀春位登<lb/>
青宮禮絶朱邸且乖人望載黷朝經循名責實未足承<lb/>
天之序捨長立賢亦猶行古之道伏惟陛下博求公議<lb/>
允納㣲誠更擇温文俾膺繼紹逺想伯夷之讓用升季<lb/>
<pb n="KR4h0022_WYG_556-11a"/>
歴之材至公大行天下幸甚無任懇廹屏營之至謹奉<lb/>
表陳讓以聞臣誠惶誠恐頓首頓首<lb/>
　　　為揚州李長史賀立皇太子表<lb/>
　　　　　　　　　　　　　　　蕭頴士<lb/>
臣某言伏奉制書皇太子以今月嘉辰肅膺典冊少陽<lb/>
輔徳前星耿耀凡在生靈預増慶幸臣聞立嗣必子爰<lb/>
徴古訓惟賢乃建式固宗祧周漢以還憲章未改伏惟<lb/>
開元神武皇帝陛下嚴祗寳祚光啓睿圗則哲其難至<lb/>
<pb n="KR4h0022_WYG_556-11b"/>
公有在惟天為大萬邦所以作貞如日之昇重離所以<lb/>
増煥况瓊枝挺秀玉葉資神允釐監撫儀形雅頌春華<lb/>
秋實嘗俯俟於嘉言一物三善諒行稱於至徳固以靈<lb/>
祗叶贊景命昭宣馳道之前猶應著令寢門之外方候<lb/>
問安臣忝貳藩條局守官次不獲預陪大禮稱慶闕庭<lb/>
延首承華以忺以抃<lb/>
　　　賀冊皇太子表　　　　　　張九齡<lb/>
臣言伏奉今月二十日制冊立皇太子者伏以皇太子<lb/>
<pb n="KR4h0022_WYG_556-12a"/>
天實生徳睿哲夙備爰以吉辰光膺盛典伏惟開元神<lb/>
武皇帝陛下建儲固本體天合聖萬方之心永貞是屬<lb/>
一人有慶大賚斯在臣某待罪南郡不獲稱慶闕庭欣<lb/>
躍之誠實百恒品無任悚躍慶抃<hi>一作躍</hi>之至謹遣所部<lb/>
官宣義郎行枝江縣尉楊崇先奉表陳賀以聞臣誠喜<lb/>
誠抃<hi>類表作誠歡誠喜</hi>頓首頓首死罪死罪謹言<lb/>
　　　同前　　　　　　　　　　吕　温<lb/>
臣某言伏見十月十二日勅伏承皇太子以四月二十<lb/>
<pb n="KR4h0022_WYG_556-12b"/>
一日册命禮畢光紹前典惟懐永圗神人允諧動植咸<lb/>
頼臣某誠歡誠抃頓首頓首臣聞燕翼貽謀帝王之大<lb/>
孝立嫡主器禮易之明訓伏惟皇帝陛下克明駿<hi>一作俊</hi>
徳恢纂鴻休武功有成文理既定然後𢎞三王之教諭<lb/>
建萬國之元良凡在生靈孰不慶幸臣守官荒服稱賀<lb/>
無階竊抃嶺隅倍萬恒品無任感悦屏營之至謹奉表<lb/>
陳賀以聞<lb/>
　　　同前　　　　　　　　　　劉禹錫<lb/>
<pb n="KR4h0022_WYG_556-13a"/>
臣某言伏見冊皇太子盛禮斯畢徳音遐宣萬國以貞<lb/>
庶類咸悦中賀伏惟文武孝徳皇帝陛下體元立極垂<lb/>
訓御時既闡王猷思安國本前星位定拱宸極以昭彰<lb/>
蒼震氣宣與天地而長乆禮光匕鬯澤被華夷宗社有<lb/>
無疆之休生靈懐莫大之慶臣恪居官次遐守巴南不<lb/>
獲稱慶<hi>二字稱賀集作闕庭</hi>臣無任踴躍之至<lb/>
　　　百寮賀冊皇太子表　　　　栁宗元<lb/>
臣某等言伏奉今月二十四日制廣陵郡王冝冊為皇<lb/>
<pb n="KR4h0022_WYG_556-13b"/>
太子改名某仍令所司擇日備禮冊命者天序有奉皇<lb/>
心載寧臣某等誠慶誠賀頓首頓首臣聞商書載以貞<lb/>
之文漢史傳早建之義不惟立愛其在繼明陛下奉率<lb/>
前規敷揚盛典顧茲守噐之重爰正承華之位尊義方<lb/>
之教載錫嘉名崇建樹之禮式光典命以長而立自符<lb/>
於慎擇必子而選遂合于至公邦本不摇王業彌固此<lb/>
皆宗社垂祉啓佑皇心乾坤叶<hi>集作合</hi>謀保安聖運足以<lb/>
播休氣於四海洽太和於萬靈食毛含齒所同歡慶臣<lb/>
<pb n="KR4h0022_WYG_556-14a"/>
等奉承制命蹈舞周行不任歡抃之至<hi>六字集作踊躍之誠倍百恒品</hi>
<hi>無任慶抃感悦之至謹奉表陳賀以聞</hi>
　　此篇元誤編在六百三十五卷狀門今移入于此<lb/>
　　　賀皇太子知軍國表　　　　令狐楚<lb/>
臣得上都進奉官狀報伏承七月二十八日詔㫖軍國<lb/>
政事權令皇太子勾當者中賀伏惟皇帝陛下大明御<lb/>
㝢至孝自天霜露既濡想園陵之漸近雲霞是仰悲弓<lb/>
劔之方遥内感深<hi>闕</hi>外勉<hi>類表作煩</hi>庶政由是推赤心於俊<lb/>
<pb n="KR4h0022_WYG_556-14b"/>
乂委寳厯於元良宣明兩曜之光崇重萬國<hi>一作邦</hi>之本<lb/>
與夫逰神姑射義豈同風養道大庭禮誠異日天下臣<lb/>
子不勝慶幸臣限以所守不獲拜候闕庭無任屏營之<lb/>
至<lb/>
　　　賀皇太子知軍國牋<lb/>
臣某牋伏見七月二十八日皇帝宣詔<hi>後篇作詔㫖</hi>軍國政<lb/>
事並權委皇太子殿下勾當者<hi>後篇有右字</hi>伏以皇帝陛下<lb/>
躬勤黼扆志奉山陵<hi>後篇作園字</hi>恭<hi>後篇類表作思</hi>慕積中殷憂發<lb/>
<pb n="KR4h0022_WYG_556-15a"/>
外瞻九廟之重湏有纘承以萬機<hi>後篇作方</hi>為煩期在宴息<lb/>
伏惟皇太子殿下日躋睿哲天縱欽明繼丕業而堯厯<lb/>
重昌嗣鴻名而文功累盛事有光於徃古慶<hi>類表作思</hi>實被<lb/>
於殊方率土臣心<hi>後篇作子</hi>不<hi>後篇/作無</hi>任欣戴臣限以<hi>後篇作於</hi>鎮<lb/>
守逺在方隅不<hi>後篇作未</hi>獲陪慶<hi>後篇作位</hi>宫庭抃舞稱賀瞻戀<lb/>
踴躍之至謹奉牋以聞<lb/>
　　此篇六百二十七卷重出今已削去<lb/>
　<lb/>
<pb n="KR4h0022_WYG_556-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百五十七<lb/>
</p>
<p>
</p>
  </div>
</body>
</text>
</TEI>
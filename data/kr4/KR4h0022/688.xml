<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百八十九</head>
    <p>
<pb n="KR4h0022_WYG_688-1a"/>
欽定四庫全書<lb/>
　文苑英華巻六百八十九　宋　李昉等　編<lb/>
　薦舉上<hi>銓選附</hi>
　　答張九齡書一首<lb/>
　　與權侍郎書一首<lb/>
　　答栁福州書一首<lb/>
　　與兵部李侍郎書一首<lb/>
　　為人求薦書一首<lb/>
<pb n="KR4h0022_WYG_688-1b"/>
　　與祠部陸貟外書一首<lb/>
　　與汝州盧郎中論侯喜書一首<lb/>
　　與鄭伯儀書一首<lb/>
　　薦所知於徐州張僕射書一首<lb/>
　　代書書一首<lb/>
　　　答張九齡書　　　　　　姚元崇<hi>見張九齡集</hi>
忽辱牋翰喜慰攸集退惟自<hi>張集作循</hi>省<hi>文粹作退惟自省</hi>慙懼亦<lb/>
深實智力之所不逮也宜朝廷之所見責也僕本凡近<lb/>
<pb n="KR4h0022_WYG_688-2a"/>
之才素非經濟之具叨承過聴謬膺朝委自少及長從<lb/>
微至著唯以直道為業匪以曲路期通歴官三朝年逾<lb/>
一紀凡所稱薦罕避嫌疑實有祁奚之舉非無許允之<lb/>
對則天之世已被流言行之有恒乆而自辨近䝉奬擢<lb/>
倍勵駑庸毎以推賢進士為務欲使公卿大夫稱職豈<lb/>
陽鱎之或用及觧狐之可為而悠悠之徒未是<hi>張集作足</hi>矜<lb/>
察嗷嗷之口欲以中傷上恃天聰俯伏神道既不得奉<lb/>
身而退但知信心而前然顧無隠匿<hi>文粹作慝</hi>亦死為明分<lb/>
<pb n="KR4h0022_WYG_688-2b"/>
矣猥惟不敏敬承厥休持當座銘永為身寳元崇頓首<lb/>
　　　與權侍郎書　　　　　　　栁　冕<lb/>
冕白昔仲弓問為政子曰先有司有司之政在於舉士<lb/>
是以三代尚徳尊其教化故其人賢西漢尚儒明其理<lb/>
亂故其人智後漢尚章句師其傳習故其人守名節魏<lb/>
晉尚姓羙其<hi>文粹無此三字</hi>氏族故其人矜伐隋氏尚吏道貴<lb/>
其官位故其人寡㢘恥唐承隋法不改其理此天<hi>集有下字</hi>
所以待聖主正之何者進士以詩賦取人不先理道明<lb/>
<pb n="KR4h0022_WYG_688-3a"/>
經以墨義考試不本儒意選<hi>文粹有人字</hi>以書判殿最不尊<lb/>
人物故吏道之理天下天下奔競而無亷恥者以教之<lb/>
者末也閣下豈不謂然乎自頃有司試明經奏請毎經<lb/>
問義十道五道全寫疏五道全寫注其有明聖人之道<lb/>
盡六經之意<hi>集有義字</hi>而不能誦疏與注一切棄之恐清識<lb/>
之士無由而進腐儒之生<hi>文粹作腐生豎子</hi>比肩登第不亦失<lb/>
乎閣下因從容啓明主稍革其弊奏為二等其有明六<lb/>
經之義合先王之道者以為第一<hi>二字文粹作上</hi>等其有精於<lb/>
<pb n="KR4h0022_WYG_688-3b"/>
誦注者與精於誦疏者以為次等不登此二科者以為<lb/>
下等不亦善乎且明六經之義合先王之道君子之儒<lb/>
教之本也明六經之注與六經之疏小人之儒教之末<lb/>
也今者先章句之儒<hi>文粹作學</hi>後君子之儒以求清識之士<lb/>
不亦難乎是以天下至大任人至衆而人物殄瘁亷恥<lb/>
不興者亦在取士之道未盡其術也誠能革其弊尊其<lb/>
本舉君子之儒先於理<hi>文粹作履</hi>行者俾之入仕即清識君<lb/>
子也俾之立<hi>集作位</hi>朝即王公大人也一年得一二十人<lb/>
<pb n="KR4h0022_WYG_688-4a"/>
十年得一二百人三十年得五百人即海内人物不以<lb/>
<hi>集作亦</hi>盛乎昔唐虞之盛也十六族而已周之興也十亂<lb/>
而已漢之王也三傑而已太宗之聖也十八學士而已<lb/>
豈多乎哉今海内人物顒然思理推而廣之以風天下<lb/>
即天下之士靡然而至矣是則由於有司以化天下天<lb/>
下之士得無亷恥乎冕頓首<hi>六月十四日</hi>
　　　答栁福州書　　　　　　　權徳輿<lb/>
來問見愛慇慇甚厚疏以先師對仲弓先有司之説又<lb/>
<pb n="KR4h0022_WYG_688-4b"/>
曰由於有司以風天下誠哉大君子之言理道也今之<lb/>
取士在於禮部吏部吏部<hi>集本文粹並不疊此二字</hi>按資格以擬官<lb/>
奏郎官以考别失權衡重輕之本無乃甚乎至於禮部<lb/>
求才猶似為仁由已然亦沿於時風豈能自振嘗讀劉<lb/>
秩祭酒上疏云太學設官職在造士士不知方時無賢<lb/>
才臣之罪也毎讀至此心常慕之當時置於國庠似在<lb/>
散地而方以乏賢内訟慨然上奏此君子之心也君子<lb/>
之言也况以䝉劣辱當儀曹為時求人豈敢容易然再<lb/>
<pb n="KR4h0022_WYG_688-5a"/>
嵗計偕多有親故故進士初牓有之帖落有之䇿落有<lb/>
之及第亦有之不以私害公不以名廢實不敢自愛不<lb/>
訪於人兩漢設科本於射䇿故公孫𢎞董仲舒之倫痛<lb/>
言理道近者祖習綺靡過於雕蟲俗謂之甲賦律詩儷<lb/>
偶對属况十數年間至大官右職教化所繫其若是乎<lb/>
是以二<hi>集作半</hi>年以來參考對䇿不訪名物不徴隐奥求<lb/>
通理而已求辨惑而已習常而力不足者則不能囘復<lb/>
於此故或得其人庻他時有通識懿文可以持重不遷<lb/>
<pb n="KR4h0022_WYG_688-5b"/>
者而不盡在於齷齪<hi>集本文粹並在齷齪</hi>科第也明經問義有幸<lb/>
中所記者則書不停綴令<hi>文粹有釋字</hi>通其義則牆面木偶<lb/>
然遂列上第末如之何頃者參伍其問令書釋意義則<lb/>
於䟽注之内<hi>文粹作中</hi>茍刪撮㫖要有數句而通者昧其理<lb/>
而未盡有數紙而黜者雖未盡善庻稍得之至於來問<lb/>
明六經之義合先王之道而不在於注䟽者雖今吏部<lb/>
<hi>三字文粹作令</hi>學究一經之科毎嵗一人猶慮其不能至也且<lb/>
明經者仕進之多數也注䟽者猶可以質驗也不者儻<lb/>
<pb n="KR4h0022_WYG_688-6a"/>
有司率情下上其手<hi>文粹作才</hi>既失其末又不得其本則蕩<lb/>
然矣無乃然乎古人云强勉行道則徳日起而大有功<lb/>
中庸有困而行之勉强而行之鄙雖不敏敢㤀勉之之<lb/>
道邪大凡常情為近習所勝役役<hi>集本文粹並作沒沒</hi>於聞見汲<lb/>
汲於進取茍避患安時俾躬處休以至老死自為得計<lb/>
豈復有揣摩古今風俗整齊教化根本原始要終長轡<lb/>
逺馭如閣下吐論之若是者耶此鄙人所以喟然三復<lb/>
而不知其止<hi>文粹作已</hi>也來問又言三代兩漢至近古所尚<lb/>
<pb n="KR4h0022_WYG_688-6b"/>
不同豈古化夐逺之不可復耶復因縁漸靡而操執者<lb/>
不之思耶鄙人頑固謹俟餘論因自發舒慙怍無量徳<lb/>
輿再拜<hi>八月十一日</hi>
　　　與<hi>集作上</hi>兵部李侍郎書　　　韓　愈<lb/>
十二月九日將仕郎守江陵府法曹參軍韓愈謹上書<lb/>
侍郎閣下愈少鄙鈍於時事都不通曉家貧不足以自<lb/>
活應舉覔官凡二十年矣薄命不幸動遭讒謗進寸退<lb/>
尺卒無所成性本好文學因困厄悲愁無所告語遂得<lb/>
<pb n="KR4h0022_WYG_688-7a"/>
窮究於經傳史記百家之説沉潜乎訓義反復乎句讀<lb/>
礱磨乎事業而奮發乎文章凡自唐虞以來編簡所存<lb/>
大之為河海髙之為太山明之為日月幽之為鬼神纎<lb/>
之為珠璣華實變之為雷霆風雨竒辭奥㫖靡不通逹<lb/>
惟是鄙鈍不通曉於時事也<hi>集無也字</hi>學成而道益窮年老<lb/>
而身<hi>一作智</hi>益困私自憐悼悔其初心髪秃齒豁不見知<lb/>
已夫牛角之歌辭鄙而義拙堂下之言不書於傳記齊<lb/>
桓舉以相國叔向携手以上然則非言之難為<hi>集作其</hi>聴<lb/>
<pb n="KR4h0022_WYG_688-7b"/>
而識之者難遇也伏以閣下内仁外義行髙而徳鉅尚<lb/>
賢而與能哀窮而悼屈自江而西既化而行矣今者入<lb/>
守内職為朝廷大臣當天子新即位汲汲於理化之日<lb/>
出言舉事宜<hi>集作計</hi>必施設既有聴之之明又有振之之<lb/>
力寗戚之歌鬷明之言不發於左右則後而失其時矣<lb/>
謹獻舊文一巻扶樹教道有所明白南行詩一巻舒憂<lb/>
娛悲雜以瓌恠之言時俗之好所以諷於口而聴於耳<lb/>
也如賜覽觀亦有可採干瀆尊嚴伏增惶恐愈再拜<lb/>
<pb n="KR4h0022_WYG_688-8a"/>
　　　為人求薦書<lb/>
某聞木在山馬在肆過之而不顧者雖日累千萬人未<lb/>
為不才與下乗也及至匠石過之而不睨伯樂遇之而<lb/>
不顧然後知其非棟梁之材超逸之足也以某在公之<lb/>
宇下非一日而又辱居姻婭之後是生于匠石之園長<lb/>
于伯樂之廐者也於是而不得知假有見知者雖千萬<lb/>
人亦何足云爾<hi>集作耳</hi>今幸賴天子毎嵗詔公卿大夫貢<lb/>
士若某等比咸得以薦聞是以冐進其説以累於執事<lb/>
<pb n="KR4h0022_WYG_688-8b"/>
亦不自量已也然執事其知某何如哉<hi>六字杭本作其如某何哉</hi>昔<lb/>
人有鬻馬不售於市者知伯樂之善相也從而求之伯<lb/>
樂一顧焉<hi>一作馬</hi>價增<hi>一無增字</hi>三倍某與其事頗相類是故<lb/>
終始言之耳某再拜<lb/>
　　　與祠部陸員外薦士書<lb/>
執事好賢樂善孜孜以薦進良士明白是非為已任方<lb/>
今天下一人而已愈之獲幸於左右其足跡接於門牆<lb/>
之間升乎<hi>作于</hi>堂而望乎<hi>集作于</hi>室者亦將一年于今矣念<lb/>
<pb n="KR4h0022_WYG_688-9a"/>
慮所及輙欲不自疑外竭其愚而道其志况在執事之<lb/>
所孜孜為已任者得不少助而張之乎誠不自識其言<lb/>
之可採與否其事則小人之事君子盡心之道也天下<lb/>
之事不可遽數又執事之志或有待而為未敢一二言<lb/>
也今但言其最近而切者耳執事之與<hi>集有同字</hi>司貢士者<lb/>
相知識<hi>集作誠</hi>深矣彼之所望於執事執事之所以待乎<lb/>
彼者可謂至而無間疑矣彼之職在乎得人執事之志<lb/>
在乎進賢如得其人而授之所謂兩得其求順乎其必<lb/>
<pb n="KR4h0022_WYG_688-9b"/>
從也執事之知人其亦愽矣夫子之言曰舉爾所知然<lb/>
則愈之知者亦可以言矣<hi>集作亦一言也</hi>文章之尤者有侯喜<lb/>
者侯雲長者喜之家在開元中衣冠而朝者兄弟五六<lb/>
人及喜之父仕不逹棄官而歸喜率兄弟操耒耜而耕<lb/>
<hi>蜀本有于野二字</hi>地薄而賦多不足以養其親則以其耕之事<lb/>
<hi>集本作暇</hi>讀書而為文以干於有位者而取足焉喜之文章<lb/>
學西漢<hi>集作京</hi>而為也舉進士十五六年矣雲長之文執<lb/>
事所自知其為人淳重方實可任以事其文與喜相上<lb/>
<pb n="KR4h0022_WYG_688-10a"/>
下有劉述古者其文長於為詩文麗而思深當今舉於<lb/>
禮部者其詩無與為比而又工於應主司之試其為人<lb/>
温良誠信無邪妄詐佞<hi>集作邪佞詐妄</hi>之心強志而婉容和平<lb/>
而有立其趨事静以敏著羙名而負屈稱者其日<hi>集有已字</hi>
久矣有韋羣玊者京兆之從子其文有可取者其進而<lb/>
未止者也其為人賢而有材<hi>一作行</hi>志剛而氣和樂於薦<lb/>
賢為善其在家無子弟之過居京兆之側遇事輙争不<lb/>
從其令而從其義求子弟之賢而能業其家者羣玊是<lb/>
<pb n="KR4h0022_WYG_688-10b"/>
也凢此四子皆可以當執事首薦而極論者主司疑焉<lb/>
則以辨之問焉則以告之未知焉則慇懃而語<hi>集作論</hi>之<lb/>
期乎有成而後已<hi>集作止</hi>可也有沈杞者張苰<hi>一作𢎞</hi>者尉<lb/>
遲紛者李紳者張後餘者李翊者或文或行皆出羣之<lb/>
才也凢此數子與之足以收人望得才<hi>集作材</hi>實主司疑<lb/>
焉則與<hi>集作以</hi>解之問焉則以對之廣求焉則以告之可<lb/>
也徃者陸相公司貢士考文章甚詳愈時<hi>集作亦字</hi>幸在其<lb/>
中而未知陸丞相<hi>集無此二字</hi>之得人也其後一二年所與<lb/>
<pb n="KR4h0022_WYG_688-11a"/>
及第者皆赫然有聲原其所以亦由梁補闕肅王郎中<lb/>
礎佐之梁舉八人無有失者其餘則王皆與謀焉陸相<lb/>
之考文章甚詳也待梁與王如此不疑也梁與王舉人<lb/>
如此之當也至今以為羙談自後主司不能信人人亦<lb/>
無足信者故蔑然<hi>集本注作蔑蔑</hi>無聞今執事之與司貢士者<lb/>
有相信之資<hi>集有與字</hi>謀行之道惜乎其不可失也方今在<lb/>
朝廷者多以遊宴娛樂為事而獨執事眇然髙舉有深<lb/>
思長慮為國家樹根本之道宜乎小子之以此言聞於<lb/>
<pb n="KR4h0022_WYG_688-11b"/>
左右也愈恐懼<hi>一作惶恐</hi>再拜<lb/>
　　　與汝州盧郎中論侯喜書<lb/>
進士侯喜古其人為文甚古立意甚堅行止取捨有士<lb/>
君子之操家貧親老無援於朝左舉塲十餘年竟無知<lb/>
遇愈嘗慕其才而恨其屈與之還徃嵗月已多嘗欲薦<lb/>
之於主司言之於上位名卑官賤其路無由觀其所為<lb/>
文未嘗不掩巻而歎去年愈從調選本欲携持同行適<lb/>
遇其人自有家事<hi>集作難</hi>迍邅坎軻又廢一年及春末自<lb/>
<pb n="KR4h0022_WYG_688-12a"/>
京還恠其久無<hi>集作絶</hi>消息五月初至此自言為閣下所<lb/>
知辭氣激揚面有矜色曰侯喜死不恨矣喜辭親入闗<lb/>
羇旅道路見王公大人數百未嘗有如盧公之知我也<lb/>
比者分將委棄泥塗老死草野今胷中之氣勃勃然復<lb/>
有仕進之路矣愈感其言賀之以酒謂之曰盧公天下<lb/>
之賢刺史也未嘗有所推引盖難其人而重其事今子<lb/>
欎為選首其言死不恨固宜也古所謂知己者正如此<lb/>
耳身在貧賤為天下不知獨見遇於大賢乃可貴耳若<lb/>
<pb n="KR4h0022_WYG_688-12b"/>
自有名聲又託形勢此乃<hi>集有為字</hi>市道之事又何足貴乎<lb/>
子之遇知於盧公真所為知己者也士之修身立節而<lb/>
竟不遇知己前古以來不可勝數或日接膝而不相知<lb/>
或異世而相慕以其遭逢之難故曰士為知己者死不<lb/>
其然乎不其然乎閣下既已知侯生而愈復以侯生言<lb/>
於閣下者非為生謀也感知己之難遇大閣下之徳而<lb/>
憐侯生之心故因其行而獻於左右焉謹狀<lb/>
　　　與鄭伯儀<hi>集作義</hi>書　　　　　歐陽詹<lb/>
<pb n="KR4h0022_WYG_688-13a"/>
居方足下胡妳物故仁孝多感悲慟如何逺助悽惻秋<lb/>
凉體與神康僕素寡悰暢遐亦可悉華下來人<hi>伯儀居華山之</hi>
<hi>隂也</hi>承今冬以前明經赴調罷舉進士何顛且不沛遊<hi>集作</hi>
<hi>逝</hi>而能復與居方哉夫非有必行則諫有以<hi>集作必</hi>拒處<lb/>
情懐歡古人所難<hi>集有難字</hi>僕於居方亦不易之今流既從<lb/>
川華既歸根輙分間布白致以牋素居方忖覽知及蘧<lb/>
瑗四十九年之已徃陶潜今是昨非之悟焉漁者所務<lb/>
唯魚不必在梁在笱弋者所務唯禽不必在矰在繳國<lb/>
<pb n="KR4h0022_WYG_688-13b"/>
家設尊官厚禄為人民也為社稷焉<hi>集作也</hi>在求其人非<lb/>
與人求在得其人非與人得唯道徳膺厥求唯賢能膺<lb/>
厥徳賢能事事而後見道徳誠誠而後信茍須事事茍<lb/>
須誠誠則必委以務命以職從而覈之四海之大億兆<lb/>
之衆不可逢而安<hi>集作委</hi>命之是用啓稍異之聞<hi>集作問</hi>始<lb/>
<hi>集作殆</hi>致其我樂而自耀者讀徃載究前言則曰明經属<lb/>
以詞賦以事則曰進士中夫程度者取政事最輕小者<lb/>
命以始又中人<hi>二字集作令</hi>公侯子孫卿大夫子弟能力役<lb/>
<pb n="KR4h0022_WYG_688-14a"/>
供給者曰千牛進馬三衛齊郎限以年月終亦試之其<lb/>
有成則陟陟不已乃尊乃厚其有敗則黜黜不已乃戮<lb/>
乃亡取之於諸科暫殊用之於諸科則一良未即以進<lb/>
士賢而明經不賢也但以選才如選材焉以規則失之<lb/>
於方以矩則失之於圓彼方圓畢至然後擇其利用者<lb/>
實之器<hi>三字集作寳之</hi>中方則善於圓中圓則善於方器<hi>器集作木</hi>
<hi>材</hi>也者在堅貞而可久<hi>集有人字</hi>才也者在徳行而有恒不<lb/>
可久不有恒雖售之於今必不售之於後蚩蚩之人貴<lb/>
<pb n="KR4h0022_WYG_688-14b"/>
此賤彼是不深逹國家選士之意見近而迷逺者居方<lb/>
寧斯人之徒歟况目覩進士出身十年二十年而終於<lb/>
一命者有之明經諸色入仕須㬰而踐公<hi>集作卿</hi>相者有<lb/>
之忠與孝相生君與父相随於家羙則於國良為閨門<lb/>
重則為朝廷尚此古今聖賢絶慮萬不失一之得也僕<lb/>
沗居方交㳺自貞元之初于今十有三祀孰<hi>孰熟通用</hi>得居<lb/>
方之為人甘㫖可求則已在尊長之前矣衣食可讓則<lb/>
已在兄弟之邊矣急難當行則必在交遊之先禮義當<lb/>
<pb n="KR4h0022_WYG_688-15a"/>
徃則無在時賢之後晨昏無方之性愛弟友于之情長<lb/>
長之敬下下之眷與朋友之信接物之道居方無不盡<lb/>
則於家於閨門至矣於國於朝廷詎少哉嘗清宵月下<lb/>
寒序火邊或醉或醒接以餘論君子欲其暗然而章惡<lb/>
自衒自媒沽名者二年間見居方求試於詞塲僕恨恨<lb/>
如失才不<hi>集無不字</hi>如居方地不<hi>集無不字</hi>如居方方於所得詎<lb/>
止乎得然諸科中升乎一科矣將宜存一梁一笱一矰<lb/>
一繳之義事事誠誠之㫖中規中矩之求委恒久循黜<lb/>
<pb n="KR4h0022_WYG_688-15b"/>
陟俟乎暗然之來也况近聞宗懿之中景行居方彌篤<lb/>
焉上以居方逹慈於下下待居方申愛乎上居貧孀孤<lb/>
逺<hi>集作逹</hi>官<hi>集作宦</hi>棺襯悉居方竭力已可行咨乎可及饑<lb/>
飽不異魂體皆歸年纔弱冠行跡如此豈徒生哉借如<lb/>
居方束帛到門而有未起居方以藝自謁雖從家命亦<lb/>
已非矣悲哉更逐齊人之後耶僕竊以為知人曩得居<lb/>
方將<hi>集作以</hi>為居方也洎昨視所行則非居方今聆嘉聞<lb/>
又知居方矣如其知如其知竟復元和以叶愚念得之<lb/>
<pb n="KR4h0022_WYG_688-16a"/>
以道為姜為傅不得以道為囘為憲明時之令人豈不<lb/>
善歟面叙不周此亦何云<lb/>
　　　薦所知於徐州張僕射書　　李　翺<lb/>
翺再拜齊桓公不疑於其臣管夷吾信而覇天下攘戎<lb/>
狄匡周室亡國存荆楚服諸侯無<hi>文粹作莫</hi>不至焉竪刁易<lb/>
牙信而齊國亂身亡不𦵏五公子争立兄弟相及者數<lb/>
世桓公之信於其臣一道也所信者得其人<hi>三字集作賢</hi>則<lb/>
徳格于天地功及於後代不得其人則不能免其身<hi>文粹</hi>
<pb n="KR4h0022_WYG_688-16b"/>
<hi>作得其死</hi>知人<hi>文粹作其知人</hi>不易也豈惟覇者為然雖聖人亦不<lb/>
能免焉帝堯之時賢不肖皆立於朝堯能知舜於是乎<lb/>
驩兠放共工流<hi>集作放驩兠流共工</hi>殛鯀竄三苖舉禹稷臯陶二<lb/>
十有二人加諸上位故堯崩三載四海遏密八音後代<lb/>
之人皆謂之帝堯焉向使堯不能知舜而遂尊驩兠共<lb/>
工之黨於朝禹稷臯陶之下二十有二人不能用則堯將<lb/>
不得為齊桓公爾<hi>集作矣</hi>豈復得曰大哉堯之為君也唯<lb/>
天為大唯堯則之蕩蕩乎民無能名焉者哉春秋曰夏<lb/>
<pb n="KR4h0022_WYG_688-17a"/>
滅項孰滅之盖齊滅之曷為不言齊滅之為桓公諱也<lb/>
春秋為賢者諱此滅人之國何賢之爾君子之惡惡也<lb/>
嫉始<hi>英華作妬非</hi>善善也樂終桓公嘗有繼絶存亡之功故<lb/>
君子為之諱也繼絶存亡賢者之事也管夷吾用所以<lb/>
能繼絶世存亡國焉耳<hi>蜀本有矣字</hi>竪刁易牙用則不能也<lb/>
向使桓公始不用管夷吾未有<hi>集作用</hi>竪刁易牙争權不<lb/>
𦵏而亂齊國則幽厲之諸侯也始用賢而終身諱其惡<lb/>
君子之樂用賢也如此始不用賢以及其終而幸後世<lb/>
<pb n="KR4h0022_WYG_688-17b"/>
之掩其過也則㣲矣然則居上位流徳澤於百姓者何<lb/>
所勞乎勞於擇賢得其人<hi>口集作力措</hi>諸上使天下皆化之<lb/>
焉而已矣兹<hi>文粹作今</hi>天子之大臣有土地千里者孰有如<lb/>
執事之好賢不倦者乎盖得其人亦多矣其所可求而<lb/>
不可取者則有人焉隴西李觀竒士也伏聞執事知其<lb/>
賢將用之未及而觀病死昌黎韓愈得古文之遺風明<lb/>
於理亂根本之所由伏聞執事又知其賢將用之未及<lb/>
而愈為宣武軍節度使之所留<hi>集作用</hi>觀愈者<hi>集作皆</hi>豪傑<lb/>
<pb n="KR4h0022_WYG_688-18a"/>
之士也如此人不時出觀自古天下亦有數十<hi>文粹作百</hi>年<lb/>
無如其人者焉執事皆得而知之皆不得而用之翺實<lb/>
為執事惜焉豈唯翺一人而已後之讀前載者亦必多<lb/>
為執事惜之矣兹有平昌孟郊貞士也伏聞執事舊知<lb/>
之郊為五言詩自前漢李都尉蘓屬國及建安諸子南<lb/>
朝二謝郊能兼其體而有之李觀薦郊於梁肅補闕書<lb/>
曰郊之五言詩其有髙處在古無上其有平處下顧兩<lb/>
謝韓愈送郊詩曰作詩三百首杳然<hi>集作黙</hi>咸池音彼二<lb/>
<pb n="KR4h0022_WYG_688-18b"/>
子皆知言也<hi>集作者</hi>豈欺天下之人哉郊窮餓不得安養<lb/>
其親周天下無所遇作詩曰食薺腸亦苦強歌聲無歡<lb/>
出門則<hi>集作即</hi>有礙誰謂天地寛其窮也甚矣復<hi>集作又</hi>有<lb/>
張籍李景儉者皆竒士<hi>集作才</hi>也未聞執事<hi>集作閣下</hi>知之凢<lb/>
賢人竒士自以所負不茍合於世是以雖見之難得而<lb/>
知也見而不能知其賢如勿見而已矣知其賢而不能<lb/>
用如勿知其賢而已矣用<hi>集有而字</hi>不能盡其才如勿用而<lb/>
已矣能盡其材而容讒人之所間者如勿盡其材而已<lb/>
<pb n="KR4h0022_WYG_688-19a"/>
矣故見賢而能知知而能用用而能盡其材而不容讒<lb/>
人之所間者天下一人而已矣兹有二人焉皆來其一<lb/>
人賢士也其一人常常人也待之禮貌不加崇<hi>集作隆</hi>焉<lb/>
則賢者行而常常人日來矣况其待常常之人禮貌加<lb/>
厚則善人何求而來哉孔子曰吾未見好徳如好色者<lb/>
聖人不好色而好徳者也雖好色而不如好徳者次也<lb/>
徳與色均好之又其次也雖好徳而不如好色者下也<lb/>
最甚不好徳而好色者窮矣有人告曰某所有女國色<lb/>
<pb n="KR4h0022_WYG_688-19b"/>
者也天下之人必將極其力而求之而無所愛矣有人<lb/>
告曰某所有人國士也天下之人則不能一徃而先焉<lb/>
是豈非不好徳而好色者乎賢者則宜有以别於天下<lb/>
之人矣孔子述易定禮樂刪詩叙書作春秋聖人也奮<lb/>
乎百世之上其<hi>一作使</hi>所化之者非其道則夷狄人也而<lb/>
孔子之廟存焉雖賢者亦不能日徃拜之以其益於人<lb/>
者寡矣故無益於人雖孔子之廟尚不能朝夕而事焉<lb/>
况天下之人乎有待於人而不能得<hi>文粹作禮</hi>善人良士則不<lb/>
<pb n="KR4h0022_WYG_688-20a"/>
如無待也嗚呼人之降年不可與期郊將為他人之所<lb/>
得而大有立功於世與其短命而死皆不可知也二者<lb/>
卒有一於郊之身他日為執事惜之不可既矣執事終<lb/>
不得而用之矣雖恨之亦無可柰何矣翺窮賤人也直<lb/>
詞無讓非所宜至于此者也為道之存焉耳不直則不<lb/>
足以伸道也非好多言者也翺再拜<lb/>
　　　代書書　　　　　　　　　白居易<lb/>
廬山自陶謝洎十八賢已還儒風綿綿相續不絶貞元<lb/>
<pb n="KR4h0022_WYG_688-20b"/>
初有符載楊衡軰隐焉亦出為聞<hi>集作文</hi>人今之<hi>集作其</hi>讀<lb/>
書屬文結草廬於巖谷間者猶一二十人即其中秀出<lb/>
者有彭城人劉軻軻開卷慕孟軻為人軻秉筆慕揚雄<lb/>
司馬遷為文故著翼孟三卷豢龍子十巻雜文百餘篇<lb/>
而聖人之㫖作者之風雖未臻極徃徃而得余佐潯陽<lb/>
郡三年軻毎著文輙來示余余知軻志不息異日必能<lb/>
跨符楊而攀陶謝軻一旦盡齎所著書及所為文訪余<lb/>
告行欲舉進士余方淪落江海不足以發軻事業又羸<lb/>
<pb n="KR4h0022_WYG_688-21a"/>
病無心力不能徧致書於臺省故人因援紙引筆冩胷<lb/>
中事授軻且曰子到長安持此札為余謝<hi>集作謁</hi>集賢庾<lb/>
三十二補闕翰林杜十四拾遺金部元八員外監察牛<lb/>
二侍御秘書蕭正字藍田楊主簿兄弟彼七八君子皆<lb/>
余文友以余愚直常信其言茍于今不我欺則子之道<lb/>
庻㡬光明矣又欲使平生故人知我形體已悴志氣已<lb/>
憊獨好善喜才之心未死去矣持此代書三月十三日<lb/>
樂天白<lb/>
<pb n="KR4h0022_WYG_688-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷六百八十九<lb/>
</p>
<p>
</p>
  </div>
</body>
</text>
</TEI>
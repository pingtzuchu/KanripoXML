<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百三十七</head>
    <p>
<pb n="KR4h0022_WYG_636-1a"/>
欽定四庫全書<lb/>
　文苑英華巻六百三十七　宋　李昉等　編<lb/>
　賀下<lb/>
　　賀剋捷狀一首　　　　賀誅賊狀一首<lb/>
　　賀退賊狀一首　　　　賀破突厥狀一首<lb/>
　　賀東北累捷狀一首　　賀賊自相誅滅狀一首<lb/>
　　賀破吐蕃狀一首　　　賀靈武破吐蕃狀一首<lb/>
　　為昭義李相公賀雲南歸附狀一首<lb/>
<pb n="KR4h0022_WYG_636-1b"/>
　　賀破渭北党項狀一首<lb/>
　　賀斬僕固瑒狀一首　　賀破髙玉狀二首<lb/>
　　賀韓僕射充招討使狀一首<lb/>
　　賀破賊兼優卹將士狀一首<lb/>
　　賀行營破賊狀二首<lb/>
　　　賀剋捷狀　　　　　　　　張九齡<lb/>
右高力士宣示臣等張侍賔表臣等前因奏事親承聖<lb/>
㫖懸料數日當<hi>一作必</hi>有捷書及此使至皆如睿畧但狂<lb/>
<pb n="KR4h0022_WYG_636-2a"/>
胡背誕圍逼軍州<hi>一作州城</hi>凶力固已困窮邉城一無所損<lb/>
臣等伏料此賊早是破傷大衆自逺方來<hi>四字集作逺來</hi>踰月<lb/>
乃去馬羸則多死人苦則計生本是烏雜之徒足為<hi>集作</hi>
<hi>徴</hi>破亡之漸此皆皇威逺讋氛祲坐銷豈伊邉人所能<lb/>
自保臣等幸忝樞近承奉聖謨邉捷有符不勝慶悅謹<lb/>
奉狀陳賀以聞仍望宣付史館謹奏<lb/>
　　　賀誅賊狀<lb/>
右葢嘉運奏北庭觧圍仍有殺獲蘇禄背徳敢此讐天<lb/>
<pb n="KR4h0022_WYG_636-2b"/>
盡驅犬羊來犯軍鎮雖肆凶毒欲逞其心而邉兵無遺<lb/>
鏃之費狂賊有輿尸之禍此皆陛下聖武将士龔行逺<lb/>
必叶謀動無遺䇿能令氛祲坐自廓清臣等每<hi>集作忝</hi>奉<lb/>
宻謀屢承獻捷踴躍稱慶倍百恒情謹奉狀陳賀以聞<lb/>
謹奏<lb/>
　　　賀退賊狀<lb/>
右高力士至宣勑示臣曹待宣奏狀知蘇禄遁逃<hi>集作走</hi>
入山出界者四鎮懸逺比被侵逼将士用命雖有誅鋤<lb/>
<pb n="KR4h0022_WYG_636-3a"/>
凶黨<hi>集作徒</hi>尚多時<hi>集作日</hi>有抄掠兵疲矢盡為弊亦深今<lb/>
自奔亡誠是震懼聖威及逺氛沴坐銷又北庭救兵當<lb/>
時廻旆不費軍廪事且無憂吐蕃縱實西行蘇禄不得<lb/>
相應其敗可必又無可憂邉事且寧不勝慶慰謹奏狀<lb/>
陳賀以聞謹奏<lb/>
　　　賀破突厥狀<lb/>
右張守珪表奏突厥四萬騎前月二十五日至能訖離<lb/>
<hi>一作雞</hi>山契丹湼禮等前後斬獲俘馘數逾十萬突厥可<lb/>
<pb n="KR4h0022_WYG_636-3b"/>
汗棄甲逃亡奚王李歸國及平盧軍将等追奔逐北計<lb/>
日殱滅更聞奏者伏以突厥新立輕事用兵彼之威衆<lb/>
在於一舉又兩蕃與其結隙交構未深在於邉隅猶軫<lb/>
天筭陛下料其終始指授規模知其舉衆<hi>集作鍾</hi>盡來本<lb/>
自無䇿勞師襲逺必合成擒使蕃騎先鋒漢軍堅壁坐<lb/>
觀成敗自戰蠻夷今契丹纔交突厥已破計其奔北必<lb/>
至䘮亡從脫身獲全亦舉衆皆棄醜<hi>集作此</hi>虜震懾從此<lb/>
氣衰東胡保邉永不攜貳寛傜罷柝自此可期皆聖徳<lb/>
<pb n="KR4h0022_WYG_636-4a"/>
逺覃皇威遐振事無遺䇿舉不失圖臣等忝跡樞近親<lb/>
承睿畧忭躍之至倍百恒情謹奉狀陳賀以聞謹奏<lb/>
　　　賀東北累捷狀<lb/>
右今日劉思賢至奉宣聖㫖垂示臣等破賊所由兼見<lb/>
守珪表奏具承契丹累捷伏以聖武所加制勝者無失<lb/>
天威不抗犯順者自亡突厥負衆背恩窮凶逺襲兩蕃<lb/>
懐徳誓死知<hi>集作如</hi>歸三軍奉國從命如指遂使一戰便<lb/>
克已聞殺傷無筭慟哭而奔則知主将必死且蠻夷相<lb/>
<pb n="KR4h0022_WYG_636-4b"/>
伐我則不勞疆塲有虞義亦奚失固知無愆信於漠北<lb/>
有大造於燕垂此實獨斷神謀事皆有預萬全之䇿永<lb/>
靜邉隅薄伐之師匪勞中夏凡在黎庶孰不欣躍臣等<lb/>
忝預樞近倍百恒情無任慶悅之至<lb/>
　　　賀賊自誅滅狀　　　　　　前　人<lb/>
右高力士宣示張守珪所上逆賊契丹屈烈及可突于<lb/>
等首級此等惡稔䘮敗将及故天誘其衷既降又貳而<lb/>
感義之士惡其翻覆背恩之賊已就<hi>集作既已</hi>誅鋤幽障廓<lb/>
<pb n="KR4h0022_WYG_636-5a"/>
清華夷俱靜計其餘噍永無動摇陛下邉任先擇聖謀<lb/>
獨斷克禀成命樹此戎功且知河朔無轉輸之勞林胡<lb/>
為賦稅之地臣忝在樞近預聞逺績捷書之至喜倍恒<lb/>
情謹奉狀陳賀以聞謹奏<hi>開元三十二年十二月</hi>
　　此篇元誤編在五百六十六巻表門今已移入于<lb/>
　　此<lb/>
　　　賀破吐蕃狀　　　　　　　張　說<lb/>
右臣等伏以凉州遥禀神筭大振天威吐蕃小醜應時<lb/>
<pb n="KR4h0022_WYG_636-5b"/>
摧敗元惡渠魁乗勢俘戮隻輪疋馬坐見無遺雖虞舜<lb/>
之格有苖黄軒之征涿鹿未有廓清氛祲如今日之盛<lb/>
者臣等無任慶快之至<lb/>
　　　為昭義李相公賀雲南蠻歸附狀<lb/>
　　　　　　　　　　　　　　　崔行先<lb/>
臣某等伏承雲南羣蠻率其類八國獻欵歸附以某月<lb/>
日至于闕下臣伏惟皇帝陛下端拱九重高視千古聖<lb/>
謨廣運方昭不宰之功至徳柔逺是有非常之慶不然<lb/>
<pb n="KR4h0022_WYG_636-6a"/>
者荒陬蠻貊左祍鳥言文軌未通嗜慾有異不知父子<lb/>
之性獨識皇王之恩此皆天誘其𠂻神助其請歸我龍<lb/>
徳革彼狼心豈假渡瀘之師俄同兩階之舞夏啓之征<lb/>
有扈高宗之伐鬼方書之載籍適足慙耻臣限以守職<lb/>
藩維典兹戎旅不獲随列稱賀抃舞丹墀之至<lb/>
　　　賀靈武破吐蕃表　　　　　令狐楚<lb/>
　　此表當在五百六十七巻賀捷表門今已移入姑<lb/>
　　存其目<lb/>
<pb n="KR4h0022_WYG_636-6b"/>
　　　賀破渭北党項狀　　　　　于　邵<lb/>
右臣得所由報破前件賊者伏以作逆者皇穹所誅阻<lb/>
兵者黔首共棄此賊與懐恩同惡俱為不道昨率其蜂<lb/>
蠆犯我郊畿奉天之衆振其前邠州之軍制其後彼進<lb/>
無所入退知難歸尚肆貪狼更為封豕毆侵縣邑剽掠<lb/>
居人光進仗天之威首殱魁蘖杜冕賈士之勇再掃殘<lb/>
妖既已誅其鯨鯢佇見傾其巢穴凡在戎旅孰不歡欣<lb/>
臣忝惣兵權倍萬恒品<lb/>
<pb n="KR4h0022_WYG_636-7a"/>
　　　賀斬逆賊僕固瑒狀<lb/>
右臣某日於華州下邽縣東乾坑店下營伏承中使某<lb/>
昨日於路将逆賊僕固瑒首級過上都者伏以前件賊<lb/>
夷狄雜種素無令望本因行陣得踐榮班當将帥之權<lb/>
効錐刀之用幸慿廟筭頗立戰功陛下嘉其成効寵以<lb/>
非次謂能盡節翻構異端兇惡貫盈人神共棄今引頸<lb/>
受戮傳首而來率土之人不勝大慶子既伏罪父必成<lb/>
擒掃蕩妖氛在於旬日臣忝司戎律倍萬恒情遲廻路<lb/>
<pb n="KR4h0022_WYG_636-7b"/>
隅踴躍忘倦無任慶快之至<lb/>
　　　賀生擒高玉狀<lb/>
右臣得澤潞節度兼鳯翔秦隴臨洮觀察處置等使李<lb/>
抱玉今月二十日牒稱先鋒将栢秀等十一月於南梁<lb/>
州大雪嶺北破前件賊黨殺戮四千五百人生擒高玉<lb/>
妻及男女二人并獲牛馬八千頭匹器械三千餘事又<lb/>
得李抱玉今月日狀稱於南梁州城固縣界擒高玉訖<lb/>
伏以此賊因依山險嘯聚甲兵蟻闘郊畿之間鴟張邑<lb/>
<pb n="KR4h0022_WYG_636-8a"/>
屋之下西與犬戎連接北與逆竪交通更唱迭和窮兇<lb/>
極惡人神所棄覆載不容李抱玉䖍奉睿謀罙入其阻<lb/>
始則俘其逆黨終用覆此凶渠巖穴<hi>一作谷</hi>以之風行雪<lb/>
林由其電掃威靈逺揚兆庶同歡在臣㣲誠倍萬恒品<lb/>
　　　賀破高玉賊狀<lb/>
右臣得孫志直狀報具件如前伏以此賊嘯聚日久兇<lb/>
逆實深在於邦畿頗罹辛蠻既與犬戎相結又共懐恩<lb/>
合謀若二㓂比來必為内應孫志直忝承廟筭討伐殘<lb/>
<pb n="KR4h0022_WYG_636-8b"/>
兇既斬級以擒生遂傾巢而落卵蕃渠失援邉𤇺可息<lb/>
<hi>一作瞬息可期</hi>臣忝惣戎倍萬恒品<lb/>
　　　賀韓僕射充招討使狀　　　令狐楚<lb/>
右中使臣希倩至伏奉詔書吳少誠比令招討都不悛<lb/>
心今以韓全義充蔡州行營招討處置等便臣當軍兵<lb/>
馬令取全義指揮上官說充招討副使令臣使人詣<hi>一作</hi>
<hi>於</hi>行營所撫慰将士仍令激勵臣伏見逆賊吳少誠殘<lb/>
喘㣲生<hi>闕</hi>飛賤品敢違帝命來即靈誅陛下天覆為心<lb/>
<pb n="KR4h0022_WYG_636-9a"/>
雲行其徳念日月所照九州攸同哀陷穽之中一夫不<lb/>
獲懸申詔㫖曲賜生全而長惡未悛執迷不復凶逾殛<lb/>
鯀聲極吠堯今既慎選武臣盡驅猛士威聲先路實勵<lb/>
於震霆剪滅剋期必同於沃雪欣歡奮激倍百恒情當<lb/>
道應行營将士等悉懐感怒畜力候奮指蹤示處既以<lb/>
得人致命捐軀必應無敵臣即準詔差人轉往慰諭仍<lb/>
切加激勵冀申㣲効用答深恩不任悃欵之至<lb/>
　　　賀破賊兼優卹将士狀<lb/>
<pb n="KR4h0022_WYG_636-9b"/>
右中使臣希倩至伏奉詔書得全義惣率諸軍已入賊<lb/>
界四月二十七日大破賊徒并擒斬生級如有身死王<lb/>
事者已委全義竝給棺櫬送歸本道令臣五年莫停衣<lb/>
糧者吴少誠畎澮下流不朝于海根荄弱植自絶於天<lb/>
陛牢之中鳴吠未已今霜鋒雲集月羽風馳既壓賊軍<lb/>
纔聞儳鼓将摩冦壘已見靡旗實廟堂知先勝之形校<lb/>
隊陳爭登之力誅鋤有次蔑殺無難凡在方隅不勝欣<lb/>
抃臣伏以雖忠不烈戰士所羞視死如歸武夫之志伏<lb/>
<pb n="KR4h0022_WYG_636-10a"/>
惟陛下𢎞天覆幬為日照臨載激怒肝爰收膚骨漢世<lb/>
徒頒其槥櫝義闕送終周詩縱裹其糇糧賞延非嗣以<lb/>
今觀古奮一當千臣獲守邉陲叨居将帥無任感激之<lb/>
至<lb/>
　　　賀行營破賊狀<lb/>
右臣得當道行營兵馬使李黯狀報諸軍兵馬四月十<lb/>
七日從臨潁縣三道齊進二十七日過溵水縣張村下<lb/>
營問探知桑林中有賊遂與接戰大破賊軍擒生斬級<lb/>
<pb n="KR4h0022_WYG_636-10b"/>
不知其數者臣伏以天道無親助其効順人生有欲患<lb/>
在不安今逆賊吳少誠深入禍門自沉罝罟執迷不復<lb/>
謂暴無傷去至安而即甚危棄大順而為巨逆避日月<lb/>
之照干雷霆之誅尚假息于寸隂敢偷生於數刻今者<lb/>
将從天落兵若山行濟溵水而不濡隔偃城而欲斷長<lb/>
蛇之首尾如截應接自難狡兎之窟穴已焚死亡無所<lb/>
方當破竹猶繫苞桑剰銳氣以長驅抗威稜而直指困<lb/>
雖猶闘亂不能軍既摧衆惡之鋒必䘮元兇之膽以愚<lb/>
<pb n="KR4h0022_WYG_636-11a"/>
籌度不日掃清臣忝守戎旃無任忭躍憤激之至<lb/>
　　　賀行營破賊狀<lb/>
右臣得當道行營兵馬使李黯狀報今月十三日於故<lb/>
信州城下破賊三千人斬首七百餘級者臣伏以舉趾<lb/>
或高則無所措退藏多密罔或不亡<hi>一作知</hi>逆賊吳少誠<lb/>
用已之愚刼人為惡唯日不足謂天可逃自韓全義禀<lb/>
受廟謀惣齊力士横行於境深入其郛兵才交鋒㓂已<lb/>
亂轍以羸師之骸罣罥穢草而腥林疲馬之命委離装<lb/>
<pb n="KR4h0022_WYG_636-11b"/>
壕而咽塹實由奪其信幟㧞彼懸門遂使戰野者不知<lb/>
所歸守陴者無從而出兇徒風散叛卒星分亦足以快<lb/>
帝怒於高天宣皇威於下土况臣任當旄鉞誓掃氛祲<lb/>
慶抃之情實萬恒品所守有限不獲稱賀闕庭無任屏<lb/>
營之至<lb/>
　<lb/>
　<lb/>
　文苑英華巻六百三十七<lb/>
</p>
<p>
</p>
  </div>
</body>
</text>
</TEI>
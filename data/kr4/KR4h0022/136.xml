<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百三十六</head>
    <p>
<pb n="KR4h0022_WYG_136-1a"/>
欽定四庫全書<lb/>
　文苑英華巻一百三十六　宋　李昉等　編<lb/>
　鳥獸六<lb/>
　　鵰賦一首　　　　　　鶻賦二首<lb/>
　　蒼鷹賦一首　　　　　放籠鷹賦一首<lb/>
　　白鷹賦一首　　　　　一鶚賦一首<lb/>
　　射隼髙墉賦二首<lb/>
　　　鵰賦<hi>并進表</hi>　　　　　　　　杜　甫<lb/>
<pb n="KR4h0022_WYG_136-1b"/>
臣甫言臣之近代陵夷公侯之貴磨㓕鼎銘之勲不復<lb/>
照曜於明時自先君恕預以降奉儒守官未墜素業矣<lb/>
亡祖故尚書膳部員外郎先臣審言脩文於中宗之朝<lb/>
高視於藏書之府故天下學士到于今而師之臣幸頼<lb/>
先臣緒業自七嵗所綴詩筆向四十載矣約有千餘篇<lb/>
今賈馬之徒得排金門上玉堂者甚衆矣唯臣衣不盖<lb/>
體常寄食於人奔走不暇祗恐轉死溝壑安敢望仕進<lb/>
乎伏惟明主<hi>一作天子</hi>哀憐之<hi>一有明主二字</hi>儻使執先祖之故事<lb/>
<pb n="KR4h0022_WYG_136-2a"/>
㧞泥塗之乆辱則臣之述作雖不足以鼓吹六經先鳴<lb/>
數子至於沉欝頓挫隨時敏㨗而揚雄枚臯之流庶可<lb/>
跂及也有人如此陛下其捨諸伏惟明主哀憐之無令<lb/>
役役便至於衰老也臣甫誠惶誠恐稽首頓首死罪死<lb/>
罪以為鵰者鷙鳥之殊特搏擊而不可當豈但壮觀於<lb/>
旌門發蹤於原隰引以為類是大臣正色立朝之義也<lb/>
臣竊重其有英雄之姿故作此賦實望以此逹於聖聰<lb/>
耳不揆蕪淺謹投延恩匭進表獻上以聞謹言<lb/>
<pb n="KR4h0022_WYG_136-2b"/>
　　此表六百十巻重出今削去<lb/>
當九秋之清凄見一鶚之直上以雄材為已任横殺氣<lb/>
而獨往梢梢勁翻肅肅遺響杳不可追俊無留賞彼何<lb/>
鄉之性命碎今日之指掌伊鷙鳥之累百敢同年而爭<lb/>
長此鵰之大畧也若乃虞人之所得也必以氣凛<hi>一作禀</hi>
𤣥冥隂乗甲子河海蕩潏風雲亂起雪沍山隂氷纒樹<lb/>
死迷向背於八極絶飛走於萬里朝無以<hi>一作所</hi>充腸夕<lb/>
違其所止頗愁呼而蹭蹬信求食而依倚用此時而椓<lb/>
<pb n="KR4h0022_WYG_136-3a"/>
杙待弋者而綱紀表狎羽而潜窺順雄姿之所擬歘㨗<lb/>
來於森木固先繫於利觜解騰攫而竦神開羅網而有<lb/>
喜獻令<hi>一作全又作禽</hi>之課數備而已及乎閩𨽻受之也則擇<lb/>
其清質列在周垣揮拘攣之掣曳挫豪梗之飛翻識畋<lb/>
遊之所使登馬上而孤騫然後綴以殊<hi>一作珠</hi>飾呈於至<lb/>
尊摶風搶櫐用壮旌門乗輿或幸别館獵平原寒蕪空<lb/>
闊霜伏喧繁觀其夾翠華而上下巻毛血之崩奔随意<lb/>
氣而電落引塵沙而晝昏豁堵墻之榮觀棄功效而不<lb/>
<pb n="KR4h0022_WYG_136-3b"/>
論斯亦足重也至如千年孽狐三窟狡兎恃古塜之荆<lb/>
棘飽荒城之霜露廻惑我徃來趦趄我塲圃雖有<hi>一無此字</hi>
青骹戴角白鼻如瓠蹙奔蹄而俯臨飛迅翼以<hi>一作而</hi>遐<lb/>
寓而料全於果見廹寧遽屢攬之而頴脱便有若於神<lb/>
助是以嘵哮其音颯爽其慮續下韝而繚繞尚投跡而<lb/>
容與奮威逐北施巧無據方蹉跎而就擒亦造次而難<lb/>
去一竒卒獲百勝昭著夙昔<hi>一作夕</hi>多端蕭條何處斯又<lb/>
足稱也爾其鶬鴰鴉鶂之倫莫益於物空生此身聨拳<lb/>
<pb n="KR4h0022_WYG_136-4a"/>
捨穗長大如人肉多奚有味乃不<hi>二字一作不足</hi>珍輕鷹隼而<lb/>
自若託鴻鵠而為隣彼壮夫之慷慨假强敵而逡巡拉<lb/>
先鳴之異者及將起而遄臻忽翮天路終辭水濵寧掩<lb/>
羣而進取且快意而驚新此又一時之俊也夫其降精<lb/>
於金立骨如鐵目通於腦筋入於節架軒楹之上純漆<lb/>
光芒掣棟梁之間寒風凛烈雖趾蹻千變林嶺萬穴擊<lb/>
藂薄之不開突杈枒而皆折此又有觸邪之義也乆而<lb/>
服勤是可吁畏必使烏攫之黨罷鈔盗而潜飛梟怪之<lb/>
<pb n="KR4h0022_WYG_136-4b"/>
羣想英靈而遽墜豈比乎<hi>二字一作非</hi>虚陳其力叨竊其位<lb/>
等摩天而自安與槍榆而無事者矣故不見其用也則<lb/>
晨飛絶壑暮起長汀來雖自負去若無形置巢嶻嵲養<lb/>
子青冥倐爾年嵗茫然闕庭莫試鈎爪空廻斗星衆雛<lb/>
儻割鮮於金殿此鳥以<hi>一作已</hi>将老於巖扄<lb/>
　　凡一作皆文粹及集本<lb/>
　　　鶻賦　　　　　　　　　　李　邕<lb/>
伊鷙鳥之雄毅有俊體之超特意凝緩而無營體閒整<lb/>
<pb n="KR4h0022_WYG_136-5a"/>
而自得隂沉其情<hi>一作精</hi>惨淡其色固未足以異於衆禽<lb/>
也夫一指一呼一擊一搏為主之用騁人之樂凛然神<lb/>
動翕然氣作殞三窟之狡兎斃五里之仙鶴騰霄漢而<lb/>
風巻透原野而星落萬乗為之顧盼六軍為之揮霍歡<lb/>
聲動於天地逸氣靄於林薄至若逐烏舛類射隼殊名<lb/>
獲不相讓遊不同征何至徳而肯<hi>疑</hi>制每協義而不爭<lb/>
偶坐推食䨇飛和鳴殺敵齊力登樓比形夫其嚴冬沍<lb/>
寒烈風迅激或上棘林或依危壁身既禀於喬木骨将<lb/>
<pb n="KR4h0022_WYG_136-5b"/>
斷於貞石營全鳩以自暖罔害命以招益信終夜而懐<lb/>
仁仍詰旦而見釋矧乃戀主不去徇食猶止豈貪利而<lb/>
永言将効誠而必死甘閉於籠分從於使寧竭力之利<lb/>
人曷戢翼以存已則知負力干勢爭啄奪肉始飛聲而<lb/>
逺引忽側翅而横蹙遇之者夭當之者覆壮士感之驚<lb/>
歎行子羡之廻瞩故能連擊縱便臨事莫違一超雲以<lb/>
高舉一随物以低飛馳逐妙於人智促節合於兵機禽<lb/>
雖小而不陋獸雖㨗而無依或則九霄擊下萬里<hi>一作文</hi>
<pb n="KR4h0022_WYG_136-6a"/>
接來風行電轉月上雲開乍差池而不中終棄置而不<lb/>
廻彼俊異之英决豈凝滯於嫌猜觀夫愛子防巖惜巢<lb/>
忌物吻<hi>一作聲</hi>戛戛而雄厲翅翩翩而勁逸觜距者先中<lb/>
而命處錦<hi>疑作綿</hi>蠻者異状而同疾苟精别而棲條同賞<lb/>
心而無失<lb/>
　　　奉和鶻賦<hi>并序</hi>　　　　　　　髙　適<lb/>
天寳初有自滑臺奉太守李公鶻賦以垂示適越在草<lb/>
野<hi>一作澤</hi>才無能為尚懐知音遂作鶻賦其詞曰<lb/>
<pb n="KR4h0022_WYG_136-6b"/>
夫何鶻之為用置之則已縱之無匹懐果斷之沉潜任<lb/>
情性之敏疾頭小而銳氣雄而逸邈耿介以凌霜目精<lb/>
明而㸃漆想像遼逺孤貞深宻将必取而乃廻若受詞<lb/>
而無失當白帝之用事下青霄<hi>一作入青雲</hi>而委質乃順<hi>一作</hi>
<hi>徇</hi>節而<hi>一作以</hi>勃然因指蹤而挺出嚴冬欲雪蔓草初焚<lb/>
野莽蕩而風緊天崢嶸而日曛忿頑<hi>一作願</hi>兎之狡伏耻<lb/>
高鳥之成羣始㓕沒而畧地忽昇騰而篲<hi>一作參</hi>雲翻决<lb/>
裂以電繫<hi>一作擊</hi>皆披靡而星分奔走者折脇而絶脰鳴<lb/>
<pb n="KR4h0022_WYG_136-7a"/>
噪者血灑而毛紛雖百中而<hi>一作之</hi>自我終一呼而在君<lb/>
夫其左右更進縱横發跡掃窟穴之凌兢振荆榛之折<lb/>
歴<hi>一作折瀝</hi>翕六翮以直上交䨇指以迅擊合連弩之應機<lb/>
類鳴<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>之破的豁爾胷臆伊何凌厲以爽朗曽莫蠆芥<lb/>
豈虞夷險之<hi>三字亦作險難而</hi>怵惕觀其獲多不<hi>三字亦作所獲多</hi>有<lb/>
得用非媒歴閶闔以肅穆翊鉤陳以<hi>一作而</hi>環回幸耀<hi>一作</hi>
<hi>輝</hi>光於蒐狩承剪拂於樓䑓望鳯沼而輕舉紛羽族以<lb/>
驚猜路杳杳而何尚<hi>一作向</hi>雲茫茫而不開鶯出谷而<hi>一作</hi>
<pb n="KR4h0022_WYG_136-7b"/>
<hi>兮</hi>徒爾鶴乗軒而何哉彼懐毅勇轗軻而棄置胡不效<lb/>
其間關而徘徊爾乃顧恩有地戀主多情念層空而不<lb/>
去<hi>一作起</hi>託虛室而<hi>一作以</hi>無驚雅節表於能讓義心激於<lb/>
効誠勢愈<hi>一作逾</hi>高而下急體彌重而飛輕戢羽翼以受<lb/>
命<hi>一作知</hi>若肝膽之必呈嗟日月之云邁猶覊縻而見嬰<lb/>
别有横大海而徑度順長風而一冩投足𦕈於巖巔脫<lb/>
身逸<hi>一作㝠</hi>於弋者氷落落以凝閉雪皚皚而飄灑諒堅<lb/>
銳之時<hi>一作持</hi>然寧苦寒以<hi>一作之</hi>求捨匪聚食以祈滿聊<lb/>
<pb n="KR4h0022_WYG_136-8a"/>
擊羣<hi>一作鮮</hi>以自假比𤣥豹之潜形同幽人之在野矧其<lb/>
升巢絶壁獨立危<hi>一作霜</hi>條心倐忽於萬里思超遥於九<lb/>
霄豈外物<hi>二字一作别物</hi>之能慕曷凡禽之見邀<hi>一有則字</hi>未知鴛<lb/>
鷺之所以<hi>一作適</hi>孰與夫鵬鷃之<hi>一作兮</hi>逍遥云爾哉<lb/>
　　凡一作皆集本<lb/>
　　　蒼鷹賦　　　　　　　　　闕　名<lb/>
中<hi>疑</hi>靈繁毓萬象周流綜羣物之衆夥懿羽族之齊侔<lb/>
俱含識與哺啄終愧容於爽鳩散以瑶光之彩來自鍾<lb/>
<pb n="KR4h0022_WYG_136-8b"/>
巖之丘周官以司㓂比徳漢氏以将軍作儔鈎成利嘴<lb/>
電轉竒眸蒼姿疊色𤣥距聯韝至于長楊大獵雲夣時<lb/>
蒐寒光送曉霜氣横秋頓平原而亘弋截洞壑以張罘<lb/>
野霧初霽朝陽尚早於是排空漢飛絶島奮之鼓之載<lb/>
擊載討凌紫氣而蔽日下平臯而覆草歸鴻失四飛之<lb/>
路狡兎亡三窟之道夫品彚之功用之非器至於表徳<lb/>
頗亦千致仙莫過龍駿莫過驥鵬垂天以圖逺劍斷甲<lb/>
以稱利夫其庶類之呈能未若兹禽之為鷙固得緗牒<lb/>
<pb n="KR4h0022_WYG_136-9a"/>
再演史臣攸記逐彼鳥雀然明之對國僑擊于殿上要<lb/>
離之讐慶忌且般樂之遊君子未適禽荒是戒哲王盛<lb/>
績太康洛汭<hi>一作水</hi>之表已驚<hi>一作怒</hi>不還李斯上蔡之門<lb/>
情何更溺覽二君之䘮道每觀事其如惕幸免射於高<lb/>
墉願摶風而上擊<lb/>
　　　放籠鷹賦<hi>以無育斯禽以明惡殺為韻</hi>　　張　莒<lb/>
貞元初敷文教於率土念畋遊之無度啓鷙鳥幽縶之<lb/>
中示皇家不私之務将以致仁夀明好惡雕籠永閉念<lb/>
<pb n="KR4h0022_WYG_136-9b"/>
受紲之多虞金架爰辭俾凌風而得路由是縱逸翰於<lb/>
寥廓釋猛志於扄固當其海晏時清天高日明離習習<lb/>
之恩重視蒼蒼而體輕捨靈檻而方銳歴秋林而上征<lb/>
乍遂翻空出君門而不返遥憐厲吻過宫樹而猶驚洎<lb/>
夫卹彼幽閒順兹棲止用成端拱之化将盡好生之理<lb/>
足使去韝上而無疑顧人間而何以昔因殊顧幸肉食<lb/>
以見覊今降深𠂻忽雲翔而有始故得脫身聖代矯跡<lb/>
天衢方縱心於萬里詎斂翼於四隅山藪之思俄失嘴<lb/>
<pb n="KR4h0022_WYG_136-10a"/>
距之衞寧無然則播仁風於坱圠乃順時以止殺戒逸<lb/>
氣於荒滛故無用於兹禽豈俟夫飬育之勞既乆徘徊<lb/>
之懼彌深雖多士盈朝無聞諫獵故黔首在下盡得歡<lb/>
心則知信及纎微念兹棲宿庶羣情而知感期衆類之<lb/>
蒙福遂使擊搏之性将翺将翔乳哺之心既生既育是<lb/>
用保其鴻業建此深規惠澤爰臨整羽儀於户牖微誠<lb/>
既展遂鳥雀於藩籬信九霄之可託将一舉而在斯<lb/>
　　　白鷹賦　　　　　　　　　闕　名<lb/>
<pb n="KR4h0022_WYG_136-10b"/>
於爍明徳兮動休徴縈墨綬兮效素鷹朱草<hi>一作系</hi>如之<lb/>
何所縈<hi>一作繫</hi>則止玉壺如之何所飲則承借如紫巖碧<lb/>
流煙深樹幽産鷖成羽自春徂秋含隂陽之淳粹任天<lb/>
地之剛柔懐好音與好質非成色而不求厭羽毛於原<lb/>
野戀主人而即留嗟乎含情履潔象君之節厲吻鈎銳<lb/>
澡毛玉截遷河陽之喬木一㸃清花映武城之瑶琴孤<lb/>
飛春雪昔王魯同勲賢哉二君或雉随黄壤或鸞下青<lb/>
雲莫匪白鷹之為最况復見之與所聞良以出自幽谷<lb/>
<pb n="KR4h0022_WYG_136-11a"/>
遷於華屋霜飄上衣星流入目涅而不緇惟公象之比<lb/>
徳於玉象公不欲匪我政表來儀者何致之由徳翫物<lb/>
則那思君子以馴擾不避虞人之網羅盖以少而取貴<lb/>
豈同乗鴈之為多<lb/>
　　　一鶚賦<hi>以凌厲清浮羽翰無匹為韻</hi>　　　楊𢎞真<lb/>
禽之鷙者鶚兮挺生不翻翻以羣萃自耿介以孤貞羽<lb/>
族之中雖彼衆而我寡雲路之上如特立而獨行固将<lb/>
殺敵無匹擊鮮莫京豈惟拂之於平野翫之於太清哉<lb/>
<pb n="KR4h0022_WYG_136-11b"/>
卓彼雄姿凛乎壮觀或危石以礪吻或髙柯而整翰搏<lb/>
鳩之隼不敢飛揚逐鷰之鸇望而伏竄及夫當殺節乗<lb/>
勁秋䨇眸電擊六翮雲浮仰之彌高方一舉而千里翔<lb/>
而後集耻乗居而匹遊既而變金風驚商律不類聚以<lb/>
頡頏自孤飛而厲疾介然直下固不可以同羣邈矣獨<lb/>
翔諒有殊於䘮匹磨<hi>疑作摩</hi>碧落而上騰與紫氣而相凌<lb/>
自樂其絶侣無求於得朋鷹揚者迎之而不逮鵰悍者<lb/>
攀之而不能莽蒼天髙悠揚日霽自暇自逸倐來倐逝何<lb/>
<pb n="KR4h0022_WYG_136-12a"/>
剛者而不懼何勍者而不制風毛雨血<hi>見張衡西京賦</hi>在嫉惡<lb/>
而無遺草伏木棲咸畏威而若厲明心不測利用則殊<lb/>
以少為貴匪繁有徒想像乎八紘之間視逺如邇隠映<lb/>
乎九霄之際出有入無諒搏擊而不競豈蒐狩而弗圖<lb/>
是知禽之凡者雖累百而何補士之傑者将無䨇而必<lb/>
取亦猶務利觜刷迅羽雖多亦奚以為固非一鶚之為<lb/>
伍<lb/>
　　　射隼高墉賦<hi>以君子藏器待時為韻</hi>　　敬　騫<lb/>
<pb n="KR4h0022_WYG_136-12b"/>
養形𤣥豹兮以隠霧而成文振羽飛蛾兮因附火而自<lb/>
焚彼紛然之落隼識昧此而䘮羣誠不知髙非小者所<lb/>
處静為躁者之君苟失度而接<hi>疑</hi>適将受斃而何云且<lb/>
夫長墉崇崇矗若雲峙飛隼<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>倐随風止曽不料其<lb/>
微陋焉更知其休否故疾惡之夫善射之子操騂角之<lb/>
弓調白羽之矢縱穿楊之妙呈落鴈之美量逺近於目<lb/>
端審高下於規裏紛洞胷而逹腋果裂素而破觜原夫<lb/>
剛鏃初架勁絃正張引彎彎之月影迸的的之星光鏟<lb/>
<pb n="KR4h0022_WYG_136-13a"/>
毛羽之振迅挫容貎之昻藏審必中而後發固焉用而<lb/>
不臧若乃處身順理投跡知常時决起而無滯或怒飛<lb/>
而有方煙雲足以遐賞翳薈足以來翔必絶捐軀之患<lb/>
豈貽在彀之殃是則素有雋志往無不利藏器者人獲<lb/>
隼者器矢應弦而上激禽應矢而横墜微隼諒比於小<lb/>
人高墉亦方於重位苟不戒於遊處曽何免於顛躓士<lb/>
有五善斯在載櫜有待麗龜之知未忘貫隼之誠勿改<lb/>
幸文武之不墜希葑菲之必采則知發矢有期獲禽俟<lb/>
<pb n="KR4h0022_WYG_136-13b"/>
時想大易之靈<hi>一作垂</hi>文微言可賾稽高墉之𤣥<hi>疑作立</hi>象<lb/>
壯立空持既是則而是傚永念兹而在兹<lb/>
　　　第二<hi>同前韻</hi>　　　　　　　　武少儀<lb/>
羽族紛紛彼飛隼兮獨勁㨗而莫羣心耿介以騰踴毳<lb/>
斑斕而被文擊毎依於素節翔亦致乎青雲匪全身以<lb/>
自變<hi>一作愛</hi>寧有齒而見焚貫矢落庭既垂名於孔宣父<lb/>
搏鳩陷網又伏罪於信陵君今也何時<hi>一作持</hi>輕乎所履<lb/>
伊廣甸不遊乃高墉爰止信非位乎是蹈宜賈害而鬻<lb/>
<pb n="KR4h0022_WYG_136-14a"/>
死吾嘗問術於列禦㓂學藝於熊渠子爾或捨諸吾斯<lb/>
過矣我矢惟良我弓未藏度中而發于何不臧矧專精<lb/>
而致用奚得失之難量哉於是正色斂容凝心定志睨<lb/>
手引滿注目神萃驚弦駭括将辟易以翻飛裂臆洞胷<lb/>
已披離而迸墜觀彼隼之貽戚諒吾人之㑹意故君子<lb/>
周而不比用則擇地無苟進以躡高位無躁求以享厚<lb/>
利智昧於是安往而免夫顛躓<hi>未見器字官韻</hi>然則懐貪怙力<lb/>
者怨<hi>一有咎字</hi>所聚材小任崇者覆<hi>一有亡字</hi>可待故聖人明彖象<lb/>
<pb n="KR4h0022_WYG_136-14b"/>
以立言懸日月而不改或有人兮脩其詞遇其時三復<lb/>
射隼之兆載質射隼之期幸寸長而罔貴冀一聞而在<lb/>
斯<lb/>
　<lb/>
　<lb/>
　<lb/>
　<lb/>
　文苑英華卷一百三十六<lb/>
</p>
<p>
</p>
  </div>
</body>
</text>
</TEI>
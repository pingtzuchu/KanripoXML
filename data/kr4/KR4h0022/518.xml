<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百十九</head>
    <p>
<pb n="KR4h0022_WYG_518-1a"/>
欽定四庫全書<lb/>
　文苑英華卷五百十九　　宋　李昉等　編<lb/>
　祭祀四<lb/>
　雜祭祀門二十八道<lb/>
　　祭闕頒誥判七道　　　大夫采地祭判二道<lb/>
　　庶子牲祭失禮判一道　士祭判三道<lb/>
　　疋士大牢祭判一道　　士不合設壇判三道<lb/>
　　用牲于門判一道　　　歸胙判八道<lb/>
<pb n="KR4h0022_WYG_518-1b"/>
　　祭器判一道　　　　　祭器奢僣判一道<lb/>
　　　祭闕頒誥判<lb/>
所司有禮事不頒誥所由斷徒訴不伏<lb/>
　　　對　　　　　　　　　　　斐子建<lb/>
禮典之制期諸豐潔祼鬯將行無宜秕稗是以有司卜<lb/>
日而頒教所由先庚而讀法故能籩豆有楚殷薦聿修<lb/>
皇祖降歆萬壽攸酢孝孫有慶百禄是荷若後時而不<lb/>
陳則臨事而或闕偶俱罹謗須一辨明彼以不戒視成<lb/>
<pb n="KR4h0022_WYG_518-2a"/>
居然有罰此以未承憲令無狀可明俱曰宫臣當須慎<lb/>
守既<hi>一作自</hi>貽伊慼尚曰奚為<lb/>
　　　同前　　　　　　　　　　常　建<lb/>
祀禮孔殷以供百姓禮容不肅奚<hi>疑作豈</hi>崇二獻興言國<lb/>
典厥在司存頒之猶恐不供不頒將何集事俾左社右<lb/>
廟奚捧幣薦牲方澤圓丘曷焚柴埋玉欲加之罪安得<lb/>
有詞必也禮或重輕法存降殺將定所刑之典須明所<lb/>
祭之神議以從徒宜其後命<lb/>
<pb n="KR4h0022_WYG_518-2b"/>
　　　同前<lb/>
祀事孔明展誠吿備崇享獻之道則歌舞其牲嘉滌濯<lb/>
之容則詔相其禮取則不逺聞斯行諸政貴有恒人用<lb/>
不撓雖小祭大祭課乃機宜而充人亨人曷不頒布况<lb/>
卸<hi>疑作郵</hi>罰麗事職汝之由天子有司是堪自頒龜玉毁<lb/>
櫝曷所逃刑<lb/>
　　　同前　　　　　　　　　　薛彦國<lb/>
國有祀典以和神人思不出位是主蠲潔茍越率履不<lb/>
<pb n="KR4h0022_WYG_518-3a"/>
承權輿難乎守官直以窒惕所司實掌其祭或承之羞<lb/>
備物不頒於職人戒嚴有乖於先甲遂使奉牲之吿不<lb/>
及於肆師降神之典無聞於六變闕而為罪宜灼薰心<lb/>
過而必聞自貽噬腊詳諸秩典俾罰鬼薪<lb/>
　　　同前　　　　　　　　　　郭庭誨<lb/>
於糾禮官無辱祀典欽若天地肅恭神人如何有司失<lb/>
其頒誥將季氏之暗失由也之質明致使槱燎不供難<lb/>
為象祭爟火無設便乖漢典宗伯或差於三望太常乍<lb/>
<pb n="KR4h0022_WYG_518-3b"/>
闕於六宗職此之由而襲其守而天秩有禮罔不克集<lb/>
寘以徒坐復何疑焉<lb/>
　　　同前　　　　　　　　　　梁　乗<lb/>
受福之祭固存乎肅恭出令以言實在乎頒吿繄有司<lb/>
之不腆乃事神而未逹不能先備禮物預頒祀典存彼<lb/>
舊章介茲景福雖自牖納約所貴齋心倘入廟未知將<lb/>
何措手若也禮則斯缺人心匪䖍信且未孚福將何所<lb/>
且祀有大小罰有重輕大則合寘於徒刑小則宜從於<lb/>
<pb n="KR4h0022_WYG_518-4a"/>
笞坐須明大小方辨重輕<lb/>
　　　同前　　　　　　　　　　薛大球<lb/>
祀以追孝祭以馭神厥儀孔昭執事有恪欲使粢盛豐<lb/>
備祖考歆黍稷<hi>一作禾稷</hi>之馨珪璧允植川嶽享沉浮之薦<lb/>
所司不供其職俾人用迷鍾鼔或闕於鏗鏘籩豆恒乖<lb/>
於薦楚法既將紊神其舍<hi>一作吐</hi>諸且無翼翼之容曷降<lb/>
穣穣之福自底不類嘖有煩言固乃曠我之官吿曰轉<lb/>
爾于恤斷從徒罪斯乃銳乎翻事言焉其何補也<lb/>
<pb n="KR4h0022_WYG_518-4b"/>
　　　大夫采地祭判<lb/>
得宗人掌三辰之法以猶鬼神祗之居辨其名物保章<lb/>
不供本職輙事左道人云采地所祀<lb/>
　　　對<lb/>
天子建國法合掌於三辰諸侯立家禮許脩其五祀非<lb/>
直為之紏禁抑亦辨其名物各有職守無相奪倫至如<lb/>
日月運行陰陽消息乾坤測度之法山川沉埋之儀盖<lb/>
存公道希憲於觀臺豈合私為輙陳於采地宗人所祀<lb/>
<pb n="KR4h0022_WYG_518-5a"/>
正當左道之條保氏所陳深得禮刑之制<lb/>
　　　同前<lb/>
三代命祀厥有禮文六官陳殷匪無名秩思不出職舉<lb/>
必在公神人之官各恭爾位爼豆之事實有司存伊彼<lb/>
宗人祭於采地茍不失禮夫何間言殊季孫之見嗤振<lb/>
<hi>疑作旅</hi>于岱嶽異晉侯之有疾不祀羽泉今茲掌彼三辰<lb/>
不脩其法紊我禋祀之道以猶鬼神之居祝詞爰論名<lb/>
物徒辨不以為禮神其享諸保章祠彼上𤣥昔<hi>疑作習</hi>茲<lb/>
<pb n="KR4h0022_WYG_518-5b"/>
左道不恕其咎何所逭逃<lb/>
　　　庻子牲祭失禮判<lb/>
得庶子為大夫以上牲祭其家人吿其失禮辭云宗子<lb/>
為士不可以貴就賤<lb/>
　　　對　　　　　　　　　　　王　緯<lb/>
霜露孝思朔月<hi>一作日</hi>殷祭申其爵禄格以祖考茍或違<lb/>
經是同匹嫡相彼庶子命為大夫體異承祧位踰齒族<lb/>
固令奉其常祀從以大宗獻上牲於嵗時稱介子於工<lb/>
<pb n="KR4h0022_WYG_518-6a"/>
祝使僾然之歎不絶於聲如在之義復存於目乃黯於<lb/>
祀典越我顛毛恃肥腯之牲牷或將或肆繄豐盛之黍<lb/>
稷于豆于登假<hi>一作嘏</hi>祖禰之恩二重寔疑於夫子竊蒸<lb/>
嘗之薦三廟奚取於私家仍聞就賤之辭豈聽如流之<lb/>
責寔誣之祭人何以觀<lb/>
　　　士祭判<lb/>
為士殺犬豕或人吿君子逺庖厨凡有血氣之類不身<lb/>
踐訴云有故凖禮不坐<lb/>
<pb n="KR4h0022_WYG_518-6b"/>
　　　對<lb/>
禮以制人命以防慾是彰品秩無取僣差茍豐約之不<lb/>
踰於德義而斯美乙周行已寘沗曰王臣班列尚㣲盖<lb/>
為元士曽靖恭其位不虧莊敬之文當官而行既不越<lb/>
於時式執禮以動亦何恤於人言屬霜露既零春秋匪<lb/>
懈爰脩饗祀載展牲牷近彼庖厨雖則踐於血氣潔茲<lb/>
犬豕頗亦薦於夫<hi>疑</hi>膏既稱有故而殺難議不經之科<lb/>
或人詞游宜以麗法<lb/>
<pb n="KR4h0022_WYG_518-7a"/>
　　　同前　　　　　　　　　　曹　詵<lb/>
禮探寧儉士有等威茍不體於牲牢則無儀於享祭惟<lb/>
乙命士克由舊章入户僾然感四時而展敬祭神如在<lb/>
瞻一廟以式思吿全將啓其血毛備物乃利<hi>一作封</hi>於犬<lb/>
豕脩戴禮而不忒豈吕刑而可加或人何斯居然昧識<lb/>
好生軫憲徒有効於愛羊速訟不稽寧無慙於相䑕雖<lb/>
庖厨可逺身踐<hi>一作剪</hi>則誠爽至仁而蠲潔在躬親割乃<lb/>
允孚主敬稱以有故于何議刑<lb/>
<pb n="KR4h0022_WYG_518-7b"/>
　　　同前　　　　　　　　　　崔　曙<lb/>
孝子饗親祭神如在主人肅客式宴以衎籩豆有楚無<lb/>
償西隣之言餼牢不竭是陳東道之禮觀乙為士聞斯<lb/>
行諸曰殺羔羊尚流詁訓嵗脩犬豕何爽大經同燕人<lb/>
愛<hi>疑</hi>思雖踐血氣異翨氏之業終逺庖厨將食節而事<lb/>
時豈厚味而腊毒或人興訟捨禮何之有孚致辭勿問<lb/>
元吉<lb/>
　　　疋士大牢祭判<lb/>
<pb n="KR4h0022_WYG_518-8a"/>
疋士大牢而祭<lb/>
　　　對<lb/>
祀典所興人倫共仰違越行禮章程不容疋士下流陋<lb/>
巷㣲物竒才有慙於梓漆利器無逮於干將事於鬼神<lb/>
陳於爼豆如在申敬惟馨展禮著於行潦無妨於預祀<lb/>
輙薦大牢載虧於非月既斯故犯宜寘于刑<lb/>
　　　士不合設壇判<lb/>
甲嘗有大事祫於王父及其曽髙遂設壇為墠或曰僣<lb/>
<pb n="KR4h0022_WYG_518-8b"/>
而不經甲稱且有後命<lb/>
　　　對<lb/>
祭盡於敬是敦孝享備其鼎爼潔爾牛羊克孚濟濟之<lb/>
容實受穣穣之福眷言宗廟罔黷蒸嘗甲何人斯毎事<lb/>
無問干彼祫典昧斯國經靡䖍於寢之儀茍踰立廟之<lb/>
制有禱而祭實越等威我髙我曽雖罄由𠂻之道為壇<lb/>
為墠且貽僣上之責前言匪習後命奚施待窮越禮之<lb/>
詞然正恤刑之典<lb/>
<pb n="KR4h0022_WYG_518-9a"/>
　　　同前　　　　　　　　　　劉公輔<lb/>
聖教因親人事有禮春秋祭祀以時思之眷言於甲慎<lb/>
終追逺祫父志髙展於孝敬將序昭穆以列尊卑神明<lb/>
始交哀樂兼半祝史陳信曽無媿詞彼或何為忽乎興<lb/>
訟然則五廟諸侯大夫此之等差非無典誥儻貴通五<lb/>
爵甲稱固則有憑如位列萬人或吿不宜無當請責名<lb/>
品方正刑書<lb/>
　　　同前<lb/>
<pb n="KR4h0022_WYG_518-9b"/>
孝以思親祭之如在既申怵惕式備蒸嘗惟甲承家方<lb/>
茲主鬯遵先王之法有事宗枋讀非月之書方申禘典<lb/>
既而享獻其潔壇墠克除在祀之敬不乖陳信之儀無<lb/>
闕有何所犯旋吿不經請從後命之詞靡取無稽之訟<lb/>
　　　用牲于門判<lb/>
洛水溢有司用牲于門或非之云茍濟於物祀之何爽<lb/>
　　　對<lb/>
瞻彼洛矣其水泱泱雲澄綠潭樹夾清岸天作霖雨時<lb/>
<pb n="KR4h0022_WYG_518-10a"/>
維浸溢縱栢舟而難泛豈一葦之可航永惟主司能業<lb/>
爾職載懐黔首用祭𤣥冥巨浪無倪已不分於牛馬明<lb/>
德可恃乃展敬於牲牷漢皇之歌彰夫舊史周官之禮<lb/>
著自前聞何彼人斯行葦末學事則有據非將奚為<lb/>
　　　歸胙判<lb/>
甲監享以胙歸父餕而祭<lb/>
　　　對　　　　　　　　　　　康子元<lb/>
無文咸秩既重於肅雍有功則祭或防於跛倚甲以棘<lb/>
<pb n="KR4h0022_WYG_518-10b"/>
匕方載式預監牲茅縮以陳遂聞歸胙餕食煙逹應非<lb/>
尊者之餘胙致曰嚴自入先生之饌用此而祭頗乖經<lb/>
禮之儀未及於刑須黜平典之議<lb/>
　　　同前　　　　　　　　　　晁良貞<lb/>
精意以享敬于展牲率禮莫違洽乎歸胙甲以膚敏典<lb/>
司蒸禴分以貴骨爰封介葛之犧奉乎髙堂用入老萊<lb/>
之膳恩必逮下子道或霑其食餘祭示有先神理詎歆<lb/>
其餕末既比慶封之祀難許叔氏之禮<lb/>
<pb n="KR4h0022_WYG_518-11a"/>
　　　同前　　　　　　　　　　母　嬰<lb/>
宗廟崇儀禴嘗明祀先王有以尊祖考歴代所由追饗<lb/>
敬惟甲趨召奠奉蒸羞與於蜡賔非喟然之有歎侍於<lb/>
邦祭聞立者之無跛接神旌而下御來盡恭肅送靈驛<lb/>
而方行去昇㣲滅𦕈威儀之奕奕期降福之穰穰已而<lb/>
往辟云除笙鏞則闕罷儀於國休事於家致胙以歸奉<lb/>
其親乎則可既餘為餕因設祭而何乖永言禮經瞻所<lb/>
祠<hi>一作祀</hi>典匪伊天降寧惟地出有誤於事貽謗何逭<lb/>
<pb n="KR4h0022_WYG_518-11b"/>
　　　同前　　　　　　　　　　鄭齊望<lb/>
三才既分六宗爰設或因地事地或因天事天明堂尊<lb/>
嚴配之儀清廟崇禘祫之典國之盛禮其何以先神之<lb/>
至誠罔不或降於是陳以簠簋薦之犧牲瑟奏空桑管<lb/>
吹孤竹甲言叅大享監彼有司獻灌無虧福祐攸洽貴<lb/>
骨以頒於髙品賤禮<hi>疑作體</hi>仍霑於庶寮他日鯉趨且聞<lb/>
歸胙今朝神惠更用祭先錫類之美則多黷禮之嫌宜<lb/>
避<lb/>
<pb n="KR4h0022_WYG_518-12a"/>
　　　同前　　　　　　　　　　韋　述<lb/>
郊廟蒸嘗春秋禴祀執膰成禮受胙為榮甲位列周行<lb/>
職惟神監舉信從政須慎威儀屬有事宗祊無虧肅敬<lb/>
鄒人問禮非惟黍稷之馨祝史正詞抑亦牲牷必備既<lb/>
而三獻徹爼肆夏尸還天子多歡始預受釐之福先生<lb/>
有饌遂欣歸胙之榮初則視膳在堂終則降福於廟雖<lb/>
必嘗君賜頗取則於前規而不捨餕餘誠有違於昔典<lb/>
非復必齋之慎審乖如在之儀何慢神之致尤惟失禮<lb/>
<pb n="KR4h0022_WYG_518-12b"/>
而斯取<lb/>
　　　同前　　　　　　　　　　袁　暉<lb/>
餕餘不祭昭彼前聞事且違經慙於逹者甲沗居官序<lb/>
式陪精意悅分胙以言旋鄙過屠而自足瞻白華之養<lb/>
孝則盡誠昧非月之言理難逃責逺儔知禮雖惡於鄒<lb/>
人近取恤刑宜寛於漢典<lb/>
　　　同前　　　　　　　　　　牛上士<lb/>
祀祭以神官司執事昔者由也曽陪季氏之庭孰謂鄒<lb/>
<pb n="KR4h0022_WYG_518-13a"/>
人毎入魯侯之廟甲既策名朝列監享嚴禋剛鬛柔毛<lb/>
不化庖人之饌白茅醴酒遽聞歸胙之榮食美思親無<lb/>
乖孝養餕餘有祭暫越禮經柴也之愚雖聞小過參也<lb/>
之魯何妨大倫以禮許人則吾豈敢棄瑕錄用將子有<lb/>
聞論情雖欲薄言與進未宜深責<lb/>
　　　同前　　　　　　　　　　單有隣<lb/>
甲幸彼曲成官同直指不彼<hi>一作被</hi>澤宫之誡與監清廟<lb/>
之儀執燭薦腥禮循朝饋崇牙樹羽樂遽撤懸方致美<lb/>
<pb n="KR4h0022_WYG_518-13b"/>
於吉蠲即同班於福肉榮仍在已禄逮其親詠蘭陔之<lb/>
詩晨昏少力申綵服之養烏鳥多歡用廣中厨因茲外<lb/>
胙為中之道始則著於先嘗食父之餘終必歸於致祭<lb/>
且聖人之禮祭示有先夫婦各差父子異數盡於是矣<lb/>
何所疑焉<lb/>
　　　祭器判<lb/>
少府監申稱太常寺牒稱須造罇罍彛器并舟光不詳<lb/>
形狀制度請裁下<lb/>
<pb n="KR4h0022_WYG_518-14a"/>
　　　對<lb/>
先王制物禮器為先商周虞夏容形各異象罇之儀爰<lb/>
刻象以成形玉斚之名遂以玉而為餙疊雲采采如開<lb/>
五色之雲彛鳥軒軒似翥六時之鳥舟其足也夫復奚<lb/>
疑少府自有常儀太常非無舊凖更請裁下未爽公方<lb/>
至於規模<hi>一作矩</hi>並在於此如愚管見謂叶通途<lb/>
　　　祭器奢僣判<lb/>
甲餙祭器以連行劾其奢僣訴禮也<lb/>
<pb n="KR4h0022_WYG_518-14b"/>
　　　對<lb/>
殷之六瑚周之八簋始有列於雞象終見釁於猳豚陳<lb/>
其犧牲備以鼎爼用嚴莊敬則著品章是以有舟有罍<lb/>
資適用之恒理廢禁棜禁分貴賤之攸宜賻布之餘則<lb/>
以是具畫布之羃則見將施茍禮典而是違信奢僣而<lb/>
逾陷甲祧廟其主祭器為先方用展於蒸嘗忽謬崇於<lb/>
樸斵博以庶物損其葆大考揮風之妙思得天巧之良<lb/>
工規制旋開鱗甲斯覩開絃<hi>疑作聞絃</hi>樂影宛似出於重泉<lb/>
<pb n="KR4h0022_WYG_518-15a"/>
擁劒潜形坐見儀於四豆雕其物象紊所欽崇<hi>一作承</hi>况<lb/>
黍稷而非馨何刻畫而為用且外骨内骨連行仄行同<lb/>
於剞劂之功以儷陶匏之器非取義於鄉士本嚴禮於<lb/>
邦家託以私門實忘公憲同管仲之<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>簋昔所為非擬<lb/>
季氏之舞庭孰不可忍此而捨罪予其何誅尚未覩於<lb/>
滅吞<hi>一作口</hi>實有違於噬嗑<lb/>
　<lb/>
　<lb/>
<pb n="KR4h0022_WYG_518-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻五百十九<lb/>
</p>
<p>
</p>
  </div>
</body>
</text>
</TEI>
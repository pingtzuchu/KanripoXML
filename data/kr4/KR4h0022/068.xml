<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六十八</head>
    <p>
<pb n="KR4h0022_WYG_068-1a"/>
欽定四庫全書<lb/>
　文苑英華巻六十八　　　宋　李昉等　編<lb/>
　治道二<lb/>
　　山公啓事賦一首　　　都堂試才賦一首<lb/>
　　射宫試貢士賦一首　　進善旌賦六首<lb/>
　　烏巢大理寺獄户賦一首<lb/>
　　　山公啓事賦<hi>以平上去入為韻</hi>　　　李子卿<lb/>
天官所以管轄多士藻鑒時英奉帝俞者實在於德為<lb/>
<pb n="KR4h0022_WYG_068-1b"/>
右司者必資於明於是懸鏡之照主衡之平照之無私<lb/>
也自分妍之與醜平之有凖也不失重之與輕賢以此<lb/>
逹政以此成伊晉室之妙智得山公之令名淵矣深量<lb/>
直哉惟清當為政之時九流式序及没世之後千古流<lb/>
聲原夫啓事之端得賢之上振淹滯於管庫升仄陋於<lb/>
草莽人則荐歸士無長徃朝必舉賢羅幽人之貞吉官<lb/>
必有能見君子之道長退李𦙍而聖主僉謀薦羊祐而<lb/>
國人所仰碔砆懸識自有卞和之鑒騏驎不遺無慙伯<lb/>
<pb n="KR4h0022_WYG_068-2a"/>
樂之賞由是大張明試廣示勸助惟才者不悔其來無<lb/>
德者亦得其去王戎簡要何所能名裴楷清通於兹寡<lb/>
譽九原可作思文子之與歸千載儻文望叔夜之何處<lb/>
當今有司明遺政緝隱逸吉人時薦多士歳入髙衢以<lb/>
騁若積水之奮鱗幽谷必登比初雷之啓蟄實薰蕕之<lb/>
有間固青紫而可拾客有希山公之密啓庶場苖之維<lb/>
縶<lb/>
　　　都堂試才賦<hi>以四聲為韻</hi>　　　　閭伯璵<lb/>
<pb n="KR4h0022_WYG_068-2b"/>
原夫六官分職理化之紀綱八座設位國成之周行屬<lb/>
天下有道羣才向方今兹觀德足用舊章天子開司㑹<lb/>
之府求俊選之良昭其能則平施其禄思其濫則大為<lb/>
之防既作鏡於前典乃懸衡於髙堂信入仕之覆簣為<lb/>
登科之履霜名實斯别謀猷以昌分雁行於廣厦引魚<lb/>
貫於長廊明試以言率由厥道彼興邦之所急庶用賢<lb/>
而為寳上之化下也猶風下之應上也如草惟德助理<lb/>
惟才輔政啓甲乙之科脩文學之令卦列在隂之象詩<lb/>
<pb n="KR4h0022_WYG_068-3a"/>
著食場之詠固藏器以俟時亦進思而體命徒觀其來<lb/>
頌來歌以引以翼因考覆而升降隨臧否以黜陟叩兩<lb/>
端而不疑守大中以立極將採梢雲之幹必表凌霜之<lb/>
色人未易知道亦難測儻棄瑕而錄用希萬國以不息<lb/>
　　　射宫試貢士賦<hi>以試之射宫考藝觀德為韻</hi>失　名<lb/>
古者先擇藝之科盡得賢之意以諸侯益禄之選用男<lb/>
子懸弧之事禮容斯作皆專正鵠之能藝實不同故有<lb/>
射宫之試於是英髦畢集弓矢皆持望其審固定以妍<lb/>
<pb n="KR4h0022_WYG_068-3b"/>
媸驗體正心平之方取其類者設周旋進退之度用以<lb/>
觀之苟三侯之不失在五善而奚疑當其立德有容凝<lb/>
神多暇弦開而滿月初生箭發而飛星共借推髙於衆<lb/>
人之上所謂簡能定凖於百中之先斯為善射始則干<lb/>
時上國貢藝澤宫念登科之有望冀合矢而成功藴破<lb/>
的之心每期於度内致穿楊之用終在於彀中是故節<lb/>
以采繁之詩尊于在公之道謂得失之可驗故否臧而<lb/>
盡考為仁在我助祭之事固宜有慶於君益地之期可<lb/>
<pb n="KR4h0022_WYG_068-4a"/>
保今也時所推公人皆獻藝思呈妍於揖讓之表願騁<lb/>
志於操張之際動而有節君子之争不為發必循聲長<lb/>
者之容是繼必以藴才思妙用古為難則當追軒后弦<lb/>
木之功於斯取騐法仲由執弓之道庶或可觀然後以<lb/>
射為規以仁為則兾大道必公於取希有司不愆其職<lb/>
夫如是則天下藴藝之徒莫不望君門而效德<lb/>
　　　進善旌賦<hi>以設之通衢俾人進善為韻</hi>　　李逢吉<lb/>
皇唐之與伊唐也濬哲文思異代同時咸進善以欽若<lb/>
<pb n="KR4h0022_WYG_068-4b"/>
又建旌以求之不進善焉何以延側陋之士不彰别也<lb/>
何以嘉讜正之詞是宜式創宏模聿陳令典綴析羽以<lb/>
藻耀植脩竿之偃蹇相其地以崇樹所宜因其人以康<lb/>
莊是踐即之者有以翊聖瞻之者於焉遷善忠謇之徒<lb/>
鳯馳雲趨畢効臣節同膺帝俞猶金礪而君臣合契類<lb/>
土圭而形影相符<graphic n="KR1199" url="https://raw.githubusercontent.com/kanripo/KR-Gaiji/master/images/KR1199.png" mimeType="image/png"/>立岧亭而克同國柄直行勁挺而<lb/>
自陟天衢由是悉索草茅罔資介儐髙懸垂逮下之德<lb/>
仰視知不言之信咸䇿足以員來思捐軀而自狥同於<lb/>
<pb n="KR4h0022_WYG_068-5a"/>
舞羽至諴之感必臻異彼弨弓非禮之招不進大哉求<lb/>
仁其必有因懿此標表本乎諮詢制其事者上惟允恭<lb/>
之帝集其下者衆皆可封之人是必随謗木以用舎與<lb/>
諌鼔為等倫若夫容衞繁多制度奇詭𤣥蛇始務其厭<lb/>
勝翠鳯式崇乎侈靡熊虎之示勇則那日月之比崇徒<lb/>
爾寧有裨於啓沃且無取於率俾偉夫有臺有宫胡為<lb/>
乎途中所以闡於聖聰使無不通爰樹爰揭豈惟乎人<lb/>
恱所以遵彼雋傑使皆就列然後朝廷邁德嗣於羲軒<lb/>
<pb n="KR4h0022_WYG_068-5b"/>
得賢方於稷卨躬好問之裕有知人之哲固以日奏於<lb/>
嘉言矧斯旌之攸設<lb/>
　　　第二<hi>同前韻</hi>　　　　　　　　陳　諷<lb/>
惟哲王儲精庶務示人降𠂻冀一善之咸覩俾羣情而<lb/>
大同抗以髙旌式觀於五逹萃兹多士以聞乎四聰是<lb/>
用去疵厲而達幽仄和上下而宣德風邦有道而無隱<lb/>
善如流而必通原夫創自堯心變昭漢列參夫析羽之<lb/>
制有類干旄之設名既匪於司常用有殊於掌節多通<lb/>
<pb n="KR4h0022_WYG_068-6a"/>
達之要㑹集寰海之賢哲每聞致主之言時得興邦之<lb/>
説足以見王臣之謇謇聖德之孜孜示人有作虚已無<lb/>
私旌非善而罔進國非賢而不釐遵道員來懋德音而<lb/>
親問擇隂斯止備獻體以陳詞敷一德而見答俾兆人<lb/>
而頼之徒美夫因事立名教人示信畧孤表以遥集掩<lb/>
羣才而得雋無勞負笈而來豈必繫轅而進於以光啓<lb/>
帝道輝映天衢陋燕昭之尊隗小齊景之招虞正以居<lb/>
中表𢎞道之在我直而端本知立德之不孤於是野絶<lb/>
<pb n="KR4h0022_WYG_068-6b"/>
遺賢朝無闕典仰崇標而勸義臨廣術而來善豈比夫<lb/>
周聆木鐸之謡漢尚石渠之選方今酌憲前古肇康有<lb/>
人將葑菲而並采俾弓旌而是陳故野無逃名之士朝<lb/>
有俾象之臣舉善陟明振遺芳於虞帝率心敗德矯覆<lb/>
轍於嬴秦然則庶績交脩遐邇率俾儻片善之可録庶<lb/>
無疑於室邇<lb/>
　　　第三<hi>同前韻</hi>　　　　　　　　栁道倫<lb/>
帝堯有君人之大德恢理國之令圖將啓納善之懐於<lb/>
<pb n="KR4h0022_WYG_068-7a"/>
四方之士乃立進善之旌於五逹之衢所以訪政化之<lb/>
本招賢俊之徒告善貟來故進而無妄聞善必納信言<lb/>
而有孚類諌鼔所陳同謗木之設彼思聞過而遷善此<lb/>
俾明善而就列善既陳而一人有慶旌既立而萬姓咸<lb/>
悦寧同旟旐之翩翩奚貴干旄之孑孑九達之上大逵<lb/>
之中直影而晴分瑞日孤懸而晝引祥風置之則上德<lb/>
下布就之則下情上通既至者固當授之以禄將來者<lb/>
不假招之以弓初孰為此自陶唐氏制乃有常張而不<lb/>
<pb n="KR4h0022_WYG_068-7b"/>
弛嶷然而孤標獨立逈爾而中立無倚示華夏則綏之<lb/>
斯來化要荒而罔不率俾厥旌既陳盛德日新使樂善<lb/>
之儔得因旌以進知建旌之意固惟善是親可以光被<lb/>
區宇統和天人比垂衣於百代異舞干於七旬繇是廣<lb/>
達四聰必徵片善咸望雲而就日若風行而草偃求其<lb/>
善理知百僚之師師采其善言得王臣之謇謇今大君<lb/>
聰明文思庶政無遺善以求人固以逹於政矣旌可進<lb/>
善亦在推而廣之士有敦詩書懐忠信學頗師於鄒魯<lb/>
<pb n="KR4h0022_WYG_068-8a"/>
君幸逢於堯舜比潜鱗而待躍同弱羽之思振欣逢進<lb/>
善之時庶以善言而進<lb/>
　　　第四<hi>同前韻</hi>　　　　　　　　陳左流<hi>總目作九流</hi>
彼旌孑孑兮五達之中進善為名兮求善為功狀岧亭<lb/>
以戴日勢聳擢以凌空王者所以開讜諌之路作耳目<lb/>
之聰故帝堯設之道由此達洎我唐建也化乃斯通觀<lb/>
其逈立長衢孤標數仞麗晴天以獨出抗髙閣而争峻<lb/>
體惟能正俾止惡而來觀影則不虧使言善而思進莫<lb/>
<pb n="KR4h0022_WYG_068-8b"/>
非明主求臣願聞所陳期乎啓沃之佐想夫股肱之人<lb/>
由是標格寰中萬姓瞻之以為凖髙居物外九重隔之<lb/>
以為梟<hi>疑作臬</hi>至乃不傾不危持堅孤絶非虹蜺之光欲<lb/>
拖豈日月之明能揭故邦無道則我斯廢邦有道則我<lb/>
斯設彼書謗之木安可與齊承露之盤何能並列吾君<lb/>
庶政允釐獻納是思多聞得賢之頌每詠補衮之詩猶<lb/>
恐化理未洽俊乂尚遺而彼士則可招矣在斯旌故宜<lb/>
立之且夫為干者其利淺為旌者其功尠曷若當天下<lb/>
<pb n="KR4h0022_WYG_068-9a"/>
之用進海内之善搜揚不倦道已盛於方今正直長存<lb/>
事足昭於古典况登於睿鑑旌之通衢人則是仰物豈<lb/>
能踰謂善建者手不可㧞豈有力者負之能趨是知昔<lb/>
之設旌也其美如彼今之設旌也其美如此君若好善<lb/>
士皆可俾士有願歌乎聖德庶無慙於末技<lb/>
　　　第五<hi>同前韻</hi>　　　　　　　　竇從直<lb/>
邈矣帝德至哉聖謨廢置殊時古今合符孑孑之狀可<lb/>
觀將從五達孜孜之道斯表克協三無是以聳彼群彦<lb/>
<pb n="KR4h0022_WYG_068-9b"/>
致之康衢願揚美以歸厚思獻忠而効孚故得繼以此<lb/>
信言由是進明揚既達且自殊於表閭謇諤必陳豈可<lb/>
同夫先俊觀其悠揚廣衝旖旎從風諒賢愚以咸覿固<lb/>
朝野而必同式委垂而下俯埃壒乍直指而上映晴空<lb/>
過之而凛然生敬仰止而卓爾在中苟厥志之有立當<lb/>
其誠以遂通俾其不進不止豈徒自西自東已哉俟爾<lb/>
貞烈自<hi>疑</hi>非虚設既異詩人之干旄匪同叔孫之綿蕞<lb/>
匪善奚取惟賢是謁彼謗木焉得而比矣諌鼓胡可而<lb/>
<pb n="KR4h0022_WYG_068-10a"/>
儔之苟匡救之惟徵我無爾詐而旌别之有制爾無我<lb/>
欺則賢既樂只人將率俾不獨翻曉日以摇摇獵輕風<lb/>
而靡靡至仁斯被至化為淳何必改舊然後為新矯前<lb/>
王之令德酌古典之攸遵雖謩訓以克備尚芻蕘之是<lb/>
詢萬國欽風岩廊盡英髦之士百蠻向化版築無屠釣<lb/>
之人故知至德在於求賢救世資乎擇善則設旌之道<lb/>
也為皇王之盛典<lb/>
　　　第六<hi>同前韻</hi>　　　　　　　　范傳正<lb/>
<pb n="KR4h0022_WYG_068-10b"/>
為君者莫大乎求賢審賢者莫先於進善不立表以取<lb/>
則何朂人於自勉故我后纂唐德酌堯典爰揭旌以建<lb/>
標若懸鑑而攸選其制惟新難乎所陳寘於朝懼來而<lb/>
有阻樹於野慮獻之無因於是施之五達之陌以招四<lb/>
逺之人乃析羽上挿綴旄傍委映旭日之曈曈隨長風<lb/>
而靡靡孤標逈出中立無倚將舉事以舉言在率土而<lb/>
率俾儀神都聳康衢或歛衽以下過或峨冠以來趨善<lb/>
或可聞豈持之而有怍德苟未進敢欺之而自誣旌因<lb/>
<pb n="KR4h0022_WYG_068-11a"/>
名而助順士脩業以求進小人斯逺實曰不怒而威君<lb/>
子必臻可謂不言而信瞻之者其行勵仰之者其心慎<lb/>
非表善之為崇亦懲惡而能峻故得有善者不擁無媒<lb/>
者自通所以導人之志達帝之聰豈比夫舞干兩階徒<lb/>
有格苖之用樊纓七就何旌進善之功亭亭不撓奕奕<lb/>
斯設招一善而百善知歸納一人而萬人胥悦諒厥裁<lb/>
之為美與恒用而有别施之行馬豈得耀於朱門授乃<lb/>
元戎何貴偶夫全節藏器以待時與斯而若期惟事匪<lb/>
<pb n="KR4h0022_WYG_068-11b"/>
細惟賢是司儻片善可録至公不疑願佇立於旌下幸<lb/>
因兹而進之<lb/>
　　　烏巢大理寺獄户賦<hi>以昔開元中刑措至此為韻</hi>
　　　　　　　　　　　　　　　韓　鎡<lb/>
皇帝恩霑庶類道格𤣥功化覃於萬國之間苛慝不作<lb/>
烏巢於圜扉之内囹圄知空載飛載止以雌以雄寂寂<lb/>
無猜於牖下翩翩不去於林中足騐時清可知刑措亷<lb/>
恥必格寛仁有裕垣深不阻於歸飛籥動何驚於反哺<lb/>
<pb n="KR4h0022_WYG_068-12a"/>
蒼鷹莫擊寧懐獄吏之憂踈網無加豈有虞人之懼夫<lb/>
刀鋸勿用狴牢洞開顧藂棘而未下拂青槐而乍囬拾<lb/>
卵無聞於貪吏焚巢自絶於然灰表異而居飲和而至<lb/>
翻然用刑之處閴是無人之地中䑓栢老顧栖息而難<lb/>
安念室扃閑每飛鳴而自遂實由吾君信孚禽鳥澤及<lb/>
黎元共履安平之路咸知仁育之恩向日寧憂於闔户<lb/>
知風不憚於襲門定國徒美於祥明何施善政冶長不<lb/>
罹於縲絏豈見銜寃自然罔遇殘傷免於弹射曾無滅<lb/>
<pb n="KR4h0022_WYG_068-12b"/>
趾之士不有抱闗之客既生既育八九子以均安不識<lb/>
不知四三皇於往昔是知政惟惠愛不尚威刑止夏䑓<lb/>
而自逸陋楚幕之不寧永夜風凄或徘徊於月樹逾冬<lb/>
候暖欣寂寞於訟庭彼三足徒稱夫盛事素容虚美於<lb/>
祥經懿夫昭德塞違柔逺能邇大無用於兵革細罔行<lb/>
於鞭箠每夕宿而來斯寧夜啼而去彼昔周稱訟息漢<lb/>
號刑清曾何足而致此<lb/>
　文苑英華巻六十八<lb/>
</p>
<p>
</p>
  </div>
</body>
</text>
</TEI>
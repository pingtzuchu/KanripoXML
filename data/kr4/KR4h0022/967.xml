<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百六十八</head>
    <p>
<pb n="KR4h0022_WYG_967-1a"/>
欽定四庫全書<lb/>
　文苑英華巻九百六十八　宋　李昉等　編<lb/>
　婦人六<lb/>
　　王使君夫人崔氏墓誌一首<lb/>
　　許縣丞夫人韋氏墓誌一首<lb/>
　　何少府夫人盧氏墓誌一首<lb/>
　　李少府夫人盧氏墓誌一首<lb/>
　　栁贊府夫人權氏墓誌一首<lb/>
<pb n="KR4h0022_WYG_967-1b"/>
　　王侍郎太夫人劉氏墓誌一首<lb/>
　　裴府君夫人栁氏墓誌一首<lb/>
　　亡妻楊氏墓誌一首<lb/>
　　　朝議大夫洋州刺史王君夫人博陵縣君崔氏<lb/>
　　　祔葬墓誌銘　　　　　　　權德輿<lb/>
夫人姓崔氏博陵安平人皇鳯閣侍郎平章事博陵郡<lb/>
𤣥暉<hi>集作暐是</hi>之曾孫禮部侍郎璩之孫侍御史賁之息女<lb/>
洋州刺史瑯琊王君澄之嘉偶崔氏自漢濟北長岑代<lb/>
<pb n="KR4h0022_WYG_967-2a"/>
為文宗王氏自晉睢陵即丘繼生元臣二族之茂范蔚<lb/>
宗沈休文推本言之矣重以母后中宗之際石泉博陵<lb/>
二先正有經綸代命之材推戴格天之業延耀濟美為<lb/>
祥為祉為君子為士女合姓好逑與他族不侔夫人未<lb/>
笄累失恃怙旁無兄弟泣血襄事奉二尊裳幃間闗道<lb/>
途自鍾陵抵洛邑哀敬與禮三者無違神祐純孝為宗<lb/>
姻所歎某年從父兄縱盛選卿才故王君納采焉王君<lb/>
以才器政事連辟公府歴御史司直為河南紀綱掾改<lb/>
<pb n="KR4h0022_WYG_967-2b"/>
陽翟令入為尚書屯田郎出刺洋州柔嘉左右叶是休<lb/>
徳初洋州同氣八人名居<hi>集作位</hi>焯於當時冢婦介婦必<lb/>
華宗淑詰夫人贊宗事供先祀鼔琴誦詩姿操閑<hi>集作嫺</hi>
雅奉上以誠羣居用和外言内言不越於閫朝服祭服<lb/>
必成於手洋州捐館二十年而夫人殁於櫟陽之别墅<lb/>
時貞元十九年秋七月某甲子蓋年五十一初洋州娶<lb/>
滎陽鄭氏生子曰造而夭夫人以繼室生子三人曰廼<lb/>
曰逵曰邁母儀均養皆為良士造仕至藍田尉迺修詞<lb/>
<pb n="KR4h0022_WYG_967-3a"/>
與計偕逵邁咸以門資分佐環列哀號罔極泣問龜䇿<lb/>
二十年冬十月某甲子祔于洋州之舊封先是洋州猶<lb/>
子興平尉源長受夫人之理命曰吾與爾二門積徳奕<lb/>
代銘表必咨時文先舅之碑吏部趙郡李公實為之先<lb/>
君之誌從翁太傅文貞公實為之且以德輿於夫人有<lb/>
通世之舊猥求論譔泣狀遺懿實而不華是用采獲以<lb/>
銘内則銘曰<lb/>
安平臨圻右族蕃滋仁賢是儀好合嘻嘻乃封故地象<lb/>
<pb n="KR4h0022_WYG_967-3b"/>
服斯貴諒無攸遂亦勸以義婦順彰聞母儀可尊肅肅<lb/>
閨門四男晨昏吁嗟風樹奄閟泉路魯人之祔皇辟之<lb/>
墓鏤茲淑聲永識㝠㝠<lb/>
　　　湖州武康縣丞許君夫人京兆韋氏墓誌銘<lb/>
　　　　　　　　　　　　　　　前　人<lb/>
夫人姓<hi>集無姓字</hi>韋氏京兆杜陵人楚傅漢相之後分封競<lb/>
美以至周鄖襄公孝寛為宗門龜龍曾祖某某官祖某<lb/>
某官父楚器皇太子宫門郎其外族隴西李氏涼武昭<lb/>
<pb n="KR4h0022_WYG_967-4a"/>
王𤣥盛後魏司空文穆公沖隋絳郡公禮<hi>集作李</hi>成之世<lb/>
德輿之從母姊<hi>集作娣</hi>也中外華閥乃生淑喆㓜失恃怙<lb/>
先太君保而養之猶女子子焉既笄歸于某郡許授授<lb/>
循里喻義調常州義興尉湖州武康丞滿歲葺田廬於<lb/>
霅溪之上忘懷進取夫人贊家道以供先祀誡宗伯而<lb/>
饁冀缺許君之動靜無悔抑有助焉所從之禄甚薄不<lb/>
及偕老徙宅教子宜家佐餕閨門之禮有同嚴君才識<lb/>
所及過人逺甚雖内外之言不越於閫而人事物理皆<lb/>
<pb n="KR4h0022_WYG_967-4b"/>
能折中焉凡結褵二十五歲而稱未亡人又十五歲而<lb/>
不舉火時元和二年正月某甲子春秋五十九其子士<lb/>
儉謹敏屬詩書未與計偕者不忍違養故也泣訪蓍蔡<lb/>
得十月某甲子吉權祔于皇辟之封惟夫人有姿操徽<lb/>
範不得被魚軒翟茀之飾獨振内則而傳母儀孝子冢<lb/>
婦居喪率禮無違而哀有餘姻黨稱焉嗚呼孩提相長<lb/>
實均同氣今視士儉猶吾之出焉士儉緘哀詞治<hi>集作理</hi>
命請刻圓石屑涕直書寄茲沈痛銘曰<lb/>
<pb n="KR4h0022_WYG_967-5a"/>
士之積<hi>集作贊</hi>行未必豐禄有美夫人不登象服從夫也<lb/>
有德有儀訓子也恩斯勤斯勸以義兮道之慈養未及<lb/>
兮命奪之服在緦兮心若朞刻琬琰兮涕鉛洟<hi>集作流涕洟</hi>
　　　洛陽尉何君夫人范陽盧氏墓誌銘<lb/>
　　　　　　　　　　　　　　　前　人<lb/>
夫人姓盧氏范陽人曾祖仁皇相州録事參軍祖不勤<lb/>
皇壽州霍山縣丞父隨皇太原府祁縣丞三世沖晦皆<lb/>
不至大官故夫人鍾其粹美生為嬪則以既笄之年歸<lb/>
<pb n="KR4h0022_WYG_967-5b"/>
廬江何君官至洛陽縣尉夫人有輔贊之美柔明之行<lb/>
誠順孝慈以内則為師故得六姻之和而禮無違者乾<lb/>
元中何君早世夫人訓字諸孤動必以方長子士程為<lb/>
蘇州嘉興尉㓜子士乂儒行修明或史<hi>集作吏</hi>或文克荷<lb/>
先構有女二人長適河東裴氏次適博陵崔氏皆奉母<lb/>
之訓宜其家室非導之教之之至其及此歟以興元元<lb/>
年三月日考終命于嘉興年六十一士程士乂等謀及<lb/>
龜筮以某月日權厝潤州未克返塟故也夫人即考功<lb/>
<pb n="KR4h0022_WYG_967-6a"/>
員外郎士幹之世母也予嘗接考功遊獲聞行實故不<lb/>
敢辭二孤之請刻石以銘之辭曰<lb/>
婉彼夫人淑明柔克周旋動用率由四德不享蕃祉不<lb/>
躋壽域二連之哀哀何有極<lb/>
　　　潤州丹陽縣尉李公夫人范陽盧氏墓誌銘<lb/>
　　　　　　　　　　　　　　　前　人<lb/>
夫人姓盧氏范陽人北齊黄門侍郎思道之五代孫也<lb/>
曾祖悌皇髙道不仕祖綱皇城門郎父侑皇太原縣尉<lb/>
<pb n="KR4h0022_WYG_967-6b"/>
雖仕皆數命以至淪謝而皆飾行懿文有當時之譽明<lb/>
德奕世誕生夫人既笄嬪于李公李公為烏程丹陽二<lb/>
縣尉夫人居貧守約動必由禮謙敬以睦中外吉蠲以<lb/>
奉蒸嘗甘糲梁服澣濯中饋式敘和樂嘻嘻有嘉聞而<lb/>
無攸遂一紀于茲矣嘗聞善餘慶謙受益豈前志之謬<lb/>
歟將有必定之數歟既而奄忽遘疾不翌日而大漸以<lb/>
大厯十一年月日殁于丹陽之私第享年若干某月日<lb/>
權厝于縣之五里原從宜也生子數人早歲夭落今之<lb/>
<pb n="KR4h0022_WYG_967-7a"/>
存者女子三人長者生纔六霜其次差以㓜矣雖禮所<lb/>
未及而號不絶聲<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>然行路為之憯戚公以為鼓盆<lb/>
傷神兩不中節而鍾情之哀可勝既乎且虞陵谷之變<lb/>
也乃命權氏甥德輿為之銘曰<lb/>
去夏屋之渠渠兮即孤丘之峩峩往不可復兮沈痛如<lb/>
何薤露蒿里兮古有哀歌<lb/>
　　　睦州桐廬丞栁君故夫人天水權氏墓誌銘<lb/>
　　　　　　　　　　　　　　　前　人<lb/>
<pb n="KR4h0022_WYG_967-7b"/>
夫人姓權氏天水洛陽人十二代祖翼前秦僕射安丘<lb/>
敬公其後至周隋間有佐命功代荷茅土者三葉以至<lb/>
曾王父滑州匡城縣令崇本王父益州成都縣尉無待<lb/>
<hi>集作侍</hi>烈考許州臨潁縣令伋成都以太學進士擢第臨<lb/>
潁判入甲科皆以文學著名粹行純氣有以鍾下夫人<lb/>
生而敏異姿性端明懿行全識發於天授而和敬以事<lb/>
長慈惠以祔下窈窕德象動成儀度機鑑精辨而深自<lb/>
晦黙伯仲甥姪等每有疑理滯義多所咨訪夫人不得<lb/>
<pb n="KR4h0022_WYG_967-8a"/>
已而後言言必中倫誠順之道自中形外外内族姻之<lb/>
中瞻其儀形剛戾者順不仁者化以貞元二年三<hi>集作正</hi>
月歸河東栁君君為睦州桐廬丞方謂有魚軒象服之<lb/>
慶偕老宜家之壽不幸遘疾癘以其年七月日終于桐<lb/>
廬之官舍享年若干自設帨至于屬纊九族無間言終<lb/>
食無違德宜乎綏福履而介眉壽備祭服以參蠒館而<lb/>
迫阨終身莫申其道六姻安仰為善者惑豈善慶昭報<lb/>
之言妄作耶將壽夭淹速之度固有所定耶栁君奉其<lb/>
<pb n="KR4h0022_WYG_967-8b"/>
喪以某月日權厝于丹陽縣某原竇氏伯娣之塋次從<lb/>
遺㫖也從父兄子德輿一二羣從銜茹永痛書實録于<lb/>
墓石銘曰<lb/>
采蘩采蘋列于詩人恭惟淑明與古為鄰嘉玉粹温蕣<lb/>
英氛氲<hi>集作芬蒀</hi>凄風夜壑銷鑠堙淪命不可問兮從古云<lb/>
云追琢淑德兮用識幽墳<lb/>
　　　户部侍郎王公<hi>集作君</hi>先太夫人河間劉氏墓誌<lb/>
　　　銘　　　　　　　　　　　栁宗元<lb/>
<pb n="KR4h0022_WYG_967-9a"/>
夫人劉姓<hi>集作姓劉</hi>其先漢河間王王有明德世紹顯懿至<lb/>
于唐有文昭者為綿州刺史號為良牧其嗣慎言為仙<lb/>
居令光州長史克荷于前人光州<hi>一有君字</hi>夫人之父也夫<lb/>
人既笄五年從于北海王府君諱某府君舉明經授任<lb/>
城尉佐金吾衛兵曹修經術以求聖人之道通古今以<lb/>
推一王之典㑹世多難不克如志卒以隠終夫人生二<lb/>
子長曰彝倫舉五經早夭少曰叔文堅明直亮有文武<lb/>
之用貞元中待詔禁中以道合于儲后凡十有八載獻<lb/>
<pb n="KR4h0022_WYG_967-9b"/>
可替否有匡弼調䕶之勤先帝棄萬姓嗣皇承大位公<lb/>
居禁中訏謨定命有扶翼經緯之績由蘇州司功參軍<lb/>
為起居舍人翰林學士将明出納有彌綸變通<hi>集作通變</hi>之<lb/>
勞副經邦阜財之職加户部侍郎賜紫金魚袋重輕開<lb/>
閉有和鈞肅給之効内贊謨畫不廢其位凡執事十四<lb/>
旬有六日利安之道將施于人而夫人終于堂蓋貞元<lb/>
<hi>集有之字</hi>二十一年六月二十日也知道之士為蒼生惜焉<lb/>
天子使中謁者臨問其家賻以布帛嗚呼夫人之在女<lb/>
<pb n="KR4h0022_WYG_967-10a"/>
氏也貞順以自處孝謹以有奉其在夫族也祗敬以承<lb/>
上嚴肅以涖下事良人四十有九年而勤勞不懈生戸<lb/>
部五十有三年而教戒無闕年七十有九而户部之道<lb/>
聞于天下為大僚垂紫綬以就奉養公卿侯王咸集<hi>集作</hi>
<hi>造</hi>于門既壽而昌人<hi>集作世</hi>用羨慕然而天子有詔俾定<lb/>
封邑有司稽於論次終以不及時有痛焉是年八月某<lb/>
日祔于兵曹府君之墓銘曰<lb/>
夫人之德温柔敬直承于隂教式是嬪則克生良子用<lb/>
<pb n="KR4h0022_WYG_967-10b"/>
揚懿美有文有武𢎞我化理天子是毗邦人是望金章<lb/>
<hi>集作若若</hi>紫綬榮于髙堂惟昔孟氏號為母師在漢稱賢有<lb/>
戒不疑懿懿<hi>一作哉</hi>夫人維其似之山北之里<hi>集作中</hi>神禾<lb/>
之原問于靈龜閟此顯魂勒石垂休永永萬年<lb/>
　　　亡姊前京兆府參軍裴君夫人墓誌<lb/>
　　　　　　　　　　　　　　　前　人<lb/>
栁氏至于唐其著者中書令諱奭中書之弟之子曰徐<lb/>
州府君諱子夏實有孝德世其家業清池府君諱從裕<lb/>
<pb n="KR4h0022_WYG_967-11a"/>
繼之以茂實德清府君諱察躬承之以善政以至于侍<lb/>
御史府君諱鎮用貞信勁正達于邦家克生賢女以女<lb/>
<hi>集作配</hi>于裴氏裴氏至于唐其著者禮部尚書諱行儉禮<lb/>
部之子曰侍中諱光庭嗣用忠肅書于國史祠部府君<lb/>
諱貞業之以真直以至于金吾府君諱敬用純懿端亮<lb/>
聞於天下實生良子以配夫人焉<hi>集無焉字</hi>嗚呼夫人與仁<lb/>
孝偕生以禮順偕長始於家純如也終於夫族穆如也<lb/>
其為子道也孝以和恭以惠取與承順必稱所欲先公<lb/>
<pb n="KR4h0022_WYG_967-11b"/>
<hi>集作君</hi>與慈尊恩遇尤厚故夫人侍側無威怒之教焉天<lb/>
禍弊族夙遭大故我諸孤奉太夫人之養不敢圖死至<lb/>
于復常夫人三歲無湯沐無鹽酪頓踴呌號哀徹天地<lb/>
外除髮不勝笄體不勝帶太夫人泣而命之内<hi>集作固</hi>猶<lb/>
不食朝夕諭誨僅而濟焉其為妻道也貞順之宜恒服<lb/>
於身體疑忌之慮不萌於心術忿懥之色不兆於容貌<lb/>
同焉而合於禮婉焉而得其正其為婦道也惟聴順謹<lb/>
敬睦姻任<hi>集作仁</hi>恤之行甚備常以不幸不及舅姑之養<lb/>
<pb n="KR4h0022_WYG_967-12a"/>
用為大恨是故相春秋之亊眂滌濯羞簠簋勞以待旦<lb/>
每怵惕之感至焉則又移其孝于兄公安公<hi>集作裴氏之門</hi>而<lb/>
以睦于冢婦介婦必敬必親上以不失其赤子之心姻<lb/>
族歸厚率由是也嗚呼我之大譴歟裴氏子之大不幸<lb/>
歟以夫人之德行宜貴壽宜康寧然而年始三十不克<lb/>
至于壽良人官為參軍不及偕其貴骨髓之疾實鍾于<lb/>
身以貞元十六年三月十三日甲子終于光德里第痛<lb/>
矣夫始夫人之疾也夫人之族視之如已宗其家老長<lb/>
<pb n="KR4h0022_WYG_967-12b"/>
妾臧獲之微皆以其私奔謁於道路禱鬼神問卜筮者<lb/>
相及也既病太夫人在側尚慮積憂傷于尊懷猶持形<lb/>
立氣紿以少間故二稚未齓良人在逺不及有緒言遺<lb/>
念以傳于<hi>一作於</hi>後則我呼天之痛宜有加焉嗚呼天胡<lb/>
厚是懿德而闕其報施獨何心<hi>集作咎</hi>歟余一<hi>集無此字非</hi>不<lb/>
知天之忍也既逾月良人至自洛師望門而哭曰無以<lb/>
立吾家成吾身矣凡生三子㓜曰崔七先夫人八月而<lb/>
殞魂氣無不之也次曰崔六後夫人五旬而夭因祔焉<lb/>
<pb n="KR4h0022_WYG_967-13a"/>
今其存者曰崔五幸無恙託于乳媪似虞水火哀哉其<lb/>
年八月十八日甲子安厝于長安縣之神禾原從于先<lb/>
塋祔于皇姑宜也母弟號哭而為之志毒痛慿塞略不<lb/>
能具敢告無愧辭無溢美庶用正直克安神心嗚呼至<lb/>
親<hi>集作哀</hi>無文至敬不飾故無其辭<lb/>
　　　亡妻𢎞農楊氏墓誌　　　　　前　人<lb/>
亡妻𢎞農楊氏諱某髙祖皇司勲郎中諱元政司勲生<lb/>
殿中侍御史諱志𤣥殿中生醴泉縣尉諱成名醴泉生<lb/>
<pb n="KR4h0022_WYG_967-13b"/>
今禮部郎中凝世<hi>集作代</hi>濟仁孝號為德門郎中娶于隴<lb/>
西李氏生夫人夫人生三年而皇妣即世外王父兼居<lb/>
方伯連帥之任歴刺南部夫人自㓜及笄依于外族所<lb/>
以撫愛視遇者殆過厚焉夫人小心敬順居寵益畏終<lb/>
始無驕盈之色親黨難之五歲屬先妣之忌飯僧於仁<lb/>
祠就問其故保傅以告遂號泣不食每及是日必遑遑<lb/>
涕慕抱終身之戚焉及許嫁于我柔日既卜乃歸于栁<lb/>
氏恭惟先府君重崇友道於郎中最深髫稚好言始於善<lb/>
<pb n="KR4h0022_WYG_967-14a"/>
謔雖間在他國終無異辭凡十有三嵗而二姓克合奉<lb/>
初言也夫人既歸事太夫人備敬養之道敦睦夫黨致<lb/>
肅雍之美主中饋佐蒸嘗怵愓之儀<hi>集作義</hi>表于宗門太<lb/>
夫人嘗曰自吾得新婦増一孝女况又通家愛之如已<lb/>
子崔氏裴氏二姊視之如兄弟故二族之好異于他門<lb/>
然以素被足疾不良能<hi>集作能良</hi>行未三嵗孕而不育厥疾<lb/>
増甚明年以謁醫救藥之便來歸女氏永寧里之私第<lb/>
八月一日甲子至于大病<hi>集作疾</hi>年始二十有三嗚呼痛<lb/>
<pb n="KR4h0022_WYG_967-14b"/>
哉以夫人之柔順淑茂宜延于上壽端明惠和宜齒于<lb/>
貴位生知孝愛之本宜承于餘慶是三者皆虚其應天<lb/>
可問乎衰門多舋上天無佑故自辛未逮于茲嵗累服<lb/>
齊斬繼纒哀酷其間冠衣純采朞月者三而已矣無乃<lb/>
以是累夫人之壽歟悼慟之懐曷月而已<hi>集有已矣</hi>哀夫遂<lb/>
以九月五日庚午克葬于萬年縣栖鳯原從先塋禮也<lb/>
是嵗唐貞元十五年龍集已夘為之誌云<lb/>
坤徳柔順婦道肅雍惟若人兮婉娩淑姿鏘翔令容委<lb/>
<pb n="KR4h0022_WYG_967-15a"/>
窮塵兮佳城鬱鬱閉白日兮之死同穴歸此室兮<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_967-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷九百六十八<lb/>
</p>
<p>
</p>
  </div>
</body>
</text>
</TEI>
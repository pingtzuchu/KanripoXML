<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百八十四</head>
    <p>
<pb n="KR4h0022_WYG_983-1a"/>
欽定四庫全書<lb/>
　文苑英華巻九百八十四　宋　李昉等　編<lb/>
　交舊七<lb/>
　　祭成紀公文一首　　　祭杜祐太保文一首<lb/>
　　祭李吉甫文一首　　　祭權相公文四首<lb/>
　　　祭成紀公文　　　　　　　崔　損<lb/>
維貞元十二年月日朝議郎右諫議大夫崔損大中大<lb/>
夫行給事中徐岱朝議郎給事中趙宗儒正議大夫守<lb/>
<pb n="KR4h0022_WYG_983-1b"/>
中書舎人髙郢宣德郎守駕部員外郎知制誥權德輿<lb/>
起居郎韋丹起居舎人楊馮<hi>唐書作憑</hi>左補闕歸澄崔邠韋<lb/>
渠牟左拾遺李肇王中書右拾遺蔣武等謹以庶羞之<lb/>
奠敢昭告于門下平章事贈太子太傅成紀公之靈龍<lb/>
為輔臣虞闕四門殷宗審象説代予言建中皇明崔為<lb/>
文貞嗣德同風俾公登庸運配我唐忠昭我皇君臣合<lb/>
契聖賢同方乃序五行乃調三光乃作舟檝乃作棟梁<lb/>
温裕内淑矜嚴外莊暖若冬日肅如秋霜錯磨瑚璉黼<lb/>
<pb n="KR4h0022_WYG_983-2a"/>
藻文章鼎不耀彩蘭非振芳疏封慶逺輔族流長祖服<lb/>
既纂孫謀更昌跡初泥蟠勢漸雲翔繡衣持斧錦帳含<lb/>
香曽建隼旟亷察三湘亦倅龍節和柔北荒左曹駮正<lb/>
中臺紀綱績徹宸扆恩昇廟堂東西掖垣左右輔弼獻<lb/>
納忠讜訏謨慎密嘉猷必告内言罔出清廟承天圓丘<lb/>
捧日宣子制典酇侯定律有倫有要惟精惟一功讎必<lb/>
舉愛犯斯黜保正懲邪損虚勵實儉能防侈恭能戒<hi>一作</hi>
<hi>戒暇</hi>逸假寐<hi>一作立範</hi>寢門宣力王室鈞軸是秉樞機所發先<lb/>
<pb n="KR4h0022_WYG_983-2b"/>
平其心後宰於物赫赫天子萬方禀朔寄公鼎鼐授公<lb/>
帷幄方資爕贊更致淳樸從籍千畝侍廵五岳福悲下<lb/>
夀忠惜永圖勃也厲疾倏焉夢殂皇心軫慟人望嗟呼<lb/>
賻贈恩篤褒崇禮殊騎吹咸京龜兆鼎城緱山舊隴太<lb/>
傅先塋某等相府僚屬禁闈分職敢辱陶冶愧生羽翼<lb/>
馬孛<hi>疑作字</hi>容誤龍鱗愛直孔雖不言幸亦有力徹帷啓<lb/>
殯執紼俟門奠薄單醪羞輕特豚悲實懐德忠何顧恩<lb/>
清風令範子子孫孫嗚呼哀哉伏惟尚饗<lb/>
<pb n="KR4h0022_WYG_983-3a"/>
　　　祭杜祐太保文　　　　　　鄭餘慶<lb/>
維元和八年嵗次癸巳四月癸未朔九日辛夘銀青光<lb/>
祿大夫守太子太<hi>一作少</hi>保兼判太常寺事鄭餘慶銀青<lb/>
光祿大夫守兵部尚書王昭銀青光祿大夫吏部侍郎<lb/>
楊於陵中大夫守户部侍郎判度支盧坦朝議大夫守<lb/>
刑部侍郎充諸道鹽鐵轉運使王播朝議大夫權知禮<lb/>
部侍郎韋貫之等謹以清酌之奠敬祭于故太保贈太<lb/>
傅杜公之靈伏惟嶽峙毓德台符炳靈實啟邦傑佐時<lb/>
<pb n="KR4h0022_WYG_983-3b"/>
文明厚仁保和待物推誠夷道不隔直心無營允釐羣<lb/>
官參歴庶務周旋四朝出入三署顧言慎行道在忠恕<lb/>
珪組外身江河比度始從郎位職典邦賦重人惜費恵<lb/>
恕周布建中之初受命分符報政長州擁節番禺趨俗<lb/>
蠻陬是訓是濡既撫淮楚遂荒隋都時當徐方俶擾為<lb/>
虞截河鏁流擁滯邦輸統以威重簡于帝俞鎮寧二境<lb/>
並建雙旟十萬貙虎指麾風趨任兼文武志尚詩書兵<lb/>
賦著典郡政来蘇學該地理識究𤣥機天寵載加時問<lb/>
<pb n="KR4h0022_WYG_983-4a"/>
逾積聿来登庸作弼邦國邦計攸掌國機畢畫永貞之<lb/>
際宫闈秘隔順皇沉疾奸臣竊職公聴羣位摠已夕惕<lb/>
躬宣誥㫖捧授金册一人出震羣邪蕩滌崇秩屢増湛<lb/>
恩備錫朝登劍履樂侔金石沐澣良辰宴慰親客朱輪<lb/>
紫授<hi>疑</hi>富盛赫奕戒足思退居髙不危國有大計猶將<lb/>
来咨才實不器用皆適時位極元老守逾謙卑靈夀方<lb/>
賜懸車忽辭冀期頤以遐保遽樂往而哀随餘慶等早<lb/>
忝班行嘗承顧盻仰台庭以増欷臨素車而申奠嗚呼<lb/>
<pb n="KR4h0022_WYG_983-4b"/>
哀哉伏惟尚饗<lb/>
　　　祭李吉甫文　　　　　　　武元衡<lb/>
維元和九年月日某官謹遣某以清酌之奠敬祭于故<lb/>
中書侍郎同中書門下平章事贈司空趙國公李公之<lb/>
靈元精之和變乎絪緼升為星辰播為賢哲當四序迭<lb/>
運克成嵗功元德咸宜用彰聖道惟公鍾茂間氣誕靈<lb/>
中和圭璧鎮於巖廊宫商備於韶濩經文緯武覩奥知<lb/>
微究理亂之源流極天人之涯際洎濯纓清漢鳴珮天<lb/>
<pb n="KR4h0022_WYG_983-5a"/>
墀出入三朝徘徊二紀嘗思禁掖潤色王猷屬元聖御<lb/>
極之初昊天降休之日公内參密命外正戎機竭心膂<lb/>
以振皇綱勵精誠以輔𤣥化故得三光離朗九有澄清<lb/>
南定勾吴西殲卭僰黙運宏略𢎞宣大猷及公亮采登<lb/>
庸予忝台階接武翊戴元首弼諧神人論道罔違恩波<lb/>
共浃及公推轂淮海予亦杖鉞坤維俱荷寵駕各從藩<lb/>
翰隂隲庶彚恵洽顓䝉化呰窳之人變澆漓之俗聲應<lb/>
義激契重情申信誓之言期於沒齒隋宫井絡相去萬<lb/>
<pb n="KR4h0022_WYG_983-5b"/>
里山水澄鮮烟綿錯峙風傳麗句緘開素鯉金石相投<lb/>
鏗然在耳再徴黄覇繼入丹墀啓沃同心嵗寒共期運<lb/>
屬休明道濟無為星霜八變交態不移或乗春賞花或<lb/>
對酒吟詩音容不間讌語忘疲宜保太和克享期頤報<lb/>
功于岱岳侍宴于瑶池庭菊有芳朝露尚滋交臂遽失<lb/>
瞥如飈馳惜乎時方泰而夀不與噫道行而數竒復淮<lb/>
夷之成算雖人亡而事遺軫悼皇情哀纒册誄瞻彼洛<lb/>
土青烏爰止千里申奠九原同寄撫嵇紹而不孤銘太<lb/>
<pb n="KR4h0022_WYG_983-6a"/>
丘而無愧嗚呼哀哉尚饗<lb/>
　　　祭權相公文四首　　　　　楊於陵<lb/>
維元和十四年嵗次己亥七月丁丑朔六日壬午尚書<lb/>
户部侍郎兼御史大夫上柱國𢎞農郡開國公楊於陵<lb/>
謹以㫖酒庶羞之奠敬祭于故相國贈尚書左僕射權<lb/>
公之靈伏以世濟明徳天資上才黙識中照襟靈洞開<lb/>
言成典誥筆落風雷叩寂窮妙神交思来百代遐騖九<lb/>
流兼該傾詞人之藪澤為作者之杓魁粤自童年飛聲<lb/>
<pb n="KR4h0022_WYG_983-6b"/>
天下論交請益莫非賢者荏苒藩服發輝文雅遽徹明<lb/>
庭難留諸夏騏驥之歩騁於康莊鸞鳳之舞暢於朝野<lb/>
望九霄於瞬息指千里於尋常遵曲臺之講肄脩諫省<lb/>
之封章帝曰絲綸代予口語詞之頗僻政亦乖阻爾其<lb/>
専掌爾必師古亟換官榮屢移星序春泉涌溢彩翰飛<lb/>
舞丕變澆訛裁成訓詀六官之貳我踐其五朗鏡髙懸<lb/>
時髦盡取陶鈞之柄義利求分詭情異態抑有前聞公<lb/>
之雅素逈㧞群倫知以蔵用忠惟愛君將所以懲止誇<lb/>
<pb n="KR4h0022_WYG_983-7a"/>
競儀刑縉紳豈獨辨是非於毫髮較輕重於逡廵而已<lb/>
哉日居月諸或處或出分陕東之憂寄統漢上之師律<lb/>
懋官之典雖荷於朝章福善之徴尚期於隂隲如何不<lb/>
淑大禍俄鍾方佇朝天之慶翻成夢奠之凶歎人倫之<lb/>
殄瘁哀令子之疚窮幸斯文之不泯將千載之為宗於<lb/>
陵爰自壯年獲承嘉恵以蕭蘭之菲質荷松柏之深契<lb/>
鍾陵携手禁掖連袂講德談𤣥依仁遊藝平生之恨尚<lb/>
嗟離别之多零落之悲何堪衰暮之際嗚呼謀及龜策<lb/>
<pb n="KR4h0022_WYG_983-7b"/>
言旋洛師風淒晩籟霧偃靈輀抆淚舉酒升階致詞儻<lb/>
交情之不昧實神鑒之来思尚饗<lb/>
　　　二　　　　　　　　　　　李直方<lb/>
維年月日中散大夫試太常少卿上柱國李直方謹以<lb/>
清酌庶羞之奠敬祭于故三丈相公之靈天作雷雨山<lb/>
川出雲帝思理平英髦並生爰自弱嵗植此休德𢎞重<lb/>
不器仁聲淵塞旋昇外臺乃居察視輔人成化入為右<lb/>
史文學溥博德度謙沖載領絲言粉澤天工詞簡理詣<lb/>
<pb n="KR4h0022_WYG_983-8a"/>
燦然昭融俾國家詔命上逾十代與周漢同風爰登禮<lb/>
曹實司選士人罕其再我三専美雄文懿行善價端顒<lb/>
士昻周行鱗集麏至<hi>一作聚</hi>朝推厥徳乃作天官庶職惟<lb/>
允九流序焉帝念儲皇輒居調䕶九法闕理乃遷兵部<lb/>
禮樂不綱斯為奉常神人以和騫飛廟堂鼎飪三載萬<lb/>
方咸賴退為宗伯碩望彌赫惟梁思理建節来萃敎化<lb/>
恵和流庸洽至憶昔攸往火旗雷麾今也来思白馬龍<lb/>
輀哀笳凝咽以増感丹旐悠揚而獨飛嗚呼哀哉直方<lb/>
<pb n="KR4h0022_WYG_983-8b"/>
昔在南宫擢遷綸閣提携推薦忘其菲薄顧庸淺而難<lb/>
持竟鴻飛而終却今佳城行啓哀挽徐吟跪靈筵而號<lb/>
慟淚横墮而不禁伏惟尚饗<lb/>
　　　三　　　　　　　　　　　王仲舒<lb/>
維年月日從姨弟使持節蘇州諸軍事守蘇州刺史賜<lb/>
紫金魚袋王仲舒謹遣某人以清酌之奠敬祭于故山<lb/>
南道節度使贈尚書左僕射權三兄相公之靈惟靈天<lb/>
受全氣早挺文學用道以直閑邪存誠心常坦夷而不<lb/>
<pb n="KR4h0022_WYG_983-9a"/>
離法度操本堅峻而盡歸忠厚自拂衣登朝周歴清重<lb/>
静専一節造次於是内翊皇極外擁麾旄賢哲極致天<lb/>
下榮觀豐祿足以肥家雄文可以潤屋而奉已彌約素<lb/>
風逾鮮顒昻山立以鎮浮俗嗚呼公之德也公之器也<lb/>
夀享期頤猶謂之夭况相逺乎論道上庠猶謂之薄况<lb/>
不至乎哀哉仲舒及冠之年情契深至非求道之要不<lb/>
為辭端非為文之蹟不著心本雲路盡相致之誠閒宴<lb/>
諧道舊之適音容如覩書札尚新靈儀宛然驟隔今古<lb/>
<pb n="KR4h0022_WYG_983-9b"/>
局守逺郡臨慟無因敬薦酒殽用申平昔尚饗<lb/>
　　　四　　　　　　　　　　　蕭　籍<lb/>
維年月日門生義武軍節度使行軍司馬文林郎檢校<lb/>
尚書户部員外郎驍騎尉賜紫金魚袋蕭籍謹以清酌<lb/>
之奠敬祭于前相國故山南西道節度使檢校吏部尚<lb/>
書兼興元尹御史大夫贈尚書左僕射之靈伏惟明靈<lb/>
禀天地絪緼之和為唐虞文武之臣宜乎夀登期頤福<lb/>
如崇山安危所注意致大君於三五之上如何昊天壊<lb/>
<pb n="KR4h0022_WYG_983-10a"/>
我梁木承訃之日縉紳失望豈喬<hi>疑作僑</hi>終蹇歌<hi>疑衍</hi>謝興<lb/>
謡輟相之足云乎信無等級以寄言也嗚呼哀哉公昔<lb/>
在貞元實司文衡等甲者七十有二人惟籍鯫生名不<lb/>
聞於將命者公以至公俾居選中數仞之墻得門而入<lb/>
荷此知己與嵩華為輕矧乎侍立班墀常趨後塵退食<lb/>
台庭亟承嘉言昔之少别今成永訣哭寢之慟百身可<lb/>
贖嗚呼哀哉伏以天子有命司戎使車三請㑹葬元侯<lb/>
不許既不得見曵杖之日又不得見如斧之封思欲如<lb/>
<pb n="KR4h0022_WYG_983-10b"/>
赤為志如賜築室邈乎其不可及己身寄於燕趙之交<lb/>
神馳於涇渭之表瞻望遐路心悽目泫其可及乎所可<lb/>
慰者臧孫有<hi>一作之</hi>後載揚載顯期在兹日以此忍哀齋<lb/>
心遣使儻神理之来顧庶至誠之上逹嗚呼哀哉尚饗<lb/>
　<lb/>
　<lb/>
　<lb/>
　文苑英華巻九百八十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百四十八</head>
    <p>
<pb n="KR4h0022_WYG_448-1a"/>
欽定四庫全書<lb/>
　文苑英華巻四百四十八　宋　李昉等　編<lb/>
　制書一<lb/>
　　命相一<lb/>
　　　房琯文部尚書同平章事制　賈　至<lb/>
勑憲部侍郎房琯清識雅量工文茂學秉忠義之規靡<lb/>
憚艱險挺松筠之操寧移嵗寒宜承題劍之榮式允濟<lb/>
川之望可文部尚書同中書門下平章事<hi>天寳十五載七月十四日</hi>
<pb n="KR4h0022_WYG_448-1b"/>
　　　封郭元振為代國公制　　太平内制<lb/>
門下大臣立事夷險不易良相昇朝安危所繫兵部尚<lb/>
書同中書門下三品郭元振偉才生代宏量匡時經綸<lb/>
文武今之王佐出入將相古之人傑夙侍帷幄疇咨廟<lb/>
堂思致堯舜以期管樂朕徃在儲闈洎登寳位毎觀其<lb/>
聞義感激願别忠邪立誠慷慨宻陳𢎞益爾其至矣朕<lb/>
實嘉之頃者梟獍興謀干戈作釁太上皇命朕討除元<lb/>
振又馳奉宸極始則賚予為弼終則寧朕問安可謂格<lb/>
<pb n="KR4h0022_WYG_448-2a"/>
于皇天貫于白日元惡既剪品物維新昌言是圖朕豈<lb/>
忘舊冝開井邑永誓山河可封代國公食實封四百户<lb/>
　　　張說拜中書令制<lb/>
門下殷命百工傅膺審象漢推三傑良屬運籌不有斯<lb/>
人孰賚予弼尚書左丞張說居正合道體真理精朕昔<lb/>
在承華首延翰望談經之際欽若讜言撝翰之間潤色<lb/>
鴻業屢陳匡益見嫉姦回頃雖抗跡踈逺而載懐飢渇<lb/>
今群兇己服大猷伊始永言亮采光朕側席之期俾咨<lb/>
<pb n="KR4h0022_WYG_448-2b"/>
啟沃成朕濟川之望宜發<hi>疑作登</hi>鼎鉉式綜絲綸<lb/>
　　　姚元之拜相制　　　　　　　同前<lb/>
門下王佐之重師兵之任勞求屏翰膺此具瞻同州刺<lb/>
史姚元之宏畧冠時偉才生代識精鍳逺正辭强學有<lb/>
忠臣之操得賢相之風累踐台陛匡益斯在頃居藩郡<lb/>
循良是屬載懐一徳分命六官訏謨允歸文武兼濟式<lb/>
慿帷幄之筭宜副韜鈐之委<lb/>
　　　劉幽永拜左僕射知軍國事制<hi>已入三百八十五巻</hi>
<pb n="KR4h0022_WYG_448-3a"/>
　　　　　　　　　　　　　　　　同前<lb/>
　　　盧懐慎拜相制　　　　　　　同前<lb/>
門下宰輔之任謨猷是屬不有大才孰康景化黄門侍<lb/>
郎盧懐慎貞良敦朴孝悌仁厚度量深於江海堅清邁<lb/>
於氷雪事皆體大詎觀非聖之書心必在公雅契惟賢<lb/>
之典故能危言正色直道匪躬比之㣲管而求得說冝<lb/>
寵鎻闈叅乎鼎座可同紫㣲黄門平章事<hi>開元元年十二月</hi>
　　　源乾曜拜相制　　　　　　　同前<lb/>
<pb n="KR4h0022_WYG_448-3b"/>
門下軒夣三相舜舉八元必佇人傑以宣邦政尚書左<lb/>
丞上柱國安陽縣開國男源乾曜博文強學逹識周才<lb/>
貞白可以勵時道義可以𢎞物虚懐同於抱月懸鏡不<lb/>
疲利噐比於成風刜鐘無滯固可充左曹之駮議翊中<lb/>
䑓<hi>詔令作禁</hi>之謀猷用叅金鉉之司兼踐玉壼之制<hi>詔令作副</hi>可<lb/>
黄門侍郎同紫㣲黄門平章事勲封如故<hi>開元四年十一月</hi>
　　　宋璟蘇頲拜相制<hi>詔令作宋璟兼黄門監蘇頲平章事制</hi>
　　　　　　　　　　　　　　　　同前<lb/>
<pb n="KR4h0022_WYG_448-4a"/>
門下<hi>詔令作黄門</hi>虞廷稱盛任於䕫龍周邦以寧屬於閎散<lb/>
是知出納惟允必藉英竒啓沃有光實資茂彦銀青光<lb/>
禄大夫守刑部尚書上柱國廣平郡開國公宋璟宇量<lb/>
凝峻執心勁直銀青光禄大夫行紫㣲侍郎兼知制誥<lb/>
上柱國許國公蘇頲風檢詳密藻思清華或掌憲南宫<lb/>
持平邦典或揮翰西掖匡輔政途咸竭奉上之心俱盡<lb/>
匪躬之節九流俟其澄序衆務資其弼諧冝委銓衡兼<lb/>
侍帷幄璟可守吏部尚書兼黄門監頲可同紫㣲黄門<lb/>
<pb n="KR4h0022_WYG_448-4b"/>
平章事散官勲封並各如故<hi>開元四年閠十二月</hi>
　　　張說拜相制<hi>詔令作張說同三品制</hi>
門下乾坤以隂陽化成后王以輔相興理<hi>詔令作弼</hi>所以寅<lb/>
亮天工<hi>詔令作極</hi>緝熈帝圖非夫大賢孰寄斯任天平軍節<lb/>
度大使右羽林將軍兼并州長史攝御史大夫燕國公<lb/>
兼修國史張說挺其公才生我王國體文武之道則出<lb/>
將入相盡忠貞之節亦前疑後丞諒可以𢎞此大猷揔<lb/>
其邦政允釐庶績保乂皇家可守兵部尚書同中書門<lb/>
<pb n="KR4h0022_WYG_448-5a"/>
下三品勲封脩國史如故仍即馳驛赴京<hi>開元九年九月</hi>
　　　張說拜中書令王晙拜相制<hi>詔令作張說中書令王晙同三品制</hi>
　　　　　　　　　　　　　　　　同前<lb/>
門下周稱内史以司號令漢曰尚書是主喉舌用平邦<lb/>
典以佐王教兵部尚書兼中書令張說履道體正經邦<lb/>
<hi>詔令作德</hi>立言吏部尚書王晙忠肅剛簡博聞宏識並才包<lb/>
王佐望重時英内訓五品外清九服嘉謨必盡庶績允<lb/>
釐<hi>詔令作康</hi>冝叅五臣之命以正三台之象說可中書令晙<lb/>
<pb n="KR4h0022_WYG_448-5b"/>
可兵部尚書同中書門下三品<hi>開元十一年四月</hi>
　　　陳希烈拜相制　　　　　　　同前<lb/>
門下仲虺相湯言宣雅誥子魚相魏任揔中兵將代天<lb/>
工允慿時傑光禄大夫門下侍郎同中書門下平章事<lb/>
集賢院𢎞文館學士崇𤣥武館大學士太清太㣲宫使<lb/>
上柱國臨頴縣開國侯陳希烈逸量𢎞逹英才卓邁既<lb/>
服直而成範亦忠賢<hi>詔令作亦賢忠</hi>而炳德學該流畧義惟守<lb/>
於經門文麗風騷言必銓於理要自黄樞貳職侍講金<lb/>
<pb n="KR4h0022_WYG_448-6a"/>
華紫府𢎞真叅謀玉鉉嵗月逾乆而其道彌光人師有<lb/>
屬於在三王度式歌於畫一疇咨既允亮采惟熈冝正<lb/>
貂蟬之榮用兼喉舌之寄可行左相兼兵部尚書餘如<lb/>
故<hi>天寳六載三月</hi>
　　　韋見素拜相制　　　　　　　同前<lb/>
門下緝熈帝載必候大賢砥礪公才允膺殊奬銀青光<lb/>
禄大夫行尚書吏部侍郎上柱國彭城郡開國公韋見<lb/>
素風度宏逺操履貞固懐至公之節守難奪之誠學冨<lb/>
<pb n="KR4h0022_WYG_448-6b"/>
典墳每思經濟之義文雄縉紳豈獨彫蟲之英荐居東<lb/>
挺顧問有光累拜南宫銓衡式序清素之業惠澤彌彰<lb/>
爾惟不矜朕志先定信可發揮邦政翊賛台陛<hi>詔令作堦</hi>將<lb/>
𢎞夣卜之感俾協蒼生<hi>詔令作黎元</hi>之望可守武部尚書同<lb/>
中書門下平章事集賢院學士知門下省事散官勲封<lb/>
如故<hi>天寳十三載八月</hi>
　　　除韋嗣立鳯閣侍郎平章事制　同前<lb/>
鸞䑓鳯池清切鸞渚便藩<hi>詔令作繁</hi>出納兩闈允資一德中<lb/>
<pb n="KR4h0022_WYG_448-7a"/>
散大夫天官侍郎韋嗣立當朝人傑<hi>詔令作望</hi>奕代相門道<lb/>
周性全才髙識逺誠以待物寛而容衆徃司綸翰五字<lb/>
見推洎處提衡九流式序懐宗廟之掌有社稷之能冝<lb/>
竭忠賢翊宣政化可守鳯閣侍郎同鳳閣鸞䑓平章事<lb/>
散官如故主者施行<hi>長安四年正月</hi>
　　　除唐休璟左庶子同鳯閣鸞䑓三品制<lb/>
　　　　　　　　　　　　　　　　同前<lb/>
鸞䑓獻替儲闈管綜王職聿求多士必在正人夏官尚<lb/>
<pb n="KR4h0022_WYG_448-7b"/>
書同鳯閣鸞䑓三品上柱國酒泉縣開國公唐休璟業<lb/>
履清醇恭肅忠亮言必從行學以知道居八座之重握<lb/>
四嶽之要出將入相允文允武謀猷是屬𢎞益以深頃<lb/>
以暮年固辭退位就閑去劇優賢尚齒巨源請老仍叅<lb/>
翼賛之榮叔子養德選預國朝之議冝輟五曹之務俾<lb/>
同三令之班可金紫光禄大夫行太子左庶子依舊同<lb/>
鳯閣鸞䑓三品勲封如故主者施行<lb/>
　　　除裴耀卿黄門侍郎張九齡中書侍郎同平章<lb/>
<pb n="KR4h0022_WYG_448-8a"/>
　　　　事制　　　　　　　　　徐安貞<lb/>
勑<hi>詔令作門下</hi>風雲之感必生王佐廊廟之任爰在柱臣中<lb/>
大夫守京兆尹䕶軍借紫金魚袋裴耀卿含元精之休<lb/>
體度𢎞逺正議大夫前檢校中書侍郎集賢院學士仍<lb/>
副知院事上柱國賜金紫魚袋曲江縣開國男張九齡<lb/>
挺生人之秀噐識通明並風望素髙人倫是仰可以叶<lb/>
彼寅亮當兹啓沃幹時待士既資鼎實之和為國急賢<lb/>
寧惟金革之事耀卿可黄門侍郎同中書門下平章事<lb/>
<pb n="KR4h0022_WYG_448-8b"/>
𢎞文舘學士散官勲如故張九齡可起復中書侍郎同<lb/>
中書門下平章事兼修國史餘如故主者施行<hi>開元二十一年</hi>
<hi>十二月</hi>
　　　除韓休黄門侍郎平章事制　張九齡<lb/>
勑思致雍熈聿求元輔乆勞夣寐延彼周行太中大夫<lb/>
守尚書右丞上柱國韓休藴道𢎞深秉德經逺清裁可<lb/>
以範物素行可以律人一自登朝備聞體國志存公亮<lb/>
誠著始終而羽翼朕躬金玉王度人望是在朝選無踰<lb/>
<pb n="KR4h0022_WYG_448-9a"/>
宜拜命於郎闈俾兼和於鼎實可守黄門侍郎同中書<lb/>
門下平章事<hi>開元二十一年三月</hi>
　　　李吉甫拜相制　　　　　玉堂遺範<lb/>
門下昔周宣王思𢎞文武之道則以申甫代天工漢宣<lb/>
帝思繼祖宗之風則以邴魏執邦政是以克從<hi>一作紹</hi>前<lb/>
烈俱稱中興朕以𦕈身託于人上亦思所以續<hi>一作纉</hi>列<lb/>
聖之緒致太階之平懐柔四夷親附百姓將成莫大之<lb/>
業遂獲非常之才授之鈞衡俾作舟楫銀青光禄大夫<lb/>
<pb n="KR4h0022_WYG_448-9b"/>
行中書舎人翰林學士上柱國李吉甫符彩外發清明<lb/>
内融體仁而温抱義而峻識洞精賾知皇王致理之由<lb/>
學該古今窮天人相與之際自擢於綸閣列在禁闈皷<lb/>
三變之文潤色王度揔五才之用叅賛廟謨化俗思邁<lb/>
於成康致君願及於堯舜當注意之所向毎罄心而必<lb/>
陳深中不回獨立無懼經綸常見其道逹激切毎<hi>一作多</hi>
至於涕零王綱以張蜀㓂斯殄左右密勿實由嘉言降<lb/>
神而生輔朕為理調三光以序六氣遂物情而熈帝猷<lb/>
<pb n="KR4h0022_WYG_448-10a"/>
是為中樞司我大本命爾俞徃其惟朂哉於戯宰相之<lb/>
任安危所繫百辟為憲萬邦所瞻與其明察以為光不<lb/>
若嚴重而有制與其將順於其美不若匡救於纎違審<lb/>
涇渭以序人倫謹䋲墨以正天下交㤗之運其若斯乎<lb/>
敬聽朕言以踐乃職可守中書侍郎同中書門下平章<lb/>
事散官勲如故主者施行<hi>元和二年正月一作唐大詔令</hi>
　　　裴垍拜相制　　　　　　　白居易<lb/>
門下朕聞后德惟臣良臣惟聖在太宗時實有房杜賛<lb/>
<pb n="KR4h0022_WYG_448-10b"/>
貞觀之業在𤣥宗時則<hi>集作實</hi>有姚宋輔開元之化咸克<lb/>
祐我烈祖格于皇天朕祗奉丕圖𢡟繼前烈思欲貞百<lb/>
度和萬邦建中于人垂拱而治永惟房宋之化寤寐求<lb/>
思至誠感通上帝眷祐果賚良弼輔予一人正議大夫<lb/>
行尚書户部侍郎上柱國賜紫金魚袋裴垍噐得天爵<lb/>
文為國華行有根源言<hi>集作詞</hi>無枝葉忠敬恭順輔之以<lb/>
誠心方㓗貞㢘輔之以通識玉立不倚扣之<hi>集作金和</hi>有聲<lb/>
洎潤色<hi>集作洎内掌</hi>綸言密恭樞務嚴重得大臣之體溫雅<lb/>
<pb n="KR4h0022_WYG_448-11a"/>
秉君子之文毎獻納之時動有直氣當顧訪之際言無<lb/>
隐情逺圖是經大事能㫁匡予不逮時乃之功及領地<lb/>
官且司邦賦㑹計務劇出納事殷投利刄而皆虚委紛<lb/>
絲而必理歴試兹<hi>集作已</hi>乆全才益彰冝登中樞以允僉<lb/>
望夫宰輔者下執邦柄上代天工為國蓍龜注人耳目<lb/>
爾尚降乃德以親百姓廣乃志以序九流匡朕心而<hi>集作</hi>
<hi>以</hi>清化源從人欲以致和氣予欲宣力汝為股肱予欲<lb/>
詢謀汝為心膂予違望于<hi>一作於</hi>汝弼勿謂不從汝言逆<lb/>
<pb n="KR4h0022_WYG_448-11b"/>
于朕心必求諸道獨立勿懼直躬而行明聽斯言敬慎<lb/>
厥<hi>集作乃</hi>位嗚<hi>集作烏</hi>虖罔俾房宋專羙于前可守中書侍<lb/>
郎同中書門下平章事散官勲賜如故主者施行<hi>元和六年</hi>
<hi>十一月</hi>
　　　李絳拜相制　　　　　　玉堂遺範<lb/>
門下司重柄者允屬于長才熈大猷者固資於端士朕<lb/>
纉鴻緒撫有萬方夙夜祗勤懼逺於道故注意宰輔勞<lb/>
懐夣想誠以得失之効邦家所繫疇若僉論簡予深衷<lb/>
<pb n="KR4h0022_WYG_448-12a"/>
必惟其人是舉成命朝議郎守尚書戸部侍郎驍騎尉<lb/>
賜紫金魚袋李絳質秀珪玉文含彩彰抱噐挺生居貞<lb/>
特立有史魚秉直之操勵山甫匪懈之誠忠孝兩全學<lb/>
識兼茂清標可以範雅俗正氣可以肅群倫頃自周行<lb/>
俾恭密命動由於<hi>詔令作必以</hi>義知無不為蹇蹇懐匡濟之<lb/>
心孜孜陳逺大之畧言無隠避居則静專貫于初終其<lb/>
道一致地卿之貳爰委典司理財先示於簡亷利物毎<lb/>
懲其聚歛經通立制噐用彌光䑓閣之間欝有公望是<lb/>
<pb n="KR4h0022_WYG_448-12b"/>
冝權衡百度宰理庶工允副具瞻宰我樞密於戯予欲<lb/>
驅人俗以躋冨壽感人心而致和平爾尚修明憲章宣<lb/>
布德澤必寛<hi>詔令作廣</hi>大其志無皦察為公恒其道以秉彛<lb/>
裕其體以臨下各任以職無忘陳平之言苟便於人勿<lb/>
憚蕭何之請敬茲寵擢其懋式哉可朝議大夫守中書<lb/>
侍郎同中書門下平章事勲賜如故主者施行<hi>元和六年十一</hi>
<hi>月</hi>
　　　張𢎞靖拜相制<lb/>
<pb n="KR4h0022_WYG_448-13a"/>
門下虞以為盛猶咨五臣殷之用興亦頼三后朕勵精<lb/>
恭已十載于兹常以國鈞委之公輔務熈庶績敢怠旁<lb/>
求思欲左右有人在廣股肱之任歴選列辟洎于藩維<lb/>
冀獲賢能俾匡正道爰兹所命允屬至懐河中晋絳慈<lb/>
隰等州節度支營田觀察處置等使正議大夫檢校禮<lb/>
部尚書兼河中尹御史大夫上柱國開平縣開國子食<lb/>
邑五百户賜紫金魚袋張𢎞靖德緻<hi>詔令作禀</hi>精㣲噐含冲<lb/>
用溫恭諒實明允克誠素推君子之風雅有大臣之體<lb/>
<pb n="KR4h0022_WYG_448-13b"/>
藴積稽古之學發揮經緯之文嘗司朕言動叶謨訓歴<lb/>
踐清貫具揚淑聲爰綂方州載膺節制奉法遵制存<hi>詔令</hi>
<hi>作首</hi>公無私人無不懐績用丕茂予欲正百工之理成太<lb/>
平之堦若臨巨川以重舟楫是用命爾列于中台毎念<lb/>
臣隣之規以貞棟崇之吉少翁積慶嗣德漢廷文子勤<lb/>
身繼匡晋室爾惟朝夕納誨以翊朕躬是資衮職之勤<lb/>
式重緇衣之羙仍帥司㓂之屬俾靖臯陶之刑懋宣厥<lb/>
猷徃踐于位可守刑部尚書平章事散官勲如故<hi>元和六年</hi>
<pb n="KR4h0022_WYG_448-14a"/>
<hi>六月</hi>
　　　韋貫之拜相制<lb/>
門下弼成大化叅叙彛倫克廣元首之明其服股肱之<lb/>
任朕所以不自暇逸務求賢能式重舟檝之才以𢎞經<lb/>
濟之道疇若予志僉諧乃公中大夫守尚書右丞上輕<lb/>
車都尉賜紫金魚袋韋貫之清明在躬禮樂之噐藴珪<lb/>
璋特逹之德茂亷正慱雅之規静而知㣲動必有守凡<lb/>
踐列位備聞嘉猷當官而行臨事能㫁道可鎮於風俗<lb/>
<pb n="KR4h0022_WYG_448-14b"/>
望彌積於朝倫<hi>詔令作論</hi>是冝和靖隂陽紀綱邦國命作心<lb/>
膂列于台階夫能慮四方揆百事愛利萬物辨論群材<lb/>
示公忘私時乃之職而况圖靖藩服繫在廟謀爾惟順<lb/>
下以訓人奉上以宣力因衆功而致用熈<hi>詔令作象非</hi>衆志<lb/>
以為心朝夕獻可否之誠經綸底文武之績祗膺厥命<lb/>
勿懈于時可守尚書右丞平章事散官勲如故<hi>元和九年十二</hi>
<hi>月</hi>
　　　張𢎞靖拜相制<lb/>
<pb n="KR4h0022_WYG_448-15a"/>
門下賛天地之化阜成萬物正邦國之紀康于群生夣<lb/>
寐旁求精誠上逹况乎明誠以乆嘉猷日聞股肱之任<lb/>
耳目所注具官𢎞靖實天生德惟嶽降神端方静深信<lb/>
厚溫密質抱荆山之璞光含魏國之寳錯爾素履穆然<lb/>
清風出備爪牙緫近關之紀律入膺喉舌練中䑓之法<lb/>
制從容宰輔密勿鼎司誠惟在公慮必經國濟川舟檝<lb/>
人望具瞻和羮鹽梅朕志先定冝登右弼之任用正中<lb/>
台之耀纂乃祖考光于家邦於戯天工人代予違汝翼<lb/>
<pb n="KR4h0022_WYG_448-15b"/>
必當悉乃力同乃心役天下之才以貞百度通天下之<lb/>
志以佐萬㡬唯直道是行唯讜言是進内懐親附拯黎<lb/>
元之方困外思鎮撫偃兵甲於將興勿罔養以崇名無<lb/>
逡循而避事對揚成命時乃之休可守中書門下平章<lb/>
事<lb/>
　　　李逢吉拜相制<lb/>
門下朕觀古先哲王興化致理未嘗不選建良弼熈寧<lb/>
庶工俾之敷陳大猷左右乃辟者也朝議郎守中書舎<lb/>
<pb n="KR4h0022_WYG_448-16a"/>
人權知禮部貢舉輕車都尉賜緋魚袋李逢吉䟽通而<lb/>
守於經制質厚而輔以文章貞恒自居和易待物體賢<lb/>
人之志業茂端士之風規履歴班行發揮事任厥心匪<lb/>
懈所至有聲自彌綸粉闈駮正𤨏闥且司言於右掖嘗<lb/>
納訓於東儲誠明一貫聞望旁洽俾司貢士彌著嘉聞<lb/>
方今外興不得己之師内有不獲安之俗恒忘食於將<lb/>
旰務求衣於未明冀清原野之誅用止干戈之役登爾<lb/>
匡輔代予憂勤爾冝宣至化於吾人告嘉猷於厥后銷<lb/>
<pb n="KR4h0022_WYG_448-16b"/>
弭氛祲導迎和平事有不舉其中政或未孚於下爾惟<lb/>
啓沃無乃靣從可朝議大夫守門下侍郎平章事賜紫<lb/>
金魚袋<hi>元和十一年二月</hi>
　　　王涯拜相制<lb/>
門下上宰叅職所以法三台之耀中樞議政在乎遂萬<lb/>
邦之冝朕獲承鴻休思建皇極冀沃心而納誨恒注意<lb/>
以求賢通議大夫尚書工部侍郎知制誥翰林學士上<lb/>
柱國清源縣開國男食邑三百户賜紫金魚袋王涯動<lb/>
<pb n="KR4h0022_WYG_448-17a"/>
直静專踐方居易挺嵗寒之勁質抱夙夜之端誠言唯<lb/>
守中慮毎經逺屬者禁垣揮翰五字日宣選部持衡九<lb/>
流風動荐居肘腋之地歴試股肱之才進嘗伏於青蒲<lb/>
出不洩其温樹牟融得大臣之節毛玠有古人之風詢<lb/>
廟筭以生知論兵鈐而暗合方今戎馬尚駕郊壘猶多<lb/>
必俟清明以消氛沴是用宥<hi>詔令作付</hi>以機密陟于崇髙爾<lb/>
其發號令以端其四方陳便冝以寛于百姓行䑓閣之<lb/>
故事𢎞朝廷之大體秉德以立狥公不回俾予一人垂<lb/>
<pb n="KR4h0022_WYG_448-17b"/>
拱而理敬聽朕命茂哉<hi>詔令作戒</hi>茂哉可守中書侍郎平章<lb/>
事<hi>元和十一年十二月</hi>
　　　裴度拜相制<lb/>
門下輔相之任重作於股肱經濟之才難注人<hi>或作任之</hi>耳<lb/>
目苟非慮周<hi>一作研</hi>物表識洞事先則何以出納中樞平<lb/>
章大政詢于時論僉曰汝諧朝議郎守御史中丞兼尚<lb/>
書刑部侍郎飛騎賜紫金魚袋裴度勁直循道清通<hi>一作</hi>
<hi>明</hi>秉彛文融菁華行茂枝葉居然廊廟之器出于領<lb/>
<pb n="KR4h0022_WYG_448-18a"/>
袖之門西掖司言南䑓執憲常懐逺<hi>一作常陳明</hi>畧屢告嘉<lb/>
猷實宣力以狥公况<hi>一作能</hi>外身而憂國霜雪無改雷風<lb/>
有恒朕欲旋觀其能用試於事俾歴戎閫載馳使軒王<lb/>
澤渙汗以遐宣軍情密勿而上逹將議抽擢因罹震驚<lb/>
崇道德之藩籬士有致命資忠信之甲胄兵無容刄人<lb/>
具瞻爾天方賚予昆命于龜爰立作相爾其展四體堅<lb/>
一心廣其道以用賢厚其風以易俗五兵未戢爾惟保<lb/>
定武功百姓未康爾惟勤恤人隠臨事必㫁當官而行<lb/>
<pb n="KR4h0022_WYG_448-18b"/>
齊台階於底平補衮職之有闕光膺慎選其戒之哉可<lb/>
朝議大夫守中書侍郎同中書門下平章事勲賜如故<lb/>
<hi>元和十年六月</hi>
　　一作皆唐大詔<lb/>
　　　崔羣拜相制　　　　　　　　同前<lb/>
門下成萬方之化通天下之志緝熈帝載昭暢𤣥猷在<lb/>
于股肱之臣共凝理本旁求時彦以叙彛倫朝散大夫<lb/>
守尚書户部侍郎上䕶軍賜紫金魚袋崔羣粹密由道<lb/>
<pb n="KR4h0022_WYG_448-19a"/>
端莊保和本清明之上才體博厚之重德學貫通儒之<lb/>
業詞含大雅之風居敬有恒循性能㫁自然宥<hi>三字一作自承</hi>
我密命職叅内庭髙文煥若<hi>一作發</hi>於綸言敏識詳逹於<lb/>
國典伏奏無撓直躬不囘勤勞八年始終一致春闈取<lb/>
士必後其浮華地官理才能制其輕重儉惟<hi>一作以</hi>約己<lb/>
忠惟事君才適而用深望積而實著風猷己洽於人聽<lb/>
忠勤<hi>一作已屬</hi>方注於朕心乃膺<hi>一作爰咨</hi>審象之誠以副具瞻<lb/>
之地况奸兇叛逆尚駕戎車未明求衣思戢干櫓爾冝<lb/>
<pb n="KR4h0022_WYG_448-19b"/>
酌古今之見舉刑政之中守<hi>一作艱</hi>厥位以代天工陳其<lb/>
謨以明皇極敬茲重命徃踐台階可守中書侍郎同中<lb/>
書門下平章事散官勲賜如故<hi>元和十二年七月</hi>
　　一作皆唐大詔令<lb/>
　<lb/>
　<lb/>
　<lb/>
　文苑英華巻四百四十八<lb/>
</p>
<p>
</p>
  </div>
</body>
</text>
</TEI>
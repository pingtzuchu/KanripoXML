<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷二百六十二</head>
    <p>
<pb n="KR4h0022_WYG_262-1a"/>
欽定四庫全書<lb/>
　文苑英華卷二百六十二　宋　李昉等　編<lb/>
　寄贈十六<lb/>
　　張祜七首　　　　　　李洞九首<lb/>
　　方干二十三首　　　　李白一首<lb/>
　　李羣玉六首　　　　　陳陶十一首<lb/>
　　　寄朗州徐員外　　　　　　張　祐<lb/>
江嶺昔飄蓬人間值俊雄闗西今孔子城北舊徐公清<lb/>
<pb n="KR4h0022_WYG_262-1b"/>
夜㳺何處良辰此不同傷心㡬年事一半在湖中<lb/>
　　　贈薛鼎臣侍御　　　　　　前　人<lb/>
一命前途逺䨇曹小邑閑夜潮人帶<hi>集作到</hi>郭春霧鳥啼<lb/>
山淺瀬横沙堰髙巖峻石班不堪曽倚棹猶復夢升攀<lb/>
　　　寄盧載　　　　　　　　　前　人<lb/>
故人盧氏子數載曠佳期少見䨇魚信多聞八米詩侏<lb/>
儒他甚飽欵段爾應羸勿謂今劉二相逢不熟槌<lb/>
　　　寄靈澈上人<hi>此詩已見二百二十三卷</hi>
<pb n="KR4h0022_WYG_262-2a"/>
　　　投常州從兄中丞　　　　　前　人<lb/>
扁舟何所往言入善人邦舊愛鵬摶海今聞虎渡江土<lb/>
因為政樂儒為說詩降素履氷容靜新詞玉韻樅金魚<lb/>
聊解帶畫鷁稍移樁邀妓思<hi>集作促坐邀</hi>逃席留賔命倒缸<lb/>
吏材誰是伍經術世無䨇廣厦當宏構洪鍾併待撞成<lb/>
龍湏讓邴展驥莫先龎應念宗中末秋螢照一忩<lb/>
　　　贈淮南将　　　　　　　　前　人<lb/>
年少好風情垂鞭眦睚行帶金獅子小裘錦麒麟獰揀<lb/>
<pb n="KR4h0022_WYG_262-2b"/>
匠装銀鐙堆錢買鈿筝李陵雖効死時論亦輕生<lb/>
　　　寄獻蕭相公　　　　　　　前　人<lb/>
東去江干<hi>集作山</hi>是勝逰鼎湖興<hi>集作相</hi>望不堪愁謝安近<lb/>
日違朝㫖傅說當時允帝求暫向聊城飛一箭長為滄<lb/>
海繫扁舟分明此事無人見白首相看未肯休<lb/>
　　　贈龎鍊師　　　　　　　　李　洞<lb/>
家住涪江漢語嬌一聲歌戞玉樓簫睡融春日柔金縷<lb/>
粧發秋霞戰翠翹兩臉酒醺紅杏妬半胷酥嫩白雲饒<lb/>
<pb n="KR4h0022_WYG_262-3a"/>
若能携手随仙令皎皎銀河渡鵲橋<lb/>
　　　述懐二十韻獻覃<hi>疑</hi>相公　　前　人<lb/>
帝夣求良弼生身屬聖明青雲縣器業白日貫忠貞<hi>一作</hi>
<hi>精</hi>靄靄隨春動忻忻共物榮靜宜浮競息坐覺好風生<lb/>
萬國聞應躍千門望盡傾瑞含楊栁色氣變管絃聲百<lb/>
辟尋知度三階正有程魯儒規藴藉周誥羙和平碧水<lb/>
遺幽抱朱絲寄逺情風流秦印綬儀表漢公卿忠讜期<lb/>
登用回邪自震驚雲開長劍倚路絶一峰横九野方無<lb/>
<pb n="KR4h0022_WYG_262-3b"/>
事滄溟本不争國将身共計心與衆為城早晩中條下<lb/>
紅塵一顧清南潭容伴鶴西笑忽遷鶯折樹恩難報懐<lb/>
仁命甚輕二年猶困辱百口望經營未在英侯選空勞<lb/>
短羽征知音初<hi>疑作祈</hi>相國從此免長鳴<lb/>
　　　感知上刑部鄭侍郎　　　　前　人<lb/>
門掩白雲司蜀都髙卧時隣僧㸃寒燭宿鳥動秋池帝<lb/>
誦嘉蓮表人吟寳劍詩石渠流月斷畫角截江吹閑出<lb/>
黄金勒前飛白鷺鷥公心外國說重望兩朝持净蘚斜<lb/>
<pb n="KR4h0022_WYG_262-4a"/>
圭影孤牕響錫枝興幽松雪見心苦硯氷知緣丈蟲聲<lb/>
切過門馬足遲漏殘終卷讀日下大名垂平磧容鵰上<lb/>
仙山許狖窺數聫金口出死免愧邱為<lb/>
　　　感恩書事上鳳翔舉義司徒相公<lb/>
　　　　　　　　　　　　　　　前　人<lb/>
積雪峰西遇奨稱半家寒骨起溝塍鎮時賢相回人鏡<lb/>
報徳慈親㸃佛燈受鉞已聞諸國静坐籌重見大河澄<lb/>
功居第一圖煙閣依舊終南滿杜陵<lb/>
<pb n="KR4h0022_WYG_262-4b"/>
　　　上司空員外　　　　　　　前　人<lb/>
禪心髙静似疎慵閑客經過不厭重藤杖㡬携量積雪<lb/>
玉鞭曽把數髙峰夜眠古卷<hi>疑作巷</hi>當城月秋直清曹入<lb/>
省鍾禹鑿故鄉歸未得河聲聒老兩三松<lb/>
　　　春日寄書事一二知已　　　前　人<lb/>
浴馬池西一帶泉開門物景似林川朱衣掩竹人歸縣<lb/>
白首遺泥鶴上天索米夜燒風折竹無車春飬雪藏鞭<lb/>
縉紳處士知章句忍使孤牕枕淚眠<lb/>
<pb n="KR4h0022_WYG_262-5a"/>
　　　廢寺閑居寄懐一二罷省歸郎<lb/>
　　　　　　　　　　　　　　　前　人<lb/>
貧居廢廟冷吟煙無力争飛類病蟬槐省老郎䝉主棄<lb/>
月波<hi>一作</hi>孤客望誰憐稅房兼得調猿石買地仍分浴<lb/>
鶴泉處世堪驚又甚愧一陂山色不言錢<lb/>
　　　贈昭應沈少　　　　　　　前　人<lb/>
行宫接縣判雲泉袍色雖青骨且仙鄠杜憶過梨栗寺<lb/>
瀟湘曽棹雪霜天華山僧别留茶鼎渭水人來鎻釣船<lb/>
<pb n="KR4h0022_WYG_262-5b"/>
東送西迎終㡬考新詩覔得兩三聫<lb/>
　　　贈髙僕射自安西赴闕<hi>一作贈功臣</hi>
　　　　　　　　　　　　　　　前　人<lb/>
征蠻破虜漢功臣提<hi>一作携</hi>劍歸來萬里身閑倚凌煙金<lb/>
柱看形容惆悵<hi>一作消瘦</hi>老於真<lb/>
　　　将謁商州李<hi>集作吕</hi>郎中道出楚州獻韋<hi>集作章</hi>中<lb/>
　　　　丞　　　　　　　　　　方　干<lb/>
江流盤復直浮棹出家林商洛路猶逺山陽春已深青<lb/>
<pb n="KR4h0022_WYG_262-6a"/>
雲應可望白髪未相侵才小知難薦終勞許郭心<lb/>
　　　贈江南僧　　　　　　　　前　人<lb/>
忘機室亦空禪與沃州同唯有半庭竹能生竟日風思<lb/>
山海月上出定印香終繼後傳衣者還湏立雪中<lb/>
　　　贈葉尊師<hi>此詩已見二百二十九卷</hi>
　　　寄于少監　　　　　　　　前　人<lb/>
脩持精<hi>一作清</hi>苦振家聲衆鳥那知一鶚情躡履三千皆<lb/>
後學摶風九萬即前程名将日月同時朽身是山河應<lb/>
<pb n="KR4h0022_WYG_262-6b"/>
世<hi>一作數</hi>生從此雲泥更懸濶演公<hi>集作漁翁</hi>不合見公卿<lb/>
　　　寄李頻　　　　　　　　　前　人<lb/>
衆木又摇落望君還不還軒車在何處雨雪滿前山思<lb/>
苦文星動鄉遥釣渚閑明年見名姓唯我獨何顔<lb/>
　　　寄普州賈司倉島　　　　　前　人<lb/>
亂山重復疊何處訪先生豈料多才者空垂不第<hi>集作世</hi>
名閑曹猶得醉薄俸亦勝耕莫問吟詩石年年芳草平<lb/>
　　　中路寄喻鳬先輩　　　　　前　人<lb/>
<pb n="KR4h0022_WYG_262-7a"/>
求名如未遂白首亦難歸送我罇中<hi>集作前</hi>酒典君身上<lb/>
衣寒蕪隨楚盡落葉渡淮稀莫笑<hi>集作嘆</hi>干時晩前心豈<lb/>
便飛<lb/>
　　　暮冬書懐呈友人　　　　　前　人<lb/>
空為梁甫吟誰竟是知音風雪生寒夜鄉園來<hi>疑</hi>舊心<lb/>
滄江孤棹逈白閣一鍾深君子久忘我此懐甘自沈<lb/>
　　　東溪别業寄吉州段郎中<hi>此詩已見三百十八卷</hi>
　　　　　　　　　　　　　　　前　人<lb/>
<pb n="KR4h0022_WYG_262-7b"/>
　　　獻王大夫　　　　　　　　前　人<lb/>
都縁聲價振皇州髙卧中條不自由早赴急徵來鳳闕<lb/>
常陪内宴醉龍樓鏘金五字能援筆釣玉三年信直鈎<lb/>
必恐借留應不得<hi>集作終不遂</hi>越人相顧已生<hi>集作先</hi>愁<lb/>
　　　上<hi>集作贈</hi>處州段郎中　　　　前　人<lb/>
幸見仙才領郡初郡城孤峭似仙居林<hi>集作松</hi>蘿色裏登<lb/>
臺閣瀑布聲中閱簿書徳重自将天子合情髙元與世<lb/>
人疎寒潭是處深<hi>集作清</hi>連底賔席何心望食魚<lb/>
<pb n="KR4h0022_WYG_262-8a"/>
　　　茅山贈髙<hi>集作洪</hi>拾遺　　　　前　人<lb/>
聖代諫臣停諫舌求還<hi>集作歸</hi>故里傲雲霞溪頭講樹遺<lb/>
<hi>一作䌫</hi>漁艇箧裏朝衣盡<hi>集作輸</hi>酒家但愛身閑辭禄俸那<lb/>
嫌歳計在桑麻我來幸與諸生異問答時容近絳紗<lb/>
　　　上越州楊嚴中丞　　　　　前　人<lb/>
連枝棣蕚世無䨇未秉鴻鈞擁大邦折桂早聞推獨步<lb/>
分憂暫輟過重江晴尋鳳沼雲中樹思遶稽山枕上牕<lb/>
試把十年辛苦志問津求拜碧油幢<lb/>
<pb n="KR4h0022_WYG_262-8b"/>
　　　獻王大夫　　　　　　　　前　人<lb/>
髙情不與俗人知耻學諸生取桂枝荀宋五言行世早<lb/>
巢由三詔出溪遲<hi>大夫佳句云珠箔卷繁星金樽㵼月明行於世</hi>操心已在精<lb/>
㣲域落筆皆成典誥詞一鶚難成燕雀伍非熊本是帝<lb/>
王師賢臣雖藴經邦術明主終無諫獵時莫道百僚憂<lb/>
禮絶兼聞七郡怕天移直縁材力頭頭贍專被文星步<lb/>
步隨不信重言通造化湏臾便可變榮衰<lb/>
　　　謝王大夫奏表　　　　　　前　人<lb/>
<pb n="KR4h0022_WYG_262-9a"/>
非唯言下變榮衰大海可傾山可移如剖夜光歸暗室<lb/>
似驅春氣入寒枝死灰到底飜騰熖朽骨隨頭却長肥<lb/>
便殺㣲躬復何益生成恩重報無期<lb/>
　　　處州獻盧員外　　　　　　前　人<lb/>
纔下軺車即歳豐方知盛徳與天通清聲漸出寰瀛外<lb/>
喜氣全歸教化中落地遺金終日在經年滯獄當時空<lb/>
直縁後學無功業不慮文翁不至公<lb/>
　　　贈李郢端公　　　　　　　前　人<lb/>
<pb n="KR4h0022_WYG_262-9b"/>
非惟孤峭與飛動<hi>集作世絶</hi>吟處斯湏能變通物外搜羅添<lb/>
<hi>一作歸</hi>大雅毫端剪削有餘功山川正氣侵靈府雪月清<lb/>
輝引思風别得人間上昇術丹霄路在五言中<lb/>
　　　贈趙常六韻<hi>集作贈趙崇侍御</hi>　　　前　人<lb/>
貴達合逢明聖日風流又及少年時才因出衆人皆嫉<lb/>
勢欲摩霄自不知迢逓<hi>集作正直</hi>早年聞苦節從容此日見<lb/>
清規却敎鸚鵡呼桃葉便遣嬋娟唱竹枝閑話篇章倚<lb/>
燭久醉迷歌舞出花遲雲鴻别有回翔便應笑啁噍<hi>一作</hi>
<pb n="KR4h0022_WYG_262-10a"/>
<hi>啾</hi>燕雀卑<lb/>
　　　山中言事八韻寄李支使　　前　人<lb/>
豈知經史深相悮兩鬢垂絲百事休受業㡬多為弟子<lb/>
成名一半作公侯前時射鵠徒抛箭此日求魚未上鈎<lb/>
竹裏斷雲來枕上巖邉片月在牀頭過庭急雨和花落<lb/>
遶舍澄泉帶葉流緬想逺書聆鵲喜窺尋嘉果覺猿偷<lb/>
舊詩改處空留韻新醖甞來不滿篘阮瑀如能問寒餒<lb/>
風光當日入滄洲<lb/>
<pb n="KR4h0022_WYG_262-10b"/>
　　　山中言事寄贈蘇判官　　　前　人<lb/>
寸心似火頻求薦兩鬢如霜始息機隔岸雞鳴春耨去<lb/>
鄰家犬吠夜漁歸倚松長嘯成疎拙拂石欹眠絶是非<lb/>
執爨縱曽炊橡實紉針争解補荷衣常憑早月來張燭<lb/>
亦假清風為掩扉多是<hi>集作謝</hi>元瑜憐野賤時廻車馬發<lb/>
光輝<lb/>
　　　寄台州孫從事百篇登第初授華亭尉<lb/>
　　　　　　　　　　　　　　　前　人<lb/>
<pb n="KR4h0022_WYG_262-11a"/>
聖代科名酬志業山川秀色助神機梅真入仕提雄筆<lb/>
阮瑀從軍着綵衣晝寢不知山雪積春逰應趂<hi>集作趣</hi>夜<lb/>
潮歸相思莫訝音書絶鳥去猶湏累日飛<lb/>
　　　贈孫百篇　　　　　　　　前　人<lb/>
御題百首思縱横半日功夫舉世名羽翼便從吟處出<lb/>
珠璣續向筆端生莫嫌黄綬官資少必料青雲道路平<lb/>
才子風流復年少無愁髙卧不公卿<lb/>
　　　贈㑹稽張少府　　　　　　前　人<lb/>
<pb n="KR4h0022_WYG_262-11b"/>
髙節何曽似任官藥苗香潔備常餐一分酒户添應<hi>集作</hi>
<hi>猶</hi>得五字詩名隠即難笑我無媒成<hi>集作生</hi>鶴髪如君有<lb/>
夢<hi>一作意</hi>憶漁竿明年莫遣<hi>集作便</hi>還家去鏡裏雲山且共<lb/>
看<lb/>
　　　代佳人寄翁叅樞先輩　　　李　白<lb/>
等閑經夏復經寒夢裏驚嗟豈暫安南國風光當世少<lb/>
西陵江浪過江難周旋小字挑燈讀重疊遥山隔霧㸔<lb/>
直是為君飡不得書來莫說更加飡<lb/>
<pb n="KR4h0022_WYG_262-12a"/>
　　此詩總目及李集皆不載惟英華諸本有之<lb/>
　　　長沙春望寄涔陽故人　　　李羣玉<lb/>
清明前<hi>集作别</hi>後雨晴時極浦空嚬一望眉湖畔春山煙<lb/>
黯黯雲中逺樹墨<hi>集作黒</hi>離離依㣲水戍聞疎鼓掩映河<lb/>
橋<hi>集作沙林</hi>見酒旗風煖草長愁似醉行吟無處寄相思<lb/>
　　　望月寄人<hi>集作懐友</hi>　　　　　　前　人<lb/>
浮雲卷盡月朣朧直出滄溟上碧空盈手氷<hi>集作水</hi>光寒<lb/>
不濕流天素彩<hi>集作影</hi>静無風酒花蕩漾金罇裏棹影飄<lb/>
<pb n="KR4h0022_WYG_262-12b"/>
颻玉浪中川路正長難可越美人千里思何窮<lb/>
　　　辱綿州于中丞書信　　　　前　人<lb/>
一緘垂露到雲林中有孫陽念驥心萬木自凋山不動<lb/>
百川空<hi>集作皆</hi>旱水<hi>集作海</hi>長深風標想見瑶臺鶴詩韻如<lb/>
聞淥水琴他日縱陪池上酌已應難到暝猿吟<hi>渇疾漸加酒户</hi>
<hi>日减</hi>
　　　寄長沙許侍御　　　　　　前　人<lb/>
二<hi>集作三</hi>年文㑹許追隨和遍南朝雜體詩未以綵毫還<lb/>
<pb n="KR4h0022_WYG_262-13a"/>
郭璞乞留殘錦與<graphic n="KR0960" url="https://raw.githubusercontent.com/kanripo/KR-Gaiji/master/images/KR0960.png" mimeType="image/png"/>遲竹齋琴酒歡成夢水寺煙霞相<lb/>
<hi>集作賞</hi>對誰今日秋風滿湘浦只令<hi>集作應</hi>搔首詠瓊枝<lb/>
　　　寄張祜<hi>祜亦未面頻寄聲相聞</hi>　　　　前　人<lb/>
越水呉山任興行五湖雲月挂髙情不逰都邑稱平子<lb/>
只向江東作步兵昔歳芳聲到童稚老年佳句遍公卿<lb/>
如君氣力波瀾地留取隂何沈范名<lb/>
　　　寄友人　　　　　　　　　前　人<lb/>
野水青山雪後時獨行村落更相思無因一向溪橋醉<lb/>
<pb n="KR4h0022_WYG_262-13b"/>
處處寒梅映酒旗<lb/>
　　　寄兵部任畹郎中　　　　　陳　陶<lb/>
常思劍浦越清塵荳蔲花紅十二春崑玉已成廊廟器<lb/>
澗松猶是薜蘿身雖同橘柚依南土終媿魁罡近北辰<lb/>
好向昌時薦遺逸莫教千古弔靈均<lb/>
　　　贈江南從事張侍郎<hi>疑作御</hi>　　前　人<lb/>
平南門館鳳凰毛二十華軒立最髙㡬處談天致雲雨<lb/>
早時文海得鯨鰲姻聫紫府蕭牕貴職稱青錢繡服豪<lb/>
<pb n="KR4h0022_WYG_262-14a"/>
江徼無虞才不展可<hi>疑</hi>杯終日詠離騷<lb/>
　　　贈温州韓使君　　　　　　前　人<lb/>
康樂風流五百年永嘉鈴閣又登賢嚴城鼓動魚驚海<lb/>
華屋樽開月下天内史筆鋒光案牘鄢陵詩句滿山川<lb/>
今來誰似韓家貴越絶麾幢鴈影連<lb/>
　　　閒居寄太學盧璟博士　　　前　人<lb/>
無路青㝠奪錦袍耻隨黄雀住蓬蒿碧雲夢後山風起<lb/>
珠樹詩成海月髙久滯鼎書求羽翼未忘龍闕致波濤<lb/>
<pb n="KR4h0022_WYG_262-14b"/>
閑來長得留侯癖羅列樝梨校六韜<lb/>
　　　贈漳州張怡使君　　　　　前　人<lb/>
舊徳徐方天下聞當年熊軾繼清芬井田異政光蠻竹<lb/>
符節深恩隔瘴雲已見嘉祥生北户嘗嫌夷貊蠧南薰<lb/>
㡬時徵拜征西越學着縵胡從使君<lb/>
　　　贈容南韋中丞　　　　　　前　人<lb/>
普寧都護軍威重九驛梯航壓要津十二銅魚尊畫㦸<lb/>
三千犀甲擁朱輪風雲已静西山㓂閭井全移上國春<lb/>
<pb n="KR4h0022_WYG_262-15a"/>
不獨來蘇發歌詠天涯半是泣珠人<lb/>
　　　投贈福建路羅中丞　　　　前　人<lb/>
越艷新謡不厭聽樓船髙卧静南溟未聞建水窺龍劍<lb/>
應喜家山接女星三㨗楷模光典策一生封爵笑丹青<lb/>
皇恩㡬日西歸去玉樹扶疎正滿庭<lb/>
　　　贈江南李偕副使　　　　　前　人<lb/>
世禄三朝壓鳳池桂陵公子漢庭知雷封始賀棠溪劍<lb/>
花府尋邀玉樹枝㡬日坐談誅叛逆列城歸羙見歌詩<lb/>
<pb n="KR4h0022_WYG_262-15b"/>
從軍莫厭千塲醉即是金鑾寵命時<lb/>
　　　賀客府常中丞天府賢兄新除黔南經畧<lb/>
　　　　　　　　　　　　　　　前　人<lb/>
蓬瀛簪笏舊聫行紫極差池降寵章列國山河分鴈字<lb/>
一門金玉盡龍驤耿家符節朝中羙袁氏芝蘭閫外香<lb/>
烽戍悠悠限巴越佇聽歌詠兩甘棠<lb/>
　　　祝<hi>疑</hi>贈江西周大夫　　　　前　人<lb/>
否極生大賢九元降靈氣獨立正始風蔚然中興瑞淵<lb/>
<pb n="KR4h0022_WYG_262-16a"/>
淪照三古磊落涵涇渭真貌月懸秋雄詞雷出地具瞻<lb/>
先皇寵欲踐東華貴咫尺時不來千秋鼎湖淚因分三<lb/>
輔職進領南平位報政黄覇慙觀兵吕䝉醉歳星臨斗<lb/>
牛水國嘉祥至不獨蒼生蘇仍兼六騶轡恭聞廟堂畧<lb/>
欲斷匈奴臂剗釋自宸衷平戎在連帥時康簪笏冗世<lb/>
梗忠良議丘壑非無人松香有私志三朝倚天劍十萬<lb/>
浮雲騎可使河曲清羣<hi>集作郡</hi>公信兒戲滄溟用謙徳百<lb/>
谷走童稚禦衆付深人參籌湏偉器他年蓬蓽賤願附<lb/>
<pb n="KR4h0022_WYG_262-16b"/>
鴛鸞翅<lb/>
　　　旅次銅山途中先寄温州韓使君<lb/>
　　　　　　　　　　　　　　　前　人<lb/>
亂山滄海曲中有横陽道束馬過銅梁苕華坐堪老鳩<lb/>
鳴髙崖裂熊鬪深樹倒絶壑無坤維重林失蒼昊躋攀<lb/>
寡儔侣扶接念輿皁俛仰慄嵌空無因掇靈草梯<hi>疑作睇</hi>
窮聞戍鼔魂續頼丘禱敞豁天地歸縈紆村落好悠悠<lb/>
思蒋徑擾擾愧商皓馳想永嘉侯應傷此懐抱<lb/>
<pb n="KR4h0022_WYG_262-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_262-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷二百六十二<lb/>
</p>
<p>
</p>
  </div>
</body>
</text>
</TEI>
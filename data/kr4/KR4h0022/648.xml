<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百四十九</head>
    <p>
<pb n="KR4h0022_WYG_648-1a"/>
欽定四庫全書<lb/>
　文苑英華巻六百四十九　宋　李昉等　編<lb/>
　彈文<lb/>
　　彈賈執傅湛文一首<lb/>
　　彈張瑾將軍等文一首<lb/>
　　彈李子和將軍文一首<lb/>
　　為奚御史彈尚書某人入朝不敬文一首<lb/>
　　代御史王師旦彈莒國公唐儉文一首<lb/>
<pb n="KR4h0022_WYG_648-1b"/>
　　彈劍南東川節度使嚴礪文一首<lb/>
　　　彈賈執傅湛文<hi>梁大同中</hi>　　　　劉孝儀<lb/>
長兼御史中丞劉孝儀稽首言南康嗣王府行參軍知<lb/>
譜事賈執與前中書舍人傅湛在王座飲酒時上不安<lb/>
人從臺還聖體巳和湛乃揚眉瞋目謂執曰卿念天子<lb/>
我不見闕出悖慢言語連及于上共執忿諍湛昔經殺<lb/>
牛誤父自殺近效殘貪賄賂狼籍特逢觧網宥其餘命<lb/>
自被棄廢尤懐怨憤謗訕不遜謹按前兼通事舍人臣<lb/>
<pb n="KR4h0022_WYG_648-2a"/>
傅湛才簿<hi>一作薄</hi>駑蹇特荷抽擢自預左右頻蹈極刑押<lb/>
對鞫書累逢闕過未聞報効反懐恚憤聖體不安臣下<lb/>
憂懼而湛敢生怨望輕肆慢辭醜争及父心無愛敬戱<lb/>
語連上罪同悖逆未央馬瘦不覩廐令之忠甘泉道蕪<lb/>
遽見扶風之罪宜其狥乎東市尸彼轂門南康嗣王府<lb/>
參軍臣賈執始聞湛語初無逐雀之心末因私忿遂顯<lb/>
懐鴆之逆雖跡似折奸意由肆憾惡慢於人自彰穢醜<lb/>
見辱父子巳㑹季倫之辭争及其父復入梁蚡之難<hi>一作</hi>
<pb n="KR4h0022_WYG_648-2b"/>
<hi>歎</hi>是使王嬙悲于連累黒要喜於得用大子舍人始興<lb/>
蕃王臣蕭毅幸因祉祚爵預藩屏而散金失所設醴乖<lb/>
人雍容之賔未遊於雕苑號怒之容日醉於雷池致使<lb/>
博徒跅弛慢醉盈路<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>顔受辱曽無發糾並恕伯厚之<lb/>
心俱鳴路粹之責臣等參議請以見事依法免毅所居<lb/>
官觧執知譜事請議貶黜付之卿論不得厮預官流刺<lb/>
尚施行輙不禁止<lb/>
　　　彈張瑾將軍等文　　　　　杜正倫<lb/>
<pb n="KR4h0022_WYG_648-3a"/>
臣聞陳力就列不能者止鐘鳴漏盡夜行宜息故張良<lb/>
多病辭少傅而專道養韋賢告老謝丞相而乞骸骨豈<lb/>
惟體非筋力不可疲殆從政抑亦情重謙退欲以亷讓<lb/>
𢎞道自時積亂離乆習澆弊仁義之化忽之其若遺名<lb/>
利所存苟得而無耻今四海乂安羣生樂業陛下思治<lb/>
之情勞於寤寐臣謂欲防其末先正其本若亷耻之教<lb/>
不行則昇平之化無自謹按瑾等理治之敎義多罕稱<lb/>
出身事主行能兼闕年方壯也尚不如人耄又及之無<lb/>
<pb n="KR4h0022_WYG_648-3b"/>
能為矣張瑾㧞跡行陣素無才畧自歸聖朝總兵<hi>一作屢總</hi>
過任子玉之戰頻有䘮師須賈之髪未足論罪朝廷假<lb/>
以餘年不寘于法陛下再造天地更施雲雨瑾等並以<lb/>
髪齒流恩遂使名器踰量特進之號擬迹竇周公冠軍<lb/>
之名連衡霍去病既年在遲暮智之老成宜思静退自<lb/>
安止足而外託闕庭之戀内希筐篚之恩牽力衰朽强<lb/>
顔預朝<hi>一作強預朝㑹</hi>陛下仁愛之心形容于萬物以其不堪<lb/>
侍立特于廊下賜坐叨榮自若聞寵不驚貪競之志更<lb/>
<pb n="KR4h0022_WYG_648-4a"/>
深靦目<hi>一作冐</hi>之顔愈厚臣聞設法訓人在𢎞其教引年<lb/>
敬老終取于賢寧有庸庸之流諄諄若是而可均彼上<lb/>
庠忝兹厚秩且名曰人臣事乖朝列養非貴徳坐異論<lb/>
道縱慶雲之㑹不别荆棘闕恩傷敎其如禮何臣以庸<lb/>
才謬當朝寄風俗未清實任其咎瑾等爵秩既隆虧損<lb/>
尤大釋此不問安事狐貍激貪止競宜從隗始儻天地<lb/>
含容未至<hi>一作忍</hi>屏黜請斥放之罷歸里第且七十致仕<lb/>
古今通規近代以来貪競不息臣随即舉劾恐䧟罪者<lb/>
<pb n="KR4h0022_WYG_648-4b"/>
多内外諸司有如此比散下知之使遵節制四維以張<lb/>
彛倫式叙<lb/>
　　　彈李子和將軍文　　　　　杜正倫<lb/>
臣某言臣聞同隂以息分路尚有悽然向隅成悲滿堂<lb/>
猶且不樂况天倫長逝伉儷不終共被同車之歡遂隔<lb/>
今古撫存悼亡之痛有傷心目而可譬孔懐于行路忽<lb/>
齊體於泉壤對凶筵而奏艶妓悦新寵而忘舊哀此實<lb/>
名敎所不容人倫之尤蠧者也謹按子和一介庸流百<lb/>
<pb n="KR4h0022_WYG_648-5a"/>
行兼闕階縁際㑹叨濫恩榮乃分建茅參掌禁衛厠跡<lb/>
周行有年嵗矣縱前賢之行未識思齊而先王之禮宜<lb/>
其企及寧有弟䘮妻殞纔逾十旬子哭父歌遂同一日<lb/>
身被子髙之縗室對安人之簟隣舂不相而家妓畢陳<lb/>
節物共時而悲忻相對傷風損教莫此為甚何可視息<lb/>
人間參預朝列雖自鄶巳下無足致譏而告朔餼羊實<lb/>
愛其禮陛下勤求治理崇奨教義欲使習弊之人變于<lb/>
其道但子和器識庸下所傷尤大若凖常科則免而無<lb/>
<pb n="KR4h0022_WYG_648-5b"/>
耻請特加貶以敦禮教謹奏<lb/>
　　　為奚御史彈尚書某人入朝不敬文<lb/>
　　　　　　　　　　　　　　　陳子良<lb/>
臣聞孝愛資于事父忠敬盡于事君淑慎爾儀不愆于<lb/>
位聿修厥徳無忝所生苟虧格言必貽眀罰竊見某甲<lb/>
出自庸㣲素無才術幸以運逢義始早預周行佐命之<lb/>
勞巳酬爵土攀附之寵復典樞機擢自芻蕘功歸聖徳<lb/>
昔晉榮八座蔡謨始漸斯官漢貴五曹鄭均才沾此秩<lb/>
<pb n="KR4h0022_WYG_648-6a"/>
况某方圓無取叨據非宜而覆餗之譏于焉巳及欹器<lb/>
之戒如何遂盈不能翼翼在公兢兢從政及復入朝散<lb/>
誕無鞠躬之容陪軒慢懈乏䖍恭之禮有一于此身名<lb/>
何寘臣雖凡品職當糾察既覩相鼠之儀敢忘逐雀之<lb/>
志若斯風不黜方紊大猷宜正刑書以彰朝典請以某<lb/>
見事付大理治罪謹言<lb/>
　　　代御史王師旦彈莒國公唐儉文<lb/>
　　　　　　　　　　　　　　　許敬宗<lb/>
<pb n="KR4h0022_WYG_648-6b"/>
臣聞古人涖職不膳池魚前良罷官尚留家犢㧞園葵<lb/>
而自潔垂往哲之通規飲吳水而齊清標曩代之遺則<lb/>
若乃營求不巳貪猥無厭狥私利而黷官方挾朝權而<lb/>
侮天憲有一于此必寘眀科風聞唐儉往任尚書之日<lb/>
付託前鹽州刺史張巨令<hi>舊唐書作臣合</hi>遣録事參軍張正表<lb/>
元大節等專令檢校牧放私羊所判文書自云檢示約<lb/>
束剪毛之貨易州僚判署潜立公文市司勘估一同官<lb/>
案并有放羊人康莫賀咄所署文牒共稱牧長依問廵<lb/>
<pb n="KR4h0022_WYG_648-7a"/>
察使楊謩狀與新聲秩<hi>一作新聲扶</hi>同謹按前<hi>闕</hi>部尚書光<lb/>
禄大夫莒國公唐儉門資斗食器劣缾筲在勢為優唯<lb/>
聞酒徳座<hi>一作席</hi>賓常滿無匪博徒以逐兎之㣲庸屬鳳<lb/>
翔之興運功未參于執帛賞巳茂於桓圭效無補于經<lb/>
綸位乃隆于常伯由是越自泥滓超驤雲漢甲第髙門<lb/>
與絳灌而並列朱輪翠盖共吴鄧以齊驅寵出勲前化<lb/>
家開國任君才表揮翼在梁瀝膽隳肝未答謬官之刺<lb/>
驛魂飛魄豈謝匪服之榮反復乗此恩波肆其溪壑之<lb/>
<pb n="KR4h0022_WYG_648-7b"/>
性慿茲惠渥縱其姦慝之心敢以私産託於州將芻豢<lb/>
交易並立案于曹司牧圉家童咸假署于名級情包僣<lb/>
擬家有擅除以此論愆深驚視聼稽諸往冊國有常科<lb/>
其鹽州刺史張巨令昔在部符寵膺繁露趍其勢位擅<lb/>
役官寮資給貪夫成其敗類順行私令汨亂天綱請皆<lb/>
付法以清攸斁無任嫉惡之至謹奉白簡以聞<lb/>
　　　彈劍南東川節度觀察處置等使嚴礪文<lb/>
　　　　　　　　　　　　　　　元　稹<lb/>
<pb n="KR4h0022_WYG_648-8a"/>
故劍南東川節度觀察處置等使嚴礪在任日擅籍沒<lb/>
管内将士官吏百姓及前資寄住等庄宅奴婢等并<hi>集作</hi>
<hi>今於</hi>兩稅外加徴<hi>集作配</hi>錢米及草等謹件如後<lb/>
嚴礪擅籍沒管内将士官吏百姓及前資寄住塗山甫<lb/>
等八十八户庄宅共一百二十二所奴婢共二十七人<lb/>
竝在諸州頓内分析<lb/>
右臣伏凖前後制勅令出使御史所在訪察不法具狀<lb/>
奏聞臣昨三月一日勅令往劍南東川詳覆瀘川鍳官<lb/>
<pb n="KR4h0022_WYG_648-8b"/>
任敬仲贓犯於彼訪聞嚴礪在任之日擅籍沒前件庒<lb/>
宅奴婢等至今月十七日詳覆事畢追得所沒庒宅奴<lb/>
婢文案及執行案典耿琚馬元亮等檢勘得實據嚴礪<lb/>
元和二年正月十八日舉牒云<hi>集作稱</hi>管内諸州應經逆<lb/>
賊劉闢重圍内并賊兵到處所有應接及投事西川軍<lb/>
將州縣官所由典正前資寄住等所犯雖該<hi>集作經</hi>霈澤<lb/>
庒田須有所歸其有庒田奴婢桑柘錢物斛㪷邸店碾<lb/>
磑等悉皆搜檢勘得塗山甫等八十八户案内並不經<lb/>
<pb n="KR4h0022_WYG_648-9a"/>
驗問虚實亦不具事賊職名便収家産沒官其時都不<lb/>
聞奏所有<hi>集作取</hi>資財奴婢悉皆貨賣破用及配充作坊<lb/>
驅使其庒宅桑田元和二年三年租課嚴礪並巳徴収<lb/>
支用訖臣伏凖元和元年十月五日制西川諸州諸鎮<lb/>
刺史大将及參佐官吏将健百姓等應被脅從補署職<lb/>
官<hi>集作掌</hi>一切不問又凖元和二年正月三日赦文自今<lb/>
日巳前大<hi>集作反</hi>逆縁坐並與洗滌况前件人等悉是東<lb/>
川将吏百姓及寄住衣冠與賊黨素無管屬賊軍奄至<lb/>
<pb n="KR4h0022_WYG_648-9b"/>
暫被脅從狂冦既平再䝉恩蕩嚴礪違詔命苟利資財<lb/>
擅破八十餘家曽無一字聞奏豈惟剥下實謂欺天其<lb/>
庒宅等至今見被使司收管臣訪聞本主並在側近控<lb/>
告無路漸至流亡伏乞聖慈勒本道長吏及諸州刺史<lb/>
招葺<hi>集作緝</hi>疲人一切却還産業庶使孤窮有託編户再<lb/>
安其本判官及所管刺史仍乞加貶責以懲<hi>集作絶</hi>奸欺<lb/>
嚴礪又于管内諸州元和二年兩稅錢外加配百姓草<lb/>
共四十一萬四千八百六十七束每束重一十一斤<lb/>
<pb n="KR4h0022_WYG_648-10a"/>
右臣伏凖前後制勅令及毎嵗㫖條兩稅留州使錢外<lb/>
加率一錢一物州縣長吏並同枉法計贓仍令出使御<lb/>
史訪察聞奏又凖元和二年赦文大辟罪巳下咸䝉恩<lb/>
蕩准官典犯贓不在此例臣又<hi>集作訪</hi>聞嚴礪加配前件<lb/>
草凖前月日追得文案及執行案典姚孚檢勘得實據<lb/>
嚴礪元和二年七月二十一日舉牒稱管内郵驛要草<lb/>
於諸州秋稅錢上毎貫加配一束至三年秋稅又凖前<lb/>
加配計當上件草臣伏凖毎年㫖條館驛並<hi>集作自</hi>有正<lb/>
<pb n="KR4h0022_WYG_648-10b"/>
科不合于兩稅錢外擅有加徴况嚴礪元和三年舉牒<lb/>
巳云凖二年舊例徴收必恐自此相承永使<hi>集作為</hi>疲人<lb/>
重困伏乞勒本道長吏嚴加禁斷本判官及刺史等仍<lb/>
<hi>集作伏</hi>乞凖前科責以息誅求<lb/>
嚴礪又於梓遂兩州元和二年兩稅外加徴錢共七千<lb/>
貫文米共五千石<lb/>
右臣伏凖前月日追得文案及執行案典趙眀志勘騐<lb/>
<hi>集作檢勘</hi>得實據嚴礪元和二年六月舉牒稱綿劍兩州供<lb/>
<pb n="KR4h0022_WYG_648-11a"/>
元和元年北軍頓逓費用倍多量於梓遂兩州秋稅外<lb/>
加配上件錢米添填綿劍兩州頓逓費用者臣又牒勘<lb/>
綿州得勘報稱元和二年軍資錢米悉凖舊額收盡送<lb/>
使訖並不曽交領得梓遂兩<hi>集作等</hi>州錢米添填頓逓亦<lb/>
無可<hi>集作充</hi>折當州錢米處者臣又牒勘劍州得報稱元<lb/>
和元年所供頓逓侵用百姓腹内二<hi>集作兩</hi>年夏稅錢四<lb/>
千二十三貫三文使司令於其年軍資錢内尅下訖其<lb/>
米即用元和元年米充並不侵用二年軍資錢米數使<lb/>
<pb n="KR4h0022_WYG_648-11b"/>
司亦不曽交<hi>集作支</hi>梓州遂州米充填者臣伏念綿劍兩<lb/>
州供頓自合凖制<hi>集作勅</hi>優矜梓遂百姓何辜擅令倍出<lb/>
租賦況所徴錢米數内凖尅下劍州軍資錢米四千二<lb/>
十三貫三文其餘錢及米並是嚴礪加徴别有支用其<lb/>
本判官及梓州遂州刺史悉合科處以例將来擅收沒<lb/>
塗山甫等莊宅奴婢及於兩稅外加配錢米草等本判<lb/>
官及諸州刺史名銜并所収色目謹具如後<lb/>
　　擅収奴婢庄宅等元舉牒判官度支副使檢校尚<lb/>
<pb n="KR4h0022_WYG_648-12a"/>
　　書刑部員外郎兼侍御史賜緋魚袋崔延<lb/>
　　　都計諸州擅沒莊共六十三所宅四十八所奴<lb/>
　　　一十人婢一十七人<lb/>
　　於管内諸州元和二年秋税錢外随貫加配草元<lb/>
　　舉牒判官觀察判官殿中侍御史内供奉盧詡<lb/>
　　　都計諸州共加配草四十一萬四千八百六十七束<lb/>
　　加徴梓遂兩州元和二年秋税外錢及米元舉牒<lb/>
　　判官攝節度判官監察御史裏行裴浰<lb/>
<pb n="KR4h0022_WYG_648-12b"/>
　　　計兩州徴錢共七千貫文米共五千石<lb/>
　　梓州刺史檢校尚書左僕射兼御史大夫嚴礪<lb/>
　　　元和四年三月八日身亡擅收塗山甫等莊二十<lb/>
　　　九所宅四十一所奴九人婢一十七人加徵錢三<lb/>
　　　千貫文米二千石草七萬五千九百五十二束<lb/>
　　　<hi>元和二年三萬一千七百九十二束元和三年四萬四千一百六十束</hi>
　　遂州刺史栁䝉<hi>英華作濛</hi>
　　　擅收沒李簡等莊八所宅四所奴一人加徴錢<lb/>
<pb n="KR4h0022_WYG_648-13a"/>
　　　四千貫文米三千石草四萬九千五百三十五<lb/>
　　　束<hi>元和二年二萬四千五百三束元和三年二萬五千四百八十二束</hi>
　　綿州刺史陶鍠<lb/>
　　　擅収沒文懐進等庒二十所宅三十所加徴草<lb/>
　　　八萬八千六百八十八束<hi>元和二年三萬八千九十三束元和三年</hi>
　　　<hi>五萬五百九十五束</hi>
　　劍州刺史崔實成<hi>元和二年十一月五日改授印州刺史</hi>
　　　擅収沒鄧琮等庒六所加徴草二萬一千八百<lb/>
<pb n="KR4h0022_WYG_648-13b"/>
　　　七十七束<hi>元和二年九千三十九束元和三年一萬二千七百七十八束</hi>
　　普州刺史李怤<lb/>
　　　元和二年加徴草六千束三年加徴草九千四<lb/>
　　　百五十束<lb/>
　　合州刺史張平<lb/>
　　　元和二年加配草三千四百六十二束三年加<lb/>
　　　徴草五千六百五束<lb/>
　　渝州刺史邵膺<lb/>
<pb n="KR4h0022_WYG_648-14a"/>
　　　元和二年加徴草二千六百一十四束三年加<lb/>
　　　徴草三千七百二十束<lb/>
　　榮州刺史陳雷<lb/>
　　　元和二年加徴草九千四百三束三年加徴草<lb/>
　　　五千四百二十七束<lb/>
　　瀘州刺史兼御史劉文翼<lb/>
　　　元和二年加徴草三千八百五十三束三年加<lb/>
　　　徴草三千八百五十束<lb/>
<pb n="KR4h0022_WYG_648-14b"/>
　　資州元和二年加徴草一萬五千七百九十八束<lb/>
　　　三年加徴草一萬六千二百二十五束<lb/>
　　簡州元和二年加徴草二萬四千一百四束三年<lb/>
　　　二萬三千一百一十八束<lb/>
　　陵州元和二年加徴草二萬四千六百六束三年<lb/>
　　　二萬三千八百六十一束<lb/>
　　龍州元和二年加徴草八百九十一束三年二萬<lb/>
　　　三千八百六十一束<lb/>
<pb n="KR4h0022_WYG_648-15a"/>
右以上本判官及刺史等名衘并所徴收名目謹具如<lb/>
前其資簡等四州刺史或縁割屬西川或縁停替遷授<lb/>
伏乞委本道長史各據徴收年月具勘名衘聞奏<lb/>
以前件狀如前伏以聖慈軫念切在蒼生臨御五年三<lb/>
布赦令殷勤曉諭優在<hi>集作恵</hi>困窮似渉擾人頻加禁斷<lb/>
况嚴礪本是梓州百姓素無藝<hi>集作才</hi>行可稱乆在兵間<lb/>
過䝉<hi>集作於</hi>奨㧞陛下録其末<hi>集作㣲</hi>効移鎮東川仗節還<lb/>
鄉寵光無比固合撫綏士<hi>集作黎</hi>庶上副天心蠲减征徭<lb/>
<pb n="KR4h0022_WYG_648-15b"/>
内榮鄉里而乃横徴暴賦不奉典常擅破人家自豐私<lb/>
室訪聞管内産業阡陌相連僮僕資財動以萬計雖則<lb/>
<hi>一作即</hi>沒身謝晷而猶遺患在人謂宜諡以配名削其褒<lb/>
贈用懲不法以警将来其本判官及諸州刺史等或苟<lb/>
務容軀競謀侵削或分憂列郡莫顧詔條但授節将指<lb/>
揮不懼朝廷典憲共為䝉蔽皆合痛繩臣職在觸邪不<lb/>
勝其憤謹録奏聞伏聼<hi>集作候</hi>勅㫖<lb/>
　文苑英華巻六百四十九<lb/>
</p>
<p>
</p>
  </div>
</body>
</text>
</TEI>
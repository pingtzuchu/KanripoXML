<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七十七</head>
    <p>
<pb n="KR4h0022_WYG_077-1a"/>
欽定四庫全書<lb/>
　文苑英華巻七十七　　　宋　李昉等　編<lb/>
　樂七<lb/>
　　焦桐入聽賦一首　　　無絃琴賦一首<lb/>
　　五色琴絃賦一首　　　孔子彈文王操賦一首<lb/>
　　鍾期聽伯牙鼓琴賦一首<lb/>
　　鍾期聽琴賦一首　　　朱絲繩賦二首<lb/>
　　昭文不鼓琴賦一首<lb/>
<pb n="KR4h0022_WYG_077-1b"/>
　　　焦桐入聽賦<hi>以泠然雅音至聽方識為韻</hi>　王　起<lb/>
聽之微者不必五音伊焦桐之逸韻契伯喈之眀心氣<lb/>
逐炎炎始將隨於槁木聲飛烈烈終見用於雅琴當其<lb/>
大匠未收樵人所利圭葉零落孫枝殘瘁以薪見迷以<lb/>
竈求媚聲連而丹焰乍飛響送而紅星忽墜聞之者徒<lb/>
為木之槁火之熾殊不知八音之珍佇五絃之至彼美<lb/>
中郎神妙無方樂無不審音無不詳聽執爨之間克諧<lb/>
律吕聞就燥之處乍含宫商乃言曰惜乎斯桐韻實天<lb/>
<pb n="KR4h0022_WYG_077-2a"/>
假可以加雕斲可以暢韶雅何混彼樗林而棄于薪者<lb/>
於是收質燄燄求音泠泠撲滅其色鱗皴其形被之以<lb/>
絃佇水流而山立鼓之為操必鶴舞而魚聽<hi>平聲</hi>則知桐<lb/>
之成器待其人而克定桐之有聲非其人而靡聽向若<lb/>
清耳不傳瓌材遂損希聲率爾聾俗猶然則半死之根<lb/>
誰一收其餘燼孤生之榦將久滅於青烟桐之爇兮人<lb/>
之徳焚身之<hi>闕</hi>兮躬忽見屈殊不知焦尾為珍竟獲伸<lb/>
於多識至矣哉<hi>一無此三字</hi>感知音者願是傚而是則<lb/>
<pb n="KR4h0022_WYG_077-2b"/>
　　　無絃琴賦<hi>以舜歌南風待絃後發為韻</hi>　　張　隨<lb/>
陶先生解印彭澤抗跡廬阜不矯性於人代笑遺名於<lb/>
身後適性者以琴怡神者以酒酒兮無量琴也無絃粲<lb/>
星徽於日下陳鳳啄<hi>一作軫</hi>於風前振素手以揮拍循良<lb/>
質而周旋幽蘭無聲媚庭際之芬馥緑水不奏流舍後<lb/>
之潺湲以為心和即樂暢性静則音全和由中出静非<lb/>
外傳若窮樂於求和即樂流而和䘮扣音以徴静則音<lb/>
溺而静捐是以撫空器而意得遺繁絃而道宣豈必誘<lb/>
<pb n="KR4h0022_WYG_077-3a"/>
𤣥鵠以率舞驚赤龍而躍泉者哉如是載指載撫以逸<lb/>
以和因向風以舒嘯聊據梧以安歌曰樂無聲兮情逾<lb/>
倍琴無絃兮意彌在天地同和有真宰形聲何為迭相<lb/>
待客有聞而駭之曰樂之優者惟琴君之聖者惟舜稽<lb/>
八音而見重彈五絃以流韻故長養之風薰而敦和之<lb/>
徳順無為而天下自理垂拱而海外流<hi>一作求</hi>覲伊徳音<lb/>
之所感與神化而相㕘固以極天而蟠地豈惟自北而<lb/>
徂南然則琴備五音不可以闕絃為音而方用音待絃<lb/>
<pb n="KR4h0022_WYG_077-3b"/>
而後發苟在意而遺聲則器空而樂歇先生特<hi>一作待</hi>執<lb/>
由心之理而昧感人之功俾清濁不聞於小大宫商莫<lb/>
辨夫始終攫之深舍之愉促空軫而奚則角為民徴為<lb/>
事扣無聲而曷通秖反舌<hi>疑作反古</hi>以自異寔詭代而違同<lb/>
孰若同静華以發外合恬和而積中傳雅操於心手播<lb/>
徳音乎絲桐俾其審音者悟専一之節奏知變者美更<lb/>
張之道崇先生曰吾野人也所貴在晦而黜聰若夫廣<lb/>
樂以成教安敢與䕫而同風<lb/>
<pb n="KR4h0022_WYG_077-4a"/>
　　　五色琴絃賦<hi>以宫商角徵羽文武為韻</hi>　　仲子陵<lb/>
絃有五色而播盖出乎舜宫方理之而登於夀域故制<lb/>
此而歌夫薰風黒與青間青與赤通或以白而受采或<lb/>
以黄而居中本乎朱襄以至陶唐因加而自七至八以<lb/>
少乎惟宫與商事匪因於蠶餌或不由於解<hi>疑作蟹</hi>筐園<lb/>
客以登夫鈎軫墨子徒歎於蒼黄及其瓠巴所彈師文<lb/>
所學流連昭<hi>一作放</hi>曠縹緲綿邈莫不因其静好生此和<lb/>
樂張伯牙之號鐘含師曠之清角八音克諧兮自比五<lb/>
<pb n="KR4h0022_WYG_077-4b"/>
色相宣兮有以雖因聲以至用終假色而為美清音從<lb/>
内而發和氣由中而起奏激楚則引以結風歌陽春則<lb/>
雜以流徵或向虚壑或臨積水影歴歴而分形聲泠泠<lb/>
而過耳直其躬而能屈鮮其色而受汙惡以紫而奪朱<lb/>
常恐新而代故大白若辱有以見至道之源小扣必鳴<lb/>
有以昭儒者之度召姑洗則草木潜發歌黄鐘而川池<lb/>
異沍泉魚瀺灂以躍鱗雲鶴婆娑而拂羽至如心有所<lb/>
感聲成於文既為事而為物亦有臣而有君哀而不慘<lb/>
<pb n="KR4h0022_WYG_077-5a"/>
樂而不分著萬物之情性和二氣之絪縕别有鳴琴在<lb/>
筵實篚無覩木繩則直色然後取儻同聲之不遥願聞<lb/>
乎亂之以武<lb/>
　　　孔子彈文王操賦<hi>以審音知人前後一揆為韻</hi>
　　　　　　　　　　　　　　　薛勝之<lb/>
文王有聲惟聖能審初彈雅操知徳音而有懐稍奏遺<lb/>
音覺儀形之可禀黮然之狀已究鏘然之響可尋述而<lb/>
不作載好其音徳必不孤諒前聖合於後聖道乃無二<lb/>
<pb n="KR4h0022_WYG_077-5b"/>
誠此心達於彼心其神也邂逅相遇其慮也罔或不欽<lb/>
則知掩四方而氣正加一絃而義深曲引烝哉調吟皇<lb/>
矣穆穆乎順帝之則洋洋乎令聞不已同聲相應雖千<lb/>
古而㑹徽音異日而論猶萬邦而聆遺美所以聖賢不<lb/>
逺古今一揆且將合于心豈獨盈乎耳既而温故知新<lb/>
若聖與仁千里同風自冥契於風韻千年一聖當間出<lb/>
於聖人玉指廻軫朱絃應律運八風而吹萬迭五音而<lb/>
不一既而文徳在兹以寜王道宥宻斯操也必俟後賢<lb/>
<pb n="KR4h0022_WYG_077-6a"/>
吾無間然陟降因我而著昭穆因我而宣符盍徹之言<lb/>
無毫釐乖於是叶同音之理豈合度差於前是謂惟神<lb/>
所受繼聖之後自得於心匪傳於口稽帝謂之意勤止<lb/>
豈無非天縱之才生知何有無音不合無徳不宜翼翼<lb/>
之心因心而㑹亹亹之善盡善而知師襄於是作而言<lb/>
曰子聖人也與文王而同規<lb/>
　　　鍾期聽伯牙鼓琴賦　　　　林慮山人<lb/>
天贊厥徳惟伯牙與鍾期一則能清師曠之耳一則能<lb/>
<pb n="KR4h0022_WYG_077-6b"/>
調園客之絲惬易象斷金之義應詩人伐木之詞審爾<lb/>
律吕不爾瑕疵何千載之見遇使二妙以同時且琴者<lb/>
所以納正禁邪<hi>白虎通琴者禁也禁止淫邪以正人心</hi>弄者所以協情和<lb/>
<hi>一作利</hi>性必藉其手敏亦假其心静使音無所容於姦聲<lb/>
安得惑於鄭若然者信可謂能彈而復思乎善聽能彈<lb/>
奚若播於往古善聽伊何奏難鹵莽所以協律之六應<lb/>
聲之五故將中感於天地豈惟外合於匏土不爾何貴<lb/>
鍾期之聽何尚伯牙之鼓𬗟想二子徽音不瑕冥合匪<lb/>
<pb n="KR4h0022_WYG_077-7a"/>
慙於郢匠絶藝方超於瓠巴賴爾能聽知子有嘉苟解<lb/>
揮宫以按徵豈勞樹羽與崇牙乃若被褐懐珠當年入<lb/>
賦合絲桐之響希爾促柱有金石之音思君恵顧以聲<lb/>
韻當於清彈以詩書同乎雅琴顧惟<hi>一作願以</hi>小人之述得<lb/>
廻君子之心儻能順聽欲仰訴於知音<lb/>
　　　鍾期聽琴賦<hi>并序</hi>　　　　　王太真<lb/>
昔曽待詔金門屬吾君躭道久之事寝歸歟寧省竊服<lb/>
古訓見郭林宗傳曰貞不絶俗隠不違親賢哉斯文生<lb/>
<pb n="KR4h0022_WYG_077-7b"/>
人端格然恨甘㫖不足每淪翮自咎及耿坐虚館凝神<lb/>
定靈夜分假寐如聞琴聲發越宛在左右寤而驚惋貴<lb/>
知音為難感鍾期善聽因賦是以廣意<lb/>
寂兮琴之徳寥兮琴之聲徳徹隂陽之奥聲涵淳粹之<lb/>
精體空洞響真清偉上皇之遺功超萬祀之垂名祇聞<lb/>
成連伯牙以傳曲忽覩師文子春而移情俟良知轉化<lb/>
靡忒鍾子期故有空山之谷清澗之湄幽人髣髴絶粒<lb/>
茹芝憑髙梧引長颸激楚窈窕流波逶迤陽阿布濩結<lb/>
<pb n="KR4h0022_WYG_077-8a"/>
緑參差髙秋風冷逺浦霜滋素月滿繁星稀雅調閒逸<lb/>
流風逺吹鍾期當日傾耳志之怡性愜靈中矩應規躊<lb/>
躇四顧侯其褘而曰聽商則知愁霖春零聞角乃覩韶<lb/>
華秋榮羽發則寒生朱夏徵来則暑移𤣥英陵厲翕忽<lb/>
消息竭盈君子恱懌導心和平斯實庖丁投刃而節應<lb/>
郢人運斤而風生者也夫其髙張絶絃韻清調苦惝怳<lb/>
惻憾一龍一虎猛將之逐虜冰雪操蘭蕙薰嶷兮崇山<lb/>
勁若寒雲烈士之諫君跂燕趙望江漢行路難杳無畔<lb/>
<pb n="KR4h0022_WYG_077-8b"/>
淋漓沸渭牢落泮渙逰子之悽斷徽未撫涕横流悲宿<lb/>
昔心悠悠樵童牧豎登孤丘哀引南音一何楚囚興歌<lb/>
百里又喜子游應事態移體物聲愁或飛而不速或擁<lb/>
而不留愔愔泠泠窮微達幽一偶鍾生之聽妙極而不<lb/>
周於是䕫襄愕眙昭曠咄咨音有至而乃發發當及乎<lb/>
此時乃理雲和寫咸池感天地動神祇𤣥鶴鼓舞鳳凰<lb/>
来儀風雷并雲雨隨黄帝之所聽瑩伊代人疇敢以窺<lb/>
鍾子兀然收聽反視沉吟不已感樂之至精得音之㣲<lb/>
<pb n="KR4h0022_WYG_077-9a"/>
㫖信音之難盖曲有此誠在聽之以心安可察之以耳<lb/>
嗟嗟琴韻盡美矣<lb/>
　　　朱絲繩賦　　　　　　　　失　名<lb/>
達者覩物而自識眷繩而象直白能受采知成用而可<lb/>
修樂匪在音遂執中而有得諒絲繩之為物類託質以<lb/>
自<hi>一作孤</hi>植幸操張以一伸任縱横而取則故能貞而守<lb/>
正勁以全真含至和以不屈抱孤直以誰鄰若剛克以<lb/>
自致諒柔立而有音齊達人之履道比君子之修身久<lb/>
<pb n="KR4h0022_WYG_077-9b"/>
而莫渝豈紅紫之見奪勁而不撓非糾纒之為倫當其<lb/>
涚水初滋勢如束理女工爰作視其所以如疑積微於<lb/>
杪忽遂立質於經紀察其本同成經以自綸喻乎時表<lb/>
直道以如砥挂端標以有凖持正色而為美將配徳於<lb/>
清壺願齊名於直矢故能從繩作直因物寓詞苟一繩<lb/>
之可法將百行以為師義足仰而象矣理自中而得之<lb/>
直可自侔奚感鮑君之與色非我行徒興墨子之悲将<lb/>
勁挺而自守庶回邪而不欺俾夫取象師心必由斯道<lb/>
<pb n="KR4h0022_WYG_077-10a"/>
攷<hi>一作盼</hi>朱絲之外物得素尚于中抱奚水鑑之足徵拒<lb/>
韋絃之是保觀夫正不與奸色儔勸吾人之聿修直不<lb/>
為虚聲枉俾吾人之取象故能名昭樂曲義暢人謨鄙<lb/>
在棼而不理賤為直以就汙願處微而自正終守直以<lb/>
不渝足以詭良材而轉雅操端循質而喻通途茍中正<lb/>
之可進願從繩而已乎<lb/>
　　　第二　　　　　　　　　　庾承宣<lb/>
絲之為體兮柔以順徳絲之為用兮施之則直從其性<lb/>
<pb n="KR4h0022_WYG_077-10b"/>
而不改成其音而罔忒故君子體直以為象履中而立<lb/>
身豈委曲而取媚將勁挺而惟新既端懿以難匹想髙<lb/>
張而莫倫初未為絃兮信任其舒巻既比夫矢也諒難<lb/>
乎屈伸寜懼不合於衆而改操不同其類而易真雖立<lb/>
質以假物立音而因人敦夫㡛氏之功辨夫園客之養<lb/>
非繞指以可恱將如絲而是仰志士以是而興歎詩人<lb/>
因此而取象清廟之瑟非我而莫聞空桑之琴非我而<lb/>
奚響惟直是與惟端是求惡靡然以從俗恥紛若以隨<lb/>
<pb n="KR4h0022_WYG_077-11a"/>
流天心保貞側媚見而用悔<hi>疑</hi>神道助正謇諤鑒而無<lb/>
憂信乎去邪以受福孰不履正而身修間其色兮未嘉<lb/>
素其質兮孰美信挺挺而直繩是若固奕奕而渥丹無<lb/>
比欲衆之好我染之而匪他知代之惡邪直之而有以<lb/>
非矯其俗將遷其時寧三思而有贊諒一向而無疑道<lb/>
在斯而為得文捨此而何之古所以嗟是非而莫分怨<lb/>
邪正之難考多将任情而媚俗鮮能率性而行道何不<lb/>
鑒朱繩而獨異與羣類而且殊其美雖偶其道則孤儻<lb/>
<pb n="KR4h0022_WYG_077-11b"/>
斯言而是當又可得而已乎<lb/>
　　　昭文不鼓琴賦　　　　　　吴　冕<lb/>
息絃軫兮大樸𤣥同忘琴音兮至人守中道不緣情則<lb/>
去聲而外寂徳惟抱素故含和而内融於是見髙士之<lb/>
心出常人之境其養貴默其伎尚静及巻懐而克順反<lb/>
不鼓而是逞韞藝如何𤣥徳靡他知迷則達用晦實多<lb/>
虚張不彈俾指節而交暢全聲入妙脗心曲而同和且<lb/>
人心静為常琴心虚為主將寧體於道樞亦守器於徳<lb/>
<pb n="KR4h0022_WYG_077-12a"/>
宇壊之無故常寂響而有餘用之則虧乃含音而莫吐<lb/>
故自適於胷臆亦何用於角羽顔子所以如愚昭文由<lb/>
是不鼓近情好樂尚徳養空罷奏南音悟人間之客寄<lb/>
不操三峽體山下之泉䝉斯懐柔之古者竟生白於仙<lb/>
宫夫動極則静音繁不復守樸外真含虚内肅施絃罔<lb/>
舉則見素而如絲沉聲莫發乃繁根而猶木因雅韻而<lb/>
不奏識道情之所蓄此則恬然誰與寂爾自躭希夷既<lb/>
造妙理難探栗里無絃淵眀則矯王門碎質安道更慙<lb/>
<pb n="KR4h0022_WYG_077-12b"/>
是以飾外者貴其體備厚内者尚其包含於戯琴心懸<lb/>
解幽響何答于以閒和于以虚納十指攸措咸制動而<lb/>
是宜五音知常各處寂而不雜故琴黙而美昭信仁静<lb/>
而道合<lb/>
　<lb/>
　<lb/>
　<lb/>
　文苑英華巻七十七<lb/>
</p>
<p>
</p>
  </div>
</body>
</text>
</TEI>
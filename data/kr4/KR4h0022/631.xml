<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百三十二</head>
    <p>
<pb n="KR4h0022_WYG_631-1a"/>
欽定四庫全書<lb/>
　文苑英華巻六百三十二　宋　李昉等　編<lb/>
　謝恩五<lb/>
　　謝出餞宴狀一首　　謝賜設狀四首<lb/>
　　謝賜宴狀二首　　　謝賜食狀三首<lb/>
　　謝賜酒脯等狀一首　謝賜人粮馬料狀一首<lb/>
　　謝賜米麵狀一首　　謝賜大麥麵狀一首<lb/>
　　謝賜鹿狀二首　　　謝賜魚狀一首<lb/>
<pb n="KR4h0022_WYG_631-1b"/>
　　謝賜蟹狀一首　　　謝賜車螯蛤蜊等狀二首<lb/>
　　謝賜甘子狀一首　　謝賜甘蔗芋等狀一首<lb/>
　　謝賜茶果狀一首<lb/>
　　　謝恩命遣高将軍出餞狀　　李　邕<lb/>
右高力士奉宣口勑以臣臨政特令賜宴恭承惠渥伏<lb/>
念庸㣲天地周仁木石知感不勝惶悚戴荷之極臣死<lb/>
罪死罪臣歴觀自古君臣凡所際㑹或因縁黨進或收<lb/>
接功成故未謁而知不言而信豈有地孤援寡毁衆謗<lb/>
<pb n="KR4h0022_WYG_631-2a"/>
深察䝉蔽之中致昭曠之外逢陛下特達之遇當陛下<lb/>
明聖之朝事出常均恩重今昔臣誓将瀝血足可竭誠<lb/>
徒欲殺身豈能報徳至如勵精勤政舉直狥公副陛下<lb/>
憂人之心行陛下𢎞道之化豈<hi>一作安</hi>敢失墜以負神明<lb/>
但函關路懸長安日逺不任戀主慺慺之至<lb/>
　　　謝賜設狀　　　　　　　　白居易<lb/>
右今日守謙奉宣聖㫖以<hi>臣</hi>初入院特賜設者<hi>臣</hi>生長<lb/>
窮賤才質孱㣲草野鄙夫風塵走吏豈期聖造擢在禁<lb/>
<pb n="KR4h0022_WYG_631-2b"/>
闈煦以天慈賜之豐食<hi>集作賜以御食</hi>臣所以陵兢受命俯伏<lb/>
荷恩心魂不寧手足無措况罇開九醖筵<hi>集作饌</hi>列八珍<lb/>
惠過加籩榮優置醴金罍引滿将皇澤而共深玉饌屬<lb/>
厭與聖徳而俱飽終食且歎捫心自驚戰汗慙惶隕越<lb/>
于下謹奉狀陳謝以聞謹奏<lb/>
　　　謝賜設及疋帛狀<lb/>
右今日高品劉全節奉宣進止<hi>集作㫖</hi>以臣等在院覆策<lb/>
畢特加慰問并賜設及疋帛者<hi>臣</hi>等職在掌文詔令考<lb/>
<pb n="KR4h0022_WYG_631-3a"/>
䇿雖竭鄙昧猶懼闕遺豈意皇鍳下臨聖慈曲至惠加<lb/>
賜食榮及承筐寵厚縑緗仰難勝於𤣥貺恩深醉飽退<lb/>
有愧於素飡徒積慙惶何酧慶賜無任感戴屏營之至<lb/>
　　　謝賜設狀　　　　　　　　元　稹<lb/>
右今日某乙奉宣恩㫖賜<hi>臣</hi>就院設者<hi>臣</hi>聞推食之賜<lb/>
用勸勲勞置醴之恩以待賢彦㣲<hi>臣</hi>猥承天眷擢在内<lb/>
庭雨露頻施涓埃莫効陛下載分美禄特降珍羞空懐<lb/>
滿腹之慙未有沃心之鯁既充膚革誓竭肺肝竊位素<lb/>
<pb n="KR4h0022_WYG_631-3b"/>
飡實非誠願㣲<hi>臣</hi>無任感激恩私之至<lb/>
　　　為中丞滎陽公赴桂州長樂驛謝勑設狀<lb/>
　　　　　　　　　　　　　　　李商隱<lb/>
右今月某日中使某奉宣進止<hi>集作㫖</hi>就長樂驛賜<hi>臣</hi>及<lb/>
将吏等設饌者将承閫<hi>集作藩</hi>寄尚忝朝恩絡繹八珍芬<lb/>
芳九醖<hi>臣</hi>階縁薄伎塵辱脩塗楊執㦸之讀書雖無非<lb/>
聖董太中之對䇿何補清時忽委亷車乍離閨籍誠欣<lb/>
列土實耿辭天然猶食指告祥朶頥有慶爰於近驛式<lb/>
<pb n="KR4h0022_WYG_631-4a"/>
降貴臣酒自堯罇饌分禹膳<hi>集作殷鼎</hi>下霑将校旁耀路岐<lb/>
况臣平生本實孤賤懐書奉役久無黔突之謀入國展<lb/>
儀且懵殽蒸之禮飽期滿腹醉更憂心終虞負乗之災<lb/>
無報雲天之施臣與将吏等無任望闕感恩結戀屏營<lb/>
之至<lb/>
　　　九月九日謝恩賜曲江宴㑹狀<lb/>
　　　　　　　　　　　　　　　白居易<lb/>
右今日伏奉進止<hi>集作㫖</hi>賜<hi>臣</hi>等於曲江宴㑹特加宣慰<lb/>
<pb n="KR4h0022_WYG_631-4b"/>
并賜酒脯等者伏以重陽令節大有豐年錫宴於無事<lb/>
之朝追歡於最勝之地况天厨酒脯御府管絃寵賜忽<lb/>
降於寰中慶幸實生於望外仍加慰諭曲被輝華<hi>臣</hi>等<lb/>
各以凡才同叅宻職幸遇休明之日多承飫賜之恩樂<lb/>
感形骸歡容動而成舞榮<hi>集作澤</hi>均草木秋色變以為春<lb/>
徒激丹心豈報𤣥澤謹奉狀陳謝以聞謹奏<lb/>
　　　三月三日謝恩賜曲江宴樂狀<lb/>
　　　　　　　　　　　　　　　前　人<lb/>
<pb n="KR4h0022_WYG_631-5a"/>
右今日伏奉聖恩賜<hi>臣</hi>等於曲江宴樂并賜茶果者伏<lb/>
以暮春良月元已嘉辰已<hi>集作獲</hi>侍宴於内庭又賜歡於<lb/>
曲水蹈舞跼地懽呼動天况妓樂選於内坊茶果出於<lb/>
中庫榮降天上寵驚人間<hi>臣</hi>等謬列近司猥承殊渥<hi>集作</hi>
<hi>澤</hi>捧觴知感終宴懐慙肉食無謀未展㳙埃之効素飡<lb/>
有愧難勝醉飽之恩以此兢惶未知所報謹奉狀陳謝<lb/>
以聞謹奏<lb/>
　　　謝賜食狀　　　　　　　　張九齡<lb/>
<pb n="KR4h0022_WYG_631-5b"/>
右<hi>臣</hi>等面奉進止令就集賢院與諸學士等觀聖注道<lb/>
徳經尋又賜臣等食竊味道膄兼承珍饌聞義飽徳虛<lb/>
往實歸<hi>臣</hi>等何人叨承渥澤不勝惶悚感戴之至<lb/>
　　　謝每日賜食狀　　　　　　常　衮<lb/>
<hi>臣</hi>衮言<hi>臣</hi>聞恩或曲存義不虚受故耆儒碩徳方載珍<lb/>
羞大節殊勲乃加禮食至於列曹分署各置飡錢匪頒<lb/>
王饔食有公膳陛下勵精庶政垂意輔臣特降非常之<lb/>
慈屢䝉每日之賜上林果實至必先時太官飱牢送無<lb/>
<pb n="KR4h0022_WYG_631-6a"/>
曠日臣等自登三事已渉三旬當朝廷釐革之時佐海<lb/>
内安危之重入趨殿省常奉憂人之㫖出在廟堂每思<lb/>
克己之功而不能陳一䇿進一賢外無平戎之謀内闕<lb/>
叙官之實四夷未格百姓未安不副憂勤合當罪累更<lb/>
承飫賜實用慚惶既招折足之嫌将貽騰<hi>周易作滕</hi>口之誚<lb/>
伏望重回宸睠載允誠詞俯停三錫之恩伏免萬方之<lb/>
責則神明或祐官謗不行在㣲臣再受多福無任懇迫<lb/>
悚懼之至<lb/>
<pb n="KR4h0022_WYG_631-6b"/>
　　　代杜相公謝就宅賜食狀　　劉禹錫<lb/>
右高品某乙奉宣聖㫖賜<hi>臣</hi>食者出自太官飫于私第<lb/>
光榮曲被猥承推食之恩駑蹇未施益重素飡之責舉<lb/>
其七筯若負丘山無任戰荷踴躍之至<lb/>
　　　為宰相謝恩賜酒脯餅果等狀<lb/>
　　　　　　　　　　　　　　　白居易<lb/>
右中使某奉宣聖㫖賜<hi>臣</hi>等前件酒脯<hi>二字集作物</hi>等俯僂<lb/>
受賜竦躍荷恩天酒來以分甘御餚<hi>集作羞</hi>降而示惠<hi>臣</hi>
<pb n="KR4h0022_WYG_631-7a"/>
等省躬知感因物言情寵過加籩懼多尸素之責榮同<lb/>
置醴慙無麴糵之功徒瀝丹誠豈酧𤣥造<lb/>
　　　代謝賜人糧馬料狀<hi>此是讓狀英華誤編于此</hi>
　　　　　　　　　　　　　　　于　邵<lb/>
右<hi>臣</hi>先奉恩㫖賜前件人糧馬料初已陳讓不䝉允許<lb/>
<hi>臣</hi>昨日於延英對見又請前件糧數内停一千人糧聖<lb/>
情未察倍増<hi>一作益</hi>惶懼<hi>臣</hi>自興兵已來早參戎律及討<lb/>
慶緒即從先皇皆䖍奉睿謀遂稱多難豈臣薄劣輙敢<lb/>
<pb n="KR4h0022_WYG_631-7b"/>
貪天而寵遇特深封賞殊厚纒綿渥澤三十餘年食邑<lb/>
累加俸料甚<hi>一作亦</hi>廣自此之外更有田園朝夕所須幸<lb/>
無闕乏不謂繼明之始恩出非常曲賜褒崇霑此糧斛<lb/>
雖雲雨之施在恩私而至極彼凋杇之質顧饕餮而多<lb/>
慙是以形神震駭不知所據懼悚顛沛以促餘年敢犯<lb/>
宸嚴重析哀亮儻䝉全度伏乞賜停謹奉狀云云<lb/>
　　　謝米麵羊酒等狀　　　　　常　衮<lb/>
右中使某至奉宣恩命以至節恩賜米麵羊酒猪鹿及<lb/>
<pb n="KR4h0022_WYG_631-8a"/>
雜口味等者聖㫖頻降榮賚過優以周官百品之珍載<lb/>
頒其實雖魏<hi>臣</hi>五釡之貴豈容其多受賜踰涯拜恩失<lb/>
序<hi>臣</hi>出自孤賤素甘貧苦不過滿腹竊誡終身且祭不<lb/>
掩豆飯惟脫粟昔聖之美其儉可師敢望豐盈重彰尸<lb/>
曠而雨露偏施歲時益榮俾奉先之饗味兼海陸合族<lb/>
之宴及於膏粱又沐深慈下霑中饋以感以慶啔處難<lb/>
任無徳無功慙惶罔措不任戴荷兢惶之至<lb/>
　　　謝賜大麥麵狀　　　　　　張九齡<lb/>
<pb n="KR4h0022_WYG_631-8b"/>
右林招隱宣勑賜<hi>臣</hi>等招隱說云薦新之外自禁中所<lb/>
出皆是降至尊親耕稼穡之所成也伏以周人之禮唯<lb/>
有籍田漢氏之薦但聞時果則未有如陛下嚴祗於宗<lb/>
廟勤儉於生人事必躬親動合天徳<hi>臣</hi>亦何幸近奉徽<lb/>
音又䝉聖恩猥垂珍錫已飽於聞義况霑此時羞綢繆<lb/>
渥澤未知報効死罪死罪仍望宣牒史館以示将來<hi>臣</hi>
等不勝感荷之至<lb/>
　　　謝賜鹿狀　　　　　　　　常　衮<lb/>
<pb n="KR4h0022_WYG_631-9a"/>
右中使祁國俊奉宣恩㫖以前件鹿稍覺鮮好特以賜<lb/>
<hi>臣</hi>者謬竊和羮之任累承分食之恩無補㳙塵叨<hi>一作徒</hi>
霑雨露上載洪造内愧素飡伏以陛下順時令以宣風<lb/>
展春蒐之彛典有司奉職上苑從禽将備御庖獻兹鮮<lb/>
獸宜供六膳以副八珍<hi>臣</hi>實無功何以受賜寵承殊渥<lb/>
味則非時顧調飪而空慙荷生成而何答無任感恩悚<lb/>
抃之至<lb/>
　　　為晉公謝賜鹿肉狀　　　　苑　咸<lb/>
<pb n="KR4h0022_WYG_631-9b"/>
右内品官史鳯節至奉宣聖㫖賜臣鹿肉一盤捧戴殊<lb/>
私喜躍無地伏以十月農隙三泰歲成展豫離宫時廵<lb/>
近甸幸承扈蹕已荷陪遊之榮恩降自天更沐珍鮮之<lb/>
賜慶覃野次澤被私門顧螻蟻之至㣲仰丘山而何答<lb/>
無任感佩惶悚之極<lb/>
　　　為晉公謝賜魚狀<lb/>
右内品官葉惠仙至奉宣聖㫖賜<hi>臣</hi>魴魚一盤仍便令<lb/>
造羮伏以九天之使頻過衡門八珍之羞屢霑御膳登<lb/>
<pb n="KR4h0022_WYG_631-10a"/>
盤既榮於薦熟正席更喜於先嘗每侍軒墀曽無獻替<lb/>
歸休私室偏沐恩波空荷紅鮮之慈實負素飡之責無<lb/>
任惶悚感戴之極<lb/>
　　　為晉公謝賜蟹狀<lb/>
右中使焦庭望奉宣恩㫖賜<hi>臣</hi>生蟹一盤便令造食<hi>臣</hi>
自叨陪侍從累沐殊榮朝天賜浴於御湯退食每霑於<lb/>
仙饌賞隨恩積慶逐時新<hi>臣</hi>之何功偏承厚錫游泳渥<lb/>
澤但懼踰涯徘徊寵私無階答効無任望外荷戴之極<lb/>
<pb n="KR4h0022_WYG_631-10b"/>
　　　為晉公謝賜車螯蛤蜊等狀<lb/>
右品官葉惠仙至奉宣聖㫖賜<hi>臣</hi>車螯蛤蜊等仍令便<lb/>
造膳適中使賜<hi>臣</hi>水犢肉一合自濫陪廵幸累沐殊私<lb/>
每荷<hi>一作沐</hi>天恩曽不踰日或承海味或降珍鮮况皆聖<lb/>
主傳芳王人調飪薄効無禆於㳙滴厚施轉積於丘山<lb/>
昔周美康侯特霑蕃庶之錫漢崇張禹亟覃賜饌之榮<lb/>
才不逮於前賢而遇每深於曩眷雖竭心盡節何答生<lb/>
成不任云云<lb/>
<pb n="KR4h0022_WYG_631-11a"/>
　　　二<lb/>
右内官趙承暉至奉宣聖㫖賜<hi>臣</hi>車螯蛤蜊等一盤仍<lb/>
令便造趙承忠至又賜生蟹一盤高如瓊至又賜白魚<lb/>
兩箇伏以衡門之下頻降王人簞食之中累承天饌適<lb/>
口之異無時不霑駭目之珍每日幸<hi>一作皆</hi>遇顧循涯分<lb/>
何以克當徘徊寵私罔知攸答<lb/>
　　　謝恩賜甘子狀　　　　　　于　邵<lb/>
右中使某乙至奉宣進止賜<hi>臣</hi>前件甘子伏以江潭所<lb/>
<pb n="KR4h0022_WYG_631-11b"/>
出見重於南州苞茅入貢<hi>一作菁茅合貢</hi>逺歸於北闕陛下念<lb/>
其野次錫及㣲臣顧萍實以虚言非蔗漿之足擬分甘<lb/>
絶少<hi>遷傳李陵甘子少英華作劣非</hi>竊荷於恩私食椹懐音敢忘於報<lb/>
効無任云云<lb/>
　　　謝賜甘蔗芋等狀　　　　　常　衮<lb/>
右今月某日喬甘至奉宣恩命賜苑中所種甘蔗及芋<lb/>
等其形豐其味甘曲被生成之恩宛同吳蜀之物過䝉<lb/>
頒錫伏用驚喜陛下以萬靈効祉六合同風養之則生<lb/>
<pb n="KR4h0022_WYG_631-12a"/>
孰云其逺化之自我不隔華夷将有絶域之人服中州<lb/>
而禀教故使他邦之産歸上苑而咸植既登天膳實表<lb/>
地成太和之理於斯可見捧承異貺兢跼素飡感戴之<lb/>
誠倍百恒品不任受恩悚懼之至<lb/>
　　　謝賜茶果等狀　　　　　　白居易<lb/>
右今日高品杜文清奉宣進止<hi>集作㫖</hi>以臣等在院修撰<lb/>
制問賜茶脯梨果者<hi>集作茶果梨脯等</hi>曲䝉聖念特降殊私慰<lb/>
諭未終錫賚旋及臣等慙深曠職寵倍驚心述清問以<lb/>
<pb n="KR4h0022_WYG_631-12b"/>
脩辭言非盡意仰皇慈而受賜力豈勝恩徒激丹誠庶<lb/>
<hi>集作誆</hi>酧𤣥造無任欣戴抃躍之至<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百三十二<lb/>
</p>
<p>
</p>
  </div>
</body>
</text>
</TEI>
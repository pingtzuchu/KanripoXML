<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百二十八</head>
    <p>
<pb n="KR4h0022_WYG_428-1a"/>
欽定四庫全書<lb/>
　文苑英華巻四百二十八　宋　李昉等　編<lb/>
　赦書九<lb/>
　　禋祀赦書五<lb/>
　　　太和三年十一月十八日赦文　編制<lb/>
門下王者祗見宗廟情極於孝思肅事郊丘義崇於嚴<lb/>
配諸侯駿奔以助祭百靈肸蠁而降祥感達神明<hi>詔令作祗</hi>
斯為茂範朕以冲昧獲嗣丕圖奉累聖之耿光承上天<lb/>
<pb n="KR4h0022_WYG_428-1b"/>
之眷命以簡易𢎞宣政本以勤儉調順化源宵旰勵心<lb/>
思臻至道兢業寅畏于今四年属興伐叛之師未暇燔<lb/>
柴之禮頼祖宗保祐上帝監臨氛慝澄清弓戈槖戢今<lb/>
因南至有事圓丘薦誠敬於二儀申感慕於九廟群祀<lb/>
來享至誠必通既陳信以告䖍宜覃恩而廣澤可大赦<lb/>
天下自太和三年十一月十八日昧爽已前大辟罪已<lb/>
下罪無輕重已發覺未發覺已結正未結正繫囚見徒<lb/>
常赦所不原者咸赦除之唯犯惡逆已上及故殺人官<lb/>
<pb n="KR4h0022_WYG_428-2a"/>
典犯正入已贓不在免限左降官量移近處已經量移<lb/>
者更與量移如復資者五品已上中書門下速與處分<lb/>
六品已下即任依常調選丁憂去任服闋日亦與量移<lb/>
如有親故在上都任於所司陳状便與處分不必更待<lb/>
本州府申請别勑因責授降資正官員未經改轉者量<lb/>
與進改亡官失爵放歸不齒者量加收叙縱元勑云終<lb/>
身不齒者亦量與收叙流人未到所在及已到者竝放<lb/>
還唯降死徒流者竝與移近地如已收叙者量才録用<lb/>
<pb n="KR4h0022_WYG_428-2b"/>
并僧尼道士移𨽻者亦與改還得罪人已亡歿家口未<lb/>
許歸者一切放歸如有情愿留者亦任諸色得罪人中<lb/>
如先勑云縱逢恩赦不在免限者并别勑安置者亦竝<lb/>
委中書門下量事狀輕重節級處分左降官及流人先<lb/>
有官者如已亡歿各還本官流貶人及諸色得罪人所<lb/>
在身亡任其親故收以歸塟仍仰州縣量給棺櫬優當<lb/>
發遣諸色人中有痕累禁錮及逃匿者一切竝與洗滌<lb/>
常叅官及諸州刺史有先因停替及以病觧免并終制<lb/>
<pb n="KR4h0022_WYG_428-3a"/>
未授官者委中書門下量才進擬勿令稽遲已才命士<lb/>
所貴任賢黷貨鬻官深為貶法縱思寛宥亦慮惠姦其<lb/>
有偽官出身人近已從流者與移近處未處分者减等<lb/>
處分未發覺者賣官買官人竝仰赦書到後一月内於<lb/>
所在納官告陳首得免其罪如不陳首者已後事覺不<lb/>
在免罪限封畿之内供億常殷既渥恩宜加霑給其京<lb/>
兆府明年夏青苗錢宜放一半財貨之司姦屈皆有切<lb/>
資政<hi>一作踈</hi>理以遏倖門應度支鹽鐵户部三司所管諸<lb/>
<pb n="KR4h0022_WYG_428-3b"/>
色官吏所由人户等欠負太和元年已前諸色錢物斛<lb/>
㪷等各委本州盡理勘實如是貿易招狀入已隱欺即<lb/>
凖條處分如縁收貯年深盤覆欠拆水火深藝事實有<lb/>
憑如此之類除檢責家産及攤徵元保外如實無可納<lb/>
空掛簿書連年囚禁者宜各具色目聞奏河南諸鎮仍<lb/>
嵗兵荒百姓困窮宜有蠲免其鄆曹濮淄青兖海及滄<lb/>
德管内齊州明年夏稅錢每貫放二百文其稅子每畆<lb/>
十分放二分諸道方鎮自兵興以來或縁進奉助軍或<lb/>
<pb n="KR4h0022_WYG_428-4a"/>
縁本道徵發務求濟辦多是權宜今冦賊既平中外無<lb/>
事宜申典法以救傷殘天下除二稅外不得輙有科配<lb/>
其擅加雜槯率一切宜停仍令御史臺及出使郎官御<lb/>
史并所在巡院嚴加訪察自滄景用兵所在逐急湏借<lb/>
諸州常平義倉斛㪷權充軍糧宜令度支勘計速遣收<lb/>
糴填數聞奏邉防至重悉宜有素器械倉廪尤須精實<lb/>
比嵗有司屢以營屯奏報納計諸鎮儲蓄合支數年尚<lb/>
恐主吏欺罔未加約束宜委度支與本道節度及營田<lb/>
<pb n="KR4h0022_WYG_428-4b"/>
使仔細勘會自營田已來所貯糧見在倉者多少支得<lb/>
幾年軍糧具實聞奏又縁邊諸鎮兵額虚實器械色目<lb/>
亦仰聞奏如涉虚謬本判官必加懲責有欠闕當議添<lb/>
置務令摭實無掛空文纂組文采貴貨勞人奇技淫巧<lb/>
蕩心䘮志將欲導其儉朴必在抑其華飾率化天下先<lb/>
自朕躬應縁乘輿服御宫禁<hi>詔令作宗廟</hi>供湏一事已上當<lb/>
從儉約自今已後四方竝不得輙以新様難得非常之<lb/>
物為獻其機杼織作有纎麗尤甚若花絲布繚綾之類<lb/>
<pb n="KR4h0022_WYG_428-5a"/>
及幅尺廣狹不中常度者竝宜禁斷仍仰天下州府勑<lb/>
到後一月日内所有此色機杼一切焚棄訖聞奏并委<lb/>
觀察判官嚴加檢察犯者以故違勑論縣令政切親人<lb/>
糺曹職當舉轄命於選部非不擇才比者令常叅官得<lb/>
各舉縣令所舉不當雖有明文法既因循遂開僥濫自<lb/>
今後宜令諸州刺史及本道觀察使各舉管内堪任縣<lb/>
令録事叅軍者仍須資考相近并據缺申奏所舉官如<lb/>
才職不稱刺史書下考如至贓犯<hi>闕</hi>刺史停見任觀察<lb/>
<pb n="KR4h0022_WYG_428-5b"/>
使據事輕重臨時處分如政事修舉課第殊尤亦當明<lb/>
賞以觀能者立法之意使人不移茍移用之有名在公<lb/>
費而何害天下州府兩稅占留錢每年支用各有定額<lb/>
其廻錢羡餘凖前後赦文許充諸色公用長慶四年二<lb/>
月三日制亦具言縁無分明條件可使執守刺史每被<lb/>
舉按即以坐贓論須為立程俾無甚弊其州府應合公<lb/>
用羡餘物并因循舊例與格令不同者竝令尚書省御<lb/>
史臺明立條件散下州府使知所守永可遵行緇黄之<lb/>
<pb n="KR4h0022_WYG_428-6a"/>
衆蠶食生人規避王徭凋耗物力應諸州府度僧尼道<lb/>
士及創造寺觀累有禁令尚或因循自今已後非别勑<lb/>
處分妄有奏請者委憲司彈奏量加貶責其百姓中有<lb/>
茍避徭役冒為僧道所在長吏量為科禁古者理戎皆<lb/>
舉成法將卒有制簡閱有時所以籍無虚名軍無冗食<lb/>
至於符守各奉詔條諸道先發轄属支郡將士如聞衣<lb/>
糧觧補猶繫使司詳其事理頗非簡便宜委本使差官<lb/>
檢元轄名額及賜糧等第文案與刺史勘會除續凖詔<lb/>
<pb n="KR4h0022_WYG_428-6b"/>
勑抽停外據所合給錢米竝以當州合送使錢米依虚<lb/>
實糙熟分數拆計割入留州錢數勘會訖州使各具分<lb/>
數聞奏應<hi>闕</hi>觧補支給并委本州其使司更不縁得收<lb/>
管諸道諸州所置將吏如非原額周事之外各隨閒劇<lb/>
務從簡省方鎮刺史在京除官所須收補隨從人數有<lb/>
司即為節限他時替罷仍令隨使停觧其方鎮交代之<lb/>
時及知留後官不得輙有<hi>一作又</hi>補置如違委巡院官具<lb/>
事目申臺司録奏其違犯官重加科貶所補人并本職<lb/>
<pb n="KR4h0022_WYG_428-7a"/>
停觧刺史職在分憂得以專達事有違法觀察使寧不<lb/>
糺繩<hi>四字詔令作然後舉奏頃年赦令非不丁寧</hi>如聞逺地多未遵守州司<lb/>
常務巨細取裁至使官吏移攝將士觧補占留支用刑<lb/>
獄斷結動須禀奉不得自專雖有政能無所施設選置<lb/>
長吏將何責成宜委御史臺及出使郎官御史嚴加察<lb/>
訪觀察奏聼進止本判官不能匡正及刺史不守朝章<lb/>
竝量加貶降若所管州郡控接蕃夷軍戎之間事資節<lb/>
制須得使司共為條理即不在此限邦畿之内物役殷<lb/>
<pb n="KR4h0022_WYG_428-7b"/>
繁事茍不均人何以濟如聞近年以來京城坊市及畿<lb/>
甸百姓等多属諸軍諸使諸司占補之時都無㫖勑差<lb/>
科之際頓異編氓或一丁有名則一户合<hi>詔令作全</hi>免往年<lb/>
制勑無復遵行宜委本軍本使及京兆府各切<hi>詔令作切加</hi>
提舉凖元和二年八月京兆府所奏勑及長慶元年制<lb/>
度節文處分自先朝以來累有赦令防姦除弊條目甚<lb/>
詳至如閉糶禁錢横徵暴賦兩稅物估之虚實四方進<lb/>
獻之豐省再三處分非不丁寧出令不行名實自爽從<lb/>
<pb n="KR4h0022_WYG_428-8a"/>
元和二年已後所有勑令宜委中書門下及内外百司<lb/>
按事施行勿踵前弊仍令御史臺嚴加糺察諸色出身<lb/>
三衛最濫假冒官蔭妄用優勞補既過多簡亦失實既<lb/>
叅選序命此理人積嵗倖門誠宜杜塞其三衛三二年<lb/>
且不得<hi>一作須非</hi>補待簡先補人數盡無如更要補委有司<lb/>
條䟽嚴為限制每所補注挾名替闕如便可停廢亦詣<lb/>
實奏聞禮著從人詩稱下嫁義當選尚俾各有行其六<lb/>
宅十宅諸王女縣主每令每年於選人中擇其情願者<lb/>
<pb n="KR4h0022_WYG_428-8b"/>
配尚授官之日量加優賞罷秩之後仍减兩選其初婚<lb/>
者更有賜與使備行禮如非士類不在選限其該載未<lb/>
盡處委中書門下别條䟽聞奏量能授用允属於群材<lb/>
舉善推賢是先乎公族經學可以𢎞教本髙尚可以觀<lb/>
時風宗子中有才行著明文學優異者委宗正寺具名<lb/>
聞薦比類加奨諸色人中有精究經術洞該今古求志<lb/>
不期聞逹委所在長吏具以名聞國家與吐番甥舅之<lb/>
好彼此無虞自今已後邉上不得納投降人并擒捉生<lb/>
<pb n="KR4h0022_WYG_428-9a"/>
口締構興運翼賛昌期勲鏤鼎彛名光簡冊載懷夙烈<lb/>
何日忘之武德已來配享功臣及將相名跡尤著節義<lb/>
顯聞而子孫陵替官閥廢墜未經甄錄者委中書門下<lb/>
搜訪後<hi>一作役非</hi>嗣特<hi>一作量非</hi>加優異故尚父汾陽王贈太師<lb/>
晟贈太尉秀實子孫中未經甄奨者每家與一人正員<lb/>
官盤石之親義資敦叙穠華之慶道備肅雍文武庶僚<lb/>
中外執事或敬恭厥位或秪奉嚴禋爰考舊章用申慶<lb/>
澤亞獻循王遹終獻恭王通等各賜物一百疋夾侍正<lb/>
<pb n="KR4h0022_WYG_428-9b"/>
衣進珪捧珪各賜物五十疋亞獻終獻正衣各賜物四<lb/>
十疋大長公主長公主嗣王郡主縣主各賜物有差内<lb/>
外文武見任及致任官三品已上賜爵一級四品已下<lb/>
加一階合入三品五品欠考未合叙者待考足日聼叙<lb/>
素王設教崇儒配於斯文虞賔在庭想遺風於先烈微<lb/>
言不墮令德攸彰文宣王之後及二王三恪各與一子<lb/>
官其祠廟委所在量加修餙禮重睦親化先合族慈訓<lb/>
克承於椒掖寵光宜首於觀津太皇太后皇太后二等<lb/>
<pb n="KR4h0022_WYG_428-10a"/>
已上親皇后三等已上親委中書門下各擇有才行者<lb/>
量與改官無官者各與出身皇五等已上親三品已上<lb/>
賜爵一級五品已上加一階六品已下及前資常選散<lb/>
官簡選日優與處分未有出身陪位者每家放一人出<lb/>
身應陪位皇五等已上親及太皇太后皇太后三等已<lb/>
上親三品已上賜爵一級四品已上加一階諸親四等<lb/>
伍等并諸色陪位官五品已上加一階六品已下及白<lb/>
身人竝賜勲兩轉其前資及有出身者各减一選推恩<lb/>
<pb n="KR4h0022_WYG_428-10b"/>
之令所以申孝愛褒贈之典所以極哀華爰加寵章用<lb/>
舉徽數常叅官及諸道州府長官父母見存有官封者<lb/>
竝量與五品致仕官及階并邑號如已有者量與進改<lb/>
如官已至五品已上者即與五品階父母亡歿未經追<lb/>
贈者量與贈官及邑號輔弼之臣鈞衡是属既當大慶<lb/>
爰錫殊恩中書門下及節度使帶平章事者宜特加一<lb/>
階如本階已至正三品已上者與一子正員八品官祖<lb/>
父母先亡歿各與追贈已追贈者更與改贈節度使與<lb/>
<pb n="KR4h0022_WYG_428-11a"/>
一子正員九品官東都留守度支鹽鐵使觀察處置都<lb/>
團練都防禦經畧招討使及神䇿金吾六軍將軍上軍<lb/>
統軍威逺鎮國軍等使皇城留守各與一子出身父母<lb/>
先亡殁未經追贈者各與追贈禮儀使大禮使京兆尹<lb/>
各與一子正官九品官大祀有嚴殷薦尤重凡在厥職<lb/>
宜特加恩應郊廟升殿行事官普恩之外宜更加一階<lb/>
如合入三品者量减三考入五品者量减兩考仍待考<lb/>
足日聼叙其合選人與减一選禮奉郊禋任親殿省忠<lb/>
<pb n="KR4h0022_WYG_428-11b"/>
勞既竭甄錄宜優内行事官三品已上更賜爵一級四<lb/>
品已下更加一級内侍省及内坊官四品已上各賜勲<lb/>
五轉五品已下各賜勲三轉應從駕至郊廟者普恩之<lb/>
外三品已上賜爵一級四品已下各加一級白身賜勲<lb/>
兩轉陳列威容肅清警衛載加寵錫用示恩私神䇿六<lb/>
軍威逺營左右金吾及皇城將士應縁大禮仗宿衛御<lb/>
樓立仗等普恩之外三品已上賜爵一級四品已下加<lb/>
一階仍依舊例賜物有差其神䇿將士應在京畿諸縣<lb/>
<pb n="KR4h0022_WYG_428-12a"/>
者亦各有賜物應縁大禮職掌行事官併修撰儀注及<lb/>
留守副留守倉庫鄉等普恩之外三品已上賜爵一級<lb/>
四品已下各加一階要荒地逺職貢方來既覩郊禮之<lb/>
盛儀須覃慶賜之殊澤鴻臚禮賔院應在城内蕃客等<lb/>
各有賜物諸道知上都進奏院在城各賜勲三轉應縁<lb/>
大禮四方進奏䟽及賀官各賜勲三轉藝術所資優假<lb/>
宜及况因大賚當給新恩翰林待詔供奏并諸色直見<lb/>
任及前資并員外試官三品已上賜爵一級四品已下<lb/>
<pb n="KR4h0022_WYG_428-12b"/>
各加一階無官者賜勲兩轉爰執豆籩克恭薦饗或賛<lb/>
引叶於義矩或祗飾奉其事功心畢幹勤理當褒奨郊<lb/>
廟行事齋郎減二年勞室長掌座禮生賛者减一年勞<lb/>
而勞可减者便放出身崇𤣥館行事學生及齋郎禮生<lb/>
畨考已滿所司縁大禮却追入行事各减一選國子監<lb/>
學生陪位者賜勲一轉中書門下儀制官各加一階應<lb/>
縁祗供作官直司長上諸州行綱考典兩縣耆壽諸色<lb/>
畨役當上在城并量留十月畨者各賜勲兩轉飛龍閑<lb/>
<pb n="KR4h0022_WYG_428-13a"/>
廐宫苑典引掌扇内園總監栽接少府將作内作中尚<lb/>
武德軍器内外弓箭庫等諸司諸使下白身人及無品<lb/>
直司定額長生雜匠巧兒黄衣長上監門直長雜仗三<lb/>
衛七色引駕細行執扇角手弩手彍騎武士天文觀生<lb/>
厯生漏生典鼓典鍾工人樂人主衣主膳主酪典食胡<lb/>
食手宰手掌閑幕士御士醫士獸醫門僕藥僮御書手<lb/>
楷書手典書流外行署等各賜勲兩轉夫務仁壽莫若<lb/>
敬耆老厚風俗莫若勸名節天下百姓婦人年九十已<lb/>
<pb n="KR4h0022_WYG_428-13b"/>
上各賜米五石絹兩疋綿一屯羊酒有差版授下州刺<lb/>
史郡君八十已上各賜米三石絹兩疋版授上佐縣君<lb/>
孝子順孫義夫節婦旌表門閭終身勿事先已旌表者<lb/>
量加優恤竝委令長賫米帛就家宣賜訖具名申本道<lb/>
一時聞奏極天而峻既多鎮定之功赴海不窮且有朝<lb/>
宗之義五岳四瀆宜令本州刺史備禮致祭大報之後<lb/>
咸秩當行常祀雖定於嵗時徧祭因宜乎柴燎載慕前<lb/>
王之令德復想古人之義風名山大川自古聖帝明王<lb/>
<pb n="KR4h0022_WYG_428-14a"/>
忠臣烈士各令所在以禮致祭亡命山澤挾藏軍器百<lb/>
日不首復罪如初赦書有所不該者所司具作條例聞<lb/>
奏敢以赦前事相告言者以其罪罪之赦書日行五百<lb/>
里布告天下咸使聞知主者施行<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_428-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百二十八<lb/>
</p>
<p>
</p>
  </div>
</body>
</text>
</TEI>
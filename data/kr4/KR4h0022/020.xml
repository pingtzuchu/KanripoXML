<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二十</head>
    <p>
<pb n="KR4h0022_WYG_020-1a"/>
欽定四庫全書<lb/>
　文苑英華巻二十　　　　宋　李昉等　編<lb/>
　天象二十<lb/>
　　氣賦二首　　　　　　　象賦一首<lb/>
　　空賦四首　　　　　　　光賦一首<lb/>
　　明賦一首　　　　　　　驕陽賦一首<lb/>
　　　氣賦　　　　　　　　　　張　文<lb/>
若夫氣之為物也寥廓無象中虚自然激混混而為地<lb/>
<pb n="KR4h0022_WYG_020-1b"/>
蔚<hi>一作升</hi>蒼蒼而稱天其下降也日月星辰著矣其上騰<lb/>
也山河樹木生焉虹樓隐於雲際蜃閣浮於海邊聖人<lb/>
遇之而為主道士飡之而得仙紛葢松而吐霧擁鑪栢<lb/>
而生煙若乃變化千體包含萬類結慶呈祥敷榮表瑞<lb/>
翳春榮而綺靡籠秋壑而枯顇噴朝霞而共丹騰晩靄<lb/>
而孤翠觸途無限遇物相因扶心體而為命運手足而<lb/>
為身九闗用而殯魄六腑通而谷神朦朧虎岫晻曖龍<lb/>
津重輝賛於太子五色彰於異人出舂陵而表貺度函<lb/>
<pb n="KR4h0022_WYG_020-2a"/>
闗而浮真既霏㣲以薈蔚復蕭索而輪囷象圓光於淺<lb/>
暈摇碎影於㣲塵爾其橐籥無窮塤箎異態乍舒乍巻<lb/>
如顯如晦罕養<hi>疑</hi>懸匏虚驚衆籟或散漫而成羅綺或<lb/>
昭彰而為黼黻昏曉樹而沉沉羃遥峰而靄靄至若嘘<lb/>
精吸液含風吐雲拂鮑肆而均臭凝麝幃而共芬和粧<lb/>
䑓之豔粉雜舞閣之輕裙汎蘇臯而鬱郁襲桃徑之氛<lb/>
氲有色可見無聲可聞助鸎杯之桂馥添鳳爼之蘭薰<lb/>
肹蠁難名睢盱不測隨致動静與時消息聚散無定盈<lb/>
<pb n="KR4h0022_WYG_020-2b"/>
虧獨全其纎也入於有象其大也出於無邊慿太虚而<lb/>
作宅終造化而為年隨之不見其後迎之不見其前惟<lb/>
恍惟惚𤣥之又𤣥吾不知其誰氏之子象帝之先<lb/>
　　　第二<hi>并序</hi>
余甞志於𤣥言毎尋荘老莫不虚心竦神銳精厲志究<lb/>
夫道源孰不因氣而生者其功也大其應也細述之無<lb/>
已遂成賦曰<lb/>
二儀混合兮成天地四氣汗漫兮育萬類離雲騰陵而<lb/>
<pb n="KR4h0022_WYG_020-3a"/>
千峯崔嵬震風飋颶而百卉葱翠宵中星虚則大火西<lb/>
流律應黄鍾而凝隂東萃惟兹氣之浩然胡應物之無<lb/>
匱若乃假名為聲託體而成慿乎動息羙惡必呈挫銳<lb/>
解紛庶同歸乎老氏虚心弱志或契合於荘生逆之為<lb/>
怒順之為貞縱之則逸捨之則盈若也勇冠三軍神雄<lb/>
思銳善戰善勝徒激憤於項王嘉謀嘉猷望旗靡於曹<lb/>
翽爾其瞻白虹之貫日眺紫氣之衝牛應精誠之所感<lb/>
顯神異之潜周隨時變易物莫能儔則知氣之為用其<lb/>
<pb n="KR4h0022_WYG_020-3b"/>
道飛浮或聚或散處剛處柔能從達人之性偏攻思婦<lb/>
之愁其興也勃其忘也休伊萬古之造化胡六合之因<lb/>
由隂陽以之凖則天地以之通流匪斯文之可測終銘<lb/>
簡於千秋<lb/>
　　　象賦　　　　　　　　　　林　琨<lb/>
載詳圖籍爰尋古往功闢二儀物標萬象既拆之於混<lb/>
沌亦聞之於惚恍雖處中而可求信居外而能想隂陽<lb/>
式布造化斯分江河草木日月煙雲或毓靈而禀氣或<lb/>
<pb n="KR4h0022_WYG_020-4a"/>
照曜而氛氲不因象而可覩豈無聲而得聞仰察天文<lb/>
傍觀地理燦爛星布巍峩嶽峙或守位而不易或鎮方<lb/>
而恒止不因象之所尊豈為君而勝紀至若刻鳳之琴<lb/>
盤龍之鏡開玉軫以交錯冩菱花而輝映聲信羙而具<lb/>
出質含虚而轉静不因象而可識豈充愛而為盛則有<lb/>
大樂鼓吹聖人輿蹕備禮而制乗時而出宛轉國門逶<lb/>
迤天術不因象之為用豈二儀而不失物皆有象象必<lb/>
可觀聽之則易審之則難借如玉京上天貝<hi>一作金</hi>闕中<lb/>
<pb n="KR4h0022_WYG_020-4b"/>
海其名可識其象安在象以影隨影圖<hi>疑</hi>象遍居暗莫<lb/>
察因明則見衆象之徳唯人是則任以去留委其通塞<lb/>
則有心沈迹淪栖遲<hi>一作遑</hi>問津無才補國用道藏身潁<lb/>
水尋隐商山訪眞欣逄道逺<hi>疑</hi>應時來賔既無容而可<lb/>
託空以象而為親<lb/>
　　　空賦<hi>以平上去入終而復始為韻</hi>
觀夫物則有名而有竭空則無竭而有名以空自命何<lb/>
縮何盈摶之不得書之不明二儀肇分運寒暑則與時<lb/>
<pb n="KR4h0022_WYG_020-5a"/>
而應百功勤務鑿户牖則用之以貞泰山岌而不以為<lb/>
阻鴻毛至而不以為輕恬澹者體之而為性澆浮者象<lb/>
之而為情情性之别共禀殊呈是知均乎空者既若茲<lb/>
倍乎空者竟如彼巻之潜方寸之内舒之盈宇宙之裏<lb/>
上皇得之而化淳季葉失之而亂起妙一以為稱總萬<lb/>
以歸理詎華説之所精非掞藻之能擬及夫天朗氣髙<lb/>
地平風暢颺飛鴻六翮之逺彰彩雲五色之狀若士九<lb/>
垓以冥期蘭子七劍以寥亮背之而騁㨗遂之而攸向<lb/>
<pb n="KR4h0022_WYG_020-5b"/>
同橐籥之罔窮越視聽之餘量况使皓鶴聞天白駒出<lb/>
谷囹圄鞠草洞簫生曲歟是時端拱聖皇坐嘯英牧蹔<lb/>
勞求士永介戩祿事無事為無為衢常罇滿路不拾遺<lb/>
葢有由而致之<lb/>
　　　第二<lb/>
無徳而稱者則其稱不朽無形而用者則其用不窮若<lb/>
乃質渾沌氣鴻濛生天地之始匝天地之中不可致詰<lb/>
其名曰空夫空也者迎之不見其首隨之不見其後聽<lb/>
<pb n="KR4h0022_WYG_020-6a"/>
之不聞摶之不有舒之則逺彌六合攬之則不盈一手<lb/>
體無涯以為大物有來而必受徒意其湛爾無營飄然<lb/>
至輕向遥山而似畫對澄浦而同清大而觀之則漭漫<lb/>
兮類元胎之貌審而察之則眇寞兮凝至道之精故老<lb/>
氏曰有物混成先天地生寂兮寥兮孰能為其損益不<lb/>
皦不昧安可議其幽明利萬物有含容之徳包二儀有<lb/>
覆載之名草木資空以長茂日月乘空以運行霜鴈雲<lb/>
鵬非空無以矯其翼喬鸎幽鳥非空無以習其聲夫天<lb/>
<pb n="KR4h0022_WYG_020-6b"/>
之無言不能去蒼蒼之象風之無色不能閟蕭蕭之響<lb/>
隂陽者氣猶不免於推遷躔次雖髙亦未離於測想豈<lb/>
若窅兮冥兮吾則不知其靈浩兮蕩兮吾則不知其廣<lb/>
含大化以虚無起神功而惚恍善計者無所用其籌策<lb/>
善觀者無以勞其俯仰故能象帝之先𤣥之又𤣥以無<lb/>
有入無間引㣲明於纎隟混餘碧於長天隨時小大應<lb/>
物周旋處覆盆而俱暗引測管而同圓入枝間而帶影<lb/>
通野外以含煙或髙深放曠或委曲連緜雖可名而可<lb/>
<pb n="KR4h0022_WYG_020-7a"/>
道終黙然而澹然則有閒居至人燕坐開士黜聰明以<lb/>
反聽閉户庭而隐儿既而諦想羣物深觀至理窮未來<lb/>
寂滅之端探過去混元之始見衆生生而不失大化化<lb/>
而無已知有為盡於無形化萬物歸於一指然後色空<lb/>
皆泯驗先覺於輪王物我俱齊得真詮於莊子已矣哉<lb/>
杳杳茫茫地久天長非色非相不存不亡故知大象無<lb/>
形去文質而成體至恒不變混今古以為常然則無施<lb/>
不適應用無方作器以虚中為貴接賢以虚左為良亦<lb/>
<pb n="KR4h0022_WYG_020-7b"/>
有譚國大夫嗟已空於杼軸倡樓孤妾怨難守於空牀<lb/>
當今四海㑹同羣方清晏邦國有不空之歌太史絶三<lb/>
空之諌獨有文章遊子書劍沈淪出門以虚舟遇物入<lb/>
室以虚白全真生也數竒毎有書空之歎長而樂道猶<lb/>
在屢空之貧惜揚名之未達恨干祿之無津敢作課虚<lb/>
之頌用投虚受之人<lb/>
　　　第三　　　　　　　　　　郭　遹<lb/>
造化之工稽夫有名之域察以無象之中彼去有而含<lb/>
<pb n="KR4h0022_WYG_020-8a"/>
體乃因無而立空極乾坤之包汗漫何窅眇與沖融且<lb/>
希夷難變而橐籥罔窮神禹莫知其至離婁安覩其終<lb/>
墜露有聲杳然聞皓鶴之唳太虚無礙豈獨發醯雞之<lb/>
蒙則七曜垂文八紘作紀應類示跡變態無已顥氣浹<lb/>
而流英飛霞散而成綺順晝夜以明晦涵混元而古始<lb/>
及夫長風清驟雨霽或暝魄初滿或朝陽不翳千里若<lb/>
鏡合止水而澄鮮四野無塵分逺山之虧蔽理通一貫<lb/>
施極多族忘取捨而惟静任細大而皆足溟漲㑹百川<lb/>
<pb n="KR4h0022_WYG_020-8b"/>
之宗簫管達五音之目墨客臨而責有賦見平原老氏<lb/>
酌以當無道幾牝谷户牖致有空之用人神終害盈之<lb/>
黷故至人得之於無心公綽寘之於不欲欽若聖君赫<lb/>
赫良牧英英巖穴静<hi>一作空</hi>而賢舉囹圄空而法平湛虚<lb/>
明而𤣥鑒在虚受而澄清無談天之逸藻慙叩寂以求<lb/>
聲<lb/>
　　　第四　　　　　　　　　　張鳴鶴<lb/>
造化不測長空浩然生於未有物莫能先故其走目遐<lb/>
<pb n="KR4h0022_WYG_020-9a"/>
甸幽不可見流聽髙冥漸不可聆既從天而共色又鑒<lb/>
水而同形若乃變化隨時慿乎動止韶容春遍火雲夏<lb/>
起流電奪目殷雷激耳立繞樹之干巖廣長風之萬里<lb/>
驚飇既臨彩虹破隂雨盡天逺雲空澗深百尺樓頭見<lb/>
朝陽之赫奕九重宫裏聞衆鳥之喧林何髙秋之遼逈<lb/>
至窮冬而不極感在物之捐華益窮人之歎息惟長空<lb/>
之愛此終生靈兮動植歌和光以同塵毎因空以悟色<lb/>
至人恬澹既将𤣥之又𤣥小智多非豈斯文之果測<lb/>
<pb n="KR4h0022_WYG_020-9b"/>
　　　光賦　　　　　　　　　　甘子布<lb/>
原夫陽之化隂之融功斯𤣥理斯妙故沉凝者顯象清<lb/>
貞者流曜惟茲光之焴爚闢重昏以臨照夫其明滅靡<lb/>
定虚無罕測道叶神氣功侔夜力寄方圓以分影逐𤣥<lb/>
黃以變色鑑無隐而不彰状雖空而可識類至人之虚<lb/>
已同日月於𤣥徳若夫丹烏啟旭彤曜麗空藻晨霞而<lb/>
飛綺曛晩靄而生紅發菱花於𤣥鏡轉蕙葉於清風故<lb/>
其稱物咸燭呈形彼景逗幽隙而露纎埃漏踈林而分<lb/>
<pb n="KR4h0022_WYG_020-10a"/>
細影從盈空而不積雖駿奔其如静至如銀河披曀金<lb/>
颸送清孤圓上魄飛鏡流明沉露文而委净浮氷浪以<lb/>
摇輕雖視之若溢而攬之不盈亦有鳬燈焰吐蘭釭彩<lb/>
發煙奪銀燭輝凌練月破錦幬之宵晦假瓊璧之餘晰<lb/>
况復玉闗秋燧紫塞凉烽開暗空於千里徹夜宫之九<lb/>
重代羽書而掲誓<hi>疑</hi>豈飛驛而齊蹤且夫遇蒙則戢因<lb/>
通則揚乘物無朕適變無方大則彌於橐籥小則細於<lb/>
毫芒寧雨露之不潤匪寒暑之能傷歴衆妙而校徳固<lb/>
<pb n="KR4h0022_WYG_020-10b"/>
莫善於斯光想貴和於耼叟感稱葆於蒙荘悟燭無之<lb/>
見獲誡暗投之不臧鏡茲道之用捨乃君子之行藏<lb/>
　　　明賦<hi>從入至平為韻</hi>　　　　　　　田　沉<lb/>
夫何明之為用将燭幽以鑒黙故日有朝靈月有宵徳<lb/>
衆星垂耀於穹昊爝火與螢而不息皆能懐獨見之明<lb/>
破重昏之匿使晨臨者可分於丹素夜視者不謬於南<lb/>
北葢所謂明明在上以為人極者也至如桂花未魄虞<lb/>
泉歛暝幽室何觀空堂静聽飛落木於軒砌吟暮蟲於<lb/>
<pb n="KR4h0022_WYG_020-11a"/>
行徑則有銀燭初然蘭膏未罄昭昭耀耀亦何其盛况<lb/>
乎秦宫曉鑒淄川秋水君子思正其莊容粲兮用修其<lb/>
膩理或拂金光之清景愛瑶華之特起或指波瀾之碧<lb/>
池玩澄泉而未已然非大道之道至白之光且日月聞<lb/>
浮雲之蔽燎火有撲滅之常水猶人撓錦以塵障豈夫<lb/>
穆穆天子徳昭晰以蕙馥皇皇侯伯心赫烈而椒芳寸<lb/>
心所燭萬物無藏既臨表以識裏仍察隂而辨陽然後<lb/>
禮樂設文武張明珠不混於江浦美玉無韞於山岡幽<lb/>
<pb n="KR4h0022_WYG_020-11b"/>
藪盡㧞蒙潜載陽由是觀之則燭龍之遐照離婁之逺<lb/>
望魏乘之所炫蘇績之攸傷安得儔其小大與短長而<lb/>
已哉<lb/>
　　　驕陽賦<lb/>
維皇穹之造物何靈鑒之不昭寂然隂閉倐爾陽驕風<lb/>
行天而啟象水于<hi>一作干</hi>土而成妖山蛇則四翼呈嵗日<lb/>
烏則三足昇朝亭臯背春兮失色草木先秋而欲凋螢<lb/>
飛火井蛙動陽飇嗟乎林之云滌山之方焦旱如何其<lb/>
<pb n="KR4h0022_WYG_020-12a"/>
農為<hi>疑</hi>是恤雲祁祁而始布日杲杲而行出立嗇夫於<lb/>
丙丁命小童於甲乙春雷無聞奮豫夜月罕當離畢阡<lb/>
陌之多稌不滋堯湯之下人斯疾是則墳封孝婦東海<lb/>
之守非才圍<hi>一作圄</hi>繫寃圄河南之尹未黜而明明我后<lb/>
罪已彤闈日中而御菲食昧爽而籠繡衣慨祥正兮無<lb/>
潤嗟土膏兮逺晞冠華秉翟郡縣襲舞雩之祭務農嗇<lb/>
用山川申祝鼎之祈出徳號兮休力役鋪皇恩兮鑠帝<lb/>
暉於是驗靈圖稽秘錄封朽腐宥寃獄損有餘補不足<lb/>
<pb n="KR4h0022_WYG_020-12b"/>
躬籍田以率下遣皇華以問俗借如晉平老矣所好者<lb/>
音古樂俟文侯之睡希聲懵師曠之心徳不足而自撫<lb/>
災無何而是侵赤地三年兮罕闢皇天一怒兮何深野<lb/>
無盈尺之潤山無膚寸之隂至如周宣中興視人如子<lb/>
旱魃為虐於藩服羣元輟耕於耒耜饑饉荐臻炎焚未<lb/>
已畢崇奠釂之設不絶郊宫之祀寧莫我聽憂心如圮<lb/>
及夫下邳内史任在責誠鍾亢陽之有悔毒殱殪之無<lb/>
生乾坤不交兮茲焉中否雷霆不動兮何時滿情求下<lb/>
<pb n="KR4h0022_WYG_020-13a"/>
哀於人瘼希通鑒於神明爾其廣漢從事捫衷自省藻<lb/>
洒不時奚能泣整地則水<hi>疑</hi>淪金穴天則全枯玉井走<lb/>
羣望而何階誓中隅而有請是以孫武止矢誚梁君之<lb/>
射鳥<hi>藝文類聚引荘子太平御覽引説苑並載梁君欲射白鴈行者駭之君怒欲射行者公孫龍止矢曰</hi>
<hi>昔先君時大旱不以人祠公曰求雨以為民也言未卒大雨今君以鴈殺人乎當作孫龍止矢誚梁君之射鴈</hi>
<hi>今荘子無此文而劉向新序以龍為襲以先公為齊景公非説苑也</hi>臧文抗議非魯國之<lb/>
焚巫齊阻飢而問孔鄭有事而咨屠彼炎亢之為患信<lb/>
古來而有乎昔者商罪貫盈邢為不道周邦祀嵗於龔<lb/>
<pb n="KR4h0022_WYG_020-13b"/>
罰衞雲與致<hi>疑</hi>於請討矧獯獫兮叛渙伊将驕兮師老<lb/>
方按甲而天誅未廻戈而彗掃行看郅支之亂且見呼<lb/>
韓之保将覆油隂竚羞行潦是時也上方受釐宣室訪<lb/>
議雲臺所以仰乾封之兆稱時運之災濁河清兮龍馬<lb/>
岀滄海晏兮鯨魚來山聲萬嵗壇勢三陔式行和鑾之<lb/>
節常希法駕之廻皇乎備矣侯不邁哉<lb/>
　<lb/>
　文苑英華巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百八十三</head>
    <p>
<pb n="KR4h0022_WYG_982-1a"/>
欽定四庫全書<lb/>
　文苑英華巻九百八十三　宋　李昉等　編<lb/>
　交舊六<lb/>
　　祭包秘監文一首　　　祭吕給事文一首<lb/>
　　祭梁補闕文一首　　　祭韓祭酒文一首<lb/>
　　祭盧華州文一首　　　祭户部崔侍郎文一首<lb/>
　　祭獨孤常州文一首　　祭獨孤台州文一首<lb/>
　　祭張工部文一首　　　祭賈魏公文一首<lb/>
<pb n="KR4h0022_WYG_982-1b"/>
　　祭唐舎人文一首　　　祭杜岐公文一首<lb/>
　　　祭秘書包監文　　　　　　權德輿<lb/>
維貞元八年嵗次壬申五月朔日故吏部員外郎蕭存<lb/>
太常博士權德輿大理寺丞王純等謹以清酌庶羞之<lb/>
奠敬祭于故秘書包七丈之靈在漢鴻臚蔚為名儒以<lb/>
續簮裾乃生秘書純誠伉直古訓是式納忠宣力有勞<lb/>
王國昔自秀造翰飛扶摇彌綸劇曹領袖清朝出入諷<lb/>
議嘉聲孔昭道<hi>集作昭</hi>塞時通乃領藩條俄復郎署俾均<lb/>
<pb n="KR4h0022_WYG_982-2a"/>
繇賦經費委輸待公而具受命匪躬于汴之東秩宗之<lb/>
貳司憲之雄鑾輅時廵關梁永通每以貞勝行於險中<lb/>
登賢求舊入佐司㓂中和直清望與實并乃惣師氏三<lb/>
德興行又領秘丘六藝章明偃息文囿優游漢庭雅韻<lb/>
㧞俗清機入㝠立言大㫖為經為紀行中<hi>集作中行</hi>文質不<lb/>
華不俚魯史一字詩人四始泝其源流用制頽靡以誼<lb/>
藩身與道為隣虚中皎然不棲緇塵動静専直儀刑縉<lb/>
紳得䘮虧成靡滑吾真宜介遐福宜受戩榖未及下夀<lb/>
<pb n="KR4h0022_WYG_982-2b"/>
胡為不淑遺孤藐然銜恤茹毒善慶不誣期於必復某<lb/>
等劣薄嘗承討論通世宿好嘉招厚恩舞雩春遊昔實<lb/>
童子峴首良㑹俄叨知己嵗月遄邁或行或止慰薦難<lb/>
忘音徽不已各忝官命<hi>集作一官</hi>来歸帝里話舊語新悲歡<lb/>
未㡬驚疾癘之潜遘冀無妄而有喜信宿之間格言在<lb/>
耳精識不亂達生大觀謝醫禱於門人順一氣之聚散<lb/>
大鈞無期化往何之邦國殄瘁古今悽其虚室寥寥繐<lb/>
帷披披哀從中来雪涕交揮柔嘉列籩清沽<hi>集作酌</hi>滿巵<lb/>
<pb n="KR4h0022_WYG_982-3a"/>
神之聽之噫嘻格斯尚饗<lb/>
　　　祭吕給事文　　　　　　　前　人<lb/>
維貞元九年嵗次癸酉正月庚申朔二十一日庚子右<lb/>
諫議大夫陽城給事中徐岱李衡中書舎人奚陟尚書<lb/>
駕部郎中知制誥張式左補闕權德輿謹以清酌庶羞<lb/>
之奠敬祭于故給事中吕公之靈君子之道貴乎艱貞<lb/>
公用踐履剛中粹精文學政事蔚然時名出處屯夷用<lb/>
晦而眀命佐戎車<hi>集作君命佐戎</hi>于彼淮甸方國多虞妖氣<hi>一作</hi>
<pb n="KR4h0022_WYG_982-3b"/>
<hi>氛</hi>潛煽每以眀誠冀其革面外䝉耻以枉尺中飛章而<lb/>
告變白刃臨前丹心炳然貞其困而後濟忘其生而後<lb/>
全祲沴既平忠勞亦著草奏南宫嘉聲載路出領符竹<lb/>
澄清逺部夕拜黄扉昭宣王度獻嵗朝天侍立君前華<lb/>
纓玉珮行止鏘然周旋陟降接踵差肩如何□日奄閟<lb/>
重泉嗚呼哀哉寓形此世無非大夢寢門之外莫甚斯<lb/>
慟交歡㡬時踰月于兹每冀休沐相從讌私孰謂奄忽<lb/>
俄生癘疵醫禱不及形神已離某等或辱在嘗<hi>集作常</hi>寮<lb/>
<pb n="KR4h0022_WYG_982-4a"/>
或忝陪下列嘉<hi>集作喜</hi>雲霧之初披恨幽㝠<hi>集作明</hi>之遽訣<lb/>
瞻彼塗芻言旋洛都平昔志<hi>集作智</hi>氣復歸虚無酒殽静<lb/>
嘉盈俎滿壺何以道意澘然涕濡尚饗<lb/>
　　　祭梁補闕文　　　　　　　前　人<lb/>
維貞元九年嵗次癸酉十一月朔日左補闕權德輿等<lb/>
謹以清酌庶羞之奠敬祭于故右補闕贈禮部侍郎<hi>集作</hi>
<hi>郎中</hi>梁君之靈我思古人乃得敬之今則不見嗚呼噫嘻<lb/>
賢哲之生作瑞于時中立不倚大道甚夷人或多方以<lb/>
<pb n="KR4h0022_WYG_982-4b"/>
取世資君懼其至泊然靈龜游夏逺矣文章運衰風流<lb/>
不還作者盖希君得其門獨泝澆醨遐蹈古始六經為<lb/>
師初冠章甫在江之滸忘形交臂或出或處久要之契<lb/>
脗然相與直諒切劘曠懐無沮漢庭虚左尺一旁午心<lb/>
與雲閑翼随風舉恬漠虚白環中之樞篤厚誠明君子<lb/>
之儒精義入神英華發舒人所景行君之緒餘乃補衮<lb/>
職乃侍皇儲北宫密命東觀直書致用無方迎刃皆虚<lb/>
漸漬教化闇然而孚文武憲章堯舜典謨空結時望莫<lb/>
<pb n="KR4h0022_WYG_982-5a"/>
申令圖宜錫華皓以極其道鍾美實多歸全太早子淵<lb/>
之仁叔度之賢皆厚其才而奪之年吁嗟敬之今亦已<lb/>
焉孰司化工不與其全凡我同人官次周旋微言嘉話<lb/>
恍若目前吾欲問蒼蒼而訴㝠㝠索夫子於重泉末如<lb/>
之何從古以然平生一樽哭奠靈筵魂氣何往空傷絶<lb/>
絃尚饗<lb/>
　　　祭韓祭酒文　　　　　　　前　人<lb/>
維貞元十年嵗次甲戌三月朔日徵事郎守左補闕權<lb/>
<pb n="KR4h0022_WYG_982-5b"/>
德輿謹以清酌庶羞之奠敬祭于故國子祭酒韓十四<lb/>
丈之靈伏惟德厚流光炳靈發祥傳慶於<hi>集作于</hi>公鬱為<lb/>
珪璋宣力中外道光明代動必有裕直而無悔從容諫<lb/>
垣密勿絲言炳然憲章潤色化源天<hi>集作六</hi>官之貳京劇<lb/>
之貴四方取則九賦不匱蓬山秘書大學遵儒選重前<lb/>
代非賢勿居率是明德便藩右職宣其馨香昭其物則<lb/>
四科難並全才乃克利用無方沛然餘力再世金鉉確<lb/>
乎匪躬光輔帝道是為門風緇衣棣華宜復於公終缺<lb/>
<pb n="KR4h0022_WYG_982-6a"/>
人望天乎不傭顧惟小子夙承先友骨肉之契嵗寒逾<lb/>
久爰自齠丱深仁善誘恤此殘生均其所有衣而食之<lb/>
祿而仕之闔門仰給纖悉無遺仁惻之道曲盡其宜二<lb/>
十年間完安保持比肩多士忝跡清時必由念慮敢不<lb/>
知思秦原蒼蒼丹旐遲遲精魄何往音容莫追沉哀激<lb/>
中雪涕交揮神鍳如在含酸託詞尚饗<lb/>
　　　祭虜華州文　　　　　　　前　人<lb/>
維貞元十六年嵗次庚辰四月已巳朔越八日景子從<lb/>
<pb n="KR4h0022_WYG_982-6b"/>
表弟朝議郎守中書舎人雲騎尉賜緋魚袋權德輿謹<lb/>
遣使以清酌時羞之奠敬祭于故華州刺史御史大夫<lb/>
盧六兄之靈詩謂君子温其如玉書稱正人既富方榖<lb/>
明靈比徳清議所屬未極全才如何不淑追憶曩嵗鍾<lb/>
陵嘉招兄時左遷屈佐乗軺幕庭山郭並榻連鑣心同<lb/>
則親敢曰嘗<hi>集作常</hi>寮俄奏郡課復升郎位左掖斯密教<lb/>
官已貴殘骸被病土梗蓬累謝交辟以未能方屏居以<lb/>
自遂㧞茅推轂遐輸<hi>集作蹈</hi>古義七發粲然八行狎至詔<lb/>
<pb n="KR4h0022_WYG_982-7a"/>
下江干猥登禮官故<hi>集作顧</hi>蓬茨之鯫生忽束帶於朝端<lb/>
遐曰良夜清言舊歡再披雲霧永契金蘭帝念長人出<lb/>
臨左輔河潼襟要復此居部乃亞丞相金龜映組美利<lb/>
休聲和風甘雨弱植何幸累叨禁垣諌曹<hi>集作署</hi>右史以<lb/>
至司言因緣踐履根本推援恐累知人上負明恩一違<lb/>
晤語九變凉温日夕音徽切劘討論發函亹亹如見君<lb/>
子或忠言以規過亦善謔而溢美方<hi>集作冀</hi>登柄用以永<lb/>
介祉每驤首於公朝期盍簪於仁里俄驚感疾方俟有<lb/>
<pb n="KR4h0022_WYG_982-7b"/>
喜志切乞身恩深卧理神道與善胡然不起寢門一哀<lb/>
孰甚知己素車莫遂雪涕何已樽酒簋貳深誠在此尚<lb/>
饗<lb/>
　　　祭户部崔侍郎文　　　　　前　人<lb/>
維貞元十九年嵗次癸未十月戊寅十二日己丑中書<lb/>
舎人楊於陵禮部侍郎權德輿謹以清酌庶羞之奠敬<lb/>
祭于故户部侍郎贈右散騎常侍崔君之靈古之大觀<lb/>
推理以逹謂生為勞於化不怛茍非至人哀樂云云一<lb/>
<pb n="KR4h0022_WYG_982-8a"/>
欣一慼松茂芝焚遐想深契在於夫君素履無玷黄中<lb/>
有文卓爾堅明皎然貞醇夙以聲實邁於羣倫伊昔宦<lb/>
遊風塵不雜聯簮法冠並列賔榻夷道可久淡交相合<lb/>
亦既府除索然離居或憩循江或旋練湖君初巻懐寓<lb/>
彼群舒四年之間<hi>集作三四年間</hi>聨奉詔書分曹士師議禮太<lb/>
予中臺奏議並列哀烏道舊放懐話言于于三登首曹<lb/>
乃貳師徒相顧飛翻接影天衢顯允德業大僚是都凡<lb/>
我四人交歡靡渝直諒是程中庸是經或㑹公朝猶疑<lb/>
<pb n="KR4h0022_WYG_982-8b"/>
幕庭孰謂夫子奄然㝠㝠交臂相失汍瀾涕零入室皦<lb/>
皦孀孤之聲追懐悼心痛我友生密印左貂以哀以榮<lb/>
嗚呼哀哉命之所賦豈有其數乃如之人洵美無度常<lb/>
日謂我文昌連<hi>集作聨</hi>歩如何今兹已隔泉路亹亹良話<lb/>
依依平素晦明再朞冥寞大暮萬事風燭九泉草露魂<lb/>
之来兮歆此薄具尚饗<lb/>
　　　祭獨孤常州文　　　　　　前　人<lb/>
維貞元二十年嵗次甲申十一月戊申朔禮部侍郎權<lb/>
<pb n="KR4h0022_WYG_982-9a"/>
德輿謹以清酌庶羞之奠敬祭于故常州刺史獨孤憲<lb/>
公十四丈之靈嗚呼德充而位不配才大而年不遐稽<lb/>
於賦命從古太息伏惟藴大雅之愷悌遵六二之直方<lb/>
作為文章律度當世燦如日星炳若龜龍施於政事表<lb/>
率萬國三郡洽和四方鼓舞而不得𢎞大志業歿於中<lb/>
年豈洪鈞造物使才命相盭先師罕言末如之何伏以<lb/>
夫<hi>集作先</hi>子篤忘形之契小人展無容之敬去世二紀清<lb/>
風凛然顧以息女歸公愛子雖不獲逮事而備承家法<lb/>
<pb n="KR4h0022_WYG_982-9b"/>
况兹菲薄實忝眷私辨方之年違難於江徼志學之嵗<lb/>
伏謁於郡齋典司禮職嘗奉易名之義嚮仰德門令承<lb/>
合姓之重話言誘掖造次敢忘德容碩姿髣髴在目自<lb/>
為聲舉之舊今則潘楊之歡二孤純孝遺烈鍾美鮮原<lb/>
改卜日月有時酒殽静嘉式薦靈位尚饗<lb/>
　　　祭獨孤台州文　　　　　　前　人<lb/>
維貞元二十年嵗次甲申十一月戊申朔禮部侍郎權<lb/>
德輿謹以清酌庶羞之奠敬祭于故台州刺史獨孤七<lb/>
<pb n="KR4h0022_WYG_982-10a"/>
丈之靈洪範五福古人所貴伏惟道樞德機涵泳交鬯<lb/>
解龜隠機讌息東吴嗇神而去物累觀化以順天理終<lb/>
始貞吉歸全返真不登期頤者十數嵗而已可謂康寧<lb/>
而夀以至考終命𢎞條<hi>集作脩</hi>政事遵職居部泝沿淛河<lb/>
四為二千石朱轓暢轂所至洽平率誠理身以化封内<lb/>
可謂攸好德其所以異者富於義而逺於利以祿直賙<lb/>
姻族<hi>集作㛰</hi>以清白遺子孫故即逺之日輤裧纔具孤嗣<lb/>
藐然以賻布襄事蹈道如是君子以為難介弟憲公挺<lb/>
<pb n="KR4h0022_WYG_982-10b"/>
此文德含章炳章與三代同風先門友善義比金石猶<lb/>
子秀茂申以婚姻引進琢磨居為雅器永懐感悦冀奉<lb/>
話言女子有行得奉門訓竟迫道途之阻未申供養之<lb/>
禮用此歎慟結於中腸轜車東来大𡑞斯啟柔嘉清滌<lb/>
用寄單誠尚饗<lb/>
　　　祭張工部文　　　　　　　前　人<lb/>
維貞元二十一年嵗次乙酉七月戊辰朔四日辛未禮<lb/>
部侍郎權德輿謹遣男璩以清酌庶羞之奠敬祭于故<lb/>
<pb n="KR4h0022_WYG_982-11a"/>
工部侍郎兼御史大夫禮部尚書張二十九丈<hi>集作兄</hi>之<lb/>
靈士君子之所以暢其業者文也學也士君子之所以<lb/>
植其本者正也忠也綽綽工部實由於斯起<hi>集作超</hi>於逢<lb/>
掖乃執簡記章明義類振起褒貶博物洽聞時稱良史<lb/>
可不謂文乎誕章成式變禮疑議稽合於古節適於中<lb/>
羣士屬目一言以决可不謂學乎處燎原盜泉之中不<lb/>
焚不濡終然違難皎潔貞厲狺狺權幸惡厥中立一罹<lb/>
讒鑠遂去清近祕丘十年不得自足可不謂行己之正<lb/>
<pb n="KR4h0022_WYG_982-11b"/>
乎出彊専對照耀原隰天覆之内無逺近<hi>集作邇</hi>君命之<lb/>
下無險夷再叶翟土乃龢戎索暢威靈於大荒之外啓<lb/>
手足於野幕之下可不謂事君之忠乎年纔逾耳順官<lb/>
止貳起部於兄之量二者皆屈彼大耋大僚孰宜之哉<lb/>
頃陪禁掖俄接仁里觴酒歌詩清言善謔靡日而間彌<lb/>
年以歡一瞬之間奄成今古以此思哀如何可忘跌傷<lb/>
左足未任趾歩鼔吹臨門涕洟如霰<hi>集作雨</hi>平生風味今<lb/>
日永訣伏枕口占寄懐斯文尚饗<lb/>
<pb n="KR4h0022_WYG_982-12a"/>
　　　祭賈魏公文　　　　　　　前　人<lb/>
維永貞元年嵗次乙酉十月景申朔二十三日戊午朝<lb/>
散大夫守尚書户部侍郎雲騎尉權徳輿謹以清酌庶<lb/>
羞之奠敬祭于故司空相國贈太傅魏國賈公之靈覆<lb/>
載之間肖形必化惟令德淑問與天壤俱存伏惟以含<lb/>
一之量叶休嘉之運四征授律勲在盟府二揆居中勤<lb/>
宣宰政注意體國繄公是圖始自黄綬至于𤣥衮率由<lb/>
坦夷以極光大浩若溟海熙如春臺歸全之日朝野相<lb/>
<pb n="KR4h0022_WYG_982-12b"/>
弔窮琱戈金鉉之寵可以言貴過懸車貳膳之年可以<lb/>
言夀中和博大之度可以言君子知命順化之理可以<lb/>
言至人三朝告老終不得請法<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>弔祠禮嘉常數鄙薄<lb/>
無似辱公之知奬進切劘逮兹一紀獲居里閈亟踐堂<lb/>
奥㧞俗之韻忘年之歡疑在視聴忽成今古嗚呼魏公<lb/>
可勝慟耶潔此觴豆奠于㝠寞髣髴風采公其降靈尚<lb/>
饗<lb/>
　　　祭唐舎人文　　　　　　　前　人<lb/>
<pb n="KR4h0022_WYG_982-13a"/>
維元和元年嵗次景戌正月景寅朔十九日甲申户部<lb/>
侍郎權德輿謹以清酌時羞之奠敬祭于故禮部郎中<lb/>
知制誥唐君之靈嗚呼文編行茂才全弱冠知名時推<lb/>
雋賢含章振藻金玉在懸緣情放言采組相鮮憶昔淮<lb/>
湖與君覯止忘形合志造適通理瓜歩邦溝吴山楚水<lb/>
芝蘭之室三十年矣君自江左<hi>集作左史</hi>進居臺郎予叨禮<lb/>
官亦忝周行熙春至止休沐相將纔盍簮於上國俄出<lb/>
守於遐方盛山雲安風水迢遞屈此二郡俄然半世文<lb/>
<pb n="KR4h0022_WYG_982-13b"/>
章煥發書札相繼辛酸苦言欵曲嘉恵<hi>集作㑹</hi>顧我忝曠<lb/>
愧君淪滯屢封薦章輒以人廢每與公範交脩宿契不<lb/>
進不止中心自誓大君繼明元凱持衡方開宣室以待<lb/>
賈生裁成訓命所謂文炳詔君居之士友相慶遲遲征<lb/>
軒来自荆門凡我同<hi>集作周非</hi>人載勞夢魂屈指繼日候<hi>集作</hi>
<hi>俟</hi>居西垣不及百里俄歸九原嗚呼文編此痛難言夀<lb/>
堂野土一别終古平昔風姿杳無處所樽酒簋貳涕零<lb/>
如雨㝠寞之間神其聴否尚饗<lb/>
<pb n="KR4h0022_WYG_982-14a"/>
　　　祭杜岐公文　　　　　　　前　人<lb/>
維元和八年嵗次癸巳三月甲寅朔二十八日辛巳禮<lb/>
部尚書權徳輿謹以清酌庶羞之奠敬祭于故太保太<lb/>
傅岐國公之靈伏<hi>集作夫</hi>惟體温厚之氣協休和之運五<lb/>
常用仁九徳在寛六朝敡歴三后相公契作司徒奭居<lb/>
太保致位遂志晏閑顯尊極人倫之夀寵備君上之恩<lb/>
禮傳曰行道有福詩曰求福不回考祥視履惟公是已<lb/>
至若徜徉化元保合太和扶遵嘉㑹將明利澤漸漬於<lb/>
<pb n="KR4h0022_WYG_982-14b"/>
生民而隠於視聴者可勝道哉早辱招羣仕纔初命頃<lb/>
沐鴻休職聨大任周旋恵愛僅三十年<hi>集作三十餘年</hi>公府閎<lb/>
議郊居盛集滄溟沃日之量清廟禮神之噐四教五福<lb/>
明哲始終話言風采疑在夢想變化糺紛何可勝論常<lb/>
日賔榻今兹靈位常日歡言今兹聲淚常日精爽今兹<lb/>
魂氣常日鳴騶今兹騎吹永去昭代言歸厚地平生一<lb/>
樽拜奠歔欷尚饗<lb/>
　文苑英華巻九百八十三<lb/>
</p>
<p>
</p>
  </div>
</body>
</text>
</TEI>
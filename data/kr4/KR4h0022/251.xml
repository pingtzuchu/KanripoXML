<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百五十一</head>
    <p>
<pb n="KR4h0022_WYG_251-1a"/>
欽定四庫全書<lb/>
　文苑英華巻二百五十一　宋　李昉等　編<lb/>
　寄贈五<lb/>
　　杜甫十三首　　　　　李白十八首<lb/>
　　　投贈韋左相<hi>時兼兵部尚書故云聼履上星辰</hi>杜　甫<lb/>
鳳厯軒轅紀龍飛四十春八荒開夀域一氣轉鴻鈞霖<lb/>
雨思賢佐丹青憶舊<hi>集作老</hi>臣<hi>公之先人遺風餘烈至今稱之</hi>應圖求駿<lb/>
馬驚世<hi>集作代</hi>得麒麟沙汰江湖<hi>集作河</hi>濁調和鼎鼐新韋<lb/>
<pb n="KR4h0022_WYG_251-1b"/>
賢初相漢范叔已歸秦盛業今如此傳經固絶倫豫章<lb/>
深出地滄海濶無津北斗思喉舌東方領縉紳持衡留<lb/>
藻鑑聽履上星辰獨歩才超古餘波徳照隣聰明過管<lb/>
輅尺牘倒陳遵豈是池中物由来席上珍廟堂知至理<lb/>
風俗盡還淳才傑俱登用愚䝉但隠淪長卿多病乆子<lb/>
夏索居頻廻首驅流俗生涯似衆人巫咸不可問鄒魯<lb/>
莫容身感激時將晩蒼茫興有神為君<hi>集作公</hi>歌此曲涕<lb/>
淚在衣巾<lb/>
<pb n="KR4h0022_WYG_251-2a"/>
　　　贈韋左丞丈濟　　　　　　前　人<lb/>
左轄頻虛位今年得舊儒相門韋氏任<hi>集作在</hi>經術漢官<lb/>
<hi>集作臣</hi>湏時議歸前列天倫恨莫俱鴒原荒宿草鳳沼接<lb/>
亨衢有客雖安命衰容豈壯夫家人憂几杖甲子混泥<lb/>
塗不謂矜餘力還来謁大巫嵗寒仍顧遇日暮且踟蹰<lb/>
老驥思千里寒<hi>集作飢</hi>鷹待一呼君能㣲感激亦足慰榛<lb/>
蕪<hi>一作折骨効區區</hi>
　　　奉贈嚴八閣老　　　　　　前　人<lb/>
<pb n="KR4h0022_WYG_251-2b"/>
扈從<hi>集作扈聖又作今日</hi>登黄閣<hi>集作閤</hi>明公獨妙年蛟龍得雲雨<lb/>
鵰鶚在秋天客禮容疎放官曹許<hi>集作可</hi>接聫新詩句句<lb/>
好應任老夫傳<lb/>
　　　路逢襄陽楊少府入京城戱題四韻附呈楊四<lb/>
　　　　員外綰甫赴華州日許員外為求茯苓<lb/>
　　　　　　　　　　　　　　　前　人<lb/>
寄語楊員外山寒少茯苓歸来稍暄暖當為斸青冥飜<lb/>
動龍蛇<hi>集作神仙</hi>窟封題鳥獸形兼將老藤杖扶汝<hi>一作爾</hi>醉<lb/>
<pb n="KR4h0022_WYG_251-3a"/>
初醒<lb/>
　　　寄髙三十五詹事　　　　　前　人<lb/>
安穏髙詹事兵戈乆索居時来如<hi>一作知</hi>宦逹嵗晩莫情<lb/>
踈天上多鴻鴈河<hi>集作池</hi>中足鯉魚相㸔過半月<hi>集作百</hi>不<lb/>
寄一行書<lb/>
　　　寄李十二白<hi>㑹稽賀知章一見白號為天上謫仙人也</hi>
　　　　　　　　　　　　　　　前　人<lb/>
昔年有狂客號爾謫仙人筆落聞<hi>集作驚</hi>風雨詩成泣鬼<lb/>
<pb n="KR4h0022_WYG_251-3b"/>
神聲名從此大汨沒一朝伸文彩承殊渥流傳必絶倫<lb/>
龍舟移棹晩獸錦奪袍新白日来深殿青雲滿後塵乞<lb/>
歸優詔許遇我夙<hi>集作宿</hi>心親未負幽栖志兼全寵辱身<lb/>
戱<hi>集作劇</hi>談憐野逸嗜酒見天真醉舞梁園夜行歌泗水<lb/>
春才髙心不展道屈善無隣䖏士禰衡俊諸生原憲貧<lb/>
稲粱求未足薏苡謗何頻五嶺炎蒸地三危放逐臣㡬<lb/>
年遭鵩鳥獨泣<hi>一作立</hi>向麒麟蘇武先還漢黄公豈事秦<lb/>
楚筵辭醴日梁獄上書辰已用當時法誰將此義陳老<lb/>
<pb n="KR4h0022_WYG_251-4a"/>
吟秋月下病起暮江濵莫恠㤙波隔乗槎與問津<lb/>
　　　贈比部蕭郎中十兄<hi>甫從姑子</hi>　　前　人<lb/>
有羙生人傑由来積徳門漢朝丞相系梁日帝王孫藴<lb/>
藉為郎乆魁梧秉哲尊詞華傾後輩風雅藹孤騫宅相<lb/>
榮姻戚兒童惠討論見知真自㓜謀拙媿諸昆漂蕩雲<lb/>
天濶沉埋日月奔致君時已晩懐古意空存中散山陽<lb/>
鍜愚公野客<hi>集作谷</hi>村寧紆長者轍歸老任乾坤<lb/>
　　　同元使君舂陵行<hi>并序</hi>　　　　前　人<lb/>
<pb n="KR4h0022_WYG_251-4b"/>
覽道州元使君結舂陵行兼賊退後示官吏作二首志<lb/>
之曰當天子分憂之地効漢官良吏之目今盗賊未息<lb/>
知民疾苦得結輩十數公落落然叅錯天下為邦伯萬<lb/>
姓吐氣天下少<hi>一作小</hi>安可待已<hi>一作矣</hi>不意復見比興體<lb/>
制㣲婉頓挫之詞感而有詩増諸巻軸簡知我者不必<lb/>
寄元<lb/>
遭亂髮盡白轉衰病相縈<hi>一作嬰</hi>沉聫<hi>集作緜</hi>盗賊際狼狽<lb/>
江漢行歎時藥力薄為客羸瘵成吾人詩家秀博采世<lb/>
<pb n="KR4h0022_WYG_251-5a"/>
上名粲粲元道州前聖畏後生觀乎舂陵作歘見俊哲<lb/>
情復見<hi>集作覧</hi>賊退篇結也實國楨賈誼昔流慟匡衡常<lb/>
引經道州哀<hi>一作憂</hi>黎庶詞氣浩縱横兩章對秋月<hi>一作流水</hi>
一字偕華星致君唐虞際淳朴憶大庭何時降璽書用<lb/>
汝<hi>集作爾</hi>為丹青獄訟永衰息豈唯偃甲兵悽惻念誅求<lb/>
薄歛近休明乃知正人意不苟飛長纓凉飈振南岳之<lb/>
子寵若驚色阻金印大興含滄浪清我多長卿病日乆<lb/>
思朝廷肺枯渇太甚漂泊公孫城呼兒具紙筆隠几臨<lb/>
<pb n="KR4h0022_WYG_251-5b"/>
軒楹作詩呻吟内墨澹字欹傾感彼危苦詞庶㡬知者<lb/>
聽<lb/>
　　　寄薛三丈郎中據　　　　　前　人<lb/>
人生無賢愚飄飄<hi>集作飄颻</hi>若埃塵自非得神仙誰免危其<lb/>
身與子俱白頭没沒<hi>集作役役</hi>常苦辛雖為尚書郎不及村<lb/>
野人憶昔村野人其樂難具陳藹藹桑麻交公侯為等<lb/>
倫天未厭戎馬我輩本常貧子尚客荆州我亦滯江濵<lb/>
峽中一卧病瘧癘經冬春春復加肺氣<hi>一作復加肺氣疾</hi>此疾<lb/>
<pb n="KR4h0022_WYG_251-6a"/>
<hi>集作病</hi>盖有因早嵗與蘇鄭痛飲情相親二公化為土嗜<lb/>
酒不失真余今委修短豈得恨命迍聞子心甚壯所過<lb/>
信席珍上馬不用扶忽<hi>集作毎</hi>扶必怒嗔賦詩賔客間揮<lb/>
灑動八垠乃知盖代手才力老益神青草洞庭湖東浮<lb/>
滄海漘君山可避暑况足采白蘋子豈無扁舟徃復江<lb/>
漢津我未下瞿唐空念禹功勤聽説松門峽吐藥攬衣<lb/>
巾髙秋却束帶皷柂<hi>集作枻</hi>視清旻鳯池日澄碧濟濟多<lb/>
士新余病不能起健者勿逡廵上有明哲君下有行化<lb/>
<pb n="KR4h0022_WYG_251-6b"/>
臣<lb/>
　　　贈虞十五司馬　　　　　　前　人<lb/>
逺師虞秘監今喜識𤣥孫形象丹青逼家聲噐宇存凄<lb/>
凉憐筆勢浩蕩問詞源爽氣金天豁清談玉露繁佇鳴<lb/>
南岳鳳欲化北溟鯤文<hi>集作交</hi>態知浮俗儒流不異門過<lb/>
逢聫客位日夜倒芳樽沙岸風吹葉雲江月上軒百年<lb/>
嗟已半四座敢辭喧書籍終相與青山隔故園<lb/>
　　　戱簡鄭廣文　　　　　　　前　人<lb/>
<pb n="KR4h0022_WYG_251-7a"/>
廣文到官舍繫馬堂階下醉即<hi>集作則</hi>騎馬歸頗遭官長<lb/>
罵才名三十年坐客寒無氊近<hi>集作頼</hi>有蘇司業時時與<lb/>
酒錢<lb/>
　　　奉贈李八丈判官曛　　　　前　人<lb/>
我丈時英特宗枝神堯後珊瑚市則無騄驥人得有早<lb/>
年見標格秀氣衝<hi>一作通</hi>星斗事業富清機官曹正獨守<lb/>
頃来樹佳政皆已傳衆口艱難體貴安冗長吾敢取區<lb/>
區猶歴試炯炯更持乆討論實觧頥操割紛應手箧書<lb/>
<pb n="KR4h0022_WYG_251-7b"/>
積諷諫宫闕限<hi>一作浪</hi>奔走入幕未展才秉鈞孰為偶所<lb/>
親問淹薄<hi>集作泊</hi>泛愛惜衰朽垂白慕<hi>集作辭</hi>南翁委身希<lb/>
比叟真成窮轍鮒或似䘮家狗秋枯洞庭石風颯長沙<lb/>
柳髙興激荆衡知音為廻首<lb/>
　　　毒熱寄簡崔評事十六弟　　前　人<lb/>
大火<hi>一作暑</hi>運金氣荆揚不知秋林下有塌翼水中無行<lb/>
舟千室但掃地閉關人事休老夫轉不樂旅次兼百憂<lb/>
蝮虵暮偃蹇空牀難暗投炎宵惡明燭况乃憶<hi>集作懐</hi>舊<lb/>
<pb n="KR4h0022_WYG_251-8a"/>
邱開襟仰内弟執熱露白頭束帶負芒刺接居成阻修<lb/>
何當清霜飛㑹子臨江樓載聞大易義諷詠詩家流藴<lb/>
藉異時輩檢身非乆<hi>集作茍</hi>求皇皇使臣體信是徳業優<lb/>
楚材擇杞梓大宛<hi>集作漢苑</hi>歸驊騮短章逹我心理為識者<lb/>
籌<lb/>
　　　贈張相鎬二首<hi>時逃難病在宿松山作</hi>　李　白<lb/>
神噐難竊㺯天狼窺紫宸六龍遷白日四海暗紅<hi>集作胡</hi>
塵昊穹降元宰君子方經綸澹然養浩氣歘起持天鈞<lb/>
<pb n="KR4h0022_WYG_251-8b"/>
秀骨象山岳英謀合鬼神佐漢解鴻門興唐思退身擁<lb/>
旄秉金鉞伐皷乗朱輪虎將如電霆揔戎向東廵諸侯<lb/>
拜馬首猛士騎鯨鱗澤被魚鳥恱令行草木春逢聖<hi>集作</hi>
<hi>聖智</hi>不失時建功及良辰醜虜安足紀可貽幗與巾倒㵼<lb/>
溟海珠盡為入幕珍馮異獻赤伏鄧生歘来臻至<hi>集作庻</hi>
同昆陽舉再覩漢儀新昔為管將鮑中奔吴隔秦一生<lb/>
欲報主百代期榮親其事竟不就哀哉難重陳卧病古<lb/>
松滋蒼山空四隣風雲激壯志枯槁驚常倫聞君自天<lb/>
<pb n="KR4h0022_WYG_251-9a"/>
来目張氣益振亞夫得劇孟七<hi>集作敵</hi>國空無人捫虱對<lb/>
桓公願得論悲辛大塊方憶氣何辭皷青蘋斯言儻不<lb/>
合歸老漢江濵<lb/>
　　　二<lb/>
家本隴西人代<hi>集作先</hi>為漢邉將功畧天地中<hi>集作功畧盖天地</hi>
名飛青雲上苦戰竟不侯當年頗惆悵世傳崆峒勇氣<lb/>
激金風壯英烈遺厥孫百代神猶王十五觀竒書作賦<lb/>
陵相如龍顔惠殊寵麟閣慿天居晩途未云己蹭蹬遭<lb/>
<pb n="KR4h0022_WYG_251-9b"/>
䜛毁想像晉末時崩騰胡塵起衣冠䧟鋒鏑戎虜盈朝<lb/>
市石勒窺神州劉聰刼天子撫劒夜吟嘯雄心日千里<lb/>
誓欲斬鯨鯢澄清洛陽水三台<hi>集作六合</hi>灑霖雨六合<hi>集作萬物</hi>
無凋枯我揮一杯水自笑何區區因人恥成事貴欲决<lb/>
良圗滅虜不言功飄然陟蓬壺唯有安期舄留之滄海<lb/>
隅<lb/>
　　　江夏使君叔席上贈吏部<hi>二字集作史郎中</hi>
　　　　　　　　　　　　　　　前　人<lb/>
<pb n="KR4h0022_WYG_251-10a"/>
鳳凰丹禁裏銜出紫泥書昔放三湘去今還萬死餘仙<lb/>
郎乆為别客舍問何如涸轍思流水浮雲失舊居多慚<lb/>
華省貴不以逐臣踈復如竹林下而陪芳晏初希君生<lb/>
羽翼一化北溟魚<lb/>
　　　贈郭將軍　　　　　　　　前　人<lb/>
將軍豪蕩有英威昔<hi>集作入</hi>掌銀䑓䕶紫㣲平明拂劍朝<lb/>
天去薄暮垂鞭醉酒歸愛子臨風吹玉笛羙人嬌月舞<lb/>
羅衣今日相逢俱失路何年㶚上弄春輝<lb/>
<pb n="KR4h0022_WYG_251-10b"/>
　　　寄<hi>集作贈</hi>崔侍御三首　　　　前　人<lb/>
宛溪霜夜聽猿愁去國長為不繫舟獨憐一鴈飛南海<lb/>
却羡雙溪解北流髙人屢解陳蕃榻過客難登謝朓樓<lb/>
此處别離同落葉朝朝分散敬亭秋<lb/>
　　　二<lb/>
長劒一盃酒男兒方寸心洛陽因劇孟託宿話胷襟但<lb/>
仰山岳秀不知江海深長安復携手再顧重千金君乃<lb/>
輶軒佐余叨翰墨林髙風摧秀木驚弹落虚禽不取廻<lb/>
<pb n="KR4h0022_WYG_251-11a"/>
舟興而来命駕尋扶揺應借便桃李願成隂咲吐張儀<lb/>
舌愁為莊舄吟誰憐明月夜腸㫁聽秋砧<lb/>
　　　三<lb/>
黄河三尺鯉本住<hi>集作在</hi>孟津居㸃額不成龍歸来伴凢<lb/>
魚故人東海客一見借吹噓風濤儻相見<hi>集作因</hi>更欲凌<lb/>
崑墟何當赤車使再徃召相如<lb/>
　　　贈韋侍御黄裳二首　　　　前　人<lb/>
太華生長松亭亭凌霜雪天與百尺髙豈為㣲飈折桃<lb/>
<pb n="KR4h0022_WYG_251-11b"/>
李賣揺艷路人行且迷春光拂<hi>集作掃</hi>地盡碧蘂<hi>集作葉</hi>成<lb/>
黄泥願君學長松慎勿作桃李受屈不改心然後知君<lb/>
子<lb/>
　　　二<lb/>
見君乗騘馬知上太行<hi>集作山</hi>道此地果摧輪全身以為<lb/>
寳我如豐年玉棄置秋田草但朂氷壺心無為歎衰老<lb/>
　　　安陸白兆山桃花巖寄劉侍御綰<lb/>
　　　　　　　　　　　　　　　前　人<lb/>
<pb n="KR4h0022_WYG_251-12a"/>
雲卧三十年好閑復愛仙蓬壺雖𡨕絶鸞鶴心悠然歸<lb/>
来桃花巖得憇雲窓眠對嶺人共語飲潭猿相連時升<lb/>
翠㣲上邈若羅浮巔兩岑抱東壑一嶂横西天樹雜日<lb/>
易隠崖傾月難圓芳草换野色飛蘿揺春烟入逺構石<lb/>
室選幽開山田獨此林下意杳無區中縁永辭霜䑓客<lb/>
千載方来旋<lb/>
　　　贈潘侍御論錢少陽　　　　前　人<lb/>
繡衣柱史何昂藏鐵冠白筆横秋霜三軍論事多引納<lb/>
<pb n="KR4h0022_WYG_251-12b"/>
堦前虎士羅干將雖無二十五老者且有一翁錢少陽<lb/>
眉如松雪齊四皓調笑可以安儲皇君能禮此最下士<lb/>
九州拭目瞻清光<lb/>
　　　贈常侍御　　　　　　　　前　人<lb/>
安石在東山無心濟天下一起振横流功成復瀟灑大<lb/>
賢有舒巻季葉輕風雅匡復属何人君為知音者傳聞<lb/>
武安將氣振長平瓦燕趙期洗清周秦保宗社登朝若<lb/>
有言為訪南遷賈<lb/>
<pb n="KR4h0022_WYG_251-13a"/>
　　　江行寄崔員外宗之　　　　前　人<lb/>
飄飄<hi>集作飄颻</hi>江風起蕭颯海樹秋登艫羙清夜挂席移輕<lb/>
舟月隨碧山轉水合青天流杳如星河上但覺雲林幽<lb/>
歸路方浩渺<hi>集作浩浩</hi>徂川去悠悠徒悲蕙草歇復聽菱歌<lb/>
愁岸曲迷後浦沙明瞰前洲懐君未<hi>集作不</hi>可見望逺増<lb/>
離憂<lb/>
　　　贈王漢陽　　　　　　　　前　人<lb/>
天落白玉棺王喬辭葉縣一去未千年漢陽復相見猶<lb/>
<pb n="KR4h0022_WYG_251-13b"/>
乗飛鳬舄尚識仙人面鬂髮何青青童顔皎如練吾曽<lb/>
弄海水清淺嗟三變果惬麻姑言時光速流電與君數<lb/>
盃酒可以窮歡宴白雲歸去来何事坐交戰<lb/>
　　　贈崔郎中宗之　　　　　　前　人<lb/>
胡鴈拂海翼翺翔鳴素秋驚雲辭沙朔飄薄<hi>集作飄蕩又作薄霧</hi>
迷河洲有如飛蓬人去逐萬里逰登髙望浮雲髣髴如<lb/>
舊邱日從海傍沒水向天邉流長嘯依<hi>集作倚</hi>孤劍目極<lb/>
心悠悠嵗晏歸去来富貴安所求仲尼七十説歴聘莫<lb/>
<pb n="KR4h0022_WYG_251-14a"/>
見收魯連逃千金珪組豈可酬時嵗<hi>集作哉</hi>茍不㑹草木<lb/>
為我儔希君同携手長徃南山幽<lb/>
　　　贈崔諮議　　　　　　　　前　人<lb/>
騄驥本天馬素非伏櫪駒長嘶起凉<hi>集作起清又作向清</hi>風倐忽<lb/>
凌九區何言西北至却走東南隅世道有翻覆前程難<lb/>
預圗望君垂<hi>集作希君一</hi>翦拂猶可騁中衢<lb/>
　　　贈歴陽褚司馬　　　　　　前　人<lb/>
北堂千萬夀侍奉有光輝先敎<hi>集作同</hi>稚子舞更着老莱<lb/>
<pb n="KR4h0022_WYG_251-14b"/>
衣因為小兒啼醉倒月下歸人間無此樂此樂世中稀<lb/>
　　　江上寄巴東故人　　　　　前　人<lb/>
漢水波浪逺巫山雲雨飛東風吹客夣西落此中時覺<lb/>
後思白帝佳人與我違瞿唐饒賈客音信莫令稀<lb/>
　<lb/>
　<lb/>
　<lb/>
　文苑英華巻二百五十一<lb/>
</p>
<p>
</p>
  </div>
</body>
</text>
</TEI>
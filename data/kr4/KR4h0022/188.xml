<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷一百八十八</head>
    <p>
<pb n="KR4h0022_WYG_188-1a"/>
欽定四庫全書<lb/>
　文苑英華卷一百八十八　宋　李昉等　編<lb/>
　省試九<hi>州府試附</hi>
　　花發上林六首<lb/>
　　曲江亭望慈恩寺杏園花發四首<lb/>
　　金谷園花發懐古三首　芙蓉出水二首<lb/>
　　華林園早梅一首　　潘安仁戴星㸔河陽花發一首<lb/>
　　宫池産瑞蓮一首　　　小苑春望宫池栁色十首<lb/>
<pb n="KR4h0022_WYG_188-1b"/>
　　御溝新栁六首　　　　原隰荑緑栁一首<lb/>
　　御園芳草一首　　　　龍池春草三首<lb/>
　　方士進恒春草一首　　禮闈階前春草生一首<lb/>
　　春草凝露一首　　　　春草碧色二首<lb/>
　　生芻一束二首<lb/>
　　　花發上林　　　　　　　　　獨孤授<lb/>
上苑韶容早芳菲正吐花無言向春日閒笑任年華潤<lb/>
色籠輕靄晴光艶晩霞影連千戸竹香散萬人家幸遶<lb/>
<pb n="KR4h0022_WYG_188-2a"/>
樓臺近仍懷雨露賖願君垂採摘不使落風沙<lb/>
　　　同前　　　　　　　　　　周　渭<lb/>
灼灼花凝雪春來發上林向風初散蘂垂葉欲成隂人<lb/>
過香隨逺煙晴色自深净時空結霧踈處未藏禽菶茸<lb/>
何年植間闗幾日吟一枝如可冀不負折芳心<lb/>
　　　同前　　　　　　　　　　竇　常<lb/>
上苑曉沉沉花枝亂綴隂色浮雙闕近春入九門深向<lb/>
暖風初扇餘寒雪尚侵艶廻秦女目愁處越人心繞繞<lb/>
<pb n="KR4h0022_WYG_188-2b"/>
時縈蝶闗闗乍引禽寧知幽谷羽一舉欲依林<lb/>
　　　同前　　　　　　　　　　王　表<lb/>
上苑春何早繁花已滿林笑迎明主仗香拂羙人簮地<lb/>
接樓臺近天垂雨露深晴光來戲蝶夕影動棲禽欲託<lb/>
凌雲勢先開捧日心當知桃李樹從此必成隂<lb/>
　　　同前　　　　　　　　　　王　儲<lb/>
東陸和風至先開上苑花穠枝藏宿鳥香蘂拂行車散<lb/>
白憐晴日舒紅愛晩霞桃間留御馬梅處入胡笳城郭<lb/>
<pb n="KR4h0022_WYG_188-3a"/>
連增媚樓臺映轉華豈同幽谷草春至發猶賖<lb/>
　　　同前　　　　　　　　　　失　名<lb/>
花發三陽盛香飄五柞深素暉雲積苑紅彩繡張林落<lb/>
水隨魚戲摇風映鳥吟瓊樓出高艶玉輦駐濃隂亂蝶<lb/>
枝開影繁蜂蘂上音鮮芳盈禁籞布澤荷天心<lb/>
　　　曲江亭望慈恩寺杏園花發　李君何<lb/>
春晴凭水軒僊杏發南園開蘂風初曉浮香景欲暄光<lb/>
華臨御陌色相對空門野雪遥添净山煙近借繁地閒<lb/>
<pb n="KR4h0022_WYG_188-3b"/>
分禁<hi>一作鹿</hi>苑景勝類桃源况值新晴日芳枝度彩鴛<lb/>
　　　同前　　　　　　　　　　周宏亮<lb/>
江亭閒望處逺近見秦源古寺遲春景新花發杏園蕚<lb/>
中輕蘂宻枝上素姿繁拂雨雲初起含風雪欲翻容輝<lb/>
明十地香氣遍千門願莫隨桃李芳菲不為言<lb/>
　　　同前　　　　　　　　　　曹　著<lb/>
渚亭臨浄域<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>望一開軒晩日分初地東風發杏園異<lb/>
香飄九陌麗色映千門照灼瑶華散葳𬎼玉露繁未教<lb/>
<pb n="KR4h0022_WYG_188-4a"/>
遊妓折乍聽早鶯喧誰復争桃李含芳自不言<lb/>
　　　同前　　　　　　　　　　陳　翥<lb/>
曲池晴望好近接梵王家十畆開金地千林發杏花映<lb/>
雲猶誤雪照日欲成霞紫陌傳香逺紅泉落影斜園中<lb/>
春尚早亭上路非賖芳景堪遊處其如惜物華<lb/>
　　　金谷園花發懐古　　　　　王　質<lb/>
寂寥金谷澗花發舊時園人事空懐古烟霞此獨存管<lb/>
絃非上客歌舞少王孫繁蘂風驚散輕紅鳥乍翻山川<lb/>
<pb n="KR4h0022_WYG_188-4b"/>
終不改桃李自無言今日經塵路凄凉詎可論<lb/>
　　　同前　　　　　　　　　　張公乂<lb/>
今日春風至花開石氏園未全紅艶折半與素光翻㸃<lb/>
綴踈林遍㣲明古徑繁窺臨鶯欲語寂寞李無言谷變<lb/>
迷鋪錦臺餘認樹萱川流人事共<hi>一作近</hi>千載竟誰論<lb/>
　　　同前　　　　　　　　　　失　名<lb/>
春風生梓澤遲景映花林欲問當時事因傷此日心繁<lb/>
華人已殁桃李意何深澗咽歌聲在雲歸盖影沉地形<lb/>
<pb n="KR4h0022_WYG_188-5a"/>
同萬古笑價失千金遺跡應無限芳菲不可尋<lb/>
　　　芙蓉出水　　　　　　　　陳　至<lb/>
菡蓞迎秋吐夭摇映水濵劔芒開寳匣峯影冩蒲津下<lb/>
照參差荇高辭苒弱蘋自當巢翠甲非止戲頳鱗莫以<lb/>
時先後而言色故新芳香正堪翫誰報渉江人<lb/>
　　　同前　　　　　　　　　　賈　謩<lb/>
的皪舒芳艶紅姿映緑蘋摇風開細浪出沼媚清晨翻<lb/>
影初迎日流香暗襲人獨披千葉淺不競百花春魚戲<lb/>
<pb n="KR4h0022_WYG_188-5b"/>
參差動龜遊次第新渉江如可採從此免迷津<lb/>
　　　華林園早梅　　　　　　　鄭述誠<lb/>
曉日東樓路林端見早梅獨凌寒氣發不逐衆花開素<lb/>
彩風前艶韶光雪後催蘂香霑<hi>一作繁香</hi>紫陌枝亞拂青苔<lb/>
止渇曽為用和羹舊有才含情欲攀折瞻望幾徘徊<lb/>
　　　潘安仁戴星㸔河陽花發　　吕　敞<lb/>
行春潘令至勤恤戴星光為政宵忘寢臨人俗冀康曉<lb/>
花迎徑發新蘂滿城香秀色霑輕露鮮輝麗早陽津橋<lb/>
<pb n="KR4h0022_WYG_188-6a"/>
見來往空霧拂衣裳桃李今無數從茲願比方<lb/>
　　　宫池産瑞蓮<hi>帖經日試</hi>　　　　　王貞白<lb/>
雨露及萬物嘉祥有瑞蓮香飄鷄樹近榮占鳯池先聖<lb/>
日臨䨇麗恩波照並妍願同指佞草生向帝堯前<lb/>
　　　小苑春望宫池栁色　　　　張　昔<lb/>
小苑春初至皇衢日更清遥分萬條栁廻出九重城隠<lb/>
映龍池潤參差鳯闕明影冝宫雪曙色帯禁烟晴深淺<lb/>
殘陽變髙低曉吹輕年光正堪折欲寄一枝榮<lb/>
<pb n="KR4h0022_WYG_188-6b"/>
　　　同前　　　　　　　　　　黎　逢<lb/>
上宫新栁變小苑暮天晴始見和煙宻遥憐拂水輕色<lb/>
乗陽氣重隂助御樓清不厭隨風嫋仍宜向日明客中<lb/>
愁<hi>一作客愁觀</hi>羙景池上仰光榮漸到依依處思聞出谷鸎<lb/>
　　　同前　　　　　　　　　　丁　位<lb/>
小苑宜春望宫池栁色輕低昻含曉景縈轉帯新晴似<lb/>
盖芳初合如絲䕃漸成依依連水暗嫋嫋出牆明雖以<lb/>
陽和發能令旅思生他時花滿路從此接遷鶯<lb/>
<pb n="KR4h0022_WYG_188-7a"/>
　　　同前　　　　　　　　　　元友直<lb/>
栁色新池遍春光御苑晴葉依青閣宻條向碧流傾路<lb/>
暗隂初重波摇影轉清風從垂處度煙就望中生斷續<lb/>
遊蜂聚飄颻戱蝶輕怡然變芳節願及一枝榮<lb/>
　　　同前　　　　　　　　　　楊　系<lb/>
勝遊從小苑宫栁望春晴拂地青絲嫩縈風緑帯輕光<lb/>
含煙色逺影透水文清玉笛吟何得金閨畫豈成皇風<lb/>
吹欲斷聖日映逾明願駐高枝上還同出谷鸎<lb/>
<pb n="KR4h0022_WYG_188-7b"/>
　　　同前　　　　　　　　　　楊　凌<lb/>
上苑門遊早東風栁色輕儲胥遥掩映池水隔㣲明春<lb/>
至條偏弱寒餘葉未成和煙變濃澹轉日異隂晴不獨<lb/>
芳菲好還因雨露榮行人望攀折逺翠暮愁生<lb/>
　　　同前　　　　　　　　　　崔　績<lb/>
帝京春氣早御栁已先榮嫩葉隨風散浮光向日明悠<lb/>
揚生别意斷續引芳聲積翠連馳道飄花出禁城柔條<lb/>
依水弱逺色帯煙輕南望龍池畔斜光照晩晴<lb/>
<pb n="KR4h0022_WYG_188-8a"/>
　　　同前　　　　　　　　　　裴　達<lb/>
勝遊經小苑閒望上春城御路韶光發宫池栁色輕乍<lb/>
濃含雨潤微澹帯雲<hi>一作烟</hi>晴羃歴殘煙歛摇揚落照明<lb/>
幾條垂廣殿數樹影高旌獨有風塵客思同雨露榮<lb/>
　　　同前　　　　　　　　　　張季略<lb/>
韶光歸漢苑栁色發春城半見離宫出纔分逺水明青<lb/>
葱當淑景隠映媚新晴積翠煙初合㣲黄葉未生迎春<lb/>
看尚嫩照日見先榮儻得辭幽谷高枝寄一名<lb/>
<pb n="KR4h0022_WYG_188-8b"/>
　　　同前　　　　　　　　　　沈　廻<lb/>
今來遊上苑春染栁條輕濯濯方含色依依若有情分<lb/>
行臨曲沼先發媚重城拂水枝偏弱摇風絲已生變黄<lb/>
隨淑景吐翠逐新晴佇立徒延首徘徊欲寄誠<lb/>
　　　御溝新栁　　　　　　　　賈　稜<lb/>
御苑陽和早章溝栁色新託根偏近日布葉乍迎春秀<lb/>
質方含翠清隂欲庇人輕煙度斜景多露滴行塵褭褭<lb/>
堪離贈依依獨望頻王孫如可賞攀折在芳辰<lb/>
<pb n="KR4h0022_WYG_188-9a"/>
　　　同前　　　　　　　　　　陳　羽<lb/>
宛宛如絲栁含黄一望新未成溝上暗且向日邊春嫋<lb/>
娜方遮水低迷欲醉人託空芳欝欝逐溜影鱗鱗弄色<lb/>
滋宵露垂枝染夕塵夾堤連太液還似映天津<lb/>
　　　同前　　　　　　　　　　歐陽詹<lb/>
東風韶景至垂栁御溝新媚作千門秀連為一道春柔<lb/>
荑生女指嫩葉長龍鱗舞絮廻青岸輕烟拂緑蘋王孫<lb/>
初命賞佳客幾<hi>集作欲</hi>傷神芳意能<hi>集作堪</hi>相贈一枝先逺<lb/>
<pb n="KR4h0022_WYG_188-9b"/>
人<lb/>
　　　同前　　　　　　　　　　馮　宿<lb/>
夾道天渠逺垂絲御栁新千條宜向日萬户共迎春輕<lb/>
翠含煙發㣲音逐吹頻静㸔思渡口廻望憶江濵褭褭<lb/>
分遊騎依依駐旅人陽和如可及攀折在茲辰<lb/>
　　　同前　　　　　　　　　　李　觀<hi>集無</hi>
御溝廻廣陌芳栁對行人翠色枝枝滿年光樹樹新畏<lb/>
逢攀折客愁見别離辰近映章臺騎遥分禁苑春嫩隂<lb/>
<pb n="KR4h0022_WYG_188-10a"/>
初覆水高影漸離塵莫入羗人笛還令淚濕巾<lb/>
　　　同前　　　　　　　　　　劉遵古<lb/>
韶光先禁栁幾處覆溝新映水疑分翠含煙欲占春悠<lb/>
悠遲日曉褭褭好風頻吐節茸猶嫩通條澤稍均逺和<lb/>
瑶草色暗拂玉樓塵願假鶱飛便歸棲及此辰<lb/>
　　　原隰荑緑栁　　　　　　　温庭筠<hi>集無</hi>
迥野韶光早晴川栁滿<hi>一作映栁</hi>堤拂塵生嫩緑披雪見柔<lb/>
荑碧玉芽猶短黄金縷未齊腰支弄寒吹眉意入春閨<lb/>
<pb n="KR4h0022_WYG_188-10b"/>
預恐狂夫折迎牽逸客迷新鸎將出谷應借一枝棲<lb/>
　　　御園芳草　　　　　　　　陸　贄<hi>集無</hi>
隂隂御園裏瑶草日光長靃靡含煙霧依稀帯夕陽雨<lb/>
餘荑更宻風暖蕙初香擁妓縁馳道乗輿入建章濕煙<lb/>
摇不散細影亂無行恒恐韶光晩何人辨早芳<lb/>
　　　龍池春草　　　　　　　　陳　翊<hi>一作詡</hi>
青春光鳯苑細草遍龍池曲渚交蘋葉廻塘惹栁枝因<lb/>
風初苒苒覆岸欲離離色帯金堤静隂連玉樹移日光<lb/>
<pb n="KR4h0022_WYG_188-11a"/>
浮靃靡波影動參差豈比生幽逺芳馨衆不知<lb/>
　　　同前　　　　　　　　　　宋　迪<lb/>
鳯闕韶光遍龍池草色匀煙波全讓緑堤栁不争新翻<lb/>
葉迎紅日飄香借白蘋幽姿偏占暮芳意欲留春已勝<lb/>
生金埒長思藉玉輪翠華如見幸正好及兹辰<lb/>
　　　同前　　　　　　　　　　萬侯造<lb/>
暖積龍池緑晴連御苑春迎風莖未偃裛露色猶新苒<lb/>
苒分堦砌離離雜荇蘋細叢依逺渚踈影落輕綸遲引<lb/>
<pb n="KR4h0022_WYG_188-11b"/>
縈花蝶偏宜拾翠人那憐獻賦者惆悵惜茲辰<lb/>
　　　方士進恒春草　　　　　　梁　鍠<lb/>
東呉有靈草生彼剡谿傍既亂莓苔色仍連菡蓞香掇<lb/>
之稱逺士持以奉明王北闕顔彌駐南山壽更長金膏<lb/>
從騁妙石髓莫矜良儻使霑涓滴還遊不死方<lb/>
　　　禮闈階前春草生　　　　　失　名<lb/>
河畔雖同色南宫淑景先㣲開曵履處常對講經前得<lb/>
地風塵隔依林雨露偏已逢霜候改初寄日華妍影與<lb/>
<pb n="KR4h0022_WYG_188-12a"/>
叢蘭雜榮將衆卉連哲人如不薙生意在芳年<lb/>
　　　春草凝露　　　　　　　　張友正<lb/>
蒼蒼芳草色含露對青春已頼陽和長仍慙潤澤頻日<lb/>
臨殘未滴風度欲成津蕙葉垂偏重蘭叢洗轉新將行<lb/>
愁裛逕欲采畏濡身獨愛池塘畔清華逺襲人<lb/>
　　　春草碧色　　　　　　　　殷文圭<lb/>
細草含愁碧芊綿南浦濵萋萋如恨别苒苒共傷春踈<lb/>
雨煙華潤斜陽細彩匀花黏繁鬭錦人藉軟勝茵淺映<lb/>
<pb n="KR4h0022_WYG_188-12b"/>
宫池水輕遮輦路塵杜回如可結誓作報恩身<lb/>
　　　同前　　　　　　　　　　王　轂<lb/>
習習東風扇萋萋草色新淺深千里碧髙下一時春嫩<lb/>
葉舒煙際㣲香動水濵金塘明夕照輦路惹芳塵造化<lb/>
功何廣陽和力自均今當發生日瀝懇祝良辰<lb/>
　　　生芻一束　　　　　　　　于　結<lb/>
比玉人應重為芻物自輕向風傾弱葉裛露示纎莖蒨<lb/>
練宜春景芊綿對雨情每慙蘋藻用多謝茞蘭榮孺子<lb/>
<pb n="KR4h0022_WYG_188-13a"/>
才雖逺公孫策未行諮詢<hi>一作詢謀</hi>如不棄終冀及㣲生<lb/>
　　　同前　　　　　　　　　　鄭孺華<lb/>
孫宏期射䇿長倩贈生芻至潔心將比忘憂道不孤芝<lb/>
蘭方入室蕭艾莫同途馥馥香猶在青青色更殊芳寧<lb/>
九春歇薫豈十年無葑菲如堪採山苖自可逾<lb/>
　<lb/>
　<lb/>
　<lb/>
<pb n="KR4h0022_WYG_188-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百八十八<lb/>
</p>
<p>
</p>
  </div>
</body>
</text>
</TEI>
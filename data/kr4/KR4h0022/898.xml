<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百九十九</head>
    <p>
<pb n="KR4h0022_WYG_898-1a"/>
欽定四庫全書<lb/>
　文苑英華巻八百九十九　　宋　李昉等　編<lb/>
　職官七<lb/>
　　贈秘書監李少康碑一首　殿中監張九臯碑一首<lb/>
　　少府監胡珦碑一首　　　司農卿劉公碑一首<lb/>
　　贈太常卿韋縝碑一首<lb/>
　　　故睢陽太守贈秘書監李公神道碑<lb/>
　　　　　　　　　　　　　　　獨孤及<lb/>
<pb n="KR4h0022_WYG_898-1b"/>
漢家之建侯親親也以荆燕吳楚為首封而後嗣多材<lb/>
世濟厥美辟强路叔更生子駿比肩而首<hi>集無首字</hi>出慶鍾<lb/>
故也唐有天下肺腑是依有若江夏淮安河間東平以<lb/>
明畧茂勲左右大業其休德粹氣降為百祥公子公孫<lb/>
或哲或仁勤勞王家焜燿國牒從東平三葉後生睢陽<lb/>
言春秋者謂公族多士與炎漢侔矣公諱少康字某太<lb/>
祖髙皇帝五代孫也太祖生雍王繪繪<hi>繪字集作雍王</hi>生東平<lb/>
王紹紹<hi>紹字集作東平王</hi>生髙平王道立道立<hi>二字集作髙平王</hi>生畢<lb/>
<pb n="KR4h0022_WYG_898-2a"/>
公景淑初畢公娶于太常京兆韋萬石女有才子三人<lb/>
伯曰孟康恭敬直温謙光不燿官至太子左賛善大夫<lb/>
仲曰仲康𢎞毅宻重文敏貞諒由尚書主客郎中剖符<lb/>
楚州楚人到于今由其教而思其躅公楚州之母弟也<lb/>
纂二昭二穆為修<hi>二字集作愼</hi>身之烈允<hi>集無允字</hi>迪元方季方為<lb/>
裕蠱之範家貽其謀天終其休故畜為和氣播為盛德<lb/>
年始孩而畢公捐舘七嵗受孝經至喪親章捧書孺慕<lb/>
哀哽不食鄰里<hi>集作伍</hi>長㓜為之涕泗既冠遭太夫人棄<lb/>
<pb n="KR4h0022_WYG_898-2b"/>
敬<hi>集作孝</hi>養毁<hi>集作苴</hi>貌茹毒泣血無聲者三年自是孝稱<lb/>
親<hi>集作郷</hi>黨名冠宗室㑹垂拱永昌已後天下有鷰啄<hi>集作</hi>
<hi>喙非</hi>之譖<hi>集作謡</hi>七廟支庻不絶若綫公正志蒙難危行全<lb/>
德貞厲二十年以俟道長中興後乃筮仕由朝邑縣尉<lb/>
凡七徙官至尚書祠部郎中以大府司<hi>集作上</hi>佐授潞州<lb/>
司馬用<hi>集作因</hi>考績彰聞㧞為青州刺史于時海岱貢篚<lb/>
衣履天下俗尚夸侈吏務豪奢<hi>集作奪</hi>公以德禮示法度<lb/>
以誅賞禁滛怠宣明教化餙行尊師<hi>集作餙行帥先</hi>使刺繡倚<lb/>
<pb n="KR4h0022_WYG_898-3a"/>
市者悉反耕織於是貪者㢘善者勸海濵之俗變至鄒<lb/>
魯按察使户部郎中宋遥以狀聞璽書褒異遷公于<hi>集作</hi>
<hi>於</hi>常州賜一子出身常之吏民望公風聲其苛詭<hi>集作竒衺</hi>
僣濫者觧印綬自去比及下車無為而人和復以髙第<lb/>
擢拜徐州刺史先是嵗比大旱<hi>集作歉</hi>人流者什五六公<lb/>
條奏逋逃之名削去其版然後節用務本薄征緩刑以<lb/>
來之嵗則大穰人不患寡浮墮<hi>集作游</hi>自占者至數千萬<lb/>
優詔嘉美<hi>集作歎</hi>賜帛二百疋𤣥宗天寳<hi>二字集作後</hi>元年改<lb/>
<pb n="KR4h0022_WYG_898-3b"/>
宋州為睢陽郡命公為太守淮湖漕輓刀布輻輳萬商<lb/>
射利姦之所由聚也公謂非勝之艱安之惟艱故峻其<lb/>
侵漁之令𢎞其并容之仁吏或不㢘不恪不惠不迪糾<lb/>
之詰之必誠必信誠信不欺故獄市不擾獄市不擾故<lb/>
<hi>集無此五字</hi>閭里<hi>集作井</hi>輯睦由是飲公純固之德者如餒者<lb/>
得哺寒者得纊有司方将計課以聞天不惠於宋乃崇<lb/>
降厲疾三年春賜告歸洛陽是嵗十二月丙午薨春秋<lb/>
六十有四宗室悽欷士友共悲<hi>集作失圖</hi>宋徐之人輟舂相<lb/>
<pb n="KR4h0022_WYG_898-4a"/>
言明年某月遷宅兆于京兆見子原先塋禮也公雅善<lb/>
屬辭有集二十巻晩節好<hi>集作住</hi>禪味耽道論嘗傳道德<lb/>
上下經五千言為之訓觧以究㣲㫖其為政貞方㢘靜<lb/>
明達端懿嚴不殘直不訐清不矯時善不狥名交友推<lb/>
誠好惡中節博見强志親仁愛士居儉<hi>集作險</hi>用晦遭時<lb/>
利往行藏之機與道屈伸未始以去就寵辱繫于懐<hi>三字</hi>
<hi>集作瀆其出處</hi>而夀位未極其量也故休祐復集於後昆夫人<lb/>
某縣太君廣平程氏生元子曰涵以忠文孝讓儀刑玊<lb/>
<pb n="KR4h0022_WYG_898-4b"/>
室天子謂可内司九法外鎮百城大厯七年夏五月由<lb/>
尚書兵部侍郎為御史大夫蘇州刺史廵省江左邁德<lb/>
貽訓之所及也夫人沛國武氏以繼室生仲子汘季子<lb/>
<hi>集作汘弟</hi>濃皆卿<hi>集作/公</hi>材而不幸早亡<hi>集作世</hi>某年月日朝廷<lb/>
建推恩之令追贈公秘書監大夫之孝達於祖禰也及<lb/>
嘗忝禮官之屬知王族<hi>集作侯</hi>之廟祧昭穆與功烈德善<lb/>
故受命于<hi>集作於</hi>大夫酌而為志著之樂石以代烝彝云<lb/>
敦叙九族聖風所始公生德門運叶麟趾王曰叔父髙<lb/>
<pb n="KR4h0022_WYG_898-5a"/>
陽才子纉乃祖服以<hi>集作似</hi>續介祉底績三署舊章孔修<lb/>
赤舄彤幨牧彼四州明照姦訛仁覆隠憂神罔時怨民<lb/>
斯緝<hi>集作輯</hi>柔民之不幸公夀不永王曰彼天匪憗俾屏<lb/>
仁浹鰥寡道在彛鼎臧孫有後遺烈煥炳<lb/>
　　　殿中監張公神道碑<lb/>
公諱九臯其先范陽人也昔軒轅少子以弦弧受氏别<lb/>
封於張留侯以五代相韓安世以七葉榮漢特生間氣<lb/>
鍾美大賢餘慶遺芳襲于令嗣矣晋末以永嘉南渡遷<lb/>
<pb n="KR4h0022_WYG_898-5b"/>
于江表皇朝以因官樂土家于曲江髙祖守禮隋鍾離<lb/>
郡塗山令<hi>唐宰相世系表作丞</hi>曽祖君政皇朝韶州别駕祖胄皇<lb/>
朝越州剡縣令烈考𢎞愈皇朝太常卿廣州都督皆世<lb/>
濟明德不隕令名公特禀中和誕生淳懿恭惟色養孝<lb/>
自因心早嵗丁太常府君憂孺慕衘哀欒棘無怙毁能<lb/>
達禮志若成人及日月外除而顧復就養思致逮親之<lb/>
禄方求筮仕之階籯金不珍琢玉成器殖學以明道修<lb/>
身以踐言弱冠孝㢘登科始鴻漸也嶺南按察尚書裴<lb/>
<pb n="KR4h0022_WYG_898-6a"/>
伷先幕府求賢軺車問俗以公後進之秀籍以從車表<lb/>
授海豐郡司户水變貪泉珠還合浦時所稱也其後五<lb/>
溪阻兵郡蠻聚畧帝命按察使裴伷先討焉以公有罇<lb/>
爼之謀韜鈐之用奏授南康郡贛縣令於是坐其帷幄<lb/>
置以戎車公武能宣威文可化俗軍興倚辦供億無留<lb/>
前宣慰使梁勛奏公清白有聞後宣慰使竹承構奏公<lb/>
户口増益其稱尤異褒進上聞特加朝散大夫遷巴陵<lb/>
郡别駕初丞相曲江公則公之元昆自始安郡太守兼<lb/>
<pb n="KR4h0022_WYG_898-6b"/>
五府按察使以為越井殊方廣江剽俗懐柔之寄實在<lb/>
腹心奏公俱行可為内舉遂授南康郡别駕季弟九章<lb/>
亦為桂陽郡長史太夫人在堂賜告歸寧承歡伏臘白<lb/>
華共展於晨夕衣錦時入於鄉閭棣萼美於詩人德星<lb/>
聚於陳氏代所稀也無何丁於内艱柴毁㷀㷀勺飲不<lb/>
納至性聞於州里孝感達於神明白雀馴狎於倚廬黄<lb/>
犬號隨於行哭表其意也服闋除殿中丞又遷尚書職<lb/>
方郎中起草含香停車待漏位髙𤣥象職在彌綸及曲<lb/>
<pb n="KR4h0022_WYG_898-7a"/>
江公翊賛廟謀鹽梅鼎實講德論道求賢審官以職量<lb/>
通明與聞其議故能致君堯舜克濟忠貞公之佐也及<lb/>
元昆出牧荆鎮公亦隨貶外䑓遂歴安康淮安彭城睢<lb/>
陽四郡守所蒞之邦必聞其政作人父母為國循良於<lb/>
是瑞鵲成巢嘉禾合穎祥烏素翟而狎至焉考績議能<lb/>
詔書褒異遂遷襄陽郡太守兼山南東道採訪處置使<lb/>
以聮率之權授以澄清之任化行江漢惠及黎民進封<lb/>
南康縣開國男賞有功也属南夷不襲西蜀騷動掎角<lb/>
<pb n="KR4h0022_WYG_898-7b"/>
之勢連于嶺隅以公有經畧之才委公以干城之任乃<lb/>
除南海太守兼五府節度經畧採訪處置等使攝御史<lb/>
中丞賜紫金魚袋天書盈篋廐馬在庭恩華寵光旁午<lb/>
道路公召募敢勇繕治樓船綏懐逺人安輯獷俗或指<lb/>
劒山之路或出銅柱之鄉以廻舶運糧省汎舟之役以<lb/>
于<hi>一作子</hi>來授甲寛土著之人寄重務殷用省功倍天子<lb/>
嘉之特賜銀青光禄大夫兼手詔益封開國伯食邑七<lb/>
百户旌其能也且五府之人一都之㑹地包山洞境濶<lb/>
<pb n="KR4h0022_WYG_898-8a"/>
海壖異域殊鄉往來輻凑金貝惟錯齒革實繁雖言語<lb/>
不通而贄幣交致公禁其豪奪招彼貿遷逺人如歸飲<lb/>
其信矣秩滿遷殿中監皇輿盡飾玉食惟精六尚委能<lb/>
一心主辦服御器用必信必誠勤勞不遑積憂成痗以<lb/>
天寳十四載四月二十日疾亟薨于西京常樂里之私<lb/>
第春秋六十有六嗚呼哀哉哲人其萎邦國殄矣皇上<lb/>
哀悼賵贈盈門給遞還鄉首丘歸本遂贈廣陵郡大都<lb/>
督府長史禮儀哀制延素握髪可謂飾終以明年葬于始<lb/>
<pb n="KR4h0022_WYG_898-8b"/>
興郡洪義里武陵原夫人𢎞農譚氏襄陽郡夫人國子<lb/>
博士知幾之子克訓母儀用光閫則粤以永泰三年薨<lb/>
南康郡次以大厯四年合祔焉禮也嗣子十一人長曰<lb/>
捷<hi>唐宰相世系表作撩</hi>前端州刺史次曰權<hi>世系表作擢</hi>前右金吾衛<lb/>
兵曹叅軍次曰撝試大理司直康州刺史次曰柷<hi>世系表作</hi>
<hi>抗</hi>檢校户部郎中兼御史中丞賜紫金魚袋朔方邠寧<lb/>
節度行軍司馬次曰桿<hi>世系表作捍</hi>前𢎞文生皆王之藎臣<lb/>
國之多士令德之後必大其門公嘗與季弟同泛滄溟<lb/>
<pb n="KR4h0022_WYG_898-9a"/>
舳艫艅艎凡數百軰忽驚飈震發駭浪山連當呀呷之<lb/>
時謂汨没同盡為猿為鶴曷可保焉而中宵還風漂泊<lb/>
孤嶼遲明相視各在津亭同役之人僅有存者則知商<lb/>
丘蹈信入之而不傷吕梁履忠㳺之而莫惴愷悌君子<lb/>
福履綏之宜其克享永年亦既逢吉且公之立身可謂<lb/>
盡美居喪致哀稱其孝也入幕决勝稱其才也列在藩<lb/>
翰則德化之政聞授之斧鉞則式遏之功著佐元昆則<lb/>
潤色王業睦諸季則致美閨門至於推挽忠良揄揚俊<lb/>
<pb n="KR4h0022_WYG_898-9b"/>
乂力行不怠時議髙之夫死生有涯古今同盡殁而不<lb/>
朽君子韙之昕忝跡儒林嘗讀舊史覽賢人之事業知<lb/>
盛德之在焉敢揚休聲以誌貞石銘曰<lb/>
軒轅錫羡百代蕃昌弦弧得姓受邑于張五代相韓七<lb/>
貂居漢平子數術茂先翊賛誕鍾餘慶克享大名爰至<lb/>
我公天姿挺生率禮立身依仁從政學該百氏官踰三<lb/>
命再登幕府四列藩條威行節制化洽謳謡作牧襄陽<lb/>
受兵南越江漢底定要荒胥悦死生有命修短靡長禮<lb/>
<pb n="KR4h0022_WYG_898-10a"/>
贈殊秩魂歸故鄉松檟成列丘陵無改夏日冬夜精靈<lb/>
斯在<lb/>
　　　少府監胡公神道碑　　　　韓　愈<lb/>
少府監胡公者諱珦字潤博年七十九以官卒明年八<lb/>
<hi>集作七</hi>月十四日<hi>集無此/三字</hi>葬京兆奉先<hi>一有縣字</hi>夫人天水趙<lb/>
氏祔焉其子逞迺廵遇述遷造與公婿廣文博士吳郡<lb/>
張籍以公之族出<hi>集有處文二字</hi>行治歴官夀年為書使人自<lb/>
京師南走八千里至閩南兩越之界上請為公銘刻之<lb/>
<pb n="KR4h0022_WYG_898-10b"/>
墓碑於潮州刺史韓愈曰胡姓本出安定後徙清河<hi>集疊</hi>
<hi>清河二字</hi>於今為宗城屬貝州大父諱秀武后時以文材徴<lb/>
為麟䑓正字父宰臣用進士卒官平陽冀氏令贈潭州<lb/>
大都督公早孤能自勸<hi>蜀本作勤</hi>學立節槩非其身力不以<lb/>
衣食凡一試進士二即吏部選皆以文章占上第出<hi>集作</hi>
<hi>樂注作所</hi>為儉勤自刻削不干人以矯時弊及為富平尉一<lb/>
府稱其斷决建中四年侍郎趙賛為度支使薦公為監<lb/>
察御史主餽給渭橋以東軍洗手奉職不以一錢假人<lb/>
<pb n="KR4h0022_WYG_898-11a"/>
賊平有司覈考郡吏多坐<hi>集有貶字</hi>死獨公以清苦能檢餙<lb/>
無漏失遷河南倉曹<hi>蜀本作督</hi>魏公賈耽以節鎮鄭滑以公<lb/>
佐觀察事檢校尚書工部員外郎以剛直齟齬不阿忤<lb/>
權貴除獻陵令居陵下七年市置田宅務種樹為業<hi>集有</hi>
<hi>以字</hi>自給教授子弟貞元十一年吏部大選以公考選人<lb/>
藝學以勞遷奉先令以治辦<hi>集作辯</hi>遷尚書膳部郎中改<lb/>
坊州刺史州經亂無孔子廟公至則命築宫造祭器率<lb/>
博士生<hi>集作徒字</hi>講讀以時如法以祠人吏聚觀歎息遷舒<lb/>
<pb n="KR4h0022_WYG_898-11b"/>
州刺史州嵗大熟麥一莖數穗閭里歌舞之考功以聞<lb/>
遷尚書駕部郎中數以公事犯尚書李巽巽時主鹽鐡<lb/>
事富驕恃勢以語丞<hi>集作宰</hi>相由是退公為鳯翔少尹巽<lb/>
死遷少大理<hi>集注一有改少詹事四字</hi>元和十二年朝廷為<hi>集作以</hi>公<lb/>
年老能自祗力事職不懈可嘉拜少府監兼知内中尚<lb/>
明年以<hi>集有病字</hi>卒公始以進士孤身旅長安致官九卿為<lb/>
大家七子皆有學守女嫁名人年幾八十堅悍不衰事<lb/>
可傳載可謂成德銘曰<lb/>
<pb n="KR4h0022_WYG_898-12a"/>
朅朅胡公既果以<hi>集註作而</hi>方挾藝射科每發如望人求於<lb/>
人我已為之自始訖終不降色辭因官立事隨有可載<lb/>
發跡餽軍<hi>集作運</hi>遭讒府界去居陵下為吏為隠坊舒之<lb/>
政于兹有嘆<hi>杭本作靳</hi>守官駕部名昇以屈躋于少府甚宜<lb/>
秩物不配其有君子恥之少府古卿公優止之刻文碑<lb/>
石以顯公行維公<hi>集作彼</hi>後人無怠嗣慶<lb/>
　　　司農卿劉公神道碑　　　　蘇　頲<lb/>
君子之質則有文也君子之備則有武也藴其材而正<lb/>
<pb n="KR4h0022_WYG_898-12b"/>
直是與行其道而剛柔迭用經<hi>一作門立</hi>德所以不回稱詩<lb/>
為之立禮<hi>一作孔碩</hi>碩大之教<hi>四字一/作故能</hi>聞於四海<hi>一作國</hi>人爵<lb/>
之美<hi>闕</hi>於百代受天之和<hi>疑作祐</hi>不其然歟公諱某字某<lb/>
彭城人也皇矣漢祖出自唐堯<hi>一作帝</hi>始則豢龍為事終<lb/>
而斷蛇著符非卯金而勿王書之甲令有盤石而命第<lb/>
布在方冊於昭慶靈誕發休緒有隋之接統也我曽祖<lb/>
諱某仕至晉州刺史左衛大将軍普安郡公我大父諱<lb/>
某仕至蔚州刺史襲普安郡公皇運之纂圖也我先君<lb/>
<pb n="KR4h0022_WYG_898-13a"/>
諱某仕至江王友上柱國襲普安公追贈陳州刺史者<lb/>
制連五之教以乂其邦攬韜鈐之英以和其衆從師友<lb/>
之訓以崇其術復公侯之業以載其名匪我先人保之<lb/>
孰能後嗣逹者公即陳之<hi>集作州</hi>府君之元子也純㓗浩<lb/>
素直專靜宻外象威儀内含光耀弗誦於非聖弗言於<lb/>
非法雖迹繫蕪室而心遊坦塗始有逺大之譽矣弱冠<lb/>
修文明經髙第觧褐趙王文學金門之賔就以强學瑇<lb/>
席之士來而好問遷荆州司户叅軍轉汾州孝義益州<lb/>
<pb n="KR4h0022_WYG_898-13b"/>
晉元<hi>二唐書地理誌作原</hi>之二令養能於掾吏大機未發從政於<lb/>
宰君中孚是用三人為師之地更成乎魏美四子講德<lb/>
之鄉益變乎夷俗以殊績遷左<hi>一作右</hi>衛長史佐其戎昭<lb/>
欽若軍令属永淳之嵗元元虧稔命公泛舟之役窮於<lb/>
恒<hi>一作海</hi>岱委公開倉之利濟於幽燕是寧邦本繄頼家<lb/>
給還擢拜朝散大夫遷原州都督府司馬仍統郡牧事<lb/>
西至崆峒之隅北經都盧之峽其人好武賡歌作詠彼<lb/>
乘有駜雅頌成章豫博之連謀也雖七國之勝<hi>一作福</hi>兵<lb/>
<pb n="KR4h0022_WYG_898-14a"/>
鋒憚於甚鋭而九州之雄地勢當其懸隔拜公為齊州<lb/>
長史以鎮之難平轉沂鄜二州諸軍事二州刺史令以<lb/>
條察風以化遷願冠者載穆其容贏鋤者罔矜其色連<lb/>
課第一遷将作監<hi>監字一作少匠</hi>尋加銀青光禄大夫司僕卿<lb/>
惟匠有卿考百工之最惟僕有正稱六官之長盖任能<lb/>
之選矣大聖天后崇清廟而尊祖建明堂而配帝作城<lb/>
洫而量土圭圖山川而鑄金鼎縮板以載之置筵以度<lb/>
之三旬以成之百物以備之獨任於公不愆厥㫖非博<lb/>
<pb n="KR4h0022_WYG_898-14b"/>
而稽其禮省而精其事則曷能臻於此乎戎羯之縱暴<lb/>
也易之梯衝頗亡其楼堞魏之桑梓尤固於藩籬令公<lb/>
馳傳檢校魏州刺史以威之冦平召之猶領本職復加<lb/>
将作大匠長安東幸洛陽拜公為右衛将軍司農卿轉<lb/>
右金吾大将軍副京師留守出綜金革比上台之禮者<lb/>
四入司帑藏分洪範之政者一轉嗚呼<hi>三字疑</hi>以盛其義<lb/>
逋僦以清其緒由是採鄼侯之典因營宫室奏齊人之<lb/>
言即廽輿駕至則兼領右<hi>一作左</hi>羽林軍節愍之舉兵也<lb/>
<pb n="KR4h0022_WYG_898-15a"/>
讒臣構東朝之隙上将膺北門之重難無茍免謀無茍<lb/>
合君則有命若将援<hi>一作授</hi>於鼔旗士咸有約不可犯其<lb/>
介胄已而特授鎮軍大将軍封舒國公食邑三千户實<lb/>
封三百户賜以金帯衣物重拜司農卿賞厥誠也公以<lb/>
休咎由人動者悔之始盛衰自我息者機之先故在物<lb/>
害盈謙而受福及引年辭事老而得禮於是乞骸骨抗<lb/>
章疏者至于再三<hi>一作于再于三</hi>朝廷嘉而遂之矣<hi>四字一作之</hi>門<lb/>
列行馬室懸安車逺寓於汜右<hi>一作石</hi>近持於越寳閑心<lb/>
<pb n="KR4h0022_WYG_898-15b"/>
用晦物有自親啓足歸全神無所禱享年七十有七以<lb/>
景龍三年太嵗癸酉十二月十五日薨於長安光德里<lb/>
之私第天子輟朝以咨悼都人罷肆以傷惻齊之喪嬰<lb/>
鄭之亡産無以過也乃追贈持節都督兖州諸軍事兖<lb/>
州刺史降使吊祭賜錦衾襚服官給喪事京官六品一<lb/>
人監䕶太常考行諡曰貞夫忠者期於盡命孝者貴於<lb/>
立身義者厚於利物信者多於庇人猶五材行而不可<lb/>
闕五味足而不可廢則安夷險保明哲太社於是乎錫<lb/>
<pb n="KR4h0022_WYG_898-16a"/>
其風太常於是乎旌其事練識而言罔毁譽避榮而交<lb/>
非諂黷以温良恭儉之德知進退存亡之機然後指青<lb/>
門之路美賢於䟽廣登洪波之䑓長立<hi>一作泣</hi>於周舍於<lb/>
公得之矣粤某年月日葬于某所禮也美哉漢宫𢎞敞<lb/>
承明在其北秦嶺連属太白拒其南思上都之冠盖望<lb/>
先塋之碑表此又臣子之不忘也其孤衛尉少卿曰茂<lb/>
道羣紀為儔荀何<hi>句疑</hi>是則二世之業代仍其位三年之<lb/>
制喪過乎哀以為有初有終疇庸之道斯逺匪雕匪刻<lb/>
<pb n="KR4h0022_WYG_898-16b"/>
補<hi>一作稱是</hi>代之圖盖寡荒惟授旐菲也披文乃作銘曰<lb/>
炎漢之靈兮纂堯之德粤若介弟受封南國為侯為王<lb/>
休有其光四牡弈弈赤芾金舄降爾遐福兮邦之仁人<lb/>
昭爾懿行兮朝之藎臣我有忠烈兮以為之寳我有榮<lb/>
華兮何適非道躬清明兮翔廖廓佩金紫兮富圭爵日<lb/>
冉冉兮亟迴薄嵗峥嶸兮其摇落吾将追於祖䟽兮噫<lb/>
何為而葬霍龍山趾兮鳯城端青靄深兮白露漙混羣<lb/>
物以共盡兮揭之豐碑之是刋<lb/>
<pb n="KR4h0022_WYG_898-17a"/>
　　　故朝議大夫中王府司馬上柱國贈太常卿韋<lb/>
　　　　公神道碑　　　　　　　獨孤及<lb/>
楚元王傅後五世長孺相漢始自魯國徙家杜陵其後<lb/>
十六世孫景略仕魏為青州刺史青州生隋倉部侍郎<lb/>
南皮公瓉南皮公<hi>集無公字</hi>生三子皆才同時為郎長曰季<lb/>
武實居主爵次曰叔諧典司庫部季曰叔謙歴吏部考<lb/>
功時人號為三列宿考功生而知人以司庫員外郎為<lb/>
職方郎中自長孺至青州二丞相一侍中十一二千石<lb/>
<pb n="KR4h0022_WYG_898-17b"/>
自南皮至職方二葉五尚書郎<hi>集有為字</hi>世言官婚<hi>集作婚官</hi>者<lb/>
謂之郎官韋家楩柟瑶琨非崇山濬源不生故公侯卿<lb/>
大夫實鍾德門事業名聲與冠蓋俱四牡龍旂之慶百<lb/>
代彌熾盛矣哉公諱縝字某職方之仲子也忠廉無邪<lb/>
温直好禮用誠明博厚祗若祖考之訓雖顛沛不違仁<lb/>
非得之不茍求言足以成事濟衆行足以居易慎獨鄉<lb/>
舉經行吏部登賢能科<hi>集作校</hi>授秘書省校書郎親累免<lb/>
<hi>集作徒</hi>官再遷至亳州臨渙縣令寛信愷悌之政行乎千<lb/>
<pb n="KR4h0022_WYG_898-18a"/>
室朞年而頌聲興遷薛王府文學轉秘書郎王宫圖牒<lb/>
天禄典籍公皆以儒服叅焉藝文修而彛章叙歴佐濮<lb/>
徐仙三州清恪如一入為申王府司馬以逹才居陪臣<lb/>
之列𢎞道以奉職安義以直已諫從政肅繄忠亮是頼<lb/>
掌邦典者謂王門之治可移於公卿方議登之三府㑹<lb/>
寝疾終于位是嵗開元十二年嵗在甲子冬十月二十<lb/>
二日春秋若干夫人河南元氏益州唐安縣主簿知柔<lb/>
之女承先祖供祭祀之謂職慜<hi>集作閔</hi>勤勞勸以義之謂<lb/>
<pb n="KR4h0022_WYG_898-18b"/>
德荘敬恭順婉娩柔惠<hi>集作聽從</hi>之謂禮顧復勞瘁均養善<lb/>
訓之謂慈夫人兼有焉某年月春秋若干卒某年月日<lb/>
合葬于某原嗚呼才冝貴人冝夀世禄冝冨三者公夫<lb/>
人皆居其地不極<hi>集作臻</hi>其分鄉黨宗族以命不可説相<lb/>
弔焉唯明德必有後之言也信有若孟子幼成博見利<lb/>
器堅若金石<hi>集作鏗若金錫</hi>天寳十年自尚書兵部出守漢中<lb/>
兼山南西道採訪處置使移典河内人至于今頌之仲<lb/>
子㓜卿洛陽尉<hi>尉字集作縣丞</hi>叔子㓜竒宋州楚丘縣令季子<lb/>
<pb n="KR4h0022_WYG_898-19a"/>
幼章有貞幹宻識恭寛而明前後八執憲而再起草自<lb/>
武<hi>集作兵</hi>部郎中持節其泗楚二州錫金印紫綬咨以屯<lb/>
田入<hi>集無入字</hi>贍軍食如漢營平侯故事以言以立皆公之<lb/>
教訓也寳應二年春三月以子為大夫故詔追贈公太<lb/>
常卿君子謂公之義方慶及其身而楚州之孝誠格於<lb/>
宗祏禮也猶以為與物<hi>集作化</hi>俱者人事不我期者丘隴<lb/>
雖大宗小宗可詳諸姓氏之譜命官日時各存乎其<hi>集無</hi>
<hi>其字</hi>屋壁之誌若遺直與故事非金石刻則無以示後世<lb/>
<pb n="KR4h0022_WYG_898-19b"/>
也繇是楚州稽首于廟見託譔德垂懿萬億孝思罔極<lb/>
其詞<hi>集作銘</hi>曰<lb/>
肅肅乃祖翼商屏周揔郡<hi>集作羣</hi>邦兮退傅間生<hi>疑</hi>扶陽<lb/>
重侯德功<hi>集作乃</hi>降兮龜組虎符黼衣彤弓世相付兮百<lb/>
代純嘏鍾仁於公德乃<hi>集作斯</hi>懋兮為邦三年足民知方<lb/>
政之臧兮校文石渠觀書魯堂志自强兮三佐列郡曳<lb/>
裾遊梁道未光兮已矣介福不充景行于嗟命兮一經<lb/>
之遺垂裕果盛哀榮並兮子子孫孫丕承忠敬荷餘慶<lb/>
<pb n="KR4h0022_WYG_898-20a"/>
兮<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_898-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百九十九<lb/>
</p>
<p>
</p>
  </div>
</body>
</text>
</TEI>
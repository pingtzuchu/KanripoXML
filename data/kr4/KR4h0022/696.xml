<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六百九十七</head>
    <p>
<pb n="KR4h0022_WYG_696-1a"/>
欽定四庫全書<lb/>
　文苑英華卷六百九十七　宋　李昉等　編<lb/>
　刑法<lb/>
　　為侯君集疏一首　　　論李𢎞泰疏一首<lb/>
　　為魏元忠疏一首　　　論刑法多濫疏一首<lb/>
　　為索元禮首按制獄疏一首<lb/>
　　論巡察風俗疏一首　　為楊濬疏一首<lb/>
　　論削奪王珙授贈官爵疏一首<lb/>
<pb n="KR4h0022_WYG_696-1b"/>
　貨殖上<lb/>
　　諫迴易納利充官人俸疏一首<lb/>
　　論不稅關市疏一首　諫不置勸農判官疏一首<lb/>
　　刑法<lb/>
　　　為侯君集疏<hi>前篇作諫侯君集等下獄表</hi>　岑文本<hi>貞觀十年</hi>
臣伏以君集等或位居輔佐或職分牙爪並䝉拔擢授<lb/>
将帥之任不能正身奉法以報陛下之恩舉措肆情罪<lb/>
負盈積實宜䋲之典刑<hi>舊唐書作刑典</hi>以肅朝綱但髙昌昬迷<lb/>
<pb n="KR4h0022_WYG_696-2a"/>
人神共棄在朝議者以其地在遐荒或欲置之度外惟<lb/>
陛下運獨見之明授决勝之畧君集等奉行聖筭遂得<lb/>
指期平殄若論事實並是陛下之功君集等只有道路<lb/>
之勞未足以稱其勲力而陛下天德<hi>前篇作為而</hi>弗宰乃推<lb/>
功於將帥露布初至便降大恩從征之人皆沾滌蕩及<lb/>
其凱旋特䝉曲宴又封属國加之重賞内外文武咸欣<lb/>
陛下賞不踰時而未經旬日<hi>前篇作不盈數日</hi>並付大理雖乃<lb/>
君集等自掛網羅而在朝之人未知所犯恐海内又疑<lb/>
<pb n="KR4h0022_WYG_696-2b"/>
陛下惟録其過似遺其功臣以下才謬叅近職既有所<lb/>
見不敢黙黙臣聞古之人君出師命将克敵則受<hi>唐書前篇</hi>
<hi>作履</hi>重賞不克則受嚴刑是以當其有功也雖貪殘淫縱<lb/>
必䝉青紫之寵當其有罪也雖勤躬潔已不免斧鉞之<lb/>
誅故書曰記人之功忘人之過宜為君者也昔漢貳師<lb/>
将軍李廣利捐五萬之師糜億萬之費經四方之勞惟<lb/>
獲駿馬三十疋雖斬宛王之首而貪不愛卒罪惡甚多<lb/>
武帝以為萬里征伐不録其過遂封廣利海西侯食邑<lb/>
<pb n="KR4h0022_WYG_696-3a"/>
八千户又校尉陳湯矯詔興師雖斬郅支單于而湯素<lb/>
貪盜所收康居財物事多不法為司𨽻所繋湯乃上疏<lb/>
曰臣與吏士共誅郅支幸得擒滅今司𨽻乃收繋案騐<lb/>
是為郅支報讎也元帝赦其罪封湯關内侯賜黄金百<lb/>
斤又晉龍驤将軍王濬有平吳之功而王渾等論濬違<lb/>
詔不受節度軍令得孫皓寳物并燒皓宫及船濬上表<lb/>
曰今年平吳實為大慶於臣之身更為咎累武帝赦而<lb/>
不推拜輔國大将軍封襄陽侯賜帛<hi>唐書作絹</hi>萬疋近隋新<lb/>
<pb n="KR4h0022_WYG_696-3b"/>
義郡公韓擒虎<hi>唐諱下同</hi>平陳之日縱士卒暴亂叔寳宫内<lb/>
文帝亦不問罪雖不加爵拜擒虎上柱國賜物八千叚<lb/>
由斯觀之将帥之臣㢘慎者少貪求者衆是以黄石公<lb/>
軍勢曰使智使勇使貪使愚故智者樂立其功勇者好<lb/>
行其志貪者邀趨其利愚者不避其死是知前聖莫不<lb/>
收人之長棄人之短良為此也臣又聞之<hi>唐書有夫字</hi>天地<lb/>
之道以覆載為先帝王之德以含𢎞為美夫以區區漢<lb/>
武及歴代諸帝猶能宥廣利等况陛下天縱神武振宏<lb/>
<pb n="KR4h0022_WYG_696-4a"/>
圖以定六合豈獨正兹刑綱不行古人之事哉伏惟聖<lb/>
懷當自己有斟酌臣今所以陳聞非敢私君集等是以<lb/>
螢爝末光增輝日月陛下若降雨露之澤收雷電之威<lb/>
録其㣲勞忘其大過使君集等重昇朝列復預驅馳雖<lb/>
非清貞之臣猶是貪愚之将斯則陛下聖德雖屈法而<lb/>
德彌顯君集等愆過雖䝉宥而過更彰足使立功之士<lb/>
因兹皆勸負罪之将由斯而改節矣<lb/>
　　此篇六百一十七卷重出前已削去<lb/>
<pb n="KR4h0022_WYG_696-4b"/>
　　　論李𢎞泰疏<hi>髙宗</hi>　　　　　于志寜<lb/>
　　　　<hi>時𢎞泰坐法大尉長孫無忌詔令不待時而斬决乃上此疏</hi>
伏惟陛下情篤功臣恩隆右戚以無忌横遭誣告事並<lb/>
是虚欲戮告人以明賞罰一以絶誣謗之路二以慰勲<lb/>
戚之心又以所犯若是真無忌便有破家之罪今告為<lb/>
妄𢎞泰即宜戮不待時且真犯之人事當罪逆誣謗<hi>一作</hi>
<hi>謀</hi>之類罪惟及身以罪校量明非惡逆若欲依律合待<lb/>
秋分今時屬陽和萬物生育而特行刑罪<hi>一作罰</hi>此謂有<lb/>
<pb n="KR4h0022_WYG_696-5a"/>
傷春氣竊謂未安左傳聲子曰賞以春夏刑以秋冬順<lb/>
天時也又禮記月令曰孟春之月無殺昆<hi>一作孩</hi>蟲省囹<lb/>
圄去桎梏無肆掠止獄訟又漢書董仲舒曰王者欲有<lb/>
所為宜求其端於天<hi>一有道字</hi>天之道<hi>一作道之</hi>大者在隂陽陽<lb/>
為德隂為刑刑主殺而德主生陽常居大夏而以生育<lb/>
長養為事隂常居大冬而積於空虚不用之處以此見<lb/>
天之任德不任刑也伏惟陛下纂聖昇祚繼明御極追<lb/>
連<hi>一作華</hi>胥之絶軌蹈軒頊之良規欲使舉動順於天時<lb/>
<pb n="KR4h0022_WYG_696-5b"/>
刑罰依於律令隂陽為之式序景宿於是無<hi>一作靡</hi>差風<lb/>
雨不愆雩禜輟祀方今太簇統律青陽應期當生長之<lb/>
辰振<hi>一作施</hi>肅殺之令伏願暫迴聖慮察古之<hi>一作人</hi>言儻<lb/>
䝉垂納則生靈幸甚<lb/>
　　一作舊唐書夲傳<lb/>
　　　為魏元忠疏<hi>武后</hi>　　　　　蘇安恒<lb/>
臣伏聞明王有含天下之量有濟天下之心必能達天<lb/>
下之善除天下之惡若為君主而不行此四者則當神<lb/>
<pb n="KR4h0022_WYG_696-6a"/>
怨<hi>一作寃</hi>鬼怨隂錯陽亂欲使國家榮泰其可得乎陛下<lb/>
革命之初勤於庶政親㹅萬機博采謀猷旁求俊彦<hi>一作</hi>
<hi>乂</hi>故四海之内以陛下為納諫之主陛下暮年以來怠<lb/>
於政教讒邪結黨水火成災百姓不親五品不遜故四<lb/>
海之内以陛下為受佞之主矣邪正莫辯獄訟含寃豈<lb/>
陛下昔是而今非盖居安忘危之失也臣竊見御史大<lb/>
夫檢校太子左庶子同鳯閣鸞臺平章事魏元忠亷直<lb/>
有聞位居宰輔履忠正之基者用元忠為龜鏡踐邪佞<lb/>
<pb n="KR4h0022_WYG_696-6b"/>
之路者嫉元忠若仇讎麟臺監張易之兄弟在身無德<lb/>
於國無功不逾數年遂極隆貴自當飲冰懷懼酌水思<lb/>
清夙夜兢兢以報恩造不謂溪壑其志豺狼其心欲指<lb/>
鹿而為馬先害忠而損善将斯亂代之法乃汚<hi>一作汚哉</hi>明<lb/>
君之朝自元忠下獄臣見長安城内街談巷議皆以陛<lb/>
下委任姦佞<hi>一作宄</hi>斥逐賢良以元忠必無不順之言以<lb/>
易之必有交亂之意相逢偶語人心不安雖有忠臣烈<lb/>
士空撫髀於私室而鉗口不敢言者皆懼易之等威權<lb/>
<pb n="KR4h0022_WYG_696-7a"/>
恐無辜而受戮亦徒虚死耳今虜賊强盛賦<hi>一作徴</hi>斂煩<lb/>
重以臣觀之萬姓不勝其弊况又聞陛下縱逸姦慝禁<lb/>
錮良善儻刑罰<hi>一作賞刑</hi>失中則遐邇生變臣恐四夷因之<lb/>
則窺覘得失以為邉郡之患百姓怨憤<hi>一作因之</hi>即結聚義<lb/>
兵以除君側之惡復恐逐鹿之黨叩關而至亂階之徒<lb/>
從中相應争鋒於朱雀門内問鼎於大明殿前陛下将<lb/>
何事以謝之復何方以禦之臣今為陛下計安百姓之<lb/>
心者莫若收雷電之威解元忠之網復其爵位君臣如<lb/>
<pb n="KR4h0022_WYG_696-7b"/>
初則天下幸甚陛下好生惡殺縱不能斬佞臣頭以塞<lb/>
人望臣請奪其寵榮剪其羽翼無使權柄在手驕横日<lb/>
滋專國俗於穰侯迴天過於左悺則社稷危矣惟陛下<lb/>
圖之臣本㣲賤不識元忠易之豈此可親而彼可疎耶<lb/>
但恐讒邪長而忠臣絶伏願陛下特垂天鑒察臣此心<lb/>
即㣲臣朝志得行夕死無恨<hi>一作皆舊唐書本傳</hi>
　　　論刑罰多濫疏<hi>武后</hi>　　　　韋嗣立<lb/>
臣竊嘗聞之在堯舜之日畫其衣冠當文景之時幾致<lb/>
<pb n="KR4h0022_WYG_696-8a"/>
刑措歷兹千載以為美談臣伏惟陛下濬哲欽明窮神<lb/>
知化自軒昊以降莫之與京獨有往之論法或未盡善<lb/>
皆由主司姦兇惑亂於視聽尋而陛下聖察具詳之矣<lb/>
然竟未能明其本源察其前事令天下萬姓識陛下本<lb/>
心尚使四海多銜寃之人九泉有抱痛之鬼臣誠愚昧<lb/>
不識大綱請為陛下始末而言其事楊豫之後刑獄漸<lb/>
興用法之伍務於窮竟連坐相牽數年不絶遂使巨姦<lb/>
大猾伺隙乘間内包豺狼之心外示鷹鸇之跡隂圖潛<lb/>
<pb n="KR4h0022_WYG_696-8b"/>
結共相影㑹構似是之言成不赦之罪皆深為巧詆<hi>文粹</hi>
<hi>作誣</hi>恣行楚毒人不勝痛便乞自誣公卿士庶連頸受戮<lb/>
道路藉藉雖知非辜而鍜鍊已成辯占皆合縱臯陶為<lb/>
理于公定刑則謂汙宫<hi>英華作棺</hi>毀柩猶未塞責雖陛下仁<lb/>
慈哀念恤獄緩死及覽辭狀便已周宻皆謂勘鞫得情<lb/>
是其實犯雖欲寛捨其如法何於是小乃身誅大則族<lb/>
滅相縁共坐者不可勝言此豈宿搆讎嫌将申報復皆<lb/>
圖苟成功効自求官賞當時稱傳謂為羅織其中陷刑<lb/>
<pb n="KR4h0022_WYG_696-9a"/>
得罪者雖有敏識通才<hi>一作材</hi>被告言者便遭枉抑心徒<lb/>
痛其寃酷口莫能以自明或受誅夷或遭殛竄並甘心<lb/>
引分赴之如歸故知弄法侮文傷人實甚賴陛下特迴<lb/>
聖察昭然詳究周興邱勣之類𢎞義俊臣之徒皆相次<lb/>
伏誅事暴遐邇而朝野慶泰若再觀陽和且如仁傑元<lb/>
忠俱羅枉陷被勘鞫之際亦皆已自誣向非陛下至明<lb/>
垂心<hi>一作以</hi>省察則葅醢之戮已及其身欲望輸忠聖代<lb/>
安可復得陛下擢而升之各為良輔國之棟幹稱此二<lb/>
<pb n="KR4h0022_WYG_696-9b"/>
人何乃前非而後是哉誠由枉陷與甄明耳臣但恐往<lb/>
之得罪者多並皆此流則向時之寃者其數甚衆昔殺<lb/>
一孝婦尚或降災而濫者盖多寜無寃<hi>文粹作怨下同</hi>氣寃氣<lb/>
上達則水旱所興欲望嵗登不可得也陛下儻<hi>一作儻陛下</hi>
𢎞天地之大德施雷雨之深仁歸罪於陷<hi>一作削</hi>刻之徒<lb/>
降恩於枉濫之伍自垂拱已來大辟罪已下常赦所不<lb/>
原者罪無輕重一皆原洗被以昭蘇伏法之輩追還官<lb/>
爵縁累之徒普霑恩造如此則天下皆知比所陷罪元<lb/>
<pb n="KR4h0022_WYG_696-10a"/>
非陛下之意咸是虐吏之辜幽明歡忻則感通和氣和<lb/>
氣下降則風雨以時風雨以時則國豐嵗稔<hi>一作五穀豐稔</hi>嵗<lb/>
既稔矣人亦安矣太平之美亦何逺哉伏願陛下深察<lb/>
　　一作皆舊唐書本傳<lb/>
　　　為索元禮首案制獄疏<hi>武后</hi>　周　矩<hi>載初元年</hi>
頃者小人告訐習以為常内外諸司人懷茍免姑息臺<lb/>
𨽻承接强梁非故欲其然規避誣搆耳又推劾之吏皆<lb/>
以深刻為功鑿空争能相矜以虐泥耳籠頭枷研揳㹅<lb/>
<pb n="KR4h0022_WYG_696-10b"/>
摺脅籖爪懸髪薰鼻<hi>一作耳</hi>卧隣矢<hi>一作穢</hi>溺曾不聊生號<lb/>
為制獄<hi>一作獄持</hi>将或累日節食連宵緩間晝夜摇鏁<hi>一作撼</hi>
使不得眠號曰宿囚此等既非木石且抜目前苟求賖<lb/>
死臣竊聽輿議皆稱天下太平何苦要反豈被告者盡<lb/>
是英雄以求帝王耶只是不堪<hi>一作勝</hi>楚毒自誣耳何以<lb/>
覈之陛下試取所告狀酌其虚實者付令推之㣲諷<hi>一作</hi>
<hi>訊</hi>動以探其情所推者必上下其手希聖㫖也願陛下<lb/>
察之今朝士<hi>一作滿朝</hi>側息不安皆以為陛下朝與之宻夕<lb/>
<pb n="KR4h0022_WYG_696-11a"/>
與之讎不可保也聞有追攝與妻子即為死訣故為國<lb/>
者以仁為宗以刑為助周用仁而昌秦用刑而亡此之<lb/>
謂也願陛下緩刑用仁天下幸甚<lb/>
　　一作皆舊唐書索元禮傳<lb/>
　　　論巡察風俗疏<hi>一作請毎十州分置御史廵按疏</hi>
　　　　　　　　　　　　　　　李　嶠<lb/>
陛下創置右臺分廵天下察吏人善惡觀風俗得失斯<lb/>
政途之綱紀禮法之凖繩無以加也然猶有未折衷者<lb/>
<pb n="KR4h0022_WYG_696-11b"/>
臣請試論之夫禁網尚疎法令宜簡則法易行而不煩<lb/>
雜疎則所羅廣而無苛碎竊見垂拱二年諸道廵察使<lb/>
所奏科目凡有四十四件至於别凖格勑令察訪者乂<lb/>
有三十餘條而廵察使率是三月已後出都十一月終<lb/>
奏事時限迫促簿書填委晝夜奔逐以赴限期而毎道<lb/>
所察文武官多至二千餘人少者一千已下皆須品量<lb/>
才得褒貶得失欲令曲盡行能則皆不暇此非敢惰於<lb/>
職而慢於官也實才有限而力不及耳臣望量其功程<lb/>
<pb n="KR4h0022_WYG_696-12a"/>
與其節制使器周於用力濟於時然後進退可以責成<lb/>
得失可以精覈矣又曰今之所察但凖漢之六條推而<lb/>
廣之則無不包<hi>文粹作苞</hi>矣無為多張科目空費簿書且朝<lb/>
廷萬務<hi>唐書文粹作機</hi>非無事也機事之動恒在四方是則<hi>唐書</hi>
<hi>文粹作故</hi>冠盖相望郵驛繼踵今廵使既出其外州之事悉<lb/>
當委之則傳驛大減矣然則御史之職故不可得閑自<lb/>
非分州統理無由濟其繁務請大小相兼率十州置御<lb/>
史一人以周年為限使其親至屬縣或入閭里督察姦<lb/>
<pb n="KR4h0022_WYG_696-12b"/>
訛觀採風俗然後可以求其實効課其成功若此法果<lb/>
行必大裨政化且御史出持霜簡入奏天闕其於勵已<lb/>
自修奉職存憲比於他吏可相百也若其按劾姦邪發<lb/>
摘欺隱比於他吏可相十也陛下試用臣言妙擇賢能<lb/>
委之心膂假温言以制之陳賞罰以勸之則莫不盡心<lb/>
而效死矣何政事之不理何禁令之不行何妖孽之敢<lb/>
興哉<lb/>
　　　為楊濬疏<hi>已見六百十几卷題作夷州刺史楊濬決杖表</hi>
<pb n="KR4h0022_WYG_696-13a"/>
　　　　　　　　　　　　　　　裴耀卿<hi>開元三十四年</hi>
　　凡死罪之人<hi>舊唐書作色前篇作則</hi>長師<hi>前篇作/長官</hi>乃五刑<hi>乃前</hi>
　　<hi>篇作者</hi>只施於<hi>只前篇/作品</hi>誠則以誠乖<hi>前篇/作非</hi>不行刑<hi>前篇</hi>
　　<hi>作不耐杖</hi>却天<hi>一作/踐</hi>於刑者<hi>前篇作於死者</hi>
　　　請削奪王珙授贈官爵疏　　羅　衮<lb/>
臣㐲以罪在亂逆慈后罔赦事關懲勸聖人恒執其或<lb/>
生漏刑辟沒有追敗萬代可知百王不易之道也竊見<lb/>
故保義軍節度使贈太師王珙於國不忠於家不孝身<lb/>
<pb n="KR4h0022_WYG_696-13b"/>
為首帥行桀紂之虐名掛人倫縱豺狼之性頃乘京國<lb/>
患難藉父叔勲勞寵極将相兇踰冦賊生召伯甘棠之<lb/>
樹殘毒郡人對傅說築版之巖侵侮王室朝臣幕客受<lb/>
戮辱者非少軍吏百姓遭殺害者甚衆朝廷比屬多事<lb/>
毎須含垢而上天不容遂振疎網雖假手麾下幸就屠<lb/>
滅然靡伏就法終為僥倖向使珙能於晩節粗立一善<lb/>
以功補過誰曰不然考其終始無改暴横以珙之骨千<lb/>
鞭不足快憤嫉之人陛下以在宥垂風崇恕御物存其<lb/>
<pb n="KR4h0022_WYG_696-14a"/>
棺塚為恩已厚尚汙典冊於理實難今復請追珙所受<lb/>
贈官爵悉皆削奪以正憲律令天下忠臣孝子知陛下<lb/>
昭章淑慝轉相慕効将來儻復有如珙類者亦冀覩没<lb/>
後之誅而革其生前之慮明時裁化莫尚於斯先為珙<lb/>
所害故給事中王柷以下一十人尋䝉聖造已各贈官<lb/>
其官府寃死士庶伏乞下陜州以勑弔祭存問其家使<lb/>
並日之明無所不足如春之澤深漸泉壤甫刑曰皇帝<lb/>
哀矜庶戮之弗辜言唐堯之德也伏惟陛下與堯同心<lb/>
<pb n="KR4h0022_WYG_696-14b"/>
干瀆宸嚴無任戰越之至<lb/>
　　貨殖上<lb/>
　　　諫迴易納利充官俸疏<hi>已見六百七卷仍題作請廢在官諸司捉錢令</hi>
　　　　<hi>史表</hi>　　　　　　　　　　禇遂良<lb/>
　　臣譬<hi>前篇作臣作</hi>榱椽<hi>前篇作/榱桷</hi>漲海<hi>前篇作成海</hi>取其納流<lb/>
　　<hi>前篇作取平細流</hi>為理<hi>作為/治</hi>在乎<hi>前篇作/在於</hi>其元<hi>前篇作其原</hi>即<lb/>
　　依補擬<hi>前篇擬字</hi>三十貫<hi>前篇四/十貫</hi>有國有家<hi>前篇作有國家者</hi>
　　常笑漢代賣官<hi>前作世</hi>頗類於彼<hi>前作/此</hi>輸利<hi>前作輸錢</hi>理<lb/>
<pb n="KR4h0022_WYG_696-15a"/>
　　治致<hi>前作致治</hi>悉意<hi>前作/一意</hi>其居<hi>前作/居其</hi>而可為将来<hi>前無為字</hi>
　　人間<hi>前作民間</hi>輒敢<hi>前作/輕敢</hi>議詳<hi>前篇作詳録非</hi>
　　　請不稅關市疏　　　　　　崔　融<hi>長安三年</hi>
伏見有司稅關市事條不限工商但是行人盡稅者臣<lb/>
謹按周禮九賦其七曰關市之賦竊惟市縱繁巧關通<lb/>
末遊欲令此徒止抑所以咸增賦稅臣謹商度今古料<lb/>
量家國竊将為不可稅謹件事跡如左伏惟聖㫖擇焉<lb/>
古往之時素<hi>舊唐書文粹作淳</hi>樸未散公田籍而不稅關防譏<lb/>
<pb n="KR4h0022_WYG_696-15b"/>
而不征中代已來澆風驟進桑麻疲弊稼穡辛勤於是<lb/>
各徇通財争趨作巧求徑捷之<hi>舊唐書有欲字</hi>速忘嵗計之<hi>唐書</hi>
<hi>有無字</hi>餘遂使田莱日荒倉廩不積蠶織休廢弊緼闕如<lb/>
饑寒猥臻亂離斯瘼<hi>唐書作起</hi>先王懲其若此所以變古隨<lb/>
時依本者恒科占末者增稅夫關市之稅者謂市及國<lb/>
門闕門者也惟斂出入之商賈不稅來往之行人今若<lb/>
不論商人通取諸色事不師古法乃任情悠悠末代於<lb/>
何瞻仰濟濟盛朝自取嗤笑雖欲憲章前古<hi>二本作姬典</hi>乃<lb/>
<pb n="KR4h0022_WYG_696-16a"/>
是違背周官臣知其不可者一也臣謹按易繋稱庖羲<lb/>
氏没神農氏作日中為市致天下之人聚天下之貨交<lb/>
易而退各得其所班志亦云財者帝王聚人守位養成<lb/>
群生奉順天德理國安人之本也士<hi>唐書仕下同</hi>農工商賈<lb/>
四人有業學以居位曰士闢土殖穀曰農作巧成器曰<lb/>
工通財鬻貨曰商聖王量能授事四人陳力就職然則<lb/>
四人各業乆矣今後安得動而搖之蕭何有云人情一<lb/>
定不可復動班固又云曹叅相齊齊國安集大稱賢相<lb/>
<pb n="KR4h0022_WYG_696-16b"/>
叅去屬其後相曰以齊獄市為寄慎勿擾也後相曰理<lb/>
無大於此者乎叅曰不然夫獄市者所以并容也今欲<lb/>
擾之姦人安所容乎吾是以先之夫獄市兼受善惡若<lb/>
窮極姦人無所容竄<hi>唐書疊姦人無所容竄六字</hi>乆且為亂秦人極<lb/>
刑而天下叛孝武峻法而刑獄繁此其効也老子曰我<lb/>
無為而人自化我好静而人自正叅欲以道化其本不<lb/>
欲擾其末臣知其不可者二也四海之廣九州之雜關<lb/>
必據險路市必憑要津若乃富商大賈豪宗惡少輕死<lb/>
<pb n="KR4h0022_WYG_696-17a"/>
重義結黨成群喑嗚則彎弓睚眦則挺劍少有失意且<lb/>
猶如此一朝變法定是相驚乘兹困窮或致騷動便恐<lb/>
南走越北走胡非惟流逆齊人亦自擾亂殊俗又如邉<lb/>
徼之地冦賊為隣興胡之旅嵗月相繼儻因科賦致有<lb/>
猜疑一從散亡何以制禁求利雖切為害方深而有司<lb/>
上言不識文體徒欲益府<hi>二本作帑下同</hi>藏助軍國殊不知軍<lb/>
國益擾府藏逾空臣知其不可者三也孟軻又云古之<lb/>
為關也将以禦暴今之為關也将以為暴今行者皆稅<lb/>
<pb n="KR4h0022_WYG_696-17b"/>
本末同流且如天下諸津舟航所聚旁通蜀漢前指閩<lb/>
越七澤十藪三江五湖控引河洛兼包淮海𢎞舸巨艦<lb/>
千軸萬艘交貿往返憧憧<hi>唐書作昧旦</hi>永月今若江津河口<lb/>
置舖納稅納稅則檢覆檢覆則遲留此津纔過彼舖復<lb/>
<hi>一作覆</hi>止非惟國家稅錢更遭主司僦賂船有大小載有<lb/>
多少量物而稅觸途淹乆統論一日之中未過十分之<lb/>
一因此擁滯必致吁嗟一朝失利則萬商廢業萬商廢<lb/>
業則人不聊生其間或有輕薄<hi>二本作訬</hi>任俠之徒斬龍刺<lb/>
<pb n="KR4h0022_WYG_696-18a"/>
蛟之黨鄱陽暴虐之客富平悍壮之夫居則藏鏹出便<lb/>
竦劍加之以重稅因之以威脅一旦獸窮則搏鳥窮則<lb/>
攫執事者復何以安之哉臣知其不可者四也五帝之<lb/>
初不可詳矣三王之後厥有著云秦漢相承典章大備<lb/>
至如關市之稅史籍有文秦政以雄圖武力捨之而不<lb/>
用也漢武以霸畧英才去之而勿取也何則關為禦暴<lb/>
之所市為聚人之地稅市則人散稅關則暴興暴興則<lb/>
起異圖人散則懷不軌夫人心莫不背善而樂禍易動<lb/>
<pb n="KR4h0022_WYG_696-18b"/>
而難安一市不安則天下之市必搖矣<hi>唐書一作新</hi>　一關不<lb/>
安則天下之關必動矣况澆風乆扇變法為難徒欲禁<lb/>
末遊規小利豈知夫𤣥黙亂大倫魏晉𦕈小齊隋齷齪<lb/>
亦所謂<hi>唐書無此字</hi>不行斯道者也臣知其不可者五也今<lb/>
之所以稅關市者何也豈不以國用不足邉冦為虞一<lb/>
行斯術冀有殷贍然也㣲臣敢借前箸以籌之伏惟陛<lb/>
下當聖朝御𤣥籙沉璧於洛刻石於嵩鑄九<hi>唐書作寳</hi>鼎以<lb/>
窮姦坐明堂而布政神化廣洽至德潛通東夷暫驚應<lb/>
<pb n="KR4h0022_WYG_696-19a"/>
時平殄南蠻纔動計日歸降西域五十餘國廣輪一萬<lb/>
餘里城堡清夷亭候静謐比為患者唯苦二蕃今吐蕃<lb/>
請命邉事不起即目雖尚屯兵乆後終成弛析獨有黙<lb/>
啜假息孤<hi>唐書作辜</hi>恩惡貫禍盈覆亡不暇征役日已省矣<lb/>
繁費日已稀矣然猶下明制遵大樸愛人力惜人財王<lb/>
侯舊封妃主新禮所有支科<hi>文粹作繼</hi>咸令削滅此陛下以<lb/>
躬率先堯舜之用心也且關中河北水旱數年諸處逃<lb/>
亡今始安輯倘加重稅或慮相驚况承嵗積薄賦日乆<lb/>
<pb n="KR4h0022_WYG_696-19b"/>
俗荷深恩人知自樂卒有變法必多生怨生怨則驚擾<lb/>
驚擾則不安中既不安外何能禦文王曰帝王富其人<lb/>
霸主富其地理國若不足亂國若有餘古人有言帝王<lb/>
藏於天下諸侯藏於百姓農夫藏於庾商賈藏於篋惟<lb/>
陛下詳之必若師興有費國儲多窘即請倍筭客商加<lb/>
斂平人如此則國保强富人免憂懼天下幸甚臣知其<lb/>
不可六也陛下畱神繋表屬想政源冒滋炎熾早朝晏<lb/>
坐一日二日萬<hi>二本作機</hi>務不遺先天後天靈<hi>唐書作虚</hi>心宻應<lb/>
<pb n="KR4h0022_WYG_696-20a"/>
時政得失小子何知率陳瞽辭伏紙惶怖<hi>唐書作懼一作懾</hi>
　　　諫不置勸農判官疏　　　　皇甫憬<hi>開元中</hi>
臣聞智者千慮或有一失也而<hi>一無此二字</hi>愚夫千計亦有<lb/>
一得也<hi>一無也字</hi>且夫無益之事繁則不急之務重務重則<lb/>
役數<hi>一作數役下同</hi>役數則人疲人疲則無聊生矣是以太上<lb/>
務德以静為本其次化之以安為上但責其疆界嚴之<lb/>
隄防山水之餘即為見地何必聚人阡陌親遣檢<hi>一作括</hi>
量故奪農時遂<hi>唐書作致</hi>令受弊又應出使之輩未識大體<lb/>
<pb n="KR4h0022_WYG_696-20b"/>
之<hi>一作所</hi>由殊不知陛下愛人之<hi>一無此字</hi>至深務以勾剥為<lb/>
計州縣懼罪據牒即徴逃士之家隣保代出隣保不濟<lb/>
又便更逃<hi>一作輸</hi>急之則都不謀生緩之則慮法交及臣<lb/>
恐逃逸從此更深至如澄流在源止沸在火不可不慎<lb/>
今之具寮向逾萬數蠶食府庫侵害黎民國絶數載之<lb/>
儲家無經月之蓄雖有厚稅亦不可供户口逃亡莫不<lb/>
由此縱使伊臯申術管晏陳謀豈息兹弊若以此為<hi>一無</hi>
<hi>此字</hi>給将何以堪雖東海南山盡為粟帛亦恐不足豈量<lb/>
<pb n="KR4h0022_WYG_696-21a"/>
<hi>一作括</hi>田稅客能周給也<lb/>
　　一作皆舊唐書宇文融傳<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_696-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷六百九十七<lb/>
</p>
<p>
</p>
  </div>
</body>
</text>
</TEI>
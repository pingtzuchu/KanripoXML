<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百九十五</head>
    <p>
<pb n="KR4h0022_WYG_794-1a"/>
欽定四庫全書<lb/>
　文苑英華巻七百九十五　宋　李昉等　編<lb/>
　傳<lb/>
　　李紳傳一首　　　　　郭常傳一首<lb/>
　　馮燕傳一首　　　　　燕將傳一首<lb/>
　　張保臯鄭年傳一首　　蔡襲傳一首<lb/>
　　何武傳一首<lb/>
　　　李紳傳　墨數十行<hi>墨浙本文粹作累</hi>沈亞之<lb/>
<pb n="KR4h0022_WYG_794-1b"/>
李紳者本趙人徙家呉中元和元年節度使宗臣錡在<lb/>
呉紳以進士及第還過謁錡錡舍之與宴遊晝夜錡能<lb/>
其才留執書記明年錡以驕聞有詔召稱疾不欲行賔<lb/>
客莫敢言紳堅為言不入又不得去㑹留後使王澹專<lb/>
職為錡具行錡蓄怒始發於澹隂教士食之初士卒當<lb/>
勞賜者皆㑹府中受賜與中貴人臨視以至日<hi>三字集作次至</hi>
<hi>文粹作以至</hi>中軍士得賜者俱不散齊呼曰澹逆可食既<hi>文粹</hi>
<hi>作即</hi>盡即執中貴人脅曰爾寧遂衆欲寧飽衆腹曰請所<lb/>
<pb n="KR4h0022_WYG_794-2a"/>
欲曰為我衆書報天子幸得復錡位貴人懼偽諾之召<lb/>
書記以䟽聞紳聞之亡入錡内匿衆索不得及中貴人<lb/>
至促錡行錡益怒急召紳授紙筆令操書上牘紳坐錡<lb/>
前佯惴怖戰管摇紙下札皆不能字輙塗去墨數十行<lb/>
又如是㡬盡紙錡怒罵曰是何敢如此汝欲下從而先<lb/>
人耶對曰紳不敢惡生直以少飬長儒家未嘗聞金革<lb/>
嗚今暴及此且不知精神在所誠得死若在前<hi>三字集作在畏</hi>
<hi>若前</hi>幸耳錡復制以兵刃令易紙復然旁一人為錡言曰<lb/>
<pb n="KR4h0022_WYG_794-2b"/>
聞有許侍御<hi>集作御史</hi>縱者尤能軍中書紳不足與等請召<lb/>
縱縱至錡鋭<hi>文粹有意字</hi>自舉授詞操書無不可錡意遂幽<lb/>
紳於潤之外獄兵散乃出縱竟逆死亞之<hi>二字作粹集本作賛</hi>曰<lb/>
李錡之賊江東也其抗節者有李雲李紳雲則中山劉<lb/>
騰為書以大之而紳之跡未及稱且紳職錡肘腋下舉<lb/>
動顧盼有一不誠則支體立盡衆手而紳亦不顧而曉<lb/>
然自效如此可謂臨大節而不可奪者耶<lb/>
　　　馮燕傳　　　　　　　　　前　人<lb/>
<pb n="KR4h0022_WYG_794-3a"/>
馮燕者魏豪人父祖無聞名燕少以意氣任專<hi>麗情作俠集</hi>
為擊毬闘雞戱魏市有爭財闘者燕聞之往搏殺不平<lb/>
遂沉匿田間官捕急遂亡滑益與滑軍中少年雞毬相<lb/>
得時相國賈公躭在滑能燕才留屬軍中<hi>集作中軍</hi>他日出<lb/>
行里中見户傍婦人翳袖而望者色甚冶使人熟其意<lb/>
遂室焉<hi>集作之</hi>其夫滑將張嬰者也嬰聞其故累毆妻妻<lb/>
黨皆怨望㑹嬰<hi>麗情集有嬰暮二字</hi>從其類飲燕伺得間復偃寢<lb/>
中拒寢戸嬰還妻開户納嬰以裾蔽燕燕卑脊歩就蔽<lb/>
<pb n="KR4h0022_WYG_794-3b"/>
轉匿户扇後而巾墮枕下與佩刀近嬰醉且瞑燕指巾<lb/>
令其妻取妻取刀授燕燕熟視斷其妻頸遂持巾去明<lb/>
旦嬰起見妻殺死愕然欲出自白嬰隣以為妻嬰殺留<lb/>
縳之趣<hi>集作趨</hi>告妻黨皆來曰常嫉毆吾女迺誣以過失<lb/>
今復賊殺之矣安得他殺事即其他殺而<hi>集無而字</hi>安得獨<lb/>
全耶共持嬰且百餘笞遂不能言官家收繫殺人罪莫<lb/>
有辨者強伏其辜司法官<hi>麗情集有與字</hi>小吏持扑者數十人<lb/>
將嬰就市㸔者圍面千有餘人有一人排㸔者來呼曰<lb/>
<pb n="KR4h0022_WYG_794-4a"/>
<hi>集有且字</hi>無令不辜死者吾竊其妻而又殺之當繫我吏執<lb/>
有言人乃燕也司法官與俱見賈公盡以狀對賈公以<lb/>
狀聞請歸其印以贖燕死上義之下詔凡滑城死罪皆<lb/>
免亞之<hi>二字集作賛</hi>曰余尚大言<hi>二字集作大史言</hi>而又好叙義事<lb/>
其賔黨耳目之所聞見而<hi>一作者</hi>為余道元和中外郎劉<lb/>
元鼎語予貞元年中<hi>集無此四字</hi>有<hi>集作以</hi>馮燕事得傳焉鳴<lb/>
呼滛惑<hi>一作<graphic n="KR1135" url="https://raw.githubusercontent.com/kanripo/KR-Gaiji/master/images/KR1135.png" mimeType="image/png"/>
                    </hi>之心有甚水火可不畏哉而燕殺不義白<lb/>
不辜真古豪矣<lb/>
<pb n="KR4h0022_WYG_794-4b"/>
　　　燕將傳　　　　　　　　　杜　牧<lb/>
談<hi>集本文粹作譚</hi>忠者綘人也祖瑶天寳末令内黃死燕冦中<lb/>
豪健善兵始去燕燕牧劉濟與二千人障白狼口<hi>山名契丹</hi>
<hi>路</hi>後將漁陽軍留范陽元和五年中黄門出禁兵伐趙<lb/>
魏牧田季安合<hi>集本文粹作令</hi>其徒曰師不跨河二十五年矣<lb/>
今一旦越魏伐趙趙誠虜魏亦虜矣計為之<hi>集有禁字</hi>何其<lb/>
徒有超佐伍而言曰願借騎五千以除君憂季安大呼<lb/>
曰壯夫<hi>集作矣</hi>哉兵决出格沮者斬忠<hi>集本文粹有其字</hi>時為燕<lb/>
<pb n="KR4h0022_WYG_794-5a"/>
使魏知其謀乃入謂季安曰某之謀是引天下之兵也<lb/>
何者往年王師取蜀取夏<hi>集作呉</hi>筭不失一是相臣之謀<lb/>
今王師越魏伐趙不使耆臣宿將而專付中臣不輸天<lb/>
下之甲而多出秦甲君知誰為之謀此乃天子自為之<lb/>
謀欲將誇服於臣下也今若師未叩趙而先碎於魏是<lb/>
上之謀反不如下且能不恥於天下乎既恥且怒於是<lb/>
任智畫䇿仗猛將練精兵畢力冄舉渉河鑒前之敗必<lb/>
不越魏而伐趙校罪輕重必不先趙而後魏是上不上<lb/>
<pb n="KR4h0022_WYG_794-5b"/>
下不下當魏而來也季安曰然則若之何忠曰王師入<lb/>
魏君厚犒之於是悉甲壓境號曰伐趙則可隂遺趙人<lb/>
書曰魏苦<hi>集本文粹作伐</hi>趙則河北義士謂魏賣友魏若與趙<lb/>
則河南忠臣謂趙反君賣友反君之名魏不忍受執事<lb/>
若能隂觧牌障遺魏一城魏得持之奏㨗天子以為符<lb/>
信此乃使魏北得以奉趙西得以爲臣於趙有<hi>集作為</hi>角<lb/>
尖之耗於魏獲希<hi>集作不</hi>世之利執事豈能無意於魏<hi>集作</hi>
<hi>趙</hi>乎趙人脫不拒君是魏覇基安矣季安曰善先生之<lb/>
<pb n="KR4h0022_WYG_794-6a"/>
來是天眷魏也遂用忠之謀與趙隂計得其堂陽<hi>縣名屬冀</hi>
<hi>州</hi>忠歸燕謀欲激燕伐趙㑹劉濟合諸將曰天子知我<lb/>
怨趙今命我伐之趙亦必大備我伐與不伐孰利忠疾<lb/>
對曰天子終不使我伐趙趙亦不備燕劉濟怒曰爾何<lb/>
不直言濟以趙叛命忠繫獄因使人視趙果不備燕後<lb/>
一日詔果來曰燕南有趙北有胡胡猛趙孱不可捨胡<lb/>
而事趙也燕其為予謹䕶北疆勿使予復掛胡憂而得<lb/>
專心於趙此亦燕之功也劉濟乃觧獄召忠曰信如子<lb/>
<pb n="KR4h0022_WYG_794-6b"/>
斷矣何以知之忠曰潞牧盧從史外親燕内實忌之外<lb/>
絶趙内實與之此為趙畫曰燕以趙為障雖怨趙必不<lb/>
殘趙不必為備一且視趙不敢抗燕二且使燕獲疑天<lb/>
子趙人既不備燕潞人則走告于天子曰燕厚怨趙今<lb/>
趙見伐而不備燕是燕反與趙也此所以知天子終不<lb/>
使君伐趙趙亦必不備燕劉濟曰今則柰何忠曰燕孕<lb/>
怨天下無不知今天子伐趙君坐全燕之甲一人未度<lb/>
<hi>集作濟</hi>易水此正使潞人將燕買<hi>集作賣</hi>恩於趙敗忠于上<lb/>
<pb n="KR4h0022_WYG_794-7a"/>
兩皆售也是燕貯忠義之心卒染私趙之口不見徳於<lb/>
趙人惡聲徒嘈嘈於天下耳惟君熟思之劉濟曰吾知<lb/>
之矣乃下令軍中曰五日軍<hi>集作畢</hi>出後者醢以狥濟乃<lb/>
自將七萬人南伐趙屠饒陽束鹿<hi>二縣屬深州</hi>殺萬人暴卒<lb/>
于師濟子緫襲職忠復用事元和十四年春趙人獻城<lb/>
十二<hi>徳州管平原安陵長河棣州管猒次滴河陽信蓨平昌將陵滿臺浡海蒲</hi>冬誅齊三分<lb/>
其地忠因説緫曰凡天地數窮合必離離必合河北與<lb/>
天下相離六十年矣此亦數之窮也必與天下<hi>集本作地</hi>復<lb/>
<pb n="KR4h0022_WYG_794-7b"/>
合且建中時朱泚摶天子狩畿甸李希烈僣于梁王武<lb/>
俊稱趙朱滔稱冀田悦稱魏李納稱齊郡國往往弄兵<lb/>
者抵<hi>集作低</hi>目而視當此之時可謂危矣然天下卒為無<lb/>
事自元和以來劉闢守蜀棧道劒閣自以為子孫世世<lb/>
之地然甲卒三萬數月見覊李錡横大江撫石頭全呉<lb/>
之兵不得一戰反束<hi>粹有縳字</hi>帳下田季安守魏盧從史守<lb/>
潞皆天下之精甲駕趙為騎鼎立相視可為強矣然從<lb/>
史繞塹五十里萬㦸自䕶身如大醉忽在檻車季安死<lb/>
<pb n="KR4h0022_WYG_794-8a"/>
墳杵未收家為逐客蔡人被重葉之甲圓三石之弦持<lb/>
九尺之刃突前跳後卒<hi>簇忽反</hi>如摶鶚一可支百者累數<lb/>
萬人四嵗不北二三可為堅矣然夜半大雪忽失其城<lb/>
齊人經地數千里倚渤海墻太山壍太河精甲數億鈐<lb/>
劒其阨可為安矣然兵折於潭趙<hi>地名闕西六十里</hi>首竿於都<lb/>
市此皆君之自見亦非人力所能及盖上帝神兵下來<lb/>
誅之耳今天子巨謀纎計必平章於大臣鋪樂張獵未<lb/>
嘗戴星俳倡顐翫<hi>集作玩</hi>之臣顔澁不展縮衣節口以賞<lb/>
<pb n="KR4h0022_WYG_794-8b"/>
戰士此志豈須㬰忘於天下哉今國兵駸駸北來趙人<lb/>
已獻城十二助魏破齊唯燕未得一日之勞為子孫夀<lb/>
後世其能帖帖無事乎吾深為君憂之緫泣且拜曰自<lb/>
數月已來未聞先生之言今者幸枉大教吾心定矣明<lb/>
年春劉揔出燕卒于趙忠䕶緫䘮未數日亦卒年六十<lb/>
四官至御史大夫忠弟憲前范陽安次令持兄䘮歸塟<lb/>
于綘常往來長安間元年孟夏<hi>集本文粹作春</hi>某遇於馮翊屬<lb/>
縣北衞<hi>集本文粹作徴</hi>中因吐其兄之狀某因直書其事至於<lb/>
<pb n="KR4h0022_WYG_794-9a"/>
褒貶之間俟學春秋者焉<lb/>
　　　張保臯鄭年傳　　　　　　前　人<lb/>
新羅人張保臯鄭年者自其國來徐州為軍中小將保<lb/>
臯年三十鄭年少十嵗兄呼保臯俱善闘戰騎而揮搶<lb/>
其本國與徐州無有能敵者年復能沒海履其地五十<lb/>
里不噎角其勇健保臯差不及年保臯以齒年以藝常<lb/>
齟齬不相下後保臯歸新羅謁其王曰遍中國以新羅<lb/>
人為奴婢願得鎮清海<hi>新羅海路之要</hi>使賊不得掠人西去其<lb/>
<pb n="KR4h0022_WYG_794-9b"/>
王與萬人如其請自大和後海上無鬻新羅人者保臯<lb/>
既貴於其國年錯寞去職饑寒在泗之漣水縣一日言<lb/>
於漣水戍將馮元規曰年欲東歸乞食於張保臯元規<lb/>
曰爾與保臯所挾何如柰何去死其手年曰饑寒死不<lb/>
如兵死快况死故鄉耶年遂去至謁保臯保臯飲之極<lb/>
歡飲未卒其國使至大臣殺其王國亂無主保臯遂分<lb/>
兵五千人與年持年泣曰非子不能平禍難年至其國<lb/>
誅反者立王以報王遂徵保臯為相以年代保臯天寳<lb/>
<pb n="KR4h0022_WYG_794-10a"/>
末安禄山亂朔方節度使安思順以禄山從弟賜死詔<lb/>
郭汾陽代之後旬日復詔李臨淮持節分朔方半兵東<lb/>
去趙魏當思順時汾陽臨淮俱為牙門都將二人<hi>二字集作</hi>
<hi>將萬人</hi>不相能雖同盤飲食常睇相視不交一言及汾陽<lb/>
代思順臨淮欲去計未决<hi>新唐書有旬日二字</hi>詔至分汾陽兵東<lb/>
討<hi>唐書作詔臨淮分汾陽半兵東出趙魏</hi>臨淮入請曰一死固甘乞免妻<lb/>
子汾陽趨下持手上堂偶坐曰今國亂主遷非公不能<lb/>
東討<hi>集作伐</hi>豈懐私忿時耶悉召軍吏出詔書讀之如詔<lb/>
<pb n="KR4h0022_WYG_794-10b"/>
約束及别執手泣涕相勉以忠義訖平劇盗實二公之<lb/>
力知其心不畔知其材可任然後心不疑兵可分平生<lb/>
積忿知其心難也忿必見短知其材益難也此保臯與<lb/>
汾陽之賢等耳年投保臯必曰彼貴我賤我降下之不<lb/>
宜以舊忿殺我保臯果不殺此亦人之常情也臨淮分<lb/>
兵詔至請死於汾陽此亦人之常情也保臯任年事出<lb/>
於己年且饑寒易為感動汾陽臨淮平生抗立臨淮之<lb/>
命出於天子角<hi>集作權</hi>於保臯汾陽為優此乃聖贒遲疑<lb/>
<pb n="KR4h0022_WYG_794-11a"/>
成敗之際也彼無他也仁義之心與雜性<hi>集作情</hi>並植雜<lb/>
性勝則仁義滅仁義勝則雜性銷彼二人仁義之心既<lb/>
勝復資之以明故卒成功世稱周召為百代人師周公<lb/>
擁孺子而召公疑之以周公之聖召公之賢少事文王<lb/>
老佐武王能平天下周公之心召公且不知之茍有仁<lb/>
義之心不資以明雖召公尚爾况其下哉語曰國有一<lb/>
人其國不亡夫亡國非無人也其未亡時賢人不用茍<lb/>
能用之一人足矣<lb/>
<pb n="KR4h0022_WYG_794-11b"/>
　　　蔡襲傳　　　　　　　　　李　磎<lb/>
蔡襲者自言禆將也不詳其氏族源胄至襲居北部振<lb/>
武軍學擊劒沉勇好奇謀功名初無知者嘗任氣與人<lb/>
闘而斃之時故司空劉沔以右僕射為振武節使聞之<lb/>
收襲繫獄將杖殺之經宿而死者復蘇故襲得免死謫<lb/>
役數年沔移鎮河東武宗初匈奴犯邊詔沔河東及諸<lb/>
道兵出征襲聞邊方有亊將因之以立功乃逃其所務<lb/>
來叩沔曰往君免襲之死是明公屈法申恩而襲之大<lb/>
<pb n="KR4h0022_WYG_794-12a"/>
幸也今天兵有伐於北虜竊願施犬馬之勞於軍前上<lb/>
得以酧君之恩下乞以自補其惡死生畢矣沔聞而壯<lb/>
義之命厠諸卒官軍至大寧聞匈奴已入振武界時大<lb/>
和公主在蕃多年又聞振武欲奪公主沔恐公主為振<lb/>
武所得蓋已功籌䇿未知所出諸將吏莫能謀襲乃請<lb/>
詐為捕逃者至匈奴營動摇令入河東界沔深然其計<lb/>
遂遣襲往襲至匈奴所揚言云振武鎮守欲殺汝曹河<lb/>
東劉僕射是招撫使若不移必為振武所害匈奴有得<lb/>
<pb n="KR4h0022_WYG_794-12b"/>
此語者遽歸寧武遂移部曲<hi>八字一作遽歸單于單于遂移部曲</hi>次于屈<lb/>
越城西已在河東界去官軍猶二百餘里襲歸告沔欲<lb/>
奏恐詔問須生口為據襲又獲生口十二人馬十五疋<lb/>
主帥乃具事上聞自後屢有詔令奪公主沔患匈奴衞<lb/>
帳逺欲其近又不能襲遂請以貲糧入蕃招引沔從之<lb/>
襲至蕃中見公主公主流涕告以北蕃破亡疾饑孤危<lb/>
無告襲對曰聖明在上公主何不與單于議同入奏以<lb/>
困急耶公主曰此已曽議單于為我去必不還事已不<lb/>
<pb n="KR4h0022_WYG_794-13a"/>
諧矣言畢襲請對單于謁者髙達干曰單于是離本國<lb/>
復<hi>一作後</hi>中路<hi>一有冊字</hi>不宜與使相見有故但可與蕃相論<lb/>
之襲遂見蕃相相曰吾病饑竄亡唐不我恤今日唐使<lb/>
來幸得無可懐襲對曰為不知單于消息捕得匈奴十<lb/>
二人詰問方知在唐界外數月河東劉僕射令以貲糧<lb/>
一十橐馳寄公主單于宰相兼遣詔命如能南下則所<lb/>
匱竭易相助也今部落甚逺安知旱歉如此蕃相曰人<lb/>
不曉公法昨者饑莩不得已有所犯干今日汝必以此<lb/>
<pb n="KR4h0022_WYG_794-13b"/>
故來誘殺我遂推襲出帳令歩卒以弓弩圍繞曰不露<lb/>
情必當射殺襲曰國家實命招恤如信即徃疑盍走諸<lb/>
蕃後悔亦無及矣今虐我何益蕃相曰我若徒走諸蕃<lb/>
亦何悔襲曰單于大蕃與唐為親有舅甥之恩輔車之<lb/>
勢破亡祗宜歸唐反入諸小蕃若為小蕃所蔑安得不<lb/>
悔蕃相乃曰我今歸唐但恐汝主誤我汝若真招徠當<lb/>
為我重約誓襲曰凡作誓者急則萬端襲之為誓異於<lb/>
是遂引手蕃相前請斷左手腕以為誓顔色不動辭令<lb/>
<pb n="KR4h0022_WYG_794-14a"/>
甚壯蕃相不許曰且為我劈心出血後自飲之亦足為<lb/>
信襲乃於心上出血置器中而誓曰我若誤汝入唐境<lb/>
而携貳心天必殛誅烹醢分擘言畢飲盡器中血匈奴<lb/>
乃信遂移帳至雲州北塞谷山東與官軍相距六十里<lb/>
後又詐稱弋獵侵掠振武不和引歸襲在虜庭多日恐<lb/>
不得歸乃誑單于相云更於雲朔州為蕃國取貲糧因<lb/>
遂得歸具告沔以誘得匈奴近塞兼匈奴新刼振武還<lb/>
兵勞瘁又以唐家招徠不設備若奪公主必宜乘時疾<lb/>
<pb n="KR4h0022_WYG_794-14b"/>
徃沔許諾命將校石雄王峯等與襲皆至單于帳合圍<lb/>
大破之襲突入帳中挾公主於馬上出十數歩恐官軍<lb/>
不知誤傷乃呼曰此乃公主也石雄聞以歩卒三十人<lb/>
奪之歸公主至河東悉訴其事於劉沔又嘗書襲名於<lb/>
尺素中許以上聞又言於監軍吕義忠曰無蔡襲吾不<lb/>
生還矣其智如此公主既歸京師沔加司空石雄受天<lb/>
徳軍防禦使唯襲非大君所知主帥不為奏公主亦竟<lb/>
不能為言功業籌䇿遂曀而不顯而河東絶滅匈奴至<lb/>
<pb n="KR4h0022_WYG_794-15a"/>
今邊塵晏清者本襲運籌之力也㑹昌二年劉稹㨿上<lb/>
黨反揚弁於大原乘間拒命見獲四年上黨平今上大<lb/>
中四年南山党羗反自㑹昌二年及今征伐襲並有勲<lb/>
績其功皆錄在河東簿書惟破匈奴為首功而為人所<lb/>
掩耳至今部曲將校無不稱其智勇李磎曰甚矣功名<lb/>
之見沉也一至於是然古人嘗稱位可排而名不可奪<lb/>
矣由蔡襲以言之其可奪耶其不可耶始余於京洛間<lb/>
聞說者多稱劉石有破虜之功及至大原聞蔡襲方知<lb/>
<pb n="KR4h0022_WYG_794-15b"/>
為舉代之惑也悲夫功業卓然尚可掩抑况才藝耶余<lb/>
念其勤而無益故詳足其事為傳云<lb/>
　　　何武傳　　　　　　　　　皮日休<lb/>
何武者夀之驍卒也故為歩卒將戍隣霍岳岳生名荈<lb/>
<hi>昌兖切</hi>有負其販者多強暴民民不便必愬其<hi>集作於</hi>將武<lb/>
之至矣責其強暴者盡擒而械之俟簿圍將申夀守請<lb/>
殺之強暴之黨懼且死乃誣愬武于夀守且曰不順守<lb/>
命擅生殺于外夀之守嚴悍不可犯茍聞不便於民雖<lb/>
<pb n="KR4h0022_WYG_794-16a"/>
劇寮貴吏得皆辱殺之至是聞武罪如乳虎遇觸怒蝮<lb/>
遭傷其將害也可知己乃命勁卒將命拲武至府武固<lb/>
<hi>集作已</hi>知理可伸不柰守嚴悍必當受枉刑乃樂而俟死<lb/>
矣至則守怒而責武以其過武善媚對又支體魁然乃<lb/>
投石㧞距之類<hi>集作狀枉之事</hi>也守雅愛是類翻然釋之絀其<lb/>
職一級武曰吾今日不歸地下真守之賜也請得以命<lb/>
報居未乆夀之指邑曰樅陽<hi>即今盛唐縣</hi>野㓂四起其邑將<lb/>
危武請於守曰此真某畢命之秋也守壯之復其故職<lb/>
<pb n="KR4h0022_WYG_794-16b"/>
奏命為貳將武領偏師自間道入樅陽不意伏盗發於<lb/>
<hi>一作崛發</hi>叢翳間兵盡駭逃武獨闘死日休曰武之受謗不<lb/>
當其刑况其死乎如非武心者縱免死其心不能無憤<lb/>
也况感分用命哉嗚呼古之士事上遇謗當職遭辱茍<lb/>
其君免之必以憤報破家亡國者可勝道哉春秋弑君<lb/>
三十六其中未必有不由是而致者也武一卒也獨有<lb/>
是心嗚呼今之士事上當職茍遇讒<hi>集作謗</hi>遭辱無是心<lb/>
者吾又不知武一卒也<lb/>
<pb n="KR4h0022_WYG_794-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_794-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百九十五<lb/>
</p>
<p>
</p>
  </div>
</body>
</text>
</TEI>
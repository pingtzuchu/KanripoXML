<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百四十一</head>
    <p>
<pb n="KR4h0022_WYG_840-1a"/>
欽定四庫全書<lb/>
　文苑英華巻八百四十一　宋　李昉等　編<lb/>
　謚議下<lb/>
　　駁贈工部尚書馬暢謚議一首<lb/>
　　太尉晉國公韓滉謚議一首<lb/>
　　左常侍柳渾謚議一首<lb/>
　　駁右僕射鄭珣瑜謚議一首<lb/>
　　駁左散騎常侍房式謚議二首<lb/>
<pb n="KR4h0022_WYG_840-1b"/>
　　駁贈司徒李吉甫謚議一首<lb/>
　　贈太保于頔謚議一首<lb/>
　　晉世子謚恭議一首<lb/>
　　改恭太子謚議一首<lb/>
　　　駁贈工部尚書馬暢謚議　　韋　奕<lb/>
議曰太常考馬暢之行舉夙夜就事㢘方勁正之敬以<lb/>
易其名異乎無所苟扵言也比建中興元間暢以父有<lb/>
征討之勲推㤙而授爵位父薨家富扵財以酒色自娱<lb/>
<pb n="KR4h0022_WYG_840-2a"/>
貞元中嘗傾産交中官因獻田宅以求幸徳宗薄其人<lb/>
而終不信用坐前與孤姪寡嫂分居析財醜聲聞扵<hi>一作</hi>
<hi>于</hi>時歿後使孽子孀妻披姦抉私公言盈于庭此皆章<lb/>
著扵視聽者可<hi>一作何</hi>以諡為敬乎議者云先司徒之籌<lb/>
畫而暢揣摩者策無遺焉暢叅訂<hi>一作計</hi>扵閨庭之内苟<lb/>
所言屢中而不可隠當指眀其効實而書之俾行道者<lb/>
無所惑不然則莊武公之才畧光扵典策矣而乃餙虚<lb/>
辭以攘其善為子請諡得非繆盭之甚邪又稱名儒端<lb/>
<pb n="KR4h0022_WYG_840-2b"/>
士皆從之逰未知孰為其畋漁<hi>一作田蘇是出左傳</hi>耶孟軻云尹<lb/>
公他端人也其取友必端夫為端士而逰乎暢之門况<lb/>
諡法夙夜就事者以其績用可紀非謂其曠日彌月以<lb/>
至乎<hi>或作于</hi>終身也㢘方勁正則暢處已行事未嘗造次<lb/>
而踐其途焉何以諡為敬乎大凡言功伐議徳行遵<hi>一作</hi>
<hi>尊</hi>其跡有以勸善貶其名有以懲惡固非庸者事也如<lb/>
暢之軰烏足以黷典法㢤若有司以有為而為之則冝<lb/>
乎勸<hi>一無此字</hi>貶之例也請下太常重定其諡<hi>博士崔韶改諡曰縱</hi>
<pb n="KR4h0022_WYG_840-3a"/>
　　一作皆唐會要<lb/>
　　　太尉晉國公韓滉諡議　　　顧　况<lb/>
議曰韓滉天然風操自建名實馭下威重允凝績用頃<lb/>
天下兵興務給財食月計億費王府一空中嵗滉領小<lb/>
司徒實專出納平凖齒革之材貿遷虞衡之賦邸無歛<lb/>
貨市均靡物加以嗇用殆復充盈洎擁旄呉楚封畧數<lb/>
千里盛名大烈豈<hi>疑作望</hi>而斯畏嚴令山鎮不可輕沮諭<lb/>
意維揚則張瑗之謀戢矣飛書斬将則沈清之亂平矣<lb/>
<pb n="KR4h0022_WYG_840-3b"/>
采衛邦伯文武陪寮怙勢之徒負阻之族莫不軋軋顒<lb/>
顒如也且天寳以來江左無物産資贍文法浸寛貪夫<lb/>
狥財小人趨利求兹官者十恒八九滉柅能制動絲克<lb/>
理棼過之所至刑必紏之非簡能之不知方矯時而為<lb/>
理興元初姦宄偷變震驚我師滉首獻方物奔貢漢中<lb/>
慶賜遂行邦用由濟貞元初嵗不有秋秦将歉食上憂<lb/>
乏用人心大摇滉發廩救災不俟終日萬鍾繼至二輔<lb/>
斯給昔蕭何轉漕闗中冦恂資用河内皆以勤王幹蠱<lb/>
<pb n="KR4h0022_WYG_840-4a"/>
推功第一若敵而言則滉之功非細也爰命作相咨以<lb/>
財計用統邦<hi>一作九</hi>賦漢粟誠多超古之才髙謝主臣而<lb/>
巳㑹登用日淺其道未光然累行疇庸可得而擬諡法<lb/>
曰慮國忘家曰忠安君不念巳危曰忠滉安國荒饉濟<lb/>
君艱難属時多虞立權修賦危巳從怨忘家在公得非<lb/>
忠乎諡法曰剛徳克就曰肅執心决斷曰肅滉剛而得<lb/>
位師克以貞令出惟行刑其必犯得非肅乎臣聞舉善<lb/>
不必求備易名是其大者昔謝琰定諡特以忠肅褒榮<lb/>
<pb n="KR4h0022_WYG_840-4b"/>
何曽議諡詔以忠肅追羙稽滉勲勞無忝前烈伏請諡<lb/>
曰忠肅謹議<lb/>
　　　左常侍桞渾諡議　　　　　桞宗元<lb/>
尚書考功伏以魯史褒貶虞書黜陟彰善瘅惡王教之<lb/>
端自周公已<hi>集作以</hi>來諡法未改謹按桞公累歴䑓閣<hi>集無</hi>
<hi>此二字</hi>清貫茂著名節貞亮存誠㓗㢘中禮納忠為諍<hi>集作</hi>
<hi>争</hi>臣之表出守乃牧人之良刺舉必聞澄清可紀冒危<lb/>
而大節不奪更名而純誠克彰遂踐鼎司以匡王國奉<lb/>
<pb n="KR4h0022_WYG_840-5a"/>
上盡陪輔之志退跡有推讓之高珪璋問望洽於人聽<lb/>
所以聳厲在位闗於政教聲聞王者其事實繁褒善<lb/>
勸能固將不廢宗元既當族属且又通家傳信克備其<lb/>
遺芳考行敢徴於故事謹具署其懿績布以慤詞定諡<lb/>
之制請如律令謹狀下太常博士裴堪諡議曰貞奉勅<lb/>
依<lb/>
　　宗元乃渾之姪孫作此議上考功或是裴堪因其<lb/>
　　説而就諡曰貞故載之諡議<lb/>
<pb n="KR4h0022_WYG_840-5b"/>
　　　駁尚書左僕射鄭珣瑜諡議<hi>太常博士徐復諡文獻駁之</hi>
　　　　　　　　　　　　　　　李　巽<lb/>
議曰夫諡所以昭徳也徳既昭矣則文無以加焉故相<lb/>
國鄭公端操特立寡言愼行及居台司有蠲逋恤人之<lb/>
美有知難不汙之節雖無文若之進抜無孟子之是非<lb/>
無賑施之仁無謇諤之義然足以稱賢相也夫文人者<lb/>
大則經緯天地次則潤色王猷周文以至徳為西伯季<lb/>
孫以道事其主咸諡曰文為美無以尚也亦焉用兩字<lb/>
<pb n="KR4h0022_WYG_840-6a"/>
然後為備㢤竊觀<hi>一作以</hi>兩字之諡或有兼徳<hi>一作得</hi>一字<lb/>
不足以盡盛徳之形容故有兩字生焉然亦興扵近古<lb/>
非三代兩漢之事也夫舉典之道信其正不信其邪春<lb/>
秋之大㫖也則兩字之諡非春秋之正也故相國鄭公<lb/>
之諡為文足矣焉用獻㢤為獻可矣焉用文㢤兩字兼<lb/>
諡竊所未諭請下太常寺重定謹議<lb/>
　　一作皆唐會要<lb/>
　　　又議<lb/>
<pb n="KR4h0022_WYG_840-6b"/>
議曰鄭珣瑜令徳清規坐鎮風俗理人而善政浹洽作<lb/>
相而謀猷宻勿其終始事迹扵時罕儔所以表賢易名<lb/>
實曰文獻夫文者煥乎大行獻者軒然髙名合而褒之<lb/>
厥有經義亦猶貞惠文子累數其美至扵再三以勸事<lb/>
君者今奉駁議其無進㧞無是非無賑施無謇諤且曰<lb/>
二字之諡非三代兩漢之事愚以為異矣㢲之駁所謂<lb/>
進㧞者豈不以推擇羣萃致之扵庭乎珣瑜任司衡銓<lb/>
暨當鈞軸流品式叙英髦在朝若無奨㧞之眀則何以<lb/>
<pb n="KR4h0022_WYG_840-7a"/>
至此但如來議寡言慎行故其端兆不可得而窺也當<lb/>
先朝之日上體不平姦臣王叔文招<hi>一作擅</hi>權作朋將害<lb/>
扵國其視丞相如無也輕議<hi>一作詣是</hi>相府不循舊章珣瑜<lb/>
意雖能誅力固不足移疾髙謝萬情所歸則是非之眀<lb/>
孰大扵此夫所謂賑施者在禮家施不及國賢人君子<lb/>
廣愛為心莫不開移物之源布厚生之政曩者恤災患<lb/>
免逋租亦既當之矣其扵篤親庇族衣無常主踐名教<lb/>
者誰則不行若以分孤寡之資同扵賑施則扵<hi>一無此二字</hi>
<pb n="KR4h0022_WYG_840-7b"/>
珣瑜<hi>一作之字</hi>所羞言也奚謂無㢤至如謇謇匪躬前議巳<lb/>
書其微婉矣既承髙論敢不指眀徳宗季年李實為京<lb/>
兆尹殊㤙晝接貴倖無比而實以羡餘稱伐莫之敢非<lb/>
珣瑜衆詰所由上陳利害且曰取扵人而未酬其直焉<lb/>
得有餘是其言不可謂之無謇諤矣伏以國朝宰輔諡<lb/>
文而兼字者代有人焉故房𤣥齡諡曰文昭狄仁傑諡<lb/>
曰文惠魏徴陸象先蘇環宋璟張説崔祐甫並諡曰文<lb/>
貞劉仁軌劉幽宋姚元崇裴耀卿張九齡並諡曰文獻<lb/>
<pb n="KR4h0022_WYG_840-8a"/>
李元紘韓休並諡曰文忠薛元超曰文懿盧懐慎曰文<lb/>
成蘇頲曰文憲楊綰曰文簡其餘不可悉數若以文包<lb/>
羙不冝以他字配之則房𤣥齡狄仁傑以降昭惠貞獻<lb/>
忠懿成簡皆不得正矣我唐聲眀文物垂二百年更閲<lb/>
羣才發揮王度豈議名之典獨未得中耶不然何輕阻<lb/>
<hi>一作沮</hi>之為駁正所設但當論諡之當否不冝詰字之多<lb/>
少苟有不當雖一字之可乎若皆允冝雖二字何害如<lb/>
韋巨源附㑹兇黨李北海奪其嘉名所言至公人則悦<lb/>
<pb n="KR4h0022_WYG_840-8b"/>
服今既曰賢相而又非之君子扵其言豈得苟而巳乎<lb/>
若云二字非三代兩漢之規則又異乎愚所學者夫威<lb/>
烈慎静<hi>史作靚</hi>周王之諡也文終文成漢祖之佐命也霍<lb/>
光為宣成孔光為簡烈中代之勲徳也劉寛為昭烈楊<lb/>
賜為文烈東郡之鼎臣也安謂其無二字㢤况文之為<lb/>
諡<hi>一作名</hi>其義多矣有經緯天地焉有忠信接禮焉有寡<lb/>
立不懾堅强不暴焉有敏而好學不耻下問焉夫匪一<lb/>
端各有所當若皆俟西伯季孫之徳然後稱文則魯侯<lb/>
<pb n="KR4h0022_WYG_840-9a"/>
與文伯歜之類皆不為文矣故誄諡之制因時<hi>一作特</hi>旌<lb/>
别前狀議珣瑜之行曰為一代之名臣斯其㫖歟謹上<lb/>
採禮經旁觀舊史叅諸國典以定二名請依前諡曰文<lb/>
獻謹議<lb/>
　　　又議<lb/>
議曰鄭珣瑜兩字之諡今太常請依前諡曰文獻者夫<lb/>
諡者春秋褒貶之㫖也仲尼書法隨類推廣雖一字褒<lb/>
貶其文猶博盖欲指眀事業以昭示後代俾後之人懲<lb/>
<pb n="KR4h0022_WYG_840-9b"/>
其惡<hi>一有而字</hi>勸其善故不可苟夫諡一字正也堯舜禹湯<lb/>
周公召公是也兩字非正也故諡法不載或人臣不守<lb/>
彛章苟逞異端考烈慎静<hi>史作靚</hi>是也或時主之權以功<lb/>
徳加厚扵臣也蕭何霍光房𤣥齡魏徴是也不當加而<lb/>
僣也孔光劉寛薛元超李元紘是也三字過也貞惠文<lb/>
<hi>一有子字</hi>是也亦諡法所不載也古今無有也公叔文子諡<lb/>
<hi>一作是</hi>衛君之過也衛之亂制也不然即記之失也以一<lb/>
羙加一字即堯舜禹湯當累數十字以為諡也夫禮記<lb/>
<pb n="KR4h0022_WYG_840-10a"/>
者非盡聖賢之意也非盡宣尼之所述也當時雜記也<lb/>
昔后蒼為曲臺記其弟子戴聖増損刋定為小戴禮今<lb/>
禮記是也若盡宣尼之所述即戴聖豈得而増也昔宣<lb/>
尼修春秋㳺夏不能措一詞以知禮記非盡宣尼所述<lb/>
故戴聖得<hi>一作後</hi>以増損也則貞惠文子之諡衛君亂制<lb/>
也古今無有也非宣尼所述又何足法㢤鄭珣瑜和茂<lb/>
修整始終無闕可為<hi>一作謂</hi>羙矣至扵議行考功而度越<lb/>
等軰比扵鄼文成梁文昭魏文貞則不侔而諡號無差<lb/>
<pb n="KR4h0022_WYG_840-10b"/>
輕用國典失春秋之㫖矣向者鄼梁數公皆經綸草昧<lb/>
輔翼興王以道輔君致扵化洽彰灼千古言之者凛然<lb/>
生敬而以珣瑜齒之豈無愧扵心㢤夫數公者皆時主<lb/>
感風雲之㑹懐謨眀之羙故加扵常典以眀其徳亦所<lb/>
以篤君臣之義也然非正也權制也若後之人非數賢<lb/>
之比則當循常以避數賢地也其劉仁軌薛元超李元<lb/>
紘加字之諡皆黷國典而昧彛倫言之可為寒心豈當<lb/>
舉之以為訓也其餘姚元崇宋璟劉幽求或輔相一代<lb/>
<pb n="KR4h0022_WYG_840-11a"/>
致理平之化或忘身狥難成中興之業又豈珣瑜之以<lb/>
典選為進善以辭疾為嫉惡邪皆尚口偽辨非守典確<lb/>
論也夫以典選者皆為進善耶若然者則國家有天下<lb/>
二百年何裴行儉馬戴盧從愿等數賢獨見稱扵時也<lb/>
循資署置謂為進善異乎余所聞也又珣瑜之病數月<lb/>
而終豈偽疾耶<hi>一作也</hi>借使偽疾尤可恠也昔子路之冗<lb/>
食家臣有殺身狥難而珣瑜履台輔之重當危難之際<lb/>
平居則饗其髙爵厚禄見危則奉身自保以此為是非<lb/>
<pb n="KR4h0022_WYG_840-11b"/>
之眀即董狐之書趙盾為妄作也珣瑜之辭疾可責扵<lb/>
太常舉以為徳信君臣之義非常人所知也珣瑜之下<lb/>
詰李實誠中其疾可謂羙矣然則珣瑜自始筮仕至扵<lb/>
啓手足垂四十年歴諌職持風憲其忠規激發恐有過<lb/>
此者今太常舉其下詰李實未為多也謂為謇諤者衆<lb/>
矣豈能使汲黯魏徴有慙色㢤前巽議云三代兩漢無<lb/>
二字之諡此末<hi>一作未</hi>學之過也無荀文若之進善無孟<lb/>
軻之是非無文子之賑施無周舎之謇諤以珣瑜之行<lb/>
<pb n="KR4h0022_WYG_840-12a"/>
清而無闕可為掩之不足辯也今所議兩字之諡亦又<lb/>
不當其議固<hi>一作故</hi>不足斥也前巽之言過矣但兩字之<lb/>
諡加等之羙以蕭何房𤣥齡言不在珣瑜也巽雖不敏<lb/>
至扵言諡羙以感<hi>一作惑</hi>人聽此嘗所激切而不平也終<lb/>
不欲有僣齒扵蕭何房𤣥齡之宗又不欲有造次擬扵<lb/>
魏文貞姚元崇宋璟劉幽求之讜言悟主茂績殊勲也<lb/>
夫前車之覆後車所以易轍也前有司之失後有司當<lb/>
有以矯之也不矯之則逶迤遂逹以至亂制此有國之<lb/>
<pb n="KR4h0022_WYG_840-12b"/>
誡也考烈慎静孔光劉寛薛元超李元紘之同扵禹湯<lb/>
文武蕭何霍光房𤣥齡魏徴前有司之過後之專筆削<lb/>
者冝有以矯之也不矯之典禮寢亂矣有司不可以尤<lb/>
而效之也不可以黨所見而遂僣典也鄭珣瑜兩字之<lb/>
諡請下太常重議若一字不足盡珣瑜之盛徳必須兩<lb/>
字則敢俟再告謹議<hi>竟從復議諡文獻</hi>
　　　駁左散騎常侍房式諡議<hi>太常博士陸亘諡曰傾乾度駁之</hi>
　　　　　　　　　　　　　　　韋乾度<lb/>
<pb n="KR4h0022_WYG_840-13a"/>
議曰詳觀貞元之末西蜀之事逆豎劉闢構難之初兇<lb/>
邪叶謀噭嘯相聚年深事逺十不記一然而磈磊不平<lb/>
鋒刺舋深者藏在骨髄請舉其梗槩一二焉式自忠州<lb/>
刺史故太師奏授劔南西川度支<hi>一作支庶</hi>副使後兼御史<lb/>
中丞又剖符蜀州是時貞元十八年也式因晝日昏睡<lb/>
如醉經宿乃寤詢<hi>一作訊</hi>其左右童僕不知其所從來後<lb/>
逾年却復使職㑹故使太師薨歿劉闢潜扇逆謀禍亂<lb/>
始胎式遂倖姦人之意為譎恠之語謂闢曰乃者蜀州<lb/>
<pb n="KR4h0022_WYG_840-13b"/>
昏病之中見公為上相盧文若為侍郎儀衛甚盛冨貴<lb/>
極矣他日無相忘賊聞大喜布滿軍縣自以為神授非<lb/>
人力也賊每接賔客肆談論撫羣邪申號令未嘗不以<lb/>
是為先深自以為祥兆也豈不因式作異言鼓妖孽惑<lb/>
亂平人堅<hi>一作武</hi>壯兇險不然何區區之蜀𤨏𤨏之冦王<lb/>
師討伐經費萬計﨑嶇阻險留年乃㧞何㢤盖以式深<lb/>
為浹洽之辭激切嚚固不然何盤柢固根之甚也故使<lb/>
太師永貞元年八月薨其時乾度任殿中侍御史前使<lb/>
<pb n="KR4h0022_WYG_840-14a"/>
度支<hi>一作支度</hi>判官劉闢自攝行軍司馬節度留後九月初<lb/>
乾度被逐攝簡州刺史名雖守郡其實囚之眀年四月<lb/>
追逥勒攝成都<hi>一本有射字</hi>縣令其時授闢西川節度詔命<lb/>
初下東川之圍未解乃召募亡命兼收管内鎮兵張皇<lb/>
虚聲扇<hi>一作熒</hi>惑郡縣發兵七千馬畜三萬號為十五萬<lb/>
人轉牒盩厔以來縣道郵次酒肉畢具芻茭無匿署牒<lb/>
首曰闢副曰式叅謀曰符載令下之日妖氛<hi>一作氣</hi>坌興<lb/>
下愚沸騰貪冒姦賞奔走叛命肩磨轂擊争死恐後當<lb/>
<pb n="KR4h0022_WYG_840-14b"/>
此之時卭蜀震驚田野廢業竄伏山谷邑居人吏分散<lb/>
道路如此之時<hi>一作事</hi>非得之扵人皆親所聞覩時賊圍<lb/>
逼梓州之日<hi>一無此二字</hi>又王師諸軍稍稍繼至猖狂兇冦<lb/>
不復張矣然嘗察式為人柔而善佞不義不信<hi>一作不顧不義</hi>
不然何劉闢文若喬規符載皆咨諏執禮拳拳以事之<lb/>
以斯而言可以知其所止矣伏以聖上法維天之度崇<lb/>
納汙之𢎞雖𤣥澤滂流鼓盪昭洗然易名之典在正根<lb/>
源苟非其人不可加羙如式西蜀之事大節已虧缺矣<lb/>
<pb n="KR4h0022_WYG_840-15a"/>
何靣目以求諡焉傾之為諡頗乖前狀請下太常重定<lb/>
謹議<lb/>
　　　又議<lb/>
議曰式之在西蜀也入人耳目其事熟矣固非愛之者<lb/>
所能粉餙而文其論惡之者所能披抉而裝其説蜀之<lb/>
此時雖女子小人亦知兇闢斷頭之不日然為其用者<lb/>
乃救死扵頸語其無勇烈之心斯可矣豈可盡被其附<lb/>
麗之名乎如式之扵劉闢既不能去又不能死可謂求<lb/>
<pb n="KR4h0022_WYG_840-15b"/>
生害仁者也而駁議曰大節巳虧無乃過言歟何從聞<lb/>
之闢之走西山也召所疑畏者十數軰扵庭將盡殺之<lb/>
然<hi>一作而</hi>後去而式在其間賴蒼黄之際闢黨有䕶持者<lb/>
僅免扵難推嚮之論則不當如是眀矣然居此時有將<lb/>
見危授命之義殺身成仁之道詰之者稱式無愧色愚<lb/>
不信也不如是則式之去希烈也理河南也亷宣城也<lb/>
何以無忠敬之目歟愚論之曰式也不疾任永之目不<lb/>
閉吉挹之口乃罪也無王皓棄家之心無譙𤣥受毒之<lb/>
<pb n="KR4h0022_WYG_840-16a"/>
志其罪也如闢之反天子棄墳墓乃曰顧式説一夣以<lb/>
結其心署一牒以張其勢豈其然乎夫人臣不幸罹扵<lb/>
是惟死而已矣然孟子曰生吾所欲也矧自軻巳下哉<lb/>
使死之易則王諒李業虞悝馮信不足貴也意者非<hi>一作</hi>
<hi>將</hi>不可必死望人乎始不以<hi>一無此二字非</hi>不死罪之以懐生<lb/>
貶之是異論也夫諡者易其名者也夫子曰名以出信<lb/>
又曰名之必可言也名不正則言不順以至于刑罰不<lb/>
中正謂此耳夫豈容易哉語曰扵其所不知盖闕如也<lb/>
<pb n="KR4h0022_WYG_840-16b"/>
恍惚之夢駁議之外無言者懼非所以昭示後世也臯<lb/>
陶謨曰五刑五用哉言用刑必當其罪也刑其支體扵<lb/>
一時猶湏當其罪矧刑其行義掲之扵千萬年歟康誥<lb/>
曰敬眀乃罰請依前諡為傾謹議　　一作皆唐㑹要<lb/>
　　　駁贈司徒李吉甫諡議　　　張仲方<lb/>
議曰古者易名請諡禮之典也處大位者舉其巨節蔑<lb/>
諸細行昭範當代彰示後人然後書之垂扵不朽善善<lb/>
惡惡不可以誣故稱一字則至當焉舉一事則至眀焉<lb/>
<pb n="KR4h0022_WYG_840-17a"/>
定褒貶是非之宜泯同異紛綸之論李吉甫禀氣生材<lb/>
乘時佐治博涉多智<hi>一作知</hi>含章炳文爕賛隂陽經綸<hi>一作</hi>
<hi>緯</hi>邦國惜乎通敏資性而便媚取容故載踐樞衡疊補<lb/>
台衮大權在巳沉謀<hi>一作議</hi>罕成好惡狥情輕脱寡信謟<lb/>
淚在臉遇便則流巧言如簧應機必發夫大臣之翊戴<lb/>
元后者端俗<hi>一作恪</hi>致治孜孜夙夜緝熙庶績平章百揆<lb/>
兵者凶噐不可從我始及其伐罪則料敵以成功至使<lb/>
内有害輔臣之盜外有懐毒薑之孽師徒暴野戎馬生<lb/>
<pb n="KR4h0022_WYG_840-17b"/>
郊皇上旰食宵衣公卿大夫且慙且耻農人不得在畆<lb/>
紡婦不得事<hi>一作在</hi>桑耗賦斂之常貲散帑藏<hi>一作庫</hi>之中<lb/>
積徴邊徼之備竭運挽之勞僵尸血流胔骼成岳毒痛<lb/>
之聲<hi>一無此二字</hi>號呼無辜勦絶羣生<hi>一無此二字</hi>逮今四載禍<lb/>
胎<hi>一作辭</hi>之兆實始其謀遺君父之憂而豈謂<hi>一有為之二字</hi>先<lb/>
覺者乎夫國之論大功者不可以妄取不可以枉致必<lb/>
咨籌畫乃著丕顯不競而分豈妨全美當削平西蜀乃<lb/>
言語侍從之臣擒剪東呉則訏謨廊廟之輔較其時<hi>一作</hi>
<pb n="KR4h0022_WYG_840-18a"/>
<hi>徳</hi>則有異言其力則不倫何乃捨<hi>一作/取</hi>其所重<hi>一作輕</hi>而<lb/>
錄<hi>一作捨</hi>其所輕<hi>一作/重</hi>存<hi>一作錄</hi>其所小而畧其所大且奢<lb/>
靡是嗜而曰愛人以儉授受無守而曰慎才以補斥諌<lb/>
諍扵外豈不近之蔽聰乎舉忠烈之廣豈不近之匿愛<lb/>
乎焉<hi>一作烏</hi>有蔽聰匿愛家範無制而能垂法作程憲章<lb/>
百度謹按謚法曰敬者夙夜儆戒曰敬書曰敬明乃訓<lb/>
易曰敬以直内内而不肅何以形扵外憲也者刑也法<lb/>
也戴記曰憲章文武又曰發慮憲義以為敬恪終始載<lb/>
<pb n="KR4h0022_WYG_840-18b"/>
考歴位未嘗劾一法官讞一小獄及居重位以安和平<lb/>
易寛柔自處考其名與其行不類研其事與其道不侔<lb/>
一定之辭帷精審慎異日詳制貽諸史官請俟蔡冦將<lb/>
平天下無事然後都堂聚<hi>一作叢</hi>議謚亦未遲謹議<hi>勅賜曰忠</hi>
　　一作皆唐會要<lb/>
　　　贈太保于頔謚議　　　　　王彦威<lb/>
議曰于頔剛毅特立博逰文藝藴開物成務之志為縱<lb/>
横倜儻之才刺湖州復南朝舊陂以溉人田由是斥<hi>一作</hi>
<pb n="KR4h0022_WYG_840-19a"/>
<hi>舄</hi>鹵生稲梁嵗時大化得丁壯之物籍者取什一代貧<lb/>
人租入故輕重以濟江南卑濕送終者無懸窆封樹之<lb/>
制髙則不<hi>一作不可</hi>隠深則及泉土纔周棺水至露胔頔悉<lb/>
命以官地收瘞當時稱之為蘇州則繕完隄防疏鑿畎<lb/>
澮列樹以表道决水以溉田其為襄陽當呉少誠弄兵<lb/>
王師不乏粮<hi>五字或作王師有征軍不乏見粮</hi>軍<hi>或作師</hi>未嘗退表克呉<lb/>
房即山生得賊將遽以兵柄授之推誠扵人有古將畧<lb/>
然惜其不能善終如始奉初以還䟦扈立名滿盈不戒<lb/>
<pb n="KR4h0022_WYG_840-19b"/>
則有司擬議之際安可不善善而惡惡哉元洪刺郡以<lb/>
官事被謫中貴人銜命部領便道之徒所路出扵漢頔<lb/>
遽命武士持刃捕捽洪既就執王人徒歸又不奉詔出<lb/>
師而西抵扵鄧軍聲甚雄人聽日駭夫師出以律其出<lb/>
不命時人不能識其指歸王者功成而作樂諸侯則否<lb/>
頔之反斾扵蔡也作文武順聖樂貞元御㝢務求寵綏<lb/>
有司請編優詔許之<hi>一作莫逆</hi>事出一時之澤樂作諸侯之<lb/>
庭良可惜哉然則如頔者是知樂之可作而不知禮之<lb/>
<pb n="KR4h0022_WYG_840-20a"/>
不可作者也迹其馭衆為政之術盖初以利興害去為<lb/>
巳任而令行禁止其源出扵法家者流文深意苛有犯<lb/>
無捨至有屋誅同命之慘然未嘗别白其罪以示顯戮<lb/>
人到扵今而寃之洎乎天姻<hi>一作恩</hi>下浃元侯入覲朝廷<lb/>
申婚婣之好復以宰相待之則又子罪官貶而連起國<lb/>
獄縉紳之論寖益非之謹按謚法殺戮不辜曰厲愎狠<lb/>
遂過曰厲請謚為厲或曰頔<hi>頔字一作太保</hi>繇文學政事而揚<lb/>
歴中外卒當登壇補衮之寄推扵事任亦謂難能則易<lb/>
<pb n="KR4h0022_WYG_840-20b"/>
其名者宜兼舉羙惡二字以正褒貶今特謚為厲或有<lb/>
未安愚以為不然誄<hi>一作夫</hi>類能而授聖人之勸勉議謚<lb/>
貴當有司之職分禮經言謚盖節以壹惠至扵論譔之<lb/>
際要當羙惡咸在細大無遺議乎謚<hi>一作易</hi>名則以優迹<lb/>
春秋之義也况援其功不足以補過契其羙不足以掩<lb/>
瑕其馭下也任威少恩其事上也失忠與敬謚之為厲<lb/>
不亦宜乎<hi>勅賜諡曰忠</hi>
　　　晉謚恭世子議　　　　　　白居易<lb/>
<pb n="KR4h0022_WYG_840-21a"/>
晉侯以驪姬之惑殺太子申生或謂申生得殺身成仁<lb/>
之道是以晉人謚為恭世子載在方册古今以為然居<lb/>
易獨以為不然也大凡恭之義有三以孝保身子之恭<lb/>
以正承命臣之恭以道守嗣君之恭若棄嗣以<hi>文粹作扵</hi>非<lb/>
禮不可謂道受命扵非義不可謂正殺身以非罪不可<lb/>
謂孝三者皆非恭也申生有焉而謚曰恭不知其可若<lb/>
垂之来代以為訓戒居易懼後之臣子有失大義守小<lb/>
節者將奔走之將欲商𣙜敢徴義類在昔虞舜父頑母<lb/>
<pb n="KR4h0022_WYG_840-21b"/>
嚚舜既克諧瞽亦允若申生父之昏姬之惡誠冝率子<lb/>
道以㡬諌感君心以至誠雖申生之孝不侔扵舜而獻<lb/>
公之頑亦不迨扵瞽盍以烝烝之乂俾不格扵姦乎故<lb/>
咎之始形則齋慄祗載<hi>文粹有而字</hi>為虞舜可也若不能及<lb/>
禍之將兆則讓位去國為呉太伯可也若又不能及難<lb/>
之既作則全身逺害為公子重耳可也三失無一得扵<lb/>
是乎致身扵不義不祗陷父扵不徳不慈負罪被名以<lb/>
至扵死臣子之道不其惑歟夫以堯之聖書羙曰允恭<lb/>
<pb n="KR4h0022_WYG_840-22a"/>
舜之孝書羙曰温恭今以申生之失道亦謂曰恭庸可<lb/>
稱乎周之衰也楚子以覇王之器奄有荆蠻光啓宇土<lb/>
赫赫楚國由之而興謚之為恭猶曰薄徳今申生殉其<lb/>
死不顧其義輕其身不圖其君俾死之後弑三君<hi>奚齊卓子</hi>
<hi>懐公</hi>殺十有五臣<hi>荀息里克丕鄭祁舉共華賈華叔堅騅歂纍虎特宫山祁慶鄭狐突瑕甥卻苪</hi>
<hi>也</hi>實啓禍先大亂晉國則楚恭之得也如彼申生之失<lb/>
也若此異徳同謚無乃不可乎左氏修魯史受經扵仲<lb/>
尼盖仲尼之志丘明從而明之無善惡無大小莫不微<lb/>
<pb n="KR4h0022_WYG_840-22b"/>
婉而發揮焉至扵申生之死也之謚也畧而無譏何其<lb/>
謬哉何以覈諸且仲尼修春秋明則有凡例幽則有微<lb/>
㫖其有君不君臣不臣父不父子不子者率書名以貶<lb/>
之故書曰晉侯殺其太子申生不言晉人而書晉侯且<lb/>
名太子者盖明晉侯不道且罪申生陷君父扵不義也<lb/>
以微㫖考之則仲尼之明貶可知也<hi>文粹集本作矣</hi>以凡例推<lb/>
之左氏之闕文可知矣嗚呼先王之制謚豈容易哉善<lb/>
惡始終必褒貶扵一字所以彰明徃者而勸沮来者故<lb/>
<pb n="KR4h0022_WYG_840-23a"/>
君子扵其諡無所苟而已矣繇是而言則恭世子之謚<lb/>
不亦誣乎不亦誣乎<lb/>
　　　改恭太子<hi>一作改恭君</hi>謚議　　　李　谿<lb/>
魯僖公五年晉殺其太子申生先聖之書惡用讒也是<lb/>
時國中請謚不亦過乎詩曰温温恭人惟徳之基亦曰<lb/>
温恭朝夕執事有恪皆極言也是故子服景伯戒其徒<lb/>
曰陷而入扵恭閔子馬<hi>國語作閔馬父</hi>笑之為<hi>疑作謂</hi>周恭王能<lb/>
庇其<hi>國語無其字</hi>昭穆之闕而為恭楚王能知其過而曰恭<lb/>
<pb n="KR4h0022_WYG_840-23b"/>
先王恭亦不敢自專稱曰自古在昔由是知恭固不易<lb/>
名也今觀申生之事未有得其稱者夫禍機將發子輿<lb/>
之謀狐突之諌明而知之既不肯用至扵將死之日復<lb/>
不能以六日之狀自明而曰君安驪姬君非姬氏居不<lb/>
安食不飽我辭姬必有罪是我傷公之心也乃受賜而<lb/>
死嘻越哉其過也獻公雖闇昧好聽讒非中心知之而<lb/>
猶好之也以晉國之地方千里財用之給士女之衆求<lb/>
聘妃后豈無超扵驪姬者哉然而獨任專寵諸姬莫奪<lb/>
<pb n="KR4h0022_WYG_840-24a"/>
者得非希意釣情機切其宻以傷君心使然耶如此則<lb/>
必以姬之行為善以姬之言為實安而任之漸至作亂<lb/>
史蘇所謂甘受逞而不知至夫事狀明著姦詐漏洩知<lb/>
其不善顯其不實如醉而醒如寐而覺震電慿怒執而<lb/>
戮之必使夬然剛决矣復安有傷心至扵不安居飽食<lb/>
哉設令既戮之後思其儀質而怊悵者則亦念其欺罔<lb/>
忿恨矣謂恐傷心無乃謬歟且申生將使獻公逹嘉聲<lb/>
扵億載鎮令譽扵千古甚扵安其居飽其食也失令名<lb/>
<pb n="KR4h0022_WYG_840-24b"/>
扵後裔貽讒言扵孫謀甚扵居不安食不飽也推此大<lb/>
義傷心猶亦不害况扵無傷而遽至死耶遂使長惡不<lb/>
懲譛二公子豈曰能庇其昭穆之闕乎沉迷不返人諫<lb/>
而拒豈曰能知過乎親不能庇非執事有恪也過不能<lb/>
知非為徳之基也乃此疑滯不通之論謂之恭君亦已<lb/>
過矣謚法曰壅遏不通曰幽如申生者真是也稽之典<lb/>
法改謚曰幽太子使夫後代知所以事君父之道必左<lb/>
右輔弼使不陷令名扵簡冊之中不獨虚死其身偷安<lb/>
<pb n="KR4h0022_WYG_840-25a"/>
尊者扵日夕而巳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_840-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　丈苑英華卷八百四十一<lb/>
</p>
<p>
</p>
  </div>
</body>
</text>
</TEI>
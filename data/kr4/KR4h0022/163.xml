<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百六十三</head>
    <p>
<pb n="KR4h0022_WYG_163-1a"/>
欽定四庫全書<lb/>
　文苑英華巻一百六十三　宋　李昉等　編<lb/>
　地部五<lb/>
　　河四首　　　　　　　湖十一首<lb/>
　　潭八首　　　　　　　水二十七首<lb/>
　　泉七首<lb/>
　　河<lb/>
　　　渡黄河　　　　　　　　　范　雲<lb/>
<pb n="KR4h0022_WYG_163-1b"/>
河邉<hi>類聚作流</hi>迅且濁湯湯不可陵檜檝難為榜松舟纔自<lb/>
勝空亭偃舊木荒疇餘故塍不覩行人跡但見狐兔興<lb/>
寄言河上老此水何當澄<lb/>
　　　渡河北　　　　　　　　　王　褒<lb/>
秋風吹木葉還似洞庭波常山臨代郡亭障遶黄河心<lb/>
悲異方樂腸絶隴頭歌薄暮臨征馬<hi>暮臨一作暮驅</hi>失道北山<lb/>
河<lb/>
　　此詩二百八十九巻重出今已削去注異同為一<lb/>
<pb n="KR4h0022_WYG_163-2a"/>
　　作<lb/>
　　　渡黄河　　　　　　　　　江　總<lb/>
葱山淪外域鹽澤隠遐方兩京分際逺九道𣲖流長未<lb/>
殫所聞見無待驗詞章留連嗟太史惆悵踐黎陽導波<lb/>
縈地節䟽氣耿天潢憫周沉用寳嘉晋肇為梁<lb/>
　　　渡河北　　　　　　　　　薛道衡<lb/>
連旌映溆浦疊鼔沸汀洲桃花長新浪竹箭下奔流塞<lb/>
雲臨逺艦胡風入陣樓劔㧞蛟将出驂驚黿欲浮鴈書<lb/>
<pb n="KR4h0022_WYG_163-2b"/>
終立效燕相果封侯勿恨關河逺且寛邉地愁<lb/>
　　湖<lb/>
　　　治西湖　　　　　　　　　范　雲<lb/>
史氏導漳水西門溉河潮圖始未能恱克終良可要擁<lb/>
鍤勸年首提爵勞春朝平臯草色嫩通林鳥聲嬌已集<lb/>
故池鶩齊蒔新田苖何吁畚築苦方驩魚稻饒<lb/>
　　　汎宫亭湖　　　　　　　　劉　刪<lb/>
廻艫承𣲖水舉帆逐分風滉瀁疑無際飄颻似度空檣<lb/>
<pb n="KR4h0022_WYG_163-3a"/>
烏排鳥路船影沒河宫孤石滄波裏匡山苦霧中寄謝<lb/>
千金子安知萬里蓬<lb/>
　　　渡青草湖　　　　　　　　隂　鏗<lb/>
洞庭春溜滿平湖錦帆張沅水桃花色湘流杜若香穴<lb/>
去茅山逺<hi>初學記作近</hi>江連巫峽長帶天澄逈碧映日動浮<lb/>
光行舟逗逺樹度鳥息危檣滔滔不可測一葦詎能航<lb/>
　　此詩二百八十九巻重出今已削去<lb/>
　　　洞庭湖　　　　　　　　　宋之問<lb/>
<pb n="KR4h0022_WYG_163-3b"/>
地盡天水合朝及洞庭湖初日當中涌莫辨東西隅晶<lb/>
耀因何在瀅熒心欲無靈光晏海若㳺氣耿天樞張樂<lb/>
軒皇至征苖夏禹徂楚臣悲落葉堯女泣蒼梧野積九<lb/>
江潤山通五嶽圖風恬魚自躍雲夕鴈相呼獨此臨泛<lb/>
漾浩将人代殊永言洗氛濁卒嵗為清娯要使功成退<lb/>
徒勞越大夫<lb/>
　　　别㴩湖　　　　　　　　　張　說<lb/>
念别㴩湖去浮舟更一臨千峯出浪險萬木抱煙深南<lb/>
<pb n="KR4h0022_WYG_163-4a"/>
郡延恩渥東山戀宿心露花香欲醉時鳥囀餘音涉趣<lb/>
皆留賞無竒不遍尋莫言山水間幽意在鳴琴<lb/>
　　　泛太湖書事寄㣲之　　　　白居易<lb/>
煙渚雲帆處處通飄然舟似入虛空玉盃淺酌廵初匝<lb/>
金管徐吹曲未終黄夾纈林寒有葉碧琉璃水净無風<lb/>
避旗飛鷺翩翻白驚皷跳魚撥刺紅澗雪壓多松偃蹇<lb/>
巖泉滴乆石玲瓏書為故事留湖上吟作新詩寄浙東<lb/>
軍府威容從道盛江山氣色定知同報君一事君應羡<lb/>
<pb n="KR4h0022_WYG_163-4b"/>
五宿澄波皓月中<lb/>
　　　憶東湖　　　　　　　　　李　紳<lb/>
菱歌罷唱鷁舟廻雪鷺銀鷗左右來霞散浦邉雲錦截<lb/>
月昇湖面鏡波開魚驚翠羽金鱗躍蓮脫紅衣紫菂摧<lb/>
淮口值春偏悵望數株臨水是寒梅<lb/>
　　　和唐中丞開淘西湖暇日逰泛<lb/>
　　　　　　　　　　　　　　　朱慶餘<lb/>
萍岸新淘見碧霄中流相失忽成遥空餘孤嶼來詩景<lb/>
<pb n="KR4h0022_WYG_163-5a"/>
無復横槎礙桞條紅斾路幽山翠濕錦帆風起浪花飄<lb/>
共知浸潤同雷澤何慮川源有旱苖<lb/>
　　　南湖　　　　　　　　　　温庭筠<lb/>
湖上㣲風小檻凉翻翻菱荇滿廻塘野船著岸入春草<lb/>
水鳥帶波飛夕陽蘆葉有聲疑霧雨浪花無際似瀟湘<lb/>
飄然蓬艇東歸客盡日相㸔憶楚郷<lb/>
　　　鏡湖西島言事　　　　　　方　干<lb/>
慵拙幸便荒僻地縱聽猿鳥亦何愁偶斟藥酒欺梅雨<lb/>
<pb n="KR4h0022_WYG_163-5b"/>
却著寒衣過麥秋嵗計有餘添橡實生涯一半在漁舟<lb/>
世人若便無知已應向此溪成白頭<lb/>
　　　洞庭湖　　　　　　　　　曹　松<lb/>
東西南北各連空波上唯留小朶峯長與岳陽飜鼓角<lb/>
不離雲夣轉魚龍吸廻日月過千頃鋪盡星河剰一重<lb/>
直到劫餘還作陸是時應有羽人逢<lb/>
　　潭<lb/>
　　　旦發漁浦潭　　　　　　　丘　遲<lb/>
<pb n="KR4h0022_WYG_163-6a"/>
漁潭霧未開赤亭風已颺櫂歌發中流鳴鞞響㳫障村<lb/>
童忽相聚野老時一望詭怪石異象嶄絶峯殊状森森<lb/>
荒樹齊析析寒沙漲藤垂島易陟岸傾嶼難傍信是永<lb/>
幽棲豈徒暫清曠坐嘯昔有委卧治今可尚<lb/>
　　　秋日題南陽潭壁　　　　　劉希夷<lb/>
獨坐秋隂生悲來從此滴行見汝陽潭飛蘿䝉水石懸<lb/>
瓢木葉上風吹何歴歴幽人不耐煩振杖閒歩寂廻流<lb/>
清見底金沙覆銀礫錯落非一丈空朧幾千尺江湘魚<lb/>
<pb n="KR4h0022_WYG_163-6b"/>
鱗紫鴨毛自然碧吟詠秋水篇渺然忘損益秋水隨形<lb/>
影清濁混心迹嵗暮歸去來東山余宿昔<lb/>
　　　萬山潭　　　　　　　　　孟浩然<lb/>
埀釣坐盤石水清心益閒魚逰潭樹下猿挂島藤間神<lb/>
女昔觧珮傳聞於此山求之不可得沿月棹歌還<lb/>
　　　萬丈潭　　　　　　　　　杜　甫<lb/>
青溪合𡨕寞神物有顯晦龍依積水蟠窟壓萬丈内跼<lb/>
歩凌垠堮側身下煙靄前臨洪濤寛却立蒼石大山危<lb/>
<pb n="KR4h0022_WYG_163-7a"/>
一徑盡岸絶兩壁對削成根虛無倒影垂澹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>黒如灣<lb/>
澴底清見光炯碎孤雲倒來深飛鳥不在外髙蘿成帷<lb/>
幄寒木疊旌斾逺川曲通流嵌竇潜洩瀬造幽無人境<lb/>
發興自我輩告歸遺恨多将老斯逰最閉藏脩鱗蟄出<lb/>
入巨石礙何當炎天過快意風雨㑹<lb/>
　　　龍潭　　　　　　　　　　韋應物<lb/>
激石懸流雪一灣九龍潜處野雲閒欲行甘雨四天下<lb/>
且隠澄潭一頃間浪引浮槎依北岸波分晩日見東山<lb/>
<pb n="KR4h0022_WYG_163-7b"/>
垂髯儻遇穆王駕閬苑周遊應未還<lb/>
　　　宿潭上二首　　　　　　　暢　當<lb/>
夜潭有仙舸與月當水中嘉賔愛明月逰子驚秋風<lb/>
　　　二<lb/>
青蒲野波白水露明月天夜中秋風起心事坐茫然<lb/>
　　　潭上作　　　　　　　　　張　喬<lb/>
竹島殘陽映翠㣲雪翎禽過碧潭飛人間未有關身<lb/>
事毎到漁家不欲歸<lb/>
<pb n="KR4h0022_WYG_163-8a"/>
　　水<lb/>
　　　登隄望水　　　　　　　梁孝元帝<lb/>
驅馬河隄上非謂城隅逰懐山殊未巳徒然勞九愁旅<lb/>
泊依村樹江槎擁戍樓髙岸翻成浦曲港反通舟棗野<lb/>
良知歎瓠河今可儔願假宣尼術泗水却横流<lb/>
　　　太子洑落日望水　　　　　劉孝綽<lb/>
川平落日迥落照滿川漲復在淪波地𣲖别引沮漳耿<lb/>
耿流長脉熠熠動㣲光寒鳥逐槎泛驚鵜拂浪翔臨流<lb/>
<pb n="KR4h0022_WYG_163-8b"/>
自多羙况此還故鄉榜人夜理檝櫂女闇成妝欲待春<lb/>
江曙争塗向洛陽<lb/>
　　　賦得臨水　　　　　　　　沈君攸<lb/>
開筵臨桂水携手望桃源花落圓文出風急細流翻光<lb/>
浮動岸影浪息累沙痕浪清自可恱濯纓何用論<lb/>
　　　望渭水　　　　　　　　　庾　信<lb/>
樹似新亭岸沙如龍尾灣猶言吟暝浦應有落帆還<lb/>
　　　詠水　　　　　　　　　　釋慧標<lb/>
<pb n="KR4h0022_WYG_163-9a"/>
曾添踈勒井經湧貳師營玉津花色亮銀溪錦磧明舟<lb/>
如空裏泛人似鏡中行持将符上善利物動髙情<lb/>
　　　同前　　　　　　　　　　祖孫登<lb/>
驪泉紫闕映珠浦碧沙沈岸隔蓮香逺流清雲影深風<lb/>
潭如拂鏡山溜似調琴請君看皎潔知有澹然心<lb/>
　　　二<lb/>
長川落日照深浦漾清風弱桞垂江翠新蓮夾岸紅船<lb/>
行疑泛逈月映似沉空願逐琴髙戱乗魚入浪中<lb/>
<pb n="KR4h0022_WYG_163-9b"/>
　　　同前　　　　　　　　　　張文琮<lb/>
標名資上善流𣲖表靈長地圖羅四瀆天文載五潢方<lb/>
流含玉潤圓折動珠光獨有䝉園吏栖偃玩濠梁<lb/>
　　　賦得方塘含白水　　　　　李巨仁<lb/>
白水溢方塘淼淼素波揚疊浪摇鳬影連漪冩鴈行長<lb/>
堤桞色翠夾岸荇花黄觀魚自有樂何必在濠梁<lb/>
　　　王澤嶺遭洪水　　　　　　孔德紹<lb/>
地籟風聲急天津雲色愁悠然百川滿俄爾萬頃浮還<lb/>
<pb n="KR4h0022_WYG_163-10a"/>
似金堤溢飜如碧海流驚濤遥起鷺迥岸不分牛徒知<lb/>
懐趙景終是倦陽侯木梗誠無託蘆灰豈暇求思得乗<lb/>
槎便蕭然河漢遊<lb/>
　　　日暮望涇水　　　　　　　徐　珩<lb/>
導源經隴阪屬汭貫嬴都下瀬波恒急廻澌溜亦紆毒<lb/>
流秦卒斃泥糞漢田腴獨有迷津客懐歸軫暮途<lb/>
　　　水　　　　　　　　　　　駱賔王<lb/>
列名通地紀踈𣲖合天津波隨灰<hi>集作月</hi>色净態逐桃花<lb/>
<pb n="KR4h0022_WYG_163-10b"/>
春照霞如隠石映桞似沉鱗終當挹上善屬意淡交人<lb/>
　　　春水　　　　　　　　　　杜　甫<lb/>
三月桃花浪江流復舊痕朝來沒沙岸碧色動柴門接<lb/>
縷垂芳餌連筒灌小園不知無數鳥何意更相喧<lb/>
　　　望水　　　　　　　　　　司空曙<lb/>
髙原晴見水楚色藹相和野極空如雪天遥不辨波永<lb/>
無人跡到獨有鳥聲過况是蒼茫外殘陽照更多<lb/>
　　　分流水　　　　　　　　　前　人<lb/>
<pb n="KR4h0022_WYG_163-11a"/>
古時愁别淚滴作分流水日夜東西流分流幾千里通<lb/>
塞兩不見波瀾各自起與君相背飛去去心如此<lb/>
　　　逺水　　　　　　　　　　于武陵<lb/>
悔作望南浦望中生逺愁因知人易感為見水東流欲<lb/>
附故鄉信不逄歸客舟萋萋兩岸草又度一年秋<lb/>
　　　御溝水　　　　　　　　　釋無可<lb/>
鑿禁䟽雲數道開垂風岸桞拂青苔銀波玉沫空池去<lb/>
曾歴千巖萬壑來<lb/>
<pb n="KR4h0022_WYG_163-11b"/>
　　　大水　　　　　　　　　　薛　逢<lb/>
暴雨隨驚雷從風忽驟來浪驅三島至江坼二儀開勢<lb/>
恐圓樞折聲疑厚軸摧𡨕心問元化天眼幾時回<lb/>
　　　逺水　　　　　　　　　　馬　戴<lb/>
蕩漾空沙際虛明入逺天秋光照不極鳥影去無邉勢<lb/>
引長雲斷波凝片雪連汀州杳難到萬古覆蒼煙<lb/>
　　　同前　　　　　　　　　　項　斯<lb/>
渺渺浸天色一邉生晩凉濶含萍勢逺寒入鴈愁長北<lb/>
<pb n="KR4h0022_WYG_163-12a"/>
極連平地南流接故鄉扁舟當宿處髣髴似瀟湘<lb/>
　　　西蜀净衆寺題水　　　　　鄭　谷<lb/>
竹院松廊分數派不空清泚亦逶迤落花相逐向何處<lb/>
幽鳥獨來無限時洗鉢老僧臨岸乆釣魚閒客巻綸遲<lb/>
晩晴一片連莎緑悔與滄浪舊有期<lb/>
　　　水　　　　　　　　　　　韓　喜<lb/>
方圓不定性空求東注滄溟早晩休髙截碧塘長耿耿<lb/>
逺飛青嶂更悠悠瀟湘月浸千年色夢澤煙含萬古<lb/>
<pb n="KR4h0022_WYG_163-12b"/>
愁别有嶺頭嗚咽處為君分作斷腸流<lb/>
　　　潯陽觀水　　　　　　　　李羣玉<lb/>
朝宗漢水接陽臺唅呀填阬吼作雷莫見九江平穏去<lb/>
還從三峽嶮巇來南經夣澤寛浮日西出岷山劣泛杯<lb/>
直至滄溟涵貯晝深沈不動浸昭回<lb/>
　　　流水　　　　　　　　　　羅　鄴<lb/>
漾漾悠悠幾派分中浮短艇與鷗羣天街帶雨含芳草<lb/>
玉洞飄花下白雲静稱一竿持處見急愁孤舘覺來聞<lb/>
<pb n="KR4h0022_WYG_163-13a"/>
隋家桞畔偏堪恨東入長淮日又曛<lb/>
　　　歎流水　　　　　　　　　前　人<lb/>
人間虛謾惜花落花落明年依舊開却最堪悲是流水<lb/>
便同人事更無廻<lb/>
　　　御溝水　　　　　　　　　王貞白<lb/>
一帶御溝水緑槐相䕃清此泉涵帝澤無處濯塵纓鳥<lb/>
道來雖險龍池到自平朝宗本心切願向急流傾<lb/>
　　　水邉　　　　　　　　　　羅　隠<lb/>
<pb n="KR4h0022_WYG_163-13b"/>
野水無情早晩<hi>早晩集作去不</hi>迥水邉花好為誰開秪知事逐<lb/>
眼前過不覺老從頭上來窮似孔顔休歎息逹如周召<lb/>
亦塵埃思量此理何人㑹䝉邑先生最有才<lb/>
　　泉<lb/>
　　　答長安崔少府叔封遊終南翠㣲寺太宗金沙<lb/>
　　　　泉見寄　　　　　　　　李　白<lb/>
河伯見海若傲然誇秋水小物昧逺圖寧知通方士多<lb/>
君紫霄意獨往蒼山裏地古寒雲深巖髙長風起初登<lb/>
<pb n="KR4h0022_WYG_163-14a"/>
翠㣲嶺復憇金沙泉踐苔朝霜滑弄波夕月圓飲彼石<lb/>
下流結蘿宿溪煙鼎湖夣渌水龍駕空茫然早行子午<lb/>
關却登山路逺拂琴聽霜猿滅燭乃星飯人煙無明<hi>集作</hi>
<hi>同</hi>異鳥道絶徃返攀崖倒青天下視白日晩既遇石門<lb/>
隠還唱石潭歌涉雪搴紫芳濯纓想清波此人不可見<lb/>
此地君自過為余謝風泉其如幽意何<lb/>
　　　一公新泉　　　　　　　　劉長卿<lb/>
東林一泉出復與逺公期淺石春<hi>集作石淺寒</hi>流處空山暮<lb/>
<pb n="KR4h0022_WYG_163-14b"/>
落時夣閒歸<hi>集作聞</hi>細響慮淡對清漪動静皆無意唯應<lb/>
道者知<lb/>
　　　同前　　　　　　　　　　嚴　維<lb/>
山下新泉出泠泠此發源落池纔有響漬石未成痕獨<lb/>
映孤松色殊分衆鳥喧唯當清夜月觀此啓禪關<lb/>
　　　宜豐新泉　　　　　　　　釋靈一<lb/>
泉源新涌出洞徹映纎雲稍落芙蓉沼初淹苔蘚文了<lb/>
将空色净<hi>一作素将空意合</hi>素<hi>一作净</hi>與衆流分毎到青霄月泠<lb/>
<pb n="KR4h0022_WYG_163-15a"/>
泠夣裏聞<lb/>
　　　山下泉　　　　　　　　　　皇甫曾<lb/>
漾漾帶山光澄澄倒林影那知石上喧却益山中静<lb/>
　　　泉<hi>一字至七字句</hi>　　　　　　　　　張南史<lb/>
泉泉色浄苔鮮石上激雲中懸津流竹樹脉亂山川扣玉<lb/>
十聲應含風百道連太液併歸池上雲陽舊出宫邉北<lb/>
陵井深鑿不到我欲添淚作潺湲<lb/>
　　　山下泉　　　　　　　　　　李　端<lb/>
<pb n="KR4h0022_WYG_163-15b"/>
碧水映丹霞濺濺度淺沙暗通山下草流出洞中花浄<lb/>
色和雲落寒聲遶石斜明朝更尋去應到劉郎家<hi>集作阮郎</hi>
　<lb/>
　<lb/>
　<lb/>
　<lb/>
　<lb/>
　文苑英華巻一百六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百十八</head>
    <p>
<pb n="KR4h0022_WYG_118-1a"/>
欽定四庫全書<lb/>
　文苑英華巻一百十八　　宋　李昉等　編<lb/>
　寳四<lb/>
　　金賦二首　　　　　　金精百鍊賦一首<lb/>
　　披沙揀金賦四首　　　金受礪賦一首<lb/>
　　河上姹女賦一首　　　黄冶賦一首<lb/>
　　　金賦<lb/>
夫五氣降於五行五星均於五徳助天地而為政體隂<lb/>
<pb n="KR4h0022_WYG_118-1b"/>
陽之有則犧圖八卦之文所以化成禹錫九疇之道由<lb/>
其平直分宗别序正位辨方春青夏赤羽黒宫黄育龜<lb/>
麟之體貌煥鸞鳳之文章物庶幾而盡善然後從革而<lb/>
能剛若夫寅亮隂德發輝秋令帝少昊而為主神蓐収<lb/>
而在正生水剋木非無父母之儀承土㐲火亦有謙卑<lb/>
之性爾其於乾道則使候入青女光垂白陸寒隂作而<lb/>
霜露濃殺氣横而風雨肅此金之節也爾其於坤道則<lb/>
使麥苗含秀一<hi>疑二</hi>粒同稃既收成於萬物復摇落於千<lb/>
<pb n="KR4h0022_WYG_118-2a"/>
株此又金之功也爾其於王事則使出軍行師擁旄仗<lb/>
鉞所以征叛逆而敷明伐此又金之威也爾其於人事<lb/>
則使農夫業就商旅貿遷儲蓄邦家之重錢刀布泉之<lb/>
先此又金之利也彼觀其山川含育之秘採掇工取之<lb/>
程鎔鑄陶鈞之術雕鐫磨礪之形非一途而共貫實萬<lb/>
象而殊名用之為鼎天下之至寳用之為劔天下之至<lb/>
精用之為量天下之至信用之為鏡天下之至明亦有<lb/>
金河金瀬金潭金穴金谷金陵金城金埒紫山重夷吾<lb/>
<pb n="KR4h0022_WYG_118-2b"/>
之對光石訝胡人之别渤澥水之仙宫西北荒之神闕<lb/>
魚龍雀鳥之玩鐘皷樓臺之列皆具美於明圖豈能窮<lb/>
於縷説余復何為長貧若斯掦雄之産非廣季布之諾無<lb/>
移嫌衆口之銷鑠嘉同心之見知命舛時泰將通復否<lb/>
徒効拙於凌霄實勞工於畫水無體物之竒筞失縁情<lb/>
之妙㫖太冲三都分從陸雲之笑孟堅兩京甘受張衡<lb/>
之鄙<lb/>
　　　第二<hi>以至寳堅剛無所争也為韻</hi>　　　　　韋　岫<lb/>
<pb n="KR4h0022_WYG_118-3a"/>
山有良金世名重寳當用事於素節實稟靈於𤣥造由<lb/>
是司嵗之士叙秋之道其神曰蓐收其帝曰少昊相與<lb/>
搜瑰異發鏗鏘取我於麗水淬我以輕霜用爾之寒可<lb/>
以革溽暑之候用爾之勁可以摧烈火之剛遂重其珍<lb/>
遂宣其利披沙之狀咸出從革之形悉至含宇宙則範<lb/>
之以景名壓寰區則鑄之以神器其難得也黍累不棄<lb/>
分銖是争約人以懸市遺子以滿籯國用築臺之禮賦<lb/>
掦擲地之聲或三緘而永保或一諾而必行斷以同心<lb/>
<pb n="KR4h0022_WYG_118-3b"/>
斯為盡善鑠於衆口喻彼相傾是以王者之時令修彛<lb/>
倫序泥封是用職貢有所垂衣守滿堂之誡<hi>一作誠</hi>命相<lb/>
興作礪之語則金為世出用示天與乃懷貪以恣攫重<lb/>
諾而不捐鑽山䂮石斷朴攻堅大有鎔範小有雕鐫玩<lb/>
物既奢其器用窮兵又縦於戈鋋則地將愛矣君胡得<lb/>
焉又尅木之意深輔火之功寡傷水之閲世疾土之處<lb/>
下以勁挺司一方以滅裂視四者曰吾常卓爾子不知<lb/>
也况有百鍊之秀三品之殊藏之則潤屋可恃鍛之則<lb/>
<pb n="KR4h0022_WYG_118-4a"/>
切玉如無子豈能馳善價入巨冶隨我躍於洪鑪<lb/>
　　　金精百鍊賦<hi>以良冶所求在於精鍊為韻</hi>　周　渭<lb/>
有攻金之工兮求百鍊之精鋼渉越水之表登楚山之<lb/>
陽目渺渺而有待心摇摇而不遑工曰礦斯得鍊斯力<lb/>
夫何器之不良乃召風胡邀歐冶計日淹速商功衆寡<lb/>
我心天縦我力神假鼔焱槖以喧豗轟雲鎚而上下金<lb/>
火惟序載離寒暑光融融而焰焰疑雷擊以星流聲有<lb/>
往而有還若唱予而和汝始於一而終於百鍊既存而<lb/>
<pb n="KR4h0022_WYG_118-4b"/>
鍛乃舉成利器兮為國珍自私家兮獻公所于是礪以<lb/>
越砥淬于江流燦龜文於夐絶射龍藻於清浮將四海<lb/>
而是震豈千金而可求當赤帝之所提常之<hi>疑</hi>逐鹿為<lb/>
庖丁之所得未見全牛金從鍊兮白受采知成形之所<lb/>
在士中選兮史亦書念逢時之不居故鍊金者非鎚爐而<lb/>
勿用選士者非考覈而何於且金生土土効禎鍊於代<lb/>
代作程豈上決則凜然霜鍔下麾而炯若水精為邦如<lb/>
之何莫大於通變為金如之何必資於鍜鍊雖蹈刄以<lb/>
<pb n="KR4h0022_WYG_118-5a"/>
垂範諒申威而去戰俟袁宏之片言符薛燭之一見<lb/>
　　　披沙揀金賦<hi>以求寳之道同乎選才為韻</hi>　李　程<hi>貞元十二年宏詞</hi>
物有感者其沙之同流韜至精之未吐俟明鑒以來求<lb/>
披隤沲<hi>文選江賦碧沙遺施五臣作隤沲</hi>歴汀州<hi>説文水中可居曰州居髙土故曰九州引</hi>
<hi>詩在河之州加水陋矣</hi>期徃而有覿必専而是謀若不克見何逺<lb/>
不討大無間於洪流細寧忽於潢潦必因目擊信夫川<lb/>
則効珍不假鏡臨所謂地不藏寳於戲未分美惡必左<lb/>
妍媸當有期於慎簡幸無見於忽遺經營乎永昌之日<lb/>
<pb n="KR4h0022_WYG_118-5b"/>
徘徊乎麗水之湄初若決浮雲摇星光之的的又似剖<lb/>
羣蚌貫珠彩之纍纍充一鎰而有待貫三品而方期<hi>一作</hi>
<hi>來左傳于思于思棄甲復來來力知切</hi>出輕漣而沈潛自照别麗景而光<lb/>
炅生姿洎乎沙之汰之<hi>此韻未見之字官韻雖有沙之汰之而不入韻不叶似與八十</hi>
<hi>三巻歐陽詹春盤賦日惟上春之句同當考</hi>既堅既好斷之則同心斯得用<lb/>
之則従革是寳必資作礪自同選衆以求仁曽是滿籯<lb/>
未若觀學而知道伊昔識真者寡罕遇良工遺我於一<lb/>
撮之内混我於衆流之中純固<hi>一作周</hi>空知夫自守精英<lb/>
<pb n="KR4h0022_WYG_118-6a"/>
不得而外融與砂磧而雜居則如雲積處礦璞而自異<lb/>
詎可雷同寳既有矣况於人乎夫辨之掌握尚辱在泥<lb/>
塗則將排碧沙涉清淺雖有懷於揀金庶不遺於片善<lb/>
<hi>未見選字官韻</hi>今則藻鑒既朗庸將自媒興公雅符於通論士<lb/>
衡猶患於多才不然者則懷寳而退矣曷為體物而來<lb/>
哉<lb/>
　　　第二<hi>同前韻</hi>　　　　　　　　柳宗元<lb/>
沙之為物兮眎汚若浮金之為物<hi>一作寳</hi>兮恥居下流沉<lb/>
<pb n="KR4h0022_WYG_118-6b"/>
其質兮五材或闕耀其徳而<hi>一作兮</hi>六府孔修然則抱成<lb/>
器之珍必將有待當慎擇之日則又何求配珪璋而取<lb/>
貴豈泥滓而有<hi>一作為</hi>儔披而擇之斯焉見寳盪浸淫而<lb/>
顧盼指炫炅而探討動而愈出將去幽以即明湼而不<lb/>
緇實既堅而且好潛雖伏矣獲則取之翻渾渾<hi>一作混混</hi>之<lb/>
濁質見耀耀<hi>一作熠熠</hi>之殊姿乆暗處固<hi>一作未彰</hi>亦冀將君是<lb/>
望先迷後得孰謂棄余如遺其隠也則雜昏昏淪浩浩<lb/>
晦英精<hi>一作姿</hi>兮自寳<hi>一作保</hi>和光同塵兮合於至道其遇<lb/>
<pb n="KR4h0022_WYG_118-7a"/>
也則散奕奕動融融煥美質乎其中明道若昧兮契彼<lb/>
𤣥同儻或俯<hi>二字一作俯捨</hi>而不棄諒致美於<hi>一作于</hi>無窮欲葢<lb/>
而彰故<hi>一作將</hi>炯爾而見素不索何獲遂昭然而發䝉觀<lb/>
其振彼<hi>一作㧞</hi>汙塗積以錙銖研<hi>一作/碎</hi>清暉<hi>一作光</hi>而競出<lb/>
暉<hi>一作耀</hi>真質而將<hi>一作待</hi>殊錐處嚢而纎光乍比劍拭土<lb/>
而異彩相符用之則行斯為美矣求而必得不亦悦乎<lb/>
豈徒媚旭日以晶熒帯長川之清淺皎如珠吐類<hi>一作疑</hi>
剖蚌而乍分粲兮<hi>一作若</hi>星繁似流雲之初巻是以周詩<lb/>
<pb n="KR4h0022_WYG_118-7b"/>
作<hi>二字一作徳思</hi>比而祈招即<hi>三字一作岐昌即</hi>詠陸文可侔而昭明<lb/>
是選若然者可以議披沙之所託明揀金之所裁良工<lb/>
何逺善價員來拂以増光寧謝滿籯之學汰之逾朗詎<lb/>
憑擲地之才客有希採掇于求寳之際庻斯文之在哉<lb/>
　　凡一作皆集本<lb/>
　　　第三<hi>同前韻</hi>　　　　　　　　席　䕫<lb/>
寳之至者金實難儔何混質於㣲細每隨沙以沈浮不<lb/>
耀其光誠觀而莫辨退藏於宻故披而可求𤣥鑒在人<lb/>
<pb n="KR4h0022_WYG_118-8a"/>
至人斯<hi>一作光</hi>保察晶熒於磧礫視隠映於潭島澹以冥<lb/>
搜静而窮討飜混濁酌澄浩得之為利雖云貨以藩身<lb/>
揀必於<hi>一作在</hi>精終是不貪為寳道以之至行無越思研<lb/>
精既辨取捨奚疑浩浩同流詎謂衆難分矣専専匪惑<lb/>
盡可汰而出之信多雜而不混何在小而見遺故得方<lb/>
以選才比諸振藻符至人和光之徳明君子知㣲之道<lb/>
豈止匪固于窮思濫于中懷至寳竊𤣥功披隤沲而不<lb/>
厭積貨産以未豐則情惟盗比而業與商同也徒觀夫<lb/>
<pb n="KR4h0022_WYG_118-8b"/>
敷<hi>一作毓</hi>彩汙塗湼而不渝外濁如汨中明自殊養正以<lb/>
䝉潛雖伏矣從人之欲道豈逺乎彼荆山採玉河上求<lb/>
珠刖雙足而未偶冒萬死而乎<hi>疑作争</hi>趨匪曰能智是為<lb/>
至愚曷若隠而自彰㣲而可辨常保質於堅重匪淪精<lb/>
而展轉以是為徳則和而不同以是求賢則舉不失選<lb/>
况今至珍必見朗鑒恒開細無不察大無不該在沉潛<lb/>
而未耀求揀錬而斯來亦何必披鄱陽之沙方見為寳<lb/>
覽士衡之賦然後稱才<lb/>
<pb n="KR4h0022_WYG_118-9a"/>
　　　第四<hi>同前韻</hi>　　　　　　　　張仲方<lb/>
披流沙之至寳惟良金而可求諒稟質以相混信韜光<lb/>
而莫儔處其汙而含潔潛其剛以産柔將陶甄以入用<lb/>
在晶熒而必收爾乃發彼衆彩瑩然祕寳砂礫之下自<lb/>
守其堅剛茫昧之中我得其精好逺邇必取纎㣲罔遺<lb/>
泛隤沲以吐色洗䝉垢以呈姿匪塵泥之足亂豈玉石<lb/>
以生疑既乍明而乍滅在沙之而汰之同至人受汚以<lb/>
不吝等君子藏光以俟時且流形厚地晦質𤣥造厥貢<lb/>
<pb n="KR4h0022_WYG_118-9b"/>
取象於不貪旁求必歸於有道然後百寳惟斥三品惟<lb/>
崇美價初炫㣲明内融每<hi>一作晦</hi>沉潛而不雜秉熠爚以<lb/>
潛通將耀質而有異豈藏山之與同鑒裁無疲期必分<lb/>
於醜好拂拭相借固不假於磨礱俾精鍊以作範庶從<lb/>
革以成功亦何異夫才為物表道出常途標百行以卓<lb/>
爾摛繁丈而煥乎每和光而不昧居衆流而有殊善惡<lb/>
猶兹必分真偽於焉可辨雖知己而見録本良工而妙<lb/>
選將永隔於下流且不遺於片善故明因特逹道靡邅<lb/>
<pb n="KR4h0022_WYG_118-10a"/>
廽乍披之而可玩亦求之而乃來同無脛而斯感豈衆<lb/>
口以為猜今振藻以作賦而愧乎擲地之才<lb/>
　　　金受礪賦<hi>以聖無全功必資佐輔為韻</hi>　　李　程<lb/>
惟礪也有克剛之美惟金也有利用之功利乆斯尅猶<lb/>
或失其銛鋭剛固不磷是用假於磨礱不然何以興喻<lb/>
殷鑒譬后之聖金將有缺必假石以磨穎耀芒后若有<lb/>
遺必資匠而礪節砥行使貌<hi>疑</hi>鋒無白圭之玷令徳有<lb/>
黄軒之盛取譬於攻金之工方期於政罔不正且夫利<lb/>
<pb n="KR4h0022_WYG_118-10b"/>
器乆翳銛鋒不全參差永<hi>疑作氷</hi>缺奄冉苔聨價減千金<lb/>
之直文滅七星之躔非夫堅石之鍛乃礪乃巧匠之藏<lb/>
焉修焉又安得而昭宣若乃君上初臨徳聲未溥令不<lb/>
盡一名不減<hi>疑作咸</hi>五筮㣲子牙之兆衮闕仲山之補非<lb/>
夫忠臣之扶危持顛英俊之左弼右輔又安得而稽古<lb/>
乃知君與臣兮相符金與礪兮相須離之而道斯逺全<lb/>
之而徳不孤故為金也光乎九牧為君也配彼三無是<lb/>
以工必利其器君先擇其佐佐明則有融器鋭則不挫<lb/>
<pb n="KR4h0022_WYG_118-11a"/>
光芒乎擬之必斷恬澹乎立於無過亦何必俾鈍質不<lb/>
可礪俟昏徳以將衰如鈷刀罔能斂其鍔如朽索無或<lb/>
紐其維然後乃知利重乎磨損之乂損為貴君冝乎諫<lb/>
善人不善之資况今聖上欽明英髦迭出恭黙思道曷<lb/>
髙宗之可侔輔弼納忠豈傅巖之攸匹冝乎哉超義<hi>疑作</hi>
<hi>義</hi>而越䕫勗而自必<lb/>
　　　河上姹女賦<hi>以隂陽變化靈而最神為韻</hi>　獨孤授<lb/>
坤載靈物母之者金稟清英乎元化耀方色乎少隂將<lb/>
<pb n="KR4h0022_WYG_118-11b"/>
善利以𢎞博豈難得而迥深河之水配融衍以表性女<lb/>
之質齊婉潔而為心無脛而將無翼而翔静波空而鏡<lb/>
朗動星駭而珠光體之則剛柔可易形之則大小無方<lb/>
爛其春氷莫能解之以明庶<hi>東方風也</hi>炯爾秋露孰能晞之<lb/>
以朝陽以登真者尚其變我色則為黄為丹彼神則九<lb/>
鍊九轉驗此金訣求諸大化理契斯伏可得而長存致<lb/>
乖而飛莫知其所舍乃有志翹鴻寳心繫紫庭閟響岑<lb/>
寂棲真窅冥赫珠光之炎上陶素質之隂靈苟還丹可<lb/>
<pb n="KR4h0022_WYG_118-12a"/>
以變其骨非有力所能制其形飄然將駕夫雲螭渺然<lb/>
或觴於瑶池望三山以増逝顧九野而興悲後天之術<lb/>
兮曽莫勤斯朝菌之秀兮不其殆而夫以見索隠以明<lb/>
推晦䆒精理其必然玩常情以多昧伊姹女之為美諒<lb/>
山經之所最且其受制黄牙<hi>牙芽通用</hi>可効於物寜若虚聞<lb/>
絳雪莫耀於代是將渉天潢者我道其津首雲路者我<lb/>
清其塵方乘化以適道孰知夫所以能神<lb/>
　　　黄冶賦<hi>并序</hi>　　　　　　　李徳裕<lb/>
<pb n="KR4h0022_WYG_118-12b"/>
蜀道有青城峨嵋山皆隠淪所託辛亥嵗有以鑄金術<lb/>
千余者竊歎劉向累世懿徳為漢儒宗其所述作根於<lb/>
聖道猶愛信鴻寳幾嬰時戮况流俗之士能無惑於此<lb/>
乎因作賦以正之<lb/>
漢武帝遭世界承平百蠻以寧自謂德盛堯禹功髙湯<lb/>
武聞昇龍于鼎湖乃甘心于虛佇有方士李少君譎詭<lb/>
否誕乘邪進取盛稱化丹砂為黄金可以登青霄而輕<lb/>
舉時董大夫侍側帝曰子嘗知其術乎仲舒進曰臣唯<lb/>
<pb n="KR4h0022_WYG_118-13a"/>
聞天地變化聖人鎔範方士之言以為紿誕<hi>一作臣以為諂</hi>至<lb/>
如圓方為鑪造化為冶鼓風為槖熾陽為火𤣥黄之氣<lb/>
絪緼和粹禀而生者為仁為智是以生寳實蕃終古不<lb/>
匱天地之鎔範<hi>二字一作鼓鑄</hi>也若<hi>一作如</hi>是及夫堯舜之化大<lb/>
道為鑪中和為冶聲教為槖文明為火以法天為造以<lb/>
積<hi>一作得</hi>賢為寳是以得其鴻名後天難老至於仲尼為<lb/>
佐<hi>二字一作無佐</hi>大莫能致猶鑄顔與冉抵於極摯<hi>一作智</hi>聖人<lb/>
之鎔範<hi>一作鑄</hi>也取類<hi>二字一作如是</hi>若乃不務逺徳營信袐籙<lb/>
<pb n="KR4h0022_WYG_118-13b"/>
祈年永久以絶嗜欲斯則不由於正道無益於景福帝<lb/>
曰善乃罷方士而去之故得漢道隆盛令名不虧<lb/>
　　凡一作皆集本<lb/>
　<lb/>
　<lb/>
　<lb/>
　<lb/>
　文苑英華巻一百十八<lb/>
</p>
<p>
</p>
  </div>
</body>
</text>
</TEI>
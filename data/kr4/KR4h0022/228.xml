<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百二十八</head>
    <p>
<pb n="KR4h0022_WYG_228-1a"/>
欽定四庫全書<lb/>
　文苑英華巻二百二十八　宋　李昉等　編<lb/>
　道門四<lb/>
　　送贈道人六十四首<lb/>
　　　贈嵩山焦鍊師　　　　　　李　白<lb/>
二室陵青天三花含紫烟中有蓬海客宛疑麻姑仙道<lb/>
在喧莫染跡髙想已遷<hi>一作綿</hi>時餐金鵞藥<hi>一作金蛾蘂</hi>屢讀<lb/>
青苔篇八極恣遊憇九垓長周旋下瓢酌潁水舞鶴來<lb/>
<pb n="KR4h0022_WYG_228-1b"/>
伊川還歸空山上獨拂秋霞眠蘿月挂朝鏡松風鳴夜<lb/>
絃潜光隠嵩嶽鍊魄栖雲幄霓衣何飄颻鳯吹轉綿邈<lb/>
願同西王母下顧東方朔紫書儻可傳盟骨誓相學<lb/>
　　此乃集本全篇文苑元本頗畧<lb/>
　　　訪戴天山道士不遇　　　　前　人<lb/>
犬吠水聲中桃花帶露濃樹深時見鹿溪午不聞鍾野<lb/>
竹分青靄飛泉掛碧峯無人知所去愁倚兩三松<lb/>
　　　奉餞髙尊師如貴道士傳道籙畢歸北海<lb/>
<pb n="KR4h0022_WYG_228-2a"/>
　　　　　　　　　　　　　　　前　人<lb/>
道隠不可見靈書藏洞天天<hi>集作善</hi>師四萬刼歴世逓相<lb/>
傳别杖留青竹行歌躡紫烟離心無逺近長在玉京懸<lb/>
　　　送李青歸<hi>集作南字</hi>華陽川　　　前　人<lb/>
伯陽仙家子容色如青春日月秘靈洞烟霞辭世人化<lb/>
心飬精魄隠几窅天真莫非千年别歸來城郭新<lb/>
　　　送内尋廬山女道士李騰空二首<lb/>
　　　　　　　　　　　　　　　前　人<lb/>
<pb n="KR4h0022_WYG_228-2b"/>
君尋騰空子應到碧山家水舂雲母碓風掃石楠花若<lb/>
戀幽居好相邀弄紫霞<lb/>
　　　二<lb/>
多君相門女學道愛神仙素手握<hi>集作掬</hi>青靄羅衣曵紫<lb/>
烟一往屏風疊乗鸞不着鞭<lb/>
　　　送女道士禇三清遊南嶽　　前　人<lb/>
吳江女道士頭戴蓮花巾霓衣不濕雨特異陽䑓神足<lb/>
下逺遊履凌波生素塵尋仙向南嶽應見魏夫人<lb/>
<pb n="KR4h0022_WYG_228-3a"/>
　　　遇冲和先生　　　　　　　髙　適<lb/>
冲和生何代或謂遊東溟三命謁金殿一言授<hi>集作拜</hi>銀<lb/>
青自云多方術往往通精<hi>集作神</hi>靈萬乗親問道六宫無<lb/>
敢聽昔者<hi>集作去</hi>限霄漢今來覩儀形頭戴雛鳯冠手摇<lb/>
白鶴翎終日飲醇酒不醉復不醒常<hi>集作猶</hi>憶雞鳴山每<lb/>
誦西昇經撫背念别離依然出户庭莫見今如此曽為<lb/>
一客星<lb/>
　　　龍道士問易叅同契　　　　王昌齡<lb/>
<pb n="KR4h0022_WYG_228-3b"/>
仙人騎白鹿髪短耳何長時余采菖蒲忽見嵩之陽稽<lb/>
首求丹經廼出懐中方披讀了不悟歸家問嵇康嗟余<lb/>
無道骨廢我入太行<lb/>
　　　謁焦鍊師　　　　　　　　前　人<lb/>
中峰青苔壁一㸃雲生時豈意石堂裏得逄焦鍊師鑪<lb/>
香净棐<hi>一作金</hi>按松影閒瑶墀拜受長年藥翩翻西海期<lb/>
　　　送宣尊師醮畢還越　　　　劉長卿<lb/>
吹簫江上曉惆悵别茅君踏火能飛雪登山<hi>集作吞刀</hi>入白<lb/>
<pb n="KR4h0022_WYG_228-4a"/>
雲晨香永日在夜磬滿山聞揮手桐溪路無情水亦分<lb/>
　　　寄許尊師　　　　　　　　前　人<lb/>
獨上雲梯入翠微蒙蒙<hi>集作濛濛</hi>烟雪映巖扉世人知在中<lb/>
峰裏遥禮青山恨不歸<lb/>
　　　送暨道士還玉清觀　　　　李　頎<lb/>
仙宫<hi>文粹作官</hi>有名籍度世吳江濆大道本無我青春長與<lb/>
君中州俄已到至理得而聞明主降黄屋時人㸔白雲<lb/>
空山何窈窕三秀日氛氲遂此留書客超遥烟駕分<lb/>
<pb n="KR4h0022_WYG_228-4b"/>
　　　寄焦鍊師　　　　　　　　前　人<lb/>
得道凡百嵗燒丹唯一身悠悠孤峰頂日見三花春白<lb/>
鶴翠㣲裏黄精幽澗濵始無世上<hi>一作出世</hi>客不及山中人<lb/>
仙境若有夣朝雲如可親何由覩顔色揮手謝風塵<lb/>
　　　謁張果先生　　　　　　　前　人<lb/>
先生谷神者甲子焉能計自說軒轅師于今數千嵗寓<lb/>
遊城郭裏浪跡希夷際應物雲無心逄時舟不繫霞飡<lb/>
斷火粒野服兼荷製白雲净肌膚青松飬身世韜精殊<lb/>
<pb n="KR4h0022_WYG_228-5a"/>
豹隠鍊質同蟬蜕忽去不知誰偶來寧有契二儀齊夀<lb/>
考六合隨休憇彭聃猶嬰孩松期且微細常問穆天子<lb/>
更憶漢皇帝親屈萬乗尊將<hi>一作窮</hi>遊四海裔車徒徧草<lb/>
木錦帛招談説八駿空往還三山轉虧蔽吾君感至徳<lb/>
𤣥老欣來詣受籙金殿開清齋玉堂閉笙歌迎拜首羽<lb/>
帳崇嚴衞禁栁垂香爐宫花拂仙袂彌慶<hi>一作初年</hi>寳祚廣<lb/>
致福蒼生惠何必待龍髯鼎成方取濟<lb/>
　　　宿贈廬山白鶴觀劉尊師　　包　佶<lb/>
<pb n="KR4h0022_WYG_228-5b"/>
蒼蒼五老霧中壇杳杳三山洞裏官手䕶崑崙象牙簡<lb/>
心推霹靂棗枝盤春飛雪粉如毫潤曉潄瓊膏氷齒寒<lb/>
漸恨流年筋力少唯思露冕事星冠<lb/>
　　　送韋司直西行<hi>此公深入道門</hi>　　　李嘉祐<lb/>
不耻青袍故尤冝白髪新心朝玉皇帝貌似紫陽人湘<lb/>
浦眠銷日桃源醉度春能文兼證道莊叟是前身<lb/>
　　此詩二百二十八巻重出今已削去<lb/>
　　　送栁道士　　　　　　　　錢　起<lb/>
<pb n="KR4h0022_WYG_228-6a"/>
去世能成道遊仙在<hi>集作不</hi>定家歸期千嵗鶴行邁五雲<lb/>
車海上春應盡壺中日未斜不知相憶處琪樹幾枝花<lb/>
　　　中書省言懐因酬嵩陽張道士見寄<lb/>
　　　　　　　　　　　　　　　錢　起<lb/>
朝花尋暝林對酒傷春心流年依素髪不覺映華簮垂<lb/>
老遇中已<hi>集作明代又作知已</hi>酧恩看寸隂如何紫芝客<hi>集作多慙紫陽</hi>
<hi>客</hi>相憶白雲深<lb/>
　　　酬崔侍御期籍道士不至兼見寄<lb/>
<pb n="KR4h0022_WYG_228-6b"/>
　　　　　　　　　　　　　　　皇甫冉<lb/>
一心求妙道幾嵗候真師丹竈歸何處<hi>集作在</hi>白雲無定<lb/>
期崑崙烟景<hi>集作景致</hi>絶汗漫往還遲君但焚香坐人間到<lb/>
有時<lb/>
　　　送張道士歸茅山謁李尊師　前　人<lb/>
向山獨有一人行近洞應逢雙鶴迎常以素書傳弟子<lb/>
還因白石號先生無窮杏樹何年種幾許芝田帶月耕<lb/>
師事少君年嵗久欲隨旄節往層城<lb/>
<pb n="KR4h0022_WYG_228-7a"/>
　　　送李道士　　　　　　　　顧　况<lb/>
人境年虛擲仙源日未斜羡君乗竹杖辭我隠桃花鳥<lb/>
去寧知路雲飛似憶家莫愁客鬢<hi>集作髪</hi>改自有紫河車<lb/>
　　　送葉尊師歸處州　　　　　耿　緯<lb/>
風馭南行逺長山與夜江羣祅離分野五嶽拜旌幢石<lb/>
髓調金鼎雲漿實玉釭㹞㹞犬聲曉洞府有仙尨<lb/>
　　　送王道士　　　　　　　　盧　綸<lb/>
夣别一仙人霞衣滿鶴身旌幢天路曉桃杏海山春種<lb/>
<pb n="KR4h0022_WYG_228-7b"/>
玉非求稔燒金不為貧自憐頭早白難與葛洪親<lb/>
　　　酬暢當尋嵩丘麻道士見寄　前　人<lb/>
聞逐樵夫閒㸔棋忽聞人世是秦時開雲種玉嫌山淺<lb/>
渡海傳書恠鶴遲隂洞石幢㣲有字古壇松樹半無枝<lb/>
煩君逺示青囊籙願得相從一問師<lb/>
　　　藍溪期蕭道士採藥不至　　前　人<lb/>
春風生百藥幾處木苗香人逺花空發<hi>集作落</hi>溪深月復<lb/>
長病多知藥性老近憶仙方青節何由見三山桂自芳<lb/>
<pb n="KR4h0022_WYG_228-8a"/>
　　　送道士郄彛素歸内道塲　　前　人<lb/>
病老正相仍忽逢張道陵羽衣風淅淅仙境玉稜稜叱<lb/>
我問中夀教人祈上昇樓居五雲裏幾與武皇登<lb/>
　　　寄全椒山中道士　　　　　韋應物<lb/>
今朝郡齋冷忽念山中客澗底束荆薪歸來煑白石欲<lb/>
持一瓢酒逺寄風雨夕落葉遍空山何處尋行跡<lb/>
　　　贈韓道士　　　　　　　　戴叔倫<lb/>
日暮秋風吹野花上清歸客意無涯桃源寂寂煙雲閉<lb/>
<pb n="KR4h0022_WYG_228-8b"/>
天路悠悠星漢斜還似世人生白髪定知<hi>集作自</hi>仙骨變<lb/>
黄芽東城南陌頻相見應是壺中<hi>一作天</hi>别有家<lb/>
　　　送李道士歸山　　　　　　崔　洞<lb/>
秋城臨古路城上望君還曠野入寒草獨行隨逺山授<lb/>
人鴻寳内將犬白雲間早晩燒丹罷遥知氷雪寒<lb/>
　　　謁李尊師　　　　　　　　奚　賈<lb/>
萬物還常性唯道貴自然先生容其隠隠几為列仙鍊<lb/>
魄閉瓊户飬毛飛洞天将知逍遥久得道無嵗年<lb/>
<pb n="KR4h0022_WYG_228-9a"/>
　　　送王鍊師赴王屋洞　　　　權徳輿<lb/>
稔嵗在芝田歸程入洞天白雲亂上國青鳥㑹羣仙<hi>自</hi>
以棊銷日寧資藥駐年相㸔話離念<hi>集作合</hi>風馭忽泠然<lb/>
　　　與道者同守庚申　　　　　前　人<lb/>
洞真善救世守夜著<hi>集作㸔</hi>仙經俾我外持内當兹申配<lb/>
庚齋心已恬愉澡身自澄明沉沉簾帷下靄靄燈燭清<lb/>
四支動用息一室虛白生收視忘取捨叩齒集神靈伊<lb/>
予嗜欲寡居常疴恙輕三尸既伏竄九藏乃和平無令<lb/>
<pb n="KR4h0022_WYG_228-9b"/>
耳目勝則使性命傾窅然深夜中若與元氣幷釋宗稱<lb/>
定慧儒師著誠明𣲖分示三教理詣無二名吉祥能止<lb/>
止委順則生生視履苟无咎天祐期永貞應物知不勞<lb/>
虛中理自㝠豈資金丹術即此駐頺齡<lb/>
　　　送吉州閻使君入道二首　　戎　昱<lb/>
聞道桃源志塵心忽自悲余當從宦日君是去<hi>一作棄</hi>官<lb/>
時金汞封仙骨靈津咽玉池受傳三籙備起坐五雲隨<lb/>
洞裏花常發人間鬢易衰他年㑹相訪莫作爛柯棊<lb/>
<pb n="KR4h0022_WYG_228-10a"/>
　　　二<lb/>
廬陵太守近隳官月帔初朝玉帝壇風過鬼神迎受籙<lb/>
夜深龍虎衞燒丹水容入境纎埃静玉液添<hi>一作傾</hi>瓶潄<lb/>
齒寒莫遣桃花迷客訪千山萬水訪君難<lb/>
　　　題服生栢道士　　　　　　于　鵠<lb/>
服栢不飛鍊閒眠閉草堂有泉誰<hi>一作唯</hi>與潄留火為焚<lb/>
香新雨閒門静孤松滿院凉仍聞枕中術親授漢淮王<lb/>
　　　題王道者<hi>一作贈隠者</hi>　　　　　前　人<lb/>
<pb n="KR4h0022_WYG_228-10b"/>
去尋常不在<hi>集作長不出一作多不見</hi>門似絶人行牀下石苔滿屋<lb/>
頭秋草生學琴寒日<hi>集作寒月一作冬日</hi>短冩易曉忩明唯到<hi>一作</hi>
<hi>有</hi>黄昏後溪中聞磬聲<lb/>
　　此詩二百三十二卷重出今已削去注異同為一<lb/>
　　作<lb/>
　　　寄續尊師　　　　　　　　前　人<lb/>
得道任髪白亦<hi>一作毎</hi>逢城市遊新經天上取靈<hi>集作稀</hi>藥<lb/>
洞中收春木帶枯葉新蒲生漫<hi>疑作慢</hi>流年年望靈鶴長<lb/>
<pb n="KR4h0022_WYG_228-11a"/>
在此山頭<lb/>
　　　終南禇尊師<hi>集作題南峯禇道士</hi>　　　前　人<lb/>
得道終南<hi>集作南山</hi>久曽教四皓碁閉門醫病鶴倒篋養神<lb/>
龜松際風長在泉中草不衰誰知茅屋裏有路通<hi>集作向</hi>
峨嵋<lb/>
　　　入白芝溪尋黄尊師　　　　前　人<lb/>
觸烟入溪口茫茫唯檉櫪其中飛碧流十里不通屐出<lb/>
林尚未明細逕懸峭壁把藤借竹勢光猾猿猱跡忽然<lb/>
<pb n="KR4h0022_WYG_228-11b"/>
風景異乃到神仙宅天晴茅屋頭殘雲蒸氣白隔忩梳<lb/>
髪聲久立聞吹幘抱琴出門來不是人間客山院不洒<lb/>
掃四時自虛寂落葉埋長松出地纔滿<hi>一作數</hi>尺曽讀上<lb/>
<hi>一作涌</hi>清經去住<hi>疑作注</hi>長年籍願示不死方何山有瓊液<lb/>
　　　使院憶山中道侣兼李七副使約<lb/>
　　　　　　　　　　　　　　　崔　備<lb/>
松竹去名嶽衡茅思静居山君水上印天女月中書舊<lb/>
帙芸香在空奩藥氣餘褐衣寛易攬白髪少難梳病栁<lb/>
<pb n="KR4h0022_WYG_228-12a"/>
傷摧折殘花惜掃除憶巢同仙鳥避網甚跳魚嵇阮慙<lb/>
交絶求羊愧跡踈與君非宦侣何日共樵漁<lb/>
　　　訪羊尊師　　　　　　　　孫　韋<lb/>
花下問童子言師採藥去只在此山中雲深不知處<lb/>
　　　越中贈程先生　　　　　　釋法震<lb/>
紗㡌度殘春虛舟寄一身谿邊逢越女花<hi>一作洞</hi>裏問秦<lb/>
人古塞連山静隂霞落海新有時城郭去贈與酒家親<lb/>
　　　題萬山許鍊師　　　　　　前　人<lb/>
<pb n="KR4h0022_WYG_228-12b"/>
道成人不識流水響空山花暗軒忩外雲隨坐卧間騐<lb/>
圖名已久絶粒事長閒更欲崑崙去羞㸔綘節還<lb/>
　　　七言贈張道士　　　　　　僧皎然<lb/>
玉京真子名太一因服日華心如日此心不許世人知<lb/>
只向仙宫未曽出<lb/>
　　　送禇道士　　　　　　　　前　人<lb/>
聞說洞庭無上路春遊亂踏五雲芝含桃風擺花狼藉<lb/>
正是仙翁碁散時<lb/>
<pb n="KR4h0022_WYG_228-13a"/>
　　　遇谷口道士　　　　　　　司空曙<lb/>
一見林中客閒知州縣勞白雲秋色逺蒼嶺夕陽髙自<lb/>
說名因石誰逢手種桃丹經儻相授何用戀青袍<lb/>
　　　送張鍊師還峨嵋山　　　　前　人<lb/>
太一天壇天柱西垂蘿為挽石為梯前登靈境青霄絶<lb/>
下視人間白日低松籟<hi>集作韻</hi>萬聲和管磬丹光五色雜<lb/>
虹<hi>一作雲</hi>蜺春山一入尋無路鳥響煙深<hi>集作深林</hi>水滿溪<lb/>
　　　送王尊師歸湖州　　　　　前　人<lb/>
<pb n="KR4h0022_WYG_228-13b"/>
烟蕪滿洞青山逺幢節飄空紫鳯飛金闕乍看迎日麗<lb/>
玉簫遥聽隔花㣲多開石髓供調膳時御霓裳奉易衣<lb/>
莫學遼東華表上千年始欲一廻歸<lb/>
　　　送王先生歸南山　　　　　前　人<lb/>
儒中年最老獨有濟南生愛子方傳業無官自偶耕竹<lb/>
通山舍逺雲接玉<hi>集作雪</hi>田平願作門人去相隨隠姓名<lb/>
　　　尋紀道士偶㑹諸叟　　　　李　益<lb/>
山隂逢<hi>集作尋</hi>道士映竹羽衣新侍坐雙童子陪遊五老<lb/>
<pb n="KR4h0022_WYG_228-14a"/>
人水花松下净壇草雪中春見説桃源洞如今猶避秦<lb/>
　　　送吉道士拜官歸舊業　　　李　端<lb/>
聞有華陽客儒裳靄紫薇舊山連藥賣孤鶴帶雲歸栁<lb/>
市名猶在桃源夣已稀逺鄉見鷗鳥應愧背船飛<lb/>
　　　送馬尊師　　　　　　　　前　人<lb/>
南入商山松路深石牀溪水晝隂隂雲中採藥隨旄節<lb/>
洞裏耕田映緑林直上煙霞深舉手廻經丘壠自傷心<lb/>
武陵花木應長在願與門人更一尋<lb/>
<pb n="KR4h0022_WYG_228-14b"/>
　　　贈太清宫道士　　　　　　王　建<lb/>
上清道士未昇天南嶽中華作散仙書賣八分通字學<lb/>
丹燒九轉定人年修行近日影如鶴導引多時骨似綿<lb/>
想向諸山尋<hi>一作廵</hi>禮遍却廻還守老君前<lb/>
　　　贈詔徵王屋道士　　　　　前　人<lb/>
玉皇符到下天壇瑇瑁頭簮白角冠鶴遣院<hi>一作洞</hi>中童<lb/>
子飬鹿慿山下老人㸔道成不怕丹梯峻<hi>集作刀梯利</hi>髓實<lb/>
常欺石榻寒能斷人間<hi>集作世</hi>腥血味長生只要一丸丹<lb/>
<pb n="KR4h0022_WYG_228-15a"/>
　　　贈廬山道士　　　　　　　楊　衡<lb/>
寂寥髙室古松寒松下仙人字委鸞頭垂白髪朝鳴磬<lb/>
手把青芝夜遶壇物像自隨塵外滅真源長向性中㸔<lb/>
悠悠萬古皆如此秋比松枝春比蘭<lb/>
　　　贈羅浮易鍊師　　　　　　前　人<lb/>
海上多仙嶠靈人信長生榮衞氷雪姿嚥嚼日月精黙<lb/>
書綘符遍晦歩斗文成翠髪霞<hi>疑</hi>肩長金蓋凌風輕曉<lb/>
籟息塵響天雞<hi>一作鹿</hi>叱幽聲碧樹來户隂丹霞照忩明<lb/>
<pb n="KR4h0022_WYG_228-15b"/>
焚香扣虛寂稽首廻太清鸞鷺振羽儀飛翻<hi>一作幡</hi>拂斾<lb/>
旌左挹玉泉液右搴雲芝英念得叅龍駕攀天度赤城<lb/>
　　　登紫霄峯贈黄仙師　　　　前　人<lb/>
紫霄<hi>一作扁</hi>不可渉靈峰信穹崇下有瓊樹枝上有翠髪<lb/>
翁雞鳴秋漢側日出紅霞中璨璨真仙子執旄為侍童<lb/>
焚香杳忘言黙念合<hi>一作思含</hi>太空世華徒熠耀虚室自朦<lb/>
朧雲氣瓊瑶圃龜息芝蘭藂玉籙掩不開天窻㣲㣲風<lb/>
兹焉悟佳㫖塵境亦幽通浩淼臨廣津永用挹無窮<lb/>
<pb n="KR4h0022_WYG_228-16a"/>
　　　送天台道士　　　　　　　孟　郊<lb/>
天台山最髙動躡仙城霞何以静其目掃山除妄花何<lb/>
以潔其生掃泉去泥沙靈境物皆真萬物無一斜月中<lb/>
見心近雲外將俗賒遺身獨得身笑我牽名華<lb/>
　　　送無懐道士遊富春山水　　前　人<lb/>
造化絶<hi>一作最</hi>髙處富春獨多觀山濃翠的皪水折珠摧<lb/>
殘溪鏡不隠髪樹衣常遇寒風猿虛空飛月狖呌嘯酸<lb/>
信<hi>一作即</hi>此神仙樂豈為時俗安煑金隂陽火因恠星宿<lb/>
<pb n="KR4h0022_WYG_228-16b"/>
壇花發或未識玉生忽叢攅蓬萊浮蕩漾非道相從難<lb/>
　　　送李尊師元　　　　　　　前　人<lb/>
口誦碧簡文身是青霞君頭冠兩片月肩披一條雲松<lb/>
骨輕自飛鶴心髙不羣<lb/>
　　　送道友<hi>集作送元亮師</hi>　　　　　　前　人<lb/>
蘭泉滌我襟杉風<hi>集作月</hi>凄我心茗啜緑净花經誦清柔<lb/>
音何事<hi>集作處</hi>笑為别淡然愁不侵<hi>一作禁</hi>
　　　送蕭鍊師入四明山　　　　前　人<lb/>
<pb n="KR4h0022_WYG_228-17a"/>
閒於獨鶴心大於髙<hi>一作喬</hi>松年迴出萬物表髙棲四明<lb/>
巔千尋直裂峰百尺倒㵼泉綘雪為我飯白雲為我田<lb/>
静言不話俗靈跡<hi>一作蹤</hi>時歩天<lb/>
　　　贈東嶽張錬師　　　　　　劉禹錫<lb/>
東嶽真人張錬師髙情雅澹世間稀堪為列女書青簡<lb/>
久事元君住翠㣲金縷機中抛錦字玉清壇上着霓衣<lb/>
雲衢不要吹簫伴只擬乗鸞獨自飛<lb/>
　<lb/>
<pb n="KR4h0022_WYG_228-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二百二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百二十四</head>
    <p>
<pb n="KR4h0022_WYG_523-1a"/>
欽定四庫全書<lb/>
　文苑英華巻五百二十四　宋　李昉等　編<lb/>
　田農門二十四道<lb/>
　　祈年判二道　　　糞田判四道<lb/>
　　命農判二道　　　學耕判二道<lb/>
　　圭田判一道　　　履畆税公田判一道<lb/>
　　不受征判五道　　津吏告下方傷水利判五道<lb/>
　　軍士營農判一道　税畆多於什一判一道<lb/>
<pb n="KR4h0022_WYG_523-1b"/>
　　　祈年判<lb/>
甲擊土皷祈年榖於田祖司察以禮不下庻人寘于罪<lb/>
不伏<lb/>
　　　對　　　　　　　　　　　闕　名<lb/>
先王教人貴賤有等常籍為重躬青耜於靈壇終畆惟<lb/>
勤法朱紘於御典候鳥星之仲月闢龍鱗於上腴祥應<lb/>
豳詩祈嵗功於土榖疑生魯禮罪越命於金章甲即非<lb/>
辜擊之可也且援枹而進聲坎坎於田郊嘉粟佇登福<lb/>
<pb n="KR4h0022_WYG_523-2a"/>
穣穣於嵗報司察此舉未曰合宜甲之不伏固當其理<lb/>
　　　同前　　　　　　　　　　姚重成<lb/>
饁彼南畆田畯興至喜<hi>一作饎</hi>之歌平秩西成丁壯起務<lb/>
農之事國家風雷順動黍稷惟馨幸春籍於三推佇年<lb/>
登於百榖野鷄五色先呈必稔之期銅鵲再鳴即告將<lb/>
豊之騐千箱萬庾實所荷於聖人土皷汙罇徒有祈於<lb/>
田祖况祠祀禮也考擊脩焉司察即是妄稱惟甲固應<lb/>
無罪<lb/>
<pb n="KR4h0022_WYG_523-2b"/>
　　　糞田判<lb/>
或以齋月屠犬縣科殺生曰為輕爂<hi>孚照切見周禮輕爂用犬</hi>所用<lb/>
　　　對　　　　　　　　　　　衛　棻<lb/>
三壌克辨兆民允殖必廣地財式崇土訓載芟載柞爰<lb/>
盡力乎汙萊既方既皁俾恪勤乎稼穡伊趙爾鎛有畧<lb/>
其耜荒度厥功寔函斯活是以茨梁嘉積曽孫作庾于<lb/>
斯箱畎畆歌豐婺婦栖糧於滯穗率由兹道萬邦乃粒<lb/>
眷彼草人兼脩稼政無忝厥職分厚塉之規靖恭爾司<lb/>
<pb n="KR4h0022_WYG_523-3a"/>
省髙卑之制雖陽和布始亟聞乎禁殺嗣嵗將興必觀<lb/>
其行令苟能成憲犬則是屠將周禮之彞章功均物土<lb/>
資漢臣之舊業事取糞田叶緹赤以陳宜相爂彊而有<lb/>
旨雖云齋月法欲爰加且八政食乃為先五牲犬實居<lb/>
後以牲廢食其傷孔多棄猶務農斯利則博縣道書罰<lb/>
誠為昧禮或者張皇冝其窒惕<lb/>
　　　同前<lb/>
春鳸促農黎人務穡用冝穜稑取化原防苟磽确之不<lb/>
<pb n="KR4h0022_WYG_523-3b"/>
滋將彊㯺之須糞或以今兹齋月言叶上春東作乃興<lb/>
咸持錢鎛南畆斯饁必漬蕡麻時<hi>疑作待</hi>噐所以勸民興<lb/>
鋤由其阜俗我疆我理庻㡬芃芃之秀或耕或耘思播<lb/>
茫茫之迹九天取歡於嵗稔十千期給於公征貪我上<lb/>
腴陷兹中典且農為理本法在禁弛有利輕爂誠冝重<lb/>
榖何擊之屠犬而謂殺生應稽諸草人將勤浸種縣司<lb/>
麗法詎曰優農或且犯齋期於宥獄<lb/>
　　　同前　　　　　　　　　　趙良玉<lb/>
<pb n="KR4h0022_WYG_523-4a"/>
國著九賦農分三壌將助鳴鳩之稔是同磔犬之法時<lb/>
惟上月德在發生爰取則於周官遂興功於魯胥使我<lb/>
疆我理開膴膴之郊原如京如坻藹芃芃之稼穡藝或<lb/>
若此業乃可慿彼何為政義守常典徒嚴止殺之方豈<lb/>
曰利人之術且成物之急濟時攸重苟能敦本孰謂不<lb/>
經禮合時冝尚發犬羊之歎農為政本爰停屠殺之罰<lb/>
　　　同前　　　　　　　　　　袁自求<lb/>
地邑人居必叅相得樂功勸事然後相親不易之田畆<lb/>
<pb n="KR4h0022_WYG_523-4b"/>
百而尚逸再易之地倍三而猶倦漆林之征輕重是舛<lb/>
園鄽之稅等差斯别欲均沃塉必資改更故載芟載柞<lb/>
澤澤其耕不稂不莠芃芃其稼且輕爂用犬彊㯺用蕡<lb/>
在禮經而可遵於憲章乎何有禹貢成賦標乎上中之<lb/>
宜周籍立規備設牛鹿之制况明君為政動植以安田<lb/>
祖有神螟螣不作科之屠罪恐涉流言寧益國以利時<lb/>
豈棄人而愛犬食舊德能保全而不懽<hi>據訟卦注當作怍</hi>田有<lb/>
禽利執言而無咎小狐汔濟未出險中即鹿無虞徃而<lb/>
<pb n="KR4h0022_WYG_523-5a"/>
見恡刑云不濫君子盡心有孚匪終渙汗何惕<lb/>
　　　命農判<lb/>
得習壌常命農夙駕桑田採茅為索人訴遇雨不充其<lb/>
役<lb/>
　　　對<lb/>
為天者食分地而利惟兹習壌命彼老農庻夫四體克<lb/>
勤三事就緒廼脂車以秣馬及零雨以星言芃野是臨<lb/>
桑田攸税冝其荷蓑荷笠載惜光隂爾茅爾綯不虧晝<lb/>
<pb n="KR4h0022_WYG_523-5b"/>
夜何乃當既泥而自廢假若濡以為詞使七月遺風將<lb/>
乖陳業三時務穡有闕成功既不昏於作勞誠可繩其<lb/>
惰役<lb/>
　　　同前　　　　　　　　　　博懷海<lb/>
農為國本本固邦寧人生在勤勤則不匱爰以習壌夙<lb/>
駕命農匪鷄則鳴已驅人於里巷白駒未照方執耒於<lb/>
疆埸克始克終惟掇惟採綿蕝豈禮儀之用縮酒非祭<lb/>
祀之須彼茅所資桑田為事時若見奪不利於人宵爾<lb/>
<pb n="KR4h0022_WYG_523-6a"/>
索綯惟彼南畆田畯至喜意在東臯將以息末取源還<lb/>
淳反朴致君於堯舜貽厥於孫謀農人性未適時智非<lb/>
及逺苟徒沮事妄作薄言豈遇雨而可慿欲將雪而無<lb/>
理<lb/>
　　　學耕判<lb/>
得甲於善田者學耕種養苗狀後期里父老罰之云告<lb/>
力牛少無以趨事<lb/>
　　　對　　　　　　　　　　　楊　暕<lb/>
<pb n="KR4h0022_WYG_523-6b"/>
惟農望嵗勤穡則稔彼夫失時不畜何獲苟無備於噐<lb/>
用實謂惰於作勞甲之務分寔亦敦本同我婦子歸田<lb/>
畯是司聞於仲尼善樊遲學稼祈養苗之狀將盡地之<lb/>
力惟先疇克服何後期有差雖畢逹餘萌行春已膏乎<lb/>
隂雨而不穡招刺有秋胡取夫斯箱小懲其宜徃訴誰<lb/>
聽况犢惟不佩則爾牛足餘人有耦耕則我農可理竟<lb/>
不趨乎時澤固難免乎罪戾<lb/>
　　　同前　　　　　　　　　　劉　貺<lb/>
<pb n="KR4h0022_WYG_523-7a"/>
唯農是務經國之令典日服其鎛長人之美訓皇上躬<lb/>
耕千畆儀刑萬邦天報嘉祥風雨時若人惟善誘逺近<lb/>
咸勸甲也思趙過之有誨比樊遲之請學爰屬農政條<lb/>
興土膏脉起家徒四壁文無五牸是藨是蓘既失於協<lb/>
風或耕或耘載愆於零雨實差龍見之序謬以牛少為<lb/>
説漢史著區種之術唐臣首代田之教長沮故事則非<lb/>
假於服箱勝之遺文亦無資於負輾既推司里之禁冝<lb/>
處惰農之刑<lb/>
<pb n="KR4h0022_WYG_523-7b"/>
　　　圭田判<lb/>
得甲受圭田所由什一收税不伏<lb/>
　　　對　　　　　　　　　　　鄭楚容<lb/>
禹别山河周開井邑諸侯建國錫土之義載光大夫稱<lb/>
家食采之文攸著甲因門緒得賦圭田傳冀鈌之封襲<lb/>
耏班之賞外繇取給私室是殷雖居五等之尊猶均什<lb/>
一之税縣司情以<hi>一作深</hi>奉法志在優人庻貢賦之取均<lb/>
冀上下之攸利權豪罔避貧弱是優所俾無得其人今<lb/>
<pb n="KR4h0022_WYG_523-8a"/>
訴誠難為理<lb/>
　　　履畆税公田判<lb/>
渭南縣履畆税而御史劾之曰公田不善恐乏軍儲<lb/>
　　　對<lb/>
兵惟静難食以聚兵儻嵗計之無虞必軍湏之不繼縣<lb/>
司以職其日給科彼倉儲薿薿公田嗟不登於晩嵗嗷<lb/>
嗷士卒慮縣罄於糗糧厚斂之旨豈坐於冉求盍徹之<lb/>
税己聞於有若情非徇己事或從權請霽霜簡之威庻<lb/>
<pb n="KR4h0022_WYG_523-8b"/>
獲雨田之稔<hi>一作庻叶國經之體</hi>
　　　不受征判<lb/>
甲有賜田不受征税<lb/>
　　　對　　　　　　　　　　　王智明<lb/>
王者制田庻人計畆徴孟子之説徹故難移讀公羊之<lb/>
書禁皆不可然則食土之子與執圭之人按籍既有常<lb/>
法加田固冝不税此乃行古之道誠非今之宜甲之所<lb/>
執或未為允<lb/>
<pb n="KR4h0022_WYG_523-9a"/>
　　　同前　　　　　　　　　　賀蘭賁<lb/>
分畫郊圻敬愼封守必正其經界均其牧井故上行其<lb/>
理而下得其和雖分制之有常盖貴賤之異等夫畆不<lb/>
税所以備公私圭田無征所以潔禋祀理具昭著禮有<lb/>
明文豈以伐氷之家同於擊壌之伍甲之不受誠謂其<lb/>
宜<lb/>
　　　同前　　　　　　　　　　盧　禧<lb/>
農之制地征不過籍徳將見優賞莫為税伊甲也之介<lb/>
<pb n="KR4h0022_WYG_523-9b"/>
福承賢者之餘慶樹勲公家列爵王冊既未封於列土<lb/>
方受賜於加田爰及後昆克奉先業責其徴税徒稱聚<lb/>
斂之臣守以莫從是謂博通之士請依周典無撓戴經<lb/>
　　　同前　　　　　　　　　　盧　象<lb/>
惟甲受兹明命允膺舊德公侯之勲著在盟府恩澤不<lb/>
泯傳之子孫錫圭田以厚賢在王制而無税徴斯什一<lb/>
頗涉無稽之言議以三章終發有孚之訟<lb/>
　　　同前　　　　　　　　　　李喬年<lb/>
<pb n="KR4h0022_WYG_523-10a"/>
王者之制加田無征盖欲崇徳厚賢安人薄賦眷言彼<lb/>
甲王室作藩既褒德而受圭亦班朝而錫壌且什一而<lb/>
税周之通法緡筭是資漢之舊典萬姓殷阜中外康寧<lb/>
有大夫之家尚苦於征税法令爰著不稽舊章片言可<lb/>
折斯之謂矣<lb/>
　　　津吏告下方傷水判<lb/>
得津吏告下方傷水請毁左右堤水工丙固争<lb/>
　　　對　　　　　　　　　　　魏　烜<lb/>
<pb n="KR4h0022_WYG_523-10b"/>
决河之虞備聞前載隄防之設厥務匪輕故得其冝則<lb/>
俗除陻墊如失其道則人受沉淪由是禹得𤣥珪漢陳<lb/>
白璧古來所愼寧其怠諸且將毁右隄則左隄不理下<lb/>
方之弊為患將深漢代成規自宜遵奉不逹舊載昧於<lb/>
物宜輕此毁除未聞其可水工之議謂得通方<lb/>
　　　同前　　　　　　　　　　梁　渶<lb/>
逺通漕引近切河渠擁左右之連隄隨淺深之積態屬<lb/>
流水之至長河杳起桃花淼淼實類迷牛之闕<hi>一作開</hi>竹<lb/>
<pb n="KR4h0022_WYG_523-11a"/>
箭滔滔方比鑿龍之迅委輸無限傷害為虞既為長堤<lb/>
固全豈使下方傷水導之則可毁之匪冝無從津吏之<lb/>
言請依水工之見<lb/>
　　　同前　　　　　　　　　　鄭遂初<lb/>
九土之冝髙卑異等百川之勢面背殊源所以堤設沉<lb/>
薪以防其溢河流酸棗竟被其災今者津吏所陳水浸<lb/>
方盛請毁堤而取便遂抑強而扶弱考古頺傾之異前<lb/>
後乖奉之冝未爽河渠之篇深荷<hi>疑</hi>溝洫之記工人有<lb/>
<pb n="KR4h0022_WYG_523-11b"/>
諍即事雖通請更辨於今刑方可遵於古典<lb/>
　　　同前　　　　　　　　　　盧韞價<lb/>
覆釜遐源濫觴遥𣲖龍門激浪飛竹箭於千里馬頰驚<lb/>
流擁桃花於三月尺波不住素序或臨霧逐牛迷查隨<lb/>
客至維舟不易航葦稱難洪濤之委無涯下方之傷遄<lb/>
及隄防是制啓塞隨時固之則兩傷毁之乃䨇美津吏<lb/>
宅生禹迹行偶堯封名厠水官位居河右使廽天之浪<lb/>
遥注百川濺日之波滂流九𣲖水工末品真買公心筭<lb/>
<pb n="KR4h0022_WYG_523-12a"/>
垂栁之懸堤借瓠子之成詠雖守挈瓶之智還貽膠柱<lb/>
之責依津吏之請杜水工之疑不俟終日於是乎在<lb/>
　　　同前　　　　　　　　　　李仲和<lb/>
潤下斯弊漂流是虚欲崇堙塞必藉隄防津吏以下方<lb/>
致灾冀應除毁水工以長堤作務不可依慿競有兩端<lb/>
事難䨇允請闢千里無虧五詞則拯溺不待於規行聞<lb/>
諸徃説而塞川頗類於防口得以今辰方見河渠之書<lb/>
自閑標凖溝洫之志以㑹規模左毁則右傷右傷則左<lb/>
<pb n="KR4h0022_WYG_523-12b"/>
弊左右俱毁便沉下方津吏之言雖陳水工之志難奪<lb/>
既不合毁咸冝告知<lb/>
　　　軍士營農判<lb/>
得丁上書請令軍士自營農隙而教戰節度使稱疲兵<lb/>
於隴畆緩急非可用也<lb/>
　　　對<lb/>
先王教人必資農本諸侯振旅實因事隙苟法度之不<lb/>
率豈黔黎之克安彼丁以阜俗為心類夷吾之寓政節<lb/>
<pb n="KR4h0022_WYG_523-13a"/>
度以疲兵是恤爽充國之嘉謀昔楚宋理戎尚反築耕<lb/>
之士魏蜀堅壁猶分上下之軍方今九服賔王四夷即<lb/>
序冝脩文以化俗豈黷武而屯師既車書之大同何緩<lb/>
急之争用兩端之要片言可知<lb/>
　　　税畆多於什一判<lb/>
得縣官税畆多於什一御史糾其増賦斂訴稱盡供軍<lb/>
旅二猶不足<lb/>
　　　對<lb/>
<pb n="KR4h0022_WYG_523-13b"/>
當官而行必議徴斂賦里以入冝均有無政或違於小<lb/>
康税乃行於大桀是以我疆我理分上下之田有國有<lb/>
家建中正之術不是過也皆將取焉伊惟縣官昧爾為<lb/>
政誠合酌於古訓量其經入使榖不過籍人斯樂輸今<lb/>
乃將多徴於前復重斂其後所謂莫益或擊徒聞浚我<lb/>
以生雖億兆是謀用給如貔之士而徴求失道寧忘碩<lb/>
䑕之詩且九年之儲常聞冨國二猶不足匪曰能言請<lb/>
從避馬之繩庻叶公羊之訓<lb/>
<pb n="KR4h0022_WYG_523-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_523-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻五百二十四<lb/>
</p>
<p>
</p>
  </div>
</body>
</text>
</TEI>
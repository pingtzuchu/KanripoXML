<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百八十八</head>
    <p>
<pb n="KR4h0022_WYG_987-1a"/>
欽定四庫全書<lb/>
　文苑英華巻九百八十八　宋　李昉等　編<lb/>
　交舊十一<lb/>
　　祭栁員外文二首　　　祭吏部韓侍郎文一首<lb/>
　　祭劉廵官文一首<lb/>
　　祭座主兵部尚書顧公文一首<lb/>
　　祭清河李少尹文一首　祭韓令公文一首<lb/>
　　祭豐州李大夫文一首　祭李侍郎文一首<lb/>
<pb n="KR4h0022_WYG_987-1b"/>
　　祭中書韋相公文一首　祭李司徒文一首<lb/>
　　　祭栁員外文　　　　　　　劉禹錫<lb/>
維元和十五年嵗次庚子正月戊戌朔日孤子劉禹錫<lb/>
銜哀扶力謹遣所使黄萇具清酌庶羞之奠敬祭于亡<lb/>
<hi>闕</hi>友栁君之靈嗚呼子厚我有一言君其聞否惟君平<lb/>
昔聰明絶人今雖化去夫豈無物意君所死乃形質耳<lb/>
魂氣何託聴余哀詞嗚呼痛哉嗟余不天甫遭閔凶未<lb/>
離所部三使来弔憂我衰病論<hi>集作諭是</hi>以苦言情深禮至<lb/>
<pb n="KR4h0022_WYG_987-2a"/>
欵密重復期於<hi>集作以</hi>中路更申願言途次衡陽云有栁<lb/>
使謂承<hi>集作復</hi>前約忽承訃書驚號大呌如得狂病良久<lb/>
問故百哀攻中涕洟迸落魂魄震起<hi>集作越</hi>伸紙窮竟得<lb/>
君遺書絶絃之音悽愴徹骨初託遺嗣故<hi>集作知</hi>其不孤<lb/>
末言歸輤從祔先域凡此數事職在吾徒永言素交索<lb/>
居多逺鄂渚差近表臣分深想其聞訃心勇於義已命<lb/>
所使持書徑行友道尚終當所<hi>集作必</hi>加厚退之承命改<lb/>
牧宜陽亦持一函候於便道勒石垂後屬于伊人安平<lb/>
<pb n="KR4h0022_WYG_987-2b"/>
宣英㑹有還使悉已如禮形於㝠<hi>浙本作其</hi>書嗚呼子厚此<lb/>
是何事朋友凋落從古所悲不圖此言乃為君發自君<lb/>
失意沉伏逺郡近遇國士方伸眉頭亦見遺學<hi>集作草</hi>恭<lb/>
辭舊府志氣相感必踰常倫顧余負舋營奉方重<hi>集作萬里</hi>
猶兾前路望君銘旌古之逹人朋友製<hi>蜀本作則</hi>服今有所<lb/>
厭其禮莫伸朝晡臨後出就别次南望桂水哭我故人<lb/>
孰云宿草此慟何極嗚呼子厚卿其死矣終我此生無<lb/>
相見矣何人不達使君終否何人不老使君夭死皇天<lb/>
<pb n="KR4h0022_WYG_987-3a"/>
后土胡寧忍此知悲無益奈恨無已子之不聞余心不<lb/>
理含酸執筆輒伸復<hi>集作復中</hi>止誓使周六同於已子魂兮<lb/>
来斯知我深㫖嗚呼哀哉尚饗<lb/>
　　　為鄂州李大夫祭栁員外文　前　人<lb/>
嗚呼至人以在生為傳舍以軒冕為儻来逹於理者未<lb/>
嘗惑此昔余與君論之詳熟孔氏四科罕能相備惟公<lb/>
特立秀出㡬於全器才之何豐運之何否大川未濟乃<lb/>
失巨艦長途始半而䘮良驥縉紳之倫孰不墮淚昔者<lb/>
<pb n="KR4h0022_WYG_987-3b"/>
與君交臂相得一言一笑未始有極馳聲日下騖名天<lb/>
衢射䇿差池髙科齊驅携手書殿分曹藍曲心志諧同<lb/>
追歡相續或秋月銜觴或春日馳轂甸服載朞同升憲<lb/>
府察視之列斯焉接武君遷外郎予侍内闈出處雖間<lb/>
音塵不虧勢變時移遭罹多故中復賜環上京良遇曽<lb/>
不踰月君又即路逺持郡符栁江之壖居陋行道疲人<lb/>
歌焉予来夏口忽復三年離索則久音貺屢傳箧盈草<lb/>
𨽻架滿文篇鍾索繼美班揚差肩賈誼賦鵩屈原問天<lb/>
<pb n="KR4h0022_WYG_987-4a"/>
自古有死奚論後先痛君未老美志莫宣邅廽世路奄<lb/>
忽下泉嗚呼哀哉令妻早謝穉子四嵗天䘮斯文而君<lb/>
永逝翩翩丹旐来自遐裔聞君旅櫬既及岳陽寢門一<lb/>
慟貫裂衷膓執紼禮乖出疆路阻故人奠觴莫克親舉<lb/>
馳神假夢冀獲晤語平生密懐願君遣吐遺孤之才與<lb/>
不才敢同已子之相許嗚呼哀哉尚饗<lb/>
　　　祭吏部韓侍郎文　　　　　李　翺<lb/>
嗚呼孔氏云<hi>集作去</hi>逺楊朱恣行孟軻拒之乃壊于成佛<lb/>
<pb n="KR4h0022_WYG_987-4b"/>
氏混華異學魁横兄常辯之孔道益明建武以還文卑<lb/>
質䘮氣萎體敗剽剥不讓儷花鬬葉顛倒相上及兄之<lb/>
為思動鬼神撥去其華得其本根開<hi>文粹作關</hi>合恠駭驅濤<lb/>
湧雲包劉越嬴並武同殷六經之風絶而復新學者有<lb/>
歸大變于文兄之仕宦<hi>文粹作官</hi>罔辭於艱<hi>文粹作于難</hi>疏奏輒<lb/>
斥去而復遷<hi>集作還</hi>升黜不改正言亟聞貞元十二兄在<lb/>
汴州我遊自徐始得兄交視我無能待予以友講文析<lb/>
道為益之厚二十九年不知其久兄以疾休我病卧室<lb/>
<pb n="KR4h0022_WYG_987-5a"/>
三来視我笑語<hi>集作言</hi>窮日何荒不耕㑹之以一人心樂<lb/>
生皆惡言凶兄之在病則齊其終順化以盡靡憾<hi>文粹作惑</hi>
于中别我<hi>集作欲别</hi>千古意如不窮臨䘮大號决裂肝胷老<lb/>
𣆀言夀死而不亡兄名之垂星斗之光我狀兄行下于<lb/>
太常聲殫天地誰云不長䘮車之来<hi>集作来東</hi>我刺廬江君<lb/>
命有嚴不見兄䘮遣使奠斚百酸攪腸音容若在曷日<lb/>
而忘嗚呼哀哉尚饗<lb/>
　　　祭劉廵官文　　　　　　　前　人<lb/>
<pb n="KR4h0022_WYG_987-5b"/>
維元和七年嵗次壬辰九月景辰朔十五日庚午觀察<lb/>
判官攝監察御史李翺等謹以清酌庶羞之奠敬祭于<lb/>
劉君之靈我等與君同列賔筵共食偕行嵗辰再遷公<lb/>
事多暇嬉遊自般栁垂於<hi>集作于</hi>塘荷秀于川或泛在水<lb/>
或登在山歌<hi>京本作飲</hi>酒終夜觴觵往還笑言無虚咸盡其<lb/>
歡君實强盛時惟壯年宜哉夀考福祿来臻奈何遭疫<lb/>
<hi>集作疾</hi>針藥弗痊日冀返初憂危遽傳長路未極琴書忽<lb/>
捐嗚呼哀哉堂有老母室有少妻幼男稚女<hi>蜀本作幼女稚男</hi>
<pb n="KR4h0022_WYG_987-6a"/>
或童或孩發聲怨切弔者酸悽祔葬舊城随䘮以歸已<lb/>
矣劉君自古如斯有肉一豆有酒一<hi>蜀本作盈</hi>巵我来告<hi>集作</hi>
<hi>一</hi>别去去長辭嗚呼哀哉尚饗<lb/>
　　　祭座主故兵部尚書顧公文　吕　温<hi>集無</hi>
維貞元十年嵗次甲申月日門生侍御史王播監察御<lb/>
史劉禹錫陳諷栁宗元左拾遺吕温李逢吉右拾遺盧<lb/>
元輔劍南西川觀察支使李正叔萬年縣主簿談元茂<lb/>
集賢殿校書郎王啓秘書省校書郎李建京兆府文學<lb/>
<pb n="KR4h0022_WYG_987-6b"/>
李逢渭南縣尉席䕫鄠縣尉張𨽻初奉禮郎獨孤郁協<lb/>
律郎蕭節奉禮郎時元佐滎陽主簿李宗衡前郷貢進<lb/>
士鄭素等謹以清酌之奠祭于座主故兵部尚書東都<lb/>
留守顧公之靈峩峩靈山時雨將洩耽耽大厦崇構已<lb/>
設嵗旱方極川流遽閟宏棟待施梁木斯折玉碎清瑩<lb/>
芝焚酷烈貞芳獨留千古不滅嗚呼哀哉伏惟公神氣<lb/>
輔質天降英靈剛健中正内外和明岐嶷之初不教而<lb/>
成敦敏之後確然已貞靄靄孤雲逸我髙情昭昭白日<lb/>
<pb n="KR4h0022_WYG_987-7a"/>
懸我明誠志勵義深心融氣清靖若翔隼藹如芳英於<lb/>
乎立人成身忠孝一美自古全者一人而已明君得臣<lb/>
賢父知子公獨兼備敢陳終始厥初知禮嚴訓柔順義<lb/>
方年未逾丱道行于郷盈庭之戯衆稚且狂觹管在身<lb/>
我獨矜莊沐浴風雨盥潄雪霜未薦甘㫖未敢衣裳斯<lb/>
惟至性厥有大孝乃揚儒風乃奉文教服勤之功煥飾<lb/>
之効金石成聲縟麗開照越國山秀吴門水深句曲宵<lb/>
朗湘沅夕隂怡神導和滌思凝心棄我竒寳鑑然至音<lb/>
<pb n="KR4h0022_WYG_987-7b"/>
天寳季年安史内侵翰苑詞人播遷江潯金陵㑹稽文<lb/>
士成林嗤衒争馳聲美共尋損益褒貶一言千金洙泗<lb/>
之風弊而侵淫我乃閉關響絶光沉蔵輝必發含章以<lb/>
俟蛟龍得雲平陸騁鷙人或妙用我藴成器人矜謏聞<lb/>
我愚大智聿来膠庠厚此淳懿郷選或兢我則無愧芳<lb/>
桂盈手青霄坐致春從王畿冬踐郎吏危險立則<hi>一作績</hi>
艱難見志諌草焚灰絲綸深秘命官儲賢有國大備至<lb/>
公茍在淳化不墜翰選精重睿思䖍志繋於安危𢎞此<lb/>
<pb n="KR4h0022_WYG_987-8a"/>
教義我雖受命求人報天工惟選藝器必搜賢松菊有<lb/>
烈薫蕕在前妍媸自分衡鏡髙懸潛符希夷化若神仙<lb/>
道貫品類心㝠陶埏歸吾至精復命上𤣥物不可棄道<lb/>
由爾全毛翔鸞鳳殻蜕龜蟬萬類俱適三清晏然伊昔<lb/>
仲尼其徒三千命不可求文實在焉微言僅存正氣莫<lb/>
宣用茍登席希徒執鞭曷如清時文柄克専髦彦必舉<lb/>
典謨備甄中侍六載内朝十年三司秋賦五掌春銓翼<lb/>
翼京師教化之先肅恭誠敬昭彰可傳在昔成周左伊<lb/>
<pb n="KR4h0022_WYG_987-8b"/>
右瀍乃命保釐撫我三川資仁感義與道周旋煥乎成<lb/>
功嶷若崇巔乃飾兵車兵利革堅乃修農畝闢隴開阡<lb/>
榛穢荒蕪化為良田汙潦溝瀆流為清泉忠至誠逹思<lb/>
焦身捐醴甘必竭膏明乃然嗚呼哀哉馹騎霄馳皇慈<lb/>
中激后復真質臯還魂魄新命簫鼔舊原松柏陵谷可<lb/>
移德音不易嗚呼哀<hi>一作痛</hi>哉播等援自諸生昇為王賔<lb/>
念必期于霄漢手親擢其泥塵播嘗再忝於科第始一<lb/>
命於朝倫感自衷於誠接懽自己而情均或負知於一<lb/>
<pb n="KR4h0022_WYG_987-9a"/>
紀或登用於數旬恨俱長而各異哀靡極而寧伸凡在<lb/>
京兆一十九人四忝御史三為諫臣孔門有光游夏修<lb/>
身逺奠雖設用兹慰神馨香可薦醪醴方陳歔欷相從<lb/>
列拜斯文伏惟尚饗<lb/>
　　　祭河南李少尹文　　　　　沈亞之<lb/>
維長慶四年五月十七日福建等州團練副使沈亞之<lb/>
謹遣部<hi>集作郡</hi>吏李權奉酒殽之奠敬祭于故河南少尹<lb/>
李公之靈夫哲智之逹塞兮繋其時之難<hi>集作艱</hi>通故孔<lb/>
<pb n="KR4h0022_WYG_987-9b"/>
子厄而周公隆管遇齊而卒業賈遭漢而不終嗚呼哀<lb/>
哉古昔所<hi>集作何</hi>思所思惟時謨不我進綱不我維民不<lb/>
得濟道安<hi>集作不</hi>得施雖富且貴夫何用為夫子之道沒<lb/>
矣今將遺誰巻清明之特逹歸壤厦而蔵之哀哉尚饗<lb/>
　　　為韓尹祭韓令公文　　　　前　人<lb/>
澤梁宋之戎郊涵雄渾於雲水陶沉毅以<hi>集作與</hi>濃剛作<lb/>
耽耽<hi>集作晄晄</hi>之巨士綿將流於先故<hi>集作洪光</hi>鼔神濤之在已<lb/>
昔丞相之東征統梁城之千雉命賔余以掌檄蹤枝馬<lb/>
<pb n="KR4h0022_WYG_987-10a"/>
之遺美見公佩之横腰冠衙旗於宋壘及夷門之節卧<lb/>
余奉歸于故里寧後者之無當鴻<hi>集作顧</hi>狂埃之勃起司<lb/>
馬啖而賔徒烹血肉肆而為市何繼師之無作始公之<lb/>
功由是伏豺豹於神貎遂寧清乎千里聞君書於天閽<lb/>
帝嘉悦而忘恥嘗叙族以姪余謂同源於康子言康樂<lb/>
於一方竟綿歴乎再紀廪蓄衆<hi>集作粟</hi>以億計積有餘而<lb/>
流委櫪甲馬之萬銜惟君王之所指撲淮童與齊蠆猶<lb/>
烹冰以燎葦想<hi>集作視</hi>燕趙之强侯若負垤之羣蟻彼承<lb/>
<pb n="KR4h0022_WYG_987-10b"/>
風其如何聞當飯而遺匕乃<hi>集作及</hi>柱天而轍日信博壯<lb/>
之可倚逢諒隂<hi>集作闇</hi>之初晨遂踐阼而為治推轂兮昇<lb/>
壇河橋兮鄜畤恩光被以湛稠仍分疆以及嗣遵比<hi>集作</hi>
<hi>往</hi>年之来覲見差班於父子復何殃之不造遽相追而<lb/>
沒齒榮華之不道兮倏云乎已矣悼皇情以注想每凝<lb/>
旒而撫扆錫袐物之必周余將<hi>集作得</hi>命為臨視還壤厦<lb/>
之將駕導清笳於哀徴鑒卑志之潔恭願降欽而省此<lb/>
嗚呼哀哉尚饗<lb/>
<pb n="KR4h0022_WYG_987-11a"/>
　　　祭豐州李大夫十八丈文　　令狐楚<lb/>
嗚呼髫齔之年獲見大夫自以成器異於羣倫自降而<lb/>
遷垂三十春服義懐德逺而逾親靈州不協坐謫三楚<lb/>
遐服徂征髙館晤語謂天之道正直是與捧手欲辭以<lb/>
心相許羣后抗疏頌<hi>疑作訟</hi>公無辜羽林森森天授兵符<lb/>
適值南還頴耀神都風天雪夜買酒相呼帝命并土喜<lb/>
公為副令尹是毗賢王是輔嗟我小子此焉婚娶贄幣<lb/>
既求酒牢亦具河外西城振胡鎖戎詔遷大夫開府其<lb/>
<pb n="KR4h0022_WYG_987-11b"/>
中平生相知招我以弓竟逼方寸不能從公自此違奉<lb/>
無由詣謁絡繹篇章綢繆書札不聞嬰疾不得留訣倉<lb/>
卒一辭寂寞長别嗚呼哀哉惟先將軍有庸有勲及公<lb/>
嗣興武不害文義分如霜志氣干雲頭蓬靣垢報國事<lb/>
君土田未封旄鉞未受天實福善神明為咎埋沒黄沙<lb/>
摧殘白首雖以瞑目豈能鉗口孤旐翩翩反葬秦川經<lb/>
過故府悵望新阡魂氣何之音容悄然攀轅薦奠苦淚<lb/>
潺湲<lb/>
<pb n="KR4h0022_WYG_987-12a"/>
　　　祭李侍郎文　　　　　　　白居易<lb/>
維長慶元年嵗次辛丑五月景申朔十日乙巳翰林學<lb/>
士守中書舎人<hi>集作中散大夫守中書舎人翰林學士上柱國賜紫金魚袋</hi>元稹朝<lb/>
議郎守尚書主客郎中知制誥白居易謹以清酌庶羞<lb/>
之奠敬祭于故刑部侍郎贈工部尚書隴西李公杓直<lb/>
之靈於戯代重名義公能佩服德潤行羶彬彬<hi>集作温温</hi>郁<lb/>
郁凡嚮善者如蟻慕肉時重爵位公負楨榦天官是攝<lb/>
司冦是賛<hi>集作春秋天官是攝是賛</hi>尚書六職公理其半朝重文翰<lb/>
<pb n="KR4h0022_WYG_987-12b"/>
公掌詔令西閣絲言内庭密命公實出入迭操二柄家<lb/>
重隆盛公暨陳許兩掖中臺差肩接武青幢赤茀叔出<lb/>
季處門重婚嗣公娶令族鎗鎗振振和鳴以續男女七<lb/>
人五珠二玉年重夀考公亦云老心雖壯健髪已華皓<lb/>
五十加八亦不為夭人重康寧公體豐盈迨乎奄忽不<lb/>
失和平啓手足夜無呻吟聲古稱五福公有七福凡人<lb/>
得一死猶瞑目矧公兼之豈有不足所不足者不在公<lb/>
<hi>集作其</hi>身怏怏惻惻其在他人為門户惜主為骨肉惜親<lb/>
<pb n="KR4h0022_WYG_987-13a"/>
為吾儕惜良友為朝廷惜賢臣况稹也不才居易無似<lb/>
辱與公遊十九年矣昔貞元年<hi>集作嵗</hi>俱初筮仕並命同<lb/>
官蘭臺令史以公明逹以我頑鄙度長挈<hi>集作潔</hi>能信非<lb/>
倫擬一言脗<hi>京本作□</hi>合不知所以莫逆之交實<hi>集作貴</hi>從兹<lb/>
始間登清近<hi>集作清問登近</hi>遞罹讒毁江澧通州左遷萬里或<lb/>
合或散一伏一倚浩浩世途是非同軌齒牙相軋波瀾<lb/>
四起公獨何人心如止水風雨如晦雞鳴不已不因紛<lb/>
阻孰辨君子以膠投漆如弧有矢所以綢繆見于生死<lb/>
<pb n="KR4h0022_WYG_987-13b"/>
前年去年次第徴還或先或後俱到長安水流火就松<lb/>
茂柏懽置酒欲飲握手何言初論瘴癘次叙艱難三心<lb/>
六眼同一澘然稹與居易旋登禁掖公領銓衡職勤務<lb/>
劇私室多故公門少隙歡㑹實稀光隂虚擲互相勸勉<lb/>
急務歡適且曰朱顔已去白日可惜花時<hi>集作寺</hi>春朝松<lb/>
園月夕大開口笑滿酌酒喫言約則然心期未獲嗚呼<lb/>
杓直而忍我遺棄我何遽<hi>集作處</hi>捨我何之豈反真歸寂<lb/>
㝠然而無所為將精多魄<hi>集作魂</hi>强的然而有所知恍如<lb/>
<pb n="KR4h0022_WYG_987-14a"/>
聞兮倏如覩未甘心於永辭彼有靈兮此有夢胡不一<lb/>
来兮質我疑逝川渺其不囬日月忽乎有時指岐下以<lb/>
歸祔備大葬之威儀禮有進而無退祖於庭而送於<hi>京本</hi>
<hi>作之</hi>畿旌竿舉兮轜輪動遂不得少留乎京師嗚呼杓直<lb/>
其鑒于兹爵盈不飲豆乾不食如之何勿思公兒號我<lb/>
公馬嘶我如之何勿悲嗚呼杓直已而已而哀哉尚饗<lb/>
　　　祭中書韋相公文　　　　　前　人<lb/>
維太和三年嵗次己酉六月乙酉朔三十日戊寅中大<lb/>
<pb n="KR4h0022_WYG_987-14b"/>
夫守太子賔客分司東都上柱國晋陽縣開國男食邑<lb/>
三百户賜紫金魚袋白居易謹以茶果之奠敬祭于故<lb/>
中書侍郎平章事贈司空韋公德載惟公忠貞大節輔<lb/>
弼嘉謨倚注深恩哀榮盛禮伏見册贈制中已詳惟公<lb/>
世祿官業家行士風茂學清詞冲襟𢎞度伏見碑誌文<lb/>
中已詳此不重書但伸夙願公佩服世教棲心空門外<lb/>
為君子儒内脩菩薩行嘗<hi>集作常</hi>接餘論許追髙蹤元和<lb/>
中出守開忠二郡日公先以喩金鑛偈相問往復再三<lb/>
<pb n="KR4h0022_WYG_987-15a"/>
繇是法要心期始相㑹合長慶初俱為中書舎人日尋<lb/>
詣普濟寺宗律師所同受八戒各持十齋繇是香火因<lb/>
緣漸相親近及公居相位走在班行公府私家時一相<lb/>
見佛乗之外言不及他誓趨菩提交親<hi>集作相</hi>度脱去年<lb/>
臘月勝業宅中公云心<hi>集作必</hi>結佛緣無如願力因自開<lb/>
經箧出大方廣佛華嚴經<hi>京本有中字</hi>十願品一通合掌焚<lb/>
香口讀手授自持䕶始傳一人曽未經旬公即捐館追<lb/>
思復視似不偶然今即日於道塲齋心持念一願一禮<lb/>
<pb n="KR4h0022_WYG_987-15b"/>
如公在前以至他生不敢廢墜至若與公同科第聨官<lb/>
寮奉笑言䝉推奬窮通榮顇之感離合存歿之悲盡成<lb/>
虚空何足言歎今兹薦奠不設葷腥庶㡬降臨鑒察情<lb/>
<hi>集作精</hi>意噫浮生是幻真諦非空靈鷲山中既同前㑹兜<lb/>
率天上豈無後期嗚呼韋君先後間耳伏惟尚饗<lb/>
　　　祭李司徒文　　　　　　　前　人<lb/>
維太和四年嵗次戊戌七月癸酉朔十九日辛夘大中<lb/>
大夫守太子賔客分司東都上柱國賜紫金魚袋白居<lb/>
<pb n="KR4h0022_WYG_987-16a"/>
易内重表弟朝請大夫守少府監上柱國李翺謹以清<lb/>
酌庶羞之奠敬祭于故相國興元節度使贈司徒李公<lb/>
惟公之生樹置名<hi>集作制</hi>節忠貞諒直天下所仰惟公之<lb/>
歿連<hi>集作遭</hi>罹禍變<hi>京本作亂</hi>寃憤痛酷天下所知雖千萬其<lb/>
言終不能盡於<hi>集作故</hi>兹奠次但寫私誠居易應進士以<lb/>
鄙劣之文䝉公稱奬在翰林日以拙直之道䝉公扶持<lb/>
公雖狥公愚則受賜或中或外或合或離契濶綢繆三<lb/>
十餘年至於豆觴之㑹軒盖之遊多奉光塵最承歡恵<lb/>
<pb n="KR4h0022_WYG_987-16b"/>
眷遇既深於常等痛憤實倍於衆情永訣奈何長慟而<lb/>
已翺情兼中外分辱眷知綿以嵗時積成交舊敢申薄<lb/>
酬<hi>集作奠</hi>庶鍳微衷嗚呼哀哉伏惟尚饗<lb/>
　<lb/>
　<lb/>
　<lb/>
　<lb/>
　文苑英華巻九百八十八<lb/>
</p>
<p>
</p>
  </div>
</body>
</text>
</TEI>
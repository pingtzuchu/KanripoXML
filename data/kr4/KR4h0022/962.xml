<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百六十三</head>
    <p>
<pb n="KR4h0022_WYG_962-1a"/>
欽定四庫全書<lb/>
　文苑英華巻九百六十三　宋　李昉等　編<lb/>
　婦人一<lb/>
　　周譙國公夫人步陸孤氏墓誌一首<lb/>
　　周趙國公夫人紇豆陵氏墓誌一首<lb/>
　　周安昌公夫人鄭氏墓誌一首<lb/>
　　周大將軍隴東郡公侯莫陳君夫人竇氏墓誌一<lb/>
　　首<lb/>
<pb n="KR4h0022_WYG_962-1b"/>
　　周冠軍公夫人烏石蘭氏墓誌一首<lb/>
　　周鄭國公夫人鄭氏墓誌一首<lb/>
　　後魏荆州刺史賀拔夫人元氏墓誌一首<lb/>
　　周長孫都督夫人羅氏墓誌一首<lb/>
　　周拓拔儀同夫人尉遲氏墓誌一首<lb/>
　　周柴驃騎夫人李氏墓誌一首<lb/>
　　　周譙國公夫人步陸孤氏墓誌銘<lb/>
　　　　　　　　　　　　　　　庾　信<lb/>
<pb n="KR4h0022_WYG_962-2a"/>
夫人諱某本姓陸呉郡人也大夫拓境百越來庭丞相<lb/>
勒兵三江席巻髙祖載為劉義真長史留鎮關中既没<lb/>
赫連因即仕魏臨終誡其子孫曰樂操土風不忘本也<lb/>
言念爾祖無違此心祖政驃騎大將軍儀同三司恒州<lb/>
刺史父通柱國大將軍大司馬文安公匡贊經綸參謀<lb/>
揖讓名髙廣武功重長平夫人七徳含章四星連曜敬<lb/>
愛天情言容禮典九日登髙作銘秋菊三元告始或誦<lb/>
春椒年十有四娉于譙國友其琴瑟愈恭節儉之心伐<lb/>
<pb n="KR4h0022_WYG_962-2b"/>
其條枚實秉憂勤之徳鄴地登髙之錦自濯江波平陽<lb/>
採桑之津躬勞蠶月天和元年册拜譙國夫人東武亭<lb/>
之妻既稱有秩南城侯之婦還聞受封柱國殿下以名<lb/>
華分照增城峻土揚旌棘道問政邛都白狼之溪途艱<lb/>
黄牛之坂茘枝之山地險葡萄之國夫人别離親戚闗<lb/>
河重阻夷歌一曲未足消憂猿鳴三聲沾衣無已<hi>一作有感</hi>
是以天厲之疾遂成沈痼玉瀝難開金膏實逺建徳元<lb/>
年七月九日薨于成都私第春秋二十有一即以其年<lb/>
<pb n="KR4h0022_WYG_962-3a"/>
十一月二十二日歸葬長安之北原詔贈譙國夫人禮<lb/>
也殿下傷神秋月掩淚長松周季直之留書更深㝠漠<lb/>
潘安仁之詞藻徒増哀怨豈直西河女子獨見銀臺東<lb/>
海婦人先逢金闕銘曰<lb/>
芟<hi>疑</hi>陵反斾椒山止戈金精據嶺昌閣凌波西遊卿相<lb/>
東裂山河華亭冠冕穀水絃歌震維徙族燕垂從宦塞<lb/>
入飛狐闗連鳴鴈策預登阜功叅臨澗寳鼎留銘彫戈<lb/>
餘贊應圖淑令秉禮言歸魚軒馮軾澤雉文衣明月照<lb/>
<pb n="KR4h0022_WYG_962-3b"/>
鏡仙石支機行雲細起迴雪輕飛北降帝子南麾蜀守<lb/>
若水既開靈山已鏤月峽猿啼江神牛鬬星機北轉日<lb/>
轡西迴陽泉伏氣隂律沈灰鶴辭呉市鳯去秦臺神光<lb/>
離合燈影徘徊雙流反𦵏百兩迴旌少女離位夫人去<lb/>
城帷堂野設帳殿郊營山川竒事風月無情搖落丘隴<lb/>
荒涼封域樹樹秋聲山山寒色草短逾<hi>一作愈</hi>平松長轉<lb/>
直節墳方固園陵永植<lb/>
　　　周趙國公夫人紇豆陵氏墓誌銘<lb/>
<pb n="KR4h0022_WYG_962-4a"/>
　　　　　　　　　　　　　　　前　人<lb/>
夫人諱含生本姓竇扶風平陵人魏其朝議列侯則莫<lb/>
能抗禮安豐奉圖功臣則咸推上席外戚列傳既聞建<lb/>
武之書仲山古鼎或表單于之獻祖略少保建昌郡公<lb/>
父織柱國大將軍大宗伯鄧國公孟津大誓常預同徳<lb/>
之臣咸陽違約克贊先登之主並得位入六府功叅八<lb/>
柄夫人有文在手有象應圖榮曜夙彰徽華早茂肅恭<lb/>
以禮受教於公宫言容以徳有聞於師氏及乎進賢君<lb/>
<pb n="KR4h0022_WYG_962-4b"/>
子内主邯鄲琴瑟在堂輜軿是服長乆於節不無秋菊<lb/>
之銘履端於始或有椒花之頌豈止莊姬掩淚<hi>一作笑</hi>楚<lb/>
相知慙定姜問兆齊兵不入武成二年册拜趙國夫人<lb/>
昔漢王聞立義之婦邑以延鄉齊侯見有禮之妻封之<lb/>
石<graphic n="KR1038" url="https://raw.githubusercontent.com/kanripo/KR-Gaiji/master/images/KR1038.png" mimeType="image/png"/>異代同榮差無慚徳柱國殿下居若木之一枝在<lb/>
天潢之别𣲖揚旌玉壘驅傳銅陵南通向日之民東被<lb/>
無龍之國夫人從政月峽贊徳雲門錦濯江波還臨織<lb/>
室山明石鏡即對粧樓既而玉律頻移金爐不變胡香<lb/>
<pb n="KR4h0022_WYG_962-5a"/>
四兩嗟西域之使稀靈草一枝<hi>一作株</hi>恨瓊田之路絶天<lb/>
和五年四月二十二日薨于成都之錦城春秋二十孫<lb/>
子荆之傷逝怨起秋風潘安仁之悼亡悲深長簟况復<lb/>
仙臺永别無復簫聲傅母長歸惟留琴曲七年二月日<lb/>
歸葬於長安之洪瀆原詔贈趙國夫人禮也雲雨初來<lb/>
既留連於楚后光隂離合實惆悵於陳王銘曰<lb/>
河西斗絶觀津孤起章武賢臣安豐賢仕木樓千仞金<lb/>
山萬里紹慶邢姨基昌宋子施衿趙北侍姆秦南紘綖<lb/>
<pb n="KR4h0022_WYG_962-5b"/>
禮數厭狄騑驂義超江汜仁流葛覃玉筐迎䴏金籠助<lb/>
蠶敬愛純深端莊叔問有光國史無形喜愠舉案外恭<lb/>
停機下訓馨馥於蘭年華於蕣風雨消散神靈離絶婺<lb/>
女還星姮娥歸月左楹夕奠髙堂朝發空揚凌波更無<lb/>
迴雪下濕曰隰髙平曰原西臨水井北望塞門猶垂雉<lb/>
服尚駕魚軒平原忽矣天道何言山迴地市路没滕城<lb/>
松悲鶴去草亂螢生新雲别起舊月孤明賢墳永式節<lb/>
隴常貞<lb/>
<pb n="KR4h0022_WYG_962-6a"/>
　　　周安昌公夫人鄭氏墓誌銘　　前　人<lb/>
夫人諱某滎陽陽武人也周宣王之母弟俾侯于鄭鄭<lb/>
莊公之重世卿士於周以國為族自茲而始祖瓊太常<lb/>
恭侯父穆司空貞公西京賦詩奉常參栢梁之宴東都<lb/>
言䜟司空為武衛<hi>一作𤣥作武後漢王梁傳赤伏符曰王梁主衛  𤣥武𤣥武水神名司空水土</hi>
<hi>官也</hi>之官籍連帝譜既同盤石門稱通德無廢儒林夫人<lb/>
禮義閨門端莊令淑采采芣苢萋萋葛覃及乎作配君<lb/>
子言事舅姑下氣怡聲承巾奉箒親戚惟禮閨門以睦<lb/>
<pb n="KR4h0022_WYG_962-6b"/>
保定二年册拜滎陽郡君序戚升榮從夫有秩豈惟立<lb/>
義<hi>一作德</hi>之婦邑以延鄉有禮之妻封之石窌大將軍沈<lb/>
犀二江夫人聞猿三峽明月靈闗之阻秋風蜀道之難<lb/>
掩以瑤華先從春露天和十八年五月二十日薨于成<lb/>
都春秋三十六年詔贈安昌國夫人禮也即以其年十<lb/>
一月十六日歸葬于咸陽之白起原遂使山迴反壤先<lb/>
封節婦之陵日入虞淵實掩賢姬之墓嗚呼哀哉乃為<lb/>
銘曰<lb/>
<pb n="KR4h0022_WYG_962-7a"/>
天河開國分畿置政地有十城人居九命疇昔之邑今<lb/>
茲成姓識履傳風參輿留慶三星在户百兩言歸䖍恭<lb/>
内政榮曜中闈承姑奉盥訓子停機桑園蠶績錦室鸞<lb/>
飛珩璜節步藻火文衣巴水幽咽猿鳴㫁絶月落珠傷<lb/>
春枯桂折趙琴長辭秦簫永别貞姬掩隧節女封墳洛<lb/>
濱無月荆臺失雲鳥悲傷聽松聲愴聞千年遂古百代<lb/>
餘芬<lb/>
　　　周大將軍隴東郡公侯莫陳君夫人竇氏墓誌<lb/>
<pb n="KR4h0022_WYG_962-7b"/>
　　　銘<lb/>
夫人諱某扶風平陵人也章武開國名髙外戚之右安<lb/>
豐入朝位在功臣之上祖以孝昌之始主諾淮陽父以<lb/>
正光之初褰帷海岱夫人生於禮義之門宗於箴誡之<lb/>
德䖍恭惟禮令淑惟儀及乎百兩言歸三星在户箴盥<lb/>
<hi>禮記作管</hi>始事條枚是則有子從政猶無逸豫之心有夫出<lb/>
征自識山陵之兆大統十六年册授永安郡君婦以夫<lb/>
尊親由子貴朝章家慶<hi>一作承家之慶</hi>兼而有之保定二年改<lb/>
<pb n="KR4h0022_WYG_962-8a"/>
授隴國夫人車服禮數袿褵典則有美河魴足光彤史<lb/>
既而風霜所及<hi>一作厲</hi>灰琯遂侵與善何言至于大漸天<lb/>
和六年四月七日薨春秋六十有六即以其年十月十<lb/>
日遷𦵏於咸陽萬年<hi>一作石安堂唐書地理志咸陽無石安縣而此巻元氏誌文云咸陽</hi>
<hi>石安原</hi>縣之杜原山形起伏既符白鶴之祥地勢風煙乃<lb/>
合青烏之氣銘曰<lb/>
觀津世族平陵豪姓四侯登仕三君從政白狼建功丹<lb/>
蛇襲慶漢之廣矣先聞淑令君子朝端賢才家政簪珥<lb/>
<pb n="KR4h0022_WYG_962-8b"/>
以禮軒車以命讓果成亷推珠止競百年超忽千金莫<lb/>
恃室謝賢夫庭辭貴子歸鞌輟露采蘩廢祀室委眠蠶<lb/>
衣留畫雉<hi>一作元衣苗雉非</hi>雲垂下澤日掩髙舂空帷舊館虚<lb/>
幕新封山迴廣栁路没深松遊魂幾變大人何從<lb/>
　　　周冠軍公夫人烏石蘭氏墓誌銘<lb/>
　　　　　　　　　　　　　　　前　人<lb/>
夫人諱某樂陵人也晉司徒樂陵公苞後子孫就封因<lb/>
即家焉扶風舊城猶存鉄市河南故墅尚餘金谷或寓<lb/>
<pb n="KR4h0022_WYG_962-9a"/>
燕陲仍仕代郡祖行代郡尹父魏司空蘭陵郡公司空<lb/>
佐命魏朝少傅丞疑周室並為大族俱䝉賜姓秦晉匹<lb/>
也是曰通家夫人年十七歸于宇文氏淑令端莊含章<lb/>
貞吉箴盥<hi>禮記作管</hi>惟儀閨闈已正某年除金鄉郡君某年<lb/>
改授冠軍國夫人四德小君宜其家室三事内主翻辭<lb/>
贊務以保定五年四月遘疾甍時年四十有四即以其<lb/>
年某月日歸𦵏於京兆之某原人世風煙山川超忽陵<lb/>
波青麥儻逢貞女之墳隴首白楊或表賢姬之墓乃為<lb/>
<pb n="KR4h0022_WYG_962-9b"/>
銘曰<lb/>
三星麗天五岳鎮地禮有其秩人居其位燕趙多奇山<lb/>
川雄氣挺茲令淑惟此含章玉生庭照蘭開室香邢姨<lb/>
褧服宋子河魴百兩言歸九儀從聘褕狄七彩軒車六<lb/>
命鼎室辭親槐庭贊政世為閲水人成大夢迴帳山門<lb/>
移燈泉洞金棗長含銀蠶永送香填栢槨路閉松城悲<lb/>
鸞獨影雄劍孤鳴留連趙琴悽愴秦笙<lb/>
　　　周太傅鄭國公夫人鄭氏墓誌銘<lb/>
<pb n="KR4h0022_WYG_962-10a"/>
　　　　　　　　　　　　　　　前　人<lb/>
夫人諱某滎陽開封縣逺里人也七子賦詩足光賔客<lb/>
三卿從政實靜諸侯驂乗則晉后停輿來朝則漢君識<lb/>
履華胄蟬聫無虚史籍祖那秦州别駕父茂伯撫軍將<lb/>
軍涼州刺史伯陽縣侯夫人令淑早聞芝蘭獨茂既容<lb/>
既德言告言歸悌實温清恭惟箴盥<hi>禮記作管</hi>太傅弼諧周<lb/>
室股肱攸寄夫人輔佐君子勤勞是司琴瑟既友條枚<lb/>
無伐故得用之邦國成之孝敬某年月日封鄭國夫人<lb/>
<pb n="KR4h0022_WYG_962-10b"/>
褕狄既加紘綖是務夫人<hi>疑衍</hi>有安世之貴躬服浣濯子<lb/>
有文伯之尊無忘機杼表裏惟安閨門且正醫門有疾<lb/>
藥對無徵天和三年三月二十日薨𦵏于長安之石安<lb/>
原世子某兄弟並朂慈訓咸遵母儀霜露深悲寒泉增<lb/>
慟銘曰<lb/>
居德圃田當官教府置騎賓來開黌學聚福履家室賢<lb/>
才踵武棠棣之華螽斯之羽人倫七德風化二南采采<lb/>
芣苢萋萋葛覃節行聲玉副加<hi>一作笄</hi>珈篸<hi>一作副/珈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>加</hi>栁園<lb/>
<pb n="KR4h0022_WYG_962-11a"/>
秉杼桑津浴蠶春秋超忽零落無<hi>一作非</hi>時家亡淑女國<lb/>
喪賢姬香墳永送舞鶴長辭山深月闇風急松悲千年<lb/>
開閉將驗靈龜<lb/>
　　　後魏驃騎將軍荆州刺史賀拔夫人元氏墓誌<lb/>
　　　銘<lb/>
在河之洲聞君子之配德言采其蕨<hi>一作薄言采蕨</hi>見夫人之<lb/>
有禮用之風化人倫厚焉夫人諱安字大羅河南洛陽<lb/>
人也祖某京兆康<hi>或改作尹非</hi>王父昭驃騎大將軍開府儀<lb/>
<pb n="KR4h0022_WYG_962-11b"/>
同三司録尚書司州牧汝陽郡王跗萼雄圖堦基霸迹<lb/>
公卿之室將相維國維家夫人能修法度無思犯禮恭<lb/>
儉節用憂在進賢大統五年封安樂公主歸于賀拔氏<lb/>
時年十三思事憂勤化成婦德彤管載暉棠棣早茂及<lb/>
乎謳歌有歸褕狄降等輔佐君子猶安其室周天和元<lb/>
年乃封章武郡君霜露不居風煙飄忽遘疾累旬奄捐<lb/>
館舎以周天和四年二月二十六日薨於長安萬年里<lb/>
春秋五十有二詔贈頓丘國夫人禮也即以其年三月<lb/>
<pb n="KR4h0022_WYG_962-12a"/>
二十日歸葬於咸陽之石安原既異乗鸞翻然永去雖<lb/>
非舞鶴即掩泉門欲誌佳城乃為銘曰<lb/>
逖矣雄謀悠哉霸轍九服潛運三川中竭卿相連鑣賢<lb/>
才舞<hi>疑</hi>絶琬琰令淑施衿結褵方之棠棣譬以螽斯既<lb/>
全婦徳還稱母儀遊<hi>疑作逝</hi>水滔滔危途冉冉問藥無對<lb/>
蒸丹無驗狄服空陳絃機虚掩郭門路轉哀挽途窮隴<lb/>
深結霧松髙聚風春蘭秋菊唯始唯終<lb/>
　　　周大都督陽林伯長孫瑕夫人羅氏墓誌銘<lb/>
<pb n="KR4h0022_WYG_962-12b"/>
　　　　　　　　　　　　　　　前　人<lb/>
夫人諱某恒州代郡太平縣人祖某父協周大將軍南<lb/>
陽郡公夫人資於事親躬奉訓誡教於宗室足聞詩禮<lb/>
及乎言歸肅恭如事蘋藻維敬紘綖是勤内位克諧中<lb/>
閨以睦年齡不競霜露先侵更延無壽<hi>疑</hi>之杯遂闕長<lb/>
生之枕以周天和四年二月八日薨於長安之洪固鄉<lb/>
時年二十有三其年某月日葬於萬年縣之壽里山非<lb/>
宋國翻為節女之陵地異荆臺遂有賢妃之墓銘曰<lb/>
<pb n="KR4h0022_WYG_962-13a"/>
畢狼建國靈武開都地接天柱山臨寳符人資義烈世<lb/>
襲雄圖葛覃維萋棠棣早盛既安淑德爰從配命四教<lb/>
𢎞宣三星克正霜凋桂苑風落芝田三從闕性五福傷<lb/>
年歸安永絶言告長捐悽切郊野紆迴隰原風慘雲愁<lb/>
松悲露泣朗月空嗟傷神何及<lb/>
　　　周儀同松滋公拓跋競夫人尉遲氏墓誌銘<lb/>
　　　　　　　　　　　　　　　前　人<lb/>
夫人諱某河南洛陽人也祖父太師柱國公魏室喪亂<lb/>
<pb n="KR4h0022_WYG_962-13b"/>
經綸夷阻周朝建國匡翊揖讓圖牒帝系即有内外之<lb/>
親分裂山河仍為舅甥之國夫人容範端莊儀型淑令<lb/>
六義觀德南風有夫人之詩八卦成形東方有少女之<lb/>
位外傅習言公宫教業箴盥<hi>禮記作管</hi>線纊佩悦茝蘭年十<lb/>
有二出適儀同拓跋競衣其翟服既得宗婦之儀乗其<lb/>
魚軒還從列國之禮摽梅三實無闕其時夭桃九華能<lb/>
修其政某年某月册拜迴洛縣君母金明公主魏文帝<lb/>
長女春則帝女採桑秋則王姬築館夫人出入主家遨<lb/>
<pb n="KR4h0022_WYG_962-14a"/>
遊戚里濯龍園苑長門宫殿既而膏腴美疢<hi>一作疾</hi>華茂<lb/>
傷年沈痼牀帳蒸離寒暑三世之術無乏<hi>一作迨</hi>於醫門<lb/>
百草之本途<hi>疑</hi>窮於藥性建德三年五月七日亡春秋<lb/>
三十昔西河女子值九節之菖蒲東海婦人得三山之<lb/>
芝草無由再遇悲矣如何即以其年十一月十五日葬<lb/>
於京兆之北陵原龜筮告辰丘陵啔奠西臨織女之廟<lb/>
南望湘妃之墳嗚呼哀哉乃為銘曰<lb/>
父曰帝師母曰王姬車服不繫江漢無思是生令淑觀<lb/>
<pb n="KR4h0022_WYG_962-14b"/>
禮敦詩聲超宋子德茂邢姨繼世盛德思賢克舉奠鴈<lb/>
迎門儒<hi>一作襦是</hi>蘋實俎奉盥如事移茵即序春氷浴蠶秋<lb/>
機秉杼帝鄉近親帝城近臣濯龍親戚平陽主人金波<lb/>
迴月玉樹臨春弄玉鳯凰昌容紫草自此千年無人得<lb/>
道舜華榮曜飄零何早渭水北原平陵故園纔通谷口<lb/>
即望寒門吁嗟此地去矣歸魂孟冬十月長松九年親<lb/>
賓掩淚悽愴何言<lb/>
　　　周驃騎大將軍開府儀同三司冠軍伯柴烈李<lb/>
<pb n="KR4h0022_WYG_962-15a"/>
　　　夫人墓誌銘<lb/>
夫人諱某隴西狄道人也周有柱史夫子以之猶<hi>一作見</hi>
龍漢有將軍宛城以之輸馬復有西入上書仍為秦國<lb/>
之相東向問計即是韓王之師父宜使持節大將軍南<lb/>
北二華州刺史順陽郡公魏武皇帝之長舅也禳侯魏<lb/>
冉居咸陽之宫曲陽王根借明光之殿語其貴戚差足<lb/>
擬倫論其退謙彼多慚德夫人幼而聰敏早聞令淑彤<lb/>
<hi>一作箴</hi>管有美賢才見稱弄其紙筆懼失諸兄之意剪其<lb/>
<pb n="KR4h0022_WYG_962-15b"/>
齠齡<hi>二字疑</hi>畏傷王母之心年十有一出適驃騎大將軍<lb/>
開府儀同柴烈烈以上將頒朔<hi>一作領胡</hi>中台受任軍國忠<lb/>
勤規模繁總夫人輔佐君子言容匡贊增曜三星欽明<lb/>
四德授巾沃盥有謹於事姑㫁織停機無忘於訓子保<lb/>
定二年册授大夏縣君既以夫尊又云子貴乃遷順陽<lb/>
改郡君夫人之邑或用鄉名小君之號多從夫秩典册<lb/>
光臨足稱榮寵本有風氣之疾頻年贈動略多枕卧飛<lb/>
龜之散遣疾無徵畫龍之符留年不驗以今建徳四年<lb/>
<pb n="KR4h0022_WYG_962-16a"/>
三月日甍于館舎春秋四十九即以其年八月日葬於<lb/>
長安之洪瀆原神光離合尚在河湄雲氣徘徊猶歸樓<lb/>
下嗚呼哀哉乃為銘曰<lb/>
上書秦相立功漢將隴水分流秦川遥望秋陸俗勇金<lb/>
行地壯廣武軍中安平河上妻者齊也謂嫁曰歸三星<lb/>
夜照百兩朝飛褕狄有典容禮無違台庭等秩<hi>一作列</hi>侯<lb/>
<hi>一作秩</hi>服同衣子奉母儀夫聞家政七族承和九閨連慶<lb/>
紛悦恭肅温清孝敬杼秉秋成蠶隨春令年華未落電<lb/>
<pb n="KR4h0022_WYG_962-16b"/>
影先過徒飡日氣空飲天河星凋玉井月捐金波虞淵<lb/>
落日薤露哀歌寂寞虚奠荒涼象設幽隴龜封重泉蟻<lb/>
結秋色悽愴松聲㫁絶百年何幾歸於此别<lb/>
　<lb/>
　<lb/>
　<lb/>
　<lb/>
　文苑英華巻九百六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百八十六</head>
    <p>
<pb n="KR4h0022_WYG_486-1a"/>
欽定四庫全書<lb/>
　文苑英華巻四百八十六　宋　李昉等　編<lb/>
　直言<lb/>
　　賢良方正能直言極諫策一道<lb/>
　　　賢良方正能直言極諫策<lb/>
問皇帝若曰葢聞上古有<hi>登科記作至</hi>道之君垂拱無為以<lb/>
臨四海<hi>登科記作海内</hi>不理而人化不勞而事成也<hi>集無也字</hi>星辰<lb/>
軌道風雨時若邈乎其不可繼何施而臻此歟三代以<lb/>
<pb n="KR4h0022_WYG_486-1b"/>
來制作滋廣異文質之辨明利害之鄉威之以刑導之<lb/>
以禮敦其俗而彌薄防其人而益偷豈澆淳必繫於時<lb/>
耶將<hi>登科記作何</hi>聖賢間生而莫之振也朕柢膺累聖之業<lb/>
猥居兆人之上䖍恭刻勵如恐墜失憂濟庶類夕惕晨<lb/>
興永惟前王之典謨是憲是則師大禹以<hi>集作之</hi>崇儉法<lb/>
髙宗以<hi>集作之</hi>求賢興夏啓之征作周文之伐<hi>集作罰</hi>旌孝<lb/>
弟舉直言養髙年敦本業平均<hi>一作均平</hi>徭税黜陟幽明勵<lb/>
精孜孜勤亦至矣而浮靡不革理化不行暴亂不懲姦<lb/>
<pb n="KR4h0022_WYG_486-2a"/>
犯不息五教猶鬱七臣未臻鄉黨廢尚齒之儀蒸黎無<lb/>
安土<hi>登科記作唐</hi>之志賦入日减而私室愈貧㢘察日增而<lb/>
吏道愈濫意者朕不明歟何古今之事同而得失之效<lb/>
異也思欲剗革前弊創立新規施之於事而易從考之<lb/>
於文而有據備其<hi>集作陳</hi>本末將舉而行無或憚煩略於<lb/>
條對自頃隂陽舛候祲沴荐<hi>登科記作頻</hi>興仍歳旱蝗稼穡<lb/>
不稔上天作孽必有由然屢為<hi>登科記作降</hi>凶災其咎安在<lb/>
傳曰時之不乂厥罰恒暘又曰堯湯水旱數之常也二<lb/>
<pb n="KR4h0022_WYG_486-2b"/>
者相<hi>登科記作乖</hi>反其誰云從今人靡盖藏國無廪積朕屢<lb/>
延卿士詢訪謨猷<hi>集作謀</hi>至乃减冗食之徒罷不急之務既<lb/>
聞嘉話亦已遵行而停廢之餘所費尚<hi>登科記作猶</hi>廣欲<hi>一作侯</hi>
轉輸<hi>登科記作墨</hi>於江徼則逺不及期將搜粟於闗中則擾而<lb/>
無獲節軍食則功臣懐怨省吏員則多士靡歸中心浩然<lb/>
岡知攸濟子大夫藴蓄材器通明古今副我虚<hi>集作旁</hi>求森<lb/>
然就列匡朕之寡昧拯時之難災畢志直書無有所隠<lb/>
　　　對　　　　　　　　　　　穆　質<hi>登科記作贊第</hi>
<pb n="KR4h0022_WYG_486-3a"/>
　　　<hi>二人</hi>
對臣聞帝王之理殊塗而諫諍之道一致五諫之要同<lb/>
歸而直諫之用為急今朝廷之不聞直聲久矣伏惟陛<lb/>
下採唐堯師錫之義降禹湯罪已之詞詳延直臣博求<lb/>
失政自近古以來憂勞思理未有如此其至者且何患<lb/>
乎不得為堯舜而已若欲陛下之徳與天比崇欲陛下<lb/>
之名與天無極斯乃天之意也臣之志也不然者臣當<lb/>
退從作者七人之八耳孰為來哉制策曰上古有道之<lb/>
<pb n="KR4h0022_WYG_486-3b"/>
君垂拱無為以臨四海不理而人化不勞而事成星辰<lb/>
軌道風雨時若邈乎其不可繼何施而臻此歟三代以<lb/>
來制作滋廣異文質之辨明利害之鄉威之以刑導之<lb/>
以禮敦其俗而彌薄防其人而益偷豈澆淳必繫於時<lb/>
耶將聖賢間生而莫之振也臣聞三皇以道化五帝以<lb/>
徳化故曰脩已以安百姓埀衣而化天下天何言哉帝<lb/>
何力哉無為而已遂性而已至道既往至徳寖衰而三<lb/>
代之主先之以禮義故有法度之制質文之變髙其隄<lb/>
<pb n="KR4h0022_WYG_486-4a"/>
防崇其刑辟不臻大化迄可小康上古之君三代之主<lb/>
教道既異勞逸自殊則知理之盛衰皆徳所致效在徳<lb/>
有優劣非時有澆淳繼三代者其降殺可知矣制策曰<lb/>
朕祗膺累聖之業猥居兆人之上䖍恭刻厲如恐墜失<lb/>
憂濟庶務夕惕晨興臣聞舜禹日兢湯武日業皆前代<lb/>
帝王之所以為理憂勤之至也竊聞陛下憂勞大道勤<lb/>
績庶務無大無小必躬必親靡不關心靡不經手勤亦<lb/>
至矣憂亦至矣然神太用則竭形太勞則弊古人云人<lb/>
<pb n="KR4h0022_WYG_486-4b"/>
生處代如白駒過隙耳何忽自苦如此又陛下一則罪<lb/>
已二則罪已若然者復何用宰相乎何用有司乎制策<lb/>
曰永惟前王之典謩是則仰<hi>策問作師</hi>大禹以崇儉法髙宗<lb/>
以求賢興夏啓之征作周文之伐旌孝弟舉直言養髙<lb/>
年敦本業均平徭賦黜陟幽明勵精孜孜勤亦至矣然<lb/>
而浮靡不革理化不行暴亂不懲姦犯不息五教猶欝<lb/>
七臣未臻鄉黨廢尚齒之儀蒸黎無安土之志賦入日<lb/>
减而私室愈貧廉察日增而吏道愈濫意者朕不明歟<lb/>
<pb n="KR4h0022_WYG_486-5a"/>
勢不可歟何古今之事同而得失之效異也思欲剗革<lb/>
前弊創立新規施之於事而易從考之於文而有據備<lb/>
陳本末將舉而行臣聞事不師古以克永世匪説攸聞<lb/>
陛下追惟前王之典謩是稽古之道也然陛下師古為<lb/>
理也欲何為乎為皇乎為帝乎為王乎驅天下之人欲<lb/>
令歸忠耶歸敬耶歸文耶漢文帝以清净為宗近稱刑<lb/>
措漢宣帝以刑名律下亦謂中興自古以來未有不舉<lb/>
綱而目正不澄源而流清者矣此亦陛下熟聞之矣是<lb/>
<pb n="KR4h0022_WYG_486-5b"/>
憲是則之宜更申明之使在下者有所趨也臣聞大禹<lb/>
稱三王首者以其卑宫室菲飲食裕人克已儉之至也<lb/>
其道堙沒不嗣久矣惟陛下獨能師而行之茍綸言之<lb/>
可復則天下之可化所謂其身正不令而行其身不正<lb/>
雖令不從者也臣聞自古求賢各以類至三皇師其臣<lb/>
五帝友其臣三王臣其臣欲為皇則行事師之禮欲為<lb/>
帝則行取友之禮欲為王則行取臣之禮自昔哲王則<lb/>
有感夢而行傅巖惟肖則有協卜而出渭濱親載則有<lb/>
<pb n="KR4h0022_WYG_486-6a"/>
卑辭以厚禮湯命五返於處士則有可就不可屈備獨<lb/>
三顧於草廬此皆陛下備聞之矣臣竊見國家取賢之<lb/>
道其禮部吏部失之逺矣則制策之舉最為髙科以臣<lb/>
言之不得無弊且陛下弓旌不出𤣥纁深藏無聘問之<lb/>
先有投刺自媒者無軟輪之禮有躡屩而來者支離於<lb/>
京闕㑹計於有司又廣張節文妄設條格禁御約束隣<lb/>
諸盗賊防賢之意甚於防姦﨑嶇困辱曠日永久然則<lb/>
一覩天顔一承聖問臣恐皇王佐略不可由此而致也<lb/>
<pb n="KR4h0022_WYG_486-6b"/>
今之所得者乃臣輩𤨏𤨏者耳彊名曰賢賢者固如是<lb/>
耶厚顔包羞臣竊自笑則髙宗求賢之意似或不然此<lb/>
乃國家最弊之務伏惟陛下加思重而慎之陛下文可<lb/>
經天地武可定禍亂我武載張則河壖亡命之冦既以<lb/>
指朝自滅我文載脩則淮瀕逋逃之醜可以不日自來<lb/>
道冠古今功格上下夏啓周發曾何足云陛下旌孝弟<lb/>
而孝弟未能化人旌之未得其實也舉直言而直言未<lb/>
得上達舉之不以其人也養髙年則廢禮已久未有聞<lb/>
<pb n="KR4h0022_WYG_486-7a"/>
焉敦本業則失農者多鮮有勸者平均徭税而怨嗟日<lb/>
生姦臟之吏未去也黜陟幽明而善惡同貫考課之法<lb/>
未精也陛下師崇儉之遺訓則浮靡何患不革前王之<lb/>
典謩必用則理化何患不行化行則暴亂懲奸犯息然<lb/>
後禮義可浹五教自宣矣七臣者豈非孝經所謂天子<lb/>
有争臣七人乎今朝廷列官致位有以諫為名者左右<lb/>
前後拾遺補闕其數甚衆不止七人使陛下有未臻之<lb/>
嘆其過將有所歸矣以陛下養髙年之禮著于上則鄉<lb/>
<pb n="KR4h0022_WYG_486-7b"/>
黨不廢尚齒之儀均徭之法行於吏則蒸黎有安土之<lb/>
志安土則樂業樂業則務本務本則興農興農則家給<lb/>
家給則賦不减而人不貧矣吏道愈淫者吏不精也臣<lb/>
竊見吏部課最者遺其實以資歴為優試材者失其本<lb/>
以書判為上加以檢驗滋章簡牘繁揉瞶眊淹滯吏縁<lb/>
為姦事壅於上權移於下胥徒末品得擅官府所以財<lb/>
賄公行不殊市道量職求直價若平凖古則為官擇人<lb/>
今則為財擇官反古害今其弊如是又有通經之目試<lb/>
<pb n="KR4h0022_WYG_486-8a"/>
文之科不同歸於吏部選之至於此雖廉察日增固不<lb/>
及也若剗革前弊明詔固當疾行創立新規微臣以為<lb/>
不可且烈祖之憲章未改前王之法度粲然徳輶如毛<lb/>
在克己而已何必改作然後成功因人之欲順天之時<lb/>
則易從行古之道得理之中則有據制策曰自頃陰陽<lb/>
舛候祲沴洊興仍歲旱蝗稼穡不稔上天作孽必有由<lb/>
然屢為凶災其咎安在傳曰時之不乂厥罰恒暘又曰<lb/>
堯湯水旱數之常也二者相反其誰云從人靡蓋藏國<lb/>
<pb n="KR4h0022_WYG_486-8b"/>
無廩積朕屢延卿士詢訪謀猷至乃减冗食之徒罷不<lb/>
急之務既聞嘉話亦已遂行而停廢之餘所費猶廣欲<lb/>
轉輸於江徼則逺不及期將搜粟於關中則擾而無獲<lb/>
節軍食則功臣懷怨省吏員則多士靡歸中心浩然罔<lb/>
知攸濟臣聞旱蝗者稽諸洪範為言不乂之罰也言之<lb/>
不乂令之不信也言者西方金也金失其性為木所傷<lb/>
木東方少陽古云陽騰所以為旱陽既亢極氣又囂蒸<lb/>
則介蟲為孽螽斯為害臣見比年旱魃為害巳甚矣則<lb/>
<pb n="KR4h0022_WYG_486-9a"/>
洪範之徵亦明矣無乃陛下詔令不信乎抑又聞軍旅<lb/>
之後必有凶年其握兵者不本乎仁義貪於殘戮人用<lb/>
愁苦怨氣積下以傷隂陽之和也則國家兵先於河北<lb/>
旱蝗適之次及河南旱亦隨後次關中關中又蝗旱既<lb/>
仍歲蝗亦比年無乃陛下用兵者不詳其道也臣謹稽<lb/>
古典參於歴代禳除異術祈禱多門至若貶食省用稼<lb/>
<hi>一作務</hi>穡圭璧求邪於幻術覬福於釋流土龍矯首於通<lb/>
衢羣巫分袖而鼓舞此又從人之欲也至若兩漢舊儀<lb/>
<pb n="KR4h0022_WYG_486-9b"/>
三公當免卜式著議𢎞羊可烹此又一時之事也然俱<lb/>
非救旱之本去災之道則有一郡一邑一宰一牧勤䘏<lb/>
人隠精達神明或以身禳或以心禱蝗且出境旱不為<lb/>
災牧宰之微尚或臻此况陛下尊為天子徳為聖人神<lb/>
動而天從氣使而時變至誠所感何往不通臣伏見陛<lb/>
下去年八月二日所下德音避正殿而不居損常膳而<lb/>
不御議獄緩死掩骼埋胔詔文始書害氣將究詔書始<lb/>
下和氣自生故不旬朝之間凶渠殱殄兵革偃息甘雨<lb/>
<pb n="KR4h0022_WYG_486-10a"/>
荐降氛災自銷天之監人也明矣速矣然則陛下之德<lb/>
有以動天天且不違况於鬼神乎若堯湯之災隂陽之<lb/>
數此則先儒之言略矣小臣不敢傳疑惟洪範之徵信<lb/>
也謹而言之陛下鑒之可也臣聞堯之水湯之旱而國<lb/>
無捐瘠者蓄積多而備先具也今國家或時不雨一歲<lb/>
不登堯湯比之懸矣人至困竭國為空虚者備之不早<lb/>
頃所以賦斂無極怨讟日盈權須詭求朝令夕具豈不<lb/>
以兵食乎今蒲同勞師既還關輔生人纔息不急軍食<lb/>
<pb n="KR4h0022_WYG_486-10b"/>
不煩軍須則搜粟關中重擾未可轉輸江徼雖逺可期<lb/>
關兵食以廩儲雖節食猶慮費用者多則功臣何因而<lb/>
懷怨擇賢才以實官雖省員猶慮曠職者衆則多士何<lb/>
憂而靡歸臣聞方内之理亂由君上之所執上有所執<lb/>
則下有所守臣竊觀國理似或不然無可久之圖無常<lb/>
備之制用無本末舉無條綱任運而行應急而化若虚<lb/>
舟之觸用濟江河如亂絲之棼望成綸綍所以遇運則<lb/>
福至遇厄則禍生遇歲惡則勞遇歲豐則逸坐迎天命<lb/>
<pb n="KR4h0022_WYG_486-11a"/>
不關人謀聖心浩然罔知攸濟者乃彞倫不叙之故制<lb/>
策曰子大夫蘊蓄才<hi>一作材</hi>器通明古今副我虚求森然<lb/>
就列匡朕之寡昧拯時之難災畢志直書無有所隠此<lb/>
乃陛下厚禮衆君子之意臣微曷足以當之若臣者生<lb/>
為唐人馬牛之齒甫以壯矣道不得行身不得遂陋矣<lb/>
賤矣與螻蟻何異然詩書天人之際皇王經緯之道三<lb/>
墳六經九流百氏前王沿革之要歴代興王所由既嘗<lb/>
經之于心頗亦備之于學雖未之究可略而言至若時<lb/>
<pb n="KR4h0022_WYG_486-11b"/>
政之損益任賢之得失刑辟之有輕有重生人之或利<lb/>
或病臣又耳或有所妄聞身逺與寡莫為之先且無因<lb/>
至陛下言之爾皇天后土宗廟社稷實宜知臣之心每<lb/>
用憤發悃欵隠憂臆激於肝腑藏於髓思有以一陳之<lb/>
久矣蒙陛下開天地之德降雷雨之施深詔執事旁延<lb/>
郡國俾有賢良方正直言極諫之舉臣也幸茍有志人<lb/>
乃舉之此亦上天降祐皇唐使陛下錫臣此便得有路<lb/>
索言之於上也若賢與良則臣豈敢惟諫與直或有可<lb/>
<pb n="KR4h0022_WYG_486-12a"/>
觀言不直諫不極是微臣不忠之罪孤陛下虚聽之德<lb/>
也如至忌諱挾誅誹謗附律脯醢淫戮鼎鑊濫刑此乃<lb/>
昏主暴君亡國之具亦陛下之所明知故臣不復有虞<lb/>
於聖朝耳是敢竭慮極愚指陳其切是耶納而行之非<lb/>
也容而宥之所謂言之無罪聞之者足以戒也謹對<lb/>
　<lb/>
　<lb/>
　<lb/>
<pb n="KR4h0022_WYG_486-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷四百八十六<lb/>
</p>
<p>
</p>
  </div>
</body>
</text>
</TEI>
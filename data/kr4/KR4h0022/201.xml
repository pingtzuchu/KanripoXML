<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷二百一</head>
    <p>
<pb n="KR4h0022_WYG_201-1a"/>
欽定四庫全書<lb/>
　文苑英華卷二百一　　　宋　李昉等　編<lb/>
　樂府十<lb/>
　　巫山髙二十一首　　　江南行二十一首<lb/>
　　蜀國吟二首　　　　　白銅鞮歌六首<lb/>
　　襄陽行一首　　　　　大堤曲一首<lb/>
　　襄陽歌一首　　　　　豫章行二首<lb/>
　　東武吟二首　　　　　武陵深行二首<lb/>
<pb n="KR4h0022_WYG_201-1b"/>
　　紀遼東三首　　　　廣陵行一首<lb/>
　　　巫山髙　　　　　　　　　梁元帝<lb/>
巫山髙不窮逈出荆門中灘聲下濺石猨鳴上逐風樹<lb/>
雜山如畫<hi>一作盡</hi>林暗澗疑空無因謝神女一為出房櫳<lb/>
　　　同前　　　　　　　　　　王　泰<lb/>
迢遞巫山好<hi>一作竦</hi>逺天新霽時樹交凉去逺草合影開<lb/>
遲谷深流響咽峽近猿聲悲只言雲雨狀自有神仙期<lb/>
　　　同前　　　　　　　　　　范　雲<lb/>
<pb n="KR4h0022_WYG_201-2a"/>
巫山髙不極白日隠光輝靄靄朝雲去㝠㝠暮雨歸巖<lb/>
懸獸無跡林暗鳥疑飛枕席竟誰<hi>一作休</hi>薦相望日<hi>一作空</hi>
依依<lb/>
　　　同前　　　　　　　　　　蕭　銓<lb/>
巫山映巫峽髙髙殊未窮猿聲不辯處雨色詎分空懸<lb/>
崖下桂影<hi>一作月</hi>深澗響松風别有仙雲起時向楚王宫<lb/>
　　　同前　　　　　　　　　　虞　羲<lb/>
南國多竒山荆巫獨靈異雲雨麗以佳陽臺重怨<hi>一作千里</hi>
<pb n="KR4h0022_WYG_201-2b"/>
思勿言再可<hi>一作可再</hi>得特美君王意髙唐一斷絶光隂不<lb/>
可遲<lb/>
　　　同前　　　　　　　　　　劉　繪<lb/>
髙山與巫山參差欝相望灼爍在雲間氛氲出霞上散<lb/>
雨收夕臺行雲卷晨帳出没不易期嬋娟似惆悵<lb/>
　　　同前　　　　　　　　　　鄭世翼<lb/>
巫山凌太清岧嶤類削成霏霏暮雨合靄靄朝雲生危<lb/>
峯入鳥道深谷寫猿聲别有幽棲客淹留攀桂情<lb/>
<pb n="KR4h0022_WYG_201-3a"/>
　　　同前　　　　　　　　　　凌　敬<lb/>
巫岫欝岧嶤髙髙入紫霄白雲間包石𤣥猿逈挂<hi>一作挂㢠</hi>
條懸崖激巨浪脆葉殞驚飊别有陽臺處風雨共飄颻<lb/>
<hi>一作飄飄</hi>
　　　同前　　　　　　　　　　李元操<lb/>
荆門對巫峽雲夢邇陽臺燎火如奔電墜石似驚雷天<lb/>
寒秋水急風静夜猿哀枕席無由薦朝雲徒去来<lb/>
　　　同前　　　　　　　　　　盧照隣<lb/>
<pb n="KR4h0022_WYG_201-3b"/>
巫山望不極望望下朝氛莫辨啼猿樹徒看神女雲驚<lb/>
濤亂水脉驟雨暗岑<hi>一作峯</hi>文霑衣即此地况復逺思君<lb/>
　　　同前　　　　　　　　　　閻復本<lb/>
君不見巫山髙髙半天起絶壁千尋畫相似君不見巫<lb/>
山磕匝翠屏開湘江碧水遶山来緑樹春嬌明月峽紅<lb/>
花朝覆白雲臺臺上朝雲無定所此中窈窕神仙女仙<lb/>
女盈盈仙骨飛清容出没有光輝欲暮髙唐行雨送今<lb/>
宵定入荆王夢荆王夢裏愛穠華枕席初開紅帳遮可<lb/>
<pb n="KR4h0022_WYG_201-4a"/>
憐欲曉啼猿處說道巫山是妾家<lb/>
　　　同前　　　　　　　　　　喬知之<lb/>
巫山十二峯參差互隠見潯陽㡬千里周覽忽已遍想<lb/>
像神女姿摘芳共珍薦楚雲何逶迤紅樹日葱蒨楚雲<lb/>
沒湘源紅樹斷荆門郢路不可見况復夜聞猿<lb/>
　　　同前　　　　　　　　　　沈佺期<lb/>
巫山峯十二合沓<hi>一作還合</hi>隠昭囬俯眺琵琶峽平看雲雨<lb/>
臺古槎天外倚瀑水日邊来何忽啼猿夜荆王枕席開<lb/>
<pb n="KR4h0022_WYG_201-4b"/>
　　　同前　　　　　　　　　　張九齡<lb/>
巫山與天近煙景常青熒此中楚王夢夢得神女靈神<lb/>
女去已久白雲<hi>一作雲雨</hi>空㝠㝠唯有巴猿嘯哀音不可聴<lb/>
　　　同前　　　　　　　　　　皇甫冉<lb/>
巫峽見巴東迢迢出半空雲蔵神女館雨到楚王宮朝<lb/>
暮泉聲落寒暄樹色同青猿不可聴偏在九秋中<lb/>
　　　同前　　　　　　　　　　李　端<lb/>
巫山十二峯皆在碧空中㢠合雲蔵日霏㣲雨帶風猿<lb/>
<pb n="KR4h0022_WYG_201-5a"/>
聲寒度<hi>一作過</hi>水樹色暮連空愁向髙堂宿<hi>一作唐望</hi>清秋見<lb/>
楚東<hi>一作宫</hi>
　　　同前　　　　　　　　　　張循之<lb/>
巫山髙不極合沓<hi>一作沓沓</hi>狀竒新暗谷疑風雨幽巖若鬼<lb/>
神月明三峽曙潮滿二江春為問陽臺客應知入夢人<lb/>
　　　同前　　　　　　　　　　李　沇<lb/>
抉天心開地脉浮動凌霄拂藍碧襄王端眸望不極似<lb/>
睹瑶姫長歎息巫粧不治獨西望暗泣紅蕉抱雲帳君<lb/>
<pb n="KR4h0022_WYG_201-5b"/>
王妬妾夢荆宫虚把金泥印仙掌江濤迅激如相助十<lb/>
二獰龍怒行雨崑崙謾有通天路九峯正在天低處<lb/>
　　　同前　　　　　　　　　　李　賀<lb/>
碧叢叢齊<hi>一作髙</hi>挿天巴<hi>一作大</hi>江翻瀾神曵煙楚魂尋夢<lb/>
風颸然曉風吹<hi>一作飛</hi>雨生苔錢瑶姬一去一千年丁香<lb/>
卭竹號<hi>一作笻竹啼</hi>老猿古祠近月蟾桂寒椒花堕<hi>一作墜</hi>紅<lb/>
濕雲間<lb/>
　　　同前　　　　　　　　　　陳　陶<lb/>
<pb n="KR4h0022_WYG_201-6a"/>
玉峯青雲<hi>一作靈</hi>十二枝金母和雲賜瑶姬花宫磊砢楚<lb/>
宮外<hi>一作列</hi>列仙<hi>一作仙客</hi>八面星斗垂秀色無雙怨三峽春<lb/>
風㡬夢襄王獵青鸞不在嬾吹簫班竹題詩寄江妾飄<lb/>
颻散絲巴子天苔裳玉轡紅霞幡歸時白帝掩青瑣瓊<lb/>
枝草草遺湘煙<lb/>
　　　同前　　　　　　　　　　羅　隠<lb/>
下壓重泉上千仭香雲結夢西風𦂳縱有精靈得往来<lb/>
狖軛鼯軒亦顛隕嵐光雙雙雷隠隠愁為衣裳恨為鬢<lb/>
<pb n="KR4h0022_WYG_201-6b"/>
暮灑朝行何所之江邊日月情無盡珠零冷露丹堕楓<lb/>
細腰長臉愁滿宫人生對面猶異同况在千巖萬壑中<lb/>
　　　江南行三首　　　　　　梁簡文帝<lb/>
桂檝曉應旋歴岸扣輕舷紫荷釣鯉魚銀筐挿矩<hi>一作短</hi>
蓮人歸浦已<hi>一作口</hi>暗那得乆廻船<lb/>
　　　二<lb/>
江南有妙妓時則應璿樞月暈蘆灰缺秋還懸炭枯含<lb/>
丹和九轉芳樹應千株何辭天后誚終是列<hi>一作到</hi>僊都<lb/>
<pb n="KR4h0022_WYG_201-7a"/>
　　　三<lb/>
陽春路時使佳人度桂中水上春併歸長楊拂<hi>一作及又作掃</hi>
地桃花飛清風吹人光照衣景將夕且<hi>一無此字</hi>擲黄金留<lb/>
上客<lb/>
　　　同前　　　　　　　　　　梁武帝<lb/>
衆花雜色滿山林舒芳摇緑垂輕隂連手蹀躞舞春<hi>一作</hi>
<hi>輝</hi>心舞春心臨嵗腴中心<hi>一作/人</hi>望盡<hi>一作無此字</hi>獨踟蹰<lb/>
　　　同前　　　　　　　　　　沈　約<lb/>
<pb n="KR4h0022_WYG_201-7b"/>
棹歌發江潭采蓮度湘南宜湏閒隠處州浦余自諳羅<lb/>
衣織成帶墜馬碧玉篸且<hi>一作但</hi>令舟檝渡寧計路□□<lb/>
<hi>一作嵌嵌</hi>
　　　同前　　　　　　　　　　栁　惲<lb/>
汀洲採白蘋日落江南春洞庭有歸客瀟湘逢故人故<lb/>
人久不還春華復應晩不道新知樂只言行路逺<lb/>
　　　同前　　　　　　　　　　李康成<lb/>
梅花路好使香車度楊栁青青鸎欲啼風光摇蕩緑蘋<lb/>
<pb n="KR4h0022_WYG_201-8a"/>
齊金陵城頭日色低日色低情難極水中鳬鷖雙比翼<lb/>
　　　同前　　　　　　　　　　王　勃<lb/>
江南弄巫山連楚夢行雨行雲㡬相送瑶軒金谷上春<lb/>
時玉童仙<hi>一作玉</hi>女無見期紫露香煙𦕈難托青樓明日<lb/>
<hi>一作清風明月</hi>遥相思遙相思草徒緑為聴雙飛鳯凰曲<lb/>
　　　同前　　　　　　　　　　宋之問<lb/>
妾住越城南離居不自堪採花驚曙鳥摘葉餧春蠶懶<lb/>
結茱莄帶愁安玳瑁篸待君<hi>一作待臣</hi>銷瘦盡日暮緑<hi>一作碧</hi>
<pb n="KR4h0022_WYG_201-8b"/>
江潭<lb/>
　　　同前二首　　　　　　　　崔　顥<lb/>
君家何處住妾住在横塘停船暫借問或可是同鄉<lb/>
　　　二<lb/>
北<hi>一作下</hi>渚多風浪蓮舟欲漸稀那能不相待獨自逆潮<lb/>
歸<lb/>
　　　同前二首　　　　　　　　儲光羲<lb/>
逐流牽藕<hi>一作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    </hi>葉縁岸摘蘆苗為憶<hi>一作惜</hi>鴛鴦鳥輕輕<lb/>
<pb n="KR4h0022_WYG_201-9a"/>
動畫橈<lb/>
　　　二<lb/>
渌<hi>一作緑</hi>江深見底髙浪直翻空慣是湖邊住船<hi>一作舟</hi>輕<lb/>
不畏風<lb/>
　　　同前　　　　　　　　　　張　朝<lb/>
茈菰葉爛别西灣蓮子花新猶未還妾夣不離江水上<lb/>
人傳郎在鳯凰山<lb/>
　　　同前　　　　　　　　　　李叔卿<lb/>
<pb n="KR4h0022_WYG_201-9b"/>
湖上女江南花無雙越女春浣紗風似箭月如弦少年<lb/>
吳兒曉進船郗家子弟謝家郎烏巾白袷紫香囊菱歌<lb/>
思欲絶楚舞斷人腸歌舞未終涕雙隕舊宫坡陁纔嶙<lb/>
隠西山暮雨過江来北渚春雲沿海盡渡口水流緩妾<lb/>
歸宵剰遲含情為君再理曲月華照出澄江時<lb/>
　　　同前　　　　　　　　　　芮挺章<lb/>
春江可憐事最在美人家鸚鵡能言鳥芙蓉巧笑花馬<lb/>
銜金作埓水抱玉為砂薄晩青絲騎長鞭赴狹斜<lb/>
<pb n="KR4h0022_WYG_201-10a"/>
　　　同前　　　　　　　　　　劉慎虚<lb/>
美人何蕩漾湖上風月長玉手欲有贈徘徊雙明璫唱<lb/>
歌<hi>一作歌聲</hi>随渌水怨色起青<hi>一作/朝</hi>陽日暮還家望烟雲<hi>一作</hi>
<hi>雲波</hi>横洞房<lb/>
　　　同前　　　　　　　　　　韓　翃<lb/>
長樂花枝雨滴銷江城日暮好相邀春樓不閉葳蕤鎖<lb/>
渌水廻通宛轉橋<lb/>
　　　同前　　　　　　　　　　李　賀<lb/>
<pb n="KR4h0022_WYG_201-10b"/>
江中緑霧起凉波江上疊巘紅嵳峩水風浦雲生老竹<lb/>
渚<hi>一作浦</hi>暝蒲㠶如一幅鱸魚千頭酒百斛酒中倒卧南<lb/>
山緑呉歈越吟未終曲天上團團帖寒玉<lb/>
　　　同前　　　　　　　　　　陳　標<lb/>
水光春色滿江<hi>一作潮</hi>天蘋葉風吹荷葉錢香蟻翠旗臨<lb/>
<hi>一作卧</hi>岸市艶娥紅袖渡江船曉驚白鷺聮翩雪浪蹙青<lb/>
茭㶑灔烟不怕汀洲芳草暮待將秋<hi>一作春</hi>興拆湖蓮<lb/>
　　　同前　　　　　　　　　　羅　隠<lb/>
<pb n="KR4h0022_WYG_201-11a"/>
江烟濕雨蛟綃軟漠漠小<hi>一作逺</hi>山眉黛淺水國多愁又<lb/>
有情夜槽壓酒銀船滿細絲摇栁<hi>一作綳絲採怨</hi>凝曉空吳王<lb/>
䑓榭春夢中鴛鴦鸂鶒喚不起平鋪緑水眠東風西陵<lb/>
路邊月悄悄油壁車輕蘇小小<hi>一作輕車嫁蘇小</hi>
　　　蜀國吟　　　　　　　　梁簡文帝<lb/>
銅梁指斜谷劍道臨中區通星上分野作國下為都雅<lb/>
歌固<hi>一作因</hi>良守妙舞自巴歈<hi>一作渝</hi>陽城嬉樂盛劍騎欝<lb/>
相趨五婦行難至百兩好遊娛牲祈望帝祀酒醉<hi>一作酹</hi>
<pb n="KR4h0022_WYG_201-11b"/>
蜀侯誅江妃納重聘卓女愛將雛停絃時擊爪息路<hi>一作</hi>
<hi>吹</hi>治脣朱春<hi>一作/脫</hi>袗湔錦浪廻扇避陽烏聞君握道<hi>一作</hi>
<hi>節</hi>返賤妾下城隅<lb/>
　　　同前　　　　　　　　　　盧思道<lb/>
西蜀稱天府由来擅沃饒雲浮玉壘夕日映錦城朝南<lb/>
尋九折路東上七星橋琴心若易解令客豈難要<lb/>
　　　白銅鞮歌三首<hi>一作襄陽蹋銅蹄</hi>　　梁武帝<lb/>
陌頭征人去閨中女下機含情不能言送别沾羅衣<lb/>
<pb n="KR4h0022_WYG_201-12a"/>
　　　二<lb/>
草樹非一香花葉百種色寄語故人情知我心相憶<lb/>
　　　三<lb/>
龍門<hi>一作馬</hi>紫金鞍翠眊白玉羈照燿雙闕下知是襄陽<lb/>
兒<lb/>
　　右三首見郭茂倩樂府今文苑英華合第一第二<lb/>
　　為一首又增襄陽白銅鞮聖徳應乾来兩句為首<lb/>
　　句按隋書樂志襄陽白銅鞮梁武帝自為三曲又<lb/>
<pb n="KR4h0022_WYG_201-12b"/>
　　令沈約為三曲古今樂録沈約又作其和云襄陽<lb/>
　　白銅鞮聖徳應乾来合從樂府<lb/>
　　　同前　　　　　　　　　　沈　約<lb/>
生長宛水上往官<hi>一作從事</hi>襄陽城一朝遇神武奮翼起先<lb/>
鳴<lb/>
　　　二<lb/>
踶控<hi>一作蹀鞚</hi>飛塵起左右自生光男兒得富貴何必還故<lb/>
鄉<lb/>
<pb n="KR4h0022_WYG_201-13a"/>
　　　三<lb/>
分手桃李岸望别峴山頭若欲寄書信漢水向東流<lb/>
　　　襄陽行　　　　　　　　　張　朝<lb/>
玉盤轉明珠君王無定凖昨見襄陽客剰説襄陽好無<lb/>
盡襄漢水峴山垂漢水東流風北吹只言一世長嬌寵<lb/>
那悟今夕<hi>一作朝</hi>見别離君渡清羌渚知人獨不語君見<lb/>
木栖林憶我相思深莫作雲間鴻離聲願儔侣尚如匣<lb/>
中劍分形㑹同處是君婦識君情怨君恨君為此行下<lb/>
<pb n="KR4h0022_WYG_201-13b"/>
床一宿不可保况乃萬里襄陽城襄陽傳近大堤北君<lb/>
到襄陽莫迷惑大堤諸女兒憐錢不憐徳<lb/>
　　　大堤曲　　　　　　　　　李　賀<lb/>
妾家住横塘紅紗滿桂香青絲學<hi>一作青雲教</hi>綰頭上髻明<lb/>
月與作耳邊璫蓮風起江畔春大堤上留北人郎食鯉<lb/>
魚尾與客狌狌<hi>一作妾食猩猩</hi>脣莫指襄陽道渌浦歸㠶少今<lb/>
日菖蒲短<hi>一作花</hi>明朝楓樹老<lb/>
　　　襄陽歌　　　　　　　　　李　白<lb/>
<pb n="KR4h0022_WYG_201-14a"/>
落日欲沒峴山西倒着接䍦<hi>一作行客醉歸</hi>花下迷襄陽小兒<lb/>
齊拍手攔街争唱白銅鞮傍人借問笑何事笑殺山翁<lb/>
<hi>一作公</hi>醉似泥鸕鷀杓鸚鵡杯百年三萬六千日一日湏<lb/>
傾三百杯遥看漢水鴨頭緑恰似<hi>一作疑是</hi>蒲萄新<hi>一作初</hi>撥<lb/>
醅此江若變作春酒累<hi>一作壘</hi>麴便築糟丘臺千金駿馬<lb/>
換少妾笑<hi>一作醉</hi>坐金<hi>一作雕</hi>鞍歌落梅車旁側掛一壺酒<lb/>
鳯笙龍管行相催咸陽市上<hi>一作中</hi>歎黄犬何如月下傾<lb/>
金罍君不見晉朝羊公一片古碑材<hi>一作石碑在</hi>龜頭駮<hi>一作</hi>
<pb n="KR4h0022_WYG_201-14b"/>
<hi>龜龍剥</hi>落生莓苔淚亦不能為之墮心亦不能為之哀誰<lb/>
能憂此身後事金鳬銀鴨塟死灰清風眀月不用一錢<lb/>
買玉山自倒非人推舒州杓力士鐺<hi>一作黄金爵白玉瓶</hi>李白<hi>一作</hi>
<hi>酒仙</hi>與爾同死生襄陽雲雨今安在江水東流猿夜聲<lb/>
　　此詩三百四十三巻重出今已削去注異同為一<lb/>
　　作<lb/>
　　　豫章行　　　　　　　　　沈　約<lb/>
燕陸<hi>一作陵</hi>平而逺易河清且駛一見塵波阻臨途引征<lb/>
<pb n="KR4h0022_WYG_201-15a"/>
思雙劍愛匣同孤鸞悲影異宴言誠易纂浩歌信難嗣<lb/>
卧聞夕鍾急坐閱朝光亟往歡墜壯心来戚滿哀志徂<lb/>
<hi>一作殂</hi>芳無再馥淪灰定還熾夏䑓尚可忘榮辱亦奚事<lb/>
愧微曠士節徒感鄙生餌勞哉納辰和地逺托聲寄<lb/>
　　　同前　　　　　　　　　　薛道衡<lb/>
江南逺地接閩甌山東英妙屢經遊前瞻疊嶂千重阻<lb/>
却帶驚湍萬里流楓葉朝飛向京洛文魚夜過歴吳洲<lb/>
君行逺度茱莄嶺妾住長依明月樓樓中愁思不開嚬<lb/>
<pb n="KR4h0022_WYG_201-15b"/>
始復臨窓望早春鴛鴦水上萍初合鳴鶴園中花併新<lb/>
空憶常時角枕處無復前日畫眉人照骨金環誰用許<lb/>
見膽明鏡自生塵蕩子從来好留滯况復關山逺迢逓<lb/>
當學織女嫁牽牛莫作姮娥叛夫婿偏訝思君無限極<lb/>
欲罷欲忘還復憶願作王母三青鳥飛來飛去傳消息<lb/>
豐城雙劍昔曽離經年累月復相隨不畏將軍成乆别<lb/>
只恐封侯心更移<lb/>
　　　東武吟　　　　　　　　　李　白<lb/>
<pb n="KR4h0022_WYG_201-16a"/>
好古笑流俗素聞賢逹風方希佐明主長揖辭成功白<lb/>
日在髙天廻光燭微躬恭承鳯凰詔歘然<hi>一作起</hi>雲蘿中<lb/>
清切紫垣迥優游丹禁通君王賜顔色聲價凌煙虹乘<lb/>
輿擁翠盖扈從金城東寳馬麗絶景錦衣入新豐依巖<lb/>
望松雪對酒鳴絲桐因學楊子雲獻賦甘泉宮天書美<lb/>
片善清芬播無窮歸来入咸陽談笑皆王公一朝去金<lb/>
馬飄落成飛蓬賔友日踈散玉樽亦已空才力猶可倚<lb/>
不慙世上雄閒作東武吟曲盡情未終書此謝知已吾<lb/>
<pb n="KR4h0022_WYG_201-16b"/>
尋黄綺翁<hi>一作扁舟尋釣翁</hi>
　　　同前　　　　　　　　　　曹　鄴<lb/>
心如山上虎身若倉中䑕惆悵倚市門無人與之語夜<lb/>
宴李將軍欲望心相許何曽聽我言貪謔邯郸女獨上<lb/>
黄金臺凄凉淚如雨<lb/>
　　　武陵深行　　　　　　　　劉孝勝<hi>劉次莊作孝驎</hi>
武陵<hi>一作溪</hi>深不測水安舟復輕蹔借<hi>一作侣</hi>莊生釣還滯<lb/>
鄂君行讙<hi>一作棹</hi>歌争復<hi>一作後</hi>發譟鼔逐前征秦上山川<lb/>
<pb n="KR4h0022_WYG_201-17a"/>
險黔中水復清<hi>一作木石并又作木石青</hi>林壑秋瀬急猿哀夜月明<lb/>
澄源本千仭廻峯忽萬縈昭潭讓無底太華推削成日<lb/>
落野通氣目極悵餘清下流曽不得<hi>一作濁</hi>長邁寂無聲<lb/>
羞學滄浪水濯足復霑纓<lb/>
　　　同前　　　　　　　　　　爰寄生<lb/>
滔滔武陵一何深鳥飛不度獸不敢臨嗟哉武陵兮多<lb/>
毒滛<lb/>
　　　紀遼東二首　　　　　　　隋煬帝<lb/>
<pb n="KR4h0022_WYG_201-17b"/>
遼東海北剪長鯨風雲萬里清方當銷鋒散馬牛旋師<lb/>
宴鎬京前歌後舞振軍威飲至觧戎衣判不徒行萬里<lb/>
去空道五原歸<lb/>
　　　二<lb/>
秉旄杖節定遼東俘馘振<hi>一作變</hi>夷風清歌凱捷九都水<lb/>
歸宴雒陽宫策功行賞不淹留全軍藉智謀詎似南宫<lb/>
複道上先封雍齒侯<lb/>
　　　同前　　　　　　　　　　王　胄<lb/>
<pb n="KR4h0022_WYG_201-18a"/>
遼東淇水事龔行俯拾信神兵欲知振旅旋歸樂為聴<lb/>
凱歌聲千乘元戎纔度遼扶濊已氷銷詎似百萬臨江<lb/>
水按轡空廻鑣天威電邁舉朝鮮信次即言旋還笑魏<lb/>
家司馬懿迢迢用一年鳴鸞詔蹕返淆潼舎爵及疇庸<lb/>
何必豐沛多相識比屋降堯封<lb/>
　　　廣陵行　　　　　　　　　權徳輿<lb/>
廣陵寔佳麗隋季此為京八方稱輻輳五達如砥平大<lb/>
斾映空色笳簫發連營層臺出重霄金璧摩顥清交馳<lb/>
<pb n="KR4h0022_WYG_201-18b"/>
流水轂廻接浮雲甍青樓旭日映緑野春風晴噴玉光<lb/>
照地嚬娥價傾城燈前互巧笑陌上相逢迎飄飄翠羽<lb/>
薄掩映紅𥜗明蘭麝<hi>一作馨</hi>逺不散管絃閒自清曲士守<lb/>
文墨達人隨性情茫茫竟同盡冉冉將何營且申今日<lb/>
歡莫務身後名肯學諸儒軰書窓誤一生<lb/>
　<lb/>
　<lb/>
　文苑英華卷二百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百七十五</head>
    <p>
<pb n="KR4h0022_WYG_674-1a"/>
欽定四庫全書<lb/>
　文苑英華巻六百七十五　宋　李昉等　編<lb/>
　諫諍上<lb/>
　　諫陳後主書一首<lb/>
　　諫唐太宗詰難公卿書一首<lb/>
　　諫靈駕入京書一首<lb/>
　　諫政理書一首<lb/>
　　論時政書一首<lb/>
<pb n="KR4h0022_WYG_674-1b"/>
　　　諫陳後主書<hi>書奏即日斬之</hi>　　　　章　華<hi>見陳書本傳</hi>
昔髙祖南平百越北誅逆虜世祖東定吳㑹西破王琳<lb/>
<hi>湘州刺史王琳不應命世祖平之</hi>髙祖克復淮南闢地千里三祖之功<lb/>
亦至勤矣陛下即位于今五年不思先帝之艱難不知<lb/>
天命之可畏溺於嬖寵惑於酒色祀七廟而不出拜妃<lb/>
嬪而臨軒老臣宿將棄之草莽謟佞讒邪昇之朝廷今<lb/>
疆場日蹙隋軍壓境陛下如不改絃易張臣見麋鹿復<lb/>
遊姑蘇臺矣<lb/>
<pb n="KR4h0022_WYG_674-2a"/>
　　　諫唐太宗詰難公卿書<hi>已見六百二十三巻</hi>
　　　　　　　　　　　　　　　劉　洎<lb/>
　　　諫靈駕入京書<hi>中宗即位初年</hi>　　　陳子昻<lb/>
梓州射洪縣草莽愚臣陳子昻謹頓首冒死獻書闕下<lb/>
臣聞明主<hi>舊唐書作王</hi>不惡切直之言以納忠烈士不憚死<lb/>
亡之誅以極諫故有非常之策者必待非常之時有<hi>一作</hi>
<hi>得</hi>非常之時者必待非常之主然後危言正色抗議直<lb/>
辭赴湯鑊而不廻至誅夷而無悔豈徒欲詭代誇俗厭<lb/>
<pb n="KR4h0022_WYG_674-2b"/>
生樂死者哉實以為殺身之害小存國之利大故審計<lb/>
定議而甘心焉况乎得非常之時遇非常之主言必獲<lb/>
用死亦何驚千載之蹟將不朽於今日矣伏惟大行皇<lb/>
帝遺天下棄羣臣萬國震驚百姓屠裂陛下以徇齊之<lb/>
聖承宗廟之重天下之望喁喁如也莫不冀䝉聖化獲<lb/>
<hi>唐書作以</hi>保餘年太平之主將復在於今<hi>一作兹</hi>日矣况太后<lb/>
又以文母之賢叶軒宫之耀軍國大事遺詔决之唐虞<lb/>
之際於斯<hi>唐書有為字</hi>盛矣臣伏見詔書梓宫將遷坐京師<lb/>
<pb n="KR4h0022_WYG_674-3a"/>
<hi>一作西京</hi>鑾輿亦欲陪幸計非上策智者失圖廟堂未聞<hi>一有</hi>
<hi>有字</hi>骨鯁之謀<hi>一作/謨</hi>朝廷多<hi>一有見字</hi>有順從之議愚臣竊惑<lb/>
<hi>唐書無此字</hi>以為過矣伏自思之生聖日沐皇風摩頂至踵<lb/>
莫非亭育不能歴丹鳳抵濯龍北面玉階東望<hi>唐書作面</hi>金<lb/>
屋抗音而正諫者聖王之罪人也所以不顧萬死乞見<lb/>
<hi>唐書作陳</hi>一言願蒙聽覽甘就鼎鑊伏惟陛下察之臣聞秦<lb/>
據咸陽之時漢都長安之日山河為固天下服矣然猶<lb/>
北假胡苑<hi>一作宛</hi>之利南資巴蜀之饒自渭入河轉闗東<lb/>
<pb n="KR4h0022_WYG_674-3b"/>
之粟踰沙絶漠致山西之寳然後能削平天下彈壓諸<lb/>
侯長轡利策横制宇宙今則不然燕代迫匈奴之侵巴<lb/>
隴嬰吐蕃之患西蜀疲老千里運<hi>一作嬴</hi>糧北國丁男十<lb/>
五乗塞歲月奔命其弊不堪秦之首尾今為闕矣即所<lb/>
餘者獨三輔之間爾頃遭荒饉人被荐飢自<hi>新唐書作薄</hi>河<lb/>
而西無<hi>一作莫</hi>非赤地循隴已<hi>集作以</hi>北罕逢青草莫不父<lb/>
兄轉徙妻子流離委家䘮業膏原潤莽此朝廷之所備<lb/>
知也賴以宗廟神靈皇天悔禍去歲薄稔前秋稍登使<lb/>
<pb n="KR4h0022_WYG_674-4a"/>
羸餓之餘得保沉<hi>一作性</hi>命天下幸甚可謂厚矣然而流<lb/>
人未返田野尚蕪白骨縱横阡陌無主至於蓄積猶可<lb/>
哀傷陛下不料其難貴從先意遂欲長驅大駕按節秦<lb/>
京千乗萬騎何方取給况山陵初制穿復未央土木工<lb/>
匠必資徒役今欲率疲弊之衆興數萬之軍徴發近畿<lb/>
鞭朴羸老鑿山採<hi>唐書作載</hi>石驅以就功但恐春作無時秋<lb/>
成絶望凋瘵遺噍再罹飢<hi>一作艱</hi>苦儻不堪其弊有一<hi>一作</hi>
<hi>必有</hi>逋逃子來之頌其將何詞以述<hi>六字一作將何以述之</hi>此亦宗<lb/>
<pb n="KR4h0022_WYG_674-4b"/>
廟之大機不可不深<hi>一作審</hi>圖也况國無兼歲之儲家鮮<lb/>
匝時之蓄一旬不雨猶可深憂忽如水旱人何以濟陛<lb/>
下不深察始終獨違羣議臣恐三輔之弊不止如前日<lb/>
矣且天子以四海為家聖人包六合為宇歴觀邃<hi>一作逺</hi>
古以至于今何嘗不以三王為仁五帝為聖故雖周公<lb/>
制作夫子著明莫不祖述堯舜憲章文武為百王之鴻<lb/>
烈作千載之雄圖<hi>一作貞規</hi>然而舜死陟方葬蒼梧而不返<lb/>
禹㑹羣后歿稽山而永終豈其愛蠻夷之鄉而鄙中國<lb/>
<pb n="KR4h0022_WYG_674-5a"/>
哉實欲將<hi>一作將欲</hi>示聖人之<hi>一無之字</hi>無外也故能使墳籍以<lb/>
為美談帝王以為髙<hi>一作懿</hi>範况我巍巍大聖轢帝登皇<lb/>
日月所照<hi>一作臨</hi>莫不率俾何獨秦豐之地可置山陵河<lb/>
洛之都不堪園寢陛下豈<hi>一有可字</hi>不察之愚臣竊為陛下<lb/>
惜也且景山崇麗秀冠羣峯<hi>一作岑</hi>北<hi>一作南</hi>對嵩邙西望<lb/>
汝海居祝融之故地連太昊之遺墟帝王圖跡縱横左<lb/>
右園陵之美復何加焉陛下曾未察之謂其不可愚臣<lb/>
鄙見良足尚矣况瀍澗之中天地交㑹北有太行之險<lb/>
<pb n="KR4h0022_WYG_674-5b"/>
南有宛葉之饒東壓江淮食湖海之利西馳崤澠據闗<lb/>
河之寳以聰<hi>一作聖</hi>明之主養淳<hi>一作純</hi>粹之人天下和平<lb/>
恭已正南面而巳陛下不思瀍洛之壯觀闗隴之荒蕪<lb/>
遂<hi>唐書作乃</hi>欲棄太山之安履焦原之險忘神器之大寳徇<lb/>
曾閔之小節愚臣暗<hi>一作䦣</hi>昧以為甚也陛下何不覽諫<lb/>
臣之策採行路之謡諮謨<hi>集作謀</hi>太后平章宰輔使<hi>一作協</hi>
蒼生之望知有所安天下豈不幸甚昔者平王遷周光<lb/>
武都洛山陵寢廟不在東京宗社墳塋並居西土然而<lb/>
<pb n="KR4h0022_WYG_674-6a"/>
春秋美為始王漢書載為代祖豈其不願孝哉何聖賢<lb/>
褒貶於斯濫矣實以時有不可事有不然蓋欲遺小存<lb/>
大去禍歸<hi>一作存</hi>福聖人所以為貴也夫小不忍則亂大<lb/>
謀仲尼之至誡願<hi>一作伏惟</hi>陛下察之若以臣愚不用朝議<lb/>
遂行臣恐闗隴之憂無時休也<hi>一作息</hi>臣又聞太原蓄鉅<lb/>
萬之食洛口積天下之粟國家之寳<hi>唐書作資</hi>斯為大矣今<lb/>
欲捨而不顧背以長驅使有識驚嗟天下失望儻䑕竊<lb/>
狗盗萬一不圖西入陜州之郊東犯武牢之鎮盗敖倉<lb/>
<pb n="KR4h0022_WYG_674-6b"/>
一杯之粟陛下何以遏之此天下之至機不可不深懼<lb/>
<hi>唐書作料</hi>也雖則盗未旋踵誅刑巳及滅其九族焚其妻子<lb/>
泣辜雖恨將何及焉故曰先謀後事者逸先事後圖<hi>一作</hi>
<hi>謀</hi>者失然而<hi>一無此字</hi>國之利器不可以示人斯言不徒設<lb/>
<hi>一作云</hi>也願陛下念之臣西蜀野人本在林藪幸屬交泰<lb/>
得逰王國故知不在其位者不謀其政亦欲退身巖谷<lb/>
滅跡朝廷竊感婁敬委輅干其非議圖漢策於萬全取<lb/>
鴻名於千古臣何獨怯而不及之哉所以敢觸龍鱗死<lb/>
<pb n="KR4h0022_WYG_674-7a"/>
而無恨庶萬有一中或垂察焉臣子昻誠惶誠恐頓首<lb/>
頓首死罪死罪<lb/>
　　一作皆文粹<lb/>
　　　諫政理書<hi>武后垂拱初</hi>
月日梓州射洪縣草莽愚臣陳子昻謹冒死稽首百<hi>集作</hi>
<hi>再</hi>拜獻書闕下臣子昻西蜀草茅賤臣也以事親餘暇<lb/>
得讀書竊少好三皇五帝王覇之經歴觀丘墳旁覽代<lb/>
史原其政理察其興亡自伏羲神農之初至于周隋之<lb/>
<pb n="KR4h0022_WYG_674-7b"/>
際馳騁數百年雖未得其詳而略可知也莫不先本人<lb/>
情而後化之過此以徃亦無神異獨軒轅氏之代欲問<lb/>
廣成子以至道之精理于天下臣雖竒之然其說不經<lb/>
未足信也至殷髙宗亦延問傅說然纔救弊未能宏逺<lb/>
自此之後殆不足稱臣每在山谷有願朝廷常恐沒代<lb/>
而不得見也豈知霑沐聖化未天天年幸得逰京師覩<lb/>
皇風親逢大聖之詔布于天下問于賢士大夫曰何道<lb/>
可以調元氣賤臣孤陋誠未足知然臣竊觀自古帝王<lb/>
<pb n="KR4h0022_WYG_674-8a"/>
問政之原備矣未有能深思逺慮卓絶今古<hi>集作古今</hi>如陛<lb/>
下者也故賤臣不勝區區願竭固陋以聞見言之雖未<lb/>
足對揚天休然或萬一有可觀者敢冒昧闕廷奏書以<lb/>
聞伏惟皇太后陛下少加察焉臣聞之於師曰元氣者<lb/>
天地之始萬物之祖王政之大端也天地之道莫大乎<lb/>
隂陽萬物之尊莫大<hi>新唐書作靈</hi>乎黔首王政之貴莫大<hi>唐書</hi>
<hi>作先</hi>乎安人故人安則隂陽和隂陽和則天地平天地平<lb/>
則元氣正矣是以古先帝代見人之通於天也天之應<lb/>
<pb n="KR4h0022_WYG_674-8b"/>
乎人也天人相感隂陽相和災害之所以不生嘉祥之<lb/>
所以作遂<hi>一作遂作</hi>則觀象於天察法於地財成天地之道<lb/>
輔相天地之宜以左右民於是養成羣生奉順天徳故<lb/>
人得安其俗樂其業甘其食美其服隂陽太和元氣以<lb/>
正天瑞降地符昇風雨以時草木不落<hi>唐書作茂遂</hi>龜龍麟<lb/>
鳳在郊藪矣洎顓頊唐虞之間不敢荒寧亦克用理故<lb/>
其書曰百姓昭明協和萬邦黎民於變時雍乃命羲和<lb/>
欽若昊天歴象日月星辰敬授人時亦能和也<hi>唐書作和之得</hi>
<pb n="KR4h0022_WYG_674-9a"/>
<hi>也</hi>至夏徳衰亡殷政微䘮桀紂昏暴亂于天道殺戮無<lb/>
罪放棄忠良遂竭天下之力殫天下之貨作為瑶臺起<lb/>
乎瓊室極荒娛之樂窮耳目之玩傾宫之女至數千人<lb/>
竒技淫巧以億萬計信巫鬼聽讒邪遂為糟丘酒池炮<lb/>
烙之刑一朝牛飲者三千人龍逢不勝其憂諫而死箕<lb/>
子不堪其憤囚為奴於是隂陽大乖<hi>唐書作乖行</hi>天地震怒<lb/>
山川鬼神發見災異<hi>唐書作發妖見災</hi>疾疫大興妖孽並作而<lb/>
桀紂不悔卒以滅亡此<hi>集無此字</hi>和之失也逮周文武創業<lb/>
<pb n="KR4h0022_WYG_674-9b"/>
順天應人誠信忠厚加于百姓徳澤休泰興乎頌聲成<lb/>
康之時刑措三<hi>唐書作四</hi>十餘年天人之道始和矣幽厲之<lb/>
末復亂厥常苛慝暴虐詬黷天地百川沸騰山冡崒崩<lb/>
人以<hi>唐書作用</hi>愁怨疾癘為作故其詩曰昊天不傭降此鞠<lb/>
凶昊天不惠降此大厲<hi>唐書作戾</hi>不先不後為瘥<hi>唐書作虐</hi>為瘵<lb/>
天地生人之理復悖於兹矣嗚呼豈不哀哉豈不哀哉<lb/>
近者有隋氏亦不克終厥初隋髙帝之有天下也以六合<lb/>
為家方將對越天人傳之萬代至煬帝承平自以貴為<lb/>
<pb n="KR4h0022_WYG_674-10a"/>
天子富有四海欲窮宇宙之觀極逰宴之樂以為人主<lb/>
之急務也於是乃鑿御渠决黄河自伊洛之間而屬之<lb/>
揚州生人之力既弊天地之藏又洩煬帝方欣然以為<lb/>
得計將後宫綵女數百千人遂泛龍舟逰三江五湖之<lb/>
間當其得意也視天下如脫屣耳其後百姓搔弊災變<lb/>
數興吏人貪暴其政日亂隂陽感怒彗孛以出煬帝不<lb/>
悟自以為天下安於泰山方率百萬之師以事遼東當<lb/>
時山東父子不得相保也天厭暴政人懐亂亡故遼東<lb/>
<pb n="KR4h0022_WYG_674-10b"/>
之役未歸而中國之難已起身死逆<hi>唐書作人</hi>手宗廟以隳<lb/>
<hi>唐書作為墟</hi>其故何哉逆天人<hi>唐書作元氣</hi>之理也是以臣每察<lb/>
天人之際觀禍亂之由跡帝王之事念先師之說昭然<lb/>
著明信不欺爾不意陛下以大聖之慮見天人之心將<lb/>
欲調元氣之綱返淳和之治自非陛下合<hi>唐書作含</hi>天地之<lb/>
徳有日月之明誰能渺然逺思欲求太和於元氣哉此<lb/>
昔日伏羲氏之所以本天人而為三皇首也愚臣暗昧<lb/>
不勝大願願陛下為大唐建萬代之策恢三聖之功傳<lb/>
<pb n="KR4h0022_WYG_674-11a"/>
乎子孫永作鴻業千百年間使繼文之主有所守也非<lb/>
甚無道不失厥嗣陛下可不務之哉臣伏見天皇大帝<lb/>
得天地之統封于太山盛徳大業與天比崇矣然尚未<lb/>
建明堂之宫遂朝<hi>唐書作享</hi>上帝使萬代鴻業今猶闕然臣<lb/>
愚意者豈非天皇大帝知陛下聖明必能起中興之化<lb/>
留此盛徳發揮陛下哉不然何所與讓而未作也今陛<lb/>
下欲調元氣睦人倫躋俗仁夀興風禮讓捨此道也于<lb/>
何理哉故臣不勝區區螻蟻之誠思願陛下念先帝之<lb/>
<pb n="KR4h0022_WYG_674-11b"/>
休意恢大唐之鴻業於國南郊建立明堂使宇宙黎元<lb/>
遐荒夷貊昆蟲草木天地鬼神燦然知陛下方興三皇<lb/>
五帝之事與天下更始不其盛哉昔者黄帝合宫有虞<lb/>
總章唐堯衢室夏后代室羣聖所以調元氣理隂陽於<lb/>
此教也臣雖未學竊嘗聞明堂之制也有天地之則焉<lb/>
有隂陽之統焉二十四氣八風十二月四時五行二十<lb/>
八宿莫不率備故順其時而為政也則風雨時寒暑平<lb/>
萬物揚茂五榖豐稔元氣不錯隂陽以和逆其時而為<lb/>
<pb n="KR4h0022_WYG_674-12a"/>
政也則水旱興疾疫起蟲螟為害霜雹成災隂陽不和<lb/>
元氣以錯故昔者聖人<hi>集有所字</hi>以為政教之大業也是以<lb/>
臣願陛下為大唐建萬代之策者意在兹乎陛下若不<lb/>
以臣微而廢其言乞以臣此章與三公九卿賢士大夫<lb/>
議之於朝<hi>集作廷</hi>儻事便於今道不逺古即請陛下徴天<lb/>
下鴻生鉅儒賢良豪俊之士博通古今皇王政理之術<lb/>
與之按周禮月令而建之臣必知天下庶人子來不日<lb/>
而成也乃正月孟春陛下乗鑾輅駕蒼龍載青旂佩蒼<lb/>
<pb n="KR4h0022_WYG_674-12b"/>
玉三公九卿賢士大夫鴻儒碩老衣冠之倫朝于青陽<lb/>
左个負斧扆憑玉几南面以聽天下之政於是遂發大<lb/>
號宣布四方各順十二月之令無敢有逆乃命太史守<lb/>
典奉法司天日月星辰之行無失經紀以初為常陛下<lb/>
遂躬籍田親蠶以勸天下之農桑養三老五更以教天<lb/>
下之孝悌明訟恤獄以息天下之淫刑除殘去暴以致<lb/>
天下之仁夀脩文尚徳以止天下之干戈察孝興㢘以<lb/>
除天下之貪吏鰥寡孤獨疲癃羸老不能自存者賑恤<lb/>
<pb n="KR4h0022_WYG_674-13a"/>
之後宫美人非三妃九嬪八十一御女之數者出嫁之<lb/>
珠玉錦綉雕琢伎巧之飾非益於理者悉棄之巫鬼淫<lb/>
祀誑<hi>唐書作營</hi>惑良人者禁殺之陛下務以至誠躬服質素<lb/>
以為天下先愚臣以為不出數年之間將見太平之化<lb/>
也天人之際既洽鬼神之望允塞然後作雅樂潔粢盛<lb/>
宗祀天皇於明堂以配上帝使萬國各以其職來祭豈<lb/>
不休哉臣伏惟陛下至徳明聖未有能越行此道者也<lb/>
故臣竊以為此化一成則人倫之道自睦刑罰之原自<lb/>
<pb n="KR4h0022_WYG_674-13b"/>
息兵革之事不興還淳之途可見仁夀禮讓稼穡農桑<lb/>
不言而自致也是以賤臣未得為陛下一二論之何者<lb/>
聖人之教在於可大可久者故臣欲陛下振領提綱使<lb/>
天下自理也然臣竊獨有私恨者恨陛下方欲興崇大<lb/>
化而不知國家太學之廢積歲月矣堂宇蕪穢<hi>唐書作皇堂埃</hi>
<hi>蕪</hi>殆無人蹤詩書禮樂罕聞習者陛下明詔尚未及之<lb/>
愚臣所以有私恨也臣伏聞天子立太學可以聚天下<lb/>
英賢為政教之首故君臣上下之禮於是興焉揖讓罇<lb/>
<pb n="KR4h0022_WYG_674-14a"/>
俎之節於此生焉是以天子得賢臣由此道也今則荒<lb/>
廢委而不論而欲睦人倫興禮讓失之於本而求之於<lb/>
末豈可得哉况君子三年不為禮禮必壊三年不為樂<lb/>
樂必崩奈何天子之政而輕禮樂哉臣所以獨竊有私<lb/>
恨者也陛下何不詔天下胄子使歸太學而習業乎其<lb/>
<hi>集作斯</hi>亦國家之大務也臣愚䝉所言事未曲盡者恐煩<lb/>
聖覽陛下恕臣昏昧請賜他日别具奏聞<lb/>
　　　論時政書<hi>睿宗景雲中</hi>　　　　　柳　澤<lb/>
<pb n="KR4h0022_WYG_674-14b"/>
頃者<hi>一有因字</hi>韋氏險詖<hi>新唐書作蠱亂</hi>姦臣同惡賞罰紊弛綱紀<lb/>
紛淪政以賄成官因寵進言正者獲戾行殊者見疑海<lb/>
内寒心實將莫救頼神祗<hi>舊唐書作明</hi>祐徳宗廟降靈天討<lb/>
有罪人心不休<hi>諸本作人用不保</hi>陛下睿謀神聖勇智聰明安<lb/>
宗廟<hi>一作社</hi>於巳危拯<hi>新唐書作振</hi>黎庶於將溺今龎眉鮐背<lb/>
歡欣踴躍望聖朝之撫輯聽聖朝之徳音今陛下蠲煩<lb/>
省徭法明徳舉萬邦愷樂室家胥慶臣又聞危者安其<lb/>
位也亡者保其存也亂者有其治也<hi>危者至理也十八字一作危者安其</hi>
<pb n="KR4h0022_WYG_674-15a"/>
<hi>位者也亂者有其治者也</hi>伏惟陛下安不忘危治不忘亂存不忘亡<lb/>
則克享天心國家長保矣<hi>一作也</hi>詩曰罔<hi>一作靡</hi>不有初鮮<lb/>
克有終伏惟陛下慎厥終惟其初非禮勿視非禮勿聽<lb/>
非禮勿言非禮勿動書曰爾<hi>一無此字</hi>惟徳罔小萬邦惟慶<lb/>
爾<hi>一無此字</hi>惟不徳罔大墜厥宗甚可畏也甚可懼也伏惟<lb/>
陛下慎之哉夫驕奢起於親貴綱紀亂於寵倖願陛下<lb/>
禁之於親貴則天下風隨<hi>唐書作隨風</hi>矣制之於寵倖則天<lb/>
下法明矣詩云刑于寡妻至于兄弟以御于家邦若親<lb/>
<pb n="KR4h0022_WYG_674-15b"/>
貴為之而不禁寵倖撓之而見從是政之不行令之不<lb/>
一則姦詐斯起暴亂生焉雖嚴刑峻政朝戮<hi>新唐書作施</hi>暮<lb/>
戮而法不行矣<hi>十四字一作雖嚴刑制戮而法不行矣</hi>縱陛下親之愛之<lb/>
莫若安之福之寵祿之過罪之漸<hi>新唐書作階</hi>也非安之也<lb/>
驕奢之淫危之本<hi>新唐書作梯</hi>也非福之也前事不忘後之<lb/>
師也伏惟陛下精<hi>新唐書作敷</hi>求俊哲<hi>新唐書/有使字</hi>朝夕納諫<hi>一作</hi>
<hi>誨</hi>縱有逆于耳謬于心者無速之以罰姑籌之以道省<lb/>
于厥躬雖木樸妄誤<hi>唐書作忌忤一作忌諱</hi>願恕之以直用開諫<lb/>
<pb n="KR4h0022_WYG_674-16a"/>
諍之路也或有順於耳便於身者無急之以賞當求諸<lb/>
非道稽之典訓其不叶於徳必寘之以法用杜側媚之<lb/>
行也有進<hi>一作羞</hi>淫巧於陛下者遽黜之則淫巧息矣有<lb/>
進忠讜於陛下者遽賞之則忠讜進矣臣又聞生於富<lb/>
者驕生於貴者傲石碏曰臣聞愛子教之以義方弗納<lb/>
于邪驕奢淫逸所自邪也書曰罔淫於逸罔逰於樂穆<lb/>
王有命曰實頼前後左右有位之士繩愆糾謬格其非<lb/>
心今儲宫肇建王府初<hi>新唐書作復</hi>啓至於僚友必惟妙擇<lb/>
<pb n="KR4h0022_WYG_674-16b"/>
今驕奢之後流遁未變慢逰之樂餘風或存夫小人弄<lb/>
臣易合於意竒伎淫巧多適於心臣恐狎於非徳滋為<lb/>
奢怠書曰慎簡乃僚無以巧言令色便僻側媚其惟吉<lb/>
士僕臣正厥后克正僕臣諛厥后自聖伏願採温良博<lb/>
聞之士恭儉忠鯁之人任用<hi>一無用字</hi>以為東宫及諸王府<lb/>
官仍請東宫量署拾遺補闕之職令朝夕講論出入侍<lb/>
從受以訓誥交修不逮臣又聞馳騁畋獵令人心<hi>諸本無心</hi>
<hi>字</hi>發狂名教之中自有樂地承前貴戚鮮克由禮或打<lb/>
<pb n="KR4h0022_WYG_674-17a"/>
毬擊皷比周伎藝<hi>一作術</hi>或飛鷹奔犬盤逰藪澤此甚為<lb/>
不道非進徳修業之本也書曰内作色荒外作禽荒又<lb/>
曰無若丹朱傲惟慢逰是好朋淫于家用殄厥世伏惟<lb/>
陛下誕降謀<hi>一作謨</hi>訓敦勸學業示之以好惡陳之以成<lb/>
敗以義制事以禮制心圖之於未萌慮之於未有則福<lb/>
遐祿厚<hi>一作福禄常享</hi>與國並休矣臣又聞富不與驕期而驕<lb/>
自至驕不與罪期而罪自至罪不與死期而死自至信<lb/>
明語可誡之矣<hi>一作信矣斯語明哉至誡</hi>頃者韋庶人安樂公主武<lb/>
<pb n="KR4h0022_WYG_674-17b"/>
延秀等可謂貴矣可謂寵矣權侔人主威震天下然怙<lb/>
侈滅徳神怒人棄豈不謂愛之太極富之太多不節之<lb/>
以禮不防之以法終轉吉為凶變吉<hi>一作福</hi>為禍諺曰千<lb/>
人所指無病自死不其然歟書曰殷鑒不逺在彼夏王<lb/>
今陛下何勸之<hi>諸本無之字</hi>豈非皇祖謀訓之則也今陛下<lb/>
何懲之<hi>諸本無之字</hi>豈非中宗<hi>一作孝和</hi>寵任之甚也禮曰愛而<lb/>
知其惡憎而知其善可不慎哉夫寵愛之心人則不免<lb/>
<hi>一作則不能免</hi>去其太甚閑之禮節適則可矣今諸王公主駙<lb/>
<pb n="KR4h0022_WYG_674-18a"/>
馬亦陛下之所親愛也驕狂<hi>二唐書作矯枉</hi>之道在於厥初鑒<lb/>
戒之義其則不逺使觀過務善居寵思危庶夙夜惟寅<lb/>
聿脩厥徳經曰在上不驕髙而不危所以長守貴也制<lb/>
節謹度滿而不溢所以長守富也富貴不離其身然後<lb/>
能保其社稷書曰制官刑警于有位敢有恒舞于宫酣<lb/>
歌于室時謂巫風敢有徇<hi>一作殉</hi>于貨色恒于逰畋時謂<lb/>
淫風敢有侮聖言逆忠直逺耆徳比頑童時謂亂風惟<lb/>
兹三風十愆卿士有一于身家必䘮邦君有一于身國<lb/>
<pb n="KR4h0022_WYG_674-18b"/>
必亡甚可畏也甚可懼也伏惟陛下必察而明之必信<lb/>
而勸之有奢僭驕怠者削其禄封有樸素脩業者錫以<lb/>
車<hi>唐書作紳</hi>服以懲<hi>諸本作朂</hi>其非心使奉其命無使乆而忽之<lb/>
無使逺而墜之臣聞非知之難<hi>一作知之非艱</hi>行之惟難<hi>一作艱</hi>
又曰常厥徳保厥位厥徳匪常九有以亡伏惟陛下慎<lb/>
之哉前車之覆實惟明證先王之訓誡<hi>一作可</hi>以終吉若<lb/>
陛下奉伊尹之訓崇傅說之命不作無益不啓私門刑<lb/>
不差賞不濫則惟徳是輔惟仁<hi>二唐書作人</hi>之懐天祿永終<lb/>
<pb n="KR4h0022_WYG_674-19a"/>
景福是集儻陛下忽<hi>唐書作忘</hi>精一之徳開恩倖之門爵賞<lb/>
有差刑罰無當則忠臣正士亦不復談矣<lb/>
　　一作皆唐文粹<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_674-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百七十五<lb/>
</p>
<p>
</p>
  </div>
</body>
</text>
</TEI>
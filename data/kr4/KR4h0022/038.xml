<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三十八</head>
    <p>
<pb n="KR4h0022_WYG_038-1a"/>
欽定四庫全書<lb/>
　文苑英華巻三十八　　　宋　李昉等　編<lb/>
　水七<lb/>
　　氷賦二首　　　　　氷泉賦一首<lb/>
　　初日照氷池賦一首　氷池照寒月賦二首<lb/>
　　氷將釋賦一首　　　氷泮曲池賦一首<lb/>
　　履春氷賦一首<lb/>
　　　氷賦　　　　　　　　　　陸　環<lb/>
<pb n="KR4h0022_WYG_038-1b"/>
大哉洪鈞賦象觸類而生或分氣四序配位五行惟彼<lb/>
氷之堅質包履霜之漸成夫其體含上善色侔晴雪妍<lb/>
媸自明表裏虚澈原其物也則昏危應位覘其時也則<lb/>
𤣥㝠御節隂氣盛陽晶㓕殺氣鴻洞嚴飇栗烈當此時<lb/>
也何水不凝何潭不結瞻山則萬壑俱閉歸海則百川<lb/>
潜泄諒造化之自然羗難得而備說佳其空冷愈堅風<lb/>
凄益壯汗漫稜層委積亭嶂交河則戰士加守合浦乃<lb/>
漁人迷望况乎天道無私所應多姿雲禽下覆彰后稷<lb/>
<pb n="KR4h0022_WYG_038-2a"/>
之聖德泉魚出躍表王祥之孝思然而題周官順時令<lb/>
皎皎雪聚皚皚山淨盤重澗而疑璧瀉圓池而若鏡與<lb/>
海鏡而混輝將玉壺而相映何層氷峩峩形埋奔浪勢<lb/>
壓衝波坎位臨時則慎於馬窟離光再誕示合於滹沱<lb/>
豈直若斯而已哉固見羙於將來其藏之也黒牡秬黍<lb/>
以享候其出之也桃弧棘矢以除災取順則人不夭札<lb/>
用逆則時多震雷故以北陸而收西陸將啓冬鑒秋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
識寒暑之情大盤夷盤表君臣之禮徒觀其謙也每避<lb/>
<pb n="KR4h0022_WYG_038-2b"/>
燥而就濕其讓也亦背陽而向隂偉何㸃之入喻著豳<lb/>
詩而見欽皎爾自安同逹人之守節渙乎將觧若天道<lb/>
之無心故先賢取危於履薄作戒於臨深或曰衆雖類<lb/>
而多名曷方兹而至妙明隂陽之本爲適時之要可以<lb/>
羞之於王公可以薦之於宗廟儻水鏡之一察猶希暫<lb/>
於廻照重曰深山窮谷凌人鑿頒賜從來天下聞別有<lb/>
川池捐棄者終思采斵獻明君<lb/>
　　　第二　　　　　　　　　　劉長卿<lb/>
<pb n="KR4h0022_WYG_038-3a"/>
水無心而清氷虚已而明始則同體終然異名水之動<lb/>
我變以静水之柔我變以貞任方圓而能處其順在高<lb/>
下而不失其平北陸初凝結而爲氷東方始起融而爲<lb/>
水與時消息<hi>一作合散</hi>隨物行止水也不<hi>一作莫</hi>知其所然氷<lb/>
也不知<hi>一作莫分</hi>其所以何推運而有恒乃忘情而合理觀<lb/>
乎外示貞堅内含虚澈<hi>一作澄澈</hi>無受染以<hi>一作無染塵能</hi>保其素<lb/>
無<hi>一作不</hi>納汙以<hi>一作/能</hi>全其㓗比玉而白不爲蠅玷<hi>一作㸃</hi>
比月而明不爲蟾缺瓊樹色奪瑶池光發變寒日<hi>三字一作</hi>
<pb n="KR4h0022_WYG_038-3b"/>
<hi>寒日爲</hi>之清瑩帶隂天<hi>一作隂天爲</hi>之肅殺爰自止水遍於山<lb/>
<hi>一作大</hi>川山<hi>一作萬</hi>穴俱閉長波寂然皎皎彌靜峩峩遠連<lb/>
如雪覆地若雲被<hi>一作披</hi>天雲之凝兮佇長風而可掃<hi>一作</hi>
<hi>拂</hi>雪之積兮向太陽而莫全豈同夫氣之所感物莫能<lb/>
遷勁飇夕寒我力増壯晴<hi>一作愛</hi>景朝暖我心<hi>一作力</hi>猶堅<lb/>
其堅伊何履霜斯至其薄伊何臨泉是畏君子用之以<lb/>
馴致其道覩之而不驕於貴<hi>一有者也二字</hi>二之日始鑿命虞<lb/>
官三之日始納享司寒<hi>一有四之日三字</hi>天子陳禮容賦豳風<lb/>
<pb n="KR4h0022_WYG_038-4a"/>
大啓氷室獻於王宫氣肅雲陛寒生衮龍闢九門於月<lb/>
下列千官於鏡中頒聚<hi>一作衆</hi>位取飲以受命御至尊得<lb/>
象於朝宗若君莫之求臣莫之見則深山窮谷詎可得<lb/>
而加薦苟藏之不周用而不徧則災霜害雹如有待而<lb/>
爲變人或愛我<hi>二字一作好下同</hi>清人或愛我凈既㓗其跡亦<lb/>
堅<hi>一作虚</hi>其性水之氷生於寒人之氷生<hi>一作/出</hi>於正無<hi>一作</hi>
<hi>不</hi>棄其道吾將何病　　　凢一作皆集本<lb/>
　　　氷泉賦<hi>以應陽氣而發蒙爲韻</hi>　　　　陳廷章<lb/>
<pb n="KR4h0022_WYG_038-4b"/>
衆潤將行一陽初勝剛柔合德逺近潜應動能依節自<lb/>
契周書之言流未入淇豈若衞詩之興時也蓋氷填井<lb/>
甃日冷池塘蹔無聲於短景終有騖於靈長於是微消<lb/>
涸沍稍變潜藏既聞乎下能順上豈聞乎隂不承陽深<lb/>
且異於潢汙孰云咸竭用堪和於酒醴誰見必香居壅<lb/>
鬱而將聽聲潺湲而尚未雖幽深之可則終逺大而爲<lb/>
貴未知所適願添滄海之流必得其宜無俟黄鍾之氣<lb/>
㶑灔如彼清泠注兹其道也誠於逺矣其深也可以述<lb/>
<pb n="KR4h0022_WYG_038-5a"/>
而望朱夏而龍文生定四時而不惑當𤣥冬而麈角觧<lb/>
後五日以爲期暗漾懷珠之媚潜抽潄玉之姿鄙借勢<lb/>
而爲瀾每遇秋風之冽冽待流聲而觧凍必由春日之<lb/>
遲遲全其性以守柔相其時而忽越思玉溜之纔吐若<lb/>
岷江之初發出陽岸之下潜潤澗毛涌隂溪<hi>一作凌</hi>之中<lb/>
輕摇石髪决諸可見其澹淡冽彼詎同夫汨滑兾雷驚<lb/>
之蟄猶若陸沉當治<hi>疑</hi>理之時不虞乾没當今化源畢<lb/>
啓時令皆同覩陽光之下逹昭帝澤之潜通浮帶地之<lb/>
<pb n="KR4h0022_WYG_038-5b"/>
功暫留坎窞運知天之德終異童蒙儻或導於外發其<lb/>
中冀有禆於江漢得流善於無窮<lb/>
　　　初日照氷池賦<hi>以鮮彩明澈寒光入座爲韻</hi>馮宿<lb/>
日生東方氷滿池塘以涸沍之寒質承亭曈之曉光其<lb/>
象斯㓗其容可閱炳爾昭渙朗然澄澈可愛之德已聞<lb/>
左氏之經如履之心更憶詩人之說即合體而光輝且<lb/>
負暄而昭晰全嗤嶺北之梅詎比墻隂之雪美其林煙<lb/>
早晴寰宇凄清池有水兮氷合天無雲兮日明凝隂尚<lb/>
<pb n="KR4h0022_WYG_038-6a"/>
積暖氣潜盈淋漓兮向陽和而未泮皎㓗兮覩津潤之<lb/>
將生所謂當此嚴景昭兹陽彩上下相融貞明共在斯<lb/>
乃元化所結𤣥功不宰日有曜而必臨氷無心而有待<lb/>
不然何大明兮方懸凝質惟堅斜景自高而來照素耀<lb/>
相向而俱妍曲岸増媚平沙更鮮豈西陸之中候朝覿<lb/>
而方出東海之上泮隂火之潜然是知清興攸集氛埃<lb/>
不入隨陽而孤鴈初飛向暖而羣鷗乍立且日者分乎<lb/>
兩曜氷者生乎沍寒既清貞而可賞信温煦之咸懽足<lb/>
<pb n="KR4h0022_WYG_038-6b"/>
使勵志求鑒探幽就觀何必挹瓊漿於丹竈思夕露於<lb/>
金盤曷若色映朝户光陵曉座氷生池上豈羡玉壺之<lb/>
明日下池中全遇隙駒之過聊賦之以體物庶同白雪<lb/>
之難和<lb/>
　　　氷池照寒月賦<hi>以寒净光㓗瑩心目爲韻</hi>　林　藻<lb/>
瑶池洞澈兮堅氷始攅𤣥天皎皛兮皓月初團氷含虚<lb/>
以凄冷月委照而光寒既合體以凝質故清輝而可觀<lb/>
爾其氣肅而勁色虚而净俯視則湛若玉壺仰觀則爛<lb/>
<pb n="KR4h0022_WYG_038-7a"/>
如金鏡履之者可以慎其矩歩翫之者可以滌其情性<lb/>
嘉乎清熒旁逹曈曨交映間樓臺則素色彌分出河漢<lb/>
則清光寥夐良吏觀我以思飲墨客覽我以興詠懿夫<lb/>
鑒照無隠盈積有方纎埃翳而必見衆象照而難藏晃<lb/>
兮奕奕耀兮彰彰奪銀河之曉色掩水鏡之秋光于時<lb/>
羣動已息寒夜未央㣲雲度月以澹蕩細影拂池而悠<lb/>
揚晶耀兮環林之際朗練兮孤亭之旁月周天兮有虧<lb/>
池擁氷兮難决月在則光瑩月沉則光㓕彼氷也非無<lb/>
<pb n="KR4h0022_WYG_038-7b"/>
自然之色我取映月而増㓗此月也非無自然之光我<lb/>
取籠氷而加澈斯乃以凈臨凈不瑩自瑩精氣交而上<lb/>
浮光彩融而入暝夫如是至人遇之而暢襟貪夫對之<lb/>
以勵心豈徒皎皎然罔象烱烱爾照臨而已哉向若月<lb/>
隠西峯氷藏深谷焉得觧吾人之昏滯恱志士之心目<lb/>
　　　第二<hi>同前韻</hi>　　　　　　　　王履貞<lb/>
至矣哉𤣥冬之季兹池可觀臨方塘而霜容既肅照圓<lb/>
月而素色兼寒凝爲水碧浄若琅玕廹而窺乍驚飛於<lb/>
<pb n="KR4h0022_WYG_038-8a"/>
繞鵲俯而察寧失顧於廻鸞若乃日暮雲晴蒼然色正<lb/>
水彩旁射蟾輝下映的皪兮地布明璫曈曨兮天垂朗<lb/>
鏡則雖隨侯之珠皎而㓗和氏之璧光且浄曷比夫動<lb/>
資文士之興載恱吾人之性觀夫寒空若晝清漏且長<lb/>
透珠簾而庭户増媚浮玊樹而園林借芳攬之則無誠<lb/>
偶形於顧兎視之若有徒積素於飛霜故能㓗通宵之<lb/>
寒氣凝徹底之清光既而空色相鮮餘華昭晣嚴風吹<lb/>
而不散沍隂生而轉潔偏使閨婦増思征人愴別望隴<lb/>
<pb n="KR4h0022_WYG_038-8b"/>
上之嬋娟怨池中之凛冽又能使空門禪客除昏滌暝<lb/>
對之而虚白生襟觀之而神形自瑩嗟乎時之革物物<lb/>
感人心俾閒放者取而適性勤苦者對以愁吟則知氷<lb/>
月之宜靡極沿變之趣彌深原夫幽院添池晴峯繞竹<lb/>
幾處堪賞千般寓目加之以清氷素魄復何媿深山窮<lb/>
谷佇月令之必賦冀同出乎西陸<lb/>
　　　氷將釋賦<hi>以和風既至遲日初臨爲韻</hi>　　侯　喜<lb/>
春入寒水氷驚淺潯照遲遲之早陽色將無定度習習<lb/>
<pb n="KR4h0022_WYG_038-9a"/>
之回吹勢欲難任渙若分彩濡如在隂如應勾芒之節<lb/>
將成老氏之心非其漸焉何以知仁氣之徐至不曰釋<lb/>
也何以表陽光之有臨稍露沙痕似分苔翠在形開而<lb/>
可觀因罅發而増媚動其中矣將有日而然開必先焉<lb/>
若知風之自澹引晴色洞含春意曩之能久曽殊見晛<lb/>
而流今則不堅轉失履霜之至當嵗華之既好變水緑<lb/>
之云初暗轉而光摇已薄輕流而影動惟虚觀夫宵以<lb/>
涆涆晝必徐徐净以當融稍驚北徂之雁輕而未散猶<lb/>
<pb n="KR4h0022_WYG_038-9b"/>
觀上越之魚如此則消積凍發㣲波西陸當出東風已<lb/>
和湛兮而平劔開幽匣黙然而運雲歛晴河方催皚皚<lb/>
之白漸㓕昭昭之多則知道貴無質我之釋兮以日不<lb/>
徐不疾與真源匹政尚得中我之釋兮以風洩洩融融<lb/>
與皇澤同事有可貴用非可既懼乎裂尚保質於地寧<lb/>
就其流始收光於神氣潰然當觧熙哉此時幸照臨之<lb/>
必及豈開泮之云遲日已不寒正難於鳥覆數當有盡<lb/>
轉使於蟲疑吾亦慕斯氷之不擇不知所以裁之<lb/>
<pb n="KR4h0022_WYG_038-10a"/>
　　　氷泮曲池賦<hi>以春日風暖之候爲韻</hi>　　王　起<lb/>
𤣥英變律青陽報春伊曲沼之方燠始氷泮於斯辰北<lb/>
陸初凝惜峩峩而色閉東風忽觧驚片片之光新所以<lb/>
將延軒騎稍媚咸秦散亂瓊岸離披玉津開碧潭之漾<lb/>
漾如白石之磷磷豈必積窮谷而與競塞長河而見倫<lb/>
則知煦嫗有待沍寒無必將辭烈烈之風漸映遲遲之<lb/>
日或竹破而瓦裂或鏡華而玉質帶宿草而猶霑添新<lb/>
泉而更溢小大惟錯方圓不一臨深之戒稍窺履薄之<lb/>
<pb n="KR4h0022_WYG_038-10b"/>
危漸失蠶之績也必見其淪胥鯉或感焉匪勞於剖出<lb/>
璀錯騰外淋漓積中隨波響激遵渚光融下魚竿而不<lb/>
隔泛仙舟而已通渙渙初流自同夫溱水沖沖罔鑿奚<lb/>
取於豳風是知氷在池而合散池與氷而虚滿腹堅難<lb/>
俟於星廻磔裂必因乎風暖皎潔不私清明在兹殊玉<lb/>
壺而覩止異凌室而藏之䑕無德而潜伏狐由是而决<lb/>
疑和而不同始堅然而固節積而能散終渙爾以隨時<lb/>
客有覽名都之秀盼廻塘之溜知迷津而可通在觧凍<lb/>
<pb n="KR4h0022_WYG_038-11a"/>
之斯候<lb/>
　　　履春氷賦<hi>以戒慎之心如履氷上爲韻</hi>　　陳　岵<lb/>
履道有本戒之在氷毎翹翹於進守如凛凜之不勝累<lb/>
足有懼旁行可矜識安危之在德豈顛越之或承不敬<lb/>
其心敢徴所以本之於有既漸乎履霜戒在不虞罔輕<lb/>
於狎水方保心於慎獨焉敢測乎涯涘人之所畏豈造<lb/>
次而可忘道之將行非中和而勿履敗或聞於旋踵義<lb/>
無輕於舉趾不處其薄君子之行固然若居下流詩人<lb/>
<pb n="KR4h0022_WYG_038-11b"/>
之戒深矣其始也陽律掩耀隂飇戒時因潤下而生德<lb/>
由寒沍以成姿皎若澄虚而體合上善𡨕然沉響而跡<lb/>
不能欺苟戒之而不履是以履之而不疑事異渉溱匪<lb/>
裳之褰也德猶如羽知行可蹈之則知視險無必素誠<lb/>
可諒罔違日慎之心無易春氷之上投足而衆流不測<lb/>
委順而中懷是廣惄焉如𢷬知大患之在躬生也若浮<lb/>
敢慿虚而用壯孰曰堅乎匪同介如結寒波而暫聚湛<lb/>
清質以含虚怳若有亡似乘空於月宇退然如失猶奉<lb/>
<pb n="KR4h0022_WYG_038-12a"/>
身於玉除且異夫莫來莫徃何遵於匪疾匪徐必若懷<lb/>
以勵貪飲以明信如臨之戒如履之慎則知水德可保<lb/>
氷力可任匪氷不薄匪水不深彼之蹈者委乎足我之<lb/>
蹈者本於心又焉能料其薄厚而計於升沉則執德罔<lb/>
愆持危不戒意平澹之可翫在清夷之可懷豈知蹈之<lb/>
有道行之在德而忽乎淪溺之敗<lb/>
　<lb/>
　<lb/>
<pb n="KR4h0022_WYG_038-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百四</head>
    <p>
<pb n="KR4h0022_WYG_703-1a"/>
欽定四庫全書<lb/>
　文苑英華巻七百四　　　宋　李昉等　編<lb/>
　文集六<lb/>
　　徐泗濠節度使張公集序一首<lb/>
　　兵部郎中楊君集序一首<lb/>
　　比部郎中崔君集序一首<lb/>
　　宗元先生吳尊師集序一首<lb/>
　　穆公集序一首　　　　西漢文類序一首<lb/>
<pb n="KR4h0022_WYG_703-1b"/>
　　楊評事集序一首<lb/>
　　　徐泗濠節度使贈司徒張建封文集序<lb/>
　　　　　　　　　　　　　　　權德輿<lb/>
昔有虞以濬哲文明理天下故有諧八音陳九德賡歌<lb/>
康哉之臣周宣王修文武之業以開中興故有歌蒸人<lb/>
賦韓奕清風大雅之什春秋之際諸侯列<hi>集有卿字</hi>大夫感<lb/>
物造端能賦可以圖事稱詩可以諭志然則元侯宗工<lb/>
作為文章本於王化繋於風俗亦其志氣之所發也司<lb/>
<pb n="KR4h0022_WYG_703-2a"/>
徒諱建封南陽人簡亷䟽逹信厚誠直秉公可大以禮<lb/>
義為干櫓非道不䖏視圭組猶稊稗以褐衣寛博<hi>集作褐冠</hi>
<hi>博帶</hi>游於京師當時賢公名卿盛服先王之倫皆迎門締<lb/>
交就義若渇賛師律於盟津大鹵二府由察視主柱下<lb/>
方書朝廷以州部要害選難符守歴巴陵陟夀春婪婪<lb/>
反虜<hi>集作慮非</hi>壤地相接衆寡懸絶物情不交<hi>集作支</hi>斬其使<lb/>
者以狥傳首於行在所屏翰淮海我為金湯選蠕觀望<lb/>
者皆革心服義而東夏安矣加地進禄察亷三郡<hi>文粹作都</hi>
<pb n="KR4h0022_WYG_703-2b"/>
授鉞貞師莅於徐方就加六職端右之任追命三公論<lb/>
道之秩其始終艱貞光大也如是昔左丘明載單襄公<lb/>
之言曰忠文之實也智文之輿也仁文之愛也義文之<lb/>
制也則司徒嚮時之大忠明智戴仁抱義皆推本乎斯<lb/>
文然後足言足志踐履章灼故其辨古人心源定是非<lb/>
於羣疑之下則韓君别録痛詆時病以發舒憤懣則投<lb/>
元杜諸宰相書其餘賛勲閥<hi>文粹作伐</hi>表丘隴銘噐叙事放<lb/>
言詣理皆與作者方駕而歌詩特優有仲宣之氣質越<lb/>
<pb n="KR4h0022_WYG_703-3a"/>
石<hi>缺</hi>之清㧞如雲濤溟漲浩濛無際而天琛夜光往往<lb/>
在焉其入覲也獻朝天行一篇因喜氣以攄肝膈覽其<lb/>
詞者見公之心焉其還鎮也德宗皇帝紓天文以送别<lb/>
湛思異倫輝<hi>文粹作耀</hi>動中朝至於内廷錫宴君唱臣和皆<lb/>
酌六義之英而為一時之盛夫文之病也或牽拘而不<lb/>
能騁或奔放而不自還公則財成心匠<hi>文粹作切近</hi>揮斥細<lb/>
故英華感槩卓爾其宏大析理研㡬泊然其精㣲全才<lb/>
逸氣與勲力相宣<hi>集作直</hi>盡在是矣公之理也徐人冝之<lb/>
<pb n="KR4h0022_WYG_703-3b"/>
故尚書克家纂業用嗣厥服猶鮑氏之居司𨽻鄭人之<lb/>
賦緇衣大君推恩善善春秋之義也永懐先志乃集遺<lb/>
文以德輿甞承司徒之懽表列編次凡二百三十篇承<lb/>
詔作序是用拜君命之辱而不敢讓云<lb/>
　　　兵部郎中楊君集序<lb/>
周家忠厚文章備乎二代先師有郁郁之歎故周任史<lb/>
克仍叔吉甫之倫生焉漢氏剗煩苛𢎞利澤訓辭深厚<lb/>
議論宏大故賈誼揚雄司馬遷相如之才出焉唐興㡬<lb/>
<pb n="KR4h0022_WYG_703-4a"/>
二百歳紹聞<hi>集無聞字</hi>周漢之逸軌以人<hi>集無人字</hi>文華國猶雲<lb/>
漢之為章于上江漢之為紀于下九功成焉百度貞焉<lb/>
王澤浹洽故斯文煥發秉筆之士皆欲泝末流而挹清<lb/>
源㧞埃<graphic n="KR1881" url="https://raw.githubusercontent.com/kanripo/KR-Gaiji/master/images/KR1881.png" mimeType="image/png"/>而棲顥氣至若詞合雅言中倫䟽通而不流<lb/>
博富而有節潔静夷昜得其英華者其𢎞農楊君歟君<lb/>
諱凝字懋功孝弟純懿中和特立早歳違難於江湖間<lb/>
與伯氏嗣仁叔氏恭履修天爵振儒行東吳賢士大夫<lb/>
號為三楊易象之懿文孔門之言詩皆生知之舉進士<lb/>
<pb n="KR4h0022_WYG_703-4b"/>
甲科賢公交辟典<hi>集作由</hi>校秘書四遷至冠柱後惠文徴<lb/>
拜右<hi>集作左</hi>史歴司封員外右<hi>唐書集本作左</hi>司郎中不附離權<lb/>
右陰為所中以其<hi>集作介</hi>外相師律非君莫可他日計事<lb/>
如京師復命於梁㑹其帥既歿軍司馬代之詔未下兵<lb/>
火氣燄殺人以逞明神佑善獨脫死地中貴人持尺一<lb/>
詔書徴還燕居四年不交人事磅礴三古推明六義措<lb/>
跡愈退而屬詞愈精時恭履捐館一紀君與嗣仁倍手<lb/>
足之愛壬午歳嗣仁以中執法亷湘中七郡風俗君起<lb/>
<pb n="KR4h0022_WYG_703-5a"/>
家為兵部郎中伯仲昌大輝華中外方將乗迅颷摩赤<lb/>
霄極文采之用為太平嘉瑞恊書命於謨訓薦聲詩於<lb/>
郊廟命屈其才末如之何君甞以為尚氣者或不能精<lb/>
宻言理者或不能彪炳鏤蒸彛景鐘與縁情比興者或<lb/>
不能相為用仲宣體弱公幹未遒才難而力不足從古<lb/>
所病故懋功於六經百氏之中如良金巧冶鍛鍊在手<lb/>
而又弛扄防墮約束恬然而據上游坦然而蹈中行其<lb/>
叙事推理况<hi>集作伉</hi>今据古多而不煩簡而不遺彌綸條<lb/>
<pb n="KR4h0022_WYG_703-5b"/>
鬯無入而不自得所著文一百四十餘篇歌詩倍之皆<lb/>
天球大圭竒采逸響不待數珩璜珮玦之目然後知其<lb/>
妙噫自天寳巳還操文柄而爵位不稱者德輿先大夫<lb/>
之執曰趙郡李公遐叔河南獨孤公至之狎主時盟為<lb/>
詞林龜龍止於尚書郎二千石屬者亡友安定梁肅寛<lb/>
中平夷朗暢傑邁間起博陵崔鵬元翰博厚周宻精醇<lb/>
不雜二君者雖甞司宻命裁賛書而終不越於諌曹計<lb/>
部今懋功亦以中兵下大夫奄忽不淑豈造物者不與<lb/>
<pb n="KR4h0022_WYG_703-6a"/>
其全歟復舛錯歟此吾徒故人所以索然出涕而有百<lb/>
身之痛也嗣仁類其文為二十篇<hi>集作編</hi>緘詞甚哀猥見<lb/>
授簡以德輿早辱厚善忘其不能其代德家法與踐履<lb/>
始中終之說嗣仁刻石紀墓既詳言矣徒采其述作大<lb/>
㫖直書以綴于篇<lb/>
　　　比部郎中崔君元翰集序<lb/>
易賁之彖曰觀乎人文以化成天下故闕里之四教門<lb/>
人之四科未有遺文者荀况孟軻修道著書本於仁義<lb/>
<pb n="KR4h0022_WYG_703-6b"/>
經術之枝𣲖也迨夫騷人怨思之作游士從衡之論刺<lb/>
譏捭闔文憲陵夷至漢廷賈誼劉向班固揚雄司馬遷<lb/>
相如之倫欝然復興有古風烈然則文之用也横三才<lb/>
之中經紀事物<hi>集作萬事</hi>章明統類不可已也殷之三說命<lb/>
周之命君陳君牙楚射父之訓詞鄭東里之潤色天子<lb/>
諸侯名<hi>集作告</hi>命之文也張老之輪奐史克之駉駜吉甫<lb/>
之清風伯喈之無愧賢士大夫頌述之文也至若夫子<lb/>
紀延陵墓叔向寓子産書董仲舒射䇿書天人相與之<lb/>
<pb n="KR4h0022_WYG_703-7a"/>
際阮元瑜書記翩翩之任觸類滋多非文不彰後之人<lb/>
力不足者詞或侈靡理或底伏文之難能也如是博陵<lb/>
崔君元翰東漢濟北相長岑令之後也曽祖某濟州刺<lb/>
史祖某鳯閣舍人考某以經明歴衛州汲縣尉虢州湖<lb/>
城縣主簿親歿遂不復仕探古先㣲言著尚書演範周<lb/>
昜忘象及三國春秋幽觀之書門人諸儒昜其名曰貞<lb/>
文孝父君紹文宗雕龍之慶究貞文法義之學潔亷清<lb/>
方敦直莊明博見強志不取合於俗黙而好深湛之思<lb/>
<pb n="KR4h0022_WYG_703-7b"/>
舒而為彬蔚之文師遵六籍磅礴二漢不為物遷不為<lb/>
波流初閉<hi>文粹作間</hi>闗隠約於河朔之間年殆知天命甫與<lb/>
計偕至京師洎博學宏詞直言極諌凡三登甲科名動<lb/>
天下初自典校秘書連辟汧公北平王二司徒府管奏<lb/>
記之職歴太常寺恊律郎大理評事錫以命服登朝廷<lb/>
<hi>文粹無廷字</hi>為太常寺博士禮部員外郎貞元七年春轉職<lb/>
方員外郎知制誥八年終罷為比部郎中十一年夏感<lb/>
疾不起其夀四百甲子其文若干篇閎茂博厚菁華縝<lb/>
<pb n="KR4h0022_WYG_703-8a"/>
宻足以希前古而聳後學記<hi>文粹作紀</hi>循吏政事則房栢鄉<lb/>
碣孫信州頌叙守臣勲烈則黎陽城碑劉幽求<hi>文粹作州</hi>神<lb/>
道碑表宗工賢人兆域則李太師梁郎中誌文撰門下<lb/>
<hi>集作撰門中</hi>德善則貞文孝父誌碣二銘攄志氣以申感槩<lb/>
則與李都統及三<hi>文粹作二</hi>從事書纂<hi>文粹作詮</hi>桑門心法則大<lb/>
覺禪師碑推人情以陳聖德則請復尊號表鋪陳理道<lb/>
則有制䇿藻潤王度則有詔誥嚮所叙詩書說命駉頌<lb/>
而下君皆索其粹精故能度越倫類有聲名於代其他<lb/>
<pb n="KR4h0022_WYG_703-8b"/>
詩賦賛論銘誄序詔等合為三十巻如黄鍾玉磬𢎞<hi>文粹</hi>
<hi>作琮</hi>璧琬琰奏於懸間列在西序其彰彰者雖漢庭諸公<lb/>
不能加也無溢言曼辭以為夸大無謟笑柔色以資孟<lb/>
晋勁<hi>集作婞</hi>直而不能屈已清剛而不能容物孤<hi>文粹作介</hi>特<lb/>
寡徒晩逹中廢斯亦命之所賦也德輿蚤<hi>文粹作昔</hi>歳與君<lb/>
遊於<hi>集無於字</hi>江湖間又接武侍從登文石之陛常所論著<lb/>
偹探簡編君之孤某既除䘮泣捧遺文見咨序引故如<lb/>
其篇第直書以冠之云爾<hi>文粹無爾字</hi>
<pb n="KR4h0022_WYG_703-9a"/>
　　　中嶽宗元先生吳尊師集序<lb/>
道之於物無不由也無不貫也而况本於𤣥覧發為至<lb/>
善言而藴道猶三辰之麗天百嘉之麗地平夷章大恬<lb/>
淡温粹飄飄然軼八紘而泝三古與造物者為徒其不<lb/>
至者遣言則華渉理則泥雖辨麗可嘉采真之士不與<lb/>
也宗元先生吳君其知言者歟先生諱筠字貞節華隂<lb/>
人生十五年篤志於道與同術者隠於南陽倚帝山閎<lb/>
覽古先遐蹈物表芝耕雲卧聲利不入天寳初𤣥纁鶴<lb/>
<pb n="KR4h0022_WYG_703-9b"/>
版<hi>一作書</hi>徴至京師用希夷啓沃脗合𤣥聖請度為道士<lb/>
宅於嵩丘乃就馮尊師齊整受正法初梁貞白陶君以<lb/>
此道授昇𤣥王君自王君至先生凡五代矣皆以隂功<lb/>
救物為王者師十三年召入大同殿尋又詔居翰林𤣥<lb/>
宗在宥天下順風所嚮乃獻𤣥綱三篇優詔嘉納志在<lb/>
遐舉累章乞還以禽魚自况藪澤為樂得請未㡬盗泉<lb/>
汙于三川羽衣虚舟泛然東下棲匡廬登㑹稽浮淛河<lb/>
息天柱隠機埋照順吾靈龜有時放言以暢天理且以<lb/>
<pb n="KR4h0022_WYG_703-10a"/>
園公歌詠於紫芝𢎞景怡說於白雲故屬詞之中尤工<lb/>
比興觀其自古王化詩與大雅吟歩虚詞遊仙雜感之<lb/>
作或遐想理古以哀世道或磅礴萬象用冥環樞稽性<lb/>
命之紀逹人事之變大率以嗇神挫銳為本至於竒采<lb/>
逸響琅琅然若戛雲璈而凌倒景崑閬松喬森然在目<lb/>
追<hi>集無此字</hi>近古遊方外而言六義者先生實主盟焉至若<lb/>
摠論谷神之妙則有𤣥綱篇哀蓬心蒿目之逺於道也<lb/>
則有神仙可學論䟽瀹澡雪使無落吾事則有洗心賦<lb/>
<pb n="KR4h0022_WYG_703-10b"/>
巖棲賦修胷中之誠而體乎大<hi>一作天</hi>均有心目論契形<lb/>
神頌其他抗章寓書賛美序别非道不言言而可行泊<lb/>
然以㣲妙卓爾而昭曠合為四百五十篇博大真人之<lb/>
言盡在是矣以大厯十三歳歳直鶉首止於宣城道觀<lb/>
焚香返真於虚室之中門弟子有邵冀𤣥者率籲其徒<lb/>
寧神於天柱西麓從其命也大原王顔常恱先生之風<lb/>
採道也熟自先生化去三歳顔為御史中丞類斯遺文<lb/>
為三十編拜章上獻藏在秘府冀𤣥者偏得先生之道<lb/>
<pb n="KR4h0022_WYG_703-11a"/>
如槁木止水刳心遺形自先生化去二十五年<hi>一作歳</hi>類<lb/>
其文章<hi>一作以其文編</hi>請傳永乆其有遥廷<hi>一作遥逍</hi>卓詭之論猶<lb/>
不列於此編<hi>一無編字</hi>至若挺神奇祛物<hi>一作見</hi>怪告錬蛻之<lb/>
地合肸蠁之符備刻於金石者之論說<hi>一作皆備於刻金石者之説</hi>
今徒采獲斯文以序崖略且俾後學知道者必知言云<lb/>
<hi>一作皆唐文粹</hi>
　　　穆公集序　　　　　　　　許孟容<lb/>
班孟堅謂有漢文章與三代同風巨唐化成稽古斯文<lb/>
<pb n="KR4h0022_WYG_703-11b"/>
配炎靈之盛浸息滛靡歸於正聲由是業文之士蓄靈<lb/>
含粹光價時獨者往往間出吾友河南穆員字輿直麟<lb/>
蔚鳯采自天而授誦六經得其研深閱百氏得其英華<lb/>
屬詞匠意必本於道夫龍圖龜書三綂之有述皆文之<lb/>
藴也自雅頌風騷而下則又粉澤而成黼藻雕鐫而為<lb/>
形象比其音而曲度之縁其情而哀樂之悠逺昜直昭<lb/>
明典則本情性而根教化者率漫羡魁壘<hi>上科毎下盧毎反</hi>繁<lb/>
音艶彩習怪誕而尚沉溺者也穆君泝其波流擇其宗<lb/>
<pb n="KR4h0022_WYG_703-12a"/>
師以為文宣王經春秋序詩書繋易象猶日月不可及<lb/>
矣游夏荀孟李斯賈誼之徒是宜學者十駕百己鑚仰<lb/>
而憲章者也故其文融朗恢徤沉深理辨墉閫四㑹精<lb/>
鋩百鍊結而為峻極散而為游演其工也異今而從古<lb/>
其㫖也懲惡而聳善跡夫孝于其上慈于其下擇中庸<lb/>
而後蹈推久要而後交則向之詞藝由積衷淳耀發而<lb/>
為身瑞者也顔回黄憲仁而夭促揚雄司馬遷才而不<lb/>
試穆君年逾四十用止幕畫并四賢之德噐而禄夀似<lb/>
<pb n="KR4h0022_WYG_703-12b"/>
焉彼洪鑪埏埴真宰不直歟為天地無心芻狗萬化歟<lb/>
大凡碑誌文册銘讚記序六十五首共成十巻於先府<lb/>
君先夫人𤣥堂誌見自身刑家自家刑國父父子子夫<lb/>
夫婦婦之道於祭顔太師張相國文見君仁臣忠捍患<lb/>
成功感憤激烈死輕鴻毛之道向使假其永齡登金馬<lb/>
石渠與獻納論思之臣發揮謨訓潤色王度則聖朝文<lb/>
苑頌甘泉賦羽獵卿雲褒臯群子之列加一士也斯楊<lb/>
嗣仁所以賦已友之哀余所奠<hi>疑</hi>矣宋之問遺草編次<lb/>
<pb n="KR4h0022_WYG_703-13a"/>
授於伯兄舊御史中丞今常州刺史善知音者惟子期<lb/>
乎發篋開巻如外𤣥圃將垂來代敢失其傳<lb/>
　　　西漢文類序　　　　　　　桞宗元<lb/>
左右史混久矣言事駁亂尚書春秋之㫖不立自左丘<lb/>
明傳孔氏太史公述歴古今而為史記<hi>文粹作述歴古今史記</hi>迄<lb/>
于今交錯相亂莫能離其說獨左氏國語記言不叅於<lb/>
事戰國䇿春秋後語頗本古<hi>集作右是</hi>史尚書之制然無古<lb/>
聖人蔚然之道大都<hi>集作抵</hi>促數耗矣而後之本者寵<hi>集作</hi>
<pb n="KR4h0022_WYG_703-13b"/>
<hi>襲</hi>之文之近古而尤壯麗莫若漢之西京班固書傳之<lb/>
吾甞病其畔散不屬無以考其變欲采比義㑹年長疾<lb/>
作駑墮愈<hi>文粹作日</hi>甚<hi>蜀集作年長疾篤惰愈日甚</hi>未能勝也幸吾弟宗<lb/>
直愛古書樂而成之搜討磔裂攟摭融結離而同之與<lb/>
類推移不昜時月而咸得從其條貫森然炳然若開群<lb/>
玉之府指撝聮累圭璋琮璜之狀各有列位不失其叙<lb/>
雖第其價可也以文觀之則賦頌詩歌書奏詔䇿辯論<lb/>
之辭畢具以語觀之則右史紀<hi>文粹作記</hi>言尚書國語戰國<lb/>
<pb n="KR4h0022_WYG_703-14a"/>
䇿成敗興壊之<hi>二字文粹作衰字</hi>說大備無不包也噫是可以<lb/>
為學者之端耶始吾少時有路子者自賛為是書吾嘉<lb/>
而叙其意而其書終莫能具卒俟宗直也故刪取其叙<lb/>
繋於左以為西漢文類首紀殷周之前其文簡而野魏<lb/>
晉己降則盪而靡得其中者漢氏漢氏之東則既衰矣<lb/>
當文帝時始得賈生明儒術武帝尤好之<hi>集作焉</hi>而公孫<lb/>
𢎞董仲舒司馬遷相如之徒作風雅益盛敷施天下自<lb/>
天子至公卿大夫士庶人咸通焉於是宣於詔策逹於<lb/>
<pb n="KR4h0022_WYG_703-14b"/>
奏議諷於詞賦傳於歌謡由髙帝迄于哀平王莾之誅<lb/>
四方之文章盖爛然矣史臣班孟堅修其書㧞其尤者<lb/>
克於簡冊則二百三十年間列辟之逹道名臣之大範<lb/>
賢能之志業黔黎之風羙列焉若乃合其英精離其變<lb/>
通論次其叙位必俟學古者興行之唐興用文理貞元<lb/>
間文章特盛本之三代接于漢氏與之相凖於是有能<lb/>
者取孟堅書類其文次其先後為四十巻<lb/>
　　　楊評事文集後序<lb/>
<pb n="KR4h0022_WYG_703-15a"/>
賛曰文之用辭令褒貶導揚諷諭而已雖其言鄙野足<lb/>
以備於用然而闕其文采固不足以竦動時聽夸示後<lb/>
學立言而朽君子不由也故作者抱其根源而必由是<lb/>
假道焉作於聖故曰經述於才故曰文文有二道辭令<lb/>
褒貶本乎著述者也導揚諷諭本乎比興者也著述者<lb/>
流盖出<hi>一作述</hi>於書之謨訓昜之象繋春秋之筆削其要<lb/>
在於高壯廣厚詞正而理備謂宜藏於簡册也比興者<lb/>
流盖出於虞夏之詠歌殷周之風雅<hi>一作雅頌</hi>其要在於麗<lb/>
<pb n="KR4h0022_WYG_703-15b"/>
則清越言暢而意美謂宜流於謡頌也兹二者考其㫖<lb/>
義乖離不合故秉筆之士恒偏勝獨得而罕有兼者焉<lb/>
厥<hi>一作故</hi>有能而專美命之曰藝成雖古文雅之盛世不<lb/>
能並肩而生唐興以來稱是選而不怍者梓潼陳拾遺<lb/>
其後燕文貞以著述之餘攻比興而莫能極張曲江以<lb/>
比興之隟窮著述而不克備其餘各探一隅相與背馳<lb/>
於道者其去彌逺文之難兼斯亦<hi>一無亦字</hi>甚矣若楊君者<lb/>
少以篇什著聲於時其炳耀尤異之詞諷誦于<hi>一作於下同</hi>
<pb n="KR4h0022_WYG_703-16a"/>
文人滿盈于江湖逹于京師晩節遍悟文體尤邃叙述<lb/>
學富識逺才涌未己其雄傑老成之風與時増加既獲<lb/>
是不數年而夭其季年所作尤善其為鄂州新城頌諸<lb/>
葛武侯傳論餞送梓潼陳仲甫汝南周源河東裴泰武<lb/>
都符<hi>一作何</hi>義府泰山羊士諤隴西李諫<hi>一作練</hi>凡六序廬<lb/>
山禪居記辭李常侍啓逺遊賦七夕賦<hi>一作詩</hi>皆人文之<lb/>
選已用是陪陳君之後其可謂具體者歟嗚呼公既悟<lb/>
文而疾既即功而廢廢不逾年夭病及之卒不得窮其<lb/>
<pb n="KR4h0022_WYG_703-16b"/>
工竟其才遺文未克流於世休聲未克充於時凡我從<lb/>
事於文者所宜追惜而悼慕也宗元以通家修好㓜獲<lb/>
省謁故得奉公元兄命論次篇簡<hi>一作目</hi>遂述其制作之<lb/>
所詣以繋于<hi>一作其</hi>後<hi>一作皆唐文粹</hi>
　<lb/>
　<lb/>
　<lb/>
　文苑英華巻七百四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百七十六</head>
    <p>
<pb n="KR4h0022_WYG_276-1a"/>
欽定四庫全書<lb/>
　文苑英華巻二百七十六　宋　李昉等　編<lb/>
　送行十一<lb/>
　　武元衡十一首　　　　姚係三首<lb/>
　　馬異一首　　　　　　楊巨源五首<lb/>
　　楊衡九首　　　　　　陳羽八首<lb/>
　　歐陽詹二首　　　　　韓愈十一首<lb/>
　　孟郊十首　　　　　　吕温四首<lb/>
<pb n="KR4h0022_WYG_276-1b"/>
　　　送李侍郎<hi>集作郎中</hi>裴起居　　　武元衡<lb/>
沱江水綠波喧鳥去喬柯南浦别離處東風蘭杜多長<lb/>
亭春婉娩層漢路蹉跎會有歸朝日班超奈老何<lb/>
　　　送韋侍御司議赴東都　　　前　人<lb/>
洛京千里近離緒亦紛紛文憲芙蓉沼元方羔鴈羣河<lb/>
闗連鞏樹嵩岳接秦雲獨有秋風引<hi>集作思</hi>暌携不可聞<lb/>
　　　送太常十二兄罷冊南詔却赴上都<lb/>
鄉路自兹始征軒行復留張騫随漢節王濬守刀州澤<lb/>
<pb n="KR4h0022_WYG_276-2a"/>
國煙花度銅梁霧雨愁别離無可奈萬恨錦江流<lb/>
　　　送徐員外使還上都　　　　前　人<lb/>
九折朱輪動三巴白露生蕙蘭秋意晚闗塞别魂驚寶<lb/>
瑟連宵怨金罍盡醉傾旄頭星未落分手轆轤鳴<lb/>
　　　送李正字歸蜀　　　　　　前　人<lb/>
已獻甘泉賦仍登片玉科漢官新組綬蜀國舊烟蘿劒<lb/>
壁秋雲斷巴江夜月多無窮别離思遥寄竹枝歌<lb/>
　　　送吳侍御司馬赴台州　　　前　人<lb/>
<pb n="KR4h0022_WYG_276-2b"/>
盧耽佐郡遥川陸共<hi>集作若</hi>迢迢風景輕吳會文章變越<lb/>
謡煙林繁橘柚雲海浩波潮余有靈山夢前君到石橋<lb/>
　　　送韋<hi>集作李</hi>秀才赴滑州謁大夫舅<lb/>
陌頭車馬去翩翩白面懐書羙少年東武楊公姻婭<hi>集作</hi>
<hi>好</hi>重西州謝傅舅甥賢長亭呌月新秋鴈官渡含風古<lb/>
樹蟬知己滿朝留不住貴臣河上擁旌旃<lb/>
　　　送張六諫議回朝　　　　　前　人<lb/>
詔書前日下丹霄頭戴儒冠脱皁貂笛怨栁營花<hi>集作烟</hi>
<pb n="KR4h0022_WYG_276-3a"/>
漠漠雲愁江舘雨蕭蕭鴛鴻得路争先翥松桂凌寒識<lb/>
<hi>集作獨</hi>後凋歸去朝端如有問玉門闗外老班超<lb/>
　　　同幕中諸公餞送李侍御歸䑓<lb/>
　　　　　　　　　　　　　　　前　人<lb/>
昔年專席奉清朝今日持書即舊僚珠履會中簫管急<lb/>
白雲歸處帝鄉遥巴江暮雨連三峽劒壁危梁上九霄<lb/>
嵗月不堪相送盡頺顔更為<hi>集作被</hi>别離凋<lb/>
　　　送崔判官還<hi>集作使</hi>太原　　　前　人<lb/>
<pb n="KR4h0022_WYG_276-3b"/>
勞君車馬此逡廵我與劉君本世親兩地山河分節制<lb/>
十年京兆共風塵笙歌㡬處胡天月羅綺長留蜀國春<lb/>
報主自應<hi>集作由來</hi>須盡敵相期<hi>集作烟塵</hi>萬里寶刀新<lb/>
　　　送唐次　　　　　　　　　前　人<lb/>
都門去馬嘶㶚水春流淺青槐驛路直<hi>集作長</hi>白日離亭<lb/>
晚望望煙景㣲草色行人逺<lb/>
　　　送陸渾趙主簿宗儒赴任　　姚　係<lb/>
山中渺然意此意乃平生長日望鳴騶遥對洛陽城故<lb/>
<pb n="KR4h0022_WYG_276-4a"/>
人吏為隠懐此為蓬<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>夕氣渭巖上晨流潟岸明存亡<lb/>
區中事影響羽人情溪寂值猿下雲歸聞鶴聲及兹春<lb/>
始暮花葛正相縈會有携手日悠然去無程<lb/>
　　　送周愿判官歸嶺南　　　　前　人<lb/>
早蟬望秋鳴夜琴怨離聲眇然多異感值子江山行由<lb/>
来重義人感激事縱横往復念遐阻淹留慕平生晨奔<lb/>
九衢棧暮始萬里程山驛風月樹海門煙霧城易綃泉<lb/>
源近拾翠沙漵明蘭蕙一為贈貧交空復情<lb/>
<pb n="KR4h0022_WYG_276-4b"/>
　　　楊叅軍庄送宇文邈　　　　前　人<lb/>
秋雲冒原隰野鳥滿林聲愛此田舎事稽君車馬程離<lb/>
堂慘不喧脉脉復盈盈蘭葉一經露香消為贈輕燈光<lb/>
耿方寂蟲思隠逾清相望忽無際如含江海情<lb/>
　　　送皇甫湜赴舉　　　　　　馬　異<hi>見文粹</hi>
馬蹄聲特特去入天子國借問去是誰秀才皇甫湜含<lb/>
吐一腹文八音兼五色主文有崔李郁郁為朝徳青銅<lb/>
鏡必明朱絲䋲必直稱意太平年願子長相憶<lb/>
<pb n="KR4h0022_WYG_276-5a"/>
　　　清明日后土祠送田徹<hi>雜詠作澈</hi>　楊巨源<lb/>
清明千萬家處處是年華榆栁芳辰火梧桐今日花祭<lb/>
<hi>雜詠作登</hi>祠結雲綺遊陌擁香車惆悵田郎去原廻煙樹斜<lb/>
　　　送杜郎中使君赴䖍州　　　前　人<lb/>
迢逓南康路清輝得使君虎符秋領俗鵷署早辭羣邊<lb/>
靖仍連戍城嚴本帶軍傍江低檻月當嶺滿窻雲境勝<lb/>
閭閻間天清水陸分和聲將惠政頌述九衢聞<lb/>
　　　重送胡大夫赴振武　　　　前　人<lb/>
<pb n="KR4h0022_WYG_276-5b"/>
何年擢桂儒生業今日分茅聖主恩旌斾仍將過鄉路<lb/>
軒車争㸔出都門人間文武能雙㨗天下安危待一論<lb/>
布惠宣威大夫事不妨詩思許琴樽<lb/>
　　　送陳判官罷舉赴　　　　前　人<lb/>
練思多時氷雪清拂衣無語别書生莫將甲乙為前累<lb/>
不廢煙霄是此行定愛紅雲燃楚色應㸔白雨打江聲<lb/>
心期玉帳親台位魏勃因君説姓名<lb/>
　　　送李虞仲秀才歸東都因寄元李二友<lb/>
<pb n="KR4h0022_WYG_276-6a"/>
髙翼閑未倦孤雲曠無期晴霞海西畔秋草<hi>闕</hi>南時鄴<lb/>
中多上才耿耿丹霄姿顧我於逆旅與君發光儀同將<lb/>
儒者方獲忝携<hi>疑作雋</hi>人知幽蘭與芳佩寒玉鏘羙詞舊<lb/>
友在伊洛鳴蟬思山陂到来再春風夢盡雙瓊枝素業<lb/>
且無負青㝠殊未遲南橋天氣好脉脉一相思<lb/>
　　　廣州石門寺重送李尚赴朝時兼宗正卿<lb/>
　　　　　　　　　　　　　　　楊　衡<lb/>
象闕趨雲陛龍宫憇石門清鐃猶啟路黄髪重攀轅藻<lb/>
<pb n="KR4h0022_WYG_276-6b"/>
變朝天服珠懐委地言那令蓬蒿客兹席未離樽<lb/>
　　　送孔周南之海謁王尚書　　前　人<lb/>
泛棹若流萍桂寒山更清望雲生碧落㸔日下滄溟潮<lb/>
盡收珠母沙閑拾翠翎自趨龍㦸下再為誦芳馨<lb/>
　　　冬夜舉公房送崔秀才歸南陽<lb/>
　　　　　　　　　　　　　　　前　人<lb/>
聞君動征棹犯夜故来尋强置一樽酒重欵百年心燈<lb/>
白霜氣冷室虚松韻深南陽三顧地幸偶價千金<lb/>
<pb n="KR4h0022_WYG_276-7a"/>
　　　送陳房謁撫州周使君　　　前　人<lb/>
匡山一畝宫尚有桂蘭叢鑿壁年雖異穿楊志幸同貌<lb/>
羸緣塞苦道蹇為囊空去謁臨川守因憐鶴在籠<lb/>
　　　江陵送客歸河北　　　　　前　人<lb/>
逺客歸故里臨路結徘徊山長水復濶無因重此来聊<lb/>
將歌一曲送子手中杯<lb/>
　　　送鄭丞之羅浮中習業　　　前　人<lb/>
百年泛飄忽萬事繫衰榮髙鴻脱矰繳達士去簪纓始<lb/>
<pb n="KR4h0022_WYG_276-7b"/>
從天日<hi>疑</hi>遊復作羅浮行雲卧石林宻月窺花洞明全<lb/>
形在氣和習黙憑境清夙秘絳囊訣屢投金簡名鐘筦<lb/>
促離觴煙霞随去程何當真府内重得欵平生<lb/>
　　　送王秀才往安南　　　　　前　人<lb/>
君為蹈海客客路誰諳悉鯨度乍疑山鷄鳴先見日所<lb/>
嗟廻棹晚倍結離情宻無貪合浦珠念守江陵橘<lb/>
　　　送公孫器自桂林歸蜀　　　前　人<lb/>
桂林淺復碧潺湲半露石將乘觸物舟暫駐飛空錫蜀<lb/>
<pb n="KR4h0022_WYG_276-8a"/>
香異青眼蓬户髙朱㦸風度杳難尋雲飄詎留跡舊户<lb/>
閑花草馴鴿傍簷隟揮手共忘懐日墮千山夕<lb/>
　　　秋夜桂州宴送鄭十九侍御　前　人<lb/>
秋至觸物愁况當離别筵短歌銷夜燭繁緒徧髙絃桂<lb/>
水舟始泛蘭堂榻詎懸一杯勾<hi>一作勿</hi>離阻三嵗奉周旋<lb/>
鴉噪更漏颯露濡風景鮮斯須不共此且為更留連<lb/>
　　　送戴端公赴容州　　　　　陳　羽<lb/>
分命諸侯重葳蕤繡服香八蠻治險阻千騎踏繁霜山<lb/>
<pb n="KR4h0022_WYG_276-8b"/>
斷旌旗出天清劒珮光還將小戴禮逺出化南方<lb/>
　　　送殷華之洪州　　　　　前　人<lb/>
離堂悲楚調君奏豫章行愁處雪花白夣中江水清扣<lb/>
船歌月色避浪宿猿聲還作經年别相思湖草生<lb/>
　　　西蜀送許中庸歸秦赴舉　前　人<lb/>
春色華陽國秦人此别離驛樓横水影鄉落入花枝日<lb/>
暖鶯飛好山晴馬去遲劒門當石隘棧閣入雲危獨鶴<lb/>
心千里貧交酒一巵桂條攀偃蹇蘭葉藉參差旅夢驚<lb/>
<pb n="KR4h0022_WYG_276-9a"/>
蝴蝶殘芳怨子規碧霄今夜月惆悵上峨嵋<lb/>
　　　送友及第歸江東　　　　前　人<lb/>
五陵春色泛花枝心醉花前逺别離落羽<hi>詩選作第</hi>耻為闗<lb/>
右客成名空羡里中兒都門雨歇愁分處上店燈殘夢<lb/>
到時家住洞庭多釣伴因来相賀話相思<lb/>
　　　梓州與温商夜别　　　　前　人<lb/>
鳳凰城裏花時别𤣥武江邉月下逢客舎莫辭先買酒<lb/>
相門曽忝共登龍迎風騷屑千家竹隔水悠揚五夜鐘<lb/>
<pb n="KR4h0022_WYG_276-9b"/>
明日又從西蜀路不堪天際逺山重<lb/>
　　　送友人遊嵩山　　　　　前　人<lb/>
嵩山歸路繞天壇雪影松聲滿谷寒君見九龍潭上月<lb/>
莫辭清夜訪袁安<lb/>
　　　伏翼洞送夏方慶　　　　前　人<lb/>
洞裏春晴花正開㸔花出洞㡬時廻殷勤好去武陵客<lb/>
莫引世人相逐来<lb/>
　　　送徳輿歸穿石洞山居　　　前　人<lb/>
<pb n="KR4h0022_WYG_276-10a"/>
烏巾年少歸何處一片綵霞仙洞中惆悵别時花似雪<lb/>
行人不肯醉春風<lb/>
　　　送潭府州陸户曹之任曹自處州淘倉受<hi>集作司倉</hi>
　　　　<hi>處州除</hi>　　　　　　　　　歐陽詹<lb/>
三語又為掾大家聞屈聲多年名下人四姓江南英衡<lb/>
嶽半天秀湘潭無底清何言驅車逺<hi>集作逺車</hi>去有䝉莊情<lb/>
　　　福建送鄭楚材赴京時監察劉公亮有感激鄭<lb/>
　　　　意　　　　　　　　　前　人<lb/>
<pb n="KR4h0022_WYG_276-10b"/>
羙人河嶽靈家本滎陽<hi>集作水</hi>濆門承若蘭族身藴如瓊<lb/>
文早折青桂枝俯窺鴻鵠羣邇来丹霄姿逺逐蒼梧雲<lb/>
有伊光鑒人惜兹瑶蕙薰中酣前激昻四座同氛氲海<lb/>
郡梅雪晴山郵炎景曛廻翔罷南遊鳴唳期西聞秦塞<lb/>
鸞鳳征越江雲雨分從兹一别離佇致如堯君<lb/>
　　　送鄭尚書赴南海　　　　　韓　愈<lb/>
畨禺軍府盛欲説暫停盃盖海旗幢出連天觀閣開衙<lb/>
時龍户集上日馬人来風静鶢鶋去官㢘蚌蛤廻貨通<lb/>
<pb n="KR4h0022_WYG_276-11a"/>
獅子國樂奏越王䑓事事皆殊異無嫌屈大才<lb/>
　　　送李尚書赴襄陽<hi>得長字</hi>　　前　人<lb/>
帝憂南國切改命付忠良壤畫星摇動旗分獸簸揚五<lb/>
營兵轉肅千里地還方控帶荆門逺飄浮漢水長賜書<lb/>
寬属郡戰馬隔鄰疆縱獵雷霆迅觀碁玉石忙風流峴<lb/>
首客花艷大堤娼富貴由身致誰教不自强<lb/>
　　　杏園送張轍侍御　　　　前　人<lb/>
東風花樹下送爾出京城乆抱傷春意新添惜别情歸<lb/>
<pb n="KR4h0022_WYG_276-11b"/>
来身已病相見眼還明更遣將詩酒誰家逐後生<lb/>
　　　送桂州嚴大夫　　　　　　前　人<lb/>
蒼蒼森八桂兹樹在湘南江作青羅帶山如碧玉簪户<lb/>
多翰翠羽家自種黄柑逺勝登仙去飛鸞不假驂<hi>一作暇参</hi>
　　　送李員外院長分司東郡　　前　人<lb/>
去年秋露下羈旅逐東征今嵗春光動驅馳别上京飲<lb/>
中相顧色送後獨歸情兩地無千里因風數寄聲<lb/>
　　　送李六協律歸荆南　　　　前　人<lb/>
<pb n="KR4h0022_WYG_276-12a"/>
早日羇遊所春風送客歸栁花還漠漠江鷰正飛飛歌<lb/>
舞知誰在賔寮逐使非宋亭池水綠莫忘蹋芳菲<lb/>
　　　送侯喜　　　　　　　　　前　人<lb/>
已作龍鍾後時者懶於街裏蹋塵埃如今便别長官去<lb/>
直到新年衙日来<lb/>
　　　送李翺　　　　　　　　　前　人<lb/>
廣州萬里塗山重江逶迤行行何時到誰能定歸期揖<lb/>
我出門去顔色異恒時雖云有追送足跡絶自兹人生<lb/>
<pb n="KR4h0022_WYG_276-12b"/>
一世間不自張與施譬如浮江木縱横豈自知寧懐别<lb/>
時苦勿作别後思<lb/>
　　　送石洪處士赴河陽幕　　　前　人<lb/>
長把種樹書人云避世士忽騎將軍馬自號報恩子風<lb/>
雲入壯懐泉石别幽耳鉅鹿師欲老常山險猶恃豈惟<lb/>
彼相憂固是吾徒耻去去事方急酒行可以起<lb/>
　　　送李礎判官歸湖南　　　　前　人<lb/>
長沙入楚深洞庭值秋晚人随鴻鴈少江共兼葭逺歷<lb/>
<pb n="KR4h0022_WYG_276-13a"/>
歷余所經悠悠子當返孤游懐耿介旅宿夢婉娩風土<lb/>
稍殊音魚鰕日異飯親交俱在此誰與同息偃<lb/>
　　　送諸葛覺往随州讀書　　　前　人<lb/>
鄴侯家多書揷架三萬軸一一懸牙籖新若手未觸為<lb/>
人强記覧過眼不再讀偉哉羣聖文磊落載其腹行年<lb/>
五十餘<hi>集作餘五十</hi>出守數已六京邑有舊廬不容乆食宿<lb/>
䑓閣多官貟無地寄一足我雖官在朝氣勢日局縮屢<lb/>
為丞相言雖懇不見録送行過淮<hi>集作滻</hi>水東望不轉目<lb/>
<pb n="KR4h0022_WYG_276-13b"/>
今子從之遊學問得所欲入海觀龍魚矯翮逐黄鵠勉<lb/>
為新詩章月寄三四幅<lb/>
　　　送殷秀才南遊　　　　　　孟　郊<lb/>
詩句滿離袂酒花醺别顔水程千里外岸泊㡬宵間風<lb/>
葉亂辭木雪猿清呌山南中髙<hi>集作多</hi>古事詠遍始應還<lb/>
　　　張徐州席送岑秀才　　　　前　人<lb/>
振振芳<hi>集作芝</hi>蘭歩升自君子堂泠泠楓<hi>集作松</hi>桂吟生自<lb/>
楚客腸迷<hi>集作覉</hi>烏無定棲驚蓬在他鄉去兹門舘閒即<lb/>
<pb n="KR4h0022_WYG_276-14a"/>
彼道路長雨餘山川净麥熟草木凉楚淚滴章句荆塵<lb/>
滿<hi>集作京塵染</hi>衣裳贈君無餘他乆要不可忘<lb/>
　　　送崔寅亮下第　　　　　前　人<lb/>
天地唯一氣用之自偏頗憂心<hi>集作人</hi>成苦吟達士為髙<lb/>
歌君子識不淺枝蔓幽更多嵗晏期攀折時歸且婆娑<lb/>
素貌<hi>集作質貌</hi>如削玉清詞若傾河潛虬<hi>集作虬龍</hi>未化時魚鱉<lb/>
同一波去矣當自適故山饒薜蘿<lb/>
　　　送韓愈從軍　　　　　　　前　人<lb/>
<pb n="KR4h0022_WYG_276-14b"/>
志士感恩起變衣非變性親賔改舊觀僮僕生新敬坐<lb/>
作羣書吟行為孤劒詠始知出處心不失平生正凄凄<lb/>
天地秋凛凜軍馬令驛塵時一飛物色極四静<hi>文粹作净</hi>王<lb/>
師既不戰廟畫在<hi>文粹作廟畧盡</hi>無競王粲有所依元瑜初應<lb/>
命一章諭檄明百萬心氣定今朝旗<hi>集作旌</hi>皷前笑别丈<lb/>
夫盛<lb/>
　　　贈崔純亮别　　　　　　前　人<lb/>
食薺腸亦苦强歌聲無歡出門即有礙誰謂天地寬有<lb/>
<pb n="KR4h0022_WYG_276-15a"/>
礙非遐方長安大道旁小人智慮險平地生太行鏡破<lb/>
不改光蘭死不改香始知君子交<hi>集作心</hi>乆之<hi>集作交乆</hi>道益<lb/>
彰君心與我懐離别俱廻遑譬如浸蘖泉流苦日已長<lb/>
忍泣目易衰忍悲形自<hi>文粹作易</hi>傷項籍豈非<hi>集作非不</hi>壯賈生<lb/>
豈非<hi>集作非不</hi>良當其失意時涕泗各滿<hi>集作沾</hi>裳古人勸加<lb/>
飡此飡難自强一飲<hi>集作一飯</hi>九祝噎一嗟十斷腸况是兒<lb/>
女寃<hi>集作怨下同</hi>寃氣凌彼蒼彼蒼若有知白日下清霜今<lb/>
朝始驚呼碧落空茫茫<lb/>
<pb n="KR4h0022_WYG_276-15b"/>
　　　送任齊二秀才自洞庭遊宣城<lb/>
　　　　　　　　　　　　　　　前　人<lb/>
洞庭非人境道路行虚空二客月中下一<hi>集作片</hi>㠶天外<lb/>
風魚龍波五色金碧樹千叢閃怪如可懼至誠無不通<lb/>
扣竒驚浩淼採異動穹崇物表積髙韻人間訪仙公宣<lb/>
城文雅地謝守聲聞融證玉易為力辨珉誰不同從兹<lb/>
阮籍淚且免泣途窮<lb/>
　　　山中送從叔簡　　　　　前　人<lb/>
<pb n="KR4h0022_WYG_276-16a"/>
莫以手中瓊言邀世上名莫以山中迹乆向人間行松<lb/>
柏有霜操風泉無俗聲應憐枯朽質驚此别離情<lb/>
　　　送從弟郢東歸　　　　　　前　人<lb/>
爾去東南夜我無西北夣誰言貧别易貧别愁更重曉<lb/>
色奪明月征人逐羣動秋風楚濤髙旅榜將誰共<lb/>
　　　大梁送栁淳入闗　　　　　前　人<lb/>
青山轉為塵白日無閑人自古推髙車争利西入秦王<lb/>
門與侯門待富不待貧唯賫<hi>集作空携</hi>一束書獨去將誰親<lb/>
<pb n="KR4h0022_WYG_276-16b"/>
　　　送栁淳　　　　　　　　　前　人<lb/>
青山臨黄河下有長安道嵗嵗<hi>集作世上</hi>名利人相逢不知<lb/>
老<lb/>
　　　送范司空赴朔方　　　　　吕　温<lb/>
築壇登上將膝席委前籌虜滅南侵趾<hi>集作跡</hi>朝分北顧<lb/>
憂抗旌廻廣漢撫劒動旄頭日<hi>集作坐</hi>見黄雲暮行㸔白<lb/>
草秋山横舊秦塞河遶古靈州戍<hi>集作善</hi>守如無事唯應<lb/>
獵騎遊<lb/>
<pb n="KR4h0022_WYG_276-17a"/>
　　　送段秀才歸澧州　　　　　前　人<lb/>
湘南孤白芷幽託在清潯豈有馨香發空勞知處深推<lb/>
賢路已隔賑乏力弗任慙我一言方負君千里心寸義<lb/>
薄聨組片誠敵兼金惟期踐氷雪無使弱思侵<lb/>
　　　衡州送李兵曹赴湘東　　　前　人<lb/>
慷慨視别劒凄清泛離琴前程楚塞斷此别<hi>集作恨</hi>洞庭<lb/>
深文字已乆<hi>集作乆巳</hi>廢循良非所任期君碧雲上千里一<lb/>
揚音<lb/>
<pb n="KR4h0022_WYG_276-17b"/>
　　　道州送戴簡處士賀州謁侍郎<lb/>
羸馬孤童鳥道㣲三千客散獨南歸山公念舊偏知我<lb/>
今日因君泪滿衣<lb/>
　<lb/>
　<lb/>
　<lb/>
　<lb/>
　文苑英華巻二百七十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百二十三</head>
    <p>
<pb n="KR4h0022_WYG_423-1a"/>
欽定四庫全書<lb/>
　文苑英華巻四百二十三　宋　李昉等　編<lb/>
　赦書四<lb/>
　　尊號赦書二<lb/>
　　　寳厯元年四月二十日冊尊號赦文　編制<lb/>
門下朕聞奉天地之大統必酌于人心荷宗祖之誠訓<lb/>
必叅于國典顧惟眇身守任重器道未能被物德不足<lb/>
蓄身頼于宗工碩老輔導丞弼享祧主<hi>詔令作奉</hi>鬯熏燎告<lb/>
<pb n="KR4h0022_WYG_423-1b"/>
𤣥履厯正元敷施大號庶方咸若四表穆然皇祖披攘<lb/>
之基列聖焦勞之業恬焉而有泰焉而居晝以度心夜<lb/>
以省已其何德以堪之方將法乾以行徤體咸而致和<lb/>
執冲以固高守約以持滿而文武百辟章奏四上以為<lb/>
人心不可以曲讓國典不可以矯違亦用慰于太皇太<lb/>
后皇太后之意屈而後俞諒非獲已豈不以予非生知<lb/>
欲以徽稱懿號誘掖勸慕之乎將使循名而勉其實力<lb/>
實而應其名乎然則予方且以為韋弦方且以為箴誥<lb/>
<pb n="KR4h0022_WYG_423-2a"/>
㮊于皇極庶無尤違是宜與物同利惟新大澤可大赦<lb/>
天下自寶厯元年四月二十二日昧爽已前大辟罪已<lb/>
下已發覺未發覺已結正未結正繫囚見徒罪無輕重<lb/>
咸赦除之惟故殺人及官典犯贓不在此限應左降官<lb/>
未經量移者宜與量移近處丁憂去任服闋日亦與量<lb/>
移如准前制已合量移有司未注擬者並任累叙流人<lb/>
未到所在及已到未經量移者並與量移近處僧尼道<lb/>
士移𨽻未經量移者並<hi>一作亦</hi>與量移近處中外前資見<lb/>
<pb n="KR4h0022_WYG_423-2b"/>
任官頃因延累未及用才并左降官中有事情可恕名<lb/>
跡素聞者宜委中書門下量加奨用勿使屈滯授田制<lb/>
祿嵗久而弊深留獄要囚期舒而濫廣隱冒啓逃姦之<lb/>
漸倍稱成豪奪之源亟舉舊章猶循宿蠧永言謀始必<lb/>
俟申明在京百司職田散在畿内諸縣舊制配地出子<lb/>
逐畆平攤比量舊制孰為久便宜委京兆府與屯田審<lb/>
計會條䟽奏聞如京城諸司捕繫推掬經旬時每季御<lb/>
史巡囚罕能察訪舉劾積成寃滯為弊頗深宜委御史<lb/>
<pb n="KR4h0022_WYG_423-3a"/>
䑓重舉用長慶元年七月十八日赦文條件聞奏京畿<lb/>
百姓多属諸軍諸使或户内一人在軍其父兄子弟不<lb/>
受府縣差役頃者頻有制勑處分如聞尚未遵行宜委<lb/>
京兆府重舉用長慶元年七月十八日赦文條䟽聞奏<lb/>
應京城内有私債經十年已上曽出利過本兩倍本主<lb/>
及原保人死亡並無家産者宜令䑓府勿為徵理應天<lb/>
下典貼得人庄田園店等便合祗承户稅本主收贖之<lb/>
日不得引令式及言私契組織貧人今煩而政撓積習<lb/>
<pb n="KR4h0022_WYG_423-3b"/>
而弊生欲其適宜湏有釐革使人不倦必在變通今年<lb/>
正月七日制勑處分條目中有未經施行者委御史䑓<lb/>
令提舉仍條錄聞奏宜委百司官長各具條䟽當司利<lb/>
病奏聞擇其善者當議改更𢎞文崇文館生及齋郎三<lb/>
衞所用資蔭踰濫頗多澄源清流切在釐革宜委禮部<lb/>
兵部侍郎條䟽以久逺可行用者兼每蔭别限年限明<lb/>
作條例聞奏懋官述職禦侮宣威暨于庶僚咸竭乃力<lb/>
峻其爵秩以極封崇内外文武見任及致仕官三品已<lb/>
<pb n="KR4h0022_WYG_423-4a"/>
上賜爵一級四品已下加一階仍賜勲兩轉神䇿六軍<lb/>
金吾威逺皇城將士普恩之外各賜勲兩轉列虞賔之<lb/>
位崇褒聖之𦙍所以闡德教而昭前烈也二王三恪及<lb/>
文宣公各賜物三十疋朕上奉兩宫下臨九有庶幾廣<lb/>
愛之道以行教化之風太皇太后皇太后二等已上親<lb/>
委中書門下約舊例量加優賞二廣分營六師環衛梯<lb/>
航貢奉玉帛會同既勤勞而可嘉亦懷來之所尚神䇿<lb/>
及六軍金吾威逺皇城等諸軍將軍統軍以下各有賜<lb/>
<pb n="KR4h0022_WYG_423-4b"/>
給其將士等長行立仗者并守本軍本營者各賜物有<lb/>
差鴻臚禮賔院應在城内蕃客等並節級有賜物宣賛<lb/>
盛禮潤色鴻徽爰錫寵於崇階亦推恩於任子攝侍中<lb/>
讀寶官門下侍郎平章事竇易直攝中書令讀冊官中<lb/>
書侍郎平章事李程各賜一子出身撰冊文官左僕射<lb/>
平章事李逢吉宜依舊例賜一子出身正員官奉冊奉<lb/>
寶綬官書玉冊官書寶官各加兩階進寶綬進冊中嚴<lb/>
外辨禮儀賛導押冊押寶綬舉舁寶冊官各加一階合<lb/>
<pb n="KR4h0022_WYG_423-5a"/>
入三品者待考足日聼叙合選人减一選其餘應職掌<lb/>
行事官及冩制書官太常修撰儀注禮官并宫内行事<lb/>
官三品已上賜爵一級四品已下加一階仍並賜勲一<lb/>
轉造玉冊并填金字造寶装官各賜五十疋前王之令<lb/>
政未有遺年前哲之格言寔先顧行義存忠厚教被家<lb/>
邦天下百姓九十已上委所在長吏量加存問孝子順<lb/>
孫義夫節婦旌表門閭終身勿事先已旌表者亦量加<lb/>
優䘏生甫炳靈出圖表異故能發洩雲雨蓄涵風雷望<lb/>
<pb n="KR4h0022_WYG_423-5b"/>
秩之儀必資蠲㓗五岳四瀆宜委本州府長吏備禮致<lb/>
祭名山大川及自古聖帝明王忠臣烈士令所在以禮<lb/>
致祭亡命山澤挾藏軍器百日不首復罪如初赦書有<lb/>
所不該者所司具作條例聞奏敢以奏前事相告言者<lb/>
以其罪罪之赦書日行五百里布告天下咸使聞知<lb/>
　　　會昌二年四月二十三日上尊號赦文<lb/>
　　　　　　　　　　　　　　　　編制<lb/>
門下昔我髙祖太宗始造區夏闢乾坤以覆載竭日月<lb/>
<pb n="KR4h0022_WYG_423-6a"/>
以照臨盛德耿光格于上下昊天有成命我二后受之<lb/>
列聖丕圖克大其緒文綏武靖奕葉連枝逮予纉修罔<lb/>
敢失墜誠欲追縱在昔貽範將來陶末俗於至和返大<lb/>
朴於已散而道不足以居域中之大文不足以成天下<lb/>
之化恭已南面夙興夕惕遐想理古歉然于懷至於嗣<lb/>
嵗豊穰寰海康静祅沴滅息華夷大同兹實監祐自天<lb/>
匡救在下諒非已出安敢自多而三台百辟陳忠歴懇<lb/>
加我大號其何以堪謂予守文宜述先志抑而不行者<lb/>
<pb n="KR4h0022_WYG_423-6b"/>
三請確而不㧞者群誠豈貪在已之名始念從人之欲<lb/>
秪應典冊良深惕勵於戯顔子匹夫也猶曰舜何人哉<lb/>
矧有其位行其教化而不思齊其道也尚念交修俾克<lb/>
用乂今維夏長飬之時動植之物莫不自遂思有以導<lb/>
迎和氣生活吾人是用稽犧經之作觧法虞書之肆赦<lb/>
推恩宥過思與<hi>詔作與物</hi>同休可大赦天下自會昌二年四<lb/>
月二十三日昧爽已前大辟罪已下已發覺未發覺已<lb/>
結正未結正繋囚見徒罪無輕重咸赦除之唯犯十惡<lb/>
<pb n="KR4h0022_WYG_423-7a"/>
叛逆已上故殺人及官典犯贓不在此限應左降官恩<lb/>
赦後未經量移者與量移近處丁憂去任服闋日亦與<lb/>
量移如凖前制已合量移有司未注擬者速與處分流<lb/>
人未到所在及已到未經量移者並與量移近處僧尼<lb/>
道士移𨽻未經量移者亦與量移近處中外前資見任<lb/>
官頃因延累未及用才并左降官中有事情可恕名跡<lb/>
素聞者宜委中書門下量加奨用勿使屈滯俗未臻於<lb/>
富庶念每切於黎元衣食寡充旰昃興嘆百司田疇地<lb/>
<pb n="KR4h0022_WYG_423-7b"/>
有髙低嵗有善惡傷於水潦則低地不稔稍遇亢旱即<lb/>
髙處無苗近聞州縣長吏掩其灾損務求辦集唯於熟<lb/>
苗上加徵將填欠數致使黎元重困惠飬全乖自今後<lb/>
州縣百姓有遭水旱苗稼不收處檢驗不虗更准前後<lb/>
勑文被免不得加徵熟田人户令本配額外重出斛㪷<lb/>
商通百貨士奉公程俾無行旅之虞在去萑蒲之聚應<lb/>
州郡連帶江湖常多冦盗結構群黨潜蓄弓劒殘害平<lb/>
人剽刼財物道途商賈常患不安方今海内無虞所宜<lb/>
<pb n="KR4h0022_WYG_423-8a"/>
普凑委諸道節度防禦使如界内帶江山淮海處切加<lb/>
警備仍差巡檢更於要害處加置軍鎮捉搦擇有機畧<lb/>
軍將鎮守逰奕明立賞罰如能設計擒獲賊黨二十人<lb/>
已上并獲贓物推問行刼蹤跡分明者量其功蹟節給<lb/>
優賞仍與遷職如界内有刼殺不能捉獲者亦節級重<lb/>
加懲責仍委出使郎官御史及所在巡檢院切加訪察<lb/>
不得更使因循邉戍禦扞戎夷士卒衣粮最為切事如<lb/>
聞迯亡浸廣營壘多虗又供給公私皆率官徤妻拏困<lb/>
<pb n="KR4h0022_WYG_423-8b"/>
乏不免飢寒委本道節度使與監軍使躬親㸃閱據迯<lb/>
死欠闕人數便取軍中少壯有武藝子弟填替不得遣<lb/>
有虗名其見在將士衣粮皆湏及時給付正身不得輙<lb/>
有减刻别將支用令其凍餒仍委出使郎官訪察聞奏<lb/>
有違當案覆科貶抑强扶弱實王道所先賦役以均則<lb/>
窮人靡怨度支鹽鐵户部諸色所由茶油鹽商人凖勑<lb/>
例條免户内差役天下州縣豪宿之家皆名屬倉塲塩<lb/>
院以避徭役或有違犯條法州縣不敢追呼以此富屋<lb/>
<pb n="KR4h0022_WYG_423-9a"/>
皆趨倖門貧者偏當使役其中亦有影庇其<hi>疑作真</hi>偽難<lb/>
分自今已後委本司條䟽應属三司及茶塩商人各據<lb/>
所在塲塩正額人名牒報本貫州縣凖勑文處分其茶<lb/>
塩商仍定斤石多少以為限約其有冐名接脚短販零<lb/>
少者不在此限其小舖所由主人牙郎火夫牛户父兄<lb/>
子弟并在任州縣依例使例所冀勞逸稍均疲人蘇息<lb/>
給事郊廟之服奉繭絲之稅蠶桑是繁封植攸資宜設<lb/>
科條用絶違犯勤課種桑比有勑令每年奏聞如聞都<lb/>
<pb n="KR4h0022_WYG_423-9b"/>
不遵行恣為剪伐列於市肆鬻為柴薪州縣宜禁斷不<lb/>
得輙許更賣犯者科違勑罪理貴便人事存可久苟非<lb/>
摭實則昧適時州府兩稅物斛㪷每年各有定額徵科<lb/>
之日皆申省司除上供之外留後留州任於額内方圖<lb/>
給用縱有餘羡亦許州使留備水旱其留使錢物更令<lb/>
諸道分析破用去處所立文帳皆是搆虚文百姓懇田<lb/>
承前已申頃畆及斛㪷單數近年又令其人户稅錢等<lb/>
第懇田水陸頃畆挾縣鄉分析徒為繁弊無益政途今<lb/>
<pb n="KR4h0022_WYG_423-10a"/>
年已後並宜停送州縣攝官假名求食尚懷苟且不䘏<lb/>
疲人其闕少官員處並委本州刺史於當州諸縣見任<lb/>
官中量閑劇分配公事勾當如官員數少力實不逮處<lb/>
即於前資官中選擇清謹幹用者差攝不得取散試官<lb/>
充職制禄授田著於定制貪猾利已不修舊章應畿内<lb/>
在京百司職田方聞本地多被狡吏及豪强平直隱蔽<lb/>
廻換遥指荒閑塉薄田地即配與浮客佃食免被豪吏<lb/>
欺隱如或因循不存勾當官吏等必當節級處分使命<lb/>
<pb n="KR4h0022_WYG_423-10b"/>
經行供備夫役既隳額例事頗姦欺湏議舉明以全物<lb/>
力江淮兩浙每驛供使水夫價錢舊例約十五千已來<lb/>
使過元額湏别供舡夫近日相承取索無度從蘇常已<lb/>
南每驛便供四十餘千或界内或四五驛徃來湏破四<lb/>
五百千宜依徃例不得數外妄供如更有違長吏已下<lb/>
節級書罪立政之本所務均平設法之源在絶僥倖京<lb/>
畿諸縣太常樂人及金吾角子皆是富饒之户其數至<lb/>
多今一身屬太常金吾一門書免雜差役今日已後只<lb/>
<pb n="KR4h0022_WYG_423-11a"/>
放正身一人差使其家下並不在影庇限涉歴吏事盖<lb/>
崇理本自因近制却啓倖門太和九年十二月十八日<lb/>
勑進士初合格並令授諸州府叅軍及𦂳縣簿尉未經<lb/>
兩考不許奏職盖以科第之人必𢎞理化黎元之弊欲<lb/>
使諳詳非唯可塞倖門實亦用懲澆俗近者諸州長吏<lb/>
漸不遵承雖注縣寮多縻使職苟從知已不顧蒸人流<lb/>
例寢成侵費不少况去年選格更當府充職一人從事<lb/>
兩諸科錢虚占吏曹正員不親本任公事其進士宜至<lb/>
<pb n="KR4h0022_WYG_423-11b"/>
合選年諸道依資奏授州縣官即不在兼職之限武官<lb/>
選用本求才藝近日入仕多門虚偽轉甚就中兵部武<lb/>
選其弊尤深都無本根妄兼甲厯但求遷轉莫可討尋<lb/>
其武選且停見任武官即仰依前守職仍差官量與修<lb/>
甲厯得甲厯定然後許前資赴集輦轂之下諸色人中<lb/>
非吏非商閑行逰手惣名趂事潜得容奸自今後有自<lb/>
謀職任私用貨財詭計多端經過朝貴者委御史䑓京<lb/>
兆府嚴加察訪捉搦畿甸賦繁園陵至重先事立制冀<lb/>
<pb n="KR4h0022_WYG_423-12a"/>
免虚勞親陵栢栽每嵗添補約力計費役用至多嵗久<lb/>
而不見其功人勞而未除其弊盖由栽植動土湏先奏<lb/>
聞待勑下有司及擇日到縣已過期限豈盡施功空閱<lb/>
數以計傭皆朝種而夕朽自今已後每至嵗首委有司<lb/>
於正月二月三月八月四箇月内擇動土利便之日先<lb/>
下奉陵諸縣分明榜示百姓至時與設法栽植畢月縣<lb/>
司與守𬋩使同㸃檢據數牒報與折本户稅錢髙秩峻<lb/>
級榮蔭子孫盖寵勞能著存令式近者漸寡廉撲多補<lb/>
<pb n="KR4h0022_WYG_423-12b"/>
名身不獨假蔭近房兼有規求厚利選曹既闕磨勘長<lb/>
吏不聞糺䋲此弊公行吏途太濫自今後並湏凖格用<lb/>
蔭人數年限不得逾越委吏部及御史䑓嚴加覺察㨿<lb/>
其選授官到本道本州湏審磨勘稍疑踰濫及察知冐<lb/>
賣資蔭便收禁牒報有司懋官述職禦侮申威暨于庶<lb/>
僚咸竭乃力峻其爵級以極封崇内外文武見任及致<lb/>
仕官三品已上賜爵一級四品已下加一階仍賜勲兩<lb/>
轉神䇿六軍金吾威逺皇城將士普恩之外各賜勲兩<lb/>
<pb n="KR4h0022_WYG_423-13a"/>
轉位列虞賔胄崇褒聖所以闡德敎而昭前烈也二王<lb/>
三恪及文宣公各賜物五十疋二廣拱辰五營列衛明<lb/>
庭執玉航海會朝念申力以賞勞示懷柔而優寵神䇿<lb/>
及六軍金吾威逺皇城等諸軍將軍統軍已下各賜物<lb/>
有差鴻臚禮賔院應在城内蕃客等並節級有賜物光<lb/>
賛典冊發揮鴻名實頼重臣共揚休烈爰推恩以廣愛<lb/>
亦峻級以崇階攝侍中讀寶官中書侍郎平章事李紳<lb/>
攝中書令讀冊官右僕射兼中書侍郎平章事崔拱<hi>一作</hi>
<pb n="KR4h0022_WYG_423-13b"/>
<hi>珙是</hi>各賜一子出身撰冊文官司空兼門下侍郎平章事<lb/>
李德裕賜一子出身正員官奉寶綬官書玉册官書寶<lb/>
官各加兩階進寶綬進中嚴外辨禮儀賛導押寶冊官<lb/>
各加一階其應職掌行事官三品及冩制官太常修儀<lb/>
注禮官并内行事官三品已上賜爵一級四品已下一<lb/>
階仍并賜勲一轉鐫造寶冊并填金字造寶装玉冊官<lb/>
各賜物五十叚飬老引年旌閭表行冀𢎞忠厚之俗以<lb/>
振節義之風天下百姓年九十以上委所在長吏量加<lb/>
<pb n="KR4h0022_WYG_423-14a"/>
存問孝子順孫義夫節婦旌表門閭終身勿事先已旌<lb/>
表者亦量加優䘏降神表峻出寶應圖秩視公侯德穰<lb/>
灾患式崇明祀咸薦吉蠲五岳四瀆宜委本州長吏備<lb/>
禮致祭名山大川自古聖帝明王忠臣烈士各令所在<lb/>
以禮致祭亡命山澤挾藏軍器百日不首復罪如初赦<lb/>
書有所不該者所司具作條例奏聞敢以赦前事相告<lb/>
言者以其罪罪之赦書日行五百里布告天下咸使聞<lb/>
知主者施行<lb/>
<pb n="KR4h0022_WYG_423-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷四百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百八十八</head>
    <p>
<pb n="KR4h0022_WYG_687-1a"/>
欽定四庫全書<lb/>
　文苑英華巻六百八十八　宋　李昉等　編<lb/>
　交友下<lb/>
　　答侯高書一首　　　與微之書一首<lb/>
　　答知已書一首<lb/>
　道釋部<hi>隠逸附</hi>
　　與逸人徐則書一首　與逸人王真書一首<lb/>
　　與道士徐鴻客書一首<lb/>
<pb n="KR4h0022_WYG_687-1b"/>
　　答馮子華書一首　　答程道士書一首<lb/>
　　答杜松之書一首　　與侯山人書一首<lb/>
　　答泗州開元寺僧書一首<lb/>
　　與濟法師書一首<lb/>
　交友下<lb/>
　　　答侯高書<hi>文粹作第二書</hi>　　　　　李　翺<lb/>
足下復書來㑹與一二友生飲酒甚樂故不果以時報<lb/>
三讀足下書感歎不能休非足下之愛我甚且欲吾身<lb/>
<pb n="KR4h0022_WYG_687-2a"/>
存<hi>文粹作在</hi>而吾道光眀也則何能開難出之辭如此之無<lb/>
憂乎前書所以不受足下之說而復闢之者將以明吾<lb/>
道也吾之道非一家之道是古聖人所由之道者也吾<lb/>
之道塞則君子之道消吾之道明則堯舜禹湯<hi>集作二字</hi>文<lb/>
王孔子之道未絶於地<hi>集作世</hi>也<hi>文粹作矣</hi>前書若與足下混<lb/>
然同辭是宫商之一其聲音也道何由而明哉吾故拒<lb/>
足下之辭知足下必將憤予而復其辭也<hi>集作而字</hi>足下再<lb/>
三教我適時以行道所謂時也者乃仁義之時乎將沉<lb/>
<pb n="KR4h0022_WYG_687-2b"/>
浮<hi>集作浮沉</hi>之時乎<hi>集有時字</hi>茍仁且義則吾之道何所屈焉爾<lb/>
如順浮沉之時則必乗流望風髙下焉<hi>九字文粹作則是乗流望風而</hi>
<hi>髙下焉集作則必乗波随流望風髙下焉</hi>茍如此雖足下之見我且不識矣<lb/>
况天下<hi>集有之人二字</hi>乎不脩吾道而取容焉其志亦不遐矣<lb/>
故君子非仁與義則無所為也如有一朝之患故君子<lb/>
則不患也吾之道學孔子者也盖孔子<hi>集有尚字</hi>畏於匡圍<lb/>
於<hi>文粹作于</hi>蒲伐樹於桓魋逐於魯絶糧於陳蔡之間<hi>文粹作師</hi>
夫孔子豈不知屈伸之道耶<hi>文粹無故字</hi>賢不肖在我者也<lb/>
<pb n="KR4h0022_WYG_687-3a"/>
貴與富貧與賤道之行否則有命焉君子正已而須之<lb/>
爾雖聖人不能取其容焉故孔子謂子路子貢曰詩云<lb/>
匪兕匪虎率彼曠野吾道非耶吾何為至于此子路對<lb/>
曰意者吾未仁且智也<hi>集作耶</hi>而人之不信也與<hi>四字集作不我</hi>
<hi>與何也</hi>子曰有是乎使仁者而必信安有伯夷叔齊使智<lb/>
者而必行安有王子比干子貢對曰夫子之道至大故<lb/>
天下莫能容盍少貶夫子之道子曰良農能稼而不能<lb/>
為穡良工能巧而不能為順君子能修其道綱而紀之<lb/>
<pb n="KR4h0022_WYG_687-3b"/>
綂而理之而不能為容爾不修爾道而求為容賜<hi>集有也字</hi>
而志不逺矣謂顔淵如謂由也賜也顔淵對曰夫子之<lb/>
道至大故天下莫能容雖然夫子推而行之不容何病<lb/>
不容然後見君子<hi>集無此二字</hi>夫道之不修也是吾醜也道<lb/>
既已大修而不用是有國者之醜也不容<hi>集作夫子</hi>何病不<lb/>
容然後見君子孔子盖歎之也以孔子其門人三千其<lb/>
聖徳如彼之至也而知孔子者獨顔囘爾其他皆學焉<lb/>
而不能<hi>集有者字</hi>也然則僕之道天下人安能信而行耶足<lb/>
<pb n="KR4h0022_WYG_687-4a"/>
下之言曰西伯孔子何等人也皆以柔氣汚辭同用明<lb/>
夷也以避禍患斯人豈浮世邪人乎夫西伯聖人也羑<lb/>
里之拘僅不免焉孔子聖人之大者也其屈厄如前所<lb/>
陳惡在其能取容於世乎故曰危行言遜所以逺害也<lb/>
其道則<hi>集有不字</hi>爾其能逺之與否而不容焉則吾不敢知<lb/>
也非吾獨爾孔子亦不知也僕之道窮則樂仁義而安<lb/>
之者也如用焉則推而傳之于天下者也何獨天下哉<lb/>
將後世之人大有得于吾之功者爾<hi>集作云爾</hi>天之生我也<lb/>
<pb n="KR4h0022_WYG_687-4b"/>
亦必有意矣將欲愚生民之視聼乎則吾將病而死尚<lb/>
何能伸其道也如欲生民有所聞乎則吾何敢辭也然<lb/>
則吾道之行與否皆運也吾不能自知也天下人安能<lb/>
害於我哉足下又曰吾子夷齊之道也如僕向者所陳<lb/>
亦足以勉矣故不復有所說若韓孟與吾子之於我親<lb/>
<hi>集作心</hi>故知我者也茍異口同辭皆如足下所説是僕於<lb/>
天下衆多之人而未有一知已也安能合<hi>集作動</hi>於吾<hi>集有</hi>
<hi>之字</hi>心乎吾非不信子之云云者也信子云云則於吾道<lb/>
<pb n="KR4h0022_WYG_687-5a"/>
不光也吾欲黙黙則道無所傳云爾子之道子宜自行<lb/>
之者也勿以誨我<lb/>
　　　與㣲之書　　　　　　　　白居易<lb/>
四月十一<hi>集無一字</hi>日夜樂天白微之不見足下面已三年<lb/>
矣况以膠漆之心置於胡越之身進不得相合退不能<lb/>
相㤀牽攣乖隔各欲白首㣲之微之如何如何天實為<lb/>
之謂之柰何僕初到潯陽時有熊孺登來得足下前年<lb/>
病甚時一札上報病<hi>集作疾</hi>狀次序病心終論平生交分<lb/>
<pb n="KR4h0022_WYG_687-5b"/>
且云危惙之際不暇及他唯收數帙文章封題其上曰<lb/>
他日送達白二十二郎便請以待盡<hi>集作代書</hi>悲哉㣲之於<lb/>
我也其若是乎又觀<hi>集作覩</hi>所寄聞僕左降詩云殘燈無<lb/>
熖影幢幢此夕聞君謫九江垂死病中驚起坐暗風吹<lb/>
雨入寒忩此句他人尚不可聞况僕心哉至今毎吟猶<lb/>
惻惻耳且置是事畧叙近懐僕自到九江巳渉三載形<lb/>
骸且徤方寸甚安下及<hi>集作至</hi>家人幸皆無恙長兄去夏<lb/>
自徐州至有諸院孤幼<hi>集作小</hi>弟妹六七人提挈同來頃<lb/>
<pb n="KR4h0022_WYG_687-6a"/>
所牽念者今悉致在目前得同寒暖饑飽此一泰也江州<lb/>
風候稍凉地少瘴癘乃虵虺蚊蚋雖有甚稀湓魚頗肥<lb/>
江酒甚<hi>集作極</hi>羙其餘食物多類北地僕門内之口雖不<lb/>
少司馬之俸雖不多量入儉用亦可自給身衣口食且<lb/>
免求人此二泰也僕去年秋始遊廬山到東西二林間<lb/>
香爐峯下見雲水泉石勝絶第一愛不能捨因置草堂<lb/>
堂前喬松十數株脩竹千餘竿青蘿為墻垣白石為橋<lb/>
道流水周於舍下飛泉落於簷間紅榴白蓮羅生池砌<lb/>
<pb n="KR4h0022_WYG_687-6b"/>
大抵若是不能殫記毎一獨徃動彌旬日<hi>一作月</hi>平生所好<lb/>
者盡在其中不唯㤀歸可以終老此三泰也計足下乆<lb/>
不能得僕書必加憂望今故録三秦以先奉報其餘事<lb/>
况條冩如後云云㣲之㣲之作此書夜正在草堂中山<lb/>
窓下信手把筆随意亂書封題之時不覺欲曙舉頭但<lb/>
見山僧一兩人或坐或睡又聞山<hi>一作巖</hi>猿谷鳥哀鳴啾<lb/>
啾平生故人去我萬里瞥然陳念此際暫生餘習所牽<lb/>
便成三韻云憶昔封書與君夜金鑾殿後欲明天今夜<lb/>
<pb n="KR4h0022_WYG_687-7a"/>
封書在何處廬山菴裏曉燈前籠鳥檻猿俱未死人間<lb/>
相見是何年㣲之㣲之此夕此心君知之乎居易頓首<lb/>
　　　答知已書<hi>集作謝舊恩詩</hi>　　　　　劉　蛻<lb/>
蜕嘗感近世知巳<hi>集作友</hi>隳離交道沈<hi>集作曠</hi>廢不忍終日<lb/>
疚之於心思出其門閭上謁於公卿水行吳楚之城陸<lb/>
走商周之甸旁聼天下嵗晩而歸卒無所遇是十六國<lb/>
之故墟四瀆之隅落未足為大也卒不能副蛻也區區<lb/>
之望况有一言解相印一見爵上卿者乎斯不無人晩<lb/>
<pb n="KR4h0022_WYG_687-7b"/>
乃遇之不自紹介之口不因媒属之勢纓綏車佩下入<lb/>
蓬蒿一言而膠附不離有憂其終始出處之事者况蜕<lb/>
之遇執事於南康也其來六月而餘無不得日奉論議<lb/>
欲變隂谷為生植之地起死人為奔走之夫返覆<hi>集作徃返</hi>
踰時將止復動雖人有昆弟親戚之愛哭其死憂其病<lb/>
榮其逹則或過於執事之心至於誘掖殷勤不遽以違<lb/>
命見絶者則昆弟親戚相强一不相從則終身不復意<lb/>
之蜕前日來求人為知已交道之心一旦得遇昆弟親<lb/>
<pb n="KR4h0022_WYG_687-8a"/>
戚之愛又自思之而夫人<hi>集作盡此</hi>之身宜如何以報謝將<lb/>
報謝復與執事何所補哉然而有意益厚違命固難者<lb/>
則不敢書且試託之於韓繁秀才風雪滿硯不獲多書<lb/>
　　道釋部<hi>隠逸附</hi>
　　　與逸人徐則書　　　　　隋晉王庚<lb/>
夫道得衆妙法體自然包㴠二儀混成萬物人能𢎞道<lb/>
道不虚行先生履徳養空空𤣥相濟<hi>一作宗𤣥齊物</hi>將<hi>一無將字</hi>深<lb/>
明義味曉逹法門悦性冲和恬神虚白餐松餌栢栖息<lb/>
<pb n="KR4h0022_WYG_687-8b"/>
煙霞望赤城而待風雲遊玉堂而駕龍鳯雖復藏名台<lb/>
嶠<hi>一作岳</hi>猶且騰實江淮籍甚喜其嘉名<hi>四字一作嘉猷</hi>有勞窹<lb/>
寐欽承素道乆積虚襟側席幽人夢想巖穴霜色<hi>一作風</hi>
已冷海氣將寒偃息茂林道體休逸<hi>一作念</hi>念昔商山四<lb/>
皓輕舉漢庭淮南八公羽<hi>一作來</hi>儀藩邸古今雖異山谷<lb/>
不殊市朝之隐前賢徃説遵凢述聖非先生而誰故遣<lb/>
使人徃彼延請想無勞束帛賁然來思不待蒲輪去彼<lb/>
空谷希能屈也<hi>一作已</hi>竚望披雲<hi>一作皆隋書徐則傳</hi>
<pb n="KR4h0022_WYG_687-9a"/>
　　　與逸人王真書　　　　　隋齊王暕<lb/>
夫山藏羙玉光照廊廡之間地藴神劔氣浮星漢之表<lb/>
是知毛遂頴脱義感平原孫惠文詞來干東海願循寡<lb/>
薄有懐髦彦籍甚清風為日久矣未獲披覿良深延佇<lb/>
<hi>一作佇遲</hi>比髙天流火早應凉颷陵雲仙掌方承清露想攝<lb/>
衛攸宜與時休適前園後囿<hi>一作圃</hi>從容丘壑之情左琴<lb/>
右書蕭散煙霞之外茂陵卧<hi>一作謝</hi>病非無封禪之文彭<lb/>
澤遺榮差<hi>一作先</hi>有歸來之作優遊林雅何樂如之屬當<lb/>
<pb n="KR4h0022_WYG_687-9b"/>
藩屏宣條揚越坐棠餘<hi>一作聼</hi>訟事絶詠歌攀桂摛詞眷<lb/>
言髙遁至於揚旌北渚飛盖西園託乗乏應劉置醴闕<lb/>
申穆背淮之濵徒聞其語趨燕之客罕值其人卿道冠<lb/>
鷹揚聲髙鳯舉儒墨泉海詞章苑囿栖遲衡泌懐寳迷<lb/>
邦狥兹獨善良以於悒今遣行人且宣徃意側望起予<lb/>
甚於饑渴相便輕舉副此虚心無信投畨<hi>一作石</hi>之談宣<lb/>
慕鑿坯之逸書不盡言更慚詞費<hi>一作皆隋書王真傳</hi>
　　　與道士徐鴻客書　　　　　李　宻<lb/>
<pb n="KR4h0022_WYG_687-10a"/>
夫天地閉而賢人隠少㣲光而處士見是以崆峒之上<lb/>
軒轅問於廣成汾水之陽唐帝從於齧缺是知肥遁為<lb/>
羙齊物攸歸雅節與蘭桂俱芳髙風共雲霞競逺宻未<lb/>
遇𤣥女思逢黄石誰有啓沃謀猷弼成韜鈐者也尊師<lb/>
八風五星之候玉臺金匱之書莫不洞曉於心若指諸<lb/>
掌今龍戰于野鵬翔廖廓或出或處且變星霜猶未<hi>闕</hi>
　　　授道是曰仁人隣<hi>集作除</hi>暴静亂方稱君子賛我<lb/>
興運今也其時尊師宜躡<hi>缺</hi>擔簦用虞卿之禮披榛輓<lb/>
<pb n="KR4h0022_WYG_687-10b"/>
輅襲婁敬之風引領瞻望拂席相待遲聼酈生之談方<lb/>
聞左車之説桂樹出幽嵗云暮矣桃花源穴<hi>一作隐處</hi>想見<lb/>
其人早赴六軍孤巳勒彼州令以禮相送冀面披述書<lb/>
不盡言<hi>書至鴻客晦迹不知所之</hi>
　　　答馮子華處士書　　　　　王　績<lb/>
乖别甫爾已十餘年誦采葛之詩增其慨詠夫人生一<lb/>
世忽同過隙合散消<hi>一作動</hi>息周流不居偶逢其適便可<lb/>
卒嵗陶生云富貴非吾願帝鄉不可期又云盛夏五月<lb/>
<pb n="KR4h0022_WYG_687-11a"/>
跂脚東<hi>一作北</hi>忩下有凉風暫至自謂是羲皇上人嗟乎<lb/>
適意為樂雅㑹吾意<hi>一作心</hi>吾河渚間<hi>集有先字</hi>有先人故田<lb/>
十五六頃河水四繞東西趨岸各數百歩古人云河濟<lb/>
之濵宜黍况中州之腴乎家兄鑒裁通照知吾縱恣散<lb/>
誕不閑拜揖糠粃禮義錙銖功名亦以俗外相待不拘<lb/>
以家務至於鄉族慶吊閨門婚冠寂然不與<hi>集作預</hi>者已<lb/>
五六嵗矣親黨之際皆以山麋野鹿相畜性嗜琴酒得<lb/>
盡所懐幸甚幸甚近復都盧棄家獨坐河渚結構茅屋<lb/>
<pb n="KR4h0022_WYG_687-11b"/>
并厨廐總十餘間奴婢數人足以應役用天之道分地<lb/>
之利耕耘薦蓘黍秫而已春秋嵗時以酒相續兼多養<lb/>
鳬鴈廣牧<hi>集作壯</hi>鷄豚黄精白术茍<hi>集作狗</hi>杞薯蕷朝夕採<lb/>
掘<hi>集作掇</hi>以服供餌床頭素書數帙莊老及易而已過此<lb/>
已徃罕嘗或披忽憶弟兄則渡河歸家維舟岸側興盡<lb/>
便返毎遇天地晴朗則於舟中詠<hi>集作誦</hi>大謝亂流趨孤<lb/>
嶼之詩𦕈然盡陂澤山林<hi>集作山林陂澤</hi>之思覺瀛州方犬森<lb/>
然在目前或時與舟人漁子方<hi>集作分</hi>潭並釣俛仰極樂<lb/>
<pb n="KR4h0022_WYG_687-12a"/>
戴星而歸歌詠<hi>詠集作賦詩</hi>以㑹意為巧<hi>集作功</hi>不必與夫閑<lb/>
人更相唱和<hi>十字集作不必與夫悠悠閑人相唱和也</hi>孤住河渚傍無四鄰<lb/>
聞犬聲望煙火便知息身之有地矣近復有人見贈<hi>集有</hi>
<hi>以字</hi>五品地黄酒方及種薯蕷茍杞等法用之有妙<hi>集作効</hi>
力省功倍不能腵<hi>都玩切脯也</hi>脩渾沌並常行之裴孔明雖<lb/>
是異名教物然風月之際徃徃有髙人體氣兼特受巧<lb/>
性思若有神自作素琴一張云其材是嶧陽孤桐也近<lb/>
擕以相過安軫立柱龍脣鳯翮實與常琴不同發音吐<lb/>
<pb n="KR4h0022_WYG_687-12b"/>
韻非常和朗吾家三兄生於隋末傷代<hi>集作世</hi>擾亂有道<lb/>
無位非汾亭操盖孔子龜山之流也吾嘗親受其調頗<lb/>
為<hi>集作謂</hi>曲盡近得裴生琴更習其操洋洋乎覺聲器相<lb/>
得今便留之恨不得使足下為鍾期良用耿然<hi>集作耿耿</hi>吾<lb/>
所居南渚有仲長先生結菴獨處三十載非其力不食<lb/>
傍無侍者雖患瘖疾不得交語風神肅肅<hi>集作蕭蕭</hi>可<hi>集無可字</hi>
無俗氣携酒對飲尚有典刑先生又作<hi>集作著</hi>處<hi>集無此字</hi>獨<lb/>
遊頌及河渚先生傳開物寄道懸解之作也詩取翫讀<lb/>
<pb n="KR4h0022_WYG_687-13a"/>
便復江湖相㤀吾徃見薛收白牛溪賦韻趨髙竒詞義<lb/>
晦<hi>集作曠</hi>逺嵳峩蕭瑟真不可言壯哉邈乎揚班之儔也<lb/>
髙人姚義嘗語吾曰薛生此文不可多得登太行俯滄<lb/>
海<hi>集作溟</hi>髙深極矣吾近作河渚獨居賦為仲長先生所<lb/>
見以為可與白牛連類今亦冩一本以相示可與清溪<lb/>
諸賢共詳之也亂極則治<hi>集作治至</hi>王途漸亨天災不行年<lb/>
數<hi>集作榖</hi>豐熟賢人充其朝農夫滿於野吾徒江海之士<lb/>
擊壤皷腹輸太平之税耳帝何力於我哉又知房李諸<lb/>
<pb n="KR4h0022_WYG_687-13b"/>
賢肆力廊廟吾家魏學士亦申其才公卿勤勤有志於<lb/>
禮樂元首明哲股肱為良何慶如之也夫思能獨放湖<lb/>
海之上<hi>一作士</hi>才堪濟世主者所須所恨姚義不存薛生<lb/>
已殁使雲羅天網者有所不該以為歎恨耳吾比風痺<lb/>
發動常劣劣不能住然煙霞山水性之所適琴歌酒賦<lb/>
不絶於時時遊人間出入郊郭暮春三月登於<hi>集作于</hi>北<lb/>
山松栢羣吟藤蘿翳景意甚樂之箕踞散髪與鳥獸同<lb/>
羣<hi>五字集作同羣烏獸</hi>醒不亂行醉不干物賞洽興窮還歸河渚<lb/>
<pb n="KR4h0022_WYG_687-14a"/>
蓬室甕牖彈琴誦書優哉<hi>一作悠</hi>㳺哉聊以卒嵗首夏漸<lb/>
<hi>集作方</hi>熱足下何如也願動息多宜黄頰之聚何時暫㤀<lb/>
偶因<hi>集作見</hi>南風畧示所懐敬願珍<hi>集作彌</hi>厚不一一王君<lb/>
白<lb/>
　　　答程道士書<lb/>
徐道士至獲書詞義懇切具受<hi>一作愛</hi>之也吾嘗讀書觀<lb/>
覽數千年事久矣有以見天下之通<hi>一作幽</hi>趨識人情之<lb/>
大方語黙紛雜是非淆亂夸者死權烈士殉名貪夫溺<lb/>
<pb n="KR4h0022_WYG_687-14b"/>
財品庻毎<hi>集作安</hi>生各是其所同非其所異焉可勝校<hi>一作</hi>
<hi>數</hi>哉故吾師曰莫若俱任而兩㤀仲尼所以無可否於<lb/>
人<hi>集作其</hi>間莊周所以齊大小於自適是謂神而化之使<lb/>
民宜之百姓日用而不知也夫君子所思不出其位道<lb/>
有不同不相為謀盖為此也足下欲使吾適人之適而<lb/>
吾自適其適非敢非足下之義也且欲明吾之心一為<lb/>
足下陳之昔孔子曰無可無不可而欲居九夷老子曰<lb/>
同謂之𤣥而乗闗西出<hi>一作棄出關西</hi>釋迦曰色即是空而建<lb/>
<pb n="KR4h0022_WYG_687-15a"/>
立諸法此皆聖人通方之𤣥致𢎞濟之秘藏實寄冲鑒<lb/>
君子相期於事外豈可以言行詰之哉故仲尼曰善人<lb/>
之道不踐迹老子曰夫無為者無不為也釋迦曰三災<lb/>
彌綸行業湛然夫一氣常凝事吹成萬萬殊雖異道通<lb/>
為一故各寧其分則何異而不通茍違其適則何為而<lb/>
不閔故夫聖人者非他也順適無閔之名即分皆通之<lb/>
謂即分皆通故能立不易方順適無閔故能遊不擇地<lb/>
其有越分而求皆通違適而求無閔雖有神萬將獨柰<lb/>
<pb n="KR4h0022_WYG_687-15b"/>
何故曰鳬脛雖短續之則悲鶴脛雖長截之則憂言分<lb/>
之不可違也夢為鳥唳於天夢為漁沒於泉言適之不<lb/>
可違也吾受性潦倒不經世務屏居獨處則蕭然自得<lb/>
接對賔客則樂<hi>集作㳟</hi>然思寢加性又嗜酒形骸所資河<lb/>
中黍田足供嵗釀閉門獨飲不必須偶毎一甚醉便覺<lb/>
神明<hi>一作情</hi>安和血脉通利既無忤於物而有樂於身故<lb/>
常縱心以自適也而同方者不過一二人時相徃來並<lb/>
棄禮數箕踞散髪𤣥譚虚論兀然同醉悠然便歸都不<lb/>
<pb n="KR4h0022_WYG_687-16a"/>
知聚散之所由也昔者吾家三兄命世特起先擇<hi>集作先宅</hi>
一徳續明六經吾嘗好其遺文<hi>集作書</hi>以為匡扶之要畧<lb/>
盡矣然嶧陽之桐以<hi>集作必</hi>俟伯牙烏號之弓必資由基<lb/>
茍非其人道不虚行吾自揆審矣必不能自致台輔㳟<lb/>
宣大道夫不渉江漢<hi>集作海</hi>何用力舟不思雲霄何用<hi>集作</hi>
<hi>事</hi>羽翮故頃<hi>一有爾字</hi>巳來都復散棄雖周孔制述未嘗復<lb/>
窺何况百家悠悠哉去矣程生非吾徒也若足下者可<lb/>
謂身處江海之上心遊魏闕之下雖欲行志不覺坐馳<lb/>
<pb n="KR4h0022_WYG_687-16b"/>
若以此見輕議大道將恐北轅適越所背彌逺矣吾頃<lb/>
者加有風疾劣劣不能住但欲乗化獨徃任所遇耳不<lb/>
能復使離婁役目契后<hi>集作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>詬莊子作喫詬口獬反詬口豆反多力也</hi>勞精<lb/>
怵心蔽焉<hi>一作用</hi>以物為事也朂哉夫子勉建良圖因山<lb/>
僧還畧此逹意也王君白<lb/>
　　　答刺史杜之松書<lb/>
月日博士陳龕至奉處分借家禮并帙封送還請領也<lb/>
又承欲相招講禮聞命驚笑不能已已豈明公前眷或<lb/>
<pb n="KR4h0022_WYG_687-17a"/>
徒<hi>集作陡</hi>與下走相知不熟也下走意踈體放抑<hi>集作性</hi>有<lb/>
由焉<hi>集作然</hi>兼棄俗遺名為日久矣<hi>集作與日已久</hi>淵明對酒非<lb/>
復禮義能拘叔夜携琴唯以煙霞自適登山臨水邈矣<lb/>
㤀歸談虚語𤣥忽焉終夜僻居南渚時來北山<hi>集作庇</hi>兄<lb/>
弟以俗外相期鄉閭以狂生見待歌去來之作不覺情<lb/>
親詠招隐之詩唯憂句盡帷天席地友月交<hi>一作朋</hi>風新<lb/>
年則栢葉為罇仲秋則菊花盈把羅含宅内自有幽蘭<lb/>
數叢孫綽<hi>集作楚</hi>庭前空對長松一樹髙吟朗嘯挈榼擕<lb/>
<pb n="KR4h0022_WYG_687-17b"/>
壺直與同志者為羣不知老之將至欲令復整理簪屨<lb/>
<hi>一作履</hi>脩束精神揖讓邦君之門低昂刺史之坐逺談糟<lb/>
粕近棄醇醪必不能矣亦將恐芻狗貽夢櫟社見嘲去<lb/>
矣君侯無落吾事王君白<lb/>
　　　與侯二山人書　　　　　　于　邵<lb/>
侯二山人足下所示三論鈎深索隐俾夜作晝殆浹辰<lb/>
矣如登太山徒仰其髙若渉大水不測其深㫖哉斯言<lb/>
盖不可得而儔矣以此究天人何道不𢎞以此圖戰伐<lb/>
<pb n="KR4h0022_WYG_687-18a"/>
何敵不尅以此養精神何夀不長可謂通幽洞㣲垂代<lb/>
作教寧止士林争效求道趨風乎予復何才敢承末學<lb/>
巳今繕冩藏諸袖中刳心寳持不敢失墜幸甚恐須舊<lb/>
本謹勤専送猶賴發䝉何當訪及閑宵對酒斯以為榮<lb/>
不復一一于邵頓首<lb/>
　　　答泗州開元寺僧書　　　　李　翺<lb/>
前日見命作開元寺鍾銘云欲藉僕之辭庻㡬不朽而<lb/>
傳於後世誠足下相知之心無不到也雖然翺學聖人<lb/>
<pb n="KR4h0022_WYG_687-18b"/>
之心焉則不敢讓乎知聖人之道者也當見命時意亦<lb/>
思之熟矣吾之銘是鍾也吾將明聖人之道焉則於釋<lb/>
氏無益也吾將順釋氏之教而述焉則紿乎下人<hi>集作天下</hi>
甚矣何貴乎吾之先覺也吾之辭必傳於後世<hi>集本文粹作後</hi>
有聖人如仲尼者之讀吾辭也則將大責於吾矣吾畏<lb/>
聖人也夫銘古人多有焉湯之盤銘其辭云云衛孔悝<lb/>
之鼎銘其辭云云秦始皇帝之嶧山銘其辭云云皆可<lb/>
以紀功伐垂戒勸銘於盤則曰盤銘於鼎則曰鼎銘於<lb/>
<pb n="KR4h0022_WYG_687-19a"/>
山則曰山銘盤之辭可遷之於鼎鼎之辭可移<hi>集作遷</hi>之<lb/>
於山山之辭可書<hi>集作遷</hi>之於碑唯時之所紀爾及蔡邕<lb/>
作黄鉞銘亦<hi>文粹作以</hi>紀功于黄鉞之上爾或盤或鼎或嶧<lb/>
山或黄鉞其意與言皆同非如髙唐上林長楊為之作<lb/>
賦云爾近代之文士則不然為銘為碑大抵詠其形容<lb/>
有異於古人之所為其作鍾銘則必詠其形<hi>蜀本有容字</hi>與<lb/>
其音聲<hi>文粹作都</hi>與其財用之多少鎔鑄之勤勞耳非謂勒<lb/>
功徳垂戒勸於器也推此類而極觀之其不知君子之<lb/>
<pb n="KR4h0022_WYG_687-19b"/>
文也亦甚矣然其所為文亦皆有盛名於時天下之人<lb/>
咸謂之善焉吾不知吾所獨知其能賢於他人他人皆<lb/>
不知乎<hi>十二字集本文粹作其能賢於人之皆不知乎</hi>天下人咸以不知者云<lb/>
善則吾之獨知又何能云善乎雖然吾亦順吾心以順<lb/>
聖人爾阿俗從時則吾不忍為也故當時甚未敢承教<lb/>
<hi>八字文粹作久未承教</hi>為其所懐也如前所云足下欲吾之必銘<lb/>
是鍾也當順吾心與吾道則足下之名必傳於後代矣<lb/>
如欲從俗之所云則天下屬辭之士願為之者甚衆矣<lb/>
<pb n="KR4h0022_WYG_687-20a"/>
何藉於李翺之辭哉幸思之也日中時將過淮而南書<lb/>
以通意且為别也<lb/>
　　　與濟法師書　　　　　　　白居易<lb/>
月日弟子太原白居易白濟上人侍者<hi>集作左</hi>昨者頂謁<lb/>
時不以愚䝉言及佛法或未了者許重討論今經典間<lb/>
未諭者其義有二欲面問答恐彼此卒卒語言不盡故<lb/>
粗形於文字願詳覽之敬佇報章以開未悟所望所望<lb/>
佛以無上大惠<hi>集本文粹作慧</hi>觀一切衆生知其根性大小不<lb/>
<pb n="KR4h0022_WYG_687-20b"/>
等而以方便智説方便法故為闡提説十善法為小乗<lb/>
説四諦法為中乗説十二因縁法為大乗説六波羅宻<lb/>
法為對病根投以良藥此盖方便教中不易之典也何<lb/>
者若為小乗人説大乗法心則狂亂狐疑不信所謂無<lb/>
以大海内於牛跡也若為大乗人説小乗法是以穢食<lb/>
置於寳器所謂彼自無創<hi>一作瘡</hi>勿傷之也故維摩經總<lb/>
其義云為大醫王應病與藥又首楞嚴三昧經云不先<lb/>
思量而説何法随其所應而為説法正是此義耳猶恐<lb/>
<pb n="KR4h0022_WYG_687-21a"/>
説法者不随人之根性也故又法華經戒云若但讃佛<lb/>
乗衆生沒在罪苦不能信是法破法不信故如此非獨<lb/>
慮説者不能救病亦懼聞者不信沒入罪苦也則佛之<lb/>
付嘱豈不叮寧耶何則法王經云若定根基為小乗人<lb/>
説小乗法為大乗人説大乗法為闡提人説闡提法是<lb/>
斷佛性是滅佛身是説法人當歴百千萬刼堕諸地獄<lb/>
縱佛出世猶未得出若生人中缺辱無舌獲如是報何<lb/>
以故衆生之性即是法性從本以來無有増减如<hi>集本文粹</hi>
<pb n="KR4h0022_WYG_687-21b"/>
<hi>作云</hi>何於中分别病藥又云於諸法中若説髙下即名邪<lb/>
説其口當破其舌當裂何以故一切衆生心垢同一垢<lb/>
心净同一净衆生若病應同一病衆生須藥應同一藥<lb/>
若説多法即名顛倒何以故為妄分别拆善惡法破一<lb/>
切法故随機<hi>集作基</hi>説法斷佛道故此又了然不壊之義<lb/>
也又金剛經云是法平等無有髙下是名阿耨多羅三<lb/>
藐三菩提又金剛三昧經云皆以一味道終不以小乗<lb/>
無有諸雜味猶如一雨潤據此後三經則與前三經義<lb/>
<pb n="KR4h0022_WYG_687-22a"/>
甚相戾也其故何哉若云依維摩詰謂富樓那云先當<lb/>
入定觀此人心然後説法又云不觀人根不應説法夫<lb/>
以富樓那之通慧又親奉如来為大弟子尚未能觀知<lb/>
人之<hi>集本文粹無之字</hi>心况後五百年<hi>集本文粹作嵗</hi>末法中弟子豈<lb/>
能盡觀知人心而後説法乎設使觀知人心若彼發小<lb/>
乗心而為説大乗法可乎若未能觀彼心而率已意説<lb/>
<hi>一本有法字</hi>又可乎既未能觀與嘿然不説又可乎若云依<lb/>
義不<hi>集作又</hi>依語則上六經之義互相違反其將孰依乎<lb/>
<pb n="KR4h0022_WYG_687-22b"/>
若云依了經義則三世諸佛一切善法皆從此六經出<lb/>
孰名為不了義經乎况諸經中與維摩法華首楞嚴之<lb/>
説同者非一也與法王金剛三昧之説同者亦非一也<lb/>
不可遍舉故於二義中各舉三經此六經皆上人常所<lb/>
講讀者今故引以為問必有甚深之㫖焉今且有人忽<lb/>
問法於上人上人或能觀知其心或未能觀知其心將<lb/>
應病與藥而為説耶將同一病一藥而為説耶若應病<lb/>
與藥是有髙下是有雜味即反法王等三經之義豈徒<lb/>
<pb n="KR4h0022_WYG_687-23a"/>
反其義又獲如上所説之罪報矣若同一病一藥為説<lb/>
必當説大乗大乗則佛乗也若讃佛乗且不随應<hi>集作心字</hi>
且不救病即反維摩等三經之義豈徒反其義又使衆<lb/>
生沒在罪苦矣六者皆如來説如來是真語實語不誑<lb/>
語不異語者今随此則反彼順彼則逆此設有問者上<lb/>
人其將何法以對焉此其未諭者一也又五藴<hi>集作隂</hi>者<lb/>
色受想行識是也十二因縁者無明縁行行縁識識縁<lb/>
名名縁色色縁六入六入縁觸觸縁受受縁愛愛縁取<lb/>
<pb n="KR4h0022_WYG_687-23b"/>
取縁有有縁生生縁老死病<hi>集本文粹有苦字</hi>憂悲苦惱是也<lb/>
夫五藴<hi>集作隂</hi>十二因縁盖一法也盖一義也畧言之則<lb/>
為五詳言之則為十二雖名數多少或殊而<hi>而集本文粹作其於</hi>
輪次轉遷合同條貫今五藴<hi>集作隂</hi>中則色受想行識相<lb/>
次而十二<hi>一本有因字</hi>縁中則行識色入觸受想<hi>集作相</hi>縁一<lb/>
則色在行前一則色次行後正序之既不類逆倫之又<lb/>
不同若謂佛次第而言則不應有此雜亂若謂佛偶然<lb/>
而説則不當名為因縁前後不倫其義安在此其未諭<lb/>
<pb n="KR4h0022_WYG_687-24a"/>
者二也上人耆年大徳後學宗師就出家中又以説法<lb/>
而作佛事必能研精二義合而通之仍望指陳著於翰<lb/>
墨盖欲藏於篋笥永永不㤀也其餘疑義亦續咨開<hi>集本</hi>
<hi>文粹作問</hi>居易稽<hi>文粹作頓</hi>首<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_687-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百八十八<lb/>
</p>
<p>
</p>
  </div>
</body>
</text>
</TEI>
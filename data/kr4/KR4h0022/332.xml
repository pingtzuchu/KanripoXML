<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百三十二</head>
    <p>
<pb n="KR4h0022_WYG_332-1a"/>
欽定四庫全書<lb/>
　文苑英華巻三百三十二　宋　李昉等　編<lb/>
　仙道<lb/>
　　華清詞二首　　　　　夣仙謡二首<lb/>
　　懐仙歌一首　　　　　桃源行二首<lb/>
　　黿頭山神女歌一首　　馬明生遇仙女歌一首<lb/>
　　天上謡一首　　　　　朝上清歌一首<lb/>
　　漢武帝雜歌三首　　　王子喬行一首<lb/>
<pb n="KR4h0022_WYG_332-1b"/>
　　玉華仙子歌一首　　　學仙難一首<lb/>
　　元丹丘歌一首　　　　仙人詞二首<lb/>
　　謫仙詞一首　　　　　王母歌一首<lb/>
　　　華淸詞　　　　　　　　　劉禹錫<lb/>
日出驪山東徘徊照温泉樓䑓相<hi>集作影</hi>玲瓏稍稍開白<lb/>
烟言昔太上皇常居此祈年風中聞清樂往往來列仙<lb/>
翠華入五雲紫氣歸上元哀哀生人淚泣盡弓劔前聖<lb/>
道本自我凡情徒顒然小臣感元化一望靑𡨕天<lb/>
<pb n="KR4h0022_WYG_332-2a"/>
　　　同前　　　　　　　　　　顧　雲<lb/>
祥雲皓鶴盤碧空喬松稍稍韻微風絳節影來朱旛響<lb/>
丁東相公淸齋朝蘂宮太上符籙龍蛇散花天女侍香<lb/>
童隔烟遥望見雲水璈吹鳯淸瓏瓏丹砂黄金世可度<lb/>
願啓一言告仙翁道門弟子山中客長向山中禮空碧<lb/>
九色眞龍上漢時願把霓幢引仙客<hi>一作烟䇿</hi>
　　　夣仙謡　　　　　　　　　李　沇<lb/>
海宮蹙浪收殘月挈壺掌事傳更歇銀蟾半墜恨流咽<lb/>
<pb n="KR4h0022_WYG_332-2b"/>
六鰲披月撼蓬闕九炁眞翁騎白犀臨池静聽雌蛟啼<lb/>
桂花浥露曙香冷八牎玉朗驚晨雞裁紗剪羅貼丹鳯<lb/>
膩霞逺閉瑶山夣露乾欲醉芙渠塘廻首驅雲朝正陽<lb/>
　　　同前　　　　　　　　　　祝元膺<lb/>
蟾蜍夜作靑𡨕燭螮蝀晴為碧落梯好箇分明上天路<lb/>
誰教深入武陵溪<lb/>
　　　懐仙歌　　　　　　　　　李　白<lb/>
一鶴東飛過滄海放心散漫知何在仙人浩歌望我來<lb/>
<pb n="KR4h0022_WYG_332-3a"/>
<hi>一作秋</hi>應攀玉樹長相待堯舜之事不足驚自餘囂囂眞<lb/>
<hi>集作直</hi>可輕巨鰲莫戴三山去我欲蓬萊頂上行<lb/>
　　　桃源行　　　　　　　　　王　維<lb/>
漁舟逐水愛山春兩岸桃花夾去<hi>一作古</hi>津坐看紅樹不<lb/>
知逺行盡淸溪忽值<hi>一作不見</hi>人山口潜行始隈隩山開曠<lb/>
望旋平陸遙看一處攅雲樹近入千家散花竹樵客初<lb/>
傳漢姓名居人未改秦衣服居人共住武陵源還從物<lb/>
外起田園月明松下房櫳净<hi>一作静</hi>日出雲中雞犬喧忽<lb/>
<pb n="KR4h0022_WYG_332-3b"/>
<hi>一作驚</hi>聞俗客争來集競引還家問都邑平明閭巷掃花<lb/>
開薄暮漁樵乘水入初因避地去人間及至<hi>一作更聞</hi>成仙<lb/>
去<hi>一作遂</hi>不還峽裏誰知有人事世中遙望空雲山不疑<lb/>
靈境難聞見塵心未盡思鄉縣出洞無論隔山水辭家<lb/>
終擬長遊衍自謂經過舊不迷安知岑<hi>一作峯</hi>壑今來變<lb/>
當時只記入山深靑溪幾度<hi>一作幾回</hi>到雲林春來遍是桃<lb/>
花水不辨仙源何處尋<lb/>
　　一作皆文粹<lb/>
<pb n="KR4h0022_WYG_332-4a"/>
　　　同前　　　　　　　　　　前　人<lb/>
武陵川徑入幽遐中有雞犬秦人家家傍流水多桃花<lb/>
桃花兩邊種來久流水一道何時有垂條落蕋暗春風<lb/>
夾岸芳菲至山口歲歲年年能寂寥林下青苔日為厚<lb/>
時有仙鳥來銜花曽無世人此携手可憐不知若為名<lb/>
君任<hi>一作徃</hi>從之多所更古驛荒橋平路盡崩湍怪石小<lb/>
溪行相見維舟登覽處紅堤緑岸宛然成多君此去從<lb/>
仙隐令人晩節悔營營<lb/>
<pb n="KR4h0022_WYG_332-4b"/>
　　　黿頭山神女歌　　　　　　韋應物<lb/>
黿頭之山直上洞庭連青天蒼蒼煙樹閉古廟中有蛾<lb/>
眉成水仙水府沉沉行路絶蛟龍出沒無時節魂同魍<lb/>
魎潜太隂身與空山長不滅東晋永和今幾代雲髪素<lb/>
顔猶盼睞隂<hi>作沉</hi>深靈氣静凝美的皪龍綃雜瓊珮山精<lb/>
木魅不敢親昏明響像如有人蕙蘭瓊芳積煙露碧䆫<lb/>
松月無冬春舟客經過奠椒醑巫女南音歌激楚碧水<lb/>
冥空見鳥飛長天何處雲隨雨紅蕖緑蘋芳意多玉靈<lb/>
<pb n="KR4h0022_WYG_332-5a"/>
蕩漾陵淸波孤峯絶島儼相向鬼嘯猿啼垂女蘿皓雪<lb/>
瓊枝殊異色北方絶代徒傾國雲没煙銷不可期明堂<lb/>
翡翠無人得精靈變態狀無方游龍宛轉驚鴻翔湘妃<lb/>
獨立九疑暮漢女菱歌春日長始知仙事無不有可惜<lb/>
吳宮空白首<lb/>
　　　馬明生遇神女歌　　　　　前　人<lb/>
學仙貴功<hi>集作工</hi>亦貴精神女變化感馬生石壁千尋啓<lb/>
雙檢中有玉床鋪玉簟<hi>集作堂</hi>立之一隅不與言玉體安<lb/>
<pb n="KR4h0022_WYG_332-5b"/>
穏三日眠馬生一立心轉堅知無丹白蒙哀憐安期先<lb/>
生來起居請示金璫玉珮天皇書神女呵責不合見仙<lb/>
子謝過手足戰大瓜元棗冷如氷海上摘來朝暮凝賜<lb/>
仙復坐對食了<hi>集作訖</hi>頷之使去隨雲升乃言馬生合不<lb/>
死少頃<hi>集作姑</hi>勑教令付爾安期再拜將生出一授素書<lb/>
天地<hi>一作章</hi>畢<lb/>
　　　天上謡　　　　　　　　　李　賀<lb/>
天河夜轉杓回星銀浦流雲學水聲玉宮桂樹花未落<lb/>
<pb n="KR4h0022_WYG_332-6a"/>
仙姿綵女<hi>集作仙妾採春</hi>垂珮纓秦妃捲羅八方曉<hi>集作簾北牎曉</hi>牎<lb/>
前食桐青鳯小王子吹簫鵝管長呼龍耕煙種瑶草粉<lb/>
霞紅綬藕絲裙青洲步拾蘭苕春東指羲和能走馬海<lb/>
雲<hi>集作塵</hi>初生石城<hi>集作山</hi>下<lb/>
　　　朝上淸歌　　　　　　　　顧　况<lb/>
潔服朝上清緑景開紫霞皇皇紫微君左右皆靈娥曼<lb/>
聲流睇和清歌些至陽無諼其樂多些旌盖䬃沓簫鼓<lb/>
和些金鳯玉鱗欝駢羅些反風名香香氣遐些瓊田瑶<lb/>
<pb n="KR4h0022_WYG_332-6b"/>
草壽無涯些君着玉衣升玉車些欲降瓊宮玉女家些<lb/>
其桃千年始著花些蕭寥天清而滅雲目瓊瓊兮情感<lb/>
珮隨香兮夜聞肅肅兮愔愔啓天和兮洞靈心和為舟<lb/>
兮雲為馬君乗之觴于瑶池之上兮三光羅列而在下<lb/>
　　　漢武帝雜歌三首　　　　　韋應物<lb/>
漢武帝好神仙黄金作䑓與天近玉母海上摘桃還<hi>集作</hi>
<hi>摘桃海上還</hi>感之西過<hi>一作遇</hi>聊問訊欲來不來夜未央殿前<lb/>
青鳥先徊翔緑鬢縈雲裙曳霧雙節飄颻不仙步白日<lb/>
<pb n="KR4h0022_WYG_332-7a"/>
分明到世間碧空何處來時路玉盤捧桃將獻君踟蹰<lb/>
未去留彩雲海水桑田幾翻覆此桃中間三四熟<hi>集作中間</hi>
<hi>此桃四五熟</hi>可憐穆滿瑶池讌正值花開不得薦花開子熟<lb/>
焉<hi>集作安</hi>可期邂逅能當漢武時顔如芳花潔如玉心念<lb/>
武<hi>作我</hi>皇多嗜慾雖畱桃核桃有靈人間糞土種不生由<lb/>
來在道豈在藥徒勞方士海上行掩扇一言相謝去如<lb/>
煙非煙不知處<lb/>
　　　二<lb/>
<pb n="KR4h0022_WYG_332-7b"/>
金莖孤峙兮陵紫煙漢宮美人望杳然通天䑓上月初<lb/>
出承露盤中珠正圓珠可飲壽可永武皇南面曙欲分<lb/>
從空將<hi>集作下</hi>來玉杯冷世間採翠亦作囊八月一日仙<lb/>
人方仙人稱上藥<hi>集作方</hi>静者服之恒綽約栢梁沉飲自<lb/>
傷神猶聞駐顔八十春乃知甘醴<hi>集作醲又作酒</hi>皆是腐腸物<lb/>
獨有淡泊之水能益人千載金盤竟何處當時鑄金恐<lb/>
不固蔓草生來春復秋碧天何言空墜露<lb/>
　　　三<lb/>
<pb n="KR4h0022_WYG_332-8a"/>
漢天子觀風自南國浮舟大江屹不前蛟龍索闘風濤<lb/>
黑春秋方壯雄武才彎弧叱浪連山開愕然觀者千萬<lb/>
衆舉麾齊呼一矢中死蛟浮出不復靈舳艫千里江水<lb/>
清鼓鼙餘響數日在天吳深入魚鼈驚左有佽飛落霜<lb/>
翮右有弧兒貫犀革何為臨深親射蛟示威以奪諸侯<lb/>
魄威<hi>一作蛟</hi>可畏皇可尊平田校獵書猶諫<hi>集作陳</hi>此日從<lb/>
臣何不言獨<hi>一作猶</hi>有威聲振前<hi>集作千</hi>古君不見後嗣尊<lb/>
為武<lb/>
<pb n="KR4h0022_WYG_332-8b"/>
　　　王母歌　　　　　　　　　李　頎<lb/>
武帝齋戒承華殿端拱須㬰王母見霓旌照耀麒麟車<lb/>
羽盖淋漓孔雀扇手指元梨遣帝食可以長生臨㝢縣<lb/>
上元頭戴九星冠揔領玉童坐南面欲聞要言今告汝<lb/>
帝乃焚香請此語若能練魄去三尸後當見我天皇所<lb/>
顧謂侍女董雙成酒䦨可奏雲和笙紅霞白日儼不動<lb/>
七龍五鳯來相迎惜哉志驕神不悅歎息馬蹄與車轍<lb/>
複道歌鍾杳將暮深宮桃李飛成雪但㸔青玉五枝燈<lb/>
<pb n="KR4h0022_WYG_332-9a"/>
盤螭吐火光欲絶<lb/>
　　　玉華仙子歌　　　　　　　李康成<lb/>
紫陽仙子名玉華珠盤承霞餌丹砂轉態凝情五雲裏<lb/>
嬌顔千歲芙蓉花紫陽綵女紟<hi>疑</hi>無數遥見玉華皆掩<lb/>
嫭高堂初日不成妍洛渚流風徒自憐瑶堦霓綺閣碧<lb/>
題霜羅幕仙娥桂樹長自春王母桃花未嘗落上元夫<lb/>
人賔上淸深宮寂歴厭曽城觧珮空憐鄭交甫吹簫不<lb/>
逐許飛瓊溶溶紫庭歩渺𣺌瀛䑓路蘭陵貴士謝相逢<lb/>
<pb n="KR4h0022_WYG_332-9b"/>
濟北書生尚廻顧滄洲傲吏愛金丹淸心廻望雲之端<lb/>
羽盖霓裳一相識轉<hi>疑</hi>情冩念長無極長無極永相隨<lb/>
攀霄歴金闕弄影下瑶池夕宿紫府雲母帳朝飡元圃<lb/>
崑崙芝不學蘭香中道絶却教靑鳥報相思<lb/>
　　　王子喬行　　　　　　　　髙允生<lb/>
仙化非常道其義出自然王喬誕神氣白日忽昇天晻<lb/>
曖御雲氣飄颻乘長烟寄想崆峒外翺翔宇宙間七月<lb/>
有佳節控鶴崇崖巔永與時人别一去不復還<lb/>
<pb n="KR4h0022_WYG_332-10a"/>
　　　元丹丘歌　　　　　　　　李　白<lb/>
元丹丘愛<hi>集作好</hi>神仙朝飲潁川<hi>集作水</hi>之清流暮還嵩岑<lb/>
之紫煙三十六峯長周旋長周旋躡星虹身騎飛龍耳<lb/>
生風横河矯<hi>集作跨</hi>海與天通我知爾心遊<hi>集作遊心</hi>無窮<lb/>
　　　學仙難　　　　　　　　　韋應物<lb/>
昔有道士求神仙靈眞下試心確然千鈞巨石一髮懸<lb/>
卧之石下十三年存道忘身一試過名奏玉皇乃昇天<lb/>
雲氣冉冉漸不見晋語子弟<hi>集作弟子</hi>但精堅<lb/>
<pb n="KR4h0022_WYG_332-10b"/>
　　　謫仙詞<hi>見二百二十五巻</hi>　　　　　陳　陶<lb/>
　　　僊人詞二首<lb/>
小仙皆云十洲客莓苔為衣雙耳白淸編遺我忽隠身<lb/>
暮雨紅霞一千尺<lb/>
　　　二<lb/>
赤城門開六丁直曉日已紅<hi>一作燒</hi>東海色朝天半路聞<lb/>
玉雞星斗離離礙龍翼<lb/>
　文苑英華巻三百三十二<lb/>
</p>
<p>
</p>
  </div>
</body>
</text>
</TEI>
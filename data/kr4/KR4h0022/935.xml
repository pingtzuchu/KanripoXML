<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百三十六</head>
    <p>
<pb n="KR4h0022_WYG_935-1a"/>
欽定四庫全書<lb/>
　文苑英華巻九百三十六　宋　李昉等　編<lb/>
　宰相一<lb/>
　　左丞陸元方墓誌一首<lb/>
　　中書令逍遙公韋嗣立墓誌一首<lb/>
　　尚書左丞張說墓誌一首<lb/>
　　崔相國澳墓誌一首<lb/>
　　　文昌左丞陸公墓誌序　　　張　説<hi>集無</hi>
<pb n="KR4h0022_WYG_935-1b"/>
公諱元方字希仲蘇州呉縣人也帝典惟二虞盡美於<lb/>
南風强國有七齊莫大於東海元侯制食因為宗丞相<lb/>
册勲開呉佐命盛德之後瑶琨代襲故丹青奕世三君<lb/>
之望並高金玉聨華五常之目齊重公即陳給事黄門<lb/>
侍郎琛之曽孫唐荆州當陽縣丞山仁之孫司儀郎柬<lb/>
之之姪豫章尉𤣥之之子體𤣥黄之純粹峻清白之隆<lb/>
基鵬翼載軒騏鳴自逺始以司成明經業優擢第補三<lb/>
水扶風渭南三縣尉授裏行監察殿中三御史遷鳳閣<lb/>
<pb n="KR4h0022_WYG_935-2a"/>
舍人兼太子中舍又判鳳閣又守秋官行鸞臺三字侍<lb/>
郎同鳳閣鸞臺平章事坐公事降為綏州刺史居無何<lb/>
檢校春官又試天官二侍郎兼司衛卿復除鸞臺侍郎<lb/>
同鳳閣鸞臺平章事轉右庶子轉文昌左承前後掌選<lb/>
及知考各二歲九流銓緫代天理物公執其衡鏡而野<lb/>
無遺賢三載考績惟王舊典公秩其<hi>一作黜陟</hi>幽明而庶官<lb/>
咸事斯並憲章臺閣藉甚人倫至於經濟大道彌綸庶<lb/>
務嘉猷削於隱徳𢎞益晦於推美盖不得而聞也古人<lb/>
<pb n="KR4h0022_WYG_935-2b"/>
有言進退在命忠信在人一出持州再入蒞政汲長孺<lb/>
之方直時守外臺胡伯始之詳明亟司中禁抑有由焉<lb/>
嗚呼人之淑斯宜享難老昊天降戾曽不憗遺大定元<lb/>
年二月七日寢疾而終春秋六十有三歴事兩宮三十<lb/>
餘載奉上惟敬臨下惟誠宻勿兩終靜而調理心尚坦<lb/>
率不違名教之地迹列軒裳不雜風塵之伍施與忘倦<lb/>
鄉黨穆焉夷險若一朋友義焉所謂終温且惠行同歸<lb/>
於大雅克已復禮身不離於令名及東首歸全西階撤<lb/>
<pb n="KR4h0022_WYG_935-3a"/>
奠無食粟之馬無衣帛之妾知與不知莫不嘉歎粤三<lb/>
月十四日假葬之國門之南費村永刋昭烈垂之幽礎<lb/>
其銘<hi>元本不載</hi>
　　此篇元在九百四十巻職官門今移于此<lb/>
　　　中書令逍遙公墓誌銘　　　張　説<lb/>
唐故中書令逍遙公韋氏諱嗣立字延構京兆杜陵人<lb/>
也受渾元之正性挺生人之秀傑門為孝悌之府世處<lb/>
台衡之地蓋上林之高標宗臣之首出者也生於秦之<lb/>
<pb n="KR4h0022_WYG_935-3b"/>
清水長于鄭之成臯聦明先覺博古兼覧究蓬山之百<lb/>
氏綜闕里之六藝文而不華實而不滯原夫志在於易<lb/>
行在於禮守槖籥之冲虚播朱絃之愷悌事有則而言<lb/>
有度神無方而用無體其與人也温良善誘仁恕多容<lb/>
俾夫頑蔽開拆愎鷙擾從君子進道小人革慮聞者願<lb/>
來見者忘去若膏澤之浸陽和之感萬物不知其化矣<lb/>
及夫履簀登朝濫觴宰邑聖朝知其周慎忠肅簡易循<lb/>
良是以綢繆兩禁重疊千里迄踐宰衡終厥有成凡化<lb/>
<pb n="KR4h0022_WYG_935-4a"/>
二邑理七郡三入中書再統兵部選吏部<hi>集本文粹作兵部</hi>各<lb/>
兩典樞宻共五載光弼四主歴政三十有餘其間累有<lb/>
謗<hi>集作傍</hi>及官因左退日月蝕而更明隨和幽而不昧爾<lb/>
其為邦設教尊徳閑邪身勤心苦誠感物化禮讓興於<lb/>
私室刑罰廢於公家衡鏡髙懸文武矯首才無我失善<lb/>
若已有風流明教作法垂後訏謨皇極功格天地茫茫<lb/>
蠢蠢既生既遂四夷來王五靈皆至然而外榮中素迹<lb/>
邇心遐杳然朱石<hi>二本作户</hi>之若䘮𬎼<hi>二本作邀</hi>若赤松之可接<lb/>
<pb n="KR4h0022_WYG_935-4b"/>
西宴驪山之谷東息龍池之野擇逍遙而建號裂土宇<lb/>
而西社明主封帝邱之謀表髙臣之志也公考侍中為<lb/>
國元輔公兄承慶當代齊名咸以令德繼和金鼎扶陽<lb/>
二相陳氏三君復追美名<hi>二本侯</hi>侍中前夫人崔氏生黄<lb/>
門而即世後夫人王氏生公而偏愛公克諧以孝因心<lb/>
則友啟均養之德成無間之言天下之人比之祥覧惟<lb/>
公德行言語文學政事四者實惣而兼之事親養志而<lb/>
能爭居䘮過哀而顧禮此又善中之善者也善人天之<lb/>
<pb n="KR4h0022_WYG_935-5a"/>
經也國之寳也道將興廢木鐸之用有時命或推移蒼<lb/>
天<hi>二本之作生</hi>之望恒在春秋六十有六遘疾陳郡還醫洛<lb/>
師開元七年九月二日薨于歸德里有詔贈兵部尚書<lb/>
諡曰孝禮也明年某月葬于某地有子孚恒濟夬儡然<lb/>
在疚靡所寘哀以某忝縉雲之舊寮沐清風之餘論入<lb/>
難名之閫域窺妙徳之形容見託銘志庶傳精爽至於<lb/>
歴官次序平居事業當見御府遺愛之碑國史銘臣之<lb/>
傳故不存焉銘曰<lb/>
<pb n="KR4h0022_WYG_935-5b"/>
峩峩仁公抱孝含忠文獻則足高明有融翻飛王佐穆<lb/>
我清風道濟明時心樂幽地薜衣華衮坦然一致逍遙<lb/>
啟封帶礪傳嗣<hi>二本作祀</hi>生涯共盡振古其常人秉三徳天<lb/>
歸百祥臧孫有後公業不亡<lb/>
　　　開府儀同三司行尚書左丞相燕國公贈太師<lb/>
　　　　張公墓誌銘　　　　　　張九齡<lb/>
大唐有天下一百一十三年開元十有八載龍集庚午<lb/>
冬十二<hi>集作一</hi>月戊申開府儀同三司行尚書左丞相燕<lb/>
<pb n="KR4h0022_WYG_935-6a"/>
國公薨于位享年六十四嗚呼哀哉皇帝悼焉素服舉<lb/>
哀廢朝三日乃下制贈太師蓋師傳之舊恩禮有加也<lb/>
詔葬先逮襄事有日又特賜御詞表章琬琰公義有忘<lb/>
身之勇忠為社稷之衛文武可憲之政公侯作捍之勲<lb/>
皆已昭昭於天文雖日月爭光可矣公諱説字道濟<hi>或字</hi>
<hi>說之見唐書</hi>范陽方城人晋司空壯武公之裔孫周通館學<lb/>
士諱弋府君之曽孫贈慶州都督諱恪府君之孫贈丹<lb/>
州刺史刑部尚書諱隲府君之季子自上世積慶及公<lb/>
<pb n="KR4h0022_WYG_935-6b"/>
而祥發神明所祐<hi>集作府</hi>道徳為樞生以寧濟㓜而聦悟<lb/>
<hi>集作體祥</hi>鷹揚虎視英偉磊落越在諸生之中已有絶雲霓<lb/>
之望矣初天后稱制舉郡國賢良公時大知名㧞乎其<lb/>
萃者也起家太子校書迄于左丞相官政四十有一而<lb/>
人臣之位極矣尚書國之理本公悉更之中書朝之樞<lb/>
宻公亟掌之休聲與偕升降數四守正而見逐者一遇<lb/>
坎而左遷者二其餘惣戎于外為國作藩所平除者唯<lb/>
幽并秉節鉞而已至若三登左右丞相三作中書令唐<lb/>
<pb n="KR4h0022_WYG_935-7a"/>
興以來朝佐莫比聖賢之運有㑹師臣之道欲行人雖<lb/>
求多我每餘地馨香之發敷聞自久宜其翊戴聖后師<lb/>
範百寮功烈過於如神德聲出於咸一此固與版築崛<lb/>
起屠釣作合之類亦云異也公志𤣥逺而性高亮未嘗<lb/>
自異㑹節乃有立何所不可體道以為宗既定國於一<lb/>
言亦保身於大雅其於經理世務雜以軍國决事如流<lb/>
應物如響紛綸輻輳其猶指掌及夫先聖微㫖稽古未<lb/>
傳缺文必補墜禮咸甄與經籍為笙簧於朝廷為粉澤<lb/>
<pb n="KR4h0022_WYG_935-7b"/>
固不可詳而載也始公之從事實以懿文而風雅陵夷<lb/>
已數百年矣時多吏議擯落文人庸引雕蟲沮我勝氣<lb/>
邱明有恥子雲不為乃未知宗匠所作王霸盡在及公<lb/>
大用激昂後來天將以公為木鐸矣斯文豈䘮而今也<lb/>
則亡嗚呼克生以輔時而臣道不究致用以利物而人<lb/>
將安仰上撫床以念徃下輟相而哀至復見之於公焉<lb/>
大常議諡曰文貞二十年秋八月甲申遷窆於萬安山<lb/>
之陽燕國夫人元氏祔焉夫人故尚書右<hi>集作左</hi>丞相武<lb/>
<pb n="KR4h0022_WYG_935-8a"/>
靈公懐景之女也動為柔範皆可師訓及公之貴連姻<lb/>
帝室雖處榮盛若非在已内執謙下外睦親疎古之賢<lb/>
明未始兼有開元十九年三月壬戌薨于東都康俗里<lb/>
私第享年六十四長子均中書舍人次曰垍駙馬都尉<lb/>
衛尉卿季曰椒符寳郎泣血在疚皆我之有後也嗚呼𤣥<lb/>
堂永閟何事春秋幽篆斯在亦云不朽而巳銘曰<lb/>
天有宻命滋液百寶時無大賢誰與明道我公允叶我<lb/>
德孔昭翰飛戾天羽儀清朝功遂身謝名由實美言而<lb/>
<pb n="KR4h0022_WYG_935-8b"/>
有立古無不死南山之下詔葬于兹後之與歸惟我太<lb/>
師<lb/>
　　　相國崔公墓誌銘　　　　　　穆　員<lb/>
皇唐相國博陵公姓崔氏諱澳字某佐𤣥宗扶正厄運<lb/>
保維宸極戴肅宗紹復大業底綏生人事代宗朝羽儀<lb/>
百辟歴官二十三享年六十二以大歴三年冬十有二<lb/>
月二日薨于道州刺史之寢明年歸祔于洛北陽邙山<lb/>
今上六年追贈尚書左僕射夫人榮陽鄭氏華隂郡太<lb/>
<pb n="KR4h0022_WYG_935-9a"/>
夫人以子貴也公娶前夫人生冡子常山公公之清德<lb/>
重望洎天官亞相之位事後夫人榮陽鄭氏恭公之理<lb/>
命以無遺為大而黽勉拘忌出入衘恤推周公合祔之<lb/>
事凡龜從筮逆者數嗚呼天不以西漢韋平之美惠于<lb/>
吾君使常山下世永懐不集故有沒代之庸著遺令焉<lb/>
貞元元年秋九月季子京兆府三原丞楊孫前渭南尉<lb/>
元方哀奉常山之志逮乎在殯是月壬午啟博陵公之<lb/>
𡑞明月丁酉以華隂郡太夫人洎繼夫人隴西李氏之<lb/>
<pb n="KR4h0022_WYG_935-9b"/>
䘮歸禮也公大父諱𤣥偉<hi>唐書作暐</hi>中書令博陵王於皇唐<lb/>
有再造勲事具國史考璩禮部侍郎襲博陵王與魏元<lb/>
忠趙貞固為友出處齊名公則禮部之第二子也天寳<lb/>
中歴屯田左司二員外郎出為歙州刺史換綿州錫金<lb/>
印紫綬大駕南巡以至誠大義感悟聖主中興之業見<lb/>
於言下擢拜門下侍郎平章事靈武即位與上宰房公<lb/>
琯奉冊書國璽唯新景命是時也中原有羿浞之亂東<lb/>
南有吳濞之釁乃三分天下之一以八柄付公俾公仗<lb/>
<pb n="KR4h0022_WYG_935-10a"/>
節督䕶河南山南江南淮南之地凡受賑專征者由公<lb/>
以律二千石已降唯所遷置公於是度用均賦息人繕<lb/>
兵外攘四封内敘多士望髙寄重怙寵者排之降左常<lb/>
侍領杭州刺史俄轉常州徵拜秘書監太子賔客大理<lb/>
卿坐失繫囚移信王府傳轉尚書左右丞吏部侍郎御<lb/>
史大夫大厯中元載顓政中外附之公對<graphic n="KR2348" url="https://raw.githubusercontent.com/kanripo/KR-Gaiji/master/images/KR2348.png" mimeType="image/png"/>内廷數其<lb/>
不赦之罪上含之未諭公抗詞焉寺人屬垣漏言于載<lb/>
未幾有道州之役逞憾故也公標鑒遐明姿度𢎞粹松<lb/>
<pb n="KR4h0022_WYG_935-10b"/>
茂玉潔風清雨潤文以經邦為用學以為已為宗承祖<lb/>
禰以付子孫者清白孝友其哲人哉夫人磁州刺史曽<lb/>
之孫頴川太守長裕之女年若干捐公之館子曰縱實<lb/>
常山公繼夫人舒州刺史紹之孫左羽林録事㕘軍晃<lb/>
之女年若干遺公之録子曰璉<hi>世系表作摙</hi>仕萬年尉不幸<lb/>
早夭二夫人地清天和夫賢子孝四者均有之清之發<lb/>
祥和之應夀賢之用貴孝之報榮四者皆違之哀哉孝<lb/>
孫元方痛先人存没不伸之志其號天也與吉凶俱咨<lb/>
<pb n="KR4h0022_WYG_935-11a"/>
于叔父揚曰先志未從不敢以見先祖是日也奉二夫<lb/>
人合于此室既定而常山祔焉員常山門吏見託銘石<lb/>
其詞曰於穆元輔歸全帝邱列樹已拱清風悠悠邈矣<lb/>
夫人同凋上春配忠生孝翊聖懐民賴及於國慶達其<lb/>
身五父雙啟九泉同閉遺厥嘉祥及爾昆裔<lb/>
　<lb/>
　<lb/>
　<lb/>
<pb n="KR4h0022_WYG_935-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0022_WYG_793-1a"/>
欽定四庫全<lb/>
　文苑英華巻七百九十四　宋　李昉等　編<lb/>
　傳<lb/>
　　宋清傳一首　　　　　種樹郭橐駞一首<lb/>
　　童區寄傳一首　　　　梓人傳一首<lb/>
　　李赤傳一首　　　　　長恨歌一首<lb/>
　　　宋清傳　　　　　　　　　柳宗元<lb/>
宋清長安西部藥市人也居善藥有自山澤來者必歸<lb/>
<pb n="KR4h0022_WYG_793-1b"/>
宋清氏清優主之長安醫工得清藥輔其方輙易讎咸<lb/>
譽清疾病疕瘍者<hi>五字蜀本作信能療病故病者</hi>亦皆樂就清求藥冀<lb/>
速已清皆樂然響應雖不持錢者皆與善藥積劵如山<lb/>
未嘗詣取直或不識遥與劵清不為辭嵗終度不能報<lb/>
輙焚劵終不復言市人以其異皆笑之曰清蚩妄人也<lb/>
或者<hi>集無者字</hi>曰清其有道者歟清聞之曰清逐利以活妻<lb/>
子耳非有道也然謂我蚩妄者亦謬清居藥四十年所<lb/>
焚劵者百數十人或至大官或連數州受俸博其餽遺<lb/>
<pb n="KR4h0022_WYG_793-2a"/>
清者相屬於户雖不能立報而以賒死者千百不害清<lb/>
之為富也清之取利逺逺故大豈若小市人哉一不得<lb/>
直則怫然怒冄則罵而仇耳彼之為利不亦翦翦乎吾<lb/>
見蚩之有在也清誠以是得大利又不為妄執其道不<lb/>
廢卒以富求者益衆其應益廣或斥棄沉廢親與交視<lb/>
之落然者清不以怠遇其人必與善藥如故一旦復柄<lb/>
用益厚報清其逺取利皆類此吾觀今之交乎人者炎<lb/>
而附寒而棄鮮有能類清之為者世之言徒曰市道交<lb/>
<pb n="KR4h0022_WYG_793-2b"/>
嗚呼清市人也今之交者有能望報如清之逺者乎幸<lb/>
而庶㡬則天下之窮困廢辱得不死亡者衆矣市道交<lb/>
豈可少耶或曰非市道人也栁先生曰清居市不為市<lb/>
之道然而居朝廷居官府居庠塾鄉黨以士大夫自名<lb/>
者反争為之不已悲夫然則清非獨異於市人也<lb/>
　　　種樹郭槖駞傳<lb/>
郭槖駞不知始<hi>文粹有自字</hi>何名病僂隆<hi>文粹作癃</hi>然伏行有類<lb/>
槖駞者故鄉人號之駞駞聞之曰甚善名我固當因捨<lb/>
<pb n="KR4h0022_WYG_793-3a"/>
其名亦自謂槖駞云其鄉曰豐樂鄉在長安西駞業種<lb/>
樹凡長安豪家富人為觀游及賣果者皆爭迎取飬視<lb/>
駞所種樹或移徙無不活且碩荗蚤實以蕃他植者雖<lb/>
窺視俲慕莫能如<hi>集本文粹作加</hi>也有問之對曰槖駞非能使<lb/>
木之夀且孶也以能順木之天以致其性焉耳凡植木<lb/>
之性其本欲舒其培欲平其土欲故其築欲宻既然已<lb/>
勿動勿慮去不復顧其蒔也若子其置也若棄則其天<lb/>
者全而其性得矣故吾不害其長而已非有能碩而茂<lb/>
<pb n="KR4h0022_WYG_793-3b"/>
之也<hi>文粹有吾字</hi>不抑耗其實而已非能蚤而蕃之也他植<lb/>
者則不然根拳而土易其培之也若不過焉則不及<hi>集有</hi>
<hi>焉字</hi>茍有能反是者則又愛之太殷憂之太勤旦視而暮<lb/>
撫已去而復顧甚者爪其膚以驗其生枯摇其本以觀<lb/>
其踈密而木之性日以離矣雖曰愛之其實害之雖曰<lb/>
憂之其實讎之故不我若也吾又何能為矣哉問者曰<lb/>
以子之道移之官理可乎駞曰我知種樹而已理非吾<lb/>
業也然吾居鄉見長人者好煩其令若甚憐焉而卒以<lb/>
<pb n="KR4h0022_WYG_793-4a"/>
禍旦暮吏來而呼曰官命促爾耕朂爾植督爾穫蚤繰<lb/>
而絲<hi>二本作緒</hi>蚤織而縷字而㓜孩遂而雞豚鳴皷而聚之<lb/>
擊木而召之吾小人輟<hi>文粹作具</hi>飱饔以勞吏者且不得<hi>文粹</hi>
<hi>有日字</hi>暇又何以蕃吾生而安吾性耶故病且怠若是則<lb/>
與吾業者其亦有類乎問者曰嘻不亦善夫吾問飬樹<lb/>
得飬人術<hi>文粹作而得飬人仍有故字</hi>傳其事以為官戒也<hi>文粹無也</hi>
<hi>字</hi>
　　　童區寄傳<lb/>
<pb n="KR4h0022_WYG_793-4b"/>
栁先生曰越人少恩生男女必貨視之自毁齒已上父<lb/>
兄鬻賣以覬其利不足則盗取他室束縳鉗梏之至有<lb/>
鬚鬛者力不勝皆屈為僮當道相賊殺以為俗幸得壯<lb/>
大則縳取么弱者漢官因為己利茍得僮恣所為不問<lb/>
以是越中户口滋耗少得自脱唯童區寄以十一嵗勝<lb/>
斯亦奇矣桂部從事杜周士為余言之童寄者栁州蕘<lb/>
牧兒也行牧且蕘二豪賊刼持反接布囊其口去逾四<lb/>
十里之虚所賣之<hi>南越中謂野市為虚為集作日</hi>寄為兒啼恐慄為兒<lb/>
<pb n="KR4h0022_WYG_793-5a"/>
恒狀賊易之對飲酒醉一人去為市一人卧植刃道上<lb/>
童㣲伺其睡以縳背刃力上下<hi>集作下上</hi>得絶因取刃殺之<lb/>
逃未及逺市者還得童大駭將殺僮遽曰為兩郎僮孰<lb/>
若為一郎僮耶彼不我恩也郎誠見完與恩無所不可<lb/>
市者良乆計曰與其殺是僮孰若賣之與其賣而分孰<lb/>
若吾得專焉幸而殺彼甚善即藏其尸持僮抵主人所<lb/>
愈束縳牢甚夜半童自轉以縳即爐火燒絶之雖瘡手<lb/>
勿憚復取刃殺是者因大號一虚皆驚童曰我區氏兒<lb/>
<pb n="KR4h0022_WYG_793-5b"/>
也不當為僮賊二人得我我幸皆殺之矣願以聞於官<lb/>
虚吏白州州白大府大府召視而兒㓜愿耳刺史顔証<lb/>
竒之留為小吏不肯與衣裳吏䕶還之鄉鄉之行刼縳<lb/>
者側目莫敢過其門皆曰是兒少秦武陽二嵗而計殺<lb/>
二豪豈可近耶<lb/>
　　　梓人傳　　　　　　　　　前　人<lb/>
裴封叔之弟在光徳里有梓人款其門願傭隟宇而處<lb/>
焉所職尋引䂓矩繩墨家不居礱<hi>文粹作磨</hi>斵之器問其能<lb/>
<pb n="KR4h0022_WYG_793-6a"/>
曰吾善度材視棟宇之制高深圎方短長之宜吾指使<lb/>
而群工役焉捨我衆莫能就一宇故食于官府吾授祿<lb/>
三倍作於私家吾收其直太半焉他日入其室其床闕<lb/>
足而不能理曰將求他工余甚笑之謂其無能而貪祿<lb/>
嗜貨者其後京兆尹將餙官署余往過焉委群材㑹衆<lb/>
工或執斧斤或執刀鋸皆圜立嚮之梓人左持引右執<lb/>
杖而中處焉量棟宇之任視木之能舉揮其杖曰斧彼<lb/>
執斧者奔而右顧而指曰鋸彼執鋸者趨而左俄而斤<lb/>
<pb n="KR4h0022_WYG_793-6b"/>
者斵刀者削皆視其色俟其言莫敢自斷者其不勝任<lb/>
者怒而退之亦莫敢愠焉畫宮於堵盈尺而曲盡其制<lb/>
計其毫釐而構大厦無進退焉既成書於上棟曰某年<lb/>
某月某日某建則其姓字也凡執用之功不在列余圜<lb/>
視大駭然後知其術之工大矣繼而嘆曰彼將捨其手<lb/>
藝專其心智而能知體要者歟吾聞勞心者役人勞力<lb/>
者役於人彼其勞心者歟能者用而智者謀彼其智者<lb/>
歟是足為佐天子相天下法矣物莫近乎此也彼為天<lb/>
<pb n="KR4h0022_WYG_793-7a"/>
下者本於人其執役者為徒𨽻為鄉師里胥其上為下<lb/>
士又其上為中士為上士又其上為大夫為卿為公離<lb/>
而為六職判而為百役外薄四海有方伯連帥郡有守<lb/>
邑有宰皆有佐政其下有<hi>文粹有力者二字</hi>胥吏及其下皆有<lb/>
嗇夫版尹以就役焉猶衆工之各有執伎以食力也彼<lb/>
佐天子相天下者舉而加焉指而使焉條其綱紀而盈<lb/>
縮焉齊其法制而整頓焉猶梓人之有䂓矩繩墨以定<lb/>
制也擇天下之士使稱其職居天下之人使安其業視<lb/>
<pb n="KR4h0022_WYG_793-7b"/>
都知野視野知國視國知天下其逺邇細大可手據其圖<lb/>
而䆒焉猶梓人畫宫於堵而績<hi>文粹作繪</hi>于成也能者進而<lb/>
由之使無所徳不能者退而休之亦莫敢愠不衒能不<lb/>
矜名不親小勞不侵衆官日與天下之英才討論其大<lb/>
經猶梓人之善運衆工而不伐藝也夫然後相道得而<lb/>
萬國理矣相道既得萬國既理天下舉首而望曰吾相<lb/>
之功也後之人循迹而慕曰彼相之才也士或談殷周<lb/>
之理者曰伊傳周召其百執事之勞勤而不得紀焉猶<lb/>
<pb n="KR4h0022_WYG_793-8a"/>
梓人自名其功而執用者不列也大哉相乎通是道者<lb/>
所謂相而已矣其不知體要者反此以恪勤為公以簿<lb/>
書為尊衒能矜名親小勞侵衆官竊取六職百役之事<lb/>
听听於府庭而遺其大者逺者焉所謂不通是道者也<lb/>
猶梓人而不知繩墨之曲直䂓矩之方圓尋引之短長<lb/>
姑奪衆工之斧斤刀鋸以佐其藝又不能備其工以至<lb/>
敗績用而無所成也不亦謬歟或曰彼主為室者儻或<lb/>
發其私智牽制梓人之慮奪其世守而道謀是用雖不<lb/>
<pb n="KR4h0022_WYG_793-8b"/>
能成功豈其罪耶亦在任之而已余曰不然夫繩墨誠<lb/>
陳䂓矩誠設高者不可抑而下也狹者不可張而廣也<lb/>
由我則固不由我則圮彼將樂去固而就圮也則巻其<lb/>
術黙其智悠爾而去不屈吾道是誠良梓人耳其或嗜<lb/>
其貨利忍而不能捨也䘮其制量屈而不能守也棟橈<lb/>
屋壊則曰非我罪也可乎哉余謂梓人之道類於相故<lb/>
書而藏之梓人蓋古之審曲靣勢者今謂之都料匠云<lb/>
余所遇者楊氏潜其名<lb/>
<pb n="KR4h0022_WYG_793-9a"/>
　　　李赤傳　　　　　　　　　前　人<lb/>
李赤江湖浪人也嘗曰吾善為歌詩類李白故自號曰<lb/>
李赤遊宣州州人館之其友與俱遊者有姻焉間累日<lb/>
乃從之舘赤方與婦人言其友戱之赤曰是媒我也吾<lb/>
將娶乎是友大駭曰足下妻固無恙太夫人在堂安得<lb/>
有是豈狂易病惑耶取絳雪餌之赤不肯<hi>文粹有服字</hi>有間<lb/>
婦人至又與赤言即取巾經其脰赤兩手助之舌盡出<lb/>
其友號而救之婦人觧其巾走去赤怒<hi>文粹有其友二字</hi>曰汝<lb/>
<pb n="KR4h0022_WYG_793-9b"/>
無道吾將從我妻汝何為者赤乃就牗間為書輾而圖<lb/>
封之又為書博封之訖如厠乆其友從之見赤軒厠抱<lb/>
甕詭笑而厠視勢且下入乃倒曵得之又大怒曰吾已<lb/>
升堂靣吾妻吾妻之容世固無有堂宇之餙宏大富麗<lb/>
椒蘭之氣油然而起顧視汝之世猶溷厠也而吾妻之<lb/>
居與帝居鈞天清都無以異若何苦余至此哉然後其<lb/>
友知赤之所遭乃厠鬼也聚僕謀曰亟去是厠遂行宿<lb/>
三十里夜赤又如厠乆從之且復入矣持出洗其汚衆<lb/>
<pb n="KR4h0022_WYG_793-10a"/>
環之以至旦去抵他縣縣之吏方宴赤拜揖跪起無異<lb/>
者酒行友未及言已飲<hi>文粹作飲已</hi>而顧赤則已去矣走從<lb/>
之赤入厠舉其床捍<hi>文粹作杵</hi>門門堅不可入其友呌且言<lb/>
之衆發墻以入赤之靣䧟不㓗者半矣又出洗之縣之<lb/>
吏更召巫師善呪術者守赤赤自若也夜半守者怠皆<lb/>
睡及覺更呼而求之見其足於厠外赤死乆矣獨得尸<lb/>
歸其家取其所為書讀之與其母妻訣其言辭猶人也<lb/>
柳先生曰李赤之傳不誣矣是其病心而為是耶抑固<lb/>
<pb n="KR4h0022_WYG_793-10b"/>
是厠鬼耶赤之名聞江湖間其始為士無以異於人也<lb/>
一惑於恠而所為若是乃反以世為溷溷為帝居清都<lb/>
其屬意明白今世皆知笑赤之惑也及至是非取與向<lb/>
背决不為赤者幾何人耶反修而身無以欲利好惡遷<lb/>
其神而不返則幸耳又何暇赤之笑哉<lb/>
　　長恨歌傳　　　　　　　　　陳　鴻<lb/>
開元中泰階平四海無事𤣥宗在位嵗乆勌于旰食宵<lb/>
衣政無大小始委於右丞相苐深居遊宴以聲色自娯<lb/>
<pb n="KR4h0022_WYG_793-11a"/>
先是元獻皇后武淑妃皆有寵相次即世宫中雖良家<lb/>
子千數無可恱目者上心忽忽不樂時每嵗十月駕幸<lb/>
華清宫内外命婦熠燿景從浴日餘波賜以湯沐春風<lb/>
靈液澹蕩其間上心油然若有所遇顧<hi>文粹作顧遇</hi>左右前<lb/>
後粉色如土詔髙力士潜搜外宫得𢎞農楊𤣥琰女于<lb/>
壽邸既笄矣鬢髪膩理纎穠中度舉止閑冶如漢武帝<lb/>
李夫人别䟽湯泉詔賜澡瑩既出水體弱力㣲若不任<lb/>
羅綺光彩煥發轉動照人上甚恱進見之日奏霓裳羽<lb/>
<pb n="KR4h0022_WYG_793-11b"/>
衣曲以導之定情之夕授金釵鈿合以固之又命戴歩<lb/>
摇垂金鐺明年冊為貴妃半后服用繇是冶其容敏其<lb/>
詞婉孌萬態以中上意上益嬖焉時省風九州泥金五<lb/>
嶽驪山雪夜上陽春朝與上行同輦居同室宴專席寢<lb/>
專房雖有三夫人九嬪二十七世婦八十一御妻暨後<lb/>
宫才人樂府妓女使天子無顧盻意自是六宫無復進<lb/>
幸者非徒殊艶尤態致是蓋才智明慧善巧便佞先意<lb/>
希㫖有不可形容者叔父昆弟<hi>川文粹作仲</hi>皆列位清貴爵<lb/>
<pb n="KR4h0022_WYG_793-12a"/>
為通侯姊妹封國夫人富埓王宫車服邸第與大長公<lb/>
主侔矣而恩澤勢力則又過之出入禁門不問京師長<lb/>
吏為之側目故當時謡詠有云生女勿悲酸生男勿喜<lb/>
歡又曰男不封侯女作妃㸔女却為門上楣其人心羡<lb/>
慕如此天寳末兄國忠盗丞相位愚弄國柄及安禄山<lb/>
引兵嚮闕以討楊氏為詞潼闗不守翠華南幸出咸陽<lb/>
道次馬嵬亭六軍徘徊持㦸不進從官郎吏伏上馬前<lb/>
請誅晁錯以謝天下國忠奉氂纓盤水死於道周左右<lb/>
<pb n="KR4h0022_WYG_793-12b"/>
之意未快上問之當時敢言者請以貴妃塞天下怨上<lb/>
知不免而不忍見其死反袂掩靣使牽之而去倉皇展<lb/>
轉竟就死於尺組之下既而𤣥宗狩成都肅宗受禪靈<lb/>
武明年大赦改元大駕還都尊𤣥宗為太上皇就養南<lb/>
宫自南宫遷于西内時移事去樂盡悲來毎至春之日<lb/>
冬之夜池蓮夏開宫槐秋落梨園弟子玉琯發音聞霓<lb/>
裳羽衣一聲則天顔不怡左右歔欷三載一意其念不<lb/>
衰求之夣魂杳不能得適有道士自蜀來知上皇心念<lb/>
<pb n="KR4h0022_WYG_793-13a"/>
楊妃如是自言有李少君之術𤣥宗大喜命致其神方士<lb/>
乃竭其術以索之不至又能遊神馭氣出天界没地府<lb/>
以求之不見又旁求四虚上下東極天<hi>川文粹作大</hi>海跨蓬<lb/>
壺見最髙仙山上多樓闕西廂下有洞户東嚮闔其門<lb/>
署曰玉妃太真院方士抽簮叩扉有雙鬟童女出應其<lb/>
門方士造次未及言而雙鬟復入俄有碧衣侍女乂至<lb/>
詰其所從方士因稱唐天子使者且致其命碧衣云玉<lb/>
妃方寢請少待之于時雲海沉沉洞天日曉<hi>川文作晩</hi>瓊户<lb/>
<pb n="KR4h0022_WYG_793-13b"/>
重闔悄然無聲方士屏息歛足拱手門下乆之而碧衣<lb/>
延入且曰玉妃出見一人冠金蓮披紫綃珮紅玉曵鳯<lb/>
舄左右侍者七八人揖方士問皇帝安否次問天寳十<lb/>
四載已還事言訖憫黙指碧衣取金釵鈿合各折其半<lb/>
授使者曰為我謝太上皇謹獻是物尋舊好也方士受<lb/>
辭與信將行色有不足玉妃固徵其意復前跪致詞請<lb/>
當時一事不為他人聞者驗於太上皇不然恐鈿合金<lb/>
釵負新垣平之詐也玉妃茫然退立若有所思徐而言<lb/>
<pb n="KR4h0022_WYG_793-14a"/>
曰昔天寳十載侍輦避暑於驪山宫秋七月牽牛織女<lb/>
相見之夕秦人風俗是夜張錦繡陳飲食樹𤓰華焚香<lb/>
于庭號為乞巧宫掖間尤尚之時夜始半休侍衞於東<lb/>
西廂獨侍上上凭肩而立因仰天感牛女事密相誓心<lb/>
願世世為夫婦言畢執手各嗚咽此獨君王知之耳因<lb/>
自悲曰由此一念又不得居此復墮下界且結後縁或<lb/>
為天或為人决冄相見好合如舊因言太上皇亦不乆<lb/>
人間幸惟自安無自苦耳使者還奏太上皇皇心震悼<lb/>
<pb n="KR4h0022_WYG_793-14b"/>
日日不豫其年夏四月南宫宴駕元和元年冬十二月<lb/>
太原白樂天自校書郎尉于盩厔鴻與琅邪王質夫家<lb/>
于是邑暇日相携遊仙遊寺話及此事相與感歎質夫<lb/>
舉酒於樂天前曰夫希代之事非遇出世之才潤色之<lb/>
則與時消沒不聞于世樂天深於詩多於情者也試為<lb/>
歌之如何樂天因為長恨歌意者不但感其事亦欲懲<lb/>
尤物窒亂階垂於將來者也歌既成使鴻傳焉世所不<lb/>
聞者予非開元遺民不得知世所知者有𤣥宗本紀在<lb/>
<pb n="KR4h0022_WYG_793-15a"/>
今但傳長恨歌云爾<lb/>
<hi>此篇又見麗情集及京本大曲頗有異同並録于後位開元中六符炳靈四海無波禮樂同人神和天子在</hi>
<hi>嵗乆倦乎旰食始委國政于右丞相端拱深居儲思國色先是元獻皇后武惠妃皆有寵相次夣謝宫侍無可</hi>
<hi>意者上心忽忽焉不自樂時嵗十月駕幸驪山之華清宫浴于温泉内外命婦熠燿景從浴日餘波賜以湯浴</hi>
<hi>靈液不凍玉樹早芳春色澹蕩思生其間上心油然恍若有遇顧宫女三千粉光如土使搜諸外宫得𢎞農楊</hi>
<hi>氏女既笄矣緑雲生鬢白雪凝膚渥餙光華纎穠有度舉止閑冶如漢武帝李夫人上見之明日詔浴華清池</hi>
<hi>清瀾三尺中洗明玉蓮開水上鸞舞鑑中既出水嬌多力㣲不勝羅綺春正月上心始悦自是天子不早朝后</hi>
<hi>夫人不得侍寢時省風九州泥金五嶽驪山雪夜上陽春朝行同輦止同宴妖其容巧其詞歌舞談笑婉孌便</hi>
<pb n="KR4h0022_WYG_793-15b"/>
<hi>佞以中上心故以為上宫春色四時在目天寳中後宫良家女萬數使天子無顧盼意叔父昆弟皆為通侯女</hi>
<hi>弟女兄富埓王室車服制度爵邑邸第與大長公主侔矣恩澤勢力則又過之出入禁門不問京師長吏為之</hi>
<hi>側目天寳末兄國忠盗丞相位竊㺯國柄羯胡亂燕二京連䧟翠華南幸駕出都西門百餘里六師徘徊擁㦸</hi>
<hi>不行從官郎吏伏上馬前請誅錯以謝之國忠奉氂纓盤水死於道周左右之意未快當時敢言者請以貴妃</hi>
<hi>塞天下之怒上慘容怛心不忍見其死反袂掩靣使牽之而去拜於上前回眸血下墜金鈿翠羽於地上自收</hi>
<hi>之嗚呼蕙心紈質天王之愛不得已而死於尺組之下叔向毋云甚羙必甚惡李延年歌曰傾國復傾城此之</hi>
<hi>謂也既而𤣥宗狩成都肅宗受命靈武粤明年大赦改元大駕還都駐六龍於馬嵬道中君臣相顧日月無光</hi>
<hi>不翼日父子堯舜天下大和太上皇就飬南宫宫槐夏花梧桐秋雨春日遲遲兮恨深冬夜長長兮怨急自死</hi>
<pb n="KR4h0022_WYG_793-16a"/>
<hi>之日齋之月莫不感皇容悼宸衷每朱樓月曉渌池氷散梨園弟子玉琯一聲聞霓裳羽衣曲則天顔不怡侍</hi>
<hi>兒掩泣三載一意其念不衰自是南宫無歌舞之思求諸夣而精魂不來求諸神而致誠莫敢成都方士能乗</hi>
<hi>氣而遊上清感皇心追念楊貴妃不已乃上大羅天入地府目眩心摇求之不見遂駕琅輿張雲盖浮碧落東</hi>
<hi>下海中三山遂入蓬萊宮中金殿西廂有洞户闔其門署曰玉真大妃院扣門乆之有青衣玉童出方士傳漢</hi>
<hi>天子命既入瓊扉重闔悄然無聲方士息氣重足拱手門下海上風㣲洞天日暖乃見仙女數人相隨出户延</hi>
<hi>客至玉堂堂上褰九華悵有一人氷雪姿芙蓉冠露綃帔<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>然如在姑射山前揖方士傳漢天子命言未終退</hi>
<hi>立慘然憶一念之心復堕下界因泣下使青衣小童取金釵一股鈿合一扇奉太上皇茍心如金堅如鈿上為</hi>
<hi>天人下為世人重相見時好合如舊方士受其信將行色有不足玉妃固徵其意復前跪致詞曰請付當時一</hi>
<pb n="KR4h0022_WYG_793-16b"/>
<hi>事不聞於人者騐於漢天子畏金釵鈿合負新垣平之詐也仙子歛容低眉含羞而言曰昔天寳六年侍輦避</hi>
<hi>暑于驪山宫七月牽牛織女相見之夕秦人風俗是夜張錦綉繒綺樹𤓰花陳飲食焚香于庭謂之乞巧三拜</hi>
<hi>畢縷針於月紝線于裳夜方半歇侍衞於東西廂獨侍於帝馮肩而立相與盟心誓曰世世為夫婦誓畢執手</hi>
<hi>各嗚咽此獨君王知之方士還長安奏於太上皇上皇甚感自悲殆不勝情嘻女徳無極者也死生大别者也</hi>
<hi>故聖人節其慾制其情防人之亂者也生感其志死溺其情又如之何元和年冬十二月大原白居易尉于盩</hi>
<hi>厔子與琅邪王質夫家仙㳺谷因暇日携手入山質夫於道中語及於是白樂天深於恩者也有出世之才以</hi>
<hi>為往事多情而感人也深故為長恨詞以歌之使鴻傳焉世所隱者鴻非史官不知所知者有𤣥宗内傳今在</hi>
<hi>予所㩀王質夫説之爾</hi>
<pb n="KR4h0022_WYG_793-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_793-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百九十四<lb/>
</p>
<p>
</p>
  </div>
</body>
</text>
</TEI>
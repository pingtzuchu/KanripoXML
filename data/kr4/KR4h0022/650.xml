<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百五十一</head>
    <p>
<pb n="KR4h0022_WYG_650-1a"/>
欽定四庫全書<lb/>
　文苑英華巻六百五十一　　宋　李昉等　編<lb/>
　諫諍<lb/>
　　諫東宫啟一首<lb/>
　　諫東宫左右非其人啟一首<lb/>
　　諫東宫引突厥達哥友入宫内啟一首<lb/>
　　重諫東宫啟一首　　　規正東宫啟一首<lb/>
　　重上直言諫東宫啟一首<lb/>
<pb n="KR4h0022_WYG_650-1b"/>
　　諫東宫啟三首　　　　上東宫啟二首<lb/>
　　　諫東宫啟　　　　　　　　于志寧<lb/>
　　按舊唐書太子承乾以農時營造曲室志寧上此<lb/>
　　書又載六百六十七巻書門今存其目<lb/>
　　　諫東宫左右非其人啟<lb/>
　　此篇按舊唐書是諫承乾第二書當移入六百六<lb/>
　　十七巻書門今存其目<lb/>
　　　諫東宫引突厥達哥友入宫内啟<lb/>
<pb n="KR4h0022_WYG_650-2a"/>
　　　　　　　　　　　　　　　前　人<lb/>
　　按舊唐書志寧上太子承乾第三書又載六百六<lb/>
　　十七巻書門今存其目<lb/>
　　　重諫東宫啟　　　　　　　張𤣥素<lb/>
　　此篇按舊唐書是諫承乾第三書當移入六百六<lb/>
　　十七巻書門今存其目<lb/>
　　　規正東宫啟<hi>髙宗時太子賢</hi>　　　　韋承慶<hi>儀鳳四年為太</hi>
　　　　<hi>子司議郎</hi>
<pb n="KR4h0022_WYG_650-2b"/>
臣承慶言伏以殿下國之儲貳主器承祧百姓繫心萬<lb/>
方延首行一事天下所瞻出一言天下所聽動靜不可<lb/>
以不慎進退不可以不思固湏數引正人詢謀得失使<lb/>
忠言日聞於耳善事每闗於心所為合度必自知其過<lb/>
如此則正心起邪心息徳業日新聲聞彌廣福禄可以<lb/>
長守榮位可以久安若諂諛在側忠良不進意有所向<lb/>
則合詞稱善言未出口則同聲稱美有非莫悟有過莫<lb/>
知便自為神睿聰明超絶今古驕溢之漸常必由之伏<lb/>
<pb n="KR4h0022_WYG_650-3a"/>
願特留睿情每存規誡聞過必改見善必行朝夕孜孜<lb/>
常恐不及則邦家是頼天下幸甚進徳脩業大易垂文<lb/>
說禮敦詩春秋所貴尚書云念終始典于學禮云玉不<lb/>
琢不成器人不學不知道孔子曰吾嘗終日不食終夜<lb/>
不寢以思無益不如學也殿下昔在藩邸耽讀典墳論<lb/>
道觀書匪朝伊夕自升儲貳巳歴炎凉侍讀承言稍以<lb/>
稀簡雖睿姿天挺神用生知器業自然非求外奬然更<lb/>
加研勵彌益風猷伏願數召儒生勤脩學藝縑緗不離<lb/>
<pb n="KR4h0022_WYG_650-3b"/>
於左右披閲無捨於光陰使日知所未知月聞所未聞<lb/>
凡在匹夫苟能强學猶可以髙取名譽坐致簮纓况殿<lb/>
下以儲后之尊而能留心於學徳音之美固無得而稱<lb/>
焉畋獵馳騁敗徳之源必湏順動不可以盤逰無度至<lb/>
於從禽逐獸絶野馳原駿足雲飛輕弧電舉當其適意<lb/>
豈憚艱危無險不陵無深不赴忽然奔馬委轡猛獸逸<lb/>
羣致驚駭之憂貽顛墜之患雖有所悔如何可及夫以<lb/>
千金之子猶且坐不垂堂况在萬國之貞豈可不思重<lb/>
<pb n="KR4h0022_WYG_650-4a"/>
慎殿下初升儲位養徳春闈理宜靜黙自居文史為務<lb/>
不可數為逰縱以損徳音尚書云内作色荒外作禽荒<lb/>
甘酒嗜音峻宇雕墻有一於此未或不亡伏願詳覽古<lb/>
今以為鑒誡殿下驅使之人每於北門召入如此等色<lb/>
皆是憸利小人縁得供奉祗承自謂别䝉恩幸外則妄<lb/>
為威福内則專事諂諛巧媚百端以求顔色日為一事<lb/>
時進一言漸漬纎㣲遂成瑕累此之浸潤最難覺察特<lb/>
湏斥逺屏黜不宜親近左右殿下皇儲國嗣帝子天孫<lb/>
<pb n="KR4h0022_WYG_650-4b"/>
府庫充盈宫室崇麗但使不為鄙僻不作奢滛凡所營<lb/>
求有司畢備何藉此等别有祗承今南衙官寮皆是<lb/>
搢紳士子或耆年舊徳博識洽聞或雅望英材脩身潔<lb/>
行莫不䇿名委質奉事殿下自非陪扈法仗不得一奉<lb/>
宸顔豈有僕𨽻輿臺而可特承恩盼伏願一皆杜絶勿<lb/>
許更至宫闈所見者唯端士正人所聞者唯詩禮典誥<lb/>
則邪孽無由而起咎悔無從而生睿徳彌髙休聲日逺<lb/>
伏見今年六月三十日令書以崇文館中學士極少令<lb/>
<pb n="KR4h0022_WYG_650-5a"/>
賔客庻子詹事及宫官五品以下各舉所知令出巳来<lb/>
日月巳久官寮所舉咸巳進名迄至于今更無進止殿<lb/>
下敦崇學藝廣訪時英天下四方莫不欣恱文學之士<lb/>
飭躬待問而淹歴時序未有指歸朝士搢紳咸謂殿下<lb/>
徒有其聲而無其實私談竊議頗盈衆口但令出惟行<lb/>
理非虚設舉能進善其事不輕一降令書終年寂寞天<lb/>
下英髦誰不解體此乃欲益反損應是更非伏願與賔<lb/>
客庶子等量宜早為處分事或不可專决亦湏速以聞<lb/>
<pb n="KR4h0022_WYG_650-5b"/>
奏不可淹延致招誹議今闗隴之外蕃夷寇竊國家將<lb/>
用弔伐大興師旅轉輸給用糜費日多聖上内恤黎元<lb/>
外憂疆埸宵衣旰食惕慮兢懐殿下在國為儲君在家<lb/>
為長子事兼家國何以自寧至於居處服翫飲食聲樂<lb/>
並請務從省約以助聖上憂勞不可每事豐華自為安<lb/>
逸儲副之尊士庶瞻仰雖宫闈務簡不資每日坐朝至<lb/>
於朔望之辰諸王賔客咸萃皆欲親承睿㫖肅奉宸儀<lb/>
伏見秋冬巳来累月不曽一坐恭巳之義竊謂有虧伏<lb/>
<pb n="KR4h0022_WYG_650-6a"/>
願每至此朝特臨法仗則殿下無宴安之逸羣寮有趨<lb/>
奉之歡臣聞體寛裕之徳者在乎納諫懐忠貞之極者期<lb/>
於盡節是知君以不諱昭其羙臣以無隠逹其誠固君<lb/>
臣之大義古今之通道伏惟殿下挺叡研幾凝貞毓照<lb/>
處帝王之元子為億兆之副君當其冊命之初天下含<lb/>
齒戴髪童兒牧豎莫不歡忻踴躍抃舞謳歌者以殿下<lb/>
至徳至仁克忠克孝故能上當天意下應人心雖夏邦<lb/>
建啟周朝立誦不之及也但能行之以道守之以仁居<lb/>
<pb n="KR4h0022_WYG_650-6b"/>
安慮危在滿防溢一日三省一事九思知稼穡之艱難<lb/>
省宫苑之逰翫正辭雅誥每關心術奸聲亂色不留聰<lb/>
明忠讜者引而親之便佞者屛而逺之則可以長主宗<lb/>
鬯永任國本照黄離以保元吉居蒼震而亨利貞臣出<lb/>
自膠庠即叅藩邸㣲班再易馳年十變短才弱翰濫䝉<lb/>
甄奬書記文章特受恩寄洎乎嗣登銀牓復得忝侍銅<lb/>
闈俯存簮屨之餘仰攀鱗羽之末蕩蕩鴻澤<hi>一作鴻霈蕩澤</hi>霑<lb/>
濡不巳區區淺志答効無階所以輸罄心源瀝盡肝血<lb/>
<pb n="KR4h0022_WYG_650-7a"/>
奉芻蕘之片議獻狂瞽之一言庶輕露馳聲薄滋於少<lb/>
海纎塵驟影㣲助於遥山逆耳儻伸觸鱗甘罪無任悾<lb/>
款之至謹奉啟以聞<lb/>
　　　重上直言諫東宫啟<hi>髙宗時</hi>
臣聞太子者君之貳國之本也所以承宗廟之重繫億<lb/>
兆之心萬國以貞四海屬望殿下以仁孝之徳明睿之<lb/>
姿岳峙淵澄金貞玉裕天皇升殿下以儲副寄殿下以<lb/>
監撫欲使照無不及恩無不覃百寮仰重耀之輝萬姓<lb/>
<pb n="KR4h0022_WYG_650-7b"/>
聞洊雷之響夫君以人為本人以食為命君非人無以<lb/>
保其位人非食無以全其生故孔子曰百姓足君孰與<lb/>
不足百姓不足君孰與足自頃年巳来頻有水旱菽粟<lb/>
不能豐稔黎庶自致煎窮今夏亢陽米價騰踴貧窶之<lb/>
室無以自資朝夕皇皇惟憂餒饉下人之瘼實可哀矜<lb/>
稼穡艱難所宜詳悉天皇所以垂衣北極殿下所以守<lb/>
器東朝<hi>一作宫</hi>為天下之所尊得天下之所利者豈惟上<lb/>
𤣥之幽賛亦百姓之力也百姓危則社稷不得獨安百<lb/>
<pb n="KR4h0022_WYG_650-8a"/>
姓亂則帝王不得<hi>一作能</hi>獨理故古人云<hi>二字一作之</hi>明君飽<lb/>
而知人饑温而知人寒每以天下為憂不以四海為樂<lb/>
今關隴之外凶冦憑陵西土邉甿凋䘮將盡干戈日用<lb/>
烽柝荐驚<hi>一作興</hi>千里有勞於饋糧三農不遑於稼穡雖<lb/>
蜂蠆之小毒亦足以煩師旅而擾邉隅矣殿下為臣為<lb/>
子乃國乃家為臣在於竭忠為子期於盡孝在家不可<lb/>
以自逸在國不可以自康一物有虧聖上每留神念三<lb/>
邉或梗殿下豈不兢懐况當養徳之秋非是任情之日<lb/>
<pb n="KR4h0022_WYG_650-8b"/>
伏承北門之内造作不常翫好所營或有煩費倡優雜<lb/>
伎不息於前皷吹繁聲亟聞於外既喧聽覽且黷宫闈<lb/>
兼之僕𨽻小人縁此得親左右亦既奉承顔色能不恃<lb/>
頼<hi>一作記</hi>恩光作福作威莫不由此若不<hi>一作不加</hi>防慎必有<lb/>
愆非儻使㣲累徳音於後悔之何及書云不作無益害<lb/>
有益此皆無益之事固不可躭而恱之臣又聞在上不<lb/>
驕髙而不危制節謹度滿而不溢髙而不危所以長守<lb/>
貴滿而不溢所以長守富是知髙危不可不慎滿溢不<lb/>
<pb n="KR4h0022_WYG_650-9a"/>
可不持易曰君子終日乾乾夕惕若厲無咎敬慎之謂<lb/>
也在於凡庶能守而行之猶可以髙振聲華坐致榮禄<lb/>
殿下有少陽之位有天挺之姿片善而天下必聞小能<lb/>
而天下咸服豈可不為盡善盡美之道以取可久可大<lb/>
之名哉伏願博覽經書以廣其徳屛退聲色以抑其情<lb/>
静黙無為恬虚寡欲非禮勿動非法不言居處服玩必<lb/>
脩節儉畋獵逰娛不為馳騁正人端士必引而親之便<lb/>
僻側媚必斥而逺之使惠聲溢於逺近仁風翔於内外<lb/>
<pb n="KR4h0022_WYG_650-9b"/>
則可以克享終吉長保利貞為上嗣之稱首奉聖人之<lb/>
鴻業者也<hi>一作矣</hi>臣昔叅朱邸忝膠東之藩吏晩侍青宫<lb/>
叨望苑之儲宷每得親承睿盼側奉宸規出入銀牓之<lb/>
前旦暮銅樓之下小人頂戴無以勝恩區區淺誠竊不<lb/>
自已古人耻其君不及堯舜臣亦願殿下超於啟發是<lb/>
以冒進狂言庶有禆於萬一㣲生萬死實無恨於三泉<lb/>
謹啟　　一作皆舊唐書本傳<lb/>
　　　諫東宫啟三首　　　　　　姚　珽<lb/>
<pb n="KR4h0022_WYG_650-10a"/>
　　按舊唐書節愍太子舉事不法珽上書三篇並見<lb/>
　　六百六十七巻書門今存其目<lb/>
　　　上東宫啟<hi>睿宗時𤣥宗為太子</hi>　　　　李景伯<hi>景雲中為太子</hi>
　　　　<hi>右庶子</hi>
臣聞書曰惟上帝不常作善降之百祥作不善降之百<lb/>
殃禍福之来惟人所召應符影響可不懼哉伏惟殿下<lb/>
禀粹重離摛英若木道光儲貳譽表元良掃凶祲而邦<lb/>
家以寧賛寳歴而皇祚方永凡在羣品莫不仰頼語成<lb/>
<pb n="KR4h0022_WYG_650-10b"/>
功則巳大矣論盛業則巳崇矣唯當養徳青宫問安紫<lb/>
極去惡除本為善務滋納忠讜於正人杜浮媚於邪逕<lb/>
逰心經史引接文儒覽古今之得失為行事之龜鏡日<lb/>
新其美豈不盛歟近承諂曲之徒私進女色莫非倡蕩<lb/>
穢跡可知將入宫闈以為娛樂傷教敗禮豈復是過及<lb/>
其出入矜誇恩幸坊曲之間能無漏泄至如榮忝簮笏<lb/>
跡預朝廷稍渉奸私尚為深累况一國之儲副萬方所<lb/>
瞻奉焉可不自戒且政之興衰皆由化下自上所及若<lb/>
<pb n="KR4h0022_WYG_650-11a"/>
草隨風理在必然不可不慎竊惟後宫命婦員品稍多<lb/>
兼選良人固為淑麗止足之賞<hi>疑</hi>詎假旁求此非殿下<lb/>
之本心直被小人之所誤臣實庸鄙智識無聞濫齒榮<lb/>
班謬叅宫相職在規諫冀申裨補若其嘿而自守何以<lb/>
上答聖恩非直尸素之罪人亦當神祗之所譴敢罄愚<lb/>
直以効涓塵伏願悔巳徃之失知昨非之弊念色荒之<lb/>
誡懲縱敗之言勿近小人無聽邪說常恐有失兢懼為<lb/>
心則睿徳被於羣方頌聲振於甿俗天垂福祐永保無<lb/>
<pb n="KR4h0022_WYG_650-11b"/>
疆儻䝉採納幸甚幸甚謹昧死奉啟以聞輕觸威嚴伏<lb/>
待斧鉞謹啟<lb/>
　　　上東宫啟<hi>𤣥宗在東宫遣使采女樂就率更寺肄習</hi>賈　曽<hi>景雲中為太子</hi>
　　　　<hi>舎人</hi>
臣聞作樂崇徳以感人神韶夏有容咸英有節婦人媟<lb/>
黷無預其間昔魯用孔子幾致<hi>舊唐書作至</hi>於霸齊人懼之<lb/>
饋以女樂魯君既受孔子遂行戎有由余兵强國富秦<lb/>
人反間饋之美女戎王耽恱由余乃奔斯則大聖賢君<lb/>
<pb n="KR4h0022_WYG_650-12a"/>
<hi>舊唐書作名賢</hi>疾之巳久良以婦人為樂必務冶容娃姣動心<lb/>
蠱惑䘮志上行下效滛俗將成敗國亂人實由兹起伏<lb/>
惟殿下神武命代文思登庸宇内顒顒瞻仰徳化而渇<lb/>
賢之美未被於甿謡好妓之聲或聞於人聽豈所以追<lb/>
啟誦之徽烈襲堯舜之英風者哉至若監撫餘閒宴私<lb/>
多豫後庭妓樂古或有之非以風人為弊猶隠至於所<lb/>
司教習彰示羣寮慢妓滛聲實虧睿化伏願下明<hi>舊唐書作</hi>
<hi>教</hi>令發徳音屛倡優敦雅頌率更女樂並令禁斷諸使<lb/>
<pb n="KR4h0022_WYG_650-12b"/>
採召一切皆停則朝野内外皆知殿下放鄭逺佞輝光<lb/>
日新凡在含生孰不欣戴謹啟<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百五十一<lb/>
</p>
<p>
</p>
  </div>
</body>
</text>
</TEI>
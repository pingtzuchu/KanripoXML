<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百七十二</head>
    <p>
<pb n="KR4h0022_WYG_971-1a"/>
欽定四庫全書<lb/>
　文苑英華巻九百七十二　宋　李昉等　編<lb/>
　行狀二<lb/>
　　兵部尚書代國公郭震行狀一首<lb/>
　　尚書祠部貟外郎贈陜州刺史裴稹行狀一首<lb/>
　　常州刺史獨孤及行狀一首<lb/>
　　兵部尚書代國公贈少保郭公行狀<lb/>
　　　　　　　　　　　　　　　張　説<lb/>
<pb n="KR4h0022_WYG_971-1b"/>
公名震字元振本太原陽曲人也大父任相州湯隂令<lb/>
因居于魏公少倜儻廓落有大志儀冠雄傑身長七尺<lb/>
美鬚髯十六入太學與薛稷趙彦昭同業時有家僕至<lb/>
寄錢四百千以為學糧忽有一人縗服叩門云五世未<lb/>
𦵏棺柩各在一方今欲齊舉大事苦乏資用聞君家信<lb/>
至頗能相濟否不問姓名以車載去一無所留深為趙<lb/>
薛所誚公怡然曰濟彼大事亦何誚焉十八擢進士第<lb/>
其年判入髙等時輩皆以校書正字為榮公獨請外官<lb/>
<pb n="KR4h0022_WYG_971-2a"/>
授梓州通泉尉至縣落拓不拘小節嘗鑄錢掠良人財<lb/>
以濟四方海内同聲合氣有至千萬者則天聞其名驛<lb/>
徴引見語至夜甚竒之問蜀川之跡對而不隠令録舊<lb/>
文乃上古劒歌其詞曰君不見昆吾鐡冶飛炎煙紅光<lb/>
紫氣俱赫然良工煅煉凡幾日<hi>文粹作年</hi>鑄得寶劒名龍<lb/>
泉龍泉顔色如霜雪良工咨嗟嘆竒絶琉璃玉匣吐蓮<lb/>
花錯鏤金環生明月正逢天下無風塵幸且<hi>文粹作得</hi>用防<lb/>
君子身精光黯黯青虵色文章片片緑龜鱗亦直結交<lb/>
<pb n="KR4h0022_WYG_971-2b"/>
逰俠子亦曽親近英雄人那知<hi>文粹作何日</hi>中路遭棄捐零<lb/>
落漂淪古獄邊雖則<hi>文粹作復</hi>沉埋無所用猶能夜夜氣衝<lb/>
天則天覽而佳之令冩數十本遍賜學<hi>一作牓</hi>士李嶠閻<lb/>
朝隠等遂授右武衛胄曹右控鶴内供奉尋遷奉宸監<lb/>
丞屬吐蕃請和親令報命至境上與賛普相見宣國威<lb/>
命責其翻覆長揖不拜瞋目視之賛普曰漢使多矣無<lb/>
如公之誠信逺近疆界立談悉定因遺金數十斤而還<lb/>
公悉以進上奏言揣彼上下之情人倦其𨽻役乆矣咸<lb/>
<pb n="KR4h0022_WYG_971-3a"/>
願早和大將論欽陵不争四鎮獨不欲耳但國家毎歳<lb/>
不絶其使而欽陵常不禀命自然彼落<hi>唐書作蕃</hi>之人怨欽<lb/>
陵日深望國恩日甚設欲廣舉兵徒難矣斯乃公間之<lb/>
㣲㫖也必可使其上下俱懐猜阻矣則天甚然之無何<lb/>
吐蕃君臣果相疑貳遂誅欽陵弟賛婆及其兄子莽布<lb/>
支並來降公聲名籍甚授御史加朝散大夫遷主客郎<lb/>
中吐蕃與突厥連和大入西河破數十城圍逼凉州節<lb/>
度出城戰歿蹂禾稼米斗萬錢則天方御洛城門酺宴<lb/>
<pb n="KR4h0022_WYG_971-3b"/>
凉州使至因輟樂拜公為凉州都督兼隴右諸軍大使<lb/>
調秦中五萬人號二十萬以赴河西公至凉州吐蕃素<lb/>
聞威名相謂曰我賛普猶懼吾軰何可敵乎相率而去<lb/>
公收合餘衆繕倄城壁施法令屯田一年而復公之功<lb/>
也公以凉州西拒吐蕃北有突厥乆示其弱未揚天威<lb/>
因徴隴右兵馬一百二十萬號二百萬集于湟州營幕<lb/>
千里舉烽號令時宗楚客為相素與公不協令人告變<lb/>
則天惶懼計無所出狄仁傑魏元忠韋安石李嶠宋璟<lb/>
<pb n="KR4h0022_WYG_971-4a"/>
姚崇趙彦昭韋嗣立張説二十五人抗表請保如公有<lb/>
異圖並請身死籍沒則天由是稍安兵既大集人又知<lb/>
教分兵十道齊進過青海幾至賛普牙帳賛普屈膝請<lb/>
和獻馬三千疋金三萬斤牛羊不可勝數公大張軍威<lb/>
受其蕃禮而還既伏西戎震威朔漠突厥獻馬二千疋<lb/>
所獲凉州人士皆放歸塞上從此方鎮肅清蕃落畏慕<lb/>
令行禁止道不拾遺凡所規模制作率為後法河西隴<lb/>
右十餘處置生祠堂立碑頌徳閻立均等為其文尋有<lb/>
<pb n="KR4h0022_WYG_971-4b"/>
詔許入朝公素無第宅寄居友人之舍候鼓入朝忽有<lb/>
人馬前送狀開緘前人巳去狀中唯有物數而無姓名<lb/>
便於樹下獲騾馬二十餘疋帛三千疋公曰豈非大學<lb/>
請𦵏之士乎因以買宅居止薛稷趙彦昭聞之皆嗟嘆<lb/>
良乆景龍年中宗楚客韋處訥等潜結朋黨憎功害能<lb/>
授公驍騎大將軍兼安西大都䕶四鎮經畧使金山道<lb/>
大總管時烏質勒乆恃衆倨傲不屈朝廷縱兵逺掠道路<lb/>
不通公以衆寡不敵難以力制因率麾下數十騎徑入<lb/>
<pb n="KR4h0022_WYG_971-5a"/>
部落烏質勒大出兵衛出迎望見公威容端毅風鬛若<lb/>
神不覺屈膝因而下拜公宣國威命抗聲與語自朝至<lb/>
暮雪深尺餘竟不移足質勒頻拜伏語畢歸帳相去二<lb/>
十餘里質勒乆立雪中倉卒疾發是夜暴卒其嗣子娑<lb/>
葛集諸將曰漢使殺我君父今湏復讐大舉兵衆將追<lb/>
殺公聞質勒死遲明素服來弔道路相逢兵圍數匝娑<lb/>
葛見公忽來未之敢逼但言衛䕶漢使公至其帳下大<lb/>
哭流涕因撫定其嗣蕃人大喜留數十日助其𦵏事娑<lb/>
<pb n="KR4h0022_WYG_971-5b"/>
葛獻馬三千疋牛羊十餘萬移居千里西域無事道路<lb/>
肅清諸蕃聞之遣使歸降者十餘國時人語之曰郭元<lb/>
振詭殺烏質勒知娑葛與闕啜有釁奏請移於𤓰州制<lb/>
從之會中書令宗楚客受金遂寢其事公具以狀聞楚<lb/>
客恃勢嘱請召公將陷之公不從又奏請斬楚客清蕃<lb/>
落時韋庻人竊㺯國權中宗竟不之省也初安西南有<lb/>
毒河源逺在葱嶺西北河岸百歩人畜踏之者輙死公<lb/>
威振西域所向無不從者因驗圖經知其源率兵三萬<lb/>
<pb n="KR4h0022_WYG_971-6a"/>
人歴于闐康居大食等十餘國所過之國令供資糧仍<lb/>
署其國王為左右總管率兵前進北至葱嶺牙帳前十<lb/>
二國王兵百萬餘其河源上有大樹髙千餘尺垂隂數<lb/>
頃大軍至日有黄龍繞樹以口吐毒氣而拒官軍三軍<lb/>
悉覩焉公手書操檄文令左拾遺張宣抗聲讀之畢黄<lb/>
龍解樹而下公率諸軍誅之數日方倒聚而焚焉河源<lb/>
且絶數十里内悉為良田在安西十餘年四鎮寧静韋<lb/>
庻人知政屢徴不至因下偽詔令侍御史吕守素中丞<lb/>
<pb n="KR4h0022_WYG_971-6b"/>
馮家賔相繼廵邊欲將害之未及皆為娑葛等諸蕃刼<lb/>
殺之睿宗即位徴拜太僕卿勑至之日舉家進發安西<lb/>
士庻諸蕃酋長號哭數百里或𠢐面截耳抗表請留因<lb/>
紿之而後即路其至玉門關也去凉州八百里河西諸<lb/>
州百姓蕃部落聞公之至貧者携壺漿富者設供帳聮<lb/>
綿七百里不絶公旌節下玉門關百姓望之宛轉呌呼<lb/>
聲動巖谷自朝至暮傳呼至凉州凉州城中男女在衢<lb/>
路並歌舞出城咸言我父至矣通夜城門不受禁制都<lb/>
<pb n="KR4h0022_WYG_971-7a"/>
督司馬逸客聞之謂公近矣陳兵出迎會候騎至云始<lb/>
入玉門關都督嗟嘆良乆具狀聞至京同中書門下三<lb/>
品加銀青光禄大夫遷兵<hi>唐書作吏</hi>部尚書封舘陶縣男依<lb/>
舊知政事尋轉吏部尚書知選舉嘱請不行大收草澤<lb/>
睿宗屢下詔褒美後黙啜大冦邊拜刑部尚書充朔方<lb/>
道行軍大總管築豐安定逺等城以拒賊路尋加金紫<lb/>
光禄大夫冄遷兵部尚書知政事仍舊元帥會太平公<lb/>
主竇懐貞潜結兇黨謀廢皇帝睿宗猶豫不决諸相皆<lb/>
<pb n="KR4h0022_WYG_971-7b"/>
阿諛順㫖惟公廷争不受詔及舉兵誅竇懐貞等宫城<lb/>
大亂睿宗歩肅章門觀變諸相皆竄外省公獨登奉天<lb/>
門樓躬侍睿宗聞東宫兵至將欲投于樓下公親扶聖<lb/>
躬敦勸乃止及上即位宿中書十四日獨知政事因下<lb/>
詔曰大臣立事夷險不易良相昇朝安危所繋兵部尚<lb/>
書同中書門下三品上柱國舘陶縣開國伯元振偉才<lb/>
生代宏量匡時經綸文武今之王佐出入將相古之人<lb/>
傑夙侍宸<hi>一作帷</hi>扆疇咨廟堂思致堯舜以期管樂朕徃<lb/>
<pb n="KR4h0022_WYG_971-8a"/>
在儲闈洎登寳位每觀其仗<hi>制詞作聞</hi>義感激願制<hi>詞作别</hi>凶<lb/>
邪立誠慷慨宻陳𢎞益爾其至矣朕實嘉之頃者梟獍<lb/>
興謀干戈作釁太上皇帝既命朕除討元振又馳奉宸<lb/>
極始則賚予為弼終則寧朕問安可謂格于皇天貫于<lb/>
白日元惡既剪庻物惟新昌言是圖朕豈㤀舊宜開井<lb/>
邑永誓山河可進封代國公賜實封四百户物一千段<lb/>
子五品官尋兼御史大夫天下行軍大元帥是嵗大徴<lb/>
兵衆閲武驪山兵一百萬號三<hi>一作二十萬號二</hi>百萬並奉公<lb/>
<pb n="KR4h0022_WYG_971-8b"/>
節度是日三令之後上將親皷公慮有大變因畧行禮<lb/>
上大怒引坐纛下紫㣲令張説犯鱗而諫上乃曰元振<lb/>
有保䕶大功宜捨軍法流新州未至屬開元元年冊尊<lb/>
號赦曰元振徃立大功保䕶於朕頃因閲武頗失軍容<lb/>
責情放逐將收後效可饒州司馬未至卒於道時年五<lb/>
十八有集二十二卷文章有逸氣為世所重公少負氣<lb/>
縱横遣意磊落作尉巴蜀不脩名檢及登朝受任屢使<lb/>
遐方霜明烈心玉立貞節言行忠正居取儉約學術雜<lb/>
<pb n="KR4h0022_WYG_971-9a"/>
於皇王致君期於堯舜公務之暇手不釋巻雖子弟家<lb/>
人未嘗見其喜怒前後上事切諫得失十數道俱焚其<lb/>
藁草不以語人故朝廷莫知也睿宗嘗曰元振正直齊<lb/>
於宋璟政理逾於姚崇其英謀𢎞亮過之矣舊於宣陽<lb/>
里居二十餘年不至諸院馬廐每朝回對二親言笑歸<lb/>
室<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>如也不問家事與狄仁傑朱敬則魏元忠李嶠韋<lb/>
安石趙彦昭韋嗣立薛稷張説等為㤀年之友事父母<lb/>
孝聞父受授濟州刺史後以為相奏請解職授銀青光<lb/>
<pb n="KR4h0022_WYG_971-9b"/>
禄大夫濟州刺史致仕公歿後二親猶在自我唐受命<lb/>
宰臣有二親者唯公而己<lb/>
　　　尚書祠部貟外郎贈陜州刺史裴公行狀<lb/>
　　　　　　　　　　　　　　　獨孤及<lb/>
曽祖仁基隋光禄大夫行左光禄大夫皇朝贈使持節<lb/>
都督原州諸軍事原州刺史諡曰忠祖行儉皇朝銀青<lb/>
光禄大夫守禮部尚書聞喜縣開國公贈太尉揚州大<lb/>
都督諡曰獻父光庭皇朝光禄大夫侍中兼吏部尚書<lb/>
<pb n="KR4h0022_WYG_971-10a"/>
正平縣開國公<hi>集作男是</hi>贈太師諡曰忠獻絳州聞喜縣崇<lb/>
唐<hi>集作慶</hi>鄉太平里裴稹年若干行狀公天姿英㧞徳宇<lb/>
宏曠顒卭公噐磊砢髙節武庫森㦸玉山照人起家以<lb/>
門調補千牛備身歴太子通事舍人太常寺主簿是時<lb/>
萬邦方乂獻公當國天子垂衣穆清以有天下而衮職<lb/>
之闕疇咨之府公入則竭力出則匪躬外詢輿人以補<lb/>
過庭之問隂薦多士用𢎞審官之選既而濟濟俊又爛<lb/>
盈東閤邦之得賢於斯為盛畫一之詩作而嘉魚之頌<lb/>
<pb n="KR4h0022_WYG_971-10b"/>
興公之裕蠱也轉京兆府司録事<hi>集無此字</hi>叅軍輦轂之大<lb/>
綱轄之劇牒訴浩穰文墨填委公投刄餘地而大郤斯<lb/>
批若綱<hi>集作網是</hi>在綱而衆目不紊談笑之隙簿領肅如論<lb/>
者知逸倫<hi>集作驥</hi>之足方自此始開元二十一年忠獻公<lb/>
捐舘惸然在疚哀越乎禮會執事者醜正作福怙寵匿<lb/>
怨乃因喪乗釁將逞憾于我言之如簧上亦投杼公乃<lb/>
衘恤進牘呌閽抗憤危言自明至誠旁感由是宗祏垂<lb/>
祉髙天聽廻恩方照徹尋<hi>集作神</hi>亦悔禍卒令臧孫有加<lb/>
<pb n="KR4h0022_WYG_971-11a"/>
𦵏<hi>集作等</hi>之禮<hi>集作𦵏</hi>公業有不亾之嘆公之克家也服闋<lb/>
授起居郎載筆赤墀書法不隠開元二十四年三庻人<lb/>
以罪廢事出宫闈變生飛語時夀王以母寵子愛議者<lb/>
頗有奪宗之嫌道路憫然朝野疑懼公乃從容請問慷<lb/>
慨獻風<hi>集作諫</hi>上述新城之殷監下陳戾園之元龜謂興<lb/>
亡之由在廢立之地天子感悟改容以謝因命詔以給<lb/>
事中授公公曰陛下絶招諫之路為日故乆今臣一言<lb/>
而荷殊寵則言者衆矣何以錫之上善其敏而多其讓<lb/>
<pb n="KR4h0022_WYG_971-11b"/>
乃止不讓尋除尚書祠部貟外郎恪居禮闈休問惟穆<lb/>
𢎞濟之畧固為己任于時搢紳髙義方以青雲期公不<lb/>
弔昊天降此短嵗開元二十九年某月日薨于私第春<lb/>
秋若干君子謂公貂蟬之葉瑚璉之噐夀不及黄耉名<lb/>
不登眀堂天其未亡狐趙之勲成宣之徳也非昌其身<lb/>
必大於後果介繁祉有才子四人長曰倩尚書駕部貟<lb/>
外郎兼殿中侍御史江西道租庸鹽鐡等使次曰儆尚<lb/>
書司勲員外郎兼殿中侍御史叅中軍元帥雍王軍事<lb/>
<pb n="KR4h0022_WYG_971-12a"/>
次曰倚殿中侍御史試守萬年縣令次曰侑太原<lb/>
府榆次縣尉構厦環材切玉利器價敵三虎族横<lb/>
<hi>集作擬是</hi>八王朝廷褒之方倚以戎務元年春建辰月<lb/>
肆大𤯝因命有司録勲追舊於是詔贈公諫議大<lb/>
夫猶以禮未超倫位不充徳秋八月詔曰贈諫議<lb/>
大夫裴某操履貞純器能温敏素推令<hi>集作雅</hi>望嘗<lb/>
踐清班志業屈於當時風猷悲於既往顧其𦙍嗣<lb/>
久在周行雖禮及前脩以申追逺而恩霑後命宜<lb/>
<pb n="KR4h0022_WYG_971-12b"/>
有贈榮俾高列岳之班更表重泉之飾可贈使持<lb/>
節陜州諸軍事陜州刺史禮也公天機超邁雅有<lb/>
大畧氣直而温性擾而毅貞乃<hi>集作可</hi>幹事善足救<lb/>
物外坦蕩豪舉朗然不羈内敦敏純固忠而能力<lb/>
至若輕死重義貴身賤名視錢刀<hi>集作帛</hi>如糞土戲<lb/>
公卿若草芥其於履危險臨大節則氣冠賁育勁<lb/>
侔風霜未嘗以得䘮夷險芥于胸臆詩云昭明有<lb/>
融高朗令終公實有焉謂宜荷天之休俾熾而大<lb/>
<pb n="KR4h0022_WYG_971-13a"/>
龍泉未試隙駟先往天乎斯才而有斯夀今寵優<lb/>
八命澤及九原巳沐<hi>集作伸</hi>追逺之恩請遵易名之<lb/>
典寳應二年某月某日故吏某官獨孤及謹狀上<lb/>
尚書省考功夫存以行觀其志沒以諡表其徳則賔<hi>集作</hi>
<hi>名</hi>實不虧美<hi>集作善</hi>惡知勸謹按故尚書祠部員外郎贈<lb/>
使持節陜州諸軍事陜州刺史裴稹鼎鉉公族珪璋令<lb/>
名孝克負荷忠能匡諫宏圖方壯利渉未息丹壑遽遷<lb/>
音徽已昧<hi>集作沬</hi>命官褒徳寵荷令章<hi>集作合荷寵章</hi>考行飾終<lb/>
<pb n="KR4h0022_WYG_971-13b"/>
敢徴前典謹上<lb/>
　　　朝散大夫使持節常州諸軍事守常州刺史賜<lb/>
　　　　紫金魚袋獨孤公行狀　　梁　肅<lb/>
仲尼述易道於坤曰君子敬以直内義以方外詩三百<lb/>
一言以蔽之曰思無邪公天生懿徳外方内直氣茂才<lb/>
全發為時文得大易之中詩人之正邈乎其不可及巳<lb/>
七嵗誦孝經先祕書異其聪敏問曰汝志如何句公曰<lb/>
立身行道揚名之義<hi>集作於後</hi>是所尚也後博究五經舉其<lb/>
<pb n="KR4h0022_WYG_971-14a"/>
大畧而不為章句學確然有可大之業知者益噐之十<lb/>
五祕書捐舘公茹血<hi>集作衘恤</hi>在疚踰時而後杖由是鄉黨<lb/>
稱孝三<hi>集作二是</hi>十餘以文章㳺梁宋間通人潁川陳兼長<lb/>
樂賈至渤海髙適見公皆色授心服約子孫之契天寳<lb/>
十三年<hi>集作載</hi>應詔至京師時𤣥宗以道涖天下故黄老<lb/>
教列於學官公以洞曉𤣥經對䇿髙第解褐拜華隂尉<lb/>
故<hi>集有國字</hi>相房琯方貳憲部請公相見公因論三代之質<lb/>
又問<hi>集作此</hi>六經之指歸王政之根源憲部大駭曰非常<lb/>
<pb n="KR4h0022_WYG_971-14b"/>
之才也趙郡李華扶風蘇源明並稱公為詞宗由是翰<lb/>
林風動名振天下及函洛冦擾公違難於江南上元初<lb/>
授左金吾兵曹掌都統江淮節度書記非其好也未幾<lb/>
徴拜右<hi>集作左</hi>拾遺因上䟽陳便宜及方鎮有冐于貨賄<lb/>
舉直錯枉大者十餘事不行皆焚其藁時大盜之後百<lb/>
度草創而太常典故尤所壊缺公為博士祗考古道酌<lb/>
沿革之中凡有<hi>集作無</hi>損益莫不悉<hi>悉字集作居其</hi>當新平公主<lb/>
之子裴倣尚永清公主公實相禮初以裴僕射遵慶主<lb/>
<pb n="KR4h0022_WYG_971-15a"/>
婚中詔長主後夫姜慶代焉公奏曰婚姻人道之大使<lb/>
異姓主之非禮也且無以示天下臣不敢奉詔上從之<lb/>
又議定諡法公以為諡者盖跡其事業邪正而褒貶之舉<lb/>
一字可使賢不肖皆勸故其議吕禋盧奕郭知運等諡<lb/>
皆叅用典禮約夫子之旨其事覈其文髙學者傳示以<lb/>
為式時有上議謂景皇帝未升尊位不宜為太祖詔下<lb/>
百寮公按禮經以為王者禘其祖之所自出而以其祖<lb/>
配之故三代皆以受命始封君配昊天上帝唯漢氏崛<lb/>
<pb n="KR4h0022_WYG_971-15b"/>
起豐沛豐公太公皆無位無功徳不可為祖宗故以髙<lb/>
帝為太祖若景帝肇啟王業建封于唐髙宗因之遂以<lb/>
有天下之號天所命也宜百代不遷因具故事條奏從<lb/>
之於是郊廟之禮遂定踰月拜公尚書禮部員外郎遷<lb/>
吏部每嵗以書判試多士而朝列有以文學稱者必叅<lb/>
校辨論定其甲乙丙科至是公分其任求為郡守以行<lb/>
其道除濠州刺史公下車以淮士輕剽承兵革之後率<lb/>
多不法長吏不能制遂先董之以威格之以政然後用<lb/>
<pb n="KR4h0022_WYG_971-16a"/>
愷弟寛厚漸清其俗三年而闔境大穰優詔褒美移拜<lb/>
舒州刺史又以行聞璽書就加朝散大夫檢校司封郎<lb/>
中賜金印紫綬其眀年吳楚大旱餓夫聚於萑蒲者十<lb/>
七八唯舒安阜近者悦逺者來犬牙之境草竊不入上<lb/>
聞之詔曰斷獄嵗减流庸日歸以人俗之豐給當淮湖<lb/>
之災旱爾守之力也擢拜常州刺史本州都團練使常<lb/>
州為江左大郡兵食之所資財賦之所出公家之所給<lb/>
嵗以萬計公削其煩苛均其衆寡物有制事有倫刑罰<lb/>
<pb n="KR4h0022_WYG_971-16b"/>
罕用頗類自息公又謂安人之道清而静之則定為而<lb/>
察之則擾故寛以居之仁以行之一變而百姓不知其<lb/>
理又一變知其理而不知理之所由比及三年吏不忍<lb/>
欺路不舉遺年糓屢熟<hi>一作成</hi>災害不作甲辰歳冬十月<lb/>
二十日甘露降於庭樹二十七夕乃止嗚呼公庇斯<hi>一作</hi>
<hi>方庇</hi>人人方仰公彼天不恵降此大厲為郡之四載大厯<lb/>
十二年四月壬寅晦暴疾薨于位行路慟哭罷市者相<lb/>
弔踰月又吁嗟之聲相聞自寮屬相吏下逮鄉老里尹<lb/>
<pb n="KR4h0022_WYG_971-17a"/>
皆率以備齋祭及𦵏之日緦衰送䘮者數千人唯公體<lb/>
黄老之清净苞大雅之明哲尊賢容衆而交不諂凟本<lb/>
仁祖義而文以禮樂乃至<hi>集作至乃</hi>温良能斷應用不滯逹<lb/>
識足以表微厚徳足以載物善而不伐光而不耀内不<lb/>
機巧外無緇磷隤然中立豁者虚受其長人也先教愛<lb/>
而後法禁不遷怒以臨下<hi>集作拘</hi>故威而不猛不私巳以<lb/>
欺人故易而無備其茂學博文不讀非聖之書非法之<lb/>
言不出諸口非設教垂訓<hi>集作法</hi>之事不行於文字而逹<lb/>
<pb n="KR4h0022_WYG_971-17b"/>
言發辭若山嶽之峻極江海之波瀾故天下謂之文伯<lb/>
有集二十巻行於代若藝文之士遭公發揚<hi>集作揮</hi>盛名<lb/>
比肩於朝廷則有故中書舍人吴郡朱巨川中書舍人<lb/>
渤海髙叅今尚書左丞天水趙璟職方員外郎知制誥<lb/>
博陵崔元翰考功員外郎潁川陳京禮部員外郎北海<lb/>
唐次蘇州刺史髙陽齊抗其章章者也其睦親與善自内<lb/>
姻及朋友所知之家振窮分災恤孤哀䘮頒禄歸贈必<lb/>
加於常人一等故啓手足之日室無餘財惟四布<hi>集作待賜</hi>
<pb n="KR4h0022_WYG_971-18a"/>
<hi>布</hi>然後乃斂議者於是謂公有文子之清子産<lb/>
之仁史魚之直平仲之與人賈生之行義<hi>集作文學</hi>
文翁之政事叔子之遺愛而不躋巖廊不享期<lb/>
頥闕致君論道之美以遺史冊故凡百以為痛<lb/>
在昔孔文子以敏而好學為文公叔發<hi>集有廪字恐非</hi>
以恤衛國㐫饑為惠矧公功存於人言垂於代有<lb/>
文有質不忝前烈者與易名之禮請從令<hi>集作舊</hi>典謹狀<lb/>
尚書考功伏以褒徳尚賢設教之崇軌加諡易名飾終<lb/>
<pb n="KR4h0022_WYG_971-18b"/>
之令典謹按故朝散大夫使持節常州諸軍事守常州<lb/>
刺史賜紫金魚袋獨孤某藴黄裳之服協中庸之徳正<lb/>
詞復禮施化為邦清風存乎省寺遺愛結於黎庻具美<lb/>
之道何以尚兹窀穸既安音徽日逺請追公叔之諡式<lb/>
播臧孫之列謹上<lb/>
　<lb/>
　<lb/>
　文苑英華巻九百七十二<lb/>
</p>
<p>
</p>
  </div>
</body>
</text>
</TEI>
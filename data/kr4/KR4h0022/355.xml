<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百五十五</head>
    <p>
<pb n="KR4h0022_WYG_355-1a"/>
欽定四庫全書<lb/>
　文苑英華巻三百五十五　宋　李昉等　編<lb/>
　騷二<lb/>
　　釋疾文三篇　　　　　祝瘧癘文一首<lb/>
　　　釋疾文<hi>并序</hi>　　　　　　　　盧照隣<lb/>
余羸卧不起行已十年宛轉匡床婆娑小室未攀偃蹇<lb/>
桂一臂連踡不學邯鄲歩兩足匍匐寸歩千里咫尺山<lb/>
河每至冬謝春歸暑闌秋至雲壑改色煙郊變容輙輿<lb/>
<pb n="KR4h0022_WYG_355-1b"/>
出户庭悠然一望覆燾雖廣嗟不容乎此生亭育雖繁<lb/>
恩已絶乎斯代賦命如此幾何可憑今為釋疾文三篇<lb/>
以貽諸好事盖作昜者其有憂患乎刪書者其有栖遑<lb/>
乎國語之作非瞽瞍之事乎騷文之興非懐沙之痛乎<lb/>
吾非斯人之徒歟安可黙而無述故作頌曰<lb/>
　　　粤若<lb/>
粤若稽古帝列仙<hi>一作山</hi>兮逺矣大矣臣太岳矣欽哉良<lb/>
哉有太公兮巻舒龍豹奄經營乎四履有先生兮乗騎<lb/>
<pb n="KR4h0022_WYG_355-2a"/>
日月期汗漫乎九垓尚書抗節兮屬炎靈之道䘮中郎<lb/>
含章兮遇金行之綱頺彼聖賢之相續信古徃而今來<lb/>
人何代而不貴代何人而不才欝律崛岉兮似崑陵之<lb/>
玊石泮渙粲爛兮象星漢之昭回爾其為廣也碧海雲<lb/>
蒸而地合爾其為峻也赤城霞起而天開暨中朝之顛<lb/>
覆家不墜乎良箕紹金柯而玊秀穆蘭馨而菊滋彌九<lb/>
葉而逮余兮代增麗以光熈清風振乎終古妙譽薰乎<lb/>
當時皇考慶予以弄璋兮肇錫予以嘉詞名余以照隣<lb/>
<pb n="KR4h0022_WYG_355-2b"/>
字余以昇之余㓜服此殊惠兮遂閲禮而聞詩於是裹<lb/>
粮尋師搴裳訪古探舊篆於南越得遺書於東魯意<hi>一作</hi>
<hi>音</hi>有缺而必刋簡無文而咸補入陳適衞百舎不厭其<lb/>
栖遑累璽重胝千里不辭於勞苦既而屠龍適就刻鵠<lb/>
初成下筆則煙飛雲動落紙則鸞廽鳯驚通李膺而竊<lb/>
價造張華而假成郭林宗聞而心服王夷甫見而神傾<lb/>
俯仰談笑顧盼縱横自謂明主以令僕相待朝廷以黄<lb/>
散為輕及觀國之光利用賔王謁龍王於武帳揮鳯藻<lb/>
<pb n="KR4h0022_WYG_355-3a"/>
於文昌先朝好史予方學於孔墨今上好法予晩受乎<lb/>
老莊彼圓鑿而方枘吾知齟齬而不當是時也天子案<lb/>
劔方有事於八荒駕風輪而梁弱水飛日馭<hi>一作羽</hi>兮苑<lb/>
扶桑戈船萬計兮連屬鐵騎千羣兮啓行文臣䑕竄猛<lb/>
士鷹揚故吾甘栖栖以赴蜀分黙黙以從梁其後雄圖<lb/>
無畢登封禮日方欲訪髙議於雲䑓考竒文於石室銷<lb/>
兵車兮為農器休牛馬兮崇儒術屢下蒲帛之書值余<lb/>
有幽憂之疾盖有才無時亦命也有時無命亦命也時<lb/>
<pb n="KR4h0022_WYG_355-3b"/>
也命也自前代而痛諸道之乖也則賢人君子伏斧鑕<lb/>
而不暇時之來也則屠夫餓𨽻作王侯而有餘三人猖<lb/>
狂兮為奴為戮八子狼狽兮為醢為葅長劔以撝尚想<lb/>
華亭之鶴孤舟欲近遥憶閶門之魚史遷下於蠶室鄧<lb/>
艾徴於檻車康既幽而媿孫登宣屢困而慙寗蘧故有<lb/>
閉門少事蹈滄海而辭組開巻獨得歸茂陵而著書起<lb/>
清流之浩漫長願嗟乎靈胥重曰積怨兮累息茹恨兮<lb/>
吞悲怨復怨兮坎壈乎今之代愁莫愁兮侘傺乎斯之<lb/>
<pb n="KR4h0022_WYG_355-4a"/>
時皇穹何親兮誕而生之后土何私兮鞠而育之何故<lb/>
邀余以好學何故假余以多辭何余慶之不終兮當中<lb/>
路而廢之彼有初而鮮克兮賢者其猶不欺况鎔<hi>一作陶</hi>
鈞之匠物胡不貞而諒之豈其始終爽徳蒼黄變色無<lb/>
心意乎簮履有悲哀乎楊墨已焉哉天盖髙兮不可問<lb/>
地盖廣兮不容人鍾鼓玉帛兮非吾事池䑓花鳥兮非<lb/>
我春寂兮寞嵗嵗年年長少樂荒兮惚朝朝暮暮生白<lb/>
髮愴怳懭恨兮無所見<hi>一作迷</hi>宛轉聮踡兮獨向隅狀若<lb/>
<pb n="KR4h0022_WYG_355-4b"/>
重狴圓扉之受絏又似乾池涸井之相濡鸞鳯之翮已<lb/>
鎩兮徒奮迅於籠檻騏驥之足已蹇兮空悵望於廷衢<lb/>
龍門之桐半死鄧林之木全枯苟含情而禀氣兮孰能<lb/>
不傷心而疾首乎歌曰嵗將晏兮歡不再時已晩兮憂<lb/>
來多東郊絶此麒麟筆西山秘此鳯凰柯死去死去今<lb/>
如此生兮生兮奈汝何<lb/>
　　　悲夫<lb/>
悲夫事有不可得而已矣是以古之聴天命者飲淚含<lb/>
<pb n="KR4h0022_WYG_355-5a"/>
聲而就死推不言兮焚於介山地不偶兮跂<hi>一作岐</hi>于嶷<lb/>
<hi>一作疑</hi>水仰天而嘆員憤骨於呉江下淚交頥卿悲歌於<lb/>
燕市天無雷兮聞蟻聚於床下家非牧兮見䍧生於奥<lb/>
裏支離䟽之五官已敗哀駘駞<hi>莊子作他</hi>之六骸不美求時<lb/>
夜兮求鴞炙兮何逼迫之如此為䑕肝兮為蟲臂兮何鍜<lb/>
鍊之如彼欝弗<hi>闕</hi>滑兮中瞀亂蟠薄煩寃兮長憤惋出<lb/>
户庭兮逰息千萬里兮無極杳兮靄川綿曠兮水如帶<lb/>
㟹兮籟山㟪[山*累]兮雲似盖萋兮緑春草生兮長河曲試<lb/>
<pb n="KR4h0022_WYG_355-5b"/>
一望兮心斷續晩兮晼夕鳥没兮平郊逺試一望兮魂<lb/>
不返蘼蕪葉兮紫蘭香欲徃從之川無梁日云暮兮涕<lb/>
沾裳松有蘿兮桂有枝有美一人兮君不知氣欲絶而<lb/>
何為孟夏兮恢台楊桞散兮芙蓉開葉初成兮蠶宛轉<lb/>
花落盡兮燕徘徊望夫君兮不來形枯稿兮意催頺天<lb/>
何為兮愁苦麥將秀兮多風梅將黄兮屢雨日色旰爛<lb/>
兮流金而爍石地氣燠煜兮滿室而充户神翳翳兮似<lb/>
灰命綿綿兮若縷一伸一屈兮比艱難乎尺蠖九生九<lb/>
<pb n="KR4h0022_WYG_355-6a"/>
死兮同變化乎盤古萬物繁茂兮此時余獨何為兮膓<lb/>
邅廽而屢腐圍棋廢兮時不可兮再來鳴琴停兮人何<lb/>
時以重撫秋風起兮野蒼蒼蒹葭變兮露為霜蟬悲翳<lb/>
兮聲斷鴈迷雲兮路長摧折蕭條兮林寡色顦顇芸黄<lb/>
兮草不芳停劔兮懐舊友天外兮思故鄉願一見兮終<lb/>
不得側身長望兮淚浪浪遥兮逺山谷縈迴兮屢轉狀<lb/>
若登薊門兮望胡苑斷兮連井邑丘墟兮知幾年又似<lb/>
登龍首兮見秦川木葉落兮長年悲紅顔謝兮鬢如絲<lb/>
<pb n="KR4h0022_WYG_355-6b"/>
王孫來兮何遲遲思公子兮涕漣洏風嫋嫋兮雨凄凄<lb/>
螢火飛兮烏夜啼牽牛西北兮星已轉織女縱横兮河<lb/>
欲低秋夜迢迢兮秋未極愁人耿耿兮愁不息有所思<lb/>
兮在天漢欲徃從之兮無羽翼欝金栧兮木蘭舟青莎<lb/>
裳兮白羽裘戱緑波兮坐芳洲歡不停兮人不留悵容<lb/>
與兮徒離憂𤣥冬慘兮隂氣凝沸泉結兮炎州氷郊野<lb/>
昏兮寒沙漲河海暗兮繁雲興嚴風急兮宻雪下墐户<lb/>
閉兮無留者盼城郭兮瓊為樹兮玉為樓瞻通路兮駕<lb/>
<pb n="KR4h0022_WYG_355-7a"/>
素車兮乗白馬時眇眇兮嵗𡨕𡨕晝杳杳兮夜丁丁庭<lb/>
有霜兮月華白室有人兮燈影青披重衾兮魂悄悄卧<lb/>
空床兮目熒熒御燻鑪兮長不暖對巵酒兮憂恒滿悲<lb/>
繚繞兮從中來愁纒綿兮何時斷重曰四時兮代謝萬<lb/>
物兮遷化聴春鳥於春朝聞秋蟲於秋夜花覆地兮無<lb/>
代<hi>一作待</hi>河傾天兮不借無靈草兮駐朽質乎千年無彫<lb/>
戈兮廻踆烏乎三舎夏日長兮繩繩炎風暑雨兮相蒸<lb/>
草不扶疏兮如此余獨蘭驒<hi>二字疑</hi>兮不自勝𤣥月兮祈<lb/>
<pb n="KR4h0022_WYG_355-7b"/>
寒窮急景兮摧殘霰雪雰雰兮長委積人事寥寥兮悵<lb/>
漫漫春秋冬夏兮四序寒暑榮悴兮萬端春也萬物熈<lb/>
熈焉感其生而悼死夏也百草榛榛焉見其盛而知其<lb/>
闌秋也嚴霜降兮殷憂者為之不樂冬也隂氣積兮愁<lb/>
顔者為之鮮歡聖人知性情之紛紏故嘆之曰予欲無<lb/>
言吾將焉徃而適耳箕有峯兮潁有瀾歌曰嵗去憂來<lb/>
兮東流水地乆天長兮人共死明鏡羞窺兮向十年駿<lb/>
馬停驅兮幾千里麟兮鳯兮自古吞恨無已<lb/>
<pb n="KR4h0022_WYG_355-8a"/>
　　　命曰<lb/>
命曰昊天不傭兮降此鞠㐫昊天不惠兮降此大戾不<lb/>
先不後兮為瘥為瘵痛之撫兮孰知其厲木之柔兮緍<lb/>
之絲之人之温兮黼之藻之自天佑之兮無不利一者<lb/>
之來兮云何二野有鹿兮其角兟兟林有烏兮其羽習<lb/>
習余獨何為兮悲攅欒兮憂戢孴南山巃嵸兮樹輪囷<lb/>
北津清泚兮石磷磷天之生我兮胡寧不辰少克已而<lb/>
復禮無終食兮違仁既好之以正直兮諒無負於神明<lb/>
<pb n="KR4h0022_WYG_355-8b"/>
何彼天之不弔兮哀此命之長勤百罹兮六極横集兮<lb/>
我身長攣圈以偃蹇永伊欝以呻嚬天道何從自古多<lb/>
卭為臧兮匪祐匪仁兮覆庸蹻狠戾兮南汜跖叛渙兮<lb/>
東風並強大兮熏赫咸夀考以從容勛則天兮朱已矣<lb/>
韶盡美矣均忽焉公侯之系兮必復堯舜之後兮何愆<lb/>
干執諫兮辛載蕃抗議兮靈年忠於<hi>一作與</hi>貞兮何復俱<lb/>
不得其死焉牛一變而為虎鼈三化而作䳌觸民居蝸<lb/>
而争地龍伯釣鼇而訴天何變化之殊族而大小之相<lb/>
<pb n="KR4h0022_WYG_355-9a"/>
懸長無述焉將不死而為賊賢哉囬也今不幸而早亡<lb/>
明夷何辜兮羑里洪範何恃兮佯狂我視于天兮亦孔<lb/>
之痒<graphic n="KR0588" url="https://raw.githubusercontent.com/kanripo/KR-Gaiji/master/images/KR0588.png" mimeType="image/png"/>與溺兮殊貫單與張兮相詭紛紜緫緫兮若茲<lb/>
羌未得其𤣥已盛之孝兮姚何感而遂開合之恭兮昆<lb/>
何嫌兮不起聖人不議姬旦憤於鴟鴞君子無憂周南<lb/>
歌於芣苡五鹿云折退守平陵之田三都已成歸入宜<lb/>
春之里乾不穆兮一為戌一為辰坤不恒兮三成田三<lb/>
成水何斯柱之危脆一夫觸之而云折東南眇其既傾<lb/>
<pb n="KR4h0022_WYG_355-9b"/>
西北豁其中裂有杞者國竟未掬其烏蟾有歴其都奄<lb/>
以成其魚鱉共何壯兮而損其盈媧何神歟而補其闕<lb/>
天且不能自固地且不能自恃安得而有萬物安得而<lb/>
運四時彼山川與象緯其孰為之主司生也既無其主<lb/>
死也云其告誰何必拘拘而跼跼可浩然而順之吾知<lb/>
惡之不能為惡故去之曰羣生之所蠧吾知善之不能<lb/>
為善故就之曰有生之大路雖粉骨而糜軀終不改乎<lb/>
此度重曰予既昧此杳寘兮迷之不知其所届將寄命<lb/>
<pb n="KR4h0022_WYG_355-10a"/>
於六師訪真訣乎遐外見流星以為旗邀白雲而為盖<lb/>
玉虬紛其旖旎青鸞儼其容裔霓為裳兮羽為旗雷為<lb/>
車兮電為斾噂噂兮上馳遥遥兮横厲忽若夢兮有覺<lb/>
與巫陽兮相㑹巫陽為予兮挈<hi>一作㓗</hi>龜龜告予以雙支<lb/>
朱雀摇而金躍青龍發而火馳虵登栖兮鷄入穴雲北<lb/>
走兮水西垂巫陽曰反兮覆兆不告靈蔡誠不能知造<lb/>
化之心數朽骨焉足以定古今之倚伏請導列缺之前<lb/>
旌部豐隆之後轂披上帝之𤣥鍵考中皇之秘籙於是<lb/>
<pb n="KR4h0022_WYG_355-10b"/>
排雲旌兮呌諸闕登紫翠兮伏瑶壇靈烏果其將駕東<lb/>
皇釐其既觀余敷枉而未决兮東皇頷而不言玉女申<lb/>
之以瓊蘂靈妃貺之以琅玕悵容與而不駐肅雲軑於南<lb/>
軒窈窕徘徊邈矣悠哉下臨兮星雨上絶兮氛埃傍徨<lb/>
兮三清之舘縹緲兮八風之䑓俯觀兮故國洞峥嶸兮<lb/>
無極長懐兮故人涕潺湲兮霑軾横天苑歴北辰經市<lb/>
樓兮一息停余車之轔轔渉明河之清淺過織女而問<lb/>
津巫陽曰左招摇兮右天駟太一之居兮無不利其道<lb/>
<pb n="KR4h0022_WYG_355-11a"/>
也楓為天兮棗為地盍徃從之兮導君意太乙方握髯<lb/>
低眉右手拄<hi>一作搘</hi>頥或以日臨命以嵗加時再轉兮再<lb/>
攷三命兮三推華盖㣲明兮君子居貞之位太陽隂主<lb/>
兮天人厄運之期若夫一氣鴻䝉萬化緇釐此星精與<lb/>
木局又何足以知之巫陽曰太上有老君焉其名曰伯<lb/>
陽逰閬風之瓊圃處倒景之琳堂披拂日月咀嚼煙霜<lb/>
撫千載兮為朝為暮濟萬物兮若存若亡古之聦明博<lb/>
逹而不死者將與君子造崑崙之大荒迨而容與弭節<lb/>
<pb n="KR4h0022_WYG_355-11b"/>
翺翔俄參元而下降濟弱水之湯湯瞵軒䑓而右轉對<lb/>
玉檻之鏘鏘伯陽欣然見予曰昇之來何遲何故疲憊<lb/>
之如是何故枯槁之若茲吾適以爾小别今將千二百<lb/>
朞昔者爾為翟吾固知爾㓗㓗焉無益其後爾為舟吾<lb/>
欲告爾休休焉不留名已登乎仙格爾身常蹇乎中州<lb/>
噫哉甚可痛甚可哭多智也命之斧斤多才也身之桎<lb/>
梏爾形骸之在地也每矍矍然求媒精魂之於天也又<lb/>
遑遑焉訪卜何異儀丹鳯於膠柱飼𤣥魚於森木何晩<lb/>
<pb n="KR4h0022_WYG_355-12a"/>
晤之逶迤何早計之觳觫嗚呼何異䘮其親也掲竿而<lb/>
求諸海失其子也擊鼔而訪諸道途之逺矣曷其云蘇<lb/>
與影捕逐可不謂悲乎夫道之動也翂翂翐翐静也若<lb/>
䘮若失曭兮不以死生為二塊兮若以天地為一生於<lb/>
萬物之後不為緩死於太古之前不為疾弊萬類也不<lb/>
謂之㐫利四海也不謂之吉夫如是則巨浸稽天而不<lb/>
溺鴻災冶地而不然生死不能為其夀夭變化適足寄<lb/>
其騰遷化而為魚也則躍龍門而横碣石化而為鳥也<lb/>
<pb n="KR4h0022_WYG_355-12b"/>
則陪<hi>莊子作培</hi>羊角而負青天為社也則長無斤斧之患為<lb/>
瓠也則泛乎泱漭之川物無可而不可何必守固以拳<lb/>
拳余於是乎㗳然而䘮其偶倐爾而失其知思故池之<lb/>
渌水憶中園之桂枝栩栩然若有得茫茫然若有亡嘆<lb/>
彷彿兮覺悟魂已歸乎北鄉其徃也人皆為之避席其<lb/>
返也鳥不為之亂行歌曰茨山有薇兮頴水有漪儒<hi>一作</hi>
<hi>夷</hi>為栢兮秋有實叔為桞兮春雨<hi>一作向</hi>飛倐爾而笑汎<lb/>
滄浪兮不歸焉<hi>一作此字</hi>
<pb n="KR4h0022_WYG_355-13a"/>
　　　祝<hi>集作祀</hi>瘧癘文<hi>并序</hi>　　　　皮日休<lb/>
昔夏后氏鑄鼎象物使民知神姦或魑魅之外魍魉之<lb/>
餘匿天命竊帝威罔不見形於鼎上者自夏后氏去繼<lb/>
為禍於人間被之者始若處氷檻<hi>集作濫</hi>復若落炎井眩<lb/>
瞀熒惑視之累形聴者重聲骨節怠<hi>集作殆</hi>重如山已傾<lb/>
始或醒時奪人之情䘮人之精兀若木偶昏如宿酲噫<lb/>
或飲食不節哀樂失所病于人者上則湯劑次則礦艾<lb/>
愈矣凡有<hi>集作非</hi>是病者人也又非天也湯劑不可理礦<lb/>
<pb n="KR4h0022_WYG_355-13b"/>
艾不可攻嗚呼癘之能禍人是必有知也既有知奚不<lb/>
效神為聰明正直不加祟於君子焉遂為文祝<hi>集作祀</hi>而<lb/>
逐之曰癘乎癘乎有事君不盡節事親不盡孝出為叛<lb/>
臣入為逆子天未降刑尚或竊生爾宜癘之有轉禄樹<lb/>
威僣物行機上弄國權下戱民命天未降刑尚或竊生<lb/>
爾宜癘之有賣交取禄謟交結族一言不善禍發如鏃<lb/>
天未降刑尚或竊生爾宜癘之美曼之色媚于君側巧<lb/>
笑未已足亡于國天未降刑尚或竊生爾宜癘之柔佞<lb/>
<pb n="KR4h0022_WYG_355-14a"/>
之言惑于君前委順未足國歩移焉天未降刑尚或竊<lb/>
生爾宜癘之四星之臣<hi>集作□</hi>奉于紫宸蕭墻起禍帝座<lb/>
䝉塵天未降刑尚或竊生爾宜癘之見灾幸乆開禍樂<lb/>
成含羞冐貴忍姤貪榮天未降刑尚或竊生爾宜癘之<lb/>
癘乎癘乎爾目不盲爾耳不聾如向來之所陳奚不禍<lb/>
于其躬仁者必有厄義者必有窮見仁義而無癘遇奸<lb/>
佞而肆凶非惟去乎物患抑亦代乎天工癘乎癘乎苟<lb/>
依吾言而若是吾將逹爾于帝聰<lb/>
<pb n="KR4h0022_WYG_355-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百五十五<lb/>
</p>
<p>
</p>
  </div>
</body>
</text>
</TEI>
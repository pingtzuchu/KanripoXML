<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百三十一</head>
    <p>
<pb n="KR4h0022_WYG_530-1a"/>
欽定四庫全書<lb/>
　文苑英華卷五百三十一　宋　李昉等　編<lb/>
　商賈傭賃門十七道<lb/>
　商賈<lb/>
　　立功執商判一道　　斷屠判一道<lb/>
　　同賈分利判一道　　權衡判一道<lb/>
　　太倉耳缺判一道　　㮚氏為量判一道<lb/>
　　度判一道　　　　　斗秤判一道<lb/>
<pb n="KR4h0022_WYG_530-1b"/>
　傭賃<lb/>
　　傭賃判一道　　　　剉草誤斬指斷判一道<lb/>
　　官户判一道　　　　奴判一道<lb/>
　　買奴云是良人判一道<lb/>
　　奴死棄水中判一道　婢判一道<lb/>
　　部曲判一道　　　　奴婢過制判一道<lb/>
　商賈<lb/>
　　　立功執商判<lb/>
<pb n="KR4h0022_WYG_530-2a"/>
乙立軍功合授官或告親執商賈業<lb/>
　　　對<lb/>
天子授鉞將軍運籌廣練精兵數道深入壯哉乙者屬<lb/>
當戎行攘臂專征負羽經戰警勵部伍張皇武威宻爾<lb/>
元兇尚懐旅拒甘泉火起初疑減竈之餘朔野風髙已<lb/>
得摧枯之勢既而凱歌還國疇庸武勲漢不孤恩方錫<lb/>
班超之職商乎見議詎奪弦髙<hi>見左傳</hi>之詞或人盈庭是<lb/>
相喧聒既而斟酌典憲採摭群言樊噲擢於屠沽𢎞羊<lb/>
<pb n="KR4h0022_WYG_530-2b"/>
起於賈豎以今况古其誰不然今之游詞一何狂簡有<lb/>
功之賞理請必行無稽之言事宜勿用<lb/>
　　　斷屠判<lb/>
京兆府申奏勅斷屠百姓造罧不止未知合不<lb/>
　　　對<lb/>
聖上徳合乾坤情深惻隠將廣厚生之道爰崇去殺之<lb/>
文受純禮於前經懲噬乾於成象三鄽鼓刃有禁班行<lb/>
百姓造罧無令止息京兆以人多結網即謂臨河以皇<lb/>
<pb n="KR4h0022_WYG_530-3a"/>
上之任深見寰中之信及論設網之子即云盡欲求魚<lb/>
得鑄劍之夫何必皆縁斷馬事煩言上夫復奚疑<lb/>
　　　同賈分利判<lb/>
得丙與乙同賈丙多收其利人刺其貪辭云知我貧也<lb/>
　　　對　　　　　　　　　　　白居易<lb/>
仁無貪貨義有通財在潔身而雖乖於知已而則可丙<lb/>
乙竒贏同業氣類相求競以錐刀始聞小人喻利推其<lb/>
貨賄終見君子用心情表深知事符往行如或貧富必<lb/>
<pb n="KR4h0022_WYG_530-3b"/>
類自當興讓立廉今則有無相懸固合損多益寡是為<lb/>
徇義豈曰竭忠受粟益親孔氏用敦吾道分財損已叔<lb/>
牙嘗謂我貧無畏人言俾彰交態<lb/>
　　　權衡判<lb/>
丙造權衡以百黍之重為一銖以三兩為一大兩所由<lb/>
科違令訴云調律仰正斷<lb/>
　　　對<lb/>
丙軄此權衡性諧鍾律八音由茲遂播五聲從此克諧<lb/>
<pb n="KR4h0022_WYG_530-4a"/>
掌類羲和主同尹氏錙銖無失於毫末斤兩匪差於黍<lb/>
累顓頊火正虞典銅衡茍有罪<hi>一作非</hi>宜誠合科結况三<lb/>
兩為一大兩未爽於通䂓百黍以為一銖頗合於古制<lb/>
將科違令事乃近於深文訴以非辜理亦宜從告免<lb/>
　　　太倉耳缺判<lb/>
太倉申左右耳缺大農不稱其任<lb/>
　　　對<lb/>
正月吉日國命既懸於兩觀同律度量聖典毎均乎四<lb/>
<pb n="KR4h0022_WYG_530-4b"/>
時况天子有司多方取則如或失墜其謂法何但不戒<lb/>
而具有虞何闕縱令噐有隳毁亦宜隨事脩補既缺左<lb/>
右何成出入太倉乾没不恪將射隼於高墉大農叨忝<lb/>
厥官失庖魚於下局且如古今命官都邑<hi>一作都署</hi>聮屬沿<lb/>
革既異主掌斯殊不可歸罪一官責成一職重詰所謂<lb/>
庶符<hi>一作乎</hi>恤刑<lb/>
　　　㮚氏為量判<lb/>
㮚氏為量容鬴令人概而不税所司科之<lb/>
<pb n="KR4h0022_WYG_530-5a"/>
　　　對<lb/>
謹其權量義叶順時範彼金錫道成厥噐信斗筲而均<lb/>
制乃鍾鼎而齊功施之以平萬商立之而觀四國罔不<lb/>
以法貴諸合儀㮚氏職在為量功期永啓既改煎而不<lb/>
耗亦自權而凖之莫不審以方圓容之鬴豆炎煙散彩<lb/>
浮紫氣之光芒洞響函䂓應黃鍾之宫律深模正典實<lb/>
利生民<hi>唐諱</hi>可以垂範將來可以行之天下概而不税雅<lb/>
符師古之蹤按而將科殊紊平反之道㮚氏既無遺失<lb/>
<pb n="KR4h0022_WYG_530-5b"/>
圄囚<hi>一作梓匠</hi>理合審詳罰乃有詞刑宜用恤<lb/>
　　　度判<lb/>
内官以竹為引髙廣之數法隂陽宗正以為不中度請<lb/>
科之辭稱事所宜也非故無實<lb/>
　　　對<lb/>
律厯攸司丈尺有凖度必慎於圭撮高<hi>一作廣</hi>寧失於分<lb/>
寸茍昧斯義則非其人惟此内官聮於宗正權量法度<lb/>
無黍累之差墨丈尋常豈毫釐之謬允酌故實克循前<lb/>
<pb n="KR4h0022_WYG_530-6a"/>
典既法隂陽之數固因銅竹之宜科之則非訴者為是<lb/>
　　　斗秤判<lb/>
太府寺去秋追三市斗秤踰月不送寺以市司違時徵<lb/>
銅四斤丞梅福訴云九月上旬平校畢<lb/>
　　　對<lb/>
太府官惟度量務切權衡驗寳貝之充盈察泉貨之輕<lb/>
重校量斗秤甲令有時事屬司存不當踰月瞻言稽緩<lb/>
湏寘科條梅福跡淪下列志追前古蹔輟九江之仙來<lb/>
<pb n="KR4h0022_WYG_530-6b"/>
從三市之任詞有所屈恐獲戾於錙銖道或可遵豈論<lb/>
愆於圭撮薄言未息紛紜<hi>一作紛紜</hi>猶多宜躬五聽之情方<lb/>
按三章之律<lb/>
　　傭賃<lb/>
　　　傭賃判<lb/>
有客户閒人請移執事許之恐因有流散不許則見無<lb/>
常職欲允其請仍立案牒為其限約州以為擾具請省<lb/>
裁<lb/>
<pb n="KR4h0022_WYG_530-7a"/>
　　　對<lb/>
閒人者五列在周官雖去家而不歸終寓世而無職喬<lb/>
木空在乗白雲而不見㫁蓬斯飄待凉風而未得今乃<lb/>
請移執事願効劬勞誠自强而不息復知<hi>一作卸疑</hi>迷而可<lb/>
尚必也末遊是恣浮迹難悛許之而行未敢聞命如或<lb/>
恪居爾職無俾我虞遂其由𠂻是亦奚擾况復存乎案<lb/>
牘置以隄防自可定於職司亦何請於華省<lb/>
　　　剉草誤斬指斷判<lb/>
<pb n="KR4h0022_WYG_530-7b"/>
甲顧乙剉草乙睡誤斬指斷請保辜不伏<lb/>
　　　對<lb/>
變古易俗因物造噐蓋取諸用有適於時六職五材既<lb/>
攻金而攻木服牛乗馬亦秣之而策<hi>一作莝</hi>之甲有顧求<lb/>
乙為傭保徇乎輕篋式供朝夕之資摧以生蒭無乖阜<lb/>
養之事人或因寐譬驪龍而自失指致見傷瞻螮蝀而<lb/>
誰敢遂令食黿不効空怒子公喻馬元非豈齊莊叟談<lb/>
<hi>疑作誤</hi>由彼已歸全既謝於垂堂損乃自貽在理孰當於<lb/>
<pb n="KR4h0022_WYG_530-8a"/>
毁櫝保辜之請法未可依<lb/>
　　　官户判<lb/>
官户灸面送掖庭舊有疹疾所由以非五十已上不許<lb/>
　　　對<lb/>
倬彼舊章聞於白粲嗟夫賤妾𨽻我丹書當年且欲於<lb/>
役身稱疾式曕乎灸面平陽白髪既乏子夫之容應門<lb/>
緑苔爰閇掖庭之恨薄言之訴情或可哀壯齒之年且<lb/>
殊知命嘉所由之直筆執法不回想官户之循涯吞聲<lb/>
<pb n="KR4h0022_WYG_530-8b"/>
未爽<lb/>
　　　奴判<lb/>
下士有僮指干為隣人所告縣斷不應云遇亷賈五<hi>一作</hi>
<hi>金</hi>之所致州覆無罪<lb/>
　　　對<lb/>
爵以馭賢禄以頒士去嫌守職雖殆亦榮捨道成富在<lb/>
官所醜况位霑下士利掩上農千指家僮等江陵之橘<lb/>
樹萬金賈子均洛陽之富啇畜伎既埓於卓孫遇業頗<lb/>
<pb n="KR4h0022_WYG_530-9a"/>
同於翁伯財之所積但覺浮雲訟之所興果為鳴鼓雖<lb/>
州縣兩斷片折未分而隣人一言商亦可玷士且同於<lb/>
賈豎州頗昧於正刑是可忍焉孰為過者<lb/>
　　　買奴云是良人判<lb/>
王丙於趙丁處買奴勤心至家一月餘日乃自云是良<lb/>
人丙告縣勘是良人科趙丁及奴罪申州州斷科趙丁<lb/>
其奴無罪<lb/>
　　　對<lb/>
<pb n="KR4h0022_WYG_530-9b"/>
美言可市老經之格言聚人曰財彖象之明義王丙室<lb/>
贏龜具指貨蒼頭雖挾諸龎之䂓終成教子之競經三<lb/>
十日非闗買者之愆依三千條湏結鬻良之罪丙丁宜<lb/>
從縣斷勤心難聽州裁彼此攸同斯為可矣<lb/>
　　　奴死棄水中判<lb/>
丙奴死不埋棄水中人告之<lb/>
　　　對<lb/>
丙為不道魚鱉何親情之不良僮僕是棄愛其有力未<lb/>
<pb n="KR4h0022_WYG_530-10a"/>
聞削舟之恩欺其逰魂更比懐沙之慘雖不封不樹家<lb/>
僮無𦵏送之儀而載沉載浮甲令有棄屍之禁告言不<lb/>
謬刑典宜申<lb/>
　　　婢判<lb/>
命官婦女阿劉氏先是蔣恭家婢被放為客女懐阿劉<lb/>
娠出嫁恭死後嫂將劉充女使劉不伏投匭訴<lb/>
　　　對<lb/>
阿劉母先從侍兒放為客女夣虵納慶先合<hi>一作含</hi>候月<lb/>
<pb n="KR4h0022_WYG_530-10b"/>
之胎附馬申觀<hi>一作歡</hi>即就行霜之禮纔欣執盥仍誕弄<lb/>
塼既而李善主君俄驚闞室孔丘兄子欲契宜家遽擁<lb/>
妖妍將充媵婢徒為枉柳終見稱張望彼劉閨寜甘誦<lb/>
賦均夫鄭室聊事薄言論母既謝萱枝按女即非桃葉<lb/>
方欲指腹稱賤憑胎索婢自可以大匹小將古明今劉<lb/>
氏若屬蔣家秦政湏歸呂族據斯一節足定百端<lb/>
　　　部曲判<lb/>
已男凖格不合取部曲妻違者被䋲訴云強榦弱枝竊<lb/>
<pb n="KR4h0022_WYG_530-11a"/>
將益利未知合利否<lb/>
　　　對<lb/>
國家毎軫納隍偏憂邉徼在庸㣲之俗隔良賤之婚千<lb/>
頭之奴具傳其號百姓之女罕聞其卜故為罔冐取䧟<lb/>
刑書何强榦而弱枝非愛人而治<hi>唐諱</hi>國議事以制非我<lb/>
博哉斯之謂宜確乎不㧞<lb/>
　　　奴婢過制判<lb/>
得丁上言豪富人畜奴婢過制請據品秩為限約或責<lb/>
<pb n="KR4h0022_WYG_530-11b"/>
其越職論事不伏<lb/>
　　　對<lb/>
品秩異倫臧獲有數茍踰等列是紊典常丁志在作程<lb/>
惡乎<hi>集作失</hi>過制爰陳誠於白奏俾知禁於素封將使豪<lb/>
富之徒資雖積於鉅萬僮僕之限數無喻於指千抑滛<lb/>
義叶於隨時革弊道符於漢日責其論事無乃失辭若<lb/>
守職以<hi>集作而</hi>越思則為出位將盡忠而陳計難伏嘉言<lb/>
楚既失之鄭有辭矣<lb/>
<pb n="KR4h0022_WYG_530-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_530-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻五百三十一<lb/>
</p>
<p>
</p>
  </div>
</body>
</text>
</TEI>
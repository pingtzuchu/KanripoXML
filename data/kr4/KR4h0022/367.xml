<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百六十七</head>
    <p>
<pb n="KR4h0022_WYG_367-1a"/>
欽定四庫全書巻<lb/>
　文苑英華巻三百六十七　宋　李昉等　編<lb/>
　辯論五<lb/>
　　對禹問一篇　　　　　桐葉封弟辯一篇<lb/>
　　太華山僊掌辯一篇　　辯文一篇<lb/>
　　三子言性辯一篇<lb/>
　贈送<lb/>
　　説玉贈蘭陵蕭易簡遊三峽一篇<lb/>
<pb n="KR4h0022_WYG_367-1b"/>
　　説車贈楊誨之一篇　　澤宫詩一篇<lb/>
　　　辯論<lb/>
　　　對禹問　　　　　　　　　韓　愈<lb/>
或問曰堯舜傳諸賢禹傳諸子信乎曰然然則禹之賢<lb/>
不及於堯與舜也歟曰不然堯舜之傳賢也欲天下之<lb/>
得其所也禹之傳子也憂後世争之之亂也堯舜之利<lb/>
民也大禹之慮民也深曰然則堯舜何以不憂後世曰<lb/>
舜如堯堯傳之禹如舜舜傳之得其人而傳之堯舜也<lb/>
<pb n="KR4h0022_WYG_367-2a"/>
無其人而不傳<hi>二字集作不得如已</hi>慮其患而不傳者禹也舜不<lb/>
能以傳禹堯為不知人禹不能以傳子舜為不知人堯<lb/>
以傳舜為憂後世禹以傳子為慮後世曰禹之慮民也<lb/>
則深矣傳之子而當不淑則柰何曰時益以難理傳之<lb/>
人則争未前定也傳之子則不争前定也前定雖不當<lb/>
賢猶可以守法不前定而不遇賢則争且亂天之生大<lb/>
聖也不數其生大惡也亦不數傳諸人得大聖然後人<lb/>
莫敢争傳諸子得大惡然後人受其亂禹之後四百年<lb/>
<pb n="KR4h0022_WYG_367-2b"/>
然後得桀亦四百年然後得湯與伊尹湯與伊尹不可待<lb/>
而傳也與其傳不得聖人而争且亂孰若傳諸子雖不得賢<lb/>
猶可守法曰孟子之所謂天與賢則與賢天與子則與子<lb/>
者何也曰孟子之心以為聖人不茍私於其子以害天<lb/>
下求其説而不得從而為之辭<lb/>
　　桐葉封弟辯　　　　　　　　　柳宗元<lb/>
古之傳者有言成王以桐葉與少弟<hi>集作少弱弟</hi>戯曰以封<lb/>
汝周公入賀王曰戯也周公曰天子不可戯乃封小弱<lb/>
<pb n="KR4h0022_WYG_367-3a"/>
弟於唐吾意不然王之弟當封耶周公宜以時言於王<lb/>
不待其戲而賀以成之也不當封耶周公乃成其不中<lb/>
之戲以地以人與小弱者為之主其得為聖乎且周公<lb/>
以王之言不可苟焉而已必從而成之耶設有不幸王<lb/>
以桐葉戲婦寺亦将舉而從之乎凡王者之徳在行之<lb/>
何若設未得其當雖十易之不為病要於其當不可使<lb/>
易也而况以為戲乎若戲而必行之是周公教王遂過<lb/>
也吾意周公輔成王宜以道從容優樂要歸之大中而<lb/>
<pb n="KR4h0022_WYG_367-3b"/>
已必不逄其失而為之辭又不當束縛之馳驟之使若<lb/>
牛馬然急則敗矣且家人父子尚不能以此自克况號<lb/>
為君臣者耶是直小丈夫缺缺者之事非周公所宜用<lb/>
故不可信或曰封唐叔史佚成之<lb/>
　　　太華山僊掌辯　　　　　　王　涯<lb/>
西岳太華華之首峯有五崖比壑破巖而列自下逺望<lb/>
<hi>二字文粹作逺而望之</hi>偶為掌形舊俗土記之傳者皆曰昔河自<lb/>
積石出而東<hi>文粹作西</hi>流既越龍門遂<hi>文粹有弭字</hi>南馳者千數<lb/>
<pb n="KR4h0022_WYG_367-4a"/>
百里折波左旋将走東溟連山塞之壅不得去有巨靈<lb/>
於此力擘而剖其中跖而北者為首陽絶而南者為太<lb/>
華河自此洩茫洋下馳故其掌跡猶存巨靈之跡也予<lb/>
聞而惑之乃往觀曰誕哉此説乎夫所謂神者非人也<lb/>
其動無聲其行無跡若形而無象若氣而無色㧞山剖<lb/>
澤而不見其作鼓風奔水而不見其力視不可察名不<lb/>
能及故推而謂之神苟有聲可聞有形可見非神之所<lb/>
為則皆人力之能及也焉有神之作力而有人跡乎且<lb/>
<pb n="KR4h0022_WYG_367-4b"/>
夫高天厚地聳山流川者神之所為也所言開山導河<lb/>
亦神也神之所以神者有作而無悖一成而不易鳥有<lb/>
始塞之<hi>文粹無之字</hi>而復逹之始連之<hi>文粹無之字</hi>而復絶之始<lb/>
不知終是不為神矣且此靈之運為何古乎在大初開<lb/>
闢之始乎為陶唐洪水懷山襄陵之際乎以為開闢之<lb/>
始也宜當胚渾之先天地未位萬象茫昧尚無定歸當<lb/>
止一河之壅抑而一靈與<hi>一作為</hi>其道借有其事自為而<lb/>
著悠悠乎年代之眇没其誰也克傳以為陶唐洪水之<lb/>
<pb n="KR4h0022_WYG_367-5a"/>
際乎則禹奠百川宜在禹貢乃曰導河積石至于龍門<lb/>
南至于華隂東至于底柱皆禹功之所致以逹于海豈<lb/>
天地大異之若此而典記不以為文哉天設四瀆宜有<lb/>
以通不當始遏其流滯橈<hi>文粹有其字</hi>和氣及其泊亂而後<lb/>
理也且山谷之作此形何則不有嵲屼<hi>文粹作危䧟</hi>相薄高<lb/>
深相敵<hi>一作欹</hi>乃有鋭而出者為虎牙偶而背者為熊耳<lb/>
角而巘者為牛首冠而峭者為雞頭必以形之類形而<lb/>
必加説則雞牛熊虎之象其亦有作乎予嘗覽張平子<lb/>
<pb n="KR4h0022_WYG_367-5b"/>
之賦西京至巨靈高掌厥跡猶存之辭以為該聞精逹<lb/>
常以是惑使不語怪神之㫖何所述明暨覩其形而咨<lb/>
之果謬悠而無㨿也将假文神事以飾其詞歟為思而<lb/>
有闕歟因辯其由而述之以告山下<lb/>
　　　辯文<lb/>
或曰文所以指陳是非有以多為貴也<hi>一作者</hi>其要在乎<lb/>
彩餙其字而慎其所以為體也又曰文章乃一藝耳是<lb/>
皆不知上流之文而文之所由作也夫天之文位乎上<lb/>
<pb n="KR4h0022_WYG_367-6a"/>
地之文位乎下人之文<hi>文粹作天文地文人文無三之字</hi>位乎中不可<lb/>
得而增損者自然之文也故伏羲作八卦以象天地窮<lb/>
極終始萬化無有差忒故易與天地凖此聖人之文至<lb/>
也但合其徳而三才之道盡後聖有作不能使爻為五<lb/>
或七而盡其<hi>文粹作九洎</hi>曲折者是其文之至者<hi>文粹無者字</hi>也<lb/>
文字既生治亂既形仲尼作春秋以繩萬世而褒貶在<lb/>
一字是亦文之至者<hi>文粹作也</hi>乎然則易卦之一畫春秋之<lb/>
一字豈所謂崇飾之道而尚多之意耶夫文者考言之<lb/>
<pb n="KR4h0022_WYG_367-6b"/>
具也可以革<hi>一作華</hi>則不足以禆天地矣故聖人當使将<lb/>
來無得以筆削果可以包舉其義雖一畫一字其可已<lb/>
矣病不能然而曰必以彩餙之能援引之當<hi>文粹作富</hi>為作<lb/>
文之秘急是何言之末歟夫天豈有意於文彩耶而日<lb/>
月星辰不可踰地豈有意於文彩耶而山川丘陵可加<lb/>
八卦春秋豈有意於文彩耶而極與天地侔其何故得<lb/>
以不可越自然也夫自然者不得不然之謂也不得不<lb/>
然又何體之慎歟<hi>文粹作耶</hi>夫天地八卦春秋確止於此者<lb/>
<pb n="KR4h0022_WYG_367-7a"/>
也吾得定其所云其不至於此者唯吾何學焉吾安能<lb/>
以天下之心也是則其心卓然絶於俗者其文不求而<lb/>
至也無得于為教苟於聖逹之門無所入則雖劬勞憔<lb/>
悴於黼黻其可<hi>文粹作何</hi>數哉是故在心曰志宣於口曰言<lb/>
垂於書曰文其實一也若聖與賢則其書文皆教化之<lb/>
至言也徒見其纎靡而無根者多始目文與藝嗚呼<lb/>
　　　三子言性辯　　　　　　　杜　牧<lb/>
孟子言人性善荀子言人性惡楊子言人性善惡混曰<lb/>
<pb n="KR4h0022_WYG_367-7b"/>
喜曰哀曰懼曰惡曰欲曰愛曰怒夫七者情也情出於<lb/>
性也夫七情中愛者怒者生而自能是二者性之根惡<lb/>
之端也乳兒見乳必拏求不得即啼是愛與怒與兒俱<lb/>
生也夫豈知其五者焉既壮而五者隨而生焉或有或<lb/>
亡或厚或薄至於愛怒曽不須㬰與乳兒相離而至於<lb/>
壮也君子之性愛怒淡然不出於道中人可以上下者<lb/>
有愛拘於禮有怒懼於法也世有禮法其有踰者不敢<lb/>
恣其情世無禮法亦隨而熾焉至於小人雖有禮法而<lb/>
<pb n="KR4h0022_WYG_367-8a"/>
不能制愛則求之求之不得即怒怒則亂故曰愛怒者<lb/>
性之夲惡之端與乳兒俱生相隨而至於壮也凡言情<lb/>
性之<hi>川文粹作最</hi>善者多引舜禹言不善者多引丹朱商均<lb/>
夫舜禹二君子生人已來如二君子者凡有㡬人不可<lb/>
引以為喻丹朱商均為堯舜子夫生於堯舜之世被其<lb/>
化皆為善人况生於其室親為父子烝不能潤灼不能<lb/>
熱是其惡與舜禹之善等耳天止一日月耳言光明者<lb/>
豈可引以為喻人之品類可與上下者衆可與上下之<lb/>
<pb n="KR4h0022_WYG_367-8b"/>
性愛怒居多愛怒者惡之端也荀言人之性惡比於二<lb/>
子荀得多矣<lb/>
　　贈送<lb/>
　　　説玉贈蘭陵蕭易簡遊三峽　符　載<lb/>
玉在寳族㧞乎其萃者也濡天地之粹和納隂陽之純<lb/>
精堅剛温潤配徳君子故為璉為瑚為珪為璋以奉乎<lb/>
神祗人鬼以餙乎車服冕弁非是則禮樂之道有墜於<lb/>
地焉當其沉耀隠璞墮汨沙泥中枯槁闇藹光明不發<lb/>
<pb n="KR4h0022_WYG_367-9a"/>
庸工睨之譬頑塊意方拾之惑而復投此卞氏所以喑<lb/>
嗚珉瓀所以長王<hi>去聲</hi>也及其逢值英匠識密鑒洞掇於<lb/>
瓦礫而不疑叩之鏗然琢之爛然如蒸栗截肪氣吞虵<lb/>
<hi>一作虹</hi>文珍貫魚目是時也即趙不得私愛秦不得暴取<lb/>
坐齊宮而後見藉綈繡而後執委連城如脫履割土地<lb/>
如裂帛以償其價猶恐其不直也玉則尚然人豈無之<lb/>
士君子含略藴器困於□陋塵垢被身體蓬茨沒四壁<lb/>
智不贍饘褐道不信妻子闒茸視之猶聱<hi>一作贅</hi>夫也及<lb/>
<pb n="KR4h0022_WYG_367-9b"/>
其乗時運之會遭知已之顧鬱起耕釣作時功勲上以<lb/>
戴大君下以福生人澤流萬世聲塞九㝢是時也一言<lb/>
受卿相再詞啓茅社以厚其禮猶謂之不重於戱有至<lb/>
物必有至大有盛才必有大用歴觀前代不知則已苟<lb/>
或知之則古獄之劍不為朽鐡也鹽車之馬不為病駒<lb/>
也㸑下之桐不為樵薪也磻溪之士不為憊叟也蘭陵<lb/>
蕭易簡韜沉䆳之識抱宏偉之才業巨命隘與時濩落<lb/>
若嚮者之事尚或不冺則道必有所明志必有所行指<lb/>
<pb n="KR4h0022_WYG_367-10a"/>
顧樹勲績呼嘯取金紫是夫人也肯昧兹數而隕穫于<lb/>
此際哉人謂甚病余固知甚泰矣然三峽孱顔驚波觸<lb/>
天行容易愁况聞哀猿苟有鍾粟尺帛之可共則寧使<lb/>
賢者栖栖㳂泝其間去矣自愛余一嘆矣且玉有盛羙<lb/>
可以况徳亦感乎和璞之事故為説玉以餞之<lb/>
　　　說車贈楊誨之　　　　　　柳宗元<lb/>
楊誨之将行柳子起而送之門有車過焉指焉而告之<lb/>
曰若知是之所以任重而行於世乎材良而器攻圓其<lb/>
<pb n="KR4h0022_WYG_367-10b"/>
外而方其中然也材不良則速壞工之為功也不攻則<lb/>
速敗中不方則不能以載外不圓則窒拒而滯方之所<lb/>
謂者箱也圓之所謂者輪也匪箱不居匪輪不塗吾子<lb/>
其務法焉者乎曰然曰是一車之說也非衆車之說也<lb/>
吾将告子乎衆車之說澤而杼山而侔上而輕下而軒<lb/>
且曳祥而曠左革而長轂以戰巢焉而以望安以愛老<lb/>
輜以蔽内垂綏而以畋載十二旒而以郊以廟以陳于<lb/>
庭其類衆也然而其要存乎材良而器攻圓其外而方<lb/>
<pb n="KR4h0022_WYG_367-11a"/>
其中也是故任而安之者箱逹而行之者輪恒中者軸<lb/>
挶而固者蚤長而撓進不罪乎馬退不罪乎人者轅却<lb/>
暑與雨者蓋敬而可休<hi>集作伏</hi>者軾服而制者馬若牛然<lb/>
後衆車之用俱<hi>集作具</hi>今楊氏仁義之林也其産材良誨<lb/>
之學古道為古辭沖然而有光其為工也攻果能恢其<lb/>
量若箱周而通之若輪守大中以動乎外而不變乎内<lb/>
若軸攝之以剛健若蚤引焉而宜御乎物若轅高以逺<lb/>
乎汚若蓋下以成乎禮若軾險而安易而利動而法則<lb/>
<pb n="KR4h0022_WYG_367-11b"/>
庻乎車之全也詩之言曰駟牡騑騑六轡如琴孔氏語<lb/>
曰左為六官右為執法此其以逹於大政也凡人之質<lb/>
不良莫能方且<hi>一作直</hi>恒質良矣用不周莫能以圓遂孔<lb/>
子於鄉黨恂恂如也遇陽虎必曰諾而其在夾谷也視<lb/>
叱齊侯類畜狗不震乎其内後之學孔子者不志於是<lb/>
則吾無望焉耳矣誨之吾戚也長而益良方其中矣吾<lb/>
固欲其任重而行於世懼其<hi>集無其字</hi>圓其外者未至故說<lb/>
車以贈<lb/>
<pb n="KR4h0022_WYG_367-12a"/>
　　　澤宫詩<hi>并序</hi>　　　　　　　　劉禹錫<lb/>
澤宫送士嵗貢也晉昌唐如誨以信義為良弓文學為<lb/>
菆矢䂓爵禄猶衆禽密彀持滿遡風飛繳者數矣有措<lb/>
盃之妙而無雙鶬之獲韔弓收視歸究其術繇是跡愈<lb/>
屈而名愈聞君子益多之彼不由其術一幸而中者雖<lb/>
懸貊在庭君子未嘗多也嵗殚矣告余以西予為賦澤<lb/>
宫一章庻見子之弓弗再張也已<lb/>
秩秩澤宫有的維鵠祁祁庻士于以干禄彼鵠斯㣲若<lb/>
<pb n="KR4h0022_WYG_367-12b"/>
止若翔千里之差起于毫芒我矢既直我弓既良依于<lb/>
高墉於何不臧高墉伊何維器維時視之以心誰謂鵠<lb/>
㣲<lb/>
　<lb/>
　<lb/>
　<lb/>
　<lb/>
　文苑英華巻三百六十七<lb/>
</p>
<p>
</p>
  </div>
</body>
</text>
</TEI>
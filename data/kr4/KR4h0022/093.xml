<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九十三</head>
    <p>
<pb n="KR4h0022_WYG_093-1a"/>
欽定四庫全書<lb/>
　文苑英華巻九十三　　　宋　李昉等　編<lb/>
　人事四<lb/>
　　妄心賦一首　　　　　愛而不見賦一首<lb/>
　　謫九年賦一首　　　　性習相近逺賦二首<lb/>
　　知止賦一首　　　　　知四十九年非賦二首<lb/>
　　謙賦一首　　　　　　謙受益賦二首<lb/>
　　　妄心賦　　　　　　　　　員　峴<lb/>
<pb n="KR4h0022_WYG_093-1b"/>
始吾有形與憂俱生形是幻器憂為妄情愛業潜結貪<lb/>
心日萌如狂犬之逐塊似飛蛾之赴明舉世役役終身<lb/>
無成慨愚者之未達嗟此志之難遏多賤實而貴名咸<lb/>
棄本而逐末利之所在蹈水火而非懼勢之所存棄仁<lb/>
義而如脱方自以為氣足自負殊不知患其可掇夫生<lb/>
也有涯而智之無巳鵬鷃未足適其分儒墨焉能齊其<lb/>
理世謂之憂我適足以為喜世之所譽我適足以為毁<lb/>
自我心而視物四者未知其孰是借如青樓上路紅粉<lb/>
<pb n="KR4h0022_WYG_093-2a"/>
佳人編貝為齒㸃朱為唇朗如明月之初霽芳若緑條<lb/>
之在春流曼臉而光射動鳴環而態新此必天下之巨<lb/>
艶固當衆族而咸親奚為乎鳥見之望層雲而自逸魚<lb/>
見之入深泉而不出彼醜好之非我吾孰知其所失若<lb/>
乃樂府窮選伶人擅名跳丸劒之揮霍奏金石之鏗鍧<lb/>
復燕趙之稱最信音容之莫京清歌一轉而行雲遏長<lb/>
袖屢舞而流風并實天下之樂事當觸類而含情奚為<lb/>
乎爰居卒夭於鐘皷聾俗不知其韶武嗟愛憎之在物<lb/>
<pb n="KR4h0022_WYG_093-2b"/>
吾孰知其所主嘗以為生者物之可欽死者人之可畏<lb/>
方其髑髏之自得也不異夫南面之至貴謂死之為是<lb/>
生之為非何存没之交戰而彼我之相違嗟乎求馬于<lb/>
肆馬不可以得以猿為心猿亦未之息夫制動者以静<lb/>
吾當反照於𤣥極<lb/>
　　　愛而不見賦<hi>丙辰嵗待詔京邑貽舊知作</hi>　蕭頴士<lb/>
嗟乎或愛之而不見者有之<hi>一無之字</hi>矣何必周秦異代夷<lb/>
夏殊軌阻嚴城之九重限方舟之一水苟時事之多怨<lb/>
<pb n="KR4h0022_WYG_093-3a"/>
故人遐而室邇闗山起於足下堂上逺乎千里聳專專<lb/>
之目成遽將<hi>一作時</hi>逝而復止詩人所以思婉孌而搔首<lb/>
賦城隅之有俟吁不得其巳也惟夙昔之良㑹夣佳期<lb/>
於北方叙渤澥<hi>一作疑渤海</hi>之三山吸流霞之景光含芳詞<lb/>
以况予云惠好之不忘願報<hi>一作願服</hi>義於永日陪遊宴<hi>一作</hi>
<hi>嬉</hi>於帝鄉廣莫忽而號<hi>二字一作其飄</hi>怒鯨波洶而騰張俄驚<lb/>
魂以輟寐問<hi>一作間</hi>窮髪之茫茫將揭厲以復從駭<hi>一作駃</hi>
風濤之匪量思<hi>一作顧</hi>投軀以靡吝撫遺體以兢惶晨切<lb/>
<pb n="KR4h0022_WYG_093-3b"/>
切以悽悽<hi>一作悽愴</hi>夕屏營以彷徨追前歡之俯邇歎此恨<lb/>
之攸<hi>一作悠</hi>長於是收神返慮澄澹静黙𡨕然就寢兀若<lb/>
無識冀良宵之復遇希舊遊之可即徒有頼<hi>一作願</hi>兮且<lb/>
未克憂深沉<hi>一作沉深</hi>兮萃胸臆風兮雨兮思君子兮何極<lb/>
　　　謫九年賦　　　　　　　　劉禹錫<lb/>
古稱思婦已歴九秋未必有是舉為深愁莫髙者天莫<lb/>
濬者泉推以極數無喻九年伊我之謫至於數極長沙<lb/>
之悲三陪<hi>一作倍</hi>其時廷尉不調行當跂而天有寒暑閏<lb/>
<pb n="KR4h0022_WYG_093-4a"/>
餘三變朝有考績明幽三見顧堯之民<hi>一作明</hi>兮亦昬墊<lb/>
而有歎歎息兮徜徉登髙髙兮望蒼蒼突弁之夫我來<lb/>
始黄合抱之木我來猶芒山增昔容水改故坊童者鬱<lb/>
鬱兮涸者洋洋天覆地生蓊兮無傷彼族而居曏之投<lb/>
荒彼軒而遊昨日桁楊信及澤濡俄然<hi>一作病</hi>復常稽天<lb/>
道與人紀咸一僨而一起去無久而不還棼無久而不<lb/>
理何吾道之一窮兮貫九年而猶爾噫不可得而知庸<lb/>
詎得而悲苟變化之莫及乎<hi>一作兮</hi>又安用夫肖天地之<lb/>
<pb n="KR4h0022_WYG_093-4b"/>
形為<lb/>
　　　性習相近逺賦<hi>以君子之所慎焉為韻</hi>　白居易<lb/>
噫下自人上達君咸徳以慎立而性由習分習則生常<lb/>
將俾夫善惡區别慎之在始必辨乎是非紏紛原夫性<lb/>
相近者豈不以有教無類其歸於一揆習相逺者豈不<lb/>
以殊途異致乃差於千里昏明波注導為愚智之原邪<lb/>
正岐分開成理亂之軌安得不稽其本謀其始觀所由<lb/>
察所以考成敗而取捨審臧否而行止俾流遁者返迷<lb/>
<pb n="KR4h0022_WYG_093-5a"/>
途於騷人積習者遵要道於君子且夫徳莫徳於老氏<lb/>
乃曰道是從矣聖莫聖於宣尼亦曰非生知之則知徳<lb/>
在脩身將見素而抱朴聖由志學必切問而近思在乎<lb/>
積藝業於黍累慎言行於毫釐故得其門志彌篤兮性<lb/>
彌近矣由其徑習愈精而<hi>一作兮</hi>道愈逺而其㫖可顯其<lb/>
義可舉勿謂習之近徇迹而相背重阻勿謂性之逺反<lb/>
真而相去㡬許亦猶一源派别隨渾<hi>一作混</hi>澄而或濁或<lb/>
清一氣脉分任吹喣而為寒為暑是以君子稽古於時<lb/>
<pb n="KR4h0022_WYG_093-5b"/>
習之初辨惑於成性之所然則性者中之和習者外之<lb/>
徇中和思於馴致外徇誡於妄進非所習而習則性傷<lb/>
得所習而習則性順故聖與狂由乎念與罔念福與禍<lb/>
在乎慎與不慎慎之義莫匪乎率道為本見善則<hi>一作而</hi>
遷觀炯誡於既徃審進退於未然故得之則至性大同<lb/>
若水濟水也失之則衆心不等猶面如面焉誠哉習性<lb/>
之説吾將以為教先<lb/>
　　　第二<hi>同前韻</hi>　　　　　　　　鄭　俞<lb/>
<pb n="KR4h0022_WYG_093-6a"/>
酌人心之善敗惟性習之所分習者物之遷以動為主<lb/>
性者生之質以静為君運情有同於鎔鑄通志亦比夫<lb/>
耕耘或定心以純一或逐境而紏紛故定心者若䟽源<lb/>
而自得逐境者猶理絲而又棼且物之惑人無窮人之<lb/>
徇物無己近之則歸於正性逺之則㓕於天理雖真妄<lb/>
之多端諒御用而由巳至若習於所是則孟母之訓子<lb/>
其居也初闤闠之是隣遂賈鬻而無耻及夫又徙于學<lb/>
徒示以墳史卒能振文行以標名鬱古今而播美豈不<lb/>
<pb n="KR4h0022_WYG_093-6b"/>
以性相近而習之至矣又若效之而非則夀陵之從師<lb/>
其故也等善行之無轍見大道之甚夷及夫邯鄲之學<lb/>
匍匐於兹既所能之未盡終故步而莫追豈不以習相<lb/>
逺而性亦失之固宜人定其情物安其所苟欲遷性習<lb/>
以交喪易賢愚之攸處則捨於巳而效於人學彌得而<lb/>
性彌阻述而莫息亦莫之禦是非乖理而亦徇未若襲<lb/>
慎而委順勿牽外以槩名在執中而克慎欽若奥㫖聞<lb/>
諸古先習之則善道可進守之則至理自全兹義也智<lb/>
<pb n="KR4h0022_WYG_093-7a"/>
所不染愚亦難遷儻中庸之可甄願斯焉而取焉<lb/>
　　　知止賦<hi>并序</hi>　　　　　　　李徳裕<lb/>
古之稱山林之士徃而不能返朝廷之士入而不能出<lb/>
先哲所以趣舍異懐隱顯殊迹蓋兼之者鮮矣今余自<lb/>
春秋至西漢取卿士<hi>一作取其卿</hi>大夫進能知止退不失正<lb/>
者綴為此賦云<lb/>
觀春秋與漢䇿求知止之大夫魯莫髙於栁惠衛莫貴<lb/>
於<graphic n="KR1108" url="https://raw.githubusercontent.com/kanripo/KR-Gaiji/master/images/KR1108.png" mimeType="image/png"/>俞呉乃得於延州楚乃尚於於菟雖至聖無軌超<lb/>
<pb n="KR4h0022_WYG_093-7b"/>
然不拘猶歎行藏而<hi>一作以</hi>與顔稱巻懐<hi>一作舒</hi>而善蘧則<lb/>
由聖門而進退者得<hi>一作豈</hi>不勇於知止乎佐<hi>一作左</hi>漢留<lb/>
侯與道為徒厭華屋而不處思赤松以遊娯清則兩龔<lb/>
美則二疏父子欣以相顧衰老至而歸歟祁祁青衿戴<lb/>
負經書藹藹𤣥冕祖我城隅歎冥鴻之不反<hi>一作及</hi>皆雪<lb/>
涕以漣如嗟余生之疲病念寄世之湏㬰曾陟<hi>一作涉</hi>險<lb/>
而知懼痛摧輪之不虞諒難復於玷缺<hi>韋𤣥成作詩自著復玷缺之艱</hi>
<hi>難</hi>且覃思於𤣥虛聊揮金於餘日乃迴駕於迷途况乎<lb/>
<pb n="KR4h0022_WYG_093-8a"/>
托北阜以為宅<hi>應璩書曰南臨洛水北據邙山託崇岫以為宅因茂林以為䕃</hi>就東山<lb/>
而結廬<hi>左思徙居洛陽城東著經始東山廬詩</hi>仲樂<hi>一作/既</hi>得於清曠<hi>仲長統論</hi>
<hi>曰欲卜居清曠以樂其志</hi>陶豈歎於將蕪其逺眺也則伊水陸渾北<lb/>
繞皇居度雙闕之蒼翠若天漢之逶迂少室東映於原<lb/>
隰鳴臯西對於林閭其近翫也則檻泉流於一壑嘉木<lb/>
盈於萬株逕被芳蓀沚映芙蕖聴求友之鳴禽見自樂<lb/>
之鯈魚徙竒樹於台嶺隱翠葉而垂珠得恠石於震澤<lb/>
聳青岑而韜瑜昔有罷侯種𤓰逃相灌蔬竊比君子亦<lb/>
<pb n="KR4h0022_WYG_093-8b"/>
能荷鋤或引蔓於長坂或導流於清渠放<hi>一作傲</hi>情人世<lb/>
之外寄跡羲皇之初望夕景於平林眺寒煙於逺<hi>一作故</hi>
墟麏麚逺而騰倚鳬鴈去而相呼酌盈樽以<hi>一作而</hi>自慰<lb/>
賴鳴琴而不孤懐綺皓而披素巻想瀛洲而觀畫圖何<lb/>
必尚<hi>尚子平也</hi>遍遊於名嶽蠡長徃於五湖嗟夫世於知止<lb/>
之道若存若無李斯忘於税駕惠子疲於據梧盡生涯<lb/>
以自若何智力之有餘庻收光之未晩期終老以<hi>一作於</hi>
桑榆<lb/>
<pb n="KR4h0022_WYG_093-9a"/>
　　　知四十九年非賦<hi>以賢者朂身知非昔歳為韻</hi>　陸　肱<lb/>
徃事多違今來覺非嗟忽度於時景懼將萌於禍機新<lb/>
年當艾服之初方能知過徃嵗比靈蓍之數未省防微<lb/>
試問何人云蘧伯玉以道為喻因言自朂追向者以何<lb/>
及悟平生之不足處身而每在廉謹立志而常齊寵辱<lb/>
故乃追徃日想當年似有失禮疑乎不賢懼愧於三千<lb/>
之内仍思於五十之前雖云時不再來悔無及也所謂<lb/>
過而能改善莫大焉想其悒悒自傷兢兢若厲悲急景<lb/>
<pb n="KR4h0022_WYG_093-9b"/>
以隙過歎芳時而川逝將以防彼終身警夫後世馳心<lb/>
於見善之末託意於思賢之際星霜不駐俄符大衍之<lb/>
籌容貌初移忽及始衰之嵗况復日月逾邁春秋載新<lb/>
懼有乖於君子恐時同於小人前違而欲改安得後患<lb/>
而將遷有因百行惟脩宛見日新其徳三緘乍啓可明<lb/>
言出於身自是一悔幽微全忘矯假方同知過之士亡<lb/>
<hi>一作何</hi>異惡强之者朝來暮徃故無得而踰焉亂世危邦<lb/>
則可巻而懐也窮其過兮嗟嗟莫追考其數<hi>一作年</hi>兮七<lb/>
<pb n="KR4h0022_WYG_093-10a"/>
七惟竒豈因利而有改雖委骨而無移異買臣官達之<lb/>
期未然而覺契孔氏命窮之日既至而知由是三省為<lb/>
人勞謙自責駟馬將追而莫遂中心欲悔而何益永示<lb/>
千載非唯半百故余當弱冠之年己知非於曩昔<lb/>
　　　謙賦<hi>以滿招損謙受益為韻</hi>
鑒天道之惡盈將守之以持滿窮易象之明義排溢美<lb/>
於虚誕鑒其體而如卑明其訓而非緩惟徳之柄惟行<lb/>
之管是以賢人君子雖百代而同光聖帝明王歴萬古<lb/>
<pb n="KR4h0022_WYG_093-10b"/>
而相纂然則謙之為義與讓同標苟不由於斯理必災<lb/>
禍而自招是以道映三皇明揚側陋智周萬物詢於芻<lb/>
蕘且聖賢而自貶何凡庻而可驕豈不思行髙則憂毁<lb/>
於衆木秀則懼摧於飈矧夫陽光正中映土圭而將轉<lb/>
隂靈纔滿隨蓂莢以旋銷是故君子覩之以為立身之<lb/>
本名彌彰而彌懼功彌髙而彌損不耀彼而自上不明<lb/>
我而自混徒觀其退藏好閉養智於恬幽而坦坦卑以<lb/>
謙謙一辭而行將耻於躁三揖而進何有於嫌况乎海<lb/>
<pb n="KR4h0022_WYG_093-11a"/>
以卑廣居深山以鎮静可久楚莊懼功茂而終吉晉文<lb/>
耻戰克以無咎嗟凡今誇彼而競進何不覩斯而自守<lb/>
徒欲毁信廢忠謀訐自醜想進徳之明義豈見充於虚<lb/>
受曷如君子稱物平施不生頗僻多者用謙為裒少者<lb/>
用謙為益不求翰音以待問必復厚徳以珍席儻不伐<lb/>
之可嘉庻無媒以託跡<lb/>
　　　謙受益賦<hi>以君子立身謙徳之柄為韻</hi>　　呉連叔<lb/>
執勞謙者可以為天下君習撝謙者可以為天下勲在<lb/>
<pb n="KR4h0022_WYG_093-11b"/>
易也有自牧之義於書也有受益之文行巳立身而道<lb/>
自著御人率衆而徳有云在上則騰茂實居下則播令<lb/>
聞亦足以化乎四表而行乎三軍若乃天地之義鬼神<lb/>
之理或禍其滿盈或福其廉耻故執羔鴈而行者得之<lb/>
而益貴秉耒耜之列者得之而易使在臣下之尚然况<lb/>
繼天而為子是以敷之而化行執之而教立被車書之<lb/>
所至霑雨露之所及故能邇無不洽逺無不賔豈不以<lb/>
言出乎口行發乎身求之於巳加之於人者也夫心者<lb/>
<pb n="KR4h0022_WYG_093-12a"/>
難備物者難兼故先王所以戒慎徃哲所以崇謙不然<lb/>
者宣子何以稱賢太伯何以為徳書三讓之䇿文作千<lb/>
古之程式其執謙也必在乎合宜其在卑也亦存乎隨<lb/>
時過之者俯而就矣不至者跂而及之無貽誚於巽牀<lb/>
之義無見刺於相䑕之詩惟木兮從繩則正惟后兮從<lb/>
謙則聖雖不富以其鄰而有助於為政理於身也合仁<lb/>
義之五常理於國也<hi>一作兮</hi>則文武之二柄冝播美於筆<lb/>
端傳謙徳之雅詠<lb/>
<pb n="KR4h0022_WYG_093-12b"/>
　　　第二<hi>同前韻</hi>　　　　　　　　孟　翺<lb/>
求百行之規矩考三才於典墳歎撝謙之上徳出雅誥<lb/>
之明文天得之而配地臣得之而輔君昭明茂緒啟迪<lb/>
洪勲匪招益而日益不求聞而自聞謙之伊何慎爾攸<lb/>
止益之伊何介爾蕃祉謙持益兮為輔為車益頼謙兮<lb/>
成綱成紀在寵思辱居終慮始昧之者所謂憸人行之<lb/>
者是稱君子其在炎漢英髦盛集京房辭榮疏廣撝挹<lb/>
挂衣冠以長徃辭闕廷而不入棄人間而逺遊顧君恩<lb/>
<pb n="KR4h0022_WYG_093-13a"/>
而尚及斯謙徳之尤著軼羣賢而獨立降及南山綺季<lb/>
谷口子真逃居避竄逺害全身既逍遥以齊物獨放曠<lb/>
以懐<hi>一作為</hi>仁斯受益之為用在有聞而足珍固知將欲<lb/>
求益莫如好謙覽孫𢎞之為箴滿而恐撲觀周廟之作<lb/>
誡其難更添若露才而揚巳寧韜光而自?勿謂天蓋<lb/>
髙其道正直勿謂神無形恒處幽黙既惡盈而惡滿斯<lb/>
好謙而好徳同形影之相隨在毫釐而靡忒既警既戒<lb/>
念兹在兹慮日月之逝矣當寤寐而求之凡曰儒行如<lb/>
<pb n="KR4h0022_WYG_093-13b"/>
何勿思于嗟謙兮惟道之性能執一以無捨<hi>一作私</hi>在神<lb/>
明而輔正惟觀鉛素希易象之一謙仰望銓衡歌周官<lb/>
之八柄<lb/>
　<lb/>
　<lb/>
　<lb/>
　<lb/>
　文苑英華巻九十三<lb/>
</p>
<p>
</p>
  </div>
</body>
</text>
</TEI>
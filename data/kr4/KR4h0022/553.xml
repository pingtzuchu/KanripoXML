<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百五十四</head>
    <p>
<pb n="KR4h0022_WYG_553-1a"/>
欽定四庫全書<lb/>
　文苑英華卷五百五十四　宋　李昉等　編<lb/>
　尊號一<lb/>
　　朝集使等上尊號表二首<lb/>
　　宰相等上尊號表五首<lb/>
　　代百官請上尊號表二首<lb/>
　　元和南省請上尊號表三首<lb/>
　　　朝集使等上尊號表　　　　李　嶠<lb/>
<pb n="KR4h0022_WYG_553-1b"/>
臣某等言臣等聞正覺既隠而苦海横流象教不興而<lb/>
業風亂起則有至人應運元聖撫期援手而拯其沉淪<lb/>
推心而救其焚爇四生不慧必將有以宅其縁六度未<lb/>
康必將有以振其緒慈氏越古金輪聖神皇帝陛下業<lb/>
隆四諦徳懋三空道成於祗刼之初迹逺於梵天之外<lb/>
而深惻末教俯哀流俗𢎞善推之畧下濟蒼生屈無上<lb/>
之尊降臨丹扆神功暢於明一至徳覃於吹萬三千國<lb/>
土咸登福夀之庭百億天人並出塵勞之境能紹七佛<lb/>
<pb n="KR4h0022_WYG_553-2a"/>
之鴻業躡三身之正位雖多寳之證明法教出見空虚<lb/>
釋迦之愍䕶凡愚來逰穢濁未足以仰參神變逺嫓仁<lb/>
慈臣等宿植有因生平多幸聖朝難遇類蓂葉之希逢<lb/>
法主儻來似曇花之一出屬千齡之大慶欣萬刼之禎<lb/>
符是用下方謳歌旁稽䜟籙攀玉署鵷鴻之議雜金園<lb/>
龍象之謀拜手闕庭虔奉徽號呌帝閽而延佇徒罄丹<lb/>
誠仰天路而遲回不流𤣥霈朝野失望衣冠沮色竊惟<lb/>
聖人忘已以百姓為心菩薩救時共衆生合體是故屈<lb/>
<pb n="KR4h0022_WYG_553-2b"/>
伸進退因其志而不違變化感通順其來<hi>一作求</hi>而不隔<lb/>
伏乞暫回聖慮俯鑒愚誠𢎞至公之大道畧鳴謙之小<lb/>
節特命有司勉膺殊典使尊名嘉號與法日而俱懸寳<lb/>
筭靈基比恒沙而不極臣等得預陪下列攀奉末光長<lb/>
登正法之筵永樹來生之果豈不幸矣豈不大矣無任<lb/>
誠懇之至謹詣闕固請以聞<lb/>
　　　同前　　　　　　　　　　蔣欽緒<lb/>
朝集使魏州刺史臣欽緒等二百四十六人言臣聞三<lb/>
<pb n="KR4h0022_WYG_553-3a"/>
統稱皇五徳號帝道實為大義不可名且以明覆載之<lb/>
尊協神人之望稽衆允廸萬邦咸休伏惟陛下道合乾<lb/>
坤明並日月敷廣運之徳懋昭格之功充塞六合光被<lb/>
二儀陛下之聖理也禮展園廟孝感禎祥陛下之神應<lb/>
<hi>一作文理非</hi>也經天緯地制禮作樂陛下之文徳也柔逺能<lb/>
邇戡難定亂陛下之武成也殫百王之能事創千古之<lb/>
絶禮幽明感慶華裔帥信伯益所謂乃聖乃神乃武乃<lb/>
文者也今大號雖稱神武未備聖文臣等忝官州郡幸<lb/>
<pb n="KR4h0022_WYG_553-3b"/>
因朝集不勝至願望上尊號開元聖文神武皇帝謹於<lb/>
朝堂昧死上表<lb/>
　　　代宰相上<hi>疑作賀</hi>尊號表　　　崔　融<lb/>
臣某言臣聞形噐以陳萬物有名之謂母尊卑既位兩<lb/>
儀合徳之謂皇非母則不能慈愛域中非皇則不能導<lb/>
化天下歴考前政詳窺舊牒金匱玉版帝王之迹易推<lb/>
鐵軸銅渾天地之情可驗不知誰子氣母握其靈機厥<lb/>
初生人維皇<hi>一作皇建</hi>啓其光宅然則儀神配永至聖者所<lb/>
<pb n="KR4h0022_WYG_553-4a"/>
以降天符建極施尊至神者所以塞人望禮存知貴事<lb/>
叶强為天命則休應畢臻人心則休應允集不可得而<lb/>
避也不可得而違也其唯聖人乎其唯神用乎伏見某<lb/>
日制書以天授聖圗羣臣上尊號曰聖母神皇昭備典<lb/>
冊肅應景命大赦天下賜酺五日含生之類禀識之儔<lb/>
顒顒如欣欣如洎鳥獸率舞與草樹咸樂中謝臣聞以<lb/>
凡測聖者理絶於名言以管窺天者事迷於逺近雖帝<lb/>
其何力自聞田父之歌而事有不談終獲樵夫之笑亦<lb/>
<pb n="KR4h0022_WYG_553-4b"/>
安敢梗槩而無述哉粤若稽古聖母神皇隂陽和而叡<lb/>
徳生日月合而冲靈降其在家也御娀氏之瑶臺其正<lb/>
位也綰漢皇之玉璽維皇髙祖肇創王業惟太宗克成<lb/>
帝功惟髙宗發揮二聖之耿光惟陛下對越三后之明<lb/>
命顯承遺託敬守前基𢎞濟艱難躬親政事情深社稷<lb/>
義切園陵其至公有如此者七月而葬三年免䘮乃顧<lb/>
明辟載懐髙蹈陛下致還君之羙徳盛於謙尊皇帝竭<lb/>
為子之孝<hi>一作方</hi>誠深於覆育八紘無外六合一家其冲<lb/>
<pb n="KR4h0022_WYG_553-5a"/>
讓有如此者蒐八代之禮講三王之樂定齊斬之數革<lb/>
靡曼之音草章程垂勸誠除指斥之坐議故誤之條百<lb/>
官以理萬民以察其制作有如此者慎終追逺因心罔<lb/>
極崇七廟廣三雍仁不遺於一物教必行於百姓有虞<lb/>
舜大孝之徳焉訓甲兵誓將帥南北清晏東西輯睦有<lb/>
軒皇戰伐之功焉定都邑殊徽號居三統之政處六合<lb/>
之中有周成<hi>一作武非</hi>隆平之業焉錦繡羅縠彫文刻鏤人<lb/>
君之美色也而陛下澣濯之服大帛之衣珍羞圓方滋<lb/>
<pb n="KR4h0022_WYG_553-5b"/>
味重累人君之甘㫖也而陛下藜藿之羮粢糲之飯黄<lb/>
金白玉青珠紫貝人君之驕也而陛下所寳唯賢所重<lb/>
唯糓上林禁苑層臺累榭人君之麗也而陛下宫垣不<lb/>
葺廊宇莫脩置拾遺補闕之官則前疑後丞仰天俯地<lb/>
孰云尚也創通賢招諫之匭則聽聲之皷告善之旌疇<lb/>
以懿茲夫然後<hi>一作故</hi>不登而髙不行而逺天降以瑞地<lb/>
升以符日月光風雨潤慶雲出神泉湧鳳凰翔於庭麒<lb/>
麟臻於囿雲集霧散日至月書固不可得而言也陛下<lb/>
<pb n="KR4h0022_WYG_553-6a"/>
猶固守冲挹深惟惕厲以𤣥黙為神澹泊為徳回聖慮<lb/>
運全謨采衢室之舊儀酌明臺之故事因人之欲不日<lb/>
而成於是靈命孔彰𤣥心摠集山開秘篆洛出祥圗每<lb/>
纓冕同觀軒墀共謁則有㬢車五色對玉匣而如遲雲<lb/>
盖三層伴瓊緘而不去豈非顯見神物覺寤黎蒸者歟<lb/>
可以昭報昊穹可以對揚宗社明至徳表至功隂陽不<lb/>
測之謂神應變不窮之謂聖洋洋乎發育萬物蕩蕩乎<lb/>
人無能名尊號之來豈徒然而已也聖母神皇乃不得<lb/>
<pb n="KR4h0022_WYG_553-6b"/>
已而從之命有司膺大禮秩羣望懐百神配諸侯於四<lb/>
瀆<hi>一作海</hi>視上公於五鎮百姓有辠<hi>一作辜</hi>思與天下滌之<lb/>
一人有慶思與天下覃之垂動鑰之深恩降合錢之普<lb/>
澤凡百在宥不知手之舞之足之蹈之者也豈使女媧<lb/>
神化仍參泰古之皇太姒徽音獨擅隆周之母而已㣲<lb/>
臣早霑揚歴亟奉恩榮慙擁腫之曲材荷生成之大徳<lb/>
山濤者渾金之器魏國擢之以尚書伊尹者餙玉之姿<lb/>
殷朝待之於右相在臣駑暗逺謝賢明徼逢振拭擢登<lb/>
<pb n="KR4h0022_WYG_553-7a"/>
左右陛下不以臣不肖復使臣待罪元戎顧無平虜之<lb/>
能未答破羌之寄恭聞瑞典載沐鴻私幸屬皇羲之代<lb/>
欣承帝魁之美冕旒端拱既不獲接景前行玉帛來朝<lb/>
又不獲趨風後位横行萬里限中國以長城悚踴一隅<lb/>
望東朝於西域不任悦豫<hi>一作欣悦</hi>翹勤<hi>一作動</hi>之至謹遣某<lb/>
官奉表稱賀以聞<hi>垂拱四年韋待價以文昌右相安息道行軍大總管</hi>
　　　宰相等上尊號表　　　　裴光庭<lb/>
臣光庭等言臣聞惟天為大聖人合其徳知㣲其神至<lb/>
<pb n="KR4h0022_WYG_553-7b"/>
人契其道徳應者天錫其命道尊者帝受其名伏惟陛<lb/>
下克享天心誕承丕命仁育萬類道光四表功業見乎<lb/>
變禎符<hi>一作符命</hi>應乎時徃者國歩多艱克清内難皇天眷<lb/>
祐受命文宗允叶聖謨肇脩人紀不易日月再造乾坤<lb/>
此陛下之神武也若乃欽明上古允恭克讓綴學設教<lb/>
定禮創厯章施五采克諧八音緝熈之教成肅雍之徳<lb/>
備此陛下之聖文也若郊祀天地文之經也敬事神祗<lb/>
文之徳也柔逺能邇文之化也登封告成文之表也非<lb/>
<pb n="KR4h0022_WYG_553-8a"/>
大聖則不能合其典謨非至神則不能制其通變故功<lb/>
成者不可不表徳至者不可不崇是以百辟顒望三靈<lb/>
乃眷將謂鴻名尚闕大典未敷臣等昧死上尊號為開<lb/>
元聖文神武皇帝陛下將以首出千古表正萬邦伏願<lb/>
守神器之至公遺鳴謙之小節徽名不可以深拒大典<lb/>
不可以固違則乃謂韶盡美矣又盡善也凡在含生不<lb/>
勝大慶臣等區區敢以固請<lb/>
　　　第二表<lb/>
<pb n="KR4h0022_WYG_553-8b"/>
臣光庭等言臣伏以聖徳廣運神功莫大昭升于上敷<lb/>
聞在下是用稽古歴考元符敢備鴻名以光帝冊陛下<lb/>
烝烝大孝翼翼小心冲讓推誠未允群請臣等愚蔽罔<lb/>
知所圖臣聞聖者與天地合其徳日月齊其明智無不<lb/>
通物無不照其徳合其名稱盖聖人之摠名非王者之<lb/>
私受昔周尊后稷推以配天所以美其聖矣及思齊文<lb/>
王人樂其徳所以稱其聖矣及下武繼文能受其命亦<lb/>
稱其聖矣是以列聖相承受天之祜豈直前聖有紀而<lb/>
<pb n="KR4h0022_WYG_553-9a"/>
後聖無名陛下聖無不通神無不妙克受文命大定武<lb/>
功稽之於古則如彼考之於今則如此豈可鴻名大寳<lb/>
未有所崇盖天授者不可違人欲者從其願伏乞暫回<lb/>
𤣥鑒俯察丹誠使文徳武功鬱為稱首朝聞其道夕死<lb/>
是甘區區以固請無任悚踴之至<lb/>
　　　第三表<lb/>
臣光庭等言臣等竊因輿頌上奉鴻名丹懇備陳𤣥鑒<lb/>
猶邈是故退省方策進輸真<hi>類表作直</hi>誠伏惟陛下少回天<lb/>
<pb n="KR4h0022_WYG_553-9b"/>
意則海内幸甚臣聞天下者列帝之公器聖號者先王<lb/>
之至名故業崇則器尊道在則名應理徴不假義與無<lb/>
私今天之祚唐光乎<hi>類表作重光</hi>累聖天則有命聖可無名<lb/>
今若違而不居請而不<hi>類表作末</hi>允豈所謂畏天命以欲從<lb/>
人<hi>一作以從人欲</hi>之㫖哉伏惟聖以知時神以妙物文經造化<lb/>
武定邦家書云乃聖乃神乃武乃文光昭帝圖莫斯<hi>類表</hi>
<hi>作與</hi>為大不稽古之明義豈在今之能名臣等虔率舊章<lb/>
奉將𤣥命非敢虚美以咎<hi>疑</hi>其詞伏願上察天心下省<lb/>
<pb n="KR4h0022_WYG_553-10a"/>
人聽使百靈遂望萬古式瞻則朝聞其道夕死無恨臣<lb/>
等不勝懇廹之至<lb/>
　　　代宰相請上尊號第二表　　白居易<lb/>
臣某等言今月二十四日臣等已陳表章請上尊號愚<lb/>
誠懇切聖鑒未回蹐地跼天不勝大願臣某等誠惶誠<lb/>
恐頓首頓首臣聞大道者無求於物物尊而不辭至公<lb/>
者非欲其名名生而不讓不譲故與天合徳不辭故率<lb/>
土歸心斯所謂應乎天<hi>集有而字</hi>順乎人者也伏惟皇帝陛<lb/>
<pb n="KR4h0022_WYG_553-10b"/>
下嗣興一徳統牧萬方致時俗於<hi>集作之</hi>和平納生靈於<lb/>
福<hi>集作冨</hi>夀金革已偃銷七十載之厲階<hi>此句一作鋪七百載之鴻基</hi>
玉燭方調啓一千年之聖運天人合應書軌混同而鴻<lb/>
名未加盛典猶缺華夷失望史冊無光此誠君上之謙<lb/>
然亦臣下之罪也今臣所以上啓<hi>集作稽</hi>天意下酌人情<lb/>
再黷皇明重陳丹慊臣謹按書曰惟睿作聖<hi>四字集作思作睿睿</hi>
<hi>作聖</hi>又曰乃聖乃神乃武乃文又經曰明王之以孝理天<lb/>
下凡此五者歴觀列辟雖甚盛徳莫能兼之伏以陛下<lb/>
<pb n="KR4h0022_WYG_553-11a"/>
自臨大位及茲二年無巾車汗馬之勞而坐平鎮冀無<lb/>
亾弓遺鏃之費而立定幽燕仁和一薰獷驁盡化不可<lb/>
謂睿文乎削平天下震曜八荒北虜求婚以禀命西戎<lb/>
乞盟而納款威靈所<hi>集作四</hi>及奔走來賔可不謂神武乎<lb/>
陛下以萬乗之尊四海之富供養長樂道光化成推而<lb/>
致<hi>集作置</hi>之可塞天地可不謂孝徳乎故臣等敢冒死稽<lb/>
首上尊號曰睿文神武孝徳皇帝伏惟陛下畧撝謙之<lb/>
小節𢎞祖宗之大猷惟十二<hi>集作一</hi>聖在天豈忘繼其志<lb/>
<pb n="KR4h0022_WYG_553-11b"/>
以億兆人為子寧忍阻其心特回宸衷俯受徽號在𤣥<lb/>
功不為主宰於盛徳有所形容煥乎大哉垂裕無極此<lb/>
實天下之幸<hi>集作甚字</hi>非獨臣之幸也臣等無任誠願懇禱<lb/>
之至<lb/>
　　　代百官請上尊號第二表　　崔　融<lb/>
臣等言一昨仰稽舊章䖍上尊號至誠猶鬱冲㫖未回<lb/>
孤遐邇之心缺神祗之望群臣百辟相顧罔然中謝臣<lb/>
聞古先王者祗奉天命遭時為法因事制宜不必相沿<lb/>
<pb n="KR4h0022_WYG_553-12a"/>
各有所立化而裁之存乎變推而行之存乎通故庖犧<lb/>
是生創天下之法則周成既作改人間之制度况煌煌<lb/>
大寳穆穆中興至道已邁於胥庭鴻名尚襲於漢代臣<lb/>
子之地悚廹不安又謝伏惟陛下紹開聖圗光復丕緒<lb/>
繼文之體行湯之政撫綏兆庶清蕩二兇舊物不失能<lb/>
收夏衆老吏垂涕復見漢官補三皇之缺文緝五帝之<lb/>
漏目享太廟祀明堂禁網踈闊凡事簡易道徳海浸符<lb/>
瑞山承百蠻向風萬人樂業固以萌祗開闢彈壓徃初<lb/>
<pb n="KR4h0022_WYG_553-12b"/>
自可去故而取新何必同條而共貫循季末之常躅忽<lb/>
殊尤之盛儀乎臣等顒顒不勝致懇又謝臣聞天為上<lb/>
帝九名所以示崇髙佛為法王十號所以稱具足陛下<lb/>
安得狥小節遺至公推而不居猶以為厚臣等敢昧死<lb/>
謹再拜重上尊號曰應天皇帝伏乞順萬國之歡心答<lb/>
三靈之睠命不違誠請昭備典冊使百代垂景光而作<lb/>
程飛英聲而不朽豈不美歟豈不盛歟臣等幸逢興運<lb/>
夙參朝列累獻非常之祈願奉惟新之慶所冀日回三<lb/>
<pb n="KR4h0022_WYG_553-13a"/>
舎天移二山愚有不奪期有必遂無任悃欵屏營之至<lb/>
謹詣朝堂奉表固請以聞<lb/>
　　　代百官請上尊號第三表　　吕　温<lb/>
臣某等言臣等自管窺天以凡揆聖虔奉徽號罄陳至<lb/>
誠而再降謙光未廻宸睠慙跼<hi>一作局</hi>罔據彷徨失圖臣<lb/>
等誠感誠懼頓首頓首臣聞强名曰道莫體混元之功<lb/>
推大于天<hi>類表作惟大則天</hi>豈報生成之徳徒以定物視聽示<lb/>
人津涯俾其㑹歸有所則象伏惟皇帝陛下克廣睿圖<lb/>
<pb n="KR4h0022_WYG_553-13b"/>
紹休聖緒順考古訓茂宣重光亭毒以佐天和震曜以<lb/>
除人害性與道合身為化先神行六幽風<hi>集作威</hi>動九服<lb/>
求珠赤水觀妙用於無方檢玉名山告成功而有日豈<lb/>
可過損盛徳不昭鴻休棄臣子瀝血之誠阻華夷傾首<lb/>
之望當仁必受乃曰至公與物無私寧嫌在已安卑者<lb/>
地山嶽之峻豈慙好謙者天日月之光何讓道貴𫝊繼<lb/>
禮從冝稱邦家之舊典不可以廢天人之合應不可以<lb/>
違臣等謬服官常親承至化一披肝膽二黷宸嚴隕越<lb/>
<pb n="KR4h0022_WYG_553-14a"/>
為期俯伏俟命<hi>類表作以俟</hi>實望陛下随時立教以欲從人<lb/>
㳺神於不宰之鄉屈已於有名之域潤色大寳發揮皇<lb/>
猷古今一時天下幸甚無任懇廹屏營之至謹奉表陳<lb/>
請以聞<lb/>
　　　元和南省請上尊號表　　　　類表<lb/>
臣聞皇階<hi>類表作陛</hi>肇典必本其丕烈明號允屬將御其成<lb/>
功所以開天地命厯之符合人靈慶感之運臣等輙敢<lb/>
上稽天鑒下採人謡以今月十九日瀝懇陳辭冀孚睿<lb/>
<pb n="KR4h0022_WYG_553-14b"/>
聽九重尊秘萬有顒顒誠未動天心如履薄<hi>類表作未動天心懼</hi>
<hi>如履薄</hi>臣誠惶誠恐頓首頓首伏惟睿聖文武皇帝陛下<lb/>
一徳繼統上符十天六龍時乗下壓羣嶽張寳圗以光<lb/>
帝載懸玉鏡以澈神靈休明㑹期則百神冝衛清净子<lb/>
物而萬邦式孚今<hi>類表無今字</hi>夫隂本於刑陽稱其徳以刑<lb/>
而<hi>類表作則</hi>右武以徳而<hi>類表作則</hi>尚文盖將導人君無為之初<lb/>
<hi>類表作物</hi>定天道有成之始今陛下宣威紀功示人以武也<lb/>
業古垂統示人以文也纂炎唐十一之盛陋宗周八百<lb/>
<pb n="KR4h0022_WYG_553-15a"/>
之期序庶徴於域中推賜履於閫外宇宙至廣每驚符<lb/>
瑞之繁動植殊輕奚答生成之造昔之述夏禹美宣王<lb/>
雖外軼其聲而中未盡善孰若陛下慮及<hi>類表作深</hi>一物精<lb/>
入萬樞發揮盛祉啓廸鴻業自彼元和至於兹嵗掃群<lb/>
妖清巨祲率黎崇<hi>類表作元非</hi>之不恪剗節<hi>類表作美</hi>枿之方圗<lb/>
或身暴都市或首懸藁街天英神斷不疾而速雖堯伏<lb/>
四罪殷征三年揆之於今彼有慙徳固當仰應名實丕<lb/>
陟鴻徽闢乾位於象帝<hi>類表作𤣥象</hi>之文飭宸耀於禀氣之<lb/>
<pb n="KR4h0022_WYG_553-15b"/>
類豈可抱冲謙之㣲<hi>類表作小</hi>事曠祖宗之大猷臣等不勝<lb/>
由衷大願願上尊號曰元和聖文神武法天應道皇帝<lb/>
伏願納天人之貺采臣庶之誠昭示至公允塞羣議無<lb/>
任悃廹慺慺之至<lb/>
　　　第三表<hi>第二表闕</hi>
臣聞古先哲王垂衣御極何嘗不取鑒祖則作為盛猷<lb/>
伏觀列聖以來必崇明號既以表域中之大亦以示天<lb/>
下之公苟或冲讓未行撝謙不發則無以焜煌前烈威<lb/>
<pb n="KR4h0022_WYG_553-16a"/>
畧外區臣等所以披誠上陳冀垂明聽墨詔批答天心<lb/>
尚違臣庻顒顒不知所措臣等誠惶誠恐頓首頓首伏<lb/>
聞<hi>類表作惟</hi>開元天寳之盛也典章大備劔㦸已銷表徳顯<lb/>
功累上尊稱盖天人之符契不得已而從之陛下禀上<lb/>
聖之姿造中興之運踐臨土宇<hi>類表作方夏</hi>䖍奉宗祧恢復<lb/>
兩河廓清四海象天為<hi>類表作之</hi>大並日之中丕業巍乎已<lb/>
成鴻名鬱而未稱臣等所以采前古之議酌當今之詮<lb/>
<hi>類表有非字</hi>敢悦懌乎天顔<hi>類表有所字</hi>冀光昭乎史冊百辟卿<lb/>
<pb n="KR4h0022_WYG_553-16b"/>
士皆以為冝萬方黎元固不可忽陛下損之於其成<hi>類表</hi>
<hi>作甚盛</hi>之代棄<hi>類表作斥</hi>之於泰寧之時尚以河隍未收闗隴<lb/>
設備而欲更施利澤方啓舊章執謙徳而彌仰<hi>類表作抑</hi>崇<lb/>
髙議神功而無以彰灼億兆延頸靈祗顧懐率土之人<lb/>
皆知不可况天地之意祖宗之靈乎臣等命偶昌期職<lb/>
叨<hi>類表作居</hi>樞近雖㣲誠不足以上感而懇願終冀於必從<lb/>
伏乞深惟訓謨特降宸慮允華夷之至望回日月之殊<lb/>
輝誕受鴻名光膺大慶紹五帝三皇之絶典光九廟萬<lb/>
<pb n="KR4h0022_WYG_553-17a"/>
國之丕休人神交感孰不為允無任懇欵兢惶之至<lb/>
　　　第四表<lb/>
臣仰稽舊章䖍上尊號懇誠三瀝冲㫖未回朝野顒然<lb/>
<hi>類表作若</hi>罔知攸措臣等誠惶誠恐頓首頓首臣聞帝王御<lb/>
極作人司牧徳盛者爰加顯號功髙者必建鴻名是用<lb/>
叶天地之符塞人祗之望榮非為已義實狥公爰在累<lb/>
聖必從衆欲矧陛下踐寳祚握瑶圖懸日月而照九圍<lb/>
皷雷霆而清八極故得吳蜀電滅齊蔡砥平攄祖宗之<lb/>
<pb n="KR4h0022_WYG_553-17b"/>
宿憤救黎元於焚溺今者威加四海澤浸八荒文軌罔<lb/>
不同華夷罔不服政刑罔不舉符瑞罔不臻闢<hi>類表作開</hi>再<lb/>
造之宏規致中興之昌運而典冊<hi>類表作大典</hi>猶鬱徽號未<lb/>
崇何以副萬國之心何以答三靈之貺臣等謬居樞近<lb/>
累黷宸嚴望九重之俯從為千載之榮遇雖則祈天之<lb/>
奏伏蒲而未感所冀回日之誠傾藿而必遂臣等不勝<lb/>
懇欵屏營之至<lb/>
　文苑英華卷五百五十四<lb/>
</p>
<p>
</p>
  </div>
</body>
</text>
</TEI>
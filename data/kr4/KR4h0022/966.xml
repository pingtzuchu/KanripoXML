<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百六十七</head>
    <p>
<pb n="KR4h0022_WYG_966-1a"/>
欽定四庫全書<lb/>
　文苑英華巻九百六十七　宋　李昉等　編<lb/>
　婦人五<lb/>
　　穆秘監夫人裴氏𤣥堂誌一首<lb/>
　　崔少尹夫人盧氏墓誌一首<lb/>
　　崔太常長女墓誌一首<lb/>
　　王妣夫人楊氏墓誌一首<lb/>
　　獨孤氏亡女墓誌一首<lb/>
<pb n="KR4h0022_WYG_966-1b"/>
　　崔相國夫人栁氏墓誌一首<lb/>
　　張司空夫人谷氏墓誌一首<lb/>
　　權贊府夫人張氏墓誌一首<lb/>
　　　秘書監穆公夫人<hi>一作河東郡太夫人</hi>裴氏𤣥堂誌<lb/>
　　　　　　　　　　　　　　　穆　員<lb/>
員不夭不死先公棄背迫先王制禮免喪五月太夫人<lb/>
河東郡太夫人以貞元十三年六月二十四日違養又<lb/>
不孝不滅以及龜筮逺期十月二十一日孤子贊洎質<lb/>
<pb n="KR4h0022_WYG_966-2a"/>
員賞奉遷靈座自東都歸義里私第正寢歸于偃師首<lb/>
陽山北原先公之居第三子員伏念常禀慈訓撰述前<lb/>
誌當時實聞不忍聞之命俾繼斯文不敢不茹血吐述<lb/>
粗舉大略裴氏自漢魏以還蓋為天下著姓外族之於<lb/>
本宗也若泉有源山有峰披圖按牒可明徵矣五代祖<lb/>
諱鴻琳周易郡太守髙祖諱客兒隋長平丞曽祖諱文<lb/>
行皇朝并州石芝縣丞祖諱𤣥度絳州絳縣令父諱翔<lb/>
魏州朝城縣令世以懿德令名清風和氣昭穆授受宜<lb/>
<pb n="KR4h0022_WYG_966-2b"/>
于家邦太夫人則朝城府君之季女也淳仁如天博厚<lb/>
如地精識如神中節如時少喪怙恃長於季母諸姑以<lb/>
孝友誠明俾見懿慈有天性之答所至家政輒聞我於<lb/>
未成人之年洎有行君子作配盛德移内則之美盡家<lb/>
人之義居上齊下視人以身主祭祀以心為馨香事賓<lb/>
客以手集中饋先公厄於未濟困於屢空太夫人以樂<lb/>
道為貴肥家為富先公初仕河朔蹈難平原太夫人以<lb/>
勤儉成清白誠義佐名節先公初入崇貴間逢遷黜太<lb/>
<pb n="KR4h0022_WYG_966-3a"/>
夫人居常以天不假易自驚<hi>疑作警</hi>處否以泰道自安先<lb/>
公直道高義不容於時剥落當年優遊晩暮太夫人始<lb/>
則以不磷不淄何憂何懼為韋弦焉中則以不容何病<lb/>
然後見君子為塤箎焉終則以施於有政是亦為政為<lb/>
琴瑟焉先公孝以立家仁以合族太夫人輔佐之徳達<lb/>
於神明員伯姑元夫人高明純至不幸早孀太夫人就<lb/>
養于堂服勤以力視色先意主於無違伯姑嘗顧小子<lb/>
同氣曰自吾歸爾家安爾母也自忘孤寡自忘長老嘻<lb/>
<pb n="KR4h0022_WYG_966-3b"/>
嘻然如未笄之初承歡於父母之前夜夢吾先君則為<lb/>
爾父夜夢吾先夫人則為爾母豈爾父母乃吾宿世之<lb/>
父母乎不然何迷我心靈發於夢寐者三十年如此中<lb/>
外孤㓜以先公之禄為待哺待絮者其來如歸太夫人<lb/>
所以衣服飲食之蓋有竭無倦有不足無不均有孤惸<lb/>
老㓜之先無親踈厚薄之别若乃甥姪群從之衆賢愚<lb/>
恭狠之差太夫人用不愠不校不欺不伐積為至徳以<lb/>
嫗煦之不違直心而曲順其理不越中制而各厚其宜<lb/>
<pb n="KR4h0022_WYG_966-4a"/>
是故寢我無私有常之化者歸我懐我如服天地豈無<lb/>
忮戾之性多言之口不忍以造次幽昧遷焉員三從叔<lb/>
寂感太夫人少長子愛之慈以為生成罔極之重及壯<lb/>
納室則先請於女氏之介曰吾嫂吾母也茍能服事如<lb/>
姑則為某妻不者則否女氏許諾然後贄幣行焉太夫<lb/>
人自痛早孤終鮮兄弟惟周公蓋祔仲尼合葬之事咨<lb/>
於先公曰絳雖故鄉世乏喬木洛汭中土首陽家山今<lb/>
將奉先人於北原卜隣舅姑吾與公存没之志也命長<lb/>
<pb n="KR4h0022_WYG_966-4b"/>
子行之本族凋落蒸嘗殆曠鞠孤兄子以涕泣教之使<lb/>
學古入官承家主祭乃至宗從之祀興廢繼絶繄太夫<lb/>
人是賴者非一先公享懸車之榮太夫人受偕老之福<lb/>
河洛安宅京師就養板輿所至讌喜相從旬朔獻壽子<lb/>
孫成列嵗時稱慶冠蓋盈門當時士族以為榮羨晩年<lb/>
學道於聖善寺法疑大師所受方便平等則家政也忍<lb/>
辱慈悲則素行也真如正覺則天性也皆異積舊習彼<lb/>
於徳施盡大師之法吾無得焉贊等從事官守世道多<lb/>
<pb n="KR4h0022_WYG_966-5a"/>
故太夫人以為茍不虧先王先公之訓則義在不辱是<lb/>
為無忝未始見責而姑勉之禄俸供養不給于家之經<lb/>
費太夫人每顧念有一饑一寒者則為之不飫不煖其<lb/>
遇窮獨無告不獲其所輒心體以之不康是以甘㫖輕<lb/>
鮮之獻未嘗以尊高自異常有汲汲不足之患而不患<lb/>
焉初太夫人之從先公也公方褐衣家無數口太夫人<lb/>
以繁祉元福阜興德門男女為人父母為人大父母為<lb/>
人師者七<hi>第二女故安國寺尼常為人師</hi>内外孫洎曾孫四十有三食<lb/>
<pb n="KR4h0022_WYG_966-5b"/>
先公洎諸子之禄者五十一政主家主祀者五十一年<lb/>
壽七十四封河東縣君先公故也河東郡太夫人贊故<lb/>
也列郡啟封為妻為母論者以兼命斯貴同時難之然<lb/>
天下公議稱先公位不稱德雅知贊者亦謂贊等命不<lb/>
偶時而太夫人五福百禄之徵蓋上有所不充下有所<lb/>
未極贊質員賞皆自痛欲養欲報各孤其分號天訴天<lb/>
天不我聞伏念昔罹荼毒備承至誠以為殺身無逮揚<lb/>
名有補忍死為重徇情則輕煢獨<hi>一作煢煢</hi>茍至不敢自滅<lb/>
<pb n="KR4h0022_WYG_966-6a"/>
謹哀纂至德密行之可傳者勒之貞石以永厚地嗚呼<lb/>
蒼天<lb/>
　　　崔少尹夫人盧氏墓誌　　　前　人<lb/>
嗚呼有唐河南少尹清河崔府君諱徵從先大夫于北<lb/>
邙山平樂原卜年惟三而泉户啟夫人歸歸而復閉閉<lb/>
而終此山矣禮也哀哉夫人諱某字某姓盧氏以府君<lb/>
為大夫封范陽縣君其先自東漢中郎植十有三葉至<lb/>
於烈考皇朝大理司直孝孫代以禮樂婚姻相遺為氏<lb/>
<pb n="KR4h0022_WYG_966-6b"/>
族冠冕縣君泉源發清峻極慿厚孕和藴粹吐芳如春<lb/>
其在弱笄雅有君子之度諸姑從母有若韋太師見素<lb/>
裴尚書寛二夫人稱之曰吾見此女使人思齊不自知<lb/>
其所為長開元季年先舅尚書忠公尊顯于代高明克<lb/>
家思配子之賢慎承我之重縣君以姬姜之盛發聞之<lb/>
美誕集嘉命既而有行先姑隴西夫人才之傳之以政<lb/>
於是資顧復之報以孝舅姑推友于之愛以睦娣姒和<lb/>
琴瑟之樂以諧所從閲詩易之義以修所職婦儀母訓<lb/>
<pb n="KR4h0022_WYG_966-7a"/>
垂五十年不一日違仁不須臾忘禮温顔和氣物莫之<lb/>
侵朗識清機道與之接雅好黄老且精禪惠嘗謂要本<lb/>
無二教焉有三吾將貫之以一守之以一蓋生知免習<lb/>
而寤寐以之是以寢疾恬然臨終不亂謂生為旅舎殁<lb/>
為歸次而我行邁之得息焉壽六十有一終於洛陽毓<lb/>
徳里之私第時貞元二年五月二十九日二孤溉泳殿<lb/>
中侍御史陸渾尉恭合祔之禮即命于蓍龜曰仲秋甲<lb/>
申吉先是溉泳執河南府君之喪一號三年既踰月而<lb/>
<pb n="KR4h0022_WYG_966-7b"/>
縣君繼酷雅知溉者以今之宰政與中朝賢卿大夫多<lb/>
溉之逰其顯有時其養可待何昊天壓之之甚而縣君<lb/>
棄之之早蓋以不可知者曰天與命相弔焉員則溉等<lb/>
瀆<hi>一作末</hi>交之執也見託銘石其銘曰<lb/>
北邙古原起新阡仁賢同穴閉下泉哀哀孝子不終養<lb/>
蒼蒼正色誰問天物之常乆有貞石我以德音誌神宅<lb/>
千里丘隴不可期白日佳城俟來覿<lb/>
　　　崔太常長女墓誌銘　　　　前　人<lb/>
<pb n="KR4h0022_WYG_966-8a"/>
崔氏長女名某先笄之某年不幸遘癘未幾丁烈考太<lb/>
常卿贈吏部尚書常山公難至哀乗之共迫正氣以貞<lb/>
元七年秋八月己酉夭於東郡冬十月乙巳兄元方哀<lb/>
奉尚書從先相國于北邙山以長女祔于尚書之側嗚<lb/>
嗚女之生也乗髙祖博陵之殊勲曾祖禮部府君之令<lb/>
望先相國之盛業先尚書之重徳何四葉垂裕合為禎<lb/>
祥與夫惡疾至性摧之不勝豈天所助不能移定命乎<lb/>
不然者烈祖顯考之徳之<hi>一有惠也二字恐非</hi>純假以溢我我其<lb/>
<pb n="KR4h0022_WYG_966-8b"/>
收之宜施之有年移之他族宜乎起家而居有公卿之<lb/>
位雅人之所歌韓姞者疇離之哉夫内則之美不傳于<lb/>
外禮也辱命於其兄者誌卒𦵏焉銘曰<lb/>
崔之九原實維邙阜孝女祔先與天地乆<lb/>
　　　王妣夫人𢎞農楊氏祔𦵏墓誌銘<lb/>
　　　　　　　　　　　　　　　權德輿<lb/>
王妣夫人姓楊氏𢎞農人祖敏皇太僕少卿交州都督<lb/>
金鄉縣公父晏湖州武康縣令夫人始笄歸于王考府<lb/>
<pb n="KR4h0022_WYG_966-9a"/>
君府君名重而禄薄家肥而身約仕至左輔尉中兵紀<lb/>
綱掾所與游者皆天下雋人賢士大夫<hi>集作天人是</hi>無攸遂<lb/>
勸以養之道備焉天寳四年先太保真孝公既孤夫人<lb/>
慈仁訓育以文行紹續繇進士第授臨清尉薊縣尉安<lb/>
禄山之亂也以大節聞履險違難崎嶇色養滅跡人事<lb/>
以扁舟為家至德二年夫人棄孝養於杭州富陽縣之<lb/>
行次時四方兵交歲大疫江東尤劇未克歸祔此焉寧<lb/>
神先公號咷崩毁因中風濕痺痛<hi>集作痼</hi>外除拜御史著<lb/>
<pb n="KR4h0022_WYG_966-9b"/>
作郎皆以疾不祇命大厯丁未德輿丁荼蓼貞元戊辰<lb/>
再集艱棘餘生未冺積慶所鍾因縁踐履叨冒崇大以<lb/>
歲時之不易事物之多故乆未遷神心焉若摧言隂陽<lb/>
者利在夘酉元和五年歲直庚寅德輿忝太常卿以明<lb/>
年之吉襄事既具其年猥參宰執<hi>集作政</hi>禮不克就乃建<lb/>
宗廟以嚴蒸嘗逮今十二嵗在丁酉德輿以校檢吏部<lb/>
尚書理戎漢中拜章上請協用龜策啟先公先太君壽<lb/>
堂于丹徒啟夫人壽宫于富陽德<hi>集作得字</hi>七月壬寅祔王<lb/>
<pb n="KR4h0022_WYG_966-10a"/>
考府君兆域于東都伊闕縣慈水之陽吉自杭抵洛凡<lb/>
二千五百里水陸安靜誠信無遺天之佑也惟尊靈幽<lb/>
閟周一甲子罪在孱菲宜當誅殛而懿範遺訓流光孕<lb/>
休閨門受祉施于孫子霜露怵惕如惔如酲又德輿之<lb/>
生也後不獲逮事逖聽令聞靡詳萬一故合姓之紀歲<lb/>
棄代之享年皆闕焉刻茲介石以永終古銘曰<lb/>
惟王母之令德淑明柔克閨門延耀以引以翼王父安<lb/>
卑兮其道未光先公大節兮易名章章伊孤孫之䝉騃<lb/>
<pb n="KR4h0022_WYG_966-10b"/>
不獲逮事慶靈流澤兮積累名器淛河湯湯輤車帷裳<lb/>
伊水之陽祔于幽堂萬有千歲兮徽音不忘<lb/>
　　　獨孤氏亡女墓誌銘<lb/>
元和十年歲在乙未冬十月二十一日戊午故秘書少<lb/>
監贈絳州刺史獨孤郁妻天水權氏寢疾終于京師光<lb/>
福里嗚呼吾之女也故哭而識之惟吾門代有懿徳至<lb/>
先君太保貞孝公以大節大行為人倫師表故鍾慶于<lb/>
爾而又夭閼其嵗此吾所以不知夫天之所賦也初笄<lb/>
<pb n="KR4h0022_WYG_966-11a"/>
有行未嘗逺父母兄弟考室周里常如歸寧始絳州以<lb/>
褐衣納采其後為侍臣史官更掌中外詔誥皆再命或<lb/>
三命十數年間便藩清近烜赫光大天下公議以宰政<lb/>
待之其後<hi>集作於</hi>閨門之佐君子供先祀嘻嘻申申有孝<lb/>
有仁乃者吾忝大任絳州居近侍而能婉約勞謙得六<lb/>
姻之和長信宫受冊命之歲與母於内朝序位環佩之<lb/>
聲相聞黨族榮之人情禮意纎微矩度言内則者以為<lb/>
折中嚱夫絳州方强仕不淑爾又未練而殁年止三十<lb/>
<pb n="KR4h0022_WYG_966-11b"/>
一天之報施其何哉始稱未亡也懼貽吾憂每斂慼容<lb/>
而為柔色然以沈哀攻中竟不能支悲夫初先舅憲公<lb/>
有重名于時絳州生而孤不得逮事儻冥冥有知將同<lb/>
穴而養于下耶抑智氣在上歸之於合<hi>集作冥</hi>莫耶吾不<lb/>
知也生子二人女一人長男前歲未成童而夭次曰晦<lb/>
生十年矣至性過人未期再丁荼蓼嗷號罔極晦世父<lb/>
右拾遺朗茹終鮮之痛撫之如不孤貞于龜策得明年<lb/>
六月六日壬寅祔葬于東都壽安縣之某原宜琢墓石<lb/>
<pb n="KR4h0022_WYG_966-12a"/>
以永于後吾老矣豈以文為懼他人不知吾女之茂實<lb/>
故隠痛而銘曰<lb/>
𤾉光未晝而湛晻兮植物方華以稿落兮懿吾女之淑<lb/>
令兮祔君子於㝠漠已乎已乎吾不知夫神理之有無<lb/>
　　　相國右庶子崔公夫人河東縣君栁氏祔葬墓<lb/>
　　　誌銘　　　　　　　　　　前　人<lb/>
貞元十有一年歲在乙亥三月丁丑故相國安平公夫<lb/>
人河東縣君考終命于京師安仁里蓋春秋若干其孤<lb/>
<pb n="KR4h0022_WYG_966-12b"/>
曰懿伯號侍輤裧以十月庚午返祔於河南某原安平<lb/>
公之舊封禮也夫人姓栁氏代為河汾右族齊周之際<lb/>
中書孝公虬司㑹景公慶以匪躬厚行為北朝名臣孝<lb/>
公生止戈後周洛州刺史洛州孫皇海州長史憬憬生<lb/>
皇伊陽縣丞璿夫人之祖禰也夫人慿積厚之祉體柔<lb/>
嘉之姿既笄歸于安平公公始以處士納采至于佩相<lb/>
印三十年間内則彰聞嘗以命婦宜家疏封於本郡又<lb/>
以中宫恤禮為位於内朝齋明以助祭慈惠以厚下褕<lb/>
<pb n="KR4h0022_WYG_966-13a"/>
翟五采副笄六珈幽閑必聞於法度侈汰不萌于心術<lb/>
盛德發於身而被於族姻不可詳已始用和樂安於隱<lb/>
約終以淑均居于<hi>集作於</hi>顯尊大君子之家肥道光其助<lb/>
𢎞矣既嬰未亡之痛深惟出世之法受微言於順禪師<lb/>
以蓮華普門為方寸津筏宜其永錫眉壽而為大家今<lb/>
則已矣予一不知夫命也懿伯為左千牛脩身純孝好<lb/>
學居喪得禮長女適𢎞農楊𢎞徵<hi>集作微</hi>纔半歲有共姜<lb/>
栢舟之誓明識令行倫於古人㓜女以衿褵來歸共承<lb/>
<pb n="KR4h0022_WYG_966-13b"/>
宗事故於夫人之道得周知之懿伯以陵谷之不可以<lb/>
不識哀請論撰大凡以乾元元年合姓貞元二年受封<lb/>
安平公薨八年而夫人捐館<hi>集作歸</hi>其銘曰<lb/>
於穆夫人徽柔淑温儀于法<hi>集作徳</hi>門蹈履内則六姻是<lb/>
式藹然慈仁魚軒煌煌珮玉鏘鏘威儀申申居貧且樂<lb/>
處貴逾約其道可尊不享天<hi>集作大</hi>年奄歸下泉孰司陶<lb/>
鈞哀此孝嗣煢然無恃訴于<hi>集作於</hi>蒼旻東周故園宰樹<lb/>
鮮原裳帷翻翻祔于幽穸刻是貞石厥聲長存<lb/>
<pb n="KR4h0022_WYG_966-14a"/>
　　　義武軍節度使支度營田易定觀察處置等使<lb/>
　　　檢校司空同中書門下平章事贈太傅上谷郡<lb/>
　　　王張公夫人谷氏墓誌銘　　前　人<lb/>
夫人姓谷氏魏郡昌樂人其先漢大司農永之後故義<lb/>
武軍節度檢校司空同中書門下平章事贈太傅上谷<lb/>
郡王張公之夫人也四代祖那律貞觀中仕至諫議大<lb/>
夫𢎞文館學士曾祖補衮左羽林軍長史祖倚相祕書<lb/>
省正字佐<hi>集作佑</hi>蘭錡以嚴禁旅詳魯魚以考祕文猶未<lb/>
<pb n="KR4h0022_WYG_966-14b"/>
充其才則延耀於後考崇義天寳末以雄畧氣敢從漁<lb/>
陽之師每建奇功亟摧强敵歴左武衛將軍左金吾衛<lb/>
大將軍累兼太僕殿中追贈特進懿是勲慶聚于夫人<lb/>
天資才明動合圖史早以衿鞶之誡宜于鐘鼎之門百<lb/>
兩以納采三月而助祭克洽中饋至于上公其於佐以<lb/>
純誠規以策畫超冠命婦之道叶贊守臣之勞者有焉<lb/>
建中元年疏附於魏郡三年徙封於鄧國徽音法度列<lb/>
在命書貞元七年太傅薨于<hi>集作於</hi>理所嗣子今義武軍<lb/>
<pb n="KR4h0022_WYG_966-15a"/>
節度易定等州觀察處置等使工部尚書易州刺史兼<lb/>
御史大夫延德郡王茂昭能業其勤載延其賞克家稟<lb/>
訓宣力撫封六官分職八命作牧虞潭榮養用厚人倫<lb/>
魯侯燕喜方期壽考伯仲有裕稱於北河曳裾於邸第<lb/>
者三持憲於牙門者一貞元十一年以㓜子銀青光禄<lb/>
大夫光禄少卿駙馬都尉茂宗既承築館之恩來俟執<lb/>
笄之慶方榮著代俄痛終堂以十二年二月丁夘寢疾<lb/>
殁于萬年縣安仁里享年四十九遺表以車服器用上<lb/>
<pb n="KR4h0022_WYG_966-15b"/>
獻王人就第申弔賜絹三百疋布一百端此又恩禮之<lb/>
有加也尚書以其年冬十月甲戌得吉卜於京師少陵<lb/>
原不祔于太傅行古之道也生極井賦没有寵賻恩備<lb/>
終始以榮以哀申命司言之臣採其淑行用琢琬琰銘<lb/>
于墓門銘曰<lb/>
鵲巢之德夫人之職輔于上谷啓是鄧國淑愼溫惠徽<lb/>
柔令色克大閨門施于燕翼萬鍾雖及九原俄即賦命<lb/>
有涯孝思罔極<lb/>
<pb n="KR4h0022_WYG_966-16a"/>
　　　衛國夫人李氏墓誌銘　　　前　人<lb/>
夫人姓李氏趙郡人前相國司空今戸部尚書燕國于<lb/>
公之室也曾祖仲恩皇藍田縣尉祖琳河南府參軍考<lb/>
復司農丞三葉名器卑而婚親族類為山東冠甲外曾<lb/>
王父裴丞相文獻公左右𤣥宗為時才臣外王父吏部<lb/>
郎中贈刑部尚書綜以文行著於清名舅族多賢與軒<lb/>
冕俱大中外積厚而生夫人興元元年燕公以南宫郎<lb/>
冕而親迎其後歴二千石九卿觀風貞師焯<hi>集作煇</hi>耀𢎞<lb/>
<pb n="KR4h0022_WYG_966-16b"/>
大三公相印六職地征勤勞輔佐淑慎和樂鵲巢之均<lb/>
一樛木之逮下采蘋之能循法度螽斯之子孫衆多實<lb/>
備有焉晉令公侯夫人銀印青綬佩水蒼玉貞元三年<lb/>
夫人以外命婦封河内縣君十九年以元侯内子進衛<lb/>
國夫人廣大專靜尚柔含德不言而徽音自逺不耀而<lb/>
儀刑可象鍾郝之禮法為而不有姬嬴之地望有而不<lb/>
恃於六親之中薰然以仁煦然如春推心以及物各得<lb/>
其所欲故燕公琴瑟友之鐘鼓樂之克成婦順以贊家<lb/>
<pb n="KR4h0022_WYG_966-17a"/>
道元和十年冬十二月甲辰寢疾薨于安仁里第享年<lb/>
若干不求醫禱以順性命雖知道之君子所難能焉明<lb/>
年春二月庚申祔先姑之塋于興平縣之某原禮也嗣<lb/>
子前太子左贊善大夫正祕書丞方某官季友某官某<lb/>
等永惟免於水火以至冠婚列在朝序率由慈廕自帷<lb/>
堂至于遣奠哀敬有加燕公以德輿於外族為表甥於<lb/>
中臺為同列㗳然之痛俾誌斯文公又命方等泣狀往<lb/>
行始終詳實故如其論次繫之以銘銘曰<lb/>
<pb n="KR4h0022_WYG_966-17b"/>
燕公之室𢎞是内則衛國攸宜淑明柔克環珮<graphic n="KR2010" url="https://raw.githubusercontent.com/kanripo/KR-Gaiji/master/images/KR2010.png" mimeType="image/png"/>然蒸<lb/>
嘗吉蠲家肥族睦二十二年如賓之敬循道之性不慮<lb/>
不圖奄忽大病茂陵蒼蒼宰樹隂堂幽宅於茲兮德耀<lb/>
不忘<lb/>
　　　前京兆府咸陽縣丞權公故夫人清河張氏墓<lb/>
　　　誌銘　　　　　　　　　　前　人<lb/>
夫人姓張氏南陽人曾祖鉉皇正議大夫恒州刺史祖<lb/>
重暉皇朝議大夫衡州刺史贈太常卿考伯禽皇銀青<lb/>
<pb n="KR4h0022_WYG_966-18a"/>
光禄太夫將作少監兼通事舍人奕代以大夫二千石<lb/>
班宣教化而先公贊謁在帝左右兄慿又以衛尉少卿<lb/>
簡王傅世其官故表儀風訓家法延耀夫人承是吉禄<lb/>
生而懿美大厯十二年既笄歸于天水權公公時為馮<lb/>
翊縣尉其後薄登封贊咸陽徊翔於周秦甸圻<hi>集無此二字</hi>
間皆用功次得調滿歲食貧則嘻嘻於衡蓽之下族屬<lb/>
和而家事理抑夫人是賴資性溫重閨門整峻每中外<lb/>
六姻有嘉㑹喪禮必羞必赴周旋法度女士憲焉而不<lb/>
<pb n="KR4h0022_WYG_966-18b"/>
得鳴珈佩玉𢎞大中饋命也貞元十八年夏四月暴嬰<lb/>
疾癘終于京師新昌里春秋若干秋九月窆于某縣某<lb/>
原從吉筮也支子某等充窮杖<hi>集作抆</hi>泣捧是圓石以下<lb/>
可不識命從祖兄子銘之其詞曰<lb/>
在漢七貂族之盛兮常山衡陽休有慶兮父兄仍代贊<lb/>
名命兮展彼夫人來合姓兮徽柔靜專家道正兮生也<lb/>
有涯斯大病兮芻靈廣栁掩泉逕兮刻此貞珉彰淑令<lb/>
兮<lb/>
<pb n="KR4h0022_WYG_966-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_966-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷九百六十七<lb/>
</p>
<p>
</p>
  </div>
</body>
</text>
</TEI>
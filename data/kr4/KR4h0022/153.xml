<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百五十三</head>
    <p>
<pb n="KR4h0022_WYG_153-1a"/>
欽定四庫全書<lb/>
　文苑英華巻一百五十三　宋　李昉等　編<lb/>
　天部三<lb/>
　　雨十七首　　　　　喜雨九首<lb/>
　　對雨十二首　　　　苦雨九首<lb/>
　　雜題雨三十首<lb/>
　　雨<lb/>
　　　詠細雨　　　　　　　　梁孝元帝<lb/>
<pb n="KR4h0022_WYG_153-1b"/>
風輕不動葉雨細未霑衣入樓如霧上拂馬似塵飛<lb/>
　　　詠雨　　　　　　　　　　唐太宗<lb/>
和風吹緑野梅雨洒芳田新流添舊澗宿露足朝煙雁<lb/>
濕行無次花霑色更鮮對此忻登歲披襟弄五絃<lb/>
　　　雨　　　　　　　　　　　李　嶠<lb/>
西北雲膚起東南雨足來靈童出海見神女向山迴斜<lb/>
影風前合圓文水上開十旬無破塊九土信康哉<lb/>
　　　微雨　　　　　　　　　　僧皎然<hi>見高僧詩</hi>
<pb n="KR4h0022_WYG_153-2a"/>
片雨拂簷楹煩襟四座清霏微過麥隴洒<hi>一作蕭</hi>散傍蓑<lb/>
城静愛和花蘂幽聞入竹聲朝觀趣無盡高詠寄閒情<lb/>
　　　山雨<hi>雜言</hi>　　　　　　　　　前　人<lb/>
一片雨半山晴長風吹落西山下滿樹蕭蕭心耳清雲<lb/>
鶴驚亂下水香凝不然風廻雨定芭蕉濕一滴時時入<lb/>
晝襌<lb/>
　　　雨　　　　　　　　　　　孟　郊<lb/>
朝見一片雲暮成千里雨淒清濕高枝散漫霑荒土<lb/>
<pb n="KR4h0022_WYG_153-2b"/>
　　　隂雨二首　　　　　　　　白居易<lb/>
潤葉濡枝浹四方濃雲來去勢何長曠然寰宇清風滿<lb/>
救旱功高暑氣凉<lb/>
　　　二<lb/>
嵐霧今朝重江山此地深灘聲秋更急峽氣曉多隂望<lb/>
闕雲遮眼思鄉淚<hi>集作雨</hi>滴心將何慰幽獨賴此北窓琴<lb/>
　　　雨　　　　　　　　　　　杜　牧<lb/>
連雲接塞添迢逓洒幕侵燈送寂寥一夜不眠孤客耳<lb/>
<pb n="KR4h0022_WYG_153-3a"/>
主人窓外有芭蕉<lb/>
　　　細雨二首　　　　　　　　温庭筠<lb/>
細雨濛濛入綘紗澧湖寒食孟珠家南朝漫自稱流品<lb/>
宫體何曾為杏花<lb/>
　　　二<lb/>
憑軒望秋雨凉入暑衣清極目鳥頻没片時雲復輕沼<lb/>
萍開更歛山葉動還鳴楚客秋江上蕭蕭故國情<lb/>
　　　秋雨　　　　　　　　　　前　人<lb/>
<pb n="KR4h0022_WYG_153-3b"/>
雲雨<hi>疑</hi>鳥行滅池涼龍氣腥斜飄㸔碁簟踈洒望山亭<lb/>
細響鳴林葉圓文破沼萍秋隂杳無際平野但㝠㝠<lb/>
　　　春雨　　　　　　　　　　薛　能<lb/>
電濶<hi>疑</hi>照潺潺驚流往復還逺聲如有洞迷色似巫<hi>集作</hi>
<hi>無</hi>山利物乾坤内并風竹樹間静思來朔漠愁望滿柴<lb/>
闗迸濕消塵慮吹風觸病顔誰知草茅逕<hi>集作者</hi>沾此尚<lb/>
虚閒<lb/>
　　　夏雨　　　　　　　　　　前　人<lb/>
<pb n="KR4h0022_WYG_153-4a"/>
何處發天涯風雷一道賒去聲隨地急殘勢傍樓斜透<lb/>
樹垂紅葉沾塵帶落花瀟湘無限思閒㸔下蒹葭<lb/>
　　　雨　　　　　　　　　　　韓　琮<lb/>
隂雲拂地散絲輕長得為霖濟物名夜浦漲歸天塹濶<lb/>
春風洒入御溝平軒車幾處歸頻濕羅綺何人去欲生<lb/>
<hi>疑</hi>不及流他荷葉上似珠無數轉分明<lb/>
　　　雨　　　　　　　　　　　張　蠙<lb/>
半夜西亭雨離人獨啓闗桑麻荒舊國雷電照前山細<lb/>
<pb n="KR4h0022_WYG_153-4b"/>
滴高槐底繁聲疊漏間唯應孤鏡裏明月長愁顏<lb/>
　　　春雨　　　　　　　　　　羅　鄴<lb/>
兼風颯颯洒皇州能滯春寒阻勝遊半夜五侯池館裏<lb/>
美人驚起為花愁<lb/>
　　喜雨<lb/>
　　　從駕喜雨　　　　　　　　庾肩吾<lb/>
西嶽浮罇桂東皇事溢<hi>類聚作浴</hi>蘭赦詔還京師<hi>類聚作兆</hi>歸神<lb/>
出灌壇濕風含酒氣隂雲助麥寒典農欣受職治粟喜<lb/>
<pb n="KR4h0022_WYG_153-5a"/>
當官復此隨車雨民人<hi>類聚作天</hi>知可安<lb/>
　　　喜雨　　　　　　　　　　魏　收<lb/>
霞暉染刻棟礎潤上雕楹神山千葉照仙草百花榮瀉<lb/>
溜高齋響添池曲岸平滴下如珠落波廻類璧成氣調<lb/>
登萬里年和欣百靈定知丹甑出何湏銅雀鳴<lb/>
　　　和李司録喜雨　　　　　　庾　信<hi>見類聚節文</hi>
純陽實乆亢雲漢乃昭回臨河沉璧玉夾道畫龍媒離<lb/>
光初繞電震氣始乗雷海童還碣石神女向陽臺雲逐<lb/>
<pb n="KR4h0022_WYG_153-5b"/>
魚鱗起渠隨龍骨開崩沙雜水去卧樹擁槎來嘉禾雙<lb/>
合穎熟稻再含胎屬此欣膏露逢君摛掞才愧之<hi>疑作乏</hi>
瓊將玖無酬美且偲<lb/>
　　　晩秋喜雨<hi>并序</hi>　　　　　　　李　嶠<lb/>
咸亨元年自四月不雨至于秋九月王畿之内嘉榖不<lb/>
滋君子小人惶惶如也天子慮深求瘼念在責躬避寢<lb/>
損膳録寃弛役牲幣之禮遍於神祗鍾庾之貸周於窮<lb/>
乏至誠斯盛<hi>疑作感</hi>靈睠有融爰降甘澤大極<hi>疑作拯</hi>炎亢<lb/>
<pb n="KR4h0022_WYG_153-6a"/>
朝廷公卿相趨動色里閈甿庶謳吟成響年和俗阜於<lb/>
焉可致撫事形言孰云能已乃為詩曰<lb/>
積陽纒首夏隆旱届徂秋炎威振皇服歊景暴神州氣<lb/>
滌朝川朗光澄夕照浮草木委林甸禾黍悴原疇國懼<lb/>
流金眚人深懸磬憂紫宸兢履薄丹扆念惟<hi>疑作推</hi>溝望<lb/>
肅壇場祀寃申囹圄囚御車遷玉殿薦菲撤瓊羞濟窘<lb/>
邦儲發蠲窮井賦優服閒雲驥屏冗術土龍脩睿感通<lb/>
三極天誠貫六幽夏祈良未擬商禱詎為儔穴蟻禎符<lb/>
<pb n="KR4h0022_WYG_153-6b"/>
應山蛇毒影收騰雲八際滿飛雨四溟周聚藹籠仙闕<lb/>
連霏繞畫樓旱陂仍積水涸沼更通流晩穗萎還結寒<lb/>
苗瘁復抽九農歡歲阜萬㝢慶時休野洽如坻詠途喧<lb/>
擊壤謳幸聞東李<hi>疑</hi>道欣奉北場遊<lb/>
　　　西山祈雨<hi>是日輙應因賦詩言事</hi>　　　張九齡<hi>見文粹</hi>
茲山藴靈異走望良有歸丘禱亦<hi>一作雖</hi>已乆甿心難重<lb/>
違遲明申藻薦先夕旅嵓扉獨宿雲峰下蕭條人吏稀<lb/>
我來不外適幽抱自中微静入風泉奏凉生松栝圍窮<lb/>
<pb n="KR4h0022_WYG_153-7a"/>
年滯逺想寸晷閲清輝虚美悵無屬素情緘所依遭<hi>一作</hi>
<hi>詭</hi>隨嫌弱操覊束謝貞肥義濟亦吾道誠存為物祈靈<lb/>
心歘以應甘液幸而飛閉閤且無責隨車安敢希多慙<lb/>
徳不感知復是耶非<lb/>
　　　和崔尚書喜雨　　　　　　前　人<lb/>
積陽雖有悔<hi>集作晦</hi>經月未為災上念人天重先祈雲漢<lb/>
回仁心及草木號令起風雷照爛隂霞上交紛瑞雨來<lb/>
三農被<hi>集作破</hi>黍稷四逺<hi>集作逹</hi>屏氛埃池溜因添滿林芳<lb/>
<pb n="KR4h0022_WYG_153-7b"/>
為洒開聴中聲滴瀝望處影徘徊惠澤成豐歲昌言發<lb/>
上才無論驗石皷不是御雲臺直煩皇恩浹崇朝遍九<lb/>
垓<lb/>
　　　喜雨　　　　　　　　　　杜　甫<lb/>
南國旱無雨今朝江出雲入空纔漠漠洒迥已紛紛巢<lb/>
燕高飛盡林花潤色分晩來聲不絶應是<hi>集作得</hi>夜深聞<lb/>
　　　同薛員外喜雨詩兼上楊使君<lb/>
　　　　　　　　　　　　　　　釋皎然<lb/>
<pb n="KR4h0022_WYG_153-8a"/>
積旱思飛洒蒸民喜亦傾郊雲不待族雨色飛江城燋<lb/>
稼濯又發敗荷滋更榮時隨霧縠重集作柳絲輕一宿<lb/>
恐魚飛數朝徴鶴<hi>集作鸛</hi>鳴毒暑澄為冷高塵滌還清乃<lb/>
知隂隲數制在理化情及此接歡賀臨風聞頌聲<lb/>
　　　喜雨　　　　　　　　　　白居易<lb/>
西北油然雲勢濃湏㬰霶沛雨飄空頓蘇萬物焦枯意<lb/>
定㸔秋郊稼穡豐<lb/>
　　　賀雨　　　　　　　　　　前　人<lb/>
<pb n="KR4h0022_WYG_153-8b"/>
皇帝嗣寳厯元和三年冬自冬及春暮不雨旱爞爞上<lb/>
心念下民懼歲成災㓙遂下罪已詔殷勤告萬邦帝曰<lb/>
予一人繼天承祖宗憂勤不遑寧夙夜心沖沖元年誅<lb/>
劉闢一舉清巴卭二年戮李錡不戰安江東顧惟眇眇<lb/>
徳遽有巍巍功或者大<hi>一作天</hi>降沴無乃儆予躬上思答<lb/>
天戒下思致時雝莫如率其身慈和與儉恭乃命罷進<lb/>
獻乃命賑饑窮宥死降五刑已責<hi>二字出左傳文粹作責已非</hi>寛三<lb/>
農宫女出宣徽廐馬减飛龍庶政無不舉皆出自宸衷<lb/>
<pb n="KR4h0022_WYG_153-9a"/>
奔騰道路人傴僂田野翁歡呼相告報感泣涕沾胷順<lb/>
人人心悦先天天意從詔下纔七日和氣生冲融凝為<lb/>
悠悠<hi>一作油油</hi>雲散作習習風晝夜三日雨凄凄復濛濛萬<lb/>
心春熈熈百榖秋芃芃人變愁為喜歲易儉為豐乃知<lb/>
王者心憂樂與衆同皇天與后土所感無不通冠珮何<lb/>
鏘鏘將相及王公蹈舞呼萬歲列賀朝廷中小臣誠愚<lb/>
陋職忝金鑾宫稽首再三拜一言獻天聰君以明為聖<lb/>
臣以貞為忠敢賀有其始亦願有其終<lb/>
<pb n="KR4h0022_WYG_153-9b"/>
　　對雨<lb/>
　　　對雨　　　　　　　　　　梁朱超<lb/>
當夏苦炎埃習静對花臺落照依山盡浮凉帶雨來重<lb/>
雲出<hi>類聚作吐</hi>飛電高棟響行雷洒樹輕花發滴沼細萍開<lb/>
汎泳縈堦草奔流起砌苔無因假輕葢徒然想上才<lb/>
　　　對雨有懐　　　　　　　北齊劉逖<lb/>
重輪宵犯畢行雨旦浮空細落疑含露<hi>類聚作霧</hi>斜飛覺帶<lb/>
風濕槐仍足緑沾<graphic n="KR1567" url="https://raw.githubusercontent.com/kanripo/KR-Gaiji/master/images/KR1567.png" mimeType="image/png"/>
                    <hi>類聚作桃</hi>更上紅無由似𤣥豹縱意坐<lb/>
<pb n="KR4h0022_WYG_153-10a"/>
山中<lb/>
　　　閒居對雨　　　　　　　　陳隂鏗<lb/>
四𡨕<hi>一作冥</hi>飛早<hi>一作旦</hi>雨三徑絶來遊震位雷聲發離宫<lb/>
電影浮山雲遥似帶庭芥<hi>一作葉</hi>近成舟茅簷下亂滴石<lb/>
竇引潨流寄言一高士如何麥不收<lb/>
　　一作皆藝文類聚<lb/>
　　　單于川對雨　　　　　　　蘇味道<hi>見集本</hi>
飛雨欲迎旬浮廿已送春還從濯枝後來應洗兵辰氣<lb/>
<pb n="KR4h0022_WYG_153-10b"/>
合龍祠外聲過鯨海濵伐邢知冇屬已見静邊塵<lb/>
　　　對雨　　　　　　　　　　李　白<hi>集無此詩</hi>
巻簾聊舉目露濕草綿綿古岫披雲毳空庭織碎煙水<lb/>
紅<hi>疑作紋</hi>愁不起風線重難牽盡日扶犂叟往來江樹前<lb/>
　　　和段學士南亭春日對雨　　喻　鳬<lb/>
晨飛晩未休蘭閤客吟愁蕭颯柳邊挂縈紆花底流聲<lb/>
繁乍雜<hi>集疑作有</hi>籟洒急不成漚經夕江湖思煙波一釣舟<lb/>
　　　春暮對雨　　　　　　　　劉得仁<lb/>
<pb n="KR4h0022_WYG_153-11a"/>
春暮雨微微翻疑墜葉時氣䝉楊柳重寒勒牡丹遲未<lb/>
夕鳥先宿然<hi>疑</hi>晴人有期何當廓隂閉新暑竹風吹<lb/>
　　　精舎對雨　　　　　　　　戴叔倫<lb/>
空門寂寂澹吾身谿雨微微洗客塵卧向白雲晴未盡<lb/>
任他黄鳥醉芳春<lb/>
　　　對雨愁悶寄錢大郎中　　　劉　灣<lb/>
積雨細紛紛饑寒命不分攬衣愁見肘窺鏡覔從<hi>讀如從理</hi>
<hi>入口之從</hi>文九陌成泥海千山盡濕雲龍鍾驅欵段到處倍<lb/>
<pb n="KR4h0022_WYG_153-11b"/>
思君<lb/>
　　　盧氏池上對雨　　　　　　温庭筠<lb/>
簟翻凉氣集溪上潤殘棊萍皺風來後荷喧雨到時寂<lb/>
寥閒望乆飄洒獨歸遲無限松江恨煩君解釣絲<lb/>
　　　春初對暮雨　　　　　　　前　人<lb/>
淅瀝生叢篠涳<hi>疑</hi>濛泫網軒暝姿㸔逺樹春意入塵根<lb/>
㸃細飄風急聲輕入夜繁雀喧争槿樹人静出蔬園瓦<lb/>
濕光先起房深影易昏不應江上草相與滯王孫<lb/>
<pb n="KR4h0022_WYG_153-12a"/>
　　　夏日對雨　　　　　　　　裴　度<lb/>
登樓逃盛夏萬象正埃塵對面雷嗔樹當街雨趂人簷<lb/>
疎蛛網重池濕燕泥新吟罷清風起荷香滿四鄰<lb/>
　　苦雨<lb/>
　　　苦雨寄房休<hi>集作四</hi>昆季　　　高　適<lb/>
獨坐見多雨况茲兼索居茫茫十月交<hi>集作郊非</hi>窮隂千里<lb/>
餘彌望無端倪北風擊林菸白月<hi>集作日</hi>𦕈難見<hi>集作覩</hi>黄<lb/>
雲争巻舒安<hi>集作焉</hi>得造化功曠然一掃除滴瀝簷宇愁<lb/>
<pb n="KR4h0022_WYG_153-12b"/>
寂寥談笑踈泥塗擁城郭水潦盤丘墟惆悵憫田農徘<lb/>
徊傷里閭曽是力耕税曷云無斗儲萬事切中懐十年<lb/>
思上書君門嗟緬邈身計念居諸沉吟顧草茅鬱怏任<lb/>
盈虚黄鶴<hi>集作鵠</hi>不可羡鳴雞時起予故人平臺側高館<lb/>
臨東渠兄弟方荀陳才華貫<hi>集作冠</hi>應徐彈琴自多暇飲<lb/>
酒復<hi>集作更</hi>何如知人想林宗直道慙史魚推<hi>集作携</hi>手風<lb/>
流在開襟鄙恡袪寧能訪窮巷相與對家<hi>一作嘉集作園</hi>蔬<lb/>
　　　在滁苦雨歸桃花崦傷親友略盡<lb/>
<pb n="KR4h0022_WYG_153-13a"/>
　　　　　　　　　　　　　　　顧　况<lb/>
廢氣忝殘生後來亦先夭詩人感風雨長夜何時曉去<lb/>
國官情無近鄉歸夢少庇身絶中援甘静忘外擾麗景<lb/>
變重隂洞山空木表靈潮若可通寄謝西飛鳥<lb/>
　　　苦雨　　　　　　　　　　前　人<lb/>
朝與佳人期碧樹生紅蕚暮與佳人期飛雨洒清閣佳<lb/>
人窅何許中夜心寂寞試憶花正開復驚葉初落行騎<lb/>
飛泉鹿卧聴雙海鶴嘉願有所從安得處其薄<lb/>
<pb n="KR4h0022_WYG_153-13b"/>
　　　南海苦雨寄贈王四侍御　　楊　衡<lb/>
炎風雜海氣暑雨每成霖塗泥親杖屨苔蘚漬衣襟念<lb/>
近劇懐逺涉淺定知深暗溝夜滴滴荒庭晝霪霪折簡<lb/>
展離曠理逕俟招尋處隂誠多慘况乃觸隅禽<lb/>
　　此詩二百五十七巻重出今已削去<lb/>
　　　雨中寄張慱士籍侯主簿喜　韓　愈<lb/>
放朝還不報夜半<hi>一作半路</hi>蹋泥歸雨慣曽無節雷頻自失<lb/>
威見墻生菌徧憂麥作蛾飛歲晩偏蕭索誰當救晉饑<lb/>
<pb n="KR4h0022_WYG_153-14a"/>
　　此詩二百五十巻重出今已削去注異同為一作<lb/>
　　　苦雨行　　　　　　　　　劉禹錫<lb/>
悠悠飛走情同樂在陽和歲中三百日常苦風雨多天<lb/>
人信遐逺時節易蹉跎洞房有明燭無乃酣且歌<lb/>
　　　和韓侍郎苦雨　　　　　　白居易<lb/>
潤氣凝柱礎繁聲注瓦溝闇流窓不曉凉引簟先秋葉<lb/>
濕蠶應病泥稀鷰亦愁仍聞放朝夜誤出到街頭<lb/>
　　　酬王<hi>集作任</hi>疇協律夏中苦雨見寄<lb/>
<pb n="KR4h0022_WYG_153-14b"/>
　　　　　　　　　　　　　　　姚　合<lb/>
銀漢波瀾溢經旬雨不<hi>一作未</hi>休細聴宜隔牖逺望憶高<lb/>
樓風急飄還斷雲低落更稠走童驚掣電飢鳥啄浮漚<lb/>
絲網張空際珠繩續瓦溝青蛙多入户潢潦欲勝舟雷<lb/>
怒疑山破池渾似土流灰人漫禳厭水馬恣沉浮廣陌<lb/>
應翻浪貧家<hi>集作居貧</hi>恐作湫陽精藏不耀隂氣盛難收逺<lb/>
色重林暮繁聲四壁愁<hi>集本無此四句</hi>望晴思見日防冷欲披<lb/>
裘枕膩<hi>集作潤</hi>眠還嬾車羸出轉憂琴書凉簟静燈燭夜<lb/>
<pb n="KR4h0022_WYG_153-15a"/>
窓幽樹暗蟬吟咽巢傾鷰語愁薄煙凝竈額荒草覆墻<lb/>
頭天上那能問龍邊本不求<hi>集作豈易求此兩句仍在幽字韻下</hi>下床先<lb/>
杖<hi>一作仗</hi>屐汲井抵瓢<hi>集作恐飄</hi>甌逺思成涯涘佳期念阻脩<lb/>
<hi>集作酒思凄方罷詩情耿始抽此二句仍在頭字韻下</hi>殷勤<hi>集作勞君</hi>寄新什清韻益<lb/>
難酬<hi>集作終日不能酬</hi>
　　　苦雨　　　　　　　　　　前　人<lb/>
江昏山半晴<hi>集作山昏天半晴</hi>南阻絶人行葭菼連雲色杉松<lb/>
共雨聲早秋仍燕舞深夜更鼉鳴為報迷津客訛言未<lb/>
<pb n="KR4h0022_WYG_153-15b"/>
可輕<lb/>
　　雜題雨<lb/>
　　　賦得入堦雨　　　　　　梁簡文帝<lb/>
細雨堦前入洒砌復沾帷漬花枝覺重濕鳥羽<hi>類聚作翻</hi>飛<lb/>
遲儻令斜日照併欲似蓬<hi>類聚作遊</hi>絲<lb/>
　　　和太子春林晩雨　　　　梁劉孝威<lb/>
雲樹交為密雨日共成虹雷舒長男氣枝摇少女風葉<lb/>
珠垂滴水檐繩下<graphic n="KR1543" url="https://raw.githubusercontent.com/kanripo/KR-Gaiji/master/images/KR1543.png" mimeType="image/png"/>空蝶濡飛不颺花沾色更紅明離<lb/>
<pb n="KR4h0022_WYG_153-16a"/>
信養徳能事畢春宫誰堪偶鳯吹唯有浮丘公<lb/>
　　　行還值雨又為清道所駐　　前　人<lb/>
齊楚盤石貴韓吴異姓王俱來早朝罷相隨出建章喧<lb/>
呼驚里閈呌咷駭康莊皁騶同隼擊青櫜<hi>細櫜以盛印</hi>似鷹<lb/>
揚掖門南北逺複道東西長幡旗争絡繹官騎鬱相望<lb/>
微風生棨傳輕雨潤帷裳油衣紛競道小葢列成行八<lb/>
舎便繁密五營輿服光廻車避司𨽻俄<hi>側也</hi>軒揖内郎况<lb/>
余白屋士自依卑路旁日月雖臨照仄陋難明敡早榮<lb/>
<pb n="KR4h0022_WYG_153-16b"/>
羞日及晩知慙豫章徒抱凌雲意終愧摩天翔安能乆<lb/>
淪辱圖南㑹有方<lb/>
　　　望雨　　　　　　　　　　前　人<lb/>
清隂蕩暄濁飛雨入堦廊曕空亂無緒望霤耿成行交<lb/>
枝含曉潤雜葉帶新光浮芥離還聚沿漚滅復張浴禽<lb/>
飄落毳風荇散餘香瓊綃<hi>疑</hi>掛綃幕象簟列華床侍童<lb/>
拂羽扇厨人奉濫漿<hi>初學記類聚並無此四句詳此詩象簟列華床乃夏日雨也按内則</hi>
<hi>有漿有濫注濫凉也</hi>寄言楚臺客雄風詎獨凉<lb/>
<pb n="KR4h0022_WYG_153-17a"/>
　　　擬雨　　　　　　　　　　梁虞騫<hi>見類聚</hi>
清風送凉氣薄暮蕩炎氛虹照漣漪水電出嵯峨雲落<lb/>
暉散長足細雨織斜文<lb/>
　　　秋雨卧疾　　　　　　　　劉孝綽<lb/>
賈君徭役少潘生民務稀及此同多暇高卧掩重闈寂<lb/>
寞桑榆<hi>集作榆葉</hi>晩滂沱曀不晞電隙時光帳風簾乍扣扉<lb/>
<hi>集作如飛</hi>
　　　望夕雨　　　　　　　　　劉　苞<lb/>
<pb n="KR4h0022_WYG_153-17b"/>
崇朝遘行雨薄晩屯密雲緣階起素沬竟水散圓文河<lb/>
柳低未舉山桃落已紛清罇乆不薦淹留遂待君<lb/>
　　　雨從箕山來　　　　　　　宋之問<lb/>
雨從箕山來條<hi>集作倐</hi>與飄風度精明西風<hi>集作峯</hi>日緑縟<lb/>
南溪樹此時客精廬幸䝉真僧顧深入清净理妙斷往<lb/>
來趣意得兩契如言盡共忘喻觀花寂不動聞鳥懸可<lb/>
晤向夕聞天香留戀不能去<lb/>
　　　春夜雨　　　　　　　　　杜　甫<lb/>
<pb n="KR4h0022_WYG_153-18a"/>
好雨知時節當春及<hi>集作乃</hi>發生隨風潜入夜潤物細無<lb/>
聲野徑雲俱黒江船火獨明曉㸔紅濕處花重錦官城<lb/>
　　　朝雨<lb/>
凉風曉蕭蕭江雲亂眼飄風鴛藏近渚雨燕集深條黄<lb/>
綺終辭漢巢由不見堯草堂樽酒在幸得過清朝<lb/>
　　　雨　　　　　　　　　　　前　人<lb/>
萬木雲深隠連山雨未開風扉掩不定水鳥去<hi>集作過</hi>仍<lb/>
廻蛟館如鳴杼樵舟豈伐枚清凉破炎毒衰意欲登臺<lb/>
<pb n="KR4h0022_WYG_153-18b"/>
　　　黄梅雨　　　　　　　　　前　人<lb/>
南京西<hi>集作犀</hi>浦市<hi>集作道</hi>四月熟黄梅湛湛長江去溟溟<lb/>
細雨來茆茨疎易濕雲霧密難開竟日蛟龍喜盤渦與<lb/>
岸廻<lb/>
　　　雨不絶　　　　　　　　　前　人<lb/>
鳴雨既過小雨微<hi>集作漸細㣲</hi>映空摇颺如絲飛堦前短草<lb/>
泥不亂院裏長條風乍稀舞石旋應將乳子行雲莫自<lb/>
濕仙衣眼前江舸何怱促不得<hi>集作未得</hi>安流逆浪歸<lb/>
<pb n="KR4h0022_WYG_153-19a"/>
　　　江山阻風雨　　　　　　　岑　參<lb/>
江上風欲來泊舟未能發氣昏雨已過突兀山復出積<lb/>
浪成高丘盤渦為嵌窟雲低岸花掩水漲灘草沒老樹<lb/>
蛇退皮崩崖龍退骨平生抱忠信灘險殊可忽<lb/>
　　　詠浮漚為辛明府作　　　　鄭　縉<lb/>
行潦散輕漚清規晩<hi>一作吐</hi>未收雨來波際合風起浪中<lb/>
浮晶晃明苔砌參差繞芥舟影疑星泛曉光似露涵<hi>一作</hi>
<hi>含</hi>秋皎皎珠同净漂漂梗共流潔容無變染圓知有謙<lb/>
<pb n="KR4h0022_WYG_153-19b"/>
柔欲作微涓效先從淡水遊<lb/>
　　此詩一百六十四巻重出今已削去注異同為一<lb/>
　　作<lb/>
　　　酬劉員外雨中見寄　　　　錢　起<lb/>
苦雨滴蘭砌凄風生葛衣潢汙三逕絶碪杵四鄰稀分<lb/>
與𤣥豹隠不為湘鷰飛慙君角巾折猶肯問衡闈<lb/>
　　　陸勝<hi>一作瑛</hi>宅秋暮雨中賦韻<hi>一作探韻同作</hi>
　　　　　　　　　　　　　　　張南史<hi>見間氣集</hi>
<pb n="KR4h0022_WYG_153-20a"/>
同人永日自相將深竹閒園偶辟疆已被秋風教憶鱠<lb/>
更聞寒雨勸飛觴歸心莫問三江水旅服從沾九月霜<lb/>
醉裏欲尋騎馬路蕭條幾處有垂楊<lb/>
　　此詩二百十五巻重出今已削去<lb/>
　　　酬苗員外仲夏歸郊居遇雨見寄<lb/>
　　　　　　　　　　　　　　　盧　綸<lb/>
雷響風仍急人歸鳥亦還亂雲方至水驟雨已喧山田<lb/>
䑕依林上池魚戯草間因茲<hi>集作高</hi>屏埃霧一詠一開顔<lb/>
<pb n="KR4h0022_WYG_153-20b"/>
　　　夜雨見投　　　　　　　　司空曙<lb/>
出户繁星盡池塘暗不開動衣凉氣度遞樹逺聲來燈<lb/>
外初行電城隅忽隠雷因知謝文學曉望北塵埃<lb/>
　　　酬韓祭酒雨中見寄　　　　張　籍<lb/>
雨中愁不出隂黒盡連宵屋濕惟添漏泥深未放朝無<lb/>
芻憐馬瘦少食信兒嬌聞道韓夫子還同此寂寥<lb/>
　　　和李僕射雨中寄盧嚴二給事前　人<lb/>
郊原飛雨至城闕濕雲埋逆㸃時穿牖浮漚欲上堦偏<lb/>
<pb n="KR4h0022_WYG_153-21a"/>
滋解蘀竹併洒落花槐晩潤生琴匣新凉滿藥齋從容<lb/>
朝霧退<hi>一作後</hi>放曠掖曹乖<hi>一作儕</hi>盡日無來客閒吟感此懷<lb/>
　　　奉和門下相公雨中寄裴給事<lb/>
　　　　　　　　　　　　　　　姚　合<lb/>
曉起門㸔雨垂簷自滴堦風清想林壑雲濕似江淮石<lb/>
信浮漚重泥從積蘚埋氣消濃酒力心助獨吟懐䬃䬃<lb/>
通琴韻蕭蕭静竹齋綵毫無限思念與夕郎乖<lb/>
　　　江上雨寄崔碣　　　　　　杜　牧<lb/>
<pb n="KR4h0022_WYG_153-21b"/>
春半平江雨圓文破蜀羅聲眠蓬底客寒濕釣來蓑暗<lb/>
澹遮山逺空濛着柳多此時懐一恨相望意如何<lb/>
　　此詩二百一十六巻重出今已削去<lb/>
　　　夜雨　　　　　　　　　　前　人<lb/>
九月三十日雨聲如初秋無端滿階葉共白幾人頭㸃<lb/>
滴侵寒夢蕭騷着淡愁漁歌聴不唱蓑濕掉回舟<lb/>
　　　大雨行　　　　　　　　　前　人<lb/>
東垠黒風駕海水海底巻上天中央三吴六月忽悽慘<lb/>
<pb n="KR4h0022_WYG_153-22a"/>
晩後㸃滴來蒼茫錚棧雷車軸轍壯矯躍<hi>集作躩</hi>蛟龍爪<lb/>
尾長神鞭鬼馭載隂帝來往噴灑何顛狂四面崩騰玉<lb/>
京仗萬里縱横<hi>集作横牙</hi>羽林槍雲纒風束勢<hi>集作亂</hi>歊磕黄<lb/>
帝未勝蚩尤强百川氣勢苦豪俊坤闗密鎻愁開張太<lb/>
和六年亦如此我時氣壯神洋洋東樓聳首㸔不足恨<lb/>
無羽翼高飛翔盡召邑中豪健者濶展朱盤開酒場奔<lb/>
觥槌皷助聲勢眼底不顧纎腰娘今來<hi>集作年</hi>闒茸鬢已<lb/>
白竒遊壯觀唯深藏景物不盡人自老誰知前事堪悲<lb/>
<pb n="KR4h0022_WYG_153-22b"/>
傷<lb/>
　　　雨夜贈元十八　　　　　　白居易<lb/>
卑濕沙頭宅連隂雨夜天共聴簷溜滴心事兩悠然把<lb/>
酒循環飲移床曲尺眠莫言非故舊相識已三年<lb/>
　　　秋雨夜眠　　　　　　　　前　人<lb/>
凉冷三秋夜安門一老翁卧遲燈滅後睡美雨聲中灰<lb/>
宿温瓶火香添煖被籠曉晴寒未起霜葉滿堦紅<lb/>
　　　雨夜寄馬戴　　　　　　　賈　島<lb/>
<pb n="KR4h0022_WYG_153-23a"/>
芳林杏花樹花落子西東今夕曲江雨寒催朔北風鄉<lb/>
書滄海絶隠路翠微通寂寂相思際紅江殘漏中<lb/>
　　　蜀中春雨　　　　　　　　鄭　谷<lb/>
海棠風外獨霑巾襟袖無端惹蜀塵和暖又逢挑菜日<lb/>
寂寥未是探花人不嫌蟻酒衝愁肺却憶漁蓑覆病身<lb/>
何事晩來微雨後錦江春學曲江<hi>一作池非</hi>春<lb/>
　　　荆渚八月十五日夜值雨寄同年李嶼<lb/>
　　　　　　　　　　　　　　　前　人<lb/>
<pb n="KR4h0022_WYG_153-23b"/>
共待清光<hi>集作暉光</hi>夜翻成暗淡秋正宜清路望濳起滴階<lb/>
愁棹倚袁公<hi>集作宏</hi>渚簾垂庾亮樓桂無香實落蘭有露<lb/>
花休玉漏添蕭索金樽阻獻酬明年佳景在相約向神<lb/>
州<lb/>
　<lb/>
　<lb/>
　<lb/>
　文苑英華巻一百五十三<lb/>
</p>
<p>
</p>
  </div>
</body>
</text>
</TEI>
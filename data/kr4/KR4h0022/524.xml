<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百二十五</head>
    <p>
<pb n="KR4h0022_WYG_524-1a"/>
欽定四庫全書<lb/>
　文苑英華巻五百二十五　宋　李昉等　編<lb/>
　田農門二十二道<lb/>
　　勞農有闕判二道　　惰農判三道<lb/>
　　棄農判二道　　　　居䘮惰績判一道<lb/>
　　均輸田判二道　　　田中有樹判三道<lb/>
　　易田請加倍數判一道　給地過數判五道<lb/>
　　屯田不開渠判一道　屯田佃百姓荒地判二道<lb/>
<pb n="KR4h0022_WYG_524-1b"/>
　　　勞農有闕判<lb/>
冬勞農大酋有闕主司糾劾訴稱六物未備<lb/>
　　　對　　　　　　　　　　　闕　名<lb/>
昔在后稷躬稼宣王命耤用天之道因地之利率先以<lb/>
勸敦本斯在是候春鶊初飛饁彼南畆秋蟬已噪穫乎<lb/>
東臯順月令以迎猫佇星廻而合蜡八政罔忒九軄攸<lb/>
序搜粟多乎敖廪典農蓄於京坻以備荒札將禦㐫饉<lb/>
而穰田滿篝豈用淳于之哂載餚入野常聞王丹之勞<lb/>
<pb n="KR4h0022_WYG_524-2a"/>
惟彼大酋是稱司醖徒學杜康之藝有愆儀狄之軄陶<lb/>
噐必良工善其事火齊式序軄司其憂和羮既用於鹽<lb/>
梅合禮必資於麯蘖六物未備胡不及言三農既休忽<lb/>
此闕禮使上農空迷於帝力大酋合寘於國章<lb/>
　　　同前　　　　　　　　　　張榮問<lb/>
葢取諸益乃九扈之資始仰法於旗<hi>天門文書酒旗星去極七十七度</hi>
亦六齊之攸作國家制事利物順時設教豳詩土鼓不<lb/>
忘舊章飲酒勞農聿修前典屬務畢南畆嵗居北陸司<lb/>
<pb n="KR4h0022_WYG_524-2b"/>
穡無事索綯以居維彼野人草笠斯糾我皇流澤既一弛而<lb/>
一張農夫力田必强飲而强食俾乎老物是息畯人醉<lb/>
止百里以洽一國若狂瞻彼大酋掌此公酒既盎緹之<lb/>
有闕云秫稻之未備人而是糾方事畢修軄司其憂必<lb/>
作事而謀始欲求無咎豈惟刑之可逃<lb/>
　　　惰農判<lb/>
甲有田不耕被罰三夫税粟以質劑致人甲告旅師施<lb/>
惠散利法司科旅師罪不伏<lb/>
<pb n="KR4h0022_WYG_524-3a"/>
　　　對<lb/>
敬授區分經邦所重畯農懋力緯俗攸先行夏正於東<lb/>
郊黎元不惑歌豳風於南畆田畯知勸逖覽藏書率由<lb/>
茲典乙逄昌厯甲預堯封玉燭時和無聞於勸勵金刀<lb/>
産匱罕見於籌謀異楚客之逃名耕耘不嗣匪梁巖之<lb/>
徇節藨蓘何施行有察於農功遽見徴於屋粟質劑爰<lb/>
致投告旅師施捨未忘貽刑司敗採周年之故事頗叶<lb/>
常規求聖日<hi>一作㫖</hi>之明科稍乖通典但以薄言未息被<lb/>
<pb n="KR4h0022_WYG_524-3b"/>
罰猶嫌簡孚五詞詳明八辟待窮根柢方寘彛條<lb/>
　　　同前　　　　　　　　　　儀崇哲<lb/>
三推貽訓昭賁於天田萬井開規發揮於地利故五稼<lb/>
庭碩成厚下之道四甿阜滋得奉上之績甲圭衡賤彚<lb/>
農保浮生青郭無起伏之田緑野有菑畬之地爰稽版<lb/>
籍舊<hi>一作應</hi>列郊封匪蠶而衣著於前誡不耕而食豈免<lb/>
復科且甲異嗇夫師非田畯瞻惟惰窳不勤百畆之勞<lb/>
空致質劑未舎三夫之税訟旅師之散利以避罰而尤人<lb/>
<pb n="KR4h0022_WYG_524-4a"/>
美<hi>疑</hi>合劵以免科終飾非而為己眷茲甲罪宜峻刑章<lb/>
惟彼旅師請從寛典<lb/>
　　　同前<lb/>
九扈分官四星垂彩廢其業則金湯莫守修其本則禮<lb/>
節是興故晁錯獻書每論春稼仲舒上䇿特説秋麥人<lb/>
之天也其可輕哉甲有良田從來不墾佩犢之風未革<lb/>
維魚之夣豈成以粟輸官自貽重罰輙將施惠遂有薄<lb/>
言然而周覽經史備觀賢哲漢臣散利不見貽辜齊客<lb/>
<pb n="KR4h0022_WYG_524-4b"/>
市義無聞結怨欲加嚴罰不亦難乎甲告誠是妄陳旅<lb/>
師請從寛宥<lb/>
　　　棄農判<lb/>
乙農家子棄業從戎縣令捕而科之詞云征稅繁重餒<lb/>
在其中苟圖庇身非棄本也<lb/>
　　　對<lb/>
三農飭力九糓是資田祖報以斯箱蒸民由其粒食乙<lb/>
輟耕壠上擐甲戎行棄帶經肆力之勤務投筆徇身之<lb/>
<pb n="KR4h0022_WYG_524-5a"/>
計遂使經行靡望委䑓笠於中田尺籍移名閉蓬門於<lb/>
故里父耕子播亦足庇身君義臣行如何棄本而乃昧<lb/>
洪範之先食决逐剽姚黜素王之去兵輕逃力穡徒託<lb/>
詞於凍餒終難逭於刑憲且縣尹之職鄉户是司觀惠<lb/>
偖於字人定否臧於襁負必也税符大桀詠減唐堯坐<lb/>
琴堂以素飡帶墨綬而尸禄自宜禠服寧止免冠待窮<lb/>
两造之詞聊舉一隅之說<lb/>
　　　同前　　　　　　　　　　張叔政<lb/>
<pb n="KR4h0022_WYG_524-5b"/>
農政之先戎事之大乙也業惟田畯流匪兵家固當不<lb/>
見異物豈伊敢有貳事屬裔夷壓境殘賊犯邉誰謂百<lb/>
夫之雄且懼二吾之稅退惟憂於餒在進或望於名成<lb/>
秦楊<hi>漢貨殖傳秦楊以田農而甲一州</hi>之葢一州非其事也定逺之遊<lb/>
萬里竊有慕焉誓捐中野之軀寧顧西成之業縣令名<lb/>
當墨綬志在繭絲惟<hi>一作雖</hi>求化洽之方奚必禁人之犯<lb/>
况北虜欵塞西戎來王聖朝偃伯之日賢相冨人之時<lb/>
已見小康孰虞多難是知且耕且戰荷戈非黷武之夫<lb/>
<pb n="KR4h0022_WYG_524-6a"/>
足食足兵釋耒豈惰農之士欲令科罪必使正名<lb/>
　　　居䘮惰績判<lb/>
得甲居䘮不績採訪使責太守風化不著訴稱誠恥之<lb/>
也是亦為政<lb/>
　　　對　　　　　　　　　　　柴少儒<lb/>
先王垂教則䘮也寧戚君子立身必造次於是甲何為<lb/>
者焉知禮乎惰爾庶功隳我王化既稱家而罕制復居<lb/>
里而無職且啜菽飲水樂盡其中泣血寢苫孝乎斯在<lb/>
<pb n="KR4h0022_WYG_524-6b"/>
何必厚藏醯醢傚襄公之送妻自可薄盡有無同子栁<lb/>
之塟母忽而都闕未之前聞不績無縗則周官之故事<lb/>
有裘勿服乃郕人之匪臧况八使觀風澄清可尚六條<lb/>
曠職政化蔑如不懲熊軾之愆孰謂蠏筐之責<lb/>
　　　均輸田判<lb/>
吉㤗將均輸地上已籍下人告不合<lb/>
　　　對<lb/>
禹制初闢周疆肇建蕭收漢閣益掌虞邦井田有差經<lb/>
<pb n="KR4h0022_WYG_524-7a"/>
遂無紊順陽和以肅事映秋霜以畢力四時得業萬邦<lb/>
作孚豈容吉㤗愚駑致心誣妄析言興盜亂名改作革<lb/>
公田以入己自犯嚴科移私籍以安居不知天憲徃聞<lb/>
匡子今觀吉生幸付司刑以議其罪<lb/>
　　　同前　　　　　　　　　　樊　光<lb/>
大邦列土畀畫有則齊甿分利割㨿必書苟非躬田無<lb/>
或編版功以受錫人其捨諸吉㤗攝生明代志事耕鑿<lb/>
率情暗昧固貪井屋官未聞於三命謨亦乏於九功匡<lb/>
<pb n="KR4h0022_WYG_524-7b"/>
救本無封賞何有輙將均輸之地以載充家之籍則𢎞<lb/>
羊蕆事今也雖存劉盆祝食此而安取既黷常典合寘<lb/>
常刑<lb/>
　　　田中有樹判<lb/>
乙有樹於田中里人讓之稱在疆埸<lb/>
　　　對　　　　　　　　　　　薛季連<lb/>
天官分政載師任土必均三壤以務九農乙則匪人其<lb/>
何妄作將有樹於田畆誠害稼而傷農稽諸古經則有<lb/>
<pb n="KR4h0022_WYG_524-8a"/>
之矣考以今制誰曰其然里人有孚可以受服乙也非<lb/>
古宜乎褫帶<lb/>
　　　同前　　　　　　　　　　張　璜<lb/>
國有謨訓人惟定居非周封之井疆異秦制之阡陌乙<lb/>
有嘉樹森乎甫田上含煙飈下潤溝洫擢本抽幹豈彭<lb/>
澤之五栁負隂向陽等江陵之千橘此乃是地良羙繇<lb/>
條草木有滋稼穡看施饁野之勞益我公私見滿如坻<lb/>
之積縱使羣木聳秀何妨百糓用成今則不廢藨蓘况<lb/>
<pb n="KR4h0022_WYG_524-8b"/>
乎實在疆埸里人之讓未知相土之宜司冦之局須寘<lb/>
贖金之名<lb/>
　　　同前<lb/>
𬗟彼古制攸列塲人候農祥之戒晨服先疇之畎畆乙<lb/>
偶昌運不知帝功是藨是蓘爰稼爰穡塲列𤓰蔓圃資<lb/>
蔬材靃靡芬芳嵗阜其用多稌多黍乃顧於中田優哉<lb/>
游哉坐矜於老圃果碩於灌或成蹊而則妨枳樹於籬<lb/>
任為疆而何有里人不識輕為誚<hi>一作詰</hi>讓徒肆無稽之<lb/>
<pb n="KR4h0022_WYG_524-9a"/>
言難投有戾之任<lb/>
　　　易田請加倍數判<hi>後篇作授田判</hi>
乙授易田請加數倍所由以非寛鄉不給訴云三易以<lb/>
上<lb/>
　　　對　　　　　　　　　　　敬　括<lb/>
勞役異等廣狹殊制易固有數授惟從宜爾乙於何伊<lb/>
田是職衣夫襏襫徒思畆<hi>疑作敏</hi>以四支闕彼萊蕪難望<lb/>
豐其五糓因而上請冀以曲從但務居塉之嫌莫原負<lb/>
<pb n="KR4h0022_WYG_524-9b"/>
郭之貴且一易再易禮誠舉以加饒近郊逺郊義或隨<lb/>
其衆寡枝辭不已甚所未然<lb/>
　　此篇五百二十六巻重出今已削去<lb/>
　　　給地過數判<lb/>
甲給地過數科所由曰更耕之田<lb/>
　　　對　　　　　　　　　　　韓秀榮<hi>總目作明</hi>
掌地之圖辨邦之數分疆畫野度土居民<hi>唐諱</hi>將以均其<lb/>
賦役一其征繕俾上下而為宜體磽肥而施法甲之所<lb/>
<pb n="KR4h0022_WYG_524-10a"/>
給類彼均人度以物情頒其職事我疆我理雖差百畆<lb/>
之田如茨如梁何乖一易之地且稽諸王制考彼周官<lb/>
當務審其徴求而克均其政令李悝為魏方興地力之<lb/>
能管仲相齊式廪軍實之要更耕而穫豈昧隨時受以<lb/>
功田雅符通典若科之罪勿使能殖<lb/>
　　　同前<lb/>
磽肥異宜給授殊制苟夫田之可易在公道而奚爽惟<lb/>
甲奉其所主念此為農無怠無荒將陳耕鑿之力是藨<lb/>
<pb n="KR4h0022_WYG_524-10b"/>
是蓘以期國家之利雖在勤不匱而處瘠則勞風雨每<lb/>
調莫覩如雲之稼收穫斯至空嗟懸罄之室徒逄時於<lb/>
樂土終歎乏於良田懐不足而是憂思鼓腹而何及觀<lb/>
其所給察其所由在周典而無辜論漢史而何著惟農是<lb/>
恤於法何乖寧易地以豐財豈守株而䘮本更耕之訴<lb/>
據百畆而何傷過數之科在三章而宜捨<lb/>
　　　同前　　　　　　　　　　蘓　偁<lb/>
沃土辜土厥有區分一易再易非無異制實資均政以<lb/>
<pb n="KR4h0022_WYG_524-11a"/>
利耕者甲有司也政實存焉因資地利之殊計若農家<lb/>
之請庶以通其勞逸齊厥等差實謂更耕克精受授孰<lb/>
云過數且曰守經古可明徴今寧有罰<lb/>
　　　同前<lb/>
八政交修桑農為本六官致理冨教居先將取地財之<lb/>
生成湏辨夫家之沃瘠惟甲率是吏職行乎周禮我疆<lb/>
我理爰受授於三農如京如坻佇陳陳於九糓足使丁<lb/>
壯盡力汙萊合宜何斯有功輙欲加罪若也閭閻櫛比<lb/>
<pb n="KR4h0022_WYG_524-11b"/>
煙火星繁占天子之牛田廢將軍之馬埓則當惟辨布<lb/>
政求弊是圖况今邉鄙不聳流庸適至宜剪荆棘俾生<lb/>
稻粱勸農既任其易耕給地何限於過數庶從行古未<lb/>
可非今<lb/>
　　　同前　　　　　　　　　　張　澮<lb/>
凡制農田是分地職家給百畆夫當一㕓矧伊所由慎<lb/>
乃厥事善相丘陵坂險能均地邑人居使一易之田加<lb/>
之以二再易之地增之以三葢居瘠土者勞則宅沃<lb/>
<pb n="KR4h0022_WYG_524-12a"/>
土者逸將更耕以獲利與不易而方齊故俗阜時康以<lb/>
廣數圻之外家給人足寧嗟十畆之間曠土既無代田<lb/>
是疋欲科之罪其名<hi>一作善</hi>有詞<lb/>
　　　屯田不開渠判<lb/>
甲當屯於戊巳校尉故地乙告其常行厭勝之術御史<lb/>
按云唯使丁開渠播種不伏科罪<lb/>
　　　對<lb/>
富國强兵允資重種闢土殖榖必俟良農雖云因地之<lb/>
<pb n="KR4h0022_WYG_524-12b"/>
利無爽用天之道惟甲克勤稼穡受任軍屯候正嵗之<lb/>
布和乃宣乃理及王𤓰之生夏或錢或鎛遂使其茨如<lb/>
梁必周戊巳之地其比如櫛不忝京坻之詩眷此屯功<lb/>
宜蒙上賞誰聞興利之舉翻招厭勝之訟然而六甲紀<lb/>
則剛柔異體五行統嵗禳厭分區苟獲頼於柔嘉固無<lb/>
嫌於法術况丁也為役職此開渠雖决泄之誠勞豈蒼<lb/>
黄而妄告仰稽古訓甲則無辜旁酌人情乙宜致詰必<lb/>
若事非政要術異農祥請遵持斧之繩勿恕薄言之訴<lb/>
<pb n="KR4h0022_WYG_524-13a"/>
　　　屯田佃百姓荒地判<lb/>
諸畿縣置屯田佃百姓荒地主令復業請自耕種屯司<lb/>
不與縣司執申若不還地人即却逃<lb/>
　　　對　　　　　　　　　　　李　暄<lb/>
敬承畿縣素匪萊田是中邦之廬伍為上農之井賦日<lb/>
者旄頭失象狂冦亂華王師未赫國人猶恐是以苟安<lb/>
便地多出近闗惜三逕之就荒歎五溝之不樹人迷可<lb/>
復土利宜敦等充國之大開時欣嵗足類信臣之廣闢<lb/>
<pb n="KR4h0022_WYG_524-13b"/>
毎詠年豐今乃黎庶重遷歸還樂土服先疇之疆畎守<lb/>
故里之松榆將持襏襫願事藨蓘誠宜饁彼南畆勞乎<lb/>
東郊國本必於務農人安固在循業永言縣執何謝屯<lb/>
司<lb/>
　　　同前<lb/>
人散乆矣地廣大荒開都護之屯田闢天子之縣内且<lb/>
耕且戰嵗取十千以餉農足食足兵武有七徳以威敵<lb/>
殊管氏之見奪異周制之不頒且運屬中興人多復業<lb/>
<pb n="KR4h0022_WYG_524-14a"/>
惟桑與梓詩人興敬止之辭安土重遷縣司敦仁人之<lb/>
禮請從地著之業無俾流萍之歎<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_524-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻五百二十五<lb/>
</p>
<p>
</p>
  </div>
</body>
</text>
</TEI>
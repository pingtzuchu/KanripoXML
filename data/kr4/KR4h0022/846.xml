<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷八百四十七</head>
    <p>
<pb n="KR4h0022_WYG_846-1a"/>
欽定四庫全書<lb/>
　文苑英華卷八百四十七　宋　李昉等　編<lb/>
　儒三<lb/>
　　旌儒廟碑一首<lb/>
　　福州都督府新學碑一首<lb/>
　　麟臺碑一首<lb/>
　　　旌儒廟碑　　　　　　　　賈　至<lb/>
觀象考歴本乎元辨方正位稽乎極體元御極莫先於<lb/>
<pb n="KR4h0022_WYG_846-1b"/>
<hi>一作于</hi>敎敎之大者<hi>一無者字</hi>莫大於儒旌儒者祠我新典也<lb/>
昔秦滅羲軒之制廢唐虞之則大搜學徒竭索儒黨懷<lb/>
書捧檄者鱗集麏至然後罪九流之異論尤百氏之殊<lb/>
術無辜殺身有道併命寃骸積於坑谷流血淬<hi>一作染</hi>於<lb/>
泉壤蹈仁義而死者不可勝紀開元末天子在驪山之<lb/>
宫登集雲<hi>一作靈</hi>之臺考圖驗地<hi>一作記</hi>周覽原隰見鄉名<lb/>
坑儒頺壍猶在慨然感亡秦之敗德哀先儒之道喪強<lb/>
<hi>或作倔</hi>死千載逰魂無依乃詔有司作是<hi>一作是作</hi>新廟牲幣<lb/>
<pb n="KR4h0022_WYG_846-2a"/>
有數以時饗祠<hi>一作祀</hi>因祀命鄉號曰旌儒人神和恱怨<lb/>
氣銷散於戯秦皇帝以神武邁古併吞六合掃天下以<lb/>
一篲剪<hi>一作芟</hi>羣雄如衆草建守<hi>一作官</hi>罷侯大權在已自<lb/>
軒轅以降平一宇宙未有若斯之盛也夫勘亂以武守<lb/>
武以文文以正崇武以權勝秦皇知權之可以取不知<lb/>
正之可以守向<hi>一作嚮</hi>使天下既定守正崇儒遵<hi>一作導</hi>六<lb/>
經之謀<hi>一作謨</hi>訓用三代之文質則黄<hi>一作唐</hi>軒盛美湯武<lb/>
𢎞業不若也觀夫坑儒焚書之意乃欲盖先王之能事<lb/>
<pb n="KR4h0022_WYG_846-2b"/>
竊作者之鴻名黈衆耳以前聞逞私欲於當代此儒之<lb/>
所忌<hi>一有也字</hi>秦之所志悲夫儒以恭儉為宗秦則疲弊生<lb/>
人極力宫室儒以道徳柔逺秦則竭耗中國勞師四夷<lb/>
儒以宥過議賢秦則刻法峭刑賊虐諫輔儒以述先好<lb/>
古秦則勞師<hi>一作師心</hi>狥智燔<hi>一作/播</hi>棄墳典<hi>一作典墳</hi>夫如是則<lb/>
秦不得不滅儒不得不坑事之<hi>一作使</hi>然也今天子矯覆<lb/>
車之前軌崇明祀於後葉秦之所滅<hi>一作廢</hi>我之所興斯<lb/>
區夏無疆之休子孫萬代之福也昔武王封比干之墓<lb/>
<pb n="KR4h0022_WYG_846-3a"/>
則招諫之道勸矣晉文表綿上之田則誌過之名立矣<lb/>
漢髙䕶信陵之塚則尊賢<hi>一作義</hi>之風著矣夫徵揚<hi>三字一作</hi>
<hi>未若激揚</hi>大教廟食衆賢上以興天地之經次以存顛覆之<lb/>
鑒下以絶厲災之眚建一詞<hi>一作祀</hi>而三德具焉鯫臣不<lb/>
敏敢作<hi>一作獻</hi>頌曰於維先王設敎崇儒乃作經籍<hi>一作作訓</hi>
<hi>六經</hi>為代典謨降及夫子三千其徒再<hi>一作載</hi>揚清風文在<lb/>
兹乎天喪斯文道有通塞實生暴秦反道敗<hi>一作背</hi>德竊<lb/>
善攘譽師慝<hi>一作心</hi>狥惑焚書坑儒萬古悽惻牢路千祀<lb/>
<pb n="KR4h0022_WYG_846-3b"/>
微茫九原驪山之北坎窞猶存草樹無色<hi>一作顔</hi>愁<hi>一作秋</hi>
雲晝昬時聞夜哭如<hi>一作知</hi>有寃魂帝在華清登髙訪古<lb/>
愍黙<hi>或作繁蕪</hi>頺壍悲涼榛莽上感亡秦覆車遺武下哀羣<lb/>
哲饗祠無主爰降嘉詔聿修清祠饋之牲牢奠酬以時<lb/>
幽幽廟門肅肅靈儀冥漠<hi>一作寞</hi>求食長無餒而粤自漢<lb/>
初建<hi>一作迄</hi>于隋運<hi>一作/閏</hi>亦有令主尊儒尚訓闕典莫<hi>一作</hi>
<hi>罔</hi>崇斯文莫振昭昭神理長懷幽憤我后濬哲聰明文<lb/>
思敷𢎞大敎咸秩神祗鬼無妖災人不癘疵俾爾蒼生<lb/>
<pb n="KR4h0022_WYG_846-4a"/>
富壽無期小臣作頌敢繼刪詩<lb/>
　　一作皆唐文粹<lb/>
　　　福州都督府新學碑　　　　獨孤及<lb/>
世與道交相興喪𢎞之者在人非庚桑楚不能使㟪<graphic n="KR1394" url="https://raw.githubusercontent.com/kanripo/KR-Gaiji/master/images/KR1394.png" mimeType="image/png"/>
<hi>莊子作畏壘</hi>大壤向化微文翁蜀學不崇閩中無儒家流成<lb/>
公至而俗易民賴德施古今一也初成公之始至也未<lb/>
及下車禮先聖先師退而歎堂室湫狹斆學荒墜懼鼓<lb/>
篋之道寢子衿之詩作我是以易其地大其制新其棟<lb/>
<pb n="KR4h0022_WYG_846-4b"/>
宇盛其俎豆俎豆既修乃以五經訓民考敎必精絃誦<lb/>
必時於是一年人知敬學二年學者功倍三年而生徒<lb/>
祁祁賢不肖競勸家有洙泗户有鄒魯儒風濟濟被於<lb/>
庶政大歴十年嵗在甲寅秋九月公薨于位於是羣吏<lb/>
庶民耆儒諸生雨泣廟門之外若有望而不至號曰豈<lb/>
不欲斯文之漸漬於東甌之人歟不然何錫厥化而不<lb/>
遐公之年也吾黨瞠然嗚呼曷歸判官膳部員外郎兼<lb/>
侍御史安定皇甫政殿中侍御史潁川韓贄監察御史<lb/>
<pb n="KR4h0022_WYG_846-5a"/>
河南長孫繪率門人部從事州佐縣尹相與議以公之<lb/>
功績明示後世謂及嘗同司諫之列宜備知盛德善政<lb/>
見託論譔以實錄刻石曰公諱掎字某皇帝之諸父宗<lb/>
室之才子寛裕愷悌孝慈忠敬莊而成式文而強力治<lb/>
王氏易左氏春秋酌其精義以輔儒行故居處執事著<lb/>
書屬詞非周孔軌躅不踐也天寶三載應選部辯論為<lb/>
安陽縣<hi>集無縣字</hi>尉中興之後歴御史尚書郎諫議大夫給<lb/>
事中十餘年間周歴三臺言中彛倫動中大本上交不<lb/>
<pb n="KR4h0022_WYG_846-5b"/>
諂下交不瀆家貧不樂清近求為京兆少尹無何出守<lb/>
𢎞農<hi>集有𢎞農人和四字</hi>又移典華陰兼御史中丞華陰之近者<lb/>
安逺者來天子以為才任四岳十二牧之職大厯七年<lb/>
冬十有一月加御史大夫持節都督福建泉汀漳五州<lb/>
軍事領觀察處置都防禦<hi>集作團練</hi>等使八年夏四月龍旂<lb/>
六轡至自京師閩越舊風機巧剽輕資貨產利與巴蜀<lb/>
埒富猶無諸餘善之遺俗號曰<hi>集作為</hi>難治公将治之也<lb/>
考禮正刑節用愛人頒賦遣役必齊其勞逸視年豐耗<lb/>
<pb n="KR4h0022_WYG_846-6a"/>
量入以制用削去事之煩苛法之掊尅者吏不奉職民<lb/>
不師敎則懲以薄刑俾寖遷善由是人知方矣公将安<lb/>
之也初哥舒晃反書至公屨<hi>集作履</hi>及於門遽命上将帥<lb/>
戈船下瀨之師西與鍾陵軍會先拔循潮二州以援畨<lb/>
禺推誠誓衆士皆奮勇既而大憝就戮五嶺底定民是<lb/>
以康繄我師是賴人無姦宄寇賊之虞矣公将敎之也<lb/>
考頖宫之制作為此學而寓政焉躬率羣吏之稍食與<lb/>
贖刑之餘羨以備經營之費而不溷於民也先師寢廟<lb/>
<pb n="KR4h0022_WYG_846-6b"/>
七十子之像在東序講堂書室函丈之席在西序齒胄<lb/>
之位列於廊廡之左右毎嵗二月上丁習舞釋菜先三<lb/>
日公齋戒肄禮命博士率胄子修祝嘏陳祭典釋菜之<lb/>
日釁器用幣籩豆在堂罇罍在阼公𤣥端赤舄正詞陳<lb/>
信是日舉學<hi>集無學字</hi>士之版視其藝之上下審問慎思使<lb/>
知不足敎之導之講論以朂之八月上丁如初禮嵗終<lb/>
博士以遜業之勤惰覃思之精麤告于公斂其才者進<lb/>
其等而貢之于宗伯将進必以鄉飲酒之禮禮之賔主<lb/>
<pb n="KR4h0022_WYG_846-7a"/>
三揖受爵於兩壺之間堂下樂作歌以發徳鹿鳴南陔<lb/>
由庚嘉魚南山有臺以将其厚意由是海濵榮之以不<lb/>
學為耻州縣之敎達於鄉黨鄉黨之敎達於衆庶矣公<lb/>
薨之二<hi>集作明</hi>年太常議按公叔發<hi>一作束髪非</hi>修衞國之班<lb/>
制以交四隣故易其名曰文孔文叔其勤公家夙夜不<lb/>
懈衞人銘其彛鼎以公尊敎勸學徳洽荒服乃奏諡曰<lb/>
成詔贈禮部尚書而刻金石之禮則未備今也敢播徳<lb/>
馨貽之無窮其銘曰<lb/>
<pb n="KR4h0022_WYG_846-7b"/>
公之文肅恭且仁宣力事君潤飾經術㡳綏斯民公之<lb/>
武鰥寡不侮剛亦不吐率師勤王戡厥醜虜易俗<hi>集作公之</hi>
移風經始頖宫百堵皆興孔堂崇崇四科以班乃侯乃<lb/>
公秩秩祀典鏘鏘禮容大昕鼓篋<hi>集作徵</hi>學士萃止褒衣<lb/>
方屨登降以齒從公于邁樂我泮水我㕓我里講論<hi>集作</hi>
<hi>誦</hi>資始比屋為儒俊造<hi>集作選</hi>如林縵胡之纓化為青衿<lb/>
公宜難老為學<hi>集有者字</hi>司南<hi>女今/反</hi>斜<hi>集作扳</hi>日告凶實天匪<lb/>
忱翽翽和鑾兮不聞遺音願言思公兮如玊如金鏤餘<lb/>
<pb n="KR4h0022_WYG_846-8a"/>
烈於此石以塞罷市者之心<lb/>
　　　麟臺碑　　　　　　　　　常表微<lb/>
大凡<hi>二字一作夫</hi>聖人作然後王道明王道明然後瑞應至<lb/>
靈貺感通理合冥數昔殷道剝喪民罔攸歸於是文王<lb/>
以有位之聖嗣成湯之徳神人感義<hi>一作咸乂</hi>故鳯鳴於岐<lb/>
洎周徳陵夷<hi>一作遲</hi>道靡所屬由是仲尼以無位之聖述<lb/>
文武之法憲章聿修故麟見於魯于時王室無主禮法<lb/>
盡去天子之尊存乎位號魯周公之所封用四代之禮<lb/>
<pb n="KR4h0022_WYG_846-8b"/>
樂遺風故典鬱而未發仲尼以天生<hi>一作縱</hi>之徳主乎其<lb/>
中居周公之邦志文武之道觀廢興之運知作者在已<lb/>
位不得以庇生民權不得以司刑賞是天将喪斯民也<lb/>
而未喪斯文也乃綴絶緒申舊章變其禮文酌為典憲<lb/>
擥五常之龜鏡遵三綱之軌轍帝王之道幽而復明盛<lb/>
德大業於是乎在天錫嘉瑞光昭厥功顧<hi>一作故</hi>周敬魯<lb/>
哀不得而有也由此觀之盖春秋為王法之器魯國為<lb/>
王法所寄在其所寄以舉其器鼓仁義為舟航權褒貶<lb/>
<pb n="KR4h0022_WYG_846-9a"/>
為檝櫂<hi>一作蒿檝</hi>乘横流之波濟天下之溺上無列國之輔<lb/>
下無陪臣之助故道不信於天下而信于知<hi>一作智</hi>者法<lb/>
不著於當時而著於後代向使仲尼有滕薛之土得三<lb/>
家之衆興我王澤沛<hi>一作霈</hi>及烝民則麟出於<hi>一無此字</hi>其郊<lb/>
得其所矣豈復厄於虞人哉故麟不見則孔聖之道不<lb/>
彰麟不死則周室之亂不極嗚呼聖人之生也得其時<lb/>
則化行於江漢不得其時則道屈於季孟靈瑞之出也<lb/>
得其時則名薦於郊廟不得其時則身罹於殘夫是以<lb/>
<pb n="KR4h0022_WYG_846-9b"/>
<hi>一無以字</hi>聖人能順時以濟人不能反時以自聖靈瑞能因<lb/>
時以應感不能反時以自靈被厄於陳蔡獲麟於大野<lb/>
影響之應其符著矣春秋傳曰有以告者曰有麏<hi>一作麕</hi>
而角者何<hi>一作而一角者</hi>孔子曰孰為來哉孰為來哉夫豈不<lb/>
知乎盖遜<hi>一作殺</hi>之而不敢有<hi>一有/故字</hi>示人以疑<hi>一有之故二字</hi>也<lb/>
元和五年冬十一月表微以滑之從事使於<hi>一作乎</hi>鄆陽<lb/>
停驂訪古得<hi>一作經</hi>獲麟之舊壤且曰後之人築臺於此<lb/>
以旌厥徳<hi>一作路</hi>感先聖之不遇俾麟出之不<hi>一作而非</hi>時徘<lb/>
<pb n="KR4h0022_WYG_846-10a"/>
徊道周乃作銘曰<lb/>
二儀既闢三象乃乖聖道湮鬱人心不開上無文武下<lb/>
有定哀于<hi>一作吁下同</hi>嗟麟兮孰為來哉周維不綱孔實嗣<lb/>
聖詩書載刪禮樂大定懲惡勸善姦<hi>一作歸</hi>邪反正于嗟<lb/>
麟兮克昭符命聖與時合化行為<hi>一作位是</hi>尊茍或乖戾身<lb/>
窮道存於昭豐邑栖遑孔門于嗟麟兮孰為其仁<hi>一作孰知</hi>
<hi>其昬</hi>運極數殫<hi>一作/沒</hi>道<hi>一作德</hi>至時否楚國寢廣秦封益侈<lb/>
墻仭廹阨﨑嶇闕里于嗟麟兮靡有攸止世理則麟世<lb/>
<pb n="KR4h0022_WYG_846-10b"/>
亂則麏出非其時麋鹿同羣孔不自聖麟不自神于嗟<lb/>
麟兮夫何所云<hi>一作夫復何云</hi>
　　一作皆唐文粹<lb/>
　<lb/>
　<lb/>
　<lb/>
　<lb/>
　文苑英華巻八百四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷七百八十六</head>
    <p>
<pb n="KR4h0022_WYG_785-1a"/>
欽定四庫全書<lb/>
　文苑英華卷七百八十六　宋　李昉等　編<lb/>
　㙮廟下<lb/>
　　唐故東京安國寺契微和尚㙮銘一首<lb/>
　　唐故洪州開元寺石門道一禪師㙮銘一首<lb/>
　　唐杭州靈隱山天竺寺故大和和尚㙮銘一首<lb/>
　　唐蘇州開元寺律和尚墳銘一首<lb/>
　　唐杭州華嚴寺大律師㙮銘一首<lb/>
<pb n="KR4h0022_WYG_785-1b"/>
　　唐東都奉國寺禪徳大師照公㙮銘一首<lb/>
　　楚三閭大夫屈先生祠堂銘一首<lb/>
　　廬山東林寺故臨壇大徳㙮銘一首<lb/>
　　　唐故東京安國寺契微和尚㙮銘<hi>并序</hi>
　　　　　　　　　　　　　　　權徳輿<lb/>
和尚俗姓權氏法諱契微天水略陽人十代祖安丘敬<lb/>
公翼為前秦僕射事備載記曾祖文誕皇銀青光禄大<lb/>
夫涪常二州刺史荆州都督府長史平凉郡開國公祖<lb/>
<pb n="KR4h0022_WYG_785-2a"/>
崇本皇朝散大夫滑州匡城縣令與兄户部郎中崇基<lb/>
水部員外郎崇先皆以文學政事顯名於貞觀永徽之<lb/>
際考同光皇河南縣尉長安縣丞翰林詳定學士與伯<lb/>
兄益州成都縣尉無待仲兄歙桂梓三州刺史若納三<lb/>
人同以大名舉進士擢第文章之美為當時冠首然其<lb/>
世徳鍾慶若後無達者則有以清淨住世故和尚生而<lb/>
悔悟超然𤣥覺年九嵗於薦福寺金剛三藏發心入曼<lb/>
茶羅道塲傳持聖印悟入之速發於岐嶷然其徳容具<lb/>
<pb n="KR4h0022_WYG_785-2b"/>
舉家族敬異將必擇卿士之良者以嬪之時勇於出世<lb/>
至欲刃其膚以自免翰林府君既捐舘母兄竟不能抑<lb/>
遂以初笄之年<hi>四字集作笄年</hi>被服緇褐至天寳元年始受具<lb/>
於福先寺定賔律師𨽻東京安國寺師事苾芻尼無勝<lb/>
受心門方便之學以為心實境化眞由妄遣遣之而真<lb/>
亦隨盡化之而心乃湛然故外示律儀内循禪悅<hi>集作内修</hi>
<hi>禪說</hi>因初心而住實智離有相而證空法乃通四部經於<lb/>
𢎞正大師尤精楞伽之義而後住無住證洗六妄離二<lb/>
<pb n="KR4h0022_WYG_785-3a"/>
邊遵大道以坦蕩入法流而洄澓以深惠善誘誨學徒<lb/>
或權或實為歸為趣亦猶净名之隨機攝道蜀嚴以忠<lb/>
孝為言故中外族姻徧沐其化漸漬饒益可勝道哉初<lb/>
以廣徳中隨其家南渡安居于蘇州朱明寺以建中二<lb/>
年九月六日㝠然化滅報年六十二經夏四十一弟子<lb/>
尼惠操又其兄子也故探其義味最為深入乃率籲緇<lb/>
俗號捧金身建塔于東武丘寺之東北岡從其教也姪<lb/>
孫徳輿以為宣父有西方聖人之說東漢有浮圖仁祠<lb/>
<pb n="KR4h0022_WYG_785-3b"/>
之教以其教言之自菩提達摩七葉至大照祖師皆以<lb/>
心法祕印迭相授受故戒生定定生惠得第一義者冲<lb/>
而詣之嗚呼今其詣之矣桑門紀述多不分系緒今備<lb/>
書者亦所以無忘先徳故其文也繁銘曰<lb/>
教㫖清净戒珠圓映識浪情塵還源反性彼一切見皆<lb/>
妄想生精修密詣湛爾融明示現者何此身非父强為<lb/>
之銘以悼于後<lb/>
　　　唐故洪州開元寺石門道一禪師㙮銘<hi>并序</hi>
<pb n="KR4h0022_WYG_785-4a"/>
　　　　　　　　　　　　　　　前　人<lb/>
鍾陵之西曰海昬海昬南鄙有石門山禪宗大師馬氏<lb/>
㙮廟之所在也門弟子以徳輿嘗游大師之藩俾文言<lb/>
而揭之曰三如來身以大慈為之本六波羅密以般若<lb/>
為之鍵非上徳宿殖者惡乎至哉大師法諱道一代居<lb/>
徳陽生有異表幼無兒戲嶷如山立湛如川渟舌廣長<lb/>
以覆準足文理而成字全徳法器自天授之嘗以為九<lb/>
流六學不足經慮局然理世之具豈資出世之方惟度<lb/>
<pb n="KR4h0022_WYG_785-4b"/>
門正覺為上智宅心之域耳初落髮於資中進具於巴<lb/>
西後聞衡岳有讓禪師者傳教於曹溪六祖貞<hi>一作直</hi>心<lb/>
超詣是謂頓門䟦履造請一言懸<hi>集作𤣥</hi>解始類顔子如<lb/>
愚以知十俄比净名黙然於不二又以法惟無住化亦<lb/>
隨方嘗禪誦於撫之西裏山又南至于處之龔公山攫<lb/>
搏者馴悍戾者仁瞻其儀相自用丕變刺史今河南尹<lb/>
裴公乆於稟奉多所信嚮由此定惠發其明誠大厯中<lb/>
尚書路冀公之為連帥也舟車旁午請居理所貞元二<lb/>
<pb n="KR4h0022_WYG_785-5a"/>
年成紀李公以侍極司憲臨長是邦勤䕶法之誠承最<lb/>
後之說大抵去三以就一捨權以趨實示不遷不染之<lb/>
性無差别次第之門常曰佛不逺人即心而證法無所<lb/>
著觸境皆如豈在多岐以泥學者故夸父喫㖃<hi>莊子作契詬</hi>
求之愈踈而金剛醍醐正在方寸於是解其結發其覆<lb/>
如利刃之破罥索甘露之洒稠林隨其義味快得善利<lb/>
者可勝道哉化緣既周趺坐報盡時貞元四年二月庚<lb/>
辰春秋八十夏臘六十前此以石門清曠之境為宴黙<lb/>
<pb n="KR4h0022_WYG_785-5b"/>
終焉之地忽謂入室弟子曰吾至二月當還爾其識之<lb/>
及是委化如合符節當夾鍾發生之候叶拘尸<hi>集作户</hi>薪<lb/>
火之期緇素㓜艾失聲望路渡涸流而法雨滂泗及山<lb/>
門而天香紛靄天人交際<hi>集作交感之際</hi>昧者不知沙門惠海<lb/>
智藏鎬英志賢智通道悟懷暉惟寛智廣崇泰惠雲等<lb/>
體服其勞心通其教以為吾師眞心<hi>集作性</hi>湛然與虚空<lb/>
俱唯是體魄化為舍利則西方之故事傳焉不可已也<lb/>
乃率籲其徒從茶毗之法珠圓玉潔煜燿盈升建兹嚴<lb/>
<pb n="KR4h0022_WYG_785-6a"/>
事衆所瞻仰至七年而功用成竭誠信故緩也徳輿徃<lb/>
因稽首粗獲擊䝉雖飛鳥在空莫知近逺而法雲覆物<lb/>
已被清凉今兹銘表之事敢拒衆多之請銘曰<lb/>
達摩心法南為曹溪頓門巍巍振㧞沉泥禪師𢎞之俾<lb/>
民不迷九江西部為一都㑹亦既戾止𤣥津横霈慈哀<lb/>
攝䕶為大法礪五滓六觸翳然相䝉直心道塲决之則<lb/>
通隨器受益各見其功眞性無方如道不竭顧兹夢幻<lb/>
示有生滅微言密用煥炳昭晰過去諸佛有修多羅心<lb/>
<pb n="KR4h0022_WYG_785-6b"/>
能悟之在一刹那何以寘哀兹窣堵波<lb/>
　　　唐杭州靈隱山天竺寺故大和和尚㙮銘<hi>并序</hi>
　　　　　　　　　　　　　　　釋皎然<lb/>
水之性不動而鑒得非夫實相之體耶維積為洪溟而<lb/>
未嘗變亦眞我自在之妙致也如來大師獨秉至教羣<lb/>
聖拱手俾寘㝠到識破堅氷之惑豈逾一念之中哉靈<lb/>
隱大師雖外精律儀而第一義諦素所長也故小子誌<lb/>
之大師生縁錢塘范氏諱守眞字堅道齊信安太守瑝<lb/>
<pb n="KR4h0022_WYG_785-7a"/>
之八葉禮既冠衆君子器之夙有丘園之期不顧𤣥纁<lb/>
之錫遂詣蘇州支硎寺圓大師受具足戒是夜眼中光<lb/>
現長一丈餘乆而方没蓋得戒之禎也後至荆府依眞<lb/>
公三年苦行尋禮天下二百餘郡聖教所至無不至焉<lb/>
無畏三藏受菩薩戒香普寂大師傳楞伽心印講起信<lb/>
宗論三十餘遍南山律鈔四十遍平等一兩小大雙機<lb/>
在我圓音未嘗異也乃發殊願誦持華嚴遂於中宵夢<lb/>
神人施珠一顆及覺惘然如來在握是嵗入五臺山轉<lb/>
<pb n="KR4h0022_WYG_785-7b"/>
華嚴經二百遍追宿心也又轉大藏經三遍廣正見也<lb/>
至開元二十六年有制舉髙行道俗請正名𨽻大林寺<lb/>
後移籍天竺徃<hi>一作住</hi>靈隱峯時大歴二年也至五年三<lb/>
月寓于龍興净土院謂左右曰夫至人乗如而來亦乗<lb/>
如而去亦其必然也而愚夫欲以長繩繫彼白日安可<lb/>
得乎吾非至人豈逃其盡以此月二十九日告終于兹<lb/>
地春秋七十一僧臘四十五其間臨壇既多度人無數<lb/>
今不復紀也顯明弟子蘇州辨秀湖州惠普道莊越州<lb/>
<pb n="KR4h0022_WYG_785-8a"/>
清江清源杭州擇隣神偃常州道進如彼鸑鷟之彩共<lb/>
集旃檀之枝江淮名僧難出其右晝之身戒亦忝門人<lb/>
幸叅四子之科獨許一時之學斯文在我何敢讓焉詞<lb/>
曰<lb/>
房星在天降為應眞好爵縻我視如埃塵既投其簪亦<lb/>
壞其服戒日纔佩禪秀乃沐四十餘夏振振盛名大江<lb/>
東南為法長城宣尼既沒微言乃絶我師云亡眞乗亦<lb/>
輟靈隱峯上春日秋天風生松柏如師在焉持教門人<lb/>
<pb n="KR4h0022_WYG_785-8b"/>
楚英吳傑儒方荀孟道比文列宿習未盡妄涕猶雪宿<lb/>
已忘<hi>一作志</hi>眞如水<hi>一作餙眞</hi>如月古之君子名書彞器大師<lb/>
不書將墜于地紀功者銘傳心者燈藏諸名山不騫不<lb/>
崩<lb/>
　　　唐蘇州開元寺律和尚墳銘<hi>并序</hi>
至人於生死一也物有之我亦有之若日月可蝕虚空<lb/>
可洿乎在至人為宅心之勝地誠瞽夫不返之瀑流哉<lb/>
於戯我法自五天揚于漢廷八俊四賢横世傑出後之<lb/>
<pb n="KR4h0022_WYG_785-9a"/>
學者聆休風企髙躅何吾師之穆其芬馥歟吾師諱某<lb/>
字某先劉氏之子漢楚王交三十一代孫烈祖某永嘉<lb/>
南遷為丞相掾四代祖逺隨東陽守顯其遺榮之跡畧<lb/>
載本枝全㧞俗之髙不書後葉蓋亦垂訓之意乎吾師<lb/>
㓜孤伯父哀字如禮名因教立孝自天生而宿植縁深<lb/>
心田欲稔因請伯父哀而捨之亊靈隱某禪師因問師<lb/>
入道之次師語曰夫爝火明乎虚以爝火之心當太虚<lb/>
之境境非心外心非境中兩不相存兩不相廢今我所<lb/>
<pb n="KR4h0022_WYG_785-9b"/>
證是爾所知曷有萬法之深淺優劣乎語畢如凉風入<lb/>
懷醒然清悟天寳四年受戒於東海大師鑒眞傳講於<lb/>
㑹稽大師曇一至徳中舉髙行𨽻名開元乾元中有詔<lb/>
天下二十五寺各定大徳七人長講戒律<hi>一作律戒</hi>吾師其<lb/>
選也頃年净土一門不愆于念嘗謂人曰昔聞西方之<lb/>
行是有相大乗此乃蓬心不直達之說何者夫出言即<lb/>
性發意皆如而一色一香無非中道泥我正念乎于時<lb/>
六十七天年三十六僧夏一十六壇塲孤制律樞正持<lb/>
<pb n="KR4h0022_WYG_785-10a"/>
僧綱自胥湖南北皆宗仰焉以建中元年六月十五日<lb/>
寂疾而逝其時有庭樹一本枝葉扶踈及吾師將亡之<lb/>
朝花正拆而遽萎條始繁而方折亦恒河水上旃檀樹<lb/>
枝榮枯之意也其年七月五日遷靈龕於武丘西寺松<lb/>
門之右嗚呼青山不歸白林長謝秋原之上萬境皆悲<lb/>
雨㝠㝠而晝隂水浼浼而東逝門人道亮道該清㑹亮<lb/>
以毗尼繼其行㑹以才學儔其賢該以詞物蹤其美三<lb/>
子之外居廊廡者充江漢焉故觀察使韋公元甫觀察<lb/>
<pb n="KR4h0022_WYG_785-10b"/>
李公栖筠今虢州刺史李公紓今御史中丞李公道昌<lb/>
林下之跡可追山隂之逰尚想懷人撫事相顧泫然□<lb/>
實䕶才曷足揄揚盛美以吾釋門之事安敢讓焉詞曰<lb/>
本師示終兮𤣥綱絶香山崩兮香海竭大地動兮旃檀<lb/>
折人天㝠兮千光滅我師出嗣兮遺教張如何斯人兮<lb/>
天不臧星既兩兮地亦霜生涯昧兮四流長捧遺言兮<lb/>
循徃跡庭無人兮月寂寂百年遐夀兮日長夕萬春上<lb/>
服兮塵已襞門前慟兮世人悲瞻影㙮兮山之垂宿百<lb/>
<pb n="KR4h0022_WYG_785-11a"/>
經兮舊路岐雲𦕈𦕈兮雨霏霏方城芥盡兮長乘移樂<lb/>
石香名兮不騫不虧<lb/>
　　　唐杭州華嚴寺大律師塔銘<hi>并序</hi>
魏晉中頴邁之士多尚出塵白足髙歩於海隅青目遐<lb/>
視於湘表千有餘祀禪律師宗吾知若人出秉伊說之<lb/>
鈞躡黄綺之躅亦躬珪之與和璞隠顯之殊乎哉律師<lb/>
其人也法諱道先俗姓褚氏踰齓出家方冠受具詣光<lb/>
州和尚學通毗尼于時夏淺徳崇壇塲屬望蓋天賚眞<lb/>
<pb n="KR4h0022_WYG_785-11b"/>
士為東南義虎雲雨慈味笙鏞道聲常持法華兼創佛<lb/>
廟洎沒身不怠也世夀七十九惠夀五十八上元庚子<lb/>
嵗秋仲月示滅于本寺是日馳陽昧昧淫雨颸颸烈風<lb/>
崇朝嘉木為折乃東土福盡之徴也俄然喜氣五色亭<lb/>
亭如蓋移晷不<hi>一有能字</hi>散徧映精廬即西方徃生之意也<lb/>
初吾師未歿其月三日質明交疾凝神視色觀身彌陀<lb/>
具相忽現師前滿庭碧花昔所未有<hi>一作覩</hi>其四日昧爽<lb/>
有異人請師謂師為和尚<hi>一作上</hi>遂開目彈指曰但發菩<lb/>
<pb n="KR4h0022_WYG_785-12a"/>
提心五之日曼陀羅華自天而雨悲夫非哲匠去世安<lb/>
至是耶門人神烈義精<hi>一作律</hi>等攝齊何仰繞㙮徒哀履<lb/>
名跡而可師書琬琰之不墜詞曰<lb/>
我法未季哲人是生眞慈在物澤灑飈清髙戒嚴身佩<lb/>
月與瓔貽訓徒張逝不可作瑞花㝠濛卿雲縈薄靈轜<lb/>
何止于此山椒寒鼯斷續影㙮蕭寥五峯諸子泣望終<lb/>
朝<lb/>
　　　唐東都奉國寺禪徳大師照公㙮銘<hi>并序</hi>
<pb n="KR4h0022_WYG_785-12b"/>
　　　　　　　　　　　　　　　白居易<lb/>
大師號神照姓張氏蜀州青城人也始出家於智凝法<lb/>
師受具戒於惠蕚律師學心法於惟忠禪師忠一名南<lb/>
印第六祖之法曾孫也大師祖達摩宗神㑹而父亊印<lb/>
其教之大㫖以如然不動為體以妙然不空為用示眞<lb/>
寂而不記<hi>集作說</hi>斷滅破計著而不壞假名師既得之揭<lb/>
以行化出蜀入洛與洛人有縁用開六壇僅三十載隨<lb/>
根說法言下多悟由是裂疑網㧞惑箭漸離我人相者<lb/>
<pb n="KR4h0022_WYG_785-13a"/>
日月有焉起正信見本覺頓發菩提心者時時有焉其<lb/>
餘退惡進善隨分而增上者不可勝紀夫如是可不謂<lb/>
煩惱病中師為醫王乎生死海中師為船師乎嗚呼病<lb/>
未盡而醫王去海方渉而船師失粤以開成三年冬十<lb/>
二月示滅於奉國寺禪院以是月遷葬於龍門山報年<lb/>
六十三僧夏四十四明年傳教主院上首弟子沙門清<lb/>
閑糾門徒合財施與服勤弟子志行等營度䘮亊卜兆<lb/>
於寳應寺荷澤祖師塔東若干歩窆而塔焉示不忘其<lb/>
<pb n="KR4h0022_WYG_785-13b"/>
本也其諸升堂入室得心要口訣者有宗實在襄復儼<lb/>
在洛道益在鎭知逺在徐曰建在晉道光在潤道威在<lb/>
潞雲眞在磁<hi>集作慈</hi>雲表在汴歸忍在越會幽齊經在蔡<lb/>
智全景𤣥紹明在秦各於一方分作佛亊咸鼔鐘鳴吼<lb/>
龍象蹴踏斯皆吾師之教力<hi>集作立</hi>也不其盛歟衆以余<lb/>
忝聞法門人結菩提之縁甚熟請於塔石序而銘曰<lb/>
伊之西北洛之南<hi>一作西</hi>東法祖法孫歸全於中舊塔㑹<lb/>
公新塔照公亦如世禮祔于本宗<lb/>
<pb n="KR4h0022_WYG_785-14a"/>
　　　楚三閭大夫屈先生祠堂銘<hi>并序</hi>
　　　　　　　　　　　　　　　王茂元<lb/>
按史記本傳及圖經先生秭歸人也姓屈名原字靈均<lb/>
一名平字正則本實楚之苗系大父瑕受屈為卿遂以<lb/>
命氏先生義特百夫文横千古其忠可以激俗其清可<lb/>
以厲貪仕楚為三閭大夫屬君懷不惠與靳尚等夷尚<lb/>
嫉原才譖漏憲令構成舋狀錮絶恩私由是忠言如風<lb/>
不入主聽險黨若鐡斥為窮人始楚與齊連衡以弱秦<lb/>
<pb n="KR4h0022_WYG_785-14b"/>
秦以商於之地六百里為河外五城以餌楚楚嗜張儀<lb/>
之紿不納先生之諫子蘭鄭袖内奰于朝虵秦豕齊外<lb/>
披封畧原為放臣王卒客死離騷始作徒冀幸君之一<lb/>
悟汨羅終赴痛皆醉而獨醒嗚呼忠在禍先功成罔貴<lb/>
洎成忠死世責何深蓋有國有家之所大病志士仁人<lb/>
之所悼歎也嗟乎先生君辱身死周旋存歿之際感慨<lb/>
今古之心宜乎上與比干夷齊携手作華胥羲軒之遊<lb/>
假靈於遺芳而因於佞幸者也安可為䑕肝蟲臂魚腴<lb/>
<pb n="KR4h0022_WYG_785-15a"/>
鼈趾而已哉元和十五年余刺建平之再<hi>一作載</hi>嵗也考<lb/>
驗圖籍則州之東偏十里而近先生舊宅之址存焉爰<lb/>
立小祠憑神土偶用表忠貞之所誕卓犖之不冺也銘<lb/>
曰<lb/>
麟出非時終困于人劔有雄鋩不用無神矯矯先生不<lb/>
緇不磷舉世皆醉抱忠沒身汨水悠悠言問其濵歸山<lb/>
髙髙獨揖清塵誕靈是所粤秭歸土義風敬承廟貌無<lb/>
睹庭而可修予期負拏死不可作余構其宇聳忠來者<lb/>
<pb n="KR4h0022_WYG_785-15b"/>
載陳清酤乞靈臧氏非愚所取已矣先生蘋誠其吐<lb/>
　　　廬山東林寺故臨壇大徳塔銘<hi>并序</hi>
　　　　　　　　　　　　　　　劉　軻<lb/>
維元和十年冬十月己亥我具夀大師歸於廬山東林<lb/>
寺既庀<hi>一作已</hi>事門弟子道深如建等以銘誌為急白<hi>一作</hi>
<hi>曰</hi>彭城劉軻軻<hi>一不疊軻字</hi>嘗執吾大師之巾錫大師行業<lb/>
徳狀轉能言之乃走其徒持事狀於山陽草堂具道其<lb/>
所以來軻既受事仰而哭且曰軻何心遽忍銘吾大師<lb/>
<pb n="KR4h0022_WYG_785-16a"/>
俄而曰我而不銘而誰為於是衘涕漣漣作石塔銘誌<lb/>
云大師諱上𢎞俗饒姓其先臨川人祖公悅<hi>一作帨</hi>父知<lb/>
恭世為南城聞<hi>一作門</hi>儒故大師自童子耳熟家訓故風<lb/>
流舉動造次必於儒者年十五脫然有方外之志遂依<lb/>
舅氏出家暨二十二嵗具戒於衡岳大圓大師大厯八<lb/>
載勑配本州景雲寺後依南昌璡律師學四分毗尼既<lb/>
覃精研究或從我駕說而通者日有百數時謂景雲且<lb/>
在無患無律貞元三年止南昌龍興寺四方風聞者塵<lb/>
<pb n="KR4h0022_WYG_785-16b"/>
至時江州峯頂寺長老法眞台州國清寺法裔荆州慶<lb/>
<hi>一作度</hi>門寺靈裕並有大名於時㑹有事於靈壇故三長<lb/>
老攝大師以臨之至四十年春九江守李公康以東林<lb/>
逺公舊社不可以無主固請住焉前後蒞事凡一十八<lb/>
㑹彼域之男女繇我而作比丘者萬有五千五百七十<lb/>
二人大師既通明大教祖述毗柰耶憲章修多羅心同<lb/>
曹溪事同南山故及我門而陞我堂者未嘗虚返我所<lb/>
以駕白牛以驅羊鹿孰謂我為小乗者乎繇是薦紳先<lb/>
<pb n="KR4h0022_WYG_785-17a"/>
生若顔魯公姜相公並願依遺民萊民舊事侍<hi>一作待</hi>大<lb/>
師於虎丘鴈門之上故游二林者謂生逺猶在將大去<lb/>
乃遺言於二三子曰吾生七十有七臘五十有六年非<lb/>
不耆臘非不髙今則去矣爾無謂吾死門人道深懷縱<lb/>
如建冲契宗一智則智明雲臯圖信行允等長號無愬<lb/>
廼相與立石塔於香爐峯下是月丙寅歸舍利于塔從<lb/>
故事也軻不得讓薦誠於銘銘曰<lb/>
塔有徳功有銘<hi>一作銘有功</hi>功可祖徳可宗宗可師師有資<lb/>
<pb n="KR4h0022_WYG_785-17b"/>
嗚呼千載而下資而後者知是塔有毗柰耶之宗師<lb/>
　　一作皆馬玕所編續廬山記<lb/>
　<lb/>
　<lb/>
　<lb/>
　<lb/>
　<lb/>
　文苑英華卷七百八十六<lb/>
</p>
<p>
</p>
  </div>
</body>
</text>
</TEI>
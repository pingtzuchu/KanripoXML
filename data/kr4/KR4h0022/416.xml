<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百十六</head>
    <p>
<pb n="KR4h0022_WYG_416-1a"/>
欽定四庫全書<lb/>
　文苑英華巻四百十六　　宋　李昉等　編<lb/>
　封爵<lb/>
　　封公<lb/>
　　　封右武威衞將軍沙吒忠義郕國公制<lb/>
　　　　　　　　　　　　　　　李　嶠<lb/>
鸞臺清邊中道前軍總管冠軍大將軍行右武威衞將<lb/>
軍上柱國賔山郡開國公沙吒忠義三韓舊族九種名<lb/>
<pb n="KR4h0022_WYG_416-1b"/>
家夙奉戎麾遂叅文衞蕃夷豕荐虜騎蜂屯頻出竒謨<lb/>
屢摧㐫黨昔臨鴈塞能覊縛馬之妖今拒狼河更翦奔<lb/>
鯨之孽勤功允著誠効克宣宜酧矢石之勞用廣山河<lb/>
之賦可封郕國公食邑三千户主者施行<lb/>
　　　封致仕唐休璟宋國公制　　蘇　頲<lb/>
門下養老乞言是謂侑禮建侯專國<hi>一作徳</hi>因而有命特<lb/>
進行前尚書僕射同中書門下三品上柱國酒泉郡開<lb/>
國公致仕唐休璟才實王佐行為物範自綜理朝綱謩<lb/>
<pb n="KR4h0022_WYG_416-2a"/>
猷揆政文武必濟義存簡冊公忠不回誠亮始終逮子<lb/>
房休事廣徳遺榮雖樂在黃金而慶逢蒼玉重其行賞<lb/>
孰若優賢宜傳帶礪益增土宇可進封宋國公食邑三<lb/>
千户餘如故主者施行<lb/>
　　　封郭䖍瓘潞國公兼食邑實封制<lb/>
　　　　　　　　　　　　　　前　人<lb/>
黃門聞鼓鞞之聲者則思夫將帥裂土茅之賦者則念<lb/>
彼勲庸右羽林軍大將軍兼安西大都䕶四鎮經畧大<lb/>
<pb n="KR4h0022_WYG_416-2b"/>
使上柱國太原郡開國公郭䖍瓘忠勇超倫智謨絶等<lb/>
决勝千里懐孺子之兵符通知四夷有老臣之戎律往<lb/>
者鎮于荒裔獨守孤城煑弩而其人益堅引弓而彼衆<lb/>
不敵故得愛子染鍔名王解辮穹廬掃地而將空沙漠<lb/>
聞風以歸附功則茂矣朕實體之宜誓河山開其井邑<lb/>
可進封潞國公食邑三千戸仍賜實封一百户餘並如<lb/>
故主者施行<lb/>
　　　封李林甫晉國公牛仙客豳國公制<lb/>
<pb n="KR4h0022_WYG_416-3a"/>
　　　　　　　　　　　　　　　孫　逖<lb/>
門下勸賞者國之端既著酬庸之典俾彰為善之制中<lb/>
書令李林甫天寳挺生鬱為良佐工部尚書同中書門<lb/>
下三品牛仙客國之名器特表忠臣能恊乃心以成大<lb/>
政亟多啟沃聞所未聞導以化源驅之仁壽遂令天下<lb/>
人盡知禁斷獄數十殆至無刑所以比跡於成康髙歩<lb/>
於文景用人多矣方獲我心况知無不為釐革庶務損<lb/>
繁取要無往不通古者褒有徳賞有功今乃法懸不用<lb/>
<pb n="KR4h0022_WYG_416-3b"/>
徳教云洽叶賛之道功則茂焉宜其增封特開井賦林<lb/>
甫可封晉國公仙客可封豳國公主者施行<lb/>
　　　張均襲封燕國公制<lb/>
門下正議大夫行尚書兵部侍郎上柱國張均傳範濟<lb/>
羙錫履承榮有搆厦之瓌材為刜鍾之利器嗣其先職<lb/>
且歴縉雲之司纉乃舊封更開去社之國可襲封燕國<lb/>
公食邑三千户主者施行<lb/>
　　封侯<lb/>
<pb n="KR4h0022_WYG_416-4a"/>
　　　劉領軍封侯詔　　　　　　沈　約<lb/>
門下南國是式事昺興周原鹿啓土義昭洪漢領軍舅<lb/>
親徳之重朝野式瞻在昔中興任推心膂哀疚𦕈然未<lb/>
堪多難允賴徽猷嗣隆寳業及釁起不虞咫尺宫禁内<lb/>
叅嘉謨外宣戎畧宻勿劬勞誠力備盡宗社克固寔倚<lb/>
髙謨無言不讐無徳不報况忠勲至戚義兼於此者乎<lb/>
宜錫圭裂壌允副僉屬可封開國縣侯食邑二千户主<lb/>
者施行<lb/>
<pb n="KR4h0022_WYG_416-4b"/>
　　　王亮等封侯詔<lb/>
門下尚書左僕射亮中領軍南鄉侯南徐州大中正瑩<lb/>
守吏部尚書志並時宗民秀徽望允集恊賛朝機彛倫<lb/>
是寄秉文經武任惟腹心方賴嘉謨克弭時難宜䟽爵<lb/>
建社與國同休亮瑩可各封一千五百户開國縣侯本<lb/>
官中正如故志封千户開國縣侯本官如故主者速施<lb/>
行<lb/>
　　　常僧景等封侯詔<lb/>
<pb n="KR4h0022_WYG_416-5a"/>
門下廬陵王中兵叅軍事宣閣將軍軍主新除右軍常<lb/>
僧景車騎江夏王叅軍事宣閣將軍新除右軍中郎將<lb/>
薛元嗣安東廬陵王叅軍事振武將軍徐元稱假寧朔<lb/>
將軍廬陵王國侍郎延明主帥殷係宗前軍將軍宣閤<lb/>
格虎隊主馬廣或氣畧强果或志識貞濟或忘家奉國<lb/>
誠著夷險方寄戎昭克清時難宜命爵啓土以奬厥勞<lb/>
可封一千户開國縣侯本官新除驅使悉如故主者施<lb/>
行<lb/>
<pb n="KR4h0022_WYG_416-5b"/>
　　　封李岫長樂縣侯制　　　　孫　逖<lb/>
門下朝議大夫守衞尉少卿上柱國清水縣開國伯李<lb/>
岫操清行潔學敏詞優克荷教忠之訓以成資敬之徳<lb/>
屬交神有慶布澤無偏賜級之榮既覃於良相推恩之<lb/>
典宜及於名卿俾增錫土之封用表傳籝之業可封長<lb/>
樂縣開國侯食邑一千户主者施行<lb/>
　　　授魏慱節度副使守左<hi>一作右</hi>司馬知府事長沙<lb/>
　　　　縣開國子羅紹威檢校司徒進封開國侯制<lb/>
<pb n="KR4h0022_WYG_416-6a"/>
　　　　　　　　　　　　　　　錢　珝<lb/>
勑王制之重列爵惟先開國之名徹侯斯貴具官某自<lb/>
河而北地濶兵賦之大實在鄴中而又以雄傑之材統<lb/>
臨有政爾以忠孝全道副貳其權嚴訓所資美譚甚逺<lb/>
不作威而人自畏能處順而事必行理戎每賛於公家<lb/>
秉禮無違於私室更廣䟽封之寵以分勸善之章勿怠<lb/>
象賢是為守貴可依前件<lb/>
　　封伯<lb/>
<pb n="KR4h0022_WYG_416-6b"/>
　　　封申希祖詔　　　　　　　沈　約<lb/>
門下持節督司州諸軍事冠軍將軍司州刺史申希祖<lb/>
志器沉隐才畧開濟在昔多難任叅心膂爰及中興忠<lb/>
款彌著契濶艱虞盡其心力逮獯獫侵斥武節飈騰殘<lb/>
㓂外殄危城獨困休庸茂績朕有嘉焉宜錫茅土以酬<lb/>
勤烈可封開國伯食邑五百户本官如故主者施行<lb/>
　　　封三舍人詔<lb/>
門下輔國將軍驍騎將軍南髙平太守兼中書通事舍<lb/>
<pb n="KR4h0022_WYG_416-7a"/>
人沈徽孚給事中驍騎將軍臨淮太守兼中書通事舍<lb/>
人王咺之寧朔將軍南濮陽太守兼中書通事舍人裴<lb/>
長穆並以素胄清才服勤禁省契濶劬勞自頃多難軍<lb/>
國務殷内叅帷幄外濟師旅忠規欵志義感朕心宜錫<lb/>
茅社同莅賞冊可封三百户開國縣伯本官郡驅使並<lb/>
如故主者速施行<lb/>
　　封子<lb/>
　　　封徐世標制<hi>一作詔</hi>
<pb n="KR4h0022_WYG_416-7b"/>
門下驍騎將軍彭城令徐世標才畧貞濟志懐義烈忠<lb/>
節内欵勲勤外著禦侮折衝任惟心膂頃姦慝潜煽危<lb/>
機驟發夷㐫弭難實有力焉宜命賞疇庸錫兹土宇可<lb/>
封開國縣子食邑三百户<lb/>
　　　封烏薄利歸義縣開國子制　李　嶠<lb/>
鸞臺左金吾衞大將軍員外置檢校源州都督烏薄利<lb/>
家近圓城任隆方岳惠洽藩部功宣朝廷扶津搆虐𡑞<lb/>
穴生氛能拒祅㐫固守臣節踰馬韓而獻冊汎鯨海而<lb/>
<pb n="KR4h0022_WYG_416-8a"/>
申䖍計議並深忠懇咸到書勞有典方隆將帥之班舉<lb/>
善不遺宜拓公侯之宇可左金吾衞大將軍員外置同<lb/>
正員仍封歸義縣開國子食邑一千户主者施行<lb/>
　　　授髙爽果州刺史安友晟寧州刺史仍封武威<lb/>
　　　　縣開國子加食邑制　　　錢　珝<lb/>
勑我思致理不欲滯人復於賦禄之間常有失勞之慮<lb/>
改張之道且就便宜勸善之章必先允當具官髙爽周<lb/>
知武經盛著臣節拳勇之力馳騁有成前以新平殄㓂<lb/>
<pb n="KR4h0022_WYG_416-8b"/>
之勲移北地頒條之政而兹之牧守且務緝綏元帥請<lb/>
留我所難奪南充善部皆曰可居雖改乗轅將聞叱馭<lb/>
具官安友晟兄友弟恭共圖富貴披堅執鋭惟狥國家<lb/>
當羣兇効逆之秋激受命忘身之氣比膺賞典亦剖郡<lb/>
符且未登車實同解印或致杜門之歎是忘盟府之書<lb/>
乃寄邊城仍加列爵爾其各宣美化如立前功必使忠<lb/>
臣兼稱循吏可依前件<lb/>
　　　授金州刺史馮行襲學校太子少保仍封長樂<lb/>
<pb n="KR4h0022_WYG_416-9a"/>
　　　　縣開國子加食邑制<lb/>
勑漢制郡國有政者皆不易其居就增其秩欲使人安<lb/>
於教化且激勵精本自凋刓皆成富庶具官馮行襲始<lb/>
用忠謀勇力披難立功每推求敵之心必能禁暴為武<lb/>
思齊良將闇合善經而負山面江金石名部燎于兵火<lb/>
毒我編氓爾則保之如家視之如子盡寛井賦恐奪農<lb/>
時耕無惰夫廪有豐食地産脩述職之貢市租給備患<lb/>
之師相里所而同欲乃遷興役徒而施勞何怨炳然之<lb/>
<pb n="KR4h0022_WYG_416-9b"/>
績觀而可論保民既重於三公開國仍昭於五等如能<lb/>
知勸當更陟明可依前件<lb/>
　　男爵<lb/>
　　　授李居壬等制　　　　　　沈　約<lb/>
門下新除太子左衞率軍貞主李居壬志識開敏器懐<lb/>
貞濟盡力禁門誠著夷險新除太子右衞率軍主潮陽<lb/>
<hi>齊書作山陽</hi>縣開國男胡松性業詳固才用果烈新除節督<lb/>
青冀二州諸軍事寧朔將軍青冀二州刺史栢和剛正<lb/>
<pb n="KR4h0022_WYG_416-10a"/>
欵率屢著勤効新除左中將軍主鴻選氣質强果秉心<lb/>
壯宣並反斾南轅以赴危難身先士卒翦此鯨鯢功勤<lb/>
碩茂宜隆賞典居壬可封一千户開國縣侯松可增封<lb/>
為七百户和可封五百户開國縣伯選可封三百户開<lb/>
國縣男新除持節刺史將軍主男並如故主者施行<lb/>
　　　封左興盛等制<lb/>
門下逆豎王敬則縱兵内侮陵斥畿甸輔國將軍叅軍<lb/>
將軍事<hi>齊書作前軍司馬</hi>左興盛直閤<hi>齊書作輔國</hi>將軍劉山陽受<lb/>
<pb n="KR4h0022_WYG_416-10b"/>
律前驅焱勇争路或衡至首斾或陷懸中麾元惡梟至<lb/>
氛梗載廓賞不踰時義𢎞前典可封開國男食邑二百<lb/>
戸并進位一階主者速施行<lb/>
　　　封劉瑨彭城縣開國男制　　李　嶠<lb/>
鸞臺朝散大夫行左肅政臺監察御史劉瑨執簡當朝<lb/>
乘軺撫俗効彰伏柱勤深攬轡堅貞之操既申於栢臺<lb/>
利建之榮宜及於茅社可封彭城縣開國男食邑三百<lb/>
户主者施行<lb/>
<pb n="KR4h0022_WYG_416-11a"/>
　　　授沙叱忠義等官爵制<lb/>
鸞臺辭第鑿門允稱鼓鼙之將列位䟽爵是為廟堂之<lb/>
賞冠軍大將軍行右威武衞將軍檢校左羽林衞上柱<lb/>
國郕國公右奉宸内供奉沙叱忠義遼東壯傑名蓋於<lb/>
狼河右武威衞將軍員外置同正員右奉宸内供奉駱<lb/>
務整薊北雄渠氣髙於龍塞並受登壇之任俱懐出閫<lb/>
之畧或輕齎絶險以應青丘之别軍或髙壘抗威以要<lb/>
黒山之潜遁兵强由筭師克在和爰清食彘之祅遂廓<lb/>
<pb n="KR4h0022_WYG_416-11b"/>
浮黿之黨操袂成市執袪<hi>一作驅</hi>盈路屈指告㨗未待於<lb/>
經年酬庸冊勲豈假於踰月宜膺剖珪之錫兼峻衘珠<lb/>
之寵忠義可行右金吾衞將軍餘如故務整可左武威<lb/>
衞將軍封盧龍縣開國男食邑三百户餘如故主者施<lb/>
行<lb/>
　　　封張嘉貞河東縣男制　　　韓　休<lb/>
門下任事而爵古之彛訓論功以封朝之通典銀青光<lb/>
禄大夫守中書令上柱國張嘉貞忠肅恭懿宣慈敏逹<lb/>
<pb n="KR4h0022_WYG_416-12a"/>
涵清明以毓徳體文武而成器自光帝載昭宣廟謨鼎<lb/>
味用和台堦増峻事君有犯而無隐奉國以公而滅私<lb/>
持其憲章式是軌度既邦教有叙亦王猷以穆頃統軍<lb/>
政則城朔方爰底其績未酬厥賞固宜命以圭社崇其<lb/>
禮物俾楚臣授邑克表寢丘之制漢道優賢更叶平津<lb/>
之美可封河東縣開國男食邑三百户主者施行<lb/>
　　　授寧州刺史髙爽檢校司徒仍封渤海縣男加<lb/>
　　　　食邑制　　　　　　　　錢　珝<lb/>
<pb n="KR4h0022_WYG_416-12b"/>
勑昔慶父去而魯難寧得臣死而晉憂弭事有所近之<lb/>
類而人有可論之功則用典為以勸來者具官髙爽魁<lb/>
傑之材好通經畧强禦之力善據邊防激將帥之雄心<lb/>
憤邦家之多事聞吾出狩來扞近郊遂驅有律之師進<lb/>
討不然之黨壓卵既潰衝㓂既<hi>一作始</hi>平忠烈可圖勲勞<lb/>
甚盛進階以數開國有章且觀得衆情無不悦於是賞<lb/>
勵之不已保則永休可依前件<lb/>
　文苑英華巻四百十六<lb/>
</p>
<p>
</p>
  </div>
</body>
</text>
</TEI>
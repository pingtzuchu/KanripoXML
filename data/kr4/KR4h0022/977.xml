<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百七十八</head>
    <p>
<pb n="KR4h0022_WYG_977-1a"/>
欽定四庫全書<lb/>
　文苑英華卷九百七十八　宋　李昉等　編<lb/>
　交舊一<lb/>
　　祭荆州刺史隂道方文一首<lb/>
　　祭處士仲長子光文一首<lb/>
　　祭劉少監文一首　　　祭郝少保文一首<lb/>
　　祭陸郪縣文一首　　　祭汾隂公文一首<lb/>
　　祭趙郎將文一首　　　祭梁宣王文一首<lb/>
<pb n="KR4h0022_WYG_977-1b"/>
　　祭魯忠王文一首　　　祭汝南王文一首<lb/>
　　祭杜學士審言文一首　祭楊盈川文一首<lb/>
　　祭王城門文一首<lb/>
　　　祭荆州刺史隂道方文　　　魏　收<lb/>
維太昌元年十二月庚申朔越十二日辛未友人鉅鹿<lb/>
魏收謹以清酌少牢之饌敬祭于荆州刺史隂君之靈<lb/>
嗚呼哀哉惟君世載不殞英聲在兹風流有属自爾𢎞<lb/>
之孝為行本忠實身基既言斯立罄禮窮詩器則清賞<lb/>
<pb n="KR4h0022_WYG_977-2a"/>
才惟英博於暢風雷蕭條丘壑顧言朝市忘懐淡薄比<lb/>
契沉冥均情寂寞徃塵守官及爾同僚塤箎合韻琴瑟<lb/>
俱調丹墀踵武清道齊鑣跡淪閑曠心共津濠乃眷平<lb/>
生相忻多趣殷勤宴喜流連辭賦溘矣不追長違世務<lb/>
詠歌徒在音徽空樹昔猶肢體與子裘裳今其徃也生<lb/>
死殊方形骸何促天地何長申兹沃酹贈以哀傷嗚呼<lb/>
哀哉<lb/>
　　　祭處士仲長子光文　　　　王　勣<lb/>
<pb n="KR4h0022_WYG_977-2b"/>
歳月日隣人王勣<hi>集作績</hi>謹以魚醴之奠敬祭仲長先生<lb/>
之靈曰明道若昧進道若退鳥飛知還龍亢必<hi>集作若</hi>悔<lb/>
嗟嗟夫子理融其内不忮不求無憎無愛古人有言微<lb/>
妙𤣥通藏用以宻飬正以蒙嗟嗟夫子允執其<hi>集作厥</hi>中<lb/>
不見其始孰知其終蕩蕩心跡<hi>集作止足</hi>悠悠黙語周覧人<lb/>
事退居河渚何去何從誰求<hi>集作棄</hi>誰與聊同聚散亦均<lb/>
寒暑大矣夫子其生若浮至矣夫子其死若休郷黨不<lb/>
懼朋友<hi>集作友朋</hi>不憂素琴猶在黄經尚留老來難<hi>集作不</hi>婚<lb/>
<pb n="KR4h0022_WYG_977-3a"/>
梁鴻難偶筵無饋奠室無箕帚嗟嗟夫子豈圖其後金<lb/>
玉滿堂莫為之守<hi>集作道為之友</hi>凡我故人素服臨旃葛巾從<lb/>
窆桐棺以遷墳不易壠坎不及泉苟無怛<hi>疑作恒</hi>化于何<lb/>
問天道性既䘮仁義鋒起祭非古也禮之為始吾從其<lb/>
俗敢告夫子清樽薄奠神其歆止<lb/>
　　　為薛令作祭劉少監文　　　楊　烱<lb/>
中書令河東薛某謹以清酌中牢之奠敬祭故少監劉<lb/>
公之靈惟此陶唐有此冀方上天祚漢人神攸賛開國<lb/>
<pb n="KR4h0022_WYG_977-3b"/>
承家枝分葉散三貂赫赫於臺省駟馬諼諼於里閈徳<lb/>
之有隣吐符兮降神家之積慶受禄兮宜君星躔可以<lb/>
衝南越都邑可以貿<hi>集作質</hi>西秦言鄭公之不死謂張衡<lb/>
之後身雍州為積髙之地初登吏部尚書即㗋舌之端<lb/>
始拜郎官見天子而題柱侍明光而握蘭入麒麟之閣<lb/>
圖書掌於河洛測璇玉之璣造化窮於制作大風積也<lb/>
方絶於雲天有力負之生悲於溝壑嗚呼哀哉言念平<lb/>
生求其友聲適我願兮共得朋從之道又吾姨也俱承<lb/>
<pb n="KR4h0022_WYG_977-4a"/>
下嫁之榮良辰美景必窮於樂事茂林修竹每叶於髙<lb/>
情援茝蘭而無愧指金石以當行誰言倐忽遽隔幽明<lb/>
人非兮地是心折兮骨驚卜日兮先逺隂靈凝兮嵗將<lb/>
晩臨平郊兮望行幰君一去兮何時返石室兮沉沉蓬<lb/>
萊山兮寂又隂蒼烟漫兮紫苔深陳絮酒兮涕沾襟嗚<lb/>
呼哀哉<lb/>
　　　詹事府官寮祭郝少保文　　前　人<lb/>
少詹事鄧𤣥機永昌令令狐恩府司直王思善楊烱主<lb/>
<pb n="KR4h0022_WYG_977-4b"/>
簿鄭行該等謹以清酌庶饈之奠敬祭太子少保郝公<lb/>
之靈若夫星象降質山川受氣以道為尊以和為貴軒<lb/>
后夢之於大澤文王卜之於清渭實馮舟檝之功<hi>集作力</hi>
必藉鹽梅之味昭昭北斗宫號文昌隠隠西掖池名鳯<lb/>
凰増萬機而恭政本定五字而對休光珥豐貂之韡韡<lb/>
識遺佩之鏘鏘懸車之歳方稱國老歩輦之榮遂居師<lb/>
保劉蕃以光禄緝訓和嶠以尚書賛道百年方享於期<lb/>
頥五福兾徴於夀考西山訪藥北壁尋經金丹不化玉<lb/>
<pb n="KR4h0022_WYG_977-5a"/>
釡何成梁木斯壊曲池坐平府庭颯而變色寮屬慘而<lb/>
相驚嗚呼哀哉𤣥機等親聞敎義夙承提奨懐徳音之<lb/>
不忘痛丹壑之長徃門舘閴寂簾帷彷像奠行潦之蘋<lb/>
蘩庶明靈之降饗嗚呼哀哉<lb/>
　　　為梓州官属祭陸郪縣文　　前　人<lb/>
維垂拱二年太嵗景戍正月壬寅朔二十二日癸亥長<lb/>
史劉某謹以清酌庻羞之奠敬祭陸明府之靈夫萬里<lb/>
之别猶使飲淚成血思徳音之㫁絶况百年之分能不<lb/>
<pb n="KR4h0022_WYG_977-5b"/>
憂心如薰想公子兮氛氲惟彼積徳挺生夫君天垂白<lb/>
氣地發黄雲江則有沱<hi>集作氾是</hi>為國之紀君傳其政愛人<lb/>
如子山則有梁鎭<hi>集作國</hi>兹一方君𢎞其道視人如傷乆<lb/>
勞于外路阻且長曽未朞月人之云亡嗚呼哀哉哀哀<lb/>
弱嗣朝暮一嗌皎皎孀妻饋乎下室蜀門如劔長安如<lb/>
日歸路何從我心如<hi>集作之</hi>疾嗚呼哀哉凡我在位羈官<lb/>
邊城共戮力兮誰言死生思其人兮造其庭恍無見兮<lb/>
寂無聲稱觴兮酹酒心折兮骨驚嗚呼哀哉<lb/>
<pb n="KR4h0022_WYG_977-6a"/>
　　　祭汾隂公文　　　　　　前　人<lb/>
維大唐光宅之元祀太嵗甲申冬十有二月戊寅朔丁<lb/>
亥御辰楊烱以柔毛清酒<hi>集作酌</hi>之奠敢昭告于故中書<lb/>
令汾隂公之靈<hi>靈字集作貴神</hi>嗚呼哀哉惟公含純徳而載誕<lb/>
兮禀元精而秀出<hi>集作特秀非</hi>備百行而立身兮半千年而<lb/>
委質属天地之貞觀兮逄聖人之得一若䕫龍稷卨之<lb/>
寅<hi>集作翊</hi>亮舜朝兮若蕭曹魏邴之謀猷漢室懸大名於<lb/>
宇宙兮立大勲於輔弼如何斯人而有斯疾曽未遐壽<lb/>
<pb n="KR4h0022_WYG_977-6b"/>
中年殯<hi>疑作殞</hi>卒嗚呼哀哉若夫家傳寳鼎地闢金溝文<lb/>
則属詞而比事兮學則八索而九丘入則東藩之上相<lb/>
兮出則南面之諸侯<hi>集作通</hi>唯盡善兮未善固雖休而勿<lb/>
休既知退而知進兮亦能剛而能柔大才則九功惟叙<lb/>
兮大智則萬物潜周崇徳廣業兮樂天知命而不憂嗚<lb/>
呼哀哉門舘虚兮寂寞嵗窮隂兮摇落備物儼兮以<hi>集作</hi>
<hi>如</hi>存光靈𦕈兮焉託垂繐帷與祖帳兮罷歌臺與舞閤<lb/>
天子惜其毗余兮羣臣思其可作嗚呼哀哉俯循兮弱<lb/>
<pb n="KR4h0022_WYG_977-7a"/>
齡叨襲兮簮纓公夕拜之時也既齒跡於渠閣公春華<lb/>
之日也又陪逰於層<hi>集作郡</hi>城恭两宫而承顧盻兮厯二<lb/>
紀而洽恩榮郭有道之青<hi>集作題</hi>目兮蔡中郎之下迎倐<lb/>
焉今古非復平生無徳不報兮願摩頂而至足有生必<lb/>
死兮空飲恨而吞聲天慘慘兮氣冥冥月窮紀兮日上<lb/>
丁籍白茅兮無咎和黍稷兮非馨嗚呼哀哉<lb/>
　　　為李緫管祭趙郎將文　　　駱賔王<lb/>
姚州道大緫管李義祭趙郎將之靈惟靈降精辰象委<lb/>
<pb n="KR4h0022_WYG_977-7b"/>
質昌期棄筆文塲早狥封侯之志彯纓武帳坐昇戎秩<lb/>
之榮属須補挻祅<hi>集作妖</hi>昆池<hi>集作明</hi>習戰應星文而動將<lb/>
奉天罰以揚威不能𢎞廟筭於五<hi>集作四</hi>戎叶神謀於九<lb/>
變致使<hi>集作令</hi>王師失律㐫狡憑陵嶲亢南臨同五谿之<lb/>
深入卭闗北阻類雙崤之不歸亭候多虞故有負於明<lb/>
代春秋責帥豈無愧於幽途悲夫任賢與能明君之事<lb/>
也陳力就列忠臣之義也郎將雖見危授命固誠節之<lb/>
有餘臨難圖<hi>集作權</hi>機何智謀之不足嗚呼哀哉義猥以<lb/>
<pb n="KR4h0022_WYG_977-8a"/>
散才謬專分閫途經夷落路踐戎塲停疲驂於九泉悲<lb/>
來有地痛遺骸於四野泣下無從蹔輟征旅之勤爰崇<lb/>
掩骼之義庶幽靈有托梧丘息入夣之䰟壯士不還薤<lb/>
露起送終之曲嗚呼哀哉九真邊徼萬里長安城危疏<lb/>
勒山峻臯蘭因原為隴即壤成棺夕隂低而平蕪晦秋<lb/>
風急而荒戌寒嗚呼哀哉異域幽埏但見新栽松柏他<lb/>
鄉古木非復舊邑枌榆感平生其若<hi>集作斯</hi>在聊申絮酒<lb/>
儻聦明之不昧式<hi>集作或</hi>薦單<hi>集作簞</hi>醪<lb/>
<pb n="KR4h0022_WYG_977-8b"/>
　　　為宗尚書祭梁宣王文　　　宋之問<lb/>
維大唐景龍元年嵗次丁未十月乙未朔四日戊戌兵<lb/>
部尚書宗楚客弟將作大匠秦客等謹以清酌庻羞之<lb/>
奠致祭于梁宣王之靈惟王神岳降靈英姿濟代在周<lb/>
錫梁社之寵翊唐有代邸之勳不謂業在必安而釁生<lb/>
非意賊臣結黨大<hi>集作奔</hi>黷宸闈逆子弄兵輊<hi>集作讒</hi>誣懿<lb/>
戚宻謀奉主惟以國家為心飛<hi>集作非</hi>祸及門飜令父子<lb/>
併命九重軫念悼舟檝之堙没百辟興嗟愴衣冠之殄<lb/>
<pb n="KR4h0022_WYG_977-9a"/>
悴楚客等早承輝眄夙忝<hi>集作奉</hi>娛逰姻屬謬接於葭莩<lb/>
兄弟竊方於鴈<hi>集作橘</hi>序叨列五等同事两朝昔以髙義<lb/>
銘心今猶徳音在耳嚴慈永徃伯季凋零友睦申於長<lb/>
昧成立冀於猶子而家不悔祸俱斃仇人<hi>集作讐</hi>入私庭<lb/>
而痛深過王門而悲極竹池舊賞㸔鴈鶩之猶歸蒿里<lb/>
新歌恨天人之永逝嗚呼哀哉九原撰日萬古營䰟士<lb/>
<hi>集作人</hi>悲髙駕帝慟津門殯<hi>疑作/殞</hi>賢輔而星圻<hi>一作折非</hi>害良<lb/>
臣而霧昏想平生之如此<hi>集作在</hi>庶髣髴於斯樽尚饗<lb/>
<pb n="KR4h0022_WYG_977-9b"/>
　　　為宗尚書兄弟祭魯忠王文　前　人<lb/>
維景龍二年嵗次戊申月日兵部尚書楚客弟將作大<lb/>
匠秦客等謹以清酌之奠敢昭告于魯忠王之靈惟王<lb/>
寳鼎因地瑶林肅<hi>某作蔽</hi>天靈資海岳質冠神仙徳潤猶<lb/>
雨機清若泉不孤大造飜摧少<hi>集作小</hi>年百身豈贖四序<lb/>
云變慈軫玉扆悲盈金殿令徳彌秀徽容難見悼前歳<lb/>
之今日共衘酸於隙電錦鸞失偶䑓鳯悲隻玳席賔空<lb/>
金郷戸閴徑不踐兮苔紫庭不逰兮草碧敢申賦於童<lb/>
<pb n="KR4h0022_WYG_977-10a"/>
𦕈痛平生之姻戚嗚呼哀哉雁池送夏馬埓迎秋露白<lb/>
天净雲低隴愁恨名王之淪枉悲促運之浮休蓄哀思<lb/>
而成泣慿聦明而致羞小山一平兮多桂樹故人雖在<lb/>
兮罷蘭逰心追徃而將絶淚横目兮<hi>集作而</hi>難收嗚呼哀<lb/>
哉尚饗<lb/>
　　　為常特進已下祭汝南王文　前　人<lb/>
維大唐景龍二年歳次戊申月日某官某等謹以清酌<lb/>
之奠祭<hi>祭字集作敢昭告</hi>于汝南王之靈相門踵徳王實挺生<lb/>
<pb n="KR4h0022_WYG_977-10b"/>
天資温克神與聦明人稱玉樹我嗣金籯芝庭欲秀桂<lb/>
林將逐惟彼鴈堂<hi>集作黨</hi>墜兹鴻陸魅奪精氣墳迷草<hi>集作</hi>
<hi>卉</hi>木漢皇纂籙周母參功夷夏<hi>集作憂</hi>昭洗幽明感通九<lb/>
䰟見日一葉随風孝極先妃丹旐前歸慈殷諸季素旐<lb/>
<hi>集作旒</hi>相次楚甿啜泣秦人下淚荆分自乆棣落無餘悲<lb/>
炎海之下制惟<hi>集作懐</hi>觀津之上書鳶忌南而跕水鴈愛<lb/>
北而随車嗚呼凡在枝戚銜恩極遍寵賁濯龍榮同化<lb/>
鷰獨傷元子𡨕寞無見玉宸下感金屋増悲珠亡祸速<lb/>
<pb n="KR4h0022_WYG_977-11a"/>
沙崩慶遲緑車為贈黄泉各<hi>集作永</hi>思官舍攸止先塋甫<lb/>
託齊國返塟随原可作靈之歸來無惑甌駱尚饗<lb/>
　　　祭杜學士審言文　　　　　前　人<lb/>
維大唐景龍二年歳次戊申月日考功員外郎宋之問<lb/>
謹以清酌之奠敬祭于故修文舘學士杜君之靈嗚呼<lb/>
位曰大<hi>集作天</hi>寳才曰天爵辭<hi>集作/鮮</hi>業備而官成名<hi>集作多</hi>
聲髙而命薄屈原不終於楚相揚雄自投於漢閣代生<lb/>
人而豈無人違代而咸若運鍾唐虞崇文寵儒國求至<lb/>
<pb n="KR4h0022_WYG_977-11b"/>
寳家獻靈珠後俊<hi>二字集作復</hi>有王楊盧駱繼之以子跡<hi>集作</hi>
<hi>躍</hi>雲衢王也<hi>集作服</hi>才参卿於西陜楊也終逺宰於東吳<lb/>
盧則哀其栖山而卧疾駱則不能保族而全軀由運然<lb/>
也莫<hi>集作聊</hi>以福夀自衞將神忌也不得華實斯俱惟靈<lb/>
昭昭度越諸子言必得俊意常通理其含潤也若和風<lb/>
欲曙摇露氣于春林其秉艶也似凉雨半晴懸日光<hi>集作</hi>
<hi>足</hi>於秋水衆轍同遵者擯落羣心不際者探擬人也不<lb/>
幸而則亡名兮可大而不死君<hi>集作靈</hi>之栖遑自昔迷方逢<lb/>
<pb n="KR4h0022_WYG_977-12a"/>
時㤗兮欲逹聞數竒兮自傷属文母之丕運應才子之<lb/>
明敭援淪秀於蘭畹侍逰仙於柏梁命以著作拜之為<lb/>
郎始翔鴛於清列旋禦魅於炎荒遺旅鴈兮超彭蠡作<lb/>
編人兮居越裳<hi>集作常</hi>殊許靖之新適憶虞飜之舊郷惟<lb/>
皇龍興冄施法度拂洗溟渤騫<hi>集作鶱</hi>翔雨露通籍於八<lb/>
舍禁門摇筆于萬年芳樹仰赤墀兮非逺謂白首兮方<lb/>
遇君病何病到此彌留藥雖<hi>集作勤</hi>餌兮寕愈針不及兮<lb/>
可憂雖則妙醫莫識實兾明神獲瘳嗚呼哀哉君<hi>集作靈下</hi>
<pb n="KR4h0022_WYG_977-12b"/>
<hi>三字同</hi>之將亡其言也善余向十旬日或冄展君感斯意<lb/>
贈言宛轉識金石之契宻悔文章之交淺命子誡妻既<lb/>
懇且辨自予<hi>集作僕也</hi>與君弱歳逰執文翰共許風露<hi>集作霞</hi>
相浥况窮海兮同竄復文房兮並入川流遽閲隙電初<lb/>
過昔乘運兮如此今造𡨕兮若何懐君疇昔<hi>集作好</hi>兮恨<lb/>
已積念君恩惠<hi>集作近惠</hi>兮情倍多道之南宅囷之東粟使<lb/>
君孤之有餘寕我家之不足籍籍流議喧喧薄俗名全<lb/>
毎困於鑠金身没誰恨其埋玉空落長松千尺詎置生<lb/>
<pb n="KR4h0022_WYG_977-13a"/>
芻一束倬彼韋公贈殷禮縟善乎崔子理感情属相識<lb/>
有素見覧<hi>集作賢</hi>増朂登君詞賦於雲䑓之上藏君齒髪<lb/>
於緱山之曲緱氏山兮山上雲秦城郊兮郊外墳孟冬<lb/>
十日兮共歸君<hi>集作送夫君</hi>君<hi>集作靈下同</hi>有靈兮聞不聞我咀<lb/>
瑶屑君知自乆坐泣焚芝遥哀畵桞闕視<hi>集作親</hi>祖載爰<lb/>
<hi>集作爱非</hi>遺<hi>集作遣非</hi>巵酒願歆悲誠將告良友尚饗<lb/>
　　　祭楊盈川文　　　　　　　前　人<lb/>
維大周某年月日西河宋某謹以清酌脯羞之奠敬祭<lb/>
<pb n="KR4h0022_WYG_977-13b"/>
于楊子之靈曰自古皆死不朽者文北河吐<hi>集作流</hi>液西<lb/>
岳生靈<hi>集作吐雲</hi>爰叶<hi>集作叶神</hi>通氣降精于君伏道孔門遊刄<lb/>
諸子精微博識黄中通理属詞比事宗經匠史玉璞金<lb/>
渾風摇雲起聞人之善若任諸已受人之恩許之以死<lb/>
惟子堅剛氣陵秋霜行不苟合言不苟㤀大君有命徴<lb/>
子文房余亦叨沗随君頡頏同趨北禁并拜東堂志事<lb/>
俱得形骸两㤀載罹寒暑貧病洛陽裘馬同弊老㓜均<lb/>
糧自君出宰南浮江海余嘗苦饑今日猶在之子妙年<lb/>
<pb n="KR4h0022_WYG_977-14a"/>
香名早傳從來金馬夙昔崇賢門庭若市翰墨如泉千<lb/>
載之後聞而凛然死而不㤀問余何傷傷余命薄益州<lb/>
零落生平<hi>集作平生</hi>之言幽顯相託痛君不嗣匪我孤諾君<lb/>
有兄弟同心異體陟岡増哀歸塟以禮旅櫬飄零于洛<lb/>
之汀我之懐矣感歎入𡨕見子之弟類子之形悼往心<lb/>
絶慰存涕盈古人有言一死一生昔子<hi>集作之</hi>徃矣追送<lb/>
傾城今子來也乃知交情惟郭是戚有崔不易來哭來<lb/>
祭哀文在席惟席可<hi>集作何</hi>依氷雪四滿家人哀哀賔徑<lb/>
<pb n="KR4h0022_WYG_977-14b"/>
微㫁今我傷悲情懃昔時子文子翰我緘我持子宅子<lb/>
兆我營我思子有神鍳我言不欺我有絮酒子其歆之<lb/>
我亦引滿儻昭神期䰟兮歸來聞余此詞<lb/>
　　　祭王城門文　　　　　　　前　人<lb/>
維長安二年嵗次月日司禮主簿宋某謹以清酌之奠<lb/>
敬祭于故宫尹丞太原王君之靈惟靈顯考抗志恬漠<lb/>
九辟奚顧一丘自樂行儀<hi>集作擬</hi>巢由言重許郭粤我先<lb/>
人比徳同道理閫探索詞源論討翰墨具存有真有草<lb/>
<pb n="KR4h0022_WYG_977-15a"/>
古人至<hi>集作之</hi>言朋友世親王氏兄弟既義<hi>集作禮</hi>且仁撫<lb/>
我則厚莫殊天倫粤我㓜䝉哀纒岵屺急難相顧若出<lb/>
諸已聞過必箴見善斯喜盛徳之後昔聞其昌之子壯<lb/>
年朱紱始光賀者在門哭者在堂慰君之兄撫君之子<lb/>
郭門祖祭平生已矣問天何言閉恨泉裏嗚呼哀哉尚<lb/>
饗<lb/>
　<lb/>
　<lb/>
<pb n="KR4h0022_WYG_977-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百七十八<lb/>
</p>
<p>
</p>
  </div>
</body>
</text>
</TEI>
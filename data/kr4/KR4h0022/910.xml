<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百十一</head>
    <p>
<pb n="KR4h0022_WYG_910-1a"/>
欽定四庫全書<lb/>
　文苑英華卷九百十一　　宋　李昉等　編<lb/>
　職官十九<hi>都督一</hi>
　　周河州都督普屯威碑一首<lb/>
　　唐并州都督尉遲恭碑一首<lb/>
　　　周上柱國宿國公河州都督普屯威神道碑銘<lb/>
　　　　<hi>并序</hi>　　　　　　　　　　庾　信<lb/>
公諱威字某河南洛陽人也舊姓辛隴西人基若水之<lb/>
<pb n="KR4h0022_WYG_910-1b"/>
源纂商邱之胄邑于大亳實定其居封于小辛乃成其<lb/>
姓是以山川被髪辛有得見事之機八封占爻辛廖有<lb/>
知人之鑒佐治以東都上將魏帝解衣武賢以西國功<lb/>
臣漢王推轂祖大汗武川太守考生河州四面總管大<lb/>
都督隴右貴臣河西鼎族公侯踵武岳牧連鑣並得聲<lb/>
振長榆名雄高柳公秉靈山岳誕載星辰結髮嶷然齠<lb/>
年成徳澄波萬頃建標千仞鋒穎既高光芒已逺青衿<lb/>
學劒既為人主所稱童子論兵即在中軍之策永熙元<lb/>
<pb n="KR4h0022_WYG_910-2a"/>
年入仕䝉授直盪都督太祖文皇帝雪舊君之恥連西<lb/>
伯之功始裂鴻溝初登函谷公擢衣沐髮杖劒轅門撤<lb/>
洗足而相迎下賔堦而顧問自此即居帳内仍為直寢<lb/>
授寧逺將軍羽林監白土縣開國伯邑五百户大統元<lb/>
年從迎大駕進爵為侯増邑三百户加冠軍將軍散騎<lb/>
常侍轉大都督公善於用兵長於撫御自攻洛陽定𢎞<lb/>
農戰河橋平沙苑冒刃衝鋒前無橫陣况以弦木六鈞<lb/>
函<graphic n="KR1608" url="https://raw.githubusercontent.com/kanripo/KR-Gaiji/master/images/KR1608.png" mimeType="image/png"/>七屬門多懸胄箭必中鞍山積器械谷糧牛馬軍<lb/>
<pb n="KR4h0022_WYG_910-2b"/>
吏計功司勲賞策授使持節銀青光禄大夫進爵為公<lb/>
増邑八百户昔者受律赤符韓信當千里治兵白帝張<lb/>
飛擬萬人皆此於今日公之謂也五年授使持節都督<lb/>
揚州諸軍事揚州刺史浮於<hi>一作于</hi>江海達于淮泗篠簜<lb/>
既敷瑶琨即序十三年授車騎大將軍儀同三司尋遷<lb/>
驃騎大將軍開府仍賜姓普屯即為官族入陪武帳出揔<lb/>
戎韜置府於陽關張<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>於瀚海故得上書於漢即用同<lb/>
宗爭長於周還無異姓十六年授鄜州諸軍事鄜州刺<lb/>
<pb n="KR4h0022_WYG_910-3a"/>
史公穎煩兩牧風政神明虎去西河梟移東郡河湄瑞<lb/>
氣特表亷平鄜祀神光偏明正直及乎魏終天禄周受<lb/>
惟新明命已遷彜倫或革周元年改授大將軍抱罕郡<lb/>
開國公増邑一千户軍中受詔非論北伐之功大將登<lb/>
壇無待東歸之策置陣太平開隂晉之道連兵廣武納<lb/>
滎陽之城校戰丹山移營白壁莫不勇冠三軍名凌五<lb/>
將保定四年授寧州揔管掌其北門既為鄭國所委捍<lb/>
其西鄙無懼秦亭之逼是以築平綱之城衞人拱手戍<lb/>
<pb n="KR4h0022_WYG_910-3b"/>
滎波之澤梁氏寒心朝廷與公有内外之親令公從戚<lb/>
里之貴乃以魏文帝女為公夫人遂得長門之左别開<lb/>
公主之園濯龍之傍便有王姬之館五年被徵入京拜<lb/>
少<hi>本傳作小</hi>司馬期於司武以公為魏絳佐於中軍以公為<lb/>
荀首豈直謂之鶉火稱之縉雲而已哉其年被使領兵<lb/>
出西凉州奉迎突厥皇后紀制<hi>疑衍</hi>裂繻來卿為君逆稱<lb/>
族而行尊君命也天和元年授柱國拜大司寇楚之柱<lb/>
國方之南火軒之司寇譬以西雲總授於公能官人也<lb/>
<pb n="KR4h0022_WYG_910-4a"/>
建徳二年授少傅四年授河州總管都督七州諸軍事<lb/>
即為河州大中正公之桑梓本於此地再為連率頻仍<lb/>
衣錦襄城龍種更及池臺桂陽仙人還歸鄉里故老親<lb/>
賔酣歌相慶安車駟馬天下榮之宣政元年授上柱國<lb/>
更加少傅配於上相即陪𤣥扈之圖居於京師實有圯<lb/>
橋之策改封宿國公食邑并前五千五百户射鴻舊圃<lb/>
舞鶴餘城既浮酸棗之河聊對淇園之竹來朝建章則<lb/>
天子降席出遊戚里則羣公下堦是以行滿天地名聞<lb/>
<pb n="KR4h0022_WYG_910-4b"/>
四海方當光輔五軍參謀七政天厲弗戒薨於所居春<lb/>
秋六十有九柳莊告殯傾社稷之臣鄭僑云亡得諸侯<lb/>
之禮詔贈某官諡某公禮也以今開皇元年七月某日<lb/>
反葬於河州金城郡之苑川鄉山行隴底地入塞原望<lb/>
積石以縁河臨崆峒而下坂𤣥甲黃腸﨑嶇亭鄣及云<lb/>
奠徹方勞榆沈若夫樹反壤也封夏屋焉終須穎川之<lb/>
碑乃見華隂之碣世子儀同永達孝性有聞居喪得禮<lb/>
嗟海變而田成懼山飛而地絶勤石墓田仍銘云爾<lb/>
<pb n="KR4h0022_WYG_910-5a"/>
少典之孫𤣥王之子貫於月金承於水降及於周公侯<lb/>
復始風俗氣候山川表裏河連積石山帶崆峒秦亭北<lb/>
上漢使西通金行氣壯地勢人雄稜稜高節凛凛踈風<lb/>
祖考藩屏濁河清渭兩地謨明雙流光貴水無别色雲<lb/>
無異氣為吏為民惟懐惟畏公之嗣世實秉英靈降神<lb/>
中嶽迴文列星鸞翔鳳顧珠角山庭臣深義本子極天<lb/>
經洛城戰陣河橋旗皷箭飲石梁劒燃銅柱並麗六麋<lb/>
俱抽雙虎玉門開羣陽關置府再為上台兩為少傅模<lb/>
<pb n="KR4h0022_WYG_910-5b"/>
範帝師經綸國步允襲峻徳欽明審諭不吝車茵誰言<lb/>
温樹天道茫昧年齡倐忽上將星開功臣鼎没九原陵<lb/>
阜三河甲卒地險龜林營危馬窟西州永别北闕長辭<lb/>
山張虚蓋野祭空帷陵原地逈松路風悲銘於碣石勒<lb/>
以貞龜<lb/>
　　　唐并州都督鄂國公尉遲恭碑<lb/>
　　　　　　　　　　　　　　　許敬宗<lb/>
蓋聞嶽靈昭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>恊其神者申甫緯象騰斌含其精者伊<lb/>
<pb n="KR4h0022_WYG_910-6a"/>
傅用調芳玉鉉増耀金符譬八柱之承天猶四溟之載<lb/>
地是以邠郊創厯㝠契非酈<hi>一作熊</hi>之兆沛野開基鬱㑹<lb/>
攀鱗之傑莫不凝徽簡策篆勲戈鼎此裂<hi>一無此字</hi>河西而<lb/>
濟美期礪嶽以疇庸若乃經啓睿圖彌綸聖業扈兵師<lb/>
於丹水夷餌石之祅渠振文策於烏江掃㧞山之巨祲<lb/>
抑揚七佐鎔鑄五臣致我后於勛華軼前修於樊灌名<lb/>
高絶代其在忠武公乎公諱恭字敬徳河南洛人<hi>唐書作翔</hi>
<hi>州善陽人</hi>也原夫玉派靈長控昌源於弱水瓊基峻逺峙層<lb/>
<pb n="KR4h0022_WYG_910-6b"/>
構於軒臺叶粹氣以擒賊威橫朔野奄崆峒而擅武跡<lb/>
跨中原亦猶江馬南浮圖基巨麗溟鯤北運激勢扶摇<lb/>
是故軒冕傳華半神州而交蔚忠良秀美曄帝里而馳<lb/>
芬與夫由余去危斥剪敦而作覇日磾受顧光珥貂而<lb/>
累華考諸聲實固不同年而語也曽祖本貞後魏中郎<lb/>
將冠軍將軍漁陽郡開國公贈中外六州諸軍事<hi>一作使</hi>
諡曰懋道粹黃中寄侔丹化襲徽章於珪瑞飛茂績於<lb/>
鐘鏞大父益都北齊左兵郎中遷金紫光禄大夫入周<lb/>
<pb n="KR4h0022_WYG_910-7a"/>
濟州諸軍事濟州刺史雕鎪杞梓黼藻人倫用匪齊鈎<lb/>
亟深微管之寄價符趙璧愈擅入秦之美考伽隋授儀<lb/>
同三司衞王記室皇朝追封常寧安公贈汾州刺史幽<lb/>
州都督材緯三端揚鑣武庫位階一命頓轡文房下調<lb/>
悲於季葉飾壤昭於昌運故知壯氣猶生貫千秋其尚<lb/>
想名臣不作瞻九原而増悼再縟部符之贈式冠封墳<lb/>
之典公鄧林抽穎崑嶠疏源非假七齡早鬱凌霜之幹<lb/>
爰滋九潤先孕聨雲之寳瞻言廣術企列㦸於髫初屬<lb/>
<pb n="KR4h0022_WYG_910-7b"/>
相傾義俯迴戈於度内雄姿岐嶷覆簣裁規沉勇潛貞<lb/>
涌泉韞量飾躬由禮檢性依仁匪衞祓於齊挑函翹誠<lb/>
於孟荀言泉河㵼應千里而無違俠氣飈騰輕百金而<lb/>
有裕加以鈐符𤣥秘劒術精微偃月疏營右澤左陵之<lb/>
勢浮雲鴈陣鵞張鶴列之竒莫不夙契靈臺暗窮神奥<lb/>
由是譽光日下聲蓋秦中而翠虬驤霧必先階於尺木<lb/>
紫鷰追風初發蹤於步武爰膺執㦸之選以効棄觚之<lb/>
節䝉授元師都督拜朝散大夫轉議正大夫加銀青光<lb/>
<pb n="KR4h0022_WYG_910-8a"/>
禄大夫大業十二年也未展雄飛載羈下列何意乎九<lb/>
苞呈瑞儷彩司晨一角効祥儔蹤警夜俄而運鍾旒冕<lb/>
<hi>疑</hi>政弛永<hi>疑</hi>衣大浸襄陵長虹貫日公迺行吟梁父希<lb/>
管晏以思齊屈跡淮隂俟蕭張而佐命皇家補傾極振<lb/>
頺綱提劒風驅援旗電掃劉武周不稽天氣寔暗人謀<lb/>
怒窮轍以抗威臨焦原而自逸公見縻昏偽迫以驅馳<lb/>
取譬辛毗甫依袁而免戾同夫馬援聊寄隗以偷全尚<lb/>
鞠醜徒據其危堞太宗俯離鳳邸親御龍韜軍次介休<lb/>
<pb n="KR4h0022_WYG_910-8b"/>
將屠偽邑早欽英畧深嘉義勇飛箭以述皇威投金以<lb/>
申同徳公鑒窮無象識照先機虚<hi>一作雪</hi>西楚之如狼陋<lb/>
張角之吠犬遽歸真主期乎定人擢授秦府統軍于時<lb/>
帝道維新王途多故瑞雞之野式静雲雷獻蜃之川未<lb/>
均霜露蕞爾凶狡久肆回邪載動神兵龔行天罰救楚<lb/>
妙筭雖獨運於冲襟授律宏規固思慿於猛將乃以公<lb/>
為行軍總管遵彼前矛<hi>一作旌旄</hi>追奔若順海乘兹破竹潰<lb/>
敵如決河積甲齊山中嶽由其咸定封屍築觀王城於<lb/>
<pb n="KR4h0022_WYG_910-9a"/>
是乂安飲至鎬京策勲居㝡所賜金帛蓋以千箱其後<lb/>
六統偏師五為總管北殱猾夏南廓滔天戮鯨鯢於洙<lb/>
泗溺驂䮽於漳滏所向風靡賞鉞彛班時外難初康内<lb/>
釁方兆春坊階亂構禍深於戾園李屏窮凶為蠧尤於<lb/>
傲象公早叅帷幕思固宗祧驟起聖懐累明大義九年<lb/>
六月二凶伏辜雖天道禍淫蓋頼君之筭也擢拜左衞<lb/>
大將軍兼太子左衞率貞觀元年授右武大將軍屯兵<lb/>
數萬咸令統領職歴二官兼司七校龍飛靜拆揔禁旅<lb/>
<pb n="KR4h0022_WYG_910-9b"/>
於瑶山馬珥臨戎肅嚴兵於錡禁於是威馳銀牓寵峻<lb/>
金吾拜上柱國呉國公食邑三千户實封一千三百户<lb/>
若遷<hi>疑</hi>黼曰<hi>疑/</hi>疏峰奄衡巫而廓鎮雷導風<hi>一作/服</hi>驅<hi>區遇</hi>
<hi>功</hi>㵼江漢以咸池餘礫涵輝明珠韜媚是稱奥壤獨擅<lb/>
雄州佇寄惟良以敷景化連帥之重僉曰爾諧貞觀四<lb/>
年授襄均鄧淅唐五州都督襄州刺史班朝驚俗載屏<lb/>
丹帷虚犴遷遶寧因赭服布中和而驛化浹旁潤以馳<lb/>
威惠澤潛通吐浪由其絶渚仁風普暢嘯谷所以浮江<lb/>
<pb n="KR4h0022_WYG_910-10a"/>
弛風牘於東臯歳儲京庾契成麟於西序家知禮讓道<lb/>
彼湘沅俗均鄒魯里稱冠蓋既洽甿謡地接股肱佇求<lb/>
人瘼八年授光禄大夫行同州刺史封建功臣改封鄂<lb/>
國公冊拜宣州刺史昔炎周裂壤榮陽茂十邑之庸有<lb/>
晉疇榮壯武峻重封之典校其優劣詎可扶輪累遷靈<lb/>
鄜夏三州都督懋兹宏徳函牧大藩控十角於星街信<lb/>
覃𤣥塞揔百城於天塹義偃朱方端委之風裭危冠而<lb/>
變俗氊裘之長棄嗚鏑以歸仁泪乎紫封流渥朱輪徒傳<lb/>
<pb n="KR4h0022_WYG_910-10b"/>
莫不情深借冦戀切留黃可謂柔逺以徳人稱遺愛者<lb/>
矣既而俯鑒忘筌景文成之茂躅深惟滿器躐太𫝊之<lb/>
高蹤漏促銅儀循良夜之不怠體安玉杖諒坦路之難<lb/>
追奏擬青規辭榮絳闕特迴天睠賜<hi>一作肆</hi>其誠請於是<lb/>
冊拜開府儀同三司禮秩加等已而從容廊廟怡暢邱<lb/>
園架巘圖蓮疏池㵼箭後堂歌吹通逸響於南隣别業<lb/>
林泉接芳隂於西第加以陶風元穆勲胄兼之里遂高<lb/>
陽門承通徳故能聨姻瑶府結慶璿枝榮亞元吉寵班<lb/>
<pb n="KR4h0022_WYG_910-11a"/>
右威清樓聳構遥通婺女之津黃閣凝扉近接天孫之<lb/>
館長筵綺合韋珠與謝玉交輝廣廡雲浮籥共摐金遞<lb/>
奏庭烏効祉燮曜槐端隟駿流年俄潛<hi>闕</hi>　嗟乎巨川<lb/>
既濟奄遷舟於夜壑高臺遽傾倐摧梁於夣奠粤以顯<lb/>
慶三年十一月二十六日遘疾薨於長安之私第春秋<lb/>
七十有四皇上情切宗臣痛深國老舉哀别次罷朝者<lb/>
累辰昔平仲云亡趨輪軫慟宣尼告逝述誄申哀未足<lb/>
方此撤懸喻斯輟祭追贈司徒詞曰飾終之典實屬於<lb/>
<pb n="KR4h0022_WYG_910-11b"/>
勲賢追逺之恩光歸於令望故開府儀同三司上柱國<lb/>
鄂國公敬徳志局標舉基宇沉奥忠義之節歴夷險而<lb/>
不渝仁勇之風雖造次而必踐迺誠申於伯府茂績展<lb/>
於行陣西漢元勲韓彭非重東京<hi>闕</hi>將呉鄧為輕著恭<lb/>
肅於軒陛馳聲猷於藩岳方隆朝寄之榮便追止足之<lb/>
分闡雄林而兼濟植高操而孤往道映千古舉光百辟<lb/>
與善俄褰殱良奄洎永言遺烈震動于心宜崇禮命式<lb/>
旌幽壤可賜<hi>疑作贈</hi>司徒使持節都督并蔚嵐代等四州<lb/>
<pb n="KR4h0022_WYG_910-12a"/>
諸軍事并州刺史餘官封竝如故所司備禮冊命給班<lb/>
劔四十人及羽葆皷吹贈絹一千五百段米粟一千五<lb/>
百石陪葬昭陵葬事所須並宜官給并賜東園祕器儀<lb/>
仗皷吹送至墓所仍送還宅并為立碑仍令鴻臚卿瑯<lb/>
琊郡開國公蕭嗣業監護光禄少卿殷令名為副使務<lb/>
從優厚稱朕意焉又下諡詔曰名以實稱事光於前典<lb/>
諡為表禮縟厚於尊言故博聞强立少傅擅文成之美<lb/>
行剛服逺冠軍膺景植之賜故開府儀同三司上柱國<lb/>
<pb n="KR4h0022_WYG_910-12b"/>
鄂國公贈司徒并州都督敬徳襟宇宏邵機神祕逺氣<lb/>
茂英果情馳義烈闡雄圖而贊業標峻節以擬功道叶<lb/>
宗臣望隆時宰愛升九命之寵宜享三尊之位福謙從<lb/>
説悼往増酸奉上危身誠許國之貞操安人和衆亦經<lb/>
邦之懿範祥式兹典錫以大名可諡忠武仍遣使持節<lb/>
備禮告柩以顯慶四年歳次己未四月丁未朔十四日<lb/>
庚申陪葬于昭陵禮也惟公資和清粹禀銳雷霆勇冠<lb/>
六軍不失獨夫之色志澄四海期於萬里之外登范車<lb/>
<pb n="KR4h0022_WYG_910-13a"/>
而繹慮撫陳室以栖情蒼璧内融負青冥其非逺白珪<lb/>
外審體黃裳而愈固藝或微而咸綜枝雖末而旁該象<lb/>
弭初彎先穿卧石魚文且擊遂引飛泉擅扛鼎而推雄<lb/>
掩䝉輪而効捷觀其事親孝事君忠居身節與士信識<lb/>
通其變逺鑒窮於未形智括其神臨事期乎不測非外<lb/>
物之攸奬咸冝體以自然運屬艱虞披荆而扶帝業功<lb/>
宣草昧借箸以沃神襟載扈升陑爰叅誓牧掩孫呉而<lb/>
高視<graphic n="KR1922" url="https://raw.githubusercontent.com/kanripo/KR-Gaiji/master/images/KR1922.png" mimeType="image/png"/>韓白以長驅是以捨代偃齊似青邱之吞夣澤<lb/>
<pb n="KR4h0022_WYG_910-13b"/>
推堅衂銳猶黄間之穿魯縞祥符捧日亮堯景而増輝<lb/>
道契從風燮虞薰而演化故能丹書誓策青社疏榮位<lb/>
兆銜諸<hi>疑</hi>資五申而統律寄深錫壤按十部以宣風年<lb/>
暨抽簪禮優執酳懸輿勝躅昭茂寵於安車納駟高門<lb/>
峻朝章於行馬斯所謂道烈可紀令終有俶者歟有子<lb/>
右領軍將軍寶林鳳羽摛姿龍媒騁逸丞相之子道懋<lb/>
傳經王公之孫望高倒屣掩八屯而効職副九列以騰<lb/>
芳履孝揚名克隆華閥顯親穆譽爰樹豐碑紀徳盧山<lb/>
<pb n="KR4h0022_WYG_910-14a"/>
載表茂陵之域題貞畢陌式分京兆之阡庶令過客披<lb/>
文立名可則故懐斯惠望拜知歸其銘曰<lb/>
商周龍躍尹望鷹揚風雲冝感鱗翮曽驤於赫皇祚禔<lb/>
禎㑹昌錫兹元弼勲烈推光茂徳初誕英徽早暢狼宿<lb/>
摛精龜文恊貺棄繻關下受符圯上祕策金韜騰猷玉<lb/>
帳貞心孤邵猛氣橫飛長戈叄捷雄㦸雙揮蛟分承影<lb/>
鴈落忘歸韜竒佇睿屈跡乘機釁起射天妖凝鬬日明<lb/>
一光啓半千秀出道契披捧功宣授律冀北先馳圖南<lb/>
<pb n="KR4h0022_WYG_910-14b"/>
載逸受脤揚威專征耀武馬陵削樹鳶方鑄柱雲卷鳴<lb/>
祠風謳嘯雨靜祲破竹銷氛玉弩戎衣式定河帶同盟<lb/>
望高四履寵峻千兵裂壤扮邑分麾抑營綱羅方邵躡<lb/>
跡良平出建隼旟入叅鳳輦名班贄玉賁光儀鉉朱户<lb/>
吟笳青門樹冕金裝甫散璇霜遽踐昔恭丹扆載奉薰<lb/>
琴今陪𤣥禭空悲穀林紛紛禮褥杳杳光沉閽桐永閟<lb/>
宰樹方深信瞻言史策逺振徽音<lb/>
　文苑英華巻九百十一<lb/>
</p>
<p>
</p>
  </div>
</body>
</text>
</TEI>
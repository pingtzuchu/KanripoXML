<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷八百六十八</head>
    <p>
<pb n="KR4h0022_WYG_867-1a"/>
欽定四庫全書<lb/>
　文苑英華卷八百六十八　宋　李昉等　編<lb/>
　釋十九<lb/>
　　杭州鹽官縣海昌院禪門大師塔碑一首<lb/>
　　彭州九隴縣再建龍興寺碑一首<lb/>
　　宣州新興縣寺碑一首<lb/>
　　魏州故禪大徳奬公塔碑一首<lb/>
　　　杭州鹽官縣海昌院禪門大師塔碑<lb/>
<pb n="KR4h0022_WYG_867-1b"/>
　　　　　　　　　　　　　　　盧簡求<lb/>
奥若大師示㓕之四月院主僧法昕萃諸門人授簡於<lb/>
簡求曰若之師深索禪悦為本宗之門人前時来謁我<lb/>
師一言有得今將以是月十七日謹䕶法噐藏於靈龕<lb/>
縁徽烈於樂石者非子而誰歟簡求於義無文字之觧<lb/>
辭不得已乃粗舉其要以備用焉師諱齊安知者謂帝<lb/>
系之英髙門之出先人因難播越故師生于海汀郡焉<lb/>
深避世榮終祕族氏尊其雅尚故亦不書在胎而夢日<lb/>
<pb n="KR4h0022_WYG_867-2a"/>
兆祥既孕而神光下燭數嵗有異僧欵門召見摩其頂<lb/>
曰鳳穴振儀龍宫藏寳紹隆之業其在斯乎及丱亟請<lb/>
出家父母呵止之師曰禄利之養止於親爾𡨕報之利<lb/>
不其逺耶珪組之榮止於家爾濟拔之利不其廣耶父<lb/>
母感悦而順聴遂依于本郡雲宗禪師雖勤榮謙黙和<lb/>
光同塵而螢月殊輝雞鶴異態矣當年受具及詣南岳<lb/>
知嚴<hi>一作知巖</hi>律師外檢律儀内照實相非修非證雅㑹真<lb/>
詮後聞南康之龔工山大寂大師随化度人慈縁幽感<lb/>
<pb n="KR4h0022_WYG_867-2b"/>
裹足振錫不日而至本師竒而悦之乃以辨恵暢其指<lb/>
歸俾於利那而登妙覺及大寂蜕去盡力送終後逰於<lb/>
他方爰𢎞於般若且曰胎卵濕化無非佛種行住作卧<lb/>
皆是道場方便随迎各安性類妙心法眼其有限乎元<lb/>
和末師春秋已逾七十而居越蕭山之法樂寺寺古製<lb/>
陋垣屋靡完補壊扶傾不克宴坐時昕於海昌放生池<lb/>
壖廢地肇葺禪居焉脩廊大殿彩壁層甍罛罶自屏鱗<lb/>
介咸若昕謙不自有延請我師慕學之徒從而至者日<lb/>
<pb n="KR4h0022_WYG_867-3a"/>
比百數迨今委化年登二紀釋子仰食信士擅施秔稌<lb/>
糗餌蔬果飴糖無精麤之分别無㓙禮之隆殺星馳阜<lb/>
積莫辨誰何非冥報勝因何以臻此師不言寒暑不下<lb/>
堂廡無留盼無傾聴如此者盖有年矣每五日開法四<lb/>
座屏氣直心示<hi>一作下</hi>體引經證心法外無言叩之即應<lb/>
不分迷悟矧勝負之機耶不有定慧矧是非之相耶與<lb/>
夫顯神通而振道業者固相逺也而又法身魁岸相好<lb/>
莊嚴眉毛紺垂顱骨圎聳望之者如仰髙華而揖滄溟<lb/>
<pb n="KR4h0022_WYG_867-3b"/>
曽不測乎髙深者也於戱徳攸天縱為傳教之法雄道<lb/>
實生知盖積習於聖位聆其風者皆曰不可思議粤以<lb/>
㑹昌壬戌嵗十二月二十一日泊然宴寂俄爾示滅先<lb/>
時而竹栢盡死至是而精彩益振爰有清響扣戸祥光<lb/>
滿室如環佩之鏗鳴若劔㦸之交射示現之相豈由於<lb/>
我哉嗟乎流禪河於法海寧有盡期詮群品于三乗同<lb/>
歸聖果今也徒瞻相妙永閟輝容橋壊𤣥津雲貍瑞日<lb/>
學徒信士哀可既乎是用追採遺言重宣教肯銘曰人<lb/>
<pb n="KR4h0022_WYG_867-4a"/>
心常靈法證常明定慧一相有無俱名於此有得自師<lb/>
歸寂<hi>一作自歸空寂</hi>近取諸身胡云不識五千尊經何限奥義<lb/>
迷者見文悟者見意見者無住指即是處醫病未除徒<lb/>
勞廻顧我行慈悲示爾蚩蚩無鑿髙原自有清池大師<lb/>
之言一一真詮不疑不怖同歸善縁<lb/>
　　　彭州九隴縣再建龍興寺碑　陳　㑹<lb/>
郡之雉東方萬楹横空屹然麗譙之欲造乎天倪者某<lb/>
名曰再建龍興之佛寺焉厥初寺號大空天授二年為<lb/>
<pb n="KR4h0022_WYG_867-4b"/>
大雲我唐開元中詔號龍興㑹昌五年廢為閒地僧俄<lb/>
巾像示㓕鐘聲絶耳樓䑓為薪吁呼表成毁哀之數者<lb/>
其實在言然而不知言者徒行咨坐歎以為吾釋門之<lb/>
大教將灰燼於今日矣殊不知流濁者攪而清籺多者<lb/>
簸而精繇是未經嵗我皇馭九土懐八荒以為我之提<lb/>
大化也無欲其一事之不得其所於我也而况釋之教<lb/>
毗我之為理者深可取焉𢎞大法則生死皆無是鎻我<lb/>
之七情也推小乗則禍福皆有是割人之衆惡也惡之<lb/>
<pb n="KR4h0022_WYG_867-5a"/>
興我刑止於殺惡之釋我刑惟其生繇由澄上流禁浮<lb/>
俗曽何以異我之理焉繇是我負扆𤣥郊而復詔天下<lb/>
使率土郡府各復其寺寺之數郡府有差釋之數男女<lb/>
一致其於夫彭為郡得復寺之二焉二之數龍興居一<lb/>
一寺度僧三十精選進<hi>一作潔</hi>行能臻不二之門者居其<lb/>
右焉開須逹之園者抑其次矣謹住持善完緝使材無<lb/>
遺用衆有所歸肩一心紹前搆不瞬目使其寺如從踊<lb/>
出者其慎選得人力焉其始也披蒿莱割榛莾重疊敗<lb/>
<pb n="KR4h0022_WYG_867-5b"/>
棟草創危梁嚴賛頌晝夜以聳其信心示因果教化以<lb/>
開其衆意既而逺近咸萃耆艾必<hi>疑作畢</hi>臻浹月疊旬資<lb/>
糧山峙嘯良工度貞木繚以周墻七百餘尺一旦<hi>二字疑作</hi>
<hi>亘</hi>以備廓間百十四然後中堂雲搆三門洞開儼八臂<lb/>
之瑞容赩丈六之金質峥嶸曤落哉餙遽宇而鳳欲狂<lb/>
飛抱危梁而蟉將抝力吁呼<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱瓌嚴固不可一二言<lb/>
之也况乎列開講宇周繪四牗東序設以聖神部五合<lb/>
沓西廂施治無畏常晬慈容然後倣以天途冩其地府<lb/>
<pb n="KR4h0022_WYG_867-6a"/>
笙鏞鐃鈸嘗聞真界之音鼎鑊砧鎚盡載酆都之苦是<lb/>
使即之者勇善望之者悛惡誠象設之多岐亦箴規之<lb/>
别户者也况創浮圖建寳刹請金口之妙典萬軸玉崇<lb/>
銘佛頂之具言講幢珠綴是知摩勝建寺豈滯有為如<lb/>
来葺門寧妨無着以是因復寺而破性相者以為空寂<lb/>
兩忘方歸真諦性相俱在未入妙塗如是則理乖圓對<lb/>
法閡影從俾迷方者盡不得出於三途溺川者何縁極<lb/>
於五衍茫茫八表盡從心猿浩浩羣生誰調意馬因知<lb/>
<pb n="KR4h0022_WYG_867-6b"/>
空寂與性相同途性相與空寂易軌非性相無以臻空<lb/>
寂非空寂無以見性相是知性相為空寂之筌蹄空寂<lb/>
因性相而超度如是則寺不得不復道不得不𢎞捨之<lb/>
不可猶四教之在躬為之則無何三乗之别載大矣哉<lb/>
釋教之復興者其於誨誘弼化不可得而名也而况彭<lb/>
門地控山河俗多獷猂邪正相軋是非堅明雖五刑具<lb/>
設誠足以攝其威而百法俱陳固可以歛其惡予剖符<lb/>
是郡星欲二周守成之下螟螣望境而他飛行化之物<lb/>
<pb n="KR4h0022_WYG_867-7a"/>
<hi>疑</hi>商旅乗風而沓至以是公多暇日因諾衆長老與鄉<lb/>
之鮐耋之請而書復寺之嵗月以廣其一二焉銘曰<lb/>
吾皇混一三教兮復建仁祠復之多少兮其數甚冝不<lb/>
屈土木兮不奪耕機吮筆紏窮兮日用不知上或以之<lb/>
為定制兮不熾不衰寺之一復兮衆知其非<lb/>
　　　宣州新興寺碑　　　　　　盧　肇<lb/>
至哉邃古已<hi>集作以</hi>来天之永錫正命者其惟帝唐乎聖<lb/>
祖神宗光啓土宇垂億萬祀克承休嘉莫不以禮樂先<lb/>
<pb n="KR4h0022_WYG_867-7b"/>
兆人以慈儉任天下仁居恵住營魄離者而其施猶存<lb/>
揭淺厲深心跡冺者而厥功亦在常善救人常善救物<lb/>
非至徳誰能<hi>二字集作其孰能</hi>普行之故鬼神受祉黎元樂康<lb/>
寳祚延洪率由此道也於是表大覺為靈根與羣生共<lb/>
有叩真空而不壊惟聖者獨知非崇夫金輪氏之教則<lb/>
焉得窮理盡性齊萬法於物我哉是以沉善惡乎洗<hi>集本</hi>
<hi>文粹並依澆</hi>妄之泉擢枝莖乎植性之囿常令學者崇餙<hi>集作</hi>
<hi>飭</hi>精廬顯有唐<hi>二本作唐堂</hi>皇亦如庠序郡國分理必付元<lb/>
<pb n="KR4h0022_WYG_867-8a"/>
臣將俾羣生㒺不開悟且夫斯干秩秩止在周邦靈宫<lb/>
彤彤唯居魯國曷有列刹映乎霄顥飛甍麗乎陽光瞻<lb/>
彼玉毫儷然金地翬軒鵰睆岫聳雲攅遍於州郡若斯<lb/>
之美與若夫宣城新興寺者㑹昌四年既毁大中二祀<lb/>
故相國太尉裴公之所立也公諱休字公美河東聞喜<lb/>
人代濟文徳洎公彌大擢進士甲第科登直言制首未<lb/>
三十由捨遺遷殿内鴻名偉望迭處清雄入奉絲綸出<lb/>
省風俗拜春官則齊驅驥騄視民部則克阜生齒至於<lb/>
<pb n="KR4h0022_WYG_867-8b"/>
調入王府貨出水衡洎渉台司亦勞厥事凡三拜㢘察<lb/>
五授莭旄孫先生有愧知兵山巨源當慙視史<hi>二本作史</hi>揆<lb/>
路既長乎百羣荆門復平乎水土公降由辛未歸以甲<lb/>
申為唐碩臣作佛大士光珉顯竹此不復書所至之邦<lb/>
必興修净行大中二年拜宣城常興名緇㑹難有設疑<lb/>
以試公者曰三界虚妄群生顛倒可<hi>二本作何</hi>有修行能觧<lb/>
纒縳孰為智慧可<hi>二本作何</hi>化凡愚胡為乎公之區區徒自<lb/>
撓耳公曰噫嘻珠玉在櫝啓之則見其珍聖賢有門行<lb/>
<pb n="KR4h0022_WYG_867-9a"/>
之則踐其閾分塗而徃惟善惡焉善惡如東西耳趣之<lb/>
不已則至其所焉在乎推心於不染馭馬於無塗也如<lb/>
是三界信真實羣生非顛倒但學者不能窒慾攘貪遺<lb/>
名去利弗捨有漏而思住<hi>二本作徃</hi>無為耳然捨之自我取<lb/>
不由人非用智慧觧彼纒縳如此則了無一物以撓吾<lb/>
真也他日門人有謂公曰敢問三界之言未立人不知<lb/>
脩行不知因果畏隂隲者不為之多介景福者不為之<lb/>
少理亂増損繋乎其時洎斯教也行乎諸華愚人畏罪<lb/>
<pb n="KR4h0022_WYG_867-9b"/>
以損其惡賢者望福以増其善増之不已則至今當盡<lb/>
善矣損之不已亦至今宜無惡矣何昏迷暴虐無减於<lb/>
秦漢之前福慧聦明不増於魏晉之後歸之者殊途輻<lb/>
凑立之者萬法雲興稽諸天下見其文求諸古莫有其<lb/>
法號為大聖作天人師是宜使吾人盡升覺路不冝使<lb/>
蚩蚩庶類由古迄今若斯爾之<hi>文粹作若斯之者也集作若斯之感</hi>設使<lb/>
<hi>集作或</hi>像法至今未行將盡堕惡道為鬼為蜮乎夫法未<lb/>
始有今而有之希聖之徒可存而知之也其由之之固<lb/>
<pb n="KR4h0022_WYG_867-10a"/>
庸非溺乎公笑謂之曰大昭肇啓法不齊<hi>二本作濟</hi>備聖人<lb/>
繼作代天為工結繩畫卦質文滋變一聖立一法生天<lb/>
道人事顯若符契夫燧人氏之未為火也則天無火星<lb/>
人無火食龜無火兆物無火災必矣少昊氏之未理金<lb/>
也則天亦<hi>二本無亦字下同</hi>無金星人亦無金用龜亦無金兆<lb/>
物亦無金災必矣及聖人攻木出火鍛石取金於是乎<lb/>
精芒主宰騰變上下則知世法時事随聖而立佛<hi>二本無此</hi>
<hi>四字</hi>聖人也考精神之原<hi>文粹作源</hi>窮性命之表作大方便護<lb/>
<pb n="KR4h0022_WYG_867-10b"/>
於羣生受之而不知盖由天道運行物以生茂皆謂自<lb/>
己孰知其然也於是問者廓然自得佛味武宗時毁寺<lb/>
而宣之新興故有崇基廣厦文甓雕甍鞠為土梗唯喬<lb/>
柯灌木森聳澗澞<hi>二本作壑</hi>祥煙翠藹<hi>二本作靄</hi>交覆巖麓耳及<lb/>
宣宗詔許立寺宣之四人相鼓以力<hi>二本作萬</hi>請先立之於<lb/>
宣郛公獨不許遂命苾蒭上首元敬謂之曰吾聞之新<lb/>
興寺大歴初有禪師巨偉南宗之上士也與北宗昭禪<lb/>
師論大慧綱明實相際於此始作此山道塲後有浩禪<lb/>
<pb n="KR4h0022_WYG_867-11a"/>
師作草堂於道場西北其旁有藻律師居之逮<hi>二本作律</hi>師<lb/>
去世間人立塔院貞元中巨偉之門人靈翹始請於太<lb/>
守合三院而為寺彼皆知慧傑出親啓山林今之立寺<lb/>
無以易此也議定郡東故有妙覺寺寺雖毁而杉檜多<lb/>
大十圍一旦有二龍鬬谷中拔大樹三十二視之皆殿<lb/>
宇之材也公嘆曰將立寺而龍抜巨樹天其有意乎遂<lb/>
用之於是霜斤沐楹玉砂瑩礎上下其響音中桑林不<lb/>
期年<hi>集作月</hi>而雲攅肆榮風摇寳鐸蟉拏六扇月照金鋪<lb/>
<pb n="KR4h0022_WYG_867-11b"/>
勝絶<hi>集作紀</hi>一源繚墻百雉繕修多羅為攝受置無盡藏<lb/>
為莊嚴<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱幽邃輪奐博敞盖江南之首出也初奉詔<lb/>
𨽻僧二<hi>文粹作三</hi>十人今其存者太半搆殿立門有軒有廡<lb/>
則律師元敬法華道延首其事編經立藏不遺句偈則<lb/>
維摩從省禪門真㑹著其功善集檀施備修房廊學于<lb/>
三時旁窺六義則金剛清越服其勤而法華遂言湼槃<lb/>
明則洎法林超度皆以禪學為宗律師道随宜春人㓜<lb/>
植浮行行<hi>二本作得是</hi>泥洦<hi>二本/作汎</hi>妙旨一日<hi>二字二本作直</hi>以披文<lb/>
<pb n="KR4h0022_WYG_867-12a"/>
相質之事造余于新安余既許之道随復言繼二十人<lb/>
者皆苦<hi>二本作善</hi>修持<hi>一作行</hi>能遺物累則有應𤣥友恭道幽<lb/>
仁寳懐賁從儉惟恭文明<hi>文粹作昉</hi>師廻師宗思静常政文<lb/>
暢𢎞暢契蒙景先法進惟勤志𢎞𤣥操與前軰又為三<lb/>
<hi>二本作二</hi>十人矣而太尉所立有殿内千佛有地蔵院有上<lb/>
方石盆院又以俸錢入膏腴之墅為地藏昌大定中之<lb/>
謀始于太尉太尉作之門人述之有作有述誰曰不然<lb/>
乃為文<hi>二本作銘</hi>曰<lb/>
<pb n="KR4h0022_WYG_867-12b"/>
奕奕新興敬亭南麓鉅搆崇基峥嶸煜煜伊昔既毁<hi>二本</hi>
<hi>作廢</hi>神愁鬼毒洎將再營<hi>二本作榮</hi>天人合福赩有逴龍其怒<lb/>
則觸助作棟楹抜此巨木雨運風移騰<hi>文粹作謄</hi>川跨陸神<lb/>
怪戮力老幼同心蚨翼飛貨龍鱗布金揭立赫奕化成<lb/>
嶔崟玉礎方丈花䑓百尋日明香到雲生寳林太尉裴<lb/>
公聳其學者𢎞以戒光甘露披灑示厥有為取彼難捨<lb/>
必有精靈扶持大厦小儒刻石有慙史野水言欲之庶<lb/>
近風雅<lb/>
<pb n="KR4h0022_WYG_867-13a"/>
　　　魏州故禪大徳奬公塔碑　　公乗億<lb/>
盖聞妙諦惟𤣥不可以一理測真詮至奥不可以諸相<lb/>
求随萬化而冺色空而不生不㓕超三界而越塵垢故<lb/>
無去無来此乃不思議者其惟西方釋迦牟尼佛之謂<lb/>
乎伏自教傳西域化被中原漢明推入夢之祥梁武顯<lb/>
施身之願語其大也外不見須彌之廣言其小内不知<lb/>
知芥子之微斯乃梵璽褒<hi>疑作䙝</hi>然代代相付肇自摩訶<lb/>
迦葉迄于師子尊者統為二十三代而後逹摩多羅降<lb/>
<pb n="KR4h0022_WYG_867-13b"/>
于漢土至能秀分之為七而後苞披葉附派别脉分其<lb/>
真宗不冺不㓕者則我大覺大師固有系焉和尚姓孔<lb/>
字存奨家本鄒魯即闕里之裔孫也乃祖乃父因官𨽻<lb/>
於薊門歴祀既深籍同編人和尚以無量刼中脩菩薩<lb/>
行及兹降世豈同凡倫當衣采之妙齡蓄披緇之大志<lb/>
未逾七嵗即悟三乗啓白所親懇求剃落遂於薊三河<lb/>
縣盤山丼泉院依止禪大徳曉方<hi>一有而字</hi>乃親承杖屨就<lb/>
侍瓶盂啓顧全身惟思半偈大中五年伏遇盧龍軍莭<lb/>
<pb n="KR4h0022_WYG_867-14a"/>
度使張公奏致<hi>疑作置</hi>壇場和尚是時戒相方具而後大<lb/>
中九年再遇侍中張公重起戒壇於涿郡請和尚以六<lb/>
踰星紀三統講筵宣金石之微言示玉毫之真相三千<lb/>
大千之世界靡不瞻依十一十二之因縁竟無凝滯禪<lb/>
大徳𤣥公者即臨濟之大師也和尚一申禮謁得奉指<lb/>
歸傳黄蘖之真筌授白雲之秘訣所謂醍醐味爽乍灌<lb/>
頂以皆醒薝蔔花香纔經手而分馥一旦旋辭舊刹願<lb/>
歴諸方西自京華南經水國至於攀蘿冐險踏石眠雲<lb/>
<pb n="KR4h0022_WYG_867-14b"/>
經吴㑹興廢之都盡梁武莊嚴之地無不追窮聖跡探<lb/>
討禪宗後過鍾陵伏遇仰山大師方開法宇大啓禪扃<lb/>
赴地主之邀迎<hi>即違言疑相公</hi>㑹天人之供施而陳奥義衆莫<lb/>
能分和尚立以剖之如刀觧物仰山目眙擊指稱歎再<lb/>
三遽聞臨濟大師已受滿相蔣公之請纔凝省侍飛錫<lb/>
而遽及中條尋獲叅随致林<hi>疑作置柸</hi>而將渡白馬當道先<lb/>
太尉中令何公専發使人迎請臨濟大師和尚翼從一<lb/>
行不信宿而至於府下而乃止於觀音寺江西禪院而<lb/>
<pb n="KR4h0022_WYG_867-15a"/>
得簮裾繼踵道俗連肩曽未期年是至遷化斯盖和尚<lb/>
服勤道至展敬情深無乖靈堵之儀克盡茶毗之禮云<lb/>
乾符二年有幽州莭度押兩蕃副使檢校秘書兼御史<lb/>
中丞賜紫金魚袋董廓及幽州臨壇律大徳沙門僧惟<lb/>
信并涿州石經寺監寺律大徳𢎞嶼等咸欲指陳盤嶺<lb/>
祈請北歸和尚欲狗群情將之薊部晨請衙庭啓述行<lb/>
邁先時中丞韓公之叔曰賛中遽聞告去撫掌大驚廼<lb/>
曰南北兩地有何異也魏人何薄燕人何厚如来之敬<lb/>
<pb n="KR4h0022_WYG_867-15b"/>
豈如是耶和尚辭不獲已許立精舎韓公之叔常侍及<lb/>
諸檀信鳩集財貨卜得勝槩在於南甎門外通衢之左<lb/>
成是院也有如化成松柟將把椇俱来文石與碔砆荐<lb/>
至重廊復道竹翠松青四户八牎風輕月朗和尚樂兹<lb/>
幽致用化羣迷開觧脫門演無量法能使天花散地水<lb/>
月澄空常與四衆天人皆臻法要六州士庶盡結勝因<lb/>
豈謂一念俱尸奄從物化斯乃文徳元年七月十二日<lb/>
也享齡五十九僧臘四十一有親信弟子藏暉<hi>一作暐</hi>行<lb/>
<pb n="KR4h0022_WYG_867-16a"/>
簡一以主䘮一以傳法大徳奉先師之遺命於龍紀元<lb/>
年八月二十二日於本院焚我真身用觀法相闔城禪<lb/>
律繼踵争来四逹簮裾連肩悉至於是幡花蔽日螺嗔<lb/>
喧天火纔發而雲自愁薪不加而風助勢三日三夜號<lb/>
禮如斯於香燼之中得舎利一千餘粒諸寺大徳各各<lb/>
作禮請分供養於戱雪㲲如故其儀宛然捧一履以徒<lb/>
悲仰䨇林而莫見遂建塔于府南貴鄉縣薰風里附於<lb/>
先師之塔志也憶到職之初曽獲瞻禮法主大徳藏暉<lb/>
<pb n="KR4h0022_WYG_867-16b"/>
不以億才業庸淺具聞於我公相請撰斯文億秉筆惕<lb/>
然得盡蕪鄙銘曰<lb/>
傳如来教厥惟大雄百千刼外方丈室中慈悲是念色<lb/>
相空端然不動豈染塵䝉<hi>其一</hi>矯跡三界安心四禪身雖<lb/>
是<graphic n="KR1421" url="https://raw.githubusercontent.com/kanripo/KR-Gaiji/master/images/KR1421.png" mimeType="image/png"/>道本無邉璞内有玉火中生蓮傳法何處随其有<lb/>
縁<hi>其二</hi>越絶攴道匡廬逺公髙情逺致跡異心同既離邪<lb/>
縳肯處凡籠松軒竹徑空悲夜風<hi>其三</hi>我性不動我心就<lb/>
燃果得舎利粒粒珠圓幡花艶閃螺嗅交連唱偈作禮<lb/>
<pb n="KR4h0022_WYG_867-17a"/>
聲徹梵天<hi>其四</hi>寳刹新建招提舊蹤蓮芳不見䓤嶺誰逢<lb/>
響亮朝磬清泠夜鐘歴千萬祀傳我禪宗<hi>其五</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_867-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百六十八<lb/>
</p>
<p>
</p>
  </div>
</body>
</text>
</TEI>
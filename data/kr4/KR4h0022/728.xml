<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百二十九</head>
    <p>
<pb n="KR4h0022_WYG_728-1a"/>
欽定四庫全書<lb/>
　文苑英華巻七百二十九　宋　李昉等　編<lb/>
　餞送十二<lb/>
　　送從舅泳入京序一首<lb/>
　　送三從弟長孺擢第後歸徐州覲省序一首<lb/>
　　送再從弟少清赴潤州叅軍序一首<lb/>
　　送從兄頴遊江西序一首<lb/>
　　送從兄立赴崑山主簿序一首<lb/>
<pb n="KR4h0022_WYG_728-1b"/>
　　送從叔赴任鄱陽序一首<lb/>
　　送三從弟况赴義興尉序一首<lb/>
　　送𤣥上人歸天竺寺序一首<lb/>
　　送道依闍黎歸婺州序一首<lb/>
　　送靈澈上人廬山廻歸沃州序一首<lb/>
　　送渾淪先生遊南岳序一首<lb/>
　　送從兄南仲登科後歸汝州舊居序一首<lb/>
　　送鈕秀才謁信州陸員外便赴舉序一首<lb/>
<pb n="KR4h0022_WYG_728-2a"/>
　　送獨孤孝亷應舉序一首<lb/>
　　送興平鄭少府歸上都覲省序一首<lb/>
　　送巴東林明府之任序一首<lb/>
　　送鹽山林少府之任序一首<lb/>
　　送常熟許少府之任序一首<lb/>
　　送建上人訪尋陽司業後詣涇原劉行軍序一首<lb/>
　　送元和上人徃五䑓山序一首<lb/>
　　送李孝亷及第東歸序一首<lb/>
<pb n="KR4h0022_WYG_728-2b"/>
　　送洪孺卿赴鄉舉序一首<lb/>
　　送族叔行元落第歸廣陵序一首<lb/>
　　送薛大信歸臨晉序一首<lb/>
　　　送從舅泳入京序　　　　　權徳輿<lb/>
從舅詞甚茂行甚修嘗見其縁情百餘篇得騷楚之遺<lb/>
韻故江南煙翠多在其<hi>集作句</hi>中蓬累江湖坎壈終嵗而<lb/>
衣不襲突不黔彼乘堅驅良㓕沒於康莊者復何人哉<lb/>
繇從舅而言可以言命冬十一月方以大袂單衣挈書<lb/>
<pb n="KR4h0022_WYG_728-3a"/>
笈西遊且見訪曰予不試乆矣道不可以終寠今將遊<lb/>
上京抵名卿以决出處其可乎哉徳輿曰時有通塞道<lb/>
有顯晦審時行道惟賢者能之今王度清夷紀律昭明<lb/>
宴安迷邦是為大謬是舉也得審時行道之宜矣又何<lb/>
敢規<lb/>
　　　送三從弟長孺擢第後歸徐州覲省序<lb/>
　　　　　　　　　　　　　　　前　人<lb/>
吾嘗思天下之理必求其端於士行博厚人文昭明則<lb/>
<pb n="KR4h0022_WYG_728-3b"/>
理道從之孤卿大夫皆繇士而進得不謹於初以自重<lb/>
耶然則鏌干之刃騄驥之歩百錬千里必俟知者此長<lb/>
孺所有獲進於左君之門也左君嘗貳六官之半復以<lb/>
綱轄再臨儀曹銛鋒絶足於是乎得且爾齠嵗<hi>集作年</hi>秀<lb/>
發好學不遷迨乎弱冠餘勇可賈脩詞體物講貫習復<lb/>
發鏃<hi>集作功</hi>中的觀者偉之夫毎嵗登名者四方之人皆<lb/>
属耳目以評其當否不可誣也若爾之敬遜務時敏沛<lb/>
然得之異時逺至如在歩武矣吾與長孺曽王父在永<lb/>
<pb n="KR4h0022_WYG_728-4a"/>
崇開耀<hi>集作輝非</hi>之間繼以賢能之書來獻于王庭徳名家<lb/>
法華蕚相輝暨吾早嵗亦將砥礪充賦而先友過聽遽<lb/>
以名聞蓬茅之中未筮而仕既而中外族姻有以前心<lb/>
見勉者吾以為雖冗員觧巾亦君所命也豈可更名越<lb/>
禮以孟晉求售耶循性所安遊寓湖海或辱賔召亦嘗<lb/>
從之頃嵗以禮官徴在闕下因縁朝奬忝冐清近既非<lb/>
所宜居常缺然嵗時易過道義難就視爾之年猶前日<lb/>
耳毎思孔孟不惑不動心之言以為元龜而未能也然<lb/>
<pb n="KR4h0022_WYG_728-4b"/>
則舉於鄉者士君子之本爾能聿脩其慰如何叔父以<lb/>
廷尉評典城于蘄<hi>集作豊</hi>里有課最家有教義駕言歸寧<lb/>
拜慶上堂青純被體桂枝在手服名教者相賀况吾之<lb/>
心耶宗門單尠羣從<hi>集作從弟</hi>之登<hi>集無登字</hi>仕次者不十數軰<lb/>
相愛以誠惜别為甚因爾之文藝徴吾之出處故詞雖<lb/>
繁而不能已也噫風水之積厚也方可以負大舟大翼<lb/>
爾其勉之<hi>集有其字</hi>餘則節食<hi>集作良㑹</hi>慎夏寓書而已十四年<lb/>
四月從曽祖兄徳輿叙<lb/>
<pb n="KR4h0022_WYG_728-5a"/>
　　　送再從弟少清赴潤州叅軍序<lb/>
今年羣從之調試於天官春官者以十數興亷舉秀既<lb/>
有其人而少清以經明觧巾叅南徐州軍事其伯氏掾<lb/>
周衛叔氏簿郟城代耕話别徴詩導志夫千里足下九<lb/>
江濫觴致逺就深在乎不已况爾文敏脩㓗澡身立誠<lb/>
康莊渤澥吾見其徃至如鮑昭之詞律孟嘉之風流又<lb/>
其次也想自丱嵗僑居是邦趨朝七年束<hi>一作榮</hi>以紳珮<lb/>
烟霞井田如在目前舉白祭軷離憂加等尚書公以政<lb/>
<pb n="KR4h0022_WYG_728-5b"/>
成事簡鎮安一方幕庭婉婉多我之執爾其敬恭以事<lb/>
長者求為可知闇然日彰嚮吾所謂不已之道在此而<lb/>
已十三年三<hi>集作二</hi>月醉後序<lb/>
　　　送從兄頴遊江西序<lb/>
昔安丘敬公以王佐之才而運丁符氏故經綸大畧堙<lb/>
阨不振如其乘時行道可以財成家邦豈止於相區區<lb/>
前秦與王景略齊名而巳時軋道塞從古以然徳輿與<lb/>
兄實承安丘之遺烈其後枝流以食舊徳故兄能踐中<lb/>
<pb n="KR4h0022_WYG_728-6a"/>
行蹈貞厲守師氏之訓脩君子之詞慤静而用晦誠謙<lb/>
以居約者向二十年衮衣大帶名未登於王府方以一<lb/>
葦為航遊江湖間今將省家於上饒順流於潯陽羈旅<lb/>
之中未始以進趣為念鄙則不敏粗為哲兄言之自十<lb/>
數年間戎車居天下之半故純白清静之士多欝而不<lb/>
發其或倚佳名<hi>集作兵</hi>席世<hi>集作勢</hi>卿以取貴富者皆朝為<lb/>
屠沽夕拖章組風波變化以萬萬計其次或雜與諸生<lb/>
之徒冠柱後惠文持從事使者之檄溢於府寺諠於傳<lb/>
<pb n="KR4h0022_WYG_728-6b"/>
置風流不還聲實相逺然則得喪本不足以滑曠士之<lb/>
慮又况今之得喪耶先師曰知足者不以羡自累行脩<lb/>
於内者無位而不怍此二者可以書紳而三復也鄙夫<lb/>
所獻者如斯己矣如其地理所歴與煙霜之候皆備於<lb/>
詩人之思此略而不書<lb/>
　　　送從兄立赴崑山主簿序<lb/>
士君子筮仕之門有以代徳庥廕而奉清廟齋祠者及<lb/>
夫試吏就禄與秀才孝亷郎等盖以舊服流慶後昆宜<lb/>
<pb n="KR4h0022_WYG_728-7a"/>
之其於奬人為善之義深矣從兄承舄奕簮纓之後荷<lb/>
葳㽔文誼之訓敏於學行而薄於宦名乃今調於天官<lb/>
署崑山主簿以姑胥之通邑士衡之佳句僑舊耕種<hi>集作</hi>
<hi>植</hi>多依是間上有良二千石為東諸侯表率其飾躬敬<lb/>
事夙夜勤敏推輪積水或在茲乎從弟中書舍人徳輿<lb/>
序其所繇俾群從偕賦<lb/>
　　　奉送從叔赴任鄱陽序<lb/>
叔父端懿誠厚退然自牧博洽前載不以沽名待價為<lb/>
<pb n="KR4h0022_WYG_728-7b"/>
心徳輿覊丱時伏見從叔義興君户部君送别二序自<lb/>
前秦安丘敬公至周千金恭公而下徳善功烈辨其昭<lb/>
穆叔父承千金廣川清水三葉紹封之慶其素履淑行<lb/>
二叔父實詳言之爾來三十餘嵗矣服義日茂用晦如<lb/>
初以仁愛任恤復趨選部銅章列城得之不勤昔季路<lb/>
宓不齊理蒲與單父為孔門上第𢎞之在人仁逺乎哉<lb/>
况畨君故地理通下邑其壤沃其境清惠和簡亷可以<lb/>
游刃異日九江之西上百里課第於有司者其在叔父<lb/>
<pb n="KR4h0022_WYG_728-8a"/>
乎佐酒霑醉歌詩為禮有命曰爾宜序謹序<lb/>
　　　送三從弟况赴義興尉序<lb/>
漢廷諸公皆附經術而施政事故其有猷有為不疚不<lb/>
懼若况者嘗理左右史記事記言之經傳謩訓居有司<lb/>
藉奏中乃令叅調署吏以養以仕言顧於行行本於經<lb/>
脩性勤身而禄在其中矣夫學者病口𨽻其言而心不<lb/>
能通故吾三年第經明者三百餘士而知類通逹者徃<lb/>
徃有焉嘗與賢諸侯河東柳敬叔吴郡陸伯冲寓書徃<lb/>
<pb n="KR4h0022_WYG_728-8b"/>
復論取士之道二君子言之頗詳若况之所履其吾與<lb/>
二君子之所欲求也豈無多文之富耶而况不耀豈無<lb/>
趣揵之敏耶而况不為盖質素者受采必固平夷者遵<lb/>
道必逺况之志其在是乎吾與况也行以五綵衣裳視<lb/>
朝夕膳裘褐初觧綬黄甚新彼陽羡有佳山水玉潭東<lb/>
舍溪南岳洞靈仁祠僊觀邑子郷尊窮年勝賞筮仕於<lb/>
斯其樂如何有以賀義方之慶輕少别之戚伯仲羣從<lb/>
類其詩文亦命小子<graphic n="KR2011" url="https://raw.githubusercontent.com/kanripo/KR-Gaiji/master/images/KR2011.png" mimeType="image/png"/>繫<hi>集作繁非</hi>於編末時皇帝御極甲<lb/>
<pb n="KR4h0022_WYG_728-9a"/>
子赦令之後一月也<lb/>
　　　送𤣥上人歸天竺寺序<lb/>
度門之教根於空寂因修以取證階有以及無不踐精<lb/>
深之習而悟虛無之理者未之有也未得為得則其病<lb/>
歟僕乆味斯法思與言者既而得𤣥禪師師早誦大乘<lb/>
經各<hi>集作㣲言</hi>數萬言晩得觀門之學今則色空如一哀樂<lb/>
不入矣桑門之患有二焉未得之患為外見所雜既得<lb/>
之患為内見所縳今𤣥公翛然於二見之間<hi>集作門</hi>不内<lb/>
<pb n="KR4h0022_WYG_728-9b"/>
不外𡨕夫至妙身戒心惠合於無倪且以勾吳有山水<lb/>
之絶境天竺又經行之静界振錫而徃其心浩然盖隨<lb/>
縁生興觸物成化而不為外塵所引也幅巾男子權德<lb/>
輿稽首<lb/>
　　　送道依闍黎歸婺州序<lb/>
予與惠公游十年而惠公以其徒依公見訪靄然之和<lb/>
發於眉宇得其道者不待言說予嘗欲黜健羡遺名聲<lb/>
不使塵機世相滑湣靈府故毎隨縉紳士則神怠與依<lb/>
<pb n="KR4h0022_WYG_728-10a"/>
惠游則性勝盖循分而動亦境所由然上人以東陽為<lb/>
山水佳地且生約二徳昔所游踐况雲洩石室花發桃<lb/>
巖是二精舎為東南甲乙乃振緇錫泛然而行道機法<lb/>
樂盡在是矣如僕者方牽攣世教未得與師為方外之<lb/>
遊遐情幽賞期一二偈䟽<lb/>
　　　送靈澈上人廬山廻歸沃州序<lb/>
昔廬山逺公鍾山約公皆以文章廣心地用賛後學俾<lb/>
學者乘理以詣因言而悟得非𤣥津之一𣲖乎吳興長<lb/>
<pb n="KR4h0022_WYG_728-10b"/>
老晝公掇六義之精英首冠方外入其室者有沃洲<hi>集作</hi>
<hi>州通用</hi>靈澈上人上人心𡨕空無而跡寄文字故語甚夷<lb/>
易如不出常境而諸生思慮終不可至其變也如風松<lb/>
相韻氷玉相叩層峯千仭下有金碧聳鄙夫之目初不<lb/>
敢眡三復則淡然天和晦於其中故睹其容覧其詞者<lb/>
知其心不待境静而静况㑹稽山水自古絶勝東晉逸<lb/>
民多遺身世於此夏五月上人自鑪峯言旋復于是邦<lb/>
予知夫拂方袍坐輕舟泝沿鏡中静得佳句然後深入<lb/>
<pb n="KR4h0022_WYG_728-11a"/>
空寂萬慮洗然則嚮之境物又其稊稗也鄙人方景慕<lb/>
<hi>集作行</hi>企尚之不暇焉<hi>集作惡</hi>敢以離羣為歎<lb/>
　　　送渾淪先生逰南岳序　　　李　逺<lb/>
予丱嵗時遇渾淪於荆溪徒見其山中<hi>疑衍</hi>巾羽衣有𤣥<lb/>
古之貌瞻敬不暇未遑問道倐然一别俄六七年今茲<lb/>
獻春相訪于練湖之濵藥囊葵杖就舘於我參希夷之<lb/>
㫖折萬物之理皆發於全樸𡨕于大道<hi>集作通</hi>非夫人之<lb/>
為道道烏乎在嘗以郭氏注莊生之書失於脗合萬物<lb/>
<pb n="KR4h0022_WYG_728-11b"/>
物無不適然則桀鷔饕戾無非逐性使後學者懵然不<lb/>
知所奉因自爲注觧并作三十三篇指要佳言精理特<lb/>
出古人之右矣夫然者睹其容則鄙恡無自入聞其言<lb/>
則和易浹於内兩忘所得得之至也既而振拂屨杖超<lb/>
<hi>集作冷</hi>然逺逰浮洞庭陟廬阜然後揮手人世南登衡山<lb/>
將長徃而不返耶或蹔遊人間而不可得見之耶予風<lb/>
波之人未脫世累得以愚薄自全静每造適今日之别<lb/>
在於忘言<lb/>
<pb n="KR4h0022_WYG_728-12a"/>
　　　送從兄南仲登科後歸汝州舊居序<lb/>
　　　　　　　　　　　　　　　前　人<lb/>
古者採詩以辯志升歌以發徳繫於時風播為樂章有<lb/>
不類者君子羞之今兄能泝其末流詠于深源志之所<lb/>
之不遷於物以為洙泗弟子起予者商而又嘉囬之屢<lb/>
空鄙賜之屢中故帶經食力耕於汝山之下環堵蓬茨<lb/>
若廕華榱逸韻麗藻鏘然在聴去嵗臨汝守首賢能之<lb/>
書貢于儀曹瞻言正鵠審固則獲前此亦嘗失之矣退<lb/>
<pb n="KR4h0022_WYG_728-12b"/>
實無愠羸而不囂盖能反諸巳而巳且用亷賈之道故<lb/>
也今將抵洛郊歴平陽與賢諸侯交歡假道然後自洛<lb/>
之汝燕居中林磅礴古昔務居逺大鶯出幽谷鵬擊南<lb/>
溟將與羣從叔季復修異日之賀豈止於今耶南宫郎<lb/>
有雅知兄者且與徳輿為僚徴詩貺别以附其志謹序<lb/>
　　　送鈕秀才謁信州陸員外便赴舉序<lb/>
　　　　　　　　　　　　　　　前　人<lb/>
清旭燕居有秀才鈕氏以儒者衣冠訪我於衡門之下<lb/>
<pb n="KR4h0022_WYG_728-13a"/>
用文一軸與刺偕至訪其行也則曰將抵賢二千石陸<lb/>
上饒然後自江而西射䇿上國且上饒以偉詞邁氣待<lb/>
東南之士士至必循分加禮繇是褒衣之徒耻不登其<lb/>
門故殿中韓侍御亢直工為直詞嘗貺若以序故臨海<lb/>
守李君子從父户部皆以文義風騷為師友又貺若以<lb/>
詩矧夫植文行於内親仁賢於外強學不倦㓗巳以進<lb/>
今茲行也以桂林一枝為已任豈虚也哉辱徴不腆是<lb/>
用詞逹<lb/>
<pb n="KR4h0022_WYG_728-13b"/>
　　　送獨孤孝亷應舉序<lb/>
取士以孝秀二科古道也家有賢者時論多之君子之<lb/>
羣從皆以文藻射䇿或致位郎署今孝亷又以温凊之<lb/>
餘力行居業業茂行脩西逰太學吾子當<hi>集作知天</hi>上第之<lb/>
後衣春服吟舞雩東還南徐拜慶堂下粲粲門子經術<lb/>
發身古人有俯拾地芥之說斯濫觴矣<lb/>
　　　送興平鄭少府歸上都覲省序　穆　員<lb/>
凡我東周之逰誰非君子之門吏子之至也惠羣公之<lb/>
<pb n="KR4h0022_WYG_728-14a"/>
思且惜其去之速子有别墅我為甘棠富清溪翠竹豐<lb/>
流鸎宻樹比而遐幽而曠羙而不華野而不陋用厥羣<lb/>
勝甲於東溪四月之節其芳始茂葉成清隂花結朱實<lb/>
中林摧籜碧玉呈鮮麥風之秋與輕暑偕至二三子春<lb/>
醪夏服於是乎宜之陟則在庭降則在舟湍冷竹韻合<lb/>
如簫管時有山鳥雜乎其間羣籟同音俱以留客而嚴<lb/>
城暮日與林泉意殊奪我當歡趣子命駕諸公以為他<lb/>
日過庭之問<hi>一作間</hi>次詩禮者其惟吾黨與東溪乎屬事<lb/>
<pb n="KR4h0022_WYG_728-14b"/>
徴詞實假㑹文之友况吾子以言以立可乆可大作者<lb/>
之意不惟系召南之什宜用緇衣之美副焉<lb/>
　　　送巴東林明府之任序　　　歐陽詹<lb/>
國以人為本縣令親人之親者茍有命授無非慎擇今<lb/>
年執政又加精選自吏曹銓擬仕<hi>集作枉</hi>而退下者十之<lb/>
五六濟南林公以始仕之調發硎之刄請宰一邑天官<lb/>
劇巴東也而使為之平衡無疑鈞軸不轉非輕重質噐<lb/>
目以昭如則安可於其難而易若此觧褐結綬當時之<lb/>
<pb n="KR4h0022_WYG_728-15a"/>
盛既受牒恭命而南征<hi>集作濟南</hi>公與予郷而且故㓜而知<lb/>
公行先郷曲譽是通閭井之意術以經明<hi>集作明經</hi>升實操<lb/>
教化之本今有社稷有民人則弓矢入養叔之手徽絃<lb/>
在師曠之膝何㣲之不中何妙之不盡去矣無使朱邑<lb/>
魯恭專美<hi>集作何</hi>是官其餘則巫峽峨峨岷江湯湯水天<lb/>
下清山天下秀逰盤貴境為池為墉退公暇而<hi>集作多暇</hi>為<lb/>
我廽睇<lb/>
　　　送鹽山林少府之任序<lb/>
<pb n="KR4h0022_WYG_728-15b"/>
新授鹽山尉孝亷郎濟南林君脂轄東轅蒞官也鹽山<lb/>
滄州之屬邑也滄州戎狄接境<hi>集作際</hi>之地國家虞守之<lb/>
㑹東南居恃力之卒西北有矜功之衆從事之劇惟天<lb/>
下先若非機足應權逹能通變則不之與也公以二善<lb/>
而時與之夫騏驥未馳知有致逺之能<hi>集作力</hi>干將未割<lb/>
知有剸堅之功堂堂林君不假曽試<hi>集作假道試使</hi>嶧桐嶰竹<lb/>
必中音律勉以能事為邦之光禄者所以食人為國俸<lb/>
者所以表<hi>集作衣</hi>人賛時予尚知之而君豈不知之苟知<lb/>
<pb n="KR4h0022_WYG_728-16a"/>
之何徃而不利<lb/>
　　　送常熟許少府之任序<lb/>
始入仕一有縣尉或中或上或𦂳銓衡評才若地稱而<lb/>
命之至於𦂳無得幸而處而𦂳中之羙者尤難以人今<lb/>
年孝亷郎髙陽許君授常熟尉者實𦂳中之美君十三<lb/>
舉明經十六登第後三舉進士皆屈於命去冬以前明<lb/>
經從常調䕃資貴中之乙判居等外之甲既才且地擢<lb/>
以是官夏四月隨牒之官<hi>四字集作隨之官之牒</hi>玉貌青春芬芳<lb/>
<pb n="KR4h0022_WYG_728-16b"/>
有蒨望棠隂而委質欝蘭陔以辭親征車轔轔所徃在<lb/>
目異時九仭由茲一簣在邦猶家也不出於忠信許君<lb/>
常以為巳任夫何䘏哉士之生制四方之志軫念於離<lb/>
别非所以為士也行乎哉<lb/>
　　　送建上人訪陽司業後詣涇原劉行軍序<lb/>
　　　　　　　　　　　　　　　前　人<lb/>
建上人自茲又<hi>集作而</hi>西更為故人也至<hi>集作巫</hi>咸山有道<lb/>
釋子建上人元和之淳氣以類合休神遂性曩與少司<lb/>
<pb n="KR4h0022_WYG_728-17a"/>
成陽公得于林棲公從下風之請斯縻大君之爵同方<lb/>
相致殊途且來雖覊鸞𡨕鴻一飛一籠遐心逺意終共<lb/>
超曠遊佛廟賞虚<hi>集作靈</hi>臺湖氷片玉光潔再裕來為去<lb/>
始散實聚終上人故人有在西土曰大夣未覺還宜一<lb/>
歡陶瓶芒履此焉而徃東路㸔<hi>集作着</hi>首悠然髙雲西之<lb/>
人幾日而覿松栢之本<hi>集作下</hi>無凡草鸑鷟之侣無凡禽<lb/>
西之人豈陽公之儔歟則<hi>集作則字</hi>覯遇之辰瓊玖之列詩<lb/>
云可頌徳覩於斯其撰之竹帛儻傳俾後之人知貞元<lb/>
<pb n="KR4h0022_WYG_728-17b"/>
是嵗賢人之㑹二也<lb/>
　　　送無知上人徃五臺山序<lb/>
無生永存㫖不易源綿兮在煩滴兮處渾釋氏子味其<lb/>
實歸其根其教雖傳非言可言惟相似者復到其門無<lb/>
知上人其到門者歟上人從儒至道從道至釋如歴星<lb/>
月以得白日若投<hi>集作棄</hi>扇翣而灑長風真空洞照熱惱<lb/>
頓盡水其性雲其身周四海以終静出六合而非寄維<lb/>
揚秋抄方至自閩日未成旬作臺山之適目闗河於不<lb/>
<pb n="KR4h0022_WYG_728-18a"/>
計擬衣食乎隨施怡如也澹如也以<hi>一作此</hi>行逢流得抵<lb/>
<hi>集作坻</hi>虚舟無程峨峨五峯幾日而上登異清凉侣善知<lb/>
識所至也之至𤣥之又𤣥乎予弱冠之年周<hi>集作同</hi>世諦<lb/>
之學神不逺逮溺在利名<hi>集作名利</hi>禮足而别悽然自傷岐<lb/>
途既殊聊各以行勉哉無知公勉哉歐陽生<lb/>
　　　送李孝亷及第東歸序<lb/>
明經自漢而還取士之嘉也經也者聖人講善之録志<lb/>
立身正家齊國理在乎其中為人之父<hi>集作父者</hi>莫不欲其<lb/>
<pb n="KR4h0022_WYG_728-18b"/>
子之明為人之君<hi>集作君者</hi>莫不欲其臣之明明斯行行斯<lb/>
近則平乎性命逺則成乎政令爾來加取比興屬詞之<lb/>
流更曰進士則近於古人之立言也為時稍稱其僥倖<lb/>
浮薄之軰希以無為有雖中乾外矯<hi>集作稿</hi>多捨明趨進<lb/>
俾去華敦<hi>集作取</hi>實君子惡以真混假含章抱器乎捨進<lb/>
為明新及第李孝亷則含章抱器捨進為明者晳晳肌<lb/>
膚松寒玉清以志學升太學以學就升宗伯背文手沾<lb/>
滯義口占二戴<hi>集作工載非</hi>不徃<hi>集作售</hi>皇鄭復來投短書出<lb/>
<pb n="KR4h0022_WYG_728-19a"/>
長巻精博<hi>集作專</hi>炳煥儔倫褎然聖朝貞元癸丑嵗明經<lb/>
登者不止<hi>集作上</hi>百人孝亷冠其首非獨學勝亦以文聞<lb/>
則具<hi>集作有</hi>我芳華加之典實不惡夫僥倖浮薄角力於<lb/>
比興屬詞並失分弓未知鹿死誰手不為也拾青紫之<lb/>
有路獻榮名以趨庭長途春光我美多彼噫盡藝而適<lb/>
猶有前聞家食非明時相待之意孝亷其志之<lb/>
　　　送洪孺卿赴鄉舉序<lb/>
三折肱為良醫予五升詞場四遭掎摭是以竊知乎文<lb/>
<pb n="KR4h0022_WYG_728-19b"/>
則洪氏子舉秀才前後<hi>集作其非</hi>勝負予得而廣<hi>集作度字</hi>夫子<lb/>
<hi>集作天子</hi>黼黻之性加好勤苦之節紡績墳典織組篇什觀<lb/>
經緯機杼則重錦繡段日日當成今年秋預貢士首薦<lb/>
<hi>五字集作貢士果居首薦</hi>歌鹿鳴以飲<hi>集作食為</hi>餞想鵬摶而餙駕金欲<lb/>
入<hi>集作求</hi>鍜玉將就磨光芒頴耀朝夕以冀廽鴈賔海秋<lb/>
風落山雖難别離問<hi>集作向</hi>慶無恨中鵠餘矢猶思再發<lb/>
升冬𤣥月期㑹闕下<lb/>
　　　送族叔行元落第歸廣陵序<lb/>
<pb n="KR4h0022_WYG_728-20a"/>
族叔行元既射䇿於主司不合春二月將歸淮南所寓<lb/>
羣公設祖方獻未酬族<hi>集無此字</hi>叔悄然有不暢之色羣公<lb/>
亦愕爾而阻歡小子侍觴奉觴而前曰歸好事春美時<lb/>
酒樂物叔於三者加同人將之而有未恱豈禮闈失意<lb/>
之爲乎昆吾産金荆山産玉自民役巧鎔琢盖多唯干<lb/>
將和璞有大聞非百錬則其工<hi>集無工字</hi>良可用歟非三獻<lb/>
而其寳可<hi>集作乃</hi>真歟茍良茍真不即成不即售適以精<lb/>
其研稔其實如叔也亦何稽於一邂逅哉若昔之人作<lb/>
<pb n="KR4h0022_WYG_728-20b"/>
必行動必中則是蘇秦無履穿之歎寗戚無石爛之歌<lb/>
孫𢎞無十上之勤商鞅無再干之勞也知泰而不知否<lb/>
知易而不知難是夫人也非所以待乎叔也叔如之何<lb/>
叔忻然見卞氏又<hi>集作再</hi>來之路平歸心納春景安酒意<lb/>
四坐以叶千鍾有娱既醉升車秋為到期<lb/>
　　　送薛大信歸臨晉序　　　　吕　温<lb/>
先師曰益者三友吾能得之豈惟直諒多聞而巳可以<lb/>
旁魄天人談堯舜之道則有吾族兄臯可以根本性情<lb/>
<pb n="KR4h0022_WYG_728-21a"/>
語顔夷之行則有太原王師簡可以發揚古訓論三代<lb/>
之文則有河東薛大信此三君子或道以樂我或行以<lb/>
約我或文以博我遭時則有光遁世則無悶其為益也<lb/>
不亦大乎大信與予最舊始以孝弟餘力皆學于廣陵<lb/>
之靈巖寺雲巻其身討論數嵗常見大信述作必根乎<lb/>
六經取禮之簡樂之易<hi>六字集作禮之簡要</hi>詩之比興書之典刑<lb/>
春秋之褒貶大易之變化錯落混合崢嶸特立不離聖<lb/>
域而逸軌絶塵不易雅制而瓌姿萬變有若雲起日觀<lb/>
<pb n="KR4h0022_WYG_728-21b"/>
盡成丹霞峯折靈掌無非峻勢皆天光朗映秀氣孤㧞<lb/>
豈藻餙而削成者哉聖上方欲觀人之文潤色鴻業秉<lb/>
筆者如三光得天毎賀大信有其時矣無何余被鄉曲<lb/>
之譽賦于闕下以文乖時體行失俗譽再為有司所黜<lb/>
此時大信亦與計偕知機全髙匣刄不試昔趙殺鳴犢<lb/>
仲尼臨河而逝予之見黜子亦逡廵事雖不同其所感<lb/>
一也嵗八月以岵屺之戀告予于歸予思古人有處有<lb/>
贈乃語之曰吾聞賢者志其大者文為道之餙道為文<lb/>
<pb n="KR4h0022_WYG_728-22a"/>
之本專其餙則道䘮反其本則文存且使不存又何傷<lb/>
矣彼邦是堯舜之遺俗唐叔之所理必有忠信如君者<lb/>
焉問安之暇可與之處琢磨仁義浸潤道徳考皇王治<lb/>
亂之迹求聖哲行藏之㫖逹可以濟乎天下窮可以攄<lb/>
其光明無為矻矻筆硯間也行矣大信茍非同志勿失<lb/>
予言<lb/>
　<lb/>
　<lb/>
<pb n="KR4h0022_WYG_728-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百二十九<lb/>
</p>
<p>
</p>
  </div>
</body>
</text>
</TEI>
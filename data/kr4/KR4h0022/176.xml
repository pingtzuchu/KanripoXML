<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百七十六</head>
    <p>
<pb n="KR4h0022_WYG_176-1a"/>
欽定四庫全書<lb/>
　文苑英華巻一百七十六　宋　李昉等　編<lb/>
　應制九<lb/>
　　昆明池七首　　　　　興慶池八首<lb/>
　　隆慶池一首　　　　　公主林亭四十一首<lb/>
　　送公主十七首<lb/>
　　昆明池<lb/>
　　　奉和晦日幸昆明池應制　　沈佺期<lb/>
<pb n="KR4h0022_WYG_176-1b"/>
法駕乗春轉神池象漢回䨇星遺舊石孤月隐殘灰戰<lb/>
鷁逢時去恩魚望幸來岸花緹騎繞堤栁幔城開思逸<lb/>
横汾唱歡流宴鎬杯㣲臣彫朽質羞覩豫章材<lb/>
　　　同前　　　　　　　　　　宋之問<hi>見雜詠</hi>
春豫靈池㑹滄波帳殿開舟凌石鯨度查拂斗牛廻節<lb/>
晦蓂全落春遲栁暗催象滇<hi>一作溟</hi>看浴景燒刼辨沉灰<lb/>
鎬飲<hi>一作在鎬</hi>周文樂汾歌<hi>一作横汾</hi>漢武才不愁明月盡自有<lb/>
夜珠來<lb/>
<pb n="KR4h0022_WYG_176-2a"/>
　　　同前　　　　　　　　　　李　乂<lb/>
玉輅尋春賞金堤重晦逰川通黑水漫池𣲖紫泉流晃<lb/>
朗扶桑出綿聮樹杞周鳥疑填海處人似隔河秋刼盡<lb/>
灰猶識年移石故留汀洲歸棹晩簫鼓雜汾<hi>集作行</hi>謳<lb/>
　　　同前　　　　　　　　　　蘇　頲<lb/>
炎厯事邉垂<hi>集作陲</hi>昆明始鑿池豫逰光後聖征戰罷前<lb/>
規霽色清珍宇年芳入錦陂御盃蘭薦葉仙仗栁交枝<lb/>
二石分河冩䨇珠代月移㣲臣比翔泳恩廣自無涯<lb/>
<pb n="KR4h0022_WYG_176-2b"/>
　　　昆明池侍宴應制　　　　　沈佺期<lb/>
武帝伐昆明穿池習五兵水同河漢在舘有豫章名我<lb/>
后光天德垂衣文教成黷兵非帝念勞物豈皇情春豫<lb/>
過鯨沼雲旗出鳯城靈魚銜寳躍仙女廢機迎栁拂旌<lb/>
門暗蘭依帳殿生還如流水曲日晩棹歌清<lb/>
　　　賜宴昆明池應制　　　　　張嘉貞<lb/>
靈沼初開漢神池舊俗<hi>疑</hi>堯昔人徒習武明代此聞韶<lb/>
地脉山川勝天恩雨露饒時光牽利舸春淑覆柔條芳<lb/>
<pb n="KR4h0022_WYG_176-3a"/>
醖酲千日華牋落九霄幸承歡賚重不覺醉歸遙<lb/>
　　　恩制尚書省寮宴昆明池同用堯字<lb/>
　　　　　　　　　　　　　　　蘇　頲<lb/>
露渥灑雲霄天官次斗杓昆明四十里空水極晴朝鴈<lb/>
似銜紅葉鯨疑噴海潮翠山來徹底白日去廻標泳廣<lb/>
漁<graphic n="KR1166" url="https://raw.githubusercontent.com/kanripo/KR-Gaiji/master/images/KR1166.png" mimeType="image/png"/>溢浮深妓舫搖飽恩皆醉止合舞共歌堯<lb/>
　　興慶池<lb/>
　　　興慶池侍宴應制　　　　　徐彦伯<lb/>
<pb n="KR4h0022_WYG_176-3b"/>
夾道傳呼翊翠虬天廻日轉御芳洲清潭曉靄籠仙蹕<lb/>
紅嶼晴花隔綵旒香溢金杯環廣座聲搖妓舸匝中流<lb/>
羣臣相慶嘉魚樂共哂横汾歌吹秋<lb/>
　　　同前　　　　　　　　　　李　適<lb/>
拂霧金輿丹斾轉凌晨黼帳碧池開南山倒影從雲落<lb/>
北澗搖花冩溜廻急槳争標排荇渡輕㠶截浦觸荷來<lb/>
横汾宴鎬歡無極歌舞年年聖夀杯<lb/>
　　　同前　　　　　　　　　　武平一<lb/>
<pb n="KR4h0022_WYG_176-4a"/>
鑾輿羽駕出城隈帳殿旌門此地開皎㓗靈潭圖日月<lb/>
參差畫舫結樓臺波搖岸影随橈轉風送荷香入酒來<lb/>
願奉聖情歡不極長逰雲漢㡬昭回<lb/>
　　　同前　　　　　　　　　　劉　憲<lb/>
蒼龍闕下天泉池軒駕來逰簫管吹縁堤夏條嬰不散<lb/>
冒水新荷巻復披帳殿疑從畫裏出樓船直在鏡中移<lb/>
自然東海神仙處何用西崑轍迹疲<lb/>
　　　同前<hi>集作隆興池侍宴</hi>　　　　　　蘇　頲<lb/>
<pb n="KR4h0022_WYG_176-4b"/>
䧏鶴池前廻歩輦栖鸞樹杪出行宫山光積翠遙相<hi>集作</hi>
<hi>疑</hi>逼水態含情<hi>集作/青</hi>近若空<hi>初云山光逼嶼疑無地水態迎㠶若有風特為趙郡</hi>
<hi>李乂范陽盧從愿所賞惜存焉但末句又押起風故此用近若空</hi>直視天河垂象外俯<lb/>
窺京室畫圖中皇歡未使恩波極日暮樓船更起風<lb/>
　　　同前　　　　　　　　　　沈佺期<lb/>
碧水澄潭映逺空紫雲香輦御㣲風漢家宫闕疑天上<lb/>
秦地山川似鏡中向浦廻舟萍已緑分林蔽殿槿初紅<lb/>
古來徒羡横汾賞今日宸逰聖藻雄<lb/>
<pb n="KR4h0022_WYG_176-5a"/>
　　　同前　　　　　　　　　　韋元旦<lb/>
滄池<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>沆帝城邉殊勝昆明鑿漢年夾岸旌旗疏輦道<lb/>
中流簫鼓振樓船雲峯四起迎宸幄水樹千重入御筵<lb/>
宴樂已深魚藻詠承恩更欲奏甘泉<lb/>
　　　同前　　　　　　　　　　李　乂<lb/>
神池汎濫水盈科仙蹕紆餘歩輦過縱棹洄沿萍溜合<lb/>
開軒眺賞麥風和潭魚在藻欣游泳谷鳥含櫻入賦歌<lb/>
寄謝乘槎溟海客回頭來此問天河<lb/>
<pb n="KR4h0022_WYG_176-5b"/>
　　隆慶池<lb/>
　　　侍宴隆慶池　　　　　　　張　説<lb/>
靈池月滿直城隈黼帳天臨御路開東沼初陽疑吐出<lb/>
南山曉翠若浮來魚龍百戱紛容與鳬鷁䨇舟較泝洄<lb/>
願以<hi>集作似</hi>金堤青草馥長承瑤水白雲杯<lb/>
　　公主林亭<lb/>
　　　侍宴安樂公主新宅應制　　宗楚客<lb/>
星橋他日構仙牓此時開馬向鋪錢埒簫聞弄玉臺人<lb/>
<pb n="KR4h0022_WYG_176-6a"/>
疑衛叔羙客有<hi>一作是</hi>馬卿才借問逰天漢誰能帶石廻<lb/>
　　　同前　　　　　　　　　　趙彦昭<lb/>
雲物中京曉天人外舘開飛橋象河漢懸牓學蓬萊北<lb/>
闕臨仙檻南山送夀杯一窺輪奐畢更思棟梁材<lb/>
　　　同前　　　　　　　　　　武平一<lb/>
紫漢秦樓敞黄山魯舘開簮裾分上席歌舞列平臺馬<lb/>
既如龍至人疑學鳯來幸欣聮棣蕚何以接鄒枚<lb/>
　　　侍宴安樂公主山莊應制　　李　嶠<lb/>
<pb n="KR4h0022_WYG_176-6b"/>
黄金瑞牓絳河隈白玉仙輿紫府來碧樹青岑雲外聳<lb/>
朱樓畫閣水前開龍舟下瞰鮫人室羽節髙臨鳯女臺<lb/>
遽惜歡娛歌吹晩揮戈却使曜靈廻<lb/>
　　　同前　　　　　　　　　　趙彦昭<lb/>
六龍齊軫御朝曦䨇鷁維舟下緑池飛觀仰㸔雲外聳<lb/>
浮橋直見海中移靈泉巧鑿天孫渚孝笋能抽帝女枝<lb/>
幸願一生同草樹年年嵗嵗樂於斯<lb/>
　　　同前　　　　　　　　　　宗楚客<lb/>
<pb n="KR4h0022_WYG_176-7a"/>
玉樓銀牓枕嚴城翠盖紅旗列禁營日暎層巖圖畫色<lb/>
風搖雜樹管絃聲水邉重閣含飛動雲裏孤峰類削成<lb/>
幸覩八龍遊閬苑無勞萬里訪蓬瀛<lb/>
　　　同前　　　　　　　　　　盧藏用<lb/>
皇女瓊臺天漢潯星橋月宇構山林飛蘿半拂銀題影<lb/>
瀑布環流玉砌隂菊浦香随鸚鵡泛簫笙韻逐鳯凰吟<lb/>
瑤池駐蹕恩方久璧月無文興轉深<lb/>
　　　同前　　　　　　　　　　蘇　頲<lb/>
<pb n="KR4h0022_WYG_176-7b"/>
駸駸羽騎歴城池帝女樓臺向曉披霧洒旌旗雲外出<lb/>
風廻巖岫雨中移當軒半落天河水繞逕全低月樹枝<lb/>
簫鼓宸逰陪宴日和鳴雙鳯喜來儀<lb/>
　　　同前　　　　　　　　　　蕭至忠<lb/>
西郊窈窕鳯凰臺北渚平明法駕來匝地金聲初度曲<lb/>
周堂玉溜好傳杯灣路分逰畫舟轉岩門相向碧亭開<lb/>
㣲臣此時承宴樂彷彿疑尋星漢廻<lb/>
　　　同前　　　　　　　　　　岑　羲<lb/>
<pb n="KR4h0022_WYG_176-8a"/>
銀牓重樓出霧開金輿歩輦向天來泉聲迥入吹簫曲<lb/>
山勢遙臨萬嵗杯帝女含笑流飛電乾文動色象昭回<lb/>
誠願北極拱堯日㣲臣抃舞詠康哉<lb/>
　　　同前<hi>集作興慶池侍宴應制</hi>　　　　　李　乂<lb/>
金輿玉輦背三條水閣山樓望九霄野外初迷七聖道<lb/>
河邉忽覩二靈橋懸氷滴滴依虬箭清吹泠泠雜鳯簫<lb/>
向晩平陽歌舞合前溪更轉木蘭橈<lb/>
　　　同前　　　　　　　　　　馬懐素<lb/>
<pb n="KR4h0022_WYG_176-8b"/>
主家臺沼勝平陽帝幸歡娛樂未央掩暎琱窓交極浦<lb/>
參差繡户繞廻塘泉聲百處傳歌曲樹影千重對舞行<lb/>
聖酒一霑何以報惟欣頌德奉時康<lb/>
　　　同前　　　　　　　　　　韋元旦<lb/>
銀河南渚帝城隅帝輦平明出九衢刻鳯蟠螭凌桂邸<lb/>
穿池構石寫蓬壷瓊簫暫下鈞天樂綺綴長懸明月珠<lb/>
仙牓承恩争既醉方知朝野更歡娛<lb/>
　　　同前　　　　　　　　　　李迥秀<lb/>
<pb n="KR4h0022_WYG_176-9a"/>
詰旦重門聞警蹕傳言太主奏山林是日廻輿羅百騎<lb/>
此時歡甚賜千金鷺羽鳯簫參樂曲荻園竹徑接帷隂<lb/>
手舞足蹈方無極年年嵗嵗奉薰琴<lb/>
　　　同前　　　　　　　　　　李　適<lb/>
平陽金榜鳯凰樓沁水銀河鸚鵡洲綵仗遙尋丹壑裏<lb/>
仙輿蹔幸緑亭幽前池錦石蓮花艷後嶺香爐桂蘂秋<lb/>
貴主稱觴萬年夀還輕漢武濟汾逰<lb/>
　　　同前　　　　　　　　　　薛　稷<lb/>
<pb n="KR4h0022_WYG_176-9b"/>
主家園宇<hi>一作援</hi>極新規帝郊逰豫奉天儀歡宴瑤臺鎬<lb/>
京集賞賜銅山蜀道移曲閣交暎金精板飛花亂下珊<lb/>
瑚枝借問今朝八龍駕何如昔日望仙池<lb/>
　　　同前　　　　　　　　　　沈佺期<lb/>
皇家貴主好神仙别業初開雲漢邉山出盡如鳴鳯嶺<lb/>
池成不讓飲龍川粧樓翠愰教春住舞閣金鋪借日懸<lb/>
敬從乗輿來此地稱觴獻夀樂鈞天<lb/>
　　　同前　　　　　　　　　　劉　憲<lb/>
<pb n="KR4h0022_WYG_176-10a"/>
主家别墅帝城隈無勞海上覔蓬萊沓嶂懸流平地起<lb/>
危樓曲閣半天開庭莎作薦舞行出浦樹相障歌棹廻<lb/>
此日風光與形勝祗言併伴聖詞來<lb/>
　　　侍宴長寧公主東荘應制　　李　嶠<hi>見初學記</hi>
别業臨青甸鳴鸞降紫霄長筵鵷鷺集仙管鳯凰調樹<lb/>
接南山近烟含北渚遥承恩咸已醉戀賞未還鑣<lb/>
　　　同前　　　　　　　　　　崔　湜<lb/>
沁園東閣外宸<hi>一作鸞</hi>駕一逰盤水榭宜時陟山樓向晩<lb/>
<pb n="KR4h0022_WYG_176-10b"/>
看席臨天女貴杯接近臣歡聖藻懸宸象㣲臣竊仰觀<lb/>
　　　同前　　　　　　　　　　李　適<lb/>
鳯樓紆睿幸龍舸暢宸襟歌舞平陽第園亭沁水林山<lb/>
花添聖酒澗竹繞薫琴願奉瑤池駕千春侍德音<lb/>
　　　同前　　　　　　　　　　鄭　愔<lb/>
公門襲漢環主第稱秦玉池架祥鱣序山吹鳴鳯曲拂<lb/>
席蘿薜垂廻舟芰荷觸平陽妙舞處日暮清歌續<lb/>
　　　同前　　　　　　　　　　劉　憲<lb/>
<pb n="KR4h0022_WYG_176-11a"/>
公主林園地清晨降玉輿畫橋飛度水仙閣湧臨虚晴<lb/>
新看蛺蝶夏早摘芙蕖文酒娛逰盛忻叨侍從餘<lb/>
　　　同前　　　　　　　　　李　乂<lb/>
紫禁乗雷<hi>集作霄</hi>動青門訪水嬉貴台鱣序集<hi>初學記作上台鱣序</hi>
<hi>慶</hi>仙女鳯樓期合宴簮紳滿承恩雨露滋北辰還捧日<lb/>
東館<hi>集作觀</hi>幸逢時<lb/>
　　　逰長寧公主林亭應制六首<hi>有序不録</hi>
　　　　　　　　　　　　　上官昭容<lb/>
<pb n="KR4h0022_WYG_176-11b"/>
玉環騰逺創金埒荷殊榮弗玩珠璣飾仍留仁智情鑿<lb/>
山便作室憑樹即為楹公輸與班爾從此遂韜聲<lb/>
　　　二<lb/>
登山一長望正遇九春初結駟填街術閭閻滿邑居鬭<lb/>
雪梅先吐驚風栁未舒直愁斜日落不畏酒樽虚<lb/>
　　　三<lb/>
霽曉氣清和披襟賞薜蘿玳瑁凝雲色琉璃漾水波跂<lb/>
石聊長笑攀松乍短歌除非物外者誰就此經過<lb/>
<pb n="KR4h0022_WYG_176-12a"/>
　　　四<lb/>
暫爾逰山第淹留惜未歸霞窓明月滿澗戸白雲飛書<lb/>
引藤為架人將薜作衣此真攀玩所臨睨賞光輝<lb/>
　　　五<lb/>
放曠出烟雲蕭條自不羣潄流清意府隐几避囂氛石<lb/>
畫装苔色風梭織水文山室何為貴唯餘蘭桂薫<lb/>
　　　六<lb/>
策杖臨霞岫危歩下霜谿志逐深山静途随曲澗迷漸<lb/>
<pb n="KR4h0022_WYG_176-12b"/>
覺心神逸俄看雲霧低莫怪人題樹祗為賞幽棲<lb/>
　　　同公主逰九龍潭　　　　　武　后<lb/>
山忩逰玉女澗戸對瓊峯巖頂翻雙鳯潭心倒九龍酒<lb/>
中浮竹葉杯上瀉芙蓉故念山家賞唯有入風松<lb/>
　　　奉和初春幸太平公主南荘應制<lb/>
　　　　　　　　　　　　　　　李　嶠<lb/>
主家山第接雲開天子春逰動地來羽騎參差花外轉<lb/>
霓旌搖颺日邉回還將石溜調琴曲更取峰霞入酒杯<lb/>
<pb n="KR4h0022_WYG_176-13a"/>
鸞輅已辭烏鵲渚簫聲猶繞鳯凰臺<lb/>
　　　同前　　　　　　　　　　沈佺期<lb/>
主家山第早春歸御輦春逰繞翠㣲買地鋪金曽<hi>集作新</hi>
作埓尋河取石舊支機雲間樹色千花滿竹裏泉聲百<lb/>
道飛自有神仙鳴鳯曲併將歌舞報恩暉<lb/>
　　　同前　　　　　　　　　　蘇　頲<lb/>
主第山門起㶚川宸逰風景入初年鳯凰樓下交天仗<lb/>
烏鵲橋頭<hi>一作邉</hi>敞御筵往往花間逢綵石時時竹裏見<lb/>
<pb n="KR4h0022_WYG_176-13b"/>
紅泉今朝扈蹕平陽館不羡乗槎雲漢邉<lb/>
　　　同前　　　　　　　　　　宋之問<lb/>
青門路接鳯凰臺素滻宸逰龍騎來澗草自迎香輦合<lb/>
巖花應待御筵開文移北斗成天象酒近南山作夀杯<lb/>
此日侍臣將石去共歡明主賜<hi>一作錫</hi>金廻<lb/>
　　　同前　　　　　　　　　　李　乂<lb/>
平陽舘外有仙家沁水園中好物華地出東郊廻日御<lb/>
城臨南斗度雲車風泉韻遶<hi>集作逸</hi>幽林竹雨霰飛<hi>初學記作</hi>
<pb n="KR4h0022_WYG_176-14a"/>
<hi>光</hi>搖雜樹花已慶時來千億夀還言日暮九重賖<lb/>
　　　同前　　　　　　　　　　韋嗣立<lb/>
主第巖扃架鵲橋天門閶闔降鸞鑣歴亂旌旗轉雲樹<lb/>
參差臺榭入烟霄林間花雜平陽舞谷裏鶯和弄玉簫<lb/>
已陪沁水追歡日行奉茨山訪道朝<lb/>
　　　同前　　　　　　　　　　李　邕<lb/>
傳聞銀漢石支機復見金輿出紫㣲織女橋前烏鵲度<lb/>
仙人樓上鳯凰飛風流入座飄歌扇瀑水侵階濺舞衣<lb/>
<pb n="KR4h0022_WYG_176-14b"/>
今日還同犯牛斗乗槎共逐海潮歸<lb/>
　　　同前　　　　　　　　　　邵　昇<lb/>
沁園嘉麗奪蓬瀛翠壁紅泉遶上京二聖忽從鸞殿幸<lb/>
雙仙正下鳯樓迎花含步輦空間出樹雜帷宫畫裏成<lb/>
無路乗槎窺漢渚徒知訪卜就君平<lb/>
　　　過太平公主山亭侍宴應制　張昌宗<lb/>
淮南有小山嬴女隐其間折桂芙蓉浦吹簫明月灣扇<lb/>
掩將鶵曲釵承堕馬鬟歡情本無限莫掩洛陽闗<lb/>
<pb n="KR4h0022_WYG_176-15a"/>
　　　宴長樂<hi>集作安樂</hi>公主宅應制　　宋之問<lb/>
英藩築外舘愛主出王宫賔至星槎落仙來月宇空玳<lb/>
梁翻賀燕金埒倚晴虹簫奏秦樓裏書開魯壁中短歌<lb/>
能駐日艶舞欲嬌風聞有淹留處山阿滿桂叢<lb/>
　　送公主<lb/>
　　　奉和聖製送金城公主適西蕃應制<lb/>
　　　　　　　　　　　　　　　李　嶠<lb/>
漢帝撫戎臣絲言命錦輪還將弄機女逺嫁織皮人曲<lb/>
<pb n="KR4h0022_WYG_176-15b"/>
怨闗山月粧消道路塵所嗟穠李樹空對小榆春<lb/>
　　　同前　　　　　　　　　　崔　湜<lb/>
懐戎前䇿備降女舊姻修簫鼓辭家怨旌旃出塞愁尚<lb/>
孩中念切方逺御慈流顧乏謀臣用仍勞聖主憂<lb/>
　　　同前　　　　　　　　　　劉　憲<lb/>
外舘踰河右行營指路岐和親悲逺嫁忍愛泣將離旌<lb/>
斾𦍑風引軒車漢水随那堪馬上曲時向管中吹<lb/>
　　　同前　　　　　　　　　　張　說<lb/>
<pb n="KR4h0022_WYG_176-16a"/>
青海和親日潢星出降時戎王子壻寵漢國舊家慈春<lb/>
野開離宴雲天起别詞空彈馬上曲詎減鳯樓思<hi>集作悲</hi>
　　　同前　　　　　　　　　　薛　稷<lb/>
天道能殊俗深仁乃戢兵懐荒寄赤子忍愛鞠蒼生月<lb/>
下瓊娥出星分寳婺行闗山馬上曲相送不勝情<lb/>
　　　同前　　　　　　　　　　閻朝隐<lb/>
甥舅同<hi>初學記作重</hi>親地君臣厚帝<hi>初學記作義</hi>鄉還將貴公主<lb/>
嫁與耨檀王鹵簿山川間<hi>初學記作□</hi>琵琶道路長廻瞻父<lb/>
<pb n="KR4h0022_WYG_176-16b"/>
母國日出在東方<lb/>
　　　同前　　　　　　　　　　蘇　頲<lb/>
帝女出天津和戎轉罽輪川經斷腸望地與析支隣奏<lb/>
曲風嘶馬銜悲月伴人旋知偃兵革長是漢家親<lb/>
　　　同前　　　　　　　　　　韋元旦<lb/>
柔逺安夷俗和親重漢年軍容旌節送國命錦車傳琹<lb/>
曲悲千里簫聲戀九天唯應西海月來就掌中圓<lb/>
　　　同前　　　　　　　　　　徐　堅<lb/>
<pb n="KR4h0022_WYG_176-17a"/>
星漢下天孫車服降殊蕃匣中詞易切馬上曲虚繁闗<lb/>
塞移朱額風塵闇錦軒簫聲去日逺萬里望河源<lb/>
　　　同前　　　　　　　　　　崔日用<lb/>
聖后經綸逺謀臣計畫多受降追漢䇿築舘許戎和俗<lb/>
化烏孫壘春生積石河六龍今出餞雙鶴願為歌<lb/>
　　　同前　　　　　　　　　　鄭　愔<lb/>
下嫁戎庭逺和親漢禮優笳聲出虜塞簫曲背秦樓貴<lb/>
主悲黄鶴征人怨紫騮皇情眷億兆割念俯懐柔<lb/>
<pb n="KR4h0022_WYG_176-17b"/>
　　　同前　　　　　　　　　　李　適<lb/>
絳河從逺聘青海赴和親月作臨邉曉花為度隴春主<lb/>
歌悲顧鶴帝䇿重安人獨有瓊簫去悠悠思錦輪<lb/>
　　　同前　　　　　　　　　　馬懐素<lb/>
帝子今何去重姻適異方離情愴宸掖别路遶闗梁望<lb/>
絶園中栁悲纒陌上桑空餘怨<hi>一作願</hi>黄鶴<hi>西域傳公主歌曰願為黄</hi>
<hi>鶴兮歸故鄉</hi>東顧憶廻翔<lb/>
　　　同前　　　　　　　　　　武平一<lb/>
<pb n="KR4h0022_WYG_176-18a"/>
廣化三邉静通姻四海安還將膝下愛持副域中歡聖<lb/>
念飛𤣥藻仙儀下白蘭日斜征蓋沒歸騎動鳴鑾<lb/>
　　　同前　　　　　　　　　　徐彦伯<lb/>
鳳扆憐簫曲鸞閨念掌珍羌<hi>一作漢</hi>庭遙築舘漢<hi>一作廟</hi>䇿<lb/>
重和親星轉銀河夕花移玉<hi>一作海</hi>樹春聖心悽逺近<hi>一作</hi>
<hi>送逺</hi>留蹕望征塵<lb/>
　　　同前　　　　　　　　　　唐逺悊<lb/>
皇恩睠下人割愛逺和親少女風逰兊姮娥月去秦龍<lb/>
<pb n="KR4h0022_WYG_176-18b"/>
笛迎金牓驪歌送錦輪那堪桃李色移向虜庭春<lb/>
　　　同前　　　　　　　　　　沈佺期<lb/>
金牓扶丹掖銀河属紫閽那堪將鳯女還以嫁烏孫玉<lb/>
就歌中怨珠辭掌上恩西戎非我匹明主至公存<lb/>
　<lb/>
　<lb/>
　<lb/>
　文苑英華巻一百七十六<lb/>
</p>
<p>
</p>
  </div>
</body>
</text>
</TEI>
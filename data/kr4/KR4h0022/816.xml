<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百十七</head>
    <p>
<pb n="KR4h0022_WYG_816-1a"/>
欽定四庫全書<lb/>
　文苑英華巻八百十七　　宋　李昉等　編<lb/>
　釋氏<lb/>
　寺<lb/>
　　九華山化成寺記　　　修香山寺記<lb/>
　　成都府新修福成寺記　柳州復太雲寺記<lb/>
　　復戒業寺記<lb/>
　院上<lb/>
<pb n="KR4h0022_WYG_816-1b"/>
　　潭州法華院記<lb/>
　　梵閣寺常凖上人精院記<lb/>
　　寺<lb/>
　　　九華山化成寺記　　　　　費冠卿<lb/>
九華山古號九子山崛起大江之東揖灊廬於西岸儼<lb/>
削成於天外旁臨千餘里高峯峻嶺臣焉連岡走隴子<lb/>
焉自元氣凝結幾萬斯年六朝建都此為關輔人視山<lb/>
而天長山閱人以波逝其間聖后賢臣詠歌迭興言不<lb/>
<pb n="KR4h0022_WYG_816-2a"/>
及者茲山屈焉開元末有僧檀號張姓自郡舒至為鄉<lb/>
老胡彦請住廣度男女時豪所嫉長吏不明熒<hi>疑</hi>其居<lb/>
而廢之時有僧地藏則新羅王子金氏近屬頂聳竒骨<lb/>
軀長七尺而力倍百夫嘗曰六籍寰中三清術内唯第<lb/>
一義與方寸合落髪渉海捨舟而徒睹茲山於雲端自<lb/>
千里而勁進披榛援藟跨峯越壑得谷中之地靣陽而<lb/>
寛平其土黒壤其泉滑甘巖棲澗汲以示高潔曽遇毒<lb/>
螫端坐無念有美婦人作禮饋藥云小兒無知願出泉<lb/>
<pb n="KR4h0022_WYG_816-2b"/>
補過應視坐石石間潗㵫<hi>二字一作逕過不視疑</hi>時人謂九子神<lb/>
焉素願寫四部經遂下山至南陵有俞蕩等寫獻焉自<lb/>
此歸山跡絶人里逮至徳初有諸葛節等自麓登峯山<lb/>
深無人雲日雖鮮明居唯一僧閉目石室其旁折足鼎<lb/>
中唯白土少米烹而食之羣老投地號泣和尚苦行若<lb/>
此某等深過已出泉布買檀公舊地敢冒死請大師從<lb/>
之近山之人聞者四集伐木築室煥乎禪居有上首僧<lb/>
勝諭<hi>一作瑜</hi>等同建臺殿楩柟豫章土地生焉斷而斵之<lb/>
<pb n="KR4h0022_WYG_816-3a"/>
珷玞琪瓊不求他山肆其磨礱開鑿澞<hi>一作溪</hi>澗盡成稻<lb/>
田相水攸瀦為放生池乃當殿設釋伽文像左右備飾<lb/>
次立朱臺掛蒲牢於其中立樓門以冠其寺丹素交彩<lb/>
層層倚空嵒巒隊起於前靣松檜陣横於後嶺日月晦<lb/>
明以増其危雲霞聚散而變其狀松聲猿嘯相與斷續<lb/>
都非人間也建中初張公嚴典是邦仰師高風施捨甚<lb/>
厚因移舊額奏置寺焉本州牧賢者到寺<hi>一作終</hi>嚴師之<lb/>
敬西江估客於雲外見山施帛若干疋錢若干緡焚香<lb/>
<pb n="KR4h0022_WYG_816-3b"/>
作禮遥以祈祐師廣徳焉况親承善誘感悟深哉旁邑<lb/>
豪右一瞻一禮必獻桑土豈諸牧不合禮焉富商大族<lb/>
<hi>一作旅</hi>輕其産哉道徳感也本國聞之相與渡海其徒寔<lb/>
衆師憂無糧發石得土其色青白不墋如麵夏則食兼<lb/>
土冬則衣半火無少長畬田採薪自給中嵗領一從者<lb/>
居于南臺自緝麻衣其重兼鈞堂中榻上唯此而已池<lb/>
邉建臺厝四部經終日焚香獨味深㫖時年九十九貞<lb/>
元十年夏忽召衆告别罔知攸適但聞山鳴石隕感動<lb/>
<pb n="KR4h0022_WYG_816-4a"/>
無情及將㓕有尼侍者来未及語寺中古鐘無聲墮地<lb/>
尼来入室堂椽三壊吾師其神歟趺坐函中經三周星<lb/>
開將入塔顔狀亦如活時舁動骨節若撼金鎻經云菩<lb/>
薩鈎鎻百骸鳴矣基塔之地發光如火其圓光與其佛<lb/>
廟羣材締構衆力保䕶施一金錢報一重果下為輪王<lb/>
上登聖地昔有䕶法良吏洎施力僧檀越等具刻名于<lb/>
石士疾殁代不能立殊績以濟衆又不能破餘財崇勝<lb/>
因縁啄腥羶顧兒婦生為人非死為鬼責悲哉時元和<lb/>
<pb n="KR4h0022_WYG_816-4b"/>
癸巳嵗予閒居山下㓜所聞見謹而録之孟秋十五日<lb/>
記<lb/>
　　　修香山寺記　　　　　　　白居易<lb/>
洛都四郊山水之勝龍門首焉龍門十寺觀遊之勝香<lb/>
山首焉香山之壊乆矣樓亭騫崩佛寺<hi>集作僧</hi>暴露士君<lb/>
子惜之予亦惜之佛弟子耻之予亦耻之頃予為太<hi>集作</hi>
<hi>庶</hi>子賔客分司東都時性好閒逰靈跡勝㮣靡不周覽<lb/>
每至茲寺慨然有完葺之願焉迨今七八年幸為山林<lb/>
<pb n="KR4h0022_WYG_816-5a"/>
<hi>一作水</hi>主足償初心復始願之秋也似有縁㑹果成就之<lb/>
噫予早與故相國元公<hi>四字集作元相國</hi>㣲之定交於生死之<lb/>
間𡨕心於因果之際去年秋㣲之將薨以墓誌文見託<lb/>
既而元氏之老狀其臧獲輿馬綾帛洎銀鞍玉帶之物<lb/>
價當六七十萬為謝文之贄来致於予予念平生分文<lb/>
不當辭贄不當納自秦抵洛往返者再三訖不得已乃<lb/>
<hi>集無乃字</hi>囬施茲寺因<hi>一作固</hi>請悲智僧清閒主張之命謹幹<lb/>
將士<hi>一作仕</hi>復掌理之始自寺前亭一所登寺橋一所連<lb/>
<pb n="KR4h0022_WYG_816-5b"/>
橋廊七間次至石樓一所連樓廊六間次東佛龕大屋<lb/>
十一間次南賔院堂一所小大屋共七間凡支壊補缺<lb/>
疊<hi>集作壘</hi>隤覆漏圬墁之功必精赭堊之飾必良雖一日<lb/>
必葺越三月而就譬如長者壊宅鬱為道師化成於是<lb/>
龕像無燥濕陊泐之危寺僧有經行宴坐之安逰者得<lb/>
息肩觀者得寓目關塞之氣色龍潭之景象香山之泉<lb/>
石石樓之風月與往来者耳目一時而新士君子佛弟<lb/>
子豁然如釋憾刷耻之為者<hi>集無者字</hi>清閑上人與予及㣲<lb/>
<pb n="KR4h0022_WYG_816-6a"/>
之皆宿舊也交情願力盡得知之感往<hi>一作性非</hi>念来歡<hi>一作</hi>
<hi>歎</hi>且賛曰凡此利益皆名功徳而是功徳應歸㣲之必<lb/>
有以滅夙殃薦𡨕福也予應曰嗚呼乗此功徳安知化<lb/>
刼不與㣲之結後縁於茲土<hi>一作西方</hi>乎因此行願安知他<lb/>
生不與㣲之復同遊於茲寺乎言及於斯漣然<hi>集作而</hi>涕<lb/>
下唐太和六年八月一日河南尹太原白居易記<lb/>
　　　成都府新修福成寺記　　　劉禹錫<lb/>
益城有<hi>集無有字</hi>右門街<hi>集作御</hi>大逵坦然西馳曰石笋街街<lb/>
<pb n="KR4h0022_WYG_816-6b"/>
之北有仁祠形焉直啓曰福成寺寺之殿臺與城之樓<lb/>
交錯相輝綉干碧霄望之如崑閬間物太和四年蜀帥<lb/>
非將材不修邊備南詔君長諜得内空乗隙坌入鬭于<lb/>
城下或縱火以駭衆此寺乃焚高門修廊委為寒燼<hi>集作</hi>
<hi>爐</hi>如是者再嵗帝念坤維丞相復来山川如迎父老相<lb/>
識環視故地寺為燋墟遹興起廢之歎爰有植因之願乃<lb/>
命主俸吏以吾緡錢三十萬為經營之基自公来思蜀<lb/>
號無事時康嵗稔人樂檀施公言既先應如决川乃傾<lb/>
<pb n="KR4h0022_WYG_816-7a"/>
囊禇乃出懐袖勝因化愚惠<hi>集作慧</hi>力攝慳男奔女驟急<lb/>
於徴令匠者度材以指衆徒藝者運思以役衆技斤鋸<lb/>
磨礱丁丁登登陶者儲精圬者効能歘自火宅復為金<lb/>
䋲沿故鼎新因毁成妍華夷縱觀萬目同聳既告訖役<lb/>
公来<hi>闕</hi>　雲鮮日潤輝映前後於是都人舞抃而謡曰<lb/>
昔公去此福成以燬今公重還福成復宇民安軍治亦<lb/>
如此寺庸可勿紀乎公實聞斯言遂折簡見命謹月而<lb/>
日之時太和某年某月日大檀越具官封爵叚氏其他<lb/>
<pb n="KR4h0022_WYG_816-7b"/>
發大願者程功董事者自中貴人及賔介<hi>一作僚</hi>將吏若<lb/>
僧徒偕籍之而刻于石<lb/>
　　　柳州<hi>石本有重字</hi>復大雲寺記　　柳宗元<lb/>
越人信祥而易殺傲化而偭仁病且憂則聚巫師用鷄<lb/>
卜始則殺小牲不可則殺中牲又不可則殺大牲而又<lb/>
不可則訣親戚飾死事曰神不置我已矣因不食蔽面<lb/>
死以故户易耗田易荒而蓄字不孳董之禮則頑束之<lb/>
刑則逃唯浮圖<hi>集作屠</hi>事神而語大可因而入焉有以佐<lb/>
<pb n="KR4h0022_WYG_816-8a"/>
教化柳州始以邦命置四寺其三在水北而大雲寺在<lb/>
水南水北環治城六百室水南三百室俄而水南火大<lb/>
雲寺焚而不復且百年三百室之人失其所依歸復立<lb/>
神而殺焉元和十年刺史柳宗元始至逐神于隠逺而<lb/>
取其地其傍有小僧舎闢之廣大逵逹横術北屬之江<lb/>
告于大府取寺之故名作大門以字掲之立東西序崇<lb/>
佛廟<hi>集作室</hi>為學者居㑹其徒而委之食使擊磬皷鍾以<lb/>
嚴其道而傳其<hi>石本無其</hi>言而人始復去鬼息殺而務趣於<lb/>
<pb n="KR4h0022_WYG_816-8b"/>
仁愛病且憂其有告焉而順之庶乎教夷之宜也凡立<lb/>
屋大小若干楹凡闢地南北東西若干畝凡樹木若干<lb/>
本竹三萬竿圃百畦田若干塍治事僧曰退思曰令寰<lb/>
曰道堅後二年十月十六日寺皆復就<lb/>
　　　復戒業寺記　　　　　　　沈亞之<lb/>
皇都左輔其屬縣朝邑縣令王鄆言能改作便民嘗<hi>集作</hi>
<hi>當</hi>有緇衣遷寺戒業民不便鄆復之初蒲㓂李懐光既<lb/>
虜其屬將收其㪚卒聚之長春宫城圜朝邑室廬皆殘<lb/>
<pb n="KR4h0022_WYG_816-9a"/>
燼寺宇益毁其後緇衣以為居近郭苦遊兵乃聚黨與<lb/>
謀遷之西岡縈垣侵社地又治殿廡諸墓墳壠當其下<lb/>
者輙平去是時鄆為尉固止之緇衣之魁得他吏與交<lb/>
通為助故尉終不能制日<hi>一作因</hi>縱其徒於民間為禍福<lb/>
語以動惑之民無老㓜男女争相率以奉所欲顧尉<hi>集作</hi>
<hi>畏</hi>已後耳及鄆為令乃元和七年也明年召緇衣宿老<lb/>
師弟子與語曰緇衣之道非能逾仁義以無害故天子<lb/>
許留國中前者緇衣無狀徙其居西岡之上侵社地壊<lb/>
<pb n="KR4h0022_WYG_816-9b"/>
丘塚夫社國之尊祭也丘塚人之反本也今爾<hi>集作而</hi>曹<lb/>
自為其居侵壊之是寜無害耶某昔争之不得身<hi>一作故</hi>
常慄慄抱痛願得自効以快意今能亟復幸善不能亦<lb/>
且論擊矣民聞之皆大喜故以其年十一月悉還其故<lb/>
九年余東適邯鄲走蒲關朝邑令為具<hi>闕</hi>　前奉酒於<lb/>
余因請以其事次於<hi>集作于</hi>文<lb/>
　　院上<lb/>
　　　潭州法華院記　　　　　　于　頔<lb/>
<pb n="KR4h0022_WYG_816-10a"/>
長沙郡之安國寺寺之北偏法華院結構始畢光明𢎞<lb/>
敞依之者有其㫖乎即我湖南伯御史中丞楊公竭孝<lb/>
思追大福報罔極于所恃也於戲萬法性離也言説非<lb/>
法也然捨言説無以辯了義詮實相繇是經教生焉佛<lb/>
說九部法華為最其逗機也韜靈珠於髻上指衆寳於<lb/>
藏内藥草沐莖葉之雨諸子恱羊鹿之車其㑹真也以<lb/>
開示悟入誘羣迷令得佛知見以㑹三歸一為上乗令<lb/>
知法真際至於如是性如是相了縁起叩寂滅億刼諸<lb/>
<pb n="KR4h0022_WYG_816-10b"/>
佛乃能知之其餘聲聞辟支如稻麻竹葦不得其㣲宻<lb/>
也若有受持讀誦勇猛堅固我為勝因果亦隨之即揚<lb/>
州龍興寺阿闍梨靈祐鑽研嵗乆深解義趣常為寳函<lb/>
以授信心仍大署其背曰功滿三千其道乃圓百福萬<lb/>
善充塞沙界中丞先太夫人滎陽鄭氏以閨門尊重之<lb/>
徳奉西方清净之教歸命道士且業是經是<hi>一作時</hi>有明<lb/>
晦我無間斷居無幾實盈其數焉常願極精慮罄泉貝<lb/>
大依佛事共揚光烈嗚呼風樹之感霜露之悲入肺肝<lb/>
<pb n="KR4h0022_WYG_816-11a"/>
者可勝道耶今位登方伯輕千乗之貴捐萬鍾之禄隳<lb/>
心裂膽䖍紹前志此所不敢一日而忘其親也先是此<lb/>
地松竹葱蒨含絶世之異觀者百軰曽無頌聲公乗時<lb/>
多暇髙歩廊廡宻獲勝勢其心快然因心計手指付于<lb/>
匠吏經時而成之堂殿崔嵬以切雲軒廊䆗窱而䟽風<lb/>
皎嚴净而無塵若釋梵之天宫大徳僧懐逺秀掩珪璧<lb/>
操陵霜雪是故啓請為其主張加之以田産因之以臧<lb/>
獲受用具足無遣乏相嘗聞於經曰造塔廟建形像旃<lb/>
<pb n="KR4h0022_WYG_816-11b"/>
檀沉水彩畫裝鉸如是功徳福不唐捐伏知必有以資<lb/>
窈冥闢往路揮斥萬有騰陵三界巍巍尊識補賢聖處<lb/>
信决定矣其或否者我教其誣乎恭惟先太夫人誠敬<lb/>
齋莊髙明惠和道可以裨補隂教禮可以綢繆婦則早<lb/>
居穆伯之器有賢子三人始在童孺則自教誨非雅言<lb/>
正味不道不食使中和淳粹之氣飽飫其腑藏焉故中<lb/>
司洎令弟兵部郎中凝大理評事凌皆擢進士髙第以<lb/>
清風累徳文學政事振休聲于宇内議者謂玉昆金友<lb/>
<pb n="KR4h0022_WYG_816-12a"/>
如三山峙立三川横流焉後之君子非但寳地覩此誌<lb/>
可以知上有聖謨之美下有大孝之嗣矣公永懐慟絶<lb/>
不忍握管濡墨以文字自導其意見托序述乃惕然而<lb/>
書之<lb/>
　　　梵閣寺常凖上人精院記　　符　載<lb/>
峯巒不巉峭無以為泰華院宇不嚴麗無以為梵閣此<lb/>
寺之有此院猶頭之載冕弁目之懸眸子有闕是者謂<lb/>
之顒昂丈夫其實誣之矣蜀郡豪也其民侈而夸者有<lb/>
<pb n="KR4h0022_WYG_816-12b"/>
之其土腴而譁者有之偶得静地黄金以梯<hi>一作賤疑作棧</hi>梵<lb/>
閣據龜城犀浦之間背郭六七里而遥擺喧傲俗已有<lb/>
真趣及履吾之精院也非天雲而髙非川澤而深非江<lb/>
海而逺非山林而静滿庭多修竹古樹喬柯宻葉扶踈<lb/>
膠轕其下向有茅齋洞啓晨朝日出光照屋棟一聞鍾<lb/>
磬焚香掃地其心泠然也亭午無人經行林中凡鳥不<lb/>
来時聞<hi>一作雲非</hi>天風其形飄然也沉沉子夜清宵夐絶唯<lb/>
餘皓月鋪軒洞牖其氣凝然也夫人之神不靈者耳目<lb/>
<pb n="KR4h0022_WYG_816-13a"/>
泥也居處蕪也思慮昏也苟身棲清静<hi>一作净</hi>之域目睇<lb/>
澄鮮之境心遊寂寞之地雖妄想有金城湯池之固不<lb/>
得與吾為敵矣余為六塵組織困於懴洗嘗與一二善<lb/>
友跳身此来高僧逹客㣲言相誘刹那之下我得<hi>一作得我</hi>
本性况復主人棲處偃仰動淹星嵗哉院主姓瞿氏真<lb/>
釋種也行業如圭璧標韻如松鶴毗尼大藏啓其關鎻<lb/>
壇塲之上鬱有風稱弟子以羸漏之質入旃檀之林嗅<lb/>
聞馨香身意快樂故書美以示於道流欲使後之君子<lb/>
<pb n="KR4h0022_WYG_816-13b"/>
逰其地覩其文明其人知余詞之不鹵莽也丁亥嵗正<lb/>
月辛卯國家郊天之日也試太常寺協律郎攝監察御<lb/>
史符載厚之記<lb/>
　<lb/>
　<lb/>
　<lb/>
　<lb/>
　文苑英華巻八百十七<lb/>
</p>
<p>
</p>
  </div>
</body>
</text>
</TEI>
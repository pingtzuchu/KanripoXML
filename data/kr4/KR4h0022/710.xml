<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百十一</head>
    <p>
<pb n="KR4h0022_WYG_710-1a"/>
欽定四庫全書<lb/>
　文苑英華巻七百十一　　宋　李昉等　編<lb/>
　遊宴四<lb/>
　　江西觀察宴度支張侍御南亭花林序一首<lb/>
　　宴韋庶子宅序一首<lb/>
　　中和節奉陪杜尚書宴集序一首<lb/>
　　上己日陪劉尚書宴集北池序一首<lb/>
　　九日陪劉中丞賈常侍宴合江亭序一首<lb/>
<pb n="KR4h0022_WYG_710-1b"/>
　　中和節陪何大夫㑹讌序一首<lb/>
　　冬日洛下登樓宴序一首<lb/>
　　秋夜侍姑叔讌㑹序一首<lb/>
　　臘日與諸公龍沙讌集序一首<lb/>
　　同徳寺湊禪師院羣公㑹集序一首<lb/>
　　泉州席使君宴邑中赴舉秀才於東湖亭序一<lb/>
　　　首<lb/>
　　三月三日茶宴序一首<lb/>
<pb n="KR4h0022_WYG_710-2a"/>
　　陪永州崔使君游宴南池序一首<lb/>
　　送徐從事北游序一首<lb/>
　　遊大林寺序一首<lb/>
　　三遊洞序一首<lb/>
　　　江西觀察宴度支張侍御南亭花林序<lb/>
　　　　　　　　　　　　　　　顧　况<lb/>
右洞庭左彭蠡公所臨也先庚式戎後甲徴文公所搃<lb/>
也夫以清浄和平之徳下施於民猶之不理既當其樂<lb/>
<pb n="KR4h0022_WYG_710-2b"/>
不觀其華不在吐曜騰光自開自落而已欣戚之氣實<lb/>
棲其間繡衣使者詞客張君相閤之賢從事于公疆理<lb/>
一曰均賦二曰省徭三曰主文能中質茲亭之樂其可<lb/>
節乎蓋取文明離麗君子健應之象<lb/>
　　　宴韋庶子宅序　　　　　　前　人<lb/>
昔洛<hi>文粹作雒</hi>下鄴中蘭亭峴首文雅之盛風流之事蓋一<lb/>
方耳今席有芳樽庭有嘉木飲酒賦詩皆大國聖朝羣<lb/>
龍振鷺握蘭佩玉者也在古其有陋乎在今其有榮乎<lb/>
<pb n="KR4h0022_WYG_710-3a"/>
終宴一夕寄懐千載是時也暮春駘蕩孟夏恢台之交<lb/>
耳<hi>文粹無耳字</hi>
　　　中和節奉陪杜尚書宴集序　梁　肅<lb/>
沛乎聖人在穆清之中合四序茂萬物謂二月之吉殷<lb/>
天人之和肇以是日為中和節原夫中以立天下之夲<lb/>
和以通天下之志明君所以搃萬邦也奉時以協氣播<lb/>
氣以授人元侯所以承王<hi>集作丕</hi>命也于時上元甲子之<lb/>
六嵗地平天成河海清晏<hi>集作海晏河清</hi>君臣髙㑹由内及外<lb/>
<pb n="KR4h0022_WYG_710-3b"/>
粤我主公搃<hi>集作牧</hi>揚州領東諸侯既承湛露之澤且脩<lb/>
式燕之禮乃邀中貴人及我上介部從事列將羣吏大<lb/>
官重客峨星弁執象笏脱劍曵綬列于賔席者百有餘<lb/>
人火旗在門雷鼓在庭合樂既成大庖既盈左右無聲<lb/>
㫖酒斯行乃陳獻酬之事乃酣無筭之飲於是羣戱坌<lb/>
入絲竹雜遝<hi>集作沓</hi>毬蹈槃舞橦懸索走之疾<hi>集作捷</hi>飛丸<lb/>
㧞距扛鼎踰刃之竒迭作於庭内急管參差長袖嫋娜<lb/>
之美陽春白雪流徴清角之妙更奏於堂上風和景遲<lb/>
<pb n="KR4h0022_WYG_710-4a"/>
既醉<hi>集作樂</hi>且儀自朝及暮惟節有<hi>集作是</hi>度君子謂福禄<lb/>
之所浹在是命矣既醉小子且<hi>集無此字</hi>輙起而言曰大君<lb/>
有命令節茲始我公宴喜於以受祉歌以發徳歌<hi>集作詩</hi>
以頌美于胥樂兮胡可廢巳公曰善乃俾坐客偕以六<lb/>
韻成章授簡為序上以志王澤所及次以紀方鎮之歡<lb/>
末以示將來盛事云爾<lb/>
　　　上巳日陪劉尚書宴集北池序<lb/>
　　　　　　　　　　　　　　　符　載<lb/>
<pb n="KR4h0022_WYG_710-4b"/>
才智宏傑者其人尊政教簡易者其民泰時節和暢者<lb/>
其游盛地形盤鬱者其宴雄我尚書劉公挺天姿之英<lb/>
特采人心之愉樂乘上已之暄淑趣北池之汗漫操四<lb/>
駕騰百祥皇皇曄曄氣象飄動真髙會也况乎九天之<lb/>
澤滂沱下㴻新握龍節保寕坤維茍或風流褊儉不耀<lb/>
是則欲顦顇榮寵也豈承荷錫命之意乎巖巖西蜀古<lb/>
稱天府之奥也江山數千里羗蠻萬餘落嵗時風俗豪<lb/>
侈凡所好尚竒偉譎怪遭值此際得攄胸襟故尤為壮<lb/>
<pb n="KR4h0022_WYG_710-5a"/>
觀矣先期旬日也嚴徑術洗涯岸洞篁篠熾䑓榭有事<lb/>
之辰也擁幢蓋揖賔客寅及於近郊夘及於北池其降<lb/>
車也鼙鼓發登舟也絲桐揭解䌫也百戱作覧水府摧<lb/>
江蘺叱天吳拉馮夷躍龜魚騰蛟螭召琴髙嘯宓妃蓬<lb/>
壺以迴泊若雲蔚而霞披一何壮也及乎耳煩目劇綿<lb/>
趣静境稍自引去于空闊水波不動四羅羣山簮裾坐<lb/>
於天上思慮遊於象表又何曠也觀夫水嬉之倫儲精<lb/>
蓄鋭天髙日晏思奮餘勇實有赤縣兩為朋曹獻竒較<lb/>
<pb n="KR4h0022_WYG_710-5b"/>
藝鈎索勝負於是劃萬人之浩擾豁一路之清泚南北<lb/>
穏徹中無飛鳥爰挂綿彩從風為標爛然長虹横拖空<lb/>
碧乃計才力量逺邇一號令雷鼓而飛千橈動萬夫呼<lb/>
閃電流於目眥羽翼生於肘下觀者山立隂助鬬志肺<lb/>
腸為之沸渭草樹為之偃悴揭竿取勝揚旌而旋觀其<lb/>
猛厲之氣騰陵之勢崇山可破也青天可登也若使移<lb/>
於摧堅䧟陣之地寜有對宇宙乎夫文質殊途古今異<lb/>
宜君子作事得時也是都也有軍旅焉有南詔焉有西<lb/>
<pb n="KR4h0022_WYG_710-6a"/>
戎焉尚或以清流激湍一觴一詠為賔客之娛者是不<lb/>
知變也而識者咍之其觀一時之能事成千古之休烈<lb/>
在今辰也豈與夫永和少長咸集同日而言哉載自顧<lb/>
薄劣塵厠下介謬處陳璋之任被命首敘敢逡巡乎請<lb/>
賦八韻以耀蘭亭諸子也先是故太師韋公因是令節<lb/>
課賔寮賦詩乃取諸黄裳以為韻今尚書繼之以青蓋<lb/>
欲使其五色相宣耳<lb/>
　　　九日陪劉中丞賈常侍宴合江亭序<lb/>
<pb n="KR4h0022_WYG_710-6b"/>
　　　　　　　　　　　　　　　前　人<lb/>
井絡萬方之奥區也重陽四序之佳節也合江一都之<lb/>
竒勝也張此筵者中司劉公焉監此事者常侍賈公焉<lb/>
是亭鴻盤如山横架赤霄廣場在下砥平雲集而東西<lb/>
南北夐然也場中羅崇牙大斾亭上列雕盤玊斚主人<lb/>
與賔朱紫爛然相與峩冠揖讓而臨之雷鼔震動壺觴<lb/>
波湧山川風景凌軒入坐地形勝天氣嘉人心洽三者<lb/>
既極遂成歡娛不知醉之無從也夫和樂之在人心也<lb/>
<pb n="KR4h0022_WYG_710-7a"/>
未嘗不激於衷而形於外此自然之數是言也其何故<lb/>
哉禮曰有為而為之曩者藩隅變故主帥殂歿而子繼<lb/>
弟及者有之毒民殺吏者有之逐將攘位者有之兵戈<lb/>
一動羶腥數嵗今坤維禍起太尉公薨落山川之所控<lb/>
引兵車之所雜蹂蕃蠻之所連屬師漏於涓滴釁成於<lb/>
波瀾安危之計懸在絲髪我常侍沉斷𤣥機發如飊馳<lb/>
以眄睐之力移山丘之勢我中丞聰明英傑動與神遇<lb/>
承要約當談笑間萬形施張巳在靈府遂乃推大誠布<lb/>
<pb n="KR4h0022_WYG_710-7b"/>
大賞誅横猾㧞雋異息老稚洗故瑕一日而聲作浹旬<lb/>
而恩被盈月而政成森然萬户與令清浄麾幢之所至<lb/>
也自耆耋至於童孺瞻其馬首拜其玊顔唯恐其不為<lb/>
父母也故兹㑹之宴賞今日之愉樂與彼登栢景之山<lb/>
落孟嘉之帽飲菊酒佩絳囊者豈同日而言哉於戯非<lb/>
常侍無以康䕶全蜀非中丞無以恢建盛烈熊羆二美<lb/>
輝映一時若使載事者聆而書之可以聳忠良而驚奸<lb/>
慝也載忝幕府之舊謬親文翰憑良㑹之竒勝來群情<lb/>
<pb n="KR4h0022_WYG_710-8a"/>
之踴躍敢竭思慮紀其風流至于登臨眺聽之興烟霞<lb/>
草樹之状即存乎大雅六韻之什此無備焉<lb/>
　　　中和節陪何大夫㑹讌序<lb/>
中和王節也萬國承之樂洪慶也夫天地之大徳曰生<lb/>
發生之盛氣曰春春之於孟也萌動而方微於季也發<lb/>
泄而過强唯仲春木徳乃茂沃生人之愷樂洗萬物之<lb/>
枯槁當三陽之正中凝四氣之太和以正星鳥以推律<lb/>
度五年春皇帝負黼扆臨前殿酌天心之旻美順人情<lb/>
<pb n="KR4h0022_WYG_710-8b"/>
之煦嫗啟襟宸<hi>疑作宸襟</hi>於髙瓊建嘉名於振古遂下明詔<lb/>
詔天下以每年春二月朔旦為中和之節焉凡八紘九<lb/>
州舟車所至之域莫不嚮風蹈躍承順帝則即今日之<lb/>
㑹我岳鄂連帥御史大夫何公蓋所以祗明詔宣徳教<lb/>
而歡萬民也夫景不和無以破昏䝉之氣地不雄無以<lb/>
壮光華之㑹且觀夫廣場削平空迥無涯黄鶴前峙以<lb/>
峥嶸大江旁注而逶迤朝之日晴陽始升鏡清無塵髙<lb/>
楊如煙拂冠垂紳主人乃揖乎英僚上介洎簮𥚑耆老<lb/>
<pb n="KR4h0022_WYG_710-9a"/>
之客相與羅拜於北向巳而敘登於阼階之上脱劍搢<lb/>
笏百戱具舉焉旌旗飄飄馬鳴蕭蕭始金鼓以一振忽<lb/>
端立而揚鑣鐡衣錚鏦白羽在腰列髙的於虛碧翻大<lb/>
斾於回飊既而鑑<hi>疑作鏗</hi>絲桐耀丸劍齊入體以岑崟罍<lb/>
涌而川注暄風徐來春日未歛美人盤跚緩歩前墀態<lb/>
生横波怨拂蛾眉感青春之不再歌朱實之離離音綿<lb/>
緲以切雲羌逺放而如遺樂及於繁奏爵及於無筭愉<lb/>
一變至於懽懽一變至於醉莫不載時之交泰飲公之<lb/>
<pb n="KR4h0022_WYG_710-9b"/>
恵洽恬悦饜飫充塞臟腑而巳哉大夫涵青雲之噐極<lb/>
黄裳之美忠厚方直清明而深竭至忠以輔國啟大誠<lb/>
以御物下車於江夏自始至於兹日徳行浹人於骨髓<lb/>
禮義澤人於思慮馨香問望久而益茂故地方千里民<lb/>
蓋百萬口親愛如父母畏威如神明利劍水鏡日懸户<lb/>
牖此所以無留訟無寃志熈熈穆穆為清淳之俗焉今<lb/>
天子以皇極大中之道居鴻寳之位垂二十載矣如天<lb/>
之覆如地之幬如春之仁如秋之威神聖聰明文武温<lb/>
<pb n="KR4h0022_WYG_710-10a"/>
龔侔羲農之遐想軼唐虞之絶軌况乎稷契咎夔訏謨<lb/>
其内也如彼韓侯申甫輯柔其外也如此則何憂乎北<lb/>
邊何患乎犬戎異日也若飛詔發來大夫有鼎鉉之拜<lb/>
則天下之理又未可量矣鄙夫樸野亦承玊斚之一人<lb/>
也授教序述慙靦無措請咸賦八韻用極中和之美焉<lb/>
　　簮裾<hi>一夲作簮文</hi>
　　　冬日洛下登樓宴序　　　　吳少微<lb/>
僕抱書劍河洛嵗月多矣曷嘗不憶林宗想元禮慨然<lb/>
<pb n="KR4h0022_WYG_710-10b"/>
今古追思盛徳有太原莊雄材特逹信而好事招奨英<lb/>
竒亦千載一時也取樂文翰不孤風景置㫖酒命羣公<lb/>
列坐層樓觀望天地烟霞咫尺左右娛賔山水凄清縱<lb/>
横在目其時既晩其日將䦨度北牖之凉風下南端之<lb/>
白日覽物増思遊子多懐乃眷斯文期乎不墜云爾<lb/>
　　　秋夜侍姑叔讌㑹序　　　　權徳輿<lb/>
叔父至自東周第如新定就長子桐廬尉之養也途出<lb/>
雲陽徳輿之僑居在焉拜慶之後式展讌餞掇蔬焚枮<lb/>
<pb n="KR4h0022_WYG_710-11a"/>
以實圓方叔父諸姑既就坐羣從伯仲或冠或丱中外<lb/>
稚孺凡四五十人差其長㓜為侍坐之列暢之以㫖酒<lb/>
既醉不諠侑之以清絃中奏彌静夭夭申申其樂無垠<lb/>
發之於恬曠得之於名教稍間則圓魄照坐微風入林<lb/>
殘暑盡銷清光交映歌詩類事舉節應觴覺聽視之内<lb/>
無非和樂雖謝庭羯末之盛雪花栁絮之興及夫情適<lb/>
於中率禮無違亦一時也乃命編次其文且書其時時<lb/>
建中四年之七月徳輿操觚以序<lb/>
<pb n="KR4h0022_WYG_710-11b"/>
　　　臘日與諸公龍沙宴集序<lb/>
清祀嘉平著於三代蓋祭百種以報嗇表一嵗之順成<lb/>
故吾徒亦休澣考勝用文㑹友龍沙古地大江在下可<lb/>
以縱逺目可以滌煩襟况簮裾成列觴豆備薦酒酣神<lb/>
王舉手拊節盡一日之澤遣百慮如遺二三子唯今日<lb/>
可以酒狂而不書是無勇也<lb/>
　　　同徳寺湊禪師院羣公會集序<lb/>
　　　　　　　　　　　　　　　穆　員<lb/>
<pb n="KR4h0022_WYG_710-12a"/>
嵗五日杜揚州出鎮東洛羣公禮賔用餞㑹於此堂以<lb/>
候於戱從公率俗道機變態倦息得於此樂道得於此<lb/>
衆君子同之員亦同之况乃竹深寒庭雪净禪室境捐<lb/>
世染坐對天涯甘茗代醪清論如樂蓋勞生之少息羣<lb/>
心之一勝㑹耳惜乎夕鳥集暝客散候人至車馬行各<lb/>
從爾司復返吾患嚮來所聚倐爾成空索過風於前林<lb/>
求往夢於既寤不可及也尚書郎李君曰其可及者詩<lb/>
猶庶乎詩之哉<lb/>
<pb n="KR4h0022_WYG_710-12b"/>
　　　泉州席使君宴邑中赴舉秀才於東湖亭序<lb/>
　　　　　　　　　　　　　　　歐陽詹<lb/>
貢士有宴我牧席公新禮也貞元癸酉嵗邑有秀士八<lb/>
人公將首薦<hi>集夲文粹作薦之</hi>于闕下古者相覿相祖有享有<lb/>
宴享以昭恭儉宴以示慈恵二典為用鮮或克兼諸侯<lb/>
升俊造於天子遣之日唯行鄉飲酒之禮則享禮也胾<lb/>
肉𤣥酒莫飲莫食公念肉不使食則仁不下浹酒不使<lb/>
飲則歡不上交方欲激邦俗於流醨致王人乎徳行而<lb/>
<pb n="KR4h0022_WYG_710-13a"/>
賢者仁未伊浹才者歡未我交其若蚩蚩何秋七月與<lb/>
八人者鄉飲之禮既脩乃加之以宴餚移巳膳醴出家<lb/>
醖求絲桐匏竹以將之選華軒勝境以光之後一日遂<lb/>
有東湖亭之㑹公削桑梓之禮執賔主之儀揖讓升堂<lb/>
雍容就筵樂遍作而性情不流爵無筭而儀形有肅鏘<lb/>
鏘焉濟濟焉於是老㓜來窺盡室盈岐非其親懿則其<lb/>
閭里皆内訟而誓遷善焉於戱行其教不必耳提而口<lb/>
授移其風不必門扇而户吹公斯宴則風移教行其間<lb/>
<pb n="KR4h0022_WYG_710-13b"/>
矣真盡心竭誠奉主化民之宰也煙景未暮酒徳俱飽<lb/>
有逡巡避位而言曰夫詩者有以美盛徳之形容君侯<lb/>
因片善附小能回一邑之心成一邑之行又昭吾人恭<lb/>
儉于嘉享示吾人慈恵于清宴回人心成人行周孔之<lb/>
才也昭恭儉示慈恵管晏之賢也不有歌詠其如六義<lb/>
何是日人有甘棠泮宫之什客有天水姜閲河東裴參<lb/>
和潁川陳翊邑人濟陽蔡沼佐賛盛事亦獻雅章小子<lb/>
公之甿幸鼓微聲先八人者鳴捧豆伺徹時在公之側<lb/>
<pb n="KR4h0022_WYG_710-14a"/>
覩衆君子之作遂從卜商之後書其㫖為首序同上<hi>文粹</hi>
<hi>無此五字</hi>
　　　三月三日茶宴序　　　　　吕　温<lb/>
三月三日上巳禊飲之日也諸子議以茶酌而代焉乃<lb/>
撥花砌愛庭隂清風逐人日色留興卧措青靄坐攀香<lb/>
枝閒鸎近席而未飛紅蘂拂衣而不散乃命酌香沫浮<lb/>
素杯殷凝琥珀之色不令人醉微覺清思雖五雲仙漿<lb/>
無復加也座右才子南陽鄒子髙陽許侯與二三子頃<lb/>
<pb n="KR4h0022_WYG_710-14b"/>
為塵外之賞而曷不言詩矣<lb/>
　　　陪永州崔使君游宴南池序　栁宗元<lb/>
零陵城南環以羣山延以林麓其崖谷之委㑹則泓然<lb/>
為池灣然為溪其上多楓柟竹箭哀鳴之禽其下多芡<lb/>
芰蒲蕖騰波之魚韜涵太虛澹灔閭里誠游觀之佳麗<lb/>
者巳崔公既來其政寛以肆其風和以亷既樂其人又<lb/>
樂其身于暮之春徴賢合姻登舟於茲水之津連山倒<lb/>
垂萬象在下浮空泛景蕩若無外横碧落以中貫凌太<lb/>
<pb n="KR4h0022_WYG_710-15a"/>
虛而徑度羽觴飛翔匏竹激越熈然而歌婆然而舞持<lb/>
頥而笑瞪目而倨不知日之將暮則於向之物者可謂<lb/>
無負矣昔之人知樂之不可常㑹之不可必也當歡而<lb/>
悲者有之况公之理行宜去受厚錫而席之賢者率皆<lb/>
在官䝉澤方將脱鱗介生羽翮夫豈趑趄湘中為顦顇<lb/>
客耶余既委廢於世恒得與是山水為伍而悼茲㑹不<lb/>
可再也故為文志之<lb/>
　　　送徐從事北游序<lb/>
<pb n="KR4h0022_WYG_710-15b"/>
　　此篇當在七百三十二巻餞送門今已移入姑存<lb/>
　　其目<lb/>
　　　遊大林寺序　　　　　　　白居易<lb/>
余與河南元集虛范陽張允中南陽張深之廣平宋郁<lb/>
安定梁必復范陽張特<hi>集作時</hi>東林寺沙門法演智滿中<lb/>
堅利辯道深道建神照雲臯息慈寂然凡十七人自遺<lb/>
愛草堂歴東西二林抵化城憩峯頂登香爐峯宿大林<lb/>
寺大林窮逺人跡罕到環寺多清流蒼石短松瘦竹寺<lb/>
<pb n="KR4h0022_WYG_710-16a"/>
中唯板屋木噐其僧皆海東人山髙地深時節絶晩于<lb/>
時孟夏如正二月天山<hi>文粹作梨</hi>桃始華澗草猶短人物風<lb/>
候與平地聚落不同初到恍然若别造一世界者因成<lb/>
口號絶句云人間四月芳菲盡山寺桃花始盛開長恨<lb/>
春歸無處覔<hi>集作覔處</hi>不知轉入此中來既而周覽屋壁見<lb/>
蕭郎中存魏郎中𢎞簡李補闕渤三人姓名文句因與<lb/>
集虛輩歎且曰吁此地實匡廬間第一境由驛路至山<lb/>
門曽無半日程自蕭魏李遊迨今垂二十年寂寥無繼<lb/>
<pb n="KR4h0022_WYG_710-16b"/>
來者嗟乎名利之誘人也如此時元和十二年四月九<lb/>
日太原白樂天序<lb/>
　　　三遊洞序　　　　　　　　前　人<lb/>
平淮西之明年冬予自江州司馬授忠州刺史微之自<lb/>
通州司馬授虢州長史又明年春各祗命之郡與知退<lb/>
偕行三月十日參㑹於夷陵翌日微之反棹送予至下<lb/>
牢戍又翌日將别未忍引舟上下者久之酒酣聞石間<lb/>
泉聲因捨棹進䇿歩入缺岸初見石如叠如削其怪者<lb/>
<pb n="KR4h0022_WYG_710-17a"/>
如引臂如垂踵<hi>三字集作如垂如幢</hi>次見泉如瀉如灑甚<hi>集作其</hi>竒<lb/>
者如懸練如不絶綫遂相與維舟巖下率僕夫芟蕪割<lb/>
蘙梯危縋滑休而復上者凡四五焉仰睇俯察絶無人<lb/>
迹但水石相薄磷磷鑿鑿跳珠濺玊驚動耳目自未訖<lb/>
戌愛不能去俄而峽山昏黒雲破月出光氣含吐互相<lb/>
明滅晶熒玲瓏象生其中雖有敏口不能名状既而通<lb/>
夕不寐迨旦將去憐竒惜别且歎且言知退曰斯境勝<lb/>
絶天地間其有幾乎如之何俯通津綿嵗代寂寥委置<lb/>
<pb n="KR4h0022_WYG_710-17b"/>
罕有到者乎<hi>集無乎字</hi>予曰借此喻彼可為長太息者豈獨<lb/>
是哉豈獨是哉微之曰誠哉是言矧吾人難相逢斯境<lb/>
不易得今兩遇於是得無述乎請各賦古調詩二十韻<lb/>
書於石壁仍命予序而紀之又以吾三人始遊故目為<lb/>
三遊洞洞在硤州上二十里北峰下兩崖相廞間欲將<lb/>
來好事者知故備書其事<lb/>
　<lb/>
　文苑英華巻七百十一<lb/>
</p>
<p>
</p>
  </div>
</body>
</text>
</TEI>
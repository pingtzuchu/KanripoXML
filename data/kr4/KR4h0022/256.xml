<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百五十六</head>
    <p>
<pb n="KR4h0022_WYG_256-1a"/>
欽定四庫全書<lb/>
　文苑英華巻二百五十六　宋　李昉等　編<lb/>
　寄贈十<lb/>
　　崔峒十首　　　　　奚賈一首<lb/>
　　沈如筠一首　　　　張南史五首<lb/>
　　權德輿六首　　　　劉方平三首<lb/>
　　于良史三首　　　　戎昱六首<lb/>
　　于鵠五首　　　　　梁鍾一首<lb/>
<pb n="KR4h0022_WYG_256-1b"/>
　　朱長文一首　　　　李季蘭二首<lb/>
　　釋清江五首<lb/>
　　　揚州選䝉相公賞判雪後呈上<lb/>
　　　　　　　　　　　　　　　崔　峒<lb/>
自得山公許休耕海上田漸看長史傳欲棄釣魚船窮<lb/>
巷殷憂日蕪城雨雪天此時瞻相府心事比旌懸<lb/>
　　　初拜命酬邱丹見贈<hi>已見二百四十四巻</hi>
　　　　　　　　　　　　　　　前　人<lb/>
<pb n="KR4h0022_WYG_256-2a"/>
　　　寄上禮部李侍郎　　　　　前　人<lb/>
吴楚相逢處江湖共泛時任風舟去逺待月酒行遲白<lb/>
髮常同歎青雲本要期貴来君却少秋至老堪悲玉珮<lb/>
明朝盛蒼苔陋巷滋追尋恨無路唯有夣相思<lb/>
　　　客舍書懐寄趙中丞　　　　前　人<lb/>
東楚復西秦浮雲類此身闗山勞筞蹇僮僕慣投人孤<lb/>
客来千里全家託四鄰生涯難自料中夜見情親<lb/>
　　　客舍有懐因呈諸在事　　　前　人<lb/>
<pb n="KR4h0022_WYG_256-2b"/>
讀書常苦節待詔豈辭貧暮雪猶驅馬晡飡又寄人愁<lb/>
来占吉夢老去惜良辰延首平津閣家山日已春<lb/>
　　　書懐寄楊郭李王判官　　　前　人<lb/>
慣作雲林客因成懶慢人吏欺從政緩<hi>一作拙</hi>妻笑理家<lb/>
貧李郭應時望王楊入幕頻從容丞相閣知憶故園春<lb/>
　　　書情寄上蘇州韋使君兼呈吳縣李明府<lb/>
　　　　　　　　　　　　　　　前　人<lb/>
數年湖上謝浮名竹杖紗巾遂性情雲外有時逢寺宿<lb/>
<pb n="KR4h0022_WYG_256-3a"/>
日西無事傍江行陶潜縣裏看花發庾亮樓中對月明<lb/>
誰念獻書来萬里君王深在九重城<lb/>
　　　贈同官李明府　　　　　　前　人<lb/>
訟堂寂寂對烟霞五栁門前聚曉鵶流水聲中視公事<lb/>
寒山影裏見人家觀風競美新為政計日還知舊觸邪<lb/>
可惜陶潜無限酒不逢籬菊正開花<lb/>
　　知舊<hi>又𤣥集作應更</hi>限酒<hi>又之一集作限興</hi>
　　　贈竇十九<hi>時公車待詔長安</hi>　　　　前　人<lb/>
<pb n="KR4h0022_WYG_256-3b"/>
靈䑓暮宿意多違木落花開羡客歸江海㡬時傳錦字<lb/>
風塵不覺化緇衣山陽㑹裏同人少㶚曲濃時故老稀<lb/>
幸得漢皇容直諫憐君未遇覺人非<lb/>
　　　處州見鄭表新詩因以寄贈　前　人<lb/>
梅花嶺裏見新詩感激情深過楚詞平子四愁今莫比<lb/>
休文八詠自同時萍鄉露冕真堪惜鳯沼鳴珂已訝遲<lb/>
才子風流難定見湖南春草但相思<lb/>
　　　嚴陵灘下寄常建　　　　　奚　賈<lb/>
<pb n="KR4h0022_WYG_256-4a"/>
日入溪水静偶真此亦難乃知滄洲人成道因釣竿漾<lb/>
檝坐㣲月振衣生早寒紛吾成獨徃自速躭考槃已息<lb/>
漢隂誚且同濠上觀曠然心無涯空問容膝安<lb/>
　　　寄張徵古　　　　　　　　沈如筠<lb/>
寂歴逺山意㣲暝半空碧緑蘿無冬春綵烟竟朝夕張<lb/>
子海内竒乆為巖中客聖君當夣想安得老松石<lb/>
　　　寄中書李舍人　　　　　　張南史<lb/>
昨夜凄斷處對月與臨風鶴病三江上蘭衰百草中題<lb/>
<pb n="KR4h0022_WYG_256-4b"/>
詩隨謝客飲酒寄黄翁早嵗心相待還因貴賤同<lb/>
　　　早春書事奉寄中書舍人李　前　人<lb/>
儒服山東士衡門洛下居風塵逰上路簡冊委空廬戎<lb/>
馬生郊日賢人避地初竄身初浩蕩投跡豈躊踷翠羽<lb/>
憐窮鳥瓊枝顧散樗還令親道術倒欲混樵漁敝緼袍<lb/>
多補飛蓬鬢少梳誦詩陪賈誼酌酒伴應璩鶴膝兵家<lb/>
備鳬茨儉嵗儲泊舟依野水開逕接園蔬暫閲新山澤<lb/>
長懐故里閭思賢乗朗月覽古到荒墟在竹慙充箭為<lb/>
<pb n="KR4h0022_WYG_256-5a"/>
蘭幸免鋤那堪聞相府更遣詣公車蹇足終難進嚬眉<lb/>
竟未舒事從因病止生寄負恩餘不見神仙乆無由鄙<lb/>
恡祛帝庭張禮樂天閣綉簮裾日色浮青璅香烟近玉<lb/>
除神清王子敬氣逐馬相如銅漏時常靜金門歩轉徐<lb/>
唯㸔五字表不記八行書宿昔投知已周旋謝起予祗<lb/>
應髙位隔詎是故情䟽為報周多士湏憐楚子虗一身<lb/>
從棄置四節苦居諸柳發三條陌花飛六輔渠靈盤浸<lb/>
沆瀣龍首映儲胥北海樽留客西江水救魚長安同日<lb/>
<pb n="KR4h0022_WYG_256-5b"/>
逺不敢詠歸歟<lb/>
　　　宣城雪後還望郡中寄孟侍御<lb/>
　　　　　　　　　　　　　　　前　人<lb/>
臘後年華變闗西驛騎遥塞鴻連暮雪江栁動寒條山<lb/>
水還鄣郡圗書入漢朝髙樓非别處故使百憂銷<lb/>
　　　春日道中寄孟侍御　　　　前　人<lb/>
春来遊子傍歸路時有白雲遮獨行水流亂赴石潭響<lb/>
花開不知山樹名誰家魚網求鮮食㡬處人烟事火耕<lb/>
<pb n="KR4h0022_WYG_256-6a"/>
昨日已嘗村酒熟一杯思與孟嘉傾<lb/>
　　　江北春望贈皇甫補闕　　　前　人<lb/>
閒園柳緑井桃紅野逕荒墟左右通清逈獨連江水北<lb/>
芳菲更似洛城東時看雨歇人歸岫每覺潮来樹起風<lb/>
聞道金門堪濟世何湏身與海鷗同<lb/>
　　　璩授京兆府叅軍戱書以示兼呈獨孤郎<lb/>
　　　　　　　　　　　　　　　權德輿<lb/>
見爾府中趨初官足慰吾老牛還䑛犢凢鳥亦將雛喜<lb/>
<pb n="KR4h0022_WYG_256-6b"/>
至飜成感癡来或欲殊因慙玉潤客應笑此非夫<lb/>
　　　國子栁博士兼領太常博士輙申賀贈<lb/>
　　　　　　　　　　　　　　　前　人<lb/>
博士本秦官求財帖職難臨風曲䑓静對月碧池寒講<lb/>
學分隂重齋祠曉漏殘朝衣辨色處雙綬更宜看<lb/>
　　　户部王曹長楊考功崔刑部二院長並同鍾陵<lb/>
　　　　使府之舊因以寄贈又陪郎署喜甚常寮因<lb/>
　　　　書所懐且叙前好<hi>集作所知</hi>　　前　人<lb/>
<pb n="KR4h0022_WYG_256-7a"/>
怱驚西江侣共作南宫郎宿昔芝蘭室今兹鴛鷺行子<lb/>
猷美風味左右推公器含毫白雪飛出匣青萍利子雲<lb/>
常<hi>集作嘗</hi>燕居作賦似相如閒成考課奏别貢院能<hi>集作賢良</hi>
書子玉諒真實持刑慎丹筆秋天鴻鵠姿晩嵗松筠質<lb/>
伊余誠薄才何幸復趨陪偶来塵右掖空此憶中臺時<lb/>
節東流駛悲歡追徃事待月登庾樓排雲上蕭寺盍簮<lb/>
蓮府讌落㡌龍沙醉極浦送風㠶靈山眺烟翠觧頥通<lb/>
善謔喻指窮精義搦管或飛章分曹時按吏雨散與蓬<lb/>
<pb n="KR4h0022_WYG_256-7b"/>
飄秦吳兩寂寥方期全擁腫豈望躡扶摇夜直分三署<lb/>
晨趨共九霄外庭時接武廣陌更連鑣北極星辰拱南<lb/>
薰氣序調欣隨衆君子竝立聖明朝<lb/>
　　　晩渡揚子江却寄江南親友　前　人<lb/>
反照滿寒流輕舟任摇漾支頥見千里烟景非一状逺<lb/>
岫有無中片㠶風水上天青去鳥滅浦廻寒沙漲樹晩<lb/>
疊秋嵐江空飜宿浪胷中千萬慮對此一清曠回首碧<lb/>
雲深佳人不可望<lb/>
<pb n="KR4h0022_WYG_256-8a"/>
　　　祗命赴京途次淮口因書所懐却寄使府群公<lb/>
　　　　　　　　　　　　　　　前　人<lb/>
弱植素寡偶趨時非所任感㤙再登龍求友皆斷金彪<lb/>
炳覩竒彩凄鏘聞雅音適欣佳期接遽歎離思侵靡靡<lb/>
遵逺道忡忡勞寸心難成獨酌謡空奏伐木吟泬寥清<lb/>
冬時蕭索白晝隂交懽諒如昨滯念紛在今因風試矯<lb/>
翼倦飛㑹歸林向晩清淮駛回首楚雲深<lb/>
　　　早發杭州泛富春江寄陸三十六<hi>集作一</hi>公祐<hi>集作</hi>
<pb n="KR4h0022_WYG_256-8b"/>
　　　　<hi>佐</hi>　　　　　　　　　　前　人<lb/>
候曉起徒馭春江多好風白波連青雲蕩漾晨光中四<lb/>
望浩無際沉憂將此同未離奔走途但恐成悲翁俯見<lb/>
觸餌鱗仰目凌霄鴻纓塵日已厚心累何時空區區此<lb/>
人世所向皆樊籠唯應杯中物醒醉為窮通故人𤣥圃<lb/>
姿瓊樹紛青葱終當此山北<hi>集作去</hi>共結蘭桂叢<lb/>
　　　寄隴右嚴判官　　　　　　劉方平<lb/>
副相西征重蒼生屬望辰還同周薄伐不取漢和親虜<lb/>
<pb n="KR4h0022_WYG_256-9a"/>
陣摧枯易王師决勝頻高旗臨鼔角太白静風塵赤狄<lb/>
争歸化青𦍑已請臣遥傳閫外羙盛選幕中賔玉劍光<lb/>
初發氷壺色自真忠貞期報主章服豈榮身邊草含風<lb/>
緑征鴻過月新胡笳長出塞隴水半歸秦絶漠多来徃<lb/>
連年厭苦辛路經西漢雪家擲後園春誰念烟雲裏深<lb/>
居汝潁濵一叢黄菊地九日白衣人松葉踈開嶺桃花<lb/>
宻映津縑書若有寄為訪許由隣<lb/>
　　　寄嚴八判官　　　　　　　前　人<lb/>
<pb n="KR4h0022_WYG_256-9b"/>
洛陽新月動秋砧翰海沙塲天半隂出塞能全仲叔策<lb/>
安親更切老莱心漢家宫裏風雲晩羌笛聲中雨雪深<lb/>
懐袖未傳三嵗字相思空作隴頭吟<lb/>
　　　秋夜寄皇甫冉鄭豐　　　　前　人<lb/>
洛陽清夜白雲歸城裏長河别<hi>一作列</hi>宿稀秋後見飛千<lb/>
里鴈月中鳴搗萬家衣長憐西雍青門道乆别東吳黄<lb/>
鵠磯借問客書何所寄用心不啻兩鄉違<lb/>
　　　閑居寄薛華　　　　　　　于良史<lb/>
<pb n="KR4h0022_WYG_256-10a"/>
隠几讀黄巻閒居耳目清僻居人事少多病道心生雨<lb/>
洗山林濕鴉鳴池舘晴晩来因廢巻行藥至西城<lb/>
　　　冬日野望寄李賛府　　　　前　人<lb/>
地儉<hi>𤣥集作險</hi>朝陽滿天邊宿霧収風兼殘雪起河帶斷氷<lb/>
流北闕馳心極南圖尚旅逰登臨思不已何處得銷愁<lb/>
　　　宿藍田山口奉寄沈員外　　前　人<lb/>
山暝飛群鳥川長泛四隣烟歸河畔草月照渡頭人朋<lb/>
友懐東道鄉闗戀北辰去留無所適岐路獨迷津<lb/>
<pb n="KR4h0022_WYG_256-10b"/>
　　　贈宜陽張使君　　　　　　戎　昱<lb/>
暫作宜陽客深知太守賢政移千里俗人戴兩重天舊<lb/>
郭多新室閒坡盡闢田倘令黄覇在今日恥同年<lb/>
　　　再赴桂州先寄<hi>集作上</hi>李大夫　前　人<lb/>
玷玉甘長棄朱門喜再逰過因讒後重㤙合死前酬飬<lb/>
驥湏憐瘦栽松莫厭秋今朝兩行淚一半血和流<lb/>
　　　上桂州李大夫　　　　　　前　人<lb/>
今日辭門舘情將衆别殊感深翻有淚仁過曲憐愚曉<lb/>
<pb n="KR4h0022_WYG_256-11a"/>
鏡傷秋鬢晴寒切病軀烟波萬里濶宇宙一身孤倚馬<lb/>
才寜有登龍意豈無唯於方寸内暗貯報恩珠<lb/>
　　　桂州西山登髙上陸大夫　　前　人<lb/>
登髙上山上髙處更堪愁野菊他鄉酒蘆花滿眼秋風<lb/>
烟連楚郡兄弟愛荆州早晩朝天去親隨定逺侯<lb/>
　　　上湖南崔中丞　　　　　　前　人<lb/>
山上青松陌上塵雲泥豈合得相親舉世盡嫌良馬瘦<lb/>
唯君不厭<hi>類詩作不棄</hi>卧龍貧千金未必能移性一諾從來<lb/>
<pb n="KR4h0022_WYG_256-11b"/>
擬殺身莫道書生無感激寸心還是報恩人<lb/>
　　　贈岑郎中　　　　　　　　前　人<lb/>
童年未觧讀書時誦得郎中数首詩四海烟塵猶隔濶<lb/>
十年魂夣每相思雖欣披霧逢迎疾已恨趨風拜識遲<lb/>
天下無人鑒詩句不尋詩伯更尋誰<lb/>
　　　贈李太守　　　　　　　　于　鵠<lb/>
㡬年為郡守家似布衣貧沽酒迎幽客無金與近臣𢷬<lb/>
茶書院静講易藥堂春歸闕功成後隨車有野人<lb/>
<pb n="KR4h0022_WYG_256-12a"/>
　　　山中寄襄陽樊司空<hi>集作僕射</hi>　　前　人<lb/>
却憶東溪日同年竝學<hi>集作事魯</hi>儒僧房閒共宿酒肆醉相<lb/>
扶天畔雙旌貴山中病客孤無媒還有計春糓種桑榆<lb/>
　　　寄中山韋証　　　　　　　前　人<lb/>
懶成身似病因醉卧多時送客出溪少讀書終巻遲幽<lb/>
窓聞墜葉<hi>集作露</hi>晴<hi>集作秋</hi>景見逰絲早晩来収藥門前有<lb/>
紫芝<lb/>
　　　途中寄楊陟<hi>集作渉</hi>　　　　　前　人<lb/>
<pb n="KR4h0022_WYG_256-12b"/>
蕭蕭蘆荻晩<hi>一作葉</hi>一逕入荒陂日色雲收<hi>一作輕</hi>處蛙聲<lb/>
雨歇時前村見来乆羸馬自行遲聞作王門客應寒白<lb/>
接䍦<lb/>
　　此詩二百八十巻重出今已削去注異同為一作<lb/>
　　　醉後寄山中友人　　　　　前　人<lb/>
昨日山家春酒濃野人相勸乆從容獨憶卸冠眠細草<lb/>
不知誰送出深松却忘醉後逢亷度不省歸時見魯㳟<lb/>
知已尚嫌身酩酊路人應恐笑龍鍾<lb/>
<pb n="KR4h0022_WYG_256-13a"/>
　　　贈李中華　　　　　　　　梁　鍾<lb/>
莫向嵩山去神仙多誤人不如朝魏闕天子重賢臣<lb/>
　　　春眺揚州西上岡寄徐員外　朱長文<lb/>
蕪城西眺極滄流漠漠春烟間樹樓𤓰歩早朝吞建業<lb/>
蒜山晴雪照揚州隋家故事不能問鶴在仙池期我逰<lb/>
　　　寄韓校書十七兄　　　　　李季蘭<lb/>
無事烏城縣蹉跎嵗月餘不知芸閣吏寂寞意何如逺<lb/>
水浮仙棹寒星伴使車因過大雷岸莫忘八行書<lb/>
<pb n="KR4h0022_WYG_256-13b"/>
　　　得閻伯鈞書　　　　　　　前　人<lb/>
情来對鏡懶梳頭暮雨蕭蕭庭樹秋莫恠欄干垂玉筯<lb/>
只縁惆悵對銀鈎<lb/>
　　　喜嚴侍御蜀還贈嚴秘書　　釋清江<lb/>
徃年分首<hi>一作手</hi>出咸秦木落花開秋又春江客不曽知<lb/>
蜀路旅魂何處訪情人當時望月思文友今日迎騘見<lb/>
近臣多羡二龍同漢代繡衣芸閣共榮親<lb/>
　　此詩二百五十五巻重出用字多誤無可取今已<lb/>
<pb n="KR4h0022_WYG_256-14a"/>
　　削去<lb/>
　　　月夜有懐黄端公兼簡朱孫二判官<lb/>
　　　　　　　　　　　　　　　前　人<lb/>
月照踈林驚鵲飛覉人此夜共無依青門旅寓身空老<lb/>
白首頭陁力漸㣲屢向曲池陪逸少㡬回戎幕接元暉<lb/>
四科弟子稱文學五馬諸侯是繡衣江鴈徃来曽不定<lb/>
野雲摇曵本無機修行未盡身將盡欲向東山掩舊扉<lb/>
　　　早發陕州途中贈嚴秘書　　前　人<lb/>
<pb n="KR4h0022_WYG_256-14b"/>
此身雖不繫憂道亦勞生萬里江湖夣千山雨雪行人<lb/>
家依舊壘關路閉層城未盡<hi>一作絶</hi>交河虜猶屯細栁兵<lb/>
<hi>一作營</hi>艱難嗟逺客<hi>一作/道</hi>棲託頼深情貧病<hi>一作/苦</hi>吾將<hi>一作</hi>
<hi>何</hi>有精修許<hi>一作謝</hi>少卿<lb/>
　　　早春書情寄河南崔少府　　前　人<lb/>
春日春風至陽和似不均病身<hi>一作安</hi>空益老愁<hi>一作衰</hi>鬢<lb/>
不知春宇宙成遺物光隂促幻身客逰傷末路心事向<lb/>
行<hi>一作何</hi>人道薄猶懐土<hi>一作玉</hi>時難欲厭貧㣲才如可寄<lb/>
<pb n="KR4h0022_WYG_256-15a"/>
赤縣有鄉親<lb/>
　　右二詩二百五十五巻重出竝已削去注異同為<lb/>
　　一作<lb/>
　　　登樓望月寄鳯翔李少尹　　前　人<lb/>
陌上凉風槐葉凋夕陽清露濕寒條登樓望月楚山上<lb/>
月到樓南山獨遥心送秦人超鳳闕目隨陽鴈極烟霄<lb/>
軒車不重無名客此地誰能訪寂寥<lb/>
　<lb/>
<pb n="KR4h0022_WYG_256-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二百五十六<lb/>
</p>
<p>
</p>
  </div>
</body>
</text>
</TEI>
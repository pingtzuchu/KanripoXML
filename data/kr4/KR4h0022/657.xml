<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百五十八</head>
    <p>
<pb n="KR4h0022_WYG_657-1a"/>
欽定四庫全書<lb/>
　文苑英華巻六百五十八　宋　李昉等　編<lb/>
　投知一<lb/>
　　爲蘇令本與岑内史啓一首<lb/>
　　上明員外啓一首　　　上許左丞啓一首<lb/>
　　上郎都督啓一首　　　上司列太常伯啓一首<lb/>
　　上李少常伯啓一首　　上兖州刺史啓一首<lb/>
　　上兖州崔長史啓一首　上兖州張司馬啓一首<lb/>
<pb n="KR4h0022_WYG_657-1b"/>
　　　為蘇令本與岑内史啟　　　陳子昻<lb/>
某啟某聞子以母貴自古通方禮以親榮在昔恒理豈<lb/>
非奉上之道休泰必同膝下之恩親愛先及伏惟舅寵<lb/>
居宻戚位列崇班實富貴於當今允尊榮於前代居得<lb/>
言之地據至要之途九族同欣皆慿於奬盼六親咸頼<lb/>
仰德於恩波莫不拂飾<hi>集作拭</hi>生其羽儀談薦長其光價<lb/>
某自惟末品忝在甥徒早蒙撫育之恩不殊骨肉之愛<lb/>
自痛無福家禍遂纒爰在孤遺載延慈眷愛同諸子禮<lb/>
<pb n="KR4h0022_WYG_657-2a"/>
越常流遂得教訓成人䇿名從宦舅又曲垂顧念恩甚<lb/>
庭闈渭陽之情實多荷戴猥以庸薄叨累周行自委質<lb/>
戎班<hi>集作昭</hi>昭<hi>集作/班</hi>名果毅經今一十三載<hi>集作歲</hi>矣而竟<lb/>
未一遷仰望儕流莫不皆居顯位旋觀時輩亦已再歴<lb/>
榮班猥亦何人<hi>集作獨某一人</hi>空嗟留滯雖命途乖舛良或甘心<lb/>
然親貴盈朝豈忘提奬所以仰瞻恩惠不棄於踈微冀<lb/>
降慈仁<hi>集作流</hi>有憐於孤賤伏願舅大𢎞收採之眷特垂<lb/>
咳唾之恩矜憫小子使得宦及朋友寵以親榮私門載<lb/>
<pb n="KR4h0022_WYG_657-2b"/>
昌幽㝠是頼豈不幸甚豈不幸甚無任企仰之至謹奉<lb/>
啓不宣謹啟<lb/>
　　　上明員外啓　　　　　　　王　勃<lb/>
某啟側聞金烏聳轡俯圓燧而抽光瑶兎浮輪候方諸<lb/>
而吐液斯則洪纎異數𡨕符造化之津髙下相懸精契<lb/>
陶鈞之表故知聲同義合存長㓜於三州理隔氣殊置<lb/>
山川於一靣神交可託風雲於杵臼之間道不虚行涇<lb/>
渭於簮裾之列其有跡申知已投爵里於思齊事廹當<lb/>
<pb n="KR4h0022_WYG_657-3a"/>
仁抱龍泉而願割雖荆山已峻多輕抵鵲之珍而渤澥<lb/>
方春敢進歸鳬之景伏惟丈人珠躔降德銑社抽英河<lb/>
岳縱其神器煙霞發其符采江東第一家傳正始之音<lb/>
日下無雙譽重名流之首三冬文史先兆跡於青衿百<lb/>
里絃歌即馳芳於墨綬彭澤陶潜之菊勝氣仍存河陽<lb/>
潘岳之花芳風遂逺榮加從𬒮<hi>一作秩</hi>上清蘭府之遊寵<lb/>
奪攀輪更掌蓬山之務麟圖緝諡定榮辱於三泉鵷閤<lb/>
<hi>一作閣</hi>裁書考薰蕕於四部既鶴鳴雲路望偃朝端鴻漸<lb/>
<pb n="KR4h0022_WYG_657-3b"/>
星臺俯諧僉議亷平譽號李宣伯之當官雅操繩時山<lb/>
巨源之稱職加以文塲武庫發揮廊廟之師瓊樹瑶林<lb/>
寥廓風塵之表一丘一壑同阮籍於西山一嘯一歌列<lb/>
嵇康於北面詞條鬰霧遥騰駕日<hi>一作月</hi>之隂辨鍔横霜<lb/>
直上衝星之氣鳬鐘蓄韻聞片言而指掌鸞鏡懸心見<lb/>
一善而明目情源九𣲖士流欣滿腹之期德宇干門詞<lb/>
人有庇身之望方當坐談帝席雄視羣公豈徒比跡天<lb/>
府雌伏郎官而已哉某崇徽啓緒盛德在家承太子之<lb/>
<pb n="KR4h0022_WYG_657-4a"/>
仙宗析將軍之逺系米輪在漢列髙士於三台青蓋浮<lb/>
江扈平王於七姓遺風舊烈尚存清白之基祖德家聲<lb/>
代有縱横之目及金陵東覆玉馬西奔髦頭傑起文儒<lb/>
繼出鳯鳴朝日森梢煙雨之標龍躍雲津盤礴江山之<lb/>
氣雖雄名雅譽隨朔野而揚聲而華冕雕軒比南風而<lb/>
不競陳太丘之積善羔鴈成羣謝車騎之餘芳蘭蓀不<lb/>
替趨庭洽訓共歌未蕚之篇避席承觀猶守青箱之業<lb/>
嘗謂酣神北阜藉春渚而忘歸動影南櫺坐秋山而長<lb/>
<pb n="KR4h0022_WYG_657-4b"/>
徃不意蘭臯獨嘯輕交委鶴之書芝澗行謡坐辱飛龍<lb/>
之使年殊賈誼仰宣室而方同業謝劉繇俯長途而遂<lb/>
恧塞上浮雲之跡空倦吳山隋侯明月之珠終悲暗室<lb/>
豈不知拂衣長謝林泉多倦<hi>一作倨</hi>俗之因安枕有餘廟<lb/>
堂非養髙之所松楹坐月臨黛壑而遐征桂席攀風俯<lb/>
青嵓而自足而欲俛首屈膝逡廵多士之林弔影慙魂<lb/>
骯髒文昌之府徒以牛蹄已倦臨文壑而驤鱗羊角可<lb/>
逢想髙衢而撫翼叅名國士方叨智伯之恩揮迹奉常<lb/>
<pb n="KR4h0022_WYG_657-5a"/>
冀雪公孫之恥識正平於處士雖在孔融期仲容於望<lb/>
外終資許允猶恐先馳折翮頻驚鶂路之風再舉枯鱗<lb/>
空擊龍門之水丈人借以顔色資以恩波垂雅契於長<lb/>
年叙情交於累代情加倒屐知歩頃之生光禮極昇堂<lb/>
覺聲名之有地是用俯抽丹思上凟清顔鏤殊奬於肝<lb/>
膽銜德音於咳唾懦夫增氣先歌易水之風壯士投心<lb/>
思赴吳宫之火恩崇命淺瞻吕梁而可泛山髙海深渉<lb/>
孟門而何險謹啟<lb/>
<pb n="KR4h0022_WYG_657-5b"/>
　　　上許左丞啓<lb/>
某啟自違阻恩華嬰纒風恙守愚空谷歛跡仙臺同衛<lb/>
玠之虚羸談非正始愧劉楨之逸氣卧似漳濵朝野既<lb/>
殊風猷遂隔望芝蘭之漸逺覺鄙吝之都生所以暫下<lb/>
松丘言㳺洛邑永懐前倦<hi>疑</hi>逡廵元禮之門延首下風<lb/>
匍匐文章之府實願稍捐人事少奉清言質儒釋之幽<lb/>
疑訪空𤣥之極境願聞者道敢披江海之心所進者榮<lb/>
非慕軒裳之重雖齒絶位殊空塵左右而道存目擊豈<lb/>
<pb n="KR4h0022_WYG_657-6a"/>
隔形骸輕陟階堂伏深悸越謹啓<lb/>
　　　上郎都督啟<lb/>
某啟某聞古之君子重神交而貴道合者以其得披心<lb/>
胷而盡志義也是以叔牙茍在管仲分多而不貪無知<lb/>
尚存陳平受謗而非罪何則逹其趣者能申其迹收其<lb/>
大者能讓其細也今某東鄙之一書生耳少懐耿亮頗<lb/>
慕髙烈俛仰相得則屠愽可遊造次不諧則軒冕異路<lb/>
蒙君侯國士之遇受君侯長者之禮繾綣談謔殷勤誨<lb/>
<pb n="KR4h0022_WYG_657-6b"/>
誘今有情而不告是不盡也有窘而不託是有疑也將<lb/>
恐季布無侣於後葉孫臏獨稱於前古嗟乎可以竭誠<lb/>
矣敢不盡言乎勃家大人天下獨行者也性惡儲歛家<lb/>
無擔石自延國譴逺宰邊隅常願全雅志於暮齒揚素<lb/>
風於下邑而道里<graphic n="KR1925" url="https://raw.githubusercontent.com/kanripo/KR-Gaiji/master/images/KR1925.png" mimeType="image/png"/>遥資糧窘鮮秩寡鍾釜債盈數萬<lb/>
此某所以側目扼腕臨深履薄庶逢知已之厚以成大<lb/>
人之峻節也古人有言富觀其所與貧觀其所取又曰<lb/>
損有餘補不足於君侯何如哉然則定其交而後求敢<lb/>
<pb n="KR4h0022_WYG_657-7a"/>
無愧已易其心而後語夫何飾讓賑給之義既惟其常<lb/>
厚薄之差伏希俯訪輕塵視聽伏增兢惕<lb/>
　　　上司列太常伯啓　　　　　駱賔王<lb/>
側聞魯澤祥麟希委質於宣父吳坂逸驥實長鳴於孫<lb/>
陽是則所貴在乎見知所屈<hi>集作伸</hi>由乎知已故彫其樸<lb/>
嶧陽<hi>集作山</hi>有半死之桐賞其聲柯亭無永枯之竹伏惟<lb/>
明常伯公儀天聳幹<hi>集作構</hi>横九霄而拓基浸地開源控<lb/>
四紀而䟽𣲖自赤文薦祉曲阜分帝子之靈紫氣浮山<lb/>
<pb n="KR4h0022_WYG_657-7b"/>
<hi>集作仙</hi>凾谷誕真人之秀本支百代君子萬年道叶神交<lb/>
黄石授帝師之畧德攸<hi>集作由</hi>天縱白雲<hi>集作星</hi>降王輔之<lb/>
精至若峯秀學山列三墳而仰止瀾清筆海䟽四瀆<hi>集作</hi>
<hi>委九流</hi>以朝宗登小魯之巖辨練光於曵馬臨大吳之國<lb/>
識寳氣於連牛垂秋實於談叢絢春華於詞苑辯河飛<lb/>
箭激流翻白馬之津文江散珠圓波潄驪龍之穴是用<lb/>
德茂麟趾削桐葉以分珪道煥鵷<hi>集作宛鶴</hi>池映桃花而曳<lb/>
綬既而揆留皇鍳忠簡帝心奉職春宫燦離光於青殿<lb/>
<pb n="KR4h0022_WYG_657-8a"/>
代工天府明台曜於紫宸綜理𤣥風爕諧元氣含暉禮<lb/>
閣皎愛日以流光散<hi>集作毓</hi>彩文昌映德星而開照若乃<lb/>
識度𢎞逺器宇䟽通明允篤誠盛業隆於厚土惠和忠<lb/>
肅𤣥功格於上天則伊陟謝其緝熈巫咸慙其保乂舉<lb/>
才應器與士無私水鏡澄華炫金波於靈府氷壺徹鍳<lb/>
朗玉燭於神機則鄧攸莫際其瀾盧毓罕窺其術故使<lb/>
妍蚩各安其分輕重不失其權五教克敷百揆時叙折<lb/>
衝千里魯連談笑之功師表一時郭泰人倫之度加以<lb/>
<pb n="KR4h0022_WYG_657-8b"/>
分庭讓士虚右<hi>集作席</hi>禮賢片善經心揖仲宣於蔡席一<lb/>
言合道接然明於鄭階賔王蓬廬布衣桑樞韋帶自弱<lb/>
齡植操本謝聲名中年誓心不祈<hi>集作期</hi>聞逹上則執鞭<lb/>
為仕王庭希干禄之勞次則捧檄入官私室庶代耕之<lb/>
願<hi>集作禄</hi>然而忠不聞於十室學無專於一經退異善交<lb/>
<hi>集作藏</hi>進殊巧宦摶羊角而髙翥浩若無津附驥尾而<hi>集作</hi>
<hi>以</hi>上馳邈焉難託實欲投竿垂餌晦幽<hi>集作名</hi>跡於渭濵<lb/>
抱甕灌園絶機心於漢渚幸屬乾坤貞觀烏兎光華嵩<lb/>
<pb n="KR4h0022_WYG_657-9a"/>
山動萬歲之聲德水應千年之色雖無為光宅欣預比<lb/>
屋之封而有道賤貧恥作歸田之賦於是朅來甕牖利<lb/>
見金門指帝鄉以望雲赴長安而就日美芹之秀<hi>集作願</hi>
徒有獻於至尊蟠木之姿誰為容於左右明公惟幾成<lb/>
務論道經邦一顧之隆駘足踰於仙鹿片言之重魚目<lb/>
軼於靈虵庶望顧兎離<hi>集作羅非</hi>箕動薰風於舜海從龍潤<lb/>
礎霈甘雨<hi>集作澤</hi>於堯雲則膾餘之魚希振鱗於吳水膳<lb/>
後之豕翻化龜於魯津趨拜階庭<hi>集作拜伏階墀</hi>增其氷谷謹<lb/>
<pb n="KR4h0022_WYG_657-9b"/>
啓<lb/>
　　　上李少常伯啓<lb/>
賓王啓竊惟隂陽作炭化一氣以陶甄天地為爐混萬<lb/>
物於<hi>集作為</hi>芻狗然則璧輪均照或流景於萊城玉燭平<lb/>
分猶<hi>集作獨</hi>翔寒於黍谷是知隆汙逓<hi>集作迭</hi>襲榮顇相仍<lb/>
<hi>集作循</hi>得氣者繁滋失時者零落伏惟<hi>集作以</hi>君侯䟽乾激<lb/>
𣲖龍門開竹箭之波鎮地横基鵠翅峙蓮花之岳<hi>集作嶺</hi>
曜重輝於若月炳疊彩於非烟至若瑞動赤光著元勲<lb/>
<pb n="KR4h0022_WYG_657-10a"/>
於東漢烽驚紫塞宣武功於北征奕葉龍光蟬聮龜組<lb/>
德攸天縱白星降王輔之精道叶神光黄石授帝師之<lb/>
畧故得三千運北擊舜海以遊鱗九萬圖南望堯雲而<lb/>
矯翰折衝千里魯連談笑之功師表一時郭泰人倫之<lb/>
度於是九重銜紱昭星彩<hi>集作影非</hi>於宸維四逹埋輪震<hi>集作</hi>
<hi>振</hi>霜威于<hi>集作/於</hi>權右加以分庭讓士虚席<hi>集作坐</hi>禮賢片<lb/>
善必甄揖虞翻於東箭一言可記許顧榮以南金某蟠<lb/>
木朽株散樗賤質牆靣難用灰心易寒<hi>集作然</hi>退無毛薛<lb/>
<pb n="KR4h0022_WYG_657-10b"/>
之交進乏金張之援塊然獨處<hi>集作居</hi>一紀于<hi>集乍十載於</hi>兹<lb/>
矣然而日夜相代歎<hi>集作笑</hi>溝壑以<hi>集作之</hi>非遥貧病交侵<lb/>
思薜蘿而可託常欲乗幽控寂追綺季於青山樂道栖<lb/>
真從魯連於滄海幸屬舜門廣闢漢幣交馳遂得佇嘯<lb/>
髙丘應箕文而動韻聆吟大野浮艮爻<hi>集作軸</hi>以流隂將<lb/>
恐在藻纎鱗終絶<hi>集作寡</hi>登龍之望槍榆弱羽徒仰摶鵬<lb/>
之髙所覬曲逮恩光滋餘潤於東里襲承道<hi>集作遵</hi>引託<lb/>
輕葛<hi>集作夣疑作蔓</hi>於南樛撫已多慙覘躬彌懼<hi>集作修躬增懼</hi>謹啓<lb/>
<pb n="KR4h0022_WYG_657-11a"/>
　　　上兖州刺史啟<lb/>
側聞未遇孫陽鹽車無絶塵之跡時逢和氏荆山有連<lb/>
城之珍豈若聽清音於㸑餘則枯桐發響收夜光於𤣥<lb/>
璧則怪石騰輝在物猶然况於含識者矣伏惟明使君<lb/>
公鳯穴振儀龍門標峻瓊姿<hi>集作彫</hi>岳立表秀干雲霞煥<lb/>
霜飛瑶貞鏡鍳<hi>集作霞煥霜霏澄虚鍳物</hi>既而代工天府忠簡帝心<lb/>
擁熊蓋<hi>集作軾</hi>而撫百城建隼旟而臨千里坐堂敷惠恩<lb/>
纒去思剖竹垂仁式歌來暮清凝夜燭化警晨烏外朂<lb/>
<pb n="KR4h0022_WYG_657-11b"/>
九農内𢎞五教導之以禮樂齊之以刑書約法遵寛誤<lb/>
示<hi>二字集作設</hi>蒲鞭之耻發<hi>集作/立</hi>言唯信結<hi>集無結字</hi>控竹馬之<lb/>
期甘雨隨車雲低輕重之蓋還珠合浦波含逺近之星<lb/>
至如卧理稱難坐嘯匪易披裳問疾垂愛景以字人褰<lb/>
帷廣聽穆薰風以<hi>集作而</hi>扇物飛<hi>集作嚴</hi>霜秋降叶隼擊而<lb/>
防小人零雨<hi>集作露</hi>春濡飾羔旌而禮君子於是仁風革<lb/>
俗<hi>集作仁必有勇</hi>吏不忍欺美譽鬰於三高<hi>集作齊</hi>芳猷勝於萬<lb/>
古若乃清規逺鏡皎月色於靈臺𤣥鍳虚凝穆松風於<lb/>
<pb n="KR4h0022_WYG_657-12a"/>
智府硏機十箧探賾九流縟綺<hi>集作翠</hi>蕚於詞林綷仙花<lb/>
於筆苑文江飜浪織玉㶑以韜霞學海驚瀾綴珠連<hi>集作</hi>
<hi>鱗</hi>於濯錦加以懸榻待士擁篲禮賢汲引忘疲奬提不<lb/>
倦懐經味道之客望範圍以駿奔兼流包畧之夫窺義<lb/>
園而遐集求小善於毫芥顧正禮於二龍振幽滯於泥<lb/>
沙許公明於一驥某淹中故俗休列朴厚之清<hi>集作𢎞</hi>規<lb/>
稷下遺氓祗陶禮義之餘化頗遊簡素少閲縑緗每蟋<lb/>
蟀凄吟映素雪於書帳莎雞振羽截翠<hi>集作碧</hi>蒲於翰池<lb/>
<pb n="KR4h0022_WYG_657-12b"/>
既而學異懐蛟才非夢鳥價乍齊於南漢芳不重於東<lb/>
山幸屬日月光華雲霞紛郁方結羡魚之網將謡扣角<lb/>
之詞奮短翮於榆枌<hi>集作槍榆</hi>希髙標之餘拂躍纎鱗於涓<lb/>
滴望鴻澤<hi>集作浪</hi>之微霑所冀顧盼曲流翦拂增價則鉛<lb/>
刀起一割之用跛鼈致千里之行是以<hi>集作知</hi>竊混吹於<lb/>
齊竽濫飛聲於郢唱<hi>集作路</hi>抱山鷄而自恧顧遼豕以多<lb/>
慙輕觸威顔不遑流汗謹啓<lb/>
　　　上兖州崔長史啓<lb/>
<pb n="KR4h0022_WYG_657-13a"/>
側承酆城戢耀駭電之輝俄剖沙丘蜿跡籋<hi>集作躡</hi>雲之<lb/>
轡載馳然則激澑<hi>集作瑞</hi>侵星佩潜蛟於壯武騰鑣歴塊<lb/>
騁蹀駿於咸陽且煦轍波鱗側羡鼇潭之躍觸籠雲翼<lb/>
局望鵬隅<hi>集作田</hi>之迅是以齊郊夕唱牛歌掞白水之詞<lb/>
漢境朝趨車候驚拂塵之思伏惟某公騰瀾浴景濬靈<lb/>
𣲖以含珠擢榦梢雲翊淮巖而聳桂崇基疊秀匡覇道<lb/>
於周盟茂緒聮輝賛文塲於漢戚偉龍章之秀質騰孔<lb/>
雀於<hi>集作之</hi>觹年叶鳯彩之<hi>集作/於</hi>英姿辨蟾精於弱歲<hi>集作</hi>
<pb n="KR4h0022_WYG_657-13b"/>
<hi>日</hi>靈臺宏逺聘霄練於霜潭䇿府幽深絢朝虹於璧渚<lb/>
心波湛漢詠魄曜於黄陂情岳干天韞<hi>集作韜</hi>風雲於稽<lb/>
巘龍津共濟競忻登御之車蕪室欽賢必攬<hi>集作擁</hi>澄清<lb/>
之轡鬰文條而耀彩藻逸潘花曄詞峯而衒價光浮衛<lb/>
玉然則昆溪既琢必見山川之精樹羽已懸行嗣雲韶<lb/>
之響是以佐龜隂而演化務肅萬城<hi>集作百城</hi>翼<hi>集作甫</hi>麟壤<lb/>
以宣風恩覃千里徽猷克著逾盛德於休徴聲績聿宣<lb/>
軼規模<hi>集作模規</hi>於恭祖佩吕刀而紹美㠯<hi>集作已</hi>賛褰帷之<lb/>
<pb n="KR4h0022_WYG_657-14a"/>
遊屈龎驥而流芳<hi>集作末伸</hi>將叶順風之問<hi>集作將騁仁風之駕</hi>加以<lb/>
側階引彦鍳宋<hi>集作宗</hi>子之微言倒屣迎賔辨王生之雅<lb/>
量故使圓流之下探照乗於長波髙岫之巔剖連城於<lb/>
幽石某瓶筲小器鷦蚊末品斜帶嶧梧戢晞陽之厚德<lb/>
旁隣汶篠慕貫時之貞勁直以容膝一丘曲阜之瓢遽<lb/>
切枕肱五畝成都之壁已勞擔石厭於糟糠負薪疲於<lb/>
短褐然則少奉過庭之訓長趨克已之方弋志書林咀<lb/>
風騷於七畧耘情義圃偃圗籍於九流洒惠澤於陽波<lb/>
<pb n="KR4h0022_WYG_657-14b"/>
<hi>集作渥於羊波</hi>屢泛文通之麥峻曲岸於鶯谷時遺公叔之冠<lb/>
雖不能縱逸韻於霜臯唳野致九天之響而頗亦蓄餘<lb/>
芬於露薄垂薰有十歩之芳而乃恧迹魯鴻悲荆山之<lb/>
抵鵲簉鳴韓犬歎稽阜之横梁方今玉管<hi>集作琯</hi>躔秋金<lb/>
風動籟吳宫歸乙望隂岫以依遲素林反鴈候朝陽<hi>集作</hi>
<hi>潮陽</hi>而低舉籝金味道之子候纁帛以彈冠屑玉含毫之<lb/>
人望弓旌而蹺<hi>集作翹</hi>足竊不揆於庸識輙輕擬於揚庭<lb/>
所冀恩波時流<hi>集作留</hi>咳唾儻蒙<hi>集作能</hi>分其斗水濟濡沫<lb/>
<pb n="KR4h0022_WYG_657-15a"/>
之枯鱗惠以餘光賑孀居<hi>集作棲</hi>之寒女得使伏櫪駑蹇<lb/>
希騏騮<hi>集作驥</hi>而蹀足竄棘翩翾排鵷鸞而刷羽則捐軀<lb/>
匪恡碎首無詞雖復投報楊金君子以之貽惠<hi>集作戒</hi>効<lb/>
誠魏草小人知所懐恩輕凟威嚴懼深履尾載塵聽覧<lb/>
廹甚蹈氷謹啓<lb/>
　　　上兖州張司馬啓<lb/>
某啓竊聞網澗緝裳傃指雲於偃蓋排虚止棘附絶電<lb/>
於纎離然則左方為容鏘金有階於蟠木無因而至按<lb/>
<pb n="KR4h0022_WYG_657-15b"/>
劍致懼於連城是以賃牘干榮發仭資於禽息求光抱<lb/>
燧束髪濟於于髠伏惟某官瓊峯聳峭儼㬢觀而爭峙<lb/>
瑶𣲖驚瀾泝天潢而比濬漢臺引路夕翊浮雲之隂晉<lb/>
閤垂璫朝曄文星之苑劍池濯彩耀震徳於渥津弱水<lb/>
摛祥炫離精於丹穴辨懸瞳於朗鏡肇自鐫年對似魄<lb/>
於虧陽光乎弱嵗言阿<hi>一作辨言</hi>激箭浴紫貝以飛湍情岳<lb/>
驚峯蔽丹霄而傑峻文條擢秀馥長坂之幽蘭筆苑揚<lb/>
葩曄小山之丹桂松飈結韻縉紳藉以雌黄嵓電流光<lb/>
<pb n="KR4h0022_WYG_657-16a"/>
通賢資其月旦於是佐褰帷於魯甸威讋列藩匡露冕<lb/>
於梁隂恩覃絶境緝諧鱗<hi>疑作麟</hi>甸下白鶴於仙庭輔弼<lb/>
鳬郊重黄金於帝里加以奬㧞幽滯汲引英髦錫以吹<lb/>
嘘暖燕郊之隂谷延之顧盼熖漢圄之寒灰某篠𣲖庸<lb/>
㣲桐巖賤伍託根鄒邑時聞闕里之音接閈雩津屢聽<lb/>
杏壇之説加以承斷織之慈訓得鋭思於書林奉過庭<lb/>
之嚴規遂容情於義圃方欲閉門却掃養拙以終年幽<lb/>
遁鑿杯甘貧而卒歲直以栖遲五畆獲鷦鷯之數粒蕭<lb/>
<pb n="KR4h0022_WYG_657-16b"/>
條三逕匱侏儒之斗儲雖則放曠林泉頗得閑居之趣<lb/>
而乃寂寥蓬户惟深色養之憂是以望檄動容慨南陽<lb/>
而閴寂祈名夙駕嘆郢路而依遲方今凉秋屇節嚴飈<lb/>
扇序衡陽極浦振朝音於負霜寒臯逈甸驚宵吟於静<lb/>
野弓旌之禮斯及辟聘之際是期不揆庸愚輕斯自衒<lb/>
所冀分其末照惠以餘波得預觀光全由咳唾倘雲鑣<lb/>
釋絏申其潄玉之音霜匣開輝照以盤蛟之影則隂山<lb/>
之雀敢懐飡蘂之心漢東之蛇期致投珠之報不勝窘<lb/>
<pb n="KR4h0022_WYG_657-17a"/>
廹之至謹啓<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_657-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百五十八<lb/>
</p>
<p>
</p>
  </div>
</body>
</text>
</TEI>
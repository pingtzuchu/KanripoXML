<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百七十三</head>
    <p>
<pb n="KR4h0022_WYG_972-1a"/>
欽定四庫全書<lb/>
　文苑英華巻九百七十三　　宋　李昉等　編<lb/>
　行狀三<lb/>
　　左僕射韓滉行狀一首<lb/>
　　太子賓客盧邁行狀一首<lb/>
　　國子祭酒韓洄行狀一首<lb/>
　　　檢校尚書左僕射同中書門下平章事上柱國<lb/>
　　　　晉國公贈太傅韓公行狀　　顧　况<lb/>
<pb n="KR4h0022_WYG_972-1b"/>
曽祖符皇朝潭陽郡太守祖大智皇朝河南府士曹參軍<lb/>
贈吏部郎中父休皇朝銀青光禄大夫太子少保贈司<lb/>
空<hi>韓洄滉弟少保贈司徒二唐書作行狀太子少師贈太子太師</hi>諡文忠公京兆府萬<lb/>
年縣洪固鄉胄貴里韓滉年六十五公繼代生賢左右<lb/>
王室鄭武之賢韋平之美開元中解褐授右威衛騎曹參<lb/>
軍丁文忠憂服闋授京兆府同官縣主簿又丁内憂孝<lb/>
貫神明外除授太子通事舍人肅宗在靈武授監察御<lb/>
史兼北海郡司馬充北海節度判官道阻未行除通州<lb/>
<pb n="KR4h0022_WYG_972-2a"/>
刺史尋充山南西道採訪使判官時宰醜正除彭王府<lb/>
諮議詔授除殿中侍御史累遷祠部考工吏部三貟外<lb/>
郎判南曹尋遷吏部郎中給事中兵部選事有盗殺富<lb/>
平令倚為禁兵特詔釋之宻䟽聞狀遂伏其罪遷尚書<lb/>
左丞知吏部選事有擁馬陳詞造堦抗議曾不再煩主<lb/>
吏重閲簿書片言遣之莫不心服拜户部侍郎判官支<lb/>
管諸道青苖稅户屬國計空耗上難其人服勤九年出<lb/>
利百倍左蔵之錢至七百萬貫太倉之粟至數百萬斛<lb/>
<pb n="KR4h0022_WYG_972-2b"/>
其邊儲或五六萬或十餘萬有附大臣間於先帝者引<lb/>
劉向羊頭山黍云權量乆差公曰山之南北地之肥瘠<lb/>
禾黍不同會内蔵有隋朝銅㪷果不差異安邑解二縣<lb/>
鹽池比歳水漲甚於徃年有漫生紅鹽之瑞詔諫議大<lb/>
夫檢覆并致祭祠宇號寳應靈慶池宣付史館拜太常<lb/>
卿出為晋州刺史拜蘇州刺史充浙江東西都團練觀<lb/>
察處置使尋加銀青光禄大夫改檢校禮部尚書兼御史<lb/>
大夫潤州刺史鎮海軍節度使依前充浙江東西觀察<lb/>
<pb n="KR4h0022_WYG_972-3a"/>
使令行風動無敢犯者自信安洪光東楊捍狼士僧惟<lb/>
曉等結連數部熒惑愚甿破其巢窟伏戎自殪山越一<lb/>
清管郡十五户百萬里尹亭長書佐小史令丞牧守通<lb/>
數萬人自公區處不朽之作乗輿播越畿甸路斷公日<lb/>
遣一使間道齎帛表詣行在諸道未知行在營將士無<lb/>
不引還唯公所遣兵鎭河南衝要堅守不退兵馬使董<lb/>
晏將三千人鎮徐州部將沈清等頗違軍禁公遣一介<lb/>
齎牒轅門笞晏二十沈清等六十八人悉按軍令徐方<lb/>
<pb n="KR4h0022_WYG_972-3b"/>
既定轉檢校吏部尚書加金紫光禄大夫封昌黎公改<lb/>
封南陽天子幸梁川巴山道命判官何士幹領徤歩七<lb/>
百負絞<hi>疑</hi>練十萬疋上獻天子六軍從官扈蹕千里時<lb/>
屬維夏未頒春衣表至行在衆情大悦公又命從事裴<lb/>
樞李倫徴廵内兵甲麾下將士合三萬人請翊衛鑾輿<lb/>
收復京邑上深嘉歎特加檢校尚書右僕射李希烈衆<lb/>
軍東下志吞淮濟公即日遣兵馬使王栖曜李長榮栢<lb/>
良器以勁卒萬人泝流千里倍程救援纔及睢陽賊巳<lb/>
<pb n="KR4h0022_WYG_972-4a"/>
陷襄邑攻寧陵栖曜等突圍乗城矢中元惡兇徒懾遁<lb/>
不敢東顧淮南初喪節度使大將王佋帶甲數千夜犯<lb/>
城府或出權計者云江南兵至佋兵遂散殺戮甚多士<lb/>
卒驕矜争邀厚賞率居人商旅五十萬緡符牒巳行人<lb/>
情恟恟公即日遣都虞候李栖華謂兵馬使張瑗等曰<lb/>
收復上都六軍未賞節使薨殁豈名為功賦斂擅興何<lb/>
人造意諸將引過横調立停及大駕還都進封郡公時<lb/>
希烈盡銳攻陳州公命諸將與宣武軍合勢破賊數萬<lb/>
<pb n="KR4h0022_WYG_972-4b"/>
人關中初復公以為國無年儲何禦荒儉陳圍巳解汴<lb/>
路即通抗表請獻軍糧二十萬斛從本道直至渭橋公<lb/>
命判官元友直草創運務部勒趨程時河中阻兵堅城<lb/>
未㧞關河蝗旱軍食不足船至垣曲王師大振拜檢校<lb/>
尚書左<hi>一作右</hi>僕射同中書門下平章事加本道度支營<lb/>
田充江淮轉運等使連歳蝗災仰在轉運公自晨及暮<lb/>
立於江臯發四十七萬斛舳艫所至近逺慰安貞元元<lb/>
年十一月十一日制曰江淮轉運使某官某勵精勤職<lb/>
<pb n="KR4h0022_WYG_972-5a"/>
夙夜在公厥有成績可進封國公初封鄭改封晋前後<lb/>
河南用兵解寧陵睢陽之圍全彭城要害之地朝廷議<lb/>
勲特賜一子六品正員官又其軍鎮營宇舟船鞍馬甲<lb/>
仗旗鼓羽革丹漆牛羊六畜難乎校筭應縁兩稅唯有<lb/>
一牓人争及限吏不到門今江南<hi>闕</hi>　　於樵宋二年<lb/>
冬十一月朝覲上深禮重委以大計加度支諸道鹽鐡<lb/>
轉運等使待空巖穴方歸田里主恩彌深初願遂違顧<lb/>
謂其族為當瀝肝膽身塗草莽上答乾坤時屬西北用<lb/>
<pb n="KR4h0022_WYG_972-5b"/>
兵倉庫空竭公和糴五十萬斛無敢奪期米價遂賤防<lb/>
秋士馬儲糗更無闕自公當漕運初年四十七萬二年<lb/>
七十萬末年一百萬尚結賛者使六蕃抗言逆順之理<lb/>
夷虜感動肝膽楚越張權者不敢惕息盗位者退而思<lb/>
過貞元三年二月二十五日薨於昌化里私第春秋六<lb/>
十五皇帝震悼輟朝三日制曰故某官某應運而生弼<lb/>
諧于我道符兩曜徳冠八元以武綏邊以文經國方期<lb/>
難老<hi>一作續光</hi>式作<hi>一作茂</hi>宗臣孰謂不融盡瘁而沒雖鄭亡<lb/>
<pb n="KR4h0022_WYG_972-6a"/>
子産衛失栁莊<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>悼之懐豈過於此過時謂<hi>三字疑</hi>撫牀<lb/>
增慟當扆興嗟厚申徃禭之思載榮優贈之禮可贈太<lb/>
傅前後<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>贈布一千疋米粟五百石錢四百萬䘮事官<lb/>
供踐歴四朝歳逾五紀炎不執扇晝不伏枕疾無杖履<lb/>
居必矜莊自同官主簿制一裘褐直為宰相古人無食<lb/>
粟之馬衣帛之妾更爽之居不足多矣以沙門一行得<lb/>
聖人之道特寫形仰影如宗師癖在春秋精於繋象賦<lb/>
春秋七章著通例六巻并章奏詞畧十餘萬言豁如恒<lb/>
<pb n="KR4h0022_WYG_972-6b"/>
星敦故舊重然諾好古博雅能書善畫夫議大勲者則<lb/>
不書小善舉大徳者則畧其細事故不殫論矣公有子<lb/>
弟聞斯行諸不敢墜失况以賔客從事日乆泣慕清塵<lb/>
謹狀貞元三年閠五月十八日故金紫光禄大夫<lb/>
檢校尚書左僕射同中書門下平章亊晉國公故<lb/>
吏將仕郎前大理寺司直顧况謹上尚書考功伏<lb/>
以柱石元臣勲績光茂孝則先意承志忠則知無<lb/>
不為武能禁暴文以經國翊賛聖明懋建和平沃<lb/>
<pb n="KR4h0022_WYG_972-7a"/>
心造膝簡乎上長䇿横<hi>疑作宏</hi>規振乎外奄從流運<lb/>
恩軫睿慈今月日若馳松楸將樹易名之典請舉舊<lb/>
章謹上<lb/>
　　　朝議大夫<hi>集作朝議郎</hi>守太子賔客上輕車都尉賜<lb/>
　　　　紫金魚袋贈太子太傅盧公行狀<lb/>
　　　　　　　　　　　　　　　權徳輿<lb/>
曽祖勤嘉皇朝散大夫青州司馬隴城縣開國子祖克<lb/>
明皇瀛州髙陽縣令贈國子祭酒父沼皇陜州芮城縣<lb/>
<pb n="KR4h0022_WYG_972-7b"/>
尉累贈慈州刺史祕書監河南府洛陽縣遵化鄉恭安<lb/>
里盧邁字子𤣥年六十狀公以仁為經以義為用窮四<lb/>
教之根本探六籍之菁華其門風士行天下歸重以居<lb/>
室之和移諸官署以率性之道𢎞於事業自解巾試吏<lb/>
至於佩相印不為利疚不為物遷令名豐禄與之終始<lb/>
推是道也年未志學累丁齊斬純孝孺慕外除猶毁博<lb/>
貫儒書不耀其華特為叔舅太傅文貞公之所賞鍳經<lb/>
明筮仕補太子正字藍田尉會府試言㧞乎其萃轉河<lb/>
<pb n="KR4h0022_WYG_972-8a"/>
南主簿尋有詔充集賢校理建中初上方靖端百度倄<lb/>
起五諌拜右補闕俄換侍御史興元元年遷刑部貟外<lb/>
郎間一日又以本官兼侍御史介相國蕭公宣慰於江<lb/>
淮奉憂勤之㫖宣豈弟之澤四牡所及熈熈如春既復<lb/>
命轉吏部貟外郎每歳赴調者雜而多端廢置闗决在<lb/>
於郎吏情偽之所仗姦利之所因攻堅未導大窽從容<lb/>
折中優而<hi>集作而優</hi>為之又以京師食貧諸孤衣食為念求<lb/>
出為滁州刺史仁惻之政人到于今懐之朝廷嘉其理<lb/>
<pb n="KR4h0022_WYG_972-8b"/>
行徴入為司門郎中自時厥後比歳超拜歴諌議大夫<lb/>
左曹右轄乃叅大政皆用徳進人無異詞間一歳遷中<lb/>
書侍郎平章事又一歳感風痺寢疾周月除太子賔客<lb/>
貞元十四年六月某日薨於家追命太子太傅公寛舒<lb/>
𢎞重有姿度風表而憲章品式故事成法經通縝宻靡<lb/>
不周貫居諫諍之官言必削槀自非成命頒行而人莫<lb/>
知者又嘗以考課之法溢美相䝉革其巳然當自二府<lb/>
時居左垣固辭上第宰政嘆其能讓因以從之庻官之<lb/>
<pb n="KR4h0022_WYG_972-9a"/>
濫者知懼而百職脩矣燮和台階秉直閑邪率循中庸<lb/>
左右皇極徳輝陶然不見其際詩曰衣錦褧衣裳錦褧<lb/>
裳惡其文之著也公誠有之不然豈移疾家居者旬歳<lb/>
上章乞告者七反然後得請至於飾終追錫有加禮焉<lb/>
此固有以異於常而得之也早歳以逰寓於<hi>集作于</hi>南譙<lb/>
與崔文貞公講學至榖梁傳因附經義有以規者文貞<lb/>
慙歎為之著重請銘且曰吾以爾為甥亦以爾為友知<lb/>
免於大過矣其推重如此天性篤於慈仁厚於情禮每<lb/>
<pb n="KR4h0022_WYG_972-9b"/>
居功緦之䘮其於言而不議議而不及樂率皆容稱其<lb/>
服而有加焉故事宰臣非上公承攝之禮圜丘齋祠之<lb/>
敬則未嘗以騶騎導出國門者公從父弟歿於蜀都輤<lb/>
車之來道秦赴洛出東門十數里以展哀送度越常檢<lb/>
名教多之其居部也叔父下邽令休沐至止朋來憧憧<lb/>
侍食佐酒彌日通夕與羣從之丱者冠者均其指使章<lb/>
紱之外無以異焉再娶無子或以嗣不可絶諭之他求<lb/>
者則曰吾舅文貞嘗<hi>集作常</hi>言之矣兄弟之子猶子也引<lb/>
<pb n="KR4h0022_WYG_972-10a"/>
而進之可以主後事<hi>集無此字</hi>故自成童至於捐舘其所留<lb/>
於<hi>集作于</hi>聰明接於心術者中正之外無自入焉歴官俸<lb/>
賜必振六姻之乏即逺裳帷唯資四布之賻季文之<lb/>
亷忠張仲之孝友魏舒之𢎞粹孔光之慎宻兼而<lb/>
具之日月有時盍徵諡法用是傳信移諸有司謹<lb/>
狀貞元十四年九月十四日故吏朝議郎守尚書<lb/>
司勲郎中知制誥雲騎尉賜緋魚袋權德輿謹上<lb/>
尚書考功有易名本於周道必視其行勸孰甚焉謹按<lb/>
<pb n="KR4h0022_WYG_972-10b"/>
故朝議大夫守太子賔客贈太子太傅盧公徳範顒昻<lb/>
如大主彛器閨門風訓儀表人倫乃持國鈞以鎮雅俗<lb/>
絜矩居易有初有終瞻彼九原既先徴逺之卜節其一<lb/>
恵敢忘至公之議謹上<lb/>
　　　大中大夫守國子祭酒潁川縣開國男賜紫金<lb/>
　　　　魚袋贈户部尚書韓公行狀　前　人<lb/>
曽祖符皇潭陽郡太守祖大智皇河南府士曹叅軍贈<lb/>
吏部郎中父休皇太子少保贈司徒諡文忠公京兆府<lb/>
<pb n="KR4h0022_WYG_972-11a"/>
萬年縣芙蓉鄉龍遊里韓洄年六十三狀公字㓜深其<lb/>
先潁川之人自同姓於周受封於韓逮獻子而為正卿<lb/>
至景侯而開列國司馬氏代家言之詳矣公大祖播徙<lb/>
居潁川繼有勲力代名忠孝以至文忠公用醇仁清<lb/>
徳左右𤣥宗致中和以為國經躬愷悌以為家法公纂<lb/>
承茂緒㓜有令聞直方簡重博厚𢎞大該渉羣書尤治<lb/>
春秋詩禮之學必睹其奥而踐乎中未弱冠以門䕃補<lb/>
𢎞文生滿歳叅調侍郎逹奚恂<hi>唐書作珣</hi>矯枉過正以地望<lb/>
<pb n="KR4h0022_WYG_972-11b"/>
降資署章懐太子陵令且將察其詞氣以為銓藻公恬<lb/>
然受署初無愠容當時識者知其致逺天寳末盜陷西<lb/>
<hi>集作兩</hi>京兄姪七人遭離不淑茹痛違難寓于江南布衣<lb/>
蔬食不聽聲樂者積六七年友弟行義士林以為難翹<lb/>
車辟書旁午而至累授漢中郡江陵府二功曹大理司<lb/>
直兼漢中郡司馬蘇州司馬且皆有賔介之請所至之<lb/>
邦待公政成甘於粗<hi>集作蔽</hi>糲聚其禄廪辦其治𦵏具歸<lb/>
于京師七䘮祔窆禮無違者名教之士翕然稱之洪州<lb/>
<pb n="KR4h0022_WYG_972-12a"/>
刺史張鎬以故相之重作鎮江西奏授本州長史莫徭<lb/>
副使懐來夷落嚮方率教乾元中江淮㓙饑相扇嘯聚<lb/>
而新安郡負山洞之阻為害特甚朝廷推其能名除睦<lb/>
州别駕知州事俄拜監察御史又轉殿中侍御史賜緋<lb/>
魚袋充江西都團練判官軍州庻政多所訪决歳餘張<lb/>
終于位公主介領留務時吴楚剽輕法禁未一每長史<lb/>
交代人心輒揺公臨以威重撫以慈惠輯寧所<hi>集作封</hi>部<lb/>
以待守臣李良公峴之充江淮選補使也引于判官多<lb/>
<pb n="KR4h0022_WYG_972-12b"/>
所𢎞益大厯初轉運使留尚書晏盛選從事分命四方<lb/>
而江淮上流為之樞會奏改屯田員外郎兼侍御史知<lb/>
揚子留後累歳寵<hi>集作就</hi>加司封郎中肅給而有守清眀<lb/>
而中節有司之移用不匱上國之經費有倫六七年間<lb/>
號為稱職名實益茂徴拜諫議大夫數與左補闕李翰<lb/>
連上封章極言得失未幾以本官知制誥叅掌宥宻式<lb/>
敷聲明炳然訓辭潤色王度時元載持衡深相器重公<lb/>
愈不自安每因災眚必䟽古議<hi>集作義</hi>且以西漢賜上尊<lb/>
<pb n="KR4h0022_WYG_972-13a"/>
酒之比深儆<hi>集作警</hi>戒之元終不悟竟及於禍公以謗<hi>集作</hi>
<hi>旁</hi>累貶邵州司户今上踐位勵精理本徴為淮西淮南<lb/>
等道黜陟使復拜諫議大夫攝衣登車以澄清風俗為<lb/>
已任未及行拜權判户部侍郎專判度支賜金印紫綬<lb/>
先是公兄太傅忠肅公實居其任受邦國之比要制財<lb/>
用之均節物力不絀王府以充出牧也厥職寖<hi>集作寢</hi>廢<lb/>
公乃革煩政振舊綱既無暴征亦無遺利罷省胥吏冗<lb/>
食者二十餘人明年太府卿張獻恭廣廪庫以受歳杪<lb/>
<pb n="KR4h0022_WYG_972-13b"/>
量入之數又於長安萬年二縣界奏貯米榖數十萬石<lb/>
視年之豐耗而為之發斂人無艱食歳無災荒雖元凱<lb/>
之智畧夀昌之功利不是過也上方待<hi>集作倚</hi>以大任為<lb/>
執事者所抑出為蜀州刺史蜀多火災自古所患俗以<lb/>
為常無所懲禁公到部<hi>集作郡</hi>逾月令簡事時里胥不勞<lb/>
州兵多暇乃省經用之費給太半之庸俾其埏埴以易<lb/>
蓬蓽翬飛鳥革相望如雲授之逾年乃償其直三歳在<lb/>
郡四封恬然闢田之汙莱三千餘頃復人之庸亡二千<lb/>
<pb n="KR4h0022_WYG_972-14a"/>
餘户教之樹藝俾之生植井絡之下至於今懐之朝廷<lb/>
陟明奏<hi>集作表</hi>課公實居最有詔徴還既至拜兵部侍郎<lb/>
在職數月遷京兆尹兼御史大夫三輔難理轂下尤甚<lb/>
賊泚之後旱蝗相乗連師十餘萬屯于蒲坂戎裝兵馬<lb/>
仰給京師内安罷甿外贍軍實師克濟而人不困公之<lb/>
力焉轉刑部侍郎刑罰者國之大典所以禁暴而衛善<lb/>
人也而或巧詆比况因縁為奸公講求紀律明為式例<lb/>
悉以條奏頒於四方吏無舞文人得從善矣遷祕書監<lb/>
<pb n="KR4h0022_WYG_972-14b"/>
乃奏置五經正本補羣書之缺蓬閣之中粲然如初復<lb/>
除兵部侍郎累歳改國子祭酒自兵興已來多趨末流<lb/>
而棄夷<hi>闕</hi>故學者不振而子衿之詩作焉公曰崇化勵<lb/>
賢本於六籍不殖將落吾其憂乎乃表名儒袁頥韋渠<lb/>
牟列於學官講左氏春秋小戴禮摳衣皷箧之徒溢于<lb/>
國庠講誦之聲如在洙泗公所至必化其用無方方將<lb/>
荷介祉以錫難老亮天工以纉舊服人望未塞以貞元<lb/>
十年二月九日寢疾終於昌化里之私第皇情軫悼追<lb/>
<pb n="KR4h0022_WYG_972-15a"/>
贈户部尚書哀榮之禮於公備矣公有識度風鑒而博<lb/>
愛容衆與朋友交死生以之眀於吏職能斷大事䟽逹<lb/>
而有節粹和而不流約身以周急潔巳而恕物先師四<lb/>
教克蹈其全中臺六職常居其半無忌之鎮静安國之<lb/>
忠厚延夀之恩信惟公兼而有之允所謂邦之才臣終<lb/>
温且惠者也龜筮叶吉日月有期易其名者請徴舊典<lb/>
謹狀三月日故大中大夫守國子祭酒潁川縣開國男<lb/>
賜紫金魚袋贈户部尚書韓公故吏某官某謹狀<hi>集作上</hi>
<pb n="KR4h0022_WYG_972-15b"/>
尚書考功夫士之生也躬五常以致用其歿也節一惠<lb/>
以尊名則善否有章賔實不撓謹按故韓公嗣直方於<lb/>
舊徳播功行於清朝通而有守忠而能力樹善匪懈好<lb/>
謀而成課績中臺道光太學大雅明哲惟公有之考行<lb/>
飾終古先令典謹譔録所履布諸有司請徴叔發之諡<lb/>
以協周公之法謹上<lb/>
　<lb/>
　文苑英華巻九百七十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百八十九</head>
    <p>
<pb n="KR4h0022_WYG_588-1a"/>
欽定四庫全書<lb/>
　文苑英華巻五百八十九　宋　李昉等　編<lb/>
　公卿雜謝二<lb/>
　　為河東副元帥馬司徒謝實封表一首<lb/>
　　為桂府王中丞謝加朝議大夫表一首<lb/>
　　為太原鄭尚書謝賜旌節等表一首<lb/>
　　為太原李少尹謝上表一首<lb/>
　　謝兵馬使朱鄭等官表一首<lb/>
<pb n="KR4h0022_WYG_588-1b"/>
　　為昭義王大夫謝賜改名表一首<lb/>
　　謝賜光宅坊宅表一首<lb/>
　　謝授右拾遺表一首<lb/>
　　代李僕射謝加營田使表一首<lb/>
　　謝太常卿并舉自代表一首<lb/>
　　謝再除太常卿充禮儀使表一首<lb/>
　　東都留守謝上表一首<lb/>
　　謝除太常卿表一首<lb/>
<pb n="KR4h0022_WYG_588-2a"/>
　　代李中丞謝官表一首<lb/>
　　謝貸錢物表一首<lb/>
　　蘇州謝恩賜加章服表一首<lb/>
　　　為河東副元帥馬司徒謝實封表<hi>徳宗</hi>
　　　　　　　　　　　　　　　崔元翰<hi>貞元元年</hi>
臣燧言某月日中使某乙至伏奉手詔復以收河中功<lb/>
賜臣實封五百户通前為七百户功微賞重恩積生輕<lb/>
報効何階祗懼惟甚臣某誠惶誠恐稽首頓首臣頃奉<lb/>
<pb n="KR4h0022_WYG_588-2b"/>
詔與諸道同討逆賊上禀謨<hi>類表作謀</hi>筭克致誅夷越升<hi>類表</hi>
<hi>作超授</hi>官榮真食户邑且有後命再荷殊私伏以聖徳結<lb/>
於人心皇威加於物表将帥克宣其力㐫逆盡<hi>一作咸</hi>伏<lb/>
其辜此皆國之福也至若分閫作藩秉旄仗節扞禦患<lb/>
難剪掃寇讎此固臣之職也幸無獲戾何以為功爵秩<lb/>
既崇封賞又重絲髮未効㳙塵莫施雖復捐軀豈能上<lb/>
答無任荷懼之至<lb/>
　　　為桂府王中丞謝加朝議大夫表<lb/>
<pb n="KR4h0022_WYG_588-3a"/>
　　　　　　　　　　　　　　　令狐楚<lb/>
臣某言伏奉某月日恩㫖南郊禮畢進加臣朝議大夫<lb/>
拜受嚴命感惕交集臣某中謝臣泗濵諸生塞上從事<lb/>
被䝉恩澤齒列才俊戴高履厚實有恧焉乃建子月伏<lb/>
惟皇帝陛下殷薦祖宗嚴禋天地而限從外役不侍中<lb/>
禁有望雲就日之戀無給薪除地之勞今者爵賞逺加<lb/>
寵榮俯及拾級以上早忝諸侯之秩歷階而昇又厠大<lb/>
夫之品峨峨象笏粲粲銀章自揆何人敢安非據伏以<lb/>
<pb n="KR4h0022_WYG_588-3b"/>
神光<hi>類表作休</hi>既擁王澤已流難申牢讓之心空秉益恭之<lb/>
禮無任慶幸屏營之至<lb/>
　　　為太原鄭尚書謝賜旌節等表<lb/>
臣某言今月七日中使尹偕至伏奉敕書手詔慰喻<hi>一作</hi>
<hi>問</hi>臣及将仕參佐等并賜臣官告旌節寵命併臨榮光<lb/>
疊至欽承捧受感惕難勝臣某中謝臣昔為諸<hi>一作書</hi>生<lb/>
所冀微祿揣摩鉛鈍際會清平伏惟皇帝陛下至德配<lb/>
天大<hi>一作文</hi>明並日朝有多士國無幸人若臣庸虚何足<lb/>
<pb n="KR4h0022_WYG_588-4a"/>
比数階緣所職被服殊私居郎吏之中已為饕竊立戎<lb/>
旃之下安所堪任前奉詔書除臣節度託肺腸而三省<lb/>
覺魂魄之九飛懇欵未申恩光薦至<hi>一作及</hi>使從天下拜<lb/>
迎而萬姓<hi>一作衆</hi>懽呼王在日中照臨而一方安㤗編綸<lb/>
言於寶軸揮宸翰於綵牋既賜諸侯之旌又降将軍之<lb/>
節委之刑賞許以便宜臣實何人忽䝉斯寵重如山壓<lb/>
薫若火炎無以為容不知自處謹以今日準敕拜受訖<lb/>
臣伏以旌唯進善節以詰姦昔常傳聞今即<hi>一作則</hi>祗受<lb/>
<pb n="KR4h0022_WYG_588-4b"/>
度才非将雖天地<hi>一作下</hi>所知禀令於君豈風塵敢犯誓<lb/>
當保安四境和叶三軍灑帝<hi>一作王</hi>澤於州閭振皇威於<lb/>
邉境<hi>一作徼</hi>難酬天造庶竭臣心所守有限不獲陳謝無<lb/>
感戴抃躍之至<lb/>
　　　為太原李少尹謝上表<lb/>
臣某言伏奉恩㫖授臣太原少尹兼御史中丞充河東<lb/>
節度使行軍司馬祗承榮命以感以懼臣某中謝臣器<lb/>
質凡下行能無取父母生之陛下知之頃陷官謗會從<lb/>
<pb n="KR4h0022_WYG_588-5a"/>
吏議伏頼陛下聖明乃得全活既而肩隨多士掌領孤<lb/>
児警夜巡晝庶将終老跼天蹐地誓不違逺豈意陛下<lb/>
不量臣之能否㧞自近侍貳於大藩且御史丞執憲之<lb/>
任府少尹理民之官也軍司馬握兵之職也皆須率其<lb/>
屬以賛其長必國之良猶懼不稱况於疲病安所堪任<lb/>
此臣所以行思坐念常恐失墜以某月日到府上訖伏<lb/>
以太原建國興王大都嘵囂五氏合沓萬室動見指視<lb/>
甚難為理唯禀謨猷於廊廟同心力於幕府勤以臨事<lb/>
<pb n="KR4h0022_WYG_588-5b"/>
清而處身至若上分乃眷之憂下塞具瞻之望雖欲自<lb/>
勵終非所能離去殿階已彌旬月攀望不及腸廽目斷<lb/>
無任云云<lb/>
　　　謝兵馬使朱鄭等官表<hi>初除御史續除中丞封異姓王</hi>
　　　　　　　　　　　　　　　劉禹錫<lb/>
臣某言奏事韋温廽特蒙聖恩重賜朱鄭等官告宸象<lb/>
昭囘煥然下燭榮分右職光賁遐藩臣某中謝臣伏以<lb/>
朱鄭朴忠為心沉毅見色當建封禦侮之寄見張愔<hi>建封</hi>
<pb n="KR4h0022_WYG_588-6a"/>
<hi>子也</hi>提孩之年昨者𨽻職徐州分鎮蘄縣繹<hi>英華作驛非</hi>騷之<lb/>
際梗亮彌彰歷險而前實繁其旅詳探本末有足褒稱<lb/>
輙具奏聞恐須奨勸伏蒙睿鑒俯亮微誠優詔先行已<lb/>
階直指之日殊私荐至超昇獨坐之崇户領三千爵踰<lb/>
五等恩生非次感異常倫轅門有光武旅增氣遂使感<lb/>
激之士希男爵以捐軀猖狂之徒聆聖澤而悛性風行<lb/>
草偃其勢必然臣忝揔戎倍百欣荷臣無任云云<lb/>
　　　為昭義王大夫謝賜改名表　崔行先<lb/>
<pb n="KR4h0022_WYG_588-6b"/>
臣某言中使第五守進至伏奉今月日制命授臣開府<lb/>
儀同三司潞州大都督府司馬知府事充昭義軍節度<lb/>
營田澤潞刑洺等州觀察留後兼賜名處休雨露湛恩<lb/>
光臨非次蚳蝝𦕈質負戴難勝臣某中謝臣出<hi>一有身字</hi>自<lb/>
行間器識短淺理兵從衆問陣無師一心守愚六藝皆<lb/>
闕自謂才無經濟智乏周防吐誠託人損已待物毎日<lb/>
揣分有時撫膺徒生於此何以報主得免獲戾已足為<lb/>
榮敢求聞達妄進階級豈意陛下顥元合徳日月在躬<lb/>
<pb n="KR4h0022_WYG_588-7a"/>
敻開獨見之明特降發哀之詔㧞自泥滓致于煙霄臣<lb/>
之榮幸孰與為比伏以處休之義恭懿有章簡自帝心<lb/>
納于臣口自<hi>一作内</hi>訟增感以榮為憂魄散心殞罔知所<lb/>
措况名器所慎春秋格言服之不稱詩人是刺雖欲勿<lb/>
議誰能捨諸曩日劉𤣥佐之領浚郊李元諒之居關輔<lb/>
皆勲崇台揆業濟艱難方開加等之恩姑受錫名之寵<lb/>
臣何為者坐繼前人三省駑鉛未展㳙埃之効百身灰<lb/>
粉何酬天地之恩<lb/>
<pb n="KR4h0022_WYG_588-7b"/>
　　　謝賜光宅坊宅表　　　　　李　揆<lb/>
臣某言中使某至奉宣聖㫖知臣無宅以光宅坊去内<lb/>
最近賜臣宅一區寵渥特臨喜懼交集臣某中謝臣自<lb/>
惟固陋謬忝恩私陛下收其璅材擢以宻職司言北闕<lb/>
已揮翰於紫垣秩禮南宫復彯纓於丹地故得廽翔三<lb/>
省出入九重此皆禀自宸𠂻不因人譽毛髮之内曾未<lb/>
報於生成雨露之恩猥有加於疵賤頃以寓居失火事<lb/>
忽聞天慈親垂恤問環堵之業雖有虧於魯經賜宅之<lb/>
<pb n="KR4h0022_WYG_588-8a"/>
人<hi>疑作仁</hi>遂承榮於漢詔况王人啓户大厦當衢顧蝼蟻<lb/>
而知慙迎鷰雀而相賀古制宫闕近地公卿不居唯信<lb/>
臣宻戚時聞詔賜所謂北闕甲第者蓋由逺近差之今<lb/>
宅在廟圖地近丹禁朝天不逺於咫尺捧日如奮於雲<lb/>
霄仰惟明主之恩實私微臣之幸䘖恩撫已尤懷戰跼<lb/>
誓當竭忠盡節鏤骨銘肌豈捉足而獲安誓捐驅以為<lb/>
報無任<lb/>
　　　謝授右<hi>集作左下同</hi>拾遺表<hi>徳宗/</hi>　吕　温<hi>貞元十九年</hi>
<pb n="KR4h0022_WYG_588-8b"/>
臣某言伏奉制命擢<hi>集作授</hi>臣右拾遺又中使毛進朝至<lb/>
宅奉宣進㫖<hi>集作止</hi>賜臣本官官告<hi>集作告身</hi>者澤濡窮鱗雷<lb/>
起幽蟄塵忝近侍冠軼常倫震驚失圖兢跼罔據臣某<lb/>
中謝臣嘗學舊史承訓先臣皆以奉上自致為榮附下<lb/>
苟進為耻臣所以既孤之後義不因依<hi>集作依人</hi>賣洛中之<lb/>
<hi>集無此字</hi>薄田歸闕下之<hi>集無此字</hi>舊宅退藏其跡私誓于心不<lb/>
邀利于權門不求名于衆口星霜苦節夙夜精誠唯願<lb/>
投軀盛時自結明主愚誠神感人欲天從果䝉陛下自<lb/>
<pb n="KR4h0022_WYG_588-9a"/>
記姓名猥憐孤直振零丁於絶望㧞曖昧於無階獨斷<lb/>
皇明起至<hi>集作寘</hi>清列俯降中貴内賜官告特違恒例光<lb/>
寵賤臣俾其不出户庭坐生羽翼萬乘知已一鳴驚人<lb/>
公朝得盡節之方私室無謝恩之處顧惟凡陋<hi>集作質</hi>叨<lb/>
此殊尤纒激血誠銘鏤膚骨採㧞恩重泥塗感深畢性<lb/>
命以為期裂肝膽而何述唯當竭誠陳力効節明忠使<lb/>
丹心有孚白首無玷<hi>集作㸃</hi>然後敢望披雲捧日一識天<lb/>
顔則闔門之灰粉知歸百生之志願斯畢臣家雖在城<lb/>
<pb n="KR4h0022_WYG_588-9b"/>
多適田野久廢簮笏皆須營備不獲當時隨例拜謝闕<lb/>
庭<lb/>
　　　代李僕射謝加營田使表　　崔　位<lb/>
臣某言伏奉某月日敕以臣兼充當道營田使者捧受<lb/>
絲綸載驚載躍臣某中謝幸忝宗室沐浴恩波性惟直<lb/>
方官絶依倚凡忝任用皆自宸𠂻常思殺身以答鴻造<lb/>
所至之職勵精苦節茍可利人利國誠願悉心况西戎<lb/>
狡謀有備無患東都要害居安慮危俱屯偃革之師豈<lb/>
<pb n="KR4h0022_WYG_588-10a"/>
可不耕而食臣是以諭臨邊将士首建屯田董所屬軍<lb/>
人力開荒壤近為水旱之蓄逺減飛輓之勞臣之用心<lb/>
素切於此又背<hi>一作軍</hi>營衣賜乆費度支百方圓融三分<lb/>
全給在臣守土固合分憂此皆塵露至微豈於山海云<lb/>
益陛下曲垂天奬正以使名榮光荐加荷懼惟厲但當<lb/>
撫字鰥寡訓練貔貅克宣皇風底靖藩鎮庶申萬一少<lb/>
報生成臣所守有限不獲奔赴闕庭拜舞丹墀無任感<lb/>
恩隕越之至<lb/>
<pb n="KR4h0022_WYG_588-10b"/>
　　　謝太常卿并舉官自代表<hi>徳宗</hi>高　郢<lb/>
臣郢言伏奉今月二十七<hi>一作二</hi>日敕除臣太常卿曲降<lb/>
殊私猥被凡器非才荷寵聞命自驚臣聞太常者舜臣<lb/>
秩宗之任周室春官之職其所典者禮樂所奉者郊祠<lb/>
故班冠<hi>類表作班官</hi>九棘選重歷代臣學識凡近遭逢聖明<lb/>
管庫無遺久塵貢士之列疲駑不逮嘗獻避賢之䟽特<lb/>
蒙天鑒俯及容光煦嫗之仁允前請而既幸綢繆之寵<lb/>
沐今授而增忝将何以欽承睿奨備舉官司顧慙匪服<lb/>
<pb n="KR4h0022_WYG_588-11a"/>
之嗤上累能官之謗<hi>類表作咏</hi>恩深命淺報効無階伏準建中<lb/>
元年正月五日制常參官授訖上表讓一人自代者臣<lb/>
竊見銀青光祿大夫守太子賔客上柱國鄭縣開國公<lb/>
杜黄裳識度深逺志業忠厚達於大體練於故實羣而<lb/>
不黨和而不流與臣同在周行臣頗知其優裕伏請準<lb/>
制舉以自代臣郢無任感戴欣惕之至<lb/>
　　　謝再除太常卿充禮儀使表<hi>憲宗</hi>
臣郢言伏奉今月二十一日恩命除臣太常卿充禮儀<lb/>
<pb n="KR4h0022_WYG_588-11b"/>
使者累歳守藩毎馳心於魏闕一朝聞命得備位於周<lb/>
行上慙叨<hi>一作塵</hi>忝之深下慰違離之思臣某中謝臣聞<lb/>
秩宗之任典司三禮奉常之選班列九卿前古以來用<lb/>
人為重非有望實不宜謬居臣昔叨此官已積負乘之<lb/>
懼今復再歷倍增濡翼之憂况専職禮儀別蒙委遇明<lb/>
時大禮方奉郊禋末學謏聞何徵損益飲冰斯切俟駕<lb/>
靡<hi>一作匪</hi>遑螻蟻之微無階報國犬馬之戀但<hi>一作且</hi>喜歸<lb/>
朝臣不勝感戴欣懼之至<lb/>
<pb n="KR4h0022_WYG_588-12a"/>
　　　東都留守謝上表<hi>憲宗</hi>　　　權徳輿<lb/>
臣某言伏奉今月三日制命授臣檢校吏部尚書兼御<lb/>
史大夫充東都留守判東都尚書省事以今月二十四<lb/>
日到東都上訖榮渥特加寵光備至俯仰印綬慙懼交<lb/>
懷臣某中謝臣才不出衆祿期代耕因緣文字進越名<lb/>
級自聖明臨御特沐鴻私歷五曹之貳居九卿之長遂<lb/>
叨大任忽涉四年智慮孱愚言辭朴訥徒淹嵗日莫展<lb/>
㳙埃雖竭匪躬之誠竟乖陳力之効自免樞務猶忝春<lb/>
<pb n="KR4h0022_WYG_588-12b"/>
官纔經半嵗復授今任前後所歷皆不因人無非睿奨<lb/>
以至崇大况留<hi>集作居</hi>守所寄東夏式瞻在君陳畢公之<lb/>
選兼天官憲府之重面辭之日親奉聖謩式遏匪人整<lb/>
訓戎事用制竊發必資兼材豈臣懦薄所宜負荷今兵<lb/>
力至微武備不足此皆天鑒所察臣不敢累黷聦明杜<lb/>
其奸情亦在早計必冀磨礪鉛鈍罄竭肝心忠以事君<lb/>
死而後已違離宸睠感戀闕庭以陛下注意之恩誓微<lb/>
臣捐軀之節無任荷戴屏營之至謹差押衙試殿中監<lb/>
<pb n="KR4h0022_WYG_588-13a"/>
成黨奉表以聞臣某誠惶誠恐頓首頓首謹言<hi>元和八年七月</hi>
<hi>二十四日</hi>
　　　謝除太常卿表<hi>憲宗</hi>
臣某言伏奉十月二十四日詔命除臣太常卿統和神<lb/>
人典司禮樂臣實庸菲謬叨寵榮臣某誠惶誠恐頓首<lb/>
頓首臣以書生凡輩懦薄無堪生遇昌期累膺爵秩四<lb/>
掌誥命五居列曹遂叨禮卿乃佩相印竟無微效上荅<lb/>
皇明自罷宰司再履宗伯旋忝保釐之任屬當憂寄之<lb/>
<pb n="KR4h0022_WYG_588-13b"/>
時淮甸多虞周郊接壤上勞聖慮下輯戎師臣不敢愛<lb/>
身不敢避事頻抗手疏備陳物宜猶<hi>集作苟</hi>披肺肝莫識<lb/>
忌諱自承詔㫖許募新軍實使懦夫增氣輙思仁者有<lb/>
勇繕脩器甲招集驍雄毎竭一心敢有二事陛下憂臣<lb/>
不逮全度特深出於殊私遽降新命沐浴皇澤從容大<lb/>
僚量力無庸庇身何幸况太常者伯夷叔孫通之職臣<lb/>
豈其人五六年間再居此地感恩知懼循分難任即以<lb/>
今月三日進發瞻望闕庭踴躍欣抃謹奉表陳謝以聞<lb/>
<pb n="KR4h0022_WYG_588-14a"/>
無任感戴喜懼之至臣某誠惶誠恐頓首頓首謹言<lb/>
　　　代李中丞謝官表　　　　　元　稹<lb/>
臣某言伏奉今月二十九日敕<hi>集作制</hi>授臣御史中丞寵<lb/>
秩逾涯心魂戰越臣某中謝臣生值聖時蔭分天属雖<lb/>
牽絲入仕或因𤨏碎之文而執簡當朝實由睦族而致<lb/>
頃以材駑氣直屢棄遐荒陛下擢自藩方<hi>集作逺藩</hi>任兼䑓<lb/>
閣夙夜循省報効無階豈謂天眷曲臨過䝉奨擢<hi>集作㧞</hi>
坐令専席位忝中司因期<hi>集作固當</hi>陳乞於天安敢叨榮於<lb/>
<pb n="KR4h0022_WYG_588-14b"/>
已如或綸言既降丹慊莫從則當破柱求奸碎首請事<lb/>
死而後已義不茍然增日月之未光荅天地之殊造無<lb/>
任懇欵屏營之至<lb/>
　　　謝貸錢物表　　　　　　　劉禹錫<lb/>
臣某言中使南宫懷珍至奉宣聖㫖存問兼賜臣墨詔<lb/>
天光下濟睿澤曲流䘖恩未酬居寵彌懼臣某中謝臣<lb/>
受任斯極微功莫施昨以封畧未寧干戈猶動壽春固<lb/>
壘以備盜淮甸興師以扞姦經費所資數盈鉅萬餽餉<lb/>
<pb n="KR4h0022_WYG_588-15a"/>
時久供億力殫慮始圖終不敢緘黙輙陳管見上黷宸<lb/>
聦伏䝉聖慈特遂誠精逺承如綍之㫖特假聚人之財<lb/>
軍須不愆士氣彌振糗粮既備永無半菽之虞𥜗袴足<lb/>
頒逺起挾纊之感是為恱使咸願先登臣忝緫戎倍百<lb/>
欣荷伏以上分國用俯濟軍興候清烟塵謹備償納<lb/>
　　　蘇州謝恩賜加章服表<hi>文宗</hi>
臣某言伏奉去年十一月二十七日詔書加臣賜紫金<lb/>
魚袋餘如故者恩降重霄榮霑陋質既<hi>集作虚</hi>黷陟明之<lb/>
<pb n="KR4h0022_WYG_588-15b"/>
典恐興彼已之詩寵過若驚喜深生懼臣某中謝臣起<lb/>
自書生業文入仕徳宗朝為御史以孤直在䑓順宗朝<lb/>
為郎官以緣累出省憲宗皇帝後知其寃枉特降敕書<lb/>
追赴京國緣有虚稱恐居清班務進者争先上封者潜<lb/>
毁巧言易信孤憤難申俄復一麾外轉三郡伏遇陛下<lb/>
應期御宇大振滯淹哀臣宿舊猥見收拾職兼書殿官<lb/>
忝儀曹微績<hi>集作勞</hi>未宣薄命多故又離省署重領郡符<lb/>
延英面辭親承敎誨銜命即路星言載馳到任之初便<lb/>
<pb n="KR4h0022_WYG_588-16a"/>
逢灾疫奉宣聖澤恭守詔條上禀睿謨下求人瘼才術<lb/>
雖短憂勞則深幸免流離漸臻完復皆承聖化所及遂<lb/>
使人心獲安豈由微臣薄劣能致臣素乏親黨家本孤<lb/>
貧年衰無酒色之娛性拙無愽奕之藝自理<hi>集作領</hi>大郡<lb/>
又逢時灾晝夜苦心寢食忘味曽經讒<hi>集作誣</hi>毁毎事防<lb/>
虞唯托神明更無媒援豈期片善上逹宸聦廽日月之<lb/>
重光燭江湘之下國絲綸褒異苦節既彰印綬煒煌老<lb/>
容如少望雲天而拜舞豈盡丹誠視環玦以徘徊空嗟<lb/>
<pb n="KR4h0022_WYG_588-16b"/>
白首無任感激屏營之至<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百八十九<lb/>
</p>
<p>
</p>
  </div>
</body>
</text>
</TEI>
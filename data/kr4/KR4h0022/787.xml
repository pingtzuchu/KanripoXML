<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百八十八</head>
    <p>
<pb n="KR4h0022_WYG_787-1a"/>
欽定四庫全書<lb/>
　文苑英華巻七百八十八　宋　李昉等　編<lb/>
　樓觀<hi>關防橋梁附</hi>
　　石橋銘二首<lb/>
　　梓州惠義寺重閣銘一首<lb/>
　　虎牢關銘一首　　　　古函谷關銘一首<lb/>
　　趙郡南石橋銘一首　　望思臺銘一首<lb/>
　　成臯銘一首　　　　　古東周城銘一首<lb/>
<pb n="KR4h0022_WYG_787-1b"/>
　　棧道銘一首　　　　　舒州新堂銘一首<lb/>
　　藍田關銘一首　　　　兩觀銘一首<lb/>
　　文選樓銘一首<lb/>
　　　石橋銘<hi>張說集有同玉眞公主過大哥山池十字</hi>　唐𤣥宗<hi>英華作張説非</hi>
梁園勝躅碣館佳遊苔深石暗山斜路幽橋非七夕節<lb/>
是三秋爰停弄杼共此淹留<lb/>
　　　奉和　　　　　　　　　　張　說<lb/>
玉梁架逈碧沼涵空石鞭海上鎻鍜河中横漢飛鵲規<lb/>
<pb n="KR4h0022_WYG_787-2a"/>
天拖虹仙聖來徃風雲路通<lb/>
　　　梓州惠<hi>集作慧</hi>義寺重閣銘<hi>并序</hi>楊　炯<lb/>
大辰之嵗正陽之月有郪縣宰扶風竇兢字思眘昭宣<lb/>
令徳光闡化猷庶政惟和萬人以理閒庭不擾退食自<lb/>
公逺覽形勢䖍心净域乃與禪師釋智海忘言道契寓<lb/>
目於長平之山援飛莖陟峭崿削成千仭壁立萬尋俯<lb/>
觀大道僅如<hi>集作同</hi>棗葉下望須彌裁同芥子飛流滴瀝<lb/>
而成<hi>集作生</hi>響喬樹璀璨而垂榮玉堂石室千門相似大<lb/>
<pb n="KR4h0022_WYG_787-2b"/>
殿珠毫十方皆現慷慨榱桷<hi>集作椽</hi>之未立吁嗟棟宇之<lb/>
莫脩不捨有為取諸大壯觀夫左龍角右參旗前太微<lb/>
後營室駢羅列以雜㳫瑟蕭條而<hi>集作以</hi>清泠上磊落以<lb/>
晃朗下泓澄而<hi>集作以</hi>靉靆參參差差森森纚纚千櫨萬<lb/>
栱乍合乍離蒨蒨粲粲絢絢煥煥六采五章或同或散<lb/>
莾如天履矗以雲平金火合舍於垂珠日月相望於銜<lb/>
璧璇墀釦砌平接泰階玉户金扉俛臨閶闔曵紅日舒<lb/>
丹霞豐隆為雲抨<hi>集作砰</hi>鏗訇於軒檻列缺為電翕<graphic n="KR1865" url="https://raw.githubusercontent.com/kanripo/KR-Gaiji/master/images/KR1865.png" mimeType="image/png"/>霍<lb/>
<pb n="KR4h0022_WYG_787-3a"/>
於庭除寒暑隔閡於墻垣<hi>集作落</hi>虹霓廻帶於廊廡仰之<lb/>
不極目炫炫而䘮精登之無階心遑遑而失度土木<hi>集作</hi>
<hi>若上是</hi>翔九垓之表仍不逮於上榮文<hi>集作火是</hi>章窮四海之<lb/>
間猶未離於前墄借如梵天之宅<hi>集作闕</hi>釋帝<hi>集作帝釋</hi>之宮<lb/>
兩曜城池五雲樓觀輪王所處純金為說法之堂諸佛<lb/>
所遊衆香作經行之地亦未可同年而語也夫黄金鏤<lb/>
牓曾不若四攝之門青石為墻曾不若三空之地殫百<lb/>
工之力建七寳之樓豈徒然哉良有以也夫何故如來<lb/>
<pb n="KR4h0022_WYG_787-3b"/>
神力且觀嚴净道師方便化作一城事有古而可以質<lb/>
於今言有大而可以徴於小是則毗耶四㑹<hi>集作衆</hi>俱發<lb/>
道心險路衆人咸知寳所其銘曰<lb/>
長平山兮建重閣上穹隆兮下磅礴紛被麗兮駢交錯<lb/>
儼色<hi>集作靈</hi>相兮冲寂寞誰所為兮天匠作<lb/>
　　　虎牢關銘<hi>并序</hi>　　　　　　賈　至<lb/>
天地定位三<hi>一作山</hi>川㨿其極王侯設險虎牢擁其要扼<lb/>
<hi>一作振</hi>之以五嶽維嵩崪焉迫之以四瀆洪河突焉宜其<lb/>
<pb n="KR4h0022_WYG_787-4a"/>
咽喉九州閫閾中夏贊經綸之攻拒却欃槍之陵暴若<lb/>
乃金火代變山河分裂脅從力争義散約解時則漢祖<lb/>
守之以臨山東坐清三齊强楚躑躅而不進及夫隋氏<lb/>
失馭中原版蕩封豕荐食龍戰𤣥黄時則太宗㨿之以<lb/>
拒河朔克擒醜夏偽鄭袒縳而請命於戱自周室微弱<lb/>
虎狼并吞盛衰千祀正閏更王而政和人民<hi>一作民安</hi>一統<lb/>
長乆漢氏昭於前載我唐光於兹日其創業之主戡難<lb/>
定功咸在斯地意者天關<hi>一作開</hi>險固為覇王之器乎聖<lb/>
<pb n="KR4h0022_WYG_787-4b"/>
作功業知窅㝠之意乎不然何𤣥期時事影響之若此<lb/>
也又聞諸鄭志曰制巖邑也虢叔死焉而唐漢紹興得<lb/>
非山靈河神正直是輔乃知英雄者不獨恃險而顚沛<lb/>
者在於凉徳歟天寳七嵗<hi>一作載</hi>至自宋都西經洛陽歇<lb/>
鞍登兹懷古欽聖<hi>一作望</hi>覽山河之壯麗想威靈而咫尺<lb/>
慨然有懷敢獻銘<hi>一作頌</hi>曰<lb/>
邈矣維嵩峻極于天磅礴崔嵬北臨洪川嶽瀆㑹險蹙<lb/>
坼封泉實開虎牢作固伊瀍維兹虎牢天設巨防攻在<lb/>
<pb n="KR4h0022_WYG_787-5a"/>
坤下拒在離旁昏恃以滅聖憑而王崢嶸豁呀孟門相<lb/>
向伊昔漢祖戡秦統周勍敵相及此焉淹留終夷海春<lb/>
遂割<hi>一作復</hi>鴻溝乗舋而東奄有九州隋氏敗績黎人難<lb/>
阻帝命太宗陳師鞠旅鐵騎僔僔雲旗容與擒夏剋鄭<lb/>
在此一舉日月永清昆蟲得所嵗在戊子西經登兹祗<lb/>
聖肅然憫亡悽其虢叔反道復隍熸<hi>一作熠</hi>師項氏烹苛<lb/>
莫能守之險易同途成敗異時徳不在鼎王孫布詞三<lb/>
苖不循魏武忸怩逆失順獲古今同期申鑒勒銘庶警<lb/>
<pb n="KR4h0022_WYG_787-5b"/>
將來　　一作皆唐文粹<lb/>
　　　古函谷關銘<hi>并序</hi>　　　　　獨孤及<lb/>
王者建邦經野觀象立極於是有重門擊柝以待暴客<lb/>
故封畧土宇守在關塞山川丘陵為之城池天作崤函<lb/>
俾屏京室崇山廻合連岡叢倚長河屈盤萬里來束崖<lb/>
奔嶺蹙谷扼溪鬬崛起重險為秦東門截函夏於閫域<lb/>
鎻天府於户牖外扼八州之咽喉故百二形焉内擁六<lb/>
合之奥區故覇王出焉當其中<hi>集作周</hi>原鹿駭戰國蝟起<lb/>
<pb n="KR4h0022_WYG_787-6a"/>
嬴氏建瓴山東擇肉宇内持㦸百萬連衡此關是時也<lb/>
開門而九國師遁振䇿而二周鼎入奄有大寳遂吞中<lb/>
國洎<hi>集作及</hi>江返秦璧天祐漢祚髙皇帝提劍而起以遏<lb/>
亂略斬白帝絏降王舉漢中平咸陽廓金城以建都活<lb/>
萬姓以<hi>集作於</hi>三章取威定功此焉是保粤若詢亊國諜<lb/>
聆風仙籙則眞氣靈蹤起乎其中柱史一去流沙萬里<lb/>
留玉凾於舊宅傳寳圖於本枝豈上帝乃眷興王是感<lb/>
不然何錫羨開國如此其成耶其太<hi>五字集本文粹作其大</hi>嵗在<lb/>
<pb n="KR4h0022_WYG_787-6b"/>
大火余適下陽停驂塞門慿覽舊國襟帶如故世道不<lb/>
留秦餘空山漢遺<hi>集作為</hi>茂草恐復舟失於壑岸化為谷<lb/>
萬載之後昧者不知乃刻頌此石以示來裔其詞曰<lb/>
天地雷雨英雄交爭設險守國作藩於京姓易時移山<lb/>
空塞平千秋陵谷想見精靈仙駕長徃雄圖杳㝠于<hi>集作</hi>
<hi>何</hi>以志之勒銘巖局<hi>集作巖扃</hi>
　　　趙郡南石橋銘<hi>并序</hi>　　　　張　彧<lb/>
閹茂嵗我御史大夫李公晟奉詔總禁戎三萬北定河<lb/>
<pb n="KR4h0022_WYG_787-7a"/>
朔冬十月師次趙郡郡南石橋者天下之雄勝乃揆厥<lb/>
績度厥功皆合於自然包我造化僕散客也狀而銘曰<lb/>
汶水伊何諸川互凑秋霖夏潦奔突延袤杼材藏制樸<lb/>
斵紛糅幹地泉開盤根玉甃虹舒電拖虎歩雲構截險<lb/>
横包乘流逈透坱軋匠造琳琅簇簉敞作洞門呀為石<lb/>
竇窮琛莫筭<hi>一作賖莫算盈</hi>盈<hi>一作一</hi>紀方就力將岸爭勢與空<lb/>
鬬吞齊跨趙警夜防晝月桂虚蟾星羅伏獸謂之鈐鍵<lb/>
撮我宇宙謂之關梁扼我<hi>一本作廼</hi>戎冦郡國襟帶河山領<lb/>
<pb n="KR4h0022_WYG_787-7b"/>
袖經途者安逸軌者覆東南一尉西北一候萬里書傳<lb/>
三邊檄奏郵亭控引亊物殷富夕發薊<hi>一作蒯</hi>壖朝趨禁<lb/>
霤質含氷碧文輝藻綉花影全芳苔痕半舊天啟大壯<lb/>
神功罕究勒銘巨橋敢告豪右　　一作皆唐文粹<lb/>
　　　望思臺銘<hi>并序</hi>　　　　　　吕　温<lb/>
望思臺者漢武帝思戾太子之所建也事具漢書夫立<lb/>
人之道本乎性情生而知曰性感而動曰情性雖生情<lb/>
情或滅性是以聖人患其然而為之節誠而明之中而<lb/>
<pb n="KR4h0022_WYG_787-8a"/>
庸之建以大倫統以至順倫莫極於父子順莫先於慈<lb/>
孝然而全之者正也慈不得其正則失子孝不得其正<lb/>
則失親救失之術存乎善教昔者三王之教世子也如<lb/>
周公乃為太傅如召公乃為太保如太公乃為太師左<lb/>
右前後罔非端士禮以專其目樂以一其耳仁以制其<lb/>
氣義以凝其情故非僻之心無自入也讒慝之口莫能<lb/>
間也父子君臣之道所以全也漢則不然世子非三代<lb/>
之賢保傅無二南之老左右前後唯刑餘罪人目流於<lb/>
<pb n="KR4h0022_WYG_787-8b"/>
靡慢耳溺於惉滯氣溢於寵渥情蕩於驕奢於是非僻<lb/>
之心得以入矣讒慝之口得以間矣父子君臣之道所<lb/>
以離矣向使太子師友尊嚴左右端肅雖江充之詐豈<lb/>
敢以不義而加之耶向使太子孝徳彰聞仁聲茂著雖<lb/>
武帝之惑豈遽以大逆而疑之耶向使太子早服師訓<lb/>
少知教義豈忍一朝之忿棄其親而忘其身耶由是言<lb/>
之其所以䧟於此者漸矣殆哉當時之勢也國忘<hi>疑作亡</hi>
冡嗣武老昭弱京師蹀血天下疑動若無霍光受負圖<lb/>
<pb n="KR4h0022_WYG_787-9a"/>
之寄秉不奪之節斥昏建明鎭翊鴻業則必庶孽尋戈<lb/>
起商參之禍姦臣乘釁行羿浞之事漢家之祀豈及三<lb/>
七哉此有社稷者之所宜深戒也乙亥嵗予經於湖登<lb/>
兹荒臺望古太息以為遇夫一物有可以垂訓於<hi>集作整訓</hi>
<hi>于</hi>世者秉筆之士未嘗闕焉乃作銘曰<lb/>
人倫大統天性是寶雖曰自然亦資斧藻漢皇父子一<lb/>
失其道四海為家不能相保荒臺巋而千古之悲悔目<lb/>
空斷寃魂不歸疑生於微禍積於基苟有明義誰其間<lb/>
<pb n="KR4h0022_WYG_787-9b"/>
之嗣維邦本本動邦危於呼後王鑒兹在兹<lb/>
　　　成臯銘<lb/>
茫茫大野萬邦錯峙惟正守國設險於此呀谷成塹崇<lb/>
山若壘勢軼赤霄氣吞千里洪河在下太室傍倚岡盤<lb/>
嶺蹙虎伏龍起鎻天中區控地四鄙出必由户入皆同<lb/>
軌拒昏納明閉亂開理<hi>集作治</hi>昔在秦亡雷雨晦㝠劉項<lb/>
分險扼喉而爭漢飛鎬京羽斬東城徳有厚薄此山無<lb/>
情維唐初興時未大同王于東征烈火順風乘髙建瓴<lb/>
<pb n="KR4h0022_WYG_787-10a"/>
擒建係充奄有天下斯焉定功二百年間大朴既還周<lb/>
道如砥成臯不關順至則平逆來<hi>蜀本作者</hi>惟難敢跡成敗<lb/>
勒銘孱顔<lb/>
　　　古東周城銘<hi>并序</hi>
魯昭公三十二年周萇𢎞<hi>集作叔</hi>合諸侯之大夫城成周<lb/>
晉女叔寛<hi>見左傳四字蜀本作衛彪傒蓋從國語</hi>曰天之所壞不可支也<lb/>
萇𢎞違天必受其咎異嵗周人殺萇𢎞左氏明徴以為<lb/>
世規俾持顚之臣沮其勝氣非所以勵尊王垂大順<hi>集作</hi>
<pb n="KR4h0022_WYG_787-10b"/>
<hi>訓</hi>也予經其地而作是銘<lb/>
文武<hi>集作王</hi>受命肇興西土周公作洛始㑹風雨居中正<lb/>
本拓統開祚盛則駿奔衰則夾輔平王東遷九鼎已輕<lb/>
二伯之後時無義聲大夫萇𢎞言抗其傾坐召諸侯廓<lb/>
崇王城雖微逺猶實被令名宜福而禍何傷於明立臣<lb/>
之本委質定分為仁不卜臨義不問無天無神唯道是<lb/>
信國危必扶國滅<hi>集作威</hi>必振求而不獲乃以死狥興亡<lb/>
理<hi>集作治</hi>亂在徳非運罪之違天不可以訓升墟覽古慨<lb/>
<pb n="KR4h0022_WYG_787-11a"/>
焉遐憤勒銘頹隅以勸大順<lb/>
　　　棧道銘　　　　　　　　　歐陽詹<lb/>
秦之坤蜀之艮連髙夾深九州之險也隂谿窮谷萬仞<lb/>
直下奔巖峭壁千里無土亘隔呀絶巉巉冥冥麋鹿無<lb/>
蹊猿猱相望自三代而徃蹄足莫之能越秦雖有心蜀<lb/>
雖有情五萬年間夐不相接且秦之為蜀也人一其性<lb/>
物同所宜嗜欲無餘門<hi>集作源</hi>教化無餘源<hi>集作門</hi>可貿遷<lb/>
可親眤擘拆地脉暌離物理豈造化之意乎天實凝清<lb/>
<pb n="KR4h0022_WYG_787-11b"/>
而成地實凝濁而形當其凝也如鎔金下鑄騰雲上浮<lb/>
空隙有所不開<hi>集作周</hi>廻翔有所不合澄結既定竅<hi>集作嶷下</hi>
<hi>同</hi>缺生乎其中西南有漏天天之竅缺也于斯有兹地<lb/>
地之竅缺也天地也者將以上覆下幬含蓄萬虚可通<lb/>
必使而通者也苟有可通而未通聖賢代其功<hi>集作工</hi>而<lb/>
通之故有為舟以濟川為梯以踰山唯兹地也有川不<lb/>
可以舟渉有山不可以梯及粤有智慮以<hi>集作念</hi>全𤣥造<lb/>
立巨衡而舉追氏縋懸纑以下梓人猿垂絶㝠鳥傍危<lb/>
<pb n="KR4h0022_WYG_787-12a"/>
岑鑿積翠<hi>集作石</hi>以全力梁半空於木棚斜根玉壘旁綴<lb/>
青泥截斷岸以虹矯繞翠屏而龍踠堅勁膠固雲横砥<lb/>
平總庸蜀之通<hi>集作道</hi>途繞岐雍之康莊都邑之能歩山<lb/>
川之無脛若水决防如鴻嚮陽南之北之踵武湯湯躋<lb/>
峨峨以自若臨蒼蒼而不懼繇是贄幣以遥<hi>集無此字</hi>達人<lb/>
神以<hi>集無此字</hi>㑹同稽禮樂之短長量威力之汙隆可王者<lb/>
王可公者公而相次以風或曰受琢之石長存可構之<lb/>
材無窮易刓代蠧斯道也未始有終嗚呼為上懷來在<lb/>
<pb n="KR4h0022_WYG_787-12b"/>
乎徳為下昭徳在乎義徳義之如今日則或人之言有<lb/>
孚其反之則石雖存恐不為琢材雖多恐不為構想夫<lb/>
徃昔有時而有有時而無是用惕惕天下嗤嗤<hi>集作蚩蚩</hi>知<lb/>
聖賢創物之意之人寡明徳義固物之道之人稀敢陳<lb/>
兩端之要銘諸斯道之左庶主徳義者存今之所履踵<lb/>
武湯者荷古之攸作乃為銘曰<lb/>
天覆地燾本亦備<hi>集作周</hi>設大象難全或漏或缺損多益<lb/>
寡聖賢代工彼雖有缺與無缺同惟北曰秦惟南則蜀<lb/>
<pb n="KR4h0022_WYG_787-13a"/>
地缺其間坤維不續斗起斷岸<hi>集作岸斷</hi>屹為兩區秦人路<lb/>
絶蜀火煙孤天實不通賢斯有造鑽堅剡勁無蹊以道<lb/>
若川匪舟若陸匪車緣危轉虚歩驟交如構雖在功存<lb/>
亦由徳項怫劉怒從完以踣隋落我榮<hi>集作營</hi>自顚而植<lb/>
地非革勢材不易林踣植之致惠怨之心勿謂斯道不<lb/>
常<hi>集作恒</hi>勿謂斯道可乆禮不以禮可有而無恭不以恭<lb/>
可無而有創之之意如彼固之之理若兹彼知不易兹<lb/>
而易知勒銘道左其同我思<lb/>
<pb n="KR4h0022_WYG_787-13b"/>
　　　舒州新堂銘　　　　　　　李　翺<lb/>
先時寢壞有隘有攎<hi>集作其廬</hi>乃作斯堂髙嚴旟旟六桷四<lb/>
楹装重架虚欒栱不設簷梠<hi>集作蜚</hi>祛祛嚴不越度險而<lb/>
有餘左立嘉亭繚以環除延其泉源志肆其紓<hi>集作延延其深</hi>
<hi>肆肆其紓</hi>吏事既退齋心以居思民之病擇弊而鋤弗敢逸<lb/>
隳<hi>集作弗逸弗墜</hi>謹終猶<hi>一作如</hi>初大旱之後隣邑成墟獨我州<lb/>
氓樂哉胥思鬼神所福事非<hi>集作匪</hi>在予丞相以言乃下<lb/>
徴書復官于朝以解前疽刻銘于斯永永羣舒<lb/>
<pb n="KR4h0022_WYG_787-14a"/>
　　　藍田關銘<hi>幷序</hi>　　　　　　皮日休<lb/>
六年皮子副諸侯貢士之薦入京程至藍田關覩山形<lb/>
關勢廽抱于天秀欲染眸危將驚魄噫將造物者心是<lb/>
而加力耶不然者何壯觀若斯之盛也易曰王公設險<lb/>
以守其國信矣哉若為天下之樞機萬世之閫閾者非<lb/>
兹關而莫守也因陳其規是為藍田關銘<lb/>
天輔唐業地造唐關千巖作鎻萬嶂為拴難圖其形莫<lb/>
狀其秀雙扉未開天地如斗軋然晝啟人流如濟似畫<lb/>
<pb n="KR4h0022_WYG_787-14b"/>
秦國鋪於馬底嶮不可侵唯王之心矧夫兹關獨可規<lb/>
臨<lb/>
　　　兩觀銘　　　　　　　　　陸龜䝉<lb/>
兩觀雉門雖僭天子聖人在朝姦佞誅死姦首擲地姦<lb/>
血如水政不得亂國是以理下及千祀澆風四起内荏<lb/>
外賢舉世稱美赫奕皇都象魏天倚豈無姦邪佩玉蘂<lb/>
蘂<hi>左傳作橤橤</hi>聖人弗生兩觀如砥以石鑱辭著于闕里<lb/>
　　　文選樓銘<hi>并序</hi>　　　　　　楊　䕫<lb/>
<pb n="KR4h0022_WYG_787-15a"/>
文選樓者梁昭明太子選文之地時逾四代年將五百<lb/>
清風懿號藹然不冺况廣陵乃隋室故郡遺事斯存求<lb/>
之於今陳迹盡滅斯猶巍巍久而益新其不由以學而<lb/>
立道者道則不朽以文而經業者業則不磨乎𢎞農子<lb/>
經於是樓提筆路絶且慮夫不文不典者肆而處乃泣<lb/>
以銘云<lb/>
峩峩萬宇匪歌則舞羙哉此樓獨以文脩自由名貴不<lb/>
以華致雖超千古靡有顚墜孰堪其登必精必誠孰可<lb/>
<pb n="KR4h0022_WYG_787-15b"/>
以居必賢必明無聚優以為娛無習伎以稱榮吾恐其<lb/>
素徳懷辱於㝠㝠<lb/>
　<lb/>
　<lb/>
　<lb/>
　<lb/>
　<lb/>
　文苑英華卷七百八十八<lb/>
</p>
<p>
</p>
  </div>
</body>
</text>
</TEI>
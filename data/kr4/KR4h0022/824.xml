<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百二十五</head>
    <p>
<pb n="KR4h0022_WYG_824-1a"/>
欽定四庫全書<lb/>
　文苑英華巻八百二十五　宋　李昉等　編<lb/>
　宴遊三<lb/>
　亭中<lb/>
　　李晉陵茅亭記一首<lb/>
　　新修漕河石斗門亭記一首<lb/>
　　蘭溪縣靈隠寺東峰新亭記一首<lb/>
　　歙州披雲亭記一首　許氏吴興溪亭記一首<lb/>
<pb n="KR4h0022_WYG_824-1b"/>
　　冷泉亭記一首　　　白蘋洲五亭記一首<lb/>
　　四望亭記一首　　　桂州訾家亭記一首<lb/>
　　永州萬石亭記一首<lb/>
　　　李晉陵茅亭記　　　　　　梁　肅<lb/>
趙郡李兖<hi>集作政</hi>仲山大厯中由秘書郎為晉陵令思所<lb/>
以退食修故<hi>集作政</hi>思所以端已崇儉乃作茅亭於正寢<lb/>
之北偏功甚易制甚朴大足以布<hi>集作施</hi>函丈之席稅履<lb/>
<hi>集作屨</hi>而躋賔位者適容數人則仲山約身臨人顓固<hi>集作</hi>
<pb n="KR4h0022_WYG_824-2a"/>
<hi>因非</hi>簡一之道可知矣解龜後繼其任凡六七人毎居於<lb/>
斯必稱作者之美而仲山安貧養性<hi>集作志</hi>寓于舊邑者<lb/>
十有二年方牧知之又檄而攝焉仲山清徳之嗣孝於<lb/>
家勤于官其攝也念前之非乆政之未成也乃必躬必<lb/>
親必誠必信順<hi>集作慎</hi>思不懈而衆務咸叙未有及者必<lb/>
訪問咨度擇善而從之則其治足可<hi>集無可字</hi>徴也君子謂<lb/>
仲山居處恭執事敬出入一紀再臨斯人有以見位不<lb/>
茍進仕不茍行大来必俟時<hi>集作必復將</hi>於是乎始矣予曩<lb/>
<pb n="KR4h0022_WYG_824-2b"/>
睹亭之起今又觀進徳之美輒直筆志之謂之晉陵茅<lb/>
亭記時貞元元年夏五月記<lb/>
　　　新修漕河石斗門亭記　　　穆　員<lb/>
斗門卒事之月安平公罷尹杜公實来明日公㑹杜公<lb/>
觀厥成績即得洗心逺目之所盡一覽四時之美乃授<lb/>
中制剏為此亭有若嵩高二室萬安闕塞實簷前之山<lb/>
清洛麗都類夫河漢實砌下之池春流夏雲露風霜月<lb/>
殊狀異態同歸於勝實座中之器<hi>一作品</hi>修橋曵虹左右<lb/>
<pb n="KR4h0022_WYG_824-3a"/>
扶翼層樓飛鳳前後擁抱實四楹之飾而顥氣清風徘<lb/>
徊旦暮若有所為<hi>去聲</hi>凝為清隂不唯待羊公之登眺李<lb/>
膺之臨汎使忘機倦俗之客得人人而私之或曰二公<lb/>
之来也境與耳目共清其心心無事源政得於静有以<lb/>
助清静之理可無述乎刋諸珉<hi>一作樂</hi>石之隂是為亭記<lb/>
　　　蘭溪縣靈隠寺東峰新亭記　馮　宿<lb/>
東陽實㑹稽西部之郡蘭溪實東陽西鄙之邑嵗在戊<lb/>
寅天官署洪君少卿以為之宰君之始至則用信待物<lb/>
<pb n="KR4h0022_WYG_824-3b"/>
用勤集事信故人洽<hi>一作阜</hi>勤故人阜<hi>一作公濟</hi>未朞月而其<lb/>
政成後三年夏六月余過其邑洪君道余以邑之勝賞<lb/>
於是有東峰亭之逰背城之闉半里而近初届佛刹刹<lb/>
之上方而亭在焉松門盖空石道如帶足倦累息然後<lb/>
造夫極焉向之池隍舘宇之多旗亭闤闠之喧途道往<lb/>
来之衆簿書鞅掌之繁顧步之際<hi>一作餘</hi>忽焉如失但山<lb/>
風䬟䬟<hi>一作飀飀</hi>嶺雲峩峩飛軒憑虚洞壑在下南北<hi>或作向背</hi>
殊狀昏明易<hi>或作異</hi>色指遥青而㸃黛者問之則曰某山<lb/>
<pb n="KR4h0022_WYG_824-4a"/>
某巗某林某墅指逺白而曳練者問之則曰某田<hi>一作洲</hi>
某渚某湫某塘髙深互呈心目相競飄若象外意其幻<lb/>
成余既諧其私爰究其本先是邑㣲登攀逰觀之所洪<lb/>
君曽是挈俸錢二萬經斯營斯因地於山因材於林因<lb/>
工於子来因時於農隙一<hi>一作又</hi>何易也崇山濬谷佳景<lb/>
勝槩綿世伏匿一朝發明<hi>一作朗</hi>又何能也君在建中興<lb/>
元之間為江南西道節度曹王所知時方軍興職壓冦<lb/>
境供億倉卒賦平人和王實頼之故御史大夫鄭滑節<lb/>
<pb n="KR4h0022_WYG_824-4b"/>
度盧公羣與君嘗同僚毎號之曰精金百錬良驥千里<lb/>
誠矣然則是邑之理兹亭之勝於君之分不為難能夫<lb/>
播芳塵而鼔餘波者非文莫可遂攬筆為記刋于石而<lb/>
附諸地志焉貞元十七年嵗次辛已十一月已未朔七<lb/>
日乙丑建<lb/>
　　　歙州披雲亭記　　　　　　張友正<lb/>
處髙明所以蕩隂滯臨顯敞所以窮逺睇故有岳峙九<lb/>
層雲峩百里極𤣥功以壯址殫山林於崇構者人力也<lb/>
<pb n="KR4h0022_WYG_824-5a"/>
今則排層空架重峰髙出星漢之上坐馳寰區之表者<lb/>
天造也州之陽漸乎水木之隂攢乎山山有佛寺而㢠廻<lb/>
廊翼旋飛閣雲騫萬家井邑在我宇下實一方之勝槩<lb/>
也柱史魏公將命駕逰焉公徘徊賞味情有餘致毎美<lb/>
其峰聳絶靈氣紛郁乃竦勁䇿躍輕屐縋蔓梯崕逕造<lb/>
夫巔焉高哉曠乎果天下之絶境也乃命剷巉嵒夷翳<lb/>
薈心匠宻構亭形虚無而賔從莫之窺也然後跨峻谷<lb/>
掖修木疊石為趺無尋常之地其崇卑廣袤與斵樸杇<lb/>
<pb n="KR4h0022_WYG_824-5b"/>
塗之節稱焉峩峩絶頂一上<hi>集作不一</hi>千仞未幾營之屹而<lb/>
冠焉<hi>一作兮</hi>屬東風敷和春物爛山公乃敞層軒披晴空<lb/>
憑九霄以髙視周八極而遐觀塊如衆山盃分百川籠<lb/>
吴楚之封境領江湖之氣象有足廓虚懐而攄曠抱矣<lb/>
眺覽未既盡<hi>一無此字</hi>壺觴云舉瞽史陳藝笙簧合奏仁風<lb/>
洋洋下俚同觀<hi>一作歡</hi>而吴哇裊空楚舞嬌春隨天籟以<lb/>
逺去映花林而半出仰之者有若子喬方平弄玊飛瓊<lb/>
相與樂羣仙於上清自公之暇理于兹撫傷夷懐流離<lb/>
<pb n="KR4h0022_WYG_824-6a"/>
流離旋矣傷夷痊矣而猶阜俗康民之志慊如也今市<lb/>
囂在耳村煙在目可以㢘風俗之趨尚省農桑之豐耗<lb/>
况又暢四肢攄七情神完氣全宣為太和自當渟源普<lb/>
洽上下交澤况有襦袴謡乎公問俗之来四序分矣蓮<lb/>
府將復星軒莫留人之情也步武所及有一物契於素<lb/>
懐者雖細必錄况目經心攝<hi>一作構</hi>獲千古之遺勝者愛<lb/>
而不書得無寤寐思之乎然歙人被公之仁化也深思<lb/>
異日攀公之轅不及瞻此亭也友正家在此山之下獲<lb/>
<pb n="KR4h0022_WYG_824-6b"/>
逰此亭之上思刋懋績輙課庸詞若莛加鐘而蠡挹海<lb/>
蓬勃之音溟茫之波可得而希也又兹峰之髙棲天宇<lb/>
上簉雲族朝薈蔚而暮<hi>一有氣字</hi>氤氲亭無處所晴景一照<lb/>
夐焉標空今建名披雲義在此也其潤色寺宇輝華郡<lb/>
郭増東南之巨麗者無終極乎貞元壬午夏四月大火<lb/>
南次之七日記<lb/>
　　　許氏呉興溪亭記　　　　　權徳輿<lb/>
溪亭者何在呉興東部主人許氏所由作也亭製約而<lb/>
<pb n="KR4h0022_WYG_824-7a"/>
雅溪流安以清是二者相為用而主人盡有之其智可<lb/>
知也夸目奓心者或大其閈閎文其節梲儉士耻之絶<lb/>
世離俗者或梯構巗巘紉結蘿薜世教鄙之曷若此亭<lb/>
與人寰不相逺而勝境自至青蒼在目而潺湲激砌晴<lb/>
煙䕃嵐明晦萬狀鷗飛魚逰不驚不喁時時歸雲来冒<lb/>
茅洞許氏方岸鶡冠支笻竹目送溪鳥口吟招隠則神<lb/>
機自生<hi>集作王</hi>利欲自薄百骸六藏之内累無自而入焉<lb/>
有田二頃傅于亭下鎡基之功出於僮指每露蟬一聲<lb/>
<pb n="KR4h0022_WYG_824-7b"/>
秋稼成實倚杖眺逺不覺日暮嵗食之羡則以給樽中<lb/>
方其引滿陶然心與境冥<hi>集作寂</hi>則是非得䘮相與奔北<lb/>
之不暇又何可滑於胸中<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>夫舉世徇物以失性而不<lb/>
能自適<hi>一有其適二字</hi>且繆戾於動静之理君之動也代耕筮<lb/>
仕必於山水之鄉故尉義興贊武康皆有嘉聞而無粃<lb/>
政其静也則偃曝於斯亭循分食力不矯不躁庸詎知<lb/>
今日善閉不為異時之大来耶予知之深故因斯亭以<lb/>
廣其詞云<lb/>
<pb n="KR4h0022_WYG_824-8a"/>
　　　冷泉亭記　　　　　　　　白居易<lb/>
東南山水餘杭郡為最就郡言靈隠寺為尤由寺觀冷<lb/>
泉亭為甲亭在山下水中央寺西南隅高不倍尋廣不<lb/>
累丈而撮竒得要地搜勝槩物無遁形春之日吾愛其<lb/>
草薰薰木欣欣可以導和納粹暢人血氣夏之夜吾愛<lb/>
其泉渟渟風泠泠可以蠲煩析醒起人心情山樹為盖<lb/>
巖石為屏雲從洞生水與堦平坐而翫之<hi>石本無之字</hi>者可<lb/>
濯足於牀下卧而狎之<hi>石本無之字</hi>者可垂釣于枕上矧又<lb/>
<pb n="KR4h0022_WYG_824-8b"/>
潺湲潔澈粹冷柔滑若俗士若道人眼耳之塵心舌之<lb/>
垢不待盥滌<hi>石本作潄滌</hi>見輙<hi>石本作而即</hi>除去潛利隂益可勝<lb/>
言哉斯所以最餘杭而甲靈隱也杭自郡城抵西封叢<lb/>
山複湖易為形勝先是領郡者有相里尹造作<hi>集無此字非</hi>
虚白亭有韓僕射臯作候仙亭有裴庶子棠<hi>石本作常</hi>棣作<lb/>
觀風亭有盧給事元輔作見山亭及右司郎中河南元<lb/>
藇最後作此亭於是五亭相望如指之列可謂佳境殫<lb/>
矣能事畢矣後来者雖有敏心巧目無所加焉故吾繼<lb/>
<pb n="KR4h0022_WYG_824-9a"/>
之述而不作時長慶三年八月十三日記<lb/>
　　　白蘋洲五亭記<lb/>
湖州城東南二百步抵霅溪溪連汀洲洲一名白蘋梁<lb/>
呉興守栁惲於此賦詩云汀洲採白蘋因以為名也前<lb/>
不知幾千年後又數百載有名無亭鞠為荒澤至大厯<lb/>
十一年顔魯公真卿為刺史始剪榛導流作八角亭以<lb/>
逰息焉旋屬炎潦荐至沼堙臺圮後又十數載委為隙<lb/>
地至開成三年𢎞農楊君為刺史乃䟽四渠濬二池樹<lb/>
<pb n="KR4h0022_WYG_824-9b"/>
三園構五亭卉木荷竹舟橋廊室洎逰宴息宿之具靡<lb/>
不備焉觀其駕大溪跨長汀者謂之白蘋亭介二園閲<lb/>
百卉者謂之集芳亭面廣池目列岫者謂之山光亭翫<lb/>
晨曦者謂之朝霞亭狎清漣者謂之碧波亭五亭間䦕<lb/>
萬象迭入嚮背俯仰勝無遁形毎至汀風春溪月秋花<lb/>
繁鳥啼之旦蓮䦕水香之夕賔友集歌吹作舟棹徐動<lb/>
觴詠半酣飄然怳然逰者相顧咸曰此不知方外也人<lb/>
間也又不知蓬瀛崑閬復何如哉時予守官在洛陽楊<lb/>
<pb n="KR4h0022_WYG_824-10a"/>
君緘書賫圖請予為記予按圖握筆心存目想覼縷梗<lb/>
槩十不得其二三大凡地有勝境得人而後發人有心<lb/>
匠得物而後開境心相遇固有時耶盖是境也實栁守<lb/>
濫觴之顔公推輪之楊君繢素之三賢始終能事畢矣<lb/>
楊君前牧舒舒人治今牧湖湖人康康之由革弊興利<lb/>
若改茶法變税書之類是也利興故府有羡財政成故<lb/>
居多暇日繇是以餘力濟髙情成勝槩三者旋相為用<lb/>
豈偶然哉昔謝栁為郡樂山水多髙情不聞善政龔黄<lb/>
<pb n="KR4h0022_WYG_824-10b"/>
為郡憂黎庶有善政不聞勝槩兼而有者其吾友楊君<lb/>
乎君名漢公字用乂恐年祀寖乆<hi>集作乆逺</hi>来者不知故名<lb/>
而字之時開成四年十月十五日記<lb/>
　　　四望亭記　　　　　　　　李　紳<lb/>
濠城之西北隅爽聳四達縱目周視廻環者可數百里<lb/>
而逺盡彼目力四封不閲嘗為廢墉無所竚望郡守彭<lb/>
城劉君字嗣之理郡之二載歩履所及悦而創亭焉豊<lb/>
約廣袤稱其所便棟幹梯陛依墉以成崇不危麗不侈<lb/>
<pb n="KR4h0022_WYG_824-11a"/>
可以列賔筵可以施管磬雲山左右長淮縈帶下繞清<lb/>
濠傍闞城邑四封五通皆可洞然太和七年春二月紳<lb/>
分命東洛路出於濠始登斯亭周目四矚美乎哉春䑓<lb/>
視和氣夏日居高明秋以閲農功冬以觀肅成<hi>一作殺</hi>盖<lb/>
君子布和求瘼之誠志豈徒縱目於白雪望雲於黄鶴<lb/>
庾樓夕月峴首春風盖一時之勝爽無四者之臨眺斯<lb/>
亭之佳景固難儔儷哉淮栁初變濠泉始清山凝逺嵐<lb/>
霞散餘綺顧余嘗為玉堂詞臣筆硯猶在請書亭表事<lb/>
<pb n="KR4h0022_WYG_824-11b"/>
刻石記言癸丑嵗建卯月七日趙郡李紳書<lb/>
　　　桂州訾家洲亭記　　　　　栁宗元<lb/>
大凡以觀游名於代者不過視於一方其或傍達左右<lb/>
則為特異至若不騖逺不陵危環山洄江四出如一夸<lb/>
竒競秀咸不相譲徧行天下者惟是得之桂州多靈山<lb/>
發地峭堅<hi>集作竪</hi>林立四野署之左曰灕水水之中曰訾<lb/>
氏之洲凡嶠南之山川達于海上於是畢出而古今莫<lb/>
能知元和十二年御史中丞裴公来莅兹邦都督二十<lb/>
<pb n="KR4h0022_WYG_824-12a"/>
七州諸軍州事盗遁奸革徳恵敷施朞年政成而富且<lb/>
庶當天子平淮夷定河朔告于諸侯公既施慶于下乃<lb/>
合僚吏登兹以嬉觀望攸長悼前之遺於是厚貨居甿<lb/>
移於<hi>集作于</hi>閒壤伐惡木刜奥草前指後畫心舒目行忽<lb/>
焉若飄浮上騰以臨雲氣萬山靣内重江束隘聨嵐含<lb/>
輝旋視其宜常所未覩倐然互見以為飛舞奔走與逰<lb/>
者偕来乃經工化材考極相方南為燕亭延宇垂阿步<lb/>
簷更衣周若一舎北有崇軒以臨千里左浮飛閣右列<lb/>
<pb n="KR4h0022_WYG_824-12b"/>
間舘比舟為梁與波升降苞灕山涵<hi>集作含</hi>龍宫昔之所<lb/>
大蓄在庭<hi>集作亭</hi>内日出扶桑雲飛蒼梧海霞島霧来助<lb/>
游物其隙則抗月檻於㢠廻谿出風榭於篁中晝極其美<lb/>
又益以夜列星下布顥氣㢠廻合䆳然萬變若與安期羡<lb/>
門接於物外則凡名觀逰於天下者有不屈伏退譲以<lb/>
推高是亭者乎既成以燕歡極而賀咸曰昔之遺勝槩<lb/>
者必於深山窮谷人罕能至而好事者後得以為己功<lb/>
未有直治城挾闤闠車輿步騎朝過夕視迄千百年莫<lb/>
<pb n="KR4h0022_WYG_824-13a"/>
或異顧一旦得之遂出於他邦雖博物辨口莫能舉其<lb/>
上者然則人之心目其果有遼絶特殊而不可至者耶<lb/>
盖非桂山之靈不足以瓌<hi>集作環</hi>觀非是洲之曠不足以<lb/>
極視非公之鑒不能以獨得噫造物者之設是乆矣而<lb/>
盡之於今余其可以無藉乎<lb/>
　　　永州萬石亭記<lb/>
御史中丞清河男崔公来莅永州間日登城北墉臨于<lb/>
荒野叢翳之隙見恠石特出度其下必有殊勝步自西<lb/>
<pb n="KR4h0022_WYG_824-13b"/>
門以求其墟伐竹披奥欹側以入綿谷跨溪皆大石林<lb/>
立渙若奔雲錯若置碁怒者虎鬭企者烏厲披其穴則<lb/>
鼻口相呀搜其根則蹄股交峙環行<hi>石本作顧</hi>卒愕<hi>文粹作愕目</hi>
疑若搏噬於是刳闢朽壤剪焚榛薉決澮溝導伏流散<lb/>
為踈林洄為清池寥濶泓渟若造物者始判清濁效竒<lb/>
於兹地非人力也乃立㳺亭以宅厥中直亭之西石若<lb/>
掖分可以眺望其下<hi>集本石本作上</hi>青壁斗絶沉于淵源莫究<lb/>
其極自下而望則合乎攢巒與山無窮明日州邑耄老<lb/>
<pb n="KR4h0022_WYG_824-14a"/>
雜然而至曰吾儕生是州藝是野眉厖齒兒未嘗知此<lb/>
豈天墜地出設兹神物以彰我公之徳歟既賀而請名<lb/>
公曰是石之數不可知也以其多而命之曰萬石亭耄<lb/>
老又言<hi>文粹有之字</hi>曰懿夫公之名亭豈専狀物而已哉公<lb/>
嘗六為二千石既贏<hi>集作盈</hi>其數然而有道之士咸恨崔<lb/>
公之嘉績未洽于人敢頌休聲祝公于明神漢之三公<lb/>
秩號萬石我公之徳宜受兹錫漢有禮<hi>文粹作純</hi>臣惟萬石<lb/>
君我公之化始于閨門道合于古祐之自天野夫獻辭<lb/>
<pb n="KR4h0022_WYG_824-14b"/>
公夀萬年宗元嘗以牋奏𨽻尚書敢専筆削以附零陵<lb/>
故事時元和十年正月五日記<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百二十五<lb/>
</p>
<p>
</p>
  </div>
</body>
</text>
</TEI>
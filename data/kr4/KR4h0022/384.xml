<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百八十四</head>
    <p>
<pb n="KR4h0022_WYG_384-1a"/>
欽定四庫全書<lb/>
　文苑英華巻三百八十四　宋　李昉等　編<lb/>
　翰苑<lb/>
　　翰林學士<lb/>
　　　授學士杜元頴加侍郎制　　元　稹<lb/>
勅朝散大夫守中書舎人充翰林學士䕶軍賜紫金魚<lb/>
袋杜元頴昔我憲宗章武皇帝熏灼威明兵定八極大<lb/>
索俊乂以徴謨<hi>集作謀</hi>猷其在禁林尤集賢彦越正月夕<lb/>
<pb n="KR4h0022_WYG_384-1b"/>
庚子將棄倦勤付朕𦕈末乃詔元頴佐予冲人以道揚<lb/>
丕訓爾亦祗奉顧命咨援<hi>集作授</hi>舊章輔釐哀憂俾克依<lb/>
㨿是夜而六官承式厥明而百吏授遺草定法儀兹實<lb/>
頼汝官不稱事予懐歉然而又詞源奥深機用周敏申<lb/>
<hi>集作授</hi>之以疊委之詔而益辨<hi>漢書與辦同</hi>扣之以疑似之問<lb/>
而益明慎獨以脩身推誠以事朕職勞可舉徳懋宜升<lb/>
不俟踰時寜拘滿嵗綸誥清秩版圗劇曺例無兼榮特<lb/>
示甄寵予以國士遇<hi>集作待</hi>汝汝以忠臣報予効而<hi>集作乃</hi>
<pb n="KR4h0022_WYG_384-2a"/>
肺肝司朕耳目可守尚書户部侍郎知制誥依前充翰<lb/>
林學士散官勲賜如故<lb/>
　　　授學士沈傳師加舎人制<lb/>
勅書云臣作朕股肱耳目言天下不可一人理也今國<lb/>
家崇建執事以任股肱妙選侍臣實司耳目股肱良則<lb/>
心膂正耳目審則視聽明茍非端人何以近我而朝議<lb/>
郎守尚書兵部郎中知制誥充翰林學士上䕶軍賜紫<lb/>
金魚袋沈傳師潔静精微風流儒雅名因道勝信在言<lb/>
<pb n="KR4h0022_WYG_384-2b"/>
前謙而愈光卑以自牧專對無不逹羣居若不知而又<lb/>
煥有文章發為詞誥使吾禁省中無漏露之患而朕語<lb/>
言與三代同風勤亦至矣事我滿嵗命汝即真勉竭乃<lb/>
誠以輔台徳可守中書舎人依前翰林學士散官勲賜<lb/>
如故<lb/>
　　　授元稹中書舎人翰林學士制<lb/>
　　　　　　　　　　　　　　　白居易<lb/>
勅仲尼曰志有之言以足志文以足言言之無文行而<lb/>
<pb n="KR4h0022_WYG_384-3a"/>
不逺故吾精求雄文逹識之士掌宻命立内廷甚難其<lb/>
人爾中吾選朝散大夫守尚書祠部郎中知制誥上柱<lb/>
國賜緋魚袋元稹去年夏㧞自祠曺員外試知制誥而<lb/>
能芟<hi>一作削</hi>繁詞剗艶<hi>集作弊</hi>句使吾文章言語與三代同<lb/>
風引之而成綸綍垂之而為典訓凢秉筆者莫敢與汝<lb/>
争能是用命汝<hi>集作爾</hi>為中書舍人以司詔令<hi>一作司誥</hi>嘗因<lb/>
暇日前席與語語及時政甚開朕心是用命汝<hi>集作爾</hi>為<lb/>
翰林學士以備訪問仍以章綬寵<hi>一作貴</hi>榮其身一日之中<lb/>
<pb n="KR4h0022_WYG_384-3b"/>
三加新命爾宜率<hi>一作守</hi>素履思永圗敬終如初足以報<lb/>
我可守中書舎人充翰林學士仍賜紫金魚袋㪚官如<lb/>
故<lb/>
　　　授蕭俛起居舎人充職制<lb/>
勅左補闕翰林學士蕭俛頃居諌列職同其憂夙夜孜<lb/>
孜拾遺左右朕嘉乃志選在内庭自參宻近益見忠讜<lb/>
終始不替尤足多之記事之官一時清選俾膺是命以<lb/>
𢎞勸奨可守起居舎人依前件<lb/>
<pb n="KR4h0022_WYG_384-4a"/>
　　　授學士王源中户部侍郎制　李虞中<lb/>
勅竭誠於補察必罄訏謨鋪文於誥命以先鴻業非明<lb/>
識屢經於體逺麗藻已著於知微則何以副我虚求充<lb/>
於任使翰林學士中散大夫中書舎人上柱國賜紫金<lb/>
魚袋王源中天籟無器大球不磨範圍可以程縉紳刀<lb/>
尺可以制度量自㧞於郎署寘諸中禁嘗因進見敷奏<lb/>
以言揖黄憲而𥚹兇<hi>疑</hi>不生覩汲黯而風神自整今時<lb/>
方無事政在和平外付股肱内依心腹必冀恊恭以奉<lb/>
<pb n="KR4h0022_WYG_384-4b"/>
上營道而同方俾下無間言上無偏聽萬物攸繋朕時<lb/>
頼之勉勤夙夜之規以副簡求之望可尚書户部侍郎<lb/>
知制誥依前充翰林學士散官勲賜如故<lb/>
　　　授學士李讓夷職方員外郎充職制<lb/>
　　　　　　　　　　　　　　　前　人<lb/>
勅夫言語侍從之臣非賢不命乆而加奨則彜典也翰<lb/>
林學士朝議郎行左補闕賜緋魚袋李讓夷器以琢成<lb/>
材為衆出藴積邁時之志發明扶道之心學務研精文<lb/>
<pb n="KR4h0022_WYG_384-5a"/>
推軼㧞早飛聲於戎幕遂躐位於諌垣忠言屢聞宻命<lb/>
斯委果揚温雅之清宜獲持謙<hi>一作訏謨</hi>之効亦既乆次宜<lb/>
所轉遷受遐寵於握蘭用酧勞於視草勉𢎞前懿以服<lb/>
寵榮可行尚書職方員外郎依前充翰林學士散官賜<lb/>
如故<lb/>
　　　授學士王源中等中書舎人制<lb/>
　　　　　　　　　　　　　　　前　人<lb/>
勅朝庭之制外有綸闈之職以奉大猷中有翰苑之司<lb/>
<pb n="KR4h0022_WYG_384-5b"/>
以專察<hi>疑作宻</hi>命帝王懿範備舉而行森然在前其道一<lb/>
貫朝散大夫守尚書户部郎中充翰林學士上柱國賜<lb/>
紫金魚袋王源中能斷大事美秀而文服君子之儒乘<lb/>
賢人之業朝議郎行尚書禮部員外郎充翰林學士上<lb/>
柱國賜紫金魚袋宋申錫和順積中英華發外懐致君<lb/>
之志布經國之文二者皆國器也先皇帝能用之顧予<lb/>
冲人敢不加敬申命執事崇其寵章藉右掖之芳名叅<lb/>
内庭之重任思為盡餙朝典宜之源中可權知中書舎<lb/>
<pb n="KR4h0022_WYG_384-6a"/>
人依前翰林學士散官勲賜如故申錫可守尚書户部<lb/>
侍郎知制誥充翰林學士散官勲賜如故<lb/>
　　　授學士路隋等中書舎人制<lb/>
勑夫秩髙綸闈職賛書命禁署之内用才尤難葢以討<lb/>
論而功垂無窮潤色而言流有截非嘉績早<hi>一作日</hi>著雄<lb/>
文夙翔則何以茂於轉遷副此僉属朝議郎守諌議大<lb/>
夫充翰林學士上輕車都尉賜紫金魚袋路隋澄澄天<lb/>
倪落落風韻氣含古道行為人師朝議郎行尚書庫部<lb/>
<pb n="KR4h0022_WYG_384-6b"/>
員外郎充翰林學士上柱國賜紫金魚袋韋表微符彩<lb/>
外朗誠明中虚言皆本人<hi>疑</hi>動必循矩而皆揚歴榮序<lb/>
輝華<hi>一作耀</hi>朝倫以髙行清議發於身以精理敏識稱於<lb/>
職而澄羣<hi>疑</hi>之聽昭宣素風况選自先朝擢居内職或<lb/>
依經而諌諍為志或視草而周宻居心言念前勞是嘉<lb/>
成績洎予嗣位思親賢人覩形容而鄙恡自袪察言行<lb/>
而公忠益見奥詞逹學偉望清規式叶予求宜從朝奨<lb/>
中書理本内禁化源並承訓誥之榮徃勵將明之道我<lb/>
<pb n="KR4h0022_WYG_384-7a"/>
方舉爾善爾宜懋厥官隋可守中書舎人依前翰林學<lb/>
士散官勲賜如故表微可守本官知制誥依前翰林學<lb/>
士散官勲賜如故<lb/>
　　　授蕭寘充翰林學士制　　　崔　瑶<lb/>
勑揮翰金門諒属詞華之妙論思玉署尤資周慎之才<lb/>
選署惟精搴授斯重朝議郎行尚書兵部<hi>闕</hi>　　蕭寘<lb/>
内藴沉識外揚清和羣居不流雅尚歸厚文摛錦繡學<lb/>
富縑緗早命中於射宫遂從知於壼奥静無違心動有<lb/>
<pb n="KR4h0022_WYG_384-7b"/>
餘裕用雖繋於通塞道自保於嵗寒藹然休聲布在公<lb/>
議是宜擢居宻地掌我命書勵夙夜之講求備朝夕之<lb/>
視聽副兹寵榮佇有𢎞益可守本官充翰林學士<lb/>
　　　授曹確充翰林學士制　　　沈　詞<lb/>
勑職奉命書選歸於鴻藻名叅侍從任切於端人由具<lb/>
美而方陞<hi>一作階</hi>非一善而能進我今慎擇得自僉言起<lb/>
居郎曹確秀發人倫行脩儒閫保此全器彰乎令名負<lb/>
賈生之才識窺夫子之墻仭禮樂盡在襟情甚夷貞而<lb/>
<pb n="KR4h0022_WYG_384-8a"/>
能和用則善晦遐志陵厲早超脱於池中茂業宏深動<lb/>
聲華於日下爰自侯府列於王庭踐霜䑓而職舉方書<lb/>
立文階而事光載筆持以風表居然羽儀稽其行能雅<lb/>
副銓擢是用寵爾良史為予近臣俾從𤨏闥之榮更侍<lb/>
玉堂之奥皇猷思暢用宣秘宻之文清秩不移尚受無<lb/>
私之㫖秉心勿替於直道視草勉髙乎訓詞無忘懿圖<lb/>
佇答休命可守本官充翰林學士<lb/>
　　　授庾道蔚守起居舎人李文儒守禮部員外郎<lb/>
<pb n="KR4h0022_WYG_384-8b"/>
　　　　並充翰林學士制　　　　杜　牧<lb/>
勑天下為公選賢與能也况乎㧞出流軰超侍帷幄豈<lb/>
惟獨以文學止於代言亦乃宻㕘機要得執所見若非<lb/>
賢彦豈膺選擢將仕郎守起居舎人庾道蔚善行必備<lb/>
重價無對甞自侯府升為諌臣毎直言而盡誠不違忠<lb/>
而偶意朝議郎行尚書禮部員外郎上柱國賜緋魚袋<lb/>
李文儒才行冠時名聲譁衆揚歴䑓閣宣昭職業無入<lb/>
而不得其道守正而莫混其源並為儒者之英咸藴賢<lb/>
<pb n="KR4h0022_WYG_384-9a"/>
人之操乆逰安在相見何晩<hi>一作何相見晩</hi>禮曰君子稱人之<lb/>
美則必爵之我既言矣亦能縶維宜盡忠讜以酧寵遇<lb/>
並可守本官充翰林學士餘各如故<lb/>
　　　授裴諗司封郎中依前充職制<lb/>
　　　　　　　　　　　　　　　崔　嘏<lb/>
勅䑓郎望羙詞苑地髙粲列宿之輝華㕘起草之宥宻<lb/>
自非風儀玊立噐宇川停摛掞天之雄文藴擲地之清<lb/>
韻則不足以膺我妙選為時美談翰林學士考功員外<lb/>
<pb n="KR4h0022_WYG_384-9b"/>
郎裴諗襲慶於門騰芳載席端莊抱吉士之操謹黙得<lb/>
賢<hi>一作𤣥</hi>人之風灼若春華皎如瑞素自擢居文囿㕘侍<lb/>
瑶墀進對益見其周詳詞㫖不離於雅厚是宜仍金鸞<lb/>
之舊職榮粉署之新恩保乃休光更流芬馥可依前件<lb/>
　　　授蕭鄴翰林學士制<lb/>
勅監察御史蕭鄴吾内有宰輔重徳作為股肱外有侯<lb/>
伯虎臣<hi>一作衆才</hi>用寄藩翰至於參我宻命立於内庭即必<lb/>
取其器識𢎞深文翰遒麗動能持正静必居中指温樹<lb/>
<pb n="KR4h0022_WYG_384-10a"/>
而不言付虚襟而無隠此所以選翰林學士之意也前<lb/>
此數者鄴皆有之是用㧞於羣倫寘在親近勉爾端行<lb/>
副吾精求可依前件<lb/>
　　　授宇文臨翰林學士制二首　崔　嘏<lb/>
勅吾方以文化天下期於太和故左右侍從之臣詞林<lb/>
宥宻之地必求其性識𢎞茂文藻遒麗以備顧問以叅<lb/>
周旋聞爾清直無徒雅厚自處富有天爵蔚為詞人是<lb/>
用輟自儀曺置於翰苑惟端静可以承渥澤惟敬慎可<lb/>
<pb n="KR4h0022_WYG_384-10b"/>
以期逺圗資爾令猷副我殊選可守本官充翰林學士<lb/>
　　　二<lb/>
勅禮部郎中宇文臨吾外有輔臣以敦<hi>一作匡</hi>大化中有<lb/>
股肱<hi>一作腹心</hi>以揔<hi>一作専</hi>樞機而發揮絲綸叅侍顧問司我<lb/>
耳目廣予腹心惟是柬求擢居近宻以爾詞賦清才珪<lb/>
璋雅韻抱孤貞以適性踈端介以操持處衆流之中不<lb/>
為自異居慎獨之際克念無私由是選自文昌昇於翰<lb/>
苑爾宜一心以奉職勤百慮以省躬勿怠䟽逺副吾恩<lb/>
<pb n="KR4h0022_WYG_384-11a"/>
顧可守本官充翰林學士<lb/>
　　　授沈詢充翰林學士制<lb/>
勑右拾遺集賢殿直學士沈詢叅宥宻之命處侍從之<lb/>
地居可以備選用於他年動可以承顧問於此日不獨<lb/>
取文翰遒麗之才亦必求孤貞雅厚之士惟乃祖在建<lb/>
中初以懿文奥學司我元良<hi>一作長直</hi>乃父當元和中以清<lb/>
規茂行典我文誥能流積善之風鍾爾挺生之秀是用<lb/>
思彼前徳擢於後來置在禁闈光我詞苑爾宜勤其身<lb/>
<pb n="KR4h0022_WYG_384-11b"/>
以勞夙夜𢎞其用以新志業無俾枚臯嚴助之流獨承<lb/>
榮於漢帝况職當視草官列諌垣宜思及霤之忠更潤<lb/>
演綸之美可守本官充翰林學士<lb/>
　　　授司勲<hi>緫目作對</hi>郎中兼侍御史知雜事賜緋魚韓<lb/>
　　　　偓本官充翰林學士制　　錢　珝<lb/>
勅執事近臣上無不可敬時<hi>一作持</hi>文墨而分禁職者又<lb/>
加等焉葢諮訪之勤宻期𢎞益訓詞之暇必進語言思<lb/>
引君當道之心乃多士以寧之本則授禁職之選被加<lb/>
<pb n="KR4h0022_WYG_384-12a"/>
等之私安可徒任筆端然後為得具官韓偓動人之行<lb/>
率性自強慎獨不渝考祥甚逺資以講學見於文章惟<lb/>
是求已之多播於羣譽矣朕初嗣丕業擢升諌曺繼陳<lb/>
言辭㒺不<hi>一作懼</hi>摩切雖公賞曽光於赤紙而直誠尚記<lb/>
於皂囊愈聞勵脩宜列左右故命爾之誥以詩人孟子<lb/>
之説為端者兹不有頼於侍從乎可依前件<lb/>
　　　授右司郎中張元晏翰林學士制<lb/>
　　　　　　　　　　　　　　　前　人<lb/>
<pb n="KR4h0022_WYG_384-12b"/>
勅文也者性之表也積中為性發外為文冠乎妙用之<lb/>
先繋彼化成之大而文之雅奥本具典謨所以教誥萬<lb/>
方昭明百度代我而作求之必公具官張元晏甞聞薦<lb/>
紳論者多以爾儒行踐脩出言之章能顧於是聚問之<lb/>
學<hi>一作聚學之樂</hi>斯不為人乃知發外之文實自積中之性吾<lb/>
越在關輔不遑燕居大盗未屠蒸人且墜謂引過則責<lb/>
躬必至謂伐叛則用武方勞爾其據體㑹機剪煩揔要<lb/>
而復念害成於垂誡安假寵以自圗勿使詞臣不當朝<lb/>
<pb n="KR4h0022_WYG_384-13a"/>
選可依前件<lb/>
　　　授中書舎人崔凝右補闕沈文<hi>緫目作仁</hi>偉並守本<lb/>
　　　　官充翰林學士制　　　　劉崇望<lb/>
勅具官崔凝等凡帝王有應制侍從之人葢思其朝夕<lb/>
匡益也下詔先視質疑如流兹所以潤色出言交脩發<lb/>
號夫漢代設玉堂内署開金馬外門得人甚多斯道大<lb/>
振顧是𦕈末敢㤀師虞職思其流以備左右我聞家遺<lb/>
清風人懐恭徳能濟其美者伊凝有之三代絲綸一門<lb/>
<pb n="KR4h0022_WYG_384-13b"/>
冠葢不墜其業者伊文偉有之而皆以墨妙詞芬䇿名<lb/>
試第謙無矜物敏以適時周旋鳴玉之儀頡頏攀雲之<lb/>
路訪於執事亦進厥良真我雍容之列所宜者也敬承<lb/>
宻命允叶同時可依前件<lb/>
　　　授翰林學士承㫖户部侍郎崔汪尚書右丞學<lb/>
　　　　士中書舎人崔㳙李磎並户部侍郎知制誥<lb/>
　　　　充學士制　　　　　　　薛廷珪<lb/>
勅朕以萬乗之尊託於人上居九五之奥以御區中財<lb/>
<pb n="KR4h0022_WYG_384-14a"/>
成天地之宜外委于良輔夙夜宥宻之命内咨于近臣<lb/>
佇沃乃心底予于理具官崔汪山嶽鎮地望之而秀絶<lb/>
無涯金石在懸扣之而宫商有序門第軒冕甲於當時<lb/>
具官崔㳙公台華胄名教偉人禀象緯之英姿得乾坤<lb/>
之秀氣器業事望鎮於周行具官李磎學際天人道隆<lb/>
姬孔參言語侍從之列擅淵雲賈馬之才履正居中格<lb/>
于公論而皆體訓誥以事我拱霄極而致身吾得名臣<lb/>
汝遘昌運君臣胥遇千載一時或秩滿佇遷或職勞可<lb/>
<pb n="KR4h0022_WYG_384-14b"/>
舉徃膺並命允属當仁綱轄貳卿清重無對玉堂温樹<lb/>
近宻孰階遂爾扶摇副我欽属可依前件<lb/>
　　　授起居郎李昌逺監察陸扆並守本官充翰林<lb/>
　　　　學士制<lb/>
勅近侍宸嚴叅予宻命韜經濟彌綸之望為言語侍從<lb/>
之臣迺眷周行朕將注意詢于卿士僉曰汝諧爰膺並<lb/>
命之求允属當仁之選起居郎李昌逺魁梧博厚寛裕<lb/>
温良藴是粹和發為符采監察陸扆珪璋縝宻咸頀琤<lb/>
<pb n="KR4h0022_WYG_384-15a"/>
㧿藹然休聲礪乃佳器士林擢秀聞爾則百尺無枝筆<lb/>
陣交鋒聞爾則一戰而霸皆伸於知己副我旁求濬柱<lb/>
下之清源無忘啟沃紹雲間之華譽勿鼓喧囂慎繼前<lb/>
脩㒺言温樹吾有美實期爾為鹽梅吾有巨川佇爾為<lb/>
舟檝勉思稱職無忝飛升可守本官充翰林學士<lb/>
　<lb/>
　<lb/>
　<lb/>
<pb n="KR4h0022_WYG_384-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百八十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百五十</head>
    <p>
<pb n="KR4h0022_WYG_849-1a"/>
欽定四庫全書<lb/>
　文苑英華巻八百五十　　宋　李昉等　編<lb/>
　釋一<hi>此下十九巻英華所編失作者先後之次今正之</hi>
　　陜州𢎞農郡五張寺經藏碑一首<lb/>
　　益州綿竹縣武都山浄惠寺碑一首<lb/>
　　梓州飛烏縣白鶴寺碑一首<lb/>
　　　陜州𢎞農郡五張寺經藏碑　庾　信<lb/>
盖聞如來說法萬萬恒沙菩薩轉輪生生世界豈直優<lb/>
<pb n="KR4h0022_WYG_849-1b"/>
波提舎祗夜修多而已哉是以熈連禪河質多羅樹七<lb/>
處八會三清<hi>一作清是</hi>四說皮紙骨筆木葉山花象負之所<lb/>
未勝龍藏之所不盡<hi>一作盖</hi>雖復銀函東度金疊南翻秦<lb/>
景遥傳竺蘭私記譬猶得海水之一珠不下崐山之片<lb/>
玉若夫人雲深藏師子雷音梵志往生聲聞說戒雪山<lb/>
羅漢之論鷲嶺菩提之法本無極際何可勝言𢎞農五<lb/>
張寺者南陽張元髙寓居此地昔者千金之族見徙五<lb/>
陵大姓之民移家六郡盖其流也元髙五子負荷遺訓<lb/>
<pb n="KR4h0022_WYG_849-2a"/>
離經辨志並是成名入室生光咸能顯徳加以尊承慧<lb/>
業敬受法門兄弟同居共捨為寺伽藍肇建即以五張<lb/>
為名是知城居趙信仍名趙信之城殿入蕭何即號蕭<lb/>
何之殿加以象馬無恡衣裘是捨<hi>一作拾</hi>春園栁路變入<lb/>
禪林蠶月桑津迴成定水平輿雖盛豈可獨擅二龍扶<lb/>
風最良不得専稱五馬寺主三藏大法師法映<hi>一作法映法師</hi>
邑主洛州刺史張隆等財行法擅<hi>一作財法行壇</hi>身心罄竭兼<lb/>
化鄉邑道俗數千敬造一功徳輪見成三百餘部　雲<lb/>
<pb n="KR4h0022_WYG_849-2b"/>
書金繩金檢削之蒸粟之簡裝酸棗之珠並入香城咸<lb/>
封禪閣坐堂伏檻羗<hi>一作老</hi>非湘水之神綠房紫的足擬<lb/>
恭王之殿髙掌西望長河北臨鼎氣常浮爐煙咸起户<lb/>
牖寥廓吹萬龍門<hi>一無門字</hi>之風梁棟峥嶸落客<hi>二字一作實</hi>河<lb/>
源之樹僧徒雲集不逺燉煌之城學侣相奔更合華隂<lb/>
之市兩陜昔分實基王化二陵今阻翻馳羽檄虞公屈<lb/>
産交亂風塵召伯甘棠凋零霜露雖復兼能共治未遣<lb/>
渡河之獸烽柝是警實擾移闗之民是以法王御世天<lb/>
<pb n="KR4h0022_WYG_849-3a"/>
人論道汲引四流周圓五怖故能調伏怨憎消除結縳<lb/>
法水津梁得無砥柱之難香山轍迹非復終南之險天<lb/>
子命我試守此邦墨竈未黔孔席無暖纔臨都尉之境<lb/>
即有樓船之役既而南風不競北道言旋幕府既開邦<lb/>
君且止鄉俗耆老依然此别屬兹法事須余制文聊以<lb/>
課虚為銘云爾<lb/>
舎衞之國祗洹之園三明極地八會窮源連河競說勝<lb/>
辨争論波提東度秪夜南翻非空即色離有無言達人<lb/>
<pb n="KR4h0022_WYG_849-3b"/>
止是獨悟重昬身雖繫鳥<hi>疑作馬</hi>心避騰猿禪樓却月義<lb/>
殿翔鵾迴風香蓋反露珠幡西臨砥柱東背轘轅河鳴<lb/>
陽硤山嚮<hi>漢書響嚮通用</hi>蘓門翔禽歌囀流澗絃喧度河餘獸<lb/>
移闗舊村昔為畿服今成塞垣城疑廣武地似樓煩爟<lb/>
烽並照象馬單奔無鍾襲莒有雨<hi>一作兩</hi>圍原不資十方<lb/>
誰釋三<hi>一作二</hi>怨風傾地柱火及天元銀鈎永固金牒長<lb/>
存封君馬首方事南蕃言從楊僕請謝劉昆<hi>用後漢劉昆虎渡河</hi>
<hi>事正應前句英華誤改作琨</hi>
<pb n="KR4h0022_WYG_849-4a"/>
　　　益州緜竹縣武都山净惠寺碑　王　勃<lb/>
原夫帝機寥廓雲雷驅妙有之功正氣洪荒清濁構乾<lb/>
元之象融而為川瀆結而為山岳五城韜海接崑閬於<lb/>
大都八洞藏雲冠瀛州於巨闕造化之所偃薄靈谷之<lb/>
所啓處極緹油而縱觀詠頌寧殫出宇宙而髙尋風煙<lb/>
罕測是知玉巵無當遐荒非視聽之津金牓所存城闕<lb/>
盡江湖之致何必九虯齊騖直訪銀宫八駿長驅遥臨<lb/>
石室武都山净惠寺者梁大清年中之所建也名山列<lb/>
<pb n="KR4h0022_WYG_849-4b"/>
岳之舊仙都福地之凑黄龍負匣著寶籍於經山紫鳯<lb/>
銜書䕃榮光於井絡須彌山頂仍開梵帝之宫如意山<lb/>
中即有經行之地爾其盤基跨險列嶂憑霄日月之所<lb/>
竄伏烟霞之所枕倚飛泉瀑溜蕩滌崩崖綠樹𤣥藤網<lb/>
羅邱壑飛塵作氣被萬吹於中巖帝琰司寒宅千霜於<lb/>
北谷丹梯碧洞杳㝠林岫之間桂廡松楹寂寞風塵之<lb/>
表是稱英鎮實瞰崇岡閭閻當四會之街城邑辨三分<lb/>
之地緜磎錦瀆下侵重巒玉阜銅陵旁分絶磴山川絡<lb/>
<pb n="KR4h0022_WYG_849-5a"/>
繹崩騰宇宙之心原隰縱横隠軫亭皋之勢頃以黄旗<lb/>
夜徙紫蓋晨傾九服失圖三靈在疚姦臣躍馬㨿折版<lb/>
<hi>疑作坂</hi>而吟雲壯士聞雞擁陽關而嘯雨岷峨失險化為<lb/>
鋒鏑之場江漢横流非復朝宗之國禪宇由其覆没法<lb/>
衆是以凋淪國家淹有帝圖削平天亹紫宸反照皇階<lb/>
即叙萬國順百靈朝幽顯再立華戎一揆燭龍韜景避<lb/>
堯日於幽都雲鵬斂翼候虞風於晏海以為軒階具美<lb/>
功窮望祲之臺漢道兼𢎞力盡初<hi>疑作祈</hi>年之觀爰經寶<lb/>
<pb n="KR4h0022_WYG_849-5b"/>
地大啓祥宫撫香象而髙視鳴法螺而再唱龍垣淨土<lb/>
連帝道而重光鶴苑崇基脱皇居而首出况乎山積舊<lb/>
壤下鎮偏隅天帝遺墟上干躔次王舎城之宫闕白玉<lb/>
猶存給孤獨之園林黄金尚在法物由其大備盛徳所<lb/>
以相尋株兵奉天藏之圖泉女獻山祇之籍離亭合榭<lb/>
因岸谷之髙低疊觀連房執岡巒之曲直丹崖反照畫<lb/>
栱相臨綠嶂斜烟雕簾間出豐隆曉震次複審<hi>疑作霤</hi>而<lb/>
悽皇列缺晨奔望崇軒而愕眙千香寶樹自起風烟九<lb/>
<pb n="KR4h0022_WYG_849-6a"/>
乳仙鐘獨鳴霜雪銀龕佛影遥承鴈塔之花石壁經文下<lb/>
映龍宫之業虹生北澗即掛新幡鳯下東岑還栖舊刹<lb/>
若乃尋曲<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>歴崇隈周行數里直上千仭蒼松蓄吹臨<lb/>
絶逕而疏寒黛篠防烟繞迴疆而結䕃春巖橘柚影入<lb/>
山堂秋壑芙蓉光浮水殿亦有山童採葛入丹竇而忘<lb/>
歸野老紆花向青溪而不返山神獻果送出菴園天女<lb/>
持花来遊净國實杳冥之秘訣託幽深之逸境豈直淮南<lb/>
桂樹暫得仙家江左桃源終迷故老而已爰有寛闍梨<lb/>
<pb n="KR4h0022_WYG_849-6b"/>
者俗姓揚氏其先華隂人也因官徙地家於緜竹山分<lb/>
太華水帶長汾州岳會同風雲感召𤣥經素論侍郎居<lb/>
八俊之英綠綬黄軒太尉列三台之首法師玉函降彩<lb/>
金瓶探色振八解之遥源踐三明之廣路靈機入證窮<lb/>
象載於初髫妙諦因心釋羊車於弱冠三千法界由廣<lb/>
位而出無明十二因緣自普濟而登彼岸𢎞宣誓願大<lb/>
拯沉黎揮覺劍而破邪山揚智燈而照昏室彌綸所被<lb/>
白馬盡於禺門權漸所開黄牛至于嶓冡虔誠樂土憩<lb/>
<pb n="KR4h0022_WYG_849-7a"/>
影兹峰迺以貞觀九年於寺西院立七佛堂一僧舎星<lb/>
毫動牖月面分堦彩鳯銜旒神龍負塔飛烟湧座龕龕<lb/>
忉利之天杳霧成臺樹樹菩提之果朝散大夫行縣令<lb/>
清河張楚親承妙業俯刋貞琰林宗有道伯喈無愧法<lb/>
師夙機少晤應變多竒玉山中斷瓊林下雜支道林之<lb/>
好事語黙方融釋恵逺之髙居風埃遂隔洎乎坐忘遺<lb/>
照返寂歸真城肆䬃然若空山川黯而無色豈直巖枝泣<lb/>
血磵户摧梁而已哉縣令劉照彭城人也自碭山杖劔<lb/>
<pb n="KR4h0022_WYG_849-7b"/>
綰鳯歴於雲臺春郊授鉞嗣龍圖於白水玉壘三分之<lb/>
胄下雜公門金陵一覇之基旁參帝緒翠緌丹紱歴今<lb/>
古而先鳴人傑地靈冠山川而得雋君膺岳瀆之秀挺<lb/>
風雲之會<hi>一作選</hi>昆溪劔鍔直照胷於<hi>疑</hi>楚澤珪璋潛周<lb/>
履行魯恭明徳方昇漢輔之階潘岳能文且職河陽之<lb/>
縣仁徽可被闔境仰其風猷威德所加百城疊其霜彩<lb/>
尚廼康莊妙域光開不捨之壇舟檝愛河昭暢無生之<lb/>
業痛鷲林之殄瘁悲象敎之榛蕪爰命緝興式光泉藪<lb/>
<pb n="KR4h0022_WYG_849-8a"/>
武蹊龍澗近分廬岳之圖金闕瑶臺更討瀛洲之記銘<lb/>
曰<lb/>
武都仙鎮靈墟奥域邑動香城山開浄國澗流百道峯<lb/>
雲五色谷暗藤斜山髙樹逼千楣鶴列萬栱星懸分林<lb/>
構趾接磴開廛臨階竹樹遶棟風烟龕前恠石塔下秋<lb/>
泉綠崖疏逕青岑拒室霧道相縈烟房互出葉濃磎浄<lb/>
花深嶂宻鳥度難尋猨驚易失簷分石竇地絡金沙丹<lb/>
邱抗月碧洞棲霞松開野路桂列仙家仙鑪栢葉寶座<lb/>
<pb n="KR4h0022_WYG_849-8b"/>
蓮花砌因巖曲橋隨峰返果出天厨香來仙苑玉鑄<hi>疑</hi>
啟曙金鐺照晩谷思鍾張山悲鐸逺閭閻踐勝銅墨髙<lb/>
情聲飛别邑望動専城懸金道肆刻石山楹千載之後<lb/>
于嗟令名<lb/>
　　　梓州飛烏縣白鶴寺碑<lb/>
原夫玉都瓊室紫垣光大帝之庭金闕銀臺𤣥壁壯羣<lb/>
仙之域故能使神明有宅駕日月以長驅鸞鳯知歸撫<lb/>
雲霓而上出斯則會巢瑾穴上皇迷棟宇之尊考室靈<lb/>
<pb n="KR4h0022_WYG_849-9a"/>
臺中古識巖廊之貴然後冕旒前序提四海以為家登<lb/>
步大階列千門而有閱<hi>疑作閌</hi>况乎𡺸山形見旁行草昧<lb/>
之先<hi>闕</hi>　　　光宅乾坤之右雖鶴臨西門龍宫與王<lb/>
法同亡而象化東流鴈塔與遺儀繼起白鶴寺者盖菩<lb/>
提寺之餘址梁武皇之所建也香城福地之舊三巴五<lb/>
蜀之凑裂岷山之奥域分井絡之榮光西包玉壘之墟<lb/>
北瞰銅陵之野南扄列第門庭萬家東户連峰岡巒千<lb/>
里實伽藍之勝迹得迦衞之英模憑絶磴以圖規俯長<lb/>
<pb n="KR4h0022_WYG_849-9b"/>
溪而作固自金陵不競玉鏡無章地池興南露之悲亭<lb/>
障切北風之候崩山鬭水觸地網而三分墜月奔星劃<lb/>
乾綱而五裂中原錯戾慈門為虎豹之墟滄海横流定<lb/>
水穴鯨鯢之浦懷山既蕩法衆咸淪林院榛蕪軒堂委<lb/>
寂遂使悲生棄井堙玉甃於三泉歎積為山移瓊峰於<lb/>
九仞皇上攝千秋之寶運緒三聖之宏機挾宇宙而先<lb/>
神御雷風而首出靈功不宰華夷沾共貫之恩至道無<lb/>
思霜露得平分之序考禎圖於日慎寤寐同符稽妙冊<lb/>
<pb n="KR4h0022_WYG_849-10a"/>
於年刀<hi>疑</hi>幽明合貺然後東巡巨鎮初<hi>疑</hi>六聖而撫寰<lb/>
中南面天壇朝萬方而小天下皇威既暢寶應齊歸川<lb/>
岳薦靈風煙動慶丹烏抱日疑増帝閣之華素鶴低雲<lb/>
若赴仙庭之會昔白魚黄竹業未峻於封崇赤鴈芝房<lb/>
名不登於梵宇爰徵瑞典肇錫嘉名重興波若之臺更<lb/>
起招提之院金繩夕布綿秀<hi>闕</hi>以開壇玉牓晨舒擁囘<lb/>
峰而闢户爰有𢎞演上人者法門之秀士也行超常凍<lb/>
思越恒饑悲浄域之為墟喜皇波之普泛縱還舟於苦<lb/>
<pb n="KR4h0022_WYG_849-10b"/>
海驚浪旋夷比歸馭於邪山靈闗非險於是浄財雲委<lb/>
真衆烟馳如趨摩勒之宫似向毗邪之國縣令梁𢎞悦<lb/>
首加甄緝縣丞梁敬一親昭施典上憑天旨争開舎利<lb/>
之壇俯會衆心競起須彌之座禺同故嶺石鮮堅華廣<lb/>
漢餘坰地多疎斥事闗經始人懷祗懼重階不就空思<lb/>
天室之氓寶像無資未獲黎陽之士豈非㝠期肹蠁功<lb/>
參造化之外故能果脣間發蓮眸周映貝齒含滋璿毫<lb/>
起照三十二相臨玉座以相輝八十四儀擁金山而圓<lb/>
<pb n="KR4h0022_WYG_849-11a"/>
立層甍四合爍奔電於丹楹複殿三休絡浮烟於翠幌<lb/>
因髙積磴疑遷倒景之臺架嶮連榮<hi>闕</hi>立迎風之觀琱<lb/>
簷競注縈霧道以龍囘繡桷争飛傃雲衢而鳯矯冩歸<lb/>
禽於寶鏡誤接朝鸞圖走獸於文璫疑栖夕兔雷霆蓄<lb/>
洩裁臨承霤之間烟雨飛浮未出層巒之下耀丹青於<lb/>
菌壁妙跡疑存炳銑鋈於蓮龕神輝自燭鏘鏘櫩鐸聲<lb/>
傳桂葉之風熖熖山爐氣結松隂之藹仰真容於始旦<lb/>
滿月晨昭窺列棟於方宵長虹夜發香泉激溜有符温<lb/>
<pb n="KR4h0022_WYG_849-11b"/>
浄之池珎木成行無忝祗園之樹信煦尼之别府寔兠<lb/>
率之殊庭者乎愛友上座法師等情機藻瑩戒律圓明<lb/>
披玉笥以研芳候瓊鐘而肅慮禪姿曉映依稀同雞岫<lb/>
之前梵唄晨臨髣髴像玉山之曲縣令獨孤儉等或鵬<lb/>
垂待運終燮道於中台或蠖屈求伸且毗風於下邑鄉<lb/>
望儀曹等或鹽泉錦室家稱二燭之毫<hi>疑作三蜀之豪左思蜀都賦云</hi>
<hi>家有鹽泉之井又云三蜀之豪</hi>或抱朴懷仁譽擁雙流之美或以為山<lb/>
川肆踐猶紀石於弇州陵谷生哀尚沉研<hi>疑作碑</hi>於峴首<lb/>
<pb n="KR4h0022_WYG_849-12a"/>
况乎徳因時盛慶流封拜之辰名為功登事屬文明之<lb/>
運豈可使璿猷被物終昧燮於𤣥機金字韜華不題勲<lb/>
於翠琰敢作頌曰<lb/>
睿塗菌<hi>疑</hi>藹靈機翕忽玉架天都金裁地闕法王利見<lb/>
香城繼發鴈塔齊雲龍宫瘞月長江近域廣漢遺居禪<lb/>
扃共往梵宇全疎迹均梁後義切秦餘山川牢落榛莽<lb/>
邱墟有聖聿興惟皇降撫因天慿地為雲為雨日觀龍<lb/>
驤烟壇鶴舉肇開嘉號重光浄土猗歟上士道場真政<lb/>
<pb n="KR4h0022_WYG_849-12b"/>
物觀成章子來興詠土石呈彩人靈合慶寶座晨嚴金<lb/>
山夕映紫微分殿青岑暇<hi>疑</hi>郭複岫縈樓攅峰跨閣月<lb/>
低璿鏡星連寶鐸彩鳯将飛蟠虹未落森沉桂宇肅穆<lb/>
筠壇花明栁砌葉暗朱欄溪留夏雪澗咽秋湍山虚梵<lb/>
冷谷静鐘寒法衆爰依禪徒戾止望風三蜀征塵千里<lb/>
頓首𤣥墀歸心翠扆業起<hi>疑作超</hi>有色功齊無始偉哉㝠<lb/>
化妙矣能仁去來均迹前後俱身寂滅為樂般若為因<lb/>
題芳翠琰敢詣靈津<lb/>
<pb n="KR4h0022_WYG_849-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_849-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百五十<lb/>
</p>
<p>
</p>
  </div>
</body>
</text>
</TEI>
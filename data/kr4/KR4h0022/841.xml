<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百四十二</head>
    <p>
<pb n="KR4h0022_WYG_841-1a"/>
欽定四庫全書<lb/>
　文苑英華巻八百四十二　宋　李昉等　編<lb/>
　誄一<lb/>
　北齊盧紀室誄一首　梁度支尚書陸君誄一首<lb/>
　　從子永寧令謙誄一首　隋秦孝王誄一首<lb/>
　　　盧紀室誄　　　　　　　　盧思道<lb/>
齊正統二年秋七月司徒記室參軍事永安鄉男范陽<lb/>
盧詢祖卒先民有言惟徳可久抑又聞之惟名為夀爾<lb/>
<pb n="KR4h0022_WYG_841-1b"/>
之無禄沒而不朽乃援弱翰告哀哀友遂作誄曰<lb/>
皇虚𦕈邈師緒蟬聮大儒漢世名公魏年司徒藹藹撫<lb/>
翼冲天尚書亹亹亦稱象賢若人擢<hi>一作挺</hi>秀絶後光前<lb/>
發榮隨浦韞耀春田爰在弱齡孤根回立内無怙恃外<lb/>
寡朋執行有餘力藝無不習善價斯待香名允集下學<lb/>
上逹鑚幽洞微九流百氏異軫同歸文成鐘律韻響珠<lb/>
璣麗詞泉涌壯思雲飛雄州擢第言割其楚我實褎然<lb/>
觀國而舉自茲不調多歴年所㳺泳儒𤣥從容嘿語納<lb/>
<pb n="KR4h0022_WYG_841-2a"/>
扵大麓崇建府朝八紘所掩車乘翹翹我有明徳乃應<lb/>
嘉招超自幕下来儀鳳條應徐並轍潘顧齊鑣聲華簮<lb/>
帯譽動朋僚逖矣江隂承風請朔莊生喻指季子觀樂<lb/>
立朝所寄俊才優學懸河自口靈珠在握乃參軍事仍<lb/>
賛中鉉大冲所縻徳施攸踐同推麗則俱謝蟲篆何才<lb/>
之髙何位之鮮天下士也冝享多福豹變其文鴻漸扵<lb/>
陸神之聽之于何不淑營魄遂徃音儀在目嗚呼哀哉<lb/>
昔余與子分重契深譬諸投漆如彼斷金余慕大隠子<lb/>
<pb n="KR4h0022_WYG_841-2b"/>
惟陸沉等趨<hi>一作超</hi>宫閣並綴衣簮春臺共踐秋水偕臨<lb/>
還馬齊轡出盖連隂良書濁酒永嘯長吟羙言俱賛闕<lb/>
行同箴娯樂未㡬險阻相尋忻既無極憂亦難任云胡<lb/>
不弔亡我知音百年已矣萬事傷心嗚呼哀哉亭伯君<lb/>
山並嗟湮滅荀粲王夀同悲夭折蘭菊無墜鐘鼓不絶<lb/>
之子云亡何愧前烈靈衣襲几奠酒盈杯故庭飛籜虚<lb/>
悵凝埃僕流離而涕泗驂顧慕以遲迴出南陽之舊道<lb/>
掩北邙之夜臺趙卿之銘巳勒滕公之隴未開臨象設<lb/>
<pb n="KR4h0022_WYG_841-3a"/>
而不靣詎幽魂之可来嗚呼哀哉<lb/>
　　　梁故度支尚書陸君誄　　　江　總<lb/>
君諱襄字師卿呉人也祖惠徹宋車騎府法曹行參軍<lb/>
父閑揚州别駕齊永元紹厯蕭遥光謀反伏誅閑以州<lb/>
職<hi>一作端</hi>見害子絳共日并命忠孝之道萃此一門襄時<lb/>
年十四號毁殆滅布衣蔬食終扵身世起家著作佐郎<lb/>
出為永寧縣令累遷臨川王廬陵王法曹外兵記室入<lb/>
為太子洗馬掌管記中書舎人管記如故為丹陽尹丞<lb/>
<pb n="KR4h0022_WYG_841-3b"/>
俄遷太子庶子掌管記揚州治中太子家令領國子博<lb/>
士管記如故丁母顧夫人憂廬乎墓所服闋又從家令<lb/>
轉中庶子並掌管記遷中散大夫金華宫家令出為鄱<lb/>
陽内史除尚書吏部郎秘書監領揚州大中正度支<lb/>
尚書太清二年三月京師傾覆君竄迹還鄉呉民陸黯<lb/>
起義民攻郡擾攘之際憂憤而終春秋七十有二余避<lb/>
世河滸暫之呉國百舍不容千里無饋陸公國士之眷<lb/>
惠好之深朝同飦粥夕共瓢飲契闊晤言流連晦朔日<lb/>
<pb n="KR4h0022_WYG_841-4a"/>
月逝矣懐古何忘臨哀能誄久願摇筆時事屯邅不遑<lb/>
削藁梁季適越未戢干戈世人仕累為物所役杼軸扵<lb/>
懐四十餘載隋開皇九年扵長安致仕懸車巳洎就木<lb/>
㡬何但東海成田南冦永縶龜山更促空想吹笛之哀<lb/>
馬角徒生絶望通波之水嗚呼哀哉攬涕操觚乃為誄<lb/>
曰<lb/>
媯苗碩茂完裔繁昌賔門穆穆筮仕鏘鏘食采命氏遐<lb/>
哉陸鄉四昇臺省八辟賢良分柯振葉令聞令望𤣥蕤<lb/>
<pb n="KR4h0022_WYG_841-4b"/>
朱鞸翠弁金鐺流聲世祀列讃祠堂别駕貞烈志存名<lb/>
教捐生徇<hi>一作報</hi>主知死不撓暉映泉壤痛此忠孝扵鑠<lb/>
夫子積徳累仁韜光戢耀隠璞含真居哀能痛至情通<lb/>
神淚枯壠樹哀感馴禽永慟家禍長號不辰𤣥黄絶睇<lb/>
蔬布終身心符屈婞<hi>離騷婞直以亡身或作是非</hi>室等原貧分甘共<lb/>
感内族外婣求之今古斯為異人月下奏章螢前讀史<lb/>
給紙蘭臺觀書洛市强學待問潤身為已結髪濯纓登<lb/>
朝入仕昻昻逸驥逐日千里宛宛長離陵江迅起枳棘<lb/>
<pb n="KR4h0022_WYG_841-5a"/>
栖鳳化行乳雉平臺累陟石扇蹔履跧<hi>一作雌</hi>伏不競棼<lb/>
絲自理倚席無譏師訓胄子驥足時務俊民斯俟秋實<lb/>
選能春華備羙思媚儲后逰息承華書記䇿擢爵命増<lb/>
加彈碁擊筑沉李浮𤓰追隨飛盖侍從鳴笳二儀迴幹<lb/>
四氣淹賖離景遽沉前星奄滅撫巳惟舊懐恩守節昔<lb/>
荷故臣攀號聲折登髙能賦大夫就列金華式肇更奉<lb/>
清切修竹貞松含霜抱雪下車軒日<hi>一作月</hi>求瘼康時良<lb/>
辰坐嘯朗夜卧治懸魚化静佩犢去思廣𢎞條教精察<lb/>
<pb n="KR4h0022_WYG_841-5b"/>
毫釐典選搜揚操刀宻勿<hi>一作没</hi>不紊朱紫傍無請謁秘<lb/>
署學林得人超忽延閣緗素校文遺闕上妙鉛槧譽成<lb/>
碁月鴈行攸序龍作<hi>疑</hi>簡才讓珠不拜賜劒恩來帝曰<lb/>
俞徃爾行兼該金城失險玉弩流灾年臻几杖病息草<lb/>
莱世故天禍臣悲主辱露盡朝陽風驚夜燭黄鵠超遥<lb/>
白駒何促事廹歸魂依然啟足悠悠世路辛苦難虞尋戈<lb/>
滿道暴骨交衢家無半菽地絶飛芻念君桑梓零落凋<lb/>
枯傷君并邑子戾﨑嶇䘮亂絶卜葵藿荒蕪凄凉故友<lb/>
<pb n="KR4h0022_WYG_841-6a"/>
擗摽遺孤臨穴外野撫棺窮途嗚呼哀哉為善豈懼修<lb/>
名難假徳履中和道周文雅不朽之迹非謂泉下亹亹<lb/>
清名<hi>一作風</hi>泠泠獨冩嗚呼哀哉<lb/>
　　　從子永寧令謙誄　　　　　王僧孺<lb/>
余之從子謙字㓜光以昭陽紀嵗蕤賔旅月啓足閩隅<lb/>
暝目泉岫是殱才子實䘮俊民若其孝親睦友故非天<lb/>
墮地出異才絶學如有鬼告神授玉懐瑕而可指桂含<lb/>
蠧其取傷孰與九徳彰扵造次百行動為表徴<hi>一作綴</hi>吐<lb/>
<pb n="KR4h0022_WYG_841-6b"/>
論含毫宣赴鐘琯標心用巳懸符矩艧<hi>疑作□</hi>惠響棲道<lb/>
<hi>一作悽悽</hi>清心可鏡和而靡屈簡而周爽邃若凝雲潔如止<lb/>
水無慙座右不愧屋漏蒼苔繞路素塵滿席蕭索庭戸<lb/>
靡事鮮明沉淪典籍將絶弔賀室如夏甫狀等安有所<lb/>
累清塵<hi>一作安其所有清塵</hi>惟不能忘懐藝而巳斯羙冝久冝長<lb/>
而驥騄之歩中行鸞鷟之趐未矯一歸寥廓長反虚無<lb/>
雖東隅再暝<hi>一作冉冉</hi>鉗丙之御無及北顧相望𨽻首之數<lb/>
不盡而恒化非常人所不免况風雲萬里間此山川客<lb/>
<pb n="KR4h0022_WYG_841-7a"/>
思故鄉次房之念何極輕棺反蜀允南之思可知而魂<lb/>
兮𦕈𦕈扁舟靡靡生人之望巳冥死歸<hi>一作父</hi>之期又阻<lb/>
痛心傷目豈伊一事無以少寄辛傷故復誄之云爾<lb/>
昭昭洪胄映䇿光書違嬴避項從衛遷徐基忠踐孝抱<lb/>
約懐虚有顯而黙匪屈伊舒如茲邴魏譬彼董踈入登<lb/>
髙闕出啓精廬瞻星畫野望閫推車履仁不匱蹈道有<lb/>
餘九世盛矣七葉光諸徃弼睿主來傅英儲峨峨三祖<lb/>
羅室並居前瞻紫闕傍望白渠髙軒霞被四馬龍櫨<hi>疑作</hi>
<pb n="KR4h0022_WYG_841-7b"/>
<hi>攎</hi>温温司武皎皎秘書義髙松竹價重璠璵元昆世父<lb/>
重規疊矩容與學丘徘徊詞府青紫巳拾大夫斯取盛<lb/>
藩徃相名畿來撫暉光不巳驚生之子謖謖萬尋昻昻<lb/>
千里實鳳靡雜真龍非似均情蘧寗得意莊李室有虚<lb/>
白門無囂滓遺心沮勸忘懐愠喜貧靡斯攝<hi>疑作懾</hi>賦<hi>疑作</hi>
<hi>富</hi>其無耻險而不峭方而能理徳有潤身學斯為巳逸<lb/>
羽難集孤峯易峙南邁瑶琨西踰杞梓人亦有言名為<lb/>
實使譽傾邦國價騫州里崇蘭自芳珏玉自光汪汪巨<lb/>
<pb n="KR4h0022_WYG_841-8a"/>
壑曖曖重墻靡造靡請不迎不將久而愈敬狎而愈莊<lb/>
即無矯資<hi>一作即斯無矯</hi>此有循常黙非蓄短顯弗用長豈伊<lb/>
墜岸如彼懸梁惟學已聚待問則强偏在三箧兼下五<lb/>
行亦税其巾于彼王吏如龍宫楚有斯内侍藴此上才<lb/>
安茲下位儲扉始闢傳府初開爾其戾止辟彼昔才從<lb/>
斯簡帝仍此追陪何以<hi>闕</hi>　自茲翰飛傍佐戎列來攝<lb/>
儒衣儒衣濟濟訪對斯歸是義罔惑惟禮無違悠悠越<lb/>
障决决閩海薄言銅墨蒲宻斯在孰云識吏政均舊宰<lb/>
<pb n="KR4h0022_WYG_841-8b"/>
循猛是兼絃韋無怠補袍方服治情莫改増貲匪課歸<lb/>
民自倍十郡為則百城斯採化日未逄政稱異等斯痛<lb/>
斯傷䘮善殱良妖同武擔疾甚清漳闔棺陋邑掩櫬蕪<lb/>
鄉嗚呼哀哉𦕈𦕈輕艫悠漫長途<hi>一作悠悠漫途</hi>風生閶闔日<lb/>
去昆吾空歸故國寧識舊都水鳴秋鶴岸集寒烏寒不<lb/>
夜哭惟獨呱呱茫茫大塊杳杳𤣥墟嗚呼哀哉伊吾與<lb/>
爾大别惟名肥泉猶接𤓰瓞未輕義雖子道思<hi>一作恩</hi>實<lb/>
友生歡憂共日險泰均情如菊有芬如蘭有薰别唯慕<lb/>
<pb n="KR4h0022_WYG_841-9a"/>
類居實有羣盡日持論遥夜披文漸漬羲老祖述淵雲<lb/>
惟昏及旦自旭徂曛人道實難譬彼徂湍驅車崤嶝執<lb/>
手河干三川縈薄七嶺悠漫自茲不見心譬迴瀾嵗佇<lb/>
㑹靣日望音翰歡無一緒悲有萬端濛隂遽戢扶景易<lb/>
殘即斯大暮為此一棺山足難曉壟首易寒秋蟲相呌<lb/>
暮羽来搏宿草行没宰樹方攅昭塗長巳<hi>疑</hi>大夜斯安<lb/>
孰知冥黙徒此汍瀾嗚呼哀哉<lb/>
　　　隋秦孝王誄　　　　　　　隋煬帝<lb/>
<pb n="KR4h0022_WYG_841-9b"/>
維開皇二十年六月二十日丁丑上柱國秦孝王薨于<lb/>
仁夀嗚呼哀哉八元八凱濟濟虞則周南召南赫赫周<lb/>
國扵穆孝王紹彼<hi>一作慈</hi>明徳天實䘮予殱我剛克嗚呼<lb/>
哀哉如何上靈降此災否國䘮宗臣家已千里嗚呼哀<lb/>
哉爰初不豫冕旒視疾及至大漸停鑾駐蹕親臨屬纊<lb/>
俯觀徹瑟感動皇情痛深慈膝一辭明世千秋長羃如<lb/>
何綿綿終古仲秋卜宅將歸泉戸梁山之陽永寧后土<lb/>
嗚呼哀哉余寡兄弟愛篤彌深奄然零落痛體傷心嗚<lb/>
<pb n="KR4h0022_WYG_841-10a"/>
呼哀哉追悼無及永分古今神雖虚翳<hi>一作神靈虚翳</hi>徽聲靡<lb/>
替誄王徳音貽千百世乃作誄曰<lb/>
皇隋啓運應天順民保茲七百静彼四隣利建宗子藩<lb/>
屏懿親孝王惟允俾侯于秦爰自聖章天性誠愿色養<lb/>
烝烝孝立名建恭近扵禮耻辱斯逺嘉之弗忘懼而無<lb/>
怨孝悌之至通扵神明温温居徳肅肅厲精恭敬表志<lb/>
退讓為情韡此棠棣敦斯鶺鴒仲稱令弟叔曰仁兄猗<lb/>
歟我弟好學無替九流日修三餘卒嵗琴臺夜開書帷<lb/>
<pb n="KR4h0022_WYG_841-10b"/>
晝閉聰敏若神雄辯無滯妙矣聲律明哉龜筮𤣥象風<lb/>
角扵焉及睿允文允武多才多藝惟善惟樂為仁為惠<lb/>
天挺出羣英圖命世欽若孝王容止堂堂振鷺將集鳳<lb/>
雛斯翔人之領袖國之輝光輝光伊何肅肅翼翼義以<lb/>
處身仁以經國明燭縶符財成淵塞靖恭爾位好是正<lb/>
直令聞令望無反無側皇枝<hi>闕</hi>
盤古維城東京舊都河南殷博惟我哲王行臺惟寞飛<lb/>
轡崤凾褰帳伊洛徳被汝墳仁行鞏亳西秦右地實賴<lb/>
<pb n="KR4h0022_WYG_841-11a"/>
英雄寔惟王化<hi>一作匪他</hi>乃即龜䝉惠和布澤易俗移風亹<lb/>
亹孝王仁而能斷徳敷大國有符公旦移鎮樊征述職<lb/>
江漢地接冦讐稜威靖難文徳招逺懐勞伐叛蹔輟外<lb/>
藩入侍天軒典茲戎衛仍居納言寳劒横曜豐貂尤温<lb/>
周衛清切敷奏便繁獻替惟允禁旅斯敦偽陳不恭軼<lb/>
我炎鄙王赫斯振將清江涘圖斯元帥難全其備惟我<lb/>
孝王膺茲無愧恭行天討受脤建旗申威鄂渚鞠旅江<lb/>
湄軍容﨣﨣逋醜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>一作纍纍</hi>雲陳不布髙城靡持泥首<lb/>
<pb n="KR4h0022_WYG_841-11b"/>
衘璧請命于台兵不血刃野無横屍善戰不陣我弟于<lb/>
兹金陵戡定飲至京師廣陵淮海一都之㑹牧彼頑民<lb/>
作相于外時雨隨車棠隂逐盖惟晉太原寄隆望大表<lb/>
裏山河要衡襟帯東自維揚<hi>一作揚越</hi>迴旌轉斾善政㢘平<lb/>
扵斯為最胡虜畏威氓黎荷賴𤇺火戎馬俱清邊界寒<lb/>
暑失御庸<hi>一作痛</hi>衛弗開言旋京邸去彼叢臺扈駕仁夀<lb/>
撫席巖隈連綿藥餌嵗去年来秀而不實禍極生灾天<lb/>
胡不弔木壊山頺嗚呼哀哉至尊廢朝而悼傷皇后輟<lb/>
<pb n="KR4h0022_WYG_841-12a"/>
膳而摧痛甚秦國之永辭劇梁武之長送昆弟哀哀而<lb/>
日嗟僚友嗷嗷而悲慟嗚呼哀哉歎日月之不居何卜<lb/>
逺之詎促旌旐飄颻而從風笳管酸嘶而響谷服馬顧<lb/>
而不能行挽夫悲而不成曲霜霰落兮山谷寒木葉下<lb/>
兮丘壟殘風颼飀而吟樹泉幽咽而悲湍離羣之獸絶<lb/>
跡孤飛之鳥悲酸背離宫而東轉歴山邸而北度去甲<lb/>
第之樓臺即荒田之丘墓昔時鳴鑾而戒途今日靈輀<lb/>
而啓路臨朝謁之平衢永絶茲之一歩儻若神而有靈<lb/>
<pb n="KR4h0022_WYG_841-12b"/>
㡬悲傷而留顧嗚呼哀哉棄永<hi>一作白</hi>日之昭昭襲長夜<lb/>
之悠悠苦𤣥扄而無曉悲黄泉而永幽湮盛年扵萬古<lb/>
阻壯志扵千秋嗚呼哀哉慟反哭扵秋季悲復歸扵故<lb/>
地伊形逰而不遷何魂煢之空志嗚呼哀哉酒罇浮塵<lb/>
兮獨滿琴絃含風兮自斷冥夜久其何期焉知嵗月之<lb/>
長短孝王與我體宻情親孔懐之篤有踰常倫昊天何<lb/>
酷哀哉哲人奈何吾弟先我長淪煩寃痛毒悲恨何陳<lb/>
嗚呼哀哉痛母弟之同胞棄共被之寒郊豈止三荆之<lb/>
<pb n="KR4h0022_WYG_841-13a"/>
變色非惟四鳥之分巢遽一朝而云逝曷何去而何止<lb/>
形未捨目言猶在耳彼蒼者天子何甚矣嬛嬛<hi>一作惸惸</hi>友<lb/>
于哀哀吾子痛當奈何痛當何巳想髣髴而不見猶盤<lb/>
桓而佇立空撫膺而莫追抑飲淚而何及嗚呼哀哉嗟<lb/>
地久而天長終倫彼<hi>疑作淪沒</hi>乎幽方徒春華而秋落不復<lb/>
見我弟兮孝王何謝安之蔬食豈子路之䘮亡獨端憂<lb/>
而無<hi>一作誰</hi>告徒哽塞而追傷悲莫悲兮長别痛莫痛兮<lb/>
終絶因悽愴以冩情慟人琴而永訣嗚呼哀哉<lb/>
<pb n="KR4h0022_WYG_841-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百四十二<lb/>
</p>
<p>
</p>
  </div>
</body>
</text>
</TEI>
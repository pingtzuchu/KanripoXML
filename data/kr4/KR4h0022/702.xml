<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百三</head>
    <p>
<pb n="KR4h0022_WYG_702-1a"/>
欽定四庫全書<lb/>
　文苑英華巻七百三　　　宋　李昉等　編<lb/>
　文集五<lb/>
　　右拾遺朱君集序一首<lb/>
　　監察御史儲公集序一首<lb/>
　　相公李公集序一首<lb/>
　　秘書監包府君集序一首<lb/>
　　常州刺史獨孤公集後序一首<lb/>
<pb n="KR4h0022_WYG_702-1b"/>
　　補闕李君前集序一首<lb/>
　　崔處士集序一首<lb/>
　　右僕射姚公集序一首<lb/>
　　　右拾遺吳郡朱君集序　　　顧　况<lb/>
因都國出麟角鳯喙為續斷之膠與本無異朱君能以<lb/>
煙霞風景補綴藻繡符於自然山深月清中有猿嘯復<lb/>
如新安江水文魚彩石歴歴可數其杳瓊翛颯若有人<lb/>
衣薜荔而隱女蘿立意皆新可創離聲樂友之什情思<lb/>
<pb n="KR4h0022_WYG_702-2a"/>
最切雖有諌職心遊江湖謝病而來慕出塵之侣精好<lb/>
涅槃維摩經愛人為善有志未就終於廣陵舟中識與<lb/>
不識聆風嚮義相與興歎我主人延陵包君兵部李侍<lb/>
郎禮部劉侍郎皆有託孤之舊子郁襲其先行敬事父<lb/>
友泣捧遺文祈余冠序<lb/>
　　　監察御史儲公集序<hi>光羲</hi>
聖人賢人皆鍾運而生述聖賢之意亦鍾運盛衰矣開<lb/>
元十四年嚴黄門知考功以魯國儲公進士髙第與崔<lb/>
<pb n="KR4h0022_WYG_702-2b"/>
國輔員外綦母潜著作同時其明年擢第常建少府王<lb/>
龍標昌齡此數人皆當時之秀而侍御聲價隱隱轥轢<lb/>
諸子其文篇賦論凡七十巻雖無雲雷之㑹意氣相感<lb/>
而扶危拯<hi>儲集作急</hi>病綽有賢逹之風㧞身虜庭竟陷危邦<lb/>
士生不融可以言命然窺其鴻黄窈窕之學金石管磬<lb/>
之聲如登瑶臺而進玉府靈篇邃宇景物寥映緑流翠<lb/>
草佳木好鳥不足稱珍嗣息曰溶亦鳯毛駿骨恐墜先<lb/>
志泝洄千里泣拜告余曰<hi>集作云</hi>我先人與王右丞伯仲<lb/>
<pb n="KR4h0022_WYG_702-3a"/>
之歡也相國縉雲甞以序冠編次㑹縉雲之謫亡焉後<lb/>
軰據文之士風流不接故小子獲忝操簡伏恐魂遊無<lb/>
方嗤責造次茫茫古道不見來者豈以龍戰害乎鹿鳴<lb/>
<hi>集作門</hi>齊竽競吹燕石争寳嗚呼薄遊之士未躋一峯己<lb/>
代其峻登閬風者乃知其迤邐昏明掩豁將盡復通之<lb/>
者其若是乎<lb/>
　　　丞相鄴侯李泌文集序　　　梁　肅<lb/>
唐興九世天子以人文化成天下王澤洽頌聲作洋洋<lb/>
<pb n="KR4h0022_WYG_702-3b"/>
焉與三代同風其輔相之臣曰鄴侯李公泌字長源用<lb/>
比興之文行易簡之道賛事盛聖辨章品物踈通以盡<lb/>
理閎麗而合雅舒巻之道必形於辭其偉矣夫予甞論<lb/>
古者<hi>集作之</hi>聰明睿智之君忠肅恭懿之臣叙六府三事<lb/>
同八風七律莫不言之成文歌之成聲然後浹於人心<lb/>
人心安以樂播於風俗風俗厚以順其有不由此者為<lb/>
理則粗在音則煩粗之弊也悖<hi>集作朴</hi>煩之甚也亂用其<lb/>
道行其位者歴選百千不得十數嘻才難不其然乎開<lb/>
<pb n="KR4h0022_WYG_702-4a"/>
元中公七嵗見丞相始興張公九齡張駭其聰異授以<lb/>
屬辭之要許以輔相之業洎始興末不六十載公果至<lb/>
宰相封侯有文集二十巻其習嘉遯則有滄浪紫府之<lb/>
詩其在王庭則有君臣賡載之歌或依隱以翫世或主<lb/>
文以譎諌歩驟六義發揚時風觀其詞者有以見上之<lb/>
任人始興之知人者己初太上當陽公以䖏士延登内<lb/>
殿實敷黄老之訓至德初宣皇以元良受禪公則獻太<lb/>
階頌昭纂堯之道睿文以廣平伐罪公則握中權之柄<lb/>
<pb n="KR4h0022_WYG_702-4b"/>
叅復夏之功大德不官既追五嶽之隱大用不噐終踐<lb/>
代天之職方將熙庶工以成邦教載直筆以修唐書命<lb/>
之不融凡百興歎既薨之來載皇上負扆之暇思索時<lb/>
文徵公遺編藏諸御府於是公之文辭光大一門<hi>四字集作</hi>
<hi>大光</hi>近嵗<hi>集作間一嵗</hi>肅以監察御史徴詣京師始得集録於<lb/>
公子繁且以序述見託公之執友諌議大夫北平陽城<lb/>
亦謂予曰鄴侯經邦緯俗之謨立言垂世之譽<hi>集無此六字</hi>
獨善兼濟之畧藏在册牘載於碑表唯斯言不可以不<lb/>
<pb n="KR4h0022_WYG_702-5a"/>
傳於後甞謂肅曰<hi>集無此四字</hi>吾子辭直盍存乎篇序既咏<lb/>
嘆之不足因著其所以然貽諸好事者凡詩三百篇誌<lb/>
表記<hi>集作頌</hi>賛序議述又百有二十其五十篇缺獨著其<lb/>
目云<lb/>
　　　秘書監包府君集序<lb/>
文章之道與政通矣世教之汚崇人風之薄厚與立言<lb/>
立事者邪正臧否皆在焉故登髙能賦可以觀者與圖<lb/>
事誦詩三百可以將命可與專對若子産入陳以文辭<lb/>
<pb n="KR4h0022_WYG_702-5b"/>
為功仲尼弟子用文學命科文學者或不偹德行德行<lb/>
者或不兼政事於戲才全其難乎有唐故秘書監丹陽<lb/>
公包氏諱佶字㓜正烈考集賢院學士大理司直贈秘<lb/>
書監諱融實以文藻盛名揚於開元中洎公與兄起居<lb/>
何又世其業競爽於天寳之後<hi>二字集作末其後</hi>一動一静必<lb/>
形於文辭由是議者稱為二包孝友之美聞於天下擬<lb/>
諸孔門則何居<hi>集作得</hi>德行公居政事而偕以文為主不<lb/>
其偉歟諷諭其從政則執度行志率誠㑹理不苟簡晦<lb/>
<pb n="KR4h0022_WYG_702-6a"/>
昧以撓其守故其言體要而動有事功易稱君子之光<lb/>
傳羙忠文之實公之謂也<hi>集作矣</hi>
　　　常州刺史獨孤及集後序<lb/>
大厯丁已嵗夏四月有唐文宗常州刺史獨孤公薨于<lb/>
位秋九月既塟<hi>集無此五字</hi>門下士<hi>集作客又作生</hi>安定梁肅咨謀<lb/>
先逹稽覽故志以公茂德映乎當世美化加乎百姓若<lb/>
發揚秀氣磅礴古訓則在乎斯文斯文之盛不可以莫<lb/>
之紀也於是綴其遺草三百篇為二十巻以示後嗣且<lb/>
<pb n="KR4h0022_WYG_702-6b"/>
<hi>集作乃</hi>繫其辭曰夫大者天道其次人文在昔聖王以之<lb/>
經緯百度臣下以之弼成五教德又下衰則怨刺形於<lb/>
歌詠諷議彰乎史册故道德仁義非文不明禮樂刑政<lb/>
非文不立文之興廢視世之治亂文之髙下視才之厚<lb/>
薄唐興接前代澆醨之後承文章顛墜之運王風下扇<lb/>
舊俗稍革<hi>集作作者迭起</hi>不及百年文體反正其後時寢和溢<lb/>
而文亦隨之天寳中作者數人頗節之以禮<hi>集無其後至以禮二</hi>
<hi>十三字</hi>洎公為之<hi>集作/之為</hi>於是<hi>集作則又</hi>操道德為根本揔經籍<lb/>
<pb n="KR4h0022_WYG_702-7a"/>
<hi>集作禮樂</hi>為冠帶以易之精義詩之雅興<hi>集作訓</hi>春秋之褒貶<lb/>
屬之於辭故其文寛而簡直而婉辨而不華博厚而髙<lb/>
明論人無虚美比事為實録天下凛然復睹兩漢之遺<lb/>
風善乎中書舍人崔公祐甫之言也曰常州之文以立<lb/>
憲誡世褒賢遏惡為用故議論最長其或列于<hi>集作於</hi>碑<lb/>
頌流於詠謌峻如嵩華浩於<hi>集作盛如</hi>江河若賛堯舜禹湯<lb/>
之命為誥為典為謨為訓人皆許之而不吾試論道之<lb/>
位宜而不陟誠<hi>集作哀</hi>哉公諱及字至之秘書監府君之<lb/>
<pb n="KR4h0022_WYG_702-7b"/>
中<hi>集作第四</hi>子道與之粹天授<hi>集作付</hi>之德聰明博逹剛毅正<lb/>
直中行獨復動静可則孝弟<hi>集作仁厚</hi>積為文本文藝成乎<lb/>
餘力凡<hi>集作其</hi>立言必忠孝大倫王霸大畧權正大義古<lb/>
今大體其中雖波騰雷動𧺫伏萬變而殊流㑹歸同志<lb/>
於道故於賦逺遊頌嘯䑓見公放懐大觀超邁流俗於<lb/>
仙掌凾谷二銘延陵論八陣圖記見公識探神化智<hi>集作</hi>
<hi>理</hi>合權道於議郊祀配天之禮吕諲盧奕之謚見公闡<lb/>
明典訓綜覈名實若夫述聖道以揚儒風則陳留郡文<lb/>
<pb n="KR4h0022_WYG_702-8a"/>
宣王廟碑福州新學碑成功以旌善人則張平原頌李<lb/>
常侍姚尚書嚴庶子緯給事頴叔墓銘<hi>集作誌</hi>鄭氏孝行<lb/>
記李睢陽楊懐州碑纂世德以貽後昆則先秘書監靈<lb/>
表陳黄老之義於是有對䇿文演釋氏之奥於是有鏡<lb/>
智禪師碑於論文變之損益於是有李遐叔集序稱物<lb/>
狀以怡情性<hi>集作稱物狀之羙而暢其性情</hi>於是有瑯琊溪述盧氏竹<lb/>
亭記抒久要於存歿之間則祭賈尚書相里侍郎元郎<lb/>
中<hi>集作員外</hi>李叔子文其餘紀物叙事一篇一咏皆足以追<lb/>
<pb n="KR4h0022_WYG_702-8b"/>
蹤徃烈裁正狂簡噫天其以述作之柄授夫子乎不然<lb/>
則吾黨安得遭遇乎斯文也初公視肅以友肅亦仰公<lb/>
猶師毎申之話言必先德禮<hi>集作道德</hi>而後文學且曰後世<lb/>
雖有作者六籍其不可及已荀孟朴而少文屈宋華而<lb/>
無根有以取正其賈生史遷班孟堅云爾吾子可以<hi>集作</hi>
<hi>唯子可與</hi>共學當視庶子成名<hi>四字集作/當視斯文</hi>肅<hi>集作鄙</hi>承其言大<lb/>
發䝉惑<hi>集作用發吾覆</hi>今則巳矣知我者其誰哉遂衘涕為叙<lb/>
俾來者於是<hi>集作有以</hi>觀夫子之志若立身行道始終出䖏<lb/>
<pb n="KR4h0022_WYG_702-9a"/>
皆載昜銘之狀故不備之<hi>集作於</hi>此篇<lb/>
　　　補闕李君前集序<lb/>
文之作上所以發揚道德正性命之紀次所以財成典<lb/>
禮厚人倫之義又其次所以昭顯義類立天下之中三<lb/>
代之後其流𣲖别炎漢制度以覇王道雜之故其文亦<lb/>
二賈生馬遷劉向班固其文博厚出於王風者也枚叔<lb/>
相如揚雄張衡其文雄富出於覇塗者也其後作者理<lb/>
勝則文薄文勝則理消理消則言愈繁繁則<hi>集作斯</hi>亂矣<lb/>
<pb n="KR4h0022_WYG_702-9b"/>
文薄則意愈巧巧則<hi>集作斯</hi>弱矣故文本於道失道則博<lb/>
<hi>集傳</hi>作之以氣氣不足則餙之以辭盖道能兼氣氣能兼<lb/>
辭不當則文斯敗矣唐有天下㡬二百載而文章三振<lb/>
初則廣漢陳子昻以風雅革浮侈次則燕國張公說以<lb/>
宏茂廣波瀾天寳已<hi>集作以</hi>還則李員外蕭功曹賈常侍<lb/>
獨孤常州比肩而出<hi>集作作</hi>故其道益熾若乃其氣全其<lb/>
辭辨<hi>六字集作其辭源辨博</hi>馳騖古今之際髙歩天地之間則有<lb/>
左補闕李君君名翰趙郡賛皇人也天姿朗秀率性聰<lb/>
<pb n="KR4h0022_WYG_702-10a"/>
逹博渉經籍其文尤工故其作叙治亂則明白坦蕩紓<lb/>
餘<hi>集作徐</hi>條暢端如貫珠之可觀也陳道義則游泳情性<lb/>
探㣲豁冥渙乎春氷之將泮也廣勸戒則得失相維吉<lb/>
凶相追焯乎元龜之在前也頌公羙則温直顯融恊于<lb/>
大中穆如清風之中人也議者又謂君之才若崇山出<lb/>
雲神禹導河觸石而彌六合隨山而注巨壑盖無物足<lb/>
以導其氣而閱其行者也世所謂文章之雄捨君其<hi>集作</hi>
<hi>而</hi>誰歟弱冠進士登科觧褐補衛縣尉其後以奏<hi>集作書</hi>
<pb n="KR4h0022_WYG_702-10b"/>
記再叅淮南節度軍謀累遷大理司直天子聞其才召<lb/>
拜左補闕俄加翰林學士夫士之䖏世用捨計<hi>集作□</hi>乎<lb/>
才進退牽乎時始君筮仕值蔽善者當路故屈於下位<lb/>
<hi>天寳末房公琯韋公陟薦公充史官諌司之任當國者不聽乃已</hi>中歳多難時方用武<lb/>
故屈於外藩及夫入宣室而揮宸翰也方用人文以餙<lb/>
王度則因疾罷免嘻昔之君子賢人運與事并得信其<lb/>
志者稀<hi>集作寡</hi>矣<hi>集作/病</hi>其餘屬雅道䘮缺黄鐘棄本<hi>集作毀棄</hi>
若孟子撼坷士安多病亦何可勝論唯斯文足以振當<lb/>
<pb n="KR4h0022_WYG_702-11a"/>
世餘烈足以遺後嗣此之謂不朽君既退歸居於河南<lb/>
之陽翟家愈貧而禄不及志逾<hi>集作愈</hi>邁而文益壯暇日<lb/>
以嘗所述作三十巻目為前集命予序之君與予實有<lb/>
伯喈仲宣之義故書于篇<lb/>
　　　崔處士集序　　　　　　　王仲舒<lb/>
帝唐綏珮之士年未壯其文老成者曰博陵崔秀文峻<lb/>
亮而堅剛貞而和止<hi>疑</hi>立而毅其行也不邇聲利其文<lb/>
也文質相制才氣相發於古人立意中往往振起風雅<lb/>
<pb n="KR4h0022_WYG_702-11b"/>
知君者謂君得詩禮之際自然之機故也方將逞詞縱<lb/>
翰為邦國之聞人遭命否厄若干年而夭嗚呼惜哉甞<lb/>
曰文之難為乆矣世有執異端為公是驅法政為利物<lb/>
或雕刻雪月以趣佻巧或侈衒奇詭以新聞見或拘實<lb/>
而忘雄或餙辭而契本使曲直亂次褒貶錯行作者以<lb/>
壓溺䖏之未甞吊也深而通簡而茂華而不流純而不<lb/>
朴仁義物體之序屬辭興事之端於大化也粲而不殊<lb/>
作者之教吾其奉哉由是治帝王之制度以啓箴諌則<lb/>
<pb n="KR4h0022_WYG_702-12a"/>
漢宣中興頌作焉諷前史之闕以貞黜陟則翟儀賛形<lb/>
焉較英雄之功伐以傳後世則三傑頌存焉其餘暢賢<lb/>
人之德評一時之事不附於彼而立於才纍然貫珠於<lb/>
遺體不可備舉與君游者猶是文揆人人在於餘地則<lb/>
君妙識深行又足徴矣噫夫彼化工醇其噐堅其志而<lb/>
不使之遂豈將惑於從善者之心乎余於君從母之昆<lb/>
弟也甞為碣銘志君之文篇目遺逸乃綜而次之叙而<lb/>
引之　　翟儀<hi>疑作翟義王莾時人</hi>
<pb n="KR4h0022_WYG_702-12b"/>
　　　右僕射贈太子太保姚公集序<lb/>
　　　　　　　　　　　　　　　權德輿<hi>見集本</hi>
文章者其士之藴耶㣲斯文則士之道不彰不明又况<lb/>
宗公大君子綱紀百度琢磨九德以至於經大猷斷大<lb/>
事不由此塗出者猶瞽之無相歟盖修之有本末得之<lb/>
有厚薄耳至若推於心術暢於事業行顧言言中倫者<lb/>
太保有焉太保姓姚氏諱南仲吳興人博究古今安舒<lb/>
方重外清和而内剛明有直質而無流心學於詩之愷<lb/>
<pb n="KR4h0022_WYG_702-13a"/>
悌昜之貞厲且曰史魚仲山甫吾之師也故以之修身<lb/>
以之懿文其遜志肄業通逹強立則博約以明義類郊<lb/>
居宴息勇退肥遁則吟咏以逹情性詳延特起對有明<lb/>
法拾遺補闕在帝左右義激於中書陳於前肝膈悃愊<lb/>
以盡規為已任切於時病者皆精為上言之䟽兩河安<lb/>
危夷門要害盍建元侯以屏東夏疾吏道雜而多端條<lb/>
陳選部官人之法轂下饑旱舉成湯六事凡如此書數<lb/>
十上請改卜貞懿皇后陵地一篇尤深切著明武皇嚮<lb/>
<pb n="KR4h0022_WYG_702-13b"/>
納被以命服因詔侍臣極言得失宰司上賀百執事聳<lb/>
視以為雖神爵黄龍炎漢紀年之瑞不若是也周旋䑓<lb/>
閣損益文憲由左馮翊理陜州教化清平分閫東郡閑<lb/>
邪秉直志氣所伸勇若諸賁天下之人稱焉竟以貞勝<lb/>
而登端右是皆以立誠居業言而履之之効也故其含<lb/>
章匪躬諷議居多其他則歌詩有逸韻叙事為實録皆<lb/>
据根抵而無枝葉愔愔然君子大儒之言其在是乎昔<lb/>
公之理海塩而介浙右也德輿方僑於吳辱忘年之歡<lb/>
<pb n="KR4h0022_WYG_702-14a"/>
暨叨貳六職而公入踐師長馨香茂實耳目聞知公嗣<lb/>
子太僕主簿衮孝謹而文永懐罔極捧公述作二百篇<lb/>
列為十編以論次見授故粗舉公之所履與為文之㫖<lb/>
而叙之云爾<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_702-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百三<lb/>
</p>
<p>
</p>
  </div>
</body>
</text>
</TEI>
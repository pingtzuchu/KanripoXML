<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻十一</head>
    <p>
<pb n="KR4h0022_WYG_011-1a"/>
欽定四庫全書<lb/>
　文苑英華巻十一　　　　宋　李昉等　編<lb/>
　天象十一<lb/>
　　望雲物賦一首<lb/>
　　勤政樓視朔觀雲物賦一首<lb/>
　　郊天日五色祥雲賦一首<lb/>
　　南至郊壇有司書雲物賦一首<lb/>
　　南至郊祭司天奏雲物賦一首<lb/>
<pb n="KR4h0022_WYG_011-1b"/>
　　南至雲物賦一首<lb/>
　　秋晴曲江望太一納歸雲賦一首<lb/>
　　早秋望海上五色雲賦一首<lb/>
　　日暮碧雲合賦一首<lb/>
　　秋雲似羅賦一首<lb/>
　　　望雲物賦<hi>以察微表象書物備年為韻</hi>　　陳正卿<lb/>
天道昭著靈䑓聳㧞将治厯以明時必仰觀而俯察誰<lb/>
敢俶擾曽不範圍既七政以欽若亦四序而發揮寒暑<lb/>
<pb n="KR4h0022_WYG_011-2a"/>
有次啟閉相依彼疇人以視逺類君子之表微維人有<lb/>
令維天有兆道在乎觀法用不撓彼分至之復應生雲<lb/>
物以縹緲俾占望以聿書将豐災之是表夫其大觀在<lb/>
上南正是掌審仁和之景色候肅殺之氣象授時莫愆<lb/>
行令靡爽舉祀物以昭報順禳祈之肹蠁若乃履端於<lb/>
緒以正厥初分職辨雲既眀於周典申命出日載列於<lb/>
虞書舉春奉始積閏歸餘節候應乎寒燠政令隨乎慘<lb/>
舒是用敬授以崇祗祓将舉正以舉中寧不軌而不物<lb/>
<pb n="KR4h0022_WYG_011-2b"/>
豈惟中臺端立永望以肆将以見天地之心辨剛柔之<lb/>
位庶乎有典有則克眀克類若夫春景載陽冬日已至<lb/>
望西成之平秩見南郊之敬致莫不㕘隂陽之則符璿<lb/>
玉之器審四時以成序察五雲而有備備用先天實惟<lb/>
有年儻虚<hi>疑作靈</hi>臺之可頌庶無忝乎周篇<lb/>
　　　勤政樓視朔觀雲物賦<hi>以天地交泰萬國歡心為韻</hi>
　　　　　　　　　　　　　　　彭朝曦<lb/>
聖上以睿徳昭宣宸衷告蠲静以法地動而合天天何<lb/>
<pb n="KR4h0022_WYG_011-3a"/>
言哉毎降鑒於眀主君為政也亦仰觀乎上𤣥是以魯<lb/>
史薦書雲之典禮經徴視朔之篇于時㝢縣昇平朝廷<lb/>
無事闢朱樓於曉日垂紫旒於空翠至誠必應果呈證<lb/>
聖之祥至感必通遂有効<hi>一作助</hi>眀之瑞乍異色而抱日<lb/>
或神光而覆地是知昊穹成命必在於昌期𤣥象著眀<lb/>
詎違於躔次萬國來朝十月之交時當盈<hi>一作陽</hi>數氣發<lb/>
隂爻晴色俯臨逺接黑龍之水清輝<hi>一作光</hi>四散仍縈彩<lb/>
鳳之巢臣竊觀前代之君也居九重之深據四海之大<lb/>
<pb n="KR4h0022_WYG_011-3b"/>
遇皇天之隂隲属當時之交泰則必怠<hi>一作忘</hi>政理而不<lb/>
脩唯昇平而是頼今陛下則不然體至道以得一播元<lb/>
精以吹萬發號施令必酌於故實垂範制法亦咨<hi>一作質</hi>
乎前憲古人云朔者蘇也陛下視之所以蘇息兆<hi>一作下</hi>
人雲者運也陛下觀之所以廣運眀徳人既蘇而寧靖<lb/>
<hi>一作静</hi>徳乃<hi>一作又</hi>運而充塞猶儲精而谷神尚克己而作<lb/>
則方将揚耿光於五聖<hi>一作上帝</hi>布深仁於萬國三事大夫<lb/>
抃而同歡<hi>一無同歡二字歡字為官韻却改後韻情深履端為情深理歡</hi>上言曰陛下<lb/>
<pb n="KR4h0022_WYG_011-4a"/>
敦本棄末圖易於難夫此視朔情深履端况式瞻於萬<lb/>
象将布政於千官固可軼緹油而播美藏金匱而不刋<lb/>
然聖上方以無為作慮不宰為心鼓元氣之槖調薫風<lb/>
之琴以至徳撫御以大明照臨盛矣夫聖徳<hi>一有之字</hi>若此<lb/>
豈為臣之所能謳吟<lb/>
　此賦全篇第四十九巻重出今已削去頗有異同注<lb/>
　為一作<lb/>
　　　郊天日五色祥雲賦<hi>以題為韻</hi>　　元　稹<lb/>
<pb n="KR4h0022_WYG_011-4b"/>
臣奉某日詔書曰惟元祀月正之三日将有事於南郊<lb/>
直端門而云<hi>一作未</hi>出天錫余以雲瑞是何祥而何吉臣<lb/>
稹稽首敢言其實陛下乗五位而出震迎五帝以郊天<lb/>
五方騰其粹氣故雲五色以相宣排空<hi>一作控壇</hi>乍直捧日<lb/>
初圓獸蹲而龍鱗熠熠鳥跂而鳳翼翩翩羽葢凝而軒<lb/>
皇蹔駐風馬駕而王母欲前影帶其彩<hi>一作旂常</hi>疑錯繡之<lb/>
遥屬<hi>一作動</hi>光照乎<hi>一作昭文章</hi>物比摛錦之相連觀之者無<lb/>
小無大觀之日<hi>一作曰</hi>非烟若烟<hi>一作若烟非烟</hi>昔者卿雲作歌<lb/>
<pb n="KR4h0022_WYG_011-5a"/>
於虞舜白雲著詞於漢武皆跂望而為言非仰觀而遂<lb/>
覩今陛下徳至天地恩覃草莽當翠輦黄屋之<hi>一有方字</hi>行<lb/>
見金枝玉葉之<hi>一有可字</hi>數陋泰山之觸石方出<hi>句</hi>鄙髙唐<lb/>
之舉袂如舞昭示於公<hi>一有侯字</hi>卿士莫不稱萬嵗者三並<lb/>
美於麟鳳龜龍可以與四靈而<hi>一作為</hi>五於是載筆氏書<lb/>
百辟之詞曰郁郁紛紛維慶霄之雲古之<hi>一作有</hi>堯舜幸<lb/>
得以為君象<hi>一有胥字</hi>氏譯四夷之歌曰煒煒煌煌天子之<lb/>
祥唐有神聖莫敢不來王帝用愀然<hi>句</hi>曰予何力澤未<lb/>
<pb n="KR4h0022_WYG_011-5b"/>
周於四海雲胡為乎<hi>一作而</hi>五色來以<hi>一作爾</hi>羣后舉爾衆<lb/>
職由<hi>一作因</hi>五行以脩五事遵五常而厚五徳正五刑以<lb/>
去五虐繁五稼而除五賊苟順夫人理<hi>一有之字</hi>父子君臣<lb/>
則安知雲物<hi>一有之字</hi>赤黄蒼黒進我輦輅就我鈞陶<hi>一作陶匏</hi>
雖有光華之萬状不若豐穰於四郊凢百庶僚相趨而<lb/>
顧稍疑江上之竒<hi>一作綺</hi>果異封中之素補天者維<hi>一作雖</hi>
欲抑之而不出簪筆者安可寝之而無賦越明日臣稹<lb/>
詠霈澤於雞竿之前覩斯雲散之為五彩之湛露<lb/>
<pb n="KR4h0022_WYG_011-6a"/>
　元稹有集印行今間取二三為一作<lb/>
　　　南至郊壇有司書雲物賦<hi>以題為韻</hi>崔立之<lb/>
唯皇動天辨方正位稽大明於北陸郊上𤣥於南至五<lb/>
夜祗肅載維列祖之誠三日罔愆用表致齋之意於是<lb/>
乘法駕鳴和鸞玉漏聲曉金波影殘環衞儼以星拱簮<lb/>
裾列而雲攅備肅肅之盛禮咸濟濟於靈壇大吕雲門<lb/>
既六變而斯閱嘉栗旨酒感百神而具懽矧器用陶匏<lb/>
藉以包茅光逾泰畤馨邁周郊朱火煬煙逺浮於華葢<lb/>
<pb n="KR4h0022_WYG_011-6b"/>
𤣥酒明水近映乎長旓懿夫宇宙氛氲晴郊景曛宗伯<lb/>
司禮保章辨雲榮光燭於九野佳氣覆於六軍飄飄颻<lb/>
颻郁郁紛紛足以昭上帝瑞吾君時謂唐時歌卿雲之<lb/>
五色徳稱虞徳詠南風之再薫是以惟聖惟夀可大可<lb/>
久既豐稔之足徴復災癘<hi>一作眚</hi>之何有既而旋天歩廻<lb/>
象輿大孝是展皇情未攄将欲超羲軒於上古方淳樸<lb/>
於太初俾時和俗阜塗謡史書土階攸則而瓊室靡居<lb/>
且慮乎賢哲尚屈所以敦於雲物𬗟乎徳化未覃所以<lb/>
<pb n="KR4h0022_WYG_011-7a"/>
郊於國南祈動植之攸濟匪娯樂而是甘然後景福來<lb/>
格無疆在兹笑竹宫之求應鄙宣室之受釐是以降哀<lb/>
矜之詔宣惻隐之慈布政施徳逮惸與婺舉沉淪於是<lb/>
日庶聞之於有司<lb/>
　　　南至郊祭司天奏雲物賦<hi>以題為韻</hi>郭　遵<lb/>
惟肇祀於上𤣥必展禮於南至至者作候故用其吉辰<lb/>
南則嚮明故就於陽位葢取諸吉土以父事天降皇車<lb/>
以盡敬奉蒼璧以告䖍至誠遂通禎祥不能以自閟幽<lb/>
<pb n="KR4h0022_WYG_011-7b"/>
贊不昧雲物於是乎昭宣及夫盛禮既畢大駕言旋兆<lb/>
人仰觀於空際太史伏奏於君前曰當此和煦静無纎<lb/>
氛照曜兮天垂愛景霏㣲乎山出祥雲度青霄而匪徐<lb/>
匪疾向丹闕而乍合乍分應乎一陽之始焕乎五彩之<lb/>
文氤氲摇曵去來無際望之雖曰崇朝慶之知其嗣嵗<lb/>
誰謂其有葉本乎觸石而來誰謂其無心偏舒捧日之<lb/>
勢豈非夫表王者之殊祉荅泰壇之親祭者也天子乃<lb/>
命百辟詔有司載筆以茲記事祝史叶其正辭國慶可<lb/>
<pb n="KR4h0022_WYG_011-8a"/>
徴寧虞於水旱年豐有待先詠其京坻自躋仁夀之域<lb/>
肯繼春秋之時且南正上言休徴無咈肯比夫觀臺之<lb/>
望将為備於雲物子月之祀隂陽始交豈比夫魯史所<lb/>
紀候啟蟄而乃郊我禮踰舊我祥靡究望嵗而知嵗之<lb/>
穰祀天而受天之祐五雲八風之異寸眸遂占三百六<lb/>
旬之期一日可候不然者何以炳焕圖牒發揮草奏是<lb/>
知郊祀而漢武奚匹推厯而軒后懐慙照臨之明兮将<lb/>
日月並出覆載之廣兮與天地同參臣有覩盛儀而瞻<lb/>
<pb n="KR4h0022_WYG_011-8b"/>
瑞物願齊聖夀於終南<lb/>
　　　南至雲物賦<hi>以題為韻</hi>　　　　　王　諲<lb/>
於赫至化時惟大君推厯比夫軒后授人齊乎放勲北<lb/>
風戒節南至司分驗律飛灰遥應乎懸炭登䑓視祲必<lb/>
在乎書雲麗乎時方别色天歛殘氛星連珠而候曉日<lb/>
合璧而呈文衆瑞咸集禎祥荐至雲散黄光天浮喜氣<lb/>
金柯郁郁而蔽野玉葉飄飄而委地廻紀天表永無兵<lb/>
意災沴靡作罷札瘥之虞水旱不行詠京坻之亊得此<lb/>
<pb n="KR4h0022_WYG_011-9a"/>
先甲還同漢日之觀報以豐年不假春秋之備于時帝<lb/>
在暘谷風后陪驂㑹玉帛而塗山有愧朝公卿而汾水<lb/>
懐慙佳氣從龍遥連渭北非煙拂日俯對終南懿聖夀<lb/>
之與萬美皇道而超三保章告其符祉太史視其簮紱<lb/>
應子月兮生一陽奏黄鍾兮動萬物乃明南至者日極<lb/>
之數視雲物者嵗占之故其在必書不愆常度慶瑞滿<lb/>
於圖牒獻納盈其府庫鳳凰下於𤣥都銅雀棲於温樹<lb/>
調玉燭而隂陽爕和撫黔首而時令大布日之方夕嵗<lb/>
<pb n="KR4h0022_WYG_011-9b"/>
聿云暮才非瞽史未知天道之祥文似相如願獻凌雲<lb/>
之賦<lb/>
　　　秋晴曲江望太一納歸雲賦<hi>以題中字為韻</hi>
　　　　　　　　　　　　　　　喬　潭<lb/>
秦稱百二鎮為太一合沓横空嶔岑蔽日豈瓌寳之攸<lb/>
産葢雷雲之自出宜其宻爾王甸雄茲帝京敗葉風輕<lb/>
髙秋氣清時雨夕歇歸雲晩晴俯枕曲水前臨直城山<lb/>
半隐而半見雲乍低而乍傾其趣可賞而不極其容可<lb/>
<pb n="KR4h0022_WYG_011-10a"/>
状而難名爾其沉隂始解靄䨴初歸廻日猶重因風則<lb/>
飛其始也峨峨巍巍千巖萬嶺稠疊而相威其漸也紛<lb/>
紛霏霏齊童趙女並舞而垂衣忽天澄而地廓欝氛氲<lb/>
於翠微别有容與之勢輕盈之状日下空籠天邉引颺<lb/>
始悠悠於緑野漸羃羃於青嶂洛川神女何以踰巫峽<lb/>
佳人不能上雖更僕而非久仍移景而堪望落日将曛<lb/>
山銜㫁雲緑氣隂欝嵐光氤氲横截髙巖驚數峰之頓<lb/>
失却臨幽石與殘雪而俱分乃為歌曰節彼南山兮人<lb/>
<pb n="KR4h0022_WYG_011-10b"/>
所矚施此雲雨兮濟君欲信軌物之無愆奚百姓之不<lb/>
足徘徊不去乃賦歸雲之曲曰歸雲之狀兮不一歸雲<lb/>
之趣兮難儔雲不以朝晡而異賞士不以前後而異求<lb/>
誠在位之如是知夫鴻漸之髙秋<lb/>
　　　早秋望海上五色雲賦<hi>以餘霞散成綺為韻</hi>張　何<lb/>
夫幽棲多暇樂道閒居坐文章之苑囿放精思以畋漁<lb/>
詠太冲之招隐諷相如之子虚覩蘭凋而蕙歇傷夏巻<lb/>
而秋舒昇重軒以徙倚目平海而踟蹰見五雲之間出<lb/>
<pb n="KR4h0022_WYG_011-11a"/>
繞三山而忽諸映烏晶之曭朗涵蜃氣之紓餘光泛泛<lb/>
而逾净影離離而不踈懿夫騰碧海瑞皇家金柯玉葉<lb/>
兼雜花文璀璨光紛華况夫羅幃錦帳繞香車雙虹宛<lb/>
轉縈翠霞及夫倐而聚忽而散霓裳羽斾相陵亂倚長<lb/>
空浮逈岸宛若瓊樓金闕横天半美人濯錦春江畔既<lb/>
而叢彩可望竒状難名羣象糾紛疑綺羅之繡出五色<lb/>
眀媚若丹青之畫成影沉波而海晏氣羃岫而山晴嗤<lb/>
碭嶺之光淺耻汾川之色輕壮瑞圖之舊籙應樂府之<lb/>
<pb n="KR4h0022_WYG_011-11b"/>
新聲似帝鄉之迢遰兾有司而見行悠悠帝國三千里<lb/>
不託先容誰衒美希君顧盼當及時無使霏微散成綺<lb/>
　　　日暮碧雲合賦　　　　　　宋　昱<lb/>
夕望兮見碧雲之出岑過太液拂上林配藜四施掩映<lb/>
千尋混蒼蒼之正色垂漠漠之輕隂西陸月弦南山風<lb/>
落輕濃象似倐忽龍蠖集髙議之䑓連寓直之閣亭亭<lb/>
廣陌異公子之飛葢裔裔長空如美人之巻幕遂能不<lb/>
逺仙宅來遊帝鄉無心而生自浮洛以徼瑞感化而動<lb/>
<pb n="KR4h0022_WYG_011-12a"/>
乃干吕而呈祥同君子之出處均至人之行藏故吾儕<lb/>
從政之暇觀此而一詠一觴已乎已乎余未始兮可量<lb/>
者也<lb/>
　　　秋雲似羅賦<hi>以蘭亦堪采為韻</hi>　　　侯　喜<lb/>
雲之可觀時惟佩蘭映婺女而扇薄透姮娥而幔寒縹<lb/>
緲如畫霏㣲似殘乍逐乗槎之人訝鴛裾逺曵毎暎銜<lb/>
蘆之鴈謂鷰幕遥㸔且曉霧如縠于今何在餘霞成綺<lb/>
須㬰則改詎若我終日是似有時而待擬六銖而披拂<lb/>
<pb n="KR4h0022_WYG_011-12b"/>
伴仙女降衣臨七夕以輕盈助牽牛納采羃羃風引籠<lb/>
籠露涵染綘日而成蒨暎青空而似藍氷綃若無孰不<lb/>
比方而皆忝霓裳儻有誰謂裁縫而不堪吁嗟乎一言<lb/>
有以千秋只亦天網本踈春絲不敵今夕何夕是尋是<lb/>
尺如可求斯服之無斁<lb/>
　<lb/>
　<lb/>
　文苑英華巻十一<lb/>
</p>
<p>
</p>
  </div>
</body>
</text>
</TEI>
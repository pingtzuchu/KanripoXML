<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六百九十九</head>
    <p>
<pb n="KR4h0022_WYG_698-1a"/>
欽定四庫全書<lb/>
　文苑英華卷六百九十九　宋　李昉等　編<lb/>
　文集一<lb/>
　　庾信集序一首　　　　文思博要序一首<lb/>
　　王勃集序一首<lb/>
　　　庾信集序　　　　　　　　宇文逌<lb/>
盖聞五聲調應則宫徴成其文八音克諧則絃管和其<lb/>
韻所以周南召南之篇為風人之首小雅大雅之作實<lb/>
<pb n="KR4h0022_WYG_698-1b"/>
王政之由復其<hi>疑作有</hi>陽春白雪之唱郢中之曲彌髙秋<lb/>
風黄竹之詞伊上之才尤盛遂能𢎞孝敬叙人倫移風<lb/>
俗化天下兼夫吟詠情性沈鬱文章者可畧而言也開<lb/>
府司宗中大夫義城公庾信字子山南陽新野人也若<lb/>
夫有周之時掌庾源其得姓皇晉之代大尉闡其宗譜<lb/>
舄奕氤氳布在方䇿國史家諜世並詳焉八世祖滔散<lb/>
騎常侍領大著作遂昌縣侯祖易徴士隱遁無悶確乎<lb/>
不拔宋終齊季早擅英聲父肩吾散騎常侍中書令文<lb/>
<pb n="KR4h0022_WYG_698-2a"/>
宗學府智囊義窟鴻名重譽獨歩江南或昭或穆七世<lb/>
舉秀才且圭且璋五代有文集貴族華望盛矣哉幼而<lb/>
清惠唯良之美稱共治之能佩犢帶牛有侔龔遂桑枝<lb/>
麥穗無謝張堪入為司憲中大夫帥掌三勑之法助宣<lb/>
五禁之書秋府得人於斯為盛嘗且上府賦詩曰詰旦<lb/>
啟門闌繁辭擁筆端蒼鷹下獄吏獬豸飾刑冠司朝引<lb/>
玉節盟載捧珠盤窮紀星移次歸餘律未殫雪髙軍尺<lb/>
厚冰深一寸寒短笋猶埋竹香心未起蘭孟門乆失路<lb/>
<pb n="KR4h0022_WYG_698-2b"/>
扶搖忽上摶栖烏遷得府棄馬復歸欄榮華名義重虚<lb/>
薄報恩難枚乘遷<hi>疑</hi>起疾貢禹遂弹冠方隨蓮葉歛未<lb/>
用竹根丹一知𤣥象法詎思垂釣竿其王事之中優遊<lb/>
如此出為洛州刺史德茂褰帷才膺刺舉吏不敢賄人<lb/>
不忍欺上洛童兒如迎郭伋商山故老似值劉𢎞復為<lb/>
司宗中大夫㹅轄禮府佐治春卿辨九拜之儀教六詩<lb/>
之義自梁朝筮仕周世驅馳至今嵗在屠維龍居淵獻<lb/>
春秋六十有七齒雖耆宿文更新竒才子詞人莫不師<lb/>
<pb n="KR4h0022_WYG_698-3a"/>
教王公名貴盡為虚襟信降山岳之隆緼烟霞之秀器<lb/>
量侔瑚璉志性甚松筠妙善文詞尤工詩賦窮縁情之<lb/>
綺靡盡體物之瀏亮誄奪安仁之美碑有伯喈之情箴<lb/>
似揚雄書同阮籍少而聰敏綺年而播華譽齠嵗而有<lb/>
俊名孝性自然仁心獨秀忠為令德言及文詞穿壁未<lb/>
勤映螢逾甚若乃德聖兩禮韓魯四詩九流七畧之文<lb/>
萬卷百家之説名山海上金匱玉版之書魯壁魏墳縹<lb/>
帙緗囊之記莫不窮其枝葉誦其篇簡豈止仲任一見<lb/>
<pb n="KR4h0022_WYG_698-3b"/>
之敏世叔五行之速强記獨絶博物不群年十五侍梁<lb/>
東宫講讀雖桓驎十四之嵗答宿客之詩魯連十二之<lb/>
年杜離堅之辨匪或斯尚同日語哉玉墀射䇿髙等甲<lb/>
科公孫金馬之時仲舒鴻漸之日未能連類曾何足云<lb/>
解褐授安南府行參軍尺木未階髙衢方騁尋轉尚書<lb/>
度支郎中壮嵗精練必以吏能上象列宿非因忿氣夜<lb/>
不離閣<hi>後漢黄香晝夜不離省閣</hi>無愧於黄香開霧覩天有同於樂<lb/>
廣仍為郢州别駕刺史之半驥足斯展于時江路有賊<lb/>
<pb n="KR4h0022_WYG_698-4a"/>
梁先主使信與湘東王論中流水戰事醜徒聞其名德<lb/>
遂即散奔深為梁主所賞盖善戰者不陣此之謂乎兼<lb/>
通直常侍使於魏土接對有才辨雖子貢之旗皷陳説<lb/>
仲山之專對智謀無以加也還本國為正員郎職位清<lb/>
顯以望以實又為東宫領直春宫兵馬並受節度龍樓<lb/>
蘭錡寵寄逾隆值侯景簒逆攻圍淮海建康宫殿非無<lb/>
流矢之兵丹陽帝居遂有生荆之痛出往上流來歸全<lb/>
楚于時州后即湘東王其後封豕既誅長蛇受戮湘東<lb/>
<pb n="KR4h0022_WYG_698-4b"/>
有雪恥之功淮海有勤王之旅同少康之復夏若太戊<lb/>
之紹殷即於荆江驟置文物復為梁後主蕭繹御史中<lb/>
丞中興司直具瞻斯在貴戚歛手豪族屏氣遷散騎常<lb/>
侍右衛将軍豐貂右珥戎章再徙阮籍非好之職鄭㸃<lb/>
叅乘之官著德廊廟切問近對拜武康縣開國侯開國<lb/>
承家信圭是執河帶山礪貽厥于后即以本官奉使大<lb/>
國光華重出原隰再來太祖夾輔魏朝作相關右三分<lb/>
有二九合一匡德邁晉宣雄踰魏武功髙網地道映在<lb/>
<pb n="KR4h0022_WYG_698-5a"/>
田亦見子山賜識如舊屬武太祖獻䇿魏帝命将荊衡<lb/>
尋值本朝青盖入洛於是捨節入仕乃沐霸恩改授使<lb/>
持節車騎大将軍儀同三司戎號光隆比儀台鉉髙官<lb/>
美宦有踰舊國又遷驃騎大将軍開府儀城公王沈晉<lb/>
代始授此榮黄權魏時首膺斯命降在季世秩居上品<lb/>
爵為五等榮貴兩朝出為𢎞農郡守職實剖符寄深分<lb/>
竹加以冥心資敬篤信天倫孝實人師刑推士則愠喜<lb/>
不形於色忠恕不離于懷矜簡儼然師心獨往似陸機<lb/>
<pb n="KR4h0022_WYG_698-5b"/>
之愛弟若韓康之養甥環堵之間怡怡如也屢聘上國<lb/>
特為太祖所知江陵名士唯信而已綢繆禮遇造次推<lb/>
恩明帝守文偏加引接武皇英主彌相委寄宻勿王亊<lb/>
多歴嵗年自攜老入關亟移灰琯蒸蒸色養勤同扇席<lb/>
及丁母憂杖而後起病不勝哀青鸞降宿樹之祥白雉<lb/>
有依欄之感晉國公廟期受託為世賢輔見信孝情毀<lb/>
至毎自憫嗟嘗語人曰庾信南人羈士至孝天然居䘮<lb/>
過禮殆将滅性寡人一見遂不忍看其至德如此被知<lb/>
<pb n="KR4h0022_WYG_698-6a"/>
亦如此昔在陽都有集十四卷值太清罹亂百不一存<lb/>
及到江陵又有三卷即重遭軍火一字無遺今之所撰<lb/>
止入魏已來爰洎皇代凡所著述合二十卷分成兩帙<lb/>
附之後爾余與子山風期款宻情均縞紵契比金蘭欲<lb/>
余製序聊命翰札幸無愧色非有絢章方當貽範搢紳<lb/>
懸諸日月焉<lb/>
　　　文思博要序　　　　　　　髙士亷<lb/>
大矣哉文籍之盛也範圍天地幽贊神明用之邦國則<lb/>
<pb n="KR4h0022_WYG_698-6b"/>
百官以乂用之鄉人則萬姓以察非松喬而對振古瑾<lb/>
户牖而覿遐方故先王以之建極聖人以之設教師範<lb/>
百代彌綸四海是以刋之金石與天壤而相弊書之竹<lb/>
素<hi>一作帛</hi>與日月而俱懸者莫尚於此爰自卦起龍圖文<lb/>
成鳥䇿墳典開其緒丘索導其流虞夏之書猶旭日之<lb/>
始旦殷商之誥若覆簣之為山及曲阜佐周攝政踐阼<lb/>
而又闕里自衞将聖多能捐益禮樂極乎天而蟠乎地<lb/>
祖述堯舜繁星辰而振河海郁郁焉皷王風於九合誾<lb/>
<pb n="KR4h0022_WYG_698-7a"/>
誾焉闢儒門於百代既而雅道雖廢學者未衰挾册如<lb/>
林遂偶縱横之運懷經成市俄屬坑焚之災下土怨咨<lb/>
上天迴睠咸洛基命懸賞而崇儒術曹馬御紀疏爵而<lb/>
啟膠庠人拾青紫家握鉛素求古文於孔壁專門者重<lb/>
闡收竹書於汲塜異説者無遺逮乎有隋失馭群凶競<lb/>
逐辟雍蔓於荆棘延閣殫於煨燼孟堅九流與川瀆而<lb/>
俱竭𢎞<hi>一作尹非</hi>度四部隨岳敦而分崩淹中許下博古洽<lb/>
聞之生盡殄散矣蘭臺藏室金簡玊匱之文咸殘逸矣<lb/>
<pb n="KR4h0022_WYG_698-7b"/>
皇帝仰膺靈命俯叶萌心智周乾坤之表道濟宇宙之<lb/>
外操參<hi>一作征</hi>伐而清天歩横崑海而紐地維櫜弓矢於<lb/>
靈臺執贄者萬國張禮樂於太室受職者百神蒼旻降<lb/>
祥黔黎禔福置成均之職劉董與馬鄭風馳開崇文之<lb/>
館揚班與潘江霧集搢紳先生聚蠧簡於内輶軒使者<lb/>
採遺篆於外刋正分其朱紫繕冩埒於邱山外史所未<lb/>
録既盈太常之藏中經所不載盛積秘室之府比夫軒<lb/>
皇宛委穆滿羽陵炎漢之廣内有晉之秘閣何異乎牛<lb/>
<pb n="KR4h0022_WYG_698-8a"/>
宫之水争浮天於谷王蟻蛭之林競拂日於若木也帝<lb/>
聽朝之暇屬意斯文精義窮神㣲言探賾紆樓船於學<lb/>
海獲十城之珍駐羽盖於翰林搴三珠之寳以為觀書<lb/>
貴要則十家並馳觀要貴博則七畧殊致自非㹅質文<lb/>
而分其流混古今而共其轍則萬物雖衆可以同類千<lb/>
里雖遙可以同聲然則魏之皇鑒登巨川之濫觴梁之<lb/>
遍畧標崇山之增構嵗月滋多論次逾廣類苑耕録齊<lb/>
玉軑而並馳要畧御覽揚金鑣而繼路雖草創之指義<lb/>
<pb n="KR4h0022_WYG_698-8b"/>
在㢘也而編録之内猶多遺闕並未能絶雲而負蒼天<lb/>
杜罻羅之用激水而縱溟海息鈎餌之心帝乃親縈聖<lb/>
情曲留𤣥覽垂權衡以正其失定凖繩以矯其違頓天<lb/>
網於蓬萊綱目自舉馳雲車於䇿府轍跡可尋述作之<lb/>
義坦然筆削之規大備馳進尚書右僕射申國公士㢘<lb/>
特進鄭國公魏徴中書令駙馬都尉德安郡公楊師道<lb/>
兼中書侍郎江陵縣子岑文本中散大夫守尚書禮部<lb/>
侍郎顔相時中散大夫守國子司業朱子奢給事中許<lb/>
<pb n="KR4h0022_WYG_698-9a"/>
敬宗朝散大夫守國子博士劉伯荘朝散大夫行太常<lb/>
博士吕才秘書丞房𤣥齡朝散大夫行太學博士馬嘉<lb/>
運朝散大夫行起居舍人禇遂良朝議郎守晉王友姚<lb/>
思聰<hi>唐書作廉</hi>太子舍人司馬宅相秘書郎宋正跱<hi>唐書有李淳風</hi>
<hi>無宋正跱</hi>籠緗素則一字必包舉殘缺則片言靡棄而有檢<lb/>
簡而不失同兹萬頃塍埓自分譬彼百川𣲖流無壅討<lb/>
論歴載琢磨云畢勒成一家名文思博要一百二十帙<lb/>
一千二百卷并目録一十二卷義出六經事兼百氏究<lb/>
<pb n="KR4h0022_WYG_698-9b"/>
帝王之則極聖賢之訓天地之道備矣人神之際在焉<lb/>
昭昭若日月代明於下土離離若星辰錯行於躔次斯<lb/>
固墳索之苑囿文章之江海也是為國者尚其道德為<lb/>
家者尚其變通緯文者尚其溥諒足以仰觀千古同羲<lb/>
文之爻彖俯視百王軼姬孔之禮樂豈止刻石漢京懸<lb/>
金秦市比丘明之作傳侔子長之著書而已哉<lb/>
　　　王勃集序　　　　　　　　楊　炯<lb/>
大矣哉文之時義也有天文焉察時以觀其變有人文<lb/>
<pb n="KR4h0022_WYG_698-10a"/>
焉立言以重其範歴年兹乆逓為文質應運以發其明<lb/>
因人以通其粹仲尼既没㳺夏光洙泗之風屈平自沈<lb/>
唐宋𢎞汨羅之跡文儒於焉異術詞賦所以殊源逮秦<lb/>
氏燔書斯文天䘮漢皇改運此道不還賈馬蔚興已虧<lb/>
於雅頌曹王傑起更失於風騷僶俛大猷未忝前載洎<lb/>
乎潘陸奮發孫許相因繼之以顔謝申之以江鮑梁魏<lb/>
群材周隋衆制或茍求蟲篆未盡力於丘墳或獨徇波<lb/>
瀾不尋源於禮樂㑹時沿革循古抑揚多守律以自全<lb/>
<pb n="KR4h0022_WYG_698-10b"/>
罕非常而制物其有飛馳倐忽倜儻紛綸皷動包四海<lb/>
之名變化成一家之體蹈前賢之未識探先聖之不言<lb/>
經籍為心得王何於逸契風雲入思叶張左於神交故<lb/>
能使六合殊材並推心於意匠八方好事咸受氣於文<lb/>
樞出軌躅而驤首馳光芒而動俗非君之博物孰能致<lb/>
於此乎君諱勃字子安太原祁人也其先出自有周濬<lb/>
啟大明之裔隠乎炎漢𢎞宣髙尚之風晉室南遷家聲<lb/>
布於淮海宋臣北徙門德勝於河汾宏材繼出達人間<lb/>
<pb n="KR4h0022_WYG_698-11a"/>
峙祖父通隋秀才髙第蜀郡司户書佐蜀王侍讀大業<lb/>
未退講藝於龍門其卒也門人諡之曰文中子聞風睹<lb/>
奥起予道惟揣摩三古開闡八風始擯落於鄒韓終激<lb/>
揚於荀孟父福畤歴任太常博士雍州司功交阯六合<lb/>
二縣令為齊州長史抑惟邦彦是曰人宗絶六藝以成<lb/>
能兼百行而為德司馬談之晩嵗思𢎞授史之功揚子<lb/>
雲之暮年遂起叅𤣥之歎君之生也含章是託神何由<lb/>
降星辰竒偉之精明何由出家國賢才之運性非外奨<lb/>
<pb n="KR4h0022_WYG_698-11b"/>
智乃自然孝本乎未名人應乎初識器業之敏先乎就<lb/>
傅九嵗讀顔氏漢書撰指瑕十卷十嵗包宗<hi>疑作綜</hi>六經<lb/>
成乎暮月懸然天得自符音訓時師百年之學旬日兼<lb/>
之昔人千載之機立談可見居難則易在塞咸通於術<lb/>
無所滯於詞無所假幼有鈞衡之畧獨負舟航之用年<lb/>
十有四時譽斯歸太常伯劉公巡行風俗見而異之曰<lb/>
此神童也因加表薦對䇿髙第拜為朝散郎沛王之初<lb/>
建國也博選竒士徴為侍讀奉教撰平臺鈔畧十篇書<lb/>
<pb n="KR4h0022_WYG_698-12a"/>
就賜帛五十疋先鳴楚館孤峙齊宫乘忌側目應劉失<lb/>
歩臨秀不容尋反初服逺逰江漢登降岷峨觀精氣之<lb/>
㑹昌翫靈竒之肸蠁考文章之跡徴造作之程神機若<lb/>
助日新其業西南洪筆咸出其詞毎有一文海内驚瞻<lb/>
所製九隴縣孔子廟堂碑文宏偉絶人稀代為寳正平<lb/>
之作不能奪也咸亨之初乃叅時選三府交辟遇疾辭<lb/>
焉友人陵季友時為虢州司法盛稱𢎞農藥物廼求補<lb/>
虢州叅軍坐免嵗餘尋復舊職棄官沈跡就養于交阯<lb/>
<pb n="KR4h0022_WYG_698-12b"/>
焉長卿坐廢於時君山不合於朝豈無媒也其惟命乎<lb/>
富貴比於浮雲光隂踰於尺壁著撰之志自此居多觀<lb/>
覽舊章翾翔羣藝隨方滲漉于何不盡在乎詞翰倍所<lb/>
用心嘗以龍朔初載文場變體争構纎㣲競為雕刻糅<lb/>
之金玊龍鳯亂之朱紫青黄影帶以徇其功假對以稱<lb/>
其美骨氣都盡剛健不聞思革其弊用光志業薛令公<lb/>
朝右文宗託末契而推一變盧照隣人間才傑覽清規<lb/>
而輟九攻知音與之矣知已從之矣於是鼔舞其心發<lb/>
<pb n="KR4h0022_WYG_698-13a"/>
洩其用八絃馳騁<hi>一作驟</hi>於思緒萬代出没於毫端契将<lb/>
往而必融防未來而先制動搖文律宫商有奔命之勞<lb/>
沃蕩詞源河海無息肩之地以兹偉鑒取其雄伯壯而<lb/>
不虚剛而能潤雕而不碎按而彌堅大則用之以時小<lb/>
則施之有序徒縱横以取勢非皷怒以為資長風一振<lb/>
衆萌自偃遂使繁綜淺術無藩籬之固紛繪小才失金<lb/>
湯之險積年綺碎一朝清廓翰苑豁如詞林增峻反諸<lb/>
宏博君之力焉矯枉過正文之權也後進之士翕然景<lb/>
<pb n="KR4h0022_WYG_698-13b"/>
慕乆倦樊籠咸思自釋近則面受而心服逺則言發而<lb/>
響應教之者逾於激電傳之者速於置郵得其片言而<lb/>
忽焉髙視假其一氣則邈矣孤騫竊形骸者既昭發於<lb/>
樞機吸精㣲者亦潛附於聲律雖雅才之變例誠壮思<lb/>
之雄宗也妙異之徒别為縱誕專求怪説争發大言乾<lb/>
坤日月張其文山河鬼神走其思長句以增其滯客氣<lb/>
以廣其靈已逾江南之風漸成河朔之制謬稱相述罕<lb/>
識其源扣純粹之精機未投足而先逝覽奔放之偏節<lb/>
<pb n="KR4h0022_WYG_698-14a"/>
已滯心而忘返廼相循於跼歩豈見習於通方信譎不<lb/>
同非墨翟之過重增其放豈荘周之失唱髙罕屬既知<lb/>
之矣以文罪我其可得乎君以為摛藻彫章研機之餘<lb/>
事知來藏往探賾之所宗隨時以發其惟<hi>一作文</hi>應便稽<lb/>
古以成其殆察㣲循紫宫於北門幽求聖律訪𤣥扈於<lb/>
東洛響像天人毎覽韋編思𢎞大易周流窮乎八索變<lb/>
動該乎四營為之發揮以成注解嘗因夜夢有稱孔夫<lb/>
子而謂之曰易有太極子其勉之寤而循環思過半矣<lb/>
<pb n="KR4h0022_WYG_698-14b"/>
於是窮蓍蔡以像告考爻彖以情言既乘理而得𤣥亦<lb/>
研精而徇道虞仲翔之盡思徒見三爻韓康伯之成功<lb/>
僅踰兩繋君之所注見光前古與夫發天地之秘藏知<lb/>
鬼神之情狀者合其心矣君又以幽贊神明非杼軸於<lb/>
人事經營訓導迺優游於聖作於是編次論語各以群<lb/>
分窮源造極為之古訓仰貫一以知歸希體二而致逺<lb/>
為言式序大義昭然文中子之居龍門也睹隋室之将<lb/>
喪知吾道之未行循歎鳯之逺圖宗獲麟之遺制裁成<lb/>
<pb n="KR4h0022_WYG_698-15a"/>
大典以贊孔門討論漢魏迄於晉代刪其詔命為百篇<lb/>
以續書甄正樂府取其雅奥為三百篇以續詩又自晉<lb/>
太熈元年至隋開皇九年平陳之嵗褒貶行事述元經<lb/>
以法春秋門人薛收竊慕同為元經之傳未就而歿君<lb/>
思崇祖德光宣奥義續薛氏之遺傳制詩書之衆序包<lb/>
<hi>疑</hi>舉藝文克融前烈陳群稟太丘之訓時不逮焉孔伋<lb/>
傳司冦之文彼何功矣詩書之序並冠於篇元經之傳<lb/>
未終其業命不與我有涯先謝春秋二十八皇唐上元<lb/>
<pb n="KR4h0022_WYG_698-15b"/>
三年秋八月不改其樂顔氏斯殂義<hi>賈誼鸝賦作養</hi>空而浮賈<lb/>
生終逝嗚呼天道何哉所注周易窮乎晉卦又注黄帝<lb/>
八十一難幸就其功撰合論十篇見行於代君平生屬<lb/>
文嵗時不倦綴其存者纔數百篇嗟乎促齡材氣未盡<lb/>
歿而不朽君子貴焉兄勔及勮磊落詞韻鏗鍧風骨皆<lb/>
九變之雄律也弟助及勛㹅括前藻網羅群思亦一時<lb/>
之健筆焉友愛之至人倫所及永言存歿何痛如之援<lb/>
翰紀文咸所未忍盖以投分相期非宏詞説澘然擥涕<lb/>
<pb n="KR4h0022_WYG_698-16a"/>
究而序之分為二十卷具諸篇目三部盛作恨不序於<lb/>
生前七志良書空撰得於身後神其不逺道或存焉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_698-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷六百九十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百二十六</head>
    <p>
<pb n="KR4h0022_WYG_925-1a"/>
欽定四庫全書<lb/>
　文苑英華巻九百二十六　宋　李昉等　編<lb/>
　職官三十四<lb/>
　　揚州長史王公碑一首　果州刺史李公碑一首<lb/>
　　桂府長史程府君碑一首<lb/>
　　梓州司馬楊公碑一首　溜州司馬鄭公碑一首<lb/>
　　隴州司馬楊志誠碑一首<lb/>
　　　揚州大都督長史王公神道碑　蘇　頲<lb/>
<pb n="KR4h0022_WYG_925-1b"/>
生甫及申思皇多士必訏謨以亮采惟肸蠁幽贊者不<lb/>
曰才乎君安其才居其業奉丹霄之下濟詞白日之中<lb/>
辰者不曰命乎霸城王府君諱某字某爰事英主皇皇<lb/>
我神武金<hi>疑</hi>期寶臣籍我公輔及揮綸翰乘刀尺宜其<lb/>
尹天下登宰衡雖克揚其休而不踐厥位何也府君之<lb/>
始魏安僖王弟信陵君之績秦滅魏謂之王家者遂命<lb/>
氏焉其後世居霸城族著京兆故得魏藩公子錫𦙍稱<lb/>
宗是猶齊國夫人因昌保姓况神臯之表裏刑盛俊城<lb/>
<pb n="KR4h0022_WYG_925-2a"/>
之相承紱冕固以倜儻卓犖為龍光五代祖罷西魏尚<lb/>
書令贈大尉相州刺史扶風公紀於周史高祖明逺隋<lb/>
雍州大中正𢎞化郡守司金上士銀青光祿大夫書大<lb/>
旗勒大鼎猗那成績繁衍重世曽祖夀隋州都七職主<lb/>
簿隋氏淪胥煬皇板蕩竟全孤竹之操不敗幽蘭之芳<lb/>
祖喜<hi>唐世系表作詰</hi>皇朝晉州司倉參軍同州河西縣丞父慶<lb/>
趙州房子冀州棗强二縣主簿文秀儒雅韜光鏟跡雄<lb/>
雌之歎則聞鸞鳳之栖未逺公八嵗工詩賦十五讀典<lb/>
<pb n="KR4h0022_WYG_925-2b"/>
墳十八歴渉代史十九初逰太學二十升甲科三傾五<lb/>
城一日千里詣選部冊天門出九流之先當萬夫之特<lb/>
授亳州城父尉且未光也無何棗强府君不祿毁將形<lb/>
骨扶杖於家者三載哀不絶聲倚廬於墓者六祀古曽<lb/>
子死事之中今老萊生事之極思奉檄以盡養顧瞥<hi>疑</hi>
裾而足恥庭闈何適有南山之隠路黌塾不倦有北海<lb/>
之儒門教子弟學成志立盖云十數而府君雲卧林棲<lb/>
傲然肥遁迫於從父之命就以賢人之辟授華州華陰<lb/>
<pb n="KR4h0022_WYG_925-3a"/>
縣尉復冊甲科轉京兆府華原縣尉換華原丞廉問之<lb/>
舉屈為之佐殊尤之薦用冠於首擢拜左臺監察御史<lb/>
王憲斯執國刑不紛一嵗遭内艱如在先考之戚禫闋<lb/>
制復舊倖臣左補闕何輝圖怙勢作奸頗盈罪惡府君<lb/>
直言正色莫避權寵簡墨條奏當朝允之遷殿中侍御<lb/>
史無何拜尚書户部員外郎轉祠部主爵考功三郎中<lb/>
邦有教謂之安國有祀謂之事則人祗之政罔弗恪邦<lb/>
有等謂之爵國有功謂之課則賞罰之㫖罔弗齊自非<lb/>
<pb n="KR4h0022_WYG_925-3b"/>
貞廼應物敏於成務疇能振景拔萃川渟岳立主上旒<lb/>
冕而思一以寰宇腹心特重其掖垣故近宻委於侍臣<lb/>
緝諧連乎小相拜給事中轉中書舎人剸犀兕者其議<lb/>
可以斷割賦鷦鷯者其言可以逺大况天詞往復行於<lb/>
中㫖人望虛佇期以上台姑試之劇備觀周美遷兵部<lb/>
侍郎回翔要津拂拭夷路消長容其正忠邪順其直戎<lb/>
昭者有畢力之師彛序者無曠負之人以東南封圻淮<lb/>
海殷雜雖陸攝水標填於委輸而風果氣鋭懲以剽輕<lb/>
<pb n="KR4h0022_WYG_925-4a"/>
巨鎮何有繄公則賴乃出為揚州大都督府長史陽秋<lb/>
信風雨若不競不絿有倫有要化之為最理念於兹嗚<lb/>
呼景命不融流年孰返以年月日遘疾終於府之官舎<lb/>
享年六十府庭䬃戀閭巷聚哭攀舟檝以咨嗷越江關<lb/>
之重復名流常化雅俗追嗟嗚呼以為當代所歸禮謝<lb/>
於陳在豈謂逢時共許愛深於産卒夫靈龜明鏡可以<lb/>
决疑駟馬拱璧不如進道牽於彼則疑已釋存乎我則<lb/>
道已用府君是以寘毛髪之愆徵膏肓之疾加以博聞<lb/>
<pb n="KR4h0022_WYG_925-4b"/>
好古精義入神有夫子之文章得吾家之書籍<hi>闕</hi>
　富山藏當工篆體間以琴徳不揮頴而好事者珍每<lb/>
成聲而知音者寡<hi>疑作賞</hi>身歿之日所纂集二十巻自彈<lb/>
琴几數張俾後代美其華㫖其實垂芳塵之菴藹採嘉<lb/>
頌之洋溢其高致歟粤開元十五年龍集於卯仲春日<lb/>
晨卜塟於京兆咸陽洪凟原禮也周之堇原漢之槐里<lb/>
丹碑已刻青檟成行子八人長曰有次曰寔並行齊曽<lb/>
閔聲軼元季徵昔有八子之名喪有二連之善府君之<lb/>
<pb n="KR4h0022_WYG_925-5a"/>
仲著作佐郎敬從者季太廟丞擇從者敬也瑚璉之器<lb/>
擇也金玉其相稱之真披文之實記吾人早逰學序曽<lb/>
比義於青襟晩哭寢門匪致能於黄絹辭所不獲强為<lb/>
之銘曰<lb/>
高惟雍兮大曰京遷王氏兮著霸城或公或侯散佩垂<lb/>
纓子子孫孫府君挺生<hi>其一</hi>徳有必綜才無不括勝情風<lb/>
翔偉量河濶帝曰俾乂求賢如渇公其裒然藏器以達<lb/>
<hi>其二</hi>三才<hi>疑</hi>清憲清憲攸歡四趨明光明光孔彰並躋雙<lb/>
<pb n="KR4h0022_WYG_925-5b"/>
掖雙掖忠益皆掌二柄二柄方正<hi>其三</hi>爰迴藻司廼蒞揚<lb/>
都政既成矣公嘗邁乎輔我皇極奮於天衢奈何不藏<lb/>
違世而殂<hi>其四</hi>世閲人之不息兮人違世之遂即獨四塞<lb/>
之山川兮盡千年之封域噫古之不朽記載是力撰懿<lb/>
圖芬兮清虚廣直<hi>其五</hi>
　　　故果州長史李公神道碑　　張九齡<lb/>
公諱仁贍字某趙郡房子人其先自段干木至伯仁侯<lb/>
皆以淳徳茂功奮於上世始於藩魏終而將趙其名不<lb/>
<pb n="KR4h0022_WYG_925-6a"/>
隕逺<hi>集作遂</hi>濟於今五代祖後魏中書侍郎始豊<hi>唐世系表同此</hi>
<hi>集作對非不同</hi>懿公璨璨生徐州刺史始豐慎公元茂元茂生<lb/>
趙郡太守府君諱鳳昇<hi>表作子之字鳳昇</hi>生駙馬都尉直閣將<lb/>
軍府君諱道宗道宗生齊尚書兵部郎中府君諱山夀<lb/>
公即郎中府君之子仍世致美在邦攸宜故我公禀靈<lb/>
中和履道元吉以學則探其奥㫖見聖人之心以行則<lb/>
踐其嘉言合君子之度以故動為人譽名乃日宣義府<lb/>
孔修徳輿云逺故未可量也隋大業中舉孝廉洎唐興<lb/>
<pb n="KR4h0022_WYG_925-6b"/>
調棣州司户參軍磁相二州總管府户曹參軍莫不事<lb/>
人以直反身於誠處卑能安敬長則順故光輔郡將周<lb/>
爰我咨自州徂州或嘯或諾既而遷金鄉晉陵二縣令<lb/>
敏<hi>集作精</hi>識以庀事善教以長人四封用孚三英以粲彼<lb/>
蒲與宻獨何有焉以課最遷歸州治中郢州司馬加朝<lb/>
散大夫行果州刺史盤栢參佐未復公侯道非吾行徳<lb/>
不<hi>集作無</hi>必貴遂以沒代豈命也夫某年月卒於官舎享<lb/>
年若干及喪至自蜀而塟不歸趙乃卜宅於許封樹汝<lb/>
<pb n="KR4h0022_WYG_925-7a"/>
墳子孫遂家亦既重世至開元中公之孫曰察以古諸<lb/>
侯之祿奉先大夫之祀晝逰本郡輝光前烈非清白以<lb/>
遺善慶之餘保艾爾後人亦何以臻此於是履霜為感<lb/>
恭惟春秋之事刻石是圖俾揚祖宗之業斯善繼者也<lb/>
叙而志之銘曰<lb/>
長史英英作為世程動合雅度休有令名以之入官從<lb/>
事而昇<hi>集作允</hi>以之佐郡為政孔明悠悠上天曷不貴徳<lb/>
終於參佐孰云邦國孝孫其昌餘慶乃彰宰<hi>集作冢</hi>樹蒼<lb/>
<pb n="KR4h0022_WYG_925-7b"/>
蒼徽音不忘<lb/>
　　　桂州長史程府君神道碑　　李　邕<lb/>
觀厥品目異等業尚獻臣天與才名神福夀考而中留<lb/>
官序小徃代艱位不極乎多能績未宣其利用戢駿翮<lb/>
韜良工悲聲起於絶絃泣涕形於抱玉自傷楚老豈獨<lb/>
公明而已哉公諱某字某廣宗新安人也其先出自顓<lb/>
頊重黎之後周之休父入為司馬漢之不識擢居衛尉<lb/>
至若昱輔魏主嬰立趙孤奉日以納忠殺身以明節精<lb/>
<pb n="KR4h0022_WYG_925-8a"/>
誠發於寤寐義烈冠於人倫宜其貽謀克家寵光形圖<lb/>
業與時並名與功偕者也五代祖響府君陳襲重安侯<lb/>
隋蕭縣宰四代祖育府君隋車騎將軍曽祖皆府君隋<lb/>
涿郡主簿大父𢎞府君皇朝安陽令考大辨府君泗水<lb/>
六合二縣宰撰東征記兩巻藏之秘省莫不託宿元徳<lb/>
從事老成典學積於蓬山能賦秀於詞苑府君令始家<lb/>
則光有國庠博通全經悉數賢行孝曰曽子文似相如<lb/>
下筆不休違言無擇陳平長者把臂每多田蘇好仁引<lb/>
<pb n="KR4h0022_WYG_925-8b"/>
䋲相重解褐徐城尉始入仕也旋應王臣昇第遷宋城<lb/>
轉櫟城簿王畿政重帝告事先握札雲飛聴訟風靡載<lb/>
擢來庭長安二赤縣尉撙銜御黠夙駕承天驚暗若神<lb/>
應封猶響籍聴擢左臺監察御史仁克寛仁無害恥為<lb/>
誶刻雅欲優閒朝廷許之轉詹事府司直歴城直歴城<lb/>
門郎長杜武進朝邑曲沃好疇雲陽宰六縣皆代工開<lb/>
化順時布和慎簡里胥周省條簿其清水鑑其坦砥平<lb/>
從心術以外形随手妙以旁發人樂新政俗勸古風載<lb/>
<pb n="KR4h0022_WYG_925-9a"/>
遷魏州司馬靜守憲矩審喻寀寮官師有章人吏不黯<lb/>
<hi>疑作黷</hi>屬右族黜免徹嗣姻連奏引諫書醜詆宰輔選其<lb/>
頗正其奸贜志士寒心明家質首左遷府君饒州焉謫<lb/>
子昕崖州舎城尉俄轉府君桂府洎島夷干誅天師問<lb/>
罪憑險毒送死阻兵昕乃不俟檄徵自促鋭陣挺身而<lb/>
當矢石抆面而覆㓂讎馬旋泥中人走岩下憤氣雖作<lb/>
救兵莫臨劒交於胷戈達於腋其命則殞其目不瞑嗚<lb/>
呼爭首謂忠供養謂勇倉卒歸盡零落無成有感路人<lb/>
<pb n="KR4h0022_WYG_925-9b"/>
愍悼慈父沉悲生疾積痛傷年猿堪斷腸烏可銜木人<lb/>
非命也天何問焉以開元十六年十月五日奄徂化於<lb/>
官合以某年月日反塟於其原舊塋禮也夫人廣宗潘<lb/>
氏封某縣君即銀州刺史寶勣之息女柔慈孔嘉貞淑<lb/>
丕訓是佐君子宜諧永年桃李早零栢松同祔子皓曜<lb/>
㬢等並才彥惟有名教克開優㳺翰墨之塲造次仁義<lb/>
之域宅憂殆滅追孝有望匍匐昭親哀迷紀石邕以披<lb/>
顔友道列坐詞人談笑未終存殁相訣情也有慟涕之<lb/>
<pb n="KR4h0022_WYG_925-10a"/>
無從雖不工於文將逹其義詞曰<lb/>
曽源積兮流彌長高闈慶兮齡亦夀命不泰兮時未將<lb/>
何寵祿之中否從政理之孔臧坐疎屬之嬰累重愛子<lb/>
之飛章遭一門兮二謫備周嵗兮兩䘮寄永懐兮身後<lb/>
唯沒代兮名揚<lb/>
　　　梓州司馬楊君神道碑　　　陳子昻<lb/>
君諱越字復珪𢎞農仙掌人也其先帝高辛氏之裔周<lb/>
有天下晉受其封至宣公伯喬早基揚國若乃彤弓玈<lb/>
<pb n="KR4h0022_WYG_925-10b"/>
矢𤣥鬯赤茀則禮命之樂歌之崇天王之寵光保元侯<lb/>
之福<hi>一作休</hi>祉其後十六世<hi>一作代</hi>有揚寶者天賜黄鳥授<lb/>
以白環若曰令君子孫世登三公迨震秉彪賜四代五<lb/>
公烈光照於漢室盛徳充于海内金圭銘鼎至今為𢎞<lb/>
農世家也高祖椿魏尚書右僕射開府儀同三司司徒<lb/>
公進位太保加侍中給後部鼓吹致仕歸邑賜安車駟<lb/>
馬傳制三<hi>一作二</hi>人可謂國之元老帝之師臣功成名遂<lb/>
社稷之寶曽祖思善齊通直散騎侍郎贈中書侍郎祖<lb/>
<pb n="KR4h0022_WYG_925-11a"/>
敬通鎮逺將軍鄭州治中邛州别駕父居同隋蒲州芮<lb/>
城縣令皆國書舊史列於名節公即芮城縣君之第二<lb/>
子也少而冲嶷苦節真素家無玉帛室有琴書聞少連<lb/>
之風而悦之庶乎身中權行中清上以際乎天下以敦<lb/>
乎物不應州郡之命有金玉之心嘗嘆曰以明珠彈千<lb/>
仞雀吾不能也是觀寶龜之象心滅朶頤探金虎之爻<lb/>
志在幽履遂去家遁於嵩山經十餘年丹仙白雲之志<lb/>
𣺌然矣屬太宗文武聖皇帝初臨天下物色幽人<hi>闕</hi>山<lb/>
<pb n="KR4h0022_WYG_925-11b"/>
傍道網羅遺逸君子若曰天下有道可以見矣於是始<lb/>
以角巾應命褐衣謁闕陳大道之閎謩論至言之閫奥<lb/>
<hi>四字一作公於天下</hi>帝曰俞爾言乃可底行若嵗大旱用汝作霖<lb/>
雨今南山近塞北漢連兵石州邊烽皇化未謐汝往欽<lb/>
哉輯乃人禦乃敵以息匈奴之患始解褐授石州方山<lb/>
縣令樽爼在堂干旄在階布大信於獯戎示折衝於袵<lb/>
席威名震曜乃升聞也有詔<hi>一作勅</hi>徵授憲臺監察御史<lb/>
綉衣始拜珥筆升朝臺閣以之生風豪貴由其斂手又<lb/>
<pb n="KR4h0022_WYG_925-12a"/>
勅授中書侍御<hi>一作侍制</hi>未幾又遷秘書郎直中省如故逰<lb/>
鳳皇之池觀蓬萊之府是天下之榮踐也又轉<hi>闕</hi>宗正<lb/>
寺丞居嵗餘帝思南史之才將崇東觀之美又遷起居<lb/>
郎驍騎都尉龍朔中天子將觀兵於東夷以復先帝之<lb/>
業凡居中者多出守旁郡是嵗授公朝散大夫除冀州<lb/>
司馬同知州事於時天下雌韓而雄魏將壯武帝<hi>疑衍</hi>而<lb/>
柔文公始厭承明出臨外郡探丸堊而犯禁崇奸欲嘗<lb/>
朱博之能以親<hi>疑作觀</hi>龔遂之政公深鈎潜往英機立斷<lb/>
<pb n="KR4h0022_WYG_925-12b"/>
短服赭裾於是乎理麟徳中兼授梓州長史盖在華之<lb/>
南區彭之北鄙豪俗侈靡政削<hi>闕</hi>緩<hi>一作瞹</hi>攅六國之遺<lb/>
甿雜三巴之中壤公下車問道觀風立政先之禮讓教<lb/>
以詩書抑浮窳禁冗食堂叩鐘磬家擅山川莫不為之<lb/>
節制行其典禮來暮之頌復起於斯時高宗大帝方接<lb/>
千載之統升中太山玉帛雲趨朝者萬國預陪金蹕拜<lb/>
侍瑶壇白雲既封皇慶斯洽加朝議大夫餘如故太上<lb/>
旋命御駕來歸殷楹夢奠遇病薨於官舎時年六十四<lb/>
<pb n="KR4h0022_WYG_925-13a"/>
嗚呼哀哉遺令薄塟不藏珠珍孝經一巻堯典一篇昭<lb/>
示後嗣不忘聖道即以某年月日塟於西嶽習仙鄉登<lb/>
仙里西麓遵遺令也嗣子嘉賓等哀號哭血柴骨戀心<lb/>
𬗟維罔極之恩思榮永錫之道以為君邱于役無助冥<lb/>
因季由之嘆空勤負米於是考群聖之典擇衆妙之門<lb/>
求所以昭報幽扄賛祉冥籍則云金仙慈救寶手來迎<lb/>
若徳崇於此則功濟於彼是用歸誠真諦祈祐能仁箱<lb/>
鐵圍而寫容描金蓮而得象於登仙麓之塋則造阿彌<lb/>
<pb n="KR4h0022_WYG_925-13b"/>
陀像一區座高三丈并衆變菩薩天人畢備全金湧出<lb/>
象寶裝嚴雲仙鬼神周羅上界珠幢羽盖圍繞中天盖<lb/>
所以丕顯尊靈光昭惠葉逹人之事畢矣孝子之事親<lb/>
終矣銘曰<lb/>
巖巖太嶽浼浼長河歕雲滃霧涵靈貯和陽侯之國宛<lb/>
其中阿子孫𤓰瓞軒盖駢羅四代五公自于伯起蟬聨<lb/>
彪懿令問不已二千户侯三十刺史世濟其榮至我君<lb/>
子峩峩君子皎有令光不寵我組而括其囊洗心岩遁<lb/>
<pb n="KR4h0022_WYG_925-14a"/>
抗迹雲翔冥鴻來逺白駒在塲解我薜蘿綰我墨職邊<lb/>
朔多虞獫狁孔棘之子之往允威允得干旌在階烽火<lb/>
罷色行行騘馬繡衣之光烈烈董狐司史之良而我君<lb/>
子總其徽章出同嚴助政穆王祥雄魏既康郪蜀獨侈<lb/>
攬轡言邁題輿載理尺兵允戢亂繩攸靡天子登封拜<lb/>
服玉趾大禮既畢西歸遲遲嵗亦秩止天不憗遺呼呼<lb/>
甿吏號泣漣洏曷其往矣來暮歌思㷀㷀孤子棘心哀<lb/>
疚永號昊天𣺌泣冥祐蓮花之國金池玉霤崇此香緣<lb/>
<pb n="KR4h0022_WYG_925-14b"/>
生彼荷秀全金既湧衆寶斯裝考墳其後叔塋其旁香<lb/>
花圍繞松栢成行千秋萬嵗祚祉無疆<lb/>
　　中散大夫行淄州司馬鄭府君神道碑<lb/>
　　　　　　　　　　　　　　　張　説<lb/>
五岳可渉唯徳也謂之崇高萬物皆化唯名也謂之不<lb/>
朽若夫行欲盖而徳彰道無求而名立嘗聞其語今見<lb/>
其人公諱某滎陽人也華州刺史襄成公偉之曽孫蒲<lb/>
陽太守太濟之孫荆州刺史乾符<hi>集作漿</hi>之子在昔周王<lb/>
<pb n="KR4h0022_WYG_925-15a"/>
敦序九族封<hi>集作邦</hi>懿親於鄭維時鄭伯敬敷五教賦善<lb/>
職於周其後蕃衍儒門光華士族盛行西域名震京師<lb/>
入則天子授經出則單于抗禮公掲日月表山川體二<lb/>
氣之清淳納百代之層慶越在岐嶷異於常童既以冠<lb/>
帶逰皆長者初以門子宿衛解褐凉州參軍轉嘉州司<lb/>
士又宰鍾離嘗陽二縣皆秩滿兼攝江陵朞月政不改<lb/>
俗官不易方羣盜出奔逺人來附其所處也入境開愷<lb/>
悌之風<hi>集作聲</hi>其所去也扶路有鬰陶之思非夫忠信以結之<lb/>
<pb n="KR4h0022_WYG_925-15b"/>
法令以濟之易簡以業之仁義以肥之孰能順人如此<lb/>
其理者乎<hi>闕</hi>皇玉册授天金壇拜洛頓網而鶴書下闢<lb/>
門而羣龍至公待制公車詔義宣室自以奇士承一顧<lb/>
之恩許其正人參四率之屬乃墨制除太子右清道長<lb/>
史尋加中散大夫行淄州司馬負士元之才於是拜職<lb/>
遇丘明之疾從兹挂冠洛汭閒居漳濱沉錮優㳺卒嵗<lb/>
福應愆期豈惟朋友之哭將見神仙之弔享年七十有<lb/>
九神龍二年夏六月十五日終於洛陽之私第冬十一<lb/>
<pb n="KR4h0022_WYG_925-16a"/>
月<hi>集作十月</hi>一日歸塟於滎陽之舊<hi>集無此字</hi>原成先志也公執<lb/>
親之喪三年泣血以聞州里不亦孝乎先人餘業一物<lb/>
不有以讓兄弟不亦悌乎加以賑窮紆急陽<hi>集作隠</hi>徳隂<lb/>
施惠人由己反身持物是用氣類益親聲談載路善擊<lb/>
劒好投壺盡五射之妙巧䆒六書之體勢此盖行有餘<lb/>
力則以參能位不充量天之命也有子曰博古曰博雅<lb/>
曰嘉慶<hi>集作徵</hi>曰嘉徵<hi>集作慶</hi>曰嘉重生極其養没過乎戚<lb/>
恭惟皇考安宅靈邱盛徳備乎<hi>集作于</hi>卑位家風缺乎國<lb/>
<pb n="KR4h0022_WYG_925-16b"/>
史伐石他山寄哀詞客子産遺愛得無叔譽之言公業<lb/>
不忘實有荀救之嘆式撰鴻烈垂之後昆銘曰<lb/>
大君有命桓公封鄭世執王政其後不競為韓所并以<lb/>
國成姓沉水截河溢為滎波荆山之阿勝氣實多髙門<lb/>
峩峩衮服委他猗嗟君子世<hi>一作代</hi>濟其美動如義市居<lb/>
成仁里鳳集文忠猿啼弧矢善政當官惟人所安救危<lb/>
拯越勞而不伐大運奄忽芳留形没高壠既封深泉又<lb/>
重徑無人蹤薺苔嵗濃哀哀邱隴墮淚青松<lb/>
<pb n="KR4h0022_WYG_925-17a"/>
　　　隴州司馬楊公神道碑　　　前　人<lb/>
公諱忠<hi>集作志</hi>誠字某𢎞農華隂人也厥初生人為姫伯<lb/>
之祖因邑命氏有楊侯之𦙍其後東凌奮而開國西漢<lb/>
盛而移闗門廬隠隠亘連桃塞之上碑闕巖巖蔽滿華<lb/>
山之下明徳之後世有人焉大王父隋直閣將軍岷尉<lb/>
撫豪道五州刺史邢國公諱貴大父故左衛副率慈汾<lb/>
二州刺史靜公諱譽考故常州刺史工部侍郎鴻臚卿<lb/>
金紫光祿大夫散騎常侍太子少師賜開國<hi>集無此二字</hi>儀<lb/>
<pb n="KR4h0022_WYG_925-17b"/>
同三司上柱國鄭國懿公諱宗敬若夫家聲代業累徳<lb/>
積仁故以克隆前統光啟來葉矣公禀純嘏之粹靈漸<lb/>
軌物之名教端操以正己崇讓以與人厲精以探道善<lb/>
問以毓徳學無不逹藝無不周成童有傾矚之望既冠<lb/>
為宗匠之表年十三調太宗<hi>集作常</hi>挽郎尋補潞王典籖<lb/>
大夫門子執紼橋山王國詞人曵裾睢苑皆一時之選<lb/>
也明慶中詔郡國舉賢良公對䇿天朝無能出其右者<lb/>
遷太子通事舎人再舉髙第徙國子監丞坊監清流才<lb/>
<pb n="KR4h0022_WYG_925-18a"/>
地擇東朝束帶銀牓増華西序彯纓環林益潤高宗接<lb/>
千載之統嗣百王之業封岱岳禪云亭稽於舊章俟兹<lb/>
通博乃除公禮部員外郎祠<hi>集作祀</hi>事克明大典欣叙建<lb/>
邦分職得人者昌吏曹居六官之首求郎盡一時<hi>集作䑓</hi>之<lb/>
妙又轉公吏部員外郎凖的文昌羽儀丹地丁太夫人<lb/>
憂去職公至行純篤幾於滅性雖杖經外除而<hi>闕</hi>瘠加<lb/>
等門人記其喪禮天子憂其死孝服畢授豳州三水令<lb/>
曵尚方之舄鳴單父之琴志道不矜其大才勤政無陋<lb/>
<pb n="KR4h0022_WYG_925-18b"/>
其小邑善聲流於豳籥惠化在<hi>集作帀</hi>於周原又應文擅<lb/>
詞揚舉䇿試天下第一敷陳聖謨啟沃明主究天人之<lb/>
際建皇道之極如有用我者其為東周乎朝廷納賈生<lb/>
之言排汲直於外乃拜公隴州司馬未及赴官遘疾卒<lb/>
於長安之私第春秋若干王祥未施於邦政陳寔近<hi>疑</hi>
終<hi>集作止</hi>於邑長位不允徳其如命何神龍初中宗克復<lb/>
丕業格於文祖迺睠從臣緬懐先正以公二子在章綬<lb/>
之列遂追贈公使持節㤗州諸軍事泰州刺史非夫立<lb/>
<pb n="KR4h0022_WYG_925-19a"/>
言不朽隂徳陽報安有邈諸孤而崇<hi>集作隆</hi>家既沒世而<lb/>
榮號哉夫人天水趙氏殿中監武權公某之子<hi>集作女</hi>也<lb/>
受訓公宫作合君子言容賁於國史徳行循於法度六<lb/>
姻之内宗焉始有輔佐之力卒延門户之寄初公之捐<lb/>
館也九子呱呱哀縗喪位賴夫人是顧是復日就月將<lb/>
徙宅依仁<hi>闕</hi>門成訓三十年内八子登朝庭交虎綬之<lb/>
華門接魚軒之軫某年月日封梁國太夫人景龍二年<lb/>
五月七日終於長安之延夀里間者遭家遷播几筵靡<lb/>
<pb n="KR4h0022_WYG_925-19b"/>
托而今䝉國昭洗情禮獲申以先天元年十月二十五<lb/>
日合塟於少陵原禮也第二第三子夫人在堂而沒長<lb/>
<hi>疑</hi>子第八子夫人在殯而亡今並列於塋兆用嘉魂魄<lb/>
長子故兵部郎中子前衛將軍此永懐徽烈思勒銘頌<lb/>
郎中昔嘗緒言意感延州之許將軍今復哀託情深舊<lb/>
館之悲高跡難名短詞草𨽻採諸故老恭存梗槩云<hi>集無</hi>
<hi>云字</hi>其詞曰<lb/>
昻昻楊君秉心淵懿太河靈岳含光毓粹學少姸精文<lb/>
<pb n="KR4h0022_WYG_925-20a"/>
遒逸思行為時範言為故事存藴令徳沒揚虚位慶善<lb/>
克家哀榮乃備嗣姑稱姒敬妻曰冀復有母儀千載一<lb/>
致貞墳圡隴同封此地芳烈悠哉金生碑字<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_925-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百二十六<lb/>
</p>
<p>
</p>
  </div>
</body>
</text>
</TEI>
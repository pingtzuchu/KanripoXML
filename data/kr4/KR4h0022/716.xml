<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百十七</head>
    <p>
<pb n="KR4h0022_WYG_716-1a"/>
欽定四庫全書<lb/>
　文苑英華巻七百十七　　宋　李昉等　編<lb/>
　詩序三<lb/>
　　奉送前合州徐使君赴上都詩序一首<lb/>
　　緱山道中五詠詩序一首<lb/>
　　蝗旱詩序一首<lb/>
　　聨句詩序一首<lb/>
　　上已日燕太學聽琴詩序一首<lb/>
<pb n="KR4h0022_WYG_716-1b"/>
　　送陸員外出刺歙州詩序一首<lb/>
　　荆潭酬唱詩序一首<lb/>
　　凌助教蓬屋題詩序一首<lb/>
　　愚溪詩序一首<lb/>
　　法華寺西亭夜飲賦詩序一首<lb/>
　　王氏伯仲唱和詩序一首<lb/>
　　婁二十四秀才花下對酒唱和詩序一首<lb/>
　　香山居士寫真詩序一首<lb/>
<pb n="KR4h0022_WYG_716-2a"/>
　　序洛詩序一首<lb/>
　　題致仕武賔客嵩山舊隠詩序一首<lb/>
　　在㑹稽與京邑游好詩序一首<lb/>
　　題望春詩序一首<lb/>
　　堂陽亭子詩序一首<lb/>
　　　奉送前合州徐使君赴上都詩序<lb/>
　　　　　　　　　　　　　　　穆　員<lb/>
二月中節時芳為人栁先攀折而垂水待臨泛而滿花<lb/>
<pb n="KR4h0022_WYG_716-2b"/>
迎酒客而笑鶯隨詩人而吟有良二千石徐公解印南<lb/>
國將赴鎬京與東風遲日偕至洛中賢士大夫以公著<lb/>
<hi>一作香</hi>名茂實詩言酒態相從於賞春之場其潤色也與<lb/>
鶯花並東溪南陌詩鋒函合迭為晉楚者日有聞焉惜<lb/>
乎偕賦不疲羣芳未老而不謀者别中道間之嚮之待<lb/>
人攀折臨泛與笑而吟者又似有意乎傷且怨矣矧同<lb/>
游者之心乎僕也貧不知春病不逮㑹諸公以異日徴<lb/>
文之籍不獲辭焉所以敘作者之意共歎春未去而公<lb/>
<pb n="KR4h0022_WYG_716-3a"/>
去故其思也同<lb/>
　　　緱山道中五詠詩序<lb/>
仲春之節洛師還近郊亞尹尚書郎御史元公李公韋<lb/>
公將事如軍賞心百里予時有所繋不克與偕三君子<lb/>
賦嵩峰漢陵維源竹澗仙壇五篇遺我居者善乎詩之<lb/>
時用也如繪出其芳鏡涵羣象翬呈鮮彩琴韻雅音俛<lb/>
仰吟咏之間若在春元之上晴峰之下境移衆目勝集<lb/>
我心詩之時用也如此否則一時得之人與閒雲並𣪚<lb/>
<pb n="KR4h0022_WYG_716-3b"/>
興與夕陽俱盡春與殘花共謝游者居者等無及焉他<lb/>
日屬和之聲洛陽為之動既編次盈什則不可不紀其<lb/>
所以然<lb/>
　　　蝗旱詩序<lb/>
甲子嵗秋大旱螽蝗生其為異也聽如疾風視如飛雨<lb/>
仰如隂雲俯如流水乃至天降其髙地増其厚明為之<lb/>
昏其災也如農夫薙草繁霜凋木烈火燎原嗚呼甚矣<lb/>
矧夫既枯之稼僅遺之粒其可望也余時從師於東周<lb/>
<pb n="KR4h0022_WYG_716-4a"/>
居鎮之府僚友霍搃賦蝗旱詩一章七十有二句其指<lb/>
兵生蝗蝗生和和生瑞猶夫空谷之響立表之影以其<lb/>
類至必然若乃春秋書災紀異之法詩人風化美刺之<lb/>
義備閲章句則知其文余味之深敘者以為引<lb/>
　　　聨句詩序　　　　　　　　吕　温<lb/>
河東栁茂直與余有潘楊之睦且道義相得也余兄弟<lb/>
志守拙黙不交當世晨昏之外静専一室顧我者唯茂<lb/>
直而已以為切磋蓋常事討論有宴息導<hi>集作道</hi>志氣徒<lb/>
<pb n="KR4h0022_WYG_716-4b"/>
然起憤議世事<hi>集作時事文粹作時世</hi>余欲無言其或晴天曠景<lb/>
浩蕩多思永夜髙月耿耿不寐或風露初曉怳若有得<lb/>
或煙雨如晦緬懐所思則<hi>文粹作不然</hi>何以節宣慘舒暢逹<lb/>
情性其有易於詩乎乃因翰墨之餘琴酒之暇屬物命<lb/>
篇聨珠迭唱<hi>文粹作唱玉</hi>審韻諧律同聲相應研情比象造<lb/>
境皆㑹亦猶衆壑合注浸<hi>集作霈</hi>為大川羣山出雲混成<lb/>
一氣朗宣五色微闡六義雖小道必有可觀其在茲矣<lb/>
茂直命余序述存以編簡俾後之觀者知吾黨所立之<lb/>
<pb n="KR4h0022_WYG_716-5a"/>
濫觴<lb/>
　　　上巳日燕太學聽彈琴詩序　韓　愈<lb/>
與衆樂之之謂樂樂而不失其正<hi>蜀夲作節</hi>又樂之尤<hi>閣本作光</hi>
也四方無鬬争金革之聲京師之人既庻且豐天子念<lb/>
致理之艱難樂居安之閒暇肇置三令節詔公卿羣有<lb/>
司至于其日率厥官屬飲酒以樂所以同其休宣其和<lb/>
感其心成其文者也三月初吉實惟其時司業武公少<lb/>
儀於是搃太學儒官三十有六人列燕於<hi>集作于</hi>祭酒之<lb/>
<pb n="KR4h0022_WYG_716-5b"/>
堂樽俎既陳肴羞惟時醆斚敘行<hi>蜀本作有序</hi>獻酬有容歌<lb/>
風雅之古辭斥夷狄之新聲褒衣危冠愉愉<hi>蜀夲作與與</hi>如<lb/>
也有一儒生魁然其形抱琴而來歴階而升坐于樽俎<lb/>
之南鼓有虞氏之南風賡之以文王宣父之操優游夷<lb/>
愉廣厚髙明追三代之遺音想舞雩之詠歎及暮而還<lb/>
<hi>集作退</hi>皆充然若有所得也武公於是作歌詩以美之命<lb/>
屬官咸作之命四門博士昌黎韓愈敘之<lb/>
　　　送陸員外出刺歙州詩序<lb/>
<pb n="KR4h0022_WYG_716-6a"/>
貞元十八年二月十八日祠部員外郎陸君出刺歙州<lb/>
朝廷夙夜之賢都邑游居<hi>集作從</hi>之良齎咨涕洟咸以為<lb/>
不當去歙大州也刺史尊官也繇郎官而往者前後相<lb/>
望也當今賦出於天下江南居十九宣使之所察歙為<lb/>
富州宰臣之所薦聞天子之所選用其不輕而重也較<lb/>
然矣如是而齎咨涕洟以為不當去者陸公之道行乎<lb/>
朝廷則天下望其賜刺一州則専而不能或<hi>閣夲作咸</hi>謂<hi>集無</hi>
<hi>此字</hi>先一州而後天下豈吾君與吾相之心哉於是昌黎<lb/>
<pb n="KR4h0022_WYG_716-6b"/>
韓愈道願留者之心而泄其思作詩曰我衣之華<hi>一作美</hi>
兮我佩之光<hi>集有兮字</hi>陸君之去兮誰與翺翔<hi>集有兮字</hi>歛此大<lb/>
恵兮施于一州今其去矣<hi>一作兮</hi>胡不為留我作此詩歌<lb/>
于逵道無疾其驅天子有詔<lb/>
　　　荆潭裴均楊憑唱和詩序<hi>唐藝文志有裴均荆潭唱和集一巻即此</hi>
　　　　<hi>也元和九年均師荆南諸夲作垍並非</hi>
從事有示愈以荆潭酬唱詩者愈既受以卒業<hi>一作集非</hi>因<lb/>
仰而言曰夫和平之音淡薄而愁思之聲要妙懽愉之<lb/>
<pb n="KR4h0022_WYG_716-7a"/>
辭難工而窮苦之言易好也是故文章之作恒發於羈<lb/>
旅草野至若王公貴人氣得志滿<hi>集作氣滿志得</hi>非性能而好<lb/>
之則不暇以為今公開鎮蠻荆統郡惟九常侍楊公領<lb/>
湖之南壤地二千里徳刑之政並勤爵禄之報兩崇乃<lb/>
能存志乎詩書寓辭乎詠歌往復循環<hi>集作還</hi>有唱斯和<lb/>
搜竒抉怪雕鏤文字與韋布閭里顦顇専一之士較其<lb/>
毫釐分寸鏗鏘發金石幽𦕈感鬼神信所謂材全而能<lb/>
鉅者也兩府之從事與部屬之吏屬而和之苟在編者<lb/>
<pb n="KR4h0022_WYG_716-7b"/>
咸可觀也宜乎施之樂章紀諸册書從事曰子之言是<lb/>
也告於公書以為荆潭唱和詩序<lb/>
　　　凌助教蓬屋題詩序　　　　栁宗元<lb/>
儒有蓬户甕牖而自立者河間凌士變窮討六籍皆有<lb/>
著述而尤邃春秋為儒官守道端莊植志不回在京師<lb/>
十二年家夲吳地<hi>集作也</hi>欲歸而不可得遂構蓬室以備<lb/>
揖讓之位棟宇簡易僅除風雨蓋大江之南其舊俗也<lb/>
由是不出環堵坐入吳甸包山震澤若在牖外所謂求<lb/>
<pb n="KR4h0022_WYG_716-8a"/>
仁而得斯固然歟與夫南音越吟慕望而不獲者異日<lb/>
道也夫厚人倫懐舊俗固六義之夲羣公是以有發徳<lb/>
之什書在屋壁余序而引之<lb/>
　　　愚溪詩序<lb/>
灌水之陽有溪焉東流入於瀟水或曰冉氏嘗居也故<lb/>
姓是溪曰<hi>集作為</hi>冉溪或曰可以染也名之以其能故謂<lb/>
之染溪余以愚觸罪謫瀟水上愛是溪入二三里得其<lb/>
尤絶者家焉古有愚公谷今予家是溪而名莫能定土<lb/>
<pb n="KR4h0022_WYG_716-8b"/>
之居者猶齗齗然不可以不更也故更之為愚溪愚溪<lb/>
之上買小邱為愚邱自愚邱東北行六十歩得泉焉又<lb/>
買居之為愚泉愚泉凡六穴皆出山下平地蓋上出也<lb/>
合流屈曲而南為愚溝遂負土累石塞其隘為愚池愚<lb/>
池之東為愚堂其南為愚亭池之中為愚島嘉木異石<lb/>
錯置皆山水之竒者以余故咸以愚辱焉夫水智者樂<lb/>
也今是溪獨見辱於愚何哉蓋其流甚下不可以溉灌<lb/>
又峻急多坻石大舟不可入也幽邃淺狹蛟龍不屑不<lb/>
<pb n="KR4h0022_WYG_716-9a"/>
能興雲雨無以利世而適類於余然則雖辱而愚之可<lb/>
也寗武子邦無道則愚智而為愚者也顔子終日不違<lb/>
如愚睿而為愚者也皆不得為真愚今予遭有道而違<lb/>
於理悖於事故凡為愚者莫我若也夫然則天下莫能<lb/>
争是溪余得専而名焉溪雖莫利於世而善鍳萬類清<lb/>
瑩秀徹鏘鳴金石能使愚者喜笑眷慕樂而不能去也<lb/>
余雖不合於俗亦頗以文墨自慰潄滌萬物牢籠百態<lb/>
而無所避之以愚辭歌愚溪則茫然而不違昏然而同<lb/>
<pb n="KR4h0022_WYG_716-9b"/>
歸超鴻濛混希夷寂寥而莫我知也於是作八愚詩紀<lb/>
于溪石上<lb/>
　　　法華寺西亭夜飲賦詩序<lb/>
余既謫永州以法華浮圖之西臨陂池邱陵大江連山<lb/>
其髙可以上其逺可以望遂伐木為亭以臨風雨觀物<lb/>
初而游乎顥氣之始間嵗元克已由柱下史亦謫焉而<lb/>
來無幾何以文從余者多萃焉是夜㑹茲亭者凡八人<lb/>
既醉克巳欲志是㑹以貽於<hi>集作于</hi>後咸命為詩而授余<lb/>
<pb n="KR4h0022_WYG_716-10a"/>
序昔趙孟至於鄭賦七子以觀鄭志克巳其慕趙者歟<lb/>
卜子夏為詩序使後世知風雅之道余其慕卜者歟誠<lb/>
使斯文也而傳於世庶乎其近於古矣<lb/>
　　　王氏伯仲唱和詩序<lb/>
僕聞之世其家業不隕者雖古猶今<hi>集作乏</hi>也求之於今<lb/>
而有獲焉王氏子某與余通家代為文儒自先天已<hi>集作</hi>
<hi>以</hi>來䇿名聞逹柔<hi>集作秉</hi>毫翰而踐文昌登禁掖者紛綸<lb/>
華耀繼武而起士大夫掉鞅於文囿者咸不得攀而倫<lb/>
<pb n="KR4h0022_WYG_716-10b"/>
之乙亥嵗余自南徐來執文貺余詞有逺致又著論非<lb/>
班昭不能讀<hi>集作續</hi>父兄之書而乃徼狂疾之功以為名<lb/>
吾知其奉儒素之道専矣問以兄弟嗣來京師㑹于舊<lb/>
里若璩瑒在魏機雲入洛由是正聲迭奏雅引更和播<lb/>
損箎之音韻調律吕之氣候穆然清風發在簡素非<hi>集無</hi>
<hi>此字非</hi>文章之胄曷能及茲况宗兄握炳然之文以賛關<lb/>
右<hi>集作石</hi>豸<hi>集作薦</hi>冠銀章榮映江湖則嚮時之羙談必復<lb/>
其始某也謂余傳卜氏之學宜敘于首章操斧於班郢<lb/>
<pb n="KR4h0022_WYG_716-11a"/>
之門斯强顔耳詩凡若干首<lb/>
　　　婁二十四秀才花下對酒唱和詩序<lb/>
　　　　　　　　　　　　　　　前　人<lb/>
君子遭世之理則呻呼踴躍以求知於世而遁隠之志<lb/>
息焉於是感激憤悱思奮其志畧以効於當世必<hi>集作故</hi>
形於文字申於歌詠是故<hi>集無故字</hi>有其具而未得行其道<lb/>
者之為也婁君志乎道而遭乎理之世其道宜行而其<lb/>
術未用故為文而歌之有求知之辭以余弟同志而偕<lb/>
<pb n="KR4h0022_WYG_716-11b"/>
未逹故為贈詩以悼時之往也余既困辱不得預暏世<lb/>
之光明而幽乎楚越之問故合文士以申其致將俟夫<lb/>
木鐸以間於金石大凡編辭於斯者太平之不遇人也<lb/>
　　　香山居士寫真詩序　　　　白居易<lb/>
元和五年余為左拾遺翰林學士奉詔寫真於集賢殿<lb/>
御書院時年三<hi>英華作四非</hi>十七㑹昌二年罷太子少傅為<lb/>
白衣居士又寫真於香山寺經藏<hi>集作藏經</hi>堂時年七十一<lb/>
前後相望殆將三紀觀今照昔慨然自歎者久之形容<lb/>
<pb n="KR4h0022_WYG_716-12a"/>
非一世事幾變自<hi>集作因</hi>題六字以寫其<hi>集作所</hi>懐<lb/>
　　　序洛詩序<lb/>
序洛詩樂天自序在洛之詩也予厯覧古今歌詩自風<lb/>
騷之後蘇李以還<hi>李陵蘇武始為五言詩</hi>次及鮑謝徒迄于李杜<lb/>
輩其間詞人聞知者累百詩章流傳者巨<hi>集作鉅</hi>萬觀其<lb/>
所自多因讒寃譴逐征戍行旅凍餒病老存歿别離情<lb/>
發於中文形於外故憤憂怨傷之作通計今古十<hi>集作什</hi>
八九焉世所謂文士多數竒詩人尤命薄於斯見矣又<lb/>
<pb n="KR4h0022_WYG_716-12b"/>
有以知理安之世少離亂之時多亦明矣予不佞喜文<lb/>
嗜酒<hi>集作詩</hi>自㓜及老著詩數千首以其多也故章句在<lb/>
人口姓字落詩流雖才不逮古人然所作不啻數千首<lb/>
以其多矣作一數竒命薄之士亦有餘矣今夀過耳順<lb/>
幸無病苦官至三品免罹饑寒此一樂也太和二年詔<lb/>
授刑部侍郎明年病免歸洛旋授太子賔客分司東都<lb/>
居二年就領河南尹事又三年病免歸履道里第再授<lb/>
賔客分司自太和三年春至八年夏在洛凡五周嵗作<lb/>
<pb n="KR4h0022_WYG_716-13a"/>
詩四百三十二首除喪朋哭子十數篇外其他皆寄懐<lb/>
於酒或取意於琴閒適有餘酣樂不暇苦詞無一字憂<lb/>
歎無一聲豈牽强所能致耶蓋亦發中而形外耳斯樂<lb/>
也實夲之於省分知足濟之以家給身閒文之以觴詠<lb/>
絃歌飾之以山水風月此而不適何往而適哉茲又以<lb/>
重吾樂也余嘗云理世之音安以樂閒居之詩泰以適<lb/>
苟非理世安得閒居故集洛詩别為序引不獨記東都<lb/>
履道里有閒居泰適之叟亦欲知皇唐太和嵗有理世<lb/>
<pb n="KR4h0022_WYG_716-13b"/>
安樂之音集而序之以俟夫採詩者甲寅嵗七月十日<lb/>
去爾<lb/>
　　　題致仕武賔客嵩山舊隠詩序<lb/>
　　　　　　　　　　　　　　　顧　雲<lb/>
賔客諱攸緒則天皇后從姪也天授中封安平郡王遷<lb/>
殿中監出為揚州大督府長史聖厯中棄官隠居嵩山<lb/>
避榮寵也想其始來捫危選勝駕迴裁基鈿走伊波控<lb/>
隠士飲牛之渚螺排緱嶠對仙人駕鶴之峰移紫府之<lb/>
<pb n="KR4h0022_WYG_716-14a"/>
全模寫清都之勝槩王桃植砌董杏栽壇帳合蘿髙床<lb/>
平石古飛流界練貫幽響於風湍曙景張屛掛清光於<lb/>
露壑時或春花發盡秋雨晴初虚籟調風斜牕印月吞<lb/>
露華兮潄煙液而樂天和吟酒賦兮唱吟歌焉知帝力<lb/>
及龍圖去吕龜鼎還劉中宗皇帝方欲訪道崑巖鳴鸞<lb/>
茨岫遥飛鶴版親授蒲軒扣蓬藋之荒扉逺徴枚乗掃<lb/>
臯䕫之右席强走嚴陵莫不黄屋翹襟髙霞疊夢由是<lb/>
輕鷗出浦明月離雲纔拜宸堦旋登甲觀以公嘗棲洞<lb/>
<pb n="KR4h0022_WYG_716-14b"/>
府不喜塵機雖當掛珮垂紳愈若投羅觸罟及飛章上<lb/>
闕雪泣辭天帳祖席於青門轄仙裝於紫陌乃知飛霜<lb/>
匝野水雀<hi>疑作氷雀</hi>留不死之蠶烈日熒暝珠㟁有不枯之<lb/>
草故能振清風於戚里飛逸響於雲逵宜乎與禄産分<lb/>
鑣夷齊結轍比夫吞腥咽腐懐禄偷安者不亦優乎今<lb/>
則八桂森指五芝零落立松崖而盡日不見王孫掃石<lb/>
壁以題詩别招逋客豈無來哲能紹𤣥蹤聊剖短章用<lb/>
旌髙烈時睿文英武明徳至仁廣孝皇帝御宇十二嵗<lb/>
<pb n="KR4h0022_WYG_716-15a"/>
也龍集辛夘律中林鐘十二月丙寅題<lb/>
　　　在㑹稽與京邑游好詩序<lb/>
造化之功東南之勝獨㑹稽知名前代詞人才子謝公<lb/>
之倫多所吟賞湖山青秀超絶上國羣峰接連萬水都<lb/>
㑹昇髙而望極目所窮蒼然黯然兀然淡然先春喣然<lb/>
似畫似翠似水似氷似霜似鏡削玉似劍者霞布似窈<lb/>
窕者霜清似英絶者如是者千状萬態綿亘數百里間<lb/>
則夫磐龍於泉巢鳳於山藴玉於石藏珠於澗<hi>一作淵</hi>固<lb/>
<pb n="KR4h0022_WYG_716-15b"/>
必有矣真駭目喪精之所也其土沃其人文雖逼閩蠻<lb/>
而不知<hi>疑作失</hi>禮節雖枕江海而不甚瘴疫斯焉郡邑一<lb/>
何勝哉將天地之樂萃於此耶至於物土所産風氣所<lb/>
被鳥獸草木之竒妖冶嬋娟之出前聖靈踪往哲盛事<lb/>
此傳記所詳不假重言也斯但粗述其勝耳僕雖乏才<lb/>
自侍從至此晨夕習業之外游覽所得吟詠煙月攄𣪚<lb/>
情志自足一時之興也亦足快哉然時或倚檻南臨回<lb/>
首西望相交朋逺誰與同之每思往年於京洛間見時<lb/>
<pb n="KR4h0022_WYG_716-16a"/>
俗之士浮淺之流多誇邑外人家有水木田園庄舍甚<lb/>
為竒勝可比江山嘗與俱往謂信然今在此乃知前者<lb/>
之悠悠妄誇耳不足聽且夫方壺員嶠桃源洞天自標<lb/>
真聖之居不與囂塵相接非但計幽隠巳也至於人寰<lb/>
所有游觀必常<hi>一作當</hi>顯敞知名若㑹稽山水深不可測<lb/>
髙不可及如是乃能孕靈怪藏珍寳生霞雲而盡勝槩<lb/>
耳豈於十畆之地朝夕之間鑿為汙池植為幽藪源流<lb/>
既邇根抵可知深不過藏青蛙宻不過棲烏鵲而能出<lb/>
<pb n="KR4h0022_WYG_716-16b"/>
竒為勝哉今之君子多尚竒好事貴逹顯揚幽僻仄陋<lb/>
則言之而實不足徴也不然則是人能與造物争功矣<lb/>
今序其亊貽諸朋好知之者幸棄彼冗𤨏而同此游也<lb/>
為通理矣輒以數篇鄙拙寄贈誠玷視聽貴盡其樂以<lb/>
資笑言<lb/>
　　　題望春亭詩序　　　　　　楊　䕫<lb/>
夫樓閣亭榭之建其名既殊其制亦異至於瞰江流跨<lb/>
嶺脊延親賔合歌樂晴朝月夕肆坐放懐蓋其致一也<lb/>
<pb n="KR4h0022_WYG_716-17a"/>
然則有以位名之者以氏名之者以且干<hi>二字疑作景後同</hi>名<lb/>
之者以意名之者取近而言以位名之於洪州滕王閣<lb/>
是也以氏名之於江州庾樓是也以且干名之者於鄂<lb/>
州黄鶴樓是也以意名之今見望春亭焉望之名愚知<lb/>
之矣或曰誌其始建之時也其未然乎四時相序春實<lb/>
稱首春徳發生徳合仁也愛民之務莫先於仁仁以合<lb/>
天天以合仁治道盡矣意望者其在茲乎於是賦五言<lb/>
詩一章八句<lb/>
<pb n="KR4h0022_WYG_716-17b"/>
　　　堂陽亭子詩序　　　　　　劉　詠<lb/>
堂陽縣者王趙古封清彰大邑厥貢惟上其民實繁山<lb/>
川超絶於水經物産闐駢於地誌覽髙海岸過田光春<lb/>
雪之言㑹出河魴動張翰秋風之思為貨泉之藪澤乃<lb/>
煙月之津梁者焉其東亭也地壓上流名居勝境傍依<lb/>
古堞下瞰平原羅物象於簷楹簇江山於左右一川風<lb/>
景隨青暮以長新四面煙花逐炎凉而各異至若春草<lb/>
碧春波青雲乍合雨初晴風颺桞花汀鷺起棹穿荷葉<lb/>
<pb n="KR4h0022_WYG_716-18a"/>
浦魚驚此景也桃源金谷謬得其名又若秋蓼紅秋水<lb/>
緑菡蓞香鳬鷗浴陌上人歌隴首詞月中魚唱江南曲<lb/>
此時也青草洞庭比之不足故得蘭臺俊彦蓬島神仙<lb/>
或因税駕之飲競縱臨川之賞乃有扶風員外悉皆留<lb/>
題粉壁著詠雕梁隋珠與趙璧相鮮鳳竹共鸞絲迭奏<lb/>
迴鏘詞律妙盡精華乃文苑之儀型實翰林之圭臬詠<lb/>
竊窺宗伯强述荒蕪何異對烏兎而耀螢光見珠璣而<lb/>
衒魚目熟知不可安忍無言輒憑藤角之花少紀蘭臺<lb/>
<pb n="KR4h0022_WYG_716-18b"/>
之事白沙製序徒向慕於古人渌水裁詩竟有虧於先<lb/>
哲遽成一絶以厠羣英者矣天祐初春月日戊寅謹序<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六百一</head>
    <p>
<pb n="KR4h0022_WYG_600-1a"/>
欽定四庫全書<lb/>
　文苑英華卷六百一　　　宋　李昉等　編<lb/>
　陳情一<hi>陳情表二卷英華所編失年代先後今正之</hi>
　　陳情表一首<lb/>
　　為人陳情表一首<lb/>
　　陳情表一首<lb/>
　　為水潦災異陳情表一首<lb/>
　　為任虚白陳情表一首<lb/>
<pb n="KR4h0022_WYG_600-1b"/>
　　陳情表一首<lb/>
　　陳情表三首<lb/>
　　初至益州上訖陳情表一首<lb/>
　　辭上滑州刺史陳情表一首<lb/>
　　為崔僕射陳情表一首<lb/>
　　代高尚書陳情表一首<lb/>
　　為趙侍郎陳情表一首<lb/>
　　　陳情表<hi>陳文帝時</hi>　　　　　　沈　烟<lb/>
<pb n="KR4h0022_WYG_600-2a"/>
臣嬰生不幸弱冠而孤母<hi>英華作諸非</hi>子零丁兄弟相長謹<lb/>
身為養仕不擇官承襲朝命偶在亂世<hi>一作宦成梁朝命存亂世</hi>冐<lb/>
危履險自死輕生妻息誅夷昆季屠<hi>一作冥</hi>㓕但餘老母<lb/>
<hi>一作餘臣母子</hi>得逢興運臣母妾劉今年八十有一臣叔母妾<lb/>
丘七十有五私<hi>一作臣</hi>門弟姪故自無人妾丘兒孫又乆<lb/>
亡滅兩家侍養餘臣一人前帝知臣之孤㷀眷臣以州<lb/>
里不欲使頓居草萊又復矜臣温凊所以一年之内再<lb/>
三休沐臣之屢披丹欵頻冐宸鑒非欲苟避<hi>一作違</hi>朝廷<lb/>
<pb n="KR4h0022_WYG_600-2b"/>
逺離畿輦一者以年將六十而湯火居心毎跪讀家書<lb/>
前懼後喜温枕扇席無復成童二者職居彛憲邦之司<lb/>
直若自虧身禮何問國章前德綢繆始許哀放内侍近<lb/>
臣多悉此者正以選賢與能廣求明哲趑趄荏苒未始<lb/>
取才而上𤣥降戾奄至今日德音在耳墳土遽乾悠悠<lb/>
皇天哀此困<hi>一作罔</hi>極兼臣私心煎切彌廹近時悽悽之<lb/>
祈轉忘塵觸伏惟陛下睿德聰明嗣興下武刑于四海<lb/>
𢎞此孝治寸管求天仰歸帳<hi>一作帷</hi>扆有感必應實望明<lb/>
<pb n="KR4h0022_WYG_600-3a"/>
時<hi>一作聖明</hi>特乞霈然申其私禮則王者之德覃及無方矧<lb/>
彼翔沈孰非㴠養云云<lb/>
　　　為人陳情表　　　　　　　陳子昻<lb/>
臣某言臣門衰祚薄少遭險舋行年三歲嚴父早亡慈<lb/>
母鞠育哀惸相養臣又尫羸少多疾病<hi>集作疹</hi>零丁孤苦<lb/>
僅得成人老母愍<hi>一作憫</hi>臣孤薄恐不能負荷教誨師氏<lb/>
訓以義方家貧無資績紡<hi>集作紡績</hi>以給束修衣褐並出母<lb/>
指臣既無姊妹寡有兄弟衡門獨立惟形與影母子相<lb/>
<pb n="KR4h0022_WYG_600-3b"/>
視惸惸靡依罹此艱虞歴二十載臣稍以成立忝跡朝<lb/>
班薄祿微資始期色養私情獲遂<hi>集作既獲</hi>母子同<hi>集作相</hi>歡<lb/>
殃罰不圖老母見背攀號何及泣血漣洏于時日月非<lb/>
便<hi>集作宜</hi>權殯京兆歲序速遷於今若干年臣本貫河東<lb/>
墳隧無改先人丘壠桑梓猶存而老<hi>集作亡</hi>母客居未歸<lb/>
舊土宿草滋蔓<hi>集作成列</hi>拱樹荒凉興言感傷增以崩咽今<lb/>
卜居宅兆將入舊塋明年吉辰最是良便過於此際未<lb/>
有尅期臣謬齒王人職在驅役今歲奉使已至居延單<lb/>
<pb n="KR4h0022_WYG_600-4a"/>
行虜廷絶漠千里臣雖萬死無答鴻恩恐先朝露有負<lb/>
老母<hi>集作眷知</hi>伏惟陛下仁隱自天孝思在物哀臣孤苦降<lb/>
鑒幽微<hi>集作冥</hi>使臣來年得營葬具且斬草舊域合骨先<lb/>
墳保送覉靈獲申子道烏鳥之志已<hi>集作獲</hi>遂私情遷舉<lb/>
事終<hi>集作遷定事卑</hi>馳影奔赴雖其<hi>集作/即</hi>殞殁甘心無恨<hi>集作憾</hi>
云云<lb/>
　　　陳情表<hi>高宗</hi>　　　　　　　員半千<lb/>
臣某言臣貧窮孤露家資不滿千錢乳杖藜糗朝夕纔<lb/>
<pb n="KR4h0022_WYG_600-4b"/>
充一飯有田三十畆有粟五十石聞陛下封神嶽舉英<lb/>
才<hi>唐書作豪英一作英才</hi>貨賣以充糧食奔走而歸帝里京官九<lb/>
品無𤓰葛之親立身三十有餘志懐松栢之操不能糴<lb/>
賤販貴取利於錐刀㪷酒隻雞求舉將何以辦投匭進<lb/>
欵奉勑送天官捧以當心似懸龍鏡家乏以守若戴鼇<lb/>
山於今立身未蒙一任臣恨不能益國死將以選地不<lb/>
賜臣一職剖判疑滯移風易俗以報陛下深恩若使臣<lb/>
平章軍國爕理隂陽臣不如稷契若使臣十年成賦一<lb/>
<pb n="KR4h0022_WYG_600-5a"/>
代稱美臣不如左太冲若使臣荷戈出戰除兇去逆臣<lb/>
不如李廣若使臣七步成文一定無改臣不愧子建若<lb/>
使臣飛書走檄援筆立成臣不愧枚臯陛下何惜玉階<lb/>
前方寸地不使臣披露肝膽抑揚辭翰請陛下召天下<lb/>
才子三五千人與臣同試詩策判牋表論勒字數定一<lb/>
人在前<hi>疑作臣</hi>先者陛下斬臣頭粉臣骨懸於都市以謝<lb/>
天下才子望陛下收臣才與臣官如用臣芻蕘之言一<lb/>
辭一句敢陳於玉階之前如棄臣微見即燒詩書焚筆<lb/>
<pb n="KR4h0022_WYG_600-5b"/>
硯獨坐幽巖看陛下召得何人舉得何士無任鬰結之<lb/>
至<lb/>
　　　為水潦災異陳情表<hi>武后</hi>　　李　嶠<lb/>
臣嶠言臣聞明主程才先求於稱職忠臣効用必務於<lb/>
量已然後庶官無廢百度以康若使假鳯登朝真龍不<lb/>
馭將縁鶴之鼎方憂於折足和鸞之駕必誠於傾輈豈<lb/>
徒鍾皷生祆蠻夷起笑而已臣瓶筲賤器駑蹇輕姿同<lb/>
鼯䑕之五伎不成異飛鴻之六翮兼備遭逢幸㑹累叨<lb/>
<pb n="KR4h0022_WYG_600-6a"/>
階級陛下降非常之澤垂不次之恩昇之冡司握九流<lb/>
之銓管委以樞近叅萬幾之損益𫝊說作舟之命徒奉<lb/>
箴規仲山補衮之談曽微答効致令衡鏡失序紀綱不<lb/>
張官僚日增府庫歲减謬職之謗或譏於畫虎續貂敗<lb/>
官之尤有議於諠盧吠鵲<hi>韓盧宋犬名鵲或作鵠非</hi>下生朝野之蠧<lb/>
上悖隂陽之和水潦為災慮深於昏墊黎氓尖稔憂在<lb/>
於溝壑軫皇情於南面墜國庾於西成虧爕理之則失<lb/>
平分之度推其咎戾實在微臣昔者堯逢阻饑而四岳<lb/>
<pb n="KR4h0022_WYG_600-6b"/>
咨訪漢遇災異而三公策免舉遺才而求俊乂退不肖<lb/>
而清庶官厥有由來著于古昔臣緝熙莫効尸曠無成<lb/>
以擁腫之凡材抱支離之痼疾乆懐致冦之祿猶帶妨<lb/>
官之綬靦目而視不遑自安是用啓處慚惶寢興誡惕<lb/>
思解鵜鶘之服願辭鵷鷺之行庶得保愚公之廬避賢<lb/>
者之路以寧衆口之囂謗以答三靈之譴咎則物情朝<lb/>
序誰不謂宜昔干木辭第恒思衛生營平寢瘵不忘憂<lb/>
國當今兵戎未静費務方多人庶空虚官僚苟且不可<lb/>
<pb n="KR4h0022_WYG_600-7a"/>
不深為防慮妙思政術臣銜恩佩德念咎慙榮雖智効<lb/>
無聞自甘於罷黜而庸短所見猶樂於輸畫不勝區區<lb/>
之意謹昧死陳利害事一封幸當明主不諱之朝敢効<lb/>
愚臣無隱之節倘蒙赦其狂直收其固陋乃冀有益纎<lb/>
芥効添山海無任悚懼懇誠之至謹詣朝堂奉表陳情<lb/>
以聞<lb/>
　　　為任虚白陳情表　　　　　吳少微<lb/>
臣某言臣亡父某昔在聖朝累蒙進任亟登麟閣纉校<lb/>
<pb n="KR4h0022_WYG_600-7b"/>
秘文衛迹鳯池翊謀神化内陳青𤨏之拜出有朱輪之<lb/>
寵何其休哉而恩榮未報舋禍潜起闔門而就拘連頸<lb/>
而待戮陛下發雲軺<hi>一作雲霓或作雲蜺</hi>之彩廻霜電之威捨過<lb/>
好生全棄嶺表一蒙渙汗欣借命之恩萬里奔波無乞<lb/>
骸之望竄身邊裔皓首荒隅以臨年之危坐炎方之瘴<lb/>
雖欲勿死其可得乎逺謝闕庭奄先泉路旅襯期朽今<lb/>
猶未還興言血下號懼交集臣某中謝陛下通天之歲<lb/>
復降恩勑追魏某崔某及臣亡父等赴都元忠或入處<lb/>
<pb n="KR4h0022_WYG_600-8a"/>
台相出臨藩牧門庭曜軒組之榮妻子厭梁錦之美其<lb/>
李乙雖死亦蒙贈官子某又登微<hi>一作顯</hi>職惟臣一門之<lb/>
内存亡俱不霑恩臣之不天亦胡顔上訴然比生則孤<lb/>
臣豈敢同死則存李獨優皇天平分豈其偏施伏惟皇<lb/>
帝陛下惠育羣生無幽不燭臣之孤苦皇天所鑒父終<lb/>
嶺外喪在關中宇宙雖廣無一㕓之地弟妹幼稚絶斗<lb/>
舂之儲兩柩雙䰟未遑安厝臣所以鯁情割懇忍而未<lb/>
死者竊為此耳倘雲雨之賜復潤無私則南有歸來之<lb/>
<pb n="KR4h0022_WYG_600-8b"/>
䰟北無高堂之位臣之幸也不任崩廹之至謹奉表以<lb/>
聞輕觸宸嚴伏知待罪<lb/>
　　　陳情表<hi>𤣥宗</hi>　　　　　　　張文成<hi>開元初</hi>
萬死糞土臣文成言臣忝朝班幸蒙驅策不了一使罪<lb/>
應至死自可鉗口吞聲伏待刑書灰身粉骨甘從斧鉞<lb/>
豈可昆蟲惜命雀䑕貪生區區微心有所未盡臣平生<lb/>
好學頗愛文章雖不逮於詞人濫流傳於視草近來撰<lb/>
集詩賦表記等若干卷編集擬進繕冩未周負譴明時<lb/>
<pb n="KR4h0022_WYG_600-9a"/>
方從極典恐士衡止息華亭之淚不聞嵇康顧影廣陵<lb/>
之音永絶缺簡零落抱痛幽泉昔司馬遷請就腐刑以<lb/>
終史記漢武帝愍其至懇矜而許之伏願陛下遂臣萬<lb/>
請之心寛臣百日之命集録繕冩奉進闕庭微願獲申<lb/>
就死無恨然則歸罪廷尉肆諸市朝腰領横分有同仙<lb/>
化<hi>一作苑</hi>肝腦塗地百代如生骸骨埋塵千載不朽無任<lb/>
迫切之至<lb/>
　　　陳情表<hi>已見五百七十九卷</hi>　　　　　張　說<lb/>
<pb n="KR4h0022_WYG_600-9b"/>
　　　第二表<hi>已見五百七十九卷</hi>　　　　　前　人<lb/>
　　　同前　　　　　　　　　　蘇　頲<lb/>
臣某言臣伏奉今月十三日制鑾駕閏九月十日幸長<lb/>
安陛下東封禮還西賔係望顒顒品物不獨耆老屬黄<lb/>
壤年豐翠華時邁制書爰降懇願咸逹相聚忻躍不知<lb/>
所裁跡諠路衢聲溢歌頌若臣者奉辭軒屋縈疾鎬京<lb/>
常恐先犬馬塡溝壑朝聞既獲瞑目猶生臣某誠歡誠<lb/>
喜頓首頓首死罪死罪臣彌曠旬深官曹事缺乞解見<lb/>
<pb n="KR4h0022_WYG_600-10a"/>
職罄陳前表又伏奉今月五日勑以晋司務閑不妨醫<lb/>
療所請辭官不須者臣志不動天身何容地周章慙悸<lb/>
惶駭戰慄退則恩被羽翼德均造化臣之不敢止也進<lb/>
則匍匐罕遂支羸薾然臣之不能任也臣所進退失守<lb/>
涕洟嗚咽宜其重請骸骨豈可虚榮省署竊以鴻私俾<lb/>
療成貸特矜日夜翹清蹕之途炎凉近素秋之節臣希<lb/>
眇視跛履手之足之覬憑渥以還魂輙延慈而待罪不<lb/>
勝悚踴悕懼之切謹附起居使朝議郎右補闕内供奉<lb/>
<pb n="KR4h0022_WYG_600-10b"/>
臣李鄰奉表以聞臣無任<lb/>
　　　初至益州上訖陳情表<lb/>
臣某言奉辭闕庭馳詣州府以某月日上訖臣某中謝<lb/>
臣禀識愚妄受恩忝越十有四年中書省三命承明廬<lb/>
臣竊比方倍逾於是特編皇揆不以人進乆於近密衆<lb/>
莫過臣厚施如丘山微功罕絲髮遂叨宰弼莫允瞻望<lb/>
心慮何補血誠徒勤陛下深慈矜愚至德念舊以臣頗<lb/>
習儒訓更超宗伯臣益用慙負匪遑底寧豈悟西南重<lb/>
<pb n="KR4h0022_WYG_600-11a"/>
鎮巴蜀粤壤爰雜縣道且聨軍戎付臣兼之才實不逮<lb/>
審<hi>疑作竊</hi>自能省亟經聞徹誠謂憑威可盡力諭指期致<lb/>
命臣敢辭事誰云効忠及當官而行臨事益懼者竟乏<lb/>
邉鄙之筭倘貽朝廷之辱其於静人蠲役懲吏抑强惟<lb/>
國之政庶臣能勉流波出浦而嗚咽𤣥鷰辭巢而顧慕<lb/>
况若臣者最蒙聖渥雲山萬里霄漢獨逺載惕拜章失<lb/>
圖無任<lb/>
　　　辭上滑州刺史陳情表　　　李　邕<lb/>
<pb n="KR4h0022_WYG_600-11b"/>
臣某言臣素無藝能積負訕謗衆口之多自可銷金怨<lb/>
讐之心毎堪殞首伏惟陛下至明大聖察之纎微淳德<lb/>
上仁洗之瑕穢山川納者不擇薰蕕天地覆之是霑雨<lb/>
露且乆荷惠渥大底官榮今臣蒙國用累及軀命事出<lb/>
涯分之外恩加父母之深已逝之魂復歸朽質既存之<lb/>
地更忝高班雖欲殺身未能報德彌慚持禄有以保名<lb/>
秋鷰將辭必徘徊於大厦老馬離秣終顧步於華軒况<lb/>
臣今兹六十有七光隂荏苒行止欹危就木之時未知<lb/>
<pb n="KR4h0022_WYG_600-12a"/>
幾日懸車之歲僅有三年不任違逺涕戀之至<lb/>
　　　為崔僕射陳情表<hi>代宗</hi>　　　于　邵<lb/>
臣某言臣聞行師命將必先保大服戎共武方議膚公<lb/>
所以協和軍蒐戡定時難伏惟寳應元聖文武皇帝陛<lb/>
下誕膺天命以撫方夏洪惟眷圖用征不譓上敬天授<lb/>
下咨人力則殊方異俗罔不率俾蠢兹西戎猶肆逆命<lb/>
勞我薄伐示人有征夷不亂華自宜殄㓕盈不可乆神<lb/>
亦禍滛天之道也臣近得上都所由報狀伏承受相府<lb/>
<pb n="KR4h0022_WYG_600-12b"/>
元帥之寄領漁陽突騎之衆分邵土鎭守之師内無所<lb/>
疑外無所怨上讓下兢禮合義均不為身謀同奬王室<lb/>
此皆陛下明為元首德洽藎臣夷吾必知其小大孔明<lb/>
遂均於魚水不然豈同德度力偶俱無猜以此討戎何<lb/>
戎不㓕以此論道何道不平臣蒙國寵靈榮加九族功<lb/>
慙白馬位逹緑車每承聖敬日躋輙願殺身是効今日<lb/>
之㑹實契丹誠無任感時悃欵之至謹遣某官奉表陳<lb/>
情以聞<lb/>
<pb n="KR4h0022_WYG_600-13a"/>
　　　代高尚書陳情表<lb/>
臣某言臣本凡才智畧無取因縁際㑹驟歴班榮分閫<lb/>
尹京實為塵忝頃者鳯翔之日蕃漢憑陵臣嘗激勵羌<lb/>
渾竟𠞰戎虜方將席卷永息邉虞旋奉德音遽令入奏<lb/>
微誠莫展殃舋已鍾痛骨摧心載崩載咽荼毒未幾起<lb/>
復舊官累表陳乞不蒙允許及犬戎搆禍憑陵京城陛<lb/>
下授臣檢校刑部尚書都知元帥中軍兵馬使雖承恩<lb/>
命未有軍行麾下之人纔盈數騎空懐赴難莫克使綏<lb/>
<pb n="KR4h0022_WYG_600-13b"/>
仰天椎心伏増憤激不踰信宿便屬蒼黄未知鸞駕東<lb/>
廵且欲荆襄陪扈累遭剽掠始逹藍田更逢子儀留臣<lb/>
計事招集亡散共收上都比至入城又奏臣住奔波險<lb/>
阻契濶山川進慙將帥之臣退羞覊絏之僕顧惟狼狽<lb/>
寢寐兢惶臣某誠惶誠恐稽首頓首死罪死罪今又亡<lb/>
母在殯欲祔舊塋先逺戒期正當此月干戈之際寇盗<lb/>
為虞小有不安永負生<hi>疑作亡</hi>母願終子道以奉亡靈倘<lb/>
封樹有成雖隕越無恨伏望許臣畢事之日得令奔走<lb/>
<pb n="KR4h0022_WYG_600-14a"/>
陜郊碎首行間甘心罪責無任兢惕屏營之至<lb/>
　　　為趙侍郎陳情表<lb/>
臣某言臣以固陋累蒙奬擢猥厠朝列與羣賢並始自<lb/>
給事驟遷侍郎賛貳冬官典司邦教屬師旅之後庶政<lb/>
從權㑹府舊章多所曠廢惟禮部兵部度支職務尚存<lb/>
頗同往昔餘曹空間案牘全稀一飯而歸竟日無事此<lb/>
臣所以寢興長想俛仰増慙何則受恩至深報德無所<lb/>
未裨毫髮虛費稻梁伏以人君命官期於述職人臣量<lb/>
<pb n="KR4h0022_WYG_600-14b"/>
力不叨非據寧有食君上之禄為保妻子之謀臣内顧<lb/>
塵忝尤増愧懼頃陛下躬决庶務萬方不言而理逺近<lb/>
承式幸當天下無事未敢上塵其愚今承嗣背德阻兵<lb/>
全魏靈曜失道謀亂大梁犬戎為患獯虜伺隙雖禍盈<lb/>
惡稔終兾梟夷而調兵轉粟在彼疲弊乃羣下憂國之<lb/>
日微臣赴難之秋况諸道牧守闕人頗衆是敢不揆薄<lb/>
劣特祈任使如或領一郡或統數城綏懐將卒招復逃<lb/>
散近當狂冦俯制奔衝必使人業耕桑盗無充斥昔子<lb/>
<pb n="KR4h0022_WYG_600-15a"/>
建之表愁求自試充國之對無踰老臣豈徒冐寵干榮<lb/>
實欲酬恩立節臣年甫知命筋力猶强策勵駑蹇庶成<lb/>
萬一無任懇悃廹切之至<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_600-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷六百一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百三十八</head>
    <p>
<pb n="KR4h0022_WYG_737-1a"/>
欽定四庫全書<lb/>
　文苑英華巻七百三十八　宋　李昉等　編<lb/>
　雜序四<lb/>
　　地志圖序一首　　　　道州律令要録序一首<lb/>
　　風后握機圖序一首　　擬三國名臣讃序一首<lb/>
　　長慶宣眀厯序一首　　荔枝圗序一首<lb/>
　　黠戞斯朝貢圖序一首　注子孫序一首<lb/>
　　　地志圖序　　　　　　　　吕　温<lb/>
<pb n="KR4h0022_WYG_737-1b"/>
廣陵李該<hi>集作彦</hi>博達<hi>集有之字</hi>士也學無不通尤好地理患<lb/>
其書多門歴世浸廣文詞浩蕩學者疲老由是以獨見<lb/>
之眀法先聖之制黜諸子之<hi>闕</hi>記述仲尼之職方㑹源<lb/>
流考同異務該暢從體要倬然勒成一家之說猶懼其<lb/>
奥未足以昭啓後生乃裂素為方併據書而畫隨方面<lb/>
以區别擬形容而訓觧命之曰地志圖觀其粉散百川<lb/>
黛凝羣山元氣剖判成乎筆端任土之毛有生之類大<lb/>
鈞變化不出其意然後列以城郭羅乎<hi>文粹作于</hi>陬落内自<lb/>
<pb n="KR4h0022_WYG_737-2a"/>
五侯九伯外洎要荒蠻貊禹跡之所窮漢驛之所通五<lb/>
色相宣萬邦錯峙毫釐之差而下正乎封畧方寸之界<lb/>
而上當乎分野乾象坤勢炳焉可觀與夫聚米擬其端<lb/>
倪畫地陳乎梗槩固不可同年而語<hi>文粹有其字</hi>詳畧也每<lb/>
虗室燕居薄帷晴褰普天之下盡在屋壁户納四海窓<lb/>
籠八極名山大川隨顧奔走殊方絶域舉意而到髙視<lb/>
華裔坐横古今觀帝王之疆理見宇宙之寥廓出遐入<lb/>
幽曽不崇朝與夫役形神於嵗月窮轍跡於區外又不<lb/>
<pb n="KR4h0022_WYG_737-2b"/>
可並軌而論勞逸也且夫刪百代之弊綜羣言之首繁<lb/>
而不亂踈而不漏才識以潤之丹青以炳之使嗜學之<lb/>
徒未披文而見義不由户而觀奥斯訓道<hi>文粹作導</hi>之眀也<lb/>
窮地而述舉世而載事極鴻纎理通皦昧混一家之文<lb/>
軌張大國之襟帶覈人物之虚實總山川之要㑹表皇<lb/>
威之有截眀王道之無外斯乃功用之大也見蒼梧塗<lb/>
山則思舜禹恤民之艱覩窮邉<hi>集作荒</hi>大漠則悟秦漢勞<lb/>
師之弊覧齊墟晉壤則見<hi>集作想</hi>桓文勤王之覇觀洞庭<lb/>
<pb n="KR4h0022_WYG_737-3a"/>
荆門則知苖蜀恃險之敗王者於是眀乎得失諸侯於<lb/>
是鑒于興替斯又懲勸之道也然則本之所以廣學流<lb/>
申之足以賛鴻業垂之可以示後世豈徒由近觀逺以<lb/>
智自樂為室中之一物哉而時無知音道不虚行舉地<lb/>
成圖問天無路此志士儒林所以為之太<hi>集作頽</hi>息也某<lb/>
久從君逰辱命序述庶明作者之意俾好事<hi>集作學</hi>君子<lb/>
知其所以然<lb/>
　　　道州律令要録序<lb/>
<pb n="KR4h0022_WYG_737-3b"/>
某頃累忝官尚書省御史䑓徧觀諸曹多書令式格律<lb/>
於其屋壁茍非以宦逰為情而奉其職者皆得日夕省<lb/>
覧卧起出入目存心悟累累<hi>集作章</hi>然如貫珠如循環吏<lb/>
無以欺臨事不惑決繁滯舉枉直而協于大中中人以<lb/>
<hi>集作已</hi>上固可馴<hi>集作循</hi>致吾不知其誰著之何前賢處心<lb/>
恤事之周也若州縣者卑而近於人逺而切於得失動<lb/>
有懸人命關風俗而惰者委成於一吏望空而署勤者<lb/>
檢閱而山積神憤氣沮卒無所歸致政<hi>集作政令</hi>之弊不亦<lb/>
<pb n="KR4h0022_WYG_737-4a"/>
宜乎此州法吏何洛庭良吏<hi>集作士</hi>也與之撮其要講其<lb/>
義書之<hi>集作于</hi>㕔記<hi>集作事</hi>之左某不深於法猶慮未盡後<lb/>
來君子其究成之此長人者之所急元和五年五月二<lb/>
十七日<lb/>
　　　風后握機圖序　　　　　　嚴　從<lb/>
中黄子曰予觀風后握機圖殆有情哉然年代遷逺文<lb/>
字損益或致愆訛矣惜乎夫兵者榮賤覆殺之大機也<lb/>
天地神靈之所閟也洞則王昧則亡故黄帝湯武得其<lb/>
<pb n="KR4h0022_WYG_737-4b"/>
道矣然則兵之用也豈惟道乎亦有工拙矣語大㫖有<lb/>
三微焉昔伊尹勸湯吕望勸周子房勸漢祖鄧禹勸光<lb/>
武可謂知運命之微也樂生破竹迎刄之喻曹劌三皷<lb/>
候衰而作可謂知和氣之微也孫臏邀敵於馬陵韓信<lb/>
置軍於水上可謂知地勢之微也故古今有言曰能知<lb/>
三微覇世之師至夫以智料智因竒縱竒千變萬化不<lb/>
可殫備今夫握機者約而逺㡬而深用少以<hi>一作少而</hi>濟廣<lb/>
貫一以締萬微乎微乎可以神會雖<hi>疑作難</hi>以跡融非智<lb/>
<pb n="KR4h0022_WYG_737-5a"/>
合曩賢役心淵妙者不可以常識偕之今予依風后大<lb/>
㫖畧為此圖以擬方陣陣有八物有八容八八相值可<lb/>
離可合中有容効三元天子上將所居常静不動以象<lb/>
𤣥極以配中黄<hi>一作黃中</hi>其理微矣若乃四衡夾三軸九地<lb/>
夾二天吟龍嘯虎當前後之衡雲鳥風虵居摶掣之要<lb/>
敵寡則從虎翼之屬風虵之勢合而圍之彼衆則奮龍<lb/>
虎之衡接雲鳥之勢突而擊之亦百勝之術也昔諸葛<lb/>
孔眀以傑特之智將求其源而未得也乃曰八陣成可<lb/>
<pb n="KR4h0022_WYG_737-5b"/>
以橫行天下然武候陣法亦有虎翼翔鳥足眀武侯所<lb/>
習則風后五圖也桓温見蜀將八陣云是常山虵勢徒<lb/>
妄言耳常山蛇者法出孫子謂之率然葢直陣也故桓<lb/>
温覧孫子而有是言殊無指㢤然此離合之勢竒正之<lb/>
術故曰或離而為八或合而為一以正合以竒勝其要<lb/>
此矣公孫子儒者也至注釋務析精奥而多引空言以<lb/>
誣後人何哉馬總述云増字發眀未得精了更益煩蕪<lb/>
予昔常覧焉中失其本每思經述近乃得之聊因時暇<lb/>
<pb n="KR4h0022_WYG_737-6a"/>
刋繁舉要序而第焉二百八十言殆不過尺并為圖式<lb/>
以悟後賢庶有賴云爾<lb/>
　　　擬三國名臣讃序<lb/>
昔孔子舉詩書作後王者之法其稱殷頌曰天命𤣥鳥<lb/>
降而生商書天工人其代之然則聖人受命賢人受任<lb/>
龍騰虎躍風流雲蒸求之精微其道莫不咸係乎天者<lb/>
也故夫受天之命者不可以茍代天之理者不可以私<lb/>
前聖知其如此故明四目達四聰髙居而審聴處幽而<lb/>
<pb n="KR4h0022_WYG_737-6b"/>
遐覧羣才必用衆功乃廣然後天應以福而太和之化<lb/>
臻矣雖三光襲<hi>一作逓</hi>照五運潜周媯圖啓而揖讓興夏<lb/>
鼎移而干戈用徳業相踵<hi>一作踳</hi>屯夷不同然激揚名義<lb/>
増廣基宇何嘗不得賢則理失賢則危哉是故五老尊<lb/>
而軒風熾三仁去而殷道衰淮隂來而漢家昌亞父亡<lb/>
而楚王滅姬漢已降大象淪夷當極者不以垂拱居尊<lb/>
干禄者必以權利邀進鏡物者不以虛已為徳達才者<lb/>
必以寒雋為嫌故洪綱強<hi>集作弛</hi>而萬目頺大理虧而亷<lb/>
<pb n="KR4h0022_WYG_737-7a"/>
讓塞貞良甘退而莫進賢士卷藝以深潜故伯夷為之<lb/>
哀歌綺里為之髙遁晉重滅名以避其患楚狂遁世以<lb/>
全其身豈惡富貴哉盖有為而然也夫眀王旰食以求<lb/>
士君子含徳以俟時然求應之感徒深而君臣之分猶<lb/>
鮮者何也盖經達之道難而世乏鮑子蕭何之智也若<lb/>
夫觧縛為相古今所罕有登壇受爵賢者<hi>一作哲</hi>欲<hi>疑作嘆</hi>
其難漢髙始以為疑齊桓終受其福乃知有管仲之才<lb/>
無鮑叔之介則桓公不納有韓信之畧無蕭何之助則<lb/>
<pb n="KR4h0022_WYG_737-7b"/>
漢髙不容齊桓漢髙不易值矣蕭公鮑子豈屢得哉夫<lb/>
未遇良鑒則夜光不為寳時逢哲后則負鼎可升朝歴<lb/>
求邃古爰覧近圖臣主之際授受之外垂大眀以叙下<lb/>
推至公以匡上則有我唐太宗文武大聖皇帝魏文貞<lb/>
者之流也盖至理之代君子不以王爵私其身而况親<lb/>
屬乎是以貞觀之中賢者在朝各崇至公馬周懐竒思<lb/>
而㧞起隴畆李靖多大功而終始援用魏徴數直諌而<lb/>
優㳺撫納我之得才於斯為美彼三國之臣主始當草<lb/>
<pb n="KR4h0022_WYG_737-8a"/>
昧之期卒踐陵遲之運君無尺土之漸而以争奪為徳<lb/>
臣無素定之分而以偷合為功然其屬衰亂之間固貞<lb/>
仁之節接風塵之㑹吐博奕之謀用能各奉其主克立<lb/>
<hi>一作昭</hi>厥勲者亦不可誣也又若清淑沉懿有顔氏之徳<lb/>
靈鑒洞照有子房之能推戈<hi>疑</hi>給下有終始之勤篤誼<lb/>
守節有風雲之槩歎<hi>一作感</hi>王室之多故懐黍離以永吟<lb/>
遂委忠曹公冀圖匡復而天命潜革人心則殊姑廻備<lb/>
物之謨卒抗非常之錫雖欲匡上以徳翻乃殺身成仁<lb/>
<pb n="KR4h0022_WYG_737-8b"/>
夫<hi>一作乎</hi>仁義豈有恒在乎不捨道而已是故比干湛身<lb/>
於殷后㣲子亢<hi>一作抗</hi>跡於周邦雖二美同歸而三仁齊<lb/>
致公達慷慨總角耀竒悪奸臣之擅命想桓文之髙舉<lb/>
羣雄兢起漢厯寢㣲翻然回慮吐詞魏幕原其所以然<lb/>
者豈不以桑榆之暉非魯陽可止溝瀆之節豈仲尼所<lb/>
嘉是以攝管仲之髙蹤攀魏武之遐轍全生之理其亦<lb/>
逺乎崔子矯然植青松之操鯁詞直對則左右失容捐<lb/>
生取義千載稱美雖遇讒譛<hi>一作譏</hi>盖亦其素志矣若乃<lb/>
<pb n="KR4h0022_WYG_737-9a"/>
天命未改則人思其舊乾道將革則物厭其常是以司<lb/>
𨽻之儀見悲於漢叟先王之跡逺播於汶隅孔明躬耕<lb/>
南陽盤桓俟主吐籌獻策識鼎峙之形㹅衆臨戎有席<lb/>
巻之望原其去就抑亦懐漢之雅志焉及其撫戎幕持<lb/>
國鈞開誠心布公道賞不失徳罰不濫刑又雖古之遺<lb/>
直不能尚也昔管仲用法伯氏無怨子羔刑人終以見<lb/>
徳孔明之謫李嚴葢近之矣周瑜魯肅咸起諸生鶚眎<lb/>
烏林鷹揚赤壁然肅為布衣當襄漢之際標賣田宅分<lb/>
<pb n="KR4h0022_WYG_737-9b"/>
財結士以求人傑此其志不小也公瑾推第於孫策子<lb/>
敬輟粟於周郎咸有異於人者也子布剛簡懐不撓之<lb/>
節屬桓王創業首賛經綸仲謀嗣立躬自扶翊古人所<lb/>
謂託六尺之孤者歟既而忠言屢發直道不囬折弋獵<lb/>
之娯沮鈞䑓之樂斯又王臣蹇蹇國之元老者哉夫江<lb/>
東之於天下猶四體之有一掌耳權不能恢闡雄量以<lb/>
<hi>一有允字</hi>求忠讜而乃輕肆忿毒厭聞至言始抽刄於虞翻<lb/>
終按刀於子布翻既謫終遐裔昭亦廢處家僮故使時<lb/>
<pb n="KR4h0022_WYG_737-10a"/>
望挫傷元功圮衂由是見仲謀之器小也其不能厠跡<lb/>
中原𢡟長世之業者宜矣夫以子布忠賢承奕代之遇<lb/>
一言忤㫖有不測之辜况賤跡之士而欲自下干上罄<lb/>
其孤慮者乎善料古者必察乎今善籌逺者必謀諸近<lb/>
讃詠之作豈必覈既往之陳盖將暢其幽情貴使來葉<lb/>
有可觀者聊復采斷為其讃云<lb/>
　　　長慶宣明厯序　　　　　　唐穆宗<lb/>
古者聖人莫不研七精之數以察天道<hi>一作以揆天道</hi>設四時<lb/>
<pb n="KR4h0022_WYG_737-10b"/>
之官以授人事在顓頊之代雖罕<hi>疑</hi>漫靡察制度未備<lb/>
然已有重黎二官故可得而<hi>一無而字</hi>述是以欽昊天協時<lb/>
月必首於堯舜之典敘九章用五紀亦冠於周宗之書<lb/>
則知履端受命斯為本也我國家侔天地以制法統隂<lb/>
陽以立極恭惟烈祖嘗所盡心載誕神人協成厯象太<lb/>
史究閎洛之術大惠極容成之妙而體<hi>一作躬</hi>聖創制賾<lb/>
<hi>一作探賾</hi>隐窮神順時氣之發歛考星度之踈宻故亦窮變<lb/>
化洞窈𡨕矣然後隂陽和刑罰清八風之叙立萬物之<lb/>
<pb n="KR4h0022_WYG_737-11a"/>
序成累聖讃序必更紀厯推體元居正之道彰敬授惟<lb/>
新之法斯舊典也曷敢廢乎朕以菲薄未眀至理荷祖<lb/>
宗之耿光守聖人之大寳深懼不徳獲戾于上𤣥感易<lb/>
象之隨時懐禮經之聴朔又嘗覧漢丞相魏弱翁之奏<lb/>
以為帝王法天地順四時以理國家是奉宗廟安天下<lb/>
之大禮也爰命太史洎乎疇人候望於清䑓論思於别<lb/>
殿究以微妙考其禎祥觀渾儀以見天心視圭影而知<lb/>
日至則八卦之氣不雜百工之職允釐豈必於記鳯威<lb/>
<pb n="KR4h0022_WYG_737-11b"/>
之晨晦明無爽候仙蓂之莢弦望不愆今勒成三十四<lb/>
巻命之曰長慶宣明厯承唐堯授人之規庶於是矣効<lb/>
軒后合符之驗非所企焉因叙制作之由在乎篇首<lb/>
　　　荔枝圖序　　　　　　　　白居易<lb/>
荔枝生巴峽間樹形圖圓如帷蓋葉如桂冬青華如橘<lb/>
春榮實如丹夏熟朶如蒲桃<hi>集作萄</hi>核如枇杷殻如紅繒<lb/>
膜如紫綃瓤肉瑩白如氷雪甘如醲酪<hi>四字文粹集本並作漿液甘酸</hi>
<hi>如醲酪</hi>大畧如彼其實過之若離本枝一日而色變二日<lb/>
<pb n="KR4h0022_WYG_737-12a"/>
而香變三日而味變<hi>集無日字</hi>四日五日外色香味盡去矣<lb/>
元和十五年夏南賔守樂天命工吏圖之<hi>集無之字</hi>而盡書<lb/>
之<hi>集無盡字</hi>葢為不識者與識而不及一二三日者云<lb/>
　　　黠戞斯朝貢圗傳序　　　　李徳裕<lb/>
昔越裳貢雉薦於宗廟西旅貢<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>陳以典訓所以感其<lb/>
至而戒其初也仁聖文武至神大孝皇帝御厯之四年<lb/>
矣天瑞璨爛王道昭焯五材並用六轡斯柔布政宣室<lb/>
以張神化振兵朔野以耀威靈故得天晬而清日晏而<lb/>
<pb n="KR4h0022_WYG_737-12b"/>
明虫螟不生嘉榖以成中外<hi>集作寓</hi>既安四夷來庭由是<lb/>
龍荒君長黠戞斯遣使注吾合素等上表獻良馬二匹<lb/>
絶大漠而貢赤誠渉流沙而霑赭汗非至徳所感孰能<lb/>
臻於此乎皇帝以前有鸞旗<hi>集作所</hi>焉用驥騄不貴龍友<lb/>
鳴駕鼔車乃命其使見於内殿賜以珍膳錫之文錦謹<lb/>
按故相魏國公賈耽所撰古今四夷述黠戞斯者本堅<lb/>
昆國也貞觀二十一年其酋長自身入朝授以將軍印<lb/>
拜堅昆都督逮于天寳季年朝貢不絶洎中國多難以<lb/>
<pb n="KR4h0022_WYG_737-13a"/>
廽鶻隔礙黠戞斯忿其桀鷔乗彼薦饑於是破龍庭焚<lb/>
罽幕蕭條萬里地無種落得出重泉而見白日披氛霧<lb/>
而覩青天臣伏見太宗謂羣臣曰南荒西域自逺而至<lb/>
其故何哉宰臣𤣥齡對曰殊域来朝者中國乂安帝徳<lb/>
遐被所致也太宗曰向使中國不安亦何縁而至朕觀<lb/>
此懐懼何者昔秦始皇并吞六國漢武帝威加戎狄今<lb/>
殊方異類無逺不賔竊比秦始漢武想無多愧亦欲傳<lb/>
之子孫念<hi>集作愈</hi>二主之末途朕所以不能不懼爾臣伏<lb/>
<pb n="KR4h0022_WYG_737-13b"/>
思太宗往昔之懼致我唐百代之隆則聖祖貽謀可謂<lb/>
深矣此太宗所以永保鴻名爲受命之祖陛下所以丕<lb/>
承王業為中興之君豈不宜哉天㫖以賈耽有陳平鎮<lb/>
撫之才得充國通知之敏其所述作該明古今詔太子<lb/>
詹事韋宗卿祕書少監李<hi>集作吕</hi>述往蒞賔舘以展私覿<lb/>
稽合同異覼縷闕遺傳胡貊兠離之音載山川曲折之<lb/>
狀條貫周備文理洽通臣伏以貞觀初中書侍郎顔師<lb/>
古上言昔周武王天下太平逺國歸欵周史乃集其事<lb/>
<pb n="KR4h0022_WYG_737-14a"/>
為王㑹篇今萬國來朝蠻夷率服實可圗冩請撰為王<lb/>
㑹圗有詔從之臣輙因韋宗卿李<hi>集作吕</hi>述所紀異聞餙<lb/>
以㑹<hi>集作繢</hi>事敢叙率服以冠篇首<lb/>
　　　注孫子序　　　　　　　　杜　牧<lb/>
兵者刑也刑者政事也為夫子之徒實仲由冉求之事<lb/>
也今者據案聴訟械繋罪人笞死于市者吏之所為也<lb/>
驅兵數萬撅其城郭纍其妻子斬其罪人亦吏之所為<lb/>
也木索兵刃無異意也笞之與斬無異刑也小而易制<lb/>
<pb n="KR4h0022_WYG_737-14b"/>
用力小者木索笞也大而難制用力多者兵刃斬也俱<lb/>
期於除去惡民安活善民<hi>集作人</hi>為國家者使教化通流<lb/>
無敢輙有不由我而自恣者其取吏<hi>文粹有也字</hi>無他術也<lb/>
無異道也俱止於仁義忠信智勇嚴明也茍得其道一<lb/>
二者可以使之為小吏盡得其道者可以使之為大吏<lb/>
故用力少者其吏易得也功易見也用力多者其吏難<lb/>
得也功難就也止此而已無他術也無異道也自三代<lb/>
已降皆由斯也子貢頌夫子之徳曰文武之道未墜於<lb/>
<pb n="KR4h0022_WYG_737-15a"/>
地在人賢者識其大者逺者不賢者識其小者近者季<lb/>
孫問於冉有曰子之戰學之乎性達之乎<hi>集作也</hi>對曰學<lb/>
之季孫曰事孔子惡乎學冉有曰即學之於孔子者大<lb/>
聖兼該文武並用適聞其戰法實<hi>集作猶</hi>未之詳也復不<lb/>
知自何代何年何人分為二道曰文曰武離而俱行因<lb/>
使縉紳之士不敢言兵或恥言之茍有言者世以為麄<lb/>
暴異人人不比數嗚呼亡失根本斯為最甚周公相成<lb/>
王制禮作樂尊大儒術有淮夷叛則出征之夫子相魯<lb/>
<pb n="KR4h0022_WYG_737-15b"/>
公㑹于夾谷曰有文事者必有武備叱辱齊候伏<hi>集作服</hi>
不敢動是二大聖人豈不知兵乎周有齊太公秦有王<lb/>
翦兩漢有韓信趙充國耿弇虞詡叚頻魏有司馬懿呉<lb/>
有周瑜蜀有諸葛武侯晉有羊祜杜公元凱梁有韋叡<lb/>
元魏有崔浩周有韋孝寛隋有楊素國朝有李靖李勣<lb/>
裴行儉郭元振如此人者當此一時其所出計畫皆考<lb/>
古校今竒秘長逺策先定于内功後成於外彼壯徤輕<lb/>
死善擊刺者供其呼召指使耳豈可知其所由來哉牧<lb/>
<pb n="KR4h0022_WYG_737-16a"/>
㓜讀禮至于四郊多壘卿大夫之辱也謂其書真不虚<lb/>
說年十六時見盗起圍<hi>作圜</hi>二三千里殺戮將相族誅刺<lb/>
史及其官屬屍塞城郭山東崩壊殷殷焉聲振<hi>集作震</hi>朝<lb/>
廷當其時使将兵行誅者則必壮徤善擊刺者卿大夫<lb/>
行列進退一如常時笑歌嬉逰輙不為辱非當辱不辱<lb/>
以為山東亂事非我軰所宜當知牧自此謂㓜所讀禮<lb/>
真妄人之言不足取信不足為教及年二十始讀尚書<lb/>
毛詩左傳國語十三代史書見其樹立其國滅亡其國<lb/>
<pb n="KR4h0022_WYG_737-16b"/>
未始不由兵也主兵者聖賢才<hi>集作材</hi>能多聞博識之士<lb/>
則必樹立其國也壯徤擊刺不學之徒則必敗亡其國<lb/>
也然後信知為國家者兵最為大非賢卿大夫不可堪<lb/>
任其事茍有敗滅真卿大夫之辱信不虛也因求自古<lb/>
以兵著書烈於後世可以教於後生者凡十數家且百<lb/>
<hi>集作數</hi>萬言其孫武所著十三篇自武死後凡千嵗将兵<lb/>
者有成者有敗者勘其事跡皆與武所著書一一相抵<lb/>
當猶印圈模刻一不差跌武之所論大約用仁義使機<lb/>
<pb n="KR4h0022_WYG_737-17a"/>
權也武所著書凡數十<hi>文粹作十數</hi>萬言曹魏武帝削其繁<lb/>
剰筆其精切凡十三篇成為一編曹自為序因注觧之<lb/>
曰吾讀兵書戰策多矣孫武深矣然其所為注觧十不<lb/>
釋一此者盖非曹不能盡注觧也予尋魏志見曹自作<lb/>
兵書十餘萬言諸将征伐皆以新書從事從令者克㨗<lb/>
違教者負敗意曹自於新書中馳驟其說自成一家事<lb/>
業不欲隨孫武後盡觧其書不然者曹豈不能耶今新<lb/>
書已亡不可復知予因取孫武書備為其注曹之所注<lb/>
<pb n="KR4h0022_WYG_737-17b"/>
亦盡存之分為上中下巻後之人有讀武書予觧者因<lb/>
而學之猶盤中走丸丸之走盤橫叙貟直計於臨時不<lb/>
可盡知其必可知者是知丸不能出於盤也議於廊廟<lb/>
之上兵形已成然後付之於將漢祖言指縱<hi>文粹作蹤</hi>者人<lb/>
也獲兔者犬也此其是也彼為相者曰兵非吾事吾不<lb/>
當知君子曰叨居其位可也<lb/>
　<lb/>
　文苑英華巻七百三十八<lb/>
</p>
<p>
</p>
  </div>
</body>
</text>
</TEI>
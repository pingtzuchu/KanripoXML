<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷四百九十九</head>
    <p>
<pb n="KR4h0022_WYG_499-1a"/>
欽定四庫全書<lb/>
　文苑英華卷四百九十九　宋　李昉等　編<lb/>
　平農商<lb/>
　　工商貨幣一道　　　　泉貨一道<lb/>
　　錢不行一道　　　　　㕓肆一道<lb/>
　　四民之業優劣一道　　衣食之源一道<lb/>
　　倉廪之實一道　　　　息游惰一道<lb/>
　　平百貨之價一道<lb/>
<pb n="KR4h0022_WYG_499-1b"/>
　　　工商貨幣<lb/>
問夫貿遷化居資貨以通守位聚人理財為用故龜貝<lb/>
贍於夏殷金幣富於周漢頃國弗崇侈而府無盈儲賦<lb/>
不加厚而黎庶彌貧實由貨重物輕以臻斯弊若有單<lb/>
子推權之宜賈生斂散之術其具陳之<lb/>
　　　對　　　　　　　　　　　丘真孫<lb/>
對臣聞哲王之統俗也陳貨洪範通有無之用取市噬<lb/>
嗑致交易之所至乎九府立其法資幣量其宜盖理本<lb/>
<pb n="KR4h0022_WYG_499-2a"/>
救人而輕重隨代故周景鑄金穆公規其實漢文造幣<lb/>
梁傅議其違雖貫朽費濫而市非物輕粱肉不匱而家<lb/>
非貨重何者淳朴既散澆偽成俗惰農奪其嵗功徇利<lb/>
昧其日用所以負販盈廛分穀布野崇朝思飡則物不<lb/>
得貴爭利因阜則貨不得賤故弋綈雖御國之所先蒸<lb/>
人乃乂邦之攸本故賈誼慷慨陳力農之戒仲舒殷勤<lb/>
明重穀之說今宜思五土之宜勤三時之務教養殖人<lb/>
賞課田畯重遊適之賦輕力穡之役師李悝於魏邦式<lb/>
<pb n="KR4h0022_WYG_499-2b"/>
蔡癸於漢代用能遺穂委畆紅粟露積垂拱巖廊擊壤<lb/>
衢巷詠歌升平豈不盛歟臣學不師古識昧政化勉酬<lb/>
<hi>一作充賦</hi>枉問敢獻瞽言<lb/>
　　　泉貨<lb/>
問羲農之時市井爰立夏殷以往泉貨無聞太公立九<lb/>
府之法夷吾通萬鍾之蔵輕重良由於出令斂散實在<lb/>
於得時自此以還資幣數改景王寳貨單穆立母子之<lb/>
譏文帝四銖賈生深博禍之歎既而白金易賤赤仄難<lb/>
<pb n="KR4h0022_WYG_499-3a"/>
行小則米石至萬大乃一當五百禁鑄彌重姦錢益多<lb/>
雖復棄市相尋黥罪日報茍非其術為害更深且示以<lb/>
厚利隨以重辟是誘良民陷之坑阱朕矚此流弊情甚<lb/>
傷之故罷均輸之官省塩鐵之利復欲收銅於斷鑄勸<lb/>
百姓於農桑奪商賈之權塞兼并之路而象稱交易書<lb/>
載懋遷厯代相承行之已乆一日變改公私非便且軍<lb/>
國所湏虚<hi>一作糜</hi>費猶廣尺寸為用分裂亦難益國寧民<lb/>
應有長䇿明言爾志以沃朕心<lb/>
<pb n="KR4h0022_WYG_499-3b"/>
　　　對　　　　　　　　　　　宋伯宜<lb/>
對臣聞楚王明月之珠寒而不可服魏王照室之寳饑<lb/>
而不可餌然則養羣黎之氣命為萬姓之衣被茍異農<lb/>
桑義難豊渥雖繼天象日之際猶為血飲但立地甄海<lb/>
而還誰不粟食質文空變高深自徙親籍躬桑殊途共<lb/>
致故得時名有道世號無為英聲鼓而未窮茂實飛而<lb/>
詎已方驗稱為寳者不勞氣白如虹謂之天者不假圎<lb/>
而似盖且鑄金為貝信有從来漢改四銖秦行半兩用<lb/>
<pb n="KR4h0022_WYG_499-4a"/>
舍更互廢輕就重之宜損益不常地馬天龍之異復有<lb/>
豫章銅岳蜀道銅山全歸佞倖之爐頓入諸侯之冶所<lb/>
以公私太半偽實相蒙姦佞由此而兼并豪戚因兹而<lb/>
聚斂洛京三鄽之内賈客雲屯齊宫七市之間商人霧<lb/>
塞乃令東漢楚子高閣浮空西蜀彭家連樓跨術雷車<lb/>
電騎多出工巧之家列鼎撞鐘無非貨殖之里賓徒藿<lb/>
肉鮑書不足倫僮僕藜餘張詩莫能序三田為之廢業<lb/>
五稼由此多荒伏惟陛下依乾度立坤功道則光格四<lb/>
<pb n="KR4h0022_WYG_499-4b"/>
天徳乃牢籠九地五羊銜粟時和之義先表䨇雀飛鳴<lb/>
嵗稔之徵已見尚留情天下之命置懐天下之本欲絶<lb/>
彼工商斷兹塩鐵乃還淳之要術非進取之權道何者<lb/>
今東南雖欵西北未平戎馬可馳兵車驟轉假復銅頭<lb/>
鐵額本無敵於黄軒繕甲行師固有勞於蒼帝誠宜立<lb/>
彼田畯闢兹泉府既篤墾草之功還脩上林之務耕疆<lb/>
抗陸織室開扉採彼三條籍兹千畆時行范子擒吳之<lb/>
秘計兼𢎞管相霸齊之逺略隴西馬援監舊鑄之司淮<lb/>
<pb n="KR4h0022_WYG_499-5a"/>
陽汲黯塞姦爐之巧乃復罄杜冶之便宜疏鄭陂之浩<lb/>
淼羽林創其始中郎嗣其末王基進業勞就沮漳鄧艾<lb/>
申權功成陳蔡邱陵滅矣禾粟之饒未虧洛水竭焉資<lb/>
貯之蓄寧減於是脩天陣縱天兵既飲馬於南池遂徵<lb/>
鶼於西海然後收銅勿用沈璧而歸崇士女於耕桑禁<lb/>
綺繡於商賈則堯心舜行併可陵勝火職雲司翻能度<lb/>
越者矣謹對<lb/>
　　問錢不行<lb/>
<pb n="KR4h0022_WYG_499-5b"/>
　　　對　　　　　　　　　　　岑文本<lb/>
對去智絶巧聖人之至徳斵彫為樸先王之令圖是以<lb/>
賈多端則貧士多技則匱未有崇兹剞劂競彼奢淫而<lb/>
能匡國安家宣風致化者矣自文明御宇大拯黔黎繼<lb/>
禮樂於將絶反淳風於已散庶績伊凝彛倫攸叙雖復<lb/>
工商異類四民之禁惟宜而錐刀必爭三農之務或失<lb/>
誠宜絶其麗美敦兹質朴刻玉雕金棄之如草芥揮鋤<lb/>
執耒紀之以賢良則稼穡惟興勤體之夫知勸怠惰方<lb/>
<pb n="KR4h0022_WYG_499-6a"/>
革游手之人自除謹對<lb/>
　　　問鄽肆<lb/>
　　　對　　　　　　　　　　　郭正一<lb/>
對鄽肆之興用存交易山澤之利事屬貿遷是以先王<lb/>
因井而制居往聖觀爻而立義將以致兹百族通彼萬<lb/>
商羅肆巨千廣充上積之貨旗亭五里俯映星繁之珍<lb/>
是使蹀馬迴轅歴闤闠而流溢往商来賈候朝夕以盈<lb/>
途豈唯灼蓍蔡以觀貞旁臨季主之肆泛萍蟻而開宴<lb/>
<pb n="KR4h0022_WYG_499-6b"/>
近對文君之壚詎比夫齊宫七市女閭連閉殷室九君<lb/>
姬屋成列但負販之徒異業趣競刺繡謝其倚門多財<lb/>
歸其善賈由此聶政屠養無辭屈辱平仲有求終甘湫<lb/>
隘故知析毫之子不可責以忘機徇利之夫難以徵其<lb/>
重義况墆翳之侣本異夷齊貨殖之徒率同猗白若通<lb/>
其小利諒無擁於四人處以淳心恐有乖於一物誠可<lb/>
除兹濫賄禁彼邪贏則姦黨自消不待曺叅之令市無<lb/>
二價詎止黄軒之風謹對<lb/>
<pb n="KR4h0022_WYG_499-7a"/>
　　　四民之業優劣<lb/>
問士農工商四民各業廢一不可取譬五材而闕里致<lb/>
言鄙於學稼漆園起論爰稱絶巧豈先聖埀文義有優<lb/>
劣將隨方設教或有<hi>文粹作理或</hi>變通者哉爾其矢陳用啓<lb/>
前惑<lb/>
　　　對　　　　　　　　　　　駱賓王<lb/>
對出震登皇垂衣裳而馭籙乘乾踐帝順舒慘以<hi>集作而</hi>
字甿莫不畏九士以開基<hi>集作列九土以開疆</hi>因四人而安業故<lb/>
<pb n="KR4h0022_WYG_499-7b"/>
農為政本兩漢舉力田之勤財曰聚人九市列維金之<lb/>
利陟龍門而就日入仕弹冠斵蠅翼以成風追工運斧<lb/>
咸用因人成事隨利濟時盖五帝通規三王茂範然則<lb/>
泣麟上聖訓三千以領徒夣蝶幽人摶九萬而濟物欲<lb/>
使丘門志學折<hi>文粹作析</hi>以問農之言漢渚絶機杼以灌園<lb/>
之巧斯乃變通權教趨舍異<hi>集作適</hi>宜當今海内乂安天<lb/>
下樂業士食舊徳農服先疇自可孫𢎞獻書以待公車<lb/>
之詔王丹載酒時慰田家之勞謹對<lb/>
<pb n="KR4h0022_WYG_499-8a"/>
　　　衣食之源<hi>禮部試第一道貞元十六年</hi>
問周禮庶人不畜者祭無牲不耕者祭無盛不蠶者不<lb/>
帛不績者不縗皆所以耻不勉抑游惰欲人務衣食之<lb/>
源也然為政之道當因人所利而利之故脩其教不易<lb/>
其俗齊其政不易其宜由是農商工賈咸遂生業若驅<lb/>
彼齊人疆以周索牲盛布帛必由已出無乃物力有限<lb/>
地宜不然而匱神廢禮誰曰非闕且使日中為市懋遷<lb/>
有無者更何事焉<lb/>
<pb n="KR4h0022_WYG_499-8b"/>
　　　對　　　　　　　　　　　白居易<lb/>
對利用厚生教之本也從宜隨俗政之要也周禮云不<lb/>
畜無牲不田無盛不蠶不帛不績不縗盖勸厚生之道<lb/>
也論語云因人所利而利之盖明從宜之義也夫田畜<lb/>
蠶績四者之所宜者多土人之所務者衆故周禮舉而<lb/>
為條目且使居之者無游情無惰業焉其餘非四者雖<lb/>
不具學則隨其土物生業而勸𨗳之可知矣非謂使物<lb/>
易業土易宜也夫先王酌教本提政要莫先乎任土辨<lb/>
<pb n="KR4h0022_WYG_499-9a"/>
物簡能易從然後立為大中垂之不朽者也若謂其驅<lb/>
天下之人責其所無强其所不能則何異夫求靡<hi>集無靡字</hi>
萍於中陵<hi>集作逵</hi>植橘柚<hi>集無柚字</hi>於江北反地利違物性孰<lb/>
甚焉豈直易俗失宜匱神廢禮而已且聖人辨九土之<lb/>
宜别四人之業使各利其利焉各適其適焉猶懼生生<lb/>
之物不均也故日中為市交易而退所以通貨食遷有<lb/>
無而後各得其所矣由是言之則大易致人之利<hi>集作制</hi>
周官勸人之典論語利人之道三科具舉有條而不紊<lb/>
<pb n="KR4h0022_WYG_499-9b"/>
謹對<lb/>
　　　倉廪之實<hi>禮部試第五道</hi>
問紡績之弊出於女工桑麻不甚加而布帛日已賤蠶<lb/>
織者勞焉公議者知之欲乎價平其術安在又倉廪之<lb/>
實生於農畆人有餘則輕之不足則重之故嵗一不登<lb/>
則種植<hi>集作倉</hi>多竭往年時雨愆候宸慈軫懐遣使賑廪<lb/>
分官賤糶故得餒殍載活麥禾載登思我王度金玉至<lb/>
輕<hi>集作矣</hi>竊聞耿夀昌常平今古稱便國朝典制亦有斯<lb/>
<pb n="KR4h0022_WYG_499-10a"/>
倉開元之二十四年又於京城大署賤則加價收糴貴<lb/>
則約平出糶所以時無艱食亦無傷農今若官司上聞<lb/>
追葺舊制以時斂散以均貴賤其於羡<hi>集作美</hi>利不亦多<lb/>
乎<lb/>
　　　對<lb/>
對人者邦之本也衣食者人之所由生也古者聖人在上<lb/>
而下不凍餒者非家衣而户食之盖能為之開衣食之<lb/>
源均財用之節也方今倉廪虚而農夫困布帛賤而女<lb/>
<pb n="KR4h0022_WYG_499-10b"/>
工勞以愚所窺粗知其本何者夫天之數無常故嵗一<lb/>
豐必一儉也衣食之生有限故物有盈即<hi>一作則</hi>有縮也<lb/>
古人知其必然也故敦儉嗇以足衣務儲蓄以足食是<lb/>
以堯有九年之水湯有七年之旱野無青草人無菜色<lb/>
者無他故盖勤儉儲積之所致耳故曰前事之不忘後<lb/>
事之元龜也當今将欲開美利利天下以厚生生烝人<lb/>
返貞觀之升平復開元之富夀莫善乎實倉廪均豐<lb/>
凶則耿夀昌之常平得其要矣今若升聞率循舊制上<lb/>
<pb n="KR4h0022_WYG_499-11a"/>
自京邑下及郡縣謹豆區以出納督官吏以監臨嵗豐<lb/>
則貴糴以利農嵗歉則賤糶以䘏下若水旱作沴則資<lb/>
為九年之蓄若兵革或動則餽為三軍之糧可以均天<lb/>
時之豐儉權生物之盈縮循而行之實百代不易之道<lb/>
也虞災救弊利物寧邦莫斯甚焉然則布帛之賤者由<lb/>
錢刀之壅也茍粟麥足用泉貨通流則布帛之價輕重<lb/>
平矣抑居易聞短綆不可以汲深曲士不可以語道小<lb/>
子狂簡不知所以裁之莫究微言空慙大<hi>集作下</hi>問謹對<lb/>
<pb n="KR4h0022_WYG_499-11b"/>
　　　息游惰<hi>勸農桑議稅賦復租庸罷緡錢用榖帛</hi>
　　　　　　　　　　　　　　　前　人<lb/>
問一夫不田天下有受其餒者一婦不蠶天下有受其<lb/>
寒者斯則人之性命繫焉國之貧富屬焉方今人多游<lb/>
惰地有遺力守本業者浮而不固逐末作者蕩而㤀歸<lb/>
夫然豈懲戒游惰之失其道耶將敦勸農桑之教不得<lb/>
其本耶<lb/>
　　<hi>此下並於白居易集凖備制科七十五門中摘取二篇其問荅皆居易擬作</hi>
<pb n="KR4h0022_WYG_499-12a"/>
　　　對<lb/>
對臣伏見今之人舍本業趨末作者非惡本而愛末盖<lb/>
去無利而就有利也夫人之蚩蚩趨利者甚矣茍利之<lb/>
所在雖水火亦蹈焉雖白刃亦冒焉故農桑亦有利也<lb/>
雖曰禁之人亦歸矣而况於勸之乎游惰茍無利也雖<lb/>
曰勸之亦不為矣而况於禁之乎當今游惰者逸而利<lb/>
農桑者勞而傷所以傷者由天下錢刀重而穀帛輕也<lb/>
所以輕者由賦斂失其木也夫賦斂之失其本者量桑<lb/>
<pb n="KR4h0022_WYG_499-12b"/>
地以出租計夫家以出庸租庸者穀帛而已今則穀帛<lb/>
之外又責之以錢錢者桑地不生銅私家不敢鑄業於<lb/>
農者何從得之至乃吏胥追徵官限迫蹙則易其所有<lb/>
以赴公程當豐嵗則賤糶半價不足以充緡錢遇㓙年<lb/>
則息利倍稱不足以償逋債豐㐫既皆若此為農者何<lb/>
所望焉是以商賈大族乗時射利者日以豪富田壟罷<lb/>
人望嵗勤力者日以困貧勞逸既懸利病相誘則農夫<lb/>
之心盡思釋耒而倚市織婦之手皆欲投杼而刺文至<lb/>
<pb n="KR4h0022_WYG_499-13a"/>
使田卒汙萊室如懸磬人力罕施而地利多欝天時虚<lb/>
運而嵗功不成臣嘗反覆思之實由穀帛輕而錢刀重<lb/>
也夫糶甚重<hi>集作貴</hi>錢甚輕則傷人糶甚賤錢甚重則傷<lb/>
農農傷則生業不専人傷則財用不足故王者平均其<lb/>
貴賤調節其重輕使百貨通流四人交利然後上無乏<lb/>
用而下亦阜安方今天下之錢日以减耗或積於國府<lb/>
或滯於私家若復日月徵求嵗時輸納臣恐穀帛之價<lb/>
轉賤農桑之業轉傷十年已後其弊或甚於今日矣非<lb/>
<pb n="KR4h0022_WYG_499-13b"/>
所謂平均調節之道也今若量夫家之桑地計穀帛之<lb/>
<hi>集作為</hi>租庸以石斗登降為差以匹丈多少為等但書估<lb/>
價並免税錢則任土之利載興易貨之弊自革弊革則<lb/>
務本者致力利興則趨末者迴心游手於道途市肆者<lb/>
可易業於西成託跡於軍籍釋流者可反躬於東作欲<lb/>
其游<hi>集作浮</hi>惰其可得乎加以陛下念稼穯之艱難則薄<lb/>
斂而人足食矣念紡績之勤苦則省用而人豐財矣念<lb/>
異貨之敗度則寡欲而人著誠矣念竒器之蕩心則正<lb/>
<pb n="KR4h0022_WYG_499-14a"/>
德而人歸厚矣其興利除害也如彼又脩已化人也如<lb/>
此是必應之如谷響<hi>集作響谷</hi>順之如風行斯所謂下令於<lb/>
流水之源繫人於苞桑之本者矣欲其游<hi>集作浮</hi>惰其可<lb/>
得乎謹對<lb/>
　　　平百貨之價<hi>陳斂散之法請禁銷錢鑄器</hi>
問今田疇不加闢而菽粟之估日輕桑麻不加植而布<lb/>
帛之價日賤是以射時利者賤收而日富勤力穡者輕<lb/>
用而日貧夫然豈殖貨斂散之節失其宜耶將布帛輕<lb/>
<pb n="KR4h0022_WYG_499-14b"/>
重之權不得其要耶<lb/>
　　　對<lb/>
臣聞穀帛者生於農也器用者化於工也財物者通於<lb/>
商也錢刀者撡於君也君<graphic n="KR0757" url="https://raw.githubusercontent.com/kanripo/KR-Gaiji/master/images/KR0757.png" mimeType="image/png"/>其一以節其三三者和鈞<lb/>
非錢不可也夫錢刀重則穀帛輕穀帛輕則農桑困故<lb/>
散錢以斂之則下無棄穀遺帛矣穀帛貴則財物賤財<lb/>
物賤則工商勞故散穀以收之則下無廢財棄物矣斂<lb/>
散得其節輕重便於時則百貨之價自平四人之利咸<lb/>
<pb n="KR4h0022_WYG_499-15a"/>
遂雖有聖智未有易此而能理也方今闗輔之間仍嵗<lb/>
大稔此誠國家散錢斂穀防儉備凶之時也時不可失<lb/>
伏惟陛下惜之臣又見日者<hi>二字集作今日</hi>人之所以弊者由<lb/>
錢刀重於穀帛也所以重者由銅利貴於錢刀也何者<lb/>
夫官家採銅鑄錢成一錢破數錢之費也私家銷錢為<lb/>
器銷<hi>集作破</hi>一錢成數錢之利也鑄者有程銷者無限雖<lb/>
則官家逐嵗鑄豈能勝私家之日銷哉<hi>集作乎</hi>此所以天<lb/>
下之錢日减而日重者也今國家行挾銅之律執鑄器<lb/>
<pb n="KR4h0022_WYG_499-15b"/>
之禁使器無用銅銅既無利則錢不復銷矣此實當今<lb/>
權節重輕之要也<lb/>
　<lb/>
　<lb/>
　<lb/>
　<lb/>
　<lb/>
　文苑英華卷四百九十九<lb/>
</p>
<p>
</p>
  </div>
</body>
</text>
</TEI>
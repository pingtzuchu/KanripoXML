<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六百十九</head>
    <p>
<pb n="KR4h0022_WYG_618-1a"/>
欽定四庫全書<lb/>
　文苑英華卷六百十九　　宋　李昉等　編<lb/>
　刑法三<lb/>
　　執奏裴景仙獄表二首<lb/>
　　論夷州刺史楊濬决杖表一首<lb/>
　　論刑法不便表二首　　請替李邕死表一首<lb/>
　　為夫謝罪表一首<lb/>
　　代郭令公請雪安思順表一首<lb/>
<pb n="KR4h0022_WYG_618-1b"/>
　　論王去榮打殺本部縣令表一首<lb/>
　　為呉王請罪表一首　　論潘炎表一首<lb/>
　　論御史臺誣謗表一首　　河南府論被謗表一首<lb/>
　　　執奏裴景仙獄表<hi>𤣥宗</hi>　　　　李朝隠<hi>時為大理卿</hi>
臣某言伏見武强縣令裴景仙犯乞取贓至五千疋事<lb/>
發逃走奉勑令集衆殺刼伏以景仙縁乞取犯贓罪不至<lb/>
死又其曽祖故司空寂徃屬締構首預元勲載初年中<lb/>
家陥非罪凡其<hi>舊唐書作有</hi>兄弟皆被誅夷惟景仙獨存今<lb/>
<pb n="KR4h0022_WYG_618-2a"/>
見承嗣據贓未當死坐雖<hi>唐書作凖</hi>犯猶入請條十世宥賢<lb/>
功實宜録一門絶祀情或可哀願寛暴市之刑俾就投<lb/>
荒之役則舊勲不棄平典斯允<lb/>
　　　第二表　　　　　　　　　前　人<lb/>
臣某言臣伏以有斷自天處之極法生殺之柄人主合<lb/>
專輕重有條臣下當守枉法者枉理而取之十五疋便<lb/>
抵死刑乞取者因乞為贓數千疋止當流坐今若乞取<lb/>
得罪便為斬刑後有枉法當科欲加何辟所以為國惜<lb/>
<pb n="KR4h0022_WYG_618-2b"/>
法期守律文非敢以法隨人曲矜仙命射兎魏苑驚馬<lb/>
漢橋初震皇赫竟従廷議豈威不能制而法貴有恒又<lb/>
仙曽祖寂草昧忠節定為元勲位至台司恩倍常數載<lb/>
初之際枉被破家諸子各陷<hi>唐書作犯</hi>非辜惟仙孑然猶在<lb/>
且又承嫡繼封主祀若寂勲都棄仙罪特加則叔向之<lb/>
賢何足稱者若敖之鬼不其餒而捨罪念功乞垂天聴<lb/>
况應勑决杖乃有犯配流近發徳音並<hi>唐書作普</hi>標殊澤杖<lb/>
者既聴减數流者仍許給程天下顒顆孰不幸甚瞻彼<lb/>
<pb n="KR4h0022_WYG_618-3a"/>
四海已被深恩豈於一人獨峻恒典伏乞採臣之議致<lb/>
仙於法則國典有常率土幸甚幸甚<hi>制景仙决杖一百流嶺南惡處</hi>
　　　論夷州刺史楊濬决杖表<hi>開元二十四年</hi>
　　　　　　　　　　　　　　　裴耀卿<lb/>
臣某言臣伏見夷州刺史楊濬犯贓處死勑决六十配<lb/>
流者伏以聖恩天覆仁育品<hi>舊唐書作庶</hi>類死罪之責不欲<lb/>
尸諸市朝全其性命流竄而已所以政致刑措獄無寃<lb/>
人曠古已來未有斯美臣愚以為全生免死誠為至化<lb/>
<pb n="KR4h0022_WYG_618-3b"/>
有恥且格為訓将來茍有未安不敢緘黙臣以為刺史<lb/>
縣令與諸吏稍别人之父母風化所瞻一為本部長官<lb/>
即合終身致敬决杖者五刑之末品施於秩扑徒𨽻之<lb/>
間官䕃稍髙即免鞭撻今决杖贖死誠則已優解體受<lb/>
笞事頗為辱法至於死天下共之刑至於辱或有所恥<lb/>
况本州刺史百姓所崇一朝對其人吏背脊加杖屈辱<lb/>
頓挫<hi>唐書作屈挫拘執</hi>人或哀矜<hi>唐書作憐</hi>忘其免死之恩且有傷<lb/>
心之痛恐非敬官長勸風俗之意又雜犯死法<hi>唐書作罪</hi>本<lb/>
<pb n="KR4h0022_WYG_618-4a"/>
無杖刑奏報三覆然後行决今非時不覆决杖便發儻<lb/>
獄或未盡又暑熱不耐杖<hi>唐書無杖字</hi>因杖或死即是促期<lb/>
處分不得順時将欲生之却夭其命又恐非聖心<hi>唐書作明</hi>
寛宥之意臣前後頻在州縣或縁雜犯决人毎大暑盛<lb/>
夏之時决杖多死秋冬已後至有全者伏望凡刺史縣<lb/>
令於本部决杖及夏暑生長之時所是杖刑並乞停减<lb/>
即副陛下好生之徳於死者皆有再生之恩也臣無任<lb/>
　　　論刑法不便表　　　　　　李彭年<lb/>
<pb n="KR4h0022_WYG_618-4b"/>
臣聞明王之理人也設法立制不私喜怒與天下共之忠<lb/>
臣之事主也竭誠盡節不顧榮辱欲天下利之故得上<lb/>
下同心法令明一寛而有制従容以和此盖刑措太平<lb/>
之道也今陛下作人父母勤憂庶政従諫不咈居安慮<lb/>
危臣所以敢進逆耳之言忘忤㫖之罪伏願陛下少垂<lb/>
照察幸甚臣聞書曰罪疑惟輕功疑惟重與其殺不辜<lb/>
寧失不經好生之徳洽于民心竊見紫㣲主書趙誨為<lb/>
取蕃人末河利刀子趂文書特勑處盡趙誨受贓罪不<lb/>
<pb n="KR4h0022_WYG_618-5a"/>
枉法又異監臨貪以敗官事雖挂網議而定罪國有常<lb/>
條若必責之以極典假有罪重倣此者陛下復何以加<lb/>
之於法乎臣又聞政之所興事資賞罰賞罰必信人心<lb/>
乃安輕重或虧手足無措陛下若以借趙誨之命勵貪<lb/>
吏之心以臣之愚又将未益<hi>疑</hi>夫法存畫一不啓二門<lb/>
者盖示人以信也先敎後罰寧僣無濫者不陷人以罪<lb/>
也若有犯必死則非薄刑之意同罪異罰又非畫一之<lb/>
道何必殺之示信臣非愛人命也惜陛下之法也昔者<lb/>
<pb n="KR4h0022_WYG_618-5b"/>
渭橋驚馬空見罰金髙廟盗環惟聞棄市漢幾刑措職<lb/>
此之由釋之之言可以為喻伏惟陛下少㽜意焉抑臣<lb/>
聞之死者不可復生雖欲改過自新其道無由及也殺<lb/>
氣方深嚴刑在近一物失所聖心不安臣忝諍臣不敢<lb/>
不奏又典律所制輕重各殊笞杖是輕徒死是重爰自<lb/>
近日此道便乖凡所决囚例多非命此乃徒刑有必生<lb/>
之理杖刑為致死之條既紊國經有傷和氣又凡曰造<lb/>
偽例是死囚伏凖條格先决一首既要之以斬罪何更<lb/>
<pb n="KR4h0022_WYG_618-6a"/>
加以杖刑臣雖至愚猶将不可凡百逹識孰謂其宜又<lb/>
周禮論刑刺之典一曰訊羣臣二曰訊羣吏三曰訊萬<lb/>
民陛下若以臣所言非可用則願陛下訊以羣吏詢諸<lb/>
宰臣擇善而行國之利也夫古之人臣干救危犯者非<lb/>
一人也然遇主榮逹者萬無一也<hi>一作焉</hi>其遭咎羅<hi>一作罹</hi>
禍者不可勝數以此觀之豈臣之利也誠為主也伏惟<lb/>
陛下深察之臣識謝中庸才非上逹猥以承乏叨居諫<lb/>
官既無涓埃之効實多尸素之責謹獻愚直輕觸威嚴<lb/>
<pb n="KR4h0022_WYG_618-6b"/>
儻益萬分甘之九死<lb/>
　　　第二表　　　　　　　　　前　人<lb/>
臣某言臣伏見詔書内外官取受一疋以上科本罪外<lb/>
放歸田里五疋以上仍於犯處便附貫者臣聞國之大<lb/>
禮必存其故不易其宜循其教不易其俗故禮曰刑者<lb/>
侀也一成而不可變此則百代常行之道也周禮曰刑<lb/>
新國用輕典刑平國用中典刑亂國用重典此又三等<lb/>
用刑之意也然設三槐九棘之吏入鈞金束矢之條盖<lb/>
<pb n="KR4h0022_WYG_618-7a"/>
又慎之至也故祥刑則死者不恨而生者不怨怨恨不<lb/>
生則災害不作災害不作則太平之理也以堯舜之聖<lb/>
猶曰惟刑恤哉以成康之賢故稱明徳慎罰為政之道<lb/>
可不慎歟自周室浸微穆王荒耄作五刑之屬立三千<lb/>
之條度時而用所謂刑亂者也春秋之時王道浸壊征<lb/>
伐交起教化不行子産鑄書見疵扵叔向荀寅設法獲<lb/>
毁於仲尼偷薄之政自是滋矣秦至始皇專任刑罰赭<lb/>
衣塞路姦邪並生囹圄成市天下愁苦劉項一呼土崩<lb/>
<pb n="KR4h0022_WYG_618-7b"/>
瓦解降自魏晉至于陳隋歴代興亡莫不因此故孔子<lb/>
曰禮樂不興則刑罰不中刑罰不中則民無所措手足<lb/>
誠哉是言也當今天下有道庶政惟和四方無虞萬邦<lb/>
従政正可勝殘去殺道徳齊禮大革前非淳風一變今<lb/>
乃下明勑峻刑書深非元元之望也夫刑罰者御人以<lb/>
威法令者示人以信若成而數變則人之心不安嚴而<lb/>
必行則獄訟滋起先王所言議事以制不為刑辟者懼<lb/>
民之有争心也伏惟陛下取鑒前典率由舊章國用常<lb/>
<pb n="KR4h0022_WYG_618-8a"/>
刑俯收嚴典則政經有序徳洽人心萬姓咸曰大哉王心<lb/>
兹用不犯於有司矣且臣聞寛者仁也政者正也上正<lb/>
其道下必従之陛下居無為之時行不嚴之化則如風<lb/>
偃草日用而不知豈待威之以深刑而欲革之以貪性<lb/>
茍縱免而無恥亦何益於政哉臣又聞之至刑無所用<lb/>
至政無所理故楊泉物理論曰姦與天地俱生自然之<lb/>
氣也人主以政御人政寛則姦易禁政急則姦難絶今<lb/>
法雖大設犯者逾多臣愚以為持政之急老子曰法令<lb/>
<pb n="KR4h0022_WYG_618-8b"/>
滋章盗賊多有此盖急刑非止姦之意伏願陛下深思<lb/>
之臣識見近淺才非匡濟謬叅列侍忝齒諍臣敢不竭<lb/>
誠以速官謗儻裨政化雖死猶生<lb/>
　　　請替李邕死表<hi>𤣥宗</hi>　　　　　孔　璋<lb/>
山東布衣臣某言臣聞明主御宇捨過取<hi>舊唐書作用後篇作舉</hi>
能舉<hi>唐書作取</hi>材棄行烈士抗節勇<hi>後篇/作奮</hi>不避死見危致<hi>後篇</hi>
<hi>唐書作授</hi>命晉用林父豈念過乎漢用陳平豈念行乎禽息<lb/>
殞身豈惜<hi>唐書作愛</hi>生乎北郭碎首豈愛死乎向若林父死<lb/>
<pb n="KR4h0022_WYG_618-9a"/>
<hi>後篇唐書作誅</hi>陳平棄<hi>後篇唐書作死</hi>百里不用晏嬰見逐是晉無赤<lb/>
狄之利<hi>後篇唐書作土</hi>漢無皇極之尊秦不兼<hi>後篇唐書作并</hi>西戎齊<lb/>
不覇東海矣臣伏見陳州刺史李邕學成師範文堪經<lb/>
國剛毅忠烈難不茍免徃者張易之弄<hi>唐書作用</hi>權人畏其<lb/>
口而邕折其角韋氏恃<hi>後篇作持</hi>勢言出禍應<hi>唐書作則禍</hi>而邕<lb/>
挫其鋒雖身受謫屈終姦謀中損<hi>後篇作殞</hi>然則<hi>二字後篇作即</hi>邕<lb/>
有大造於我邦家<hi>二字後篇作國</hi>也前宋璟毎厚遇者豈以才<lb/>
重抑嘉其忠於國矣今聞坐贓醜敗厥行且斯人所然<lb/>
<pb n="KR4h0022_WYG_618-9b"/>
<hi>唐書作能</hi>者拯孤恤窮救乏賙患<hi>唐書作/賑惠</hi>積而能<hi>唐書作便</hi>散家<lb/>
無私聚陛下下吏訊之聞諸道路執法者将極加之以<lb/>
刑噫天之将䘮斯文死在朝夕永辭聖代臣聞生無益<lb/>
於國不如<hi>唐書作若</hi>殺身以明賢臣顧朽材輪轅<hi>唐書作朽賤庸夫</hi>
無取<hi>後篇作用</hi>徒獸視禽息<hi>後篇唐書作獸息禽視</hi>雖生何為况賢為<lb/>
國家之寳社稷之衛若喪國家之寳失社稷之衛哲人<lb/>
云亡國将若之何是臣痛惜深矣臣願以六尺之軀甘<lb/>
受膏斧以代邕死臣之死所謂落一毛邕之生有足照<lb/>
<pb n="KR4h0022_WYG_618-10a"/>
千里然臣與邕生平不欵臣知有邕邕不知有臣是臣<lb/>
不逮邕明矣夫知賢而舉仁也代人任患義也臣獲二<lb/>
善而死死亦<hi>後篇唐書作且</hi>不朽則又何求陛下若以臣之賤<lb/>
不足以贖邕鴈門縫腋<hi>後篇唐書作掖</hi>有足効矣伏惟陛下寛<lb/>
邕之生速臣之死令邕率徳改行全<hi>後篇唐書作想</hi>林父之功<lb/>
使臣得明<hi>後篇作瞑</hi>目黄泉附北郭之跡臣之大願畢矣陛<lb/>
下若以陽和之始難於用斧鉞俟天成命敢忘伏劔豈<lb/>
煩大刑然後歸死皇天后土實鑒<hi>唐書作照</hi>臣之心昔呉楚<lb/>
<pb n="KR4h0022_WYG_618-10b"/>
七國叛周<hi>唐書作國</hi>亞夫得劇孟以為<hi>二字後篇作則</hi>冦不足憂矣<lb/>
夫以一賢之能敵七國之衆伏惟陛下敷含垢之道存<lb/>
棄瑕之義逺思劇孟近取李邕豈惟成愷悌之澤實亦<lb/>
歸天下之望臣先君孔子曰鄉人皆惡之未可也况大<lb/>
禮之後天地更新捨之<hi>後篇唐書作赦而</hi>復論人誰無罪惟明<lb/>
主深思之臣聞士為知已者死且臣不為死者所知而<lb/>
甘於死者豈獨為惜邕之賢亦成陛下矜能之徳惟明<lb/>
主圖之臣璋死罪死罪<lb/>
<pb n="KR4h0022_WYG_618-11a"/>
　　此表六百七十四卷重出題作救李邕書内或節<lb/>
　　　畧今已削去<lb/>
　　　為夫謝罪表　　　　　李邕妻温氏<lb/>
妾温氏言邕効職不謹狀涉貪狼逼迫囹圄獲罪以聞<lb/>
誠宜不待刑書便當殞滅然事有所隠恐負明時天聞<lb/>
夐逺號訴不敢倉卒之際分從嚴誅豈謂天鑒仁明邕<lb/>
得生竄荒外再造之幸上答何階死罪死罪邕少習文<lb/>
章薄竊時譽疾惡如讐徃任拾遺奏張昌宗之黨後叅<lb/>
<pb n="KR4h0022_WYG_618-11b"/>
憲府劾武三思之罪坐此為累不容于衆秉邪佞者切<lb/>
齒攻文章者側目由是頻謫逺郡削跡朝端不見闕庭<lb/>
何啻十載嵗時凝戀聞者傷懐屬國家有事東岳大禮<lb/>
告成法駕西旋路遵近境邕奉牛酒之獻各展臣子之<lb/>
心不意天澤曲垂恩私屬沐邕當再躍何以為心懇至<lb/>
夙誠冀遂申効妾聞正直見用邪佞生憂邕之禍端自<lb/>
此為始且邕比任外官竟無一議天顔暫顧罪則旋生<lb/>
諺云士無賢不肖入朝見嫉伏惟陛下明察此言妾之<lb/>
<pb n="KR4h0022_WYG_618-12a"/>
㣲軀萬死無恨死罪死罪邕初䝉勘當即便禁身水不<lb/>
入口向逾五日孤直援寡邪黨相趨窘急至深實不堪<lb/>
忍氣㣲息奄惟命<hi>唐書作吏</hi>是聽遺邕手書事生吏口貸百<lb/>
姓蠶糧<hi>唐書作種</hi>抑稱枉法市羅以進令作贓私吏以為能<lb/>
守此加罪當時匭使朝堂潛皆守捉號天訴地誰肯為<lb/>
聞嚴命将行恭徃奔逐泣血去國没<hi>唐書作投</hi>骨炎荒長任<lb/>
欽州示以無用願邕充一卒之用効力明時膏塗朔邉<lb/>
骨糞沙壤使得身死王事成邕夙心妾則碎首粉身萬<lb/>
<pb n="KR4h0022_WYG_618-12b"/>
死為足妾夫婦義重當見其志不避罪責冒死上聞儻<lb/>
天光垂照即當殞滅妾之榮幸實荷再生謹奉表投延<lb/>
恩匭<lb/>
　　　代郭令公請雪安思順表<hi>肅宗</hi>邵　説<lb/>
臣某言臣聞郤宛之死罪由無極申侯之戮譖起濤塗<lb/>
惡直醜正其來自逺伏見故開府儀同三司兼工部尚<lb/>
書安思順并弟羽林軍大将軍兼太僕卿元真等竭心<lb/>
聖代宣力先朝或任重疆塲或寄深環列刈單于之壘<lb/>
<pb n="KR4h0022_WYG_618-13a"/>
殿天子之邦播筭竹帛圖形文素既稱名将實為勲臣<lb/>
哥舒翰與之不叶因謀䧟害云共禄山通應兄弟盡誅<lb/>
<hi>二字一作盡受誅夷</hi>寃痛之心殁而猶在安禄山牧羊小醜本實<lb/>
姓康逺自北畨來投中夏思順亡父波主哀其孤賤收<lb/>
在門闌比至成立假之姓氏及禄山擁旄薊北思順授<lb/>
鉞朔方雖則兄弟而情非黨與禄山未反之日思順屢<lb/>
已陳聞朝廷百僚無不委悉豈意姦人罔上成此盗憎<lb/>
生為盡節之臣死為御寃之鬼趙母以先請免坐思順<lb/>
<pb n="KR4h0022_WYG_618-13b"/>
以變告覆宗死而有知飲恨何極伏惟陛下以至聖之<lb/>
徳紹休帝圖蕩定妖氛肅清寰海軫納隍之念深解網<lb/>
之仁陷賊衣冠咸蒙齒列豈令思順兄弟獨隔恩私忠<lb/>
義之臣所為流涕此臣所以特祈昭洗昧死上聞但雪<lb/>
此一家必萬方感惠何則逝者抱屈尚䝉見申則存者<lb/>
謀安故無寃濫雖有不賔之俗将聞風而悦服蓄疑之<lb/>
将當委質而來朝豈惟天下歸仁實亦幽明欽徳無任<lb/>
懇願之至<lb/>
<pb n="KR4h0022_WYG_618-14a"/>
　　　論王去榮打殺本部縣令表<hi>肅宗</hi>
　　　　　　　　　　　　　　　賈　至<hi>至徳中</hi>
臣某言伏見宰臣奉宣聖㫖将軍王去榮擅打殺富平<lb/>
縣令杜徽其罪将合寘殊死縁新收陜郡防遏要人特<lb/>
宜免死削除在身官爵白身配陜郡展効者臣等既忝<lb/>
職司主在行下伏以聖人誅暴亂定王業必先明<hi>新唐書作</hi>
<hi>示</hi>法令崇禮義於是百姓戮力賢愚悦隨是以漢祖之<lb/>
始入關約法三章殺人者死不易其則然後能戡定秦<lb/>
<pb n="KR4h0022_WYG_618-14b"/>
項而帝天下今陛下将欲清雲雨之屯掃攙搶之冦不<lb/>
自約其法恐異漢祖向時之事将何以成功業哉謹按<lb/>
王去榮是富平縣百姓朔方偏裨無專殺之權有犯上<lb/>
之逆且擁<hi>唐書作提</hi>數千之衆不能整齊行列外攻强冦翻<lb/>
乃無状挾怨内<hi>唐書作私怨</hi>殺縣尹易曰臣弑其君子弑其<lb/>
父非一朝一夕之故其所由來者漸矣若縱去榮可以<lb/>
生漸臣聞去榮善放抛石能守城邑曩者陜郡初復非<lb/>
其人不可守之李光弼太原程千里上黨許兼<hi>唐書作叔冀</hi>
<pb n="KR4h0022_WYG_618-15a"/>
靈昌魯炅南陽賈賁雍丘張廵睢陽無去榮抛石之能<lb/>
未聞賊能下之也其糧不足者自拔矣何獨陜郡非去<lb/>
榮不可哉陛下若以抛石一能所犯上者復何止之若<lb/>
曰上答去榮而誅将來之犯者則是法令不一而招罪<lb/>
人也今惜一去榮之才而殺十倍去榮之才者不亦其<lb/>
傷益多乎夫去榮亂逆之人也焉<hi>一作烏</hi>有逆於此順於<lb/>
彼亂富平而治陜郡悖於縣尹而不悖於君乎况今之<lb/>
律令太宗之律令也陛下不可惜小才而廢祖宗之法<lb/>
<pb n="KR4h0022_WYG_618-15b"/>
也伏惟明主棄瑣瑣之能全其逺者大者則禍亂不日<lb/>
而定師旅因兹整齊矣天下幸甚臣等不勝<hi>云云</hi>
　　　為呉王請罪表<hi>代宗</hi>　　　　于　邵<lb/>
臣祗言臣長男岵受國恩榮出典藩翰不能昭宣聖理<lb/>
協和上下爰抵憲章自貽勦絶臣年過嵗制識謝平人<lb/>
徒以宗親昧於名教罪因兇悖之子敢望全生之分臣<lb/>
誠惶誠恐頓首頓首臣一自停務因兹杜門瞻闕庭而<lb/>
待命佇荒陬以投俾<hi>疑作畀</hi>頃者未明去就私喪心魂近<lb/>
<pb n="KR4h0022_WYG_618-16a"/>
以獲奉刑名公聞信宿尚廻天鑒免肆市朝因其所流<lb/>
許以自决且身首不異豈足謝於方隅而禮律所均尚<lb/>
未論於家屬遂使九泉之下猶荷全歸三族之中欣承<lb/>
在宥㣲臣朽老無階上答縦塡溝壑雖死猶生無任感<lb/>
恩負徳之至謹詣朝堂并領男前梓州刺史某等束身<lb/>
請罪輕黷宸嚴兢惶無地<lb/>
　　　論潘炎表<hi>徳宗</hi>　　　　　　前　人<lb/>
臣某言伏見今月一日制命以劉晏殊死之責連及前<lb/>
<pb n="KR4h0022_WYG_618-16b"/>
禮部侍郎潘炎貶授禮州員外司馬天鑒孔明善惡懸<lb/>
别比諸子壻猶佐上藩凡所見聞莫不欣荷知徳刑無<lb/>
頗而行於代也但臣比見潘炎為性貞純致身無過介<lb/>
然特立自為一時之選名不為晏稱官不由晏進自晏<lb/>
處權掌要未嘗以毫髪受遺未嘗以親戚請求頃自晏<lb/>
居外使而安禮致書疏知而寒温通意都不為之開緘<lb/>
凡此之類盖非一二所以海内修崇名節者莫不歎伏<lb/>
以為古人之中罕有儔對自晏伏誅衆望炎免况二年<lb/>
<pb n="KR4h0022_WYG_618-17a"/>
風疾手足拘攣氣息奄奄藥餌未復奉詔奔波即日登<lb/>
路籃輿卧載生死難圖臣愚識炎日乆知炎至行伏恐<lb/>
斃一吉士為代所悲冒責上聞庶幾下逹儻䝉聖人廻<lb/>
聽恤以守道不回賜其殘生許歸田里免隨道殣俯叶<lb/>
羣心将勸清貞之士以勵貪浮之俗炎之幸也臣愚不<lb/>
識忌諱干犯湯鑊塵黷宸嚴陷身無地不勝知賢請命<lb/>
之至謹詣東上閣閤奉表陳列以聞<lb/>
　　　論御史臺誣謗表<hi>徳宗</hi>　　　齊　暎<lb/>
<pb n="KR4h0022_WYG_618-17b"/>
臣某言前月十七日八陵禮畢臣議以為不合不賀宰<lb/>
相御史臺罰臣一月俸至十九日宰相奉宣聖㫖不湏<lb/>
罰者臣以愚直守職造次執文憲司班列失儀委典書<lb/>
罰聖慈照鑒特恩釋放兢懼戰越不知所圖臣某中謝<lb/>
臣伏以昨者八陵之禮百王未行<hi>一作明</hi>特由陛下發於<lb/>
孝思成此盛典祉歸聖祚慶屬皇家惟當稱賀殿庭豈<lb/>
合推美臣下事關諂凟禮近嫌疑臣忝職司豈敢茍且<lb/>
又詳郊廟之禮與臣愚見亦同但縁李汶性褊而剛不<lb/>
<pb n="KR4h0022_WYG_618-18a"/>
敢對衆陳白所以入諮宰相冀其無跡而停豈圖智小<lb/>
慮深竟以徇公招咎陛下察臣等守直免臣罰俸懲勸<lb/>
斯在隕越何酬臣某中謝臣素庸虚叨䝉奨擢身則誠<lb/>
為賤品官是陛下九卿臺司理在持綱臣則職當執禮<lb/>
綱失是一時之誤禮失為經<hi>疑</hi>古所非書罰已擅臺威<lb/>
放罰特關<hi>一作聞</hi>聖造誠合各守職分上答恩私𢎞陛下<lb/>
太和之仁示朝廷至公之道豈以蓄憤未洩求過轉深<lb/>
數日已來衆情共悉臣昨<hi>一有十字</hi>自縁公事頻詣延英李<lb/>
<pb n="KR4h0022_WYG_618-18b"/>
汶疑臣别有披陳遂欲曲生瑕釁責臣不賀宰相則上<lb/>
引班列失儀惡臣專守禮文則旁説河南殘破其牒已<lb/>
公行組織欲杜臣之口近聞又有譛説擬陷臣之身不<lb/>
敢縷有塵煩自當漸布行路臣孤立無援行公奉職惟<lb/>
聖明在上㣲臣必不及寃但恐誣搆日深慈母亦當動<lb/>
聴臣今不避李汶之怒惟懼失人臣之和夙夜不寧憂<lb/>
惕成病若更請對轉恐生疑戰汗彷徨不知所處無任<lb/>
兢懼感恩之至<lb/>
<pb n="KR4h0022_WYG_618-19a"/>
　　　河南府論被謗表　　　　　前　人<lb/>
臣某言臣聞修身止謗君子之道尚口自理小人常情<lb/>
臣雖駑劣不才竊服師父之訓縱有謗讟未嘗辯明久<lb/>
必自孚庶無所愧况釋謗於已則必過於人棄讓違謙<lb/>
何醜之甚然命之所切不縁臣身伏以受陛下命官之<lb/>
初直自聖心所擇遽致遺闕上累皇明此臣不得不辯<lb/>
一也聞謗臣之詞以驚聽為務或云父子相食或云盗<lb/>
賊公行山谷之間已有結聚或云坊市之内亦至流亡<lb/>
<pb n="KR4h0022_WYG_618-19b"/>
儻或上逹天聽則貽憂聖慮又臣不得不辯二也臣某<lb/>
中謝臣伏以鄰近數州去年皆同水旱惟當府一境前<lb/>
年先有水災既已積憂又加再歉其間數縣人户頃者<lb/>
實多逃移據兩税案所有未歸人户尚有一千五百已<lb/>
下有負奨任不勝憂惶自䝉陛下恩慈特發倉儲賑貸<lb/>
安業者無不懽忻逐食者漸以遷還幸災之人騰謗益<lb/>
甚致兹嫌怒實此根由蓋縁臣自到任已來事有不幸<lb/>
曽正寃獄嘗奏貪官且獄是聖衷所明幽魂知感贓是<lb/>
<pb n="KR4h0022_WYG_618-20a"/>
疫人之害疎網不容當官而行於臣何有今則彛章雖<lb/>
舉衆怒遂深乃於道路郵亭造其飛語又於徃來使客<lb/>
揚此虚聲轉至沸騰布於逺近且謗臣者以去臣為限<lb/>
臣不去不休臣若尚安居謗亦滋甚向念時雨未降人<lb/>
心易摇乞罪微臣以安百姓今月十九日又得南市署<lb/>
承張斌状送㽜守牒市之意似欲慰人户詳其牓内之<lb/>
詞却慮摇動愚下其牒云户口流散村落空虚恐依山<lb/>
林變為狂冦攘竊道路隔硋徃來者今地即王畿有事<lb/>
<pb n="KR4h0022_WYG_618-20b"/>
尚令宻啓人皆服化虚詞豈可牓陳敢言不利府司又<lb/>
恐惑於逺聴臣伏以俱承寄任貴務和同今日故就皇<lb/>
城自取商議既至門首又不見臣臣憂懼轉深不敢不<lb/>
奏其市牓諸縣見擬移牒請其且收臣既昧通方輙陳<lb/>
事體兢懼戰越不知所裁今東都幸有臺省之官悉是<lb/>
朝廷所擇職為耳目身在都城固諳纎微望委勘察庶<lb/>
事責實甘待刑章無任惶懼懇迫之至<lb/>
　文苑英華卷六百十九<lb/>
</p>
<p>
</p>
  </div>
</body>
</text>
</TEI>
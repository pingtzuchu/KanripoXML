<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百三十一</head>
    <p>
<pb n="KR4h0022_WYG_730-1a"/>
欽定四庫全書<lb/>
　文苑英華巻七百三十一　宋　李昉等　編<lb/>
　餞送十四<lb/>
　　送浮屠師文暢序一首　送廖道士序一首<lb/>
　　送石洪處士赴河陽叅謀序一首<lb/>
　　送温造處士赴河陽軍序一首<lb/>
　　送權秀才序一首　　　送何堅歸序一首<lb/>
　　送王塤秀才序一首　　送齊皡下第歸序一首<lb/>
<pb n="KR4h0022_WYG_730-1b"/>
　　送牛堪登第歸序一首　送進士王含序一首<lb/>
　　送張童子序一首　　　送陳宻序一首<lb/>
　　同呉武陵送前桂州杜留後序一首<lb/>
　　送邠寧獨孤書記赴辟命序一首<lb/>
　　送薛判官量移序一首<lb/>
　　送李判官徃桂州序一首<lb/>
　　送寧國范明府序一首　送薛存義之任序一首<lb/>
　　送詩人廖有方序一首　送澥序一首<lb/>
<pb n="KR4h0022_WYG_730-2a"/>
　　送李渭赴京師序一首<lb/>
　　　送浮屠文暢序　　　　　　韓　愈<lb/>
人固有儒名而墨行者問其名則是校其行則非可以<lb/>
與之游乎如有墨名而儒行者問其名則非校其行則<lb/>
是可以與之游乎楊子雲稱在門牆則揮之在夷狄則<lb/>
進之吾取以爲法焉浮屠師文暢喜爲文章其周游天<lb/>
下凡有<hi>集有所字</hi>行必請於搢紳先生以求詠歌其所志貞<lb/>
元十九年春將行東南柳君宗元爲之請<hi>集作序</hi>解其裝<lb/>
<pb n="KR4h0022_WYG_730-2b"/>
得所叙詩累百餘篇非至篤好其何能致多如是耶惜<lb/>
其無以聖人之道告<hi>集有之字</hi>者而徒舉浮屠之說贈焉夫<lb/>
文暢浮屠也如欲聞浮屠之說當自就其師而問之何<lb/>
故謁吾徒而來請也彼見吾君臣父子之懿文物禮樂<lb/>
<hi>集作事爲</hi>之盛其心必有慕焉拘其法而未能入故樂聞其<lb/>
說而請之如吾徒者冝當告之以二帝三王之道日月<lb/>
星辰之所以行天地之所以著鬼神之所以幽人物之<lb/>
所以蕃江河之所以流而語之不當又爲<hi>集作就</hi>浮屠之<lb/>
<pb n="KR4h0022_WYG_730-3a"/>
說而瀆告之也人<hi>集作民</hi>之初生固若禽獸夷狄然聖人<lb/>
者立然後知宫居而粒食親親而尊尊生者養而死者<lb/>
藏是故道莫大於<hi>集作過乎</hi>仁義教莫正<hi>集作大</hi>乎禮樂刑政<lb/>
施之於天下萬物得其宜措之於其躬體安而氣平堯<lb/>
以是傳之舜舜以是傳之禹禹以是傳之湯湯以是傳<lb/>
之文武文武以是傳之周公孔子書之於册中國之人<lb/>
世守之今浮屠者孰爲之而孰傳之耶夫鳥俛而啄仰<lb/>
而四顧夫獸深居而簡出懼物之爲已害也猶且不免<lb/>
<pb n="KR4h0022_WYG_730-3b"/>
焉弱之肉疆之食今吾與文暢安居而暇食優游以生<lb/>
死與禽獸異者寧可不知其所自耶夫不知者非其人<lb/>
之罪也知而不爲<hi>集有之字</hi>者惑也悅乎故不能即乎新者<lb/>
弱<hi>集作溺</hi>也知而不以告人<hi>集作之</hi>者不仁也告而不以實<lb/>
者不信也余既重柳請又嘉浮屠能喜文辭於是乎言<lb/>
　　　送廖道士序<lb/>
五嶽於中州衡山最逺南方之山巍然髙而大者以百<lb/>
數獨衡山爲宗最逺而獨爲宗其神必靈衡之南八九<lb/>
<pb n="KR4h0022_WYG_730-4a"/>
百里地益髙山益峻水清而益駛其最髙而横絶南北<lb/>
者嶺郴之爲州在嶺之上側南<hi>二字集作測</hi>其髙下得三之<lb/>
二焉中州清淑之氣於是焉窮氣之所窮盛而不過必<lb/>
蜿蟺扶輿磅礴而欝積衡山之神既靈而郴之爲州又<lb/>
當其<hi>集無其字</hi>中州清淑之氣蜿蟺扶輿磅礴而欝積其水<lb/>
土之所生神氣之所感白金水銀丹砂石英鍾乳橘柚<lb/>
之包竹箭之羙千尋之名材不能獨當竒<hi>蜀本無竒字</hi>也意<lb/>
必有魁竒忠信材德之民生其間而吾又未見也其無<lb/>
<pb n="KR4h0022_WYG_730-4b"/>
乃迷惑没溺於老佛之學<hi>集作教</hi>而不出耶廖師郴民而<lb/>
學於衡山氣專而容寂多藝而善遊豈吾所謂魁竒而<lb/>
迷惑没溺者耶廖師善知人若不在其身必在其所與<lb/>
游訪之而不吾告何也於其别申以問之<lb/>
　　　送石洪處士赴河陽叅謀序<lb/>
河陽軍節度御史大夫烏公爲節度之三月求士於從<lb/>
事之賢者有薦石先生者公曰先生何如曰先生居嵩<lb/>
邙瀍糓之間冬一裘夏一葛<hi>集有食字</hi>朝夕飯一盂蔬一盤<lb/>
<pb n="KR4h0022_WYG_730-5a"/>
人與之錢則辭請與出遊未嘗以事免勸之仕則不應<lb/>
坐一室左右圖書與之語道理辯古今事當否論人髙<lb/>
下事後當成敗若河决下流而東注若駟馬駕輕車就<lb/>
熟<hi>集作夷</hi>路而王良造父爲之先後也若燭照數計而龜<lb/>
卜<hi>集作兆</hi>也大夫曰先生有以自老無求於人其肯爲某<lb/>
來耶從事曰大夫文武忠孝求士爲國不私其<hi>集作於</hi>家<lb/>
方今冦聚於垣師環其疆農不耕收<hi>集作牧</hi>財粟殫亡吾<lb/>
所處地歸輸之塗治法征謀宜有所主<hi>集作出</hi>先生仁且<lb/>
<pb n="KR4h0022_WYG_730-5b"/>
勇若以義請而疆委重焉其何說之辭於是譔書詞具<lb/>
馬幣卜日以授使者求先生之廬而請焉先生不告於<lb/>
妻子不謀於朋友<hi>集作其朋</hi>冠帶出見客拜受書禮於門内<lb/>
宵則沐浴戒行事<hi>集作李</hi>載書䇿問道所由告行於嘗<hi>集作</hi>
<hi>常</hi>所求徃者晨則畢至張筵於上東門外酒三行且起<lb/>
有執爵而言者曰大夫眞能以義取人先生眞能以道<lb/>
自任决去就<hi>一無此三字</hi>爲先生别又酌而祝曰凡士之去<lb/>
就出處何常惟義之歸遂以爲先生夀又酌而祝曰使<lb/>
<pb n="KR4h0022_WYG_730-6a"/>
大夫恒無變其初無務富其家而饑其師無丼受佞人<lb/>
而外敬正士無味於諂言唯先生是聽以能有成功保<lb/>
天子之寵命又祝曰使先生無圖<hi>杭本作固</hi>利於大夫而私<lb/>
便其身圖先生起拜祝辭曰敢不敬蚤夜以求從祝規<lb/>
於是東都之人士咸知大夫與先生果能相與以有成<lb/>
也遂各爲歌詩六韻遣<hi>集作退</hi>愈爲之序云<lb/>
　　　送温造處士赴河陽軍序<lb/>
伯樂一過冀北之野而馬羣遂空夫冀北馬多於天下<lb/>
<pb n="KR4h0022_WYG_730-6b"/>
伯樂雖善知馬安能遂空其羣耶解之者曰吾所謂空<lb/>
非無馬也無良馬也伯樂知馬遇其良輙取之羣無留<lb/>
良焉茍無留其良雖謂無馬不爲虚語矣東都固士大<lb/>
夫之冀北也恃<hi>集作懐</hi>才能深藏而不賈<hi>集作市</hi>者洛之北<lb/>
涯曰石生其南涯曰温生大夫烏公以鈇鉞鎭河陽之<lb/>
三月以石生爲才以禮爲羅羅而致之幕下未數月也<lb/>
以温生爲才於是以石生爲媒以禮爲羅又羅而致之<lb/>
慕下東都雖信多才士朝取一人焉㧞其尤暮取一人<lb/>
<pb n="KR4h0022_WYG_730-7a"/>
焉㧞其尤自居守河南尹以及百司之執事與吾軰二<lb/>
縣之大夫政有所不通事有所可疑奚所諮而取焉士<lb/>
大夫之去位而巷處者誰與嬉游小子後生於何考德<lb/>
而問業焉搢紳之東西行過是都者無所禮於其廬若<lb/>
是而稱曰大夫烏公一鎮河陽而東都處士之廬無人<lb/>
焉豈不可也夫南靣而聽天下其所託重而恃力者唯<lb/>
將與相耳相爲天子得人於朝廷將爲天子得文武士<lb/>
於幕下求内外無理<hi>集作治</hi>不可得也愈縻於兹不能自<lb/>
<pb n="KR4h0022_WYG_730-7b"/>
引去資二生以待老今皆爲有力者奪之其何能無介<lb/>
然於懐耶生既至拜公於軍門其爲吾以前所稱爲天<lb/>
下賀以後所稱爲吾致<hi>集作致字</hi>私怨於盡取也留守相公<lb/>
首爲四韻詩歌其事愈因推其意而叙焉<lb/>
　　　送權秀才序<lb/>
伯樂之厩多良馬卞和之匱多羙玉卓犖瓌恠<hi>集作竒</hi>之<lb/>
士宜乎游於大人君子之門也相國隴西董公既平汴<lb/>
州天子命御史大夫呉縣男爲軍司馬門下之士權生<lb/>
<pb n="KR4h0022_WYG_730-8a"/>
實從之來權生之貌固若常人耳其文辭引物連類窮<lb/>
情盡變宫商相宣金石諧和<hi>一作聲</hi>寂寥乎短章舂容乎<lb/>
大篇如是者閱之累日而無窮焉愈常觀於皇都每年<lb/>
貢士至千餘人或與之遊或得其文若權生者百無一<lb/>
二焉如是而將進於明有司重之以呉縣之知其果有<lb/>
成哉於是咸賦詩以贈之<lb/>
　　　送何堅序<lb/>
何於<hi>集作與</hi>韓同姓爲近堅以進士舉於吾爲同業其在<lb/>
<pb n="KR4h0022_WYG_730-8b"/>
太學也吾爲博士堅爲生生與博士爲同道其識堅也<lb/>
十年爲故人同姓而近也同業也同道也故人也於其<lb/>
志不得願而歸其可以無言耶堅道州人道之守陽公<lb/>
賢也道於湖南爲屬州湖南楊公又賢也堅爲民堅又<lb/>
賢也湖南得道爲屬道得堅爲民堅歸唱其州之父老<lb/>
子弟服陽公之令道亦唱其縣與其比州服楊公之令<lb/>
吾聞鳥有鳯者恒出於有道之國當漢時黄覇爲潁川<lb/>
<hi>集有守字</hi>是鳥也實集而鳴焉若史可信堅歸吾將賀其見<lb/>
<pb n="KR4h0022_WYG_730-9a"/>
鳯而聞其鳴也已<lb/>
　　　送王塤秀才序<lb/>
吾嘗<hi>集作常</hi>以爲孔子之道大而能博門弟子不能徧觀<lb/>
而盡識也故學焉而皆得其性之所近其後離散分處<lb/>
諸侯之國又各以所能授弟子源逺而末益分<hi>集作引</hi>盖<lb/>
子夏之學其後有田子方子方之後流而爲莊周故周<lb/>
之書喜稱子方之爲人荀卿之書語聖人必曰孔子子<lb/>
弓子弓之事業不傳唯太史公書弟子傳有姓名字耳<lb/>
<pb n="KR4h0022_WYG_730-9b"/>
<hi>一作有姓名耳</hi>曰馯<hi>音韓姓也</hi>臂子弓子弓受易於商瞿盖孟軻師<lb/>
子思子思之學盖出曽子自孔子殁羣弟子莫不有善<lb/>
獨孟軻<hi>集有氏字</hi>之傳得其宗故吾<hi>集作余</hi>少而樂觀焉太原<lb/>
王塤示余所爲文好舉孟子之所道者與之言信悅孟<lb/>
子而屢賛其文辭夫沿河而下茍不止雖有疾遲<hi>集作遲疾</hi>
必至於海如不得其道也雖疾不止終不得<hi>集作幸</hi>而至<lb/>
焉故學者必愼其所道道於楊墨老莊佛之學而欲之<lb/>
聖人之道者猶航斷港絶潢以望至於海也故求觀聖<lb/>
<pb n="KR4h0022_WYG_730-10a"/>
人之道者必自孟子始今塤之所由既㡬於知道如又<lb/>
得其船與檝知沿而不止嗚呼其可量也哉<lb/>
　　　送齊皡<hi>一作曎升</hi>下第序<lb/>
古之所謂公無私者其取捨進退無擇於親䟽逺邇唯<lb/>
其宜可焉其下之視上也亦唯視其舉黜之當否不以<lb/>
親䟽逺邇疑乎其上之人也故上之人行志擇誼坦乎<lb/>
其無憂於下也下之人剋已愼行確乎其無惑於上也<lb/>
是故爲君不勞而爲臣甚易見一善焉可得詳而舉也<lb/>
<pb n="KR4h0022_WYG_730-10b"/>
見一不善焉可得明而去也及道之衰上下交疑於是<lb/>
乎舉讎舉子之事載之傳中而稱羙之謂之忠見一善<lb/>
焉若親與邇不敢舉也見一不善焉若䟽與逺不敢去<lb/>
也衆人之所同好焉矯而黜之乃公也衆人之所同惡<lb/>
焉激而舉之廼忠也於是乎有違心之行有怫志之言<lb/>
有内愧之名若是者俗所謂良有司也膚受之訴<hi>集作愬</hi>
不行於君巧言之誣不起於人矣嗚呼今之君天下者<lb/>
不亦勞乎爲有司者不亦難乎爲人<hi>集作亡</hi>嚮道者不亦<lb/>
<pb n="KR4h0022_WYG_730-11a"/>
勤乎是故端居而念焉非君人者之過也則曰有司焉<lb/>
則非有司之過也則曰今舉天下人焉則非今舉天下<lb/>
人之過也盖其漸有因其本有根生於私其親成於私<lb/>
其身以已之不直而謂人皆然其植之也固乆其除之<lb/>
也實難非百年必世不可得而化也非知命不惑不可<lb/>
得而改也已矣乎其終能復古乎若髙陽齊生者其起<lb/>
予者乎齊生之兄爲時名相出藩于鎭南朝之碩臣皆<lb/>
其舊交齊生舉進士有司用是連枉齊生齊生不以云<lb/>
<pb n="KR4h0022_WYG_730-11b"/>
乃曰我之未至也有司其<hi>集作豈</hi>枉我哉我將利吾噐而<lb/>
俟其時耳抱負其業東歸於家吾觀於人有不得志則<lb/>
非其上者衆矣亦莫計其身之短長也若齊生既不得<lb/>
志矣<hi>五字集作既至矣</hi>而曰吾未至也不以閔於有司其不亦<lb/>
鮮乎哉吾用是知齊生後日誠良有司也能復古者也<lb/>
公無私者也知命不惑者也<lb/>
　　　送牛堪登第歸序<lb/>
以明經舉者誦數十萬言又約通大義徴辭引類旁出<lb/>
<pb n="KR4h0022_WYG_730-12a"/>
入他經者又誦數十萬言其爲業也勤矣登第於有司<lb/>
者去民畆而就吏禄由是進而累爲卿相者常常有之<lb/>
其爲獲也亦大矣然吾未嘗聞有登第於有司而進謝<lb/>
於其門者豈有司之待之也抑<hi>集作御</hi>以公不以情舉者<lb/>
之望於有司也亦將然乎其進而謝於其門也<hi>集無也字</hi>則<lb/>
爲私乎抑無乃人事之未思或者不能舉其禮乎若牛<lb/>
堪者思慮足以及之材質足以行之而又不聞其徃者<lb/>
其將<hi>集無將字</hi>有以哉違衆<hi>集作俗</hi>而求識立竒而取名非堪<lb/>
<pb n="KR4h0022_WYG_730-12b"/>
心之所存也由是而觀之若堪之用心其至於<hi>集作爲</hi>大<lb/>
官也不爲幸矣堪太學生也余博士也博士師屬也於<lb/>
其<hi>集無其字</hi>登第而歸將榮於其鄉也能無說乎<lb/>
　　　送進士王含秀才序<lb/>
吾少時讀醉鄉記私恠隠居者無所累於世而猶有是<lb/>
言豈誠㫖於味耶及讀阮籍陶潜詩然後乃知彼雖偃<lb/>
蹇不欲與世接然猶未能平其心或<hi>集作不</hi>爲事物是非<lb/>
相感發於是有託而逃焉者也若顔氏之子<hi>集作子之</hi>操瓢<lb/>
<pb n="KR4h0022_WYG_730-13a"/>
與簞食曽參歌聲若出金石彼得聖人而師之汲汲若<lb/>
不可及其於外也固不暇尚何事麴蘖之託而昏𡨕之<lb/>
逃耶吾又以爲悲醉鄉之徒不遇也建中初天子嗣位<lb/>
有意貞觀開元之丕績在朝廷之臣争言事當此時醉<lb/>
鄉之後世又以直廢吾旣悲醉鄉之文辭而又嘉良臣<lb/>
之烈思識其子孫今子之來見我也無所挾吾猶將張<lb/>
之况文與行不失其<hi>集作於</hi>世守渾然端且厚惜乎吾力<lb/>
不能振之而其言不見信於世也於其<hi>集作是</hi>行姑與之<lb/>
<pb n="KR4h0022_WYG_730-13b"/>
飲酒<lb/>
　　　送<hi>集作贈</hi>張童子序<lb/>
天下之以明二經舉於禮部者嵗至三千人始自縣考<lb/>
試定其可舉者然後升於州若府其不能中科者不與<lb/>
是數焉州若府摠其屬之所升又考試之如縣加察詳<lb/>
焉定其可舉者然後貢於天子而升之有司其不能中<lb/>
科者不與是數焉謂之鄉貢有司者揔州府之所升而<lb/>
考試之加察詳焉第其可進者以名上於天子而藏之<lb/>
<pb n="KR4h0022_WYG_730-14a"/>
屬之吏部嵗不及二百人謂之出身能在是選厥惟艱<lb/>
哉二經章句僅數十萬言其傳注在外皆誦之又約知<lb/>
其大說繇是舉者或逺至十餘年然後與乎二千之數<lb/>
而升於禮部矣又或逺至十餘年然後與乎二百之數<lb/>
而進於吏部矣班白之老<hi>二字蜀本作者</hi>半焉昬塞不能及者<lb/>
皆不在是限有終身不得與者焉張童子生九年自州<lb/>
縣逹禮部一舉而進立於二百人之列乂二年益通二<lb/>
經有司復上其事繇是拜衛兵曹之命人皆謂童子耳<lb/>
<pb n="KR4h0022_WYG_730-14b"/>
目明逹神氣以靈余亦偉童子之獨出於等夷也童子<lb/>
請於其官之長隨父而寧母嵗八月自京師道<hi>一作届</hi>陜<lb/>
南至虢東及洛師北過大河之陽九月始來及<hi>集作仄</hi>鄭<lb/>
自朝之聞<hi>集作文</hi>人以及五都之伯長羣吏<hi>集作群縣</hi>皆厚其<lb/>
餼賂或作歌詩以嘉童子童子亦榮矣雖然愈將進童<lb/>
子於道使人謂童子求益者非欲速成者夫少之與長<lb/>
也異觀少之時人唯童子之異及其長也將責成人之<lb/>
禮焉成人之禮非盡於童子所能而已也然則童子宜<lb/>
<pb n="KR4h0022_WYG_730-15a"/>
暫息乎其已學者而勤乎其未學者可也愈與童子俱<lb/>
陸公之門人也慕回路二子之相請贈出<hi>趙德本無出字</hi>與處<lb/>
也故有以贈童子<lb/>
　　　送陳宻序<lb/>
太學生陳宻請於余曰宻承訓於先生今將歸拜<hi>集作覲</hi>
其親不得朝夕見願先生賜之言宻將以爲戒宻來太<lb/>
學舉明經者累年不獲其選是弗利於是科也今將易<lb/>
其業也三禮是習願先生之張之也宻將以爲鄉榮余<lb/>
<pb n="KR4h0022_WYG_730-15b"/>
媿乎其言遺之言曰子之業信習矣其儀容信合於禮<lb/>
矣抑吾所見者外也夫外不足以信内子誦其文則思<lb/>
其義習其儀則行其道則將謂子君子也爵禄之來也<lb/>
不可辭矣科寧有利不利耶<lb/>
　　　同呉武陵送前桂州杜留後序　栁宗元<lb/>
觀室者觀其隅隅之巍然直方以固則其中必端莊宏<lb/>
逹可居者也人孰異夫是今若杜君之隅可觀而中可<lb/>
居居之者德也贊南方之理理是以大摠留府之政政<lb/>
<pb n="KR4h0022_WYG_730-16a"/>
是以光其道不撓好古書百家言洋洋滿車行則與俱<lb/>
止則相對積爲義府溢爲髙文慤而和肆而信豈詩所<lb/>
謂抑抑威儀惟德之隅者耶今徃也有以其道聞於天<lb/>
子天子唯士之求爲急杜君欲辭爭臣侍從之位其可<lb/>
得乎濮陽吳武陵直而甚文樂杜君之道作詩以言余<lb/>
猶吳也故於是乎序焉<hi>集無焉字</hi>
　　　送邠寧獨孤書記赴辟命序<lb/>
僕間嵗驟遊邠疆今戎帥楊大夫時爲候奄盡䕶羣校<lb/>
<pb n="KR4h0022_WYG_730-16b"/>
用笞法箠令不吐强禦下莫有逗撓陵暴而犯令者沉<lb/>
斷壯勇專志武力出麾下取主公之節鉞而代之位鶡<lb/>
冠者仰而榮之今又能旁貴文雅以符<hi>一有檄字</hi>召文士之<lb/>
秀者河南獨孤宻署爲記室俾職文翰翕然致得士之<lb/>
稱於談者之口盖朝廷以勇爵論將帥豈濫也哉獨孤<lb/>
生與仲兄實<hi>集作實</hi>連舉進士並時管記於漢中新平二<lb/>
連帥府俱以筆硯承荷舊德位未逹而榮如貴仕其難<lb/>
乎哉噫自犬戎陷河右逼西鄙精<hi>集作積</hi>兵備虞縣道告<lb/>
<pb n="KR4h0022_WYG_730-17a"/>
勞内匱中府太倉之蓄僅而獲饜投石而賈勇者思所<lb/>
以奮力論者以爲天子且復河壖故疆拓達西戎而罷<lb/>
諸侯之兵則曵裾戎幕之下專弄文墨爲壯夫捧腹甚<lb/>
未可也吾子歴攬古今之變而通其得失是將植宻畫<lb/>
於借筯之宴發羣謀於草<hi>集作章</hi>奏之筆上爲明天子論<lb/>
列熟計而導揚威命然後談笑罇爼賦從軍之樂移書<lb/>
飛文諭告西土刼脅之伍俾其簞食壺漿犒迎王師在<lb/>
吾子而已徃愼辭令<hi>集有無字</hi>使諭蜀之書燕然之文炳列<lb/>
<pb n="KR4h0022_WYG_730-17b"/>
於漢史眞可慕也不然是𤨏𤨏者惡足置齒牙間而榮<lb/>
吾子哉<lb/>
　　　送薛判官量移序<lb/>
仕於世有勞而見罪凢人處是鮮不怨懟忿憤列於上<lb/>
愬於下此恒狀也異於恒者其道冝顯薛生司貨賄於<lb/>
軍興之際兵亂不去然得以不犯由太行以東皆傳道<lb/>
之可以爲勞矣而竟連大獄以至於放不慼<hi>集作戚</hi>於貌<lb/>
不悱於心樂以自肥而未嘗尤於物其有異於恒矣哉<lb/>
<pb n="KR4h0022_WYG_730-18a"/>
朝廷施恩澤<hi>集有大字</hi>凢受謫者罪得而未薄乃命以近壤<lb/>
薛君去連而吏於朗是其漸於顯歟君子學以植其志<lb/>
信以篤其道有異於恒者充而大之茍推是以徃雖欲<lb/>
辭顯難矣<lb/>
　　　送李判官徃桂州序<lb/>
士之習爲吏者恒病於少文故給而不肆餙於華者恒<lb/>
病於無斷故放而不制今李生學於詩有年矣吟詠風<lb/>
賦頗聞乎人至於是州惟州之牧咨焉以贊戎亊而紏<lb/>
<pb n="KR4h0022_WYG_730-18b"/>
郡<hi>集作群</hi>吏甚直且武豈所謂吏而華者耶以府䘮罷去<lb/>
擇而之乎有禮之邦推是道也以徃然而不際於禮則<lb/>
吾不知也<lb/>
　　　送寧國范明府序<hi>永本詩序</hi>
近制凢得仕於王者嵗登名於吏部兵部則必叅其等<lb/>
列分而合之率三十人以爲曹謂一甲名書爲三其一<lb/>
藏之有司其二藏之中書洎門下每大選置大考績必<lb/>
關决㑹驗而視其成有不合者下有司罷去甚衆由是<lb/>
<pb n="KR4h0022_WYG_730-19a"/>
吏得爲奸以立威賊智以<hi>集作而</hi>弄權詭竊竄易而莫有<lb/>
<hi>集作示</hi>其實必求端慤而習於事辯逹而勤其務者命之<lb/>
官而掌之居三年則又益其官而後去其職有范氏傳<lb/>
眞者始來京師近臣多言其美宰相聞之用以爲是職<lb/>
在門下甚獲休問初命京兆武功尉旣有成績復於有<lb/>
司爲宣州寧國令人咸曰由邦畿而調者命東西部尉<lb/>
以爲美仕范生曰不然夫仕之爲美利乎人之謂也與<lb/>
其給於供備孰若安於化導故求發吾所學者施於物<lb/>
<pb n="KR4h0022_WYG_730-19b"/>
而已矣夫爲吏者人役也役於人而食有<hi>集作其</hi>力可無<lb/>
報耶今吾將致其慈愛禮節而去其欺偽陵暴以惠斯<lb/>
人而後有其禄庶可平吾心而不愧於色茍獲是焉足<lb/>
矣季弟爲殿中侍御史以是言也告於其僚咸悅而尚<lb/>
之故爲詩以重其去而使余爲序<lb/>
　　　送薛存義之任序<lb/>
河東薛存義將行栁子載肉于爼崇酒于觴追而送之<lb/>
江<hi>蜀本有之字</hi>滸飲食之且告曰凢吏於土者若知其職乎<lb/>
<pb n="KR4h0022_WYG_730-20a"/>
盖民之役非以役民而已也凢民之食於土者出其什<lb/>
一傭乎吏使司平於我也今我<hi>集無我字</hi>受其直怠其亊者<lb/>
天下皆然豈唯怠之又從而盗之向使傭一夫於家受<lb/>
若直怠若事又盗若貨噐則必甚怒而黜罰之矣以今<lb/>
天下多類此而民莫敢肆其怒與黜罰何哉勢不同也<lb/>
勢不同而理同如吾民何有達於理者得不恐而畏乎<lb/>
存義假令零陵二年矣蚤作而夜思勤力而勞心訟者<lb/>
平賦者均老弱無<hi>蜀本作寧</hi>懐詐暴憎其爲不虛取直也的<lb/>
<pb n="KR4h0022_WYG_730-20b"/>
矣其知恐而畏也審矣吾賤且辱不得與考績幽明之<lb/>
說於其徃也故賞以酒肉而重之以辭<lb/>
　　　送詩人廖有方序<lb/>
交州多南金珠璣瑇瑁象犀其産皆竒恠至於草木亦<lb/>
殊異吾常恠陽德之炳耀獨發於紛葩瓌麗而罕鍾乎<lb/>
人今廖生剛徤重厚孝悌<hi>集作道</hi>信讓以質乎中<hi>集作内</hi>而<lb/>
文乎外爲唐詩有大雅之道夫固鍾於陽德者耶是世<lb/>
之所罕也今之世恒人其於紛葩瓌麗則凢知貴之矣<lb/>
<pb n="KR4h0022_WYG_730-21a"/>
其亦有貴廖生者耶果能是則吾不謂之恒人矣是<hi>集作</hi>
<hi>實</hi>亦世之所罕也<lb/>
　　　送澥序<lb/>
人咸言吾宗冝碩大有積德焉在髙宗時並居尚書省<lb/>
二十二人遭諸武以故衰耗武氏敗猶不能興<hi>集注有不能二</hi>
<hi>字非</hi>爲尚書吏者間十數嵗乃一人永貞元年吾與族兄<lb/>
登並爲禮部屬吾黜而季父公綽更爲刑<hi>一有吏二二字</hi>部郎<lb/>
則加稠焉又觀宗中爲文雅者炳炳然以十數仁義固<lb/>
<pb n="KR4h0022_WYG_730-21b"/>
其素也意者復興乎<hi>三字集作復其興乎</hi>自吾爲僇人居南鄉後<lb/>
之頴然出者吾不見之也其在道路幸而過余者猶<hi>集作</hi>
<hi>獨</hi>得澥澥質厚不諂敦朴有裕若噐焉必隆然大而後<lb/>
可以有受擇所以入之者而已矣其文蓄積甚富好慕<lb/>
甚正若墻焉必基之廣而後可以有蔽擇其所以出之<lb/>
者而已矣勤聖人之道輔以孝悌復嚮時之美吾於澥<lb/>
焉是望汝徃哉見諸宗人爲我謝而勉焉無若太山之<lb/>
麓止而不得升也其唯川之不<hi>集作似</hi>已乎吾去子終老<lb/>
<pb n="KR4h0022_WYG_730-22a"/>
於夷矣<lb/>
　　　送李渭赴京師序<lb/>
過洞庭上湘江非有罪左遷者罕至又况踰臨源嶺下<lb/>
灕水出荔浦名不在刑部而來吏者其加少也固宜前<lb/>
余逐居永州李君至固恠其棄美仕就醜地無所束縳<lb/>
自取瘴癘後余斥刺栁州至於桂君又在焉方屑屑爲<lb/>
吏噫何自苦爲<hi>集作如</hi>是耶明時宗室屬子當尉畿縣王<lb/>
師連征不貢二府方汲汲求士李君讀書爲詩有幹局<lb/>
<pb n="KR4h0022_WYG_730-22b"/>
乆遊燕魏趙代間知人情識地利能言其故以是入都<lb/>
於丞相益國事不求獲於<hi>集作乎</hi>已而已以有獲予嫉其<lb/>
不爲是乆矣今而曰將行請余以言行哉行哉言止是<lb/>
而已<lb/>
　<lb/>
　<lb/>
　<lb/>
　文苑英華巻七百三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百八十八</head>
    <p>
<pb n="KR4h0022_WYG_587-1a"/>
欽定四庫全書<lb/>
　文苑英華卷五百八十八　宋　李昉等　編<lb/>
　公卿雜謝一<lb/>
　　為武奉御謝官表一首<lb/>
　　謝尚方監表一首<lb/>
　　謝加授通義大夫表一首<lb/>
　　為崔日知謝洛州長史表一首<lb/>
　　代侯中庄謝封表一首<lb/>
<pb n="KR4h0022_WYG_587-1b"/>
　　謝兄除補闕表一首<lb/>
　　為王仲昇謝加兵馬使表一首<lb/>
　　謝除考功郎中知制誥表一首<lb/>
　　謝賜緋表一首<lb/>
　　謝加銀青光祿大夫表一首<lb/>
　　代路冀公謝旌節等表一首<lb/>
　　謝錄銀青光祿大夫河内郡開國公第二表一首<lb/>
　　謝加正議大夫表一首<lb/>
<pb n="KR4h0022_WYG_587-2a"/>
　　謝舒州刺史兼加朝散大夫表一首<lb/>
　　謝加司封郎中賜紫表一首<lb/>
　　代閻中丞謝銀青光祿大夫表一首<lb/>
　　為李希烈謝留後表一首<lb/>
　　　為武奉御謝官表一首<hi>武后</hi>
臣某伏奉某月日詔書以臣為尚食奉御肅恭休命祗<lb/>
拜寵章榮慶既崇慙荷交集臣某中謝臣才虧琢玉學<lb/>
昧贏金徒以席<hi>一作藉</hi>寵葭莩容光日月叨承雲渥既曠<lb/>
<pb n="KR4h0022_WYG_587-2b"/>
天工而榮更恩覃<hi>集作昇</hi>位非徳舉無階而進坐致於青<lb/>
霄有慶方來載光於朱紱臣聞瑶庭任切猶稱六尚之<lb/>
榮玉食禮尊實緫八珍之貴臣術慙綠鶴業匪豢龍将<lb/>
何致美瓊芳式和金鼎鴻私曲被殊寵降臨天命既不<lb/>
可違聖恩允宜祗戴循涯揣分實所非宜<hi>集作啚</hi>
　　　謝尚方監表<hi>武后</hi>
臣某言伏奉制書以臣為尚方監忽承鴻霈遽辱崇章<lb/>
澤甚漏泉懼深阽谷臣材乖逺大識謝<hi>一作昧</hi>淹通曽微<lb/>
<pb n="KR4h0022_WYG_587-3a"/>
汗馬之勞非有成麟之業欣逢昌厯謬踐清階自邇陟<lb/>
遐從幽至顯題輿外郡多慙展驥之能綰墨中京久乏<lb/>
栖鸞之譽雖韋弦自朂而寛猛猶昧空慙尸素罕聞政<lb/>
績幸以聖徳動天而祥山發地踴竒峯而槩日披秀崿<lb/>
以干雲䖍惟造化之靈以告休明之慶帝之力也臣何<lb/>
預焉乾奨曲臨聖恩橫被俄輟一同之務坐遷二府之<lb/>
班秩亞括河榮兼稅滓<hi>疑</hi>顧茲踈諛何以克堪伏願七<lb/>
景停輝五潢收潤矜容薄淺更採英髦則上不汨於朝<lb/>
<pb n="KR4h0022_WYG_587-3b"/>
彛下無招於官謗無任控欵之至<lb/>
　　　代侯中庒謝封表<hi>肅宗</hi>　　　　邵　說<lb/>
臣某言伏奉某月日制授臣太子詹事兼封上谷郡王<lb/>
祗奉榮命以慙以惕臣聞論徳而建封者聖王之事量<lb/>
功而受賞者忠臣之義也封或謬建則王綱斯紊賞或<lb/>
虚受則臣體以乖聞之古先敢忘之<hi>疑</hi>誡伏惟皇帝陛<lb/>
下大聖繼統神武經邦道邁纂堯功高復禹頃幽燕肆<lb/>
逆汾澮阻兵朝義叛換於前懷恩旅拒於後陛下宸謨<lb/>
<pb n="KR4h0022_WYG_587-4a"/>
獨斷睿畧潜行曾未三年克平二豎此葢皇躬保祐宗<lb/>
社降靈豈臣愚蒙敢叨封爵假使進能排難退克全軍<lb/>
為臣之節固當若是以茲干賞實為包羞昔漢祖仗義<lb/>
而西滅秦項韓彭諸将異姓同封然而徳薄位崇卒見<lb/>
傾覆以臣智畧敢方先賢苟或受之其能自保力微任<lb/>
重福過災生俛仰增憂心魂若勵乞停嚴令俯遂私情<lb/>
倘聖澤旁流天光曲照俾從散秩得齒周行臣之至願<lb/>
死将不朽無任懇廹之至<lb/>
<pb n="KR4h0022_WYG_587-4b"/>
　　　謝兄除補闕表<hi>肅宗</hi>
　　五百九十一巻謝親屬加官門有此題而闕其表<lb/>
　　今已移入姑存其目<lb/>
　　　為王仲昇謝加兵馬使表<hi>代宗</hi>
臣某言伏奉今月日制書授臣元帥左廂兵馬使兼知<lb/>
滑州兵馬使恭承寵命祗懼兼深臣某中謝臣聞至理<lb/>
之代為官擇人故能謨謀有成授受惟允若才不稱職<lb/>
任非其能冐進求榮必貽禍敗伏惟寶應元聖文武皇<lb/>
<pb n="KR4h0022_WYG_587-5a"/>
帝陛下道齊濬哲徳邁狥齊惟新景命再造區宇微臣<lb/>
薄劣早荷恩私慙無樽爼之謀<hi>一作謨</hi>累忝腹心之寄擁<lb/>
旄仗鉞自北徂南來剪兇渠已嗟挫惡守節雖同於蘇<lb/>
武喪師有類於孟明議以刑章分從虀粉陛下察其本<lb/>
志念臣微忠特全要領再加驅策位兼風憲職典禁兵<lb/>
撫已循涯實為塵忝毎思陳力之誠竊懼妨賢之責不<lb/>
謂更沐殊恩猥當重任佐皇太子元戎之律統王畿禦<lb/>
侮之權内省凡庸必多敗事乞停新命別授時英則朝<lb/>
<pb n="KR4h0022_WYG_587-5b"/>
章式序軍政無闕無任<hi>云云</hi>
　　　謝加授通議大夫表<hi>武后</hi>　　　李　嶠<lb/>
臣嶠言伏奉恩制加臣通議大夫守成均祭酒兼檢校<lb/>
文昌左丞餘如故榮過望表慶溢身涯荷寵祗恩蹈氷<lb/>
臨谷臣嶠中謝臣鷰雀之羽多謝於飛飜蜉蝣之衣久<lb/>
慙於忝竊屬秦人望幸虞帝卜征萬騎時巡不倍遊於<lb/>
渭北四關留鎮獨延欷於周南劬勞異覊靮之臣寵渥<lb/>
均廟堂之士燕溪弱黍分隔於陽和楚塞輕茅遂承於<lb/>
<pb n="KR4h0022_WYG_587-6a"/>
雨露仰平分而載躍撫留滯而成歡恵重丘山徒深於<lb/>
抃舞身輕糞壤豈議於答酬無任喜戴慙惶之至謹附<lb/>
某官奉表陳謝以聞<lb/>
　　　為崔日知謝洛州長史<hi>唐書作司馬恐非</hi>表<hi>睿宗</hi>
　　　　　　　　　　　　　　　崔　沔<hi>景雲中</hi>
臣某言伏奉某月日制書除臣洛州長史勳封如故伏<lb/>
荷殊私祗承重任屏營夕惕無以自寧臣某中謝臣實<lb/>
凡材素無逺量書生問道未探經術之精俗吏隨班僅<lb/>
<pb n="KR4h0022_WYG_587-6b"/>
見章程之末官資命達榮與時來謬齒周行誤升官秩<lb/>
挈瓶乏智守職何功盈缶之誠蹈常斯在冀免罪戾以<lb/>
紓微生仍賜寵章胡寜始望服忝三命階踰九列子孫<lb/>
蒙澤宗黨被恩榮遇既深隕越何答豈雨露之潤沐浴<lb/>
無涯而日月之明昭晰不已更承中㫖作尹下都玉城<lb/>
嚴門洛師殷雜實四海之朝市據三河之樞要鎭俗移<lb/>
風方資舊徳剸繁理劇必藉良能臣亦何人濫膺斯授<lb/>
如觀渤澥未測淺深若負蓬萊無任施重云云<lb/>
<pb n="KR4h0022_WYG_587-7a"/>
　　　謝除考功郎中知制誥表<hi>代宗</hi>　常　衮<hi>寶應二年</hi>
臣衮言伏奉去年十二月二十六日恩制授臣考功郎<lb/>
中餘如故詔書降辱<hi>類表作猥降詔書</hi>特榮新命祗荷殊造若<lb/>
無所容臣衮誠惶誠恐稽首頓首臣本諸生素虧令望<lb/>
慿藉儒業遭逢聖時<hi>類表作朝</hi>幸從彛序累踐清秩得以文<lb/>
墨侍於軒墀五字非工四年待罪禁垣之右朝奉如綸<lb/>
宸扆之前夜參視草以地尤宻惟才必精在臣無堪忝<lb/>
跡斯甚食浮之議所責何逃<hi>類表作於何逃責</hi>陛下𢎞奨文儒<lb/>
<pb n="KR4h0022_WYG_587-7b"/>
優容侍從恕其職事之闕錄以歳時之深爰錫朝章俾<lb/>
遷郎位典掌如舊寵榮有加翺翔雲霄沐浴雨露俯伏<lb/>
拜賜心靈若飛效薄恩崇罔知攸措何以上報期於死<lb/>
節無任感戴屏營之至<lb/>
　　　謝賜緋表<hi>代宗</hi>　　　　　　　常　衮<lb/>
臣衮言今日内給事潘副宗奉宜敕㫖賜臣緋衣一副<lb/>
并魚袋玉帶牙笏等寵自天來恩加望外顧已何幸循<lb/>
涯若驚臣衮中謝臣學愧聚螢才非倚馬典墳未博謬<lb/>
<pb n="KR4h0022_WYG_587-8a"/>
陳良史之官詞翰不工叨辱侍臣之列唯知待罪敢望<lb/>
殊私銀章雪明朱紱霞映魚須在手虹玉横腰祗奉寵<lb/>
榮頓忘兢惕蜉蝣之羽恐刺國風螻蟻之誠難酬天造<lb/>
捧戴無力兢惶在心無任感荷屏營之至謹奉表陳謝<lb/>
以聞<lb/>
　　　謝加銀青光祿大夫表<hi>代宗</hi>　　韋元甫<hi>大厯中</hi>
臣某言伏奉去年月日制特加銀青光祿大夫跪奉詔<lb/>
書震驚心腑恩深益懼喜極成悲臣某中謝臣肄業儒<lb/>
<pb n="KR4h0022_WYG_587-8b"/>
門出身聖代始服勤於州縣遂竊位於臺省毎自兢惕<lb/>
常憂滿盈一從效官三十餘載不敢受鍾釡之祿不敢<lb/>
叙節級之階中朝舊人或所知悉非唯懼速訕<hi>一作誹</hi>謗<lb/>
實亦有畏神明屬頃歳姦宄亂常中原多故聖皇委臣<lb/>
以武關方城之任賜以章服監䕶七軍先帝委臣以荆<lb/>
南江西之寄特加朝散兼察兩道今陛下又錄臣駑駘<lb/>
薄効超授銀青三朝荷榮百生何報仰天跼地自省無<lb/>
能撫本循涯罔知攸措便當門施棨㦸綬綰銀黄車服<lb/>
<pb n="KR4h0022_WYG_587-9a"/>
有加子孫蒙福禽鳥飛動不知天地之功草木芬華空<lb/>
滋雨露之澤誓将輕命上答生成冀効㳙埃以禆萬一<lb/>
　　　代路冀公謝旌節等表<hi>代宗</hi>　　王　緯<hi>大厯八年</hi>
臣嗣恭言月日中使至伏奉敕書并賜臣冬衣一副李<lb/>
獻誠至奉宣聖㫖重賜臣敕書一通并嶺南旌節及告<lb/>
身殊恩薦至列郡光生旌旄自天介胄增氣榮加慶外<lb/>
感在懼中臣某中謝臣幸承明命出鎮楚郊忽奉除書<lb/>
兼總閩徼捧彩牒而親承睿㫖受命服而逺荷聖慈仰<lb/>
<pb n="KR4h0022_WYG_587-9b"/>
戴俯慙以歡為懼况臣名膺上将識昧中權豹韜無聞<lb/>
龍節見授但欲仗於百越震閫外之雷霆亦示<hi>未詳其事</hi>三<lb/>
軍壮轅門之鼙皷光生澤國榮觀江城所恨荒服猶虞<lb/>
且有後命長安更逺未賜前期望丹闕而心魂共驚負<lb/>
鴻恩而灰粉何答不勝感激荷戴之至<lb/>
　　　謝銀青光祿大夫河内郡開國公第二表<hi>代宗</hi>
　　　　　　　　　　　　　　　常　衮<hi>大厯十三年</hi>
臣某言内侍喬獻徳至奉示答臣所讓新受階封徳音<lb/>
<pb n="KR4h0022_WYG_587-10a"/>
宜即斷來表者臣自沐恩私不遑寢息所以上冐宸扆<lb/>
頓首拜章瀝懇於宴賜之辰披誠於對敭之次累煩睿<lb/>
覽下執愚𠂻竊以榮級清階本因馭貴分茅錫土必在<lb/>
報功冀達舊章非勤飾讓天書再及嚴㫖不移受詔兢<lb/>
惶撫躬震越伏自思念戰汗交馳恐負聖睿之慈當<hi>類表</hi>
<hi>作亦</hi>審微臣之分何者謬升非次既參二府之榮縱避今<lb/>
恩不減四方之責唯當勉申駑蹇恭守紀綱茍塵露之<lb/>
可裨雖灰壤而無恨重承嚴命不敢固辭此生甚微厚<lb/>
<pb n="KR4h0022_WYG_587-10b"/>
施何答無任惶懼感荷<hi>類表作慙惶感戴</hi>之至謹奉表陳謝以<lb/>
聞臣某誠惶誠恐稽首頓首謹言<lb/>
　　　謝加正議大夫表　　　　　蘇　冕<lb/>
臣某言伏奉今月日制書以臣職理粗進加正議大夫<lb/>
朝命逺臨天慈曲被感戴殊造震驚失圖臣某中謝臣<lb/>
自出書生謬分旌鉞拙直無援孤真少徒雖封域乂安<lb/>
參慿理化而㳙塵靡効實懼素飡属瘴癘為災私門多<lb/>
釁媿無烈士之死志而有犬馬之貪生輙狀表章陳乞<lb/>
<pb n="KR4h0022_WYG_587-11a"/>
骸骨遇陛下寛一戮之責起将廢之魂因請退之誠增<lb/>
進秩之典宸光獨照枯朽頓榮况堯舜在上蒸人自理<lb/>
日月既出爝火何光加以無左右之容無龔黄之政猥<lb/>
蒙天地之徳載於金玉之音是則陛下切思理之心以<lb/>
風海内而臣受分憂之寄謬竊寵榮成命已行不敢固<lb/>
讓受恩益厚期於殺身無任感戴屏營之至<lb/>
　　　謝舒州刺史兼加朝散大夫表<hi>代宗</hi>
　　　　　　　　　　　　　　　獨孤及<lb/>
<pb n="KR4h0022_WYG_587-11b"/>
臣及言臣伏奉七月十八日敕加臣朝散大夫使持節<lb/>
舒州諸軍事守舒州刺史充當州團練守捉使兼知淮<lb/>
南岸當界緣江賊盜臣典濠州無政可紀人幸不擾時<lb/>
和所致流者稍復年登之力臣敢貪此以為已能陛下<lb/>
過聴驟降殊私<hi>集作奨</hi>既增之秩又命以服無徳受賞<hi>集作</hi>
<hi>愧</hi>幸孰甚焉仰戴皇渥<hi>類表作澤</hi>且榮且懼今以九月二十<lb/>
七日到州上訖州經積年冦盜瘡痍之後百姓流浪<hi>集作</hi>
<hi>窳</hi>十不一存臣已奉宣聖慈與之休息勞來鰥寡寛<hi>集作</hi>
<pb n="KR4h0022_WYG_587-12a"/>
<hi>薄</hi>其徭賦以是<hi>集作是以</hi>招携亡者撫柔存者庶經秋之後<lb/>
或致<hi>集作頗或</hi>安集非曰能爾冀竭力焉臣無任感戴之至<lb/>
謹奉表陳謝以聞<lb/>
　　　謝加司封郎中賜紫表<hi>代宗</hi>
臣及言臣伏奉三月一日敕加臣檢校司封郎中使持<lb/>
節舒州諸軍事兼舒州刺史當州團練守捉使仍知淮<lb/>
南岸當界緣江賊盜賜紫金魚袋殊榮厚渥驟鍾臣身<lb/>
且喜且驚<hi>集作駭</hi>以愧以懼臣聞堯舜建官三考黜陟漢<lb/>
<pb n="KR4h0022_WYG_587-12b"/>
代二千石以循良稱者於是有璽書勞勉增秩賜金之<lb/>
制臣到官始半嵗職事未有所補見在户口纔肯地著<lb/>
其中鰥寡疲弱不能自存者十猶六七徵遣征賦未嘗<lb/>
及期此臣政不逮力不任之効獲宥罪戾幸固深矣豈<lb/>
謂皇恩驟降復以古典命臣加位授服寵過臣量伏讀<lb/>
詔書懼孰大焉此州古荆舒之地詩人懲其剽輕復當<lb/>
賊冦䖍劉比屋流亡之後其人心已難安易動况加徭<lb/>
役稅斂日不獲已緩之則驕急之則散輯柔底綏之道<lb/>
<pb n="KR4h0022_WYG_587-13a"/>
尤非愚臣所及伏當宣風<hi>集作伏思夙夜</hi>勉勵力安斯人省事<lb/>
以慰其愁示信以杜其争亦冀俗稍務本人漸足食使<lb/>
<hi>闕</hi>　之人歳增月長三歳大比以版圖歸於有司犬馬<lb/>
<hi>闕</hi>　　　　　臣無任感戴之至<lb/>
　　　代閻中丞謝銀青光祿大夫表<lb/>
　　　　　　　　　　　　　　　羊士諤<lb/>
臣某言今月日吏部<hi>闕</hi>　奉恩制加臣銀靑光祿大夫<lb/>
朝命逺臨殊私曲被喜躍無措感懼惟深臣某中謝臣<lb/>
<pb n="KR4h0022_WYG_587-13b"/>
謬忝方隅實淹歳序幸逢昌運得備職官昨者累狀封<lb/>
章輙有陳乞敢希奨進虚荷恩榮而陛下不思天功為<lb/>
臣已力詔曰二千石便安吾人理有異等則就行賞典<lb/>
不繫年序夫人神休泰自感陶鈞封域乂安是恭理化<lb/>
雖云六稔無裨三載之文况當退思乃叨進秩之典濫<lb/>
慿微績陟在綸言超踐清階猥登明勸榮深載造光被<lb/>
生華匪臣孱愚所宜忝竊唯奉宣時令敬尊農祥保率<lb/>
土之康寧贊逺黎之生植而丘山施重螻蟻効輕上報<lb/>
<pb n="KR4h0022_WYG_587-14a"/>
無階稽首知懼無任感戴屏營之至<lb/>
　　　為李希烈謝留後表<hi>代宗</hi>　　　韓　翃<hi>大厯十四年</hi>
臣某言中使梁某至伏奉今月日制書授臣使持節蔡<lb/>
州刺史兼御史中丞充淮西節度觀察度支營田等使<lb/>
留後特逹睿恩殊常寵寄權兼専席榮重褰帷稠疊聖<lb/>
慈心魂戰越臣某中謝臣少小孤遺又無藝術叔父忠<lb/>
臣勵以成人自属艱難親承任使備牙門之将緫帳下<lb/>
之兵耳目腹心臣當軄分毫釐絲髮臣合知委而依阿<lb/>
<pb n="KR4h0022_WYG_587-14b"/>
從事曖昧居心羣小用權臣不能規諌三軍潛怨臣不<lb/>
能警覺蒼黄之際遂成禍階十起之恩低佪未報一朝<lb/>
之難逼廹見留白刃交前脫身無路謝安内舉寧効驅<lb/>
馳䟽廣告歸獨乖隨從在臣情地何以自容雖畢願仇<lb/>
讐纔雪家怨而自慙面目有負國恩豈謂降以殊私副<lb/>
茲重鎮上承朱邸之令下奉玉帳之謨權副九州地方<lb/>
千里在臣微𦕈難繼威聲豈臣竊賣舊勳謬膺殊澤撫<lb/>
心泣血何地自容特望聖恩察臣微懇選朝廷舊徳副<lb/>
<pb n="KR4h0022_WYG_587-15a"/>
節度重權許臣歸骨關西死且不朽<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_587-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻五百八十八<lb/>
</p>
<p>
</p>
  </div>
</body>
</text>
</TEI>
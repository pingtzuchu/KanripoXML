<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五</head>
    <p>
<pb n="KR4h0022_WYG_005-1a"/>
欽定四庫全書<lb/>
　文苑英華巻五　　　　　宋　李昉等　編<lb/>
　天象五<lb/>
　　黄雲捧日賦二首　　日五色賦三首<lb/>
　　日載中賦三首　　　冬日可愛賦二首<lb/>
　　夏日可畏賦一首<lb/>
　　　黄雲捧日賦<hi>以黄雲捧日佳氣充塞為韻</hi>　闕　名<lb/>
吾君朝黄圖坐甲乙禮元吉觀慶雲之飛來暈長空以<lb/>
<pb n="KR4h0022_WYG_005-1b"/>
夾日日明而麗雲潤而黄隨輪已入乎青陸抱影長依<lb/>
於正陽磅礴不散氛氲呈祥暖萬物則草木春色涵一<lb/>
氣則天地黄光推而言之則君為日臣為雲君非臣則<lb/>
股肱斯廢雲非日則光耀難分故上下同體表裏成文<lb/>
樓形遥景於東戸葉影潜扇於南薰由教有所至朝無<lb/>
可昏是日王三朝躔五緯杲杲然無幽不燭飄飄然何<lb/>
逺不暨白主喪氛黑為兵氣将閉陽和動令人畏又奚<lb/>
能勢均抱戴色不嚴毅似龍虎之宛轉傍檐楹之髣髴<lb/>
<pb n="KR4h0022_WYG_005-2a"/>
是日也風不霾時正佳雲日輪盛光隂克諧入房焉可<lb/>
以擬議干吕何足以為懐帶祥雲而共羙與淑氣而同<lb/>
儕天有日兮晨光重日有珥兮黄雲捧亦如東海大而<lb/>
百川朝北辰髙而衆星拱雲初繚繞日亦曈曨合三光<lb/>
而為一混五色而居中於是彰國祚表年豐應履端之<lb/>
時令識來事之殷充察天象兮陽烏奮翼稽瑞圖兮人<lb/>
望充塞使無階而可乗敢不慙於帝力<lb/>
　　　第二<lb/>
<pb n="KR4h0022_WYG_005-2b"/>
正月初吉觀大明之東吐間瑞氣而曉出初混色於青<lb/>
山之上猶謂䕶霜漸凝華於黄道之中分明捧日與抱<lb/>
珥而偶方守人為匹原夫皇帝御紫宸垂至仁恩覃日<lb/>
域澤被雲津居其中得通理之體察其外想維城之親<lb/>
然後蔚亭亭之彩環杲杲之輪左之右之擁榮光於碧<lb/>
漢或先或後敷正色於青春懿乎日者君之徳雲者臣<lb/>
之状彼無私以臨下此竭誠而奉上故得配陽精而為<lb/>
煥符土徳而標王以此圖國國乃豐盈以此示人人知<lb/>
<pb n="KR4h0022_WYG_005-3a"/>
揖讓既而呈彼瑞暾曜于天門似佐無為之化如承煦<lb/>
嫗之恩自東徂西異衆星之拱極陳力就列同萬品之<lb/>
尊元其瑞如之何以慶其主其色如之何非聖人不覩<lb/>
象伊臯之羽翼同周召之夾輔麗焉成象非徒負舟之<lb/>
龍照也騰文盡若苴茅之土蕭索籠光徘徊效祥抱一<lb/>
輪而匪烏莫黒散九野而何草不黄是日也乾坤交泰<lb/>
霄漢熒煌風以動之謂奉中央之帝人皆仰也如披元<lb/>
吉之裳識我者寡遇我者衆思飄飄而有託目眇眇而<lb/>
<pb n="KR4h0022_WYG_005-3b"/>
遥送飛烟下接乍廻屏翳之姿喜氣上浮疑繞羲和之<lb/>
控信乎聖徳所加禎祥不遐天道恱人謀嘉故得無心<lb/>
之雲出山川而變色有耀之瑞應圖牒而増華<lb/>
　　　日五色賦<hi>以日麗九華聖符土徳為韻</hi>　　李　程<lb/>
徳動天鑒祥開日華首三光而效祉彰五色而可嘉騐<lb/>
瑞典之所應知淳風之不遐禀以陽精體乾爻於君位<lb/>
昭夫土徳表王氣於皇家懿彼日昇考兹禮斗因時而<lb/>
出與聖為偶仰瑞景兮燦中天和徳輝兮光萬有既分<lb/>
<pb n="KR4h0022_WYG_005-4a"/>
羲和之職自契黄人之守舒明耀符君道之克明麗九<lb/>
華當帝業之嗣九時也寰宇廓清景氣澄霽浴咸池於<lb/>
天末拂若木於海裔非烟捧於圓象蔚矣錦章餘霞散<lb/>
於重輪煥然綺麗固知疇人有秩天紀無失必觀象以<lb/>
察變不廢時而亂日合璧方而孰可抱珥比而奚匹泛<lb/>
草際而瑞露相鮮動川上而榮光亂出信比象而可乆<lb/>
故成文之不一足使陽烏迷莫黑之容白駒驚受彩之<lb/>
質浩浩天樞洋洋聖謨徳之交感瑞必相符五彩彰施<lb/>
<pb n="KR4h0022_WYG_005-4b"/>
於黄道萬姓瞻仰於康衢足以光昭前古照臨下土殊<lb/>
祥著明庶物咸覩名翬矯翼如威鳯兮鳴朝陽時藿傾<lb/>
心状靈芝兮耀中圃斯乃天有命日躋聖太階平王道<lb/>
正同夫少昊諒感之以呈祥異彼夏王徒指之而比盛<lb/>
今則引耀神州揚光日域設象以啓聖宣精以昭徳彰<lb/>
燭逺於皇明乃偹彩於方色故曰惟天為大吾君是則<lb/>
　　　第二<hi>同前韻</hi>　　　　　　　　湛　賁<lb/>
聖日呈貺至徳所加布璀璨之五色被輝光於四遐纎<lb/>
<pb n="KR4h0022_WYG_005-5a"/>
塵乍收爛彼雲間之彩清漣既動煥乎川上之華且夫<lb/>
徳惟純一瑞符祚九彼合璧而未方顧抱珥而何有豈<lb/>
若青赤以之彩錯光芒屏其氛垢星同色而莫儔露成<lb/>
文而曷偶至乃天衢将曙春雨新霽廓彼長空斂其纎<lb/>
翳煥羲車而逾媚映彤庭而轉麗同象徳于金天陋再<lb/>
中於漢帝于時宸睠屢廻聖心方契恒旰食以為慮豈<lb/>
浮雲之能蔽觀其徃復黄道隐見非一彰有徳而天下<lb/>
文明照無私而海内清謐馴翬對而沮色儀鳯臨而委<lb/>
<pb n="KR4h0022_WYG_005-5b"/>
質光浮石壁謂媧皇之補天影入詞林疑江淹之夢筆<lb/>
彼連珠之代王字之日雖得以載其圖牒實難以為其<lb/>
儔匹未若光分五色徳合三無明天道以下濟與人事<lb/>
而同符較兹嘉祉超於邃古杲杲而五色成文郁郁而<lb/>
萬物咸覩祥光旁燭偏宜連畛之𤓰瑞彩下臨更竝建<lb/>
社之土于以光被四表昭彰元聖播頌聲於管絃流喜<lb/>
氣於歌咏矧其堯舜為理羲和奉軄仰以陽精象于我<lb/>
徳不然何以照曜六合𤣥黄五色出乎震位煥夫皇極<lb/>
<pb n="KR4h0022_WYG_005-6a"/>
仰其耀希煦嫗以資成傾其心比葵藿之生植儻餘光<lb/>
之可借庶分隂之有得<lb/>
　　　第三<hi>同前韻</hi>　　　　　　　　崔　䕶<lb/>
陽精之瑞兮惟瑞之嘉首三光而委照備五色以連華<lb/>
繁彩遥分叶二數於聖運祥光下燭賛元吉於皇家且<lb/>
夫天之降禎昭示羣有日之效慶丕應元后軼圖牒而<lb/>
稱靈著䇿書而不朽徑惟千里表年厯而當千麗彼九<lb/>
華彰帝業之在九懿其廓烟霄而朗霽歛天宇之氛曀<lb/>
<pb n="KR4h0022_WYG_005-6b"/>
出暘谷之方融歴離宫而増麗羲和疑而愕立疇人駭<lb/>
以横睇循黄道以遅遅爍青𡨕而晰晰觀其瑞景中煥<lb/>
浮晶外溢所以告昌期符聖日結金天以標異掩羣祥<lb/>
而首出仰其衆色比河上之榮光徴彼謡言異江中之<lb/>
萍實景麗天衢明均八區知神光之有宰信𤣥化之潜<lb/>
敷媚韶陽於紫陌混佳氣於皇都於是見土行之善應<lb/>
識帝載之珍符君一徳兮格于上天日五色兮臨于下<lb/>
土寔有感而斯見固惟仁而是輔乗虚散彩状朝烟之<lb/>
<pb n="KR4h0022_WYG_005-7a"/>
曖空縁隙通輝若晴虹之入戸燦爛同耀𤣥黄交映彚<lb/>
藻繪於金輪聚雲霞於寳鏡當道泰以垂貺契河清之<lb/>
表聖諒四彗之莫儔豈再中而攸競則知天意非昧人<lb/>
情可測所以異其彩示輝光之日新所以呈其祥慶文<lb/>
明之允塞偉夫彼日之瑞可以象君之徳謬膺薦於春<lb/>
闈幸觀光於上國<lb/>
　　　日載中賦<hi>以漢文帝時數如此為韻</hi>　　　許堯佐<lb/>
聖徳上通陽精下賛經太虚之寥廓赫流光之耀煥皇<lb/>
<pb n="KR4h0022_WYG_005-7b"/>
矣廣運徳用邁於陶唐日歟載中瑞克符於炎漢其始<lb/>
也昇扶桑以昭晰拂若木兮氛氲灼麗景開祥雲羲仲<lb/>
命官敬導之功式著夸父整䇿競驅之勢斯分雖馳騁<lb/>
於靈馭終感通於聖君故歌休明者徴於陽位察符瑞<lb/>
者觀乎天文於是翠烟澄霽白日増麗流景弭節飛輪<lb/>
頓勢踆烏矯翼而却翔驤龍擁駕而廻逝端乎晷遽乖<lb/>
測景之司表乎祥必俟垂衣之帝盖所以應仁聖叶昌<lb/>
期曽泉既逾異晨陽之杲杲昆吾再舍嘉日馭之遅遅<lb/>
<pb n="KR4h0022_WYG_005-8a"/>
是則天垂象兮不昧日輔徳兮無私既載中呈瑞亦太<lb/>
和効時逺以變化同諸掌握苟夙夜而致理在禎祥而<lb/>
欲數伊靈氣之潜通豈天聴之𤣥邈日之為羙也無徳<lb/>
而言歟日之為瑞也有時而効諸運行必隨乎圓盖昏<lb/>
曉式經乎方輿昃而復中在明君兮則爾中而斯昃雖<lb/>
壮士兮焉如我皇播徳於彼表瑞於此不肅而康哉無<lb/>
為而樂只躔次可覿豈假垣平之片言昭明有融寧匹<lb/>
魯陽之三徙然鑒於人事兮諒天道而伊邇<lb/>
<pb n="KR4h0022_WYG_005-8b"/>
　　　第二<hi>同前韻</hi>　　　　　　　關　構<lb/>
日以運行時維貞觀騐載中之照燭表一徳之恊賛至<lb/>
誠則感寔所應於皇家偶聖必呈豈獨符於炎漢既退<lb/>
舍以廻薄又増明而輝煥且夫天地絪緼日月垂文始<lb/>
将傾而復正願何鑒而不分當下委之碧落又上排之<lb/>
青雲經紀回旋乃暉晶而射耀次舍中正則澄霽而銷<lb/>
氛何麗天以昭晰諒觸物而繽紛然而日乃陽徳光于<lb/>
四裔陽為君徳配以上帝既居中而有感亦臨下而罔<lb/>
<pb n="KR4h0022_WYG_005-9a"/>
替昔連珠而合璧或五色而四彗咸逐物而遷移並隨<lb/>
時而啓閉曷若此将旰而復昭昭無際則知隂陽冥通<lb/>
乃與仁聖符契徒觀其炫熀在兹氣肅風追合人君以<lb/>
乗時又觀其昭回綿邈霞張雪駮羙嘉祥之欲數時以<lb/>
我既再我則盈縮而自持時以我當中我則清明而不<lb/>
濁既照臨於率土信叶和而反朴夫日也變動不居周<lb/>
流六虚天垂象以咸若精可貫而皎如既匪虧焉比皇<lb/>
明以無極斯呈瑞也諒至化之有餘且神功而不測乃<lb/>
<pb n="KR4h0022_WYG_005-9b"/>
駐晷其實徐所謂懸鑑在彼觀光由是仰靈曜之載中<lb/>
知積清而率俾因徴今以賦事諒舍彼而取此<lb/>
　　　第三<hi>同前韻</hi>
赫矣陽精瑞色融爛輪既側而復正景将曛而重煥考<lb/>
祥厯於休明識天心之叶賛信遐荒丕耀而品物貞觀<lb/>
夫其耀烟空耿霄漢始由度而方映忽移躔於已旰長<lb/>
空斂雲爌朗烟煴考殊祥於瑞牒軼衆象於天文燭乎<lb/>
幽同無私於聖代鑒乎下将比耀於明君宜穹蒼之朗<lb/>
<pb n="KR4h0022_WYG_005-10a"/>
霽屏黄道之氛曀踆烏翻翼以廻翔羲和弭節以容裔<lb/>
亭亭兮直午位而逾正杲杲乎爍離宫而増麗休徴屢<lb/>
發於漢皇徳感更侔於唐帝雖日官奉職疇人展藝異<lb/>
廻戈之所麾非長繩之能繫是則𤣥貺告祉皇明受釐<lb/>
日之杲兮靡虧於常度日復中兮叶慶於昌期土圭不<lb/>
能測其晷玉漏焉足定其時照委晴空曖祥光之郁郁<lb/>
時當春盡添麗景之遅遅惟我后之至化騐靈符而斯<lb/>
數懸金鏡於天衢提璿衡於掌握不然何以表昌期之<lb/>
<pb n="KR4h0022_WYG_005-10b"/>
㑹廻倒景之車澄清光而烱若扇炎盛而赫如徙倚遥<lb/>
漢徘徊太虚夸父之奔於焉少息垣平之對難以比諸<lb/>
信可以遵祀典委裘而拜命太史以望而書日麗天兮<lb/>
運行而未已日再中兮表慶於遐邇每同葵藿之誠冀<lb/>
流光而及此<lb/>
　　　冬日可愛賦　　　　　　　齊　映<lb/>
閉天地成四時者𤣥冬麗乎天明萬方者白日至若斗<lb/>
杓移指寒氣入律霜涵氷以凝沍風落木兮蕭飋始成<lb/>
<pb n="KR4h0022_WYG_005-11a"/>
乾以運行乃宅巽而是出明在地上望杲杲於扶桑光<lb/>
摇水中疑泛泛而萍實故日出暘谷衆人熈熈苦寒者<lb/>
自我而燠若即幽者自我而明之将所鑒而並鑒故無<lb/>
私而不私懿夫吾君之威可畏可愛象嚴凝以神武配<lb/>
耀靈於光大是以愚智必仰頼者也又如殘夜猶昧破<lb/>
積隂以重光晨霜正繁濟輿民於附火聖人納諫亦替<lb/>
否而獻可同彼天象發陽明以自東觀乎道經體人庶<lb/>
而居左君法日也申文明於九重臣諫君也扇和氣於<lb/>
<pb n="KR4h0022_WYG_005-11b"/>
三冬故時以泰嵗以豐方䕫龍而並騖與歩驟而追蹤<lb/>
　　　第二<hi>以陽徳淳耀消暢寒氣為韻</hi>　　　　席　䕫<lb/>
冬實窮節日為至陽節窮而栗冽凝慘陽至而焜耀舒<lb/>
光方傷竹彫松之嚴物無不懼覩麗天出地之旭愛何<lb/>
可忘觀其昇曭朗以自東蕩沉隂於有北不赫矣以難<lb/>
向誠温然而可即依巢之鳥感㣲煦而和鳴帶雪之林<lb/>
假餘光而改色所以就之稱堯帝之聖比之成晉臣之<lb/>
徳彼谷隐巖居之子無衣無褐之人照臨遵夫和氣偃<lb/>
<pb n="KR4h0022_WYG_005-12a"/>
曝得夫天真慘怛潜収戚戚之容咸革温仁逺被熈熈<lb/>
之化斯淳故得廓開曀霾洞達遐徼融液氷渚依稀雪<lb/>
嶠散九陌以無氛委千門以通照彼繩樞甕牖既臨砌<lb/>
而樂我無私雖熊席狐裘亦捨爐而欣夫有耀且四月<lb/>
歌其烈烈雨雪苦其瀌瀌既飄風而忽至何見晛而聿<lb/>
消豈若儲精在於宣明舒徳本乎洪暢異春晝暄姸之<lb/>
色無夏天赫曦之状㣲温椒寢之中稍暖秦樓之上是<lb/>
知時當則慘物鮮其歡非愛景而斯出處窮冬而固難<lb/>
<pb n="KR4h0022_WYG_005-12b"/>
躔次不留志士徒争于短晷輝光可附小人寧怨於祁<lb/>
寒故曰太上化人徳之為貴咸欣欣而可恱不炎炎以<lb/>
求畏當垂煦嫗之仁以釋幽隂之氣所以賦冬日之事<lb/>
歌徳政之謂<lb/>
　　　夏日可畏賦<hi>以昔聞宣子之於政也為韻</hi>　賈　嵩<lb/>
赫爾陽精當朱仲兮厥狀難明杲杲而威稜四序炎炎<lb/>
而火烈羣生九野飛塵破氛昏而下燭六龍衘耀亘天<lb/>
地而横行其初也隂魄落彼離明生矣踆烏洶洶以飛<lb/>
<pb n="KR4h0022_WYG_005-13a"/>
來蒼龍黯黯而光死輾烟霞而炎駕旁轉洞寰海而紅<lb/>
輪徐起烟勃乎扶桑之津鼎沸乎咸池之水八紘疑火<lb/>
井之内六合若炎丘之裏路岐難處傷哉行役之人稼<lb/>
穡堪憂嗟爾耕耘之子始驚出地漸見摩天曈曨逾盛<lb/>
翕赩彌宣赫曦而光碎波濤血殷江海蓬勃而氣蒸林<lb/>
鬱焰起山川然則居上克明當中益熾想羲氏於執熱<lb/>
當亢龍之用事照丘陵而恐是焦元蒸壠畆而皆成赤<lb/>
地仰之者目眩精眊處之者神昏體悸草木為之生烟<lb/>
<pb n="KR4h0022_WYG_005-13b"/>
峯巒以之減翠千里無雲炎風不聞木而棲者翕其翼<lb/>
泉而躍者伏其羣不黨黎甿有異恩覃之士無私蠻貊<lb/>
終同炎徳之君可流金而爍石可焦頭而爛額浩浩兮<lb/>
坌紅埃融融兮過虚壁遂使無生禪子愛其孤鶴片雲<lb/>
休影逸人戀此幽松古栢斯則晉卿執法於前代魯史<lb/>
立言於徃昔於戯猛以濟威剛而馭下牧於外而㓂亂<lb/>
咸戢升於朝而諂諛斯寡如夏日之赫焉孰云不足畏<lb/>
也<lb/>
<pb n="KR4h0022_WYG_005-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_005-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五十九</head>
    <p>
<pb n="KR4h0022_WYG_059-1a"/>
欽定四庫全書<lb/>
　文苑英華卷五十九　　　宋　李昉等　編<lb/>
　行幸二<lb/>
　　温湯御毬賦一首　　迴鑾賦一首<lb/>
　　駕幸太學賦一首<lb/>
　　駕幸宣輝門觀試舉人賦二首<lb/>
　　駕幸春明樓試武藝絶倫賦一首<lb/>
　　漢文帝幸細栁營賦一首<lb/>
<pb n="KR4h0022_WYG_059-1b"/>
　　沛父老留漢祖賦一首　穆天子宴瑶池賦一首<lb/>
　　　温湯御毬賦　　　　　　　閻　寛<lb/>
天寳六載孟冬十月霜清東野斗指北闕已畢三農亦<lb/>
休百工皇帝思溫湯而順動幸㑹昌之離宫越三日下<lb/>
明詔伊蹵鞠之戯者蓋用兵之技也武由是存義不可<lb/>
捨頃徒習於禁中今將示於天下廣場惟新掃除克净平<lb/>
望若砥下看猶鏡㣲露滴而必聞纎塵飛而不映欲觀<lb/>
乎天子之入先受乎將軍之令宛駒驥駿體佶心閑銀鞍<lb/>
<pb n="KR4h0022_WYG_059-2a"/>
月上華勒星還細尾促結髙鬐難攀儼齊足以驤首待<lb/>
馳騖乎其間羽林孤兒力壮身勇蓋稷門而未揵<hi>疑作徤</hi>
攀秦鼎而非重積習為常成規親奉咸技癢而願効望<lb/>
鳴鑾而跂踵雲開紫殿日臨丹墀無譁衆士其局各司<lb/>
聖神之主於是乎帥師君前决死且不敢辭珠毬忽擲<lb/>
月仗争擊并驅分鑣交臂叠跡或目留而形往或出羣<lb/>
而受敵禀王命以周旋去天威兮咫尺有騁趫材専工<lb/>
接来未拂地而還起乍從空而倒廻宻隂林而自却堅<lb/>
<pb n="KR4h0022_WYG_059-2b"/>
石壁而迎開百發百中如電如雷更生竒絶能出慮表<lb/>
善學都盧仍騎騕䮍輕劇騰狖迅拚<hi>一作伴</hi>鷙鳥梢虚而<lb/>
訝人手長攅角而疑馬身小分都驟滿别部行收哮噉<lb/>
則破山盪谷踴躍則跳巒簸丘争靡違於君子中寕謝<lb/>
於諸侯况賞罰之必信旌君國之大猷其中志氣超神<lb/>
眉目勝畫地祗衞蹕山靈捧靶衆沸渭以紛紜獨雍容<lb/>
而閒暇俄<hi>詩側弁之俄</hi>冠而雲散五色揮策而日廻三舎状<lb/>
威鳳之飛翔等神龍之變化此神人兮有作豈臣子之<lb/>
<pb n="KR4h0022_WYG_059-3a"/>
齊駕是時也天宇闢睿情歡命京尹將属官美斯塲之<lb/>
寵麗成今日之逰盤詳其指揮雅標幹事之首察其任<lb/>
使孰為知人之難遂賞功而褒徳何縑縞之戔戔尹乃<lb/>
拜手稽首逡巡不受曰子來之功臣何力之有夫稱物<lb/>
以平施則可大而可久故職司與役徒亦恩加其賜厚<lb/>
且稱兹藝精鍊古來罕見寓今斯成伐謀足擅可以震<lb/>
疊戎狄康寧㝢縣漢祖未悟果有白登之圍唐堯闕修<lb/>
載勞丹浦之戰然明者覩於未兆戒者圖於不見城誠<lb/>
<pb n="KR4h0022_WYG_059-3b"/>
狹頗積往來之勤馬雖調恐生銜橜之變慿覧則至樂<lb/>
躬親則非便帝曰俞忠哉真知言之選<lb/>
　　　廻鑾賦　　　　　　　　　歐陽詹<lb/>
夫何降一人兮將凝帖乎萬方神其精而傑其質兮赫<lb/>
赫巍巍<hi>一作赫赫奕奕</hi>以昻昻膺千年之寳厯承八聖之重光<lb/>
道為紀徳為綱仁為宅義為防化悠悠而蕩蕩風習習<lb/>
以洋洋沐雨露以蕃昌燭日月以皆康癸亥<hi>一作丑非</hi>之嵗<lb/>
太皡司<hi>一作之</hi>政乃作幸于西順上帝之令將行曰相彼<lb/>
<pb n="KR4h0022_WYG_059-4a"/>
元元以哲后為父母視淫君猶芻狗予其在徳則夷狄<lb/>
皆予之子也伊重關擊柝於予誰<hi>三字一作虞誰為</hi>守乎予其<lb/>
不淑則骨肉實予讎敵也雖金城湯池於予何有乎四<lb/>
門大開七寝停警歘凛凓以風清霄寂澄<hi>三字一作寂澄疑</hi>而<lb/>
月静于時厥有頑民從愚至逆假鴻恩以出入弄神器<lb/>
於間隙於是天忿地怒人惨神惻積憤<hi>一作沴</hi>氣以交衝<lb/>
叠寃心以潜逼災變流演妖氛充塞山河列以長晦日<lb/>
月存而無色明則士庶幽則靈<hi>一作神</hi>祗豚魚有識草木<lb/>
<pb n="KR4h0022_WYG_059-4b"/>
無知企喁喁以嗷嗷望我后之來儀如孺子之憶慈親<lb/>
焉如涸鱗之念長津焉如枯苖之待膏雨焉如籠鳥之<lb/>
仰林莽焉既而文物無荒聲明有素木葉猶飛金風未<lb/>
暮聖澤西浹天顔東顧廻旌旗整鑾輅雨師啓途風伯<lb/>
前驅豐隆布令列缺行誅神功莫仇天力誰虞櫛繽紛<lb/>
於㝠宰駢駱驛乎虚無洗地軸拂天衢殱有罪福無辜<lb/>
雰霾掃蕩於寰區塵埃滌濯乎皇都元兇不戮而淪痡<lb/>
品物未覩而遥蘇爾其靈物既先乗輿乃從雲車煙馭<lb/>
<pb n="KR4h0022_WYG_059-5a"/>
春心日容欝霏霏以葳蕤輝熠熠以嚴顒祥風<graphic n="KR2078" url="https://raw.githubusercontent.com/kanripo/KR-Gaiji/master/images/KR2078.png" mimeType="image/png"/>
                    <graphic n="KR2078" url="https://raw.githubusercontent.com/kanripo/KR-Gaiji/master/images/KR2078.png" mimeType="image/png"/>以<lb/>
淫淫瑞色靄靄<hi>一作雨</hi>以溶溶蒙蘢焉虹蜺之榮儀鳳髣<lb/>
髴焉烟靄<hi>二字一作江霧</hi>之送逰龍若夷若夏乃愚乃賢振振<lb/>
駢駢殷殷闐闐巷如流以湯湯野若草以芊芊雲浮巨<lb/>
嶽水集洪川至喜翻悲含淚而前曰自沐𤣥化㝠㝠綿<lb/>
綿如載于天如飲于泉卒嵗永年皆謂自然異日殷憂<lb/>
方昭厥由歸歟歸歟人其待<hi>一作侍</hi>居是日也皇帝乃闢<lb/>
金門升<hi>一作出</hi>紫宫宣睿㫖將天衷熙乎若㣲雷淑氣暢<lb/>
<pb n="KR4h0022_WYG_059-5b"/>
昆蟲芬乎若韶光麗景發青葱下蟠厚地上洽𤣥穹扶<lb/>
桑而西虞泉而東百福交通萬彚大同白日三舎以逡<lb/>
廵瞪丕征以融融南山萬嵗以争<hi>一無此字</hi>呼頷聲若動而<lb/>
崇崇至矣哉之徳也深乎大乎滂乎沛乎爾其汪濊乎<lb/>
可謂上合天經下叶坤靈旁繞<hi>一作統</hi>神明中獲人情故<lb/>
能不守有與之守不争有與之争此一舉也足見天地<lb/>
之心足辨人神之意諒無黨以無偏唯夫道徳之比者<lb/>
也　　　　　凡一作皆集本<lb/>
<pb n="KR4h0022_WYG_059-6a"/>
　　　駕幸太學賦<hi>以人安國泰大播儒風為韵</hi>　朱　休<lb/>
皇帝念儒林之繁㑹當天地之交泰降萬乗以爰來使<lb/>
八方而咸頼視其鼓篋之地文在其中禮於釋菜之庭<lb/>
化行乎外睿想難喻精搜典謨属車連延輾御陌而後<lb/>
入翠華容裔向文囿以前驅<hi>未見儒字官韻</hi>臺觀惟新墻垣盡<lb/>
飾宗伯禮賢以蕆事司成執經<hi>一作心</hi>而奉職端冕旒而<lb/>
綵仗𥘉立始駐六龍發聲教而翠華未旋以行萬國整<lb/>
衣裳之楚楚習威儀之翼翼入門而冠劒陸離布位而<lb/>
<pb n="KR4h0022_WYG_059-6b"/>
貂蝉逼側若乃展先師之禮示後進之人張國容以貴<lb/>
道闡文教以尊神升夫子之堂所謂以徳行行周公之<lb/>
禮豈可不躬親不然者何以自謙於至聖而親饗於陪<lb/>
臣哉是以講學斯陳徳音逺播念月將而日就各呈材<lb/>
而切磋<hi>唐韻有磋字千箇切與磋義同改作効課恐非</hi>龍顔不逺顧探索之惟<lb/>
勤<hi>一作顧平日之克勤</hi>天歩下臨曷斯湏之敢惰雲布星攅周回<lb/>
可觀彼儒風之習習資睿思之安安頥指於學海儒林<lb/>
自因澤及目擊乎䧺詞麗藻誰謂才難恩下育而冬暖<lb/>
<pb n="KR4h0022_WYG_059-7a"/>
命遐宣而晝寒濟時以勸學為先居上以易俗稱大俾<lb/>
惰遊者咸思於經籍好勇者亦髙其冠帶既而宣化畢<lb/>
盛禮終繳素志播皇風轉龍旂於祥烟之表返鑾輅於<lb/>
瑞氣之中盛矣哉載筆之史不紀乎教化之宫<lb/>
　　　駕幸宣輝門觀試舉人賦<hi>并序擇以君聖臣肅精  多士為韻</hi>
　　　　　　　　　　　　　　　失　名<lb/>
籍于天田之嵗也洎正月下明詔及仲秋萃賢良凡今<lb/>
才人莫不麏至他他籍籍不可勝言于以躬親示納人<lb/>
<pb n="KR4h0022_WYG_059-7b"/>
之獻可也為之加膳示恤之以飫賜也既自渇賢不足<lb/>
實為觀國之光君舉必書敢賦其事<lb/>
惟天為大則之者我君有嚴有翼乃武乃文據天地之<lb/>
大寳建社稷之元勲道不虚行於從政乎何有試可乃<lb/>
己俾濫吹者區<hi>一作羣</hi>分於是移千官以就日闢髙闕以<lb/>
連雲濟濟罄山林之士峩峩列鵷鷺之羣且木以從繩<lb/>
則正君以從諌則聖廣開替否之規遂下昌言之命采<lb/>
彛倫翹錯薪能官於是乎癉惡則哲自可以知人得孫<lb/>
<pb n="KR4h0022_WYG_059-8a"/>
𢎞為舉首趨倚相為史臣儼端居於咫尺恭大問以絲<lb/>
綸睿㫖臨天威肅咸怵惕之若厲俱進退之維谷將畢<lb/>
力於謨猷乃竭誠於啟沃帝載惟貞垂範作程有典有<lb/>
則惟一惟精重席表其彰善持衡所以貴平便便有司<lb/>
能奉法而宣令髙髙在位更責實以循名觀賢謂何務<lb/>
於慎擇或告之誡訓或旌之束帛日軒豈疲於端想躬<lb/>
親不徳於胡獲夫如是王者無外誰為方外之臣野無<lb/>
遺賢誰為在野之客獨有扣角勞歌憂心孔多仰天門以<lb/>
<pb n="KR4h0022_WYG_059-8b"/>
難呌咏碩人之在阿<hi>一作薖</hi>則知代實須才生此多士惟賢<lb/>
非后不食惟后非賢不理一技稱㝡徒仰恵堂之榮三道<lb/>
登科敢望太常之美儻連茹之終及乃願一申於知己也<lb/>
　　　第二<hi>同前韻</hi>　　　　　　　　　張彦震<lb/>
望之如雲聖人為君克敷厥徳以嶷鴻勲大庇黎元始<lb/>
躬耕而載籍旁求俊彦終訪道而崇文於穆我皇乃神<lb/>
乃聖開四目以達聦掩八紘而布政羣龍順啟沃之㫖<lb/>
多士奉疇咨之命大哉邈乎於斯為盛爾其庶士冢宰<lb/>
<pb n="KR4h0022_WYG_059-9a"/>
百寮近臣大夫師長之旅版築巖穴之人舉爾所知乃<lb/>
寸長無捨裒然而至雖片善必申於是朝無遺逸野絶<lb/>
沉淪顒卬於鳳闕之下鼓舞於鴻漸之辰且聖澤昭宣<lb/>
惟聞<hi>一作恭</hi>有典有則天威咫尺孰謂不躬不親伊何<hi>原本</hi>
<hi>此處闕四字</hi>百寮増肅仰清問而矯首拜昌言而俯伏烝哉<lb/>
髦士緑<hi>一作録</hi>驥方呈於長衢賁於丘園白駒自来於空<lb/>
谷亦既賛休命亦既陳厥成將獻可而替否必覃思而<lb/>
研精意彼逸足侔乎先鳴錯翹薪以刈楚聊濯<hi>疑作擢</hi>桂而<lb/>
<pb n="KR4h0022_WYG_059-9b"/>
敷榮懿乎文物明明威儀赫赫摇綵仗於雲路闢禁圍<lb/>
於廣陌雖知人不易實在乎區分而天鍳孔明自彰乎<lb/>
慎擇夫然才為世出才應時多以才從政兮國有恒典<lb/>
以才為輔兮人知匪他于以代天工則百寮矜式于以<lb/>
掌邦憲則庶事恊和亦自此立功亦自此致理邁前王<lb/>
之躅垂可大之紀維翼翼之聖朝務濟濟之多士豈止<lb/>
夫堯吁舜咨可疇徳而已哉<lb/>
　　　駕幸春明樓試武藝絶倫賦<hi>以弧矢之利威天下為韻</hi>
<pb n="KR4h0022_WYG_059-10a"/>
　　　　　　　　　　　　　　　韋　肇<lb/>
有武備者國之嘉謨習武事者人之令圖其在易也徵<lb/>
之擊柝其在禮也取彼懸弧蓋居安慮危而兵不可去<lb/>
䇿名委質而藝不可無我皇富有四海光宅八區然猶<lb/>
軫懐未達愓慮不虞欲以廣盛業於二柄選䧺才於百<lb/>
夫時乃駕幸於層樓闢場乎九軌森其羽衛揭以弧矢<lb/>
列簮佩而儼立端冕旒而髙視詔曰惟爾力人惟爾爪<lb/>
士食我塲藿今則至矣歌乎采蘩試可乃已於是拜手<lb/>
<pb n="KR4h0022_WYG_059-10b"/>
稽首足之蹈之騁伎於非常之日爭鋒於㧞類之時則<lb/>
有六鈞用壮百中無疑和容就列省括于兹射用藏弓<lb/>
不獨主皮之善發殊罕忌而無失鵠之嗤可謂措柸至<lb/>
習捨䟦<hi>疑作㧞詩捨㧞則獲</hi>必至盡其妙而不棄前修擅其功而<lb/>
若有餘地天顔既瞩且賞麗龜之功人意所傾敢争射<lb/>
隼之利又若䝉輪之俊超乗如飛騁廣塲之永埓覧繁<lb/>
弱而忘歸左旋右抽擢兩肩於敏手奮髯増氣示衆目<lb/>
以餘威立表取凖臨危應機盤過身之矛所投皆中執<lb/>
<pb n="KR4h0022_WYG_059-11a"/>
如組之轡所向無違宸心用多其勇㨗觀者咸服其精<lb/>
㣲至有術非五善取匪十全不能定是非於已分而又<lb/>
争利害於君前莫不心戰股慄落羽驚弦豈搜揚之不<lb/>
至諒工拙之相懸夫試也者為求於衆㨗也者為同於<lb/>
天明<hi>疑作非</hi>僥倖之可竊周旌<hi>一作精</hi>勸之無偏是以詣闕<lb/>
者數百計而升明者纔一二焉其或進而不濫動必合<lb/>
雅靡蹲甲以自媒思觀禮之見假始僶俛於法度忽蒼<lb/>
黄於取捨信其命而有之亦不得而無也宜乎召墨客<lb/>
<pb n="KR4h0022_WYG_059-11b"/>
授行者書絶藝於詞臣傳不朽於天下<lb/>
　　　漢文帝幸細栁營賦<hi>以將軍出令漢帝徐行為韻</hi>
　　　　　　　　　　　　　　　馮　韜<lb/>
虜犯榆塞軍屯栁營觀文帝勞師之禮得亞夫為將之<lb/>
名其始也威獨立氣横行由棘門而及㶚上列千騎而<lb/>
陳五兵羽衛爰来威儀既盛馬壮而塵起旗整而風勁<lb/>
全忘以律自矜萬乗之尊是用加囂未發三軍之令及<lb/>
其廻鳳蓋駐金輿師徒方俟於倐往介胄俄驚其勃如<lb/>
<pb n="KR4h0022_WYG_059-12a"/>
人心為之激發天歩為之躊躇方警蹕之𥘉傳自南自<lb/>
北洎鑾鈴之有節匪疾匪徐偉夫推轂而行受脤而出<lb/>
苟心腹之無二視尊卑之如一足使他將顔厚餘兇股<lb/>
慄戈鋋有耀壓㶚水之波瀾士馬無聲悄轅門之風日<lb/>
焜燿今古光昭典墳振天聲於絶漠笑兒戯於諸軍山<lb/>
河保誓竹帛垂勲守官而敢違上命不戰而自息祅氛<lb/>
暴去彊秦功成大漢炎火興而劉氏將熾旄頭燿而胡<lb/>
羣尚叛思堂堂之陣用拓封疆得糾糾之夫以平禍亂<lb/>
<pb n="KR4h0022_WYG_059-12b"/>
宜其威加異類才出非常精貫金石貞含氷霜近鎮秦<lb/>
城之上遥臨渭水之將<hi>詩在渭之將蓋将側也况是官韻不知者誤改作傍</hi>觀爾<lb/>
類之可殱帥安得奪諒我戰之則克敵何以當國家威<lb/>
武有制冦銷蜂蠆之毒臣展𤓰牙之衛斯幸也誠則可<lb/>
嘉殊足稱於其帝<lb/>
　　　穆天子宴瑶池賦<hi>以衆仙護儀靈感斯集為韻</hi>
　　　　　　　　　　　　　　　張仲素<lb/>
昔穆王之御天下蕩志思𤣥凝然眇然將以肆車馬之<lb/>
<pb n="KR4h0022_WYG_059-13a"/>
逺迹訪崑閬之羣仙既而獲八駿以為乗興<hi>疑</hi>六龍而<lb/>
並騖謂升天可兾寕為海右之廵行地無彊漸出人間<lb/>
之路弱水已踰層城是赴洎夫展王母之容貎見列仙<lb/>
之軒輅絳宫𤣥圃異故鄉之樓臺鳳舞鸞歌勝至樂之<lb/>
韶濩澄光𣺌瀰極望瑶池湛水容之漫漭蕩日彩以参<lb/>
差逺近洲沚駢羅羽儀蕩蕩五雲冐芝田而不散翩翩<lb/>
三鳥拂珠樹以相隨金液是嘗玉杯是挹桃杏之花競<lb/>
秀蓬瀛之侣遥集逰仙可戀覺天路之日長惟帝念歸<lb/>
<pb n="KR4h0022_WYG_059-13b"/>
懼人間之景急嗟乎道不可測理難具形且復滛神之<lb/>
與驕志啄腐之與呑腥固不可以長逰仙境久㑹衆靈<lb/>
於是廻輕軒反飛鞚却瞻遼廓而無見尚聞簫鼔之餘<lb/>
弄雖周文之歌鎬宴且異尋仙秦穆之享鈞天常稱在<lb/>
夢此則詣之者身從之者衆稽彼異録陳兹所窺後之<lb/>
王者樂以聞斯方士彩童幾渉風波之阻金莖玉露寕<lb/>
延隟駟之馳故我后端拱穆清無為𤣥感却走馬而萬<lb/>
方以泰不出户而八紘盡覧彼乃輕萬里而崇一朝孰<lb/>
<pb n="KR4h0022_WYG_059-14a"/>
若濟羣生於屯坎<lb/>
　　　沛父老留漢髙祖賦<hi>以願止前驅得申深意為韻</hi>
　　　　　　　　　　　　　　　王　啓<lb/>
漢祖還鄉兮鑾駕將還沛中父老兮留戀澘然憶故舊<lb/>
於干戈之後叙綢繆於旌旂之前白髪多傷鳳輦願停<lb/>
於此日翠華一去皇恩再返於何年昔以羣盗并興我<lb/>
皇斯起英明天授其昌運神武日聞於舊里今則秦楚<lb/>
勢傾鼓鼙聲止聖代而陽和煦物元首明哉暮年而蒲<lb/>
<pb n="KR4h0022_WYG_059-14b"/>
栁傷秋老夫耄矣然而黄屋才降丹誠未申豈可風馳<lb/>
天仗雷動車輪一則以情深閭里一則以義重君臣隆<lb/>
凖龍顔昔是故鄉之子奉觴獻夀今為率土之人乃曰<lb/>
陛下創業定傾順天立極臣等犬馬難効星霜屢逼窺<lb/>
泗水則凄若舊風指芒碭則依然故邑眷戀難盡沉瀾<lb/>
易得昔日望雲之瑞豈有明言當時貰酒之家堪驚黙<lb/>
識帝乃駐天歩遂人心戈矛山立貔虎煙深草澤初興<lb/>
雲路而蛟龍奮翼鄉園重到烟空而鸞鶴歸林時也親<lb/>
<pb n="KR4h0022_WYG_059-15a"/>
友咸臻少年并至縱兆民如子恩更洽於故人雖四海<lb/>
為家情頗深於舊意<hi>官韻一本作地非</hi>往事如覩流光若驅望<lb/>
幸誠異攀轅則殊交逰既阻於秦時堪悲今昔黎庶正<lb/>
忻于堯日自恨桑榆已而雙淚盡垂一言斯獻請沛為<lb/>
湯沐之邑實臣愜生死之願是使萬嵗千秋杳㝠無恨<lb/>
　<lb/>
　<lb/>
　<lb/>
<pb n="KR4h0022_WYG_059-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百六十二</head>
    <p>
<pb n="KR4h0022_WYG_661-1a"/>
欽定四庫全書<lb/>
　文苑英華巻六百六十二　宋　李昉等　編<lb/>
　投知五<lb/>
　　上白相公啟一首　　上崔相公啟一首<lb/>
　　上翰林韋學士啟一首<lb/>
　　上令狐相公啟一首　上崔相公啟一首<lb/>
　　上首座相公啟一首　上宰相啟二首<lb/>
　　為人上裴相公啟一首<lb/>
<pb n="KR4h0022_WYG_661-1b"/>
　　上鹽鐡侍郎啟一首　上封尚書啟一首<lb/>
　　投憲丞啟一首　　　上裴舍人啟一首<lb/>
　　上蕭舍人啟一首　　上學士舍人啟一首<lb/>
　　上杜舍人啟一首　　上吏部韓郎中啟一首<lb/>
　　　上白相公啟　　　　　　　薛　逢<lb/>
某啟某聞杞梓居林掄材必藉其良匠驊騮伏皁發跡<lb/>
用章於圉人將假激揚必先紹介如某者關中士族海<lb/>
内窮人㓜遭憫凶壯知傳導南窮海裔北濟河源勤苦<lb/>
<pb n="KR4h0022_WYG_661-2a"/>
一經恓惶三紀家門板蕩亡惠子之五車風樹哀纒痛<lb/>
虞丘之三失加於元昆厄<hi>一作抱</hi>瘵孀妹無家同氣六人<lb/>
半歸全壤嗟乎郭氏之昆多疹顔生之室屢空縱白首<lb/>
粗霑一名或終身不知五味衰凶荐及沉痛可知往往<lb/>
晝卧及昏夜坐逹曉長安甲第羅列九衢朱門大開欲<lb/>
往誰訴因大中四年冬䝉相公念以苦心㧞授館職期<lb/>
於旦暮必使奮飛旋遇𦍑冦犯邉相公北討風雲一失<lb/>
流落十年尉萬年而郎秘書宰四畿而糺東絡凡所蒞<lb/>
<pb n="KR4h0022_WYG_661-2b"/>
守皆立涓塵但以時尚佻浮不熟根本以親庶務者為<lb/>
俗吏以能矯枉者為令人聲名㸔門簿髙低流品出人<lb/>
家子弟竪置童騃擠排老成遂使清貫華資蔑聞於擬<lb/>
議塗趨坌走久困於風塵自相公每<hi>疑作再</hi>秉鈞衡重開<lb/>
罏冶私門相慶如春發榮山妻歛袂而前曰爾以詞賦<lb/>
掇髙科以詩篇逹天聽以政事取章綬以孤直沉下僚<lb/>
今相國司徒公鼓鑄元和疇庸品物風俗日益厚泰階<lb/>
日益平是懐才抱器之人雲飛雨化之秋也何尚悒悒<lb/>
<pb n="KR4h0022_WYG_661-3a"/>
於蓬茅者乎於是整某之冠急某之帶驅策僕御促某<lb/>
出門仍授某洛下所著百篇再拜祝而送之曰飛龍在<lb/>
天雲雨闐闐賢相秉鈞倫方序員時哉時哉君其勉焉<lb/>
某離鞍拜賜超乗而出茫茫<hi>一作茫洋</hi>然而又不知其所自<lb/>
平生坎壈難自梯媒進退囁嚅終莫上逹亦猶魘者夣<lb/>
逐聲愈哀而言愈不宣足愈勤而身愈不進孤影無援<lb/>
危燈在旁幽憂旅魂逼廹中夜獨能振臂呼而寤之者<lb/>
唯相公乎伏惟明誠燭兩耀大信鈞四時綱維設而天<lb/>
<pb n="KR4h0022_WYG_661-3b"/>
地開隂陽順而風雨若一物失所如推諸隍某所以滌<lb/>
慮嚮風齋心卜日細將肝膽具以<hi>一作再具</hi>投陳伏惟念以<lb/>
迷邦釋之網罟幸甚每自握朝鏡潜窺壯猷㳟守門風<lb/>
不敢墜地或乗秋摶擊或載筆芟夷或獻替而定否臧<lb/>
或從容而備顧問儔諸流軰亦不後人誠知自衒自媒<lb/>
士之醜行但以日暮途逺倒行逆施若俟陟級循涯必<lb/>
慮填溝委壑而又搜尋志尚爰及成人役思慮者三十<lb/>
年著詩賦者千餘首雖不足誇張流軰亦可以傳示子<lb/>
<pb n="KR4h0022_WYG_661-4a"/>
孫豈料尚與廕弟小兒䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>中途而争先後抑又聞哀<lb/>
音入耳逹者動容伏惟示以長途指之中道俾入懐之<lb/>
鳥重明戞漢之心曵尾之龜再有巢蓮之望不獨<graphic n="KR0742" url="https://raw.githubusercontent.com/kanripo/KR-Gaiji/master/images/KR0742.png" mimeType="image/png"/>環<lb/>
報寳矯印酬愉必能當塲効尅敵之功灼骨獻非熊之<lb/>
兆伏以國政初畢機務尚繁敢罄腹心先致門闥僣越<lb/>
之罪無所逃刑伏惟俯賜省覧百生幸甚百生幸甚不<lb/>
宣謹啓<lb/>
　　　上崔相公啓<lb/>
<pb n="KR4h0022_WYG_661-4b"/>
某啓某聞擁腫之材動乖於繩墨琤瑽之韻自合於宫<lb/>
商雖觀聽以由人實否臧而在己所以困驥見稱於伯<lb/>
樂焦<hi>一作㸑</hi>桐取譽於伯喈咸發跡一時垂芳千祀某自<lb/>
開成建號則執藝求知跡忝及門名叨中選或縁情序<lb/>
羙移時而奬導再三或體物逹誠一席而稱揚數四遂<lb/>
使聲華振耀諠動軰流桂折髙枝名登上第但以依仁<lb/>
嵗久軒墀之桃李成隂趨屏年深門巷之椅桐暗老徒<lb/>
䝉䕃覆莫自根牙良辰幾何𤣥鬢倐改伏惟相公推名<lb/>
<pb n="KR4h0022_WYG_661-5a"/>
意切録舊情深朝宣一言夕濟千里俾平生志業不負<lb/>
於辛勤向者恩知果成其逺大生死幸甚生死幸甚頗<lb/>
將偃頓屢凟堦墀日暮途遥誠堪憫念<lb/>
　　　上翰林韋學士啓<lb/>
學士文山㧞俗嵩華讓其孤標學海無邉乾坤以之涯<lb/>
涘優㳺仙署偃息禁闈筆灑王猷硯涵天澤成霖而雨<lb/>
露非逺吐氣而虹蜺坐舒流品羣倫衣冠仰其衡鏡扶<lb/>
持大厦社稷思其棟梁不有伊人孰為邦彦某頃因章<lb/>
<pb n="KR4h0022_WYG_661-5b"/>
句獲逹門墻雖大匠剪拂之間多慙擁腫而貧女鉛黄<lb/>
之餙豈讓娉婷故得桂枝先攀楊葉髙中始謂陵躍出<lb/>
泥渣指顧生風雲嗟乎九仞將成而一簣莫前三年欲<lb/>
飛而長風不借顧影增嘆誰將晤言當<hi>疑作甞</hi>聞通義相<lb/>
公爐冶新開陶甄是切儻閣下猶傷墜履<hi>一作屨</hi>終許掃<lb/>
門信執鞭之亦為奚指蹤而不可方某選限猶逺官秩<lb/>
未期伏希度以短長擇其任用上可以考校書府下可<lb/>
以羽檄戎藩庶竭駑駘稍裨萬一聊將肝膽輙自梯媒<lb/>
<pb n="KR4h0022_WYG_661-6a"/>
躁進之辜不敢逃責<lb/>
　　　上令狐相公啓　　　　　　温庭筠<lb/>
某聞丘明作傳必受宣尼王隠著書先依庾亮或情優<lb/>
國士或義重門人咸托光隂方成志業抑又聞棄茵微<lb/>
物尚軫晉君壊刷小姿每干齊相豈繋効珍之餙蓋牽<lb/>
求舊之情某邴第持囊嬰車執轡旁徴義故最歴星霜<lb/>
三千子之聲塵預聞詩禮十七年之鉛槧尚委泥沙敢<lb/>
言蠻國叅軍纔得荆州從事自頃潘床無鏡校府佋<hi>疑</hi>
<pb n="KR4h0022_WYG_661-6b"/>
弓戴經稱女子十年留於外族稽氏則男兒八嵗保在<lb/>
故人藐是流離自然飄蕩呌非獨鶴欲近商陵嘯類斷<lb/>
猿況鄰巴峽光隂詎幾天道如何豈知蕞陋之姿獨隔<lb/>
休明之運今者野氏辭任宣武求才儻令孫盛緹油無<lb/>
慙素尚蔡邕編録獲偶貞期㣲廻謦欬之榮便在陶鈞<lb/>
之列不任靦冒彷徨之至<lb/>
　　　上崔相公啓<lb/>
某聞石苞覊賤早遇何曽魏武尊髙猥知徐晃其後咸<lb/>
<pb n="KR4h0022_WYG_661-7a"/>
成間氣訖立鴻勲簡册<hi>一作素</hi>增輝亦俾鐏彛動彩則道<lb/>
惟熈載皆資甄藻之時徳邁賡歌必用搜羅之道是以<lb/>
皇綱克序茂範咸凝某荆氏凡材雕陵㪚質謬傳清白<lb/>
實守幽貞矍圃彎弓何能中鵠丘門用賦尋耻雕蟲常<lb/>
患荒蕪殊非挺㧞依劉薦禰素乏梯航慕吕攀嵇全無<lb/>
等級分甘終老莫有良期既而竊仰洪鈞来窺皎鏡墳壚<lb/>
下土敢望頒形甕盎頑姿寜希鑒貌豈謂不遺孤拙曲<lb/>
假生成㧞於泥滓之中致在煙霄之上遂使龍門奮發<lb/>
<pb n="KR4h0022_WYG_661-7b"/>
不作窮鱗鸎谷翩翻<hi>一作翺</hi>終陪逸翰此則在三恩重吹<lb/>
萬功深空乗變律<hi>一作㨗</hi>之機未得捐軀之兆豈可猶希<lb/>
皷鑄更露情誠伏念良馬嘶風非甘伏皂饑鷹刷羽終<lb/>
耻棲籠誠知豢養之恩頗有飛翔之志而又専門有暇<lb/>
曽習政經閉户無營因窺吏事既辨張湯之䑕深知子<lb/>
産之魚書劍彷徨年光倐忽徒思効用無以為資儻䝉<lb/>
再扇薰風仍宣厚澤庶使晏嬰精鑒獲脱於在途鬷蔑<lb/>
㣲班得昇於收器纔聞謦欬便是扶摇<lb/>
<pb n="KR4h0022_WYG_661-8a"/>
　　　上首座相公啓<lb/>
某聞舉不違宗得於王濟近因其族聞自謝𤣥雖通人<lb/>
與善之規亦前哲睦親之道某謬恭華緒得庇餘䕃固<lb/>
己鯉庭䝉翼長之恩阮巷辱心期之許遂得遷肌改骨擁<lb/>
本揚英則窮鳥入懐靡求他所覊禽繞樹更託何枝昨<lb/>
者膏壤五秋川塗萬里逺違慈訓就此窮棲將卜良期<lb/>
行當杪嵗通津加歎旅舍傷懐相公河潤餘津雲行廣<lb/>
施調羮之味未及宗親育物之餘希沾㓜弱儻或假一<lb/>
<pb n="KR4h0022_WYG_661-8b"/>
言之甄發随百蟄之昭蘇庶令葛藟之隂拘<hi>疑作均</hi>其煦<lb/>
育椒聊之實遂彼扶踈成鍾儀操樂之規寛顧悌拜書<lb/>
之戀下情無任<lb/>
　　　上宰相啓二首<lb/>
某聞日麗於天洪纎必及月離於畢枯槁皆蘇斯則推<lb/>
㧞<hi>疑作彼</hi>無私彰於大信茍闗於宰匠咸仰以生成其或<lb/>
潤接西郊流金未己光承北陸豐蔀猶深則亦分作窮<lb/>
人甘為棄物嵗華超越京洛風塵忽爾號咷固非阮籍<lb/>
<pb n="KR4h0022_WYG_661-9a"/>
泫然沾灑不為楊朱畧忘<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>冒之辜惟以哀矜為主伏<lb/>
念三餘蕳墮六尺伶俜臨濟輝華昔懸陳榻洛陽覊旅<lb/>
今造膺門己驚於自棄流根敢望於裒多益寡但以謝<lb/>
家故墅事屬臨川陸氏先疇名遷好畤同氣雖均於昭<lb/>
㤗連枝或累於榮枯是以更就洪鈞来呈𤨏質雖戴逵<lb/>
之弟志尚無聞而何凖之兄恩輝己遍豈宜茍希河潤<lb/>
更望餘波投驥尾以容身執豚蹄而望嵗然則迹同永<lb/>
<hi>疑作水</hi>子質異山郎梓柱雲楣獨居蝸舍綺襦紈袴己卧<lb/>
<pb n="KR4h0022_WYG_661-9b"/>
牛衣若乃清旦問安長筵稱夀貂璫必集少長俱来膏<lb/>
沐之餘則飛蓬作鬢銀簧之末則青草為袍莫不顧影<lb/>
包羞填膺茹歎儻或王庭辨貴許厠九疑京縣坐曹令<lb/>
懸五色校於同列未越彛章則衛館孤遺常聞出涕山<lb/>
陽舊曲不獨傷心誓將居必在勤行惟鞭後潜知寄託<lb/>
所望於江州必効忠貞得酧於吏部無任惶懼之至<lb/>
　　　二<lb/>
某聞仁祖乗流先知彦伯張慿植棹整值劉惔豈惟俄<lb/>
<pb n="KR4h0022_WYG_661-10a"/>
頃遭逄抑亦初終汲引當其覊遊臨汝旅泊丹徒遐思<lb/>
謦欬之音杳絶烟雲之路茍無直道將委窮途何異於<lb/>
懸水揚音九弄有潺湲之曲嚴霜戒節兩攣含清越之<lb/>
儀某融襟蟻術簉跡龍門三千子之聲塵曽叅講席十<lb/>
七年之鉛槧夙預𤣥圖而性禀半癡機無兩可牧堯羝<lb/>
而寡術舉舜鳳以無縁使何凖之兄皆為杞梓戴逵之<lb/>
弟獨守蓬茅至於詞苑辛勤儒林積習自期燕笥不媿<lb/>
秦臺伏以相公周輅輪轅虞琴節奏早振經邦之業果<lb/>
<pb n="KR4h0022_WYG_661-10b"/>
敷華國之姿伊尹安危本同於兆庶淵源<hi>晉殷浩字淵源唐人避諱</hi>
<hi>以深字代淵此猶存舊字</hi>行止必繫於興衰既而放跡戎軒遺榮畫<lb/>
室劉尹秣陵之桞尚有清風邵公陜服之棠空留羙䕃<lb/>
竊聞謡詠即付樞衡是以負笈趨塵羸糧載路願奏書<lb/>
於台席思撰履於侯門儻張禹尊髙猶為戴榮説禮鄭<lb/>
𤣥嚴毅便令服慎聞詩敢嘆朝饑誠甘夕死加以旅途<lb/>
勞止末路蕭條不無悽惻之懐豈止覊離為主仰瞻旌<lb/>
棨如望蓬瀛不任懇廹之至<lb/>
<pb n="KR4h0022_WYG_661-11a"/>
　　　為人上裴相公啓<lb/>
某聞瘦馬依風悲皆感土秋鷹厲吻饑則投人能知豢<lb/>
養之恩頗識歸飛之兆是以臺卿瀝墾先告孫賔越石棲<lb/>
身惟親晏子觀賢逹始終之趣察古今行止之規必有<lb/>
良知願諧依託某伶俜弱植憔悴孤根詞林無渙水之<lb/>
文官路乏甘陵之黨每持踈拙久謝紛華既而曵履侯<lb/>
門經時不遇牽裾憲府越月而昇九衢獨愧於迷津五<lb/>
省纔霑於掌庾相公初締鄭棟甫潤殷林寜知蕞陋之<lb/>
<pb n="KR4h0022_WYG_661-11b"/>
姿首在陶甄之列扳於郎吏委在絃歌元日縱囚殊無<lb/>
異政清晨探賊未報殊恩豈期遽露情誠猶煩鼔鑄近<lb/>
者私門集舋同氣貽災孀㓜流離闗河𬗟邈淚變萇𢎞<lb/>
之血髪同園客之絲萬里魂銷孤燈弔影蓋人生之大<lb/>
痛行路之同悲泉壤長辭何縁取決人琴併絶不得申<lb/>
哀端居則有愧簮纓乞告而曽無事例又以孔懐酷逺<lb/>
先塋非遥永言龜告之期遂在蟈鳴之月儻解其所任<lb/>
契彼私心絶𬗟冒於官曹獲優游於教義孤誠所願九<lb/>
<pb n="KR4h0022_WYG_661-12a"/>
死如歸其或念以艱虞難於罷免亦有虚閑散秩不滿<lb/>
於幽㣲終鮮之悲無慙於顯晦伏增哀廹懇欵之至<lb/>
　　　上鹽鐡侍郎啓<lb/>
某聞珠履三千猶憐墜屨金釵十二不替遺簮茍興求<lb/>
舊之懐不顧窮奢之餙亦有河南撰刺徴彼通家號畧<lb/>
移書期於倒屣志亦求於義合理難俟於言全某菅蒯<lb/>
凡姿邾滕陋族釋耕耘於下邑觀禮樂於中都然素勵<lb/>
顓䝉常耽比興未逢仁祖誰知風月之情因梦惠連或<lb/>
<pb n="KR4h0022_WYG_661-12b"/>
得池塘之句莫不𡨕搜刻骨黙想勞神未嫌彭澤之車<lb/>
不嘆莱蕪之甑其或嚴霜墜葉孤月離雲片席飄然方<lb/>
思獨往空亭悄爾不廢閑吟强將麋鹿之情欲學鴛鴦<lb/>
之性遂使幽蘭九畹傷謡詠之情多丹桂一枝竟攀援<lb/>
之路斷豈真牛衣有淚蝸舍無煙此生而分作窮人他<lb/>
日而惟稱餓𨽻頃者萍蓬旅寄江海覊逰逹姓字於李<lb/>
膺獻篇章於沈約特䝉俯開嚴重不陋幽遐至於逺泛<lb/>
仙舟髙張妓席識桓温之酒味見羊祜之襟情既而哲<lb/>
<pb n="KR4h0022_WYG_661-13a"/>
匠司文至公當柄猶困龍門之浪不逄嬰友<hi>一作谷</hi>之春<lb/>
今日俯及陶鎔將裁品物輙申丹慊更竊清音儻一顧<lb/>
之榮將廻於咳唾則陸沉之質庶望於騫翔永言進退<lb/>
之塗使決榮楛之分如翩翻賀鷰巢幙何依觳觫齊牛<lb/>
釁鐘將逺茍難窺於數仞則永墜於重泉空持擁篲之<lb/>
情不識呌閽之路不任懇廹之至<lb/>
　　　上封尚書啓<lb/>
某跡在泥途居無紹介常思激勵以發湮沉素禀顓愚<lb/>
<pb n="KR4h0022_WYG_661-13b"/>
夙躭比興因得誅茒絶頂薙草荒田默想勞神𡨕搜刻<lb/>
骨遂使崇朝覽鏡壯齒成衰暇日歌冠𤣥髫<hi>一作髻</hi>變白<lb/>
望將蕪菲来貢文明伏遇尚書秉甄藻之權盡搜羅之<lb/>
道誰言凡拙獲預恩知華省崇嚴廣庭稱奬自此鄉閭<lb/>
改觀瓦礫生姿雖楚國求才難陪足跡而丘門託質不<lb/>
負心期一旦推轂貞師渠門錫社顧惟孤拙頻有依投<lb/>
今者正在窮途將臨獻嵗曽無勺水以化窮鱗俯念歸<lb/>
荑猶憐棄席假劉公之一紙逹彼春卿成季布之千金<lb/>
<pb n="KR4h0022_WYG_661-14a"/>
沾於下士微廻咳唾即變昇沉覊旅多虞窮愁少暇不<lb/>
獲親承師席躬拜行臺輕冒尊顔伏增惶懼<lb/>
　　　投憲丞啓<lb/>
某聞古者窮士求知孤臣薦㧞或三嵗未甞交語或一<lb/>
言便許忘年竒偶之間彼何相逺則運租船上便獲甄<lb/>
才避雨林中俄聞託契此又無由自致不介而親者也<lb/>
某洛水諸生甘林下黨曽㳺太學不識承宫偶到離庭<lb/>
始逢仲暠懸蘆照字編葦為資遂竊科名纔沾禄賜常<lb/>
<pb n="KR4h0022_WYG_661-14b"/>
恐澗中孤石終無得地之期風末㣲姿未卜棲身之所<lb/>
侍郎議<hi>一作義</hi>合機彖望逼台衡每叙羣才常推直道昨<lb/>
者攝齊丘里撰刺膺門伏䝉清誨垂私温言假煦内惟<lb/>
孤賤急被輝華覺短羽之陵颷似窮鱗之得水今者方<lb/>
祗下邑又隔嚴扄誰謂避秦翻同去魯佇見漢朝朱慱<lb/>
由憲長以登庸願同晉室徐寜因縣僚而遷次下情無<lb/>
任<lb/>
　　　上裴舍人啓<lb/>
<pb n="KR4h0022_WYG_661-15a"/>
某自東道無依南風不競如擠井谷若泛滄溟莫知投<lb/>
足之方不識棲身之所孫嵩百口繋以存亡王尊一身<lb/>
困於賢佞伏念濟絶氣者命為神藥起僵屍者號曰良<lb/>
醫自頃常奉緒言每行中慮猥將𤨏質貯在𢎞衿今則<lb/>
阮路興悲商歌結恨牛衣夜哭馬柱晨吟一笈徘徊九<lb/>
門深阻敢持幽欵上訴隆私伏以舍人十六兄法上聖<lb/>
之規行古人之道俯敦中外不陋幽沉迹在層霄足有<lb/>
排虚之計身居大艑寜無拯溺之方伏在庭除希聞謦<lb/>
<pb n="KR4h0022_WYG_661-15b"/>
欬下情無任<lb/>
　　　上蕭舍人啓<lb/>
某啓某聞孫登之奬嵇康鬷蔑之逢叔向蓋亦仙凡自<lb/>
隔豈惟流品相懸雖三秀靈<hi>一作鮮</hi>華終難苟得而一言<lb/>
輝發因此相期曷甞不仰企前脩追懐逸躅豈期陋質<lb/>
偶竊貞規某器等缾筲居惟嶺嶠徒然折簡非孔門之<lb/>
詞率爾中科沗劉繇之第殷硎恊律頃因同籍遂及論<lb/>
交竊示衷<hi>一作裏</hi>言奉揚嚴㫖張司空汲引先及陸機楊<lb/>
<pb n="KR4h0022_WYG_661-16a"/>
丞相銓衡竟遺劉炫實亦義同得禄榮甚登門伏以舍<lb/>
人川瀆降靈星辰効祉所冀陶鈞之日不忘簮屨之餘<lb/>
報不先期竊比齊門座客情非自外欲為顧氏家丞徒<lb/>
自捐軀安能報徳下情伏增依託<lb/>
　　　上學士舍人啓二首<lb/>
某聞七桂<hi>疑</hi>希聲契𡨕符於渌水兩變孤響接𤣥映於<lb/>
清霜感逹真知誠恭神妙其有不待奔傾之狀寜聞撃<lb/>
考之功亦有芝砌流芳蘭扄襲馥已困雕陵之彈猶驚<lb/>
<pb n="KR4h0022_WYG_661-16b"/>
衛國之弦而暗逹明心潜申讜議重言七十俄變於榮<lb/>
枯曲禮三千非由於造詣始知時難自意道不常艱某<lb/>
荀鐸摇車邕琴入㸑委悴信<hi>疑</hi>人之末摧殘膳宰之前<lb/>
不遇知音信為棄物伏以學士舍人陽葩搴秀夏采含<lb/>
章静觀行止之規己作陶鈞之業遂使枯魚被澤病驥<lb/>
追風永辭平坂之勞免作窮途之慟恩如可報雖九死<lb/>
而奚施軀若堪捐豈三思而後審下情無任<lb/>
　　　二<lb/>
<pb n="KR4h0022_WYG_661-17a"/>
某歩類夀陵文慙渙水登髙能賦本乏材華獨立聞詩<lb/>
空遵詣道在蜀郡而惟希狗監泝河流而未及龍門常<lb/>
嘆美玉在山但揚異彩更恐崇蘭被逕每隔殊溱<hi>一作榛</hi>
徒自沉埋誰能攀襭一旦彫於敏手佩以幽襟免使琳<lb/>
慙寜貽蕙歎潜虞末路未有良期今乃受薦神州争雄<lb/>
墨客空持硯席莫職津塗既而臨汝運租先逄謝尚丹<lb/>
陽傳教取<hi>一作散</hi>覔張慿輝華居何凖之前名第在冉耕<lb/>
之列俄生藻繡便出泥沙誰言獻輅車軨先期畢命猶<lb/>
<pb n="KR4h0022_WYG_661-17b"/>
懼吹竽樂府未稱知音儻更念毛輶終思翼長贖彼在<lb/>
途之厄仍遺生芻脱於鳴坂之勞兼貽半菽平生企望<lb/>
終始依投不任感恩干冒之至<lb/>
　　　上杜舍人啓<lb/>
某聞物乗其勢則嘒紀畫塗<hi>王褒傳忽若慧汜畫塗英華訛慧汜作嘒紀</hi>才<lb/>
戾於時則荷戈入棘必由賢逹之門乃是坦夷之逕是<lb/>
以陸機行止惟繋張華孔闓文章先投謝朓遂得名髙<lb/>
洛下價重江南惟彼歸荑同於拾芥其弱齡有志中嵗<lb/>
<pb n="KR4h0022_WYG_661-18a"/>
多虞模孝綽之辭方成牋奏竊仲任之論始觧言談猶<lb/>
恨日用殊多天機素少揆牛涔於巨浸持蟻垤於維嵩<lb/>
曽是自强雅非知量李郢秀奉揚仁㫖竊味昌言豈知<lb/>
沈約扇中猶題拙句孫賔車上欲引凡姿進不自期榮<lb/>
非始望今者永塗怊悵覊宦蕭條陋容湏託於媒楊沉<lb/>
痼宜蠲於醫緩亦甞懐鉛信史皷篋遺文頗知甄藻之<lb/>
規粗逹顯微之趣儻使閤<hi>一作閣</hi>中撰述試傳名臣樓上<lb/>
妍蚩暫陪諸𨽻微廻木鐸便是雲梯散露誠情輙干牆<lb/>
<pb n="KR4h0022_WYG_661-18b"/>
仞<lb/>
　　　上吏部韓郎中啓<lb/>
某識異旁通才無上伎幸傳丕訓免墜清芬衡軛相逢<lb/>
方悲下路弦<graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>未審可異前朝郭翻無建業先疇嵇紹<lb/>
有滎陽舊宅故人為累僅得猪肝薄伎所存殆成鷄肋<lb/>
分隂屢轉尺涕難收仲宣之為客不休諸葛之娶妻怕<lb/>
早居惟數畆不足棲遲智効一官靡能沾沃荒涼散社<lb/>
流寓窮途髙堂之饔社難充下澤之津蹊可見竊以棄<lb/>
<pb n="KR4h0022_WYG_661-19a"/>
茵懐舊尚動深仁投釣言情猶牽末契敢將幽懇来問<lb/>
平衡昇平相公簡翰為榮巾箱永秘頗垂敦奬未至陵<lb/>
夷儻䝉一話姓名試令區處分鐡官之𤨏吏厠鹽醬之<lb/>
常僚則亦不犯脂膏免藏縑素豈惟窮猿得木涸鮒投<lb/>
全然後幽獨有歸永託山濤之分赤蟻<hi>疑作赤㬢</hi>無耻免干<lb/>
程曉之門進退彷徨不知所喻<lb/>
　<lb/>
　<lb/>
<pb n="KR4h0022_WYG_661-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百六十二<lb/>
</p>
<p>
</p>
  </div>
</body>
</text>
</TEI>
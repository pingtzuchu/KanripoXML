<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百六十六</head>
    <p>
<pb n="KR4h0022_WYG_466-1a"/>
欽定四庫全書<lb/>
　文苑英華巻四百六十六　宋　李昉等　編<lb/>
　批答一<lb/>
　　答上尊號<lb/>
　　　答百寮上尊號第四表　　　　内制<lb/>
省表具知前上三章皆有報㫖推本帝王之道研究天<lb/>
人之際可謂盡矣能無亮<hi>一作諒</hi>哉朕辭愈堅來奏愈懇<lb/>
考蓍龜之意酌卿士之心義貴從人事難狥志然體未<lb/>
<pb n="KR4h0022_WYG_466-1b"/>
濟之象敬慎居方<hi>一作警慎将然</hi>復大畜之文模法往行虞舜<lb/>
勤人以恭已文王事帝而小心自勵則鑒乎殷湯盤銘<lb/>
持盈則戒乎周廟欹器還珠却馬使無媿於前修<hi>一作賢</hi>
菲食罷臺冀有示於來代率是道也庻無悔乎勉狥<hi>一作</hi>
<hi>遂</hi>羣心祗循祖訓敬允誠請愧惕良深<hi>寳厯元年四月三日</hi>
　　一作皆唐大詔令<lb/>
　　　答元和南省請上徽<hi>一作尊</hi>號表<lb/>
　　　　　　　　　　　　　　　常　衮<lb/>
<pb n="KR4h0022_WYG_466-2a"/>
省表具知朕纉嗣鴻業託於王公之上常恐陟道猶淺<lb/>
燭理未明夙夜祗畏㒺或<hi>一作敢</hi>寜逸至於法天象以垂<lb/>
制順人心而平亂立刑辟而不峻興禮樂<hi>一作教</hi>而不倦<lb/>
簡出澆浮延納忠直思濟于道保合太和今寰海削平<lb/>
載櫜弓矢皆頼於輔弼之誠<hi>一作臣</hi>盡規於左右將帥之<lb/>
畧宣力於邦家循省表章請崇徽號武功文徳揚美於<lb/>
予用愧于懐何以及此尚以昆夷未叙邊鄙猶虞不果<lb/>
<hi>一作敢</hi>允從宜斷來表<hi>元和十四年</hi>　　一作皆唐大詔令<lb/>
<pb n="KR4h0022_WYG_466-2b"/>
　　　答請上尊號第三表<lb/>
省表具知昔我祖宗毎崇徽號皆以道侔天地澤被生<lb/>
靈故請之不疑而受之不愧是謂典禮鴻光赫然朕以<lb/>
寡昧祗承寳位寅恭<hi>詔令作䖍躬</hi>惕勵不敢荒寜常懼理化<lb/>
未敷非以自尊為善<hi>詔令作意</hi>若蕩清冦孽修舉政刑此乃<lb/>
中外英賢叶心所致况復前䟽亦已言之卿等善則稱<lb/>
君過陳功徳表章三至益愧于懐豈大體之必然何懇<lb/>
言之不已沉吟終日未果允從<lb/>
<pb n="KR4h0022_WYG_466-3a"/>
　　　永貞元年答宰臣請上尊號表<lb/>
　　　　　　　　　　　　　　　　編制<lb/>
省表具知伏以髙祖太宗接千載之統垂無疆之休太<lb/>
上皇承九聖之烈傳莫大之慶嗣徳纉業允武允文宏<lb/>
帝堯之欽明宗𤣥元之清静付朕天下頥神保和至道<lb/>
光於唐虞至仁合於天地卿等虔述休徳祗獻鴻名循<lb/>
省再三允符朕志<hi>詔令作意</hi>朕獲守寳位丕承睿訓雖嚴恭<lb/>
寅畏不敢怠遑而澤未洽於群生理未臻於皇極遽言<lb/>
<pb n="KR4h0022_WYG_466-3b"/>
徽號何以當之雖嘉乃誠難遂來請其上獻太上皇尊<lb/>
號宜依所奏凡百卿士當體至懐<lb/>
　　　元和二年答宰臣請上尊號第二表<lb/>
　　　　　　　　　　　　　　　　編制<lb/>
省表具知朕獲承丕緒以撫萬邦照臨無日月之明膏<lb/>
潤無江海之浸常恐吉蠲雖備未享於天心教導雖勤<lb/>
未諧於人欲諒慙菲徳敢議鴻名而鼎臣宗公群后庻<lb/>
尹上引祖宗之丕矩下述黎獻之深誠誡予以處泰而<lb/>
<pb n="KR4h0022_WYG_466-4a"/>
思勞告予以受名而務實陳以懇迫至於再三先典不<lb/>
可以固違群情不可以屢阻與其牢讓而繁飾不若納<lb/>
規而狥公遂抑至懐勉從來請顧惟不稱兢惕殊深<hi>十二</hi>
<hi>月二十二日</hi>
　　　元和十四年答宰臣請上尊號第四表<lb/>
　　　　　　　　　　　　　　　　編制<lb/>
省表具知建崇名加大號必自盛徳而因全功苟非其<lb/>
時難以擬議朕紹十皇<hi>一作聖</hi>之統緒尊百代之憲章冕<lb/>
<pb n="KR4h0022_WYG_466-4b"/>
而事天憂慄<hi>一作懼</hi>不暇乃者忠臣敦化良將策勲有冦<lb/>
難而必殄必平用兵戈而不蝗不旱此乃多士叶力成<lb/>
茲小康豈予一人獨運而致卿等四陳章䟽毎瀝肺肝<lb/>
同<hi>一作表</hi>士庻之誠心徴朝廷之故實願飾虚美皆為過<lb/>
談諭而復來勢不可止雖重煩典禮殊不自安而深念<lb/>
奏陳亦當從欲<hi>一作允</hi>勉依所請良用愧懐<hi>六月七日</hi>
　　一作皆唐大詔令<lb/>
　　　大中元年答宰臣請上<hi>詔令作百寮請加</hi>尊號第三表<lb/>
<pb n="KR4h0022_WYG_466-5a"/>
省表具知朕獲承丕業<hi>詔令作緒</hi>奄有萬方憂物之心常懐<lb/>
惕厲荷天之力漸至底寧此皆中外元僚文武庻政咸<lb/>
有一徳以匡冲人而卿等猥以鴻名加於菲薄拜章瀝<lb/>
懇至於再三伏念自列聖以來何嘗無今日之請然卒<lb/>
不能讓者上慰宗廟之靈下廹群臣之願粤予小子豈<lb/>
敢乆勞卿士大夫之心哉敬允乃誠良深自媿所乞宜<lb/>
依<hi>十月</hi>
　　　長慶元年批宰臣請上尊號第二表<lb/>
<pb n="KR4h0022_WYG_466-5b"/>
　　　　　　　　　　　　　　　元　稹<lb/>
省表具知朕聞天職生植聖職教化天職舉則四時行<lb/>
聖職修則萬方理然而天不以行四時而為徳故蕩蕩<lb/>
無名聖不以理萬方而為功故謙謙不宰顧朕小子獲<lb/>
承丕圖上頼祖宗之靈下託股肱之力先定鎮冀次來<lb/>
幽燕皆吾日月之所照臨車書之所轍跡失之則有以<lb/>
自愧得之則何足自多况今四海雖清物力方困六戎<lb/>
雖伏邊備尚勞百吏雖存官業<hi>詔令作守</hi>多曠萬目雖設紀<lb/>
<pb n="KR4h0022_WYG_466-6a"/>
律未張有此四者不敢遑寧思與卿等夙夜俾乂卿宜<lb/>
為我提振大法修明政經讋<hi>集作懾</hi>竄戎夷阜康黎庻四<lb/>
者既理名焉用之朕方以臯夔之務委卿卿宜以堯舜<lb/>
之事教我<hi>詔令作朕</hi>驟加徽號深耻近名循省表章難遂<hi>集作</hi>
<hi>狥</hi>來請<hi>四月</hi>
　　　批第三表<lb/>
省表具知昔齊桓議封禪管仲<hi>詔令作叔非</hi>驟諫其未宜晉<lb/>
武平江東何曾深惟於<hi>詔令作其</hi>遠馭彼二臣者居安思危<lb/>
<pb n="KR4h0022_WYG_466-6b"/>
之志明而有隠無犯之誠切也况朕寡徳謬膺<hi>集作應</hi>昌<lb/>
期頼先帝削平之威蒙列聖浸漬之澤聿來燕冀甫<hi>詔令</hi>
<hi>作克</hi>靖華夷既無徳而有成實以祥而為懼卿等所宜朝<lb/>
夕納誨警予荒寧雖休勿休日慎一日而乃過為溢美<lb/>
頻上鴻名諒多丹<hi>集作志</hi>赤之誠殊非藥石之愛汝為予<lb/>
礪為朕揣磨<hi>集作摩</hi>汝為予舟為朕康濟強我懿號不若<lb/>
使我為有道之君加我虚尊不若居我於無過之地宜<lb/>
罷來請用副廼懐<lb/>
<pb n="KR4h0022_WYG_466-7a"/>
　　　批第四表<lb/>
省表具知朕以正月元日祗見於九廟對越於上𤣥千<lb/>
官在前萬乗在<hi>詔令作居</hi>後覩聲明文物之盛望城社宫闕<lb/>
之尊尚念髙祖太宗艱難於經營徳宗憲考殷勤<hi>集作憂</hi>
於丕纉復懼不克負荷以羞前人寅畏嚴恭式冀無過<lb/>
而燕趙底定戎獯和寧實惟列聖之休安<hi>集作焉</hi>敢自大<lb/>
其意左右輔弼庻尹師長猥以鴻名願加薄徳三詔執<lb/>
事抑而不<hi>詔令作未</hi>行物議逾<hi>詔令作彌</hi>堅予衷未信四陳章表<lb/>
<pb n="KR4h0022_WYG_466-7b"/>
備引<hi>詔令作列</hi>古今且曰告虔之時寧忘繼志問安之下胡<lb/>
不慰心事有切於顯榮理難從於封執於戱允恭克讓<lb/>
既見奪於群情克已為仁庻自勤於三省勉依來奏深<lb/>
用愧懐<hi>五月</hi>
　　　答元義等請上尊號表　　　白居易<lb/>
省表具知朕自君臨運逢休泰嵗時豐稔兇醜殄夷此<lb/>
皆宗社降靈忠賢宣力顧惟寡徳敢受鴻名卿等發于<lb/>
<hi>集作中發</hi>懇誠上尊美號雖屬人望難貪天功宜悉所懐勿<lb/>
<pb n="KR4h0022_WYG_466-8a"/>
固為請<lb/>
　　　答黄裳請上尊號表<lb/>
省表具知朕以薄徳嗣守丕圖不敢遑<hi>集作荒</hi>寧以𢎞理<lb/>
道幸屬嵗時豐稔兇冦梟夷風雨不愆祀<hi>集作禮</hi>圜丘以<lb/>
報<hi>集作而致</hi>本雷霆未震釁太社而服刑斯皆十聖降靈幽<lb/>
賛寡昧百辟叶徳馴致和平永惟鴻名實懼虛美卿上<lb/>
稽祖訓下酌羣情陳獻表章請加徽號洎于公卿士庻<hi>集作</hi>
<hi>王公卿士</hi>降及耆艾緇黄咸一乃心各三其請朕嘗以宰元<lb/>
<pb n="KR4h0022_WYG_466-8b"/>
化者曲成於物法天道者從欲於人雖恤隱泣辜未臻<lb/>
三五之化而樂推忻戴難違億兆之心徳非稱焉讓不<lb/>
獲已勉從所請深媿于懐<lb/>
　　　答李扞等謝許上尊號表<lb/>
省表具知朕自臨萬邦僅經三載位雖託於人上化未<lb/>
洽於域中永念𦕈身敢當大號卿等義深宗室忠盡君<lb/>
親一其精誠三有陳獻廹於人望厭於天心遂抑所懐<lb/>
勉從其請固辭而亊非獲已撫徳而何以堪之再省謝<lb/>
<pb n="KR4h0022_WYG_466-9a"/>
章彌增惕慮<hi>集作屬</hi>
　　答賀赦<lb/>
　　　答朱仕明賀册尊號及恩赦表<lb/>
　　　　　　　　　　　　　　　前　人<lb/>
省表具知朕以寡徳嗣承睿圖俯從衆情<hi>集作誠</hi>勉受鴻<lb/>
稱慶之大者豈在予一人推而廣之宜及爾百姓爰因<lb/>
受册之禮遂施作觧之恩俾與群生同斯大慶卿盡忠<lb/>
訓旅推美奉君省茲賀陳深見誠至<lb/>
<pb n="KR4h0022_WYG_466-9b"/>
　　　批宰相賀赦王承宗表<lb/>
省表具知先臣武俊功不可忘後嗣承宗過而能改朕<lb/>
所以捨其罪悔議以勲親垂宥善<hi>集作過</hi>之恩尚宜及爾<lb/>
十代引泣辜之責誠合在予一人與其黷武而取威不<lb/>
若匿瑕而務徳卿等重居台輔密賛謀猷發於忠<hi>集作衷</hi>
誠有此稱賀省閲章表<hi>集作奏</hi>嘉歎乆之<lb/>
　　答賀徳音<lb/>
　　　答王承宗謝洗雪及復官爵表<lb/>
<pb n="KR4h0022_WYG_466-10a"/>
　　　　　　　　　　　　　　　前　人<lb/>
省表具知帝者之道藹然無私唯推赤心以牧黔首故<lb/>
一夫不獲若納之於隍一物歸誠則容之如地况卿家<lb/>
聨懿戚寵自先朝祖立茂功賞延後嗣因人詿誤不汝<lb/>
疵瑕浸<hi>集作滌</hi>以恩波煦之寵澤撫舊封而察亷六郡進<lb/>
新律而統制三軍蕩穢加恩何以過此及觀<hi>集作覩</hi>來表<lb/>
乃見深誠言必由𠂻事皆知感承家襲慶誓繼力於前<lb/>
修補過酬恩願指期於後効永言爾志甚叶朕懐勉思<lb/>
<pb n="KR4h0022_WYG_466-10b"/>
始終用副眷矚所謝知<lb/>
　　　答李嗣賀處分王士則等徳音表<lb/>
　　　　　　　　　　　　　　　前　人<lb/>
省表具知朕臨馭天下以懲勸為先有惡必誅無功不<lb/>
念顧承宗之罪誠合討除思武俊之勲宜令嗣襲况墳<lb/>
墓禁其剪伐將校許以歸降庻明用師盖非獲已卿職<lb/>
修卿寺誠奉宗枝省茲賀章備見忠藎<lb/>
　　　答王鍔賀賑䘏江淮徳音表<lb/>
<pb n="KR4h0022_WYG_466-11a"/>
省表具知水旱流行江淮艱食朕明申詔㫖親遣使臣<lb/>
蠲其逋租賑以公廩爰興利物之利用表憂人之憂庻<lb/>
俾疲氓均沾惠澤卿克勤所<hi>集作乃</hi>職共理為心省茲賀<lb/>
陳深見誠意<lb/>
　　　答宰相杜佑等賀徳音表二首<lb/>
　　　　　　　　　　　　　　　前　人<lb/>
省表具知古先聖王既託<hi>集作託子</hi>人上與百姓同其欲與<lb/>
天下同其憂唯是推<hi>集作推是</hi>心可底於道朕臨御萬國迨<lb/>
<pb n="KR4h0022_WYG_466-11b"/>
茲五年惕厲之懐雖勤於夙夜伏臘<hi>集作愆伏</hi>之候猶害於<lb/>
嵗時思革弊以救災在濟人而損己是用欽刑緩死責<lb/>
已恤貧罷郡國之貢珎省宫廐之煩費延春令而布仁<lb/>
行惠先南風而解愠阜財庻憑歡心以召和氣卿等或<lb/>
匪躬獻替或悉力弼諧啓沃之間已申霖雨之用燮理<lb/>
之際佇見隂陽之和各宜勉之以輔予理所賀知<lb/>
　　　二<lb/>
省表具知朕以春候發生嵗功資始順陽和而布政賑<lb/>
<pb n="KR4h0022_WYG_466-12a"/>
貧乏而勸農載念罷<hi>集作罪非</hi>人因除弊事隨其所利施以<lb/>
為恩富庻之端實漸於此卿等義敦宗戚誠揭君親省<lb/>
茲賀陳用增嘉歎<lb/>
　　　答宗正卿李詞等賀徳音表<lb/>
省表具知朕統承鴻緒子育蒼生累嵗有秋今春不雨<lb/>
在隂陽之數雖有盈虛為父母之心敢忘惻隱俾除人<lb/>
弊以盪嵗災卿等任重宗卿恩連屬籍省茲陳賀深見<lb/>
忠誠<lb/>
<pb n="KR4h0022_WYG_466-12b"/>
　　　答將軍方元蕩等賀徳音表<lb/>
省表具知朕以時暘舛候春澤愆期思備旱之方無如<lb/>
貶省務動天之徳莫若精誠是以修已恤人去煩節用<lb/>
冀答天戒以致時和卿志竭邦家職修軍衛省茲章表<lb/>
深用嘉之所賀知<lb/>
　　　批宰臣賀下誅廻鶻徳音表　封　敖<lb/>
省表具知廻鶻背棄恩親犯擾邊鄙梟音不息獸性難<lb/>
馴自號天驕常為國患比者雖聞困弱尚肆猖狂朕念<lb/>
<pb n="KR4h0022_WYG_466-13a"/>
以親姻隱忍而已良思忌器難决用師曾無悔禍之詞<lb/>
屢有干誅之狀戎臣奮志甲士齊心用竒而果建殊勲<lb/>
决勝而且無遺策今則公主歸止元兇遁逃罪惡既盈<lb/>
誅夷難逭用頒制命以正典刑毎思除害之言豈以佳<lb/>
兵為念故非獲已有愧賀章<lb/>
　<lb/>
　<lb/>
　<lb/>
<pb n="KR4h0022_WYG_466-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百六十六<lb/>
</p>
<p>
</p>
  </div>
</body>
</text>
</TEI>
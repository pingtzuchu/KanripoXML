<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷一百四十三</head>
    <p>
<pb n="KR4h0022_WYG_143-1a"/>
欽定四庫全書<lb/>
　文苑英華卷一百四十三　宋　李昉等　編<lb/>
　草木一<lb/>
　　枯樹賦一首　　　　　髙松賦一首<lb/>
　　道觀内栢樹賦一首　　澗底寒松賦一首<lb/>
　　同崔少監作雙槿樹賦一首<lb/>
　　木蘭賦一首　　　　　病梨樹賦一首<lb/>
　　　枯樹賦　　　　　　　　　庾　信<lb/>
<pb n="KR4h0022_WYG_143-1b"/>
殷仲文者<hi>一無此字</hi>風流儒雅海内知名世<hi>一作代</hi>異時移出<lb/>
為東陽太守常忽忽不樂顧庭槐而歎曰此樹婆娑生<lb/>
意盡矣至如白鹿貞松青牛文梓根柢盤魄山崖表裏<lb/>
桂何事而銷亡桐何為而半死昔之三河徙植<hi>一作殖</hi>九<lb/>
畹移根開花建始之殿落實睢陽之園聲含嶰谷曲抱<lb/>
雲門將雛集鳳比翼巢鴛臨風亭<hi>一作庭</hi>而唳鶴對月峽<lb/>
而吟猿廼有拳曲擁腫盤㘭反覆熊虎<hi>一作彪</hi>顧盼魚龍<lb/>
起伏節竪山連文横水蹙匠石驚視公輸眩目雕鐫始<lb/>
<pb n="KR4h0022_WYG_143-2a"/>
就剞劂仍加平鱗鏟甲落角摧牙重重碎錦片片真花<lb/>
紛披草樹散亂煙霞若夫松子古度平仲君遷<hi>左思呉都賦平</hi>
<hi>仲君遷松梓古度</hi>森梢百頃槎枿千年秦則大夫受職漢則將軍<lb/>
坐焉莫不苔埋菌壓鳥剥蟲穿或<hi>一無此字</hi>低垂於霜露或<lb/>
<hi>一無此字</hi>撼頓於風煙東海有白木之廟西河有枯桑之社<lb/>
北陸以楊葉為闗南陵以梅根作冶小山則叢桂留人<lb/>
扶風則長松繫馬豈獨城臨細柳之上塞落桃林之下<lb/>
若乃山河阻絶飄零離别㧞本垂淚傷根瀝血火入空<lb/>
<pb n="KR4h0022_WYG_143-2b"/>
心膏流斷節横洞口而欹卧頓山腰而半折文斜者百<lb/>
圍氷碎<hi>一作文衺合體俱碎</hi>理正者千尋瓦<hi>三字一作中心直</hi>裂載癭銜<lb/>
瘤藏穿抱穴木魅䁡睒<hi>類聚作睒<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>碑夲作睒暘</hi>山精妖孽况復風<lb/>
雷<hi>一作雲</hi>不感覊旅無歸未能採葛還成食薇沉淪窮巷<lb/>
蕪沒荆扉既傷摇落彌嗟變衰淮南子云木葉落長年<lb/>
悲斯之謂矣乃歌曰建章三月火黄河千里槎若非金<lb/>
谷滿園樹即是河陽一縣花桓大司馬聞而歎曰昔年<lb/>
種柳依依漢南今看摇落悽愴江潭樹猶如此人何以<lb/>
<pb n="KR4h0022_WYG_143-3a"/>
堪<lb/>
　　　高松賦　　　　　　　　　謝　偃<lb/>
登靈岳以遊目極千里兮周睇盡山川之重沓容雲物<lb/>
之詭怪何兹松之挺茂擢脩幹於孤林映丹霄而有葉<lb/>
凌青霞而矯心前絶萬仞却倚千尋俯峥嶸之深谷仰<lb/>
迢遰之層岑霏夕煙而曖景度神飈而流音若乃月起<lb/>
陽爻嵗窮隂律匝地氷厚周空霧宻雪積巖而逾峻風<lb/>
乗林而轉疾結晻霮之愁雲黯蒼茫之寒日於是衆草<lb/>
<pb n="KR4h0022_WYG_143-3b"/>
零羣木墜千巖槁萬嶺悴獨潔固而不渝常猗猗而結<lb/>
翠始見貞而表潔乃以叢而辨類夫其深山遂性委液<lb/>
流津感天地之粹質禀隂陽之精純根含氷而彌固枝<lb/>
負雪而更新既無懼於𤣥月寧有悦乎芳春含竒文而<lb/>
養勁收高節而自珍耻取嫓於稽子嗤受封於亡秦本<lb/>
絶希於雕刻詎有憂於斧斤若乃流膏可咀嘉實可薦<lb/>
香有四飛味逾九轉延促齡於度隙駐生涯於流電故<lb/>
餌之者目改服之者容變紛羽翼而上騰排紫虚而高<lb/>
<pb n="KR4h0022_WYG_143-4a"/>
扇起九垓而憇息周四海而顧盼信神經而最品寔祕<lb/>
録而精選嗟美材之無用悲側路之嶮巇動跬歩而致<lb/>
阻投一足而必危傷拙目之衆毁慨名工之獨知仰徑<lb/>
寸而靡及屈百尺而自卑縈白雲以舒盖接丹桂而變<lb/>
枝凝暉逺而澹景纎羅挂而輕颸<hi>一作垂</hi>窮萬祀而不異<lb/>
歴千秋而不萎豈兹木之足歎亦前賢之所規何吾生<lb/>
之命舛懐丹誠而莫披心炳朗而無報情蕩滌而不覊<lb/>
任儻來之否泰委𤣥運之遭隨戢輕翮而未舉蜿<hi>一作踠</hi>
<pb n="KR4h0022_WYG_143-4b"/>
逸足而莫馳實未榮而先怠寧泛駕而致疲誠責躬而<lb/>
咎已豈藏瑕而掩疵恒怯進而勇退每知雄而守雌庶<lb/>
比茲以自朂履貞固而不虧<lb/>
　　　道觀内栢樹賦<hi>并序</hi>　　　　　魏　徴<lb/>
𤣥壇内有栢樹焉封植營䕶幾乎二紀枝幹扶疎不過<lb/>
數尺籠於衆草之中覆乎藂棘之下雖磊落節目不改<lb/>
本性然而翳薈蒙籠莫能自申達也惜其不生髙峰臨<lb/>
絶壑籠日月帶雲霞而與夫擁腫之徒雜糅茲地此豈<lb/>
<pb n="KR4h0022_WYG_143-5a"/>
所謂方以類聚物以羣分者哉有感於懐喟然而賦其<lb/>
詞曰<lb/>
覽大鈞之播化察草木之殊類雨露清<hi>疑</hi>而並榮霜雪<lb/>
茫而俱悴唯旭旭之庭栢禀自然而醇粹渉青陽不增<lb/>
其華歴𤣥英不減其翠原斯木之攸挺植新甫之髙岑<lb/>
干霄漢以上秀絶無地而下臨籠日月以散彩俯雲霞<lb/>
而結隂邁千祀而逾茂秉四時而一心靈根再徙茲庭<lb/>
爰植高節未彰貞心誰識既雜沓乎衆草又蕪没乎藂<lb/>
<pb n="KR4h0022_WYG_143-5b"/>
棘匪王孫之見知志耿介其何極若乃春風起於蘋末<lb/>
美景麗乎中園水含苔於曲浦草鋪露於平原成蹊花<lb/>
亂幽谷鸎喧徒耿然而自撫謝桃李而無言至於日窮<lb/>
於紀嵗云暮止飄蓬亂驚愁雲疊起氷凝無際雪飛千<lb/>
里顧衆類之颯然欝亭亭而孤峙貴不移於本性方有<lb/>
儷於君子聊染翰以寄懐庶無虧於善始<lb/>
　　　澗底寒松賦<hi>并序</hi>　　　　　　王　勃<lb/>
嵗八月壬子旅逰於蜀尋茅谿之澗深溪絶磴人跡罕<lb/>
<pb n="KR4h0022_WYG_143-6a"/>
到爰有松焉冒霜停雪蒼然百丈雖崇柯俊頴不能踰<lb/>
其崖嗚呼斯松託非其所出羣之器何以别乎盖有殊<lb/>
類而合<hi>一作共</hi>情士因感而成興遂作賦曰<lb/>
惟松之植於澗之幽盤柯跨嶮深柢憑流寓天地兮何<lb/>
日霑雨<hi>一作凌雲</hi>露兮幾秋見時華之屢變知俗態之多浮<lb/>
故其磊落殊狀森稍峻節紫葉吟風蒼條振雪嗟英覽<lb/>
之希遇保貞容之未缺攀翠崿而形疲指丹霄而望絶<lb/>
已矣哉盖用輕則資衆器完則施寡信棟梁之已成非<lb/>
<pb n="KR4h0022_WYG_143-6b"/>
榱桷<hi>一作棁</hi>之相假徒志遠而心屈遂才髙而位下斯在<lb/>
物而有焉余何為而悲者<lb/>
　　　同崔少監作雙槿樹賦<hi>并序</hi>　　盧照鄰<lb/>
日昨於著作局見諸著作競寫雙槿樹賦蓬萊山上即<lb/>
對神仙芸香閣前仍觀秘寶金懸秦市楊子見而無言<lb/>
紙貴洛城陸生聞而罷笑故知柔條朽榦吹嘘變其死<lb/>
生落葉凋花剪拂成其光價方且傳石渠之故事得槿<lb/>
樹之新名足以脂粉仙䑓丹青秘府者也若布衣藜杖<lb/>
<pb n="KR4h0022_WYG_143-7a"/>
巖栖藿食當堯時而非吏處漢代而無田學渉蕪淺文<lb/>
多瞽陋宜其屏竄用其静黙盖窮而思達人之情也卑<lb/>
而應高物之理也故疾雷作而蟄蟲飛浮雲興而石磶<lb/>
潤不可廢也雖云聖朝多士而公實居之草澤有人亦<lb/>
國家之美事故復奬刷芻鄙作雙槿樹賦詞義猥薄退<lb/>
增慙靦謹啟賦曰<lb/>
方丈蓬萊邈矣悠哉芸居石室圖天揆日若乃羲和掌<lb/>
地太史觀星銅渾玊䇿寳笥金銘地則圖書之府人則<lb/>
<pb n="KR4h0022_WYG_143-7b"/>
神仙之靈中有芳蕣欝欝亭亭觀其兩砌分植雙階並<lb/>
耀葉鏤五衢榮囘四照紛廣庭之靃靡隠重廊之窈窱<lb/>
青陸至而鸎啼朱陽升而花笑紫蔕紅蕤玉蕊蒼枝露<lb/>
華的皪風色徘徊糝糝衰風妸娜隈緌廹而視之鳴環<lb/>
動珮歌扇開逺而望之連珠合璧星漢廻狀仙人之羽<lb/>
盖疑佚女之瑶䑓寂寞攸利棲閒此地委命巻舒隨時<lb/>
榮顇外無嬰夭之禍内有逍遥之致朝朝暮暮落復開<lb/>
嵗嵗年年紅似翠若夫逰蜂戱蝶封其蕚輕煙弱霧結<lb/>
<pb n="KR4h0022_WYG_143-8a"/>
其條來不謂之苟去不為之饒<hi>一作去不謂之損來不為之饒</hi>故能出<lb/>
君子之殊俗入詩人之舊謡齊顯昧於兩曜放生死於<lb/>
一朝同䘮我之非我固雖凋而不凋則有亭伯儒門令<lb/>
思詩友翰苑曠其吞夢文鋒髙而照斗詠蕪滋之朝夕<lb/>
悲積薪之先後縟繡起於緹粉煙霞生於灌莽豈與巖<lb/>
幽弱篠澗底枯松徒冒霜而停雪空集鳳而吟龍詎得<lb/>
奉仙闈之廣價連筆匠之為容已矣哉東方生聞而歎<lb/>
曰故年花落不留人今年花發非故春倐兮夕隕忽兮<lb/>
<pb n="KR4h0022_WYG_143-8b"/>
朝新侏儒何功兮短飽曼倩何負兮長貧聊寄辭於庭<lb/>
樹儻有感於平津<lb/>
　　　病梨樹賦<hi>并序</hi>
癸酉之嵗余卧病於長安光徳坊之官舎父老云是鄱<lb/>
陽公主之邑司昔公主未嫁而卒故其邑廢時有處士<lb/>
孫君思邈居之君道洽今古學有數術髙談正一則古<lb/>
之蒙莊子深入不二則今之維摩詰及其推歩甲子度<lb/>
量乾坤飛煉石之竒洗胃腸之妙則其甘公洛下閎安<lb/>
<pb n="KR4h0022_WYG_143-9a"/>
期先生扁鵲之儔也自云開皇辛酉嵗生今年九十二<lb/>
矣詢之鄉里咸云數百嵗人矣其語周齊間事歴歴如<lb/>
眼見以此參之不啻百嵗人也然猶視聽不衰神形甚<lb/>
茂可謂聰明博達不死者矣余年垂强仕則有幽憂之<lb/>
疾椿菌之性何其遼哉於時天子避暑甘泉邈亦徴詣<lb/>
行在余獨卧兹邑閴寂無人伏枕十旬閉門三月庭無<lb/>
衆木惟有病梨一樹圍纔數握髙僅盈丈花實顦顇似<lb/>
不任乎嵗寒枝葉零丁絶有意乎朝暮嗟乎同托根於<lb/>
<pb n="KR4h0022_WYG_143-9b"/>
膏壌俱禀氣於太和而脩短不均榮枯殊質豈賦命之<lb/>
理得之自然將資生之化有所偏及樹猶如此人何以<lb/>
堪有感於懐賦之云爾<lb/>
天象平運方祗廣植挺芳桂於月輪横扶桑於日域建<lb/>
木聳靈丘之上蟠桃生巨海之側細葉枝連洪柯條直<lb/>
齊天地之一指任烏兎之栖息或垂隂萬畆或結子千<lb/>
年何偏施之雨露何獨厚之風煙愍兹珍木離離幽獨<lb/>
飛茂實於河陽傳芳名於金谷紫澗稱其殊㫖𤣥光表<lb/>
<pb n="KR4h0022_WYG_143-10a"/>
其仙族爾生何為零丁若斯無輪桷之可用無棟梁之<lb/>
可施進無違於斤斧退無競於班倕無庭槐之生意有<lb/>
巖桐之死枝爾其髙纔數仞圍僅盈尺脩幹罕雙枯條<lb/>
每隻葉病多紫花凋少白夕鳥怨其巢危秋蟬悲其翳<lb/>
窄怯衝颷之摇落忌炎景之臨廹既而地歇蒸霧天收<lb/>
耀靈西秦明月東井流星顦顇孤影徘徊直形狀金莖<lb/>
之的的疑石柱之亭亭若夫西海夸父之林南海蚩尤<lb/>
之樹莫不摩霄拂日藏雲吐霧别有橋邉<hi>一作星橋</hi>朽柱天<lb/>
<pb n="KR4h0022_WYG_143-10b"/>
上靈查年年嵗嵗無葉無花榮辱兩齊吉凶同軌寧守<lb/>
雌以外喪不脩襮而内否亦猶縱酒髙賢<hi>一作懸非</hi>佯狂君<lb/>
子為其脗合置其憂喜生非我生物謂之生死非我死<lb/>
谷神不死混彭殤於一觀庶筌蹄於兹理<lb/>
　　　木蘭賦<hi>并序</hi>　　　　　　　　李　華<lb/>
華容石門山有木蘭樹鄉人不識伐以為薪餘一本方<lb/>
操柯未下縣令李韶行春見之息馬其隂喟然歎曰功<lb/>
列桐君之樹名載騷人之詞生於遐深委於薪燎天地<lb/>
<pb n="KR4h0022_WYG_143-11a"/>
之産珍物將焉用之爰戒虞衡禁其翦伐案本草木蘭<lb/>
似桂而香去風熱明耳目在木部上篇乃採斫而歸理<lb/>
疾多驗由是逺近從而採之榦剖枝分殆枯槁矣士之<lb/>
生世出處語黙難乎哉韶余之從子也嘗為余言感而<lb/>
為賦云<lb/>
泝長江以遐覽愛楚山之寂寥山有嘉樹兮名木蘭欝<lb/>
森森以苕苕當聖政之文明降元和於九霄更祲沴之<lb/>
為虐貫霜雪而不凋白波潤其根柢𤣥雪暢其枝條沐<lb/>
<pb n="KR4h0022_WYG_143-11b"/>
春雨之濯濯鳴秋風以蕭蕭素膚紫肌緑葉緗蒂踈宻<lb/>
聳附髙卑䕃蔽華如霜雪實若星麗節<hi>一作氣</hi>勁松竹香<lb/>
濃蘭桂宜不植於人間聊獨立於天際徒翳薈兮為隣<lb/>
挺堅芳兮此身嘉名列於道書墜露飲乎騷人至若靈<lb/>
<hi>一作如雲</hi>山霧歇藹藹林樾當楚澤之晨霞映洞庭之夜月<lb/>
發清明於視聽洗煩濁於心骨韻衆壑之空峒澹㣲雲<lb/>
之滅没露草白兮山淒淒鶴既唳兮猿復啼窅深林以<lb/>
㝠㝠覆百仭之𤣥谿彼逸人兮有所思戀芳隂兮歩遲<lb/>
<pb n="KR4h0022_WYG_143-12a"/>
遲悵幽獨兮人莫知懐馨香兮將為誰惋樵父之無恵<lb/>
混衆木而皆盡指晝<hi>疑</hi>類而揮斤遇仁人之不忍方甘<lb/>
心而𠞰絶俄固柢於傾殞憐春華而搴芳顧落日而廻<lb/>
軫達者有言巧<hi>一作功</hi>勞智憂養命蠲疫<hi>一作疾</hi>人胡不求<lb/>
枝殘體剥澤盡枯留顦顇空山離披素秋鳥避弋而髙<lb/>
翔魚畏網而深逰不材則終其天年能鳴則免於爼羞<lb/>
奚此木之不終獨隠見而罹憂自昔論<hi>一作淪</hi>芳於朝市<lb/>
墜實於林丘徒欝咽而無聲可勝言而計籌者哉吾聞<lb/>
<pb n="KR4h0022_WYG_143-12b"/>
曰人助者信神聽者直則臧倉譛言宣尼失職出處語<lb/>
黙與時消息則子雲投閤方囘受殛故知天地無心死<lb/>
生同域紜紜品物物有其極至人者安性循於自然寧<lb/>
任夫智之與力也雖賢愚各全其好草木不夭其生植<lb/>
<hi>一作殖</hi>已而已而翳<hi>疑</hi>不可得<lb/>
　<lb/>
　<lb/>
　文苑英華巻一百四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百三十七</head>
    <p>
<pb n="KR4h0022_WYG_936-1a"/>
欽定四庫全書<lb/>
　文苑英華巻九百三十七　宋　李昉等　編<lb/>
　宰相二<lb/>
　　相國義陽郡王李抱真墓誌一首<lb/>
　　相國武昌節度元稹墓誌一首<lb/>
　　　相國義陽郡王李公墓誌銘　穆　員<lb/>
皇唐九葉天啟元聖運并中否蓋有苖不恭舜德於是<lb/>
乎盛獫狁孔熾周道於是乎興而我相國太保義陽王<lb/>
<pb n="KR4h0022_WYG_936-1b"/>
文武命代經綸應期柱石將傾舟楫未濟腹心王畧爪<lb/>
牙天罰芟夷大憝覆冐生人公諱抱真字太真本姓安<lb/>
氏世為凉州盛族高祖修仁佐太宗征伐益大其家寵<lb/>
位本州啟封申國曽祖興<hi>表作永達</hi>開府儀同三司左驍衛<lb/>
大將軍祖恪<hi>表作懐恪</hi>陳州司馬贈兵部尚書考濟管贈太<lb/>
子太保或才光<hi>一作克</hi>于時或道屈于命從父兄司徒凉<lb/>
國公抱玉事肅宗代宗勲著王室錫以天姓代宗之初<lb/>
僕固懐恩怙兵犯順公時再命汾州别駕隨州陷焉懐<lb/>
<pb n="KR4h0022_WYG_936-2a"/>
恩雅竒公才而懼公之不同所以待公與衛公者偕切<lb/>
公竟以勇智自脫投身京師上方以懐恩為憂不啻於<lb/>
禄山思明之難遣公進討公曰郭子儀領朔方之衆人<lb/>
多思之懐恩因人之心以邀其勢紿其衆曰子儀為魚<lb/>
朝恩所戮刼而用之今若復子儀之位可不戰而克上<lb/>
嘉而納之其後懐恩父子皆敗朔方有衆洎西北兩蕃<lb/>
望子儀而頓伏皆如公䇿拜殿中少監擢綏清列澤盛<lb/>
當時卿大夫賢者從之遊朝論美價於斯為重大駕幸<lb/>
<pb n="KR4h0022_WYG_936-2b"/>
陜欲遂都洛陽公入陳婁敬子房之説且曰臣見犬戎<lb/>
今已遁去翌日長安告至如公之言代宗器公之才將<lb/>
試其用詔兼御史中丞充陳鄭澤潞節度留後公以所<lb/>
奉之主則從父兄司徒公乃深惟大雅明哲之義罷請<lb/>
留府願効列郡優詔從之拜澤州換覃懐二邦之人得<lb/>
公失公皆如父母未幾復統留府之政累加御史中丞<lb/>
左散騎常侍并領磁邢二州増秩加邑國之報也今上<lb/>
即位用聦明神武照臨不庭命方叔召虎鎮衛四國是<lb/>
<pb n="KR4h0022_WYG_936-3a"/>
用授以黄鉞俾以專征而方命之徒畏威先舉田悦以<lb/>
暴兵五萬冦我東鄙却邢州圍臨洺守將乘城如山不<lb/>
㧞忿志且恥既悉索境内且乞師於隣掘地于雲壕疊<lb/>
數合上絶飛鳥下及黄泉公躬執鉦鼔屢挫其銳詔命<lb/>
太原節度使今侍中馬公與公合縱且曰盡敵非<hi>疑</hi>是<lb/>
摧堅陣於雙岡釋重圍於二城殲逆徒於洹水凡三戰<lb/>
三北退伏于魏窘如囚拘逆將朱滔誘今司徒王公合<lb/>
范陽恒山之衆來為悦援公與馬公洎郡帥屯于魏橋<lb/>
<pb n="KR4h0022_WYG_936-3b"/>
相持卒嵗無何京師有朱泚之亂鑾輿外次郡率失圖<lb/>
蒼黄還師唯恐在後公徐統士馬退次洺州旋奉詔書<lb/>
俾勤所職于時將卒倦戍乆矣及其還也如川壅而潰<lb/>
勢不可遏公以至誠大義發為號令俾四郊激勤王之<lb/>
志三軍忘思歸之心進師漳河獨壓强冦先是與公<lb/>
戮力太原朔方盟津洎神䇿四帥十萬之旅一朝雨散<lb/>
孤軍特立天下危之公忠貫天地機先鬼神動如雷霆<lb/>
峙若山岳銷難於未朕成功於無戰氛祲四廓豺狼坐<lb/>
<pb n="KR4h0022_WYG_936-4a"/>
馴上在奉天躬禹湯勃興之德曰萬方有罪罪予一人<lb/>
發號改元與人更始公奉揚天澤浹于四隣増日月之<lb/>
明廣雷雨之施由公而復爵位者今司徒王公洎魏博<lb/>
青齊三帥凡三道數十州百萬旅歸于聖理公之功也<lb/>
朱滔以幽燕勁卒獯虜驍騎將欲横行咸洛崛強中原<lb/>
輔其兄泚窺伺神器公以竒謀正義間説成德成德與<lb/>
滔契重婚姻事同艱阻與公交鋒對壘積為敵讐乃為<lb/>
國為公忿滔如響將欲自竭先誠於公投我以可疑報<lb/>
<pb n="KR4h0022_WYG_936-4b"/>
之以必信公與王公之相見也王公旌斾車騎亘如長<lb/>
雲晦日蔽天風驅而至公以數騎徑造其前王公叱去<lb/>
左右躍鞍而下交臂號謼聲聞昊天即日兩軍億萬之<lb/>
師悉如兄弟公遂入其壘授之以畫明日合勢大破滔<lb/>
軍于涇城之西滔䑕竄舊巢至死不振逆泚折臂羣兇<lb/>
奪魄諸將聞風益壯踵武獻功既而妖彗滅星纒復鯨<lb/>
鯢戮<hi>九字一作妖慧滅光星纒復覩恐非</hi>海水清而振曜靈威興復昌運<lb/>
自我而始其天啟歟公使将如臂使卒如指决勝于千<lb/>
<pb n="KR4h0022_WYG_936-5a"/>
里之外者則河中㧞淮夷殄分彼成功什三四焉初臨洺<lb/>
之解遷工部尚書洹水之勝轉兵部魏橋之勤加右僕<lb/>
射漳濵之固轉左僕射同中書門下平章事朱滔之敗<lb/>
遷司空食實封五百户貞元初上有事于上帝列祖公<lb/>
得請㑹朝宣室受釐明堂布政對揚丕顯錫命藩庶方<lb/>
寄股肱而藩屏是切方屬周召而桓文是賴數月受命<lb/>
還鎮公之鎮于潞也垂三十年撫五郡四封之人作之<lb/>
醫作之師生成之富庶之耆老詣闕願刋金石詔俾時<lb/>
<pb n="KR4h0022_WYG_936-5b"/>
宰揚其頌聲迺者大梁東平二帥交惡僉使上介質正<lb/>
於公公以天道助順神明與直裁而辨之司徒王公以<lb/>
不二心合公一德資稟明畧有如元龜議者謂上黨之<lb/>
俗地狹而力氣寒堅水蓋戰國武卒之餘也故長於歩<lb/>
冀之地土馬之所生故長於騎而公與王公天下之傑<lb/>
也各因其俗之所長以伯諸侯嗚呼使公將歩王公將<lb/>
騎以征四方以奬王室亂臣賊子誰敢萌心上天為何<lb/>
而降公疾願守謙遜固辭崇高請罷三公拜章七還天<lb/>
<pb n="KR4h0022_WYG_936-6a"/>
子重違宗臣之請又迫蒼生之望退授僕射而安危注<lb/>
意之任猶以煩之十年六月一日薨于位春秋六十有<lb/>
二皇上震悼輟朝三日所以贈襚之品禮極數殫中貴<lb/>
護䘮達于洛泗冬十月九日葬於澠池祔先君太保之<lb/>
塋禮也公自生勲門幼被儒術長覽太史公班孟堅書<lb/>
服從衡之言至於兵法尤其天性而體乾之剛利坤之<lb/>
貞煦春之仁厲秋之義蹈禮之節包樂之和是以文昭<lb/>
扶翌武著戡靖行備九德政成百度忠與勲偕業與時<lb/>
<pb n="KR4h0022_WYG_936-6b"/>
并兵符相印與身終始開國傳家與國無窮盛矣哉公<lb/>
再娶于鄭華宗令德其偶而一前夫人榮陽郡夫人皇<lb/>
洛陽令汲之子也不幸早世後夫人沂國夫人皇洛州<lb/>
壺關令鞏之子也昔以賢輔貴今以哀報榮既大公門<lb/>
且肥公室初公之棄三軍也嗣子前殿中侍御史緘為<lb/>
墮淚所迫俾嗣公位緘曰為先人之嗣者茍生非忠冒<lb/>
死非孝深惟自免之計既而忠孝全焉次子幼成季子<lb/>
幼清次女適清河崔𢎞雅有幹父裕母之美長女幼女<lb/>
<pb n="KR4h0022_WYG_936-7a"/>
並從西方之教各得其㫖緘等以公成功盛德列于史<lb/>
策流于歌頌傳于故老之口巍巍乎其不朽矣若邱壑<lb/>
遷化嵗序超忽則貞石是賴不可以不識焉爰假菲詞<lb/>
俾鋪𤣥壤銘曰<lb/>
隂陽成嵗百物以生聖賢撫運天下以平神武嗣統朝<lb/>
陽啟明照臨萬邦震曜不庭蠢彼昏迷為國<hi>未詳</hi>乃命徂<lb/>
征風行王化雷動天聲靡守不固何攻不傾狺狺<hi>一作咆哮</hi>
材武率循忠貞茫茫氛祲於變廊清入覲于王惟周<hi>疑作</hi>
<pb n="KR4h0022_WYG_936-7b"/>
<hi>國</hi>之禎帝念藩翰復我長城宜錫難老以主夏盟柰何<lb/>
昊穹天㭬<hi>一作謝</hi>壯齡善積存没報窮哀榮勒勲王府遺<lb/>
業生靈歸我真宅封山表塋永閉泉户與天壤并<lb/>
　　此篇元在九百三十八巻職官門今移于此<lb/>
　　　相國武昌軍節度觀察處置等使正議大夫檢<lb/>
　　　　校户部尚書鄂州刺史兼御史大夫賜紫金<lb/>
　　　　魚袋贈尚書右僕射河南元公墓誌銘<lb/>
　　　　　　　　　　　　　　　白居易<lb/>
<pb n="KR4h0022_WYG_936-8a"/>
公諱稹字微之河南人六代祖巖隋兵部尚書封平昌<lb/>
<hi>文粹如此是英華作武平集作昌平並非</hi>公五代祖𢎞隋北平太守高祖義<lb/>
端魏刺史曽祖延景岐州㕘軍祖悱南頓縣丞贈兵部<lb/>
員外郎考諱寛比部郎中舒王府長吏贈尚書左<hi>集本文粹</hi>
<hi>作右</hi>僕射妣滎陽鄭氏追封陳留郡太夫人公即僕射府<lb/>
君第四子後魏昭成皇帝十九代孫也公受天地粹靈<lb/>
生而岐然孩而嶷然九歲能屬文十五明經及第二十<lb/>
四調判入四等署祕書省校書郎二十八應制䇿入三<lb/>
<pb n="KR4h0022_WYG_936-8b"/>
等拜左拾遺即日獻教本書數月間上封事六七憲宗<lb/>
召對言及時政執政者疑忌出公為河南尉丁陳留太<lb/>
夫人憂哀毁過禮杖不<hi>文粹作而</hi>能起服除之明年授監察<lb/>
御史使於蜀按任敬仲獄得情又劾奏東川帥違詔條<lb/>
過籍税又奏平塗三輔等八十八家寃事名動三川三<lb/>
川人慕之其後多以公姓氏名其子朝廷疾<hi>二本作病</hi>東諸<lb/>
侯不奉法東御史府不治事命公分臺而董之時有河<lb/>
南尉離局從軍職尹不能止監察御史死其柩乘傳入<lb/>
<pb n="KR4h0022_WYG_936-9a"/>
郡<hi>二本無此二字</hi>入郵郵吏不敢詰内園司械繫人踰年臺府<lb/>
不得知飛龍使匿趙氏亡命奴為養子主不敢言浙右<lb/>
帥<hi>一作使</hi>封杖杖<hi>一作結决</hi>吉安令至死子不敢愬凡此者數<lb/>
十事或奏或劾或移嵗餘皆舉正之内外權寵臣無奈<lb/>
何咸不快意會河南尹有不如法事公引故事奏而攝<lb/>
之甚急先是不快者乘其便相噪嗾坐公專達作威黜<lb/>
為江陵士曹掾居四年徙通州司馬又四年移虢州長<lb/>
史長慶初穆宗皇帝<hi>二本無此二字</hi>嗣位舊聞公名以膳部員<lb/>
<pb n="KR4h0022_WYG_936-9b"/>
外郎徴用既至轉祠部郎中賜緋魚袋知制誥制誥王<lb/>
言也近代相沿多失於巧俗自公下車俗一變至於雅<lb/>
雅一<hi>二本字作二三</hi>變至於典譽時謂得人上嘉之數召與語<lb/>
知有輔弼之才<hi>二本作知其有輔弼才</hi>擢授中書舍人賜紫金魚<lb/>
袋翰林學士承㫖尋拜工部侍郎旋守本官同中書門<lb/>
下平章事公既得位方將行已志答君知無何有憸人<lb/>
以飛語搆同位詔下案騐無狀上知其誣全大體與同<lb/>
位兩罷之出為同州刺史始至急吏緩民省事節用嵗<lb/>
<pb n="KR4h0022_WYG_936-10a"/>
收羨財千萬以補亡户逋租其餘因弊制事贍上利下<lb/>
者甚多二年改御史大夫浙東觀察使将去同同之耆<lb/>
幼鰥獨泣戀如别慈父母遮道不可遏送詔使道<hi>集作導</hi>
呵麾鞭有見血者路闢而後得行先是明州嵗進海物<lb/>
其淡蚶非禮之味尤速壞課其程日馳數百里公至越<lb/>
未下車輟奏罷自越抵京師郵夫獲息肩者萬計道路<lb/>
歌舞之明年辨沃瘠察冨貧審<hi>二本作均</hi>勞逸以定税籍越<lb/>
人便之無流庸無逋賦又明年命吏課七郡人冬築坡<lb/>
<pb n="KR4h0022_WYG_936-10b"/>
䧜春貯雨水夏溉旱苗農人賴之無凶年<hi>二本無此三字</hi>無餓<lb/>
殍在越八載政成課高上知之就加禮部尚書降璽書<lb/>
慰諭以示旌寵又以尚書左丞徵還旋改户部尚書鄂<lb/>
州<hi>二本作鄂</hi>節度使在鄂三載其政如越太和五年七月二<lb/>
十二日遇暴疾一日薨于位春秋五十三上聞之軫悼<lb/>
不視朝贈尚書左<hi>二本作右</hi>僕射加贈賜<hi>二本作轉贈</hi>焉前夫人<lb/>
京兆韋氏懿淑有聞無禄早世生一女曰保子適校書<lb/>
郎韋絢今夫人河東裴氏賢明知禮有輔佐君子之勞<lb/>
<pb n="KR4h0022_WYG_936-11a"/>
封河東郡君生三女曰小迎未笄道衛道扶齠齔一子<lb/>
曰道護三嵗仲兄司農少卿程<hi>二本作積</hi>姪御史臺主簿某<lb/>
等銜哀襄事裴夫人韋氏長女聚諸孤等號護廧翣以<lb/>
六年七月十二日祔葬于咸陽縣奉賢鄉洪瀆原從先<lb/>
宅兆也公著文一百巻題為元氏長慶集又集古今刑<lb/>
政之書三百巻名類集並行於代公凡為文無不臻極<lb/>
尤工詩在翰林時穆宗前後索詩數百篇命左右諷詠<lb/>
宮中呼為元才子自六宮兩都八方至南蠻東夷國皆<lb/>
<pb n="KR4h0022_WYG_936-11b"/>
冩傳之每一章一句出無脛而走疾於珠玉又觀其述作<lb/>
編纂之㫖豈止於文章刀筆哉實有心在於安人治<hi>集作</hi>
<hi>活</hi>國致君堯舜致身伊臯耳抑天不與耶將人不幸耶<lb/>
予嘗悲公始以直躬律人行而勤之則坎壈而不偶謫<lb/>
瘴鄉凡十年髪斑白而來歸次以權道濟世變而通之<lb/>
又齟齬而不安居相位僅三月席不煖而罷去通介進<lb/>
退卒不獲心是以法理之用止於脩<hi>二本作舉</hi>一職不布於<lb/>
庶官仁義之澤止於惠一方不周於四海故公之心不<lb/>
<pb n="KR4h0022_WYG_936-12a"/>
足也逢時與不逢時同得位與不得位同富貴與浮雲<lb/>
同何者時行而道不行身遇而心不遇也執友居易獨<lb/>
知其心以泣濡翰書銘於<hi>二字作于</hi>墓曰<lb/>
嗚呼微之年過知命不謂之夭位兼將相不謂之小然<lb/>
未康吾民未盡吾道在公之心則為不了嗟乎哉<hi>二字文粹</hi>
<hi>作惜或惜哉</hi>道廣而俗隘時矣夫心長而運短命矣夫嗚呼<lb/>
微之已矣夫<lb/>
　<lb/>
<pb n="KR4h0022_WYG_936-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百三十七<lb/>
</p>
<p>
</p>
  </div>
</body>
</text>
</TEI>
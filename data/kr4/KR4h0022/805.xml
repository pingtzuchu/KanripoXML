<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百六</head>
    <p>
<pb n="KR4h0022_WYG_805-1a"/>
欽定四庫全書<lb/>
　文苑英華巻八百六　　　宋　李昉等　編<lb/>
　㕔壁十<lb/>
　簿尉下<lb/>
　　同州韓城縣西尉㕔壁記一首<lb/>
　　鄭縣尉㕔壁記一首<lb/>
　宴饗<lb/>
　　相州公宴堂記一首<lb/>
<pb n="KR4h0022_WYG_805-1b"/>
　　華州新葺設㕔記一首<lb/>
　　嶺南節度饗軍堂記一首<lb/>
　　邠州節度使院新建食堂記一首<lb/>
　　䖍州孔目院食堂記一首<lb/>
　　盩厔縣新食堂記一首<lb/>
　　簿尉下<lb/>
　　　同州韓城縣西尉㕔壁記<lb/>
說文曰尉之為言<hi>集本無此三字</hi>畏也亦尉也主也故字從尸<lb/>
<pb n="KR4h0022_WYG_805-2a"/>
示寸寸者寸量禮度以敬上示者示陳教令以諭下尸<lb/>
者典職司以居位敬上所謂畏諭下所謂慰居位所謂<lb/>
主全兹三者以蒞王爵則仕義周是以古之人嘉用尉<lb/>
字為官號陶唐有太尉周有軍尉秦亦有太尉輿尉東<lb/>
南尉洎漢則復命縣掾曰尉自是以名至于我唐無或<lb/>
易所命善也我唐極天啓宇窮地闢土列縣岀于五千<lb/>
分為七等第一曰赤次赤曰畿曰望曰緊次緊曰上次<lb/>
上曰中次中曰下赤縣僅二十萬年為之最畿縣僅于<lb/>
<pb n="KR4h0022_WYG_805-2b"/>
百渭南為之最望縣出于百鄭縣為之最緊縣岀于百<lb/>
夏陽為之最上縣僅三百韓城為之最上之最次于緊<lb/>
之最非最之緊無與焉緊之最次于望之最非最之望<lb/>
無與焉望之最次于畿之最非最之畿無與焉畿之最<lb/>
次于赤之最非最之赤無與焉最之縣長於餘縣如麟<lb/>
鳯五靈之長於羣靈也數長不數類則韓城之稱與萬<lb/>
年渭南鄭縣夏陽並自緊而上簿尉皆再命三命已徃<lb/>
而受資歴至之而至也上縣而下則自解褐授韓城既<lb/>
<pb n="KR4h0022_WYG_805-3a"/>
上縣之最簿尉解褐之貴者唯三員伺其闕非年年之<lb/>
有或一員之闕天下皆知之授之日亦皆知之曰某人<lb/>
授韓城尉是其人則頌非其人則誹雖一命之官其<hi>集有</hi>
<hi>為字</hi>人尚也如此則主司慎擇才地精羙縣亦有六曹尉<lb/>
二人一判功户倉其署曰東㕔一判兵法事其署曰西<lb/>
㕔兹㕔兵法事之㕔也根之州則司兵司法司事盡在<lb/>
刑之國則兵部刑部工部盡在兵主武法主刑工主土<lb/>
今武未大威務尚繁刑未大措獄<hi>集作訟</hi>尚生工與人興<lb/>
<pb n="KR4h0022_WYG_805-3b"/>
無時休州縣司或䨇曹六人分其職國則部屬寮八九<lb/>
十人分其職一人理六人八九十人之理雖小大<hi>集作大小</hi>
有異而揆緒不殊其緒不殊<hi>集無此字</hi>其官不易<hi>集作官其官其官不</hi>
<hi>易文粹作其官不易</hi>能至於易者則人無敢易之人無敢易之則<lb/>
國必重之國重之則賦洪鈞大柄所由乎此也貞元十<lb/>
五年春余友人滎陽鄭伯義授焉鄭自上累<hi>集無累字</hi>葉聲<lb/>
名為天下聞鄭以經明登科又三舉進士屈於命詞學<lb/>
亦流輩推内行第一其受命之年五月余詣焉十月又<lb/>
<pb n="KR4h0022_WYG_805-4a"/>
詣焉見東㕔有記西㕔無記因請書示本㕔<hi>三字集作其</hi>姓<lb/>
氏序于左其或先于鄭芳馨猶存<hi>集作在</hi>者亦得之至于<lb/>
鄭繫于鄭皆繫之<hi>集無之字</hi>若土壌廣狹物産有無尉非得<lb/>
主不敢僭序十月十五日記<lb/>
　　　鄭縣尉㕔壁記　　　　　　梁　肅<lb/>
自華而東東距洛師抗雄多臨大道其縣有七若壌接<lb/>
天府號因舊國分鄭為之首又斜隣其陸焉天官每銓<lb/>
士補吏常屬意於此三科之選其人尤精比畿服之偏<lb/>
<pb n="KR4h0022_WYG_805-4b"/>
者難易相隔不啻數等其地望可知也元年春正月<hi>集作</hi>
<hi>光正</hi>之後賢侯才子曰蘭陵蕭倕以貞敏恪慎再命為尉<lb/>
掌倉曹岀納與工徳修飾之事事舉職修而令名随之<lb/>
暇日謂予曰之邑之作非舊也初在於州東北隅廣徳<lb/>
中以賊臣周智先<hi>史作智光</hi>以河潼叛放暴兵爇官寺且脇<lb/>
誘將吏生立已祠而棟宇斯崇及王孫<hi>集作師是</hi>致誅牧民<lb/>
者從便宜而重改作乃刷滅凶慝之遺塵徙二治焉是<lb/>
㕔盖祠之餘也噫曩者慿而為妖今乃即而為政合於<lb/>
<pb n="KR4h0022_WYG_805-5a"/>
大順用鍳將來是宜書之以告昩者予於是著之屋壁<lb/>
且以紀夫人之羙若風俗疆土與置<hi>集作立</hi>邑之年代分<lb/>
於<hi>集作為</hi>尉今監察御史黎逢嘗編為鄭志藏在州府中<lb/>
可覆視也故不書時御史中丞董公為邦之三載秋九<lb/>
月定安梁肅記<lb/>
　　饗宴<lb/>
　　　相州公宴堂記　　　　　　程　浩<lb/>
公宴堂昭儉也高平王尚猶侈焉<hi>一作為</hi>先是王師岀征<lb/>
<pb n="KR4h0022_WYG_805-5b"/>
驛遽告聳百戰俠骨委于溪澗九遷殤魂飛在草莽上<lb/>
聞而憐之詔我薛公為刑部尚書兼御史大夫保釐于<lb/>
東建節于鄴也時兵不滿百馬惟數駟府微棲糧家僅<lb/>
餘堵公乃掃除粃政濟活人命一年而墻宇興二年而<lb/>
耕稼盛日就月將遂臻夫小康崇其宴堂者不得已而<lb/>
營也豈無黕幕尚爾能可乆豈無丹楹受爾不愆素豈<lb/>
無錯石所慮轉他山豈無貨材所重仍舊貫其始也經<lb/>
構侏儒廻移欒櫨率取諸大壯未暇於全模其終也嶷<lb/>
<pb n="KR4h0022_WYG_805-6a"/>
然雲横燦以星鋪禮行於九賔並坐於千夫不設窓户<lb/>
且<hi>一作寔</hi>防於壅閼不加剞劂且陋夫華睆水之以視其<lb/>
平坦墨之以視其方直役也應時宜其善頌成之匪日<lb/>
所謂恱使若軍中凱樂羣下胥宴六佾咸在三懸既張<lb/>
清醑引淮芳饌羅岳自上而王侯公伯迨下而皁隸庖<lb/>
翟進則酣而不荒退則服之無斁及四賢講徳七子㑹<lb/>
文拂羽扇而納凉揮素琴而待月對水得江湖之性捲<lb/>
簾見天地之心寂寂<hi>一作惜惜</hi>無譁綽綽有裕相與先評所<lb/>
<pb n="KR4h0022_WYG_805-6b"/>
職次徴他詞驟揚厥懿除攻其短君子以為薛公義誘<lb/>
於衆仁和於物誘進則衆洽和同則物安俾夫聳善觀<lb/>
過罔不由斯堂也向使卑不合度髙不中禮適足尤孟<lb/>
孫之室羙諷夷吾之山節浩躭静辭蒲脂車訪舊入境<lb/>
而七徳有餘及庭而三歎不足幸承君之恵顧又因此<lb/>
<hi>闕</hi>　之操觚斐然於是乎記時大厯三年六月旬有五<lb/>
日也<lb/>
　　　華州新葺設㕔記　　　　　沈亞之<lb/>
<pb n="KR4h0022_WYG_805-7a"/>
今天下邦郡之望莫與太華等然而公堂讌臺<hi>集無此字</hi>無<lb/>
别位顧几硯與餼樂之具日更廢置於其間寧地勢然<lb/>
要為守者無乆留於任而經慮莫及此乎隴西公為守<lb/>
未滿嵗郡中既治因窺其庶屋可改<hi>集作攻</hi>者乃先問其<lb/>
吏曰政之為困何始也吏曰累更其守耳公曰吏知其<lb/>
病哉夫几硯者公事之重器也以宴而遷撤宴而復則<lb/>
居不得常屢更其所政之為困不由此耶且吏入公門<lb/>
望其居則必莊是几硯之處宜其嚴也今朝撤而暮置<lb/>
<pb n="KR4h0022_WYG_805-7b"/>
事之者既勞固以慢矣而况酒行樂作婦女列坐優者<lb/>
與詼諧摇笑<hi>集作優隆談謾者與請摇笑機</hi>左右侍立或銜哂壊容不<lb/>
可罪也夫狎乆則失<hi>集作不</hi>敬豈吾之獨患其吏亦醜之<lb/>
明日觧冗宇一構於正寢西南隅壍其外數岀土基之<lb/>
飭故材以輳用垢者磨其淄弱者承其輕决流於其所<lb/>
以塗者補棟續楹不渉旬而功就沼沚之媚随而比矣<lb/>
嗟乎轉疣為安不費而功吾知其由人長慶元年四月<lb/>
甲子呉興沈亞之仰公之跡因請張文其下紀其功焉<lb/>
<pb n="KR4h0022_WYG_805-8a"/>
　　　嶺南節度饗軍堂記　　　　桞宗元<lb/>
唐制嶺南為五府府部州以十數其大小之戎號令<hi>集作</hi>
<hi>名</hi>之用則聽於節度使焉其外大海多蠻夷由流求訶<lb/>
陵西抵大夏康居環水而國以百數則統於押蕃舶使<lb/>
焉内之幅員萬里以執秩拱玉稽時聽教命外<hi>粹有境字</hi>之<lb/>
羈屬數萬里以譯言摯<hi>集作贄</hi>寳嵗帥貢職合<hi>文粹有外字</hi>二<lb/>
使之重以治于廣州故賔軍之事宜無與較大且賔有<lb/>
牲牢饔餼嘉樂好禮以同逺合疏軍有犒饋宴饗勞旋<lb/>
<pb n="KR4h0022_WYG_805-8b"/>
勤歸以羣力一心於是治也閈閎階<hi>或作陞</hi>序不可與他<lb/>
邦類必厚棟大梁<hi>集作杗</hi>夷庭高門然後可以上充於揖<lb/>
譲下周於歩武今御史大夫扶風公亷廣州且專二使<lb/>
増徳以來逺人申威以脩戎政大饗宴合樂從其豐盈<lb/>
先是為堂於治城西北陬其位公北向衆賔南向奏部<lb/>
伎于其西視泉地于其東隅奥庳仄庭廡下陋日未<lb/>
及晡則赫炎當目汗眩更起而禮莫克終故凡大宴饗<lb/>
大軍旅則寓于外壘儀形不稱公於是始新<hi>集粹作斥</hi>其制<lb/>
<pb n="KR4h0022_WYG_805-9a"/>
為堂南靣横八楹縱十楹饗宴之位<hi>五字文粹作嚮之宴位</hi>化為<lb/>
東序西又如之其外更衣之次膳食之宇列觀以遊目<lb/>
偶亭以展聽<hi>集粹作聲</hi>彌望極顧莫究其徃泉池之舊増濬<lb/>
益植<hi>一作廣</hi>以暇以息如在林壑問工焉取則師輿是供<lb/>
問役焉取則蠻隸是徴問材焉取則隙宇是遷或益其<lb/>
闕伐山浮海農賈拱手張目視具乃十月甲子克成公<lb/>
命饗于新堂幢牙茸纛金節析羽旂<hi>文粹作餙</hi>旗旟旞咸旅<lb/>
<hi>集作餙</hi>于下鼓以鼖晉<hi>文粹作鼔</hi>金以鐸饒公與監軍使肅上<lb/>
<pb n="KR4h0022_WYG_805-9b"/>
賔延羣僚將校士吏咸次于位卉裳罽衣胡夷蜑蠻睢<lb/>
盰就列者千人以上鉶鼎體節燔炰胾炙羽鱗貍牙之<lb/>
物沉泛醍盎之齊均飫于卒士興王之舞服夷之伎楔<lb/>
擊吹鼔<hi>文粹作鼓吹</hi>之音飛騰幻<hi>或作/眩</hi>怪之容環<hi>集粹作寰</hi>觀于<lb/>
逺邇禮成樂遍以叙而賀且曰是邦臨䕶之大五人合<lb/>
之非是堂之制不可以備物非我<hi>集無此字</hi>公之德不可以<lb/>
容衆曠于徃初肇自今兹大和有人以觀逺方古之戎<lb/>
政其曷用加此華元名大夫也殺羊而御者不及霍去<lb/>
<pb n="KR4h0022_WYG_805-10a"/>
病良將軍也餘肉而士有饑色猶克稱能以垂到今矧<lb/>
兹具羙其道不廢願訪<hi>集作勒</hi>于金石以永示後祀遂相<lb/>
與來告且乞辭某譲<hi>文粹作牢</hi>不獲乃刻于兹石<lb/>
　　　邠州節度使院新建食堂記　劉寛夫<lb/>
朝廷以新平振東西夏鏁鑰郊圻將帥得人則虜馬不<lb/>
敢東嚮而牧今上注意邉事元年命左僕射河東桞公<lb/>
專䕶塞之任公秪承詔㫖不敢怠遑覧風俗以施化則<lb/>
酌損益以制宜文武交修威和迭用搜刓蠧於積弊張<lb/>
<pb n="KR4h0022_WYG_805-10b"/>
綱維於盡隳完兵甲贅軍糧藥瘡痍粒饑餓以信為囿<lb/>
築法為垣人知嚮方卒乗輯睦我㓗已而貪冐自革我<lb/>
不動而云為曷生表正影端俗為丕變邠之父老重沐<lb/>
皇風仲尼每言為政之道可使三年有成公孫𢎞對漢<lb/>
武且云臣𢎞尚竊遲之始為孟浪今於河東公信之矣<lb/>
既而定名分補廢闕飾賔署𢎞講讌視使院之狹湫顧<lb/>
㑹食之無所因喟然而嘆曰夫為理之本在於得人燕<lb/>
以尊賢是稱衛以多士為羙今鰌瑗在列而堂舘未嚴<lb/>
<pb n="KR4h0022_WYG_805-11a"/>
非所以重罇爼咨幃幄之意也於是從觀馬之舊亭敝<lb/>
公府之新宇増階陞所以示尊威也卜高明所以啓顧<lb/>
慮也大不踰制崇不近奢榱桷礎闥無不中度翼張四<lb/>
簷洞開䨇扉冬霜不到夏日漸却可以備盤飡之品式<lb/>
可以叙主客之威儀可以寄琴樽之笑傲可以籌政令<lb/>
之得失君子是知河東公之為政也必自邇而逮逺自<lb/>
身而及物以理易亂以實易虗以𢎞深易卑犯<hi>疑</hi>以廣<lb/>
壯易隘陋皆此類也府中僚介無非正人有若司馬韋<lb/>
<pb n="KR4h0022_WYG_805-11b"/>
君節度判官皇甫君皆卿材也無靣從退言之誚無躬<lb/>
厚薄責之嫌其他或幄中號寳或席上稱珍並擅價一<lb/>
時不可徧舉韋君皇甫君以余載筆赤墀粗知舊史可<lb/>
以傳言命為記之時大和二年六月日記<lb/>
　　　䖍州孔目院食堂記　　　　蔡詞立<lb/>
京百司至於天下郡府有曹署者則有公尉亦非唯食<lb/>
為謀所以因食而集評議公事者也繇是凡在厥位得<lb/>
不遵禮法舉職司事有疑獄有寃化未洽弊未去有善<lb/>
<pb n="KR4h0022_WYG_805-12a"/>
未彰有惡未除皆得以議之然後可以聞於太守矣冀<lb/>
乎小庇生靈以酧寸<hi>一作乎非</hi>禄豈可食飽而退羣居偶語<lb/>
而已况䖍居江嶺地扼咽喉有兵車之繁賦役<hi>一作農賦</hi>之<lb/>
重茍一物為害則萬姓何辜一綱不提則七邑何守同<lb/>
舍諸公得無屬意焉小子承乏每慙尸素志求短拙憂<lb/>
心忘飡<hi>一作食</hi>或有公事之稽留獄訟之寃滯六曹之臧<lb/>
否百姓之慘舒農桑之失時鄉閭之蠧弊聞見所未及<lb/>
才智所未臻希㑹饌以言之共禆風化院食堂舊基圯<lb/>
<pb n="KR4h0022_WYG_805-12b"/>
陋咸通七年夏前太守隴西公遇時之豐伺農之隙因<lb/>
革𪠘署爰立兹堂環之高樓翼之虗楹有風月之景花<lb/>
木之隂無燥濕之虞蟄陷之慮聚於此者得無愧焉處<lb/>
廣厦宜念巢居露寢者食兼味宜念糊口甑塵者夏清<lb/>
凉宜念曝日而耕者冬温燠宜念卒嵗無衣者茍用心<lb/>
如是則日食萬錢無以為愧豈惟公膳哉自建剏之後<lb/>
于今七年未有紀述深以為缺小子伏役之暇好讀書<lb/>
為文雖顧不才聊用冝録咸通十三年五月三日記<lb/>
<pb n="KR4h0022_WYG_805-13a"/>
　　　盩厔縣新食堂記　　　　　桞宗元<lb/>
貞元十八年五月某日新作食堂于縣内之右始㑹食<lb/>
也自兵興以來西郊捍戎縣為軍壘二十有六年羣吏<lb/>
咸寓于外兵去邑荒棟宇傾圯又十有九年不克以居<lb/>
由是縣之聨事離散不屬凡其官僚罕或覿見及是主<lb/>
簿某病之於是且掌功役之事<hi>集作任</hi>俾復其邑居<hi>集無此五</hi>
<hi>字</hi>廪庫既成學校既修取其餘材以構斯堂其上棟自<lb/>
南而北者二十有二尺周阿峻嚴列楹齊同其飾之文<lb/>
<pb n="KR4h0022_WYG_805-13b"/>
質階之高下視邑之大小與吏之品<hi>集無此字</hi>秩不陋不盈<lb/>
高山在前流水在下可以俯仰可以宴<hi>集作偃</hi>樂堂既成<lb/>
得羡財可以為食本月權其贏羞膳以充乃合羣史于<lb/>
茲新堂升降坐起以班先後始正位秩之叙禮儀笑語<lb/>
講議徃復始㑹政事之要筵席肅莊籩豆<hi>集作樽爼</hi>静嘉燔<lb/>
炮烹餁益以酒醴始獲僚友之樂卒事而退舉欣欣焉<lb/>
曰惟禮食之來古也今京師百官咸有斯制甸服亦王<lb/>
之内邑且官有僚<hi>集作聮</hi>屬則宜統㑹以齊之也嚮之離<lb/>
<pb n="KR4h0022_WYG_805-14a"/>
而今之合其得失也逺甚我是以肅焉而莊衎焉而和<lb/>
羣疑以亡嘉言以彰㫖乎其在斯<hi>集作此</hi>堂也不惟其馨<lb/>
香醉飽之謂某之力也夫宜伐石以志使是道也不替<lb/>
于後乃列其事來告使余書之<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_805-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百六<lb/>
</p>
<p>
</p>
  </div>
</body>
</text>
</TEI>
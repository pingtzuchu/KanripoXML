<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百</head>
    <p>
<pb n="KR4h0022_WYG_699-1a"/>
欽定四庫全書<lb/>
　文苑英華巻七百　　　　宋　李昉等　編<lb/>
　文集二<lb/>
　　駙馬喬君集序一首　　南陽公集序一首<lb/>
　　陳氏集序一首　　　　上官昭容集序一首<lb/>
　　　駙馬都尉喬君集序　　　　盧照隣<lb/>
昔文王既没道不在於兹乎尼父充生禮盡歸於是矣<lb/>
其後荀卿孟子服儒者之褒衣屈平宋玊弄詞人之柔<lb/>
<pb n="KR4h0022_WYG_699-1b"/>
翰禮樂之道已顛墜於斯文雅頌之風猶綿聨於季葉<lb/>
痛乎王澤既竭諸侯為麋鹿之場帝圖伊梗天下作豺<lb/>
狼之國秦人一滅舊章大愚黔首群書赴火化崑岳之<lb/>
髙煙儒士投坑變蓬萊之巨壑樂沈於海河間王初睠<lb/>
睠於古篇禮適諸夷齊叔孫區區於綿蕝安國討論科<lb/>
斗五典叶從史遷祖述獲麟八書爰創衣冠禮樂重聞<lb/>
三代之風玉帛謳歌無墜六經之業鬱其興詠大雅於<lb/>
是為群自此迄今年逾千祀聖門論賦相如為入室之<lb/>
<pb n="KR4h0022_WYG_699-2a"/>
雄闕里裁詩公幹即升堂之客陸平原龍驚學海浮天<lb/>
泉以安流鮑叅軍鶴翥文場代黄金之平埒臨曲臺之<lb/>
上路面通衢之小苑蓮紅水碧堪釣叟之淹留桂白山<lb/>
青宜王孫之攀折香車貴士不掩龍關縫掖書生時通<lb/>
驛騎坐蘭徑敞松扉北牖動而清風來南軒幽而白雲<lb/>
起欣然命駕弔曲江之隑淵興盡而歸聆伊川之笙吹<lb/>
三朝慶謁趨劍履於南宫五日歸休聞歌鐘於北里雍<lb/>
容車騎屢動雕章嘯傲煙霞仍涵寳思奢不敗德笑金<lb/>
<pb n="KR4h0022_WYG_699-2b"/>
谷之羅紈儉不邀名悲蘭陵之芻布榮期三樂君實四<lb/>
之平子四愁我無一矣君教訓子弟不讀非聖之書撫<lb/>
愛家僮常恐名奴之辱婚嫁巳畢欲就金丹輪盖非榮<lb/>
猶思道樹明霞曉挹終登不死之庭甘露秋團儻踐無<lb/>
生之岸凡所著述多以適意為宗雅愛清靈<hi>疑作虚</hi>不以<lb/>
繁詞為貴足以傳諸好事貽厥孫謀故撰而存之凡為<lb/>
若干巻云爾<lb/>
　　　南陽公集序<lb/>
<pb n="KR4h0022_WYG_699-3a"/>
昔者龍蹲東魯陳禮樂而救蒼生虎據西秦焚詩書以<lb/>
愚黔首通其變參天二地謂之神合其機一隂一陽謂<lb/>
之聖是以楚漢方鬭蕭曹絳灌負長劍於此時袁曹已<lb/>
平徐陳應劉弄柔翰於當代聖人方士之行亦各異時<lb/>
而並宜謳歌玊帛之書何必同條而共貫文質再而復<lb/>
殷周之損益足徴驪翰三而始<hi>疑作改</hi>虞夏之興亡可及<lb/>
美哉煥乎斯文之功大矣自獲麟絶筆一千三四百年<lb/>
㳺夏之門時有荀卿孟子屈宋之後直至賈誼相如兩<lb/>
<pb n="KR4h0022_WYG_699-3b"/>
班叙事得丘明之風骨二陸裁詩含公幹之竒偉鄴中<lb/>
新體共許音韻文成江左諸人咸好瓌姿艶發精傅爽<lb/>
麗顔延之急病於江鮑之間踈散風流謝宣城緩歩於<lb/>
向劉之上北方重濁獨盧黄門往往髙飛南國輕清惟<lb/>
庾中丞時時不墜嗟乎古今之士逓相毀譽至有操我<lb/>
戈矛啟其墨守三都既麗徴夏熟於上林九辯已髙責<lb/>
舂歌於下里蹐駮之論紛然遂多近日劉勰文心鍾嶸<lb/>
詩評異議蜂起髙談不息人慙西氏空論拾翠之容質<lb/>
<pb n="KR4h0022_WYG_699-4a"/>
謝南金徒辯荆蓬之妙拔十得五雖曰肩隨聞一知二<lb/>
猶為臆説俞曰未可人稱屢中化魯成魚曷云其逺非<lb/>
夫妙諧鐘律體㑹風騷筆有餘妍思無停趣作龜作鏡<lb/>
聽歌曲而知亡為龍為光觀禮容而識大齊魯一變之<lb/>
道唐虞百代之文懸日月於胷懷挫風雲於毫翰含今<lb/>
古之制扣宫徴之聲細則出入無間麤則彌綸區宇逶<lb/>
迤綽約如玊女之千嬌突兀崢嶸似靈龜之孤朴乘槎<lb/>
上漢誰問坳塘<hi>荘子作唐</hi>之淺深荷㦸入秦寜議長安之逺<lb/>
<pb n="KR4h0022_WYG_699-4b"/>
近是非未定曹子建皓首為期離合俱傷陸平叔終身<lb/>
流恨超然若此適可操刀自兹已降徒勞舉斧八病爰<lb/>
超沈隠侯永作拘囚四聲未分梁武帝長為聾俗後生<lb/>
莫曉更恨文律煩苛知音者稀常恐詞林交喪雅頌不<lb/>
作則後死者焉得而聞乎貞觀年中太宗外厭兵革垂<lb/>
衣裳於萬國舞千戚於兩階留思政塗内興文事虞李<lb/>
岑許之儔以文章進王魏來禇之輩以材術顯咸能起<lb/>
自布衣蔚為卿相雍容侍從朝夕獻納我之得人於斯<lb/>
<pb n="KR4h0022_WYG_699-5a"/>
為盛虞博通萬句對問不休李長於五言下筆無滯岑<lb/>
君論詰亹亹聽者忘疲許生章奏翩翩談之未易王侍<lb/>
中政事精宻明達舊章魏太師直氣鯁辭兼包古義禇<lb/>
河南風標特峻早鏘聲於冊府變風變雅立體不拘於<lb/>
一塗既博既精為學遍遊於百氏自豸冠指佞雞樹登<lb/>
賢内掌機宻外修國史晨趨有暇持綵筆於瑤軒夕拜<lb/>
多閒弄雕章於琴席含毫顧盼漢家之城闕風烟逸韻<lb/>
縱横秦地之林泉魚鳥黄山羽獵幾奏瓊篇汾水樓船<lb/>
<pb n="KR4h0022_WYG_699-5b"/>
參聞寳思南津弔屈去逐蒼梧之雲西路悲昻來挽葱<lb/>
巖之雪江湖廊廟造次不忒其儀沙塞朝廷顛沛必歸<lb/>
於漢是使名流俱至親翰闐門愛客相尋雞談滿席嚶<lb/>
嚶好鳥花欲白兮栁将飛潎潎逰魚蓮欲紅兮蘋可望<lb/>
緑樽恒湛齊閣臨霞綺札逾新園亭坐月凡所著述一<lb/>
千有餘篇今之刋冩成三十卷餘早逰西鎬及周史之<lb/>
闕文晩卧東山憶漢庭之遺事平津侯之賔館馬廐蕭<lb/>
條李司𨽻之仙舟龍門荒毀交交黄鳥集於栩兮集於<lb/>
<pb n="KR4h0022_WYG_699-6a"/>
桑營營蒼蠅止於樊兮止於棘九原可作松有隧兮兎<lb/>
有埏三湘不追川無梁兮鳥無徑輟斤之慟何獨荘周<lb/>
聞笛而悲寜惟向秀徒勤觀海未知渤潏之倪永好談<lb/>
天莫究氤氳之數遂抽短翰為之序云<lb/>
　　　陳氏集序　　　　　　　　盧藏用<lb/>
昔孔宣父以天縱之才自衛返魯迺刪書詩<hi>書文粹作定禮</hi>述<lb/>
易道而修<hi>陳集作作</hi>春秋數千百年文章燦然可觀者<hi>文粹無者</hi>
<hi>字</hi>也孔子殁二百嵗而騷人作於是婉麗浮侈之法行<lb/>
<pb n="KR4h0022_WYG_699-6b"/>
焉漢興二百年賈誼馬遷為之傑憲章禮樂有老成人<lb/>
<hi>文粹無人字</hi>之風長卿子雲之儔瑰詭萬變亦竒特之士也<lb/>
惜其王公大人之言溺其<hi>陳集文粹並作於</hi>流雜而不顯其後<lb/>
班張崔蔡曹劉潘陸隨波而作雖大雅不足然其遺風<lb/>
餘烈尚有典刑宋齊已來<hi>文粹作末字</hi>盖顦顇矣逶迤陵頺<lb/>
流靡忘返至於徐庾天之将喪斯文也後進之士若上<lb/>
官儀者繼踵而生於是風雅之道掃地盡矣易曰物不<lb/>
可以終否故受之以泰道喪百嵗而得陳君君名<hi>陳集作諱</hi>
<pb n="KR4h0022_WYG_699-7a"/>
子昻字伯玊蜀人也崛起江漢虚視函夏卓立千古横<lb/>
制頺波天下翕然質文一變非夫岷峨之精巫廬之靈<lb/>
則何以生此故有<hi>文粹作其</hi>諫爭之辭則為政之先也昭夷<lb/>
之碣則議論之當也國殤之文則大雅之怨也徐君之<lb/>
議則刑禮之中也至於感激頓挫㣲顯闡幽庶幾見變<lb/>
化之朕以接乎天人之際者則感遇之篇存焉觀其逸<lb/>
足駸駸方将摶扶搖而陵太清躐遺風而薄嵩岱吾見<lb/>
其進未見其止惜乎湮厄當世道不偶時委骨巴山年<lb/>
<pb n="KR4h0022_WYG_699-7b"/>
志俱夭故其文未極嗚呼聰明精粹而淪剥貪饕桀驁<lb/>
以顯榮天乎天乎吾始未知夫天焉昔嘗與余有忘形<lb/>
之契四海之内一人而已良友殁矣天其喪予今採其<lb/>
遺文可存者編而次之凡十巻恨不逢作者不得列於<lb/>
詩人之什悲夫故粗論文<hi>陳集有文字</hi>變而為之序至於王<lb/>
霸之才卓犖之行則存之别傳以繼於終篇云耳<lb/>
　　　上官昭容集序　　　　　　張　說<lb/>
臣聞七聲無主律吕綜其和五彩無章黼黻交其麗是<lb/>
<pb n="KR4h0022_WYG_699-8a"/>
知氣有噎鬱非巧辭莫之通形有萬變非工文莫之冩<lb/>
先王以是繼天地究人神聞寂寞覽<hi>文粹作鑒</hi>幽昧文之辭<lb/>
義大矣哉上官昭容者故中庸侍郎儀之孫也明淑挺<lb/>
生才華絶代敏識聰聽探㣲鏡理開巻海納宛若前聞<lb/>
搖筆雲飛咸同宿構初沛國夫人之方娠也夢巨人俾<lb/>
<hi>集作昇</hi>之大秤曰以是秤量天下既而昭容生彌月夫人<lb/>
弄之曰秤量天下豈在子乎孩遂啞啞應之曰是生而<lb/>
能言盖為靈也越在襁褓入於掖庭天實啟之故毀家<lb/>
<pb n="KR4h0022_WYG_699-8b"/>
而資國運将興也故成德而受任自則天乆視之後中<lb/>
宗景龍之際十數年間六合清謐内峻圖書之府外闢<lb/>
修文之館搜英獵俊野無遺才右職以精學為先大臣<lb/>
以無文為恥毎豫遊宫觀行幸河山白雲起而帝歌翠<lb/>
華飛而臣賦雅頌之盛與三代同風豈惟聖后之好文<lb/>
亦云奥主之協讃者也古者有女史記功書過復有女<lb/>
尚書决事宫閤昭容兩朝專美一日萬機顧問不遺應<lb/>
接如響雖漢稱班媛晉譽左嬪文章之道不殊輔佐之<lb/>
<pb n="KR4h0022_WYG_699-9a"/>
功則異跡祕九天之上身没重泉之下嘉猷令範代罕<lb/>
得聞庶幾後學嗚呼何仰然則大君據四海之圖懸百<lb/>
靈之命喜則九圍挾纊怒則千里流血静則黔黎乂安<lb/>
動則蒼甿罷弊入耳之語諒其難乎貴而勢大者疑賤<lb/>
而禮絶者隔近而言輕者忽逺而章忠者忤惟窈窕柔<lb/>
慢<hi>文粹作曼</hi>誘掖善心忘味九德之衢傾情六藝之圃故登<lb/>
崑廵海之意寝剪胡刈越之威息璿臺珍服之態消從<lb/>
禽嗜樂之端廢獨使温柔之教漸於生人風雅之聲流<lb/>
<pb n="KR4h0022_WYG_699-9b"/>
於來葉非夫𤣥黄毓粹貞明助思衆妙挨識群靈挾志<lb/>
誕異人之寳授興王之瑞<hi>集作端</hi>其孰能臻斯懿乎鎮國<lb/>
太平公主道髙帝妹才重天人昔嘗共遊東壁同宴北<lb/>
渚倐來忽往物在人亡憫雕琯之殘言悲素扇之空曲<lb/>
上聞天子求椒掖之故事有命史臣叙蘭臺之新集凡<lb/>
若干巻列之如左<lb/>
　<lb/>
　文苑英華卷七百<lb/>
</p>
<p>
</p>
  </div>
</body>
</text>
</TEI>
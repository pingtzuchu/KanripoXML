<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百二十六</head>
    <p>
<pb n="KR4h0022_WYG_825-1a"/>
欽定四庫全書<lb/>
　文苑英華巻八百二十六　宋　李昉等　編<lb/>
　宴遊四<lb/>
　亭下<lb/>
　　永州法華寺新作西亭記一首<lb/>
　　零陵三亭記一首　　東亭記一首<lb/>
　　燕喜亭記一首　　　枝江縣南亭記一首<lb/>
　　荇溪新亭記一首　　連山燕喜亭後記一首<lb/>
<pb n="KR4h0022_WYG_825-1b"/>
　　郢州孟亭記一首　　通𤣥子栖賔亭記一首<lb/>
　　化洽亭記一首　　　烏程縣修東亭記一首<lb/>
　　　永州法華寺新作西亭記　　栁宗元<lb/>
法華寺居永州地最高有僧曰覺照照居寺西廡下廡<lb/>
之外有大竹數萬又其外山形下絶然而薪蒸篠簜䝉<lb/>
雜擁蔽吾意伐而除之必將有見焉照謂余曰是其下<lb/>
有陂池芙蕖申以湘水之流衆山之㑹果去是其見逺<lb/>
矣遂命僕人持刀斧群而剪焉叢莽下頽萬類皆出曠<lb/>
<pb n="KR4h0022_WYG_825-2a"/>
焉茫焉天為之益高地為之加闢丘陵山谷之峻江湖<lb/>
池澤之大咸若有増而廣之者夫其地之竒必以遺乎<lb/>
後不可曠也余時謫為州司馬官外乎常員而心得無<lb/>
事乃取官之禄秩以為其亭其髙且廣盖方丈者二焉<lb/>
或異照之居於斯而不蚤為是也余謂昔之上人者不<lb/>
起宴坐足以觀於空色之實而逰乎物之終始其照也<lb/>
逾寂其覺也逾有然則嚮之礙之者為果礙也<hi>集作耶</hi>今<lb/>
之闢之者為果闢耶彼所謂覺而照者吾詎知其不由<lb/>
<pb n="KR4h0022_WYG_825-2b"/>
是道也豈若吾族之挈挈於通塞<hi>集有乎字非</hi>有無之方以<lb/>
自狹耶或曰然則宜書之乃書于石<lb/>
　　　零陵三亭記<lb/>
邑之有觀逰或者以為非政是大不然夫氣煩則慮亂<lb/>
視壅則志滯君子必有㳺息之物髙明之具使之清寜<lb/>
平夷恒若有餘然後理達而事成零陵縣東有山麓泉<lb/>
出石中沮洳汙塗群畜食焉墻藩以蔽之為縣者積十<lb/>
數人莫知發視河東薛存義以吏能聞荆楚間潭部舉<lb/>
<pb n="KR4h0022_WYG_825-3a"/>
之假以湘源令㑹零陵政龎賦擾民訟于牧推能濟弊<lb/>
来莅兹邑遁逃復還愁痛笑歌逋租匿役朞月辨理宿<lb/>
蠧蔵奸披露首服民既卒稅相與讙歸道塗迎賀閭里<lb/>
門不施胥吏之席耳不聞鼛皷之音鷄豚糗醑得及宗<lb/>
族州牧尚焉旁邑倣焉然而未嘗以劇自撓山水鳥魚<lb/>
之樂澹然自若也乃發墻藩驅羣畜決䟽沮洳搜剔山<lb/>
麓萬石如林積㘭為池爰有嘉木美卉垂冰<hi>集作水</hi>叢峰<lb/>
玲瓏<hi>集作瓏<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>
                    </hi>蕭條清風自生翠煙自留不埴而遂魚樂廣<lb/>
<pb n="KR4h0022_WYG_825-3b"/>
閑鳥慕静深别孕巢穴沉浮嘯萃不畜而富伐木墜江<lb/>
流于邑門陶土以埴亦在署側人無勞力工得以利乃<lb/>
作三亭陟降晦明髙者冠山嶺下者俯清池更衣膳饔<lb/>
列置備具賔以燕好旅以舘舍髙明㳺息之道具於是<lb/>
邑由薛為首在昔禆諶謀野而獲宓子彈琴而理亂慮<lb/>
滯志無所容入則夫觀㳺者果為政之具歟薛之志其<lb/>
果出於是歟及其弊也則以玩替政以荒去理使繼是<lb/>
者咸有薛之志則邑民之福其可既乎余愛其始而欲<lb/>
<pb n="KR4h0022_WYG_825-4a"/>
久其道乃撰其事以書于石薛拜手曰吾志也遂刻之<lb/>
　　　栁州東亭記<lb/>
出州南譙門左行二十六步有棄地在道南南值江西<lb/>
際垂楊傳置東曰東舘其内草木猥奥有崖谷傾亞缺<lb/>
圮豕得以為囿蛇得以為藪人莫能居至是始命披拂<lb/>
蠲䟽樹以竹箭松檉桂檜栢杉易為堂亭梢為杠梁下<lb/>
上徊翔前出兩翼憑空拒江江化為湖衆山横環嶛<hi>集作</hi>
<hi>崦</hi>闊瀴灣當邑居之劇而忘乎人間斯亦竒矣乃取舘<lb/>
<pb n="KR4h0022_WYG_825-4b"/>
之北宇右闢之以為夕室取傳置之東宇左闢之以為<lb/>
朝室又北闢之以為隂室作屋于北牖下以為陽室作<lb/>
斯亭于中以為中室朝室以夕居之夕室以朝居之中<lb/>
室日中而居之隂室以違温風焉陽室以違凄風焉若<lb/>
無寒暑也則朝夕復其號既成作石于中室以告後之<lb/>
人庶無壊元和十二年九月三日栁宗元記<lb/>
　　　燕喜亭記　　　　　　　　韓　愈<lb/>
太原王𢎞中在連州與學佛之<hi>石本無之字</hi>人景常元恵<hi>石本</hi>
<pb n="KR4h0022_WYG_825-5a"/>
<hi>并集本文粹作慧</hi>者<hi>石本無者字</hi>游異日從二人者行於其居之後<lb/>
丘荒之間上髙而望得異處焉斬茅而嘉樹列發石而<lb/>
清泉激輦糞壤焚椔<hi>石本作燔椔</hi>翳却立而視之出者突然<lb/>
成丘陷者呀然成谷窪者為池而缺者為洞若有鬼神<lb/>
異物隂来相之自是𢎞中與二人者晨往而夕忘歸焉<lb/>
乃立屋以禦風雨寒暑既成<hi>石本與英華同止以禦為避集本作乃立屋以避風</hi>
<hi>雨禦寒暑既成文粹作乃立屋以逰風雨既除寒暑既成</hi>愈請名之其丘曰俟<hi>石本作埃</hi>
<hi>下同</hi>徳之丘蔽於古而顯於今有俟時<hi>石本無時字集作徳</hi>之道也<lb/>
<pb n="KR4h0022_WYG_825-5b"/>
其石谷曰受謙之谷瀑曰振鷺之瀑谷言徳瀑言容也<lb/>
其土谷曰黄金之谷瀑曰秩秩之瀑谷言容瀑言徳也<lb/>
洞曰寒居之洞志其入時也池曰君子之池虚以鍾其<lb/>
美盈以出其惡也泉之源曰天澤之泉出髙而施下也<lb/>
合而言<hi>石本作名</hi>之以屋曰燕喜之亭取詩所謂魯侯燕喜<lb/>
頌者<hi>石本文粹作者頌</hi>也於是州民之聞者<hi>二字石本文粹作老聞而</hi>相與<lb/>
觀焉曰吾州之山水名於<hi>石本無於字</hi>天下然而無與燕喜<lb/>
者比經營於其<hi>石本無其字</hi>側者相接也而莫宜<hi>石本文粹作直</hi>其<lb/>
<pb n="KR4h0022_WYG_825-6a"/>
地凡天作而地<hi>石本無地字</hi>藏之以遺其<hi>石本無其字</hi>人乎𢎞中<lb/>
自吏部<hi>集注有侍郎二字文粹有侍字西本有郎字</hi>貶秩而来次其道塗所<lb/>
經自藍田山<hi>石本無山字</hi>入商洛渉浙湍臨漢水升峴首以<lb/>
望方城出荆門下岷江過洞庭上湘水行衡山之下繇<lb/>
柳踰嶺猿狖所家魚龍所宫極幽遐瓌詭之觀宜其於<lb/>
山水飫聞而厭見也<hi>石本無也字集作之</hi>今其意乃<hi>石本集本並有若字</hi>不<lb/>
足傳曰知者樂水仁者樂山𢎞中之徳與其所好可謂<lb/>
協矣智以謀之仁以居之吾知其去是而<hi>石本集本並無而字</hi>羽<lb/>
<pb n="KR4h0022_WYG_825-6b"/>
儀於天朝也不逺矣遂刻石以記<lb/>
　　　枝江縣南亭記　　　　　　皇甫湜<lb/>
京兆韋庇為殿中侍御史河南府司録以直裁聽羣細<lb/>
人憎<hi>集作増</hi>搆之責椽南康移治枝江百為得宜一月遂<lb/>
清乃新南亭以適曠懐亭<hi>集無此字</hi>俯湖水枕大驛路地形<lb/>
髙低四望空平青莎白沙椌柞縁崕澁<hi>集作立</hi>芰圓葭誕<lb/>
漫朱華接翠裁<hi>集作栽</hi>緑繁葩春燭決湖穿竹渠鳴郁郁<lb/>
潛魚歴歴産鏡嬉碧浄鳥白赤洗翅窺喫纈霞縠烟旦<lb/>
<pb n="KR4h0022_WYG_825-7a"/>
夕新鮮冷唳暄啼怨柳情綿令君騁望逍遥湖上令君<lb/>
宴喜絃歌未已其寮<hi>集無此二字</hi>其民日致<hi>集作列</hi>欣游成<lb/>
使纓嘆戀停車止征實為官業而費家貨不妨適我而<lb/>
能恵衆嗚呼是乃仁術也豈直目觀而已乎吾知韋君<lb/>
若是也多惜以尺刀效小割異日賦政千里緫戎疆場<lb/>
吾知其辯終也亦若是而已矣乃為作記刻于兹石以<lb/>
圖永久<lb/>
　　　荇溪新亭記　　　　　　　李　濆<lb/>
<pb n="KR4h0022_WYG_825-7b"/>
上臨御明年濆自洛陽令之太守詔牧滁民之三月得<lb/>
古溪郡之東北十里按地圖志在皇道山之右昔始皇<lb/>
途經是山因以名焉其下西永陽嶺迸溪<hi>一作流</hi>于荇溪<lb/>
此溪是也不濬川導廣泉演漾潭島影溢江漢埇中流<lb/>
袤平壇四浪滉朗雙𣲖委輸襟帶一川斜畍千畝無茭<lb/>
苗蘋萍之雜其淼練如也有廢亭占勝之地其狀依然<lb/>
也照晴而空水相鮮澄逺而霽山㵼色趣向竒狀不可<lb/>
窮竟訪郡之長老考亭之廢興皆曰三十甲子二周星<lb/>
<pb n="KR4h0022_WYG_825-8a"/>
而不知其所由来矣驗圖籍亦昧其始興之嵗也秋七<lb/>
月前河中監察汝南公况前武寜軍殿中隴西公拱州<lb/>
遷客司馬𢎞農公紹復咸以勝槩為宴之須乃卜于亭<lb/>
是咨是謀遂古創今僉曰惟目<hi>一作日又作允</hi>不越月他工具<lb/>
洎六旬有六日新亭就楹不茀茀昭其儉也甍不仡仡<lb/>
示無僭也内不重門曠其景也外不崇墉達其望也繇<lb/>
是四時之氣成象不絶春木秀容夏雲竒峰秋天爽空<lb/>
冬日煖濃觸類有景與溪無窮雖羊公峴溪曷足以加<lb/>
<pb n="KR4h0022_WYG_825-8b"/>
其勝矣於戲物之廢興時也苟非其時聖人㣲言矧其<lb/>
䝉者乎時㑹昌二年正月八日建<lb/>
　　　連山燕喜亭後記　　　　　李　貺<lb/>
余自幼伏覽外王父昌黎文公燕喜亭記則知連州山<lb/>
水之殊亭之稱因記為天下所嘉連為郡既逺且秀亦<lb/>
因亭而髙時談山水可娱者較數連矣中州人既以連<lb/>
遐逺<hi>一作䆳非</hi>不可得與逰皆依記以圖為舘宇飾味山水<lb/>
者莫不目登心到焉如此則亭豈可荒記豈可仆乎三<lb/>
<pb n="KR4h0022_WYG_825-9a"/>
年冬余侍行承詔于連水陸南馳幽無所攄志無所用<lb/>
乃縱業於山水以資養志况又外祖所記亭在是耶昔<lb/>
聞今見必矣踵于郛則訪焉耆老曰無矣吁昔奚寵遇<lb/>
而讚詠之如彼今遭何人廢棄之如此豈亭之屯耶竊<lb/>
嘆數月得刺史武公至歎之尤甚且曰不修則過及余<lb/>
矣遽揮徒而窮尋之冒翳履淖抵巇擘蔓得餘趾焉級<lb/>
磚缺擲棟榱垣瓦寸折片碎滃汙其甚石記斷僵莓昧<lb/>
其字公整而修之徴記本於余家易石而琢之不旬就<lb/>
<pb n="KR4h0022_WYG_825-9b"/>
矣於舊不移不損煥而為新命余記<hi>一作紀</hi>其跡余辭小<lb/>
子豈敢措筆以並前記公曰不與記實此則又毁後人<lb/>
知子至而不顧子過矣奈何别不修者乎余曰諾時㑹<lb/>
昌五年十一月五日連州刺史武興宗建<lb/>
　　　郢州孟亭記　　　　　　皮日休<lb/>
明皇世章句<hi>文粹有之字</hi>風大得建安體論者推李翰林杜<lb/>
工部為之尤介其間能不愧者惟吾鄉之孟先生也先<lb/>
生之作遇思入詠不抱竒抉異齷齪束人口者涵涵然<lb/>
<pb n="KR4h0022_WYG_825-10a"/>
有干霄之興若公輸氏當巧而不巧者也北齊美蕭慤<lb/>
有芙蓉露下落楊栁月中踈先生則有㣲雲淡河漢踈<lb/>
雨滴梧桐樂府美王融日霽沙嶼明風動甘泉濁先生<lb/>
則有氣蒸雲夢澤波動岳陽城謝脁之詩句精者有露<lb/>
濕寒塘草月映清淮流先生則有荷風送香氣竹露滴<lb/>
清聲此與古人争勝於毫釐也稱是者衆不可悉類嗚<lb/>
呼先生之道他復何言耶謂乎貧則天爵于身謂乎死<lb/>
則不朽于<hi>文粹作於</hi>文為士之道亦已至矣先生襄陽人也<lb/>
<pb n="KR4h0022_WYG_825-10b"/>
日休襄陽人也既慕其名亦覩其貌盖仲尼思文王則<lb/>
嗜昌歜七十子思仲尼則師有若吾於先生見之矣説<lb/>
者曰王右丞筆先生貌<hi>集本文粹無此字</hi>于郢之亭<hi>亭在刺史治所</hi>毎<lb/>
有觀之志四年榮陽鄭公誠刺是州余將抵江南艤舟<lb/>
而詣之果以文見貴則先生之貌縱視矣先是亭之名<lb/>
取先生之諱<hi>其亭舊名浩然亭</hi>公曰焉有賢者之名為趨厮走<lb/>
養朝夕言於刺史前耶命易之以先生姓<hi>今改為孟亭</hi>日休<lb/>
時在宴因曰春秋書紀季公子友仲孫湫字者貴之也<lb/>
<pb n="KR4h0022_WYG_825-11a"/>
故書名曰貶書字曰貴况以賢者名署于亭乎君子是<lb/>
以知公樂善之深也百祀之弊一朝而去<hi>百祀者謂開元至今</hi>則<lb/>
民之弊也去之可知矣見善不書非聖人之志宴豆既<lb/>
撤<hi>集作宴空豆撤</hi>立而為文咸通四年四月三日記<lb/>
　　　通𤣥子栖賔亭記<lb/>
距彭澤東十里有山䆳源奥處號曰富陽文士李中白<lb/>
隠焉五年冬别中白嵗且翅再自淝陵之江左因訪于<lb/>
是至其門驂不暇緤而目爽神生怳怳然迨若入于異<lb/>
<pb n="KR4h0022_WYG_825-11b"/>
境矣愬别苦外不復游一詞且賞<hi>集無此二字</hi>且樂其得也<lb/>
木秀于芝泉甘于飴霽峰倚空如碧毫掃粉障色正鮮<lb/>
温鳴溪潨潨源内槖籥韝出琉璃液石有怪者髐然闖<lb/>
然若將為人者禽有異者嘐嘐然若將天馴者毎空齋<lb/>
寥寥寒月方午松竹交韻其正聲雅音笙師之吹竽豳<lb/>
人之鼓籥不能過也况延白雲為昇堂之侣結清風為<lb/>
入室之賔其為趣則生而未覩矣中白所尚皆古以時<lb/>
不合己故隠是境將至乎老嗚呼世有用隠<hi>集無此字</hi>君子<lb/>
<pb n="KR4h0022_WYG_825-12a"/>
之道隠者乎有則是境不足留吾中白也昔余與中白<lb/>
有俱隠衡湘之志中白以時不合已果償本心余以尋<lb/>
求計吏不諧夙念今至是境語及名利則芒刺生背矣<lb/>
夫賔之来也不逾于邑<hi>邑謂彭澤縣也</hi>邑至是十里至是者不<lb/>
為易也賔其延之旦不晡乎晡不夕乎則俟賔之所果<lb/>
不可低庳於是距其寢西向百歩則築賔亭焉兩其室<lb/>
而一其厦且曰賔將病暑吾則蔽其簷賔將病寒吾則<lb/>
奥其牖自竟是功則鱻薧之饋罍樽之費縱倍於前矣<lb/>
<pb n="KR4h0022_WYG_825-12b"/>
其功始於咸通二年秋八月後三年五月中白舘余於<lb/>
是且禱其記而名之者累月讓不獲因曰古者有髙隠<lb/>
殊逸未被爵命敬之者以其徳業號而稱之𤣥徳𤣥宴<lb/>
是也夫學髙行逺謂之通志深道大謂之𤣥男子通稱<lb/>
謂之子請以通𤣥子為其號請以栖賔為亭名噫知我<lb/>
者不謂我為佞友矣五年五月朔日記<lb/>
　　　化洽亭記　　　　　　　　沈　顔<lb/>
寜國臨縣逕之東南古勝地也頃屬兵興以後盡目<hi>一作</hi>
<pb n="KR4h0022_WYG_825-13a"/>
<hi>日非</hi>蕪焉稂莠蔽川嘉樹不長氛煙塞路清泉不發幽埋<lb/>
異没誰復相之是邑汝南長君治民有廖任人得逸乃<lb/>
卜别墅就而營之前有淺山屹然如屏後有卑嶺繚然<lb/>
如城跨池左右足以建亭丘隴髙下足以勸耕泓泓盈<lb/>
盈漣漪是生蘭蘭青青踈篁舞庭斯亭何名化洽而成<lb/>
民化洽矣斯亭乃治長君未至物景頽圮長君既至物<lb/>
景明媚物之懐異有時之否人之懐異亦莫如是懿哉<lb/>
長君雅識不羣愚不紀之孰彰後人時乾寜三年仲夏<lb/>
<pb n="KR4h0022_WYG_825-13b"/>
月十有九日記之<lb/>
　　　烏程縣修東亭記　　　　　楊　䕫<lb/>
故相國趙郡李公諱紳寳厯中亷問㑹稽曰以吴興僧<lb/>
大光有神異之迹為碑文托郡守敬公建立於卞山法<lb/>
華寺㑹昌中詔毁佛寺此寺隨<hi>一作堕</hi>廢時縣令李式其<lb/>
碑述相國先人曽宰烏程遂移立于縣之東亭迨今五<lb/>
十載其碑毁折汝南周生以明經四命重宰烏程覩其<lb/>
廢逸遂求於故老獲舊文比類於折碑所失者數字因<lb/>
<pb n="KR4h0022_WYG_825-14a"/>
重刋於石所缺文字不敢臆續盖所以避不敏尊宣聖<lb/>
不知而作之誡也兼其舊傳云東亭之池時相國誕於<lb/>
縣署學弄之嵗乳母惰於保持俾相國墜於池人莫之<lb/>
覺食頃如有物翼出於池靣家人方得以拯焉衆方懾<lb/>
駭而相國笑語無替於平日人咸異焉初有石數尺勒<lb/>
其事嵗月綿逺石失其處故汝南生廣其亭濬其池再<lb/>
刻其碑重叙厥由盖欲存縣之故事也生中和初宰此<lb/>
邑及期而代居閒閉闗淡薄自得郡帥隴西公潛使人<lb/>
<pb n="KR4h0022_WYG_825-14b"/>
伺其所為知其安於貧樂於道閲百代而自娱未嘗以<lb/>
闕物為撓由是官有乏必俾承之而生所至以静理聞<lb/>
癸丑夏復詔生宰烏程民吏欣欣再偶寛政閣鞭聴訟<lb/>
事簡庭閒君子哉汝南學古入仕有其經矣生家於陽<lb/>
羡數世以經明獲禄彼羣從昆弟並一舉而㨗凡浙右<lb/>
之士因以嚮風國庠聞其名咸亦推先焉夫善為政者<lb/>
雖於人安而俗阜必當於事有立於意不忘以羽翼厥<lb/>
道也今徭賦既調風俗既安逋逸有歸惸孑有依然後<lb/>
<pb n="KR4h0022_WYG_825-15a"/>
搜遺文刋墜碑此所以見興廢之心也建新亭䟽洿<hi>一作</hi>
<hi>流汙</hi>池此所以見繼絶之志也於戲當天兵之後民閒於<lb/>
繁役克俾其民康其務均俗固母視於尹長矣今施政<lb/>
之暇人有餘力然後興起廢墜彰明故事非圖逺經乆<lb/>
者孰能為此哉生既重立大光上人之碑遂命某紀其<lb/>
年月别立于石且以旌新<hi>一作斯</hi>亭之興替有日也<lb/>
　<lb/>
　<lb/>
<pb n="KR4h0022_WYG_825-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷四百九十三</head>
    <p>
<pb n="KR4h0022_WYG_493-1a"/>
欽定四庫全書<lb/>
　文苑英華卷四百九十三　宋　李昉等　編<lb/>
　直言<lb/>
　　賢良方正直言極諫策一道<lb/>
　　　賢良方正直言極諫䇿<hi>太和二年春三月</hi>
問朕聞古先哲王之理也𤣥黙無為端拱司契<hi>舊唐書作思道</hi>陶甿<lb/>
心以居簡凝日用於不宰立本以厚下<hi>諸本作厚下以立本</hi>推誠而建<lb/>
中繇是天人通隂陽和俗躋仁夀物無疵癘噫盛徳之所臻<lb/>
<pb n="KR4h0022_WYG_493-1b"/>
夐乎其莫可及已三代令王質文迭救而巧偽滋熾風流寖<lb/>
微自漢魏已降足徵益寡朕顧昧理道祗荷丕構奉若謨訓<lb/>
不敢荒寧<hi>諸本作怠荒</hi>任賢惕厲宵衣旰食詎追三五之遐軌庶<lb/>
紹祖宗之鴻緒而心有所未逹行有所未孚由中及外闕政<lb/>
斯廣是以人不率化氣或堙厄災旱竟嵗播植愆時國廪罕<lb/>
蓄乏九年之儲吏道多端微三載之績京師諸夏之本也將<lb/>
以觀理而豪猾<hi>舊唐書有時字</hi>踰檢太學明教化之源也期於宣化<lb/>
而生徒多惰業列郡在乎頒條而干禁或未絶百工在乎<lb/>
<pb n="KR4h0022_WYG_493-2a"/>
按度而淫巧或未衰俗墮風靡積訛成蠧其擇官濟理<lb/>
也聽人以言則枝葉難辨御下以法則耻格不形其阜<lb/>
財發號也生之寡而食之衆煩於令而鮮於理思欲䆒<lb/>
此繆盭致之治平兹心浩然若渉泉水故前詔有司博<lb/>
延羣彦佇啓宿懵冀臻時雍子大夫皆識逹古今志在<lb/>
康濟造庭待問副朕虚懷必當箴主之闕辨政之疵明<lb/>
綱條之所紊稽庶富之所急何施斯革於前弊何澤斯<lb/>
恵於下土何施而往古可近何道而和氣可充推之本源<lb/>
<pb n="KR4h0022_WYG_493-2b"/>
著於條對至若夷吾輕重之權孰輔於理嚴尤底定之<lb/>
䇿孰叶於時元凱之考課何先叔子之克平何務推此<lb/>
龜鑑擇乎中庸期在洽聞朕將親覽<lb/>
　　　對　　　　　　　　　　　劉　蕡<lb/>
對褐衣小臣蕡沐浴齋戒伏於彤庭之下謹頓首上言<lb/>
皇帝陛下臣誠不佞有匡國致君之術無位而不得行<lb/>
有犯顔敢諌之心無路而不得達但懷憤抑欝思有時<lb/>
而一發耳常欲與庶人議於道商旅論於市得通上聽<lb/>
<pb n="KR4h0022_WYG_493-3a"/>
一悟主心雖被妖言之罪無所悔焉况逄陛下以至德<lb/>
嗣興以大明埀照詢求過闕咨訪謨猷下制中外舉能<lb/>
直言極諌者臣既辱斯舉専承大問敢不悉意以言至<lb/>
於上之所忌時之所禁權幸之所諱惡有司之所與奪<lb/>
臣愚不識<hi>文粹有大體二字</hi>伏惟陛下少加優容不使聖朝有<lb/>
讜直而受戮者乃天下之幸也非臣之所望也謹昧死<lb/>
以對伏以聖䇿有思古先之理念𤣥黙之化將欲通天<lb/>
人以濟俗和陰陽以煦物見陛下慕道之誠也臣以為<lb/>
<pb n="KR4h0022_WYG_493-3b"/>
哲王之理其則不遠惟陛下致之之道何如耳伏以聖<lb/>
䇿有祇荷丕構而不敢荒寧奉若謨訓而罔有怠忽見<lb/>
陛下憂勞之至<hi>舊唐書作志</hi>也若夫任賢愓厲宵衣旰食宜<lb/>
黜左右之纎佞進股肱之大臣若夫追蹤三五紹復祖<lb/>
宗宜鍳前古之興亡明當時之成敗心有所未逹以下<lb/>
情蔽而不得上通行有所未孚以上澤壅而不得下浹<lb/>
欲俗之化也在脩已以先之欲氣之和也在遂性以導<lb/>
之救災旱在致乎精誠廣播植在視乎食力國廩罕蓄<lb/>
<pb n="KR4h0022_WYG_493-4a"/>
本乎冗食尚繁吏道多端本乎選用失當豪猾踰檢由<lb/>
中外之法殊生徒惰業由學校之官廢列郡干禁由授<lb/>
任非人百工淫巧由制度不立伏以聖䇿有擇官濟理<lb/>
之心阜財發號之嘆見陛下教化之本也且進人以行<lb/>
則枝葉安有難辨乎防下以禮則恥格安有不形乎念<lb/>
生寡而食衆則可罷斥惰游念令煩而理鮮要在察其<lb/>
行否博延羣彦願陛下必納其言造庭待問則小臣其<lb/>
<hi>諸本作安</hi>敢愛死伏以聖䇿有求賢箴闕之言審政辨疵之<lb/>
<pb n="KR4h0022_WYG_493-4b"/>
令<hi>舊書作念</hi>見陛下咨訪之心勤也遂小臣屏奸豪之志則<lb/>
弊革於前守陛下念康濟之言<hi>唐書作心文粹作方</hi>則恵敷于<hi>文粹</hi>
<hi>作孚於</hi>下邪正之道分而往古可近禮樂之方著而和氣<lb/>
克充至若夷吾之法非皇王之權嚴尤所陳無㝡上之<lb/>
䇿元凱之所先不若唐堯之考績叔子之所務不若虞<lb/>
舜之舞干且俱非大德之中庸未可為上聖之龜鑑又<lb/>
何足為陛下道之哉或有以繫安危之機兆存亡之變<lb/>
者臣請披瀝肝膽為陛下别白而重言之臣前所言<hi>諸本</hi>
<pb n="KR4h0022_WYG_493-5a"/>
<hi>作謂</hi>哲王之理其則不逺者在陛下慎思之力行之始終不<lb/>
懈而已臣謹按春秋元者氣之始也春者嵗之始也春<lb/>
秋以元加於嵗以春加於王明王者當奉若天道以謹<lb/>
其始也乂舉時以終嵗舉月以終時春秋雖無事必書<lb/>
首月以存時明王者當奉若天道以謹其終也王者動<lb/>
作始終必法於天者以其運行不息也陛下既能謹其<lb/>
始又能謹其終懋而脩之勤而行之則可以執契而居<lb/>
簡無為而不宰矣廣立本之大業崇建中之盛徳矣又<lb/>
<pb n="KR4h0022_WYG_493-5b"/>
安有三代循環之弊而為巧偽滋熾之漸乎臣故曰惟<lb/>
陛下致之之道何如耳臣前所謂若夫任賢愓厲宵衣<lb/>
旰食宜黜左右之纎佞進股肱之大臣者實以陛下憂<lb/>
勞之至也臣聞不宜憂而憂者國必衰宜憂而不憂者<lb/>
國必危今陛下不以國家存亡之計社稷安危之䇿而<lb/>
降於清問臣未知陛下以為布衣之臣不足以<hi>新唐書作與</hi>
定大計也耶或萬幾之勤而聖慮有所未至耶不然何<lb/>
宜憂者而不先憂乎臣以為陛下之所慮者宜先憂<hi>七字</hi>
<pb n="KR4h0022_WYG_493-6a"/>
<hi>諸本作所宜先憂者</hi>宫闈将變社稷将危天下将傾海内将亂此<lb/>
四者乃國家已然之兆故臣謂聖慮宜先及之夫帝業<lb/>
既艱難而成之胡可容易而守之昔太祖肇其基髙祖<lb/>
勤其績太宗定其業𤣥宗繼其明至于陛下二百有餘<lb/>
載矣其間明聖相因擾<hi>唐書作憂</hi>亂繼作未有不委用賢士<lb/>
親近正人而能紹興徽烈者也或一日不念則顛覆大<lb/>
器宗廟之耻萬古為恨臣謹按春秋人君之道在體元<lb/>
以居正昔董仲舒為漢武帝言之略矣其所未盡者臣<lb/>
<pb n="KR4h0022_WYG_493-6b"/>
得為陛下備而陳之夫繼故必書即位所以正其始也<lb/>
終必書所終之地所以正其終也故君者所發必正言<lb/>
所履必正道所居必正位所近必正人臣又按春秋閽<lb/>
寺殺吴子餘祭書其名<hi>三字舊唐書作不書其君</hi>春秋譏其疎逺賢<lb/>
士眤近刑人有不君之道矣伏唯陛下思祖宗開國之<lb/>
勤念春秋繼故之戒将明法度之端則發正言而履正<lb/>
道將杜簒弑之漸則居正位而近正人逺刀鋸之殘親<lb/>
骨鯁之直輔<hi>文粹作相</hi>臣得以専其任庶寮<hi>唐書作職</hi>得以守其<lb/>
<pb n="KR4h0022_WYG_493-7a"/>
官奈何以䙝近五六人揔天下之大政外専陛下之命<lb/>
内竊陛下之權威懾朝廷勢傾海内羣臣莫敢指其狀<lb/>
天子不得制其心禍稔蕭墻奸生帷幄臣恐曹節侯覽<lb/>
復生於今日矣此宫闈之所以將變也臣謹按春秋魯<lb/>
定公元年春王不書正月者春秋以為先君不得正其<lb/>
終則後君不得正其始故曰定無正也今忠賢無腹心<lb/>
之寄閽寺専廢立之權陷先帝不得正其終致陛下不<lb/>
得正其始况皇儲未建郊祀未脩将相之職不歸名分<lb/>
<pb n="KR4h0022_WYG_493-7b"/>
之宜不定此社稷之所以將危也臣謹按春秋王札子<lb/>
<hi>舊唐書作禮字</hi>殺召伯毛伯春秋之義兩下相殺不書而此書<lb/>
者重其専王命也夫天之所授者在君君之所操者在<lb/>
命操其命而失之者是不君也侵其命而専之者是不<lb/>
臣也君不君臣不臣此天下所以将傾也臣謹按春秋<lb/>
晉趙鞅以晉陽之兵叛入于晉書其歸者以其能逐君<lb/>
側之惡人以安其君故春秋善之今威柄陵夷藩臣跋<lb/>
扈或有不達人臣之節首亂者以安君為名不䆒春秋<lb/>
<pb n="KR4h0022_WYG_493-8a"/>
之微稱兵者以逐惡為義則政刑不由乎天子征伐必<lb/>
自於諸侯此海内所以將亂也故樊噲排闥而雪涕袁<lb/>
盎當車以抗詞京房發憤以殞身竇武不顧而畢命此<lb/>
陛下皆明知之耳<hi>舊唐書作矣</hi>臣謹按春秋晉狐射姑殺陽<lb/>
䖏父書襄公殺之者以其君漏言也襄公不能固陰重<lb/>
之機䖏父所以及戕賊之禍故春秋非之夫上漏其情<lb/>
則下不敢盡意上洩其事則下不敢盡言故傳有造膝<lb/>
詭詞之文易有失身害成之戒今公卿大臣非不欲為<lb/>
<pb n="KR4h0022_WYG_493-8b"/>
陛下言之慮陛下必不能用之<hi>新唐書作不能用也文粹作忽而不用之</hi>陛<lb/>
下既忽之而不用必洩其言臣下既言之而不行必嬰<lb/>
其禍適足以鉗直臣之口而重姦臣之威是以欲盡其<lb/>
言則有<hi>諸本作起</hi>失身之懼欲盡其意則有害成之憂故低<lb/>
<hi>舊唐書作徘</hi>徊欝塞以俟陛下感悟然後盡其啓沃耳陛下<lb/>
何不以聽朝之餘明御便殿召當時賢相與舊徳老臣<lb/>
訪持變安危之謀求定傾救亂之術塞陰邪之路屛䙝<lb/>
狎之臣制侵陵迫脇之心復門户掃除之役戒其所宜<lb/>
<pb n="KR4h0022_WYG_493-9a"/>
戒憂其所宜憂既不得理於前當理於後不得正其始<lb/>
當正其終則可以䖍奉典謨克承丕構終任賢之効無<lb/>
旰食之憂矣臣前所謂若夫追蹤三五紹復祖宗宜鍳<lb/>
前古之興亡明當時之成敗者臣聞堯舜之為君而天<lb/>
下大理者以其能任九官四岳十二牧不失其舉不二<lb/>
其業不侵其職居官惟其能左右惟其賢元凱在下雖<lb/>
微而必舉四㐫在朝雖强而必誅考其安危明其取舎<lb/>
至秦之二代漢之元成咸願措國如唐虞致身如堯舜<lb/>
<pb n="KR4h0022_WYG_493-9b"/>
而終敗亡者以其不見安危之機不明取舍之道不任<lb/>
大臣不辨奸人不親忠良不逺讒佞伏願陛下察唐虞<lb/>
之所以興而景行於前鍳秦漢之所以亡而戒懼於後<lb/>
陛下無謂廟堂無賢相庶官無賢士今綱紀未絶典型<lb/>
猶在人誰不欲致身為王臣致時為昇平陛下何忽而<lb/>
不用之邪又有居官非其能左右非其賢其惡如四㐫<lb/>
其詐如趙髙其姦如恭顯者陛下又何憚而不去之邪<lb/>
神器固有歸天命固有分祖宗固有靈忠臣固有心陛<lb/>
<pb n="KR4h0022_WYG_493-10a"/>
下其念之哉昔秦之亡也失於强暴漢之亡也失於微<lb/>
弱强暴則賊臣畏死而害上㣲弱則姦臣擅權而震主<lb/>
臣伏見敬宗皇帝不虞亡秦之禍不翦其萌伏惟陛下<lb/>
深軫亡漢之憂以杜其漸則祖宗之鴻緒可紹三五之<lb/>
遐軌可追矣臣前所謂陛下心有所未逹以下情塞而<lb/>
不得上通行有所未孚以上澤壅而不得下浹者且<lb/>
百姓有塗炭之苦陛下無由而知則陛下有子恵之心<lb/>
百姓無由而信臣謹按春秋書梁亡不書取者梁自亡<lb/>
<pb n="KR4h0022_WYG_493-10b"/>
也以其思慮昬而耳目塞上出惡政人為寇盜皆不知<lb/>
其所以然以自取其滅亡也臣聞國君之所以尊者重<lb/>
其社稷也社稷之所以重者存其百姓也茍百姓之不<lb/>
存則雖社稷不得固其重茍社稷之不重則雖國君不<lb/>
得保其尊故理天下者不可不知百姓之情也夫百姓<lb/>
者陛下之赤子陛下宜命慈仁者親之育之如保傅焉<lb/>
如乳哺焉<hi>二句文類作如母之乳哺焉</hi>如師之教導焉故人之於上<lb/>
也敬之如神明愛之如父母今或不然陛下親近貴倖<lb/>
<pb n="KR4h0022_WYG_493-11a"/>
分曹建署補除卒吏召致賓客因其貨賄假其氣勢大<lb/>
者統藩方小者為牧守居上無清恵之政而有饕餮之<lb/>
害居下無忠誠之莭而有奸欺之罪故人之於上也畏<lb/>
之如豺狼惡之如讎敵今四海困窮處處流散饑者不<lb/>
得食寒者不得衣鰥寡孤獨者不得存老幼疾病者不<lb/>
得養加以國權兵柄専在左右貪臣聚斂以固寵奸吏<lb/>
夤緣而弄法寃痛之聲上逹于九天下入于九泉鬼神<lb/>
為之怨怒陰陽為之愆錯君門九重<hi>唐書作萬里</hi>而不得告<lb/>
<pb n="KR4h0022_WYG_493-11b"/>
訴士人無所歸化百姓無所歸命官亂人貧盜賊並起<lb/>
土崩之勢憂在旦夕即不幸因之以師旅<hi>舊唐書作疾癘</hi>繼之<lb/>
以㐫荒臣以謂陳勝吳廣不獨生於秦赤眉黄巾不獨<lb/>
生於漢臣所以為陛下發憤扼腕腐心泣血耳如此則<lb/>
百姓有塗炭之苦陛下何由而知之乎陛下有子恵之<lb/>
心百姓安得而信之乎致使陛下行有所未孚心有所<lb/>
未逹者固其然也臣聞昔漢元帝即位之初更制七十<lb/>
餘事其心甚誠其稱甚美然紀綱日紊國祚日衰奸兇<lb/>
<pb n="KR4h0022_WYG_493-12a"/>
日强黎元日困者以其不能擇賢明而任之失其操柄<lb/>
也自陛下御宇憂勤兆庶屢降徳音四海之内莫不抗<lb/>
首而長息自喜復生於死亡之中也伏願陛下慎終如<lb/>
始以塞萬方之望誠宜揭國權以歸其相持兵柄以歸<lb/>
其將去貪臣聚斂之政除奸吏夤縁之害惟忠賢是近<lb/>
惟正直是用内寵便辟無所聽焉選清慎之官擇仁恵<lb/>
之長毓之以利煦之以和教之以孝慈導之以徳義去<lb/>
耳目之塞通上下之情俾萬國歡康兆人蘇息則心無<lb/>
<pb n="KR4h0022_WYG_493-12b"/>
所不逹而信<hi>諸本作行</hi>無所不孚矣臣所言欲人之化也在<lb/>
脩已以先之者臣聞徳以脩已教以導人脩已也<hi>舊唐書作</hi>
<hi>脩之也唐文類作脩之徳</hi>則人不勸而自至導人也<hi>唐書作道之也文類作導之教</hi>
則人敦行而率從是以君子欲政之必行也故以身先<lb/>
之欲人之從化也故以道御之今陛下先之以身而政<lb/>
未必行御之以道而人未從化豈不以立教之㫖未盡<lb/>
其方耶夫立教之方在乎君以明制之臣以忠行之君<lb/>
以知人為明臣以匡時為忠知人則任賢而去邪匡時<lb/>
<pb n="KR4h0022_WYG_493-13a"/>
則固本而守法賢不任則重賞不足以勸善邪不去則<lb/>
嚴刑不足以禁非本不固則人流法不守則政散而欲<lb/>
教之使必至化之使必行不可得也陛下能斥奸邪不<lb/>
私其左右舉賢正不遺其疎逺則化洽於朝廷矣愛<hi>文粹</hi>
<hi>作勸</hi>人以敦本分職而奉法脩其身以及其人始於中而<lb/>
成於外則化行於天下矣臣前所言欲氣之正也在安<lb/>
其情以和之者<hi>諸本作在遂性以導之者</hi>當納人於仁夀也夫欲人<lb/>
之仁夀也在乎立制度脩教化夫制度立則財用省財<lb/>
<pb n="KR4h0022_WYG_493-13b"/>
用省則賦斂輕賦斂輕則人富矣教化脩則爭競息爭<lb/>
競息則刑罰清刑罰清則人安矣既富則仁義興焉既<lb/>
安則夀考生<hi>唐書作至</hi>焉仁夀之心感於下和平之氣應於<lb/>
上故災害不作休祥荐臻四方底寧萬物咸遂矣臣前<lb/>
所言救旱災在致乎精誠者臣謹按春秋魯僖公一年<lb/>
之中三書不雨者以其人君有恤人之志也魯文公二<lb/>
年之中一書不雨者以其人君無憫人之心也故僖致<lb/>
精誠而不害物文無憫恤而變<hi>唐書作旱</hi>成災陛下誠能有<lb/>
<pb n="KR4h0022_WYG_493-14a"/>
恤人之心則無成災之變矣臣前所言廣播植在視乎<lb/>
食力者臣謹按春秋君人者必時視人之所勤人勤於<lb/>
力則功築罕人勤於財則貢賦少人勤於食則百事廢<lb/>
今財食與人力皆勤矣願陛下廢百事之用<hi>舊唐書作勞</hi>以<lb/>
廣三時之務則播植不愆矣臣前所言國廪罕蓄本乎<lb/>
冗食尚繁者臣謹按春秋臧孫辰告糴於齊春秋譏其<lb/>
國無九年之蓄一年不登而百姓饑臣願斥游惰之徒<lb/>
<hi>舊唐書作人</hi>以督其耕植省不急之務<hi>文粹作費</hi>以贍其黎元則<lb/>
<pb n="KR4h0022_WYG_493-14b"/>
廩蓄不乏矣臣前所言吏道多端本乎選用失當者由<lb/>
國家取人不盡其材任人不明其要故也今陛下之用<lb/>
人也求其聲而不求其實故人之趨進也務其末而不<lb/>
務其本臣願覈考課之實定遷序之制則多端之吏道<lb/>
息矣臣前所言豪猾踰檢由中外之法殊者以其官禁<lb/>
不一也臣謹按春秋齊桓公盟諸侯不書日而葵邱之<lb/>
盟特以日者美其能宣明天子之禁率奉王官之法故<lb/>
春秋備而書之夫官者五帝三皇之所建也法者髙祖<lb/>
<pb n="KR4h0022_WYG_493-15a"/>
太宗之所制也法宜畫一官宜正名今又分外官中官<lb/>
之員立南司北司之局或犯禁於南則亡命於北或正<lb/>
刑於外則破律於中法出多門人無所措實由兵農勢<lb/>
異而中外法殊也臣聞古者因井田以制軍賦間農事<lb/>
以脩武<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>提封約卒乘之數命将在公卿之列故兵農<lb/>
一致而文武同方可以保乂邦家式遏亂略<hi>舊唐書作禍亂</hi>暨<lb/>
太宗皇帝肇建邦典亦置府兵䑓省軍衛文武叅掌居<lb/>
閒歳則櫜弓力穯将有事則釋耒荷戈所以脩復古制<lb/>
<pb n="KR4h0022_WYG_493-15b"/>
不廢舊物今則不然夏官不知兵籍止於奉朝請大将<lb/>
<hi>文粹作六軍</hi>不主兵<hi>諸本作武</hi>事止於養勲階軍容合中官之政<lb/>
戎律附内臣之職首一戴武弁嫉文職如仇讎足一蹈<lb/>
軍門視農夫如草芥謀不足以翦除奸兇而詐足以抑<lb/>
揚威福勇不足以鎮衞社稷而暴足以侵軼里閭覊紲<lb/>
藩臣干陵宰輔隳裂王度汨亂朝經張武夫之威上以<lb/>
制君父假天子之命下以馭英豪有藏奸觀釁之心無<lb/>
仗節死難之義豈先王經文緯武之㫖耶臣願陛下貫<lb/>
<pb n="KR4h0022_WYG_493-16a"/>
文武之道均兵農之功正貴賤之名一中外之法還軍<lb/>
伍之職脩省署之官近崇貞觀之規逺復成周之制自<lb/>
邦畿以刑于萬國始天子而<hi>諸本作以</hi>逹于諸侯則可以制<lb/>
豪猾之强無踰檢之患矣臣前所言生徒惰業由學校<lb/>
之官廢者盖以國家貴其禄而賤其能先其事而後其<lb/>
行故庶官乏通經之學諸生無脩業之心矣臣前所言<lb/>
列郡干禁由授任非其人者臣以為刺史之任理亂之<lb/>
根本繫焉朝廷之法制在焉權可以抑豪猾恩可以恵<lb/>
<pb n="KR4h0022_WYG_493-16b"/>
孤寡强可以禦奸寇政可以移風俗其將校曽經戰陣<lb/>
及功臣子弟各請隨宜酧賞如<hi>新唐書作茍</hi>無理人之術者<lb/>
不當授任此官則絶干禁之患矣臣前所言百工淫巧<lb/>
由制度不立者臣請以官位禄秩制其器用車服禁金<lb/>
銀珠玉錦綉雕鏤不蓄於私室則無蕩心之巧矣臣前<lb/>
所言辨枝葉者在考言以詢行也臣前所言形耻格者<lb/>
在道徳而齊禮也臣前所言念生寡而食衆可罷斥游<lb/>
惰者已備之於前矣臣前所言令煩而理鮮要在觀察<lb/>
<pb n="KR4h0022_WYG_493-17a"/>
賢否者臣聞號令者乃理國之具也君審而出之臣奉<lb/>
而行之或虧益止畱<hi>五字舊唐書文粹作或虧上㫖</hi>罪在不赦今陛下<lb/>
令煩而理鮮得非持之者為所蔽欺乎臣前所言博延<lb/>
羣彦願陛下必納其言造庭待問則小臣豈敢愛死者<lb/>
臣聞晁錯為漢畫削諸侯之䇿非不知其禍之將至也<lb/>
忠臣之心壯夫之節茍利社稷死無悔焉今臣非不知<lb/>
言發而禍應計行而身戮盖所以痛社稷之危哀生人<lb/>
之困豈忍姑息時忌竊陛下一命之寵哉昔龍逄死而<lb/>
<pb n="KR4h0022_WYG_493-17b"/>
啓殷比干死而啓周酈生死而啓漢陳蕃死而啓魏今<lb/>
臣之来也有司或不敢薦臣之言陛下又無以察臣之<lb/>
心退必受戮於權臣之手臣幸得從四子遊於地下固<lb/>
臣之願也所不知殺臣者臣死之後将孰為啓之哉至<lb/>
於人主之闕政教之疵前日之弊臣既言之矣若乃流<lb/>
下土之恵脩近古之理而致其和平者在陛下行之而<lb/>
已然上之所陳者實以臣親承聖問敢不條對雖臣之<lb/>
愚以為未及教化之大端皇王之要道伏惟陛下事天<lb/>
<pb n="KR4h0022_WYG_493-18a"/>
地以教人敬奉宗祀以教人孝養高年以教人悌<hi>二唐書有</hi>
<hi>長字</hi>育百姓以教人慈<hi>二唐書作幼字</hi>調元氣以煦育扇太和於<lb/>
仁夀可以逍遥而無為端<hi>二唐書作垂字</hi>拱而成化至若念陶<lb/>
鈞之道在擇宰相而任之使權造化之柄念保定之功<lb/>
在擇庶官而任之使専職業之守分萬姓之愁痛在擇<lb/>
長吏而任之使明恵養之術自然言足以為天下教動<lb/>
足以為天下法仁足以勸善義足以禁非又何宵衣旰<lb/>
食勞神愓慮然後以致其理哉謹對<lb/>
<pb n="KR4h0022_WYG_493-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷四百九十三<lb/>
</p>
<p>
</p>
  </div>
</body>
</text>
</TEI>
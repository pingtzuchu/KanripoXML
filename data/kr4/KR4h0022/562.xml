<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百六十三</head>
    <p>
<pb n="KR4h0022_WYG_562-1a"/>
欽定四庫全書<lb/>
　文苑英華卷五百六十三　宋　李昉等　編<lb/>
　賀祥瑞三<lb/>
　　賀連理樹表一首<lb/>
　　皇太子賀瑞木表一首<lb/>
　　爲納言姚璹等賀瑞桃表一首<lb/>
　　爲宰相賀連理木表<lb/>
　　爲宰相賀李樹凌冬結實表一首<lb/>
<pb n="KR4h0022_WYG_562-1b"/>
　　中書門下賀許州連理棠樹表一首<lb/>
　　皇太子賀芝草表二首<lb/>
　　爲宰相賀合煉院産芝草表一首<lb/>
　　代百官賀芝草表一首<lb/>
　　中書門下賀芝草嘉禾表一首<lb/>
　　中書門下賀芝草表一首<lb/>
　　皇太子賀嘉麥表一首<lb/>
　　中書門下賀恒華州嘉禾合穗表一首<lb/>
<pb n="KR4h0022_WYG_562-2a"/>
　　賀嘉禾表一首<lb/>
　　爲百官賀千葉瑞蓮表一首<lb/>
　　中書門下賀神龍寺渠中瑞蓮表一首<lb/>
　　賀西内嘉蓮表二首<lb/>
　　爲百竂賀瑞筍表一首<lb/>
　　爲朝官及岳牧賀慈竹再生表<lb/>
　　賀連理棠樹合歡𤓰白兔表一首<lb/>
　　　賀連理樹表　　　　　　　閭丘均<lb/>
<pb n="KR4h0022_WYG_562-2b"/>
臣聞靈氣所生恒起於無形祥跡所慿名屬於聖日雖<lb/>
㣲物之成象固王者之明徴臣所部官園中有李樹質<lb/>
茂宗生異標恒類交枝兩出共理三連緑葉宻而泛烟<lb/>
白花糅而似雪觀於即事<hi>此句疑</hi>知者稱瑞當今星精下<lb/>
流天意𤣥寄徃<hi>一作嘉</hi>圖誰載休徴莫儔昔上林樹生中<lb/>
興劉氏推神議物我則居多臣謬齒勞<hi>疑</hi>章慙名首席<lb/>
欣逄偶數竊躍昌期<lb/>
　　　皇太子賀瑞木表<lb/>
<pb n="KR4h0022_WYG_562-3a"/>
臣某言臣聞惟徳動天無逺而不格惟神感物有來而<lb/>
必應伏惟天皇提乾象運斗柄戴黄屋而臨太階正紫<lb/>
宫而開列室伏見某官奏稱石門𤣥谷内玉山宫側秋<lb/>
水<hi>一作暴長</hi>漂木三萬餘根林衡悚廹匠人驚視仙桂來於<lb/>
月中靈查下於天上昔開陽門之肇建飛柱潜移太極<lb/>
殿之初營浮梁逺至論其壯觀猶尺燼之窺尋木喻以<lb/>
皇家若牛涔之望鼇海方見凌雲之構匪日而成負黼<lb/>
扆而朝百神垂衣裳而㑹萬國盛矣美矣輪焉奐焉臣<lb/>
<pb n="KR4h0022_WYG_562-3b"/>
徳謝元良濫膺儲貳寢門来謁常取候於鳴鷄大厦既<lb/>
成竊自歡於賀雀不任鳬藻之至謹遣某官某奉表稱<lb/>
賀<lb/>
　　　爲納言姚璹等賀瑞桃表　　李　嶠<lb/>
臣某等言伏見内出靈桃四實共同一蔕禁園芳果仙<lb/>
庭竒樹名珍杏柰族茂櫻胡鮮花發於上春嘉實成於<lb/>
早夏四而爲一表四夷之一君異而爲同明異才之同<lb/>
貫漢宫留核曾所未窺衛國報瓊何能竊似殊祥靈應<lb/>
<pb n="KR4h0022_WYG_562-4a"/>
疊貺駢臻凡在見聞孰不歡躍臣等謬當樞近累覿休<lb/>
符喜抃之情實萬恒品無任欣慶之至謹奉表陳賀以<lb/>
聞<lb/>
　　　爲宰相賀連理木表　　　　常　衮<lb/>
臣言今月二十六日得太清宫道士陳岳等狀稱聖祖<lb/>
殿院東廊九靈門北有柰樹連理異枝還合者臣按漢<lb/>
武元狩元年得竒木枝旁出輙後數日越地及匈奴率<lb/>
衆來降者中興書云王者徳澤純洽八方大同則木連<lb/>
<pb n="KR4h0022_WYG_562-4b"/>
理伏惟皇帝陛下體元以臨寳位法道以御太和孝通<lb/>
神明故祖宗禔福徳合天地則草木呈祥至孝所感生<lb/>
靈遂性湛恩既溥異類懐仁大告休期累彰嘉瑞况我<lb/>
祖太清别殿竒樹効珍連理雙莖混成一體其同本也<lb/>
所以煩於衆枝其附内也所以慶於無外必有削袵之<lb/>
類亦表其強幹之休天下一家本支百代稽於圖傳可<lb/>
以明徴聖敬所臨神心允答不然豈獨秀不遷之廟増<lb/>
華太素之宫曲折合符精靈相㑹耿光丕貺高映古今<lb/>
<pb n="KR4h0022_WYG_562-5a"/>
臣媿無黄老之術謬賛清虛之化獲奉休異喜萬恒情<lb/>
望請宣付史官編之簡册無任欣抃之至謹奉表陳賀<lb/>
以聞臣某誠歡誠慶頓首頓首<lb/>
　　　爲宰相賀李樹凌冬結實表　孫　逖<lb/>
臣等伏見劉麟奏南郡李樹凌冬結實并圖及李實者<lb/>
惟此珍樹名應皇族𤣥元所指用興長發之祥明靈是<lb/>
慿故表非常之瑞已經夏實更發冬榮霜雪而翠葉不<lb/>
凋斯須而朱實皆就仁及草木既叶太平之期道貴生<lb/>
<pb n="KR4h0022_WYG_562-5b"/>
成仍呈久視之應恭惟聖感詎可名言所以彰寳祚之<lb/>
靈長表天枝之碩茂逺踰海嶠來薦闕庭豈三秀之足<lb/>
稱何两岐之敢喻殊祥荐至品物同歡况在臣等寧勝<lb/>
抃躍無任欣慶之至謹奉表陳賀以聞<lb/>
　　　中書門下賀許州連理棠樹表<lb/>
　　　　　　　　　　　　　　　權徳輿<lb/>
臣某等言今月中使某乙至奉宣進止示臣等許州觀<lb/>
察使上官説所奏許州長社縣嘉禾鄉合穗村連理棠<lb/>
<pb n="KR4h0022_WYG_562-6a"/>
樹一株者謹按孝經援神契曰王者徳及草木則木連<lb/>
理伏惟陛下聖澤𤣥功浹洽生類故天休滋至地産交<lb/>
感亭育變化發爲百祥珍木敷榮異根合幹表兹植物<lb/>
以瑞康時况嘉禾名地以同唐叔之獻甘棠挺秀寧比<lb/>
召南之什芬芳連理遐邇叶心叢滋慶祉昭煥圖籍臣<lb/>
等謬參鼎餁喜萬恒情無任欣抃踴躍之至謹奉表陳<lb/>
賀以聞<hi>貞元八年四月一日</hi>
　　　皇太子賀芝草表　　　　　崔　融<lb/>
<pb n="KR4h0022_WYG_562-6b"/>
臣某言伏承某月日芝草生乾元殿瑞命天來符祥日<lb/>
至煌煌三秀分芰<hi>一作藻</hi>井而攅柯曄曄九光間梅梁而<lb/>
吐葉晋都宫閣何必靈芝之臺洛邑山川居然宻邇之<lb/>
地中賀伏惟天皇君臨海内帝有域中兼漢制而宅兩京<lb/>
用堯心而加百姓神精下降洽至道於丘陵靈液旁霑<lb/>
被深仁於草木觀其如盖如閣<hi>一作為盖為閣</hi>如日如星得五<lb/>
方之氣象合四時之景色仙人在上則車馬疑飛神龍<lb/>
居下則風雲不去謂蓬瀛之海列<hi>一作到</hi>即崑閬之山開<lb/>
<pb n="KR4h0022_WYG_562-7a"/>
魏皇之雙幹莫儔漢帝之九莖爲劣可以薦郊廟可以<lb/>
觴公卿臣謬踐儲闈祗膺守國不獲親承左右目覽休<lb/>
徴雖玉脛逆<hi>疑作延</hi>齡在神仙而可致而方<hi>疑作刀</hi>圭入膳<lb/>
視朝夕而猶賖是用心馳仁夀之前慶集肅成之下無<lb/>
任抃躍之至謹遣某官某奉表稱賀<lb/>
　　　皇太子賀天后芝草表<lb/>
臣某言臣聞徳合天地仁之所及也深道貫神明孝之<lb/>
所寘也極故有𤣥功肹蠁靈命氤氲瑶光發辰象之精<lb/>
<pb n="KR4h0022_WYG_562-7b"/>
金色吐隂陽之秀伏惟天后化含萬物訓正六宫天下<lb/>
被塗山之音海内仰河洲之教今月某日使某至伏承<lb/>
芝草生於東都太原守舍利塔屋下芝英繞殿蹔疑王<lb/>
母之臺芝草成田聊比宓妃之舘其蔕紫其莖白霑霈<lb/>
雨露之津揺動風雲之氣斜臨網樹分貝葉而重開近<lb/>
對淪池接蓮花而倒下豈與夫生于石室空傳好道之<lb/>
言産自珠宫徒事不經之説可同年而語哉臣濫承天<lb/>
祚多慙國本始欽𤣥澗之祥更喜黄雲之地頌聲無輟<lb/>
<pb n="KR4h0022_WYG_562-8a"/>
在郊廟而方傳御膳有慿俯神仙而何逺臣子之慶倍百<lb/>
恒情無任欣忭之至<lb/>
　　　爲宰相賀合鍊院産芝草表　孫　逖<lb/>
臣等伏見道士黄河清等奏興慶宫合鍊院内産芝草<lb/>
五色分輝六莖<hi>闕</hi>　神丹入鍊而轉精禎祥應期以如<lb/>
答覩兹嘉瑞望宣付史官者伏以靈芝所致和氣之精<lb/>
著羙仙經標名瑞典陛下深仁契道至徳通神錬液飛<lb/>
丹既啟長年之舘敷華有葉遽呈三秀之祥五色有類<lb/>
<pb n="KR4h0022_WYG_562-8b"/>
於卿雲六莖且符於帝樂豈惟動植昭感以表於休徴<lb/>
固亦真仙叶應用彰於聖夀臣等忝侍軒陛倍深慶悦<lb/>
無任抃躍之至謹奉表陳賀以聞<lb/>
　　　代百官賀芝草表　　　　　獨孤及<lb/>
臣某等言伏見開府儀同三司魚朝恩奏含暉院及白<lb/>
華亭院内並芝草生者臣等謹按圖諜<hi>集作謹披圖按諜</hi>竊考<lb/>
前典<hi>集作志</hi>蓋王者以道蒞天下而徳及庶物則有靈木<lb/>
神草<hi>集作神木靈草</hi>儲祉<hi>集作祥</hi>効異陛下賢聖恭儉慈仁愛人<lb/>
<pb n="KR4h0022_WYG_562-9a"/>
開阐學校尊教勸徳將以五經根本庶政風化所浹神<lb/>
人以和和氣旁逹感蒸爲瑞<hi>集作和氣傍感蒸而爲瑞</hi>不然豈靈芝<lb/>
菌蠢異處同植不産他宇必於宸居曄曄九葩之盖煌<lb/>
煌三秀之質盖表陛下之欽明光宅以人文成化靈根<lb/>
碩茂萬葉無疆神應炳然天意如荅臣等獲忝朝列幸<lb/>
覩禎祥云云<lb/>
　　　中書門下賀芝草嘉禾表　　常　衮<lb/>
臣等言伏見兵部尚書中書門下平章李抱玉進芝草<lb/>
<pb n="KR4h0022_WYG_562-9b"/>
嘉禾者臣聞王者道洽則靈芝生天下和一則嘉禾應<lb/>
伏惟陛下誕膺景命憂濟生靈合太上之徳感元精之<lb/>
氣天地氤氲神明滋液降此珍物叶於昌期垂盖連莖<lb/>
三華煥發離根合頴一穗孤秀沫我渥澤扇其祥風衆<lb/>
草之英百糓之長以兆稔嵗以符太平昔周得唐郊之<lb/>
獻列篇於典策漢獲甘泉之祉薦歌於清廟三瑞之極<lb/>
一朝㑹同長發其祥無疆之慶臣等謬叅近侍幸覩休<lb/>
祥喜抃之情倍萬恒品無任歡抃之至<lb/>
<pb n="KR4h0022_WYG_562-10a"/>
　　　中書門下賀芝草表<lb/>
臣某言今日中使吳承<hi>一作永</hi>清至宣示宋汴節度使御<lb/>
史大夫田神功所獻芝草一株紫盖黄莖叢生者天生<lb/>
神物王者嘉瑞竒秀之狀靈篇未書伏惟陛下孝通神<lb/>
明徳至草木和氣所感禎祥屢彰煌煌靈芝郡國來獻<lb/>
垂以金盖發其瓊葩爛然紫雲之色灼然紅蕖之秀王<lb/>
徳斯應皇家永昌固可冩狀圖諜薦于郊廟祇奉天意<lb/>
賛揚鴻休臣等獲覩殊祥喜倍恒品無任慶抃之至<lb/>
<pb n="KR4h0022_WYG_562-10b"/>
　　　皇太子賀嘉麥表　　　　　崔　融<lb/>
臣某言伏見雍州司馬徐慶稱所部有嘉麥一莖六穗<lb/>
纎芒濯露疑因黒壤之宜香稼揺風若吐黄金之色豈<lb/>
非靈心昭應睿徳感通降之自天何必來麰之詠嘗之<lb/>
於廟先符孟夏之時凡在含生相趨動色臣謬當居守<lb/>
肅奉宗祧一穗兩岐徒説張君之詠十畆千石方輕范<lb/>
氏之書仰天意而増歡顧人心而載躍無任喜抃之至<lb/>
謹附起居使某官某奉表陳賀以聞<lb/>
<pb n="KR4h0022_WYG_562-11a"/>
　　　中書門下賀恒華州嘉禾合穗表<lb/>
　　　　　　　　　　　　　　　權徳輿<lb/>
臣等某言伏見武俊所奏恒州鼓城縣生嘉禾一本合<lb/>
穗又盧徴奏華州鄭縣太平鄉三交里獲嘉禾一穗者<lb/>
謹按孫氏瑞應圖曰嘉禾者五糓之長王者徳茂則生<lb/>
伏惟陛下徳叶𤣥功仁育生類同頴擢秀殊祥並時昔<lb/>
周道既昌唐叔以獻表天下和平之兆爲隂陽訢合之<lb/>
符五糓登成百嘉儲祉發於厚載集是休徴况嶽鎮之<lb/>
<pb n="KR4h0022_WYG_562-11b"/>
方表章繼至感通昭晣莫甚於斯臣等忝列台司喜倍<lb/>
恒品無任欣抃踴躍之至謹奉表陳賀以聞臣某等誠<lb/>
歡誠喜頓首頓首謹言<hi>貞元十五年九月七日</hi>
　　　賀嘉禾表　　　　　　　　張仲素<lb/>
臣某等言今月某日伏見平盧淄青等州節度使鄆州<lb/>
大都督府東平縣官莊地内有禾異壠雙本合成一穗<lb/>
畫圖奏進傳示百僚者臣等中賀謹按瑞應圖曰王者徳<lb/>
茂而太平君臣和則嘉禾朱草以中萌言不得中和之<lb/>
<pb n="KR4h0022_WYG_562-12a"/>
氣即不生也伏惟陛下鼓和風茂休徳泰階平於上下<lb/>
大中建於人臣神明是若徴兆必報通彼殊壠揔其雙<lb/>
莖滋大澤以冥造成嘉穗而薦和合爲一彰至化之㑹<lb/>
同堅而好表資生之豐實推物類以得天意觀繪事而<lb/>
擬靈篇几在班行咸同慶幸不勝云云<lb/>
　　　爲百官賀千葉瑞蓮表　　　崔　融<lb/>
臣某等文武官若干人言伏奉恩㫖垂示臣等千葉瑞<lb/>
蓮觀其緑裏紅葩緗莖素萼露揺珠㸃霞坼金鬚百星<lb/>
<pb n="KR4h0022_WYG_562-12b"/>
交映羽盖張而一色萬目齊明車輪合而千狀謂翔鸞<lb/>
之欲舞若群鵷之並飛峯形聳而半天石勢蹲而臨海<lb/>
冲氣積其下惠風流其上服之可以登仙採之可以駐<lb/>
夀雖復釋𣑽天王之國千影離婁善住天子之地雙輝<lb/>
燦爛校之今日未可同年臣等謹按華嚴經云蓮花世<lb/>
界是廬舍那佛成道之國一蓮花有百億國無量清浄<lb/>
經云無量清浄佛七寳池中生蓮花上夫蓮花者出塵<lb/>
離染清浄無瑕有以見如来之心有以察如来之法道<lb/>
<pb n="KR4h0022_WYG_562-13a"/>
之行也曽不徒然伏惟天册寳金輪聖神皇帝現此妙<lb/>
身當兹巨瑞符契冥合影響不差有百億國無量清浄<lb/>
者天意若曰䕶蘇蟻結黙啜蜂飛聞鼓鞞而革靣望旌<lb/>
旗而懸首指麾而邉境獲安髙枕而中國無事風行電<lb/>
掃縳噍類於百億之區霧廓塵銷反逰魂於清浄之域<lb/>
深仁所及不亦𢎞哉臣等濫奉朝恩親披瑞諜非常之<lb/>
貺曠古未聞殊特之珍歴代一見手舞足蹈倍百常情<lb/>
無任慶躍之至謹詣朝堂奉表陳賀以聞<lb/>
<pb n="KR4h0022_WYG_562-13b"/>
　　　中書門下賀神龍寺渠中瑞蓮表<lb/>
　　　　　　　　　　　　　　　柳宗元<lb/>
臣某等言今日中使某至奉宣進止示臣等神龍寺殿<lb/>
前渠中瑞蓮花圗其花一莖兩房者伏惟陛下仁聖感<lb/>
通𢎞被生植宥萬方之暇必順天心於九重之中别開<lb/>
佛刹絪緼降祉菡蓞敷榮瑞兹灼灼之花廽出田田之<lb/>
葉吉祥殿外芳<hi>集作芬</hi>馥殊常功徳池中光華交映扶踈<lb/>
發越並秀相鮮𤣥功嘉應超冠圖諜彼芝稱三秀麥有<lb/>
<pb n="KR4h0022_WYG_562-14a"/>
兩岐雖驗休祥豈階妙法觀雙房之挺茂荷一雨之均<lb/>
霑隂隲生成發輝嚴浄臣等忝居樞近倍萬歡心無任<lb/>
欣忭悦懌之至謹奉表陳賀以聞<hi>貞元十八年六月十八日</hi>
　　　賀西内嘉蓮表<hi>徳宗</hi>　　　　權徳輿<lb/>
臣某言今日某時中使某至奉宣聖㫖出西内神龍寺<lb/>
前水渠内合歡蓮花圖一軸示百寮神圖煥開異彩交<lb/>
映賛天地之合徳表神人以同歡臣某誠歡誠慶頓首<lb/>
頓首伏惟皇帝陛下道協重華慶傳種徳陶隂陽之粹<lb/>
<pb n="KR4h0022_WYG_562-14b"/>
羙孕造化之精英吉慶毎見於天心發祥必自於禁掖<lb/>
是使雙華擢秀連蔕垂芳香激大王之風影耀<hi>集作輝</hi>天<lb/>
泉之水煥開宫沼旁映給園靈貺應期天龍䕶聖寳厯<lb/>
夐超於小刼神功允洽<hi>集作協</hi>於大千臣某獲覩昇平濫<lb/>
居榮寵聞瑞應而稱慶仰繪事以增歡無任抃蹈喜躍<lb/>
之至<lb/>
　　　賀西内嘉蓮表　　　　　　張仲素<lb/>
臣某言臣伏見今月九日中書門下宣示百官西内池<lb/>
<pb n="KR4h0022_WYG_562-15a"/>
中嘉蓮圗其蓮一本兩花者臣聞明聖有作天人合應<lb/>
既彰花本必降祥符即事而推昭昭可見伏惟陛下儲<lb/>
精要道憂濟群方致理大同猶懼不至所以恢𢎞聖教<lb/>
資福生靈𤣥造感通嘉瑞屢降况兹菡蓞儒釋同稱經<lb/>
文但喻乎淤泥詩人特歌於陂澤豈比夫躍銅池<hi>闕</hi>
　傳芳丹禁濯影清流特聳孤莖以表清浄之源一致<lb/>
對敷雙萼是明内外之教齊興天雖不言假物明意臣<lb/>
仰披圖諜逖覧古先豈無禎祥莫此昭著望雲就日徒<lb/>
<pb n="KR4h0022_WYG_562-15b"/>
深抃躍之誠舞徳歌功何報恩私之重無任抃賀慶躍<lb/>
之至云云<lb/>
　　　爲百寮賀瑞筍表　　　　　李　嶠<lb/>
臣某等言伏見舊明堂某前有叢竹抽新筍數莖緑蘀<lb/>
含霜紫苞承雪凌九冬而擢頴冐重隂而發翠伏惟陛<lb/>
下仁兼動植化感靈祗故得萌動惟新象珍臺之更始<lb/>
貞堅效質符聖夀之無疆隣帝座而虛心當嵗寒而抱<lb/>
節一人有慶萬類呈祥凡在見聞孰不欣躍無任慶抃<lb/>
<pb n="KR4h0022_WYG_562-16a"/>
之至謹奉表稱賀以聞<lb/>
　　　爲朝官及岳牧賀慈竹再生表　陳子昂<lb/>
臣某等言臣等聞書曰天視自我民視天聽自我民聼<lb/>
故堯臣方命降震怒之災姫旦聖人<hi>集作姫聖尊仁</hi>受昭事之<lb/>
福先王所以恭畏上下祇奉天心於是有昭徳塞違懲<lb/>
惡勸善所以明枉直正典刑伏奉恩勑宣示司農卿宗<lb/>
正<hi>集作晋</hi>卿所奏日者王徳夀等承使失㫖虐濫無辜災<lb/>
感蝗蟲毒痛慈竹寧嵗爲之饑饉甿庶以之流離寃䰟<lb/>
<pb n="KR4h0022_WYG_562-16b"/>
𡨕呻𤣥感上惻乃降明制發徳音恤淫刑蠲虐典於是<lb/>
幽䰟雪憤遺噍昭蘇枯竹由其再生蝗蟲爲之隕跡<hi>集作</hi>
<hi>韜青</hi>牂蠻動色瘴癘収氛當天札之㓙年致昇平之稔嵗<lb/>
非夫聖靈昭感天人合符何吉㓙之徴報同影響天下<lb/>
幸甚臣等聞聖人法天所以順物小人違道則必亂常<lb/>
故虞稱欽明嚴四㓙之罪魯有仁義正兩觀之誅所以<lb/>
邦家用昌苛慝不作王某等色厲内荏心僻行堅弄措<lb/>
刑之文爲商夷之法以訟受服同惡自尤竟招殛竄之<lb/>
<pb n="KR4h0022_WYG_562-17a"/>
辜允肅政刑之序今者蒼鷹歛翼乳虎含牙朝廷無腹<lb/>
誹之憂天下有措手之頌信可以懲殘創酷誘善旌寃<lb/>
永清侮弄之階共登仁夀之域臣等謬賛臺閣忝守藩<lb/>
維實思仰奉大猷以穆中典幸属至聖崇徳小人勿用<lb/>
凡在庶品實百恒歡雖成康頌聲文景黙化刑清政肅<lb/>
曾何足云伏乞書之國經頒示天下使四方風動萬國<lb/>
歸仁垂範後昆以爲炯誡無任慶抃之至<lb/>
　　　賀連理棠樹合歡𤓰白兎表　武元衡<lb/>
<pb n="KR4h0022_WYG_562-17b"/>
臣某言臣聞至徳有感嘉瑞必呈非汪洋霶霈不能動<lb/>
神靈非葳㽔䢔遝無以彰明盛伏惟陛下登建皇極二<lb/>
紀于茲情無忘于一日徳彌新於萬載懐徠反側優容<lb/>
直諒至仁所漸潜銷于毒螫大賚所及無間于忽荒故<lb/>
得禎祥荐臻䇿簡填委迨于今日不可勝書此實上天<lb/>
所以丁寧俟登封告成也今又見許州長社縣劉斌地<lb/>
内連理棠樹圗徐州彭城縣陽守志園中合歡𤓰圗又<lb/>
進白兎并圗等伏以甘棠符於國號連理表於邑中𤓰<lb/>
<pb n="KR4h0022_WYG_562-18a"/>
瓞頌於詩人合歡守於園内兎居卯位白順金色金者<lb/>
取象於武臣白者明資於義邑足表巍巍宗社長慶於<lb/>
大同赫赫天枝永崇於皇度俾秉旄節必効精誠懸象<lb/>
告人焯乎明著竊覧前志歴考休徴積彼千載之祥無<lb/>
兹一歳之盛臣忝私恩覩所未聞抃舞之誠倍百恒品<lb/>
無任云云<lb/>
　<lb/>
　<lb/>
<pb n="KR4h0022_WYG_562-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百六十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百三十八</head>
    <p>
<pb n="KR4h0022_WYG_937-1a"/>
欽定四庫全書<lb/>
　文苑英華巻九百三十八　宋　李昉等　編<lb/>
　宰相三<lb/>
　　丞相太子少保牛僧孺墓誌一首<lb/>
　　東川節度使周墀墓誌一首<lb/>
　　　丞相太子少師竒章郡開國公贈太尉牛公墓<lb/>
　　　　誌銘　　　　　　　　　杜　牧<lb/>
唐佐四帝十九年宰相牛公諱僧孺字思黯八代祖𢎞<lb/>
<pb n="KR4h0022_WYG_937-1b"/>
以德行儒學相隋氏封竒章郡公贈<hi>集作諡</hi>文安侯文安<lb/>
後四世集州刺史贈給事諱休克於公為曽祖集州生<lb/>
太常博士贈太尉諱紹太尉生華州鄭縣尉贈太保諱<lb/>
幼聞太尉生孤始七嵗長安南下杜樊鄉東文安有隋<lb/>
氏賜田數頃書千巻尚存公年十五依以為學不出一<lb/>
室數年業就名聲入都中故丞相韋公執誼以聦明氣<lb/>
勢急於褒收如栁宗元劉禹錫輩以文學秀少皆在門<lb/>
下韋公亟命栁於樊鄉訪公曰願得一相見公乗驢至<lb/>
<pb n="KR4h0022_WYG_937-2a"/>
門韋公曰是矣東京李元禮為後進師隋竒章公仁徳<lb/>
禄位二者包而有之登進士上第元和四年應賢良直<lb/>
諫制數强臣不奉法憂天子熾於武功詔下第一授伊<lb/>
闕尉以直被毁周嵗凡十府奉取不下伊闕滿嵗郄公<lb/>
士美以昭義軍書記辟凡三上請詔除河南尉拜監察<lb/>
御史丁母夫人憂制終復拜監察御史知雜事改考功<lb/>
員外郎集賢殿直學士庫部郎中知制誥賜五品命服<lb/>
半嵗遷御史中丞宿州刺史李直臣以賊數萬敗穆宗<lb/>
<pb n="KR4h0022_WYG_937-2b"/>
聴<hi>二本集德</hi>偏詞於中稱直臣寃且言有才宰相言格不用<lb/>
公以直臣獄奏上曰直臣有才可惜公曰彼不才者無<lb/>
飽食以足妻子安足慮本設法令所以縳束有才者禄<lb/>
山朱泚是才過人而亂天下上因可其奏曰善賜章服<lb/>
金紫遷户部侍郎掌財賦事上益親重欲相之㑹中書<lb/>
令韓𢎞男公武謀曰大人守大梁二十年齊蔡誅後始<lb/>
來朝今不以財援中外設有飛一詞者誰以<hi>二本作與</hi>保白<lb/>
公武齎𢎞書獻公錢千萬公笑曰此何名為公亟持去<lb/>
<pb n="KR4h0022_WYG_937-3a"/>
明年𢎞公武繼卒主藏奴與吏訟於御史府上憐𢎞大<lb/>
臣父子併死稚孫將家事走中使至第盡取財簿自閲<lb/>
視凡中外主權多納𢎞貨獨朱勾細字曰某年月日送<lb/>
户部牛侍郎錢千萬不納上大喜以指歴簿遍視旁側<lb/>
曰果然吾不謬知人殿上皆再拜呼萬嵗尋以本官平<lb/>
章事明年正位中書侍郎加銀青三品兼集賢殿大學<lb/>
士監脩國史敬宗即位與武士畋宴無時徵天下道士<lb/>
言長生事公亟諫曰陛下不讀𤣥元黄帝五千言以清<lb/>
<pb n="KR4h0022_WYG_937-3b"/>
淨養生彼道士皆庸人徒誇欺虚荒豈足師法未一歲<lb/>
請退不許連四月日間以疾辭乃以鄂岳六州建節號<lb/>
武昌軍命公為禮部尚書平章事為節度使公始至問<lb/>
民疾<hi>二本作衣</hi>苦皆曰城土棘惡嵗輸簑竹為苫具姦吏旁<lb/>
縁主為侵取費與税等嵗久前後政欲畫計䇿訖無所<lb/>
施公即除去冗長用公私錢陶塼成城<hi>文粹作</hi>凡五年乃<lb/>
就明年文宗即位就加吏部尚書明年急徵拜兵部尚<lb/>
書平章事再<hi>二本作重</hi>拜中書侍郎𢎞文館大學士鄭注怨<lb/>
<pb n="KR4h0022_WYG_937-4a"/>
宋丞相申錫造言挾漳王為大逆狀跡牢宻上怒必殺<lb/>
公曰人臣不過為宰相今申錫已為宰相假使如所謀<lb/>
豈復欲過宰相有他圖乎臣為中丞愛申錫忠良奏為<lb/>
御史申錫之心臣敢以死保之上意改由是宋不死太<lb/>
和六年西戎再遣大臣摯<hi>二本作贄</hi>寶玉來朝禮倍前時盡<lb/>
罷東嚮守兵周明臣附李太尉德裕時殿劔南西川上<lb/>
言維州降今若㓂<hi>文粹作史</hi>生羗三千人燒十三橋𢷬戎腹<lb/>
心可洗久耻是韋臯二十年至死恨不能致事下尚書<lb/>
<pb n="KR4h0022_WYG_937-4b"/>
省百官聚議皆如劔南奏公獨曰西戎四面各萬里來<lb/>
責曰何事失信養馬茹蔚州<hi>在平凉部西</hi>上平涼坂萬騎綴<lb/>
回中怒氣直詞不三日至咸陽橋西南逺數千里雖得<lb/>
<hi>二本作百</hi>維州此時安可用棄誠信有利無害匹夫不忍為<lb/>
况天子以誠信見責於夷狄且有大患上曰然遂罷維<lb/>
州議太和六年檢校僕射平章事淮南節度使經六年<lb/>
至開成二年連上章請休官詔益不許公曰臣唯退罷<lb/>
可以行志夏五月以兵付監軍使拜疏訖就道除檢校<lb/>
<pb n="KR4h0022_WYG_937-5a"/>
司空留守東都明年拜右<hi>二本作左</hi>僕射上恐公不起詔曰<lb/>
朕比有疾良已思一面敘公不得已至闕下一拜謝閉<lb/>
門不出明年檢校司空平章事襄州節度使出都門賜<lb/>
黄尋蹲龍杓凡六器名出周禮詔曰精金古器用以比<lb/>
况君子非無意也襄州七年假饒軍人入賦不一公至<lb/>
據地造籍免貧弱四千萬均入豪强皆曰甘心不出一<lb/>
怨言明年武宗即位就加司徒㑹昌元年秋七月漢水<lb/>
溢堤入郭自漢陽王張柬之一百五十載<hi>二本作嵗</hi>後水為再<lb/>
<pb n="KR4h0022_WYG_937-5b"/>
大李太尉徳裕挾維州事曰脩利不至罷為太子少保<lb/>
<hi>二本師</hi>未幾檢校司徒兼太子太<hi>集作少</hi>保明年以檢校官<lb/>
兼太子太傅留守東都劉稹以上黨叛誅死時李太尉<lb/>
專柄五年多逐賢士天下恨怨以公德全畏之言於武<lb/>
宗曰上黨扼<hi>二本作軛</hi>左京控山東劉從諫父死擅之十年<lb/>
後來朝加宰相縱去不即<hi>二本無此字</hi>留之至積叛竭天下<lb/>
力乃能取此皆公與李宗閔宰相時事從諫以太和六<lb/>
年十二月十七日拜闕下公實以某月十九日節度使<lb/>
<pb n="KR4h0022_WYG_937-6a"/>
淮南明年正月從諫以宰相東還河南少尹呂述公惡<lb/>
其為人述與太尉書言禎破報至公出聲歎恨上見述<lb/>
書復聞前縱諫去壘二怒不一㕘校自十月至十二月<lb/>
公凡三貶至循州員外長史天下人為公挼手咤罵公<lb/>
走萬里瘴海上二年恬泰若無一事今天子即位移衡<lb/>
州汝州刺<hi>二本作長</hi>史遷太子少保少師凡四年復位大中<lb/>
二年十月二十七日薨于東都城南别墅年六十九天<lb/>
子恫傷不朝兩日再<hi>集作冊</hi>贈太師<hi>二本作尉</hi>天下善人執手<lb/>
<pb n="KR4h0022_WYG_937-6b"/>
相弔哭公忠厚仁恕莊重敬慎未嘗不以此八者自勉<lb/>
而終身益篤為宰相急於銓品凡名清官不忍持一資<lb/>
以假非其人以道徳謨於天子每指古義為據有言機<lb/>
利克追必鈲<hi>音華</hi>㓢<hi>力功</hi>各使之摧破三大邦去苛碎條約<lb/>
除民<hi>二本無此字</hi>大患其輕巧吏欲試公愛惡希售所為渾<lb/>
然終不能見故所至必大治衣冠單窮出俸錢嫁其子<lb/>
女月與食嵗與衣資送其死䘮凡數百家李太尉志必<lb/>
殺公後南謫過汝州公厚供具哀其窮為解説海上與<lb/>
<pb n="KR4h0022_WYG_937-7a"/>
中州少異以勉安之不出一言及前事鎮武昌時軍容<lb/>
使仇士良為監軍使公律以禮敬暑甚大合軍宴拱手<lb/>
至暮一不摇扇亦自儉克平居非公事不出内屏周三<lb/>
嵗語言舉止率有常度仇軍容開成末首議立武宗權<lb/>
力震天下每言至公必合手加額<hi>二本作顙</hi>曰清德可伏<hi>二本</hi>
<hi>作服</hi>人但過恡官財與人無一毫恩力<hi>二本作分</hi>耳不肯引譽<lb/>
不敢怨毁淡居其中公始自河南薦鄉貢士為郎官考<lb/>
吏部科目選三開幕府中丞相外凡取六十餘人上至<lb/>
<pb n="KR4h0022_WYG_937-7b"/>
將相次布臺閣皆當時名士每暇日讌語寮吏必言古<lb/>
人修身行事旁誘曲指微警教之不以已所長人所不<lb/>
及裁量高下以生重輕後進歸之承望聲光行一言許<lb/>
可必自矜重夫人辛氏以公封張掖郡贈僕射袐之長<lb/>
女士林稱為婦師凡二十年前公八年殁五男六女長<lb/>
曰蔚監察御史次曰叢浙東<hi>諸本並作南</hi>府協律郎皆以文<lb/>
行登進士第不籍公勢次曰奉倩河南府洛陽尉二人<lb/>
皆稚齒長女嫁户部郎中上黨苗愔次女嫁河中節度<lb/>
<pb n="KR4h0022_WYG_937-8a"/>
使檢校郎中范陽張洙次女嫁河南府集賢校理常山<lb/>
張希復次女嫁前進士鄧淑次女未笄一人始數歲以<lb/>
某年月日葬少陵南某鄉某里銘曰<lb/>
道既訛衰必有以扶厥公之生以隆其汚<hi>二本作□</hi>幽以燭<lb/>
明暵以雨濡以教其徒以佐天子滅絶覇駮如有樞柅<lb/>
標揭<hi>文粹作謂</hi>峙倚巍乎二紀臣宗德老鉅傑魁礨孰為忌<lb/>
畏譛去南海不校不辨旋<hi>文粹作牽</hi>復顯大百行渾圓隣於<lb/>
及年以歸其全<lb/>
<pb n="KR4h0022_WYG_937-8b"/>
　　　東川節度使檢校右僕射兼御史大夫贈司徒<lb/>
　　　　周公墓誌<lb/>
周平王次子烈封汝墳侯秦以汝墳為汝南郡侯之孫<lb/>
因家焉遂姓周氏自烈十八世至西漢周仁繼烈封侯<lb/>
其後逃西晋亂南去黄岡靈起仕梁為桂州刺史生冕<lb/>
在陳為車騎將軍靈生法明年十二月命巴州刺史陳<lb/>
滅臣隋為趙之真定令隋亂歸黄岡起兵取蘄安沔黄<lb/>
武德中籍四州地請命授緫管蘄安十六州軍事光禄<lb/>
<pb n="KR4h0022_WYG_937-9a"/>
大夫封國於道太宗命虞世南銘書墓碑相國為六代<lb/>
孫曽祖惲汝州梁縣令祖沛左拾遺王<hi>一作皇</hi>考頲右驍<lb/>
衛兵曹㕘軍贈禮部侍郎公少孤奉養母夫人以孝聞<lb/>
舉進士登第始試秘書正字湖南團練巡官母夫人亡<lb/>
哭泣無時里人過公廬曰無驚周孝子後自留守府監<lb/>
察真拜御史集賢殿學士李公宗閔以宰相鎮漢中辟<lb/>
公為殿中侍御史行軍司馬後一年復以殿中書職徵<lb/>
歸時太和末注訓用事夏六月始逐丞相宗閔立朋黨<lb/>
<pb n="KR4h0022_WYG_937-9b"/>
語鈎挂名人凡百日逐朝士三十三輩天下悼懾以目<lb/>
受意附兇者屢以公為言注訓曰如去周殿中恐人益<lb/>
驚竟不敢意注訓取公為起居舍人文宗復二史故事<lb/>
濡筆立石螭下丞相退必召語旁側窺帝每數十顧遷<lb/>
公員外郎帝曰周某不可不見宜兼前官數月以考功<lb/>
掌言事帝曰就試翰林公辭讓堅懇帝正色以手三麾<lb/>
之遂兼學士遷職方郎中中書舍人政事細大必被顧<lb/>
問公終身不言事故不傳武宗即位以疾出辭為工部<lb/>
<pb n="KR4h0022_WYG_937-10a"/>
侍郎華州刺史領禁軍二十四内司居華下諸<hi>集作者</hi>藉<lb/>
没等百姓不敢妄出一詞李太尉徳裕伺公纎失四年<lb/>
不得知愈治不可蓋抑遷公江西觀察使兼御史大夫<lb/>
公既得八州施展教令申明約束發䖍守陳弇賍坐弇<lb/>
以法死吏手膠拳窮鄉逺井如公在旁縳出洞冦劉太<lb/>
朴徒數百人斸發根脉無有遺失彭蠡東口戍五百人<lb/>
上下千里無一賊跡遷禮部尚書鄭滑節度使老将某<lb/>
項領不如教約公鞭背降為下卒聲北入魏皆曰周尚<lb/>
<pb n="KR4h0022_WYG_937-10b"/>
書文儒能治百姓仁愛兵士而復敢爾是豈可一<hi>集作十</hi>
犯九<hi>一作朞</hi>嵗入拜兵部侍郎節度支兼户部東<hi>集作吏</hi>曹<lb/>
事積邊糧榖九十萬石今天子即位二年五月以本官<lb/>
平章事後一月正位中書侍郎兼脩國史就加刑部尚<lb/>
書因河湟事議不合㫖以檢校刑部尚書出為劔南東<lb/>
川節度使明日入謝面加檢校右僕射公自舉進士第非<lb/>
其人不交一<hi>集無一字</hi>言旁睨後進鐫心鏤志及為將相<lb/>
乃推挽悉置于位李太尉德裕㑹昌中以恩撰元和朝<lb/>
<pb n="KR4h0022_WYG_937-11a"/>
實録四十篇益美其父吉甫為相事公上言曰人君猶<lb/>
不改<hi>一作觀</hi>史人臣可改乎元和實録皆當時多士自書<lb/>
事實今而不信信德裕後三十年自名父功衆所不知<lb/>
者而書之此若垂後誰信史竟廢新本并帥王宰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>所<lb/>
部財貨承事貴倖自請來朝聲言我取平章事鎮大梁<lb/>
公上言曰宰破太原取汴州不知天下治所凡幾得如<lb/>
太原汴之大者可飽宰欲乞宰還鎮自補其殘後二日<lb/>
還宰詔下駙馬都尉韋讓求為京兆尹公言曰尹坐堂<lb/>
<pb n="KR4h0022_WYG_937-11b"/>
上階下拜二赤縣令屬官將百人皆可笞辱非有徳者<lb/>
京兆不可為豈止取吏事讓議竟寢自此非道求進者<lb/>
鼠遁自屏及鎮東蜀一歲欲歸閒洛師微得風恙公曰<lb/>
我今去是以疾去疾愈去非晩大中五年歲在丁未二<lb/>
月十七日薨于位享年五十九訃至廢朝三日冊贈司<lb/>
徒命諫議大夫盧懿弔恤其家公信於朋友公於為官<lb/>
事親出告還必面家事不敢自專同曽祖兄弟入門呵<lb/>
笞奴婢衣服飲食無二等免相位西去送公還者雖武<lb/>
<pb n="KR4h0022_WYG_937-12a"/>
將散秩歎惜咨嗟曰周相公無私我惜其去<hi>六字一作存日無戎</hi>
<hi>惜私其去</hi>　有私乎夫人義興蔣氏先公某年終生二男一<lb/>
女長曰寛饒崇文校書次曰咸喜京兆㕘軍皆孝謹有<lb/>
文學女嫁起居舍人薛䝉大中六年嵗次壬申二月十<lb/>
二日歸葬先塋河南府河南縣穀陽鄉立行里銘曰<lb/>
姬之支封國自為姓以周為氏入唐而盛烈後幾世厥<lb/>
生賢孫當唐中興為唐相臣文思天子誇古為治提起<lb/>
王道以公為倚迒<hi>音剛</hi>蹊巢竅出者鳥鴃誰塞誰棘勞分<lb/>
<pb n="KR4h0022_WYG_937-12b"/>
碎指三屏大邦駿壯武事哺撫稚耋<hi>集作老</hi>父母赤子曰<lb/>
將曰相公其愧幾指古為比公其無愧以公遺<hi>去聲</hi>唐而<lb/>
後公死不錫夀考誰其辨之<lb/>
　　此篇元在九百三十九巻職官門今移于此<lb/>
　<lb/>
　<lb/>
　<lb/>
　文苑英華巻九百三十八<lb/>
</p>
<p>
</p>
  </div>
</body>
</text>
</TEI>
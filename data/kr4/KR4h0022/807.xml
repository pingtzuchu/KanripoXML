<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百八</head>
    <p>
<pb n="KR4h0022_WYG_807-1a"/>
欽定四庫全書<lb/>
　文苑英華巻八百八　　　宋　李昉等　編<lb/>
　公署下<lb/>
　　嘉興監記一首　　　淮南都梁山倉記一首<lb/>
　　彭州新置唐昌縣建德草市歇馬亭鎮并天王院<lb/>
　　　記一首<lb/>
　　烏程縣新建廨宇記一首<lb/>
　　　嘉興監記<lb/>
<pb n="KR4h0022_WYG_807-1b"/>
正徳利用阜財足食國之本也天寳末天下兵起乾元<lb/>
初上司奏議宜以鹽鐵之職摠以社稷之臣幹乎山海<lb/>
之利以冨人也淮海閩駱其監十焉嘉興為首朝廷以<lb/>
是蠲貸恒賦實乎大内大臣奉法為事選人㧞其賢幹<lb/>
昇扵憲署以宣原隰光華之寵趨其署者如好鳥之栖<lb/>
茂林相國劉公嘗以大監小州不相若也故其職員不<lb/>
忝乎爵秩其刀布必倍扵租入渤海高君日倫世以勲<lb/>
烈緩歩闊視胷襟洞開中有方略不循進級故一廷評<lb/>
<pb n="KR4h0022_WYG_807-2a"/>
扵兹二紀傾酒定交擲金市義不餌不仁之粟前使張<lb/>
侍郎滂王尚書緯摠其卜式𢎞羊之計遂有采山煑海<lb/>
之役十年六監興課特優至是未朞從百萬至三百萬<lb/>
鹽<hi>一作監</hi>人賈人各得其所故端介之節風彩自高繼夫<lb/>
漕運波委陸溢此天下之利器也可示人乎夫以歩光<lb/>
莫耶切玊如泥刜鍾無聲不以一割均其銛鈍君子以<lb/>
知人則哲無徳不酧鴻飛九霄驥騁千里前秘書省著<lb/>
作佐郎顧况羙使臣之得人貞元十七年歲在辛巳正<lb/>
<pb n="KR4h0022_WYG_807-2b"/>
月朔記<lb/>
　　　淮南都梁山倉記　　　　　沈亞之<lb/>
汴水别河而東合扵淮淮水東米帛之輸關中者<hi>集有也字</hi>
由此㑹入其所交販徃來人賈豪商故物多逰利鹽鐵<lb/>
之臣亦置署<hi>集作署致</hi>其間因擇官分曹以權<hi>集作𣙜</hi>庶貨而<lb/>
部貢之吏盡令鹽鐵諸官校違<hi>集作遺</hi>之疾徐用賞罰大<lb/>
梁彭城控兩河皆屯兵居率<hi>集無此字</hi>卒食出官田而畎畆<lb/>
頗夾河與之俱東仰澤河流言其水温而泥多肥比涇<lb/>
<pb n="KR4h0022_WYG_807-3a"/>
水四月農事作則爭為之𣲖决而就所事視其源綿綿<lb/>
不䏸通橋葉矣天子以為兩地兵食所急不甚阻其欲<lb/>
舟艫曝滯相望其間歲以為常而木又多敗裂自四月<lb/>
至七月舟傭食盡不得前元和九年隴西李稼為鹽鐵<lb/>
官掌署淮口<hi>集作掌淮口唍</hi>病其涸滯思欲以為救<hi>集有而字</hi>乃與<lb/>
楊子留使議之曰自閩越已西北郡所貢輳輓皆出扵<lb/>
是而以炎天累月<hi>集有之字</hi>乆滯扵咫尺之地篙工諸傭盡<lb/>
其所儲不能賑十年之食只益奸偷耳<hi>集有㡬字</hi>或有終嵗<lb/>
<pb n="KR4h0022_WYG_807-3b"/>
而不得返其家者今誠得十數<hi>集作敖</hi>之倉列扵所便以<lb/>
造出入之<hi>集無之字</hi>計無憂也正月河冰始泮吾盡發所蓄<lb/>
而西六月之前虛廩以待東之至者如此則役者逸而<lb/>
弊何從生哉議定即以状自得遂其便扵是稼度泗土<lb/>
卑濕無堪地遂剏庾扵淮南都梁山十二年詔以誅蔡<lb/>
之師食窘促令鹽鐵所輓皆趨郾城下是時下淮南倉<lb/>
發舂其工人曰<hi>五字集作發舂吏計舂其工人</hi>舂材必櫟若榆吏欲令<lb/>
工就山林剪市之稼曰夫<hi>集作地</hi>火方焚曰將燋萬家當<lb/>
<pb n="KR4h0022_WYG_807-4a"/>
頃刻之間雖得弊穢之器奮濁汙之波百夫汲而揚之<lb/>
立足滅患如曰不然我欲利其器待我成枯<hi>集作柘下同</hi>桂<lb/>
之杓致滂沲之流操以救之彼言而後謀則燃灰尚不<lb/>
可望而况所全者今縣軍十萬旦暮不賑其為急也間<lb/>
不容釐而<hi>集作今</hi>待汝訪山求材然後用何異乎枯杓滂<lb/>
流之語耶其倉材所剪之餘大可以為臼小可以為杵<lb/>
長可以為杵之梁薄可以為䏶樞夾峙促命裁之即日<lb/>
而舂成百具其餘米與吏分辦之先以家奴就役次及<lb/>
<pb n="KR4h0022_WYG_807-4b"/>
羣<hi>集無此字</hi>郡吏各有差所舂凡二十八萬石不渉旬俱得<lb/>
浮淮而西矣十三年夏泗水大災淮溢壊城邑民人逃<lb/>
水西㟠夜多掠奪更相驚恐呼號而鹽鐵貨帛十餘萬<lb/>
乃囊之扵布緘用吏名載與渡貨帛無餘尺及<hi>集作了</hi>内<lb/>
倉中不能盈一敖其餘皆廕仕家之急時余過泗上得<lb/>
其事故與悉論善濟之方而著之以明其績<lb/>
　　　彭州新置唐昌縣建徳草市歇馬亭鎮并天王<lb/>
　　　　院等記　　　　　　　　陳　谿<lb/>
<pb n="KR4h0022_WYG_807-5a"/>
聖上以南夷不䖍邉塵坌起候旦授執政意俾擇要郡<lb/>
以良能而収之遂命御史中丞渤海呉公行曽<hi>一作魯</hi>持<lb/>
節出刺雅安公松筠植心金石勵志雅安實邉之衝東<lb/>
入嶮隘應援由此公至止一顧屹如巨防當危疑之秋<lb/>
瞬息無事郡人以考秩將滿預懐去思接武陳誠願借<lb/>
綏撫丞相隴西公以公功業昭著飛章上聞請充節度<lb/>
㕘謀兼諸軍行營副都知司馬使東路行營都知兵馬<lb/>
使仍兼知黎州及廵邉制署<hi>一作置</hi>公遂扵大渡河剏置<lb/>
<pb n="KR4h0022_WYG_807-5b"/>
一橋亘五百尺自干戈未寜士馬旁午饋運徃復商旅<lb/>
經過曽無覆溺之憂永絶滯流之患至今行者見必歸<lb/>
恩<hi>一作思</hi>異跡竒謀繁難具紀由是復昇扵犍為雅之南<lb/>
千里縣道𤇺堡相躅早夕<hi>一作早多</hi>軍食跂俟扵犍為公智<lb/>
出事先機生料外風波助意舟檝如飛是得闔境無虞<lb/>
諸軍飫飽實公之功也復由是天子以彭門名郡而償<lb/>
其重勲公軔車之日即究風俗民之憂苦己眀其重輕<lb/>
事之興廢已熟其利病從便革弊幽顯愜心郡内既肅<lb/>
<pb n="KR4h0022_WYG_807-6a"/>
施及支邑以唐昌縣中界接導江郫城東西綿逺不啻<lb/>
兩舍雖有村落僻在荒塘昔置郵亭廢毁將乆遂使行<lb/>
役者野食而泉飲貿易者星徃而燭歸<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>
                    <graphic n="KR1817" url="https://raw.githubusercontent.com/kanripo/KR-Gaiji/master/images/KR1817.png" mimeType="image/png"/>公行投告<lb/>
無所深溝雨漲古陌橋摧跬歩難踰艱苦寜述况輸役<lb/>
責限徴歛有程而欲罪其稽逋者乎公惻然凝想即日<lb/>
計成遂陳扵連帥扵其心而置草市因其鄉名便以建<lb/>
徳為號自此四來者旋踵而迓迎中望者舉目而知歸<lb/>
老㓜攜挈倐忽而至萬家歡笑其事修營不旬日而告<lb/>
<pb n="KR4h0022_WYG_807-6b"/>
就今則百貨咸集蠢類莫遺旗亭旅舍翼張鱗次榆楊<lb/>
相接桑麻漸繁如此牧人可謂移風易俗矣昔武候以<lb/>
蜀脞脆故令隣邑翊日而市意在習其筋力而俟之征<lb/>
徭又毎及上春以蠢為名因定日而有知所徃公亦約<lb/>
之以期而候之其日商旅贊貨至者數萬珍纎之玩悉<lb/>
有受用之具畢陳想人之心豈待詢問而知其懽悦也<lb/>
復以路由諸部<hi>一作郡</hi>疊跡輪蹄徘徊一息無稅駕之所<lb/>
遂以俸錢建長亭崇軒䆳室外廄内厨帷簿精新器物<lb/>
<pb n="KR4h0022_WYG_807-7a"/>
充足則徃來者非止晝食而卜夜可矣人既繁㑹俗已<lb/>
豐饒又置一鎮抽武士三十人而禦之亦立𪠘署早暮<lb/>
廵警盗將竄跡人遂高眠不感晨鷄無聞夜犬皆云康<lb/>
泰不可比儔又兹地㑹昌之前有佛寺數所因廢而未<lb/>
興鄉閭求福無處禮敬像設之儀莫識鍾磬之聲不聞<lb/>
僻野深郊轉爲聾俗復置靈巖報恩院脩北方天王及<lb/>
侍從竒工妙餙相好無䨇高墉環合門廡揭立又度僧<lb/>
住持行道無有虚日斯人也非只豐足而永逃夭札之<lb/>
<pb n="KR4h0022_WYG_807-7b"/>
患得不紀其盛跡而埀於無窮者哉且人之憂樂俗之<lb/>
凋弊豈繫於時而實俟於哲人上才也噫公之爲政以<lb/>
己之欲而思人欲以己之惡而思人惡是以連牧三郡<lb/>
而皆勲績絶倫若非秉心端荘求理無替則奚能動逺<lb/>
邇瞻聽而候<hi>疑</hi>者乎且昔之此民徃復百里飢不得續<lb/>
食寒不得易衣今之出户而所闕皆足市之功其可量<lb/>
乎昔之此民村防遙逺蕭索人稀盗賊織路行者恐畏<lb/>
今之出户歌笑自若醉飽羣歸鎮之功其可量乎昔之<lb/>
<pb n="KR4h0022_WYG_807-8a"/>
此民首罪無所求福奚門今之出府有依歸之僧覩荘<lb/>
嚴之像院之功其可量乎昔之行者戴星乘軺亭午未<lb/>
憇舘榖何投飢旅寜濟今之朱門大啟來徃如歸乏馬<lb/>
疲人頓忘其弊舘舍之功其可量乎公剏一意而庶類<lb/>
皆安推深誠而萬人咸福是知𤣥造之㫖不獨幸蜀之<lb/>
三郡即應重委大柄為國之元臣使天下皆幸也谿早<lb/>
歳謬以文字為公之知偶因薄逰獲覩盛制輿人頌羙<lb/>
異口同詞直叙見聞敢愧蕪淺咸通十年五月十五日<lb/>
<pb n="KR4h0022_WYG_807-8b"/>
記<lb/>
　　　烏程縣脩建廨宇記　　　　楊　䕫<lb/>
叔孫昭子聘扵晉晉受邾人之愬執昭子寘扵箕使吏<lb/>
藩之昭子不以拘為意止之舍有壊必葺去之如始至<lb/>
故春秋賢之今有受九重之命母百里之民凋瘵者繫<lb/>
之以綏訛弊者藉之以移既休扵公舘覩其隳摧圮漏<lb/>
忍而不治者無乃取譏扵君子乎丹陽余公以再命尹<lb/>
扵烏程降車之朞月察訟决獄之暇周視縣署其門傾<lb/>
<pb n="KR4h0022_WYG_807-9a"/>
其㕔欹其墻圮其廡偃頽簷側楹倒移<hi>疑作侈</hi>相倚風雨<lb/>
罔<hi>一作闕</hi>庇寒暑是窘公歎曰建之者何人壊之者何心<lb/>
既叨守邑其敢不力自懋以圖嗣修乎然屬天未悔亂<lb/>
兵火猶熾專城而居者其可無備乎故我郡儲甲數萬<lb/>
以戒不虞而軍須軍餼僉賦扵縣務繁力匱乆莫克舉<lb/>
公乃宵分而寐五鼔而興行忖坐維不遑所安近越扵<lb/>
時方克僝功扵是節冗費之用鳩贖辟之金僦力扵農<lb/>
休徴功以厚償聴㫁之餘策杖以廵慰其勞者朂其惰<lb/>
<pb n="KR4h0022_WYG_807-9b"/>
者設茗及飱日自省視由是工操其斧如蟻集羶傭運<lb/>
其材如水赴泜財以儉而藴故其用給人以悦而使故<lb/>
其功倍不期年而衆宇鼎新矣有若換大門中門脩大<lb/>
㕔小㕔東閣西閣新押司録事院建人吏祇候房砌縣<lb/>
之外城几百餘雉剏宅之間<hi>一作周</hi>垣近一百堵修衆寮<lb/>
之宅五造㕔庫之橋六䟽西亭之汙池制公𪠘之什物<lb/>
<hi>一作器</hi>有遺罔不增構其尤赫赫者如每歲徴賦主胥類<lb/>
扵㕔之西廡以其輸賦駢凑逋逸是虞乃編筠接軒權<lb/>
<pb n="KR4h0022_WYG_807-10a"/>
閑隔之訖賦則毁去厥費頗夥公乃增廡之一楹構木<lb/>
為欄以限其内外俾永絶妄耗此以見公謀之經乆也<lb/>
縣之西北隅舊有帳院盖鄉吏團集里書之所歲月綿<lb/>
逺崩陊<hi>文爾切小<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也</hi>無㡬毎遇霖潦則束席就燥以避其霑<lb/>
濕亦有時矣加以徃來者御奔走泥淖之患舉邑是病<lb/>
無戸而革公扵是歴揆其損以籌完葺正傾支摧增新<lb/>
易壊類夫重構復建脩廊以逹扵都門雨有依暑有庇<lb/>
從役者不知其勞矣此以見公情之恤下也公帑摧敗<lb/>
<pb n="KR4h0022_WYG_807-10b"/>
上冗下濕周垣雖設腐不為固易所以刺慢蓄而誘盗<lb/>
也公乃擇堅以革枯選宏而化陋厚厥墉嚴厥闕此以<lb/>
見公志之防閑也縣之圜扉頽垝莫治彼犯大辟得繫<lb/>
者豺狼野心脫走是勝茍閈閎不謹墻垣不慎是遺肉<lb/>
扵虎吻也或有縶墮事幽徴責<hi>一作徴𤯝</hi>盖俾其懐過而省<lb/>
非也豈使敵扵見善毒扵暱枕哉而糞壤狼藉穢不可<lb/>
邇彼罪無輕重俱執扵此不其酷歟公乃剗積弊滌宿<lb/>
汙明壊牖圩毁墉席以㓗其榻食以茹其餒茍獲戾而<lb/>
<pb n="KR4h0022_WYG_807-11a"/>
入如宴扵此以見公之處心愛物也先是縣之秋曹尉蘇<lb/>
許公頲釋褐之官也公始至兼戎曹務遇上已節郡有<lb/>
角擑之戲郡守出觀則司戎者職其事因乘小艇徃來<lb/>
以檢馭不整郡治之南溪波浩洋許公馭檝以渉而舟<lb/>
覆焉衆皆駭惋謂不可援俄聞空中有言曰無損蘓公<lb/>
忽有幹流以出其舟而許公存焉彼同溺者俱不為水<lb/>
困俗旌其地為蘇公潭大厯中縣令李晤則故國紳之<lb/>
先也相國誕扵縣署㓜弄之歲墜扵縣之東池逾數刻<lb/>
<pb n="KR4h0022_WYG_807-11b"/>
忽若有物翼出扵池靣相國畧不為苦二者皆縣之故<lb/>
事而圖經不載公乃檄請扵邑人太學博士丘光庭編<lb/>
緝遺墜其或善未書能未記者罔不畢録此以見公興<lb/>
廢而繼絶也几此數事豈前政之未知乎抑知而不為<lb/>
乎非公勤扵理敏扵用視公猶私曉夕匪懈何以及此<lb/>
哉始公之臨承授政之後人稔扵易衆務煩猥綱在而<lb/>
目紊公乃肅之以整嚴之以恪遏強字弱優老恤匱旌<lb/>
别枉直屏空奸慝不逾月而法令如一勸賞分明清静<lb/>
<pb n="KR4h0022_WYG_807-12a"/>
簡當内外祗肅鞭扑閣扵庭爭訟息扵野宣尼所謂慢<lb/>
則糾之以猛猛則濟之以寛猛寛相濟者余公得之矣<lb/>
前是公纔再稔而報代鄉之老肆之長咸頼撫導數百<lb/>
人列狀墻立扵郡庭以乞留太守隴西公以代其任者<lb/>
特勅之命不可有滯然私器其能頗自憾不偶良吏以<lb/>
共育尫瘠公遂退寓扵徳清蜀邑駕水軒釀春<hi>一作香</hi>醪<lb/>
治蔬圃修釣艇以吟醉自逸明年冬為縣者以譴停其<lb/>
任杖媒依勢求代用者檄累扵儿上隴西公至而弗視且<lb/>
<pb n="KR4h0022_WYG_807-12b"/>
曰烏有民病方急而擯良醫乎遂飛簡以召公洎其至隴<lb/>
西公提印以授曰子之前治邑其及物之澤被扵㕓野<lb/>
未得盡子之術貽吾中悔今還舊邑其為我撫其疲遏<lb/>
其酋俾民獲蘇無替初心公三讓而后及縣張弦易調<lb/>
新其戸牖剔蠧抉弊刮垢磨頑不次不序咸復舊貫凡<lb/>
利扵民濟扵公事無巨細必自我始丙辰春公将受代<lb/>
吏民等以為受其教庇而忘諸載祀俾後之人不得詳<lb/>
其俶落是食其㫖廋其處也扵是列其狀謁言扵宏農<lb/>
<pb n="KR4h0022_WYG_807-13a"/>
楊䕫䕫學扵春秋固當以紀功書績為務公前任日崇<lb/>
修先聖之祠為文讚功刻石扵縣岸今復紀此功績盖<lb/>
欲慰縣人乆乆之䖍思也况公以民吏之勤請不可拒<lb/>
絶兼凡所革易剏製皆力殆心罄而后克濟且慮夫什<lb/>
器後之人不同乎慎惜也恐其傾陊後之人不同乎繕<lb/>
治也茍沮衆情何以鏡将來耶由是採石鐫勒之費莫<lb/>
不悉自於清俸益以見慎而有立也嗣厥理者可不懋<lb/>
乎乾寜丙辰春七月<lb/>
<pb n="KR4h0022_WYG_807-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百八<lb/>
</p>
<p>
</p>
  </div>
</body>
</text>
</TEI>
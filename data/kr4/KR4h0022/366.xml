<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百六十六</head>
    <p>
<pb n="KR4h0022_WYG_366-1a"/>
欽定四庫全書<lb/>
　文苑英華巻三百六十六　宋　李昉等　編<lb/>
　辯論四<lb/>
　　原人一首<lb/>
　　十原系述<hi>原化原用</hi>　<hi>原寳/原謗</hi>　<hi>原親/原刑</hi>　<hi>原已/原兵</hi>　<hi>原奕原祭</hi>
　　兩戒一首<lb/>
　　補泓戰語一首<lb/>
　　弔舊友一首<lb/>
<pb n="KR4h0022_WYG_366-1b"/>
　　　原人　　　　　　　　　　韓　愈<lb/>
形於上者謂之天形於下者謂之地命於其兩間者謂<lb/>
之人形於上日月星辰皆天也形於下草木山川皆地<lb/>
也命於其兩間夷狄禽獸皆人也曰然則吾謂禽獸曰<lb/>
人可乎曰非也指山而問焉曰山乎曰山可也山有草<lb/>
木禽獸皆舉之矣指山之一草而問焉曰山乎曰山則<lb/>
不可故天道亂而日月星辰不得其行地道亂而草木<lb/>
山川不得其平人道亂而夷狄禽獸不得其情天者日<lb/>
<pb n="KR4h0022_WYG_366-2a"/>
月星辰之主也地者草木山川之主也人者夷狄禽獸<lb/>
之主也主而暴之不得其為主之道矣是故聖人一視<lb/>
而同仁篤近而舉逺<lb/>
　　　十原系述　　　　　　　　皮日休<lb/>
夫原者何也原其所自始也窮大聖之始性根古人之<lb/>
終義其在十原乎嗚呼誰能窮理盡性通幽洞微為吾<lb/>
補三墳之逸篇修五典之墮䇿重為聖人之一經者哉<lb/>
否則吾於文尚有歉然者乎<lb/>
<pb n="KR4h0022_WYG_366-2b"/>
　　　原化<lb/>
或曰聖人之化出於三皇成於五帝定於周孔其質也<lb/>
道徳仁義其文也詩書禮樂此萬代王者未有易是而<lb/>
能理者也至于東漢西域之教始流中夏其民也舉族<lb/>
生敬盡財<hi>文粹作産</hi>施濟子去其父夫亡其妻<hi>文粹作婦</hi>蚩蚩囂<lb/>
囂慕其風蹈其閫者若百川蕩滉不可止者何哉所謂<lb/>
聖人之化者不曰化民乎<hi>文粹有民字</hi>今知化者唯西域氏<lb/>
而已矣有言聖人之化者則比戸以為嗤豈聖人之化<lb/>
<pb n="KR4h0022_WYG_366-3a"/>
不及於西域氏<hi>文粹有之化二字</hi>耶何其戾也如是曰天未厭<lb/>
亂不世世生聖人其道<hi>集有則字文粹有者字</hi>存乎言其教<hi>集有則字</hi>
<hi>文粹有者字</hi>在乎文有違其言悖其教者即戾矣古者楊墨<lb/>
塞路孟子辭而闢之廓如也故有周孔必有楊墨要在<lb/>
有孟子而已矣今西域之教岳其基而溟其源亂於楊<lb/>
墨也甚矣如是為士則孰有孟子哉千世<hi>文粹作載</hi>之後獨<lb/>
有一昌黎先生露臂瞋視詬之於千百人内其言雖行<lb/>
其道不勝茍軒裳之士世世有昌黎先生則吾以為孟<lb/>
<pb n="KR4h0022_WYG_366-3b"/>
子矣譬天下之民皆桀民也茍有一堯民處之一堯民<lb/>
之善豈能化天下桀民之惡哉則有心於道者乃堯民<lb/>
矣嗚呼今之士率邪以禦衆握亂以禦<hi>一作治</hi>天下其賢<lb/>
尚爾求不肖者反化之不曰難哉不曰難哉<lb/>
　　　原寳<lb/>
或問或者曰物至貴者曰金玉焉人至急者曰粟帛焉<lb/>
夫一民之饑須粟以飽之一民之寒須帛以暖之未聞<lb/>
黄金能療饑白玉能免寒也民不反是貴而貴金玉也<lb/>
<pb n="KR4h0022_WYG_366-4a"/>
何哉曰金玉者古聖王之所貴也其在舜典則曰修五<lb/>
玉也<hi>一作焉</hi>其在春秋則曰九牧貢金禹所以鑄鼎象物<lb/>
玉所以餙禮金所以備貢以斯為貴貴不多乎曰舜取<lb/>
五玉以備禮禹鑄<hi>一作取</hi>九金以為鼎由自舜愛<hi>文粹作由言其</hi>
<hi>禮</hi>不為諸侯乎不為人民乎茍無粟與<hi>文粹無</hi>帛是無諸<lb/>
侯與人民也則五玉九金豈徒貴哉如舜不修五玉禹<lb/>
不鑄九金三代之祭祀不以玉貨賄不以金矣由是言<lb/>
之金玉者王者之用也茍為政者下其令曰金玉不藏<lb/>
<pb n="KR4h0022_WYG_366-4b"/>
於民家如有藏者以盗法法之民不藏矣法既若是民<lb/>
必貴粟帛棄金玉雖欲男不耕女不織豈可得哉或曰<lb/>
然<lb/>
　　　原親<lb/>
能嗣其親不曰子乎吾觀夫今世之誨其子者必檟肌<lb/>
榜<hi>文粹作篣歩庚切籠也</hi>骨傷愛毁性以為教嗚呼孟子所為古<lb/>
者易子而教誠有㫖歟不能教其子者是遺其身者也<lb/>
不能嗣其親者是捨其族者也古者<hi>文粹作之</hi>侫臣愛人之<lb/>
<pb n="KR4h0022_WYG_366-5a"/>
貴過乎<hi>文粹作於</hi>其親必捨而事<hi>文粹作争</hi>之公子開方是也愛<lb/>
人之權過乎其子必殺而殉<hi>文粹作殉</hi>之易牙是也自兹以<lb/>
降為夫強臣者将欲奪人之宗必先殺己子<hi>王莾殺子宇是也</hi>
噫教尚不可况其殺歟或曰均是親也均是害也則周<lb/>
公誅管蔡石碏殺石厚叔向僇叔魚漢文流淮南可乎<lb/>
曰均是親也賢則能嗣親㐫則能覆族均是害也周公<lb/>
不誅則他人誅之石碏不殺則他人殺之叔向不僇則<lb/>
他人僇之漢文不流則他人流之已刑則及一人他刑<lb/>
<pb n="KR4h0022_WYG_366-5b"/>
則及其族此聖賢所以惜其族也刑也者仁在其中矣<lb/>
　　　原已<lb/>
能以心求道者不曰已乎能以心為天子為諸侯為聖<lb/>
賢者不曰已乎是已之重不獨重於人抑亦重於道也<lb/>
嘗試論之能辱已者必能辱於人能輕已者必能輕於<lb/>
人能苦已者必能苦於人為顔孔者非他寳乎已者也<lb/>
為蹠蹻<hi>文粹作盗蹠非</hi>者非他殘乎已者也故古之士有不出<lb/>
户寝<hi>文粹作庭</hi>名重於嵩衡道廣於溟渤者敬於已而已矣<lb/>
<pb n="KR4h0022_WYG_366-6a"/>
或曰所謂敬已者不曰不能自害<hi>文粹作害已</hi>者乎如竪貂<lb/>
自宫能敬已乎鮑荘刖足能敬已乎曰均是敬也均是<lb/>
害也其媚與直不同也所謂敬於已者以道也害及已<lb/>
者亦以道也或曰聖人汲汲於民至若堯如腊舜如腒<lb/>
其勞至矣於已安乎曰勞者勞於心也勞一心而安天<lb/>
下也若禹者股無胈脛無毛其勞亦至矣勞者勞於身<lb/>
也勞一身而安萬世者也古者有殺身以成仁者况勞<lb/>
者歟嗚呼吾觀於今之世謟顔媮笑辱身卑已汲汲於<lb/>
<pb n="KR4h0022_WYG_366-6b"/>
<hi>文粹無於字</hi>干進如堅貂者幾希<lb/>
　　　原奕<lb/>
問奕之原於或人或人曰堯教丹朱征丹朱以<hi>文粹作之</hi>為<lb/>
是信固有其道焉皮子曰夫奕之為藝也彼謀既失我<lb/>
謀先之我智既虧彼智乗之害也欲利其内必先攻外<lb/>
欲取其逺必先攻近詐也勝之勢不城池而金湯焉負<lb/>
之勢不兵甲而奔北焉勝不讓負負不讓勝争也存此<lb/>
免彼存<hi>文粹作得</hi>彼失此如蘇秦之合從陳軫之遊説偽也<lb/>
<pb n="KR4h0022_WYG_366-7a"/>
若然者不害則敗不詐則亡不争則失不偽則亂是奕<lb/>
之必然也雖奕秋荐出必用吾言焉嘗試論之夫堯之<lb/>
有仁義禮智信性也如生者必能用手足任耳目者矣<lb/>
豈區區出<hi>文粹有其字</hi>纎謀小智以著其術用争勝負哉堯<lb/>
之世三苖不服以堯之仁苖之慢堯兵而熠之由羅人<lb/>
殺鵂鶹䱷人烹鯤鮞者矣然堯不忍加兵而以命舜舜<lb/>
不忍伐而敷之文徳然後有苖格焉以有苖之慢尚不<lb/>
加兵豈能以害詐之心争偽之智用為戰法教其子孫<lb/>
<pb n="KR4h0022_WYG_366-7b"/>
<hi>文粹無孫字</hi>以伐國哉則奕之始作必起自戰國有害詐争<lb/>
偽之道當從横者流之作矣豈曰堯哉豈曰堯哉<lb/>
　　　原用<lb/>
堯為諸侯非求為天子也摯之民用之舜為鰥民非求<lb/>
為天子也堯之民用之或曰摯善亦堯乎曰亦堯而已<lb/>
矣曰摯與堯其民俱捨之則善惡奚分耶曰摯固不仁<lb/>
矣堯固仁矣堯仁如是民尚慕舜况有君惡過<hi>集無過字</hi>於<lb/>
摯君道不如堯焉得民用哉故曰聖人不求用而民用<lb/>
<pb n="KR4h0022_WYG_366-8a"/>
之求用而聖人不用之曰若是<hi>集有則字</hi>孔子奚不用魯曰<lb/>
用之則魯化不用之天下奚化<lb/>
　　　原謗<lb/>
天之利下民其仁至矣未有羙於味而民不知者便於<lb/>
用而民不由者厚於生而民不求者然而暑雨亦怨之<lb/>
祁寒亦怨之已不善而禍及亦怨之已不儉而貧及亦<lb/>
怨之是民事天其不仁至矣天尚如此况於君乎况於<lb/>
鬼神乎是其怨訾恨讟蓰倍於天矣有帝天下君一國<lb/>
<pb n="KR4h0022_WYG_366-8b"/>
者可不慎歟故堯有不慈之毁舜有不孝之謗殊不知<lb/>
堯慈被天下而不在於子舜孝及萬世乃<hi>文粹作而</hi>不在於<lb/>
父嗚呼堯舜大聖也民且謗之後之王天下有不為堯<lb/>
舜之治<hi>文粹作行</hi>者則民扼其吭捽其首辱而違<hi>文粹作逐</hi>之折<lb/>
<hi>一作拆</hi>而族之不為甚矣<lb/>
　　　原刑<lb/>
或曰丹朱為諸侯舜為天子丹朱有過舜誅之乎商均<lb/>
為諸侯禹為天子商均有過禹誅之乎曰不也朱均之<lb/>
<pb n="KR4h0022_WYG_366-9a"/>
為國必有舜禹之吏翼而治之何容朱均得暴其民也<lb/>
哉茍有過必諭之諭而不可奪其政<hi>一有必誅之集無此三字</hi>如誅<lb/>
之者去堯舜之嗣也焉有為人臣而去其君嗣哉或曰<lb/>
法家嚴而少恩周官有八議漢法有三章徴八議也雖<lb/>
殺人可免以三章而親賢必刑何也<hi>文粹作哉</hi>曰聖賢在世<lb/>
不能無過以輕重議之耳如以謗刑刑之雖周孔其可<lb/>
免諸<lb/>
　　　原兵<lb/>
<pb n="KR4h0022_WYG_366-9b"/>
管子説蚩尤割廬山之金以鑄五兵説者或云蚩尤古<lb/>
天子則炎黄繼命其間無蚩尤之運也按史記曰<hi>文粹作云</hi>
蚩尤與其大夫作亂如此為庻人之暴者且庻人不當<lb/>
有大夫日休以為蚩尤乃黄帝之諸侯盖其為人暴黄<lb/>
帝征而滅之如此為庻人一夫之暴不足當天子用兵<lb/>
也又明矣嗚呼昭然之理前賢懵<hi>文粹作惛</hi>之况大聖之深<lb/>
㫖哉<lb/>
　　　原祭<lb/>
<pb n="KR4h0022_WYG_366-10a"/>
説者以蚩尤為五兵每有師祭當祭蚩尤譆厥亂甚矣<lb/>
皮子直以蚩尤為黄帝逆亂之臣五兵直作於炎帝固<lb/>
始茍自蚩尤始以其亂逆且不當祀<hi>一作况字</hi>果不自蚩尤<lb/>
蚩尤不道黄帝滅之<hi>文粹有又字</hi>不當以不道充祀軒轅五<lb/>
帝之首能以武定亂以徳被後今之師祭宜以軒轅為<lb/>
主炎帝配之於義為允<lb/>
　　　兩戒<lb/>
窮者宜有以樂乎果宜有以樂也窮者宜有以懼乎果<lb/>
<pb n="KR4h0022_WYG_366-10b"/>
宜有以懼也樂者何樂吾之窮非吾之修也樂吾之不<lb/>
茍就偷取也樂吾寝道之安腹義之飽而不更富貴也<lb/>
樂吾之自反而縮偃偃而居蕩蕩而行也樂吾之善擇<lb/>
善蹈而無所移流也樂舉如是也樂可涯乎哉故曰窮<lb/>
者果宜有以樂也懼者何懼吾之窮時不能也懼吾之<lb/>
道終不能施設也懼利澤不下於人也懼吾之榮名淑<lb/>
譽不謂<hi>一作冐</hi>聞於天上以為父母寵大懼吾之無以與<lb/>
親戚為厚也懼吾之無以與鄉黨賢友俱有之也懼舉<lb/>
<pb n="KR4h0022_WYG_366-11a"/>
如是也懼可弭乎哉故曰窮者果宜有以懼也逹者宜<lb/>
有以樂乎果宜有以樂也逹者宜有以懼乎果宜有以<lb/>
懼也樂者何樂吾之逹上不欺乎君下不愧乎人樂吾<lb/>
之乗良食腴有以得之也樂吾能蹈古之逹者之道以<lb/>
匡戴于上也樂吾之進而能思有以為報也樂吾之糓<lb/>
禄豐多而不為積藏有以與戚愛為厚也樂吾之不大<lb/>
其家而養來天下賢士可以繼續吾祖道也樂吾之奉<lb/>
養祠祀率父母所教育而居有之以為㓗丼薌馨也樂<lb/>
<pb n="KR4h0022_WYG_366-11b"/>
吾之功利流布於人而國人指名以榮父母之善教誨<lb/>
也樂上有以倚也樂下有以仰也樂似先古之為令子<lb/>
孫也樂垂後世為賢祖考也樂古之人非無吾道而有<lb/>
合不合吾適有之而有合也樂舉如是也樂可涯乎哉<lb/>
故曰逹者宜有以樂也懼者何懼吾之所以逹無曲折<lb/>
便邪以得之乎懼吾雌顔飴辭態媚嬖御以得之乎懼<lb/>
吾飛聲竄跡盗取衆好以得之乎懼吾之得位無急夷<lb/>
而讓病乎懼吾無嗜豐盈而迷位如郵乎懼吾不恤居<lb/>
<pb n="KR4h0022_WYG_366-12a"/>
職而早計後來乎懼吾無激詭譎詐以取譽乎懼吾無<lb/>
擕實傳藝為雀聚狙黠乎懼舉如是也懼可忘乎哉故<lb/>
曰逹者冝有以懼也窮者宜有其所以樂無其所以懼<lb/>
古之人有之顔子是也凡所以病疾於道擇去之鮮矣<lb/>
而又得聖人為之依旦夜熟復所理以為樂所謂懼者<lb/>
獨不得功利下於人耳辱有所歸也歸乎有國有人者<lb/>
也與吾之俱生之人無逹也懼於我何哉逹者冝有其<lb/>
所以樂無其所以懼古之人有之周公是也以家為周<lb/>
<pb n="KR4h0022_WYG_366-12b"/>
抱負稚主以究成天下矣凡所養天下者宜舉置之以<lb/>
為樂而一無所以懼代之希顔子而道周公者有其所<lb/>
以有無其所以無哉茍不至焉宜兩有所戒作兩戒<lb/>
　　　補泓戰語<lb/>
宋襄公伐鄭楚伐宋而救鄭與楚會泓戰既濟未陣司<lb/>
馬子魚請擊之公不以戰卒敗而退公羊氏以為文王<lb/>
之戰亦不過此日休補其文曰聖人制民患其力不可<lb/>
禁也設法以刑之患刑之不可止也用武以兵之兵之<lb/>
<pb n="KR4h0022_WYG_366-13a"/>
既出也民秉<hi>一作乗</hi>之為格殺執之為攻殘故聖人施金<lb/>
皷以節之用羽旄以餙之為蒐狩以教之自三代以降<lb/>
春秋之時禮樂之征弛掩襲之弊廣窮其力者譬角觝<lb/>
者争其勝負並驅者競其先後故為仁讓哉文王聖人<lb/>
之至也雖以徳化未聞不兵而獲者然則伐大夷征密<lb/>
須敗耆國伐崇侯虎襄公始戰齊而納孝公次及于泓<lb/>
則云不禽二毛不以阻隘夫聖人之愛民也班白者不<lb/>
提挈又云一夫不獲其所焉能驅於死地<hi>文粹作豈能區區於此</hi>
<pb n="KR4h0022_WYG_366-13b"/>
决其勝於人命哉較其戰也文王不為也噫公羊氏違<lb/>
丘明之㫖以為文王之戰亦不過於此罪矣夫<hi>二字文粹作也</hi>
　　　吊舊<hi>一作故</hi>友　　　　　　　張　琛<lb/>
范陽盧氏子驤與人交必先熟仁信道徳然後㫖蹟無<lb/>
間始卒之道必全或重之以丼譽固不腴於心或風之<lb/>
以巧言亦不間其舊盧子之性逹於𤣥盧子之機忘於<lb/>
言雅好歌詩吟風吸月往往有前軰體調七薦文曹不<lb/>
為時遇病乎其人皇帝十三年以故東觀歸孝則逹於<lb/>
<pb n="KR4h0022_WYG_366-14a"/>
鄉里悉得盧子事一旦沉疴醫不去卒於山陽嗚呼天<lb/>
付盧子之至道而時違之天生盧子之孝節而時反之<lb/>
命耶以其欺天之盗<hi>一作道</hi>跖胡為福以其逹天之顔<hi>一作</hi>
<hi>微</hi>回胡為促時之為<hi>一作道</hi>其跖耶時之為其回耶明然<lb/>
子之為固不及跖之時也琛之措意不足以書孤山雕<lb/>
碧寒水澄練子兮已而<lb/>
　<lb/>
　<lb/>
<pb n="KR4h0022_WYG_366-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百六十六<lb/>
</p>
<p>
</p>
  </div>
</body>
</text>
</TEI>
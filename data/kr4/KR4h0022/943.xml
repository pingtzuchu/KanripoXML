<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百四十四</head>
    <p>
<pb n="KR4h0022_WYG_943-1a"/>
欽定四庫全書巻<lb/>
　文苑英華卷九百四十四　宋　李昉等　編<lb/>
　職官六<lb/>
　　李少尹佐墓誌一首　　嚴司業墓誌一首<lb/>
　　李中丞史魚墓誌一首　劉給事廻墓誌一首<lb/>
　　梁補闕肅墓誌一首<lb/>
　　柳府君某墓誌版文一首　魏郎中𢎞簡墓誌一首<lb/>
　　　京兆少尹李公墓誌　　　　穆　員<lb/>
<pb n="KR4h0022_WYG_943-1b"/>
有唐故京兆少尹隴西李府君諱佐字公輔年未充其<lb/>
志位未半其才君知其賢天不躋其用親待其飬命不<lb/>
偕其榮貞元六年年六十有一三月丁已終於長安興<lb/>
仁里閠四月丁未夫人范陽縣君盧氏奉公之䘮逹於<lb/>
洛汭月日壬午弟前監察御史俛承公之䘮于告成從<lb/>
先公居且曰理命初公以疾得謝沉痾累載三事羣公<lb/>
僉謂公仁可長人武可訓戎正可持刑權可調賦其忠<lb/>
肅明敏尤冝尹京前後執事當趙張三王呉公李膺之<lb/>
<pb n="KR4h0022_WYG_943-2a"/>
選輙遲遲其授以俟公之起而公未聞然及時賢聞此<lb/>
㐫訃嗟嘆之聲浹于上下詔贈同州刺史賻以布帛故<lb/>
事公卿薨位有以震悼于上心者則及追贈其或加等<lb/>
申之以賵公以貳尹去職禮優飾終有以見才拔乎萃<lb/>
恩超于時若假之永年以極其遇詎可涯也嗚呼惜哉<lb/>
五代祖禮成隋禮部尚書絳郡公祖元恭皇大理少卿<lb/>
知吏部選事父誦髙名下位陳州宛丘縣公十嵗而孤<lb/>
居䘮有過成人之感太夫人滎陽鄭氏抑之然後復於<lb/>
<pb n="KR4h0022_WYG_943-2b"/>
禮弱冠擢明經調婺州武義縣尉以清白苦節聞故相<lb/>
彭城公辟以從事凡三遷至監察御史領江西之賦又<lb/>
遷中州刺史戎師作亂移公随州其後僣逆以公先奉<lb/>
太夫人在外疑焉折簡趣公公以自脫之計未售辭疾<lb/>
者再元兇使其徒来刼公語以疾愈自祗赴者與逆徒<lb/>
偕先是熟與舅氏克鈞期於境上克鈞日涕泣於襄陽<lb/>
節度使賈公公感而義之為出敢死之士克鈞亦毁家<lb/>
行賂以賈勇竒兵如約公以輕騎脫焉表公為倅者荆<lb/>
<pb n="KR4h0022_WYG_943-3a"/>
南江西鄂岳三府上以鄂岳請命先至除檢校户部郎<lb/>
中兼侍御史充都團練使鑾駕還京公奉章朝奏是時<lb/>
梁汴圯隔漕運不至逆將䟦扈屯于近郊關輔困於兵<lb/>
蝗帑藏索於錫與上以貢賦之入必由江漢擇全才領<lb/>
商於之地以闢南門於是有刺史防禦中丞之命公心<lb/>
周庻政手集庶物明如理身勤如理家俾天収其災地<lb/>
盡其利峻嶺重負至如川流詔加朝議大夫賜金印紫<lb/>
綬封太夫人滎陽太君賜一子官其事刻之金石實吏<lb/>
<pb n="KR4h0022_WYG_943-3b"/>
部侍郎李公為之訟無何授桂管觀察經畧使部内不<lb/>
及朝貢之覊縻州者十八舊例首領賮於官署為刺史<lb/>
一州所貢悉以奉之其或魚肉斯人之甚有来訟者率<lb/>
以遐逺阻險非文法所及置之公於是易之以中土温<lb/>
良之吏越人之男女不為所鬻資産不為所奪恱而戴<lb/>
之相與禀令其移風俗如此者非一累以親老陳乞故<lb/>
有亞尹之拜是則假道無如命何初宛丘之人吏感府<lb/>
君之明惠而矜公之孤藐相與竭於賵予所以送死飬<lb/>
<pb n="KR4h0022_WYG_943-4a"/>
生之異兼焉太君曰昔吾夫之所以為生也今以没而<lb/>
受賵則是死吾夫也畢以辭之公由是奉先公之貽訓<lb/>
太君之清徳常恐失墜三為郡一為帥從公<hi>一作仕</hi>者二<lb/>
十六年退居無具藥之資没代無䕶終之直室有孀姊<lb/>
妹挈孤甥者數房孀與孤者亡無怙之䘏一女㷀然俛<lb/>
以其弟二子彦主公之後焉嗚呼為冨不仁為仁不冨<lb/>
信矣積善餘慶何其不信哉不然公之所豐者仁義所<lb/>
不絶者遺愛故事風流於後豈物莫兩大而使然耶俛<lb/>
<pb n="KR4h0022_WYG_943-4b"/>
以員兄弟偏公之遇辱命為誌悲而不文銘曰<lb/>
君之生業成官逹尊親揚名天錫純孝古之遺清君之<lb/>
没皆髙堂去白日恨榮飬之不終吐遺言於將絶祔君<lb/>
於先嗣君於後賢哉悌弟之心有以復君之友<lb/>
　　　國子司業嚴公墓誌　　　　前　人<lb/>
公諱某字某馮翊臨晉人其先有漢太子太傅彭祖為<lb/>
左馮翊子孫家焉十二代祖翰林東漢末復守本郡後<lb/>
四葉至元魏平南將軍郃陽侯稚玉又四葉至皇朝洮<lb/>
<pb n="KR4h0022_WYG_943-5a"/>
州都督君恊恊生魏州司功叅軍贈太常少卿方約公<lb/>
之祖也方約生銀青光禄大夫左庶子贈宋州刺史損<lb/>
之公之禰也自平南至洮世以侯國相襲事名聲稱之<lb/>
府君廸奕葉之祥鍾生知之美用為孝悌用為忠貞用<lb/>
為循良用為道藝出處終始小大由之天寳中以門子<lb/>
經行擢𢎞文生調叅江陵府軍事時所奉之主永王璘<lb/>
隂有呉濞東南之亂致公賔友之禮公迨其將兆而未<lb/>
發也以智勇免之受命南國洎督王賦者或咨公以畫<lb/>
<pb n="KR4h0022_WYG_943-5b"/>
或倚公以辦三遷至大理司直賜銀印赤綬慎選京邑<lb/>
從容臺署厯京兆府户曹掾殿中侍御史虞部員外郎<lb/>
河洛思其理理行發聞拜河南令刑部郎中雅素儒學<lb/>
選國子司業建中宰政怙威朋家構閔公以親累貶潮<lb/>
州司户時㤗道長公議興能推連州刺史換彬州累加<lb/>
朝議大夫封馮翊縣男旌異政也公母弟士良並龔黄<lb/>
之寄盖不勝形影分離之憂及聞士良罷歸公亦陳乞<lb/>
自免願言相視而終老焉既至京師復拜國子司業無<lb/>
<pb n="KR4h0022_WYG_943-6a"/>
何士良出牧公悼别加等忽忽不樂燕居如失貞元八<lb/>
年某月某日歸全于長安新昌里之私第春秋六十有<lb/>
五初公自郴之歸也有從祖姑世父母身没嗣絶旅殯<lb/>
越公卿匍匐發䕶毁家襄事各遷祔于先塋服仁義者<lb/>
歸心焉夫人彭城劉氏右僕射彭城公之女生子男三<lb/>
人先公而没祔先姑于龍門山之北原事具前誌嗣子<lb/>
纂次子筠季子篆皆感過于縗毁疑於滅冬十一月二<lb/>
十有一日奉公歸夫人之室且從先君銘曰<lb/>
<pb n="KR4h0022_WYG_943-6b"/>
嚴氏阡北原上先賢後賢如相望我歸曷歸歸此<hi>一作比</hi>
室我友俟我以琴瑟杳長夜兮無白日<lb/>
　　　侍御史攝御史中丞贈尚書户部侍郎李公墓<lb/>
　　　　誌　　　　　　　　　　梁　肅<lb/>
公諱史魚字某趙郡平棘人也隋下邑令大經𤣥孫皇<lb/>
朝襄州録事叅軍𤣥暉曽孫漣水丞藻之孫青州司法<lb/>
叅軍贈和州刺史萬總之子其先干木藩魏武安覇趙<lb/>
司𨽻盛於東京特書别為<hi>集作於</hi>西祖載在紀牒于家有<lb/>
<pb n="KR4h0022_WYG_943-7a"/>
光自下邑至於<hi>集無于字</hi>和州四世無違克生俊徳公天姿<lb/>
俊<hi>集作淳</hi>邁少負英氣清明博厚虚受特逹行本於孝友<lb/>
業成於文章開元中以多才應詔觧褐授祕書省正字<lb/>
時海内和平士有不由文學而進談者所耻公以盛名<lb/>
冠甲科群軰仰之如鴻鵠軒<hi>三字集作鶴鴻鳴軒</hi>在霄際矣秩滿<lb/>
調補河南叅軍長安尉監察御史時宰相李林甫當國<lb/>
怙權稍鋤去異巳者公外不附離内不懾憚竟為所隂<lb/>
中貶来陽丞累移至朝邑令下車周月而頌聲作上方<lb/>
<pb n="KR4h0022_WYG_943-7b"/>
銳意武功寵厚邉將拜公殿中侍御史叅安禄山范陽<lb/>
軍事河北首亂公脅在圍中危冠正詞誚<hi>集作譙</hi>讓元惡<lb/>
勢迫難奪望重見容朝廷雅知公忠遷侍御史充封常<lb/>
清幽州行軍司馬隔于兇盗詔不下逹公與張休獨孤<lb/>
問俗宻結壯俠志圖博浪之舉間遣表章請固河潼之<lb/>
守帝用深嘆吾謀未行㑹虜將能人姓元浩擁師河上<lb/>
<hi>集作南</hi>公詭請勞撫因以大義諭之能亦知復飜然向順<lb/>
裂賊左臂繄公之力是嵗至徳一年也相國張平原鎬<lb/>
<pb n="KR4h0022_WYG_943-8a"/>
以狀聞復授侍御史攝御史中丞充河南節度叅謀河<lb/>
北招諭使中朝方倚公以重任戎鎮又咨公以成務公<lb/>
謂委身蹈難非節違亂歸政非公叨恩受禄非義僶俛<lb/>
從政吾何以安假公事東至江淮以上元二年七月二<lb/>
十六日遇疾終于揚州官舎春秋五十六藁葬于禪智<lb/>
佛寺之側貞元元年嗣子竦以谷口扈從之勲朝廷推<lb/>
恩追贈公尚書户部侍郎五年嵗次丁巳某月日始歸<lb/>
窆於某鄉某原上距捐舘凡二十有九年不得吉卜且<lb/>
<pb n="KR4h0022_WYG_943-8b"/>
難是以緩夫人河東郡君裴氏河州刺史某之女吏部<lb/>
尚書寛之姪以禮佐君子降年不永春秋若干天寳二<lb/>
載終于洛陽至是祔焉傳稱有明徳若不當世其後必<lb/>
有逹人惟公含章挺生好是正直蹈難全徳終然允臧<lb/>
盖道與其仁神輔其志冝乎其有後也竦以文藝吏事<lb/>
厯中書舎人户部侍郎天子以為才任方鎮加左散騎<lb/>
常侍知鄂州軍州事領都團練觀察使長才厚位而夀<lb/>
不至士友痛之竦弟竚長安尉亦早卒最少曰竢純懿<lb/>
<pb n="KR4h0022_WYG_943-9a"/>
<hi>集作孝</hi>而文克奉家業咨于從祖父殿中侍御史臯魚爰<lb/>
卜兆域以寧神宅臯魚于公<hi>集無公字</hi>天倫之間有知己之<lb/>
道泣叙美行俾予誌之其文曰<lb/>
時之晏卿雲爛鸞鳯于飛上清漢吾道行年路方半時<lb/>
之昏沴氣䌓鯨鯢蕩海横中原側身西望不敢言忠莫<lb/>
渝兮計獨存奮辭感激牧東藩雷雨作觧草木蕃一随<lb/>
逝水空逰䰟播清徽<hi>集作音</hi>與茂烈永延輝兮<hi>集作耀</hi>垂後<lb/>
昆<lb/>
<pb n="KR4h0022_WYG_943-9b"/>
　　　給事中劉公墓誌　　　　　前　人<lb/>
公姓劉氏諱廻彭城人楚元王交之後也當漢興諸侯<lb/>
王子孫唯楚為盛世為儒宗光耀史牒<hi>集作册</hi>以至公大<lb/>
父皇朝尚書比部郎中贈徐州刺史府君諱藏噐徐州<lb/>
生烈考右散騎常侍贈工部尚書居巢文公諱子𤣥初<lb/>
文公儒為天下表有才子六人曰貺曰餗繼文公典司<lb/>
國史時議比子長孟堅曰秩曰迅以述作之盛徳行之<lb/>
美追蹤孔門曰彚與公用剛直明毅焯於當時故言卿<lb/>
<pb n="KR4h0022_WYG_943-10a"/>
<hi>集作鄉</hi>族者舉盛業以明其家公好學善属文天寳中進<lb/>
士登科觧褐拜江都尉轉左金吾兵曹介江南西道採<lb/>
訪使厯大理評事監察御史入為殿中侍御史出為永<lb/>
州刺史未行改户部員外郎尋佐江淮轉運使授著作<lb/>
郎加檢校户部郎中國子司業三領侍御史當是時中<lb/>
夏初定而兵未戢故公所受任以餽運才賦為先而公<lb/>
亦飭躬蒞職所到無不均不安之患大厯初詔擇二千<lb/>
石遂授公吉州刺史三載績成徴拜諌議大夫遷給事<lb/>
<pb n="KR4h0022_WYG_943-10b"/>
中移疾請醫于洛陽享年若干以建中元年七月某日<lb/>
終于某里私第嗣子某泣血孺慕以某月日奉公之䘮<lb/>
權窆于某原惟公貞方端肅居敬行簡和而不同直而<lb/>
不倨博聞<hi>集作見</hi>强志樂善下人在諌司陳古今以通諷<lb/>
諭言發而王度潜潤事行而天下莫聞及夫給事黄門<lb/>
釐舉典要壺遂之才未展士安之病已深吾道豈窮大<lb/>
運斯止嗚呼始公祭酒秩功曹迅並與故相國房公琯<lb/>
厚善其終也趙郡李公華志焉洎公在廬陵治行尤異<lb/>
<pb n="KR4h0022_WYG_943-11a"/>
則故國崔公祐甫頌焉盖伯仲徳美煥乎金石試為斯<lb/>
文銘曰<lb/>
惟堯之緒在漢開楚導長源兮比部藴仁文公允文<hi>集作</hi>
<hi>新</hi>闢儒門兮重世掌史遷固慙美立斯言兮惟公才明<lb/>
剛中志行直道發兮累佐使臣一麾牧人遺愛結兮給<lb/>
事于中遭<hi>集作遺非</hi>命不融神理忽兮丘有夷淵有實舟斯<lb/>
失劔斯没石不滅兮<lb/>
　　　右補闕翰林學士梁君墓誌　崔元翰<lb/>
<pb n="KR4h0022_WYG_943-11b"/>
唐右補闕翰林學士皇太子諸王侍讀史舘脩撰梁君<lb/>
諱肅字寛中其先安定人繇漢魏已降至于隋氏世有<lb/>
爵位家貴門盛刑部尚書邯鄲公曰毗君之五代祖以<lb/>
至於唐散大夫右臺侍御史趙王行臺記室冝春公曰<lb/>
敬實公之髙祖朝散大夫右臺侍御史曰愕君之曽祖<lb/>
祖昱終于莫州任丘令父逵止于司禦率府兵曹叅軍<lb/>
事安卑于燕薊避亂于呉越故其世少衰焉君嘗為司<lb/>
禦府君靈表以表其墓自叙其世系甚備公建中初以<lb/>
<pb n="KR4h0022_WYG_943-12a"/>
文詞清麗應制授太子校書請告還呉相國蘭陵蕭公<lb/>
薦之擢授右拾遺脩史以太夫人羸老有沉痼之疾辭<lb/>
不應召其後淮南節度使吏部尚書京兆杜公表為殿<lb/>
中侍御史内供奉管書記之任貞元五年以監察御史<lb/>
徴還臺非其所好於是備諌諍而佐於大君傳經術而<lb/>
授於儲后典文章於近署垂勸戒於東觀授赤紱銀印<lb/>
之錫聞者榮之九年冬十有一月旬有六日寢疾于萬<lb/>
年之永樂里享年四十有一詔贈禮部郎中<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>以布帛<lb/>
<pb n="KR4h0022_WYG_943-12b"/>
十年春正月二十八日葬于京師之南小趙春之原子<lb/>
徽之𢎞之俱未冠嘗學文矣㓜子未名小字振振夫人<lb/>
京兆韋氏抱之以縗從其輤車哀感行旅嗚呼君之寓<lb/>
于江南十六而先府君殁事祖母以至孝聞在覊旅之<lb/>
中當離亂之際貞固而未嘗忘於道亷讓而未嘗虧於<lb/>
義年十八趙郡李遐叔河南獨孤至之始見其文稱其<lb/>
美由是大名彰于海内四方之諸侯洎使者之至郡更<lb/>
遣招辟而賔禮之其升於朝無激訏以直已無逶迤以<lb/>
<pb n="KR4h0022_WYG_943-13a"/>
曲從不争逐以務進不比周以為黨退則澹然而居於<lb/>
一室傲遺乎萬物貫極乎六籍旁羅乎百氏考太史公<lb/>
之實録又考老莊道家之言皆覩其奥而觀其妙立徳<lb/>
玩詞以為文其所論載諷詠發于春秋恊于謨訓大雅<lb/>
之䟽逹而信頌之寛静形焉博約而深厚優游而廣大<lb/>
具三百之遺有文集三十卷為學者之師式嘗著釋氏<lb/>
止觀統例㡬乎易之繋辭矣前後五嵗職必更於清顯<lb/>
擢必首於俊造殁之日位未及於褒贈之典然而天子<lb/>
<pb n="KR4h0022_WYG_943-13b"/>
憯怛悼痛恩有加焉假之以夀則將有噐使之寄柄用<lb/>
之重是直屈於短夭而無命非不遇也執友博陵崔元<lb/>
翰哀之乃為銘于墓門識其丘隴銘曰<lb/>
懿文徳垂典則以藻身又華國命之短哀何極<lb/>
　　　叔父殿中侍御史府君墓版文<lb/>
　　　　　　　　　　　　　　　栁宗元<lb/>
栁氏之先自皇帝厯周魯其著者無駭以字為展氏禽<lb/>
<hi>属夲有氏字</hi>以食采為栁姓厥後昌大世家河東嗚呼公諱<lb/>
<pb n="KR4h0022_WYG_943-14a"/>
某字某曽王父朝請大夫徐州長史諱子夏遺貞白之<lb/>
操表儀宗門王父朝散<hi>集作請</hi>大夫滄州清池令諱從裕<lb/>
垂博俗之道啓佐<hi>集作佑</hi>後𦙍皇考湖州徳清令諱察躬<lb/>
行孝悌之徳振揚家聲惟公端莊無諂徽柔有裕峻而<lb/>
能容介而能羣其在閨門也動合大和皆由順正愷悌<lb/>
雍睦莫有間言故宗黨歌之其在公門也釋回錯枉造<lb/>
次秉直事不失當舉無秕政故官府誦之用冲退徑盡<lb/>
之志以𢎞正友道信稱於外焉用柔和博愛之道以視<lb/>
<pb n="KR4h0022_WYG_943-14b"/>
遇孤弱仁著於内焉此公脩已之大經也自進士登髙<lb/>
第調受河南府文學秩滿渭北節度使論惟明辟為從<lb/>
事受太常寺恊律郎元戎即世罷職家食無何朔方節<lb/>
度使張獻甫辟署叅謀授大理評事賜緋魚袋改度支<lb/>
判官轉大理司直遷殿中侍御史加度支營田副使此<lb/>
公從政之大畧也既佐戎事實司中府匪頒有制㑹計<lb/>
明白嗚呼分閫委政繄公而成務朝右虚位待公而周<lb/>
事宗門期公而光大姻黨仰公而振耀貞元十二年嵗<lb/>
<pb n="KR4h0022_WYG_943-15a"/>
在甲子正月九日壬寅遇暴疾終于私舘享年五十痛<lb/>
矣夫人呉郡陸氏洎仲弟綜季弟續冢姪某等抱孤即<lb/>
位牽率備禮祗奉裳帷歸于京師以某年月日庚寅安<lb/>
厝于萬年縣之少陵原禮也公有男一人始六年矣在<lb/>
髫知孝呱呱涕洟凡我宗戚撫視増慟嗚呼哀哉初公<lb/>
元兄以純深之行端直之徳名聞於天下官至侍御史<lb/>
持斧登朝憲章肅清常以先公之神未克遷祔不正席<lb/>
不甘味及撰日定期而昊天不弔志奪禮廢公實敬承<lb/>
<pb n="KR4h0022_WYG_943-15b"/>
遺志行有日矣而閔㓙荐及不克終事則我宗族之痛<lb/>
恨其有既乎惟公盡敬孝飬致毁於居憂表正宗姓觀<lb/>
示他族故家<hi>集作宗</hi>人咸曰孝如方輿公<hi>公諱僧習以孝徳聞</hi>脩詞<lb/>
以藻徳振文而遵志以為理化之始莫尊乎堯作堯祠<lb/>
頌以為述徳之道不忘始祖作始祖碑以為紀廣大之<lb/>
意叙正直之節不嫌於親作元兄侍御史府君墓誌其<lb/>
餘諷詠比興皆合於古故宗人咸曰文如呉興守<hi>呉興守諱</hi>
<hi>惲以文章顯</hi>當官貞固確乎不㧞持議端方直而不苛故宗<lb/>
<pb n="KR4h0022_WYG_943-16a"/>
人咸曰正如衞太史<hi>太史諱莊</hi>率性亷介懐貞抱㓗嗣家風<lb/>
之清白紹遺訓於儒素故宗人咸曰清如魯士師<hi>士師諱禽</hi>
兼備四徳具體而㣲公之謂矣小子常以無兄弟移其<lb/>
睦於朋友少孤移其孝於叔父天將窮我而奪其志故<lb/>
罔極之痛仍集焉朴魯甚騃不能文字敢用書宗人之<lb/>
辭以致其直故質而俚輟哭紀事哀不能文故叙而終<lb/>
焉<lb/>
　　　尚書户部郎中魏府君墓誌　前　人<lb/>
<pb n="KR4h0022_WYG_943-16b"/>
魏氏世墓于某縣原唐興有聞士諱之逷者與子及孫<lb/>
咸舉進士嗣為儒家綿州涪城尉諱全珤魏州臨黄主<lb/>
簿諱欽慈太常主簿諱緄尚書繕部員外郎兼江陵少<lb/>
尹諱萬成凡五代名髙而不浮於行才具而不得其禄<lb/>
江陵府君益之以閎逹之量經緯之謀故豪士賢大夫<lb/>
痛慕加厚生郎中府君諱𢎞簡字曰裕之以文行知名<lb/>
既冠而徳禮聞於鄉黨既仕而法制立於官政温柔發<lb/>
乎外見而人莫不親直方存乎内乆而人莫不敬由進<lb/>
<pb n="KR4h0022_WYG_943-17a"/>
士䇿賢良連居科首授太子校書厯桂管江西福建宣<lb/>
歙四府為判官副使累授恊律即大理評事三為御史<lb/>
賜緋魚袋在州六年而人樂之亷使崔衍曰吾敢専天<lb/>
下之士獨惠兹人乎遂獻天子拜度支員外郎轉户部<lb/>
郎中邦賦克舉人望愈重年四十七貞元二十年九月<lb/>
三十日不疾而殁震悼之聲遐邇一辭<hi>集注作同</hi>且曰斯人<lb/>
也而不得為善之利中人其怠乎君嘗三娶而卒無主<lb/>
婦庭無倚廬堂無抱孤有令兄弟以主其䘮有孝女以<lb/>
<pb n="KR4h0022_WYG_943-17b"/>
守其祀故哭於客位弔于殯東者咸加哀焉凡為部從<lb/>
事府䘮而當其位者三州缺而居其守者二皆得其理<lb/>
君之先再世貧不得葬故以禄仕逰於諸侯薄衣食損<lb/>
車馬凡十有餘事卒獲于厥心其族属之無主後者皆<lb/>
位其墓姊姪之無歸從者咸㑹于家由是處約以終其<lb/>
世既斂家宰庀其政視廪唯釡鍾視藏惟束帛無餘積<lb/>
焉十有一月遣車歸于洛師某日祔于墓監察御史桞<lb/>
宗元聞其道而翫其文也乆居又同閈故哀而銘之其<lb/>
<pb n="KR4h0022_WYG_943-18a"/>
辭曰<lb/>
郎中之道惟直是保淳泊坦厚温恭孝友郎中之文惟<lb/>
孝是宣漙暢周流炳蔚紛綸為周賢能為漢賢良始仕<lb/>
讐校篇籍有光仍授使檄訏謨用揚二居郎位征賦以<lb/>
理休聲載起顯命伊始生而不夀孰知其止殁而不嗣<lb/>
孰濟其美有翩其旗爰舉裳帷行道遲遲望墓而歸象<lb/>
物是宜卜筮孔時里人作銘不愧于辭<lb/>
　<lb/>
<pb n="KR4h0022_WYG_943-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷九百四十四<lb/>
</p>
<p>
</p>
  </div>
</body>
</text>
</TEI>
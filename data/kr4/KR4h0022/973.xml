<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百七十四</head>
    <p>
<pb n="KR4h0022_WYG_973-1a"/>
欽定四庫全書<lb/>
　文苑英華巻九百七十四　宋　李昉等　編<lb/>
　行狀四<lb/>
　　司徒兼侍中北平郡王贈太傅馬燧行狀一首<lb/>
　　贈絳州刺史馬府君彚行狀一首<lb/>
　　　司徒兼侍中上柱國北平郡王贈太傅馬公行<lb/>
　　　狀　　　　　　　　　　　權徳輿<lb/>
曽祖君才皇右武侯大將軍南陽郡公祖珉皇左<hi>集作右</hi>
<pb n="KR4h0022_WYG_973-1b"/>
鈐衛倉曹叅軍累贈尚書右僕射父季龍皇大同軍使<lb/>
嵐州刺史幽州經畧副使累贈司空汝州郟城縣臨汝<lb/>
鄉石臺里馬燧字珣<hi>唐書作洵</hi>美年七十太傅英朗特逹剛<lb/>
中方正體苞五常致其用以賛皇極國有二柄壯其猷<lb/>
以合神武終始盛烈為唐宗公原夫代有勲徳延耀儲<lb/>
祉王佐之業至公而光年十四從師講學因輟巻喟然<lb/>
曰大丈夫當建功立名以康濟天下豈能矻矻為章句<lb/>
儒耶讀左氏春秋孫吳兵法與歴代君臣大本成敗大<lb/>
<pb n="KR4h0022_WYG_973-2a"/>
較忠賢功用竒正方畧會其歸趣如指諸掌十九丁内<lb/>
艱泣血三年以孝聞天寳末安禄山擁幽陵之師南向<lb/>
以光禄卿賈循為留後公以書干循勸諸逆將向潤容<lb/>
牛庭玠等然後傳檄仗順可覆而取之循疑留不决竟<lb/>
及於禍踰月間行至恒山時河朔披<hi>集作擾</hi>攘物情恟懼<lb/>
方以裦衣長裾㳺談感激因其謀而扶義建節者衆矣<lb/>
寳應中陳鄭節度李凉公抱玉移鎮上黨雅知公才表<lb/>
為晋州趙城尉時王師既破史朝義乃復河洛有回鶻<lb/>
<pb n="KR4h0022_WYG_973-2b"/>
可汗之助因肆暴而歸以功自負其強難屈節將使上<lb/>
介致餼皆懼不敢行公官方解巾忽病不譲徑詣其壘<lb/>
申明要約氣盛詞直衆皆擾<hi>集作優</hi>從可汗乃授以旗幟<lb/>
委之供辦且曰有犯禁者公其董之於是藩部肅然莫<lb/>
不畏服後有酋長求賂於公者立斬十餘人可汗大駭<lb/>
疾驅出境安人禁暴之畧兆於斯矣河北副元帥僕固<lb/>
懐㤙居將相之重恃父子之勇可汗又其子壻也藉以<lb/>
為援將有異圖公宻覘其情靖<hi>集作立請</hi>為之備初偽范陽<lb/>
<pb n="KR4h0022_WYG_973-3a"/>
節度李懐仙與相衛恒定等四帥相繼來降懐恩結為<lb/>
黨助奏復其職至是擁衆據汾上子瑒圍太原相衛餽<lb/>
運以相掎角至安陽説其帥曰懐恩憯刻以逞欲其子<lb/>
輕佻而好勝人人自為計坐待帳下之變耳深陳利病<lb/>
勸喻激切繇是感公言至涕泣改圖因約懐仙等三人<lb/>
奉章獻欵既回鶻北歸懐恩與瑒繼死公之明識逺畧<lb/>
皆此類也本使尋奏改左武衛兵曹叅軍歴太子通事<lb/>
舎人著作郎以至秘書少監兼殿中侍御史轉營田節<lb/>
<pb n="KR4h0022_WYG_973-3b"/>
度二判官永泰中拜鄭州刺史兼侍御史至是頒六條<lb/>
撫四方分憂於上施惠於下時兵食方調杼軸其空乃<lb/>
闢其田畆均其户版每嵗一稅百姓便之生齒益息庻<lb/>
物蕃阜大厯中改懷州刺史其夏大旱公以救災沴莫<lb/>
若修教化掩骼埋胔蠲苛恤隠使皆得其欲而無窮人<lb/>
端居㓗誠黙以心禱至七月穭禾滿野庸亡者襁負而<lb/>
至朝廷以汧陽被邊宜得人式之守拜隴州刺史兼御<lb/>
史中丞公乃訓州師脩器備郡城之西有路與蕃境相<lb/>
<pb n="KR4h0022_WYG_973-4a"/>
直凡二百餘歩上連峻峯公乃躬自行視塞其蹊隧功<lb/>
堅力省疆埸以寧又置譙門於阨狭之地中制扄鐍上<lb/>
施干櫓積歳之患旬日而安連帥憚公威望日盛羈留<lb/>
幕府因以受代家居京師者乆之先皇帝召見竒其才<lb/>
授商州刺史兼御史中丞未旬月屬河陽三城逐其師<lb/>
擇可以撫寧之者特拜左散騎常侍兼御史大夫充河<lb/>
陽三城使是歳大厯十年也夏五月汴宋兵馬使李靈<lb/>
耀以濮陽叛俄據浚郊國家始務靖人特屈常憲因以<lb/>
<pb n="KR4h0022_WYG_973-4b"/>
節度留後授之而又結魏師以畧東郡不利六月詔公<lb/>
與淮西節度李忠臣夾攻之時㓂鋒寖盛忠臣每合皆<lb/>
北將棄師以免者數矣公嘗激以壯志或紿之吉夢忠<lb/>
臣既慚且憤引師復還先是請忠臣軍汴南公軍汴北<lb/>
每與虜角所向無前敗之於滎澤乂破之於西梁固至<lb/>
是靈耀以其勇悍者八千人號為餓狼營盡鋭來拒公<lb/>
引戲下决戰遂勝入郛時魏之救兵二萬距大梁三千<lb/>
里所<hi>疑是許</hi>公又合諸侯之師用竒設伏以敢死士三千<lb/>
<pb n="KR4h0022_WYG_973-5a"/>
人皷譟先登大敗之魏將軍單騎遁去靈耀以其徒宵<lb/>
潰翌日餘黨以城内八千人降於公公悉譲忠臣推而<lb/>
不處閉壘移疾退於坂橋其士吏鹵獲悉以家財購而<lb/>
復之大梁之人至今知感履險則忠以盡敵成功則讓<lb/>
以保身此又將帥之明哲也十二年三月詔復魏博之<lb/>
地諸侯班師公乃歸鎮河陽秋雨暴至河流决溢軍吏<lb/>
等具檝櫂請公登舟以避公曰城中凡數十萬户吾寔<lb/>
主之而苟以一家求安所不忍為既而人皆感泣水不<lb/>
<pb n="KR4h0022_WYG_973-5b"/>
為患十四年閏五月皇帝即位深燭理本以太原王業<lb/>
所起國之北門非勲徳爛然者不能鎮定特拜工部尚<lb/>
書兼御史大夫太原尹北都留守充河東莭度觀察等<lb/>
使於是脩班制正事典險其走集訓其輿師講車徒戰<lb/>
陣之法教金皷聲氣之節分畫之下變化如神自是烽<lb/>
候罷警匃奴不敢南向而牧矣建中二年夏六月來朝<lb/>
京師加兵部尚書封豳國公初魏博席伯父之勢而得<lb/>
專地既踰年與東平常山復為從約七月魏以兵三萬<lb/>
<pb n="KR4h0022_WYG_973-6a"/>
圍邢州攻臨洺昭義節度上請公為援朝廷許之十月<lb/>
公會昭義之師與神䇿行營兵馬使故太尉西平王於<lb/>
漳州先是魏以浚郊之敗讋公威望至是以節度之師<lb/>
專征伐之任兵刃完利部校訓齊軍聲大振士氣益勵<lb/>
魏人又分鋭騎合恒定李惟岳之衆萬人<hi>集作於</hi>臨洺南<lb/>
雙岡下樹柵以自固公自晨至晦急擊大潰殺其將楊<lb/>
朝光時臨洺之圍濠<hi>集作楊</hi>壘四匝復與招義皷行而<hi>集作</hi>
<hi>軍</hi>前腹背受敵颷塵翳景士皆决死凡百餘合公自據<lb/>
<pb n="KR4h0022_WYG_973-6b"/>
西濠口扼其喉以襲鼔之兇徒斃踣亂相蹂蹈收其車<lb/>
重兵械各數十萬魏人棄<hi>集作委</hi>營而遁邢圍迎潰上嘉<lb/>
其功拜尚書右僕射先是公與軍吏約曰苟戮力成功<lb/>
者當竭産以賞至是悉索家錢與車服臧獲等<hi>闕</hi>
　上下視其功之薄厚散於軍中約五十萬且曰苟可<lb/>
以夷患難勉師人赤誠之外無非長物故盡其私積賈<lb/>
其餘勇士皆歔欷感激<hi>集作勵</hi>争以効命報焉優詔褒異<lb/>
命史臣書之且詔有司以量入之賦如其數以復於公<lb/>
<pb n="KR4h0022_WYG_973-7a"/>
其毁家佐軍經費<hi>集作賞</hi>厚下皆此類也三年正月魏人<lb/>
又乞師於東平恒山衆且四萬壁於洹水公曰不備不<lb/>
虞不可以師且以河陽三城常所訓定上請為助有詔<lb/>
從之乃建三橋夾河為壘乘變出竒如環無端初則䘖<lb/>
枚以趨敵因乗其未備後則薙草以㓕火使計不得用<lb/>
然後分銳士颷馳以犯之而後從之獲首給者殆半餘<lb/>
皆走林溺水僵尸相屬腥穢川陸公愀然曰是皆平原<lb/>
人也彼但暴服之耳亦既就死<hi>集作斃</hi>忍其委骨肉如是<lb/>
<pb n="KR4h0022_WYG_973-7b"/>
耶使得以族屬収瘞既而聞者<hi>聞作生</hi>知感繇是洛博二<lb/>
州偽署刺史各以其地來降鄴魏之間以咫尺之書招<lb/>
下二十餘城朱滔誘其隣帥復來助㓂四月公有魏城<lb/>
之㨗五月詔同門下平章事仍封北平郡王時諸軍連<lb/>
㨗師留且乆或有<hi>集作已</hi>復其侵地則怠於攻取公具以<lb/>
上聞有詔朔方節度李懷光應援征討六月朱滔以漁<lb/>
陽之甲三萬至于城下初諸侯有議班師者公曰彼三<lb/>
戰三北假息孤城且宿兵十萬聞援強而退縱敵生患<lb/>
<pb n="KR4h0022_WYG_973-8a"/>
何以復命於朝廷耶既而郡帥相勵皆百其勇七月加<lb/>
魏州大都督府長府仍充魏博澶相四州節度招討等<lb/>
使四年二月又敗之於成<hi>集作城</hi>安魏軍退於舘陶深壁<lb/>
以自固以十月盜臣竊發鑾輅狩于近郊公忠憤<hi>闕</hi>逼<lb/>
<hi>集作廹</hi>宻圖方畧懐光統朔方之旅乗歸心以赴難公齧<lb/>
臂伏泣以大節感動之時朱滔招連北虜邊鄙日聳公<lb/>
謂諸將曰夙駕整旅以扈屬車人臣之分也<hi>集作爾</hi>儻北<lb/>
都不守即兩河三川摇矣豈行師捍患之義也耶乃還<lb/>
<pb n="KR4h0022_WYG_973-8b"/>
太原遣行軍司馬王權統銳騎五千與監軍使者赴在<lb/>
所<hi>集作行在</hi>又令男彚與大將等男各一人赴焉軍食禄賜<lb/>
器備服用一以條奏獻於行宫公初旋師也以晋陽大<lb/>
鹵用武之地北蕃東夏且有外虞而都城之東平坦受<lb/>
敵乃股引汾晋三川漲為平湖能順地泐以導水勢守<lb/>
陴者歳减其役濵河者日厚其生而又廣堤濬池宻樹<lb/>
如織金湯自固板幹不勤其明智善利之及人也如此<lb/>
公自出車累歳功㨗相繼而軍中衣食多出㓂境河東<lb/>
<pb n="KR4h0022_WYG_973-9a"/>
之人省調給饋運之勞歳减其賦封内相賀因中貴人<lb/>
以聞願刻金石詔從其請公避名不伐懇䟽方止其勞<lb/>
謙之詞邦人誦之此所以尊而光晦而彰者也公常揣<lb/>
摩諸侯開導勸善能通其變以誘其衷盡益友之直諒<lb/>
啟純臣之志畧因所以建大順立大勲者有焉興元元<lb/>
年二月李懐光貪天犯上衡連逆泚脅其人以河中叛<lb/>
公威聲素振壤地相接支郡屬城降者繼至秋七月皇<lb/>
帝既平大盜乃清宫廟加河東保寧奉誠等軍行營副<lb/>
<pb n="KR4h0022_WYG_973-9b"/>
元帥有詔許公與諸軍同討河中九月既望師及于綘<lb/>
偽刺史王克同棄城而遁餘黨來降分狥下縣進軍寳<lb/>
鼎斬其將條<hi>唐書作徐</hi>伯文先是懐光之師勇於豨突至是<lb/>
獲甲首千數兇徒奪氣矣貞元元年六月公以軍國大<lb/>
要非表章所盡釋位來朝親稟睿略乃屈指成筭請三<lb/>
旬芻粟以平之秋七月與河中節度使今侍中咸寧王<lb/>
及同華邠寧之師次于長春宫公以單騎傳于城下召<lb/>
大將徐廷光西向受命且以君恩喻之曰兵興以來逾<lb/>
<pb n="KR4h0022_WYG_973-10a"/>
三十年而朔方之師最為忠力今乗時自效若建瓴水<lb/>
豈甘心嗇禍終汙鋒刃耶開陳逆順聲涕交感又曰跬<lb/>
歩之内矢石所及若决為匪人亦在今日因披襟直前<lb/>
當之廷光頫伏拜泣莫敢仰視抗詞未畢堅壁洞開公<lb/>
徑入撫安奉宣皇澤於是城中周呼曰吾等復為王人<lb/>
矣八月公與咸寧合軍而東至于焦離堡降其將尉珪<lb/>
乃次河中陣于城下懐光傅首其衆請命是舉也不勞<lb/>
師獻功如其平素<hi>集作素焉</hi>就加侍中歸鎮北都三年二月<lb/>
<pb n="KR4h0022_WYG_973-10b"/>
來朝京師冦戎既清乞罷藩鎮六年拜司徒兼侍中詔<lb/>
有司具儀法冊命禮賜備厚昭德報功人臣榮之屯師<lb/>
河中也靈武節度杜希全獻體要八章上因著君臣箴<lb/>
以賜之公奉表陳賀上又賜公宸扆台衡銘各一首公<lb/>
令男暢詣闕謝恩並請掲而書之於起義堂之側詔下<lb/>
優答其畧曰卿有訏謨濟代之誠保衡輔朕之志情之<lb/>
所尚遂飾以詞比夫盤盂自銘亦兾輔佐同徳遂許刻<lb/>
石兼賜題額寵渥之盛冠耀當時五年九月嘗與故太<lb/>
<pb n="KR4h0022_WYG_973-11a"/>
尉西平王同對於别殿上曰卿二人與朕休戚是同各<lb/>
賜圖形麟閣并御製文命皇太子書於閣壁至於君使<lb/>
臣臣事君選賢與能之盛盡忠作憲之績煥乎天文與<lb/>
日月並明矣九年十月公以足疾乆闕朝請因至中書<lb/>
奉表起居召對拜舞手悮至地上驚遽自起以接之公<lb/>
慙惶跼蹐感甚以泣上曰元首股肱本為同體卿之疾<lb/>
痛何異朕身乃遣中使梁懐幹扶掖下殿十一年二月<lb/>
以年及懸車再表譲侍中優詔敦奬終不得請八月十<lb/>
<pb n="KR4h0022_WYG_973-11b"/>
七日薨于安邑里私第皇帝震悼不視朝四日先是詔<lb/>
宰臣詣宅問疾御醫禁方旁午於途疾劇遺表指陳邉<lb/>
事純誠至公言不及私薨之明日詔贈太傅又詔文武<lb/>
百寮就宅弔哭京兆尹䕶喪萬年令為副司農卿嗣吴<lb/>
王巘充吊祭使鴻臚少卿王權為副賻贈絹二千疋布<lb/>
五百端米粟二千石二十七日命太常卿裴郁副使少<lb/>
府少監路恕備禮持節册命上所以待大臣之禮備矣<lb/>
惟公始以文史叅佐至于牧守師<hi>集作將</hi>帥功業見乎變<lb/>
<pb n="KR4h0022_WYG_973-12a"/>
徳刑焯於時所以順天時從君命布皇澤宣國威能竭<lb/>
忠力而為藩衛理軍如家馭下以誠拊循厚而士勵法<lb/>
禁眀而衆整誓師鞠旅皆樂為用料敵制勝如在彀中<lb/>
此戰之所由克也凡再分兵符而三破劇賊開相府十<lb/>
四年以上公居中者九年至於盡沃心之言當注意之<lb/>
重宻啟詭詞人莫得而知之昔舜之官人也卨作司徒<lb/>
龍作納言惟公居之周之命將也方叔元老申伯于藩<lb/>
惟公嗣之加以馮異之推功趙奢之饗士子囊之城郢<lb/>
<pb n="KR4h0022_WYG_973-12b"/>
文子之不屬其子惟公備之故蔵時為饎追逺盛公侯<lb/>
之禮會朝鳴玉拜後聫卿士之榮公之展孝也公之教<lb/>
忠也凡自府辟多為國華登中朝以潤王度分外閫而<lb/>
貞師律公之知人也公之舉善也洪範之乂用三徳嚮<lb/>
用五福惜公不踰期頥其他則無不及也徳輿自右<hi>集作</hi>
<hi>左</hi>補闕三歳而為右史掖垣之屬備承功烈褒奬之禮<lb/>
獲奉命書來今先逺有期祖載將及易其名者敢告有<lb/>
司謹狀貞元十一年十月十六日宣德郎守起居舎人知<lb/>
<pb n="KR4h0022_WYG_973-13a"/>
制誥雲騎尉權徳輿謹上尚書考功夫建侯行師先王<lb/>
之所以懲不恪也考行尊名先王之所以勸人臣也謹<lb/>
按故司徒兼侍中上柱國北平郡王贈太傅馬公勤勞<lb/>
王家功徳茂盛其謀猷合於君其忠利加於人也用登<lb/>
公相以殿邦國今體魄則降日月有時敢録實行請徴<lb/>
諡法謹狀<hi>集作上</hi>
　　　贈絳州刺史馬府君行狀　　韓　愈<lb/>
君諱彚字某其先為嬴姓當周之衰處晋為趙氏晋亡<lb/>
<pb n="KR4h0022_WYG_973-13b"/>
而趙氏為諸侯其後益大與齊楚韓魏燕六國俱稱王<lb/>
其引子趙奢當趙時破秦軍閼與有功號馬服君子孫<lb/>
由是以馬為氏梁有安州刺史侍中贈太尉岫岫生喬<lb/>
卿任㐮州主簿國亂去官不仕喬卿生君才隋末為葪<lb/>
<hi>集作蒯</hi>令燕王藝師之以有幽都之衆武徳初朝京師拜<lb/>
武侯大將軍封南陽郡公卒𦵏大梁新里趙郡李華刻<lb/>
碑頌之君才生珉為左鈐衛倉曹叅軍事贈尚書左僕<lb/>
射生季龍為嵐州刺史贈司空清河崔元翰銘其徳於<lb/>
<pb n="KR4h0022_WYG_973-14a"/>
碑在新里司空生燧為司徒侍中北平王贈太傅諡莊<lb/>
武武之勲勞在䇿書君其長子也少舉明經司徒公作<lb/>
藩太原授河南府叅軍建中四年司徒公使將武人子<lb/>
弟才力之士三百人朝行在扞衛獻御服用物弓甲煑<lb/>
器幄幕奔走危難上嘉<hi>集作喜非</hi>其勤超拜太常丞賜章服<lb/>
遷少府少監太僕少卿司徒公之薨也刺臂出血書佛<lb/>
經千餘言期以報徳廬墓側植松柏終喪又拜太僕少<lb/>
卿疾病一年貞元十八年七月<hi>七蜀本作十</hi>二十五日終于<lb/>
<pb n="KR4h0022_WYG_973-14b"/>
家凡年四十有五其弟少府監暢上印綬求追贈贈絳<lb/>
州刺史布帛百疋君在家行孝友待賔客朋友有信義<lb/>
其官守<hi>集作官舍</hi>恭慎舉職其朝獻奉父命不避難其居喪<lb/>
有過人行初司徒公娶河南元氏封潁川郡夫人贈許<lb/>
國夫人許國薨少府始孩顧託以其姪為繼室是為陳<lb/>
國夫人陳國<hi>集作夫人</hi>無子愛君與少府如已生其薨也君<lb/>
與少府喪之猶實生已親負土封其墓夫人滎陽鄭氏<lb/>
王屋縣令况之女有賢行侍君疾逾年不下堂食菜飲<lb/>
<pb n="KR4h0022_WYG_973-15a"/>
水藥物必自擇將進輒先嘗方書本草恒置左右子男二<lb/>
人赦前左衛倉曹叅軍<graphic n="KR2348" url="https://raw.githubusercontent.com/kanripo/KR-Gaiji/master/images/KR2348.png" mimeType="image/png"/>右清道率府胄曹叅軍女子<lb/>
二人在室雖皆㓜侍疾居喪如成人愈既世通家詳聞<lb/>
其世系事業今𦵏有期日從少府請掇其大者為行狀<lb/>
乞立言之君子而圖其不朽焉<lb/>
　<lb/>
　<lb/>
　<lb/>
<pb n="KR4h0022_WYG_973-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百七十四<lb/>
</p>
<p>
</p>
  </div>
</body>
</text>
</TEI>
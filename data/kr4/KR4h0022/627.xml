<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百二十八</head>
    <p>
<pb n="KR4h0022_WYG_627-1a"/>
欽定四庫全書<lb/>
　文苑英華巻六百二十八　　宋　李昉等　編<lb/>
　謝恩一<lb/>
　　為李卿謝三品狀一首<lb/>
　　代鄭相公謝賜㦸狀一首<lb/>
　　謝官告狀二首<lb/>
　　謝賜告身等狀四首<lb/>
　　為侍郎汝南公華州謝加階狀一首<lb/>
<pb n="KR4h0022_WYG_627-1b"/>
　　謝譴讓狀一首<lb/>
　　謝口勑放三司推問狀一首<lb/>
　　為濮陽公謝罰俸狀一首<lb/>
　　　為李卿謝三品狀一首　　　苑　咸<lb/>
伏奉今月恩制特換<hi>一作授</hi>臣三品恩出非常罔知所措<lb/>
臣以薄劣久忝班榮幸以地籍宗枝遂得位參卿寺常<lb/>
憂踰分叅於正名豈臣灰粉所能答効自殊私俯及宿<lb/>
疾頓除既承七命之貴更荷再生之澤才輕遇重以榮<lb/>
<pb n="KR4h0022_WYG_627-2a"/>
以憂又先承聖恩賜臣藥酒自䝉救療日覺痊平但以<lb/>
微虛未堪趨伏拜恩閭巷喜懼難勝馳心闕庭戰荷交<lb/>
集無任惶悚之至<lb/>
　　　代鄭相公謝賜㦸狀　　　　吕　温<lb/>
門㦸十二竿右今日中使某乙至臣私第奉宣聖㫖賜<lb/>
臣前件㦸者臣伏以國朝之制名噐尤慎吏考三十始<lb/>
秩銀青戰勲十二乃號柱國必資具美方賜<hi>集作錫</hi>殊榮<lb/>
於是有命服以朝加㦸于戸將勸勞而責實亦馭貴而<lb/>
<pb n="KR4h0022_WYG_627-2b"/>
崇名上無謬恩下不虛受臣迹非竒致擢自諸生先皇<lb/>
以亷謹賜知宻勿踰於一紀陛下以勤憂過聽委遇首<lb/>
於郡僚叨據樞衡亟移星歳雷霆用武曽無犬馬之勞<lb/>
日月垂文豈有螢燭之助徒以侍祠清廟拜舞<hi>集作壽</hi>鴻<lb/>
名屢逢慶賚<hi>集作頼</hi>驟假勲秩禮異其數物盛其容新其<lb/>
閈閎賜之棨㦸衡門燕雀乍相賀於朱楹武庫龍蛇忽<lb/>
追飛於陋巷焜燿當代寵靈自天聚族知慙殺身匪報<lb/>
無任荷懼屏營之至謹奉狀陳謝以聞<lb/>
<pb n="KR4h0022_WYG_627-3a"/>
　　此篇五百八十三巻表門重出今已削去<lb/>
　　　謝官告狀　　　　　　　　白居易<lb/>
　　　新授將仕郎左拾遺翰林學士臣白居易<lb/>
　　　新授朝議郎守尚書庫部員外郎翰林學士雲<lb/>
　　　騎尉臣崔羣<lb/>
右臣等伏奉恩制除前件官今日守謙奉宣進止特加<lb/>
慰諭并賜告身者聖慈曲被寵命猥加俯以拜恩跪而<lb/>
受賜舞蹈離次驚惶失圖伏以郎吏諫官古今所重位<lb/>
<pb n="KR4h0022_WYG_627-3b"/>
當辰<hi>集作星</hi>象職在箴規皆須聞<hi>集作問</hi>望清方行實端慤<lb/>
然後可以佐彌綸於草奏<hi>集作昧</hi>能正其詞盡獻納於芻<lb/>
言必直其節茍輕所選實忝厥官臣等學識庸虛才質<lb/>
愚懦自居近職忝冐已深况超擢榮班慙惶交至初授<lb/>
殊常之寵聞實若驚再思難報之恩感而欲泣唯當奮<lb/>
勵駑鈍補拾闕遺中誓赤誠上酬𤣥造俯伏愧畏<hi>集作憂愧</hi>
若無所容無任感恩兢惕之至謹奉狀陳謝以聞<lb/>
　　　同前<lb/>
<pb n="KR4h0022_WYG_627-4a"/>
　　　新授京兆府戸曹叅軍翰林學士臣白居易<lb/>
右伏奉恩制除臣前件官今日守謙奉宣聖㫖特加慰<lb/>
諭兼賜告身者俯僂<hi>集作傴</hi>拜恩怵惕受命戰越跼踳驚<lb/>
惶失容蹈舞屏營不知所㨿臣叨居近職已渉四年自<lb/>
顧庸昧無裨明聖塵忝歳久憂慙日深况於官禄之間<lb/>
豈敢有所選擇但以位卑俸薄家貧親老養闕甘馨之<lb/>
費病乏藥石之資人子之心有所不足昨䝉聖念雖許<lb/>
陳情敢望天慈<hi>集作恩</hi>遽從所欲况前件官位望雖小俸<lb/>
<pb n="KR4h0022_WYG_627-4b"/>
料則<hi>集作稍</hi>優臣今得之勝登貴位此皆皇<hi>集作聖</hi>明俯察<lb/>
𤣥造曲成念臣為子之心<hi>集作誠</hi>賜臣及親之禄臣所以<lb/>
撫心知愧因事吐誠烏鳥私情得盡歡於展養犬馬微<lb/>
力誓效死以酬恩榮幸不止於一身感戴實深於萬品<lb/>
無任荷恩抃躍之至<lb/>
　　　謝恩賜告身衣服并借馬狀　元　稹<lb/>
右泰倫重晏至奉宣恩㫖授臣前件官告身衣服疋帛<lb/>
及借馬者忽降天書乍乘雲驥頒衣煥目賁帛盈庭皆<lb/>
<pb n="KR4h0022_WYG_627-5a"/>
非朽陋之才宜受光揚之賜微臣無任抃躍慙惶之至<lb/>
况臣素守<hi>集作性本</hi>踈愚且<hi>集作/素</hi>無朋黨去年陛下擢於<hi>集作</hi>
<hi>自</hi>郎吏命掌書詞非因宰相奏論特是聖慈超授感恩<lb/>
深切頻獻封章遂遭分外侵誣不敢保全軀命豈謂恩<lb/>
光轉至睿澤逾深出自宸衷選居近地不試便令入院<lb/>
當日召見天顔口勑授官靣賜章服授令承㫖不顧班<lb/>
資近日寵榮無臣比例發言感泣指日誓心茍無死節<lb/>
之誠願受鬼誅之禍伏奉恩㫖令臣明日本司赴上舊<lb/>
<pb n="KR4h0022_WYG_627-5b"/>
例便合中謝伏緣先有疏論邉事及幽州事宜兼緣李<lb/>
愿入朝並要靣自論奏伏料二十日入假已後南衙機<lb/>
務稍閒特乞天恩許臣中謝謹録奏聞伏聽進止<hi>集作勑㫖</hi>
　　　為蕭相謝告身狀<lb/>
右中使某乙至奉宣進止賜臣某官告身一通者鳳䘖<lb/>
真誥虬捧天書錦帙金牋霞明<hi>一作光</hi>日照臣聞髙宗命<lb/>
說乃申納誨之詞大舜相龍爰有堲讒之訓空書簡冊<lb/>
未煥縑緗豈<hi>集作如</hi>臣寵榮而<hi>集作豈</hi>足為喻慙惶増懼進<lb/>
<pb n="KR4h0022_WYG_627-6a"/>
退難安拜受恩光戰汗交集無任感戴殊私之至<lb/>
　　　又謝官狀<lb/>
　　此篇移入五百七十四巻表門姑存其目<lb/>
　　　代裴相公謝告身鞍馬狀　　杜　牧<lb/>
右中使某至奉宣聖㫖賜臣告身一通馬一疋并鞍轡<lb/>
臣生逢盛代竊位巖廊奉告令之詔書丹霄之雨露猶<lb/>
濕賜<hi>集作錫</hi>代勞之駿馬内棧之風雲尚隨寳軸煥絲綸<lb/>
之言逸足騁拳竒之態螢光爝火何禆日月之明弱質<lb/>
<pb n="KR4h0022_WYG_627-6b"/>
孤根但荷乾坤之徳殺身寜報撫已知慙無任感恩抃<lb/>
躍懇悃之至<lb/>
　　　為侍郎汝南公華州謝加階狀<lb/>
　　　　　　　　　　　　　　　李商隠<lb/>
右臣伏奉今月某日制書加賜臣階朝散大夫者榮從<lb/>
日下恩自天中臣聞周室設官實重大夫之號漢臣異<lb/>
禮則加朝散<hi>集作請</hi>之名若臣者辨乏談天文非擲地貪<lb/>
叨華顯綿歴光隂當陛下御極之初分陛下憂人之寄<lb/>
<pb n="KR4h0022_WYG_627-7a"/>
金章紫綬已塵求瘼之榮崇級清階更竊昇高之望循<lb/>
揣斯久怔忪莫寜唯當勤奉詔條所希粗贖官謗誠深<lb/>
感勵情切違離犬戀主而空深蛟負山而何力無任感<lb/>
恩望闕結戀屏營之至<lb/>
　　　謝譴讓狀　　　　　　　　李　嶠<lb/>
臣特䝉天慈擢在樞近恩私屢及寵命頻加粉骨糜軀<lb/>
雖久誓於心府纎埃滴水竟無補於川岳是用晨宵載<lb/>
惕啓處増慙素自庸愚加以疾疹心緒遺忘耳目昏沉<lb/>
<pb n="KR4h0022_WYG_627-7b"/>
實恐虛曠天工傾敗鼎餗伏思大臣引咎之義輙露微<lb/>
軀陳力之請豈敢避鞅掌之職就優游之閑臣每思古<lb/>
人竊仰遺事充國則卧而陳策子囊則死不忘忠臣自<lb/>
念妨賢甘從屏退敬竭芻蕘之議庻禆日月之明所以<lb/>
因欲辭違昧冐陳上智愚庸短自速愆尤伏奉綸言俯<lb/>
垂恠責心膽飛越五情無厝跼天踳地伏待刑科死罪<lb/>
死罪無任戰懼之至謹詣明福門奉狀陳謝以聞<lb/>
　　　奉謝口勑放三司推問狀　　杜　甫<lb/>
<pb n="KR4h0022_WYG_627-8a"/>
右臣甫智識淺昧向所論事渉近激訐違迕<hi>集作忤</hi>聖㫖<lb/>
即下有司具已舉劾甘從自棄就戮為幸今日巳時中<lb/>
書侍郎平章事張鎬奉宣口勑宜放推問知臣愚惷<hi>集作</hi>
<hi>戅</hi>捨臣萬死曲成恩造再賜骸骨臣甫誠頑誠蔽死罪<lb/>
死罪臣比<hi>集作以</hi>䧟身賊庭憤惋成疾實從間道獲靣<hi>集作</hi>
<hi>謁</hi>龍顔猾逆未除愁痛難過猥厠衮職願少禆補竊見<lb/>
房琯以宰相子少自樹立晩為醇儒有大臣體時論許<lb/>
琯必位至公輔康濟元元陛下果委以樞宻衆望甚允<lb/>
<pb n="KR4h0022_WYG_627-8b"/>
觀琯之伏<hi>集作深</hi>念主憂義形於色况畫一保大其素所<lb/>
蓄積者已而琯性失於簡酷嗜鼔琴董庭蘭今之琴工<lb/>
遊琯門下有日貧病之老依倚為非琯之愛惜人情一<lb/>
至<hi>集有於字</hi>玷汚臣不自度量歎其功名未垂而志氣剉衂<lb/>
覬望陛下棄細録大所以冐死稱述何思慮未<hi>集作始</hi>竟<lb/>
闕於再三陛下貸以仁慈憐其懇到不書狷狷之罪<hi>集作</hi>
<hi>過</hi>復觧網羅之急是古之深容直臣勸勉來者之意天<lb/>
下幸甚天下幸甚豈小臣獨䝉全軀就列待罪而已無<lb/>
<pb n="KR4h0022_WYG_627-9a"/>
任先懼後喜之至謹詣閣門進狀奉謝以聞謹進<lb/>
　　　為濮陽公謝罰俸狀　　　　李商隠<lb/>
右臣伏凖御史臺牒奉恩㫖以臣不先覺察妖賊賀蘭<lb/>
進興等宜罰两月俸料者伏以霧市微妖潢池小㓂有<lb/>
乖先覺上黷宸聦昔漢以捕<hi>集作逋</hi>盗不嚴猶加黜削晉<lb/>
以發姦無狀亦峻科條豈若皇帝陛下恩極好生徳<hi>集作</hi>
<hi>仁</hi>唯宥過與其漏網止以罰金臣與僚屬等無任戴恩<lb/>
宥罪屏營之至<lb/>
<pb n="KR4h0022_WYG_627-9b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百四十五</head>
    <p>
<pb n="KR4h0022_WYG_844-1a"/>
欽定四庫全書<lb/>
　文苑英華巻八百四十五　宋　孝昉等　編<lb/>
　儒一<lb/>
　　益州夫子廟碑一首<lb/>
　　遂州長江縣先聖廟堂碑一首<lb/>
　　　益州夫子廟碑　　　　　　王　勃<lb/>
述夫帝車南指遁七曜扵中階華盖西臨藏五雲扵太<lb/>
甲雖復星辰蕩越三元之軌躅可尋雷雨沸騰六氣之<lb/>
<pb n="KR4h0022_WYG_844-1b"/>
經綸有序然則撫銅渾而觀變化則萬象之動不足多<lb/>
也握瑶鏡而臨事業則萬機之凑不足大也故知功有<lb/>
所服龜龍不能謝鱗介之尊器有所歸江漢不能竊朝<lb/>
宗之柄是以朱陽登而九有照紫泉清而萬物覩粤若<lb/>
皇靈草昧風驪受河洛之圖帝象權輿雲鳳錫乾坤之<lb/>
瑞髙辛堯舜氏沒大夏殷周氏作逹其變遂成天下之<lb/>
文極其數遂定天下之象衣冠度律随鼎器而重光玉<lb/>
帛謳歌反宗禋而大備洎乎三川失御九服蒙塵爼豆<lb/>
<pb n="KR4h0022_WYG_844-2a"/>
䘮而王澤竭鐘鼓衰而頌聲寢召陵髙㑹諸侯輕漢水<lb/>
之威踐土同盟天子窘河陽之召三微制度乗戰道而<lb/>
横流千載英華與王風而掃地大業不可以終䘮彛倫<lb/>
不可以遂絶由是山河兆朕素王開受命之符天地氤<lb/>
氲𤣥聖舉乗時之䇿興九圍之廢典振六合之頺綱有<lb/>
道存焉斯文備矣夫子姓孔氏諱丘字仲尼魯國鄒人<lb/>
也帝天乙之靈苖宋微子之洪緒自𤣥禽翦夏浮寳玉<lb/>
扵南巢白馬朝周載旌旗扵北靣五仙神器琮璜髙列<lb/>
<pb n="KR4h0022_WYG_844-2b"/>
帝之榮三命雄圖鍾鼎冠承家之禮商丘誕睿下屬扵<lb/>
防山泗水載靈遥馳扵汶上禮樂由其委輸人儀所以<lb/>
來蘇排禍亂而搆乾元掃荒屯而樹真宰聖人之大業<lb/>
也若乃承百王之丕運揔千聖之殊姿人靈昭有作之<lb/>
期嶽瀆降非常之表珠衡玉斗徴象緯扵天經贙㨿龍<lb/>
蹲集風雲扵地紀亦猶三階瞰月恒星知太紫之宫八<lb/>
柱衝霄羣嶺辨中黄之宅聖人之至象也若乃順時而<lb/>
動用晦而眀紆聖哲扵常師混波流扵不問太陽亭午<lb/>
<pb n="KR4h0022_WYG_844-3a"/>
收爝火扵丹衡<hi>一作欋</hi>滄浪浮天控涓涔扵翠渚西周捧<lb/>
𬒮仙公留紫氣之書東海摳衣郯子叙青雲之秩接輿<lb/>
非聖詢去就扵狂歌童子何知屈炎凉扵詭問聖人之<lb/>
降跡也若乃叅神揆訓錄道和倪辱太白扵中都絆乗<lb/>
黄扵下邑湛無為之跡而衆務同并馳不言之化而羣<lb/>
方取則雖復電旌<hi>一作旌旄</hi>羽斾齊人張夹谷之威八佾三<lb/>
雍桓氏逼公宫之制洎乎歴階而進宣武備而斬俳優<lb/>
推義而行肅刑書而誅正夘用能使四方知罪争歸舊<lb/>
<pb n="KR4h0022_WYG_844-3b"/>
好之田三家變色願執陪臣之禮聖人之成務也若乃<lb/>
乗機動用歴聘棲遑神經幽顯志大宇宙東西南北推<lb/>
心扵暴亂之朝恭儉温良授手扵危亡之國道之將行<lb/>
也命道之將廢也命歸齊去魯發浩歎扵衰周厄宋圍<lb/>
陳奏悲歌扵下蔡聖人之救時也若乃筐篚六藝笙簧<lb/>
五典折旋洙泗之間探賾唐虞之際三千弟子攀睿化<lb/>
而升堂七十門人奉洪規而入室從周定禮憲章知損<lb/>
益之源反魯裁詩雅頌得絃歌之音備物而存道下學<lb/>
<pb n="KR4h0022_WYG_844-4a"/>
而上逹援神叙教降赤製扵南宫運斗陳經動𤣥符扵<lb/>
北洛聖人之立教也若乃觀象設教法三百八十四爻<lb/>
四十有九窮神知化應萬二千五百<hi>周易作萬有一千五百二十</hi>五<lb/>
十有五成變化而行鬼神觀隂陽而倚天地以鼔天下<lb/>
之動以定天下之疑索衆妙扵重𤣥纂羣微扵太素聖<lb/>
人之讃易也若乃靈襟不測睿視無涯石砮昭集隼之<lb/>
庭土缶驗羵羊之井稽山南望識皓骨扵封禺蠡澤東<lb/>
浮考丹萍扵夢渚麟圖鑒逺金編題佐漢之符鳳徳鈎<lb/>
<pb n="KR4h0022_WYG_844-4b"/>
深玉䇿筮亡秦之兆聖人之觀化也時義逺矣能事畢<lb/>
矣然後拂衣方外脱屣人間奠楹興夕夢之災負杖起<lb/>
晨歌之跡撓虹梁扵大厦物莫能宗<hi>一作文</hi>摧日觀扵魯<lb/>
丘吾將安仰明均兩曜不能遷代謝之期序合四時不<lb/>
能革盈虚之數適来夫子時也適去夫子順也為而不<lb/>
有用九五而長驅成而勿居撫雲霓而髙視聖人之應<lb/>
化也自四教逺而微言絶十哲䘮而大義乖九師争大<lb/>
易之門五傳裂春秋之輻六體分扵楚晉四始𣲖扵齊<lb/>
<pb n="KR4h0022_WYG_844-5a"/>
韓淹中之妙鍵不追稷下之髙風代起百家騰躍攀戸<lb/>
牖而同歸萬匹驅馳仰陶鈞而共貫猶使絲簧金石長<lb/>
懸闕里之堂荆棘蓬蒿不入昌平之墓聖人之遺風也<lb/>
遵揚十聖光被六虚乗素履而保安貞垂黄裳而獲元<lb/>
吉故能貴而無位履端扵太極之初髙而無名布政扵<lb/>
皇王之首千秋所不能易百代所不能移萬乗資以興<lb/>
衰四海由其輕重雖復質文交映瞻禴祀而長存金火<lb/>
逓遷奉琴書而罔絶<hi>一作綱紀</hi>盖易曰觀乎人文以化成天<lb/>
<pb n="KR4h0022_WYG_844-5b"/>
下又云聖人以神道設教而萬物服焉豈古之聰明睿<lb/>
智神武而不殺者夫國家襲宇宙之淳精據明靈之寳<lb/>
位髙祖武皇帝以黄旗問罪仗金䇿以勞華夷太宗文<lb/>
武皇帝以朱翟承天穆玉衡而正區宇皇上宣祖宗之<lb/>
累洽奉文武之重光稽厯數而坐明堂陳禮容而謁太<lb/>
廟八神齊饗停旒太史之宫六辨同和駐蹕華胥之野<lb/>
文物隠地聲名動天樂繁九俗禮盛三古冠帯混幷之<lb/>
所書軌八絃<hi>疑作紘</hi>閭閻兼匝之鄉煙火四極竭河追日<lb/>
<pb n="KR4h0022_WYG_844-6a"/>
夸父力盡扵楹間越海陵山豎亥塗窮扵廡下薰腴廣<lb/>
被景貺潜周乾象著而常文清坤靈滋而衆寳用溢金<lb/>
膏扵紫洞雨露均華栖玉燭扵𤣥都風雷順軌丹蓂翠<lb/>
菌藻繪軒庭鳳彩龍姿激揚池御殊徵肸蠁不召而自<lb/>
至茂祉昭彰無幽而不洽雖復帝臣南靣降衢室而無<lb/>
為岱畎東臨陟名山而有事靈命不可以辭也大典不<lb/>
可以推也由是六戎宵警横紫殿而摐金五校晨驅蹴<lb/>
𤣥雲而噴玉星羅海運嶽鎮川渟登碧墠而㑹神祇御<lb/>
<pb n="KR4h0022_WYG_844-6b"/>
𤣥壇而禮天地金箱玉冊益睿筭扵無疆玳檢銀繩署<lb/>
靈機扵不竭功既成矣道既貞矣歴先王之舊國懐列<lb/>
聖之遺塵翔赤驥而下雲亭吟翠虬而望鄒魯泗濵休<lb/>
駕杳疑汾水之陽尼岫凝鑾暫似銅<hi>疑作峒</hi>山之典廼下<lb/>
詔曰可追贈太師託鹽梅扵異代鼎路生光寄舟楫扵<lb/>
同時泉塗改照咸亨元年又下詔曰宣尼有縱自天體<lb/>
膺上哲合兩儀之簡易為億載之師表顧唯寢廟義在<lb/>
欽崇如聞諸州縣孔子廟堂及學館有破壊并向来未<lb/>
<pb n="KR4h0022_WYG_844-7a"/>
造生徒無肄業之所先師闕奠祭之儀久致飄零深非<lb/>
敬本冝令諸州縣官司速加營葺九隴<hi>一作成都</hi>縣學廟堂<lb/>
者大唐龍朔三年鄉人之所建也爾其州分化鳥境狥<lb/>
蹲鴟羸<hi>疑</hi>錦室扵中區託銅梁扵古地玉輪斜界神龍<lb/>
蟠沮澤之雲石鏡遥臨寳牒祕<hi>一作馬蹀</hi>禺山之影天帝㑹<lb/>
昌之國上照乾維英靈秀山之鄉傍清地絡庠序由其<lb/>
紏合纓弁所以㑹同文翁之景化不渝智士之風猷自<lb/>
逺扵是䨇川舊老攀帝奬而翹心三蜀名儒想成均而<lb/>
<pb n="KR4h0022_WYG_844-7b"/>
變色探周規扵舊宅詢漢制扵新<hi>一作成</hi>都開基扵四㑹<lb/>
之躔授矩扵三農之隙土階無級就擊壤扵新懽茅茨<lb/>
不剪易橧巢扵故事莊壇文杏即架椽欒夹<hi>一作樊</hi>谷幽<lb/>
蘭爰䟽戸牖儀形莞爾似聞沂水之歌列侍誾如若奉<lb/>
農山之對緇帷曉闢横組帯扵西河絳帳宵懸聚青襟<lb/>
扵北海雖秋禮冬詩之化巳洽扵齊人而宣風觀俗之<lb/>
規實歸扵上宰銀青光禄大夫譙國公諱崇義大武皇<lb/>
帝之支孫河間大王之長子髙秋九月振玉贙扵唐丘<lb/>
<pb n="KR4h0022_WYG_844-8a"/>
寳算千齡躍璇虯扵大渚我國家靈命東朝抗裘冕之<lb/>
尊宗子維城南靣襲軒裳之重析𤣥元之<hi>一有𦙍字</hi>緒擁朱<lb/>
虚之<hi>一有禄字</hi>位拜玉節扵秦京輝金璋扵蜀郡𤣥機應物<lb/>
潜銷水怪之災丹筆申寃俯絶山精之訟魏文侯之擁<lb/>
篲道在而謙尊董相國之垂帷風行而俗易司馬宇文<lb/>
公諱純河南洛陽人也皇根帝緒列五鼎扵三朝青鎻<lb/>
丹梯<hi>一作墀</hi>跨千尋<hi>一作種</hi>扵十紀仲舉澄清之轡未極夷<lb/>
塗士元卿相之材先登<hi>一作猶先</hi>上佐氷壺精鑒遥清玉壘<lb/>
<pb n="KR4h0022_WYG_844-8b"/>
之郊霜鏡懸明下映金城之城縣令柳公諱明字太易<lb/>
河東人也梁岳之英長河之靈沭雲漢之粹精<hi>一作精粹</hi>荷<lb/>
天衢之元亨旌旗赫弈扵中古珪組陸離扵下葉鳳巖<lb/>
抽律擢層秀扵龍門驪穴騰姿吐榮光扵貝闕自朱絲<lb/>
就列光膺令宰之榮墨綬馳芬髙踐郎官之右仙鳬旦<lb/>
舉影入銅章乳翟朝飛聲含玉軫臨卭客位自髙文雅<lb/>
之庭彭澤賔門猶主壺觴之境曠懐足以御物長策足<lb/>
以服人重泉之惠訓大行單父之謳謡遂逺猶為夏絃<lb/>
<pb n="KR4h0022_WYG_844-9a"/>
春誦俗化之樞機西序東膠政刑之根本上祗朝憲下<lb/>
奉藩維爰搜複廟之儀載闡重欄<hi>疑作櫩</hi>之制三門四表<lb/>
燠<hi>疑作煥</hi>矣惟新十<hi>一作上</hi>哲宗師肅焉如在將使圓冠方<lb/>
領再行鄒魯之風鋭氣英聲一變賔<hi>疑作賨</hi>渝之俗扵是<lb/>
侍郎幽思摛鳳藻扵瓌林丞相髙材排鳳姿扵璧沼遺<lb/>
榮處士開簾詮孝悌之機頌徳賢臣持節聽中和之樂<lb/>
其為政也可久其為志也可大方當變化台極儀刑萬<lb/>
宇豈徒偃仰聽事風教一同而巳哉勃㓜乏逸才少有<lb/>
<pb n="KR4h0022_WYG_844-9b"/>
竒志虚舟獨泛乗學海之波瀾直轡髙驅踐詞塲之閫<lb/>
閾觀質文之否㤗衆矣考聖賢之去就多矣自生人以<lb/>
来未有如夫子者也嗟呼今古代絶江湖路逺恨不得<lb/>
親承妙㫖攝齊扵㳺夏之間躬奉徳音攘袂扵天人之<lb/>
際撫身名而永悼瞻棟宇而長懐嗚呼哀哉敢為銘曰<lb/>
五帝既沒三王不歸天地震動隂陽亂飛山崩海竭月<lb/>
缺星圍禮樂無主宗禋遂微<hi>其一</hi>大哉神聖與時迴博<hi>疑作</hi>
<hi>薄</hi>應運而生繼天而作龍躍浩蕩鵬飛寥廓奄有人宗<lb/>
<pb n="KR4h0022_WYG_844-10a"/>
遂荒天爵<hi>其二</hi>尼山降彩泗濵騰氣志匡六合神經萬類<lb/>
夹谷登庸中都歴試睿情貫一𤣥猷絶四<hi>其三</hi>栖遑教跡<lb/>
寂寞河圖違齊出宋歴楚辭吳風衰俗毁禮去朝無麟<lb/>
書巳巻鳳徳終孤<hi>其四</hi>杳杳靈命茫茫天秩吾道難衍斯<lb/>
文易失式宣六藝財成四術虚徃實歸外堂内室<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>邈<lb/>
矣能仁悠㢤化主力制羣辟權傾終古陸離彩粲蟬聮<lb/>
茅土陟海輕河登山小魯<hi>其六</hi>皇家載造神風四極檢玉<lb/>
題祥龜金署徳聿懐聖跡同亨天則廼春<hi>疑作眷</hi>台庭爰<lb/>
<pb n="KR4h0022_WYG_844-10b"/>
昇衮職<hi>其七</hi>玉津同𣲖金堤茂版智士髙風文翁澤逺甿<lb/>
淳壤沃聲和俗愿載啓仁祠遂光儒苑<hi>其八</hi>沉沉壼奥肅<lb/>
肅扃除靈儀若在侍列<hi>一作列侍</hi>如初槐新市宻杏古壇踈<lb/>
楹疑置奠壁似藏書<hi>其九</hi>泛泛寰中悠悠天下徇名則衆<lb/>
知音盖寡碝石叅瓊迷風亂雅仲尼既沒夫何為者<hi>其十</hi>
　　　遂州長江縣先聖孔子廟堂碑　楊烱<lb/>
法象莫大扵天地變通莫大乎四時懸象著明莫大乎<lb/>
日月備物致用莫大乎聖人夫子諱丘字仲尼魯國鄒<lb/>
<pb n="KR4h0022_WYG_844-11a"/>
人也龜龍負䜟帝鴻驅八翼之軒魚鳥呈文天乙降三<lb/>
分之璧五十二戰權輿驟帝之都<hi>一作基</hi>二十七征草昧<lb/>
馳王之業平域中之禍亂掃天下之䖍劉以盛徳大業<lb/>
之尊當開階立燧之重及其山崩海竭日薄星迴厯數<lb/>
不還謳謡遂逺元子賔周而建國二王之車服可尋上<lb/>
卿翼宋而承家三命之衣冠再襲是故隂陽混合洩符<lb/>
瑞扵平鄉宇宙氤氲灑休徴扵闕里龍峻而龜背月角<lb/>
而雷聲有軒帝之殊姿有殷王之異表山開遁甲尼丘<lb/>
<pb n="KR4h0022_WYG_844-11b"/>
落扵紫垣星掌巫咸鈎鈐墜扵蒼陸净光童子来遊震<lb/>
<hi>一作姬</hi>旦之郊乾象明靈<hi>一作虚</hi>俯下庖犧之國十五而志<lb/>
學三十而有成申下問扵伯陽屈帝師扵郯子天為木<lb/>
鐸九州知發號之期吾豈匏𤓰一國有来蘇之望常<hi>疑作</hi>
<hi>嘗</hi>登委吏稍踐中都天下可臨諸侯取則以之禮而國<lb/>
定司空之官以成禮以之義而國平司冦之官以成義<lb/>
掌山林扵夏典物得其生聽訟獄扵秋官人忘其死大<lb/>
夫亂法仍行兩觀之誅陪臣執權即問三雍之罪强公<lb/>
<pb n="KR4h0022_WYG_844-12a"/>
室而<hi>集無此字</hi>弱私家叙君臣而<hi>集無此字</hi>明長㓜用能使犧牲<lb/>
秬鬯不登闤闠之庭羽㦸旌旄不列壇場之位當是時<lb/>
也三光薄蝕九土分崩夷狄有君中華無主<hi>集作禮</hi>周京<lb/>
赫赫成康之至教蔑聞魯國巖巖賢聖之餘風可墜河<lb/>
圖未出吾道不行周流八方經營四海治<hi>集作政</hi>亂運也<lb/>
窮通命也荷天下之至聖仍逄盗跖之軍仗天下之至<lb/>
和猶有匡人之逼徳生扵我樂天命而何憂文不在兹<lb/>
臨大難而無懼使仁者必信安有伯夷使智者必行安<lb/>
<pb n="KR4h0022_WYG_844-12b"/>
有王子豈三千擊水牛蹄不能鼔横海之鱗九萬摶風<lb/>
鷄羽不能扇垂天之翼然後上不臣天子下不事諸侯<lb/>
乗殷之輅服周之冕或屈伸於季孟之間或動静扵魚<lb/>
龍之際下學而上逹將聖而多能博而無名信而好古<lb/>
察殷周之禮樂損益可知觀杞宋之文章賢才不足數<lb/>
年學易㐲羲龍馬之圖三月聞韶嬀帝鳳凰之典信在<lb/>
<hi>集作存</hi>乎徳術<hi>集作/行非</hi>數貫於神明<hi>集作四時</hi>意見乎時制作侔<lb/>
扵造化巳所不欲則一言可以終身人之莫違則一言<lb/>
<pb n="KR4h0022_WYG_844-13a"/>
可以亡國惡鄭衛之亂雅樂惡利口之覆邦家榮辱定<lb/>
扵樞機褒貶存乎簡牘精誠宻召北門<hi>集作辰</hi>開紫掖之<lb/>
星福應全来中極敷𤣥雲<hi>集作涌之𤣥象</hi>之氣乃若知幽明之<lb/>
故見天地之心有感而遂通不行而克至年當甲子潜<lb/>
知起漢之萌運<hi>集作音</hi>叶宫啇預察亡秦之兆星移大火<lb/>
追責天司月入陽街<hi>集作純陽</hi>無勞<hi>集作行無</hi>兩備季桓子羵羊<lb/>
之井推木石之禎祥陳惠公集隼之庭驗蠻夷之貢賦<lb/>
然後歴三辰而玉歩照四極而金聲坐扵緇帷之林浮<lb/>
<pb n="KR4h0022_WYG_844-13b"/>
扵亶州之海門生七十仰天路以無階弟子三千望宫<lb/>
墻而不入哲人之能事畢矣先王之至徳行矣配乎二<lb/>
象不能遷必至之期叅乎兩曜不能稽有<hi>集作有非</hi>常之動<lb/>
南逰楚國遂聞衰鳳之歌西狩魯郊獨下傷麟之泣夫<lb/>
子周靈王二十一年冬十月庚子生至魯哀公十有六<lb/>
年夏四月已丑卒凡享年七十二于今一千餘嵗㤗山<lb/>
頺而梁木壊微言絶而大義乖傳饗祀扵百家奉琴書<lb/>
扵十代秦始皇見登床之識<hi>集作識</hi>始亂衣裳魯恭王看<lb/>
<pb n="KR4h0022_WYG_844-14a"/>
壊壁之書猶聞絲竹漢圖起扵六千日賜金之禮載優<lb/>
魏徳行扵五千年刻石之風未冺述文<hi>集作序字</hi>武者皆憲<lb/>
章扵聖人修學校<hi>集有書字</hi>者僉折衷扵夫子自革<hi>集作韋</hi>鞲<lb/>
玉歴毳幕瑶圖皇天無皁白之徴戎狄起豺狼之釁摧<lb/>
六律絶笙竽塞師<hi>集作瞽</hi>曠之耳天下之人廢其聽矣散<lb/>
五彩滅文章膠離朱之目天下之人黜其明矣我髙祖<lb/>
神堯皇帝因三靈之寳厯藉萬國之歡心風起北方月<lb/>
行中道削平宇宙<hi>集作雷雨</hi>戢干戈扵羊馬之年彈壓華夷<lb/>
<pb n="KR4h0022_WYG_844-14b"/>
照文物扵龍蛇之代太宗文武聖皇帝昇瑶壇扵曲洛<lb/>
受玉版扵平河經天緯地盪海夷嶽坐𤣥宫而宻轉紫<lb/>
微光帝宅之尊戴黄屋以<hi>一作而</hi>深居赤縣列<hi>一作襲</hi>神州<lb/>
之貴今上天無私覆道不虚行馭六氣而平太階乗八<lb/>
風而制羣動星連月合層臺而有觀羽之勞海<hi>一作日</hi>晏<lb/>
河移直茟有書祥之倦封太山而禪梁甫千載同歸敞<lb/>
衢室而築明堂百靈咸秩雲行雨施品物流形天尊地<lb/>
卑乾坤定矣若乃虞夏啇周之禮考正朔而三遷東南<lb/>
<pb n="KR4h0022_WYG_844-15a"/>
西北之人混風聲而一變環林拂日映髙栁而對扶桑<lb/>
圓海澄天走鯤池而㴠象浦粤以乾封元<hi>一作三非</hi>年有詔<lb/>
追贈夫子為太師咸亨元年又詔州縣官司營葺學廟<lb/>
慿風雲扵異代照日月扵殊途死者有知歿而無朽如<lb/>
綸如綍大君扵號令之嚴匪朴匪雕上宰極司存之敬<lb/>
長江令楊公𢎞農華隂人也即華山公之孫大將軍之<lb/>
子朱宫帶地明河一葦之西黄闕中天神嶽千花之北<lb/>
山川壯麗扵區宇人物繁多扵海内齊九龍而闊歩一<lb/>
<pb n="KR4h0022_WYG_844-15b"/>
門鍾豹變之榮襲五公而長驅四代赫蟬聫之祉出忠<lb/>
入孝誕秀興賢冠盖城邑池臺鐘鼔英靈輻凑鏘鏘萬<lb/>
玉之門嘉瑞駢羅濟濟千金之子是故北方多士太一<lb/>
壯其<hi>集作一壯表乎</hi>魁梧南國仙人中書偉其端雅椅桐可仰<lb/>
丹漆兼<hi>集作重</hi>施照明月扵胸懐吐清風扵襟袖臧武仲<lb/>
之智卞莊子之勇<hi>集作法</hi>可以為大臣矣韓尚書之臨八<lb/>
座發跡下邳卓太尉之踐三階來從宻縣自操刃入仕<lb/>
聞魯邑之絃聲解劒分司察豐城之寳氣汝隂徐令大<lb/>
<pb n="KR4h0022_WYG_844-16a"/>
號無䨇河内王君時稱未有飛雪千里不能改松栢之<lb/>
心名都十城不能動夷齊之行先是殊方暴客常<hi>集作恒</hi>
嚴鉅野之兵絶磴奸豪每縱潢池之虣<hi>集作虐</hi>數州常以<lb/>
為<hi>集作久</hi>弊歴政所不能移行人為之聚衆<hi>集作扸疑</hi>耕父由<lb/>
其釋耒公英謀獨斷鋭氣無前奮一劔而戮元兇馳單車<lb/>
而躡遺噍道旁牛馬並屬羅衡縣内神明皆稱傳琰若<lb/>
乃山林猛獸動星象而垂文江漢貙甿<hi>集作毗</hi>鼓風飈而<lb/>
作愾城門六閉未防虞吏之災都市三言終有三君之<lb/>
<pb n="KR4h0022_WYG_844-16b"/>
暴公雄心裂眥壯髪衝冠按東海之金刀飛北斗之石<lb/>
箭岡巒不擾有符劉孟之城坑穽無虞更似童君之邑<lb/>
自非愛人猶子視物如傷豈能躬斬兇渠親除災害與<lb/>
夫赤䋲不用道被扵瑕丘桴鼓希聞化移扵京洛可同<lb/>
年語哉然後示之以禮儀陳之以庠序興役鳩工<hi>集無此句</hi>
慿三時之閒暇薄賦輕徭視<hi>集作[瓜*見]</hi>四野之川原依城負<lb/>
峽青泥險磴斜連白馬之闗赤岸長波逺注黄牛之<hi>夾</hi>
懸四刀而開益部照參伐扵天光賦三錯而闢梁州<hi>集作</hi>
<pb n="KR4h0022_WYG_844-17a"/>
<hi>長江</hi>絶岷<hi>集作㞶</hi>嶓扵地徳背山臨水掩全蜀之膏腴望月<lb/>
占星採公宫之法度丹墻數仞吐納雲霞椽柱三間蔽<lb/>
虧風雨瑠璃曉闢東宫雀目之忩玳瑁朝懸西漢虵鱗<lb/>
之桷圖光芒扵北斗聖質猶生赫符彩扵連珠宏姿可<lb/>
想至扵月衡月凖山額山庭偘偘星文堂堂日角莫不<lb/>
向之如在疑逰北上之山望之儼然似瞩東流之水博<lb/>
士助教某等西州聞望南國英靈駭飛兎扵文場躍雕<lb/>
龍扵茟海楊雄博識神逰象繫之端李洽幽通思入璣<lb/>
<pb n="KR4h0022_WYG_844-17b"/>
衡之表每至韶光令月朱鳥乗春爽氣髙天𤣥龜送厯<lb/>
瓊籩玉豆中堂奉先聖之儀石磬金鐘南靣習諸侯之<lb/>
禮華陽曽子鼓箧来逰蜀國顔子摳衣請學絃歌在側<lb/>
<hi>集作聽</hi>還昇武騎之臺禮樂居前重覩文翁之室祁祁茂<lb/>
徳濟濟時英聖人千載之風儒者一都之㑹丞主簿尉<lb/>
某等青田戒露望華盖而長鳴緑地生風下仙閣<hi>一作閭</hi>
而直轡大夫貞節還居内史之丞文學明誠<hi>集作經</hi>猶<hi>集作</hi>
<hi>盡</hi>歴南昌之尉鄉望姓名等王孫獵騎騁原隰之盤逰<lb/>
<pb n="KR4h0022_WYG_844-18a"/>
公子文鋒叙江山之體勢符偉明以都官謝職逄有道<lb/>
而相推趙元叔以郡吏從班見司徒而不拜僉以鄉閭<lb/>
少事風月多懐命童子扵雲臺就門人扵相圃冬禮春<lb/>
詩之化再造䨇川淹中稷下之風一匡二<hi>集作三</hi>蜀若夫<lb/>
平南壯烈沉流水扵裁碑逐北勲庸<hi>集作元勲</hi>登燕山而刻<lb/>
頌庾太尉新亭之墓尚有黄金鄭康成通徳之門猶存<lb/>
白瓦况乎功苞大象績被蒼生豈使銘典闕如音塵不<lb/>
嗣是則<hi>集作用</hi>雕墻峻宇列冠盖扵宜城塞陌填街考春<lb/>
<pb n="KR4h0022_WYG_844-18b"/>
秋扵太學小子狂簡不知所以裁之夫子之文章今可<lb/>
得言也詞曰<lb/>
西崑玉闕南海金堂惟愡惟恍一隂一陽三辰赫赫九<lb/>
土茫茫太極天帝神州地皇驪連上古混沌中央降及<lb/>
軒頊終扵夏商四時玉斗五緯珠囊聖徳千載淳風八<lb/>
荒天開赤籙日照青光識叶金匱兵符玉璜化隆文武<lb/>
澤盛<hi>集作仞</hi>成康天子穆穆諸侯皇皇春秋代謝宗社危<lb/>
亡帝典無<hi>集作垂</hi>象人倫不綱山河命徳天地興祥禮樂<lb/>
<pb n="KR4h0022_WYG_844-19a"/>
三變文明一匡原承少典祚啓成湯吹律丹鳳御符<hi>一作</hi>
<hi>鈎</hi>白狼三仁去國再命循墻不有積善其何以昌降靈<lb/>
鄒邑誕哲平鄉月角摛彩星鈐吐芒文行忠信恭儉温<lb/>
良或黙或語能柔能剛學而不厭師亦何常通禮明徳<lb/>
尊賢毁方古之君子昔者明王道叶公旦神交帝唐攝<lb/>
官從事服冕端章示之以徳臨之以莊澤如春雨威若<lb/>
秋霜男女斯别尊卑克彰時逄版蕩運属悽遑入齊損<lb/>
味居陳絶糧登山極目臨水倘佯無道斯隠捨之則藏<lb/>
<pb n="KR4h0022_WYG_844-19b"/>
季孫大賚敬叔揄揚問官郯子受樂師襄神明叶賛雅<lb/>
頌鏗鏘紫麟遥集丹烏逺翔生靈水火家國舟航功符<lb/>
日用徳叶天長倐嗟崩嶽奄歎摧梁昧昧神道悠悠彼<lb/>
蒼書開懐宅䜟識<hi>集作發</hi>登床與代輕重因時弛張氊裘<lb/>
黼黻沙漠壇塲璣衡慘<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>載籍膏肓汾河水白晉野星<lb/>
黄軒電臨斗殷雷<hi>集作雲</hi>入房九圍臣妾八極城隍東序<lb/>
西序上庠下庠粤惟銅墨實號金箱<hi>集作相</hi>靈山地輔徳<lb/>
水天潢芝蘭秀出羔鴈成行玉匣孤劒瑶臺驌驦懲奸<lb/>
<pb n="KR4h0022_WYG_844-20a"/>
揺<hi>集作挫是</hi>右濟猛移蝗風傳積石道被滄浪絲言涣汗經<lb/>
葺相望夏井蓮植秋窗桂芳綉楹文琰綺綴明璫四注<lb/>
飛閣三休歩廊禮行釋菜敬盡明薌圖非有若地異空<lb/>
桑伏羲書契女媧笙簧匏土金石珪琮璧璋髙門程鄭<lb/>
碩學王楊威儀秩秩宫徴瑲瑲山棲烏<hi>集作弔</hi>鳥氷宿鴛<lb/>
鴦蜀門荷㦸江津濫觴落星髙堰明月回塘丹碑不朽<lb/>
清廟無疆<lb/>
　<lb/>
<pb n="KR4h0022_WYG_844-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷八百四十五<lb/>
</p>
<p>
</p>
  </div>
</body>
</text>
</TEI>
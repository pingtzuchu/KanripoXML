<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百九十</head>
    <p>
<pb n="KR4h0022_WYG_989-1a"/>
欽定四庫全書<lb/>
　文苑英華巻九百九十　　　宋　李昉等　編<lb/>
　交舊十三<lb/>
　　重祭外舅司徒文一首　祭薛郎中文一首<lb/>
　　祭吕商州文一首　　　祭楊郎中文一首<lb/>
　　祭張書紀文一首<lb/>
　　　重祭外舅司徒公文<hi>此篇非交舊已移入九百九十一巻親族門</hi>
　<lb/>
<pb n="KR4h0022_WYG_989-1b"/>
　　　為裴懿無私祭薛郎中<hi>衮</hi>文　　李商隱<lb/>
伏惟靈佐商宣業朝薛傳規門峥層構堂嶪崇基玉生<lb/>
藍岫芝産銅池梧髙駐鳳蓮馥停龜有美令人載稱清<lb/>
邵訓在詩書樂惟名教王謝標格曹劉才調清如濯熱<lb/>
之風明若觀朝之燎靈臺委鑒虚空融和秋水望濶春<lb/>
臺上多郷塾掉鞅文林勵戈硯横河漢紙落煙波澤宫<lb/>
貍首棘塲楊葉箭去星慙弓廻月怯兩書上第五辟名<lb/>
公馬卿賦雪陳琳愈風平臺竹苑淮山桂叢營分細栁<lb/>
<pb n="KR4h0022_WYG_989-2a"/>
幕染芙蓉顯備臺僚榮徙<hi>集作從</hi>憲秩冠峩鐵勁衣明繡<lb/>
密霜下端簡風生落筆夜庭烏廻天秋隼疾帝念允職<lb/>
任于諌垣依違絶想從容敢言攀檻而空留跡在削藁<lb/>
而不見書存女史䕶衣太官供食伏奏多可分曹著績<lb/>
帳暖錦麗闈明粉白既題柱以如田<hi>一作曲非</hi>亦償金而類<lb/>
直漢榮出牧晉議州兵亷袴歌送劉錢贈行濟南之誅<lb/>
巨猾揚州之試諸生虎去江静珠来岸明神豈好謙天<lb/>
寧秩禮蠧華國之名品䘮士林之模楷使為善者奪氣<lb/>
<pb n="KR4h0022_WYG_989-2b"/>
求仁者解體已不駐於卿雲竟何窺於洑濟長洲樹古<lb/>
茂苑山春橘税既集茶征是親鷁渡霅而去逺鵠下亭<lb/>
而唳頻翟虜氛興殷楹夢起帳入飛鵩牀驚鬭蟻鄭𤣥<lb/>
知數阮瞻無鬼終自膏肓傳於骨髓嗚呼哀哉丹霄萬<lb/>
里建木千尋坦坦清路幢幢<hi>集作瞳</hi>翠隂三襲臺廻九重<lb/>
禁深中懸流扆下集華簮無非東箭盡是南金或扶傾<lb/>
作棟或望旱為霖顯允明公宜膺百福夜暗神昧天長<lb/>
景促青女變霜羲和納旭悄隋掌以銷璣慨周閑之䘮<lb/>
<pb n="KR4h0022_WYG_989-3a"/>
騄永惟清族本富才人有弟則陸無兄不荀原鴒奕奕<lb/>
沼鴈馴馴珩竒動楚璧貴傾秦永矣彼蒼胡然人事但<lb/>
續椿夀徒髙鶴位摧壓光價掩淪聲味潁不濁而殄灌<lb/>
宗淮未絶而傾王氏某甲因承中外<hi>集作某甲因中外</hi>獲奉恩<lb/>
知通孔李道德之舊兼盧<hi>集作盧</hi>劉姻戚之私鑄顔有契<lb/>
全趙為期静龍門之風水剷羊腸之嶮巇空欲銘恩何<lb/>
酧樹德庇孤根於髙援許加姻於弱植將歡宋子俄放<lb/>
湘南綬黄楚徼鬚白昭潭歸止未卜棄予是甘許靖之<lb/>
<pb n="KR4h0022_WYG_989-3b"/>
悲方極王粲之憂不堪猶如重言將敦故約玉無改行<lb/>
金不如諾朂大義於幽沉軫遐心於漂泊使者尚在凶<lb/>
書已来鴈足空逺魚腸不廻淚和峡雨哭振巴雷孰澆<lb/>
枯鮒誰爇寒灰今則言去郴江當移澧浦稍脱疑網猶<lb/>
罹罪罟念深慟以無期豈沉寃之可吐嗚呼哀哉執紼<lb/>
路阻佳城望賖凌空乏翼上漢無槎或期他日或反中<lb/>
華認楊公之石馬撫周苞之辟邪况良冶規存遺經業<lb/>
在臧孫有後魏萬必大敢期陋質終託餘光韋平之貂<lb/>
<pb n="KR4h0022_WYG_989-4a"/>
續無望秦晉之婚姻豈忘絮酒無㡬生芻是將辭多失<lb/>
次涕數無行翼桂旌之不逺降蘭珮之餘芳嗚呼哀哉<lb/>
尚饗<lb/>
　　　祭吕商州文　　　　　　　前　人<lb/>
惟靈族光釣渭慶顯歌齊竹分東箭玉奪南圭逶迤霄<lb/>
路睥睨雲梯淺牙洞鼠短刃分犀古聖堂奥前賢町畦<lb/>
湔腸効藥刮膜留箆彈琴而放臣見釋賣賦而妬后還<lb/>
閨既歩京國亦薦郷里與田蘇遊有太叔美鄴都才運<lb/>
<pb n="KR4h0022_WYG_989-4b"/>
洛陽年齒何晏神仙張良女子禮闈之擅譽也如彼册<lb/>
府之傳名兮若此囊成内殿之惟書貴皇都之紙中臺<lb/>
南省諌署戎藩才難價重政舉人存蓮池易曉蘭圃多<lb/>
暄涵波獨躍弄影孤翻王粲樓中嘗經暇日揚雄宅裏<lb/>
㡬弔遺魂参差遘憫萋菲成寃漢廷毁誼楚國讒原建<lb/>
禮門内明光殿外直金既肆於猜疑魏被竟從於沙汰<lb/>
䝉犯霜露支離埃<graphic n="KR1881" url="https://raw.githubusercontent.com/kanripo/KR-Gaiji/master/images/KR1881.png" mimeType="image/png"/>厲山遥鬱於朝嵐溠水傍奔其素<lb/>
瀨猶懐毒草過農井以低窺尚憶神珠向隋臺而猶<hi>集作</hi>
<pb n="KR4h0022_WYG_989-5a"/>
<hi>獨</hi>酧渚宫貳尹相府中郎將申蠖屈復駕鴛行朱幡意<lb/>
氣皂盖輝光訓説則馬季長之居南郡風流則殷仲文<lb/>
之守東陽劉寵一錢鄧攸五鼔遂解郡符来登書府儒<lb/>
林文囿瑶山瓊圃鉛槧朝閲芸籤夜數瓜當鄭灼之心<lb/>
錐在蘇秦之股是從佐理于彼東周雷喧洛𣲖電掣<hi>集作</hi>
<hi>雲納</hi>嵩丘玉泉嘉月金谷清秋陳思王之羅韈郭有道之<lb/>
仙舟不無賦詠聊以優游漢入嶢關晉分隂地籍賢太<lb/>
守之政有古諸侯之貴載揚筆陣復清劍氣長卿消渴<lb/>
<pb n="KR4h0022_WYG_989-5b"/>
士安風痺逝川㡬歎於不廻朝露俄聞於溘至嗚呼昔<lb/>
也風塵投分平生少年雕龍競巧倚馬争妍開襟隋岸<lb/>
促膝伊川月中乃共誇科桂池裏亦相矜幕蓮劉樗屢<lb/>
擲畢甕多眠終以世路紛綸物情推斥撫事傷年減歡<lb/>
加戚路泣楊子絲悲墨翟縱風至而音来竟月同而地<lb/>
隔逮余亷部及子頒條華樽㫖酒綺席嘉殽各懸章綬<lb/>
俱失簞瓢雖論金而契在終照玉而顔凋子牟之思魏<lb/>
闕望之之憶漢朝誠知舌在不覺魂銷書斷三湘哀聞<lb/>
<pb n="KR4h0022_WYG_989-6a"/>
五嶺天涯地末髙秋落景重疊憂端縱横淚綆漏虬夜<lb/>
促隙駒朝騁怨藻繪之亡脽惜陽春之亂郢言念令季<lb/>
記余屬城鴒原鴈序昔日歡情蠻圻瘴嶠今朝哭聲愍<lb/>
支體遽亡於手足况兄弟不如其<hi>集作於</hi>友生嗚呼厚夜<lb/>
依臺窮泉訪路已已金骨嗟嗟玉樹莫和哀挽空陳薄<lb/>
具銜萬里之遐誠託千辭之寄喻異時松楸枯朽羊虎<lb/>
傾頹草宿苔厚門平闕<hi>集作關</hi>摧尚期越禮用寫余哀靈<lb/>
今不昧倘或来哉<lb/>
<pb n="KR4h0022_WYG_989-6b"/>
　　　祭長安楊郎中文　　　　　前　人<lb/>
年月日謹以云云之奠祭于宗尹郎中之靈昔莊南華<lb/>
之言物故則曰若巨室之偃歸人陶貞白之語𤣥機則<lb/>
曰雖頑仙不如才鬼邈矣髙論皭然深㫖有感斯文屬<lb/>
在之子黄河九曲泰華三峯陽<hi>集作潼</hi>亭之右隂晉之東<lb/>
泱漭佳氣肹蠁孤風生民之秀惟子之宗既懼四知亦<lb/>
畏三惑昔佐赤符實毗皇極坦蕩王道昭宣帝則丹青<lb/>
不朽琬琰是刻狀日具東侔辰在北子之伯仲不忝前<lb/>
<pb n="KR4h0022_WYG_989-7a"/>
人粉飾賢路抑揚薦紳雲間日下國華席珍排龍掩陸<lb/>
突鶴摧荀卓爾風標朗然流品妍若春輝烈如冬凛燕<lb/>
石知媿齊竽自審咸指路以光銷盡登門而聲寢難售<lb/>
者價重難知者聲清披沙揀金由是不媿鳥散花落于<lb/>
今有情劉儒十行孫𢎞三道直路猶絃蠧政如掃筆海<lb/>
驚波詞園鞠草文塲不寫於中心册苑空留於秘寳晉<lb/>
千里國漢第一功建幢油碧啓幕蓮紅賔髙王擇韻合<lb/>
人同固不能加減陳椽亦可以喜怒桓公衣蕭含香省<lb/>
<pb n="KR4h0022_WYG_989-7b"/>
蘭臺柏赤管朝操青縑夜襞佐計相則生聚有經贊一<lb/>
<hi>集作地是</hi>官而<hi>集作則</hi>孤終叶籍於惟荔浦言念金昆毁冠裂<lb/>
<hi>集作褫</hi>帶雪泣星奔宅裏之荆枝半謝嶺頭之梅萼<hi>集作葉</hi>
空繁陟岡望兄詩客之情何極歸縣見姊騷人之恨猶<lb/>
存乃擢戎曹遂荒京令將換清切以扶明聖不知者夀<lb/>
難言者命未謁季良<hi>集作梁</hi>之醫已革曽参之病嗚呼平<lb/>
生世路繾綣交期孫金盧米百賦千詩桂林崑嶠一片<lb/>
一枝終以浮沉因兼險夷對臯壤之摇落成老大之傷<lb/>
<pb n="KR4h0022_WYG_989-8a"/>
悲尚冀他年或陶良夜酒筵琴席燈闈月榭俱開愁别<lb/>
之襟並息分岐之駕短景未果<hi>集作短願未果</hi>良辰不借竟鬱<lb/>
結於深衷倐淹淪於大化况南康解榻早降清光㑹稽<lb/>
繼組昨辱餘芳情<hi>集作積</hi>分逾極銜哀更長三十年之間<lb/>
難追往事五十里之外正恨殊郷地濶山深川寒樹古<lb/>
杳杳𤣥夜荒荒<hi>集作茫茫</hi>宿莽生金認石埋玉恨土寄奠緘<lb/>
詞呼風涕雨噫戯噫戯宗尹之魂来否<lb/>
　　　祭張書記文　　　　　　　前　人<lb/>
<pb n="KR4h0022_WYG_989-8b"/>
維㑹昌元年嵗次辛酉四月辛丑朔二十日庚申隴西<lb/>
公滎陽鄭某隴西李某安定張某昌黎韓某樊南李某<lb/>
謹以清酌之奠致祭于故朔方書記張五審禮之靈嗚<lb/>
呼古有不重千金殊輕尺璧或號百夫之防或作萬人<lb/>
之敵争雄角秀殊途異迹念閲水於千齡若衝飈之一<lb/>
息吁嗟審禮寧或免之瞭眸巨鼻方口疎髭始自渚宫<lb/>
来遊帝里論極懸河文酬段綺體物稱最登髙擅美良<lb/>
時不来躁進為恥門巷蓬蒿荒凉如此藩溷筆硯寂寥<lb/>
<pb n="KR4h0022_WYG_989-9a"/>
而已梁多文士漢有賢王猶市駿骨首驚夜光長裾既<lb/>
曵健筆誰當職髙蓮幕官帶芸香青袍若草白簡如霜<lb/>
東閣朝暖西園夜凉震起<hi>集作豈</hi>殺公諶惟故吏渭濵廻<lb/>
流馬之運峴首奉詞曹之諱松筠不改琴罇有寄三遥<lb/>
方營一畝之地多文為富無亊當貴亦解客嘲還答賔<lb/>
戯廻翔逸軌傲睨重霄將期晩節更峻清標懸蛇結舋<lb/>
鬬蟻成妖廻生乏祖洲之草續斷無弱水之膠陳屍重<lb/>
来而何望楚魂一散而難招嗚呼神道甚微天理難究<lb/>
<pb n="KR4h0022_WYG_989-9b"/>
桂蠧蘭敗龜年鶴夀在長短而且然於妍醜而何有某<lb/>
等早承餘眷晩獲聨姻或感極外家延自出之念或恩<lb/>
深猶子多引進之仁或敬屬丈人之行或情兼内妹之<lb/>
親有美吾姨慶靈攸屬尊公則師長庶僚夫人則儀刑<lb/>
六族門髙再世之侯家享萬鍾之祿經過欵狎出入遊<lb/>
陪映人玉潤覆水蓮開春歸别墅月滿髙臺嵇山傾倒<lb/>
謝雪徘徊惜景而持繩欲繋邀歡而秉燭相催中歎乖<lb/>
離今多至止仲叔辭辟而方反梅福罷官而未㡬一則<lb/>
<pb n="KR4h0022_WYG_989-10a"/>
歸從廻鴈之峰一則至自跕鳶之水方將為笛裁竹緣<lb/>
筝斬梓驅羿射鴻招何釣鯉豁契濶於屯夷極平生之<lb/>
宴喜良覿雖屢深懐未從三靈莫効一夢俄終露先寒<lb/>
而隕葉漏未盡而聞鐘今則列樹開封揲著得吉綘旐<lb/>
前引桐棺後出隠軫原野凄凉雲月<hi>集作日</hi>將歸宿莽之<lb/>
庭欲閉青松之室殷勤舊<hi>集作賢</hi>偶兾望諸孤未歸下國<lb/>
且寓皇都江逺惟哭天髙大<hi>集作旦</hi>呼必有餘慶非無後<lb/>
圖嗚呼哀哉壺有芳醪俎多肥羜呌噪不聞精靈何處<lb/>
<pb n="KR4h0022_WYG_989-10b"/>
鬱憤徒極含辭莫叙兾有鑒於酸嘶庶無乖於<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>集作酣</hi>
飫<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百九十<lb/>
</p>
<p>
</p>
  </div>
</body>
</text>
</TEI>
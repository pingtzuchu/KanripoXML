<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷七百九十九</head>
    <p>
<pb n="KR4h0022_WYG_798-1a"/>
欽定四庫全書<lb/>
　文苑英華卷七百九十九　宋　李昉等　編<lb/>
　㕔壁記三<lb/>
　寺監<lb/>
　　太常少卿㕔壁記一首<lb/>
　　鴻臚少卿壁記一首<lb/>
　　著作郎壁記一首<lb/>
　　秘書郎壁記一首<lb/>
<pb n="KR4h0022_WYG_798-1b"/>
　　四門助教壁記一首<lb/>
　府署<hi>街附</hi>
　　京兆少尹西㕔壁記一首<lb/>
　　右街副使㕔壁記一首<lb/>
　寺監<lb/>
　　　太常少卿㕔壁記　　　　　獨孤及<lb/>
太常掌玉帛鍾皷等威文物以報本乎天地神祗人鬼<lb/>
<hi>集作鬼作地祗</hi>凡吉凶賓軍嘉之禮唐虞謂之秩宗周謂之宗<lb/>
<pb n="KR4h0022_WYG_798-2a"/>
伯秦謂之奉常漢謂之太常其掌一也後魏太和十五<lb/>
年始建少卿官少小也用别二卿大小之序亦猶宗伯<lb/>
有小宗伯列國有上卿下卿郡有守丞亦謂亞一等以<lb/>
少參長而佐其成務焉故事自御史中丞給事中中書<lb/>
舍人遷秩為亞卿者必於是司故官因職雄地以人貴<lb/>
餘八卿不敢與太常齒廣徳中上尤審官注意禮樂其<lb/>
選也以才能不以資以恩澤不以勞謂李公卿材也是<lb/>
用超拜公將以忠孝敬慎肅㳟神人且懋其官府政令<lb/>
<pb n="KR4h0022_WYG_798-2b"/>
俾無不恪方議酌前賢之遺塵而損益之乃瞻居壁所<lb/>
<hi>集作史</hi>記漫滅於是夏五月己丑皆姓而名之使如珠之<lb/>
貫旴衡指顧儼若對靣曰賢者吾得而師之不賢者吾<lb/>
韋<hi>集作韋是</hi>而絃之賢逺乎哉既進牘然後命博士河南獨<lb/>
孤及為之志<lb/>
　　　鴻臚少卿壁記　　　　　　遜　逖<lb/>
鴻臚漢官掌蠻夷歸義者致其饔餼辨其等威在周為<lb/>
大行人在秦為典客在漢為鴻臚其屬有譯官及郡邸<lb/>
<pb n="KR4h0022_WYG_798-3a"/>
丞長洎後魏太和中九寺各置少卿兩員掌副卿事亦<lb/>
由傳稱亞卿書載三少制位或差於伯仲受任同歸於<lb/>
師長成務賛理擇賢而居即其義也帝唐亮采立政稽<lb/>
古命官柔服逺人綏厥有衆肅慎來賀渠搜即叙示之<lb/>
以干羽通之以冠帶允諧是職豈易其人非夫野王之<lb/>
政理𤣥成之經術徳儒之明識元方之令望則曷由臻<lb/>
茲蘭陵蕭公朝之俊徳觸邪秉憲人之雅重草議為郎<lb/>
入掌王言出膺方牧帝咨惟允公實來斯且有黄華之<lb/>
<pb n="KR4h0022_WYG_798-3b"/>
命適表兼人之羙乃求舊官守敷陳代遷明授任之有<lb/>
章示名器之無假自嗣聖已後記於壁焉<lb/>
　　　著作郎壁記　　　　　　　李　華<lb/>
化成天下莫尚乎文文之大司是為國史職在褒貶懲<lb/>
勸區别昬明故駉牧頌於魯侯祈招諷於椘子史官之<lb/>
任有述作焉蓋王者之元符生人之極教也昔沮誦<hi>一作</hi>
<hi>諷</hi>倉頡為黄帝史臣文字以異<hi>疑</hi>其來尚矣若南正北<lb/>
正建于顓頊羲氏和氏命于唐堯更虞夏商代序天地<lb/>
<pb n="KR4h0022_WYG_798-4a"/>
周官宗伯之屬有太史正嵗年以序事小史奠系代辨<lb/>
昭穆内史受納訪以詔王聽理外史逹書名于四方前<lb/>
志所載有左史記事或箴王之闕或司過於朝所典不<lb/>
同其納君於善一也傳曰天子有日官則史逸史伯<hi>疑作</hi>
<hi>史使史偏</hi>是也諸侯有日御則禆竈子韋是也倚相在椘南<lb/>
史在齊董孤在晉邦司之直也其事舉則三靈不慝其<lb/>
政息則百度惟危故先王貴之至于漢廷參用周禮太<lb/>
史公既殁其子遷緘金匱石室之文焉降及東京永平<lb/>
<pb n="KR4h0022_WYG_798-4b"/>
中特詔班固著作東觀繼其事者楊彪蔡邕由是太史<lb/>
但掌天文律歴而已小雅寢周聖人生魯道尊而文武<lb/>
將墜徳至而天地不通感於獲麟嘆於與蜡爰制國典<lb/>
丘明傳之因歴象以正時元假鬼神而討有罪善人勸<lb/>
焉滛人懼焉百代之英所由用也向若前代闕能文之<lb/>
史曠記事之官雖舜禹之烈無聞焉有國有家何以直<lb/>
道而行也魏太和年肇以著作名官為中書屬晋元康<lb/>
年改𨽻秘書朝服單衣介幘始親職必選名臣傳歴宋<lb/>
<pb n="KR4h0022_WYG_798-5a"/>
齊梁陳官品第六元魏高齊周隋秩從五品魏則王沉<lb/>
以侍中兼之衞凱以尚書帶之至于有晉若史材之美<lb/>
陳夀自佐郎遷元舅之尊庾亮以中書領宋則徐爰何<lb/>
承天齊則沈約裴子野梁則陸雲公姚察陳則顧野王<lb/>
張正見後魏則崔光高允北齊則邢子才魏收周則蘇<lb/>
亮栁虯隋則虞綽玉邵皆一朝名選也貞觀初詔梁文<lb/>
昭公鄭文貞公統英儒盛才脩五代史天子親垂筆削<lb/>
與春秋合符巍巍乎史氏之光耀也因是開館於内别<lb/>
<pb n="KR4h0022_WYG_798-5b"/>
立史官多以著作郎領帶其職而舊司所掌唯碑誌祭<lb/>
祀<hi>一作宗祀</hi>之文在焉然以其能綜群言且居百乗出典下<lb/>
國轉為郎官經緯斯文昭宣有政或上遷秘書少監或<lb/>
擢拜中書舍人固不易其任也天命元聖降而為唐唐<lb/>
之建官罔非俊又若虞永興徳凾大雅魏侍中才高王<lb/>
佐鄭吏部絶韻鏘鳴崔司業雄詞飛動皆歴焉今上兼<lb/>
帝王之極功惣文武之能事思所以比崇軒皥紹美唐<lb/>
虞潤色乎大猷發明乎皇道問誰獻箴則賔客崔氏問<lb/>
<pb n="KR4h0022_WYG_798-6a"/>
誰執簡則恒傳<hi>疑</hi>呉公胡諭徳逰刃詩騷韋庶子貫珠<lb/>
今古濟濟多士時惟秉文盛矣哉同風乎雅頌也名岳<lb/>
已遷别封天柱舊章不改尚列周官登陟蓬萊之峯循<lb/>
環藏室之奥從容簡貴信君子保明𢎞道之司歟今大<lb/>
著作清河崔公名傑天寳三載自秘書郎拜閲天禄之<lb/>
圖書踐人文之苑囿澡身於三徳研慮於六經執謙而<lb/>
光好善能擇惠風吟於秀水朗月鏡於安流代為元臣<lb/>
家曰茂緒壯宫室者必鄧林之條幹乎以儒雅之姿從<lb/>
<pb n="KR4h0022_WYG_798-6b"/>
班蔡之後揮綽令譽逹于清朝則百祿隨之曷其有極<lb/>
矣先是命官之記不列于齊以華職忝未班與聞前志<lb/>
拜命之辱敢叙官之守云時天寳七載二月辛亥記<lb/>
　　　秘書郎壁記　　　　　　　權徳輿<lb/>
按六典秘書郎四人從六品常分掌四部書以甲乙丙<lb/>
丁為之目昔武帝聚天下文籍於廣<hi>文粹作庫非</hi>内謂之中<lb/>
秘書魏晉之際秘書與中書或分或合故云職近日月<lb/>
宜居三臺之上丞郎之位<hi>文粹作在</hi>與南宫相亞歴代辨論<lb/>
<pb n="KR4h0022_WYG_798-7a"/>
與時輕重國初思漢廷延閣之制薄江左貴㳺之選始<lb/>
以岑江陵虞永興禇河南迭為之厥後彬彬多文學之<lb/>
士然則先王之法志官師之訓典九流百代如貫珠然<lb/>
學與仕皆優而旋相為用者其在茲乎今年春滎陽鄭<lb/>
君具瞻自涇陽尉丞詔授任鄭君質重而有敏行坦夷<lb/>
而含明識且令中書相君之令弟也方以結綬滿嵗調<lb/>
於選部言吏資者積三遷而後至今超居之有以見申<lb/>
恩<hi>文粹作擇賢</hi>審官與怡怡綽綽之道為盡美矣在晉鄭黙<lb/>
<pb n="KR4h0022_WYG_798-7b"/>
中外三閣始刪煩<hi>集作繁</hi>文而朱紫不雜開元初君之王<lb/>
考頴川府君叔祖刑部府君皆繇禮官愽士繼登其任<lb/>
諸父諸兄或觧巾以司讐校或功次而奉朝請<hi>文粹作或决科</hi>
<hi>而登舘殿</hi>含章筮仕多在於斯猶桓公武公之代為卿士蓋<lb/>
善於其職而宜之之<hi>文不疊釋之字</hi>義也謂鄙人嘗學舊史能<lb/>
知書府官業之所繇是俾編次郎位彰施屋壁時貞元<lb/>
庚辰嵗秋九月記<lb/>
　　　四門助敎壁記　　　　　　栁宗元<lb/>
<pb n="KR4h0022_WYG_798-8a"/>
周人置虞庠于四郊以養國老教冑子祭統曰天子置<lb/>
<hi>集本文粹作設</hi>四學蓋其制也易傳太初篇曰天子旦入東學<lb/>
晝入南學夕入西學暮入北學蔡邕引之以定明堂之<lb/>
位焉大戴禮保傅篇曰帝入東學以貴人<hi>集作仁</hi>入南學<lb/>
以貴徳入西學以貴信<hi>工本作義</hi>入北學以貴<hi>工本作尊</hi>爵賈生<lb/>
述之以明太子之教焉故曰為大教之官而四學具焉<lb/>
叅明堂之政原大教之極建置之道𢎞也後魏太和中<lb/>
立學于四門設<hi>工本作置</hi>助教二十人隋代<hi>工本作氏</hi>始𨽻於國<lb/>
<pb n="KR4h0022_WYG_798-8b"/>
子而降置五人皇朝始合于太學又省至三人員位彌<lb/>
簡其官尤難非儒之通者不列也四門學之制掌國之<lb/>
上士中士下士凡三等侯伯子男凡四等其子孫之為<lb/>
胄子者及庶人之子為俊士者使執其業而居其次就<lb/>
師儒之官以<hi>二本作而</hi>考正焉助教之職佐愽士以掌皷篋<lb/>
榎椘之政令分其人而教育之其有通經力學者必於<lb/>
嵗之杪升於禮部聽簡試焉課生徒之進退必酌于中<lb/>
道非愽雅莊敬之流固不得臨於是故有去而升於朝<lb/>
<pb n="KR4h0022_WYG_798-9a"/>
者賀秘書由是為愽士歸散騎由是為左拾遺舊制與<lb/>
<hi>集作以</hi>拾遺為八品清官故必以名實者居於其位貞元<lb/>
中王化既成經籍少間有司命大學之官頗以為易專<lb/>
名譽好文章者咸恥為學官至是河東栁立始以前進<lb/>
士求署茲職天水武儒衡閩中歐陽詹又繼之是嵗<hi>集有</hi>
<hi>為字</hi>四門助教凡三人皆文士京師以為異余與立同祖<lb/>
與武公同升禮部與歐陽生同志於文四門助教署未<lb/>
嘗紀前人名氏余故為之說<hi>集作記</hi>而由夫三子者始<hi>文粹</hi>
<pb n="KR4h0022_WYG_798-9b"/>
<hi>有乎爾二字</hi>
　　府署<hi>街附</hi>
　　　京兆少尹西㕔壁記　　　　權徳輿<lb/>
漢制三輔丞秩六百石至東漢秩千石魏晉為京兆郡<lb/>
則曰治中至隋則曰司馬又曰賛始<hi>集作治</hi>國家㳂前代<lb/>
之故冄更其名至開元初命為少尹其員二其品四綱<lb/>
紀衆務而分貳之上助官師表則之重而佐其慈惠下<lb/>
董掾史屬城之理而推其功善大積而不撓<hi>集苑作</hi>中行<lb/>
<pb n="KR4h0022_WYG_798-10a"/>
而有倫和恊輯睦宣明教令非文行政事之全者不得<lb/>
居之貞元十六年春二月詔𢎞農楊於陵字逹夫自吏<lb/>
部郎中蒞其職先是逹夫之佐元侯也四入御史府登<lb/>
天臺也五為劇曹郎懿文菁華履行直温折中憲令克<lb/>
勤細大是冝典司名命列侍左右而猶以吏理揚歴於<lb/>
浩穰之府抑天之愛人俾覆露于轂下耶或姑閱其能<lb/>
而將大授之耶初西少尹視事之堂大歴中其長黎氏<lb/>
以勝勢之近取為亭沼故移創於是自後厥官罕備居<lb/>
<pb n="KR4h0022_WYG_798-10b"/>
之者不推本所代而斯宇寖廢及逹夫之拜未浹日其<lb/>
僚繼之於是逹夫徴缺員以循舊常𢎞必葺以辨攸處<lb/>
用宿其業而脩其方凡所顓督武備廐置刑書紏禁工<lb/>
徒啓塞三右曹之事大凡天子縣内之理無不賛也無<lb/>
不抗也稱職者或退其品而選於近侍或進其材而擢<lb/>
為大吏佐六官分十聮皆其遷次然也<hi>集無也字</hi>以舊記堙<lb/>
落慮失其傳今斷自大極元年而下列其名氏嵗月俾<lb/>
風來<hi>集作風采</hi>相屬且為故志云<lb/>
<pb n="KR4h0022_WYG_798-11a"/>
　　　右街副使㕔壁記　　　　　歐陽詹<lb/>
使有副副之為言繼也其不繼之輔也所以繼其或缺<lb/>
而又輔其違焉其亦㧾使之務歟皇朝<hi>集無此字</hi>街使之副<lb/>
其職大矣天子外有六合故内闢六街以逹之彼為庭<lb/>
除此為堂室欲靜諸外必先諸内乃置使以清之我唐<lb/>
新典也蓋以警正天衢紏逖王慝領環㳺式道<hi>集作曷</hi>之<lb/>
卒專扞陬徼廵<hi>集作循</hi>之令夫京師豪傑英賢<hi>集作俠</hi>之都<lb/>
㑹蠻夷戎狄之來萃排輪重足憑衆多撓我防則尸伊<lb/>
<pb n="KR4h0022_WYG_798-11b"/>
動必由我察則目伊瑕必見繇是九城之中乘避貴負<lb/>
敬長金玉可拾遺則猶土㓜弱可欺遇則如傷出門若<lb/>
有賔譲路若有神雲興鳥合而無暴自東自西以咸遂<lb/>
憧憧焉斯焉而能<hi>一作寧</hi>在其中悖悖焉斯焉而謹在其<lb/>
中六合澄晏六街源之則街使之功副使攸同也貞元<lb/>
八年上以元舅兵部尚書大金吾濮陽公兼右街使俾<lb/>
訪忠良以自佐濮陽公先以節行選次以材能擇加之<lb/>
以更歴因之以故舊得建州别駕前尚衣奉御高陽許<lb/>
<pb n="KR4h0022_WYG_798-12a"/>
公以聞上素知公名即日召見敷對噐實有符曩聲當<lb/>
錫紫綬金章於殿庭而允其請濮陽公本官用視茲佐<lb/>
得人街之政悉以相付公静而敏清而真堅鑰禁樞深<lb/>
鋤事根不戒而部伍増肅不按而逵陌倍理日出作日<lb/>
入息三條四出風恬月靜職斯有述公此無怍遷蘄州<lb/>
别駕副使如故旌其<hi>一作有</hi>勞且籍能也夫跡以行生言<lb/>
由事立觀公釐斯署之績得國家建斯署之義遂書其<lb/>
義昭其績為公㕔之壁記云其或接公之武踐茲位者<lb/>
<pb n="KR4h0022_WYG_798-12b"/>
任是既重徳亦無輕列公之左雖百氏可也貞元十一<lb/>
年五月記<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百九十九<lb/>
</p>
<p>
</p>
  </div>
</body>
</text>
</TEI>
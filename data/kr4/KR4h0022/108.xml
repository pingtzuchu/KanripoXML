<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百八</head>
    <p>
<pb n="KR4h0022_WYG_108-1a"/>
欽定四庫全書<lb/>
　文苑英華巻一百八　　　宋　李昉等　編<lb/>
　器用七<lb/>
　　白羽扇賦一首　　　　扇賦一首<lb/>
　　雉尾扇賦一首　　　　翟扇賦一首<lb/>
　　六角扇賦一首　　　　畫桐華鳳扇賦一首<lb/>
　　竹如意賦二首　　　　麈尾賦一首<lb/>
　　有即席探得麈尾賦一首<lb/>
<pb n="KR4h0022_WYG_108-1b"/>
　　金剪刀賦一首　　　　瓢賦二首<lb/>
　　　白羽扇賦<hi>并序</hi>　　　　　　張九齡<lb/>
開元二十四年夏盛暑<hi>一有奉字</hi>勅使大將軍髙力士賜宰<lb/>
臣白羽扇九齡與焉竊有所感立獻<hi>一作進</hi>賦曰<lb/>
當時而用任物所長彼鴻鵠之弱羽出江湖之下方安<lb/>
知煩暑可致清涼豈無紈素彩畫文章復有脩竹剖析<lb/>
毫芒提擕密邇摇動馨香惟衆珍之在御何短翮之敢<lb/>
當預<hi>一作而文椊作與</hi>竊恩於聖后且見持於未央伊昔臯澤<lb/>
<pb n="KR4h0022_WYG_108-2a"/>
之時爾<hi>一作亦</hi>有雲霄之志苟効用之得所雖殺身而何<lb/>
忌肅肅鳥<hi>一作白</hi>羽穆如微風縱秋氣之移奪終感恩於<lb/>
篋中<lb/>
　　　批答<lb/>
朕頃賜羽扇<hi>一作朕頃賜扇</hi>聊以滌暑卿立賦之且見情素詞<lb/>
髙理妙朕詳之矣然嘉彼勁翮方資利用與夫棄捐篋<lb/>
笥義不同也<lb/>
　　參用集本及文粹校定<lb/>
<pb n="KR4h0022_WYG_108-2b"/>
　　　扇賦　　　　　　　　　　田　鶴<lb/>
若夫暑氣綿綿炎光赫然毒衝心而氣盡汗匝背而珠<lb/>
漣是日何貴兹扇為先匠者呈巧所重惟素<hi>疑</hi>織飛禽<lb/>
而寫妙規曉月以成圓葉隨意出花逐情妍飾金翠而<lb/>
作彩緻膠漆以期堅爾乃題竹流譽贈葵稱美雖見重<lb/>
於人臣未承恩於天子曷若充歲貢隨篋篚比徳進賢<lb/>
齊芳獻雉徙倚君側徘徊宫裏揮拂涼來動摇風起逢<lb/>
陽氣而不息遇重隂而暫止心素何所欲常愁歲月馳<lb/>
<pb n="KR4h0022_WYG_108-3a"/>
珠簾秋氣滿羅幌曉風吹中道恩既歇棄捐誰見知<lb/>
　　　雉尾扇賦<hi>并序</hi>　　　　　　裴　振<lb/>
客有薦雉尾扇要予作賦予亦感於心遂命紙筆詞曰<lb/>
吁嗟名翬兮誰喪爾躬吁嗟名翬兮我愛其尾何不<lb/>
作於三嗅乃見傷於一矢當遭恱妻於大夫不值仁心<lb/>
於孺子凋骨肉於俎豆翦羽毛於錦綺雖蒙玩於翠翅<lb/>
無復刷其丹觜今屬聖人布命王道克理解羅者之目<lb/>
攦工倕之指我欲請造物復爾之生許虞人追爾之死<lb/>
<pb n="KR4h0022_WYG_108-3b"/>
且王者三驅爾供庖厨王后六衣爾為光輝爾毛既美<lb/>
爾膚既肥為薦廟之用昭媒翳之機誠不顧樊籠之習<lb/>
習又安得林麓之飛飛當昔五步一啄十步一飲選地<lb/>
而遊擇木而寢固將保羣雌以比翼豈知遭鳴髇之碎<lb/>
錦已矣哉彼龜何辜其腹將刳乃願掉於泥塗彼鷄何<lb/>
知方論其肥乃自斷於郊犧至如千人操萬人歌不如<lb/>
休於桃林之阿復有青絲絡黄金裝不如放於華山之<lb/>
陽身死命絶䰟銷魄亡永别儔侣長辭故鄉雖復氛氲<lb/>
<pb n="KR4h0022_WYG_108-4a"/>
綺席窈窕紅粧間以彩翠盛以筐箱百常之臺刻月九<lb/>
華<hi>二扇名</hi>之扇凝霜獨不及疇年之澤畔昔日之山梁悲<lb/>
夫<lb/>
　　　翟扇賦<hi>以輝列崇殿明照初日為韻</hi>　　　郭　遵<lb/>
前王之立制也取象於明翬森然如六翮之布煥乎分<lb/>
五彩之輝其位也夾輔於皇極其用也咫尺於天威故<lb/>
歴代奉之而不替我后行之而不違若夫朝彦晨趨天<lb/>
仗宿設分鴛鷺而式斜儼貔貅而成列視容具瞻誠意<lb/>
<pb n="KR4h0022_WYG_108-4b"/>
咸竭司儀克仰之以取則對敭必候之以為節禮斯恭<lb/>
敬斯崇倐傳詔而初合知大君之居中俄承命而復啓<lb/>
見天顔之在空謂儀鳳於烟閣若飛龍於霞宫列丹楹<lb/>
之左右分玉扆於西東爛兮方照其朝景颯然如度其<lb/>
薰風光彩絢練羽儀廣殿接鈞天以成形洎億兆而咸<lb/>
見髙其中也如捧聖日於雲霄散而行也似扇皇風於<lb/>
㝢縣當合朝之滿盈闢凝旒於穆清無謂其求進也所<lb/>
以應時而至待命而行無謂其速退也示不敢蔽人之<lb/>
<pb n="KR4h0022_WYG_108-5a"/>
望掩君之明既進退而有則在行止而何情且蔚其文<lb/>
寧以自耀布其彩非其競照象舞羽於舜階異總干於<lb/>
周廟輝映皇居間列綺疏來若鱗萃去如翼舒指北辰<lb/>
之期可久侍南面不替其初故先君而出待朝而畢合<lb/>
儀不爽其疾徐舒布亦獲其疎密前拂瑞氣傍臨旭日<lb/>
永効用於君前願竭盡其微質矣<lb/>
　　　六角扇賦<hi>以右軍書之可以求價為韻</hi>　　陸　遵<lb/>
扇有異體六角其尤雖嘗巧而是鬻非好奇而不求故<lb/>
<pb n="KR4h0022_WYG_108-5b"/>
須借聲於墨工之類假手於札家之流伊彼姥矣禆販<lb/>
是以鏤竹於蕺山之陽求錢於越人之市柄一條而有<lb/>
象形六折而難擬翳杲日規模莫成摇清風綺紈不已<lb/>
逸少遇諸濡翰而書兩行而露垂花散五字而龍盤鳳<lb/>
居絶筆以授髙價是就觀之者雲集售之者輻凑騰驤<lb/>
乎六體之先彈壓乎九華之右既而厥價載殷厥聲載<lb/>
聞賈之者但慙於老婦鬻之者寧忘於右軍且手非扇<lb/>
之所題扇實手之所藉一自以翳飛塵一自以防朱夏<lb/>
<pb n="KR4h0022_WYG_108-6a"/>
何握提之見投而毫芒之忽借既盡擕之之妙亦長鬻<lb/>
之之價是知物不自貴惟人貴之向使松煙不染翠管<lb/>
不持則是扇也入晉鄽而陋賤彼老姥也同班妾之見<lb/>
遺又安得用六角之善獲五銖之資哉嗟乎小因大而事<lb/>
罔不行美加醜而用無不可故扇待書而色貴人假扇<lb/>
以財夥姥曰右軍惠而好我<lb/>
　　　畫桐華鳳扇賦<hi>并序</hi>　　　　李徳裕<lb/>
成都夾岷江磯岸多植紫桐每至春暮<hi>一作暮春</hi>有靈禽五<lb/>
<pb n="KR4h0022_WYG_108-6b"/>
色小於𤣥鳥來集桐華以飲朝露及華落則煙飛雨散<lb/>
不知其所往有名工繢於素扇以賚稚子余因作小賦<lb/>
於上者也<hi>一作書於扇上</hi>
桐始華兮緑江曙粲鮮葩兮泣<hi>一作浥</hi>清露樹煜煜兮霞<lb/>
舒鳥爛爛兮星布彼嘉桐兮貞且猗當春暮兮英葳<hi>二字</hi>
<hi>一作發英</hi>蕤豈鵷鶵兮<hi>一作/之</hi>珍族久<hi>一作又</hi>棲託乎瓊枝彼零<lb/>
露兮甘且白涵曉月兮灑鮮澤豈青鳥之靈儔常飲吮<lb/>
兮<hi>一作乎</hi>玉液有嘉穀而不啄有喬松而不適獨美露而<lb/>
<pb n="KR4h0022_WYG_108-7a"/>
愛桐非人間之羽翮逮華落而春歸忽雨散而川寂悵<lb/>
丹穴之何逺想瑶池而已隔爰有妙工圖其麗容宛宛<lb/>
兮若飱珠於芳蘂飄飄兮疑振翠<hi>一作羽</hi>於光風感班姬<lb/>
之素扇空皎潔兮如霰亦有美人增華㸃絢雀伺蟬而<lb/>
輕騖<hi>南朝畫扇尤重蟬雀</hi>女乘鸞而微眄未若繢兹鳥<hi>二字一作斯禽</hi>於<lb/>
珍箑動涼風於羅薦非欲發長袂之清香掩短<hi>一作清</hi>歌<lb/>
之孤囀庶玉女之提擕列崑墟之𤣥<hi>一作瑶</hi>讌乃為歌曰<lb/>
東風<hi>二字一作青春</hi>晩兮芳節闌敷紫華兮䕃碧湍美斯鳥<hi>一作</hi>
<pb n="KR4h0022_WYG_108-7b"/>
<hi>兹禽</hi>兮類鵷鸞具體微兮容色丹彼飛翔於霄漢此藻繪<lb/>
於氷紈雖清秋之已至常愛翫而忘飡<lb/>
　　一作皆集本<lb/>
　　　竹如意賦<hi>以簡素輕易適手便人為韻</hi>　　李徳裕<lb/>
博哉匠人之心窮地之産覽如意之形製實用周而事<lb/>
簡惟竹也何慕實存乎貞素伊篠簜之既敷持斧斤而<lb/>
方顧擇其罕節稽此有裕燥之以火首之曲也中鈎裁<lb/>
之以金本之長也合度蒨練氷削䙰褷𤓰布靡加雕飾<lb/>
<pb n="KR4h0022_WYG_108-8a"/>
之勞卒獲提擕之遇被以嘉名允臻厥成匪求榮觀自<lb/>
愜幽情彼用玉之為寶我則不謝其貞彼用鐵以為固<lb/>
我則利在乎輕指事明義此焉攸寄執之者安創之者<lb/>
智巾几周用丘園其賁外青中素合二妙於隂陽尚質<lb/>
貴誠符兩儀之簡易爾乃林栖冲寂室處虚白羣義窟<lb/>
之黨速道流之客發奥滌𤣥遐鈎獨索必資振擊以<lb/>
聳聽常假指麾而就適則知好麈尾者將害物以嬰咎<lb/>
執象笏者徒徇禄而何有用惻於心亦勞於手既因時<lb/>
<pb n="KR4h0022_WYG_108-8b"/>
而能遷在理順而體便素質或輕於流俗貞姿或重於<lb/>
髙賢故貞其形則示屈而表伸致其用則物疎而道親<lb/>
豈節歌於烈士可投贈夫幽人願如君意以靡極與靈<lb/>
夀而為隣<lb/>
　　　第二<hi>同前韻</hi>　　　　　　　　蘇子華<lb/>
嗟夫約物之製智不可限利用則深論工太簡彼如意<lb/>
之在御得幽賞之餘裕雕飾非駭目之珍雅麗乃捎雲<lb/>
之簵絲柄玉質𤓰首氷素啓嘉論之要端導指蹤之𢎞<lb/>
<pb n="KR4h0022_WYG_108-9a"/>
度原其性也靈而貞度其體也堅而輕倚鮮膚而烟潤<lb/>
掉皓腕而風生升堂間乎琴瑟入座偶乎簪纓荷親仁<lb/>
之重顧承在握之深情羣幽人之居既挺乎髙節如君<lb/>
子之義因錫以嘉名工以盡智明乎所為樂貴聲和禮<lb/>
存體易唯此物之閒素通達人之深義不擊寳樹而爭<lb/>
毫<hi>經云毫豪通用</hi>豈埋金陵而自累衆媚彩而求益我全真以<lb/>
自適㸃珠翠之華筵宜幽捷<hi>疑作棲</hi>之烟策雖小曲而受<lb/>
用終大正而不易動息含舒散之情拂拭滅風塵之跡<lb/>
<pb n="KR4h0022_WYG_108-9b"/>
信而可久直而不朽每發四座之先不起一人之後亮<lb/>
無心以應物寧効事而我有擢本歸造化之工死節順<lb/>
操持之手嗟乎在野之年亭亭碧鮮泫空中之墜露掃<lb/>
石上之輕煙紆巧思以規規<hi>疑</hi>愜幽心而靜便永以暢<lb/>
君之肌骨永以奉君之周旋亦有居守之臣感時之倫<lb/>
分御服而恩甚擊唾壺而命迍胡一否而一泰因歌之<lb/>
於古人<lb/>
　　　麈尾賦<hi>并序</hi>　　　　　　　陳子昂<lb/>
<pb n="KR4h0022_WYG_108-10a"/>
甲申歲天子在洛陽時予始解褐守祕書省<hi>三字一作麟臺</hi>正<lb/>
字太子司直宗泰客置酒於<hi>一無此字</hi>金谷亭大集賔客酒<lb/>
酣共賦席上之食物予為麈尾賦焉<lb/>
天之浩浩兮物亦云云<hi>老子作芒芒</hi>性命變化兮如絲之棼<lb/>
或以神好正直天監<hi>一作蓋</hi>黙黙或以道惡強梁天亦茫<lb/>
茫此仙都之微獸因<hi>一作固</hi>何負而罹殃始居幽山之藪<lb/>
食夫<hi>一作乎</hi>豐草之鄉不害物以<hi>一作而</hi>利已每營道而同<lb/>
方何忘情以委代而任性之不忘卒罘網以見逼受庖<lb/>
<pb n="KR4h0022_WYG_108-10b"/>
割而罹傷豈不以斯尾之有用而殺身於此堂為君雕<lb/>
俎之羞厠君金盤之實承主人之嘉慶對象筵與寳瑟<lb/>
雖信美於兹辰詎同歡於疇日客有感<hi>一有之字</hi>而歎曰命<lb/>
不可思神亦難測吉凶悔吝未始有極借如天道之用<lb/>
莫神於龍受戮為醢不知其凶王者之瑞莫聖於麟遇<lb/>
害於野不知其仁神既不能自智聖亦不能自知况林<lb/>
棲而谷走及山鹿與野麋古人有言天地之心其間無<lb/>
巧冥之則順動之則天諒物情之不異我心又何競於<lb/>
<pb n="KR4h0022_WYG_108-11a"/>
猜矯故曰天之神明與物推移不為事先動而輙隨是<lb/>
以至人無已聖人不知予欲全身而逺害曾是浩然而<lb/>
順斯<lb/>
　　凡一作皆集本<lb/>
　　　有即席探得麈尾賦　　　　陸龜蒙<lb/>
謝文靖桓宣武王東亭郗北府相與叩易論𤣥驅今駕<lb/>
古散入神明之賾中稽道徳之祖理窟未窮詞源漸吐<lb/>
支上人者浮圖其形左擁竹杖<hi>支遁有度世竹杖</hi>右提山銘<hi>支遁</hi>
<pb n="KR4h0022_WYG_108-11b"/>
<hi>嘗著天台山銘</hi>於焉就席<hi>一作/坐</hi>兀<hi>一作引</hi>若潛聽俄而齧缺風行<lb/>
逍遥義立不足稱異才能跂及公等盡瞩當仁咸云俯<lb/>
拾<hi>一無此十字</hi>上人<hi>一作道林</hi>乃攝艾衲而精爽捉犀柄以揮揖<lb/>
天機發而萬物<hi>一作目</hi>張大壑開而百川入於戲<hi>一作嗟乎</hi>世<lb/>
路欹<hi>一作崎</hi>斜藏訛匿<hi>一作掩</hi>瑕陽矜莊而靜黙暗奔競而<lb/>
喧譁貞襟枳<hi>一作柴</hi>棘奥㫖泥沙雖然絶代清談客致<hi>一作</hi>
<hi>置</hi>此聊同王謝家<lb/>
　凡一作皆集本<lb/>
<pb n="KR4h0022_WYG_108-12a"/>
　　　金剪刀賦　　　　　　　　梁　洽<lb/>
金剪刀者奚其有情柔而能决堅而能貞表裏洞澈上<lb/>
下鮮晶缺處磨盡鋩間淬成長鋒貯其煙色秀色奪其<lb/>
霜明值凝寒則勁質加勵霑微潤則青衣半生雙刃迴<lb/>
合兩稜㩻傾閟之而綵縷皆隠用之而畫尺常并及其<lb/>
春服既裁寒衣欲替隙光入座蟠蛟龍於影中暝色浮<lb/>
堦下星辰於環際且夫小而輕生閨閤之幽情新而利<lb/>
為房櫳之名器開玉匣則飛光射人落銀床則喧聲碎<lb/>
<pb n="KR4h0022_WYG_108-12b"/>
地色綵滿篋細錦盈箱推妙便製擇賢而當豈顧常規<lb/>
而在凖不徒借美而多傷方須取拾合時短長有若欲<lb/>
去纎過不遺片善貪寸美而寛裁避一花而斜剪紕繆<lb/>
者退之而自慙縟繡者進之而自勉莫不賞兹器之能<lb/>
荷情人之妙選矣<lb/>
　　　瓢賦　　　　　　　　　　崔　曙<lb/>
送子清酤挹兹瓢杓杓為器用勢本天作生也綿綿長<lb/>
非濩落工雖能而莫騁賔有量而是度外象招摇中虚<lb/>
<pb n="KR4h0022_WYG_108-13a"/>
橐籥汎然無繫似為客之漂流浮而不沉如從事之鳴<lb/>
躍許何挂而厭喧顔何飲而為樂傳一杯之引滿更百<lb/>
壺之竭涸倘遇主人之深恩敢忘此堂之斟酌<lb/>
　　　第二<hi>以豈徒用乃可珍為韻</hi>　　　　　韋　肇<lb/>
器為用兮則多體自然兮能幾惟兹瓢之雅素禀成象<lb/>
而瓌偉安貧所飲顔生何媿於賢哉不食而懸孔父嘗<lb/>
嗟夫吾豈離方葉配金壺雖人斯造製而天與規模柄<lb/>
非假操而直腹非待剖而刳靜然無似於物豁爾虚受<lb/>
<pb n="KR4h0022_WYG_108-13b"/>
之徒黄其色以居貞圓其首以持重匪憎乎林下逸人<lb/>
何事而喧可惜乎罇中夫子寧拙於用笙匏同出詎為<lb/>
樂音以見奇牢卺各行用謝婚姻之所共受質於不宰<lb/>
成形而有待與簞食而義同方杯飲而功倍省力而易<lb/>
就因性而莫改豈比夫爾戈爾矛而勞乎鍜乃礪乃於<lb/>
是薦芳席娛密座動而委命雖提挈之由君用或當仁<lb/>
信斟酌而在我挹酒漿則仰惟北而有别充玩好則校<lb/>
司南以為可有以小為貴有以約為珍瓠之生莫先於<lb/>
<pb n="KR4h0022_WYG_108-14a"/>
晉壤杓之類奚取於梓人昔者滄流曾變蠡名而願測<lb/>
今兹廟禮請代龍號而惟新勿謂輕之掌握無使辱在<lb/>
埃塵為君酌人心而不倦庶反朴以還淳<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_108-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百九</head>
    <p>
<pb n="KR4h0022_WYG_908-1a"/>
欽定四庫全書<lb/>
　文苑英華卷九百九　　　　宋　李昉等　編<lb/>
　軄官十七<hi>諸將軍六</hi>
　　忠武將軍茹義忠碑一首<lb/>
　　驃騎大將軍論惟賢碑一首<lb/>
　　鎮軍大將軍王榮碑一首<lb/>
　　　忠武將軍茹公神道碑　張賁然<lb/>
在昔帝軒之裔有控帶絶塞擁據羣雄殆於斯萬年得茹<lb/>
<pb n="KR4h0022_WYG_908-1b"/>
茹之部謂名王盛族大人鴻胄聨華魏室接慶齊庭鐘<lb/>
鼎焜燿於數朝土田陪敦於列辟自拓䟦宇文氏䧏為<lb/>
著姓焉則公之先也公諱義忠本家鴈門今為鴈門人<lb/>
矣祖惠隋定州深澤縣丞父簡皇澤州永固府左果毅<lb/>
都尉莫不果行毓徳脩身踐言以北方之強為南金之<lb/>
寳英風雋列海内知名公特稟元和偏鍾間秀瓌貎傑<lb/>
出雄鋩挺生㓜則知書長遂多藝知人能事靡不盡善<lb/>
有識一見即以逺大相期然而家傳崇業尚豪舉雖曰<lb/>
<pb n="KR4h0022_WYG_908-2a"/>
雅好博物終恥猶為腐儒未嘗不一心殉邊百死許國<lb/>
與孫吳而暗合以驃衞為已任開元中以良家子戰功<lb/>
居右補涇州四門府别將䇿勲之授也乆之秩滿六鈞<lb/>
伎癢七札賈餘歴試粉闈長驅金埒措杯入妙曽不出<lb/>
正相圃擇賢觀者如堵以武部試甲科改授河南府王<lb/>
屋府果毅加游擊將軍用絶倫也累遷汝州魯陽府折<lb/>
衝尋改虢州金門府折衝驟増武功級叙忠武將軍夫<lb/>
其䇿名委質積行累功禄以實干職無越請雖晉用之<lb/>
<pb n="KR4h0022_WYG_908-2b"/>
有次亦周行而未髙至於幕有急賢司有渇理仁資規<lb/>
畫争請於𢎞羊武藉詞華競留於阮瑀豈直軍形<hi>疑</hi>地<lb/>
勢聚米成圖抑亦國要時湏立談集事是亦為政奚必<lb/>
褰帷之與綰墨歟但以公之徳之才令問令望執先府<lb/>
君先夫人之喪也二連之孝聞與上交下交之契也三<lb/>
益之信著在師旅有不可犯之色於郷黨則謙似不能<lb/>
言寛猛得其中卷舒合夫禮可謂古之文武不墜斌斌<lb/>
君子者矣擁旗旄享茅土亦術内之事耳性頗樂道情<lb/>
<pb n="KR4h0022_WYG_908-3a"/>
兼慕閑每凝想於清髙不致身於趨競僶俛芳嵗蹉跎<lb/>
後時未展丹心徒嗟白髮命之不偶李廣寧遂於封侯<lb/>
生也有涯賈誼終傷於嘆鵩天寳元年盖寢疾者浹日<lb/>
以六月十九日薨於京兆長安縣太和里之私第春秋<lb/>
八十嗚呼哀哉梁木壊乎將壇隳矣罷市無喻輟舂如<lb/>
何有才子三伯曰元顥皇易州遂城府左果毅仲曰元<lb/>
晃左羽林大將軍季曰元曜則今之驃騎大將軍行左<lb/>
羽林大將軍知軍事上柱國鴈門郡王當斯時也靡不<lb/>
<pb n="KR4h0022_WYG_908-3b"/>
血泣無訴柴毁過人即以其七年七月十六日塟於京<lb/>
兆長安縣永平郷阿房殿之墟禮也先是夫人陳留郡<lb/>
君謝氏贈沂國太夫人語成圖史動合禮容徳重陶親<lb/>
賢過孟母然而當年桂歇早嵗蘭摧石<graphic n="KR1038" url="https://raw.githubusercontent.com/kanripo/KR-Gaiji/master/images/KR1038.png" mimeType="image/png"/>之封徒髙薤<lb/>
露之悲終積於戱大業之後景系之餘間雖陵夷小不<lb/>
進用尋必福履大賢出焉故公以之隂隲於身善積於<lb/>
物河瀆為之吐秀山岳為之䧏靈挺然欝<hi>闕</hi>生夫驃騎<lb/>
矣皎若片玉粲如渾金眀月照人干將立斷長才廣度<lb/>
<pb n="KR4h0022_WYG_908-4a"/>
茂績殊勲羽林應上天之星鴈門封塞下之地公侯必<lb/>
復斯之謂歟若不然者則湏<hi>疑</hi>以㐫舋次鍾伯早世克<lb/>
家紹構孑然一人而能叙終身之悲展罔極之痛二十<lb/>
年上有詔贈公為汾州刺史拜冊于先塋斯亦可謂事<lb/>
親之禮終哀榮之道備矣且陵或變谷海有為田滕椁<lb/>
未開防墓誰辨匪慿不朽之石曷傳無婉<hi>疑作媿</hi>之詞爰<lb/>
訪墨卿以述銘曰<lb/>
秦殿南趾漢池東曲莾蒼開原蕭條古木于嗟鴈塞赫<lb/>
<pb n="KR4h0022_WYG_908-4b"/>
矣雄族昔也摐金兹焉埋玉鏌鎁徒挂大屈終藏日色<lb/>
不暖風枝自傷萬事颯而烟盡片石歸而天長庶徳祖<lb/>
之來思無慙黄絹幸仲宣之見背不墜餘芳<lb/>
　　　驃騎大將軍論公神道碑　吕元膺<lb/>
公諱惟賢字惟賢其先西土人也髙祖諱東賛作相于<lb/>
西戎因官立姓遂為論氏貞觀中威懐四裔平定北庭<lb/>
蕃戎欵附萬里獻琛慕嚮華風欲為和親延頸企踵心<lb/>
馳闕下太宗皇帝覧其誠至遂許之公主時戎王遣相<lb/>
<pb n="KR4h0022_WYG_908-5a"/>
<hi>一作祖</hi>東賛為使來迎不忒其儀不愆于素召見顧問進<lb/>
退合旨詔以瑯琊公主外孫女妻之東賛自陳以本國<lb/>
有妻又以賛府未謁公主陪臣不敢先授<hi>疑作受</hi>殊寵太<lb/>
宗嘉之又竒其對撫以厚恩遂有歸化之心曽祖陵與<lb/>
祖躬仁同總衆于東至髙宗朝㧞部落七千餘帳歸國<lb/>
拜特進左玉鈐衞大將軍封歸懐郡王褒忠奬誠寵錫<lb/>
殊厚子孫因家自銀州至於京兆祖躬仁朔方副大總<lb/>
管雲麾將軍行左驍衞大將軍酒泉郡開國公贈撥川<lb/>
<pb n="KR4h0022_WYG_908-5b"/>
郡王謚曰忠自髙至大父皆有勲烈著于當時父誠節<lb/>
朔方節度副大使開府儀同三司右金吾衞大將軍知<lb/>
階州事武威郡王賜太子太傅天寳季年安禄山作逆<lb/>
塵起山東皇上省方于巴蜀肅宗廵狩于朔陲危亂之<lb/>
時見其臣節帥子弟及家僮以牧馬千駟罄其財用以<lb/>
奉禁旅公少有志尚奮身轅門隨先父統其士馬與元<lb/>
帥哥舒翰犄角扞冦鋒刄既接大小數十戰摧䧟堅陣<lb/>
洎王師失御以智信保全所領之軍馳于靈武扈從肅<lb/>
<pb n="KR4h0022_WYG_908-6a"/>
宗與先父洎乎昆弟立勲成効不可備述至徳中授壽<lb/>
府典軍次授左衞郎將賜紫金魚袋俄轉左監門率又<lb/>
遷左領軍衞將軍又特進右領軍衞大將軍西平郡開<lb/>
國公食邑三千户元勲之𦙍受兹光寵先時代宗皇帝<lb/>
為天下元帥求武勇之士公與兄懐義惟真同為先鋒<lb/>
討擊使又領部落數千人鎮岐陽縣被堅執銳一月三<lb/>
㨗洎除兇清亂至上元二年授特進行大光祿兼右領<lb/>
軍衞大將軍充鳯翔節度副使馬軍兵馬使寳應中丁<lb/>
<pb n="KR4h0022_WYG_908-6b"/>
艱茹荼朝廷以金革從權由斯奪禮廣徳二年授開府<lb/>
儀同三司殿中監充劔南節度副使大歴中受開府儀<lb/>
同三司太常卿上柱國進封成國食邑三千户旋受渭<lb/>
州節度都知兵馬使公以從戎嵗乆雖齒髮未衰而疾<lb/>
疢屢作代宗寵其勲舊詔許還京仍全禄賜同大將軍<lb/>
俾其優閒建中末徳宗遷幸巴梁公以所疾沉綿不獲<lb/>
扈蹕逆臣朱泚迫以兇威不變其志雖積年之疾累日<lb/>
而瘳貞元十五年授驃騎大將軍行左武威衞將軍上<lb/>
<pb n="KR4h0022_WYG_908-7a"/>
柱國公斯實朝廷奬舊勲矣止足求退俄以本官致仕<lb/>
中使就閒寵秩有光元和四年七月十日寢疾終于静<lb/>
㳟里之私第以某年十月一日塟于萬年縣洪固郷之<lb/>
古原故夫人太原王氏袝焉詔給鹵簿皷吹所以褒寵<lb/>
也嗣子輔鼎同州白水縣丞次曰倜常州江隂縣尉次<lb/>
曰俶右領軍衞騎曹叅軍泣血茹荼存無改之義公之<lb/>
季弟惟眀為時英髦文武備用建中興元之際仗義討<lb/>
逆摧殄兇徒勲彰險艱謀著忠益<hi>一作盖</hi>貞元初以太常<lb/>
<pb n="KR4h0022_WYG_908-7b"/>
伯執金吾授鉞渭北八座上相崇奬忠功元膺獲佐戎<lb/>
幕備閱忠義由是盡知公之世業勲徳矣銘曰<lb/>
大忠之𦙍本自西土奕也崇勲既眀且武在太宗時有<lb/>
道攸覩洎夫撥川緒業光輝天寳季年塵起幽燕自與<lb/>
其家殄冦功全乃拜公侯寵榮無替用表豐碑昭於東<lb/>
裔<lb/>
　　　鎮軍大將軍王榮神道碑　戴少年<lb/>
天列鈎陳之象國維環衞之儀蒼旻立程圖謀斯載心<lb/>
<pb n="KR4h0022_WYG_908-8a"/>
膂之寄賢良是疇茍非副慎選曷以將軍累代而居其<lb/>
位焉將軍姓王氏諱榮字榮與本太原人也肇自軒后<lb/>
延于周室自靈王喪道黜太子晉於河東時人號為王<lb/>
家子孫因以命氏子晉生宗敬為司徒至秦始皇大將<lb/>
軍翦子曰賁孫曰離皆以武畧著名列于戰國䇿及漢<lb/>
昌邑中尉吉博通墳典形于書籍生二子長曰覇居太<lb/>
原次曰駿居瑯琊公即覇之後矣自翦至魏凡三十四<lb/>
代有昶為征南將軍後遇西晉陵替子孫有過江者為<lb/>
<pb n="KR4h0022_WYG_908-8b"/>
江東盛族其不往者代有賢豪史傳備彰此無縷載隋<lb/>
季喪亂龍蛇起陸爰有唐之始祖舉義師于北京惟公<lb/>
之先宗嚮雄風于西土繇是弈葉承緒因家上京曽祖<lb/>
𤣥皇越州長王父思獻唐元功臣行右龍武軍大將軍<lb/>
父崇俊皇開封儀同三司行左龍武軍大將軍事莒國<lb/>
公兼京功徳使贈太子太保慶有所屬世無乏賢猗歟<lb/>
將軍即太保之元子也髙門有嗣羙玉無瑕識鍳精通<lb/>
知謀周達忠孝立志温良餙躬總角精乎兩經弱冠窮<lb/>
<pb n="KR4h0022_WYG_908-9a"/>
于三畧文武不墜剛柔得中風姿逸羣果斷在已公門<lb/>
家子也肅宗皇帝羙公先父有勤勞于國有訓導于家<lb/>
爰自妙年授公左龍武軍司戈廣徳初轉本軍中候未<lb/>
幾遷同州伏龍府折衝賜紫金魚袋本軍衞宿衞皆特<lb/>
䧏恩煦寵於勲賢代宗之初蕃戎豕突烽燧西舉鑾輿<lb/>
東廵公之父子俱為侍從翼戴往復公家是先特拜公<lb/>
陜府元從游擊將軍守左龍軍馮翊府左郎將上柱國<lb/>
太原縣開國伯食邑七百户公以恪居韶淑之年志出<lb/>
<pb n="KR4h0022_WYG_908-9b"/>
雲霄之路勤守職業色養無虧雖居長上以公代有勲<lb/>
績將施延賞之恩特賜故右龍武軍將軍李敬照長女<lb/>
以其令淑有聞日内而䧏<hi>疑作烽</hi>為公之夫人也恩逾國<lb/>
戚寵過常倫服琉禮義無非常賜渥澤霶濡未之前聞<lb/>
公謙冲有恒㳟儉無替並謂禍生不意家釁洊臻公柴<lb/>
骨棘心居苫枕塊左右墳闕薦奠朝哺覩之者涕零聞<lb/>
之者惻怛可謂至孝之至㳟仁<hi>疑</hi>之數年後遷右神武<lb/>
軍翊府中郎將尋改右清率府率建中末賊泚勝奸乗<lb/>
<pb n="KR4h0022_WYG_908-10a"/>
其不虞禍起肘腋宫室蜂蠆車駕郊畿公乃奔馳扶輪<lb/>
躬奉矢石出殁生死羽衞君王是知仁者必有勇也上<lb/>
嘉其誠特封武威郡王食邑三千户實封五百逮于克<lb/>
復城闕載酬厥勲興元初拜奉天定難功臣雲麾將軍<lb/>
守右監門衞率府率尋充左龍武軍南仗使八年轉左<lb/>
内率府軍職如故公家之事知無不為晝警暮廵考課<lb/>
尤著者有詔補本軍通直將軍職其將遷望亦増重松<lb/>
竹之操森然可觀貞元來特拜左龍武軍事居文眀之<lb/>
<pb n="KR4h0022_WYG_908-10b"/>
代翊舜禹之君嗣業既彰軍風載振昔𢎞農楊氏四世<lb/>
三公太原王君三代三品於戱徳宗皇帝奄忽昇遐順<lb/>
宗欽眀踐祚皇極公以冊立之重拜御史中丞尋加鎮<lb/>
軍大將軍賜一子正員八品改贈先父太子太保殊常<lb/>
之澤併集公門雖承湛露之恩不易履氷之誡霜仗増<lb/>
肅天門益雄規謀昭彰職事修舉前後倫類莫之與京<lb/>
於是書芳躅於武經冩丹青於麟閣俄乃紫㣲遷位皇<lb/>
室薦哀二帝山陵六軍扈蹕羽儀争勝公也推先煥采<lb/>
<pb n="KR4h0022_WYG_908-11a"/>
寳厯新昇恩加近侍遷本軍大將軍兼御史大夫佩玉<lb/>
腰金朱門綵㦸昔馬援有伏波之號班超揚定逺之名<lb/>
雖門望同途終華裔别實豈若登壇柱國授鉞中朝晝<lb/>
列彤庭暮嚴清禁渙汗之重孰云比肩至如君盡其臣<lb/>
忠子及於父位萬乃有一公其獲諸公之性也矜孤愍<lb/>
窮寛仁厚徳不伐其善無施其勞忠孝仁義全乎始終<lb/>
財帛洽於姻親粟祿霑于鄉黨享福君<hi>疑作居</hi>崇固其宜<lb/>
矣公當拜命之始將軍疑有事於南郊獻鋒銳者盈於<lb/>
<pb n="KR4h0022_WYG_908-11b"/>
九門執玉帛者來于萬國公為六軍之首將持百代之<lb/>
名敷陳盛儀逈出羣格羙望充於朝野嘉聲達於聖聰<lb/>
因賜二子出身用旌厥徳公竭其筋力罄于心神靡盬自<lb/>
哀積勤致疾天醫繼路御餌盈庭雖上命以惜賢竟膏<lb/>
肓之罔救公累官十任歴事五朝謀猷克申威惠斯在<lb/>
猶以遺訓貽乎子孫身後之儀靡不詳告有始有卒公<lb/>
其得之公嘗謂知已曰大丈夫誓當開拓疆境掃滌攙<lb/>
搶誅鋤奸兇廓清華夏致君堯舜之上榮名管葛之前<lb/>
<pb n="KR4h0022_WYG_908-12a"/>
豈可保位金門坐安天禄而已何乃壽齡不永事與願<lb/>
違未盡所試奄辭眀代嗚呼元和二年十月二十一日<lb/>
薨于道政里之私第享年五十有六萬乗眷勲勤之徳<lb/>
徹食傷嗟三軍思撫育之情攀轅慟泣意夫卞氏之玉<lb/>
絶跡於良時隋侯之珠韜光於幽壤翩翩盛徳足繼前<lb/>
脩亹亹餘風揚乎後代亦可謂殁而不忘者也來年十<lb/>
一月二十四日丹旐既舉青鳥告期有司上聞錫塟殊<lb/>
等出天厨以饗奠俾中貴以臨喪鹵簿溢于郊衢笳簫<lb/>
<pb n="KR4h0022_WYG_908-12b"/>
震于阡陌寵光存殁澤被幽眀棲神于鳯城東南龍首<lb/>
原先靈之左禮之至也夫人隴西郡夫人李氏婦徳柔<lb/>
眀母儀貞順視孤惸以灑泣撫靈櫬以銷魂追思餙終<lb/>
罄竭家産嗣子朝散郎前行左内率府録事叅軍太原<lb/>
縣開國公諒及王女等或婉淑冲和或貞剛勵節各稟<lb/>
家訓脩于令閫絶漿豈獨於曹叅負米猶思於子路終<lb/>
天罔極叩地何追慮嘉躅之遺聞請脩文以記徳予以<lb/>
素承交契見託臨終辭之不俞聊載貞石銘曰<lb/>
<pb n="KR4h0022_WYG_908-13a"/>
顒顒聖君兮諤諤良臣惟徳是輔兮皇天匪親國有環<lb/>
衞兮天有鈎陳心膂之寄兮疇咨哲人將軍之孫兮將<lb/>
軍之子開國承家兮提綱振紀君臣浹洽兮永冀終始<lb/>
形圖彩閣兮名列青史彼蒼者天兮殱我中賢皇王軫<lb/>
悼兮士旅澘然于以展思兮式薦奠筵于以餙終兮鹵<lb/>
簿旌旃龍首之原兮鳯城之前蕭蕭白楊兮窅窅黄泉<lb/>
立石刻名兮紀勲紀徳揚名播羙兮千年<lb/>
　<lb/>
<pb n="KR4h0022_WYG_908-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷九百九<lb/>
</p>
<p>
</p>
  </div>
</body>
</text>
</TEI>
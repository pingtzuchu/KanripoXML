<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百六十九</head>
    <p>
<pb n="KR4h0022_WYG_469-1a"/>
欽定四庫全書<lb/>
　文苑英華巻四百六十九　宋　李昉等　編<lb/>
　蕃書二<lb/>
　　吐蕃書<lb/>
　　　勑吐蕃贊普書七首　　　　張九齡<lb/>
皇帝問贊普縁國家先代公主既是舅甥以今日公主<lb/>
即為子婿如此重姻何待結約遇事足以相信隨情足<lb/>
以相親不知彼心復同以否近得四鎮節度使表云彼<lb/>
<pb n="KR4h0022_WYG_469-1b"/>
使人與突騎施交通但蘇禄小蕃負恩逆命贊普既是<lb/>
親好即合同嫉頑兇何為却與惡人密相往來又將器<lb/>
物交通賂遺邊鎮守捉防遇是常彼使潜行一皆警<hi>集作</hi>
<hi>驚</hi>覺夜中格拒人或死傷比及審知亦不揔損所送金<lb/>
銀諸物及偷盗人等並分付悉諾勃藏却將還彼既於<lb/>
贊普親厚豈復以此猜疑自欲坦懐畧無所隠縱通異<lb/>
域何慮異<hi>一作易</hi>心又西南諸蠻元是異類或叛或附恍<lb/>
惚無恒往年被畧彼蕃率種歸我縁李知古處置失所<lb/>
<pb n="KR4h0022_WYG_469-2a"/>
又即飜然改圖彼此之間有何定分而彼有來者乃云<lb/>
此先舉兵以蠻為詞未知孰是今既無外當以此思之<lb/>
縁彼州鐡柱前書具報一言不信朕豈厚誣更以相仍<lb/>
便非義也鐡柱書唐九徴所作百姓咸知何不審之徒<lb/>
勞往復至於邊將在逺下人邀切變好為惡誠亦有此<lb/>
非獨相規亦當自誡如此覺察更有何憂萬事之間一<lb/>
無限隔所以細故無不盡言想所知之體至懐也晩春<lb/>
暄極<hi>集作極暄</hi>贊普及平章事首領并百姓以下並平安好<lb/>
<pb n="KR4h0022_WYG_469-2b"/>
今有少信物别具委曲遣書指不多及<lb/>
　　　二<lb/>
皇帝問吐蕃贊普近竇元禮往事具前書贊普後來亦<lb/>
知彼意朕推心天下皆合太和况於彼蕃復是親婭仍<lb/>
加結約盟誓再三以至道言之此亦仁義不薄也而贊<lb/>
普且猶未信是復何心君長大蕃固不容易所云去年<lb/>
七月雋州將兵抄掠兼有詃誘雋州之外尚隔諸蠻既<lb/>
背吐蕃自行㓂抄掠而乃推托於我何為遥信虚詞且<lb/>
<pb n="KR4h0022_WYG_469-3a"/>
西南群蠻别是一物既不定於我亦不專於吐蕃去即<lb/>
不追來亦不拒乃是兩界所有只合任其所歸自十數<lb/>
<hi>集作數十</hi>年來或叛或附皆所親見豈假縷言往者此蠻背<lb/>
恩侵我邊鄙昆明即雋州之故縣鹽井乃昆明之本城<lb/>
今復舊疆何廢修築而云除却是何道理自邊境備守<lb/>
彼此常事今既和好何有嫌疑至如西自葱嶺已來縁<lb/>
邊諸處或地勢是要或水土是好彼有城鎮亦皆内侵<lb/>
朕豈不觧廣求更以自益縁已和好不可細論且八疊<lb/>
<pb n="KR4h0022_WYG_469-3b"/>
山築城置鎮皆如漢界何曽以此為言而彼即生詞未<lb/>
知何意邊城委任當擇忠良無信小人令得間構也夏<lb/>
中已熱贊普及平章事部落百姓等並平安好遣書指<lb/>
不多及<lb/>
　　　三<lb/>
皇帝問贊普自與彼蕃連姻亦已數代又與贊普結約<lb/>
于今五年人使往來<hi>集作還</hi>未嘗有間朕與<hi>集作以</hi>兩國通<lb/>
好百姓獲安子孫以<hi>集作已</hi>來坐受其福疆埸之事行<hi>集作</hi>
<pb n="KR4h0022_WYG_469-4a"/>
<hi>幸</hi>且無憂此雖境上有兵固是存而不用况<hi>集作在</hi>彼邊<lb/>
事與此何殊近得來章又論蠻中地界所有本末前書<lb/>
具言贊普不體朕懐乃更傍引逺事若論蠻不屬漢豈<lb/>
復定屬吐蕃邪彼不得所即叛來此不得所即背去如<lb/>
此常事何乃固執復於國家何有朕豈利之至如彼州<lb/>
<hi>集作忠</hi>鐡柱州圖地記是唐九徴所記之地誠有故事朕<lb/>
豈妄言所修城壁亦依故地若不復舊何謂<hi>集作豈為</hi>通和<lb/>
蠻中抄掠彼人勘問亦有此事縁其初附法令未行亦<lb/>
<pb n="KR4h0022_WYG_469-4b"/>
有姚雋邊人姦險求利或入蠻同盗亦不可知既與贊<lb/>
普重親朕又君臨大國正欲混同六合豈復侵取一隅<lb/>
再三已論何乃不信顧慙薄徳良用咨嗟且如小勃律<lb/>
國歸朝即是國家百姓前遭彼侵伐乃是違約之萌朕<lb/>
以結信既深不顧其小中間遣使曾不形言贊普何獨<lb/>
相尤而不思已惡<hi>集作西</hi>之事所存既大當共成之近聞<lb/>
莽布支西行復有何故若與突騎施相合謀我磧西未<lb/>
必有成何須同惡若爾者欲先為惡乃以南蠻為詞今<lb/>
<pb n="KR4h0022_WYG_469-5a"/>
料此情亦已有備近令勒兵數萬繼赴安西儻有所傷<lb/>
慎勿為怪也朕心無所負事欲論平但國家之所守者<lb/>
信鬼神之所助者順未有背道求福違約能昌何况兵<lb/>
衆不可當而又天道所不假以此求濟不亦難乎逺道<lb/>
所傳多應不實亦言<hi>集作計</hi>贊普不合異圖故令人審度<lb/>
<hi>集無度字</hi>㸔定何縁也待潘息回日更具委曲今附少物具<lb/>
如别數為路逺不得多附春首尚寒贊普及公主比如<lb/>
宜也平章事及首領已下並平安好今使内常侍竇元<lb/>
<pb n="KR4h0022_WYG_469-5b"/>
禮遣書指不多及<lb/>
　　　四<lb/>
皇帝問贊普得七月一日信所言隂承本奏請不擬與<lb/>
彼和將兵馬大入者至如和與不和事皆由朕自斷何<lb/>
人輙敢奏聞何兵即敢擅入且舅甥<hi>二字集作所結</hi>親好不是<lb/>
近年文成公主已來亦重疊矣中間或絶或繼終是舊<lb/>
好存焉唯道此有讒臣不知彼專構造亦須自覺豈可<lb/>
推過至如兵馬邊備彼與此同既見彼處加兵豈令此<lb/>
<pb n="KR4h0022_WYG_469-6a"/>
㧾無備矣疑自彼起不可相尤近日築城不出疆界邊<lb/>
頭有要隨事修營何所致疑以此為語如彼頻嵗亦築<lb/>
數城若不惡心何故嚴備固是邊境常事不足為言忽<lb/>
此相尤深所未逹彼蕃必其自守此兵終不妄行所先<lb/>
立盟約更知何用鬼神知意不復多言秋氣已冷贊普<lb/>
及平章事已下並平安好遣書指不多及<lb/>
　　　五<lb/>
皇帝問贊普此使前至之日具知彼意竇元禮<hi>集作中禮</hi>中<lb/>
<pb n="KR4h0022_WYG_469-6b"/>
間所云亦已備論且親以舅甥之國繼<hi>集作申</hi>以姻婭之<lb/>
好義非不重心豈合疑頃嵗已來加之盟約此又不信<lb/>
其如之何至如境上蠻夷元是衆物來不可拒去不可<lb/>
追前書已言想所知也而毎來信使皆以為辭或云赴<lb/>
界築城或稱將兵抄掠且蠻既背彼伊自築城城在蠻<lb/>
中人即隨地所有侵竊亦是群蠻皆在遐荒豈關處分<lb/>
而歸過於我無乃甚乎邊境小人不識大體此既未免<lb/>
彼亦有之間構既行猜嫌互起朕近已知此贊普亦須<lb/>
<pb n="KR4h0022_WYG_469-7a"/>
察之勿取浮言虧我大信以絶兩國之好甚善甚善所<lb/>
有諸事皆具前書公主所請與人宫及内人品第即當<lb/>
續有處分春晩漸熱贊普及平章事首領百姓並平安<lb/>
好今有少物别具委曲至宜領取遣書指不多及<lb/>
　　　六<lb/>
皇帝問吐蕃贊普朕與彼國既是舊親近年已來又加<lb/>
盟約如此結固仍有猜嫌明知異域之心亦難可保此<lb/>
者所有信使唯知怨此相違自料國家何負於彼至如<lb/>
<pb n="KR4h0022_WYG_469-7b"/>
突騎施蕞爾醜虜頃年恃我為援幸至今日而敢辜恩<lb/>
朕未即誅之待其惡積贊普越界與其婚姻前者以意<lb/>
向道即去尋已告絶朕亦委信以為必然今乃定婚如<lb/>
初黨惡可見又莽布支西出朕具知之今竇元禮往彼<lb/>
問以何故又道别縁他事為此追還其人實將兵向西<lb/>
擬行攻取前後詐妄言與事違驗在目前得不歎恨夫<lb/>
人之所以為貴者以其有信有禮國之所以能强者亦<lb/>
云唯信與義若言不可信義不可親雖在匹夫尚多耻<lb/>
<pb n="KR4h0022_WYG_469-8a"/>
媿何况君長能無情乎彼突騎施人靣獸心偏僻荒逺<lb/>
見利則背與親實難贊普背朕夙恩共彼國<hi>集作相</hi>厚應<lb/>
非長策可熟思之又比來觀彼事意有殊往日唯任計<lb/>
數以此為能今與突騎施和親密相結託隂有贊助而<lb/>
傍作好人如此潜謀亦非逺計所欲為患不過邊庭且<lb/>
邊鄙<hi>一作庭</hi>之於中國如毫毛之在身耳以彼戎狄侵我<lb/>
毫毛雖實無多何須有損朕所以殷勤和好欲静邊人<lb/>
君國之心不能忘也亦與贊普累代舊親幸無大故不<lb/>
<pb n="KR4h0022_WYG_469-8b"/>
宜輕絶今邊鎮兵馬不可不防彼亦有之與此無别既<lb/>
不先舉自足知心從<hi>一作承</hi>前所言豈有虚也秋晩稍冷<lb/>
贊普及平章事首領百姓並平安好遣書指不多及<lb/>
　　　七<lb/>
皇帝問吐蕃贊普此亦覺彼事勢有異畧加防備仍未<lb/>
益兵今得安西表來莽布支率衆已到今見侵軼軍鎮<lb/>
并踐暴屯苖先知彼有異謀猶自未將至此者且莽布<lb/>
支西出朕先知之前令問其行由得報自縁别事今乃<lb/>
<pb n="KR4h0022_WYG_469-9a"/>
為賊負心如何安西諸軍去此萬里倉卒遇敵何暇奏<lb/>
裁既被交侵必應拒鬭儻有傷損可無相尤軍城鎮守<lb/>
之人不可束手受死事由彼起深所咨嗟且累代舊親<lb/>
復新有盟約彼既欺負天地違犯鬼神如此用心更知<lb/>
何道一往邊頭所備只縁慮有非常今果如言防乃不<lb/>
錯突騎施異方禽獸不可以人道論之贊普與其越境<lb/>
相親只慮野心難得但試相結乆後如何於朕已然義<lb/>
則合絶但為誓約在近親好又深彼雖背恩我豈尤効<lb/>
<pb n="KR4h0022_WYG_469-9b"/>
<hi>集作我尤効</hi>先令犇問欲盡舊情必定為惡别為之所一昨<lb/>
遣内常侍劉思賢送公主分物并毎年國信物見已臨<lb/>
路適㑹表來思賢此行量其在道遲緩今故令劉思賢<lb/>
判官劉明子先行具宣往意秋冷贊普公主及平章事<lb/>
首領百姓等並平安好遣書指不多及<lb/>
　　　勅吐蕃將相書　　　　　　陸　贄<lb/>
勅尚覽鑠論莫陵悉繼<hi>集作維</hi>等至省所陳奏朕具悉之<lb/>
國家與大蕃親則舅甥義則隣援息人繼好固是恒規<lb/>
<pb n="KR4h0022_WYG_469-10a"/>
朕嗣位君臨思安兆庻常以信讓為事不以争競為心<lb/>
區域雖殊覆育寧别贊普天資仁徳惡殺好生與朕同<lb/>
心重修舊<hi>集作和</hi>好㑹蕃漢將相告天地神祗約誓事之<lb/>
言至嚴至重大信一立義無改移所請奉天盟書勒於<lb/>
清水碑石審詳事理頗甚乖違往嵗賊臣稱兵竊㨿城<lb/>
<hi>集作宫</hi>闕尚結賛志惟嫉惡義在<hi>集作切</hi>救災頻獻表章請<lb/>
収京邑朕以宗廟社稷悉在上都但平㓂戎豈惜酧賞<lb/>
<hi>集作奬</hi>遂<hi>集作甞</hi>許四鎮之地以答収京之功旋屬炎蒸又<lb/>
<pb n="KR4h0022_WYG_469-10b"/>
多疾疫大蕃兵馬便自抽歸既未至<hi>集作到</hi>京有乖始望<lb/>
奉天盟約豈合更諭朕欲茍狥彼情便令鐫刻則是事<lb/>
非務實信不由𠂻欺天罔神莫大於此凡曰通好貴於<lb/>
推誠將垂百代之名豈顧一時之利但以事之去就須<lb/>
定是非若不辯明便成姑息親隣之義豈所宜然故遣<lb/>
使臣與卿詳議卿是大蕃輔佐必當<hi>集作應</hi>智識通明事<lb/>
理昭然不足疑惑儻有他見宜具奏聞審細研窮須歸<lb/>
至當所論先許毎年與贊普絹綵一萬疋叚者本來立<lb/>
<pb n="KR4h0022_WYG_469-11a"/>
約亦為収京然於舅甥之情此乃甚為小事二國和好<lb/>
即同一家此有所須彼當不恡彼有所要此固合供以<lb/>
有均<hi>集作易</hi>無盖是常理贊普若須繒帛朕即隨要支分<lb/>
多少之間豈拘定限假使踰於萬疋亦當<hi>集作冀</hi>稱彼所<lb/>
求朕之所重者信誠所輕者財利思與率土同臻太和<lb/>
想卿深體至公務存<hi>集作全</hi>大義安人保境垂美無窮勉<lb/>
思令圖<hi>集作猷</hi>以副朕意今遣倉部郎中兼侍御史趙聿<lb/>
與來使同往書中意有不盡並令趙聿口宣尚結贊論<lb/>
<pb n="KR4h0022_WYG_469-11b"/>
莽羅等甞㧾師徒逺來赴難功雖未就義則可嘉其所<lb/>
領將士等朕先許其賜物壹萬疋叚並已排比訖待卿<lb/>
所商量指定此使却回即發遣往今各賜卿少物至宜<lb/>
領之<lb/>
　　　勅吐蕃宰相尚結贊書<lb/>
勅尚結贊卿天資才術<hi>一作傑</hi>作輔大蕃識通古今志奉<lb/>
忠信義聲積著逺近<hi>集作邇</hi>流傳比聞入典樞衡近知還<lb/>
揔戎務二國所定和好首末是卿商量得卿却來深以<lb/>
<pb n="KR4h0022_WYG_469-12a"/>
為慰昨者邊軍狀奏云彼國兵馬踰越封疆朕以畫界<lb/>
立盟先有定分贊普素熟仁義卿又特禀純誠背約侵<lb/>
漁必無此理但勅邊城自備不令輙動干戈若使効尤<lb/>
恐成交惡初疑界首遊奕少有乖宜不謂大發師徒<hi>集作</hi>
<hi>兵車</hi>漸加侵軼興兵動衆必合有名蕃軍此行未測其故<lb/>
朕自嗣膺寳位即與贊普通和敦以舅甥結其<hi>集作為</hi>鄰<lb/>
援懲戰争之弊𢎞禮讓之風彼此大同務安衆庻乃於<lb/>
境上建立壇塲契約至明誓詞至重告於皇天后土諸<lb/>
<pb n="KR4h0022_WYG_469-12b"/>
佛百神有渝此盟殃及其國朕敬奉誠約分毫不移<hi>集作</hi>
<hi>欺</hi>信使交歡嵗時無絶碑文具在可<hi>集作足</hi>以明徴豈有<lb/>
一事不行一言不守頃令趙聿專往近從彼方<hi>集作近方從彼</hi>
却回兼聞彼蕃使同來至今猶在道路卿所論奏朕並<lb/>
未知待審<hi>集作詳</hi>事由乃<hi>集作然</hi>可商議既稱和好理絶相<lb/>
疑未合輕舉甲兵便踰境界盟誓之語忽焉若遺天地<lb/>
明神豈其可罔卿智識明逺朕所深知頃年猶舉義師<lb/>
救此災患今豈不存大信遂棄令名故專遣<hi>集作遣專</hi>使見<lb/>
<pb n="KR4h0022_WYG_469-13a"/>
卿欲審知來意竚聞還奏以副所懐趙聿及蕃使等計<lb/>
朝夕合<hi>集作即</hi>到待覽表中意旨<hi>集作事意</hi>續即商量報卿卿<lb/>
涉遠而來當甚勞頓今賜卿其物至宜領之秋冷卿比<lb/>
平安好將士等並存問之<lb/>
　　　勅尚結贊第三書<lb/>
勅尚結贊蕃使論拱熱等與趙聿同到卿所陳奏朕具<lb/>
悉之誠意勤勤志敦和好上以陳<hi>集作敦</hi>舅甥之義次以<lb/>
表結<hi>集作結鄰</hi>援之歡外以彰禮讓之風内以息戰争之患<lb/>
<pb n="KR4h0022_WYG_469-13b"/>
兼此數美昔賢所難<hi>集有非字</hi>卿才越等倫識通今古故<hi>集作</hi>
<hi>豈</hi>能匡輔大國𢎞宣逺圖<hi>集作猷</hi>施美利於當時傳盛名<lb/>
於不朽眷懐明畧歡尚良多然以贊普來書務於叶睦<lb/>
卿之所奏亦貴通和初覽其言實嘉徳義及觀其事頗<lb/>
訝乖違以卿賢明朕素信重棄義踰約計必不然未測<lb/>
事由因何至此頃年所定和好言約頗謂分明至如四<lb/>
鎮北庭元不割與蕃國及朱泚悖逆作亂上都卿仗義<lb/>
興師請収京邑遂許四鎮北庭之地將以答報成<hi>集作其</hi>
<pb n="KR4h0022_WYG_469-14a"/>
功旋屬炎蒸蕃軍便退秦晋之約豈可更論事甚分明<lb/>
固無疑惑凡言結好所貴和同通體商量有何不可大<lb/>
蕃若必要四鎮北庭之地即合直以情言彼但説其誠<lb/>
心此亦自有分義豈可<hi>集作暇</hi>曲徴前事廣起<hi>集作説</hi>異端<lb/>
仍發師徒<hi>集作兵師</hi>務張威勢蕃使猶未至此蕃軍早已越<lb/>
疆或稱欲自赴朝或言更定言誓既虧盟約且失禮義<lb/>
言與事違將何取信夫人君<hi>集作君人</hi>立國必不徒<hi>一作偶</hi>然<lb/>
惟漢與蕃各受天命勝負固有定分強弱寧由力争卿<lb/>
<pb n="KR4h0022_WYG_469-14b"/>
欲以衆相侵以威相脅謂天地可罔謂盟誓可渝即當<lb/>
肆意所為何必更論好和儻若守其前約敦以親隣去<lb/>
就之間固宜有禮遣使來往足得商量張皇師徒<hi>集作兵師</hi>
是何道理和好者禮義之事甲兵者争奪之由二端懸<lb/>
殊理不竝用今欲以甲兵之勢定和好之辭事必不成<lb/>
縱成<hi>集作亦成</hi>何益卿識見通敏器宇沉詳如此事宜不言<lb/>
可悉未知來意竟擬<hi>集作欲</hi>何如且首末論和是卿商議<lb/>
清水㑹盟之日卿又親發誓詞將期去殺好生修文偃<lb/>
<pb n="KR4h0022_WYG_469-15a"/>
武永安兆庻垂法子孫天下稱嗟以為盛美未經數嵗<lb/>
遽有變移非獨見誚於四方亦將<hi>集作當</hi>取笑於千古以<lb/>
此思度甚欲通和彼雖小似侵漁<hi>集作陵</hi>朕亦未即交惡<lb/>
故遣某官某乙與卿更審籌量卿若必務和同更無他<lb/>
意即宜便歸本界遣使其述本<hi>集作事</hi>情所須四鎮北庭<lb/>
朕當自有推讓如或託稱繼好志在别圖<hi>集作謀</hi>依前縱<lb/>
兵不即歸國唯利是視亦聽彼懐和與不和於茲决定<lb/>
書中事有不盡並令某乙口宣宜令速回竚望來奏所<lb/>
<pb n="KR4h0022_WYG_469-15b"/>
獻方物深表遠誠今賜卿某物至宜領也秋冷比平安<lb/>
好<lb/>
　　　與吐蕃宰相鉢闡布書　　　白居易<lb/>
勅吐蕃宰相沙門鉢闡布論與勃藏至省表及進奉具<lb/>
悉卿器識通明操<hi>集作藻</hi>行精潔以為真實合性忠信立<lb/>
誠故能輔贊大蕃叶和上國𢎞清净之教思安邊陲廣<lb/>
慈悲<hi>一作愍</hi>之心令息兵甲既表卿之遠畧亦得國之良<lb/>
圖况朕與彼蕃代為甥舅兩推誠信共保始終覽卿奏<lb/>
<pb n="KR4h0022_WYG_469-16a"/>
章逺叶朕意披閲嘉嘆至于再三所議割還安樂奏原<lb/>
等三州事宜已具前書非不周細及省來表似未指明<lb/>
將期事無後艱必在言有先定今信使往來無壅疆埸<lb/>
彼此不侵雖未申以㑹盟亦足稱為和好必欲復修信<lb/>
誓即須重畫封疆雖兩國盟約之言積年未定但三州<lb/>
交割之後尅日可期朕之𠂻情卿之志願俱在於此豈<lb/>
不勉歟又縁自議三州已來此亦未發專使今者贊普<lb/>
來意欲以再審此言故遣信臣往輸<hi>集作諭</hi>誠意即不假<lb/>
<pb n="KR4h0022_WYG_469-16b"/>
别使更到東軍此使已後應縁盟約之事如其間節目<lb/>
未盡更要商量卿但與鳳翔節度使計㑹此已處分令<lb/>
其奏聞則道路非遥往來甚易頗為便近亦冀速成更<lb/>
待要約之言皆已指定封疆之事保無改移即蕃漢俱<lb/>
遣重臣然後各將成命事關乆逺理貴分明想卿通才<lb/>
當稱朕意曩者鄭叔矩路泌因平凉盟㑹没落蕃中比<lb/>
知叔矩已亡路泌見在念茲存没毎用惻然今既約以<lb/>
通和路泌合令歸國叔矩骸骨亦合送還表明信誠兼<lb/>
<pb n="KR4h0022_WYG_469-17a"/>
亦在此其論與勃藏尋到鳳翔舊例未進表凾節度不<lb/>
敢聞奏自取停滯非此稽留昨者方進表凾旋令召對<lb/>
今便發遣更不遲回仍令與祠部郎中兼御史中丞徐<lb/>
復及中使劉文璨等同往其餘事宜等已具與贊普書<lb/>
内卿宜審於謀議速副誠懐兼有少信物賜卿具如别<lb/>
録至宜領也冬寒卿比平安好遣書指不多及<lb/>
　<lb/>
　<lb/>
<pb n="KR4h0022_WYG_469-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百六十九<lb/>
</p>
<p>
</p>
  </div>
</body>
</text>
</TEI>
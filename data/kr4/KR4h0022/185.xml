<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百八十五</head>
    <p>
<pb n="KR4h0022_WYG_185-1a"/>
欽定四庫全書<lb/>
　文苑英華巻一百八十五　宋　李昉等　編<lb/>
　省試六<lb/>
　　驪龍一首　　　　　　劔化為龍一首<lb/>
　　龜負圖二首　　　　　魚上氷三首<lb/>
　　臨川羨魚二首　　　　河鯉登龍門二首<lb/>
　　鮫人潜織一首　　　　歸馬華山一首<lb/>
　　西戎獻馬一首　　　　天驥呈才三首<lb/>
<pb n="KR4h0022_WYG_185-1b"/>
　　𠡠賜三相馬一首　　騏驥長鳴二首<lb/>
　　儀鳯一首　　　　　緱山鶴一首<lb/>
　　織鳥一首　　　　　鶴警露一首<lb/>
　　鶴鳴九臯一首　　　齊優開籠飛去所獻楚王鵠一首<lb/>
　　黄鵠下太液池一首　越裳獻白翟二首<lb/>
　　鸎出谷四首　　　　栁陌聽早鸎一首<lb/>
　　禁林聞曉鸎一首　　鳥散餘花落三首<lb/>
　　空梁落鷰泥一首　　好鳥鳴髙枝一首<lb/>
<pb n="KR4h0022_WYG_185-2a"/>
　　振振鷺一首　　　　飛鴻響逺音一首<lb/>
　　出籠鶻一首　　　　霜隼下晴臯一首<lb/>
　　反舌無聲一首　　　雪夜聽猿吟一首<lb/>
　　寒蝉樹一首<lb/>
　　　驪龍　　　　　　　　　　失　名<lb/>
有羙為鱗族潜蟠得所從標竒初韞寶表智即稱龍大<lb/>
壑長千里深泉固九重奮髯雲乍起矯首浪還衝荀氏<lb/>
傳高譽莊生冀絶蹤仍知流淚在何幸此相逢<lb/>
<pb n="KR4h0022_WYG_185-2b"/>
　　　劔化為龍　　　　　　　　張　聿<lb/>
古劔誠難屈精明有所從沉埋方出獄合㑹却成龍牛<lb/>
斗光初歇蜿蜒氣漸濃雲濤透百丈水府躍千重拖尾<lb/>
迷蓮鍔張鱗露錦容至今沙岸下誰得覩𤣥蹤<lb/>
　　　龜負圖<hi>詩缺</hi>
　　　同前<hi>詩缺</hi>
　　　魚上冰　　　　　　　　　王季則<lb/>
北陸収寒盡東風觧凍初冰消通淺溜氣變躍潜魚應<lb/>
<pb n="KR4h0022_WYG_185-3a"/>
節似知化揚鬐任所如浮沉非樂藻沿泝異傳書結網<lb/>
時空久臨川意有餘為龍將可望今日愧才虚<lb/>
　　　同前　　　　　　　　　　紀元臯<hi>類詩作何儒亮</hi>
春生寒氣滅<hi>類詩作氣减</hi>稍動伏泉魚乍喜東風至來觀曲<lb/>
浦初近冰朱鬛見望日錦鱗舒漸覺流澌退還忻掉尾<lb/>
餘噞喁情自樂沿泳意寧踈儻得隨鯤化終聽戾太虚<lb/>
<hi>類詩作終能戾太虚</hi>
　　　同前　　　　　　　　　　呉　冕<lb/>
<pb n="KR4h0022_WYG_185-3b"/>
春水潜鱗發寒潭舊藻踈揚鬐順氣後振鬛上氷初戲<lb/>
廣憐空潔浮清媚景虚戒貪還避餌思逹每懐書濕映<lb/>
流澌薄時遊觸浪餘終希泮渙澤為化北溟魚<lb/>
　　　臨川羨魚　　　　　　　　張正元<lb/>
有客百愁侵求魚正在今廣川何渺漫高岸幾登臨風<lb/>
水寧相阻煙霞豈憚深不應同逐鹿詎肯比從禽結網<lb/>
非無力忘筌自有心永存芳餌在佇立思沉沉<lb/>
　　　同前　　　　　　　　　　薛少殷<lb/>
<pb n="KR4h0022_WYG_185-4a"/>
曽是歸家客今年且未旋遊鱗方有待織網豈能捐向<lb/>
水煙波夕吟風嵗月遷莓苔生古岸葭菼變清川不逐<lb/>
滄浪叟還宗内外篇良辰難自擲此日願忘筌<lb/>
　　　河鯉登龍門　　　　　　　失　名<lb/>
年久還求變今來有所從得名當是鯉無㸃可成龍備<lb/>
歴艱難遍因期造化容泥沙寧不阻釣餌莫相逢擊浪<lb/>
因成勢纎鱗莫繼蹤若令摇尾去雨露此時濃<lb/>
　　　同前<hi>集本作魚登龍門</hi>　　　　　　元　稹<lb/>
<pb n="KR4h0022_WYG_185-4b"/>
魚貫終何益龍門在此登有時常<hi>集作成當</hi>作雨無用耻為<lb/>
鵬激浪誠難泝雄心庶亦<hi>集作亦自</hi>憑風雷潜㑹合鬐鬛忽<lb/>
騰陵泥滓辭河濁煙霄見海澄廻瞻順流軰誰敢望同<lb/>
升<lb/>
　　　鮫人潜織　　　　　　　　康翊仁<lb/>
珠館馮夷室靈鮫信所潜幽閒雲碧牖滉瀁水精簾機<lb/>
動龍梭躍絲縈藕綷添七襄牛女恨三日大人嫌<hi>古樂府焦</hi>
<hi>仲卿妻詩三日斷五匹大人故嫌遲</hi>透手擎呉練凝冰笑越縑無因聽札<lb/>
<pb n="KR4h0022_WYG_185-5a"/>
札空想濯纎纎<lb/>
　　　歸馬華山　　　　　　　　白行簡<lb/>
牧野功成後周王戰馬閒驅馳休伏皁飲齕任依山逐<lb/>
日朝仍去隨風暮自還冰生疑隴坂葉落似榆闗躞蹀<lb/>
仙峯下騰驤渭水灣幸逢時偃武不復鼓<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>間<lb/>
　　　西戎獻馬　　　　　　　　周　存<lb/>
天馬從東道皇威被逺戎來叅八駿列不假貳師功影<lb/>
别流沙路嘶流上苑風望雲時蹀足向月每争雄禀異<lb/>
<pb n="KR4h0022_WYG_185-5b"/>
才難狀標竒志豈同驅馳如見許千里一朝通<lb/>
　　　天驥呈材　　　　　　　　徐仁嗣<lb/>
至德符天道龍媒應聖明追風竒質異噴玉彩毛輕躞<lb/>
蹀形難狀連拳勢乍呈効材矜逸態絶影表殊名岐路<lb/>
寧辭逺闗山豈憚行鹽車雖不駕今日亦長鳴<lb/>
　　　同前　　　　　　　　　　盧　征<lb/>
異産應堯年龍媒順制牽權竒初得地躞蹀欲行天詎<lb/>
假調金埓寧湏動玉鞭嘶風深有戀逐日定無前周滿<lb/>
<pb n="KR4h0022_WYG_185-6a"/>
誇常馭燕昭恨不傳應知流赭汗來自海西偏<lb/>
　　　同前　　　　　　　　　　鄭　蕡<lb/>
毛骨合天經拳竒歩驟輕曽邀于闐駕新出貳師營噴<lb/>
勒金鈴響追風汗血生酒亭留去跡呉坂認嘶聲力可<lb/>
通衢試材堪聖代呈王良如顧盼垂耳欲長鳴<lb/>
　　　勑賜三相馬　　　　　　　張　隨<lb/>
上苑驊騮出中宫詔命傳九天班錫禮三相代勞年顧<lb/>
主聲猶發追風力正全鳴珂龍闕下噴玉鳯池前四足<lb/>
<pb n="KR4h0022_WYG_185-6b"/>
疑雲滅雙瞳比鏡懸為因能致逺今日表求賢<lb/>
　　　騏驥長鳴　　　　　　　　章孝標<lb/>
有馬骨堪驚無人眼暫明力疲呉坂峻嘶苦朔風生逐<lb/>
逐懐良御蕭蕭顧樂鳴瑶池期弄影天路欲飛聲皎月<lb/>
誰知種浮雲莫問程鹽車終願脱千里為君行<lb/>
　　　同前　　　　　　　　　　陳去疾<lb/>
騏驥忻知已嘶鳴忽異常積悲攄怨抑一舉徹穹蒼迹<lb/>
類三年鳥心馳五逹莊何言從蹇躓今日逐騰驤牛皁<lb/>
<pb n="KR4h0022_WYG_185-7a"/>
休維縶天衢恣陸梁向非逢伯樂誰足見其長<lb/>
　　　儀鳯　　　　　　　　　　楊嗣復<lb/>
八方該帝澤威鳯忽來賔向日朱光動迎風翠羽新低<lb/>
昻多異趣飲啄逈無隣郊藪今翔集河圖意等倫聞韶<lb/>
知鼓舞偶聖願逡廵比屋初同俗垂恩擊壤人<lb/>
　　　緱山鶴　　　　　　　　　張仲素<lb/>
羽客驂仙鶴將飛駐碧山映松殘雪在度嶺片雲還清<lb/>
唳因風逺髙姿間水<hi>類詩作對水</hi>閒笙歌應天<hi>類詩作憶天</hi>上城<lb/>
<pb n="KR4h0022_WYG_185-7b"/>
郭嘆人間幾變霜毛㓗方殊藻質斑蓬瀛如可到逸翮<lb/>
詎能攀<lb/>
　　　織鳥　　　　　　　　　　張　何<lb/>
季春三月裏戴勝下桑來映日華冠動迎風繡羽開候<lb/>
驚蠶事晩織向女工裁旅宿依花定輕飛遶樹廻欲過<lb/>
髙閣栁更拂小庭梅所寄一枝在寧憂弋者猜<lb/>
　　　鶴警露　　　　　　　　　陳　季<lb/>
南國商飈動東臯野鶴鳴溪松寒暫宿露草滴還驚欲<lb/>
<pb n="KR4h0022_WYG_185-8a"/>
有髙飛意空聞召侣情風間傳藻質月下引清聲未假<lb/>
摶扶勢焉知羽翼輕吾君開太液願得應皇明<lb/>
　　　鶴鳴九臯　　　　　　　　失　名<lb/>
胎化呈仙質長鳴在九臯排空散清唳映日委霜毛萬<lb/>
里思寥廓千山望欝陶香凝光不見風積韻彌髙鳯侣<lb/>
攀何及雞羣思忽勞昇天如有應飛舞出蓬蒿<lb/>
　　　齊優開籠飛去所獻楚王鵠　崔　樞<lb/>
受命籠齊鵠交歡獻楚王惠心先巧辯戢羽見廻翔意<lb/>
<pb n="KR4h0022_WYG_185-8b"/>
適清風逺憂除白日長度雲摇舊影過樹閲新芳直取<lb/>
名翻重寧唯好不傷誰言滑稽理千載戒禽荒<lb/>
　　　黄鵠下太液池　　　　　　賈　島<hi>集無</hi>
髙飛空外鵠下向禁中池岸印行蹤淺波摇立影危來<lb/>
從千里島舞拂萬年枝踉蹌孤風起徘徊水沬移幽音<lb/>
清露滳野性白雲隨太液無彈射靈禽翅不垂<lb/>
　　　越裳獻白翟　　　　　　　王若嵒<lb/>
素翟宛昭彰遥遥自越裳冰晴朝映日玉羽夜含霜嵗<lb/>
<pb n="KR4h0022_WYG_185-9a"/>
月三年逺山川九譯長來從碧海路入見白雲郷作瑞<lb/>
興周后登歌美漢皇朝天資孝理惠化且無疆<lb/>
　　　同前　　　　　　　　　　孫昌徹<lb/>
聖哲符休運伊臯列上台覃恩丹徼逺入貢素翬來北<lb/>
闕欣初見南枝顧未廻歛空殘雪浄矯翼片雲開馴擾<lb/>
將無懼飜飛幸莫猜丼從上苑裏飲啄自徘徊<lb/>
　　　鸎出谷　　　　　　　　　錢可復<lb/>
玉律陽和變時禽羽翮新載飛初出谷一囀已驚人拂<lb/>
<pb n="KR4h0022_WYG_185-9b"/>
栁宜烟暖衝花覺路春摶風飜翰疾向日弄吭頻求友<lb/>
心何切遷喬幸有因華林高玉樹棲託及芳晨<lb/>
　　　同前　　　　　　　　　　張　鷺<lb/>
弱質隨儔匹遷鶯正及春乘風音響逺映日羽毛新已<lb/>
得辭幽谷還將脱俗塵鴛鸞方可慕鷰雀逈無鄰遊止<lb/>
知難屈飜飛在此伸一枝如借便終冀託深仁<lb/>
　　　同前　　　　　　　　　　劉莊物<lb/>
幸因辭舊谷從此及芳晨欲語如調舌<hi>一作求友</hi>初飛似畏<lb/>
<pb n="KR4h0022_WYG_185-10a"/>
人風調歸影便日暖吐聲頻翔集知無阻聮綿貴有因<lb/>
喜遷喬木近寧厭對花新堪念㣲禽意闗闗也愛春<lb/>
　　　同前　　　　　　　　　　劉得仁<lb/>
東風潜啓物動息意皆新此鳥從幽谷依林報早春出<lb/>
寒雖未久振羽漸能頻稍類冲天鶴多隨折桂人罇前<lb/>
喧<hi>集作時</hi>有語花裏晝藏身若向<hi>一作若在</hi>穠華處餘禽不見<lb/>
親<lb/>
　　　栁陌聽早鶯　　　　　　　陶　翰<hi>見集本</hi>
<pb n="KR4h0022_WYG_185-10b"/>
忽來枝上囀還似谷中聲乍使香閨静偏傷逺客情間<lb/>
闗難辨處斷續若頻驚玉勒留將久青樓夣不成千門<lb/>
候曉發萬井報春生徒有知音賞慙非臯鶴鳴<lb/>
　　　禁林聞曉鶯　　　　　　　陸　扆<lb/>
曙色分層漢鸎聲繞上林報花開瑞錦催栁綻黄金斷<lb/>
續隨風逺間闗送月沉語當温樹近飛覺禁林深繡户<lb/>
驚殘夣瑶池囀好音願將棲息意從此沃天心<lb/>
　　　鳥散餘花落　　　　　　　趙存約<lb/>
<pb n="KR4h0022_WYG_185-11a"/>
春曉遊禽集幽庭幾樹花坐來驚艶色飛去堕晴霞翅<lb/>
拂繁枝落風添舞影斜彩雲飄玉砌綘雪下仙家分散<lb/>
音初静凋零蘂帯葩空階瞻翫久應共惜年華<lb/>
　　　同前　　　　　　　　　　竇洵直<lb/>
晚樹春歸後花飛鳥下初參差分羽翼零落滿空虚風<lb/>
外清<hi>疑</hi>香轉林邊艶影踈輕盈疑雪舞髣髴似霞舒萬<lb/>
片情難極遷喬思有餘㣲臣一何幸吟賞對宸居<lb/>
　　　同前　　　　　　　　　　孔温業<lb/>
<pb n="KR4h0022_WYG_185-11b"/>
羙景春堪賞芳園白日斜共㸔飛好鳥復見落餘花來<lb/>
往驚飜電經過想散霞雨餘飄處處風送滿家家求友<lb/>
聲初去離枝色可嗟從兹時節換誰為惜年華<lb/>
　　　空梁落鷰泥　　　　　　　顧　况<lb/>
巻幕差池鷰常䘖濁水泥為黏珠履跡未等畫梁齊舊<lb/>
㸃痕猶淺新巢緝尚低不縁頻上落那得此飛棲<lb/>
　　　好鳥鳴高枝　　　　　　　鄭　衮<lb/>
養翮非無待遷喬信自卑影高遲日度聲逺好風隨雲<lb/>
<pb n="KR4h0022_WYG_185-12a"/>
拂千尋直花催百囀竒驚人時向晩求友聽應知委質<lb/>
經三嵗先鳴在一枝上林如可託弱羽願差池<lb/>
　　　振振鷺　　　　　　　　　李　頻<lb/>
有鳥生江浦霜華作羽翰君臣將比潔朝野用為歡月<lb/>
影林梢下冰光水際殘飛飜時共樂飲啄道皆安迴翥<lb/>
宜高詠羣棲入静㸔由來鴛鷺侣濟濟列千官<lb/>
　　　飛鴻響逺音　　　　　　　李體仁<lb/>
漠漠微霜夕翩翩出渚鴻清聲流逈野高韻入寥空舊<lb/>
<pb n="KR4h0022_WYG_185-12b"/>
質經寒塞殘音響逺風縈雲猶類網避月尚疑弓弱羽<lb/>
雖能振丹霄竟未通欲知多怨思聽取暮煙中<lb/>
　　　出籠鶻　　　　　　　　　濮陽瓘<lb/>
玉鏃分花袖金鈴出綵籠遥心長捧日逸翰鎮生風一<lb/>
㸃青霄裏千聲碧落中星眸隨狡兎霜爪落飛鴻每念<lb/>
提携力常懐搏擊功以君能惠好不敢没遥空<lb/>
　　　霜隼下晴臯　　　　　　　失　名<lb/>
九臯霜氣勁翔隼下初晴風動閒雲巻星馳白草平稜<lb/>
<pb n="KR4h0022_WYG_185-13a"/>
稜方厲疾肅肅自縱横掠地秋毫逈投身逸翮輕髙墉<lb/>
全失影逐雀乍飛聲薄暮寒郊外悠悠萬里情<lb/>
　　　反舌無聲　　　　　　　　張　籍<lb/>
夏木多好鳥偏知反舌名林幽歸舊<hi>集作仍共</hi>宿時過已無<lb/>
<hi>集作即分</hi>聲竹外天空曉溪頭雨自晴居人疑<hi>集作宜</hi>寂寞深<lb/>
院益淒清入霧暗相失當風閒易驚來年上林苑知爾<lb/>
最先鳴<lb/>
　　　雪後聽猿吟　　　　　　　顧　偉<lb/>
<pb n="KR4h0022_WYG_185-13b"/>
寒巖飛暮雪絶璧夜猿吟歴歴和羣鴈寥寥思客心繞<lb/>
枝猶避箭過嶺却投林風冷聲偏苦山寒響更深聽時<lb/>
無有定静裏固難尋一宿扶桑月聊㸔懐好音<lb/>
　　　寒蟬樹　　　　　　　　　沈　鵬<lb/>
一葉初飛日寒蟬益易驚入林慙織細依樹媿身輕大<lb/>
幹時容息喬枝或借鳴心由飲露浄響為逐風清忝有<lb/>
翩翾分<hi>一作翼</hi>應憐嘒唳聲不知微薄影早晩掛緌纓<lb/>
　文苑英華巻一百八十五<lb/>
</p>
<p>
</p>
  </div>
</body>
</text>
</TEI>
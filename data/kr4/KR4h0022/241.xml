<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百四十一</head>
    <p>
<pb n="KR4h0022_WYG_241-1a"/>
欽定四庫全書<lb/>
　文苑英華巻二百四十一　宋　李昉等　編<lb/>
　酬和二<lb/>
　　劉禕之一首　　　　楊烱三首<lb/>
　　盧照鄰三首　　　　褚亮一首<lb/>
　　陳子昻四首　　　　任希古一首<lb/>
　　李嶠五首　　　　　沈佺期一首<lb/>
　　杜審言一首　　　　于季子一首<lb/>
<pb n="KR4h0022_WYG_241-1b"/>
　　宋之問三首　　　　張說六首<lb/>
　　蘇頲五首　　　　　張九齡七首<lb/>
　　　酬鄭沁州　　　　　　　　劉禕之<lb/>
騏閣一代良熊軒千里躅緝圖昭國典按部留宸矚匪<lb/>
厭承明廬佇兼司隸局芸書暫輟載行使方臨俗節變<lb/>
風緒髙秋深露華溽寒山歛輕靄霽野澄初旭已覺<hi>一作</hi>
<hi>切</hi>長年悲誰堪岐路促遙林征馬迅别館嘶驂跼雅贈<lb/>
響摐金索居暌倚玉悽斷離鴻引勞歌思足曲<lb/>
<pb n="KR4h0022_WYG_241-2a"/>
　　　和酬虢州李司法　　　　　楊　炯<lb/>
脣齒標形勝闗河壯邑居寒山抵方伯秋水面鴻臚君<lb/>
子從遊宦忘情任巻舒風霜下刀筆軒蓋擁門閭平野<lb/>
雲黃變長洲鴻鴈初菊花冝泛酒蒲葉好裁書昔我芝<lb/>
蘭契悠然雲雨疎非君重千里誰肯惠䨇魚<lb/>
　　　和鄭讐校内省眺矚思鄉懷友<lb/>
　　　　　　　　　　　　　　　前　人<lb/>
銅門初下辟石館始沉研遊霧千金字飛雲五色牋樓<lb/>
<pb n="KR4h0022_WYG_241-2b"/>
䑓橫紫極城闕俯青田暄入瑶房裏春廻<hi>集作過</hi>玉宇前<lb/>
霞文埋落照風物<hi>集作色</hi>澹歸煙翰墨三餘隙闗山四望<lb/>
懸頽風<hi>集作峯</hi>暌酌羽流水曠鳴絃雖欣承白雪終恨隔<lb/>
青天<lb/>
　　　和劉長史答十九兄　　　　前　人<lb/>
帝堯平百姓高祖宅三秦子弟分河岳衣冠動縉紳盛<lb/>
名恒不隕歴代幾相因街巷塗山曲門閭洛水濵五龍<lb/>
金作友一子玉為人寶劔豐城氣明珠魏國珍風標自<lb/>
<pb n="KR4h0022_WYG_241-3a"/>
落落文質且彬彬共許刁𤣥亮同推周伯仁石城俯天<lb/>
闕鍾阜對江津驥足方遐駛<hi>集作騁</hi>狼心獨未馴皷鼙鳴<lb/>
九域風火集重闉城勢餘三版兵威乏四鄰居然混玉<lb/>
石直置保松筠耿介酧天子危言數賊臣鍾儀琴未奏<lb/>
蘇武節猶新受禄寧辭死揚名不顧身精誠動天地忠<lb/>
義感明神怪鳥來<hi>集作俄</hi>垂翼脩虵竟暴鱗來朝拜<hi>集作報</hi>
休命述職下梁<hi>一作良</hi>岷善政馳金馬嘉聲繞玉輪三荆<lb/>
忽有贈四海更相親宫徴諧鳴石光輝掩燭銀山川遥<lb/>
<pb n="KR4h0022_WYG_241-3b"/>
滿目零露坐霑巾友愛光天下恩波浹後塵懦夫仰高<lb/>
節下里繼陽春<lb/>
　　　和王奭秋夜有所思　　　　盧照鄰<lb/>
寂寂南軒夜悠然懷所知長河落鴈苑明月下鯨池鳳<lb/>
䑓有清曲此曲何人吹丹唇間玉齒妙響入雲涯窮巷<lb/>
秋風葉空庭寒露枝勞歌欲有和星鬂已將垂<lb/>
　　　酬張少府柬之　　　　　　前　人<lb/>
昔余與夫子相遇漢川隂珠浦龍猶卧檀溪馬正沉價<lb/>
<pb n="KR4h0022_WYG_241-4a"/>
重瑶山曲詞驚丹鳳林十年暌賞慰萬里隔招尋豪翰<lb/>
風期阻荆衡雲路深鵬飛俱望昔蠖屈共悲今誰謂青<lb/>
衣道還歎白頭吟地接神仙磵江連雲雨岑飛泉如散<lb/>
玉落日似懸金重以瑶華贈空懷舞詠心<lb/>
　　　和吳侍御被使燕然　　　　前　人<lb/>
春歸龍塞北騎指鴈門陲胡笳折楊柳漢使採燕<hi>集作條</hi>
支戍城聊一望花雪幾參差闗山有新曲應向笛中吹<lb/>
　　　和御史韋大夫喜霽之作　　褚　亮<lb/>
<pb n="KR4h0022_WYG_241-4b"/>
晴天渡旅鴈斜影照殘紅野净餘煙盡山明<hi>一作開</hi>逺色<lb/>
同沙平寒水落葉脆晩枝空白簡光朝幰彤騶出禁中<lb/>
息駕逰蘭坂彫文折桂叢無因輕羽扇徒自仰仁風<lb/>
　　　東征答朝達相送　　　　　陳子昻<hi>見集本</hi>
平生白雲意疲苶愧為雄君王謬殊寵旌節此從戎挼<lb/>
䋲當繫虜單馬豈邀功孤劔將何托長謡塞上風<lb/>
　　　酧李參軍崇嗣旅館見贈　　前　人<lb/>
昨夜銀河畔星文犯天<hi>集作遥</hi>漢今朝紫氣新物色果逢<lb/>
<pb n="KR4h0022_WYG_241-5a"/>
真言從天上落乃是地仙人白璧疑寃楚烏裘似入秦<lb/>
推藏多古意歴覽備艱辛樂廣雲雖覩夷吾風未春鳳<lb/>
歌空有問龍性詎能馴寶劔終應出驪珠㑹見珍未及<lb/>
馮公老何驚孺子貧青雲儻可致北海憶孫賔<lb/>
　　　答洛陽主人　　　　　　　前　人<lb/>
平生白雲志早愛赤松逰事親恨未立從宦此中州主<lb/>
人亦何問<hi>集作何發</hi>旅客非悠悠方謁明天子清宴奉良籌<lb/>
再取連城璧三陟平津侯不然拂衣去歸從海上鷗寧<lb/>
<pb n="KR4h0022_WYG_241-5b"/>
隨當代子傾仄且沉浮<lb/>
　　　東征至淇門答宋十一叅軍之問<lb/>
　　　　　　　　　　　　　　　前　人<lb/>
南星中大火將子渉清淇西林映<hi>集作改</hi>㣲月征斾空自<lb/>
持碧潭去已逺瑶華折遺誰君<hi>集作若</hi>問遼陽戍摇搖<hi>集作</hi>
<hi>悠悠</hi>天際旗<lb/>
　　　和左僕射燕公春日端居述懷<lb/>
　　　　　　　　　　　　　　　任希古<hi>見初學記</hi>
<pb n="KR4h0022_WYG_241-6a"/>
豐野光三傑媯庭賛五臣綈緗歌美譽絲竹詠芳塵聖<lb/>
歴開環象昌年降甫申高門非捨築華搆豈垂綸鳳邸<lb/>
摶霄翰龍池躍海鱗玉鼎昇黃閣金章謁紫宸禮闈通<lb/>
政本文昌緫國均調風振薄俗清教叙彛倫星廻應緹<lb/>
管日御驚寅賔葉上曽槐變花發小堂春思挂東都冕<lb/>
言訪北山巾赫赫容䑓上千祀耀平津<lb/>
　　　劉侍讀見和山邸十篇重申此贈<lb/>
　　　　　　　　　　　　　　　李　嶠<lb/>
<pb n="KR4h0022_WYG_241-6b"/>
神嶽瑶池圃仙宫玉樹林乗時警天御清暑滌宸襟梁<lb/>
駕陪𤣥賞淄庭掩翠岑對巖龍岫出分壑鴈<hi>一作鳳</hi>池深<lb/>
簷迥松蘿映䆫高石鏡臨落泉奔澗響驚吹助猿吟野<lb/>
氣迷凉燠山花雜古今英藩盛賔侣勝境相招尋踐逕<lb/>
披蘭葉攀崖引桂隂穆生時泛醴鄒子或調琴雉翳分<lb/>
塲合魚鈎向浦沉朝逰極斜景夕宴待橫參顧已慙鉛<lb/>
鍔叨名齒瑇簮暫依朱邸館還暢白雲心邱壑信多美<lb/>
煙霞得所欽寓言攄宿志竊吹簡知音奬價踰珍石詶<lb/>
<pb n="KR4h0022_WYG_241-7a"/>
文重振金方從仁智所攜手濯清潯<lb/>
　　　和杜學士江南初霽覉懷　　前　人<lb/>
大江開宿雨征棹下春流霧卷晴山出風恬晩浪収岸<lb/>
花明水樹川鳥亂沙洲覉眺傷千里勞歌動四愁<lb/>
　　　和杜五弟晴朝獨坐見贈　　前　人<lb/>
平明坐虚館曠望幾悠哉宿霧分空盡朝光度隟來影<lb/>
低藤架宻香動藥欄開未展山陽㑹空留池上盃<lb/>
　　　和杜學士旅次淮口阻風　　前　人<lb/>
<pb n="KR4h0022_WYG_241-7b"/>
夕吹生寒浦清淮上暝潮迎風欲舉棹觸浪反停橈淼<lb/>
漫煙波濶參差林㟁遥日沉丹氣歛天敞白雲消水鴈<lb/>
含蘆葉沙鷗隱荻苗客行殊未已川路幾迢迢<lb/>
　　　和同府李祭酒休沐田居　　前　人<lb/>
列位簮纓序隠居林野躅狥物爽全真棲貞昧均俗若<lb/>
人兼吏隠率性夷榮辱地籍朱邸基家在青山足蹔彌<lb/>
西園蓋言事東臯粟築室俯澗濵開扉靣巖曲庭幽引<lb/>
夕霧簷迥通晨旭迎秋谷黍黃含露園葵緑勝情狎蘭<lb/>
<pb n="KR4h0022_WYG_241-8a"/>
杜雅韻鏘金玉伊我懷邱園願心從所欲<lb/>
　　　答寗愛州書　　　　　　　沈佺期<lb/>
書報天中赦人從海上聞九泉開白日六翮起青雲質<lb/>
幸恩先貸情孤枉未分自憐涇渭别誰與奏明君<lb/>
　　　和晉陵陸丞早春有懷　　　杜審言<lb/>
獨有宦逰人偏驚物候新雲霞出海曙梅柳度江春淑<lb/>
氣催黃鳥晴光照緑蘋忽聞歌古調歸思已霑巾<lb/>
　　　早春答洛陽杜審言　　　　于季子<lb/>
<pb n="KR4h0022_WYG_241-8b"/>
梓澤年光往復來杜㶚逰人去不廻若非戴筆登麟閣<lb/>
定是吹簫伴鳳䑓路傍桃李花猶嫩波上芙蓉葉未開<lb/>
分明寄語長安道莫教留滯洛陽才<lb/>
　　　酧李丹徒見贈之作　　　　宋之問<lb/>
鎮吳稱奥里試劇仰通才近邑人披霧遥聞境震雷一<lb/>
朝逢解榻累日共啣盃連騎<hi>集作轡</hi>登山盡浮舟望海廻<lb/>
以余慙拙宦期子遇良媒贈曲南鳬斷征塗北鴈催更<lb/>
憐江上月還入鏡中開<lb/>
<pb n="KR4h0022_WYG_241-9a"/>
　　　使往天兵軍約與陳子昻新鄉為期及還而不<lb/>
　　　　相遇　　　　　　　　　前　人<lb/>
入衛期之子吁嗟不少留情人去何處淇水日悠悠恒<lb/>
碣青雲斷衡漳白露秋知君心許國不是愛封侯<lb/>
　　　答李司户　　　　　　　　前　人<lb/>
逺方來下客輶軒揖使臣弄琴宜在夜傾酒貴逢春駟<lb/>
馬留孤館䨇魚贈故人明朝散雲雨遥仰德為鄰<lb/>
　　　和魏僕射還鄉　　　　　　張　說<lb/>
<pb n="KR4h0022_WYG_241-9b"/>
富貴還鄉國光輝滿舊林秋風樹不靜君子歎何深故<lb/>
老空懸劔鄰交日散金衆芳搖落盡獨有嵗寒心<hi>以下六篇</hi>
<hi>並見集本</hi>
　　　酧崔光禄冬日述懷贈答　　前　人<lb/>
徐陳嘗並作枚馬亦同時各負當朝譽俱承明主私夫<lb/>
君邁前侣觀國騁奇姿山似鳴威鳳泉如出寶龜材雄<lb/>
子雲筆學廣仲舒帷紫綬拂三寺朱門臨九逵昔我含<lb/>
香日連爾縉雲司朝攜蘭省步夕退竹林期中路一分<lb/>
<pb n="KR4h0022_WYG_241-10a"/>
手數載來何遲求友還相德<hi>一作得</hi>羣英復在茲留䑓少<lb/>
人務方駕逓尋追渉翫懷同賞霑芳憶共持迎賔南澗<lb/>
飲載妓東郊嬉春郭緑畆秀秋澗白雲滋名畫披人物<lb/>
良書討滯疑興來光不惜歡往迹如遺歲宴罷行樂層<lb/>
城間所思夜䰟燈處厭朝髮鏡前衰忽枉崔駰什兼流<lb/>
韋孟詞曲高彌寡和主善代為師齊戒觀華玉留連歎<lb/>
色絲終慙起予者何足與言詩<lb/>
　　　和張監觀赦　　　　　　　前　人<lb/>
<pb n="KR4h0022_WYG_241-10b"/>
日御臨䨇闕天街儼百神雷舒乍解氣歲復建寅春喜<lb/>
候同新<hi>集作開星</hi>驛歡聲發市人金環能作賦來入管絃新<lb/>
　　　和朱使欣道峽似巫山之作　前　人<lb/>
江如曉天净石似暮霞<hi>集作雲</hi>張征㠶一流覽宛若巫山<lb/>
陽楚客思歸路秦人讁異鄉猿嗚孤月夜再使淚霑裳<lb/>
　　　和朱使二首　　　　　　　前　人<lb/>
南土多遺宼西江盡畏途山行阻篁竹水宿礙<hi>一作硋</hi>萑<lb/>
蒲使越才應有征蠻力豈無空傳人贈劔不見虎銜珠<lb/>
<pb n="KR4h0022_WYG_241-11a"/>
　　　二<lb/>
江勢連山逺天涯此夜愁霜空極天靜寒月帶江流思<lb/>
起南征棹文高北望樓自憐如墜葉泛泛侣仙舟<lb/>
　　　奉和姚令公温湯舊館永懷故人盧公之作<lb/>
　　　　　　　　　　　　　　　蘇　頲<lb/>
樹德豈孤邁降神良竝出偉茲廊廟楨調彼鹽梅實正<lb/>
悦虞垂舉翻悲鄭僑卒同心不可忘交臂何為失清路<lb/>
荷前幸明時稱右弼曽聮野外迷尚記帷中宻新慟情<lb/>
<pb n="KR4h0022_WYG_241-11b"/>
莫遣舊逰詞更述空令属和辰長感知音日<lb/>
　　　奉和魏僕射秋日還鄉有懷之作二首<lb/>
　　　　　　　　　　　　　　　前　人<lb/>
南宫夙拜罷東道晝逰初飲餞傾冠蓋傳呼問里閭樹<lb/>
悲懸劍所溪想釣璜餘清發光輝至增榮駟馬車<lb/>
　　　二<lb/>
溽暑時云謝愆陽澤蹔偏鼎陳從祀日鑰動問刑年絳<lb/>
服龍雩寢𤣥冠馬使旋作霖期傅說為旱聴周宣河嶽<lb/>
<pb n="KR4h0022_WYG_241-12a"/>
隂符啓星辰暗檄傳浮凉吹景氣飛凍灑空煙䬃䬃將<lb/>
秋近沉沉與暝連分湍涇水石含穎雍州田德施超三<lb/>
五文雄賦十年及私何以樂明主敬人天<lb/>
　　　奉和同崔尚書贈大理陸卿鴻臚劉卿見示之<lb/>
　　　　什　　　　　　　　　　前　人<lb/>
戱藻嘉魚樂棲椅<hi>集作梧</hi>高鳳飛類從皆有召聲應乃無<lb/>
違美價逢時出奇才選衆稀避堂貽後政掃第<hi>集作地</hi>發<lb/>
前幾出曳僊人履還薫侍女衣省中何赫奕庭際滿芳<lb/>
<pb n="KR4h0022_WYG_241-12b"/>
非吏部端清鑒丞郎肅紫機㑹心歌詠是廻迹宴言非<lb/>
北寺鄰𤣥闕南城冩翠㣲參差交隠見髣髴接光輝賔<lb/>
序嘗柔德刑孚已霽威巨源林下契不速自同歸<lb/>
　　　和杜主簿春日有所思　　　前　人<lb/>
朝上高樓上俯見洛陽陌摇蕩吹花風落英紛已積美<lb/>
人不共此芳好空所惜攬鏡塵網滋當窓苔蘚碧緬惟<lb/>
<hi>一作懷</hi>在雲漢良願暌枕席翻似無見時如何久為客<lb/>
　　　酧宋使君見贈<hi>一作貽</hi>之作　　張九齡<lb/>
<pb n="KR4h0022_WYG_241-13a"/>
時來不自意宿昔謬樞衡翼聖負明主妨贒愧友生罷<lb/>
歸猶右職待罪尚南荆政有留棠舊風因繼組成高軒<lb/>
問疾苦蒸庻荷仁明衰廢時所薄祗言僚故情<lb/>
　　　與袁補闕尋蔡拾遺㑹此公出行其後蔡有五<lb/>
　　　　韻詩以此篇答焉　　　　前　人<lb/>
轍跡陳家巷詩書孟子鄰復<hi>集作偶</hi>來乗興者不值草𤣥<lb/>
人契是忘年合情非累日申聞君還薄暮見眷及茲晨<lb/>
贈我如瓊玖將何報所親<lb/>
<pb n="KR4h0022_WYG_241-13b"/>
　　　答太常靳博士見贈　　　　前　人<lb/>
上苑春先入中園花盡開唯餘幽逕草尚待日光催<lb/>
　　　酬王履震逰園林見貽　　　前　人<lb/>
宅生惟海縣素業守郊園中覽覇王說上邀<hi>集作激</hi>明主<lb/>
恩一行罷蘭逕數載歴金門既負潘生拙俄從周任言<lb/>
逶遲<hi>集作迤</hi>戀軒陛蕭散反邱樊舊院<hi>集作逕</hi>稀人跡前池<lb/>
耗水痕併看芳樹老惟覺敝廬存自我棲幽谷逢君翳<lb/>
覆盆孟軻應有命賈誼得無寃江上傷行逺林間遇<hi>集作</hi>
<pb n="KR4h0022_WYG_241-14a"/>
<hi>偶</hi>避喧地偏人事絶時霽鳥聲繁獨善心俱閉窮居道<lb/>
共尊樂因南澗藻憂豈北堂萱幽意加<hi>集作如</hi>投漆新詩<lb/>
重贈軒平生狥知已窮達與君論<lb/>
　　　酬王六霽後書懷見示　　　前　人<lb/>
雲雨俱行罷江天已洞開炎氛霽後滅邉渚<hi>集作緒</hi>望中<lb/>
來作驥君垂耳為魚我曝鰓更憐湘水賦還是洛陽才<lb/>
　　　酬王六寒朝見貽　　　　　前　人<lb/>
賈生流寓日揚子寂寥時在物多相背唯君獨見思漁<lb/>
<pb n="KR4h0022_WYG_241-14b"/>
為江上曲雪作郢中詞忽枉兼金訊長懷伐木詩<lb/>
　　　武司功有幽庭春暄見贈夏首獲見以詩報焉<lb/>
　　　　　　　　　　　　　　　前　人<lb/>
芳月盡離居幽懷重起予雖言春事晩尚想物華初遲<lb/>
日暾方照高齋澹復虛笋成林向宻花落樹應疎贈鯉<lb/>
情無間求鸎思有餘暄妍不相待含歎欲焉如<lb/>
　<lb/>
　文苑英華巻二百四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百三十四</head>
    <p>
<pb n="KR4h0022_WYG_833-1a"/>
欽定四庫全書<lb/>
　文苑英華巻八百三十四　宋　李昉等　編<lb/>
　雜記<lb/>
　　蘇氏織錦廻文記一首<lb/>
　　劍門山記一首<lb/>
　　唐故翰林學士李君碣記一首<lb/>
　　衞公故物記一首　　復乳穴記一首<lb/>
　　叔氏墓記一首　　　杭州新造南亭子記一首<lb/>
<pb n="KR4h0022_WYG_833-1b"/>
　　　蘇氏織錦廻文記　　　　　武　后<lb/>
前秦苻堅時秦州刺史扶風竇滔妻蘓氏陳留令武功<lb/>
蘓道質第三女也名蕙字若蘭識知精明儀容秀麗謙<lb/>
黙自守不求顯揚行年十六歸於竇氏滔甚敬之然蘇<lb/>
氏性近於急頗傷妬嫉也滔字連波右將軍子真之孫<lb/>
郎之第二子也風神偉秀該通經史允文允武時論髙<lb/>
之苻堅委以心膂之任備歴顯職皆有政聞遷秦州刺<lb/>
史以忤㫖謫戍燉煌㑹堅尅晋㐮陽慮有危逼藉滔才<lb/>
<pb n="KR4h0022_WYG_833-2a"/>
畧乃拜安南將軍留鎮㐮陽焉初滔有寵姬趙陽臺歌<lb/>
舞之妙無出其右滔置之别所蘓氏知之求而獲焉苦<lb/>
加捶辱滔深以為憾陽臺又專伺蘇氏之短讒毁交至<lb/>
滔益忿蘇氏焉蘇氏時年二十一及滔將鎮㐮陽邀蘇<lb/>
氏之<hi>疑衍</hi>同徃蘇氏忿之不與偕行滔遂携陽臺之任斷<lb/>
蘇氏音問蘇氏悔恨自傷因織錦廻文五采相宣瑩心<lb/>
耀目其錦縱廣八寸題詩二百<hi>疑</hi>餘首計八百餘言縱<lb/>
横反覆皆成章句其文㸃畫無缺才情之妙超古邁今<lb/>
<pb n="KR4h0022_WYG_833-2b"/>
名曰璇璣圖然讀者不能盡通蘇氏笑而謂人曰徘徊<lb/>
宛轉自成文章非我佳人莫之能解遂令蒼頭賫至襄<lb/>
陽焉滔省覽錦字感其妙絶因送陽䑓之關中而具車<lb/>
徒盛禮邀迎蘇氏歸於漢南恩好愈重蘇氏著文詞五<lb/>
千餘言屬隋季䘮亂文字散落追求不獲而錦字廻文<lb/>
盛見傳冩是近代閨怨之宗旨屬文之士咸龜鑑焉朕<lb/>
聼政之暇晋心墳典散帙之次偶見斯圖因述若蘭之<lb/>
材復美連波之悔過遂製此記聊示將來也如意元年<lb/>
<pb n="KR4h0022_WYG_833-3a"/>
五月一日大周天冊金輪皇帝御製<lb/>
　　　劍門山記　　　　　　　　于　邵<lb/>
易曰艮爲山為徑路為門闕梁<hi>一作艮非</hi>山之有劍閣也厥<lb/>
象備焉首以峨嵋足以荆巫前褒斜而後靈闗横亘乎<lb/>
數千里之間孕川含陸以作全蜀趨蜀之路必由是山<lb/>
連峯戞天上絶飛鳥極於此也峭壁中斷兩崖相嶔如<lb/>
門斯闢如劍斯植辨徑術之可從於彼也於戱上古聖<lb/>
人之宅於九囿也必因山川之固為設堡障以安之恐<lb/>
<pb n="KR4h0022_WYG_833-3b"/>
其自絶於一方也雖有髙深之阻必啟行路通之是故<lb/>
天下書同文教同體梯航内向而禍亂不作觀乎劍閣<lb/>
見聖人之徳為偉夫抉連山開積阻剖盤石擘崇巒呀<lb/>
然洞裂斗絶千仭逺迹竒狀神靈恠異謂之天造之資<lb/>
則有攻鑿之形矣謂之人力之用則無掎㧞之勢矣豈<lb/>
五丁為役歟泯泯茫茫不可得而詳也若乃廹隘之所<lb/>
容邅廻而後通翕巴漢之萬轍揔岷嶓之重險一夫而<lb/>
禦之則三軍無所施其勇覆簣而防之則逸足不能踰<lb/>
<pb n="KR4h0022_WYG_833-4a"/>
其阻故漢髙因焉以定楚項之難𤣥宗幸焉以銷陽九<lb/>
之變蜀王無道恵文伐之公孫僣號光武滅之由是而<lb/>
言則劍門之險所以助順不以興亂所以輔中州不以<lb/>
限荒服苟戎夷議侵軼狂愚懐割據逆天反道必覆敗<lb/>
隨之皇帝諒闇之初嵗在已未漁陽公作鎮之一紀也<lb/>
蠻夷之衆寡君長之情偽道途之險易攻守之利病皆<lb/>
暗得於胷中不差於毫髪矣而犬戎承我遏宻犯我亭<lb/>
障以其控弦十萬與羣蠻之師出沉黎出大井出僰道<lb/>
<pb n="KR4h0022_WYG_833-4b"/>
出仇池邊兵禦之不勝囂然有北闕劍闗而拒我後爰<lb/>
西入蜀都而全其地時西州伯朝覲京師冦出不虞羣<lb/>
情大駭朝廷固已知漁陽公舉無遺策仍發禁衛貔貅<lb/>
之<hi>一有二字</hi>旅俾受律于公公𤣥合廟謀分軍守隘且度其<lb/>
能來而不能用可取而不可廹命諸營堅壁勿得戰收<lb/>
軍入閣道示之以無人賊見諸壁不可攻而劍門不設<lb/>
備果疑有伏莫敢前窺公曰彼悉銳而來謂所行無却<lb/>
今頓軍數日其氣已衰且入我既深多而不整可以擊<lb/>
<pb n="KR4h0022_WYG_833-5a"/>
之矣乃夜出精卒𢷬<hi>一作㧞</hi>其前營羣兇震擾駭若隄潰<lb/>
棄其矛<hi>一作戈</hi>甲者十有四五顛于坑谷者不可勝計公<lb/>
命緩逐勿遏其歸旣而又破之于龍安不二旬縁邊千<lb/>
里之冦悉燒營遁去危邦載合天府載寜州閭以出溺<lb/>
相存父子以厥初相歡自蕃戎為梗未有若兹嵗之甚<lb/>
帷<hi>一作惟</hi>中權制勝未有若是役之大天子聞而嘉之焉<lb/>
即下詔書勞之畧曰微公戮力王室蜀其左衽矣徳音<lb/>
褒倚也如此於戱仁者由劍門以之為福不仁者由劍<lb/>
<pb n="KR4h0022_WYG_833-5b"/>
門以之生禍獨漁陽公之克戎於是也配乾功之可乆<lb/>
與坤徳而同順革戎心於永代揚天聲於無極昭昭焉<lb/>
難乎其與京矣昔班孟堅勒銘燕然紀竇耿勲業夫燕<lb/>
然無瓌異之跡徒以書其片石不見録載前<hi>一作前載</hi>人到<lb/>
於今稱之而劍門井絡垂芒坤維藴靈漁陽得其形便<lb/>
輝灼藩翰語乎山則有畫象之奥語乎人則有盖代之<lb/>
績而頌聲不著於燕然英名不加於竇耿抑當時之所<lb/>
取而吾黨之所病昔予剖符列郡祗服元侯耳目所得<lb/>
<pb n="KR4h0022_WYG_833-6a"/>
稱傳罕備雖言之不逮其可已乎是用纂述為劍門記<lb/>
　　　唐故翰林學士李君碣記　　劉全白<hi>見李白集</hi>
君名白廣漢人性倜儻好縱横術善賦詩才調逸邁往<lb/>
往興㑹屬詞恐古之善詩者亦不逮尤工古歌少任俠<lb/>
不事産業名聞京師天寳初𤣥宗辟翰林待詔因為和<lb/>
蕃書并上宣唐鴻猷一篇上重之欲以綸誥之任委之<lb/>
為同列者所謗詔令歸山遂浪跡天下以詩酒自適又<lb/>
志尚道術謂神仙可致不求小官以當世之務自負流<lb/>
<pb n="KR4h0022_WYG_833-6b"/>
離轗軻竟無所成有一子名伯禽偶遊至此遂以疾終<lb/>
因葬於此文集亦無定巻家家有之代宗登極廣㧞淹<lb/>
滯<hi>李白集作瘁</hi>時君亦拜拾遺聞命之後君亦逝矣嗚呼與<lb/>
其才不與其命悲夫全白㓜則以詩為君所知及此投<lb/>
弔荒墳將毁追想音容悲不能止邑有賢宰顧公逰秦<lb/>
志好為詩亦常慕效李君氣調因嗟盛才冥寞遂表墓<lb/>
式墳乃題貞石冀傳於往來也貞元六年四月七日記<lb/>
　　<hi>此篇當在墓誌門今題作記姑仍其舊</hi>
<pb n="KR4h0022_WYG_833-7a"/>
　　　衛公故物記　　　　　　　韋端符<lb/>
三年冬端符於三原令座中揖其郡官有客曰甚丞李<lb/>
謂端符曰是衞公之胄也其家傳賜書與他服噐十餘<lb/>
物者訖讌端符即丞居為客謁丞延入就列<hi>一作次</hi>端符<lb/>
因跪請曰籍君僕射公之嗣固願見僕射公之烈之多<lb/>
其事辭雖文<hi>一作史</hi>記或闕畧具天下耳舌矣聞君世傳<lb/>
文帝詔與公服物者願得以觀丞慘慘曰諾即其家偃<lb/>
僂躍歩奉賜書一函他物一噐出發視玉帯一首末為<lb/>
<pb n="KR4h0022_WYG_833-7b"/>
玉十有三方者七挫兩隅者六每綴環焉為附而固者<lb/>
以金丞曰傳云環者列佩用也玉之粹者若含怡然澤<lb/>
者若渙釋然公擒蕭銑時髙祖所賜于闐獻三帯其一<lb/>
也素錦袍一其襟袂促小裁製絶巧宻光爛爛如波旁<lb/>
出紫文綾襖一促製小袖如袍其為文林樹於上其下<lb/>
有馳馬射者又雜為狻猊虎貙槖駞者靴袴一往來為<lb/>
鈎屬鎻劍文疑非華人所為也自始傳于今莫能名其<lb/>
物象笏一差狹不類今笏者佩筆一竒木為管韜刻飾<lb/>
<pb n="KR4h0022_WYG_833-8a"/>
以金别為金環以限難其間韜者火鏡二大觽一小觽<lb/>
一笇囊二椰盃一盖常佩於玉帯環者十三物者亡其<lb/>
五有存者八大帝為兒時與公子某年上下文帝命居<lb/>
宫中侍吾兒戯即賜以皇子服物黄綾袍緋綾袍皆為<lb/>
龍鸞文素錦襖綷五色為花若鳥者素錦半袖小笏皆<lb/>
緻巧功良今工之為不能也文帝賜書二十通多言征<lb/>
討事厚勞苦信必威賞而已其兵事節度皆付公吾不<lb/>
從中理也暨公疾親詔者數四其一曰有晝夜視公病<lb/>
<pb n="KR4h0022_WYG_833-8b"/>
中老嫗令一人來吾欲熟知公起居狀丞曰權文公視<lb/>
此詔常泣曰君臣之際乃如是耶端符既畢觀中若有<lb/>
物擊惻其心者於玉帯見逺方致物而上不專有以賜<lb/>
有功也於文錦衆物見其時之工志功<hi>或作攻義如周禮攻木攻金之</hi>
<hi>攻詩車攻之攻</hi>不至<hi>一作志</hi>靡也於賜公子以皇子衣服見視臣<lb/>
如友而猶兒也於詔征討見擇將材付將職也上嘗不<lb/>
曲制其事旁他可動哉於問公疾見上答憫公如家人<lb/>
之視子姓也公之勞烈如是其大固有以感之獨推其<lb/>
<pb n="KR4h0022_WYG_833-9a"/>
運吾不信也丞曰子觀吾故物異他人之觀一似動色<lb/>
隠心者於霜露變時每閱省是物人雅謂子工<hi>或作攻</hi>文<lb/>
辭幸為記吾得觀以尉吾慕思也故曰記衞公故物<lb/>
　　一作皆唐文粹<lb/>
　　　復乳穴記　　　　　　　　柳宗元<lb/>
石鐘乳餌之最良者也楚越之山多産焉于連于韶者<lb/>
獨名於世連之人告盡焉者五載矣以貢則買諸他郡<lb/>
今刺史崔公至逾月穴人來以乳復告邦人恱是祥也<lb/>
<pb n="KR4h0022_WYG_833-9b"/>
雜然謡曰甿之熈熈崔公之來公化所徹土石䝉烈以<lb/>
為不信起視乳穴穴人笑之曰是惡知所謂祥耶嚮吾<lb/>
以刺史之貪戾嗜利徒吾役而不吾貨也吾是以病而<lb/>
紿焉今吾刺史令明而志㓗先頼而後力欺誣屏息信<lb/>
順休洽吾是以誠告焉且夫乳穴必在深山窮林氷雪<lb/>
之所儲豺虎之所廬由而入者觸昏霧扞龍蛇束火以<lb/>
知其物縻繩以志其返其勤若是出又不得吾直吾用<lb/>
是安得不以盡告今令而乃誠吾告故也何祥之為士<lb/>
<pb n="KR4h0022_WYG_833-10a"/>
聞之曰謡者之祥也乃其所謂恠者也笑者之非祥也<lb/>
乃其所謂真祥者也君子之祥也以政不以恠誠乎物<lb/>
而信乎道人樂用命熙熙然以効其有<hi>文粹作力</hi>斯其為政<lb/>
也而獨非祥也歟<lb/>
　　　叔氏墓記<hi>集作誌</hi>　　　　　　李　翺<lb/>
元和九年嵗直甲午正月十九日丁卯浙江<hi>集無江字</hi>東道<lb/>
觀察判官將仕郎試大理評事攝監察御史李翺奉其<lb/>
叔氏之䘮于兹叔氏諱術生子曰王老逺在京師翺實<lb/>
<pb n="KR4h0022_WYG_833-10b"/>
主其事銘曰<lb/>
翺生始言叔氏棄歿爰殯于野年周四甲豈無諸親生<lb/>
故或廹亦有息子旅官京國丘墳孰封松檟未列殯宇<lb/>
零毁狐狸所穴中夜逺思酸棲心骨<hi>集有是以二字</hi>乞假公府<lb/>
言來筮宅追念延陵䘮子嬴博葬不歸吳於禮其合惟<lb/>
叔平生遊居是邑夭謝于此靈幽其託女姪之西仲兄<lb/>
之北㝠昭何異可用居息孰為故鄉乃樹松栢<lb/>
　　<hi>此篇當在墓誌門今題作記姑仍其舊</hi>
<pb n="KR4h0022_WYG_833-11a"/>
　　　杭州新造南亭子記　　　　杜　牧<lb/>
佛著經曰生人既死隂府收其精神校平生行事罪福<lb/>
之坐罪者刑獄皆恠險非人世所為凡人平生一失舉<lb/>
止皆落其間其尤恠者獄廣大千百萬億里積火燒之<lb/>
一日凡千萬生死窮億萬世無有間斷名為無間夾殿<lb/>
宏廊悉圖其狀人未熟見者莫不毛立神駭佛經曰我<lb/>
國有阿闍世王殺父王簒其位法當入所謂獄無間者<lb/>
<hi>集有昔字</hi>能來<hi>集作求</hi>事佛後生為天人况其他罪事佛固無<lb/>
<pb n="KR4h0022_WYG_833-11b"/>
恙梁武帝明智勇武創為梁國者捨身為僧奴至國滅<lb/>
餓死不聞悟况下軰固惑之為工商者雜良以苦偽内<lb/>
而華外納以大秤斛以小出之欺奪村閭戅民銖積粒<lb/>
聚以至于富刑法錢榖小胥出入人性命顛倒埋沒使<lb/>
簿書條令不可究知得財買大第豪奴如公侯家大吏<lb/>
有權力能開庫取公錢縁意恣為人不敢言是此數者<lb/>
必自知其罪皆捐已奉佛以求救月日積乆曰我罪如<lb/>
是富貴如所求是佛能滅吾罪復能以福與吾也有罪<lb/>
<pb n="KR4h0022_WYG_833-12a"/>
罪滅無福福至生人惟罪福耳雖田婦稚子知所趨避<lb/>
今權歸於佛買福賣罪如持左契交手相付至有窮民<lb/>
啼一稚子無以與哺得百錢必召一僧飯之兾佛之助<lb/>
一日獲福若如此雖舉寰海内盡為寺與僧不足恠也<lb/>
屋壁綉文可矣為金枝扶䟱擎千萬佛僧為具味飯之<lb/>
可矣飯訖持錢與之不大不壯不髙不多不珍不竒懐<lb/>
恠為憂無有人力可及而不為者晋覇主也一銅鞮宫<lb/>
之衰弱諸侯不肯來盟今天下能如幾晋凡幾千銅鞮<lb/>
<pb n="KR4h0022_WYG_833-12b"/>
人得不困哉文宗皇帝嘗語宰相曰古者三人共食一<lb/>
農人今加兵佛一農人乃為五人所共食其間吾民尤<lb/>
困於佛帝念其本牢根大不能果去之武宗皇帝始即<lb/>
位獨奮怒曰窮吾天下佛也始去其山䑓野邑四方所<lb/>
冠其徒幾至十萬人後至㑹昌五年始命西京晋佛寺<lb/>
四僧惟十人東京二寺天下所謂節度觀察同華汝三<lb/>
十四治所謂晋一寺僧凖西京數其他刺史州不得有<lb/>
寺出四御史縷行天下以督之御史乗驛未出闗天下<lb/>
<pb n="KR4h0022_WYG_833-13a"/>
寺至于屋基耕而刓之凡除寺四千六百僧尼笄冠二<lb/>
十六萬五百其奴婢十五萬良人枝附為使令者倍笄<lb/>
冠之數良田數千萬頃奴婢口率與百畆編入農籍其<lb/>
餘賤取民直歸於有司寺材州縣得以恣新其公署傳<lb/>
舍今天子即位詔曰佛尚不殺而仁且來中國乆亦可<lb/>
助以為治天下州率與二寺用齒衰男女為其徒各止<lb/>
三十人兩京數倍其四五焉著為定令以狥其習且使<lb/>
後世不得復加也<hi>三字蜀本作有加焉</hi>趙郡李子烈播立朝名人<lb/>
<pb n="KR4h0022_WYG_833-13b"/>
也自尚書比部郎中出為錢塘錢塘於江南繁大雅亞<lb/>
吴郡子烈少逰其地委曲知其俗蠧人者剔削根節斷<lb/>
其脉絡不數月乆人隨化之三牋干丞相云濤壊人居<lb/>
不一銲錮敗侵不休詔與錢二千萬築長堤以為數十<lb/>
年計人益安喜子烈曰吴越古今多文士來吾郡逰登<lb/>
樓倚軒莫不飄然而增思吾郡之江山甲於天下信然<lb/>
也佛熾害中國六百嵗生見聖人一揮而幾夷之今不<lb/>
取其寺材立亭勝地以彰聖人之功使文士歌詩之後<lb/>
<pb n="KR4h0022_WYG_833-14a"/>
必有指吾而罵者乃作南亭在城東南隅宏大煥顯功<lb/>
施手目髪勻肉均牙滑而無遺巧矣江平入天越峯如<lb/>
髻越樹如髪孤飛<hi>集作恱</hi>白鳥㸃盡<hi>集有止字</hi>疑在半夜酒餘<lb/>
倚老松坐恠石殷殷潮聲起於月外東閩兩越宦逰善<lb/>
地也天下名士多往之予知百數十年後登南亭者念<lb/>
仁聖天子之神功矣美子烈之㫖迹睹南亭千萬狀吟<lb/>
不能<hi>集作免</hi>已四時千萬狀吟不能去作為歌詩次之於<lb/>
後不知幾千百人矣<lb/>
<pb n="KR4h0022_WYG_833-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百三十四<lb/>
</p>
<p>
</p>
  </div>
</body>
</text>
</TEI>
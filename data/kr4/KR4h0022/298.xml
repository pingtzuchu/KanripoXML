<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百九十八</head>
    <p>
<pb n="KR4h0022_WYG_298-1a"/>
欽定四庫全書<lb/>
　文苑英華巻二百九十八　宋　李昉等　編<lb/>
　行邁十<hi>館驛附</hi>
　　館驛八十首<lb/>
　　　經望湖驛　　　　　　　　韋　鎰<lb/>
大漠無屯雲孤烽岀亂栁前驅白登道顧失飛狐口遥<lb/>
憶代王城俯臨恒山後纍纍多古墓寂寞為墟乆豈不<lb/>
固金湯終聞擊銅斗交歡初仗信接晏翻貽咎埋寶賊<lb/>
<pb n="KR4h0022_WYG_298-1b"/>
夫人磨笄傷彼婦功成且行薄義立名不朽莫慎纎㣲<lb/>
端其何社稷守身殘國遂亡此立人君醜<lb/>
　　　竹里館　　　　　　　　　盧　象<lb/>
江南氷不閉山澤氣漸通臘月聞山鳥寒崖見蟄熊栁<lb/>
林青半合荻笋亂無叢廻首金陵岸依依向北風<lb/>
　　　剡溪館聞笛　　　　　　　丁仙芝<lb/>
夜乆聞羌笛寥<hi>一作寂</hi>寥虛客堂山空響不散溪静曲宜<lb/>
長草木生邉氣城池逗夕凉虛然異風出髣髴宿平陽<lb/>
<pb n="KR4h0022_WYG_298-2a"/>
　　　題豫章館　　　　　　　　崔國輔<lb/>
楊栁映春江江南轉佳麗吳門緑波裏越國青山際逰<lb/>
宦常往來津亭暫臨憩驛前蒼石沒浦外湖沙細向晚<lb/>
宴<hi>疑</hi>且平孤舟同<hi>一作冏</hi>然逝雲留西北客氣歇東南帝<lb/>
獨有萋萋心誰知怨芳嵗<lb/>
　　　閒齋卧疾行藥至山館稍次湖亭<lb/>
　　　　　　　　　　　　　　　常　建<lb/>
旬時結隂霖簾外初白日齋沐清病客心魂畏虛室閑<lb/>
<pb n="KR4h0022_WYG_298-2b"/>
梅<hi>闕</hi>　户明鏡悲舊質同袍四五人何不來問疾行藥<lb/>
至石壁東風變萌芽主人出門緑小隱湖中花時物堪<lb/>
獨往春㠶宜别家辭君為滄海爛漫從天涯<lb/>
　　　晚行次苦行館却憶于越舊逰<lb/>
　　　　　　　　　　　　　　　劉長卿<lb/>
疋馬風塵色千峯旦暮時遥㸔落日盡獨向逺山遲故<lb/>
驛花臨道荒村竹映籬誰憐却廻首歩歩戀南枝<lb/>
　　　移使鄂州次峴陽館懷舊居　前　人<lb/>
<pb n="KR4h0022_WYG_298-3a"/>
多慙恩未報敢問路何長萬里通秋鴈千峯共夕陽舊<lb/>
逰成逺道此去更違<hi>集作迷</hi>鄉草露空山裏朝朝滿客裳<lb/>
　　　使還至<hi>集作自</hi>菱波<hi>集作坡</hi>驛渡溮水作<lb/>
　　　　　　　　　　　　　　　前　人<lb/>
清川已再渉疲馬共西還何事行人倦終年流水閑孤<lb/>
煙出廣澤一鳥響空山愁入雲峯裏蒼蒼閉古闗<lb/>
　　　登松江驛樓北望故園　　　前　人<lb/>
淚盡江樓北望歸田園已䧟百重圍平蕪萬里何人去<lb/>
<pb n="KR4h0022_WYG_298-3b"/>
落日千山空鳥飛孤舟漾漾寒潮小極浦蒼蒼逺樹㣲<lb/>
白鷗漁父徒相待未掃攙搶懶息機<lb/>
　　　北歸次秋浦界清溪館　　　前　人<lb/>
萬嶺<hi>集作里</hi>猿頻斷孤村客暫依鴈過彭蠡暮人向宛陵<lb/>
稀舊路青山在餘生白首歸漸知行近北不見鷓鴣飛<lb/>
　　　岳陽舘中望洞庭湖　　　　前　人<lb/>
萬古巴邱戍平湖<hi>集作北</hi>此望長問人何淼淼愁暮更蒼<lb/>
蒼疊浪浮元氣中流沒太陽孤舟有孤客早晚達瀟湘<lb/>
<pb n="KR4h0022_WYG_298-4a"/>
　　　登金陵臨江樓驛　　　　　張　謂<lb/>
古戍依重險高樓見五梁山根盤驛道河水浸城墻庭<lb/>
樹巢鸚鵡園花隱麝香忽然江浦上憶作捕魚郎<lb/>
　　　登楚州城望驛路十餘里山村竹林相次交映<lb/>
　　　　　　　　　　　　　　　李嘉祐<lb/>
十里山村道千峯櫟樹林霜濃竹枝亞嵗晚荻花深草<lb/>
市多樵客漁家足水禽幽居雖可羡無那子牟心<lb/>
　　　自蘇臺至望亭驛人家盡空春物増思悵然有<lb/>
<pb n="KR4h0022_WYG_298-4b"/>
　　　　作因寄從弟紓<lb/>
南浦孤蒲覆白蘋東吳黎庶逐黄巾野棠自發空臨水<lb/>
江燕初歸不見人逺岫<hi>集作樹</hi>依依如送客平田渺𣺌獨<lb/>
傷春誰<hi>集作那</hi>堪迴首長洲苑𤇺火連<hi>集作年</hi>年報虜塵<lb/>
　　　宋州東登望題武陵驛　　　前　人<lb/>
梁宋人稀鳥自啼登艫一望倍含悽白骨半隨河水去<lb/>
黄雲猶傍郡城低平坡戰地花空落舊苑春田草未齊<lb/>
明主頻移虎符守㡬時行縣向黔黎<lb/>
<pb n="KR4h0022_WYG_298-5a"/>
　　　題前溪館　　　　　　　　前　人<lb/>
兩年謫宦在江西舉目雲山要自迷今日始知風土異<lb/>
潯陽南去鷓鴣啼<lb/>
　　　宿洞口驛<hi>集作官</hi>　　　　　　錢　起<lb/>
野竹通溪冷泉聲入户鳴往來人不到寒草上堦生<lb/>
　　　石城館酬王將軍　　　　　郎士元<lb/>
誰能繡衣客肯駐木蘭舟連鴈沙邉至孤城江上秋歸<lb/>
㠶背南浦楚塞入西樓何處㸔離思滄波日夜流<lb/>
<pb n="KR4h0022_WYG_298-5b"/>
　　　登鍾山館　　　　　　　　耿　韋<lb/>
疋馬宜春路蕭條背館心澗花寒夕雨潭水黒朝林野<lb/>
市魚塩隘江村竹葦深子規何處發青樹滿高岑<lb/>
　　　雲陽館與韓申卿宿别　　　司空曙<lb/>
故人江海别㡬度隔山川乍見翻疑夣悲歡<hi>一作相悲</hi>各問<lb/>
年孤燈寒照雨湿竹暗浮烟更有明朝恨離盃惜共傳<lb/>
　　　題江陵臨沙驛樓　　　　　前　人<lb/>
江天清更愁風栁入江樓鴈惜楚山晩蟬知秦樹秋凄<lb/>
<pb n="KR4h0022_WYG_298-6a"/>
凉多獨醉零落半同逰豈復平生意蒼然蘭杜洲<lb/>
　　　自平陽館赴郡　　　　　　暢　當<lb/>
晨興平陽館見月沉江水溶溶山霧披肅肅沙鷺起奉<lb/>
恩謬符竹伏軾省頑鄙何當施教化愧迎小郡吏寥落<lb/>
火耕俗征途青冥裏徳綏及吾民不徳將鹿矣擒奸非<lb/>
性能多愍㑹衰齒㳟承共理詔恒懼墜諸地<lb/>
　　　宿荆溪館呈丘義興　　　　嚴　維<lb/>
失落荆溪上依仁忽暝投長橋今夜月陽羡古時州野<lb/>
<pb n="KR4h0022_WYG_298-6b"/>
燒明山郭寒更出縣樓先生能舘我何事五湖逰<lb/>
　　　襄武館逰眺　　　　　　　韋應物<lb/>
州民知禮讓訟簡得遨逰高亭慿古地山川當暮秋是<lb/>
時秔稻熟西望盡田<hi>一作平</hi>疇仰恩慙政拙念勞喜嵗收<lb/>
淡泊風景晏繚繞雲樹幽節往情惻惻天高思悠悠嘉<lb/>
賔幸得集芳樽始淹留還希習池賞聊以駐鳴騶<lb/>
　　　自蒲塘驛廻駕經歴山水　　前　人<lb/>
館宿風雨滯始晴行葢轉潯陽山水多草木俱紛衍﨑<lb/>
<pb n="KR4h0022_WYG_298-7a"/>
嶇縁碧澗蒼翠踐苔蘚高樹夾浮流<hi>集作湲</hi>崩石横隂巘<lb/>
野杏依寒折餘雲冐嵐淺性愜形豈勞境殊路遺緬憶<lb/>
昔終南下佳逰亦屢展時禽下流暮紛思何由遣<lb/>
　　　除夜宿石橋驛<hi>巳見一百五十八巻</hi>　　戴叔倫<lb/>
　　　彭婆館逢韋判官使還　　　前　人<lb/>
受辭分路逺㑹府見君稀雨雪經年去軒車此日歸暮<lb/>
春愁見<hi>一作更</hi>别乆客順相依寂寞伊川上楊花空自飛<lb/>
　　　寓居武丁館　　　　　　　陳　存<lb/>
<pb n="KR4h0022_WYG_298-7b"/>
暑雨䬃巳過凉飈觸幽襟寓<hi>一作嘘</hi>舘無喧塵緑槐多晝<lb/>
隂俯視古苔積仰聆早蝉吟放巻一長想閉門千里心<lb/>
　　　清溪館作　　　　　　　　前　人<lb/>
指途清溪裏左右唯深林雲蔽望鄉處雨愁為客心遇<lb/>
人多物役聽鳥時幽音何必滄浪水庶兹浣塵襟<lb/>
　　　宿北樂館　　　　　　　　陳　閏<lb/>
欲眠不眠夜深淺越鳥一聲空山逺庭木蕭蕭落葉時<lb/>
溪聲雨聲聽不辨溪流潺濕雨習習燈影山光滿忩入<lb/>
<pb n="KR4h0022_WYG_298-8a"/>
棟裏不知渾是雲曉來但覺衣裳湿<lb/>
　　　喜皇甫大夫同宿大梁驛　　釋清江<lb/>
江頭旌斾去花外巻簾空夜色臨城月春聲渡水風也<lb/>
知行李别蹔喜話言同若問廬山事終身愧逺公<lb/>
　　　酬姚補闕南仲雲溪館中戱題隨書見寄<lb/>
　　　　　　　　　　　　　　　前　人<lb/>
寺溪臨使府風景借仁祠補衮周官貴能名漢主思卧<lb/>
雲知獨處望月憶同時忽枉緘中贈瓊瑶滿手持<lb/>
<pb n="KR4h0022_WYG_298-8b"/>
　　　宿新安江深渡館寄鄭州王使君<lb/>
　　　　　　　　　　　　　　　朱長文<lb/>
霜飛十月中摇落衆山空孤舘閉寒水大江生夜風賦<lb/>
詩情有憶沈約在闗東<lb/>
　　　題嘉陵驛　　　　　　　　武元衡<lb/>
悠悠風斾繞山川山驛空濛雨似煙路半嘉陵頭已白<lb/>
蜀門西更上<hi>集作上更</hi>青天<lb/>
　　　病中赴袁州次香館　　　　楊　衡<lb/>
<pb n="KR4h0022_WYG_298-9a"/>
病輿憇上舘繚繞向山隅荒葛漫欹壁幽禽啄朽株力<lb/>
㣲怯升䧏意欲結踟蹰誰能挹香水一為濯煩紆<lb/>
　　　小江驛送陸侍御歸湖上山　陳　羽<lb/>
鶴唳天邉秋水空荻花蘆葉起西風今夜渡江何處宿<lb/>
㑹稽山在月明中<lb/>
　　　秋日送客至濳水驛　　　　劉禹錫<lb/>
候吏立沙際田家連竹溪神祠社日鼓茅屋午時雞雀<lb/>
噪晩禾地蝶飛秋草畦驛樓宫樹<hi>集作榭</hi>近疲馬再三<lb/>
<pb n="KR4h0022_WYG_298-9b"/>
嘶<lb/>
　　　元和甲午嵗詔書盡徵江湘逐客余自武陵祗<lb/>
　　　　召赴京宿于都亭有懐續來諸君子<lb/>
　　　　　　　　　　　　　　　前　人<lb/>
雲雨江湖<hi>集作湘</hi>起卧龍武陵樵客躡仙蹤十年楚水楓<lb/>
林下今夜初聞長樂鍾<lb/>
　　　三鄉驛樓伏覩𤣥宗望女几山詩小臣斐然有<lb/>
　　　　感　　　　　　　　　　前　人<lb/>
<pb n="KR4h0022_WYG_298-10a"/>
開元天子萬年足唯惜當時光景促三鄉陌上望仙山<lb/>
歸作霓裳羽衣曲僊心從此在瑶池三清八景相追隨<lb/>
天上忽乗白雲去世間空有秋風辭<lb/>
　　　宿江館<hi>集作塩江驛</hi>　　　　　　張　籍<lb/>
楚驛南渡口夜深來客稀月明見潮上江靜覺鷗飛旅<lb/>
宿今巳逺此行猶未歸離家乆無信又聽搗衣寒<lb/>
　　　題褒城驛　　　　　　　　元　楨<hi>見集本</hi>
嚴秦修此驛兼漲驛前池已種萬竿竹又<hi>一作更</hi>栽千樹<lb/>
<pb n="KR4h0022_WYG_298-10b"/>
梨四年三月半新笋晩花<hi>一作牡丹</hi>時悵望<hi>一作思向</hi>東川去等<lb/>
閑題作詩<hi>一作隅然題作詩</hi>
　　　望亭驛酬别周判官　　　　白居易<lb/>
何事出長洲連宵飲不休醒應難作别歡漸少於愁燈<lb/>
火穿村市笙歌上驛樓何言五十里巳不屬蘇州<lb/>
　　　早發楚城驛　　　　　　　前　人<lb/>
過雨塵埃滅縁江道徑平月乗殘夜出人趂早凉行寂<lb/>
歴閑吟動冥濛暗思生荷塘翻露氣稻隴㵼泉聲宿犬<lb/>
<pb n="KR4h0022_WYG_298-11a"/>
聞鈴起栖禽見火驚朧朧烟樹色十里始天明<lb/>
　　　宿揚州水館　　　　　　　李　紳<lb/>
舟依淺浦<hi>一作岸</hi>參差合橋映晴虹上下連輕檝過時摇<lb/>
水月逺燈繁處隔秋煙却思海嶠還悽歎近渉江濤更<lb/>
凛然閑凭欄干指星漢尚疑軒葢在樓船<lb/>
　　　宿孤館　　　　　　　　　賈　島<lb/>
落日投春戍愁生為客途春山晴<hi>集作寒</hi>後緑江月夜深<lb/>
<hi>集作來</hi>孤橘樹千株在漁家一半無自知風水净舟繫岸<lb/>
<pb n="KR4h0022_WYG_298-11b"/>
邉蘆<lb/>
　　　泥陽館　　　　　　　　　前　人<lb/>
客愁何併起暮送故人回廢館秋螢出空城寒雨來夕<lb/>
隂飄白露樹影掃青苔獨坐離容慘孤燈照不開<lb/>
　　　題青雲館　　　　　　　　杜　牧<lb/>
虬蟠千仞劇羊腸天府由來百二强四皓有芝輕漢祖<lb/>
張儀無地與懷王雲連帳影蘿隂合<hi>一作近</hi>枕繞泉聲客<lb/>
夣凉深處㑹容高尚者水苖三頃百株桑<lb/>
<pb n="KR4h0022_WYG_298-12a"/>
　　　冬日五湖<hi>集作浪</hi>館水亭懷别<lb/>
蘆荻花多觸處飛逰登<hi>集作獨凭</hi>虚檻雨㣲㣲寒林葉落鳥<lb/>
巢出古渡風<hi>集作浪</hi>高漁艇稀雲抱四山終日在草荒三<lb/>
徑㡬時歸江城向晩西流急<hi>集作暝東風急</hi>無限鄉心<hi>集作一半鄉愁</hi>
聞搗衣<lb/>
　　　商山富春<hi>集作水</hi>驛<hi>驛本名與陽諫同姓名因此改為富沙驛</hi>
　　　　　　　　　　　　　　　前　人<lb/>
益戅猶來未覺賢終湏南去吊湘川當時物議朱雲小<lb/>
<pb n="KR4h0022_WYG_298-12b"/>
後代聲華白日懸邪佞每思當靣唾清貧長欠一杯錢<lb/>
驛名不合輕移改留警朝天者惕然<lb/>
　　　和野人殷潜之<hi>一作夫</hi>題籌筆驛<lb/>
　　　　　　　　　　　　　　　前　人<lb/>
三吳裂婺女九錫獄孤兒覇主業未半本朝心是誰永<lb/>
安宫受詔籌筆驛沈思畫地乾坤在濡毫勝負知艱難<lb/>
同草創得失計毫釐寂黙經千慮分明混一期川流縈<lb/>
智思山聳助扶持慷慨匡時畧從容問罪師褒中秋皷<lb/>
<pb n="KR4h0022_WYG_298-13a"/>
角渭曲晩旌旗仗義懸無敵鳴攻故<hi>集作固</hi>有詞若非天<lb/>
奪去豈復虜<hi>集作慮</hi>能支子夜星纔落鴻毛鼎便<hi>一作漸</hi>移<lb/>
郵亭世自換白日事長垂何處躬耕者猶題殄瘁詩<lb/>
　　　宿黄花館　　　　　　　　楊　發<lb/>
孤舘蕭條槐葉稀暮蟬聲隔水聲㣲年年為客路無盡<lb/>
日日送人身未歸何處迷鴻離浦月誰家愁婦搗霜衣<lb/>
夜深不卧簾猶捲數㸃殘螢入户飛<lb/>
　　　行次潼闗驛逢魏扶東歸<hi>巳見二百十八巻</hi>
<pb n="KR4h0022_WYG_298-13b"/>
　　　　　　　　　　　　　　　許　渾<lb/>
　　　宿望亭驛却寄蘇州同逰　　前　人<lb/>
候館人稀夜更長姑蘇臺逺樹蒼蒼江湖潮落高樓逈<lb/>
河漢秋歸廣簟凉月轉碧梧移鵲影露低紅草<hi>集作夜</hi>濕<lb/>
螢光西園時思應無限<hi>集作詩侣應多思</hi>莫醉笙歌掩畵堂<lb/>
　　　秋晩題雲陽驛西亭蓮池　　前　人<lb/>
心憶蓮池秉燭逰葉殘花敗尚維舟煙開翠扇清風晩<lb/>
水泛紅衣白露秋神女暫來雲易散仙娥初去月難留<lb/>
<pb n="KR4h0022_WYG_298-14a"/>
空懷逺道無時贈醉倚西欄盡日愁<lb/>
　　　題白馬驛　　　　　　　　薛　逢<lb/>
晩麥芒乾風似秋旅人方作蜀門逰家山漸隔梁山逺<lb/>
客路長依漢水流滿壁存亡俱是夣百年榮辱盡堪愁<lb/>
胸中憤氣文難遣强指豐碑哭武侯<lb/>
　　　題籌筆驛　　　　　　　　前　人<lb/>
天地三分魏蜀吳武侯倔起賛訏謨身依豪傑傾心術<lb/>
目對雲山演陣圖赤伏運衰功莫就皇綱力振命先徂<lb/>
<pb n="KR4h0022_WYG_298-14b"/>
出師表上留遺恨猶自千年激壯夫<lb/>
　　　過馬嵬驛　　　　　　　　温庭筠<lb/>
穆滿曾為物外逰六龍經此暫淹留返魂無驗青煙㓕<lb/>
埋血空成<hi>集作生</hi>碧草愁香輦無<hi>集作却</hi>歸長樂殿曉鍾還<lb/>
下景陽樓甘泉不得<hi>集作復</hi>重相見誰道文成是故侯<lb/>
　　　題望苑驛<hi>東有馬嵬驛西有相思樹</hi>　　　前　人<lb/>
弱栁千條杏一枝半含春雨半垂絲景陽寒井人難到<lb/>
<hi>一作見</hi>長樂晨鍾曉<hi>集作/鳥</hi>自知花影㡬年<hi>集作至今</hi>通博望樹<lb/>
<pb n="KR4h0022_WYG_298-15a"/>
名何世<hi>集作従此</hi>號相思至今<hi>集作分明</hi>十二樓前月不向西陵<lb/>
照戚<hi>集作盛</hi>姬<lb/>
　　此詩第三百二十七巻英華誤作題端正樹詩詳<lb/>
　　　載後注<lb/>
　　　題松江驛　　　　　　　　方　干<lb/>
便向中流出太陽兼疑大岸逼浮桑門前<hi>一作樹閒</hi>白道通<lb/>
丹闕浪裏青山占㡬鄉㠶勢落斜依浦溆鍾聲斷續在<lb/>
滄茫古今悉不知天意偏把雲霞媚一方<lb/>
<pb n="KR4h0022_WYG_298-15b"/>
　　　平望驛　　　　　　　　　張　祐<lb/>
一𣲖吳興水西來此驛分路遥輕㡬日身去是孤雲雨<lb/>
氣朝忙蟻雷聲夜聚蚊何堪秋草色到處重離羣<lb/>
　　　洞庭南館　　　　　　　　前　人<lb/>
一逕逗霜林朱欄遶碧岑地盤雲夣角山鎮洞庭心樹<lb/>
白㸔烟起沙紅見日沉還因此悲屈惆悵又行吟<lb/>
　　　濠州水館　　　　　　　　前　人<lb/>
高閣去煩燠客心遂安舒清流中浴鳥白石下逰魚秋<lb/>
<pb n="KR4h0022_WYG_298-16a"/>
樹色凋翠夜橋聲梟虚南軒更何待坐見玉蟾蜍<lb/>
　　　題弋陽館　　　　　　　　前　人<lb/>
一葉飄然下弋陽殘霞昏日樹蒼蒼葛溪<hi>弋陽别名</hi>漫淬干<lb/>
將劒却是猿聲斷客腸<lb/>
　　　泊鳬磯江館　　　　　　　趙　嘏<lb/>
風雪晴來嵗欲除孤舟晚下意何如月當軒色湖平後<lb/>
鴈斷雲聲夜起初傍晩管絃何處靜犯寒楊栁遶津踈<lb/>
三間茅屋東溪上歸去生涯竹與書<lb/>
<pb n="KR4h0022_WYG_298-16b"/>
　　　發青山館　　　　　　　　前　人<lb/>
鳬鷖聲暖野塘春鞍馬風高驛路塵一宿青山又湏去<lb/>
古來難得是閑人<lb/>
　　　仙娥驛　　　　　　　　　前　人<lb/>
谿上郵亭氣早秋樹邉溪色遶床流行人亦羡郵亭吏<lb/>
住向此中今白頭<lb/>
　　　題嘉秦驛　　　　　　　　薛　能<lb/>
盡室可招魂蠻餘出蜀門雹凉隨雨氣江熱傍山根蚕<lb/>
<pb n="KR4h0022_WYG_298-17a"/>
月繅絲路農時碌碡村干將磨欲盡無位可酬恩<lb/>
　　　題嘉陵江驛　　　　　　　前　人<lb/>
江濤千疊閣千層銜尾相隨盡室登稠樹蔽山聞杜宇<lb/>
午煙曛日食嘉陵頻題石上程多破暫歇泉邉起不能<lb/>
如此幸非名利切益州來日合攜僧<lb/>
　　　下第後夷門乗舟至永城驛題<lb/>
　　　　　　　　　　　　　　　前　人<lb/>
秋賦春還計盡違自知身是拙求知唯思曠海無休日<lb/>
<pb n="KR4h0022_WYG_298-17b"/>
<hi>一作處</hi>忽喜孤舟似去時連夜一程兼汴宋夾隄千栁雜<lb/>
唐隋從來此恨皆前達敢負吾君作楚詞<lb/>
　　　淛河館<hi>集作暮春山行田家歇馬</hi>　　　　李　郢<lb/>
西濕菰蒲斜日明茅厨煑蠒棹車聲青蛇上竹一種色<lb/>
黄蝶<hi>集作燭</hi>隔溪無限情何處樵漁將逺餉故田園土憶<lb/>
春耕千峰萬瀬<hi>集作靄</hi>水潏潏羸馬此中愁獨行<lb/>
　　　興州江館　　　　　　　　鄭　谷<lb/>
向蜀還秦計未成寒蛩一夜遶床鳴愁眠不穩孤燈盡<lb/>
<pb n="KR4h0022_WYG_298-18a"/>
坐聽嘉陵江水聲<lb/>
　　　宿山驛　　　　　　　　　張　蠙<lb/>
驛在千峯裏寒宵獨此身古墳時見火荒壁悄無隣月<lb/>
白翻驚鳥雲閒欲就人秪應明日鬢更有老相親<lb/>
　　　經荒驛　　　　　　　　　前　人<lb/>
古驛成幽境雲蘿隔四隣夜燈移宿鳥秋雨禁行人廢<lb/>
巷荆叢合荒庭虎迹新昔年經此地終日是紅塵<lb/>
　　　春日過夀安山館　　　　　羅　鄴<lb/>
<pb n="KR4h0022_WYG_298-18b"/>
舊國多將泉石親西逰愛此拂行塵簾開山色離亭午<lb/>
歩入香松别島春誰肯暫安耕釣地相逢謾嘆路岐身<lb/>
歸期不及桃花水江上何人繪雪鱗<lb/>
　　　宿彭蠡館　　　　　　　　羅　隠<lb/>
孤館少行旅解鞍增别愁逺山矜薄暮高栁怯清秋病<lb/>
裏見時態醉中思舊逰所懷今巳矣何必恨東流<lb/>
　　　宿荆州江陵驛　　　　　　前　人<lb/>
西逰象闕愧知音東下荆溪稱越吟風動芰荷香四散<lb/>
<pb n="KR4h0022_WYG_298-19a"/>
月高<hi>集作明</hi>樓閣影相侵閒欹别枕千般夣醉送征㠶萬<lb/>
里心薜荔衣裳木蘭檝異時煙雨好追尋<lb/>
　　　籌筆驛　　　　　　　　　前　人<lb/>
抛擲南陽為主憂北征東討盡良籌時來天地雖同力<lb/>
運去英雄不自由千里山河輕孺子兩朝冠劒恨譙周<lb/>
唯餘岩下多情水猶解年年傍驛流<lb/>
　　　蓮塘驛　　　　　　　　　前　人<lb/>
蓮塘館東初日明蓮塘館西行人行隔林啼鳥似相應<lb/>
<pb n="KR4h0022_WYG_298-19b"/>
當路好花疑有情一夢不湏追往事數盃猶可慰勞生<lb/>
莫言來去只如此君㸔鬢邉霜㡬莖<lb/>
　　　商於驛樓東望有感　　　　前　人<lb/>
山川去接漢江東曾伴隋侯醉此中歌繞夜梁珠宛轉<lb/>
舞嬌春席雪朦朧棠遺善政隂猶在薤送哀聲事巳空<lb/>
惆悵知音難得見<hi>集作䰟難得</hi>兩行清淚白楊風<lb/>
　　　秋日泊平望驛寄太常裴郎中<lb/>
　　　　　　　　　　　　　　　前　人<lb/>
<pb n="KR4h0022_WYG_298-20a"/>
蘋洲重到杳難期西倚郵亭憶住時北海樽中長<hi>集作常</hi>
有酒東陽樓上獨<hi>集作豈</hi>無詩地清早負生靈望官重方<lb/>
升禮樂司聞説江南舊歌曲至今猶自唱吳姬<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_298-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二百九十八<lb/>
</p>
<p>
</p>
  </div>
</body>
</text>
</TEI>
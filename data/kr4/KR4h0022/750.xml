<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百五十一</head>
    <p>
<pb n="KR4h0022_WYG_750-1a"/>
欽定四庫全書<lb/>
　文苑英華巻七百五十一　宋　李昉等　編<lb/>
　興亡上<lb/>
　　北齊興亡論一首　　　後周興亡論一首<lb/>
　　天命論一首<lb/>
　　　北齊興亡論　　　　　　　盧思道<lb/>
或問主人曰徃者魏人失御六合雲擾河朔闕<hi>疑作闗</hi>右<lb/>
剪為二國永熙西道<hi>疑作遁</hi>天平北巡兩朝先主分陜而<lb/>
<pb n="KR4h0022_WYG_750-1b"/>
霸龍戰虎争多歴嵗祀既而水運值竭天禄永終齊室<lb/>
比迹於唐虞周人踵武於漢魏齊有五帝周易四王並<lb/>
纔踰二紀相繼而滅若其元首膺期股肱命世立極補<lb/>
天之業銘常鏤鼎之功至於暴君南面孽臣作輔民怨<lb/>
神怒國殄祀絶易世之由雖傳之耆舊載於史䇿通人<lb/>
雅㫖其詳可得聞乎主人應之曰吾少仕齊朝晩歸周<lb/>
室因而學業歴兹永乆雅好博古雖欲擬議近世治亂<lb/>
粤可略陳在魏正光牝雞司旦爾朱榮乗釁内奰滔天<lb/>
<pb n="KR4h0022_WYG_750-2a"/>
泯夏餘燼䟦扈挻禍王城海内生民若崩厥角齊髙祖<lb/>
神武皇帝天縱英明之略神挺雄武之才龍攄豹變投<lb/>
袂而起四明昆弟大會韓陵類蚩尤風雨之兵若新都<lb/>
犀象之陳彼曲我直天寳<hi>疑作實</hi>賛之日未移晷大殱醜<lb/>
族然後㧞立宗枝入纂皇統羣后成務天下晏如但芒<lb/>
刺成災震逼為梗居鄭流彘去而不入遷鼎舊鄴國命惟<lb/>
新朝章國憲燦然畢舉渭南失律似鳥林之喪師洛北<lb/>
先鳴同官渡之凱入雖天命有歸而盡於北面方之魏<lb/>
<pb n="KR4h0022_WYG_750-2b"/>
武具體而㣲文襄嗣業始踰弱冠瓌傑之氣足稱負荷<lb/>
賔禮時秀驅駕羣雄内外肅清朝無粃政侯景背恩棄<lb/>
義狼顧汝頴蕭衍失信幸災蟻聚彭汴於是謀臣運䇿<lb/>
猛士推鋒渦陽之役兇渠疋馬南逝寒山之戰具卒隻<lb/>
輪不反王思政入㨿長安淹歴嵗時神旗蹔臨如風掃<lb/>
籜三秦勍敵閉闗自守五湖之長革音請命魏孝静以<lb/>
天歴有在鼎祚將移大禮備物率由舊典允恭克譲推<lb/>
而弗居禍生非慮匕首竊發爾其弗<hi>疑作夷</hi>㓙剪暴剛斷<lb/>
<pb n="KR4h0022_WYG_750-3a"/>
英峙天崩地折堂搆闕如嗣子幼沖未堪多難文宣雖<lb/>
云外弟少乏令名人望所歸便見推奉于時政有彛倫<lb/>
朝多俊乂爪牙皆韓白之伍心腹盡良平之儔外静方<lb/>
隅内康庶績主之不才四海弗之覺也洎乎受終文祖<lb/>
燎天改物兵強地廣國富刑清發號施令必師古始信<lb/>
賞必罰如有四時年糓屢登災害不作敵人竄迹郊境<lb/>
無虞天保受命迄於五祀黄初泰始不能逺尚爰及中<lb/>
年誕縱昏徳以萬乗之貴為長夜之飲散髪視朝肉袒<lb/>
<pb n="KR4h0022_WYG_750-3b"/>
聽政手行刳剔躬運矛鋋寵狎佞諛親愛凡鄙出入市<lb/>
廛逰走衢路太保髙隆之佐命元功廟廊上宰僕射髙<lb/>
徳政龍潜賔友帷幄重臣衞尉卿杜弼碩學偉才㧞萃<lb/>
出類光禄大夫元景風流儒雅師範縉紳或赤族見誅<lb/>
或丹頸為戮並直言竊歎斃於䜛口自餘名士良臣非<lb/>
罪遭命滛刑以逞不可殚言劉曹以還逮於僣偽受命<lb/>
稱帝未有若斯之慘者也頼有尚書令𢎞農楊遵彦魏<lb/>
太傅津之子也含章秀出希世偉人風鑑俊朗體局貞<lb/>
<pb n="KR4h0022_WYG_750-4a"/>
固學無不縱才靡不通裴樂謝其清吉應劉媿其藻麗<lb/>
温良恭儉讓恕惠和髙行異才近古無二有齊建國便<lb/>
預經綸軍國政事一人而已詰旦坐朝諮請填湊千端<lb/>
萬緒令議如流剖斷部領選舉人物滿室盈庭永無凝<lb/>
滯虚襟泛愛禮賢好士聞人之善若已有之智調有餘<lb/>
尤善當世譛言屢入時寄無改每乗輿四廵恒守京邑<lb/>
凡有善政皆遵彦之為是以主昏於上國治於下朝野<lb/>
貴賤至於今稱之俄而文宣不豫弊於趨<hi>疑</hi>孽儲君繼<lb/>
<pb n="KR4h0022_WYG_750-4b"/>
體纔歴數旬近習預權小人並進楊公慮有危機引身<lb/>
移疾幼主若䘮股肱固相敦勉乾明之始難起戚藩變<lb/>
成倐忽殞於殿省詩云人之云亡邦國殄悴君子是以<lb/>
知齊祚之不昌也孝昭地乃密親位居元輔有姬公之<lb/>
戚無復子之心亦由主弱時艱慮深家國當陽正位事<lb/>
出權道身長八尺腰帯十圍沈深謹厚實有君人之望<lb/>
時甲卒強盛財力殷阜乃睠西顧恒有吞噬之心兼以<lb/>
天保之後懲其滛縱不邇聲色不事宴遊孝於太后篤<lb/>
<pb n="KR4h0022_WYG_750-5a"/>
於昆季慎惜名噐愛飬黎元後庭嬪嬙皆是藩邸之舊<lb/>
數不盈十竟無私寵特解吏事尤好禮客但政苛碎暗<lb/>
於聽受降年不永朞嵗而崩大漸維幾黜其元子武成<lb/>
母弟之親入主宗祏而少禀㐫徳不孝不仁龍攅在殯<lb/>
淚不承臉太后之喪亦不哀哭纔及公除便衣縫裘縱<lb/>
侈荒淫不知紀極甘酒嗜音夜以繼晝有和士開者素<lb/>
有<hi>疑衍</hi>和氏之庶孽其面目亦似胡人輕薄凡猥為衣冠<lb/>
所棄武成在田之日引為參將聞好彈胡琵琶亦解歌<lb/>
<pb n="KR4h0022_WYG_750-5b"/>
舞一面之後便大相愛恱恒在卧内同食共寢淫穢之<lb/>
事無所不為天保之世文宣知其如此頓鞭二百徒<hi>本傳</hi>
<hi>作徙</hi>配長城後遇赦得還武成為右丞相乆别得還恩盼<lb/>
愈厚信宿之間賞賜巨萬及踐大位親顧彌隆爰自黄<lb/>
門漸至端右盡景娛侍畧不休停就令蹔出便追騎相<lb/>
尋士開作威作福畧無顧憚恩寵勢望燻灼朝野恣性<lb/>
貪淫人倫少例心如谿壑行均犬豕甲第當衢侔擬公<lb/>
室冨商大賈朝夕盈門朝士無頼者亦競相謟媚或送<lb/>
<pb n="KR4h0022_WYG_750-6a"/>
婢妾或進子女筐篚苞苴烟聚波屬士開葬母傾朝追<lb/>
送諂諛尤甚者至悲不自勝澆薄邪佞愛踰弟兄名賢<lb/>
素士畧不交言其所薦延奏無不遂榮枯進退定於俄<lb/>
頃于時下陵上替奔競成習士無貴賤風節頓盡趙彦<lb/>
深阿諛順㫖俛首懐禄元文遥器能先見不敢措言此<lb/>
外羣官靡衣媮食齊室大壊其源始於此禳河清之末<lb/>
長彗為災太史奏言須有攘救武成便自稱太上傳位<lb/>
後主胡長粲以從舅之親馮子琮以姨夫之戚俱受寄<lb/>
<pb n="KR4h0022_WYG_750-6b"/>
託並當樞要或性識庸近或意懐險薄皆不學無術智<lb/>
能淺短及天統末年武成即世和士開一相處内自擬<lb/>
伊周太尉録尚書事趙郡王叡明徳茂親聰爽俊悟藩<lb/>
王之内時望隆重以士開凶醜宜加屏黜入踐青蒲讜<lb/>
言規諫而少主聰察不類成昭母后才明異於馬鄧士<lb/>
開禮於疎行長粲為其謀主遂使宻戚賢王絞縊以戮<lb/>
雖遐邇胥怨愚智同憤而依托城社末如之何數載之<lb/>
間肆其穢行與馮子宗夫婦鬻獄賣官三家府藏賄貨<lb/>
<pb n="KR4h0022_WYG_750-7a"/>
山積凶愚子弟並處髙資更相貨<hi>疑作貿</hi>易擇而後授司<lb/>
徒瑯琊王儼年甫十四兼領憲司憤其所為切齒忿咤<lb/>
執送南臺異其身首子琮以搆扇两端一時依法二凶<lb/>
俱𠞰朝野晏清京師市里儛蹈成羣梁董之慶不足斯<lb/>
比瑯琊心實去惡跡乃陵上不容於時俄而賜盡自兹<lb/>
已後政道彌昏髙阿那以牧圉之勤重其佞媚韓長鸞<lb/>
以韛紲之能恱其趨走又有女奴陸氏出自掖庭凶智<lb/>
狡筭舉世無疋以保母之恩特見尊寵六宫謂之世師<lb/>
<pb n="KR4h0022_WYG_750-7b"/>
人主以為内相舞弄王法掩塞天聽慶賞威刑出於婢<lb/>
口頑嚚弟姪布於列位帝戚皇支不能及也陸子駱提<lb/>
婆者出於皁𨽻本是鞾工愚暗庸短僅辯菽麥與韓髙<lb/>
之徒共持國柄宣淫肆暴甚於和氏窮極冨貴轉日迴<lb/>
天愚薄之倫折枝䑛痔輕者進貨賂甚者結婚婣朝廷<lb/>
混然無復亷恥清貞守道更被嗤怪漢世張趙不能喻<lb/>
其萬一晋朝賈郭未足比其錙銖斛律明月屬鏤之錫<lb/>
寃動天地崔季舒龍逢之戮痛切幽明加以内參年少<lb/>
<pb n="KR4h0022_WYG_750-8a"/>
閹官之屬親狎寵私盈滿宫禁干預政事剽掠生民黔<lb/>
首呼嗟以日為嵗其反道違常速亡趨滅事非一緒不<lb/>
可勝陳後主自生宫闈長於尼媪不接端士不見正人<lb/>
朝夕諮諏罕聞調䕶之客便煩<hi>毛詩作蕃</hi>左右莫匪刀鋸之<lb/>
餘飛鷹走狗蕩其心慮麗色淫聲亂其耳目論功徳者<lb/>
云羲軒無以尚述欽明者稱堯舜不能踰才智之士棄<lb/>
而不任假有名級備員而已憲章綱紀蕩然無餘魚爛<lb/>
土崩以俟勍㓂周武大㨗平陽乗虚除入將有降心士<lb/>
<pb n="KR4h0022_WYG_750-8b"/>
無鬬志前世耿賈之雄俛眉頓顙先朝貔虎之鋭斂氣<lb/>
重足舉晉陽如拾芥攻鄴宫猶振槁萬里百城交臂屈<lb/>
膝南極江淮北盡砂塞西界凾谷東至滄溟府帑粟帛<lb/>
之饒兵革士民之衆齊之所畜盡為周有不亦哀哉<lb/>
　　　後周興亡論　　　　　　　前　人<lb/>
周太祖文皇帝幼而機驚<hi>疑作警</hi>智數過人屬魏末多故<lb/>
召募闗隴值二將相屠三軍未一見推為主遂握兵符<lb/>
俄而魏武西廵奉迎車駕挾天子以㑹諸侯萬世所一<lb/>
<pb n="KR4h0022_WYG_750-9a"/>
時也撫養荒餘鳩聚兵甲同心之旅不滿萬人齊神武<lb/>
以大兵數十萬將清㶚滻雷動雲移萃於渭曲太祖以<lb/>
數千弊卒振旅而還遂基王業竇泰以勁兵深入一戰<lb/>
喪元髙敖曹以銳氣先登臨陣受首兵革<hi>一作革車</hi>嵗動敗<lb/>
鮮勝多髙氏雖怙其衆力莫敢先至邙山之舉我師敗<lb/>
績收合亡散退守有餘及蕭氏將亡邊服震擾荆郢内<lb/>
附庸蜀來王器械完整貨財充實帯甲百萬驍將如林<lb/>
晏駕之辰國與齊人相埓矣閔帝以嫡嗣承基應天納<lb/>
<pb n="KR4h0022_WYG_750-9b"/>
禪弱齡厭世未及稱皇以庶長見立纂我鴻緒從容文<lb/>
雅亦守文之良主焉二帝景命不融髙祖始登大位于<lb/>
時大冢宰晋公宇文䕶太祖之猶子也負圖作宰親受<lb/>
顧命國柄朝權頓去王室髙祖髙拱深視彌歴嵗年談<lb/>
議儒𤣥無所闗預祭則寡人晋公之不忌也但自下裁<lb/>
物其主不堪累世權強一朝折首其於黨與咸見夷戮<lb/>
惡禽<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>物掃地無餘爾乃棄奢淫去浮偽施一徳布公<lb/>
道屏重内之饍躬大布之衣始自六宫被於九服令行<lb/>
<pb n="KR4h0022_WYG_750-10a"/>
禁止内外肅然以釋氏立教本貴清浄近世以來糜費<lb/>
財力下詔削除之亦前王所未行<hi>一作得非</hi>也值齊季失徳<lb/>
取亂侮亡親御戎軒再舉而滅軍令肅然秋毫莫犯數<lb/>
旬而定不戮一人未及下車革其弊政山東士女欣戴<lb/>
如歸但天性嚴忍果於殺戮血流盈前無廢飲噉行幸<lb/>
四方尤好田獵從禽於外非夜不還飛走之類值無免<lb/>
者識者以此少之雖有武功未遑文徳彛章禮教盖闕<lb/>
如也練甲治兵將掃沙漠逺圖不遂暴疾升遐宣帝初<lb/>
<pb n="KR4h0022_WYG_750-10b"/>
在東京巳多罪失髙祖每加嚴訓不能修改嗣位之初<lb/>
飾情自勵踰年巳後變態轉興躭酒好色常居内寢角<lb/>
觗逸遊不捨晝夜分命使人徴求子女積之後宫以千<lb/>
萬數此石虎之淫風也寵姬四人並立為皇后車服節<lb/>
文與内主無别此劉聰之亂政也少在儲宫頗覽經籍<lb/>
臨朝對衆亦有精神但禀猜狂特好詭異衣冠形色皆<lb/>
與舊制不同文武侍臣屏棄遐裔内外門閤皆别令臣<lb/>
耆着守出入去來並録其數殿省以目相視然朋淫於<lb/>
<pb n="KR4h0022_WYG_750-11a"/>
家無所簡擇乃至長樂亦有醜聲大象之末忽焉慘虐<lb/>
鞭撻朝士動至數百背及胷腹一時下手楚毒之理不<lb/>
可忍見祖宗廟號諱不得稱變易官名囘官<hi>疑</hi>姓族車<lb/>
乗輪輻並有貴賤之殊婦女莊㸃亦為上下之異後庭<lb/>
嬪妾房有數人自旦至夕恒令危坐相對有不如法便<lb/>
即箠楚内外命婦朔望朝謁皆令為丈夫拜伏以示肅<lb/>
恭自號為天不復稱朕此外小事異同不可勝紀狂惑<lb/>
妖僻開闢未之有也客曰齊武成荒悸庸暗怨結人神<lb/>
<pb n="KR4h0022_WYG_750-11b"/>
厥嗣不昌理則然矣周祖聰明神武冠世雄竒因愚子<lb/>
以至顛覆豈人事乎抑天道也䝉有惑焉請聞其説主<lb/>
人曰寒暑晦明二儀之不同也賢愚治亂五勝之相形<lb/>
也是以酒池肉林乃周王之締構坑儒滅學亦漢后之<lb/>
驅除齊自天保受終迄於武平喪國孝昭之外竟無令<lb/>
主河清巳後國基漸墜昏主慢遊於上黎民怨讟於下<lb/>
逮於末葉君弱臣愚外崩内潰周人取之猶坂上走丸<lb/>
也周武任數矩<hi>疑</hi>情果敢雄斷擁三秦之銳屬攻昧之<lb/>
<pb n="KR4h0022_WYG_750-12a"/>
秋削平天下易同俯拾未及三祀宫車晩駕嗣子披猖<lb/>
肆其㓙慝真人革命宗廟為墟此葢天所以啓大隋非<lb/>
不幸也<lb/>
　　　天命論　　　　　　　　　李徳林<lb/>
粤若䆳古𤣥黄肇闢帝王神器歴數有歸生其徳音者<lb/>
天膺<hi>一作應</hi>其時承其運命者確乎不變非人力所能為<lb/>
也龍圖鳥篆號諡遺跡疑而難信缺而未詳者靡得而<lb/>
明焉其在典文煥乎緗素欽明至徳莫盛於唐虞貽謀<lb/>
<pb n="KR4h0022_WYG_750-12b"/>
長世莫過於文武大隋神功積於文武<hi>一作王</hi>天命顯於<lb/>
唐叔昔邑姜方娠夢帝謂已余命而子曰虞將與之唐<lb/>
而蕃育其子孫及生有文在其手曰虞遂以名<hi>一作命</hi>之<lb/>
成王滅唐而封大叔及唐叔之封也箕子曰其後必大<lb/>
易曰崇髙冨貴莫大於帝王老子謂域内四大王所<hi>一無</hi>
<hi>此字</hi>居一焉此則名虞與唐美兼二聖將令其後必大終<lb/>
致唐虞之美蕃育子孫用表無窮之祚逮皇帝<hi>一作家</hi>建<lb/>
國初號大興箕子必大之言於兹乃騐天之眷命懸屬<lb/>
<pb n="KR4h0022_WYG_750-13a"/>
聖朝重耳區區豈足云也有娀𤣥鳥商以興焉姜嫄巨<lb/>
跡周以興焉邑姜夢帝隋以興焉古今三代靈命如一<lb/>
本支種徳奕葉丕基佐髙帝而滅楚立宣皇以定漢東<lb/>
京太尉闗西夫子生感遺鱣之集殁降巨鳥之竒累仁<lb/>
積善天申休命太祖挺生庇民匡主立殊勲於魏室建<lb/>
茂績<hi>一作盛業</hi>於周朝啓翼軫之國肇炎精之紀爰受厥命<lb/>
陟配彼天皇帝載誕之始<hi>一作初</hi>赤<hi>一作神</hi>光滿室流於户<lb/>
外上屬蒼旻其後三日紫氣充庭四鄰望之如欝樓觀<lb/>
<pb n="KR4h0022_WYG_750-13b"/>
人物在内色皆成紫幼在乳保之懐忽覩為龍懼而失<lb/>
抱帝驚動數旬方始痊復又嘗寢於其室家人開户正<lb/>
見一龍<hi>闕</hi>太祖神異也世塗不測竅比丘尼智先保養<lb/>
智先禪觀靈雅有𤣥䜟云此子方為普天慈父䕶持正<lb/>
法神佛佑助不須憂也帝體貎多竒其面有日月河海<lb/>
赤龍自通天角洪大雙上權骨彎迴抱目口如四字聲<lb/>
若鐘鼓手内有王文及受九錫王生文加㸃乃為主昊<lb/>
天成命於是乎在顧盼閒雅望之如神氣調精靈括囊<lb/>
<pb n="KR4h0022_WYG_750-14a"/>
宇宙威範也可敬慈愛也可親早任公卿聲望自重周<lb/>
齊王憲謂晉蕩公曰觀隋公神彩恐不為人臣晋公徐<lb/>
納其言將加不利頼大將軍侯夀固諫乃止憲及内史<lb/>
烏丸軌各奏周武帝云隋公氣調風流合散敬服竊聞<lb/>
世議慮不在人下武帝云此人頭額但宜為將不須異<lb/>
意待之相者來和謂帝曰觀公骨法必為王者但願保<lb/>
愛聖躬道士張賔亦言公相是帝王名當圖籙龍飛紫<lb/>
極莫忘臣帝憂懼謙退深自晦跡鄴城内學人陸撥大<lb/>
<pb n="KR4h0022_WYG_750-14b"/>
象初入長安謂所親曰周徳巳盡楊氏必興隋公徃自<lb/>
定州南行至鄴當時遥望擬為天子昨在路瞻仰定是不<lb/>
疑但未知如何而得後嵗當來觀耳謂其所親曰爾無<lb/>
輕言為貴人患害撥曰天之所命安可害也明年帝作<lb/>
相於内大象二年夏五月帝初拜揚州總管平晝寢息<lb/>
似睡若見數龍繞身其夜又夢一龍來入被内帝又常<lb/>
出長安城東獵馬上恩懐在濟生民之<hi>疑</hi>相夜夢一長<lb/>
大人素服冠幘謂帝曰時未至及欲作相夢人云時今<lb/>
<pb n="KR4h0022_WYG_750-15a"/>
至矣天求民主丕顯孳至當晉蕩執國及建徳之時君<lb/>
異則天臣非佐命猜嫌䜛慝何日云忘我皇外總方面<lb/>
入司文武具興王之表藴大聖之能或氣或雲䕃映於<lb/>
廊廟如天如日臨照於冕軒内明外順自險獲安豈非<lb/>
萬福扶持百禄攸集有周之末朝野騷然降志秉鈞<hi>一作</hi>
<hi>執鈞</hi>鎮衛宗社明神饗其徳上帝付其民誅姦逆於九重<lb/>
行神化於四海于斯時也尉迴㨿舊<hi>一作有</hi>齊累世之都<lb/>
乗新國易亂之俗驅馳虵豕連合縱横地則<hi>一作迺</hi>九州<lb/>
<pb n="KR4h0022_WYG_750-15b"/>
陷三民則十分擁六王謙乗連率之威憑全蜀之險興<lb/>
兵舉衆震蕩江山鴆毒巴庸蠶食秦楚此二虜也窮㓙<lb/>
極逆欲割鴻溝之地閉劍閣之門皆將長㦸強弩睥睨<lb/>
宸極窮漳河而逺<hi>一作逹</hi>負海連岱岳而距華陽廹脅荆<lb/>
蠻吐納江漢佐鬬嫁禍紛若蝟毛曝骨履腸<hi>英華作腹</hi>間不<lb/>
容礪爾乃奉殪戎之命運先天之畧不出户庭推轂分<lb/>
閫一麾以定三方數句而清萬國蕩滌天壤之速規摹<lb/>
指畫之神造化已來弗之聞也光熈前緒罔有不服煙<lb/>
<pb n="KR4h0022_WYG_750-16a"/>
雲改色鐘石變音三靈顧望萬物影響木運告盡褰裳<lb/>
克讓天厯在躬推而弗有百辟庶尹四方岳牧稽圖䜟<lb/>
之文順億兆之請披肝瀝膽晝歌夜吟方屈箕頴之髙<lb/>
式允幽明之願基命定命<hi>一作宥密</hi>如亘如升唯<hi>一作惟</hi>帝居<lb/>
歆創業垂統殊徽號改服色建都邑叙彛倫薄賦輕徭<lb/>
慎刑恤獄除繁苛之政興清静之風去無用之官省相<lb/>
監之職竒才間出盛徳無隱星精雲氣共趨走於階墀<lb/>
山神海靈咸爕理於臺閣東漸日谷西被月淵<hi>一作川</hi>教<lb/>
<pb n="KR4h0022_WYG_750-16b"/>
暨北溟之表聲加南海之外悠悠沙漠區城萬里百蠻<lb/>
之廣<hi>一作蠢蠢百蠻</hi>莫之與競五帝所不化三王所未賔屈膝<lb/>
頓顙盡為臣妾殊方異類書契不傳梯山越海貢琛奉<lb/>
賮<hi>一作贄</hi>欣欣如也窠居穴處化以宫室不火不粒訓以<lb/>
庖厨禮樂極<hi>一作合</hi>天地之因<hi>一作同</hi>律吕節寒暑之候制<lb/>
作評垂衣之後淳粹得神農之前遨遊文雅之塲出入<lb/>
杳𡨕之極合神謀<hi>一作謨</hi>鬼通幽洞㣲羣物嵗成含生日<lb/>
用飲和氣以自得沐𤣥澤而不知也丹雀為使𤣥龜載<lb/>
<pb n="KR4h0022_WYG_750-17a"/>
書甘露自天醴泉出地神禽異獸珍木竒草望雲<hi>一作非</hi>
觀海應化歸風備休祥於圖牒罄幽遐而戾止猶且父<lb/>
天子民兢兢翼翼至矣大矣七十四帝曷可同年而言<lb/>
<hi>一作語</hi>哉若夫天下之重不可妄㨿故唐之許由夏之伯<lb/>
益懐道立事人授而弗可也軒初四帝周餘六王藉勢<lb/>
<hi>一作世</hi>因基自取而不得也孟軻稱仲尼之徳過於堯舜<lb/>
著述成帝者之事弟子備王佐之材黒不代蒼泣麟歎<lb/>
鳯栖栖汲汲雖聖逹而莫許也蚩尤則黄神抗衡共工<lb/>
<pb n="KR4h0022_WYG_750-17b"/>
則黑帝勍敵項羽誅秦摧漢宰割神州角逐争驅盡威<lb/>
力而無就也其餘炎起妖妄何足數乎賊子逆臣所以<lb/>
為亂皆由不識天道不悟人謀牽逐鹿之邪説謂飛鳬<lb/>
而為鼎若使四㓙秉<hi>一作争非</hi>八元之誠三監懐<hi>一作同</hi>九臣<lb/>
之志韓信彭越深明帝子之符孫述隗囂妙識真人之<lb/>
出尉迴同謳歌之類王謙比獄訟之民福禄蟬聮胡可<lb/>
窮也而違天逆物獲罪人神嗚呼此前事之大戒矣誅<lb/>
夷葅<hi>一作烹</hi>醢歴代共尤僣逆㓙邪時煩獄吏其可不戒<lb/>
<pb n="KR4h0022_WYG_750-18a"/>
慎哉葢積惡既稔<hi>一作或</hi>心自絶於善道物類相感理必<lb/>
至於誅戮天奪其魄鬼惡其盈故也大帝聰明羣神正<lb/>
直耳目鑒於率土賞罰參於國朝輔助一人覆育兆庶<lb/>
豈有食人之禄受人之榮也包藏禍心而不殱盡者也<lb/>
必當執法未處其罪司命已除其籍自古明哲慮逺防<lb/>
㣲執一心持一徳立功坐樹上書削藁位尊而心愈下<lb/>
禄厚而志彌約寵盛思之以懼道髙守之以恭克念於<lb/>
此則姦回不至事乃畏天豈唯受<hi>一作愛</hi>禮謙光滿覆義<lb/>
<pb n="KR4h0022_WYG_750-18b"/>
在知幾吉㓙由人妖不自作衆星拱極在天成象夙沙<lb/>
則主雖愚蔽民盡知歸有苖則始為䟦扈終而大服漢<lb/>
南諸國見一面以從殷河西將軍帶<hi>一作率</hi>五郡而臣漢<lb/>
故招信順之助保泰山之安彼陳國者盗竊江外民少<lb/>
一郡地減半州遇受命之主逢太平之日自可獻土銜<lb/>
璧乞同普天乃復養喪家之疾<hi>一作疹</hi>遵顛覆之軌趦趄<lb/>
吳越仍為匪民雖時屬大道偃兵舞戚然國家當混一<lb/>
之運金陵是殄滅之期有命不滔<hi>一作蹈</hi>斷可知矣防風<lb/>
<pb n="KR4h0022_WYG_750-19a"/>
之戮元龜匪遥孫皓之侯守株難得迷而未覺諒可愍<lb/>
焉斯故未辨𤣥天之心不聞君子之論也<lb/>
　　一作皆隋書本傳内自流於户外至入司文武五<lb/>
　　百六十五字傳中節去英華却載全文<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_750-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百五十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七十</head>
    <p>
<pb n="KR4h0022_WYG_070-1a"/>
欽定四庫全書<lb/>
　文苑英華巻七十　　　　宋　李昉等　編<lb/>
　耕籍<hi>田農附</hi>
　　籍田賦三首　　　　千畆望幸賦一首<lb/>
　　觀農賦一首　　　　稼如雲賦一首<lb/>
　　揠苖賦二首　　　　㓕裂禾賦一首<lb/>
　　　籍田賦　　　　　　　　　失　名<lb/>
帝王之德無以加於孝乎惟孝之理惟農是先我上皇<lb/>
<pb n="KR4h0022_WYG_070-1b"/>
傳璽之二載聖主飛龍之四年日在陬訾祗事於九宫<lb/>
之位時惟戊巳躬耕於千畆之田祥風發於耒耜瑞雪<lb/>
掩於郊鄽萬姓顒顒若百川之朝海九宫濟濟如衆星<lb/>
之麗天帝乃儼然䕃華蓋被衮服戴冕旒佩瓊玉朱紘<lb/>
炯以照燭藻繂紛其繁縟敬齊之色既肅肅以雍雍禮<lb/>
樂之容亦皇皇而穆穆於是出甲乙之帳命先農之官<lb/>
設庭燎而晰晰陳量幣而戔戔旌旄夾於翠幕簨簴列<lb/>
於青壇然後華鐘撞焚燎舉馨香發乎聖躬烟煴感乎<lb/>
<pb n="KR4h0022_WYG_070-2a"/>
寰宇常伯撰播殖之器宗人掌牲帛之數既金石而間<lb/>
陳亦籩豆而静旅晨光漸朗湛露初晞告九天之事畢<lb/>
將三辰之禮依帝猶懐神農之務穡想伯禹之疆理一<lb/>
之日於是躬耕二之日於是舉趾秉金耦而顒若駕鐵<lb/>
驪而禮矣將致美於粢盛遂盡力於耘耔望農祥之晨<lb/>
正知土膏之脉起所寳惟榖故大飲以勞農所貴惟人<lb/>
故躬耕以悦使俾夫三時不奪六府咸修遂放牛於藪<lb/>
澤還却馬於田疇道方齊於雨粟化實逺於焚裘務穡<lb/>
<pb n="KR4h0022_WYG_070-2b"/>
勸分顧勤於稷禹授時度地彌甚於殷周職乃分於九<lb/>
鳸政不逮於諸侯豈非人和而俗阜亦將力穡而有秋<lb/>
是日命丞相廵行山林道達溝瀆因物土以分宜隨川<lb/>
原而刋木畫為九野教種百糓實萬代之儲址况九年<lb/>
之所蓄猶以為不躬不親庶人不信降翹車以徵求發<lb/>
紅粟以恤賑綈弋不加於嬪御茅茨永慕於堯舜祭惟<lb/>
司嗇蜡必田畯即異畆同穎豈獨瑞於徃年象畊鳥耘<lb/>
是錫羡於今運適有田父起而歌曰畇畇千畆兮理有<lb/>
<pb n="KR4h0022_WYG_070-3a"/>
疆濟濟千耦兮稷既良躬三推兮供神倉分九鳸兮應<lb/>
農祥粢盛普淖兮潔敬斯皇神之聼之兮將登穰穰<lb/>
　　　第二　　　　　　　　　　李　蒙<lb/>
揉為耒剡為耜取其象也逺矣農為本食為天惟其利<lb/>
也大焉聖人利器致豐躬親莫重於稼穡軌物勵俗敦<lb/>
勸克厚乎率先于以奉神祗昭報之誠達於以祈社稷<lb/>
孝享之德宣則躬耕之義也從古以然皇帝勤惟國本<lb/>
欽若人天所務惟農順動而取諸豫所寳惟榖時行而<lb/>
<pb n="KR4h0022_WYG_070-3b"/>
應乎乾洎正月之吉日將有事乎昊天列千官於近甸<lb/>
屯萬騎於遐阡當是時也其祭不戒而宿設其工職兢<lb/>
以先後大禮備兮和樂陳嗇夫馳兮庶人走帝乃服葱<lb/>
犗乗御耦我疆我理禮正於三推必躬必親義存乎千<lb/>
畆四輔冡宰六卿近臣大夫師長之族都鄙華裔之人<lb/>
聖有作兮萬物咸覩人胥效兮天下歸淳且圖匱者於<lb/>
其豐防險者於其逸有備所以無患克勤是用終吉三<lb/>
推之禮廢則倉廪以之虚肆𤯝之恩廢則簡書以之佚<lb/>
<pb n="KR4h0022_WYG_070-4a"/>
欽哉欽哉能事斯畢夫然則農功可大農扈允臧以農<lb/>
為本兮國有常令以農率下兮人知向方亦既奉宗廟<lb/>
亦既備蒸嘗一人垂訓兮萬國昌固有述於日用于胥<lb/>
頌美兮聲洋洋<lb/>
　　　第三<hi>以復收墜典以期農祥為韻</hi>　　　　石　貫<lb/>
太皥御辰勾芒定位天子率躬耕之禮有司謹親載之<lb/>
事以為帝籍斯闕皇猷久墜不修耒耜之功是墮粢盛<lb/>
之義於是擇元日戒農期本千畆而敬矣齊三日以告<lb/>
<pb n="KR4h0022_WYG_070-4b"/>
之然後内外清謐上下肅祗文物之儀備列戈鋋之衞<lb/>
在兹猶窺紫禁共仰丹墀儼南面凝旒之所當東方欲<lb/>
曉之時漏水聲盡爐香上遲俄而閶闔開羽儀展揚青<lb/>
旗以肅事備朱紘而戒典上乃望靈壇御玉輦蒼龍整<lb/>
駕以前導葱犗遵途而右轉六轡齊舉八鸞啟行向緑<lb/>
野公田之所至青郊展禮之方紺轅塞路青輅廵塲叶<lb/>
農經而授事指農正而告祥由是别土冝分疆理入滌<lb/>
塲而肆目撫御耦而舉趾遂乃執紅紖親黛耜四顧而<lb/>
<pb n="KR4h0022_WYG_070-5a"/>
溝塍砥平三推而土膏脉起發生有在播殖兹始諸公<lb/>
諸侯而次進或五或九而皆止見京坻之流衍可期覩<lb/>
稼穡之艱難有以禮樂既備人神告休事雖兆於東作<lb/>
稔以見其秋收豈獨親耕於甸内實亦種德於道周羣<lb/>
臣乃伏輦而進曰臣聞歴代務農百王重榖陛下興古<lb/>
典之已墜紹前修之不復故得人勤稼穡天降景福帝<lb/>
曰予上事天地次奉祖宗惟舊章是率惟古典是恭今<lb/>
將返鑾輅而宴於太寢又欲展禮而勞農<lb/>
<pb n="KR4h0022_WYG_070-5b"/>
　　　千畆望幸賦<hi>以將興墜典允屬聖期為韻</hi>　失　名<lb/>
國重農事帝遵時令惟千畆之可親望三推而闡盛田<lb/>
畯方勤於禀法甸師已切於承命陽和初布庶平東作<lb/>
以勸人逕術既端終俟南郊而見聖當其融風式協韶<lb/>
景方遲金根為順動之馭菖葉表親耕之期度以地狹<lb/>
難容足列公車之數顧其土膏潜動可陳農器於兹修<lb/>
壠惟直遐阡甚夷是宜率諸侯大夫以行乎周禮不可<lb/>
使四年正月獨稱於晉時言瞻耒耜志惜墳衍謂畇畇<lb/>
<pb n="KR4h0022_WYG_070-6a"/>
而足得天臨想澤澤而正冝春淺空為散地尚欝新典<lb/>
載芟未及勾萌之出何因一墢為期螻蟻之誠願展翠<lb/>
幕猶閟朱紘未至當人力可借而成功使農祥失正而<lb/>
奚利染塲之履<hi>見潘岳籍田賦</hi>期剡剡以輕移撫藉之衣想襜<lb/>
襜而如墜且夫事遵禮動法貴聖興顧井田之君是可<lb/>
出而偕作懿初耕之帝宜其徳以相成不然則無以知<lb/>
土宜慰人欲使其穜稑克備粢盛乃足庶見其耘之耦<lb/>
一一具陳必報乃求之倉纍纍交屬况以近甸堪樂元<lb/>
<pb n="KR4h0022_WYG_070-6b"/>
辰以良借百歩之疇冀停雲早修三班之令期在月將<lb/>
如此則樹徳咸滋訓農惟允畢力克符於地事致誠不<lb/>
昧於畦畛儻禮備而必行實以表乎仁之至義之盡<lb/>
　　　觀農賦　　　　　　　　　失　名<lb/>
歳起于東丁壯就功則知富民必資於廪實彊國亦在<lb/>
於年豐是時也杏花毓樹蒲葉抽叢繞出鳯城疲道路<lb/>
之攸徃廻瞻鶉野知耕鑿之斯崇美夫原隰底績溝塍<lb/>
刻鏤耒耜交横烟雲輻輳人沮溺而為伴水鄭白以分<lb/>
<pb n="KR4h0022_WYG_070-7a"/>
溜一稃二米禾同北里之禾苖盛草稀豆異南山之豆<lb/>
觀夫田畯至喜室家相歡揮鎡去莠築堰澆蘭野餉曉<lb/>
持於斜逕畚鍤暮荷於層巒隣近山之樹宻悦臨流之<lb/>
地寛葵腰鎌而乍采黍策杖而時㸔且人生在勤勤則<lb/>
不匱欲抑末以敦本在用天而分地思文后稷濟時敷<lb/>
播植之功惟彼陶唐申命掌嵎夷之事八政之中食居<lb/>
一四人之裏農為二倬彼甫田習無不利故土爰稼穡<lb/>
含靈是資嵗稔則家知禮讓食足則國賛雍熙無辭艱<lb/>
<pb n="KR4h0022_WYG_070-7b"/>
難服先疇之畎畆皆當儲峙救黎人之阻饑九年殷憂<lb/>
於堯日萬箱發詠於周詩迹忝門人得承規於孔父心<lb/>
將請學恐貽責於樊遲<lb/>
　　　稼如雲賦<hi>以農夫望歳歡以終場為韻</hi>　　張仲素<lb/>
天何言哉嵗云秋矣臨甫田而一望見多稼之具美亘<lb/>
平野而雲鬰覆髙原而黛起九土用康兆人頼止豈非<lb/>
協風中律農祥順軌土牛作候而不愆銅雀載鳴而有<lb/>
以徒觀其千畆既良萬頃式臧興有渰而混色霑霡霂<lb/>
<pb n="KR4h0022_WYG_070-8a"/>
以齊芳雜非烟與非霧乍漠漠以蒼蒼孰克辨乎帝力<lb/>
咸自嘉於我疆御田祖之神時聞擊皷樂農夫之慶且<lb/>
見築場察彼近郊知夫四裔何山苖之能植伊隰桑之<lb/>
尚蔽豐滋漫若用表於播時悦茂油然寧憂於晩嵗矧<lb/>
乃華實云就堅好不渝豈茨梁之足喻若薈蔚之將敷<lb/>
知艱難垂戒於徃哲務藨蓘在勸於鄙夫爰協古公之<lb/>
政式𢎞管氏之虞至夫實穎蓁蓁厥田上上膏隂潤以<lb/>
蕃庶矗朝隮之異狀丘陵共秀且聞束晳之詩黍稷盈<lb/>
<pb n="KR4h0022_WYG_070-8b"/>
疇更欝仲宣之望懿夫白露凝冷清風戒寒是刈是穫<lb/>
式宴且歡諒遺滯之足利思京坻而可觀蓋由我君勤<lb/>
儉所彰純嘏屢錫運璿衡之冥數煥玉燭於昌厯分地<lb/>
而嘉榖用登報天而犧牛在滌下臣覩而作頌敢嘆美<lb/>
於成績重曰望如雲兮我稼既同除其穢兮田具是功<lb/>
既庭又碩兮將表嵗終喜有秋兮可以勞農<lb/>
　　　揠苖賦<hi>以無助苖長時至斯茂為韻</hi>　　　楊　濤<lb/>
苖生有漸兮時不可踰揠而求長兮是謂甚愚謂坐致<lb/>
<pb n="KR4h0022_WYG_070-9a"/>
其滋茂翻立見其萎枯欲速之成雖切受益之理固無<lb/>
計牽挽之功雖則勞止在播植之道不亦踈乎原夫勢<lb/>
惟探掇心則陵遽曾本固之靡思徒末大以生慮附麗<lb/>
無所同伐木而蹷根援引靡辭似㧞茅之連茹苟離根<lb/>
而去本必有損而無助然則抽軋奚補枯槁是招雖盡<lb/>
區區之意彌損芃芃之苖助長且乖於載績速成空望<lb/>
於一朝殊不知潤以膏澤託兹沃壤待天時以煦資地<lb/>
力以養諒物生之有恒何力㧞而能長豈不以立心有<lb/>
<pb n="KR4h0022_WYG_070-9b"/>
惑措手無疑俄見宛其死矣猶云有以助之不發悟於<lb/>
盡瘁空深迷於務滋謂短長皆由於已謂遲速不繫於<lb/>
時勞而無功殄乃自致方握蘭而勢並比捽草而功異<lb/>
增高之望莫從盡揠之助爰至狥躁求之性始望如雲<lb/>
乖馴致之方終貽委地逆其理而如是傷其物而由斯<lb/>
欲益為謀冀有秋之彌疾過求生害嗟不日而已萎是<lb/>
以君子明於休咎每因縁於根本不苟且於華茂推於<lb/>
命俟於時無若宋人之大謬<lb/>
<pb n="KR4h0022_WYG_070-10a"/>
　　　第二<hi>以時貴順成非由速致為韻</hi>　　　　李　程<lb/>
瞻彼陂田新苖在地徒施助長之術且異發生之類望<lb/>
斯箱之翼翼爰用心期貪彼黍之芃芃方將力致摇然<lb/>
乃亂興每如抽自貽伊戚職汝之由忽分藂於歩武俄<lb/>
裂土於田疇勞焉無功焉用㧞乎其萃動而愈出縱其<lb/>
生也若浮既不得於和熟宜取傷於躁求相彼老農求<lb/>
之欲速傴僂煩手扶踈自目信相違於淺種不用其良<lb/>
既自露於深根曷云能榖忘枯槁之如彼尚低徊而念<lb/>
<pb n="KR4h0022_WYG_070-10b"/>
兹繞指尚疑於取苧勞身豈並於乘時攬一握之纎莖<lb/>
始如陵草聳千科之細葉終異園葵孰云農事以妨但<lb/>
取髙而為貴無思去草之務有若㧞茅之彚不從其道<lb/>
雖矻矻以徒勞莫悟其由訝離離而增欷原夫秀而不<lb/>
實愛欲其生覆東臯而歴亂交南畝以縱横或長或短<lb/>
稍因人而盡起靡瞻靡顧俄麗地以同傾與其違性而<lb/>
早落豈若從宜而晩成時不爽於榮枯事可期於逆順<lb/>
惟躬是瘁寧同於百卉具腓以若所為且異乎孤蓬自<lb/>
<pb n="KR4h0022_WYG_070-11a"/>
振亦由行道者之仁義可依嘉上聖之知命戒中庸之<lb/>
妄祈賦孟子之言聊將此喻窮宋人之理永鑒其非<lb/>
　　　㓕裂禾賦<hi>以為功不至其報則然為韻</hi>　　陶　洪<lb/>
昔子罕之秉權有封人之問焉以為事不可以不敬物<lb/>
不可以不䖍於是陳曩日耕大田予之於禾也其情易<lb/>
爾禾之於予也其狀悴然莫不報其素莫不答其先予<lb/>
知其意遽變予志倍切於他時盡力於兹地然後萌而<lb/>
宻葉以翠契本心而罔違充所養而不匱故知生寡者<lb/>
<pb n="KR4h0022_WYG_070-11b"/>
其功未既實稀者其心不至苟矻矻以自強何芃芃之<lb/>
莫致是以人之從政士之飭躬僉黽俛而無極並陵兢<lb/>
<hi>陵凌或通用揚雄甘泉賦馳閶闔入陵兢</hi>而靡窮未有不課而名立未有不<lb/>
勤而道融所謂君子重其實貴其功以行之慎者比其<lb/>
盛以動之慢者譬其不惟盛也著美而可觀惟不也售<lb/>
能而誰取信乎鹵莽於庶績何異㓕裂於南畆草既在<lb/>
茲衆亦棄之雖有百㕓莫得就而獲<hi>一作穫</hi>雖有萬頃焉<lb/>
可俯而持哂之者宜夫莞爾歎之者何莫凄其則知惡<lb/>
<pb n="KR4h0022_WYG_070-12a"/>
必由人善隨厥操徃無不宜施無不報雖斯言之細㣲<lb/>
實所諷之𤣥奥足以將懲躁競用戒澆漓朂萬代之攸<lb/>
習勵蒸人之所為若然者功以之成利慿而得實輔政<lb/>
之義理亦勸學之典則在稼尚其如斯人乎曷不鑒之<lb/>
以隱惻<lb/>
　<lb/>
　<lb/>
　<lb/>
<pb n="KR4h0022_WYG_070-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七十<lb/>
</p>
<p>
</p>
  </div>
</body>
</text>
</TEI>
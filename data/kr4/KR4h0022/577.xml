<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百七十八</head>
    <p>
<pb n="KR4h0022_WYG_577-1a"/>
欽定四庫全書<lb/>
　文苑英華卷五百七十八　宋　李昉等　編<lb/>
　藩王讓官<lb/>
　　為杞公讓宗師表一首　為定王讓官封表一首<lb/>
　　為定王讓兼知司禮寺事表一首<lb/>
　　為臨川王讓千牛將軍表一首<lb/>
　　為安平王讓揚州都督府長史表一首<lb/>
　　為建安王讓羽林大將軍兼司賔卿表一首<lb/>
<pb n="KR4h0022_WYG_577-1b"/>
　　為岐王讓太常卿表一首<lb/>
　　為安國相王讓東宫第三表一首<lb/>
　　代宣王誦讓皇太子表一首<lb/>
　雜讓<lb/>
　　為梁王妃讓封表一首<lb/>
　　益州父老請攝司馬鄧公為真表一首<lb/>
　　為僧普潤辭公封表一首<lb/>
　　為道士馮道力讓官封表一首<lb/>
<pb n="KR4h0022_WYG_577-2a"/>
　　為郭子儀讓華州請立生祠堂及碑表四首<lb/>
　　為杜司徒讓淮南立去思碑表一首<lb/>
　　代公主讓起新宅表一首<lb/>
　　代公主辭家人畜產官給料表一首<lb/>
　　為裴駙馬讓官與父表一首<lb/>
　藩王讓官<lb/>
　　　為杞公讓宗師表　　　　　庾　信<lb/>
臣某言伏見詔書以臣為使持節驃騎大將軍開府儀<lb/>
<pb n="KR4h0022_WYG_577-2b"/>
同三司宗師中大夫伏奉綸言心魂震讋臣聞堯分四<lb/>
岳是以望秩山川舜命九官是以光華日月必須易<hi>一作</hi>
<hi>儀</hi>刑以德明試以功乃可協和萬邦咸熙庶績臣㓜無<lb/>
學植長闕財成鴻都之門不能定其章句雞鹿之塞無<lb/>
以名其碑碣慿天漢之𣲖水附若木之分枝東岳則朝<lb/>
宿有名南宮則門闌有籍在臣庸劣久知滿盈武陽以<lb/>
功臣之重特拜宗師東平以母弟之尊超登上將臣有<lb/>
何德能兼此榮臣早傾廷蔭曾未扶墻母氏慈訓哀矜<lb/>
<pb n="KR4h0022_WYG_577-3a"/>
勞苦甫及成人復垂捐棄几筵如在忍離鞠養之恩終<lb/>
天無報叩地難任欲草土丘陵終身塋域霜露申履時<lb/>
之感鷰雀展㢠翔之心不悟天澤沛然謬垂提拔當今<lb/>
玉燭調和既非金革之世璿璣齊政豈亡梧檟之材况<lb/>
復一枝踡曲終危九層之臺一股涔蹄必傷千里之駕<lb/>
皇帝欽明文思光宅區宇禮格四方無容奪臣此志孝<lb/>
治天下自當哀臣此情大宗為師更求同姓之國元戎<lb/>
叅乘别選能賢之臣伏願覽青蒲之奏曲允微誠詔鳳<lb/>
<pb n="KR4h0022_WYG_577-3b"/>
凰之池特收嚴召則天慈無濫私願獲從臣之容身便<lb/>
當有地不任荒悚戰懼之誠謹詣朝堂奉表以聞<lb/>
　　　為定王讓官封表　　　　　李　嶠<lb/>
臣某言臣頻布欵誠庶蒙矜遂而由衷之請空竭於肝<lb/>
膽臨下之鑒未察於庸愚集木非兢臨淵罔懼臣某誠<lb/>
惶誠恐頓首頓首死罪死罪臣歴窺前志詳考舊聞莫<lb/>
不以有道興邦家不才替社稷漢武帝網羅羣士唯佇<lb/>
俊賢周成王訓廸庶官不求庸保臣行能近淺識性凡<lb/>
<pb n="KR4h0022_WYG_577-4a"/>
陋難化之質非八音所陶不移之愚豈六藝能飾往緣<lb/>
戚屬叨奉恩私遂得地列齊封門開魯館承敦叙於九<lb/>
族被徽章於五等今光華始旦品物維新三代典章理<lb/>
遵於舊式二京恩澤宜革於權制方就散秩之輩幸沾<lb/>
朝請之流寧可以冒踐槐廷更增茅土况班彛錫瑞執<lb/>
揆提衡法垂象於三台視隆班於四瀆實司邦敎是曰<lb/>
藩維豈臣餘喘殘生所合尸忝非臣荒情菲質所宜叨<lb/>
據陛下懸旌訪逸刻象求才朝有白駒之賢野無黃犢<lb/>
<pb n="KR4h0022_WYG_577-4b"/>
之彥方使思皇多士必明於至公豈令棫樸能官近廢<lb/>
於親昵臣自審量實所不堪蔀室之災豈唯於身咎折<lb/>
鼎之責方貽於國患伏冀回光斂靄寢綍收綸察臣不<lb/>
移之心矜臣非飾之請特停過誤改命才良則白馬丹<lb/>
書不慙於異姓和羮作礪不逮於凡庸無任慙懼屏營<lb/>
之至謹重詣朝堂奉表陳請以聞<lb/>
　　　為定王讓兼知司禮寺事表<lb/>
臣攸暨言伏奉恩制<hi>一作旨</hi>命臣兼知司禮寺事臣本無<lb/>
<pb n="KR4h0022_WYG_577-5a"/>
操履素乏藝能憑藉葭莩遂叨冕笏畫龍刻鵠<hi>一作鶴</hi>非<lb/>
有天才簪犀紐龜但因地勢鑒空虛微𦕈之質驗庸闇<lb/>
不逮之姿素簡神衷豈勞銓叙幸得攀光日月藉寵侯<lb/>
王祿比萬鍾爵窮五等備梁園之車服司周室之典經<lb/>
朝夕起居出入陪奉在生多幸於臣已足豈可重叨非<lb/>
據更竊隆班上虧國章下速身謗昔漢疇稷嗣將冠九<lb/>
卿虞昇伯夷實掌三禮奉烝嘗祈祀之典有匏土笙鏞<lb/>
之節匪徒移風易俗兼且尊事神祇<hi>一作尊天事神</hi>豈於凡庸<lb/>
<pb n="KR4h0022_WYG_577-5b"/>
所可叅議况此司禮分職見有二卿並在官聯事且無<lb/>
缺更叅駑蹇之足徒亂鵷鴻之序伏乞聖慈回鑒天造<lb/>
曲成矜其慊切之心念其尸曠之責怡然俯察霈乎垂<lb/>
許則至公之道實𢎞於聖朝多幸之災不累於凡識無<lb/>
任慙懼屏營之至謹詣朝堂奉表以聞<lb/>
　　　為臨川王讓千牛將軍表<lb/>
臣嗣宗言臣學藝無稱才行兼闕幸<hi>一作得</hi>延慈䕃遂歴<lb/>
通班花萼同榮依上林而發彩鶺鴒交賀仰大厦而相<lb/>
<pb n="KR4h0022_WYG_577-6a"/>
歡恩比丘山效微塵露叨榮席寵荷愧承羞臣嗣宗中謝<lb/>
臣嗣宗夙奉皇明已忝銜珠之秩兄懿宗近承天澤又<lb/>
當執金之位弟兄齊列伯仲分曹咸典禁戎並叅宸衛<lb/>
匪唯官崇<hi>一作尊</hi>祿厚思滿盈而增憂固亦秉勢操權顧<lb/>
章程而自惕况臣素抱愚拙更纒疴恙牽羸引憊竊位<lb/>
妨賢内懷尸素之慙外負朝廷之謗豈可以多塵聖化<lb/>
久累能官伏乞收迹丹墀歸骸素里庇堯雲之光彩浴<lb/>
舜海之波瀾栁蔚桃濃聽南隣之鐘磬茅舒桂滿陪北<lb/>
<pb n="KR4h0022_WYG_577-6b"/>
闕之簪纓飡厚渥而忘飢樂太平而愈疾則涵養之德<lb/>
瞻大造而斯𢎞<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>冒之譏在微臣而知免輙陳固陋輕<lb/>
黷威嚴授紙彈毫驚魂悚魄臣嗣宗誠惶誠恐頓首頓<lb/>
首死罪死罪謹言<lb/>
　　此篇五百八十一卷重出今已削去注異同為一作<lb/>
　　　為安平王讓揚州都督府長史表<lb/>
臣某言伏奉恩制以臣為揚州大都督府長史光寵載<lb/>
臨震悸交集臣某誠惶誠恐頓首頓首死罪死罪臣蒙<lb/>
<pb n="KR4h0022_WYG_577-7a"/>
蔽有素非陶染所移磨礪無成豈鑽仰能及斯並久塵<lb/>
聖鑒不逮更伸愚欵陛下降猶子之愛忘具臣之譏乘<lb/>
以軒車佩以璽綬射榮席寵瞻歲月而徒深結課疇庸<lb/>
在涓埃而莫取何曾不外慙赤紱内負素飡是以前布<lb/>
腹心辭禁衞之重後竭誠懇歸殿省之榮豈欲娯志養<lb/>
高實願遺身體國不為<hi>疑作謂</hi>聖情重疊恩旨綢繆更錫<lb/>
隆章重紆顯命刷燕雀之毛羽求其奮飛飾駑駘之銜<lb/>
轡徵其滅没雖願盡智力而終難勉强陛下宵衣待旦<lb/>
<pb n="KR4h0022_WYG_577-7b"/>
仄席思賢必欲無曠庶官克諧共理臣智慙一割政乏<lb/>
四科豈足以恭副虛求𢎞宣美績况三楚舊壤一都之<lb/>
會永言作鎮匪易其人伏願遵尚德之彛躅杜推恩之<lb/>
妄舉以公滅私簡才授職則武皇得士不慙於曩歲文<lb/>
王能官復在於茲日無任慙悚之至謹詣朝堂奉表以<lb/>
聞臣所讓人具如别狀<lb/>
　　　為建安王讓羽林大將軍兼司賔卿表<lb/>
　　　　　　　　　　　　　　　張　說<lb/>
<pb n="KR4h0022_WYG_577-8a"/>
臣某言伏奉<hi>集作承</hi>月日制書除臣右羽林衞大將軍兼<lb/>
檢校司賔卿朝榮對及恩露洪垂罄仰驚抃環揆失圖<lb/>
<hi>集作慙失</hi>臣某中謝臣席慶皇支辱司天衞素官成責久盈人<lb/>
口頃屬山戎自擅王師震加謬當推轂之禮竟空汗馬<lb/>
之績實賴睿謨幽贊靈兵潛討滅犬羊於遼海卷旌麾<lb/>
於燕薊臣得歸功北闕待罪東藩沐泳休貺生死榮幸<lb/>
安敢賣要塞而告勞貪天功以為已又况羽林清禁上<lb/>
則星辰主客命卿下法河海蓋文武具美方議望僉歸<lb/>
<pb n="KR4h0022_WYG_577-8b"/>
豈臣弊劣所堪尸忝伏乞特回睠鑒更擇能賢俾朝興<lb/>
薪槱之歌臣免伐檀之刺非敢飾讓實披誠請無任悚<lb/>
戴之至謹詣朝堂奉表陳讓以聞<lb/>
　　　為岐王讓太常卿表　　　　　蘇　頲<lb/>
臣某言伏奉制書以臣為太常卿兼檢校左羽林將軍<lb/>
䖍奉恩命罔寘心顔臣某中謝臣托䕃宸極分暉景緯從<lb/>
學多滯不足對於三雍為文益疎不足齊於七步日者<lb/>
自天有命裂地而封盛亨岐之井邑比從梁之驂駕旋<lb/>
<pb n="KR4h0022_WYG_577-9a"/>
省慙惶益增忝越不悟前榮始拜後寵仍加且彛倫攸<lb/>
叙百官所以象物方䇿不墜二柄所以濟時苟非其才<lb/>
將汨于政况上卿之任中尉之重自非膠庠告老桓榮<lb/>
列於東靣藩邸求舊宋昌總於北軍臣何妄庸兼此叨<lb/>
竊<hi>類表作冐</hi>伏惟皇帝陛下夙祗圖籙光宅區㝢凡厥在位<lb/>
喜聖朝之得人獨此曠官塵睿鑒之知子將何以典司<lb/>
禮樂綜理韜鈐伏乞太陽廻光慶雲灑澤俯察蒙鄙旁<lb/>
求賢俊則冀受授無失謀謨有倫無任下情愧悚之至<lb/>
<pb n="KR4h0022_WYG_577-9b"/>
謹詣朝堂奉表陳乞以聞<lb/>
　　　為安國相王讓東宮第三表　崔沔<lb/>
臣某言前累表自陳披瀝肝膽懇誠所守期在不移而<lb/>
天聽邈然未垂矜納屏營跼蹐罔措<hi>類表作寘</hi>心顏臣竊觀<lb/>
帝王支庶進以寵私雖假恩靈必詒禍咎親如梁孝尚<lb/>
非正議所容才同季札猶為長亂之本况臣朽懦將何<lb/>
忝竊且承先建極當可推恩作範惟親宜崇以正伏願<lb/>
陛下雄畧潛明皇威誕發熏逐狐䑕梟剪鯨鯢上慰祖<lb/>
<pb n="KR4h0022_WYG_577-10a"/>
宗之心下保元元之命大位既定丕業重光再造四海<lb/>
之基方流萬代之福至於守器允屬元良非聖賢無以<lb/>
厭天下之心非典禮無以為後嗣之法臣地非冡嫡才<lb/>
實昏庸一旦干冒大倫亂越皇統近為身患遠成國恥<lb/>
將何以措身闕廷將何以歸骨山陵是用專固不回繼<lb/>
之以死特希慈造俯垂聖諒<hi>一作諒察</hi>臣某中謝臣跡非飾讓<lb/>
言實由衷區區之心敢不披罄素所蓄積塵黷上聞嗟<lb/>
臣不天<hi>一作才</hi>夙遭險釁哀<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>孤藐百罹是攻嗣聖之後<lb/>
<pb n="KR4h0022_WYG_577-10b"/>
天步艱難逼迫﨑嶇措身無地既冒儲貳又塵尊極正<lb/>
名罰罪合當萬死忝曰臣子豈所晏安殞首滅身無以<lb/>
塞責臣某中謝臣當此際之心豈貪生而憂死誠以身居<lb/>
<hi>類表作處</hi>不容之地命盡危疑之辰上適可以增國羞下未<lb/>
足以明臣節是用冒罪假息忍死苟全尚祈宗廟之靈<lb/>
庶覩返正之運使臣得退保先朝所命歸死藩邸之下<lb/>
則雖灰滅良無遺恨惓惓所守神明知之既而天啓聖<lb/>
期興運伊始明兩出震九二在田臣克遂誠祈獲返舊<lb/>
<pb n="KR4h0022_WYG_577-11a"/>
國私願雖果而皇猷未忝每以釁萌城社將傾宗稷常<lb/>
慮奄忽禍出非常夙夜憂惶罔知攸濟幸屬陛下光啓<lb/>
休烈克復中興長信高居供養有地明堂正位忻戴知<lb/>
安抃舞謳歌稱慶未己不意陛下復將置之非據迫以<lb/>
奪宗前憂未忘後懼仍及臣之膚剥胡寧斯甚今天地<lb/>
交㤗朝野歡娯獨在微臣殷憂昭代念及同氣願垂憐<lb/>
察<lb/>
　　　代宣王誦讓皇太子表<lb/>
<pb n="KR4h0022_WYG_577-11b"/>
臣某言臣自奉明命累表陳乞懇誠無感聖慈未回進<lb/>
退兢惶如履冰谷臣誦誠惶誠恐頓首頓首臣聞少陽<lb/>
之重嗣守宗祧故傳曰年均擇賢義均以卜為國之本<lb/>
繼奉休明臣質惟愚蒙未經師<hi>類表作保</hi>傅問安侍膳夙乖<lb/>
奉養之規秋籥夏弦昧於<hi>類表作素昧</hi>齒胄之訓無以上承<lb/>
匕鬯展敬粢盛内省多慙<hi>類表作内多慙赧</hi>豈敢飾讓未蒙諒<lb/>
察惶怖失圖臣所以累獻封章備陳丹懇伏望俯回天<lb/>
眷曲遂愚衷臣無任懇欵之至<lb/>
<pb n="KR4h0022_WYG_577-12a"/>
　雜讓<lb/>
　　　為梁王武三思妃讓封表　　宋之問<lb/>
妾言妾聞天與才多地居外戚理乖謙益<hi>一作不患無位</hi>患在<lb/>
寵盈妾亡夫三思頗讀聖賢之書夙知止足之分在先<lb/>
朝錫漢藩之社位亞上台陛下流渭陽之思室嬪愛主<lb/>
常恐官高祿厚福極禍來閨門之談顛覆存戒但以願<lb/>
施塵露之効尚鬱山林之遊詎謂呉楚指有寵為名父<lb/>
子以無辜同枉良以崇高取忌退讓未形事雖噬臍言<lb/>
<pb n="KR4h0022_WYG_577-12b"/>
猶在耳妾夫埋黃壤子夭青春唯知哀訴神明號泣天<lb/>
地妾之殘命稱曰未亡更何心顏享茲豐厚况三思久<lb/>
謀謙退人所未知實恐士庶遊談是非相半既未能辯<lb/>
明高義豈復忍貪吝餘資雖則伯宗已亡獻誡者聞乎<lb/>
奸盜尚冀黔婁宿意見知者因乎寡妻今墳土未乾繐<lb/>
帷猶設妾所以廢寢忘飡瀝欵披誠未允前祈更陳後<lb/>
請伏願俯矜賤妾遠念幽魂收彼白茅之封表其赤松<lb/>
之節光陛下有任賢之德明三思無冒寵之譏妾之區<lb/>
<pb n="KR4h0022_WYG_577-13a"/>
區意盡於此無任感切之至謹遣某詣朝堂上表以聞<lb/>
再黷威嚴伏深戰越妾死罪謹言<lb/>
　　　益州父老請攝司馬鄧公為真表<lb/>
　　　　　　　　　　　　　　　閭丘均<lb/>
　　此篇合在六百九卷雜上請門今已移入姑存其<lb/>
　　目<lb/>
　　　為僧普潤辭公封表　　　　張　說<lb/>
僧普潤言伏奉甲寅制書以普潤加榮沐秩授邑封公<lb/>
<pb n="KR4h0022_WYG_577-13b"/>
聖恩無涯將變枯朽佛法有敎誠願住持普潤自剃落<lb/>
緇衣五十餘載心不見是口不言俗因誡證業慿禪悟<lb/>
理幸逢皇祚將<hi>集作特</hi>啓大運有歸皇太子逼畏兇讐永<lb/>
懷興復憂虞之際<hi>一作始</hi>始<hi>一作特</hi>蒙顧問貧道起廣救之<lb/>
悲决必成之䇿奉符命之旨贊無畏之心今得衆生乂<lb/>
安羣魔消伏在於法侣所願為多視身本無何功受祿<lb/>
天位有德陛下享之天討有罪太子行之豈貪天之功<lb/>
以為已力賣佛之法而求身利必若冒榮背律返俗違<lb/>
<pb n="KR4h0022_WYG_577-14a"/>
真亦恐乖陛下崇誠之情<hi>集作崇信之誠</hi>失如來付囑之義凡<lb/>
所稱述諸佛證明伏願聖慈亦垂開領乞停恩授以幸<lb/>
法門無任䕶戒傳道之至願謹詣朝堂奉疏陳情<hi>一作請</hi>
以聞<lb/>
　　　為道士馮道力讓官封表　　李　嶠<lb/>
臣道力言叨緣幸會謬奉渥恩隨簪笏之九班列山河<lb/>
之三土王言如綍敢不欽承人好惟星願披誠欵道力<lb/>
本厭囂滓夙躭閒曠潛形草澤不將臯鶴並聞浪性雲<lb/>
<pb n="KR4h0022_WYG_577-14b"/>
霞惟慕<hi>一作共</hi>海鷗相狎十步徒歡於飲啄一官匪尚於<lb/>
榮華幸屬聖期謬廻天奬承軒冕之賜列是樊籠踐繩<lb/>
墨之途更成維縶尺鷃但慙於鐘鼓鶢鶋空費於牲牢<lb/>
故欲瀝膽輸肝<hi>一作誠</hi>披誠<hi>一作肝</hi>進欵倘蒙却收匪服改<lb/>
命如絲不<hi>一作矜</hi>以尸曠之交免其負乘之責則物情輿<lb/>
論誰不謂宜如將衆列<hi>疑作例</hi>難違微功必叙仍優附鳳<lb/>
之賞遂假濡鵜之衣則望賜以宫名還其道服仲虞懷<lb/>
八座之祿未入朝廷之推列五等之封尚居山藪所冀<lb/>
<pb n="KR4h0022_WYG_577-15a"/>
資此俸秩永修齊供庶玉清垂貺增寶祚於三光<hi>一作元</hi>
金籙開祥固珍圖於萬刼上隆紫極之統下遂清溪之<lb/>
逰在於微生實為幸甚道力昨已陳請未蒙處分重此<lb/>
干祈伏增戰越道力誠惶誠恐頓首頓首死罪死罪謹<lb/>
言<lb/>
　　　為郭子儀讓華州及奉天縣請立生祠堂及碑<lb/>
　　　　表　　　　　　　　　　邵　說<lb/>
臣子儀言臣得同華節度使刺華州刺史周智光牒稱<lb/>
<pb n="KR4h0022_WYG_577-15b"/>
得耆壽薛遠等將以華州是臣所生之地奏請與臣立<lb/>
紀功頌德碑天慈曲臨已蒙聽許又得奉天縣令程暹<lb/>
狀得百姓仇廷珍及僧山海等狀亦請與臣立碑及生<lb/>
祠者伏以皇家受命祚運延昌雖妖孽暫興而天地終<lb/>
㤗收兩京之際陛下親總元戎臣忝職驅馳躬執鞭弭<lb/>
指蹤逐寇皆聖主之雄圖靜難夷兇且微臣而何力<hi>四句</hi>
<hi>類表作指踪逐寇幸克有成皆聖主之雄圖顧微臣而何力</hi>又奉天之役大挫渠魁<lb/>
亦仗天威以集戎事必欲紀之金石摇美無疆理合昭<lb/>
<pb n="KR4h0022_WYG_577-16a"/>
宣聖功垂於不朽豈臣薄劣輙敢當仁寤寐兢惶莫知<lb/>
死所瘡痍之後凋瘵未平更屬春時實妨農業乞回成<lb/>
命一切勒停庶老臣無貪天之責疲人有息肩之望懇<lb/>
欵追切之至謹奉表陳讓以聞<lb/>
　　　第二表<lb/>
臣子儀言伏以華州及奉天耆壽等請與臣立碑及生<lb/>
祠昨已奉表請停未蒙允納夙夜省究<hi>一作度</hi>不勝戰悸<lb/>
臣某中謝臣以孱庸謬承驅䇿雖東征西伐莫顧微軀而<lb/>
<pb n="KR4h0022_WYG_577-16b"/>
保大定功皆憑睿算今欲刋諸貞石永播徽猷實為貪<lb/>
天之功難勝踳地之愧况今兵革未息瘡痍未平忽此<lb/>
勞煩必有妨奪顧臣薄劣將何自安臣雖至愚深知不<lb/>
可再陳旒扆伏用兢惶所望聖慈遂臣誠請無任懇迫<lb/>
之至<lb/>
　　　第三表<lb/>
臣子儀言臣聞人臣事君禀命而已若君有非常之畧<lb/>
則臣成佐命之勲象彼四時運行實因於上帝配諸百<lb/>
<pb n="KR4h0022_WYG_577-17a"/>
谷廣大在宗於滄溟頃陛下監國撫軍則再安宗社及<lb/>
飛龍踐阼又克清夷狄所有成績莫匪雄圖臣雖在行<lb/>
何力之有今奉天華州耆壽請為臣建碑立祠且陛下<lb/>
聖功已書簡䇿微臣薄效何足褒稱耆艾之徒昧於事<lb/>
體謬請刋紀殊乖名實昨已再表懇辭冀達誠慊陛下<lb/>
未察令斷來章奉詔兢惶若墜泉谷况今畿内百姓日<lb/>
益凋殘糧無半菽室如懸磬以不急之務擾至疲之人<lb/>
竊顧心顏益增<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>懼又比來耆壽陳狀是官吏指麾恐<lb/>
<pb n="KR4h0022_WYG_577-17b"/>
以臣備位台司妄為希附縱有勤請或非矯飾所祈聖<lb/>
造特遂愚衷區區之誠敢以死請無任懇迫之至<lb/>
　　　第四表<lb/>
臣子儀言伏以奉天華州耆壽請為臣立碑及生祠臣<lb/>
自揣功業至薄不足以當刋紀百姓至敝不可以興力<lb/>
役歴獻愚欵至于再三言不動天未蒙允納夙夜兢懼<lb/>
不遑寧止臣非有馬援南征之績竇憲北伐之功安敢<lb/>
飾詞以陳謙讓但以兵革不息十年于茲天下之人未<lb/>
<pb n="KR4h0022_WYG_577-18a"/>
獲其所臣幸備相位尚負憂責頃歲之克復京都去冬<lb/>
之小却夷醜所有微效皆禀聖謀然未能使其干戈盡<lb/>
銷郊甸罷警北有亡命之虜西有無厭之戎公卿大夫<lb/>
未免肝食臣幸而獲宥其榮已多豈可竊功僥名以圖<lb/>
不朽其若千古何昔漢為霍去病理第辭以匈奴未滅<lb/>
何以家為况今殘孽尚存而敢播美金石臣雖才不逮<lb/>
名竊慕古人之志所望再効駑蹇遠斥兇渠三虜之首<lb/>
必懸四海之波自定從茲偃伯可以息人然後紀功亦<lb/>
<pb n="KR4h0022_WYG_577-18b"/>
未為晚臣以誠願實在於斯伏乞聖恩特遂勤請無任<lb/>
惶怖懇迫之至<lb/>
　　　為杜司徒讓淮南立去思碑表<lb/>
　　　　　　　　　　　　　　　劉禹錫<lb/>
臣某言伏見淮南節度使王鍔<hi>一作諤下同</hi>所奏當道將吏<lb/>
僧道耆老<hi>集作壽</hi>等請為臣立去思碑伏奉聖旨允其所<lb/>
奏内惟菲薄聲績無聞祗荷恩私慙懼交至臣某誠惶<lb/>
誠恐頓首頓首臣伏蒙先朝過奬累典方隅頃鎮江都<lb/>
<pb n="KR4h0022_WYG_577-19a"/>
十有四載數周星紀水旱備經境接淮濆兵戈時起至<lb/>
於邑里粗免流離非臣所能悉禀聖化在唐堯可封之<lb/>
日奚假吏才<hi>集師</hi>作當漢宣責實之時皆承詔旨王鍔與<lb/>
臣交代輙有上聞况以去思為名慙無可紀之績伏以<lb/>
建碑示後<hi>集作有制</hi>甲令垂文苟非至公則翻<hi>集作翻益</hi>貽誚臣<lb/>
伏覽故事宋璟自廣州都督入拜<hi>集作為</hi>尚書南海之人<lb/>
請刋樂石璟自懸<hi>集作遜</hi>讓至於再三雖勒其文竟從降<lb/>
制在於國史<hi>集作著在國典</hi>舉<hi>集作垂</hi>為美談璟非苟榮人益見<lb/>
<pb n="KR4h0022_WYG_577-19b"/>
德臣才誠不逮心實慕之伏乞聖慈賜寢前命情非飾<lb/>
讓義在狥公無任懇欵之至謹奉表陳讓以聞<lb/>
　　　代公主讓起新宅表<hi>六百五卷重出今已削去</hi>李嶠<lb/>
臣妾言伏承聖慈以妾居處𥚹狹欲開拓宅北更起新<lb/>
第恭聞睿旨不勝慙惕陛下骨肉之愛天至而溟深敦<lb/>
叙之風日隆而月厚乃復推心連萼結念同胞方欲廣<lb/>
沁水之庭除增常山之版築雖殊恩曲奬惠澤實浸於<lb/>
肌膚而妨公害私謗訕恐盈於道路况臣妾承靈天妹<lb/>
<pb n="KR4h0022_WYG_577-20a"/>
藉寵王姬輿服亞於椒宫土田方於茅社甲第之當衢<lb/>
向術並列三區别廬之帶水連山將盈萬畝深埓則可<lb/>
乘騏驥高樓則唯待鳳凰常憂瞰室之易災實懼滿堂<lb/>
之難守寧可更求輪奐别構崇深擾閭里之甿黎傾國<lb/>
家之府藏且鬼神所福常矜於缺隅賢聖垂箴必誡於<lb/>
豐屋孫叔辭良沃之土晏嬰求湫隘之居妾雖愚蒙頗<lb/>
聞訓典實願歸<hi>一作遐</hi>師老氏以止足自防仰慕周公將<lb/>
逸豫為戒但希安分於容膝非敢攀榮於潤身且坊為<lb/>
<pb n="KR4h0022_WYG_577-20b"/>
要衝地當貴里畝賃二三十貫居人四五百家奪其近<lb/>
市之門閭生其破家之怨讟雖下人之不語豈愚妾之<lb/>
能安又妾之平生每存捨施屈身濟物心所願為益已<lb/>
害人情豈能處今麥苗雖盛榖價未豐家少糧儲人多<lb/>
菜色但可勸耕耘之業未宜興土木之功伏乞俯察愚<lb/>
誠傍詢衆望體東作之尤要知西第之非急收茲霈澤<lb/>
惠被黎蒸則天下蒼生孰不欣幸無任悾欵屏營之至<lb/>
謹遣某官詣朝堂奉表陳請以聞謹言<lb/>
<pb n="KR4h0022_WYG_577-21a"/>
　　　為公主辭家人畜産官給料表<lb/>
臣妾等言妾聞賢相防微格<hi>一作杜</hi>盈門之車騎通人酌<lb/>
損忌滿堂之金玉尚子平之讀易富不如貧孔宣尼之<lb/>
立言奢也寧儉永言故實此為明鑒妾等並承靈坤載<lb/>
荷䕃中樞或天妹申慈忝扶桑之瑞萼或王姬藉寵竊<lb/>
穠李之奇秀開沁水之園苑賜常山之湯沐牓懸金字<lb/>
分衢離巽之宫路夾銀河並列星辰之位通秘籍於龍<lb/>
廷之内枉仙輿於鳳樓之下殊私曲奬以日而繫年縟<lb/>
<pb n="KR4h0022_WYG_577-21b"/>
禮崇徽夸今而邁昔兼復别隆朝旨猥存家務輿臺供<lb/>
𨽻之衣食棧廐豢牢之秣養並廻中府俱出大農聚終<lb/>
歲之儲但慿絲紱供闔門之費不煩機杼仰祗鴻澤退<lb/>
省微躬生以地高徒竊雲霄之幸寵非德進曾微纎芥<lb/>
之勞何義而虛受渥恩何功而謬延賞賜是用每積慙<lb/>
悚常憂顛沛敢忘周公逸豫之誡深念老氏止足之言<lb/>
乞留聖慈俯鑒愚懇使榮無過腆滿不至溢國邑田租<lb/>
之常料既已豐殷馬牛陪𨽻之雜供並希停減庶得無<lb/>
<pb n="KR4h0022_WYG_577-22a"/>
耗府實稍清朝謗長轂逺馭不逢於致寇之人高門洞<lb/>
開無怯於害盈之鬼不任兢悚愧懼之至謹遣某官詣<lb/>
朝堂奉表陳請以聞<lb/>
　　　為裴駙馬讓官與父表<lb/>
臣某言臣聞善則歸君臣之報主功推於父子所榮親<lb/>
臣本愚賤幸承門閥擢自弱齡得尚公主耀<hi>一作輝</hi>宗榮<lb/>
黨向已七十年成名效能曾未之有得是以昧死旒扆<lb/>
陳情控告臣某中謝臣聞情隱而言不吐者事君之罪人<lb/>
<pb n="KR4h0022_WYG_577-22b"/>
心孝而迹未行者事親之逆子臣擢自泥滓起登上第<lb/>
受國之寵負親之恩情所隱而言未吐者敢奏於今日<lb/>
臣門閥少薄冐因遺緒父叔昆弟忝列朝班唯臣一身<lb/>
特拜都尉然駙馬之位因天所封寺卿之階何功受賞<lb/>
富過宗祖榮過棠棣無德而祿將何以堪臣父正議大<lb/>
夫前太子少詹事臣居士夙預周行早規陳力頃以天<lb/>
波溥洽許順懸車然朝命先霑已三十載累年効職復<lb/>
十數遷金紫末階爰從致仕桑榆尚早實願榮班臣亦<lb/>
<pb n="KR4h0022_WYG_577-23a"/>
何人獨多勲賞臣聞父子罪不相及而官獨踰於父雖<lb/>
爵因天假不限高卑而官入私門自多伊愧每用責躬<lb/>
晨省<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>惡<hi>疑作靣</hi>朝端臣子之情祗所不忍伏乞以臣在<lb/>
身三品并見在進讓臣父本品降賜於臣貴得秩祿相<lb/>
次承寵朝聞夕死實所甘心伏願陛下容臣恭讓允臣<lb/>
愚懇非直聖朝高孝理之風抑亦微臣盡為子之道<lb/>
　<lb/>
　<lb/>
<pb n="KR4h0022_WYG_577-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百七十八<lb/>
</p>
<p>
</p>
  </div>
</body>
</text>
</TEI>
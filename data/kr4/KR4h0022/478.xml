<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百七十八</head>
    <p>
<pb n="KR4h0022_WYG_478-1a"/>
欽定四庫全書<lb/>
　文苑英華巻四百七十八　宋　李昉等　編<lb/>
　將相<lb/>
　　道侔伊呂䇿三道<lb/>
　　智合孫吳可以運籌决勝䇿二道<lb/>
　　道侔伊呂䇿三道<lb/>
　　　第一道　　　　　　　　　張九齡<lb/>
對嗣魯王道堅所舉道侔伊呂科徴仕郎行秘書省校<lb/>
<pb n="KR4h0022_WYG_478-1b"/>
書郎張九齡伏覽睿問大哉國體九品流弊嘗所懵焉<lb/>
幸因對揚庻言其可古者諸侯貢士司徒論士必講禮<lb/>
觀能鄉舉里選故十五十八之嵗大學小學之節誦習<lb/>
以時教化以禮則孝悌之行可知於鄉里政事之業可<lb/>
昇於國朝先王務教此其大者及周既衰斯文將䘮秦<lb/>
氏㓕學唯力是視仁義大壊俊造亦亡漢高以馬上非<lb/>
理復修三代之事魏武以軍中是務權立九品之儀後<lb/>
代因循莫能改作紛紛横調滔滔皆是天下公噐可謂<lb/>
<pb n="KR4h0022_WYG_478-2a"/>
傷心伏惟殿<hi>集作陛疑</hi>下以<hi>集作/行字</hi>神啟睿圖天佐<hi>集作佑</hi>明德<lb/>
物不終否則<hi>集作故</hi>受之以泰弊不遂極乃鼎之以新滌<lb/>
瑕蕩穢今其時也伏願圖之夫正其本者萬事理勞於<lb/>
求者逸於用豈有大明御㝢慮此假權之人循良擇人<lb/>
安得謝恩之義是則外臺㑹府真若漏於網<hi>集作貯</hi>中濟<lb/>
理適時復何殊於掌上者也且有備無患忘戰必危是<lb/>
以振旅茇舍之儀羽林佽飛之衛漢家徴選咸出五陵<lb/>
周制供王不踰千里此以均其逺近㑹其中正王者之<lb/>
<pb n="KR4h0022_WYG_478-2b"/>
制豈虛乎哉必開井賦於要服俾裒益於畿甸雖經始<lb/>
之規何施不可而圖逺之業猶願勿遵且將振九品之<lb/>
頽綱維百姓之絶紐使官有位次賢<hi>集作資</hi>有等才茍不<lb/>
侔時所勿取使夫能者代上帝之理議者息高門之談<lb/>
吏精其心人享其利流逋不日而來復耕桑何憂乎不<lb/>
稔動之斯應綏之斯來若唯作法於末途非救弊之本<lb/>
意盛德大業孰與歸乎九齡怖慄塵埃棲棲非得言之<lb/>
地慷慨禾秀拳拳因獻䇿之時何敢望焉盡心而已謹<lb/>
<pb n="KR4h0022_WYG_478-3a"/>
對<lb/>
　　　第二道<lb/>
對王道務德不來不強臣覇道尚功不伏不偃甲由<hi>集無</hi>
<hi>由字</hi>此勞逸異数得失可明故曰務廣德者昌務廣地者<lb/>
亡是則漢武事胡豈比重華之干羽秦皇戍越豈比<hi>集作</hi>
<hi>奚擬</hi>公劉之橐兵<hi>集作/橐囊</hi>雖古人有言<hi>集作遺言</hi>引之者有同於<lb/>
秦漢而王者大化行之者必本於唐虞不亦然乎此其<lb/>
開基之大者也國家因已有之地廣無私之仁犬戎即<lb/>
<pb n="KR4h0022_WYG_478-3b"/>
叙肅慎入貢若力不能救豈惟桓公之耻征在其蘇是<lb/>
必成湯之怨然而春秋所貴惟義所在内諸夏而外夷<lb/>
狄此明中國恐弊不興異域之功下人茍安何惜救兵<lb/>
之舉則知弔伐之義隨時之道也頗至<hi>集作今頗</hi>凋弊抑非<lb/>
其時至如守塞則侯應之言為得斥地則䝉恬之弊可<lb/>
知前事昭昭足為明戒者也必欲繫單于之頸裂匈奴<lb/>
之肩奚霫背恩受制於北虜小人發憤請議於東征謹<lb/>
對<lb/>
<pb n="KR4h0022_WYG_478-4a"/>
　　　第三道<lb/>
對伏惟殿下德盛問安教存齒學則孝悌之感元良之<lb/>
㫖詠子衿之詩義形乎辭真吾君之子也天下幸甚伏<lb/>
以化慿於勢聲若順風之逺或因於時德甚置郵之速<lb/>
則何草不偃何心不應而曰未能動俗殿下之至謙也<lb/>
尚何術之務而舍此乎今又降意微言徴諸墜典至如<lb/>
炎帝斵木盖取諸意文王演卦乃言其象雖成象之時<lb/>
不同而得意之言一也周公制禮夏正得天縱損益可<lb/>
<pb n="KR4h0022_WYG_478-4b"/>
知而因循不改去聖既逺禮經殘缺遺文茍存羣儒紛<lb/>
揉故喪服異制諸家殊執<hi>集作軌</hi>故王肅之㫖約情以斷<lb/>
鄭𤣥之言引經取决呂氏因封侯之餘俗採禮官之舊<lb/>
儀故戴聖採十二紀之首為十二月令存周禮之典其<lb/>
故匪他仲尼以尊魯而取美於頌穆公以尊周而見序<lb/>
於書左氏以豔富稱誣糓梁以文清為婉范寗序事其<lb/>
義則詳樂書因秦而遂亡空有河間之制夾氏在傳而<lb/>
不見唯餘班固之説謹對<lb/>
<pb n="KR4h0022_WYG_478-5a"/>
　　　知合孫吳可以運籌决勝䇿<lb/>
問朕聞武以保大定功刑以禁邪止殺軒轅三皇之聖<lb/>
莫能去兵陶唐五帝之聦時猶振旅故知體國經野宜<lb/>
有吊伐居安慮危可無預備朕纂承丕業䖍守大寳因<lb/>
祖宗之既康恐文武之將墜兢兢戒慎翼翼憂勤而德<lb/>
教誕敷烽燧尚警三邉毎勞於征伐百姓不歌於耕鑿<lb/>
言念于役深軫於懐所以日旰忘飡中宵輟寐思謀臣<lb/>
以制敵折衝於樽爼索名將以守邉降伏其戎㓂行何<lb/>
<pb n="KR4h0022_WYG_478-5b"/>
法也得致斯人哉子等藏噐待時呈才應命盡陳古今<lb/>
之事備詳攻守之䇿至時賢著述徃彦勲庸兵法有五<lb/>
十三家宜分其四種漢臣有二十八将自比夫㡬人景<lb/>
畧可逮於孔明張遼得齊於闗侯斛律光賀若弼近代<lb/>
之用誰優我李勣與李靖先朝之光誰最又卭南一方<lb/>
之地磧西萬里之域将棄之以促境寜守之以勞人鎮<lb/>
梁州至於流沙軍隴坂至於積石險阻要害予疑汝明<lb/>
秦中嵗役於防水若為釐革代北年疲於禦塞奚所變<lb/>
<pb n="KR4h0022_WYG_478-6a"/>
通薊門屯田何術以休其弊桞城梗澁何籌以繫其虜<lb/>
凡此邉廷今為重鎮何經何見何履何歴若兵不獲已<lb/>
用何竒謀貞我師旅使有征無戰必文可來之施何異<lb/>
政柔彼夷狄使懐惠畏威咸述爾能直言其事當有昇<lb/>
壇之拜佇伸推轂之寵<lb/>
　　　對　　　　　　　　　　　楊若虚<lb/>
對臣沐清化忝紆黄綬屬陛下聽皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>之音載懐将率<lb/>
䘏邉鄙之聳思輯軍容臣竊歎三隅未寜為日乆矣不<lb/>
<pb n="KR4h0022_WYG_478-6b"/>
以庸菲謬膺推薦恭承大問俯踳玉陛咫尺天休以抒<lb/>
情素臣聞古先哲王鮮不征伐禁暴止亂咸以為人思<lb/>
患預防實為善政伏惟陛下允恭克讓虞守四表俊乂<lb/>
咸理以孚于人猶恤彼勤勞求兹政道實天下幸甚臣<lb/>
聞事適於務則理有成法宜於時則功可建是以廣采<lb/>
輿誦詢於芻言不以人廢言不以欲違衆故計濟事立<lb/>
利倍功大完軍保勝道泰人安雖三邉未清而百姓不<lb/>
弊臣聞或多難以啟其疆土或無難以䘮其守宇天其<lb/>
<pb n="KR4h0022_WYG_478-7a"/>
啟此邉難以警陛下勤於政理以致和平因定荒亂之<lb/>
宜以為子孫之業也不然者豈聖明之時屢有斯㓂今<lb/>
若以明視逺以聦聽德欽崇天意允釐庻績制以官刑<lb/>
儆于有位愛敬立於親長始終協於家邦崇禮以致賢<lb/>
脩德以來逺言合于道雖賤必行議乖於政雖貴必罰<lb/>
謀得其要必申𤓰衍之賞刑當其理不貽戮僕之愆則<lb/>
在廷之官足以致化臣聞燕昭立館以報強讐越踐自<lb/>
勤竟雪深耻景畧用而秦道覇孔明起而蜀業成豈明<lb/>
<pb n="KR4h0022_WYG_478-7b"/>
明之朝不如區區之國其珠玉無足愛之必至賢良思<lb/>
用求之必來惟陛下知與不知用與不用茍得其任何<lb/>
憂制敵降戎而已哉必資聽之不濫擇之無失審甄其<lb/>
操履明試以言謀之以八徴求之以五聽穣苴進於晏<lb/>
子韓信用自蕭何是以君人勞於求才逸於任使舍人<lb/>
求勝臣以為難臣聞自古用兵成敗相半賢者得其大<lb/>
愚者得其小莫不同用於法焉至於戰勝攻取無出三<lb/>
事類文校義分為四種記之金䇿具於玉韜漢臣以之<lb/>
<pb n="KR4h0022_WYG_478-8a"/>
撥亂輔時上應列宿振威耀武咸得其才以臣之愚何<lb/>
以堪此然守終持滿竊仰鄧禹之能勍敵神謀頗懐馮<lb/>
異之畧至隱若敵國思其奉上之故亦採於一善未致<lb/>
其全若景畧比於孔明功當術淺張遼比於闗侯壯劣<lb/>
情優斛律光著破虜之功賀若弼有平陳之績論其攻<lb/>
戰則可齊肩語其才雄此或先駕彼亡隋之任士内用<lb/>
寵戚外階朋黨忠言死於逆耳國命出於讒言政以賄<lb/>
易功以財成鴈門之圍兵士以微而不賞浪河之敗許<lb/>
<pb n="KR4h0022_WYG_478-8b"/>
公以親而不誅天下分崩人受塗炭是以李勣與李靖<lb/>
為國家用因隋亡之臣致有周之業靖則克勝其任匈<lb/>
奴於是破亡勣則能逹其謀高麗以之終㓕謀功比事<lb/>
勣可同年以功取人靖以居上臣聞惇德允元柔逺能<lb/>
邇王者無外守在四夷張綱棄兵竟和南國充國不戰<lb/>
亦定西夷若李牧以居邉魏尚而為牧逺和邇鎮固障<lb/>
持邉逺和則不勞邇鎮則居逸是謂釋逺謀近逸而有<lb/>
終然後明其伍候守其交禮謹其走集誡以不虞足以<lb/>
<pb n="KR4h0022_WYG_478-9a"/>
輯和士庻覊縻夷狄何必棄南卭之戎捨磧西之地隳<lb/>
先朝之業致将來之誚焉蹙國挫威臣所不取臣又聞<lb/>
華夏者國之心腹邉陲者國之支體若心腹充盈則支<lb/>
體無害古既守之不損今禦之而何失古以之足今以<lb/>
之虚非古今有殊理實授非其任然東自榆林西至蒲<lb/>
海限之以亭塞隔之以山河啟玉闗金㣲之險有臨洮<lb/>
墨鷄之阨飛狐白石爰在并汾木峽土門出於幽薊李<lb/>
靖距頡利於峽口終絶南侵李傑敗王師於榆闗遂貽<lb/>
<pb n="KR4h0022_WYG_478-9b"/>
東難險阻不異成敗乃殊以是言之非才莫可今若漸<lb/>
收塞上之士申晁錯之謀安輯雲中之人曉嚴尤之術<lb/>
保以邑落守以城池求賢良以為守習農桑以為教敵<lb/>
至則收其積聚使野無所遺賊去則伺其虚危使兵不<lb/>
失利則秦川嵗减於冬戍代北不懼於秋犯臣見薊門<lb/>
屯田防軍㓂之乗攻守餘暇務耕耘之積省兩河之粟<lb/>
資三軍之費但使役之無擾何憂兵以致弊軍既未息<lb/>
此安可停臣聞取亂侮亡書之明義固險而守國之恒<lb/>
<pb n="KR4h0022_WYG_478-10a"/>
政若桞城之㓂不虐於邉人鴻臚之賔未絶於來使則<lb/>
養士卒以待其衰也必若虐暴邉隅須申致㓂之畧如<lb/>
其毒痛於下方興問罪之師任之以智能申之以謀䇿<lb/>
明賞必罰教人以信山林水澤之陣識以權宜父子兄<lb/>
弟之軍赴湯蹈火然後揚兵耀武示之以威則師旅以<lb/>
貞夷狄柔服惠懐無戰其在於兹若但行以秋霜之嚴<lb/>
而無時雨之澤不計而動離怨在心驅以合敵貪以取<lb/>
敗既輕有生之命求幸白刃之中使天威挫衂者臣竊<lb/>
<pb n="KR4h0022_WYG_478-10b"/>
恨焉易曰差之毫釐繆以千里此之謂也臣以不才展<lb/>
効州郡毎懐報國屢上微言神龍二年進状論沙塲䘮<lb/>
敗開元四載投匭言降户得失鑾駕西幸又於河中府<lb/>
上表并進柔逺論一首而才微理拙不蒙顧問制問曰<lb/>
何經何歴敢不盡言臣識淺才微罔知攸㩀至若昇壇<lb/>
之拜推轂之寵豈可一䇿所能及愚臣暗昧不足以當<lb/>
之俯伏惶恐若履氷谷謹對<lb/>
　　　同前　　　　　　　　　　張仲宣<lb/>
<pb n="KR4h0022_WYG_478-11a"/>
對臣聞玉弩垂芒耀明威於紫緯金方戒序凝殺氣於<lb/>
丹霄然則負扆登樞規七衡而立辟垂旒御辨法四選<lb/>
以詳刑是故黄運披圖静妖氛於涿鹿丹陵啟業耀佳<lb/>
兵於洞庭伏惟陛下陟上帝之耿命順下人之樂推緫<lb/>
不測之謂神包混成而為道然後運天地日月以臨之<lb/>
洩雷雨水火以育之宣道德仁義以綏之張禮樂刑政<lb/>
以肅之然則宿離無忒天清也海外無波地平也左學<lb/>
上庠文明也保大定功武威也由是東西沉潜朔南浹<lb/>
<pb n="KR4h0022_WYG_478-11b"/>
洽草木咸若昆蟲無夭猶且日慎一日雖休勿休俯狥<lb/>
謙光循易象之明義降詢得失追漢䇿之高蹤所以廣<lb/>
訪芻蕘旁求道路臣戎旃賤伍樗㪚陋容䇿蹇以忘疲<lb/>
勵弱而知倦猥兹庸菲充賦闕庭奉詔慙惶啟處無地<lb/>
所冀齊庭設炬九九之術先收燕舘初開先尊郭隗而<lb/>
已敢縁斯議庻竭丹誠制䇿曰思謀臣以制敵折衝於<lb/>
樽爼索名将以持邉降伏於戎㓂行何法也得致斯人<lb/>
哉臣聞晉謀元帥漢召材官必資悦禮之英咸選良家<lb/>
<pb n="KR4h0022_WYG_478-12a"/>
之子誠請秋風授律吉日拜将收不疑之十計問子明<lb/>
之五䇿賞必以功罰必以信則良将斯至矣大功可舉<lb/>
矣制䇿曰兵法有五十三家宜分其四種臣聞習手足<lb/>
便噐械積虞闗具攻守伎巧之兵也權德刑隨斗繫因<lb/>
五勝觧鬼神陰陽之兵也雷動風舉後發先至離合向<lb/>
背而應變無常刑㑹之兵也守正而用竒詳形而計戰<lb/>
兼伎巧包陰陽<hi>一作謀</hi>權宜之兵也然後憤之以仁義信<lb/>
之以賞罰以我直而權其曲以我智而薄其愚以我和<lb/>
<pb n="KR4h0022_WYG_478-12b"/>
而制其離以我治而乗其亂故雖孫吳再生亦不知為<lb/>
敵人計矣制䇿曰漢臣有二十八将自比夫幾人臣聞<lb/>
漢有二十八将者上應二十八宿也或以文雅光國鄧<lb/>
禹有决勝之竒或以武能威人吳漢有綏邉之畧功論<lb/>
樹下馮異之績彌彰氷結河中王覇之誠尤著臣以卑<lb/>
賤夙無噐業竊循運合聖恩不次得叅賢俊之末安敢<lb/>
自強而比哉清問猥及臣當萬死制䇿曰景畧可逮於<lb/>
孔明張遼得齊於闗侯斛律光賀若弼近代之用誰優<lb/>
<pb n="KR4h0022_WYG_478-13a"/>
臣聞景畧之功也孔明之績也張遼之謀也闗侯之烈<lb/>
也斛律光之勇也賀若弼之畧也廣論之則耀靈不駐<lb/>
畧談之又書不盡言景畧之佐秦堅纔騁如熊之捷孔<lb/>
明之匡<hi>一作輔</hi>蜀主克著卧龍之名張遼運籌之方可以<lb/>
歸之於先軌闗侯搴旗之効可以論之於後塵賀若弼<lb/>
之破陳軍功先諸將斛律光之扶齊國名劣衆人以次<lb/>
而言斷可知矣制䇿曰我李勣與李靖之功誰最者臣<lb/>
聞李勣者智也仁也勇也嚴也躬教可以圖始心教可<lb/>
<pb n="KR4h0022_WYG_478-13b"/>
以保衆自伐三韓克清九族所以東夷之人不敢西向<lb/>
也至於李靖者安可同年而語哉大征北狄詎見絶其<lb/>
餘氛授鉞南蠻寜見殄其遺㓂所以蠻胡猾夏邉鄙亟<lb/>
聳者良由此也制䇿曰卭南一方之地磧西萬里之域<lb/>
将棄之以促境寜守之以勞人鎮凉州至於流沙軍隴<lb/>
坂至于積石險阻要害予疑汝明秦中嵗役於防水若<lb/>
為釐革代比年疲於禦塞奚所變通薊門屯田何術以<lb/>
休其弊柳城梗澁何籌以繫其虜凡此邉庭今為重鎮<lb/>
<pb n="KR4h0022_WYG_478-14a"/>
何經何見何履何歴臣聞膜拜<hi>一作晼邦東暆樂浪縣名</hi>憬裔既崇<lb/>
於弔伐昧谷遐方實資於鎮撫薇亦柔止猶聞遣戍之<lb/>
詩𤓰時在期尚起踐要之役今欲明守邉之術開斥地<lb/>
之制緬惟經筭俯訪芻蕘諛聞鄙術何足以觀之夫先<lb/>
王馭道也必專其邉守疆以戎索恃吾有以備懐其所<lb/>
以來招携以禮懐逺以德今丸山在境猶發渡遼之師<lb/>
葱河巻祲仍開拜井之屯勞人逺役其何以哉若乃務<lb/>
廣其土以疲其人宿兵於無用之地勞師於不禦之俗<lb/>
<pb n="KR4h0022_WYG_478-14b"/>
聖王之道未足前聞制䇿曰若兵不獲已用何竒謀貞<lb/>
我師旅使有征無戰必文可來之施何異政柔彼夷狄<lb/>
使懐惠畏威臣聞季梁在隨楚朝罷議仲尼居衛晉國<lb/>
折謀語曰死諸葛走生仲逹陛下誠然德音發於帷幄<lb/>
清風翔於無外大啟爵命以示四方㧞将選才各盡其<lb/>
用急善同於饑渴用人疾於應響杜邪佞之門廢鄭衛<lb/>
之樂混清六合寔由乎此雖西有不覊之冦北有不賔<lb/>
之虜征之則勞師待之則無益故班固曰有其田不<lb/>
<pb n="KR4h0022_WYG_478-15a"/>
可耕而食得其人不可臣而藩來則懲而禦之去則備<lb/>
而守之蓋懐惠畏威也但以日暮途逺汲深綆短文不<lb/>
逮意書何盡言謹對<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_478-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百七十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五十一</head>
    <p>
<pb n="KR4h0022_WYG_051-1a"/>
欽定四庫全書<lb/>
　文苑英華巻五十一　　　宋　李昉等　編<lb/>
　宫室五<lb/>
　　登春臺賦三首　　　燕昭王築黄金臺賦三首<lb/>
　　傷望思臺賦一首　　望思臺賦二首<lb/>
　　　登春臺賦<hi>以晴眺春野氣和感深為韻</hi>　　陸　贄<lb/>
春發生以煦物臺居髙而處明俯而望焉舒郁郁之和<lb/>
氣登可樂也暢怡怡之逺情觸類斯感衆芳俱榮風出<lb/>
<pb n="KR4h0022_WYG_051-1b"/>
谷以天霽雲歸山而景晴俛視平臯傍臨逺嶠窮漢苑<lb/>
以周覧匝秦城而廻眺林巒彩翠浮佳氣於遥天宫觀<lb/>
参差麗飛甍於夕照望莫若兮望逺感何深兮感春登<lb/>
其臺則歴階而至極應乎律故隂惨而陽伸令行斯順<lb/>
澤布惟均視雖㣲而必審思何逺而不親懿夫情之誘<lb/>
人人罔或捨時之感物物莫能假臺有春而必望春何<lb/>
情而不寫條風始至散灼灼之紅桃榖雨初收潤萋萋<lb/>
之緑野天何言哉生衆彚人有靈兮感元氣既望春而<lb/>
<pb n="KR4h0022_WYG_051-2a"/>
可樂亦升髙而足貴賞同沂水聊舞雩以詠歌登異觀<lb/>
臺寕覩蜡而增欷周望既極含情則多媚遲日之未下<lb/>
憂輕風之屢過目眇眇以心逺野悠悠而氣和可以樂<lb/>
芳時之景物壯皇室之山河豈比夫羈士登樓而作賦<lb/>
碩人在軸而為歌者哉春無物而不滋臺無逺而不覽<lb/>
豈老氏之或論伊潘生之所感稽其趣時之規逺創意<lb/>
之義深春非臺而何樂臺非春而罔尋故望春者惟臺<lb/>
是履登臺者惟春是臨繄在物之可用必從時之所任<lb/>
<pb n="KR4h0022_WYG_051-2b"/>
儻自下而可託庶升髙而至今<lb/>
　　　同前題<hi>同韻</hi>　　　　　　　　苖　秀<lb/>
惟窮愁之伊欝嗟大塊之勞生登春臺而寫望獨觀化<lb/>
以娱情熙熙然不知吾之喪我悠悠爾方悟象之難名<lb/>
矧夫見千門之景霽逢六合之風清夫何化者之自化<lb/>
使夫成者之自成樂以忘歸嘆盤逰之楚后極而起恨<lb/>
痛傷心於屈平然則春之為氣可以感人臺之為髙可<lb/>
以觀徼揔山川以窮覽極宇宙而遐眺俯瞻魏闕散嘉<lb/>
<pb n="KR4h0022_WYG_051-3a"/>
氣之氤氲延望天門登大明之皛耀于時也三農伊始<lb/>
百卉皆春天地相近雷雲觧屯欣大皥之在震嘉勾芒<lb/>
之御辰以斯觀乎天倪乃無所不至以是觀乎王化亦<lb/>
何逺不均稽乎登臺之意也寓興寔繁忘情蓋寡獨有<lb/>
役於耳目匪安排於原野争狥物以矜能建升髙而自<lb/>
下庸詎知澹乎無為道之所貴起乎累土采老氏之𤣥<lb/>
言歌彼載陽識詩人之所謂方發生之道逹属陽和之<lb/>
布氣登臺謂何雅興逾多玩韶景而則麗聆㣲風而轉<lb/>
<pb n="KR4h0022_WYG_051-3b"/>
和雖黄鳥之可悅無同人而則那時来何歡物至而感<lb/>
思千里之遐騁登九層以流覽褰裳未濟徒有望於江<lb/>
湖藻鍳髙懸且欲呈其肝膽故其取類也逺寓興也深<lb/>
庶鍳登髙之賦無遺入㸑之音<lb/>
　　　同前題<hi>同韻</hi>　　　　　　　　張　𪷟<lb/>
逹萬類者莫尚於和氣欝萬類者莫極於幽情故登臺<lb/>
而豁望得寓目於春榮髙臨乎雙闕逈出乎重城洞千<lb/>
門而拂曙披九陌於初晴雲當軒而氣潤風溢檻而光<lb/>
<pb n="KR4h0022_WYG_051-4a"/>
清隂始分而土膏起陽已動而泉脉生縹緲九層之端<lb/>
希㣲四達之眺春馭興而摇裔興牽春而窈窕鶬鶊來<lb/>
於東野鴻鴈去於南津愛烟霞而改舊嘉草樹而含新<lb/>
思欣欣於麗景情艶艶於韶春雖懵隂陽之義且知天<lb/>
地之仁我國家道洽<hi>一作合</hi>衆靈化涵諸夏吹律豈勞于<lb/>
鄒衍操音寕藉於子野徳被荒遐而有截澤周品物而<lb/>
無假因夀域以同歸奚樂郊而獨寫是知氣之所感者<lb/>
情情之所和者氣氣苟逹而内愜情必洽而外慰等彼<lb/>
<pb n="KR4h0022_WYG_051-4b"/>
純綿之温若享太牢之味固在極於羡溢寕止臻於髣<lb/>
髴不然者太昊之令何榮老氏之言安貴而已也春臺<lb/>
髙兮勢峩峩鶯亂囀兮傳伐柯聊登陟兮一過攬春心<lb/>
兮未和春臺曉兮光淡淡花競落兮如菼菼逺慿臨兮<lb/>
一覧嫋春心兮多感感因外而重遣和自中而再尋任<lb/>
三陽之榮悴齊萬化以浮沉風何知於虎嘯雲何識於<lb/>
龍吟猶春臺之蹈泰與聖政之同深<lb/>
　　　燕昭王築黄金臺賦　　　　張　式<lb/>
<pb n="KR4h0022_WYG_051-5a"/>
燕昭以齊魏黷武楚趙専征地僻援寡城孤勢輕體未<lb/>
遑於安席心毎寄於懸旌外矜嚴以示懼中慷慨而不<lb/>
平欲羅天下之彦搃海内之英爰築臺於國以尊隗為<lb/>
名知夫喬林之木可選他山之石可轉將在物之非珍<lb/>
謂求覧之不顯苟白駒之可縶信黄金之可賤且設而<lb/>
為已則以奢設以為人則為善岌然既就赫矣斯存象<lb/>
徘徊於前殿色晃朗於朝暾人所貴惟金我以為土時<lb/>
以士為賤我以為尊誠列辟之未制掩前經之所論昔<lb/>
<pb n="KR4h0022_WYG_051-5b"/>
銅雀創於鄴都陽臺起於荆國聳髙麗之殊觀備珍竒<lb/>
而盡飭徒竭用而殚人自矜豪而逞力洎夫遺情繐帳<lb/>
徒愴淫心結夢巫山空資穢徳豈同夫慮成經始所寳<lb/>
惟賢初假物以求士終得魚而忘筌不然者鳥將棲於<lb/>
茂樹魚自躍於深淵臣亦效誠於大國人逺誰仕於弱<lb/>
燕所謂興亡必繫於賢哲勝負寕由於衆寡庶斯焉而<lb/>
取斯誠大者而逺者及夫劇辛不召而至樂毅無媒而<lb/>
萃咸委質而納忠願長途而騁驥然則賢為强國之器<lb/>
<pb n="KR4h0022_WYG_051-6a"/>
臺實招賢之餌空悲霸業之雄不覩濫觴之自異乎哉歴<lb/>
萬古而共觀信諸侯之一致後之士寕無郭隗之才後<lb/>
之君但守燕昭之位是以千乗雖貴一士雖㣲必禮之<lb/>
而後為用必求之而後能歸不可誘之以利不可刼之<lb/>
以威因酌古以道意惜臺平而事非<lb/>
　　　同前題<hi>以殊禮釣士克昌其功為韻</hi>　　　獨孤綬<lb/>
戰國之分裂寰區境削兵抑者不惟燕乎昭王乃卑身<lb/>
以勤徳懐覇業之逺圖伊取士之或異及成功而莫殊<lb/>
<pb n="KR4h0022_WYG_051-6b"/>
抗珍臺而臨碣石廓賢路而走幽都表之以髙居尊之<lb/>
以厚禮曷云成土木之弊適以備股肱之體於是雲竦<lb/>
山峭穹崇䆗窱架坱圠以上馳飭金寳以内照泛易水<lb/>
之浮景䕃尾星之垂耀是為層構臨而時傑臻亦猶甘<lb/>
餌懸而巨鱗釣展禮於此感之在彼降其尊以奉其卑<lb/>
豐於物而薄於已臨燕薊之衆目傾齊趙之竒士士之<lb/>
得可覇其將四海有焉士之失且亡豈直千金而已然<lb/>
則作為臺舘實耗財力始若勦人終能肥國宋歌澤門<lb/>
<pb n="KR4h0022_WYG_051-7a"/>
以歸怨燕尊郭隗而耀徳苟順動而若斯尚何求而匪<lb/>
克義積道光聲馳風揚羣材並用墜業乃昌屈於一人<lb/>
以釣士則開覇而圖王侈於一臺以釣國則兼大而稱<lb/>
强誠異虜其臣而必弊瓊其室而是亡且惟臺則沒矣<lb/>
代如何其綿邈千載蒼茫<hi>一作芒</hi>一時孰為來者曽莫嗣<lb/>
之國是其興鍳黄金之豈恡賢如可得下白屋而寕辭<lb/>
故九九之術不棄齊桓以成功善善之道克廣燕昭以<lb/>
垂風用能首五霸冠七䧺抑未有為國而失士可攄盛<lb/>
<pb n="KR4h0022_WYG_051-7b"/>
烈於無窮<lb/>
　　　同前題　　　　　　　　　韓　徹<lb/>
伊君有燕國隘朔邉當昭王旁求致理遇郭隗自舉推<lb/>
賢乃曰人思爾得禮由我先既築髙臺所損者寕辭百<lb/>
鎰斯為下士效死者何啻三千苟柱石之來助冀土宇<lb/>
之獲全原夫累土足階披沙何損勢迢迢而逈出價洋<lb/>
洋而彌逺寕同戯馬興誘勸以立基有異思仙得富强<lb/>
而為本爾乃經營是設積思方成欹危既差於九仞委<lb/>
<pb n="KR4h0022_WYG_051-8a"/>
棄自多於一籯潜思潤屋之謀寳不足貴逺得利國之<lb/>
術賢豈能輕所以士因臺而取重臺因金而播名振一<lb/>
時之徳美傳萬古而風清是則厥狀足徵斯義可考孤<lb/>
峻上符於臣節崔嵬下瞰於王道將昭千乗繼文侯忠<lb/>
良為心未敢一言得季布誠信為寳所謂南金置而非重北<lb/>
方倚而自强來側陋以畢至歴磴道而可常乍激天風<lb/>
還如擲地之響斜臨都邑更同懸<hi>一作縣</hi>市之光想夫典<lb/>
刑有凖聲教可則若周室之稱靈似殷鼎而在徳穹崇<lb/>
<pb n="KR4h0022_WYG_051-8b"/>
可仰權謀實自於一夫綱紀更張威刑遂加於四國豈<lb/>
比夫銅雀美於魏日章華侈於楚時顧凌雲之小者何<lb/>
積瑶而方之今與燕非匹惟唐接踵康衢絶扣角之詠<lb/>
仄席無築臺之寵顧斯賦之至㣲安敢為重<lb/>
　　　傷望思臺賦　　　　　　　陸　䞇<lb/>
桃野之右蒼茫古源草木春慘風煙晝昏攬予轡以躊<lb/>
躇見立表而斯存迺漢武戾嗣勦命地也然後築臺以<lb/>
慰遺魂吁自古有死胡可勝論苟失理以横斃雖千祀<lb/>
<pb n="KR4h0022_WYG_051-9a"/>
而猶寃當武帝之季年徳不勝而耄及浮誕之士疊至<lb/>
詭怪之巫繼集忠見疑而莫售讒因隙而競入忘嗜欲<lb/>
之生疾意巫詛而是因將搜蠱以滌災縱庸瑣之姦臣<lb/>
嫌何㣲而莫售寃雖毒而奚伸搆儲后以掛殃引具寮<lb/>
與齊人旋激怒而誅充竟奔湖而滅身異哉漢后因奸<lb/>
邪之是誘俾冡嗣而罹咎彼傷魂之㝠㝠故築臺其何<lb/>
有嗟爾戾嗣盍入明以見志遽興戈而自棄諒君父之<lb/>
是叛雖竄身其焉寘嗚呼一失其理孝慈兩墜不其傷<lb/>
<pb n="KR4h0022_WYG_051-9b"/>
哉夫邪不自生釁亦有托信其讒興御<hi>疑</hi>則妖作恣鬼<lb/>
神之愆變寔人事之紛錯故子不語於怪亂道亦貴乎<lb/>
淡泊蓋為此也水滔滔而不歸日杳杳而西馳時經往<lb/>
兮莫追人共盡兮臺隳榛焉莽焉俾永代而傷悲<lb/>
　　　望思臺賦　　　　　　　　陳山甫<lb/>
漢武帝以惑亂生聽衞太子以危疑出奔始誤讒諛之<lb/>
巧長遺覆育之恩髙臺有掲悔過無門峩峩九層已㫁<lb/>
興哀之目𦕈𦕈千里不歸幽憤之魂嗟乎望以窮髙思<lb/>
<pb n="KR4h0022_WYG_051-10a"/>
以及逺為父之慈靡及恨而莫失為子之道既乖慙而<lb/>
勿反當其版築初設土工聿修旁窺日轉下視雲浮所<lb/>
以取其逺無不鑒近無不周導宸衷於曠望表𤣥思之<lb/>
殷憂豈比夫栢梁為耳目之翫通天窮汗漫之逰流盼<lb/>
無涯增懐永久意來思之可待念追悔而終不事殊子<lb/>
伋空引决以自傷跡異申生諒為孝而何有悲夫見危<lb/>
致命有去無歸誠一朝之忿斯極豈三年之恩可違於<lb/>
是跨層髙之杳杳属逺思之依依俯洊雷之音常思出<lb/>
<pb n="KR4h0022_WYG_051-10b"/>
震仰列星之象猶戀重暉豈知登臺有悼往之心陟岵<lb/>
無懐歸之歎曉光東上含萬恨而意深暮色西沉向四<lb/>
隅而望斷徒勞乎積財厚地累土長空想迢遥於𤣥圃<lb/>
悲寂寞於青宫鍳失聰明將後悔而何及臺髙雲漢自<lb/>
貽咎於無窮原夫義絶君親禍由臣僕致兩傷於疑忌<lb/>
在一言之所黷是臺也可以申鍳於後王豈徒處髙而<lb/>
縱目<lb/>
　　　望思臺賦　　　　　　　　蔣　凝<lb/>
<pb n="KR4h0022_WYG_051-11a"/>
路入湖邑臺名望思幾里而雲瞻累土千春而草沒餘<lb/>
基仙掌一峯逺指江充之事黄河九曲旁吞武帝之悲<lb/>
昔者漢祚方隆皇綱失理因巫蠱之事作有讒邪之禍<lb/>
起宫中既得其桐人臣下皆疑於太子龍樓獲謗方儲<lb/>
副以難明鳳閣無恩遂出奔而至死保傅徒爾園陵在<lb/>
哉千秋感悟萬乗傷摧齊誅子糾以無道晉殺申生而<lb/>
可哀於是慿大野築髙臺目極心存知繼體之何在天<lb/>
長地久庶招魂之一來緬彼沉冤登兹極望英靈無髣<lb/>
<pb n="KR4h0022_WYG_051-11b"/>
髴精魂丘隴有蕭條情状見舜井以咨嗟念嬴博而惻<lb/>
愴烟昏日慘全非望月之中鶴唳猿驚不在通天之上<lb/>
嵽嵲峥嶸何禆死生非唯滅天性<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>人情抑亦傷國體<lb/>
敗家聲臨百尺以凝眸終天曷覩向九重而含恨何世<lb/>
能平雖然事出妖訛奸生結搆宜北闕之聼君命奚東<lb/>
宫之有私鬭子臧在側斯人比鄭叔何殊商洛非遥此<lb/>
事亦芝翁不救往昔于今陵髙谷深逰鹿而征人舉首<lb/>
悲君而逋客傷心曰子曰臣可念兹而誡勵為君為父<lb/>
<pb n="KR4h0022_WYG_051-12a"/>
宜到此以沉吟且王者為域中之大太子是天下之本<lb/>
何周公之不法而秦相之可損吾欲碑戾園望苑使有<lb/>
家有國鍳此臺而不逺<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_051-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五十一<lb/>
</p>
<p>
</p>
  </div>
</body>
</text>
</TEI>
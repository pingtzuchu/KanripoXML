<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷八百二十九</head>
    <p>
<pb n="KR4h0022_WYG_828-1a"/>
欽定四庫全書<lb/>
　文苑英華卷八百二十九　宋　李昉等　編<lb/>
　宴遊七<lb/>
　池下<lb/>
　　閩城開新池記一首　小池記一首<lb/>
　竹<lb/>
　　養竹記一首　　　植竹記一首<lb/>
　　<graphic n="KR1833" url="https://raw.githubusercontent.com/kanripo/KR-Gaiji/master/images/KR1833.png" mimeType="image/png"/>竹記一首<lb/>
<pb n="KR4h0022_WYG_828-1b"/>
　山<hi>石附</hi>
　　東山記一首　　　　慧山寺家山記一首<lb/>
　　太湖石記一首<lb/>
　　池下<lb/>
　　　閩城開新池記　　　　　　沈亞之<lb/>
閩城吻海而𣲖江輔山以居先時無安沼平地為遊舟<lb/>
娛席之地而姹花嫋竹散生擲華故酒笑酣視之晨而<lb/>
佳思莫極矣及高平公牧察之餘<hi>疑作余</hi>乃經度隙空之<lb/>
<pb n="KR4h0022_WYG_828-2a"/>
所因卑汙壍而岸之浦嶼環廻之勢所造必勝羣山左<lb/>
右寫影浮秀者輳空而入十一月辛卯新池成明日軍<lb/>
副亞之疾間公延䕶軍及羣從事絃工吹師裾袖之曹<lb/>
逰池而酒既坐謂軍副亞之曰吾疏汙隙以就此而海<lb/>
波朝夕盈來之候逓輪足給必<hi>集作以</hi>為我狀而石之以<lb/>
期乎不朽軍副者亞之不敢讓遂執巵俯船祭酒於其<lb/>
流因祝且詞曰水能濁清首冠五行波流已大有神為<lb/>
宰環塘盈瑩<hi>集作縈縈</hi>為公藻鏡新流泱泱與地興祥<hi>集作詳</hi>
<pb n="KR4h0022_WYG_828-2b"/>
嘉鯉鮐魴于水息昌嚵鮞嘘虺即水與死翡翠鵁鶄浴<lb/>
涘眠晴辛蒲翦翦扇荷擎擎時未云來勞思乃馨柘槿<lb/>
紺竹滲縮醉<hi>集作醖</hi>沃延榮接姿以水為禄輔佑堙隍吐<lb/>
孕百福惟我公之明之通之智之忠保夀考兮與池之<lb/>
無窮軍副者亞之詞既復再拜跪巵奉夀于公前公大<lb/>
喜還列就坐以酒以歌入而起<lb/>
　　　小池記　　　　　　　　　楊　䕫<lb/>
𢎞農子始卜居于前溪得地數畝構草堂竹齋植修篁<lb/>
<pb n="KR4h0022_WYG_828-3a"/>
竹齋之前有地周三十步因命僕執鍤穴為池焉逗前<lb/>
溪餘𣲖以漲之流或時涸則汲井以滿環池樹菊及諸<lb/>
菜果可以左右爼机者暇則散襟曳笻脩吟自怡或從<lb/>
風微瀾或因雨暗溢則江湖之思滿目矣𢎞農子性潔<lb/>
不喜淆雜故一卉一木爽静在眼前池之上未嘗許片<lb/>
葉寸梗頃刻浮泛以是耕僮頗厭其役客有知者誚其<lb/>
勤懇跬步之地何所禆哉廣不袤丈深不逾雉竭其水<lb/>
不足以澤生物窮其深不足以安龜鱉無蒲藻以潛其<lb/>
<pb n="KR4h0022_WYG_828-3b"/>
魚無波瀾以方其舟孜孜矻矻虚耗僮力言未訖𢎞農<lb/>
子舉頥而荅曰爾以此小而無用乎以其潔而魚鱉不<lb/>
宅乎以其狹而舟艥非便乎吾豈不欲深及于淵以滋<lb/>
液畦圃耶豈不欲周植其蒲以繁育魚蝦耶豈不欲廣<lb/>
導其流以乗風沿泝耶吾恐<hi>一作欲</hi>利于生植其<hi>一作則</hi>見<lb/>
乎疏决無窮矣聚夫鱗甲則動夫竭澤之魚<hi>一作愚</hi>矣凑<lb/>
其舟艥則起夫濟涉之争矣矧夫植其物則有薋菉以<lb/>
盗其澤者叢其藻則有虺蜮以附其伏者利其濟則有<lb/>
<pb n="KR4h0022_WYG_828-4a"/>
重載以掇其溺者嘻水之利也衆矣其害也亦深矣故<lb/>
吾所以獨㓗此沼亦以鏡其心也将欲撓之而愈明揚<lb/>
之而不波决之而不流俾吾性終始對此而不渝豈效<lb/>
夫瀦其水以豢鱗蓄介為艬<hi>一作嚵</hi>潛之備亦曰池而已<lb/>
矣<lb/>
　　竹<lb/>
　　　養竹記　　　　　　　　　白居易<lb/>
竹似賢何哉竹本固固以樹徳君子見其本則思善建<lb/>
<pb n="KR4h0022_WYG_828-4b"/>
不㧞者竹性直直以立身君子見其性則思中立不倚<lb/>
者竹心空空以體道君子見其心則思應用虚受者竹<lb/>
節貞貞以立志君子見其節則思砥礪名行夷險一致<lb/>
者夫如是故君子人多樹之為庭實焉貞元十九年春<lb/>
居易以㧞萃選及第授校書郎始于長安求假居處得<lb/>
長樂里故關相公<hi>文粹集本作國</hi>私第之東亭而處之明日履<lb/>
<hi>文粹作屨</hi>及于亭之東南隅見叢竹于斯枝葉殄瘁無聲無<lb/>
色詢于關氏之老則曰此相國之手植者自相國捐舘<lb/>
<pb n="KR4h0022_WYG_828-5a"/>
他人假居由是筐篚者斬焉篲箒者刈焉刑餘之材長<lb/>
無尋焉數無百焉又有凡草木雜生其中苯䔿薈蔚<hi>文粹</hi>
<hi>菶茸薈欝</hi>有無竹之心焉居易惜其嘗經長者之手而見賤<lb/>
俗人之目翦棄若是本性猶存乃芟翳薈除糞壤疏其<lb/>
間封其下不終日而畢于是日出有清隂風來有清聲<lb/>
依依然欣欣然若有情於感遇也嗟乎竹植物也於人<lb/>
何有哉以其有似于賢而人猶愛惜之封植之况其真<lb/>
賢者乎然則竹之于草木猶賢人于衆庶嗚呼竹不能<lb/>
<pb n="KR4h0022_WYG_828-5b"/>
自異惟人異之賢不能自異惟用賢者異之故作養竹<lb/>
記書于亭之壁以貽其後之居斯者亦欲以聞于今之<lb/>
用賢者云<lb/>
　　　植竹記　　　　　　　　　劉嚴夫<lb/>
秋八月劉氏徙竹凡百餘本列于室之東西軒泉之南<lb/>
北隅克全其根不傷其性載舊土而植新地煙翠靄靄<lb/>
寒聲蕭然適有問曰樹椅桐可以代琴瑟植樝棃可以<lb/>
代甘實茍愛其堅貞豈無松桂也何不雜列其間也答<lb/>
<pb n="KR4h0022_WYG_828-6a"/>
曰君子比徳于竹焉原夫勁本堅節不受霜雪剛也緑<lb/>
葉萋萋翠筠浮浮柔也虚心而直無所隠蔽忠也不孤<lb/>
根以挺聳必相依以林秀義也雖春陽氣王終不與衆<lb/>
木鬬榮謙也四時一貫榮衰不殊恒也垂蕡實以遲鳳<lb/>
樂賢也嵗擢筍以成幹進徳也及乎将用則裂為簡牘<lb/>
于是寫詩書彖象之命留示百代微則聖哲之道墜地<lb/>
而不聞矣故後人又何所宗歟至若鏃而箭之插羽而<lb/>
飛可以征不庭可以除民害此文武之兼用也又劃而<lb/>
<pb n="KR4h0022_WYG_828-6b"/>
破之為篾席敷之于宗廟可以展孝敬截而穴之為箎<lb/>
為簫為笙為簧吹之成虞韶可以和神人此禮樂之並<lb/>
行也夫此數徳可以配君子故巖夫列之于庭不植他<lb/>
木欲令獨擅其羙且無以雜之乎竊懼來者之未諭故<lb/>
書曰劉氏植竹記<lb/>
　　　<graphic n="KR1833" url="https://raw.githubusercontent.com/kanripo/KR-Gaiji/master/images/KR1833.png" mimeType="image/png"/>
                    <hi>音果割也</hi>竹記　　　　　　　劉寛夫<lb/>
左史院邇<hi>一作近</hi>宸居之正地值日華之東偏俗塵不飛<lb/>
人意自逺閟䆳幽閴似次<hi>一作非是</hi>官曹有竹一叢翠接階<lb/>
<pb n="KR4h0022_WYG_828-7a"/>
所其虚中㓗外之操隂<hi>一作䕃</hi>座祛煩之能紫微郎髙公<lb/>
嘗賦之固以備盡然而嵗月滋久蔓衍浸滛大小相依<lb/>
髙下叢茂俾日光不透隂氣常凝暝色為之早來陽春<lb/>
為之减煦四序不正一庭常昏蚊䖟曹飛雀鷃自遂披<lb/>
圖散帙觀覽不快二年冬侍軒之暇載筆之餘偶步庭<lb/>
除病其蔽翳因命斤斧將治其蕪沉吟即時乃用申誡<lb/>
且謂其徒曰礪爾器用端爾瞻視謹爾操執慎爾區分<lb/>
有其質微而葉環苯䔿者去之從風而不能自正者去<lb/>
<pb n="KR4h0022_WYG_828-7b"/>
之大而倚者去之聚而曲者去之竅而不能備笙簧之<lb/>
用者去之挺而不能棲鸞鳳者去之其有群居不亂獨<lb/>
立自持振風發屋不為之傾大旱乾物不為之瘁堅可<lb/>
以配松柏勁可以凌雪霜宻可以泊晴煙疎可以漏霄<lb/>
月嬋姢可玩勁挺不廻者爾其保之既而芟剪成<hi>一作畢</hi>
功繁蕪立盡去者存者邪正乃分不浹旬扶疎一林歴<lb/>
歴可見有清風澡慮之效無蔽<hi>二字一作噭</hi>日萌奸之機檀<lb/>
欒風生韻合宫徴君子是以知竹箭之羙尚科别之功<lb/>
<pb n="KR4h0022_WYG_828-8a"/>
即其他不俟言而詳矣或以斯為小可以伸之因記一<lb/>
時之妙廣<hi>一作筆</hi>而述之<lb/>
　　山<hi>石附</hi>
　　　東山記　　　　　　　　　韋夏卿<lb/>
自江之南號為水鄉日月掩藹陂湖蕩漾㳺有魚鱉翔<lb/>
有鳬鴈涉之或風波之懼望之多煙雲之思自朱方逹<lb/>
於震澤三百里而遥惟毗陵地髙林麓相望丘陵塠阜<lb/>
隠嶙蟬聨雖有崖㟧之形終無峻極之状封域之内罕<lb/>
<pb n="KR4h0022_WYG_828-8b"/>
<hi>一作穿</hi>名山焉有唐良二千石獨孤公之蒞是邦也人安<lb/>
俗阜三<hi>一作二</hi>稔於兹文為宗師政號清浄有仁智山水<lb/>
之樂有風流遐曠之懐如獨鶴唳天孤雲出岫想見其<lb/>
人也公嘗言謝公東山亦非名岳茍林巒興逺丘壑意<lb/>
深則一拳之多數仞為廣矣由是於近郊傳舎之東得<lb/>
崇丘浚壑之地密林修竹森蔚其間白雲丹霞照耀其<lb/>
上使登臨者能賞逰覽者忘歸我是以東山定<hi>一作之</hi>號<lb/>
始於中峰之頂建茅茨焉出雲木之髙標視湖山如屏<lb/>
<pb n="KR4h0022_WYG_828-9a"/>
障城市非逺幽聞鳥聲軒車每來静見水色復有南池<lb/>
西舘宛如方丈瀛洲秋有<hi>一作發</hi>芰荷春生蘋藻晨光炯<lb/>
曜夕月澄虚信可以曠髙士之襟懐發詩人之歌詠也<lb/>
自公之往清風寂寥野獸恒㳺山禽每萃不轉之石斯<lb/>
固勿伐之木惟喬而繼守數公實皆朝彦雖下車必理<lb/>
或周月而遷志在葺修時則未暇貞元八年余出守是<lb/>
邦迨今四載政成訟簡民用小康永懐前賢屢陟兹阜<lb/>
芟薈蘙而松桂出夷坎窞而溪谷通不改池臺唯雜風<lb/>
<pb n="KR4h0022_WYG_828-9b"/>
月東山之賞實中興哉於是加置四亭合為五<hi>一作四</hi>所<lb/>
瞰野望山者位正背林面水者勢髙籩斚區陳賔寮有<lb/>
位琴碁間作簫管時聞從我之逰者咸遇其勝也嘗以<lb/>
水通舟檝陸阻車徒端徑術於通津翦樛蕪於廻野凡<lb/>
五六里抵於亭之南植山松以作門樹官栁以界道蟠<lb/>
麾旄於原上騁騏驥於途中又有塞門壠坂之意也懿<lb/>
乎創物垂名俾傳來者登山臨水每想古人亦何謝石<lb/>
門林泉峴首風景而已矣為文斵石於彼山阿時貞元<lb/>
<pb n="KR4h0022_WYG_828-10a"/>
十一年嵗在乙亥九月九日記<lb/>
　　　慧山寺家山記　　　　　　李　濬<lb/>
金陵之屬郡毗陵南無錫縣有佛寺曰慧山乃濬家山<lb/>
也貞元元和中先丞相太尉文肅公心寜色養家寓是<lb/>
縣因肄業於慧山始年十五六至丙戍嵗擢第歸寜為<lb/>
朱方强㽞之文肅公窺畏常警切於旦夕之間李庶人<lb/>
以反狀聞嘗召公草不順章檄公語以君臣父子忠孝<lb/>
誠節别白自古道理者約千餘言言既勁勇庶人畏敬<lb/>
<pb n="KR4h0022_WYG_828-10b"/>
又逼以狂卒圍以兵刃促公下筆振叱數四髪皆見怒<lb/>
狀庶人因令閉之於别所命許縱成之是夜張子良裴<lb/>
行立共義公忠赤果相與易圗庶人兵敗公以忠節聞<lb/>
於天下新帥李公元素欲具事表於朝廷公三讓之遂<lb/>
退歸慧山寺僧房猶孜孜勤經史洎十年手寫書籍前<lb/>
後約五百軸寺山之泉獨稱竒能發諸茗顔色滋味公<lb/>
僻居含飲雖崇貴未甞輒自優奉惟輦載慧山泉數千<lb/>
里不問其費耗公文學官業功徳濬謹纂敘制詔章表<lb/>
<pb n="KR4h0022_WYG_828-11a"/>
堂状類例其間不敢輙以文飾表至敬也為上下卷今<lb/>
藏史閣我家之盛甞二為相三為史官髙祖中書令謚<lb/>
文憲儀鳳中為中書令如意中為鸞臺副相<hi>即濬髙祖叔</hi>先<lb/>
公丞相贈太尉謚文肅㑹昌中為左僕射門下相儀鳳<lb/>
在相監修國史㑹昌在相監修國史乾符四年濬自秘<lb/>
書省校書郎為丞相榮陽公獨狀奏入直史舘㑹已亥<lb/>
嵗春有事白相府乞假東出函谷關數千里夏五月癸<lb/>
卯過家出覩舊刻石詩題别無碑版叙録懼年祀寖逺<lb/>
<pb n="KR4h0022_WYG_828-11b"/>
不得布聞於人謹以史筆條敘於寺之正殿内時乾符<lb/>
六年夏五月十六日甲辰書<lb/>
　　　太湖石記　　　　　　　　白居易<hi>集無</hi>
古之逹人皆有所嗜𤣥晏先生嗜書嵇中散嗜琴靖節<lb/>
先生嗜酒今丞相竒章公嗜石石無文無聲無臭無味<lb/>
與三物不同而公嗜之何也衆皆恠之我獨知之昔故<lb/>
友李生名約有云茍適吾意其用則多誠哉是言適意<lb/>
而己公之所嗜可知之矣公為<hi>文粹作以</hi>司徒保釐河洛治<lb/>
<pb n="KR4h0022_WYG_828-12a"/>
家無珍産琴身無長物惟東城置第南郭營一墅精葺<lb/>
宫宇慎擇賔客道<hi>文粹作性</hi>不茍合居常寡徒㳺息之時與<lb/>
石為伍石有族聚太湖為甲羅浮天竺之徒次焉今公<lb/>
之所嗜者甲也先是公之寮吏多鎮守江湖知公之心<lb/>
惟石是好乃鈎深致逺獻瑰納竒四五年間纍纍而至<lb/>
公於此物獨不㢘讓東第南墅列而置之富哉石乎厥<lb/>
状非一有盤抝秀出如靈丘鮮雲者有端儼挺立如真<lb/>
官神人者有縝潤削成如珪瓚者有㢘稜銳劌如劍㦸<lb/>
<pb n="KR4h0022_WYG_828-12b"/>
者又有如虬如鳯若跧若動将翔将踴如鬼如獸若行<lb/>
若驟将攫将鬭者風烈雨晦之夕洞穴開<graphic n="KR2430" url="https://raw.githubusercontent.com/kanripo/KR-Gaiji/master/images/KR2430.png" mimeType="image/png"/>若斂雲歕<lb/>
雷嶷嶷然有可望而畏之者煙霽景麗之旦巖㟧霮䨴<lb/>
若拂嵐撲黛靄靄然有可狎而玩之者昏曉之交名状<lb/>
不可撮要而言則三山五岳百洞千壑覼縷簇縮盡在<lb/>
其中百仞一拳千里一瞬坐而得之此所以為公適意<lb/>
之用也常與公逼觀熟察相顧而言豈造物者有意於<lb/>
其間乎将胚渾凝結偶然而成功乎然而自一成不變<lb/>
<pb n="KR4h0022_WYG_828-13a"/>
已來不知㡬千萬年或委海隅或淪湖底髙者僅數仞<lb/>
重者殆千鈞一旦不鞭而來無脛而至争竒騁恠為公<lb/>
眼中之物公又待之如賔友親之如賢哲重之如寳玉<lb/>
愛之如兒孫不知精意有所召也<hi>文粹作耶</hi>将尤物有所歸<lb/>
耶孰不為而來耶必有以也石有大小其數四等以甲<lb/>
乙丙丁品之每品有上中下各刻於石之隂曰牛氏石<lb/>
甲之上丙之中乙之下噫是石也百千載後散在天壌<lb/>
之内轉徙隠見誰復知之欲使将來與我同好者覩斯<lb/>
<pb n="KR4h0022_WYG_828-13b"/>
石覽斯文知公之嗜石之自㑹昌二年五月癸<hi>文粹作丁</hi>丑<lb/>
日記<lb/>
　<lb/>
　<lb/>
　<lb/>
　<lb/>
　<lb/>
　文苑英華卷八百二十九<lb/>
</p>
<p>
</p>
  </div>
</body>
</text>
</TEI>
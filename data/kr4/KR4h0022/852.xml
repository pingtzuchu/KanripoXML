<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百五十三</head>
    <p>
<pb n="KR4h0022_WYG_852-1a"/>
欽定四庫全書<lb/>
　文苑英華巻八百五十三　宋　李昉等　編<lb/>
　釋四<lb/>
　　梓州𤣥武縣福會寺碑一首<lb/>
　　彭州九隴縣龍懐寺碑一首<lb/>
　　　梓州𤣥武縣福㑹寺碑　　　王　勃<lb/>
若夫龍圖而括運撫麟筆以傷時天地閉而賢人隐周<lb/>
孔長<hi>疑</hi>而㣲言絶豈非太階無象三辰鮮□叙之因滄<lb/>
<pb n="KR4h0022_WYG_852-1b"/>
海為陵百川有横流之勢况乎法身長往顧糟粕以空<lb/>
存化迹繁流仰舟航而遂逺雖復功推八正猶迷鶴樹<lb/>
之談道亞三眀未覩龍宫之籍則有妙音難遇瞻雪嶺<lb/>
而投軀真諦希聲仰雲山而破骨優填企景新雕白玉<lb/>
之龕般若尋風而<hi>疑</hi>化黄金之像三千寳座迥出天宫<lb/>
八萬珍䑓遥臨净域非惠圖之冥感孰能臻于兹乎福<lb/>
㑹寺者隋開皇中之所建也爾其峯巒地列東分井絡<lb/>
之光樓雉雲横西覩禺同之奥北彌豐邑里閈十甍南<lb/>
<pb n="KR4h0022_WYG_852-2a"/>
控平江波潮萬里擁亭臯之絶勢昇林野之殊形肇開<lb/>
修竹之園式揆旃檀之刹法川髙闢慈宫峻蔽文璫寶<lb/>
綴環日月於重廊翠栱丹楹起虹蜺於複殿真容俯映<lb/>
福衆爰依梵筵交燭禪房互啟山神獻果還棲交露之<lb/>
䑓天女持香即遶飛花之閤輪輝夜滿抽紫熖於金山<lb/>
毫相晨臨發珠華於玉地爰有縣令桞邉河東令族大<lb/>
業之年來光上邑髙人捧檄功為銅墨之先令宰鳴琴<lb/>
課稱絃歌之最眷香城而惻念披道肆而矜魂示懐延<lb/>
<pb n="KR4h0022_WYG_852-2b"/>
奬司<hi>疑作思</hi>𢎞末教廼於寺内起重閤一所乘煙置臬揆<lb/>
日端繩層榭三休琱簷四注奔星掛廡混珠網而同歸<lb/>
眀月窺軒雜璿璫而共貫仍抽麗筆俯刋貞琰詞源迅<lb/>
委振法海之波瀾義宇宏深接禪宫之閫奥昔者陶潜<lb/>
彭澤<hi>闕</hi>　　之風潘岳河陽未入菩提之域兼其美者<lb/>
著在我柳君乎俄而帝隋方否三官失龍鳯之圖皇業<lb/>
未昌九野被豺狼之毒雖復飡砂茹石窺釰道而廽心<lb/>
蜂聚梟勝<hi>疑</hi>指銅梁而革面自非法雲西睠潜銷火宅<lb/>
<pb n="KR4h0022_WYG_852-3a"/>
之氛惠日東來廽朗昬衢之景則安能冥資福地顯沮<lb/>
魔軍波清於振壑之隅燎息於炎昆之曲洎乎大鈞無<lb/>
事神噐有歸清玉户而帝寰中轉金輪而王天下𤣥塲<lb/>
佛境與天下而惟新鶯樹鷄林共風雲而改旦功既成<lb/>
矣時既貞矣紫宸有裕蒼甿胥悅都人狎至瞻鴈塔而<lb/>
懽心野老相趨尋鹿園而頓顙或至誠冥發争知不盡<lb/>
之虚或道恩旁流竟委忘縁之施乃於寺内造菩提塑<lb/>
像一座實彭氏絶群之迹洞叅瑶銑體偹丹青得延<hi>疑作</hi>
<pb n="KR4h0022_WYG_852-3b"/>
<hi>埏</hi>範之竒模盡陶甄之能事功分<hi>闕</hi>　實相變入冥機<lb/>
丹果長春蓮不染靈儀若動似臨王舍城中神足<hi>疑</hi>行<lb/>
即作菩提樹下銀牀地湧寶帳猶懸珍木天成金花下<lb/>
落緫章元年又奉為皇帝更造八菩薩像成於净境别<lb/>
峻崇堂而力寄群縁功難獨舉遂令衆情馳䳱空懐經<lb/>
始之圖靈座端嚴未得安居之地時有𢎞瀇上人自丹<lb/>
鳥下日昌帝籙於眀堂青鶴乘宵<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>仙苗于大室軒冕<lb/>
將風雲交映鍾鼎與山河共逺法師宿時<hi>疑</hi>真諦㓜挺<lb/>
<pb n="KR4h0022_WYG_852-4a"/>
殊姿㧞五醫於長驅登四禪於廽觀以為徳因時建澄<lb/>
什繼踵於西都道冀人𢎞林逺隨肩於南國痛迷生之<lb/>
詭矯悲正覺之後<hi>疑作陵</hi>夷思欲樹真氣於未萌緒崇因<lb/>
於已往遍遊净境歴騁<hi>疑</hi>遐方至緫章二年于兹刹身<lb/>
持寶印口出神珠心動巴南化行蜀右法羅潜舉馴鳥<lb/>
性於慈林惠鏡旁開息猿心於定水亦有情鈎五縳遥騰<lb/>
觧脫之川想瘞六塵廽㧞沉迷之域名臣長者禘玉珮<lb/>
於銀庭苦女靈姬落金環於寳地貪機霧滌法施泉流<lb/>
<pb n="KR4h0022_WYG_852-4b"/>
林衡掄杞梓之材班匠獻鈎䋲之巧千欒電紏萬桷霞<lb/>
張飛陸縁甍曽構架景瓊釭杳照乘紺壁而宵分珠箔<lb/>
重華掩青疏而曉亂紅葩植井彩綴河宫丹桂承梁香<lb/>
交列肆天倡梵樂肅然㣼利之天藻盖琱璫煥若摩伽<lb/>
之殿豈精力之𤣥感而神化曲成乎直嵗寺主等州閭<lb/>
盛族鶖鷺榮因昇惠圃而功成踐魔庭而戰勝排四門<lb/>
而獨往共極邦縁攀十地而遐征同趨覺路縣令虞洽<lb/>
旌旗百代劒履三朝匡帝座而南征擁台庭而北面星<lb/>
<pb n="KR4h0022_WYG_852-5a"/>
像埀祉川岳載靈豫章七嵗麒麟千里雄情負俗欝王<lb/>
佐之宏圖英識邁時得公門之逸氣既而拂衣華族入<lb/>
天邑而觀光列板仙䑓出靈關而作宰泉魚狎夜多單<lb/>
父之深恩隴翟遊春嗣中牟之善政有條不紊施緩政<lb/>
於繁䋲㫁訟有神下髙鋒於錯節因以激揚大化潜滋<lb/>
比屋之封光啟令圖預積攀輪之慕縣丞裴林家接朱<lb/>
欄譽流丹闕軒裳照緒忠孝榮門鳥鳴有伐木之歌龍<lb/>
文非制蓬之具髙材列霧盛徳分司翰墨不足留神琴<lb/>
<pb n="KR4h0022_WYG_852-5b"/>
鐏由其狥性十旬休沐奄有泉林千里邀迎乃疲風月<lb/>
青驪躞蹀終噴玉而懸雲素鶴徘徊具御珠而犯露加<lb/>
以沉研有地題橋八觧之津誘勸無方叱馭三乘之路<lb/>
故能使幽眀仰徳法俗依仁攀海祗而如歸挹衢鐏而<lb/>
不<hi>疑</hi>瞰鄉望等龜靈髙族驥子名家關錦室於中堂分<lb/>
綺䟽於甲第或望雄都鄙代列歌鍾或業預雲雷門藏<lb/>
璽詔文塲促席有江漢之英靈武觀連衡得岷峨之銳<lb/>
氣並能馳心彼岸欲臨海而蹇裳投足化城下悲思而<lb/>
<pb n="KR4h0022_WYG_852-6a"/>
反𬒮下官薄遊江右族寄城隅懐道術於百齡接風期<lb/>
於四海依然梵宇欣象教之將行莞爾公庭惜牛刀之<lb/>
遂屈雖文殊辨論妙懸觧而亡言而伯喈雄管叙真宗<lb/>
而罔愧敢廵此義乃作頌云金堤廽邑玉峽長瀾城闕<lb/>
紛亂江山聳盤雲屯勝邑霧啟禪壇右縈層雉左控崇<lb/>
巒竹園精舍檀山香閤萬栱騰虬千楣跂鶴晩星踈翠<lb/>
朝霞泛㬦鼓奏泉流鍾鳴霜落時經失道代歴交呈神<lb/>
宫不撓法衆無驚金輪邃曉玉鏡施眀功照佛刹化被<lb/>
<pb n="KR4h0022_WYG_852-6b"/>
玉城帝圖冥運真儀濬發貝齒含星流毫推月鳥離山<lb/>
面龍還海闕寶樹刑<hi>疑</hi>留天宫匠設爰有真人式宣慈<lb/>
主發迹江甸馳聲蜀宇望逺連規攀澄襲矩力窮興道<lb/>
功周廊廡羣縁肹蠁衆福氤氲叢楹列電髙棟御雲銀<lb/>
龕曙撫玉座宵分瓊璣有爛藻繪多文欝彼巖邑猗歟<lb/>
上宰松桂連葉鴛鸞集彩禪津有裕至公無待火宅可<lb/>
辭舟航斯在我之飄寓邈矣來遊山川俯仰道義淹留<lb/>
承風郭外撰綴江幽𤣥機勝筆天地相周<lb/>
<pb n="KR4h0022_WYG_852-7a"/>
　　　彭州九隴縣龍懐寺碑<lb/>
粤若真元混沌抱一氣於天門象化童蒙構三靈於地<lb/>
户由是金城逆順山河假成噐之因玉燭沉浮風火兆<lb/>
流刑之孽懸大眀於日月適滯泉宫設巨浸於雲雷終<lb/>
迷燬宅太極所以散而為兩洪颷所以吹而為萬雖復<lb/>
卑髙異列俱沉方内之遊坌集横流共失環中之契豈<lb/>
夫湼槃深視不背色以求真般<hi>一作波</hi>若長驅每乘空而<lb/>
得靜則知一名同出隂陽為破道之墟萬象皆空天地<lb/>
<pb n="KR4h0022_WYG_852-7b"/>
即降魔之境莫見其俯仰不知其去就至自於太虗復<lb/>
歸於無物其建言立徳開業成務握大柄而推造化執<lb/>
洪鑪而誥元始四門幽闢顧非相而遲廽三駕晨嚴臨<lb/>
有為而出頓豈不知覉孤乏路終嬰旅泊之虞舟楫中<lb/>
流未釋風濤之苦將以宅心者寂虚室所以合符應物<lb/>
者神眀鏡由其不倦故能商㩁宇宙指麾權實演羣生<lb/>
而非其力存庻品而非其有千巒閉景似居蓬艾之間<lb/>
䨇闕臨空若在江湖之上其釋迦之冲用乎龍懐山者<lb/>
<pb n="KR4h0022_WYG_852-8a"/>
井絡之所交㑹岷隅之所控帯攅峯北走吐香嶂於𤣥<lb/>
霄巨壑南馳歕洪濤於赤岸香城寳地左右林泉碧岫<lb/>
丹岑往來烟霧時有法㑹禪師者俗姓禇氏吳郡錢塘<lb/>
人也金章錫羙河隂傳九命之尊玉鉉乘榮江左受三<lb/>
台之貴地靈人傑自朝野而重光學府文宗冠南都而<lb/>
獨秀法師紫星降彩紅雲受氣應積善於髙門契冥縁<lb/>
於累世果浮觴引潜圖彼岸之功聚礫延砂即揆為山<lb/>
之業靈樞宻運闢仁路而長鳴惠刄髙揮斬邪關而洞<lb/>
<pb n="KR4h0022_WYG_852-8b"/>
照以為冥機體化毫髮莫滯其真執數逐㣲乾坤不容<lb/>
其筭於是四禪幽觀破銅堞而出無眀三殊雄圖排鐵<lb/>
圍而冺非相法雲自在吐納龍宫賢聖不仁奔馳象域<lb/>
將使三千塔廟知真實之𤣥津萬億幡幢入<hi>闕</hi>之秘藏<lb/>
安心樂土遁影靈關以開皇元年憇于兹嶺靈墟福地<lb/>
已被神功玉牓金䋲未光朝命蜀王秀以文昭建國帝<lb/>
子專征仗巴服之尊名裂卭荒之寳命彤騑僣帝蹕萬<lb/>
騎於銅梁皂盖圖王警千乘於玉宇鏡山南望志狹彭<lb/>
<pb n="KR4h0022_WYG_852-9a"/>
渝錦水西浮耻朝江漢開實沉之壁壘嘯京叔之風塵<lb/>
擁龜堞而託殊方慿爵堂而傲天子威權所制勝兵數<lb/>
十州雄視所臨經塗五千里三英賦雪瞻秋月於梁䑓<lb/>
八叟吟風傳朝雲於楚舘思𢎞正法廣召名僧振錫雲<lb/>
趨乘盃霧合禪師括囊泉石韜跡煙霞攀紫桂而同塵<lb/>
守青蓮而向晦衝颷蕩岳寜移忍地之靈烈火焚<hi>闕</hi>撓<lb/>
堅林之色王心有悟時加優禮順風拜道封山謝失净<lb/>
發財於廣内揆仙室於重幽因嶂為壁慿崖列户以開<lb/>
<pb n="KR4h0022_WYG_852-9b"/>
皇五年始賜額為龍懐寺地鄰緜左遂均緜上之恩山<lb/>
似龍盤即建龍懐之利爾其崇巒經復複磵萦廽髙邱<lb/>
洩雲長林翳日増瓊垣於下麓揆瑶構於中巖香闕神<lb/>
行珍䑓妙邱玉虯衘靄絶游氣而負蒼天金鳯連甍排<lb/>
烈風而瞰𤣥圃延縁房於疊巘上拂霞荘蔓丹闕於重<lb/>
磎下披泉户陽開隂闔變霜和露廽蠖虵以騰飛起雷<lb/>
霆於指顧玉堂朝亘影襲長虹珠殿宵浮光含列宿禪<lb/>
師歿後爰有孝恭法師智開法師𢎞嚮法師寶積闍梨<lb/>
<pb n="KR4h0022_WYG_852-10a"/>
四上人者並禪師之上足而法門之領袖也五眀衢路<lb/>
控引情宫八觧源流朝宗性海其深為寳㧞白玉於嶃<lb/>
巖無礙居真得𤣥珠於罔象住持真界栖息妙塗俱探<lb/>
寂滅之源各證菩提之域雖業定人境照已極於無方<lb/>
而道寄生成功遂覃於有相演中乘之奥義増上棟之<lb/>
宏規萬栱不騫千門有濶<hi>疑</hi>俄而帝隋大去皇家小往<lb/>
天地閉而賢人隐雲雷屯而巨寶哀毒龍横霧四天沉<lb/>
暗逆之悲醉象驅風三界溺崩離之酷上人惠機幽晤<lb/>
<pb n="KR4h0022_WYG_852-10b"/>
定識潜融知佛日之恒眀審王風之尚靜芝歌商岳揆<lb/>
雞嶺而同歸茅籍磻溪與候江而共致遁俗無悶因時<lb/>
有待洎丹陵啟秩赤縣居尊迦維授手波旬革面十千<lb/>
天子新朝帝釋之宫八萬仙人始向毗耶之國一音演<lb/>
而荒景服三聖澄而禮樂備由是巴方舊彦蜀城遺老<lb/>
仰慈門而知户牖升福田而喜耕鑿雕鞍繡轄<hi>闕</hi>㠋而<lb/>
馳魂黼帯綖𥚑指鸚林而䳱欵寳瓶宵注潤浹堯旬玉<lb/>
栖晨魔風調舜歴咸以為假沉其性迷生安視聽之功<lb/>
<pb n="KR4h0022_WYG_852-11a"/>
動亂其心窮子失肌膚之戀江連巫峽始絆心猿山對<lb/>
禺同終維意馬貞觀年中積闍梨等廼宣昭遺趾發揮<lb/>
精舍容成校歴揆日用於天經𨽻首陳章筭神功於地<lb/>
籙廻廊<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱自吐風颷列榭峥嶸坐含雲雨圖竭宫之<lb/>
妙質儼盧舎之真容寳珠周映銀龕備色逸多埀足似<lb/>
臨兠率之天師利分身若赴維摩之境靈仙可接藻繪<lb/>
無施真應難㣲雕鐫有寄若乃廵積岨歴森沉天花照<lb/>
而髙月落地籟驚而幽泉思紫蘭香<hi>疑</hi>徑香侵栢葉之<lb/>
<pb n="KR4h0022_WYG_852-11b"/>
鑪緑草紋茵影入芙蓉之座真童鳯策即踐金沙仙女<lb/>
鸞衣還窺石鏡巖莊轉梵香冥松桂之墟磵户栖橰寂<lb/>
寞藤蘿之院法鼓奏而寒山曠洪鐘嗚而曉壑靜頳苔<lb/>
翠蘚具不盡之靈依石乳瓊漿入無生之妙饌肅肅焉<lb/>
遥遥焉信調衘之珠庭而列真之甲第也爰有上座𤣥<lb/>
鍳法師等並六塵無我四諦非他奉乾越之㣲言守楞<lb/>
伽之奥府法雷潜吼鼓動風煙慧日揚眀照臨丘壑青<lb/>
漢坐得見宅心之恒靈丹洞行忘覺身成之羙化湏彌<lb/>
<pb n="KR4h0022_WYG_852-12a"/>
不動廽鎮閻浮闍崛安居下觀忉利開四生之廣路叙<lb/>
六趣之彛倫足以遵揚真績恭宣來命者矣縣令桞公<lb/>
諱眀獻字太初河東人也太𤣥降氣中黄授彩襲周魯<lb/>
之榮基吐河汾之靈液四科髙第振風翮於三冬萬室<lb/>
崇班跼雲驂於百里既而政成黎頌道洽甿謳假無上<lb/>
之幽筌毗不言之景化絃歌在韻將寳偈而齊歸銅墨<lb/>
成章與梵天而共貫瓊波湛淡沃蕩雲電珠灌蕭條蔽<lb/>
虧煙雨貞機罕應良談於好事之遊朗調多竒髙賞盡<lb/>
<pb n="KR4h0022_WYG_852-12b"/>
名山之曲下走東臯事失南州塗窮歎孔席之栖遑笑<lb/>
楊岐之浩蕩薄遊兹邑喜見髙人三接而定琴罇七縱<lb/>
而擒風月林宗有道相期清濁之間平叔能言見許天<lb/>
人之際從容宴語契濶胷懐欣性情之同㝠感形骸之<lb/>
共遣雖𤣥都妙域已桂於忘言而義塾文場竊申於知<lb/>
已敢作頌曰<lb/>
妙象無倪神功有渉湛淡名噐崩騰事業慧路翹車禪<lb/>
河艤檝控引羣倫品廽庻刼縱横宇宙反覆山川言因<lb/>
<pb n="KR4h0022_WYG_852-13a"/>
境立道寄形詮爰稽福地式揆珍田丹溪漏日碧洞栖<lb/>
烟闍都玉檻湏彌石室榛灌溟濛風雲蕭瑟晬容廼眷<lb/>
禪徒有謐葉磴三休花嚴<hi>疑作巖</hi>四宻崇巒架殿疊嶂營<lb/>
樓千楣鳯起萬栱鸞浮星開紺髮月湛青眸神宫不夜<lb/>
邃於長秋户臨重㠋牎分絶嶺手廽香浮中天梵警鶴<lb/>
林聖迹龍泉佛影馬思山空猿悲峽靜森森巨栢落落<lb/>
長松月出東岫霞生北峯山人自狎野老相逄白雲屢<lb/>
㫁青溪㡬重彭澤之令臨卭之客比得<hi>疑</hi>山藪重䂓泉<lb/>
<pb n="KR4h0022_WYG_852-13b"/>
石法守成言慈門致役糠粃吏隐薜蘿心迹五<hi>疑作吾</hi>生<lb/>
擾擾與道遑遑殷勤頌詠惆悵津梁投功翠碣助化<hi>闕</hi>
　百年之後苔蘚蒼蒼<lb/>
　<lb/>
　<lb/>
　<lb/>
　<lb/>
　文苑英華巻八百五十三<lb/>
</p>
<p>
</p>
  </div>
</body>
</text>
</TEI>
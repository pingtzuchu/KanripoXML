<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百三十三</head>
    <p>
<pb n="KR4h0022_WYG_333-1a"/>
欽定四庫全書<lb/>
　文苑英華巻三百三十三　宋　李昉等　編<lb/>
　紀功<lb/>
　　七德舞一首　　　　　城西行一首<lb/>
　　平齊行二首　　　　　平蔡行三首<lb/>
　征戍<lb/>
　　大漢行一首　　　　　老將行一首<lb/>
　　兵車行一首　　　　　疲兵篇一首<lb/>
<pb n="KR4h0022_WYG_333-1b"/>
　　古遊俠歌一首　　　　木蘭歌一首<lb/>
　　新豐折臂翁一首<lb/>
　　紀功<lb/>
　　　七德舞　　　　　　　　　白居易<lb/>
七德舞七德歌傳自武德至元和元和小臣白居易觀<lb/>
舞聽歌知樂意樂終稽首陳其事太宗十八舉義兵白<lb/>
旄黄鉞定兩京擒充戮竇四海淸二十有四功<hi>一作王</hi>業<lb/>
成二十有九即帝位三十有五致太平功成理定何神<lb/>
<pb n="KR4h0022_WYG_333-2a"/>
速速在推心置人腹亡卒遺骸散帛收<hi>貞觀初詔收天下陣死骸骨致</hi>
<hi>祭而瘞埋之俘擄者又散錢帛以購贖之</hi>饑人賣子分金贖<hi>貞觀二年大饑人有鬻男女者</hi>
<hi>詔出御庫金帛盡贖之以還其父母</hi>魏徵夣見子夜<hi>一作/天子</hi>泣<hi>魏徵疾亟太宗夣與徵别</hi>
<hi>既寤流涕是夜徵卒故御製碑云昔殷宗得良弼於夣中今朕失賢臣於覺後</hi>張謹哀聞辰日<lb/>
哭<hi>張公謹卒太宗為舉哀有司奏日子在辰隂陽所忌不可上言君臣義重如父子也情發於中安知辰日</hi>
<hi>遂哭之慟</hi>怨女三千放出宮<hi>太宗嘗謂侍臣曰婦人幽閉深宮情實可憫今將出之任求伉</hi>
<hi>儷於是令左丞戴胄給事中杜正倫於掖庭簡出數千人盡放歸</hi>死囚四百來歸獄<hi>貞觀</hi>
<hi>六年上親錄囚徒放死罪者三百九十四人歸家令明年秋來就刑應時悉至遂悉原之</hi>翦鬚燒藥<lb/>
<pb n="KR4h0022_WYG_333-2b"/>
賜功臣李勣嗚咽思殺身<hi>李勣嘗疾亟醫工云得龍鬚灰方可療太宗自翦鬚燒灰</hi>
<hi>賜之服訖而愈勣叩頭涕泣而謝</hi>含血吮瘡撫戰士思摩奮呼<hi>一作身</hi>乞<lb/>
効死<hi>李思摩嘗中弩太宗親為之吮血</hi>則知不獨善戰善乘時以心感<lb/>
人人心歸爾來一百九十載天下至今歌舞之歌七德<lb/>
舞七德聖人有作垂無極豈徒耀神武豈徒誇聖文太<lb/>
宗意在陳王業王業艱難示子孫<lb/>
　　　城西行　　　　　　　　　劉禹錫<lb/>
城西簇簇三叛族叛者為誰蔡吳蜀中使提刀出禁來<lb/>
<pb n="KR4h0022_WYG_333-3a"/>
九衢車馬轟成雷臨刑與酒杯未覆仇家百官先請肉<lb/>
守吏能然董卓臍饑烏來覘桓元目城西人散太街平<lb/>
雨洗血痕春草生<lb/>
　　　平齊行二首　　　　　　　前　人<lb/>
胡塵昔起薊北門河南地屬平盧軍貂裘代馬繞東岳<lb/>
嶧陽孤桐削為角地形十二虜意驕恩澤含容歴四朝<lb/>
魯人皆科帶弓箭齊人不復聞簫韶今朝天子聖神武<lb/>
手握元符平九土初哀狂童襲故事文告不來方震怒<lb/>
<pb n="KR4h0022_WYG_333-3b"/>
去秋詔下誅東平官軍回合猶嬰城春來羣鳥噪且驚<lb/>
氣如壊山堕其庭牙門大將有劉生夜半射落攙搶星<lb/>
帳中虜血流滿地門外三軍舞臂盟驛騎亟首過黄河<lb/>
城中無賊天氣和朝廷侍郎來慰撫耕夫滿野行人歌<lb/>
　　　二<lb/>
泰山沉㓂六十年旅祭不饗生愁烟今逢聖君欲封禪<lb/>
神使隂兵來助戰妖氣<hi>一作氛</hi>掃盡河水淸日觀杲杲卿<lb/>
雲見開元皇帝東封時百神受職爭奔馳千鈞猛簴順<lb/>
<pb n="KR4h0022_WYG_333-4a"/>
流下洪波涵淡浮熊羆侍臣燕公秉文筆玉檢告天無<lb/>
愧詞當今睿孫承聖祖岳神望幸河宗舞靑門大道屬<lb/>
車塵共侍葳蕤翠華舉<lb/>
　　　平蔡行三首　　　　　　　前　人<lb/>
蔡州城中衆心死妖星夜落照壕水漢家飛將下天來<lb/>
馬箠一揮門洞開賊徒崩騰望旗拜有若羣蟄驚春雷<lb/>
狂童靣縛登檻軍大帛夭矯重㨗書相公從容來鎮撫<lb/>
常侍郊迎負文弩西人歸業閭里閒小兒跳浪健兒舞<lb/>
<pb n="KR4h0022_WYG_333-4b"/>
　　　二<lb/>
汝南晨雞喔喔鳴城頭鼓角音和平路傍老人憶舊事<lb/>
相與感激皆涕零老人收泣<hi>集作淚</hi>前致辭官軍入城人<lb/>
不知忽驚元和十二載重見天寳承平時<lb/>
　　　三<lb/>
九衢車馬渾渾流使臣來獻淮西囚四夷聞風皆失據<lb/>
<hi>集作失筋</hi>天子受賀登高樓祅童擢髪不足數血汚城西一<lb/>
抔土南峯無火楚澤潤夜行不鏁穆陵關䇿勲禮畢天<lb/>
<pb n="KR4h0022_WYG_333-5a"/>
下泰猛士按劔㸔恒山<hi>時唯恒山不庭</hi>
　　征戍<lb/>
　　　大漢行　　　　　　　　　胡　皓<lb/>
單于犯薊堧虜騎畧蕭邉南山木葉飛下地北海蓬根<lb/>
亂上天蝌蚪連營太原道魚麗合陣武威川三軍遥倚<lb/>
伏萬里相馳逐旌斾悠悠靜潮源鼙鼓喧喧動盧谷窮<lb/>
徼出幽陵于嗟倦寢興馬蹄凍溜石湖毳暖生氷雲沙<lb/>
泱漭天光閉河塞隂沉海色凝崆峒此國誰能託蕭索<lb/>
<pb n="KR4h0022_WYG_333-5b"/>
邉心常不樂近見行人畏白龍遥聞公主愁黄鶴陽春<lb/>
半岐路間瑶臺苑玉門關百花芳樹紅將歇二月蘭臯<lb/>
緑未還陣雲不散魚龍水雨雪猶飛鴻鵠山嶂綿連那<lb/>
可極路逺辛勤夣顔色北堂萱草不寄來東園桃李長<lb/>
相憶漢將紛紜攻戰盈胡冦蕭條幽朔晶韓昌拜節偏<lb/>
知送鄭吉驅旌坐見迎火絶煙沉在西極谷靜山空自<lb/>
北平但得將軍能百勝不須天子築長城<lb/>
　　　老將行　　　　　　　　　王　維<lb/>
<pb n="KR4h0022_WYG_333-6a"/>
少年十五二十時歩行奪取胡馬騎射殺山中白額虎<lb/>
肯數鄴下黄鬚兒一身轉戰三千里一劔曽當百萬師<lb/>
漢兵奮迅如霹靂虜騎崩騰畏蒺藜衛靑不敗由天幸<lb/>
李廣無功縁數竒自從棄置便衰朽世事蹉跎成白首<lb/>
昔年飛箭無全目今日垂楊生左肘路傍時賣故侯𤓰<lb/>
門前學種先生柳蒼<hi>集作茫</hi>茫古木連窮巷寥落寒山對<lb/>
虚牖誓令踈勒出飛泉不似潁川空使酒賀蘭山下陣<lb/>
如雲羽檄交馳日夕聞節使三河募年少詔書五道出<lb/>
<pb n="KR4h0022_WYG_333-6b"/>
將軍試拂鐵衣如雪色聊持寳劔動星文願得燕弓射<lb/>
大將耻令越甲鳴吾君<hi>見劉說苑</hi>莫嫌舊日雲中守猶堪一<lb/>
戰取功勲<lb/>
　　　兵車行　　　　　　　　　杜　甫<lb/>
車轔轔馬蕭蕭行人弓箭各在腰爺娘妻子走相送塵<lb/>
埃不見咸陽橋牽衣頓足攔道哭哭聲直上干雲霄道<lb/>
傍過者問行人行人但云㸃行頻或從十五北防河便<lb/>
至四十西營田去時里正與裹頭歸來頭白還<hi>集作猶</hi>戍<lb/>
<pb n="KR4h0022_WYG_333-7a"/>
邉邉庭流血成海水武<hi>集作我</hi>皇開邉意未已君不聞漢<lb/>
家山東二百州千村萬落生荆杞縱有健婦把鋤犂禾<lb/>
生隴畆無東西况復秦兵耐苦戰被驅不異犬與雞長<lb/>
者雖有問役夫敢伸恨且如今年冬未休關<hi>集作隴</hi>西卒<lb/>
縣官急索租租稅從何出信知生兒惡反是生女好生<lb/>
女猶得<hi>集作是</hi>嫁比隣生兒埋没隨百草君不見靑海頭<lb/>
古來白骨無人收新鬼煩寃舊鬼哭天隂爾濕聲<hi>集作悲</hi>
啾啾<lb/>
<pb n="KR4h0022_WYG_333-7b"/>
　　　疲兵篇　　　　　　　　　劉長卿<lb/>
驕虜乘秋下薊門隂山日夕煙塵昏三軍疲馬力已盡<lb/>
百戰殘軀<hi>一作兵</hi>功未論陣雲泱漭屯塞北羽書紛紛來<lb/>
不息孤城望處曽斷腸折劔㸔時可霑臆元戎日夕且<lb/>
歌舞不念關山久辛苦自矜倚劔氣凌雲却笑聞笳淚<lb/>
如雨萬里飄颻空此身十年征戰老胡塵赤心報國無<lb/>
片賞白首還家有幾人朔風蕭蕭動枯草旌旗獵獵榆<lb/>
關道漢月何曽照客心胡笳只解催人老軍前仍欲破<lb/>
<pb n="KR4h0022_WYG_333-8a"/>
重圍閨裏猶應愁未歸小婦十年啼夜織行人九月憶<lb/>
寒衣飲馬滹河<hi>集作沱</hi>晩更淸行吹羌笛逺歸營只恨漢<lb/>
家多苦戰徒令遺鏃滿長城<lb/>
　　　古遊俠歌<hi>見三百巻</hi>　　　　　　崔　顥<lb/>
　　　木蘭歌　　　　　韋元甫<hi>郭茂倩樂府不知名韋元甫續附入</hi>
唧唧何力力<hi>或作歴歴樂府作唧唧復唧唧注作促織何唧唧</hi>木蘭當户織不<lb/>
聞機杼聲唯聞女歎息問女何所思問女何所憶女亦<lb/>
無所思女亦無所憶昨夜見軍帖可汗大㸃兵軍書十<lb/>
<pb n="KR4h0022_WYG_333-8b"/>
二巻巻巻有爺名阿爺無大兒木蘭無長兄願為市鞍<lb/>
馬從此替爺征東市買駿馬西市買鞍韉南市買轡頭<lb/>
北市買長鞭旦辭爺娘去暮宿黄河邉不聞爺娘喚女<lb/>
聲但聞黄河流水鳴濺濺旦辭黄河去暮至<hi>一作宿</hi>黒山<lb/>
頭不聞爺娘喚女聲但聞燕山胡騎鳴啾啾萬里赴戎<lb/>
機關山度若飛朔氣傳金柝寒光照鐵衣將軍百戰死<lb/>
壯士十年歸歸來見天子天子坐明堂䇿勲十二轉賞<lb/>
賜<hi>一作賜物</hi>百千强可汗欲與木蘭官<hi>一作可汗問所欲又作欲與木蘭賞</hi>不<lb/>
<pb n="KR4h0022_WYG_333-9a"/>
用尚書郎願得鳴<hi>一作借明</hi>駞千里足<hi>一作願馳千里足</hi>送兒還故<lb/>
鄉爺娘聞女來出郭相扶將阿姊聞妹來當户理紅粧<lb/>
小弟聞姊來磨刀霍霍向猪羊開我東閣門坐我西閣<lb/>
床脫我戰時袍着我舊時裳當牎理雲髪<hi>一作鬢</hi>挂<hi>一作對</hi>
鏡帖花黄出門㸔火伴火伴驚忙忙<hi>一作始驚忙又作皆驚忙</hi>同行<lb/>
十二年不知木蘭是女郎雄兎脚撲握<hi>一作朔</hi>雌兎眼彌<lb/>
<hi>一作迷</hi>離雙兎傍地走安能辨我是雄雌<lb/>
　　　新豐折臂翁　　　　　　　白居易<lb/>
<pb n="KR4h0022_WYG_333-9b"/>
新豐老翁八十八頭鬢眉鬚皆似雪元孫扶向店前行<lb/>
右<hi>集作左</hi>臂慿肩左<hi>集作右</hi>臂折問翁臂折來幾年兼問致<lb/>
折何因縁翁云貫屬新豐縣生逢世代無征戰唯聽驪<lb/>
宮歌吹聲<hi>集作慣聽棃園歌管聲</hi>不識槍旗<hi>集作旗槍</hi>與弓箭無何天<lb/>
寶大徴兵户有三丁㸃一丁里胥驅向<hi>集作㸃驅</hi>何處去五<lb/>
月萬里雲南行傳<hi>集作聞</hi>道雲南有瀘水椒花落時瘴煙<lb/>
起大軍徒渉水如湯未戰<hi>集作過</hi>十人二三死村南村北<lb/>
哭聲悲<hi>集作哀</hi>兒别爺娘夫别妻皆云前後征蠻者千萬<lb/>
<pb n="KR4h0022_WYG_333-10a"/>
人行無一廻是時翁年二十四兵部牒中有名字夜深<lb/>
不敢使人知自把<hi>集作偷將</hi>大石搥<hi>集作鎚</hi>折臂張弓簸旗俱<lb/>
不堪從兹始免征雲南骨碎筋傷非不苦且圖揀退歸<lb/>
鄉土此臂折來六十年一肢雖廢一身全至今風雨隂<lb/>
寒夜猶<hi>集作直</hi>到天明痛不眠痛不眠終不悔所<hi>集作且</hi>喜<lb/>
老身今獨在不然當時瀘水頭身死魂孤<hi>集作飛</hi>骨不收<lb/>
應作雲南望鄉鬼萬人塜上哭呦呦<hi>雲南有萬人塚即鮮于仲通等覆軍</hi>
<hi>人之所</hi>老人言君聽取何<hi>集作君</hi>不聞開元宰相宋開府不<lb/>
<pb n="KR4h0022_WYG_333-10b"/>
賞邉功防黷武<hi>開元初突厥數冦邉時天武軍牙將郝靈荃出使因引時勒廻鶻部落斬突厥</hi>
<hi>黙啜獻首闕下自謂有不世之功時宋璟為相以天子年少好武恐邀功者生心痛抑其賞逾年始授郎將靈</hi>
<hi>荃遂慟哭嘔血而死</hi>又不聞天寶宰相楊國忠欲求恩幸立邉功<lb/>
邉功不<hi>集作未</hi>立生人怨請問新豐折臂翁<hi>天寳末楊國忠為相重搆</hi>
<hi>閣羅鳯之役募人討之前後發三十餘萬衆去而無反者後又捉人連枷赴役天下怨哭人不聊生故禄山得</hi>
<hi>乘人心而盗天下元和初折臂翁猶存因備歌焉</hi>
　<lb/>
　文苑英華巻三百三十三<lb/>
</p>
<p>
</p>
  </div>
</body>
</text>
</TEI>
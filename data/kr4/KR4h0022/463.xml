<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百六十三</head>
    <p>
<pb n="KR4h0022_WYG_463-1a"/>
欽定四庫全書<lb/>
　文苑英華巻四百六十三　宋　李昉等　編<lb/>
　詔勅五<lb/>
　　改革<lb/>
　　　改尚書洪範無頗字為陂勅　孫　逖<lb/>
門下典謨既作雖曰不刋文字或訛豈必相襲朕聽政<lb/>
之暇乙夜觀書匪徒閲於微言實欲暢於精理毎讀尚<lb/>
書洪範至無偏無陂遵王之義三復兹句常有所疑㨿<lb/>
<pb n="KR4h0022_WYG_463-1b"/>
其下文並皆協韻唯頗一字實則不倫又周易泰卦中<lb/>
旡平不陂釋文云陂字亦有頗音陂而<hi>詔令作之</hi>與頗訓詁<lb/>
無别為陂則亦㑹意為頗則聲不成文應由煨燼之餘<lb/>
編簡墜缺傳授之際差舛相沿原始要終湏有刋革朕<lb/>
雖先覺兼訪諸儒僉以為然終非獨斷其尚書洪範無<lb/>
偏無頗字宜改為陂庶使先儒之義去彼膏肓後學之<lb/>
徒正其魚魯仍宣示國學主者施行<lb/>
　　　改正朔制<hi>一作改元載𥘉赦</hi>　　　　　制集<lb/>
<pb n="KR4h0022_WYG_463-2a"/>
朕聞上<hi>一作元</hi>皇纂厯則天地以裁規大聖握圗法隂陽<lb/>
以施化故能牢籠品類陶鑄生靈敷景運於休期闡洪<lb/>
基於光大昔有隋失馭率土分崩赤縣為禾黍之塲蒼<lb/>
生遇塗炭之酷我髙祖神堯皇帝龍興汾晉鳯起寰區<lb/>
殄梟獍而安八荒剪鯨鯢而清四海太宗文武聖皇帝<lb/>
膺昊穹之厯數鼓雷電之雄威服逺冠巢燧之前開邊<lb/>
越羲農之際鴻名邁於三五茂績隆於徃𥘉髙宗天皇<lb/>
大帝禀雷澤之禎符降天縱之神噐湛㤙所被匝乾坤<lb/>
<pb n="KR4h0022_WYG_463-2b"/>
覆載之鄉至化所覃盡舟車所通之境撫璇丹極輯瑞<lb/>
蒼嚴天平地成淳風起千年之運樂和禮備寳祚隆三<lb/>
聖之基逖聽王猷熈開帝載朕以虚薄䖍奉叡圗業業<lb/>
兢兢不遑寢食幸穹昊貽祐宗社延祥河薦合天之符<lb/>
洛出永昌之籙時和嵗稔逺肅邇安斯皆先徳所延屡<lb/>
彰嘉貺自恭臨兆庶<hi>一作億兆</hi>已積炎凉尚想移風未臻於<lb/>
至道顧循菲徳媿切於深𠂻思𢎞顧託之㤙再闡混元<lb/>
之始夫以𤣥穹列象三辰以之<hi>一作以所</hi>麗天厚載含章五<lb/>
<pb n="KR4h0022_WYG_463-3a"/>
行於焉紀地易曰三五以變錯綜其數通其變遂成天<lb/>
下之文極其數遂定天下之象水火相變其卦為革彖<lb/>
曰天地革而四時成言五徳更相生變革萬象<hi>一作物</hi>故<lb/>
帝者改正施教明受之於天不定之於人者也仲尼曰<lb/>
其或繼周者雖百世可知也盖以文質相因法度相改<lb/>
故矣是以伏羲髙陽有周皆以建子之月為正神農少<lb/>
昊陶唐有殷皆以建丑之月為正軒轅髙辛夏后漢氏<lb/>
皆以建寅之月為正後雖百代可知者以此雖邅遇之<lb/>
<pb n="KR4h0022_WYG_463-3b"/>
不同歩驟殊致未有不表明軌物以章靈命之符者也<lb/>
我國家創業常有意乎正朔矣所未改者盖有由焉髙<lb/>
祖創草百度因循隋氏太宗緯地經天日不暇給髙宗<lb/>
嗣厯將𢎞丕訓改作之事屢發聖謨言猶在耳永懐無<lb/>
及自五帝纉統三王馭宇或父子相承同體異徳或金<lb/>
木迭改應天順人故納麓登庸粤受終于文祖干戈革<lb/>
命必理厯於明時然則開元配永肇自陽来之旦統厯<lb/>
履端基于朔昜之首孶萌發内氣律由中品物<hi>一作彚</hi>任<lb/>
<pb n="KR4h0022_WYG_463-4a"/>
而昭蘇生類蕩而敷革是知夏之人統不逮殷之地正<lb/>
殷之地正有劣周之天統元命所苞實在兹矣周文稽<lb/>
古制禮於成王之日漢髙握徳改元於武皇之代則知<lb/>
文制大備未遑於上業損益之道諒屬於中平朕所以<lb/>
遵飾禮經奉成先志今推三統之次國家得天統當以<lb/>
建子之月為正考之羣藝厥義明矣宜以永昌元年十<lb/>
有一月為載初元年正月十有二月改臘月來年正月<lb/>
改為一月自載初元年正月一日子時已前大辟罪已<lb/>
<pb n="KR4h0022_WYG_463-4b"/>
下罪無輕重已發覺未發覺已結正未結正繫囚見徒<lb/>
皆赦除之其謀反大逆縁及子孫殺祖父母父母部曲<lb/>
容女奴婢殺主不在赦限其與敬業虺冲并諸虺友徃<lb/>
還其魁首並已伏誅其支黨事未發者並特從原免不<lb/>
得更相言告内外現任文武九品已上職事官並賜古<lb/>
爵之級天下百嵗已上老人板授下州刺史米粟五石<lb/>
帛十疋<hi>一作叚</hi>九十已上板授上州司馬米粟四石帛七<lb/>
叚八十已上板授縣令逋懸調并丁夫雜匠衛士及有<lb/>
<pb n="KR4h0022_WYG_463-5a"/>
畨地等違畨及逃走應陪畨及徴課調者並特宜放免<lb/>
其欠負物官料及盗詐三庫物並不在赦限孤寡<graphic n="KR1103" url="https://raw.githubusercontent.com/kanripo/KR-Gaiji/master/images/KR1103.png" mimeType="image/png"/>獨<lb/>
篤疾等不能存立者量加賑恤孝子順孫義夫節婦旌<lb/>
表門閭終身勿事天下百姓年二十一身為户頭者各<lb/>
賜古爵之級女子百户賜以牛酒明堂役工人未被㤙<lb/>
及者付司即類例定等級奏聞十五日内使了縁供明<lb/>
堂致死人其有未霑勲賜者亦宜凖例酬給今年來不<lb/>
熟處及遭霜澇之處並量放庸課州縣好加檢校勿使<lb/>
<pb n="KR4h0022_WYG_463-5b"/>
饑饉新年軍差科百姓稍有辛苦亦宜量加優恤蠲其<lb/>
徭役所司類例處分供豫州軍百姓艱辛處未得復者<lb/>
宜給復一年洛州輦轂徭役繁多代朔并忻等州行軍<lb/>
及諸州供明堂未及銅處所司各類例節級給復皇親<lb/>
諸陪位未出身者量才處分已出身者賜勲一轉富啇<lb/>
大賈衣服過制䘮𦵏奢侈損費生業州縣相知捉搦兩<lb/>
京兼委金吾檢校天下百姓皆湏嫁娶以時勿使外有<lb/>
曠夫内有寡女戰亡人格外贈勲兩轉廽授朞親其子<lb/>
<pb n="KR4h0022_WYG_463-6a"/>
孤惸者州縣給糧安飬征鎮人家口州縣存恤勸課殷<lb/>
有之家助其營種勿使外人侵欺仍令所司刋正禮樂<lb/>
刪定律令格式不便於時者内外官五品已上各舉所<lb/>
知九經文字俱學士詳正革其訛舛亡官失爵量加叙<lb/>
録長流人别勑流人移貫人降授官人及役縁逆人用<lb/>
當特<hi>詔令無特字</hi>及造罪過特處分者雖未至前所並不在<lb/>
赦限西府功臣及晉府子孫屈滯者量加收叙所司奏<lb/>
聞亡命山澤挾藏軍噐百日不首復罪如初敢以赦前<lb/>
<pb n="KR4h0022_WYG_463-6b"/>
事相告言者以其罪罪之率土之内賜酺三日赦書日<lb/>
行五百里朕又聞之人必有名者所以吐情自紀尊事<lb/>
天人是故以甲以乙成湯為子孫之制有類有象申繻<lb/>
明徳義之由朕今懐柔百神對揚上帝三靈眷祐萬國<lb/>
來庭宜膺正名之典式敷行政之躅宜朕以瞾<hi>之少切武后名</hi>
為名自卦演龍圗文開鳥跡萬人以察百工以乂所以<lb/>
𢎞敷正道宣明禮樂指事㑹意改易異途轉注象形屈<lb/>
伸殊制周宣博雅史籀興古傳之文尼父温良丘明述<lb/>
<pb n="KR4h0022_WYG_463-7a"/>
春秋之傳自諸侯力争姫室浸微離為二周分成七國<lb/>
法律異令田疇異畝言語異聲衣冠異制秦兼天下剗<lb/>
滅古文𨽻率屡興兵車嵗動官獄繁鶩爰創𨽻書自著<lb/>
秦文肇興八體刻符兼於大篆模印逮於殳書兩漢因<lb/>
之九千餘字張敞杜鄴講學於前揚雄甄豐校理於後<lb/>
魏晉以降代乏名儒穿鑿多門形聲轉謬結造新字附<lb/>
㑹其情今古訛舛稍益繁布規畫無端平之體魚鳥増<lb/>
奔放之容轉相效倣日滋月甚遂使後生學徒㒺知所<lb/>
<pb n="KR4h0022_WYG_463-7b"/>
舉先王載籍從此湮沉言念澆漓情深憫悼思反上皇<lb/>
之化佇移季葉之風但習俗多時良難頓改特創制一<lb/>
十二字率先百辟上有依於古體下有改於新文庶保<lb/>
可乆之基方表還淳之意昔在包羲開木徳之運軒轅<lb/>
應土行之序循環終始布在方冊莫不績著帝猷功宣<lb/>
皇道方列三微之統乃膺五行之歴雖則盛比共王強<lb/>
踰嬴政齊桓晉文之業大彭豕韋之羙纔為覇者豈登<lb/>
帝籙自炎精蕩覆王風哀思漢氏䝉塵中原離析當途<lb/>
<pb n="KR4h0022_WYG_463-8a"/>
逆取但肆兵威典午專權無聞徳化故三方鼎畤五胡<lb/>
幅裂或道乖嗣徳或業匪孫謀良由取之不以樂推失<lb/>
之在乎虐用者也及齊梁竊據僻在江淮周魏勃興奄<lb/>
宅咸洛雖變夷從夏號令雄行於境内而智小謀大聲<lb/>
教不通於天下隋文御極陳氏猶存開皇之中纔聞混<lb/>
一嗣主失道俄至分崩七八年間生人泯絶秦項之酷<lb/>
猶未之半開闢已來盖未之有我國家祖宗積徳文武<lb/>
重光仁風被於四表英猷冠於三代易不云乎天地之<lb/>
<pb n="KR4h0022_WYG_463-8b"/>
道恒乆而不易者也仲尼曰善人為邦百年可以勝殘<lb/>
去殺則知聖王乆於其道而天下化成矣自魏至隋年<lb/>
將四百稱皇僣帝數十餘家莫不廢王道而立私權先<lb/>
詐力而後仁義勲未踰於列國徳不慙<hi>一作漸</hi>於覇圗雖<lb/>
復時合諸侯一匡區域晉武踐祚荗烈多慙於水官隋<lb/>
帝乗時雄圗不逮於秦氏惟彼二君閠位况區區者豈<lb/>
宜當三統之數者乎朕逖聽皇綱幽求帝典定王覇之<lb/>
真偽洗生人之耳目庶叶三權<hi>一作惟</hi>之美光宣五帝<hi>一作</hi>
<pb n="KR4h0022_WYG_463-9a"/>
<hi>常</hi>之次况合宫布政景化惟新太初開厯上元伊始宜<lb/>
以發揮大寳申明厯數恢皇家正土之符繼炎漢真火<lb/>
之序摛之㒺極垂之無窮以周漢之後為二王仍封舜<lb/>
禹成湯之裔為三恪所司求其苖裔即加封建其周隋<lb/>
宜同列國封其嗣使主祭焉布告遐邇咸知朕意主者<lb/>
施行<hi>載初元年正月一日</hi>
　　一作皆唐大詔令改尚書省中書門下省九寺十<lb/>
　　二衛名及官稱號改正朔改殘文字錢斤兩詳審<lb/>
<pb n="KR4h0022_WYG_463-9b"/>
　　刪定申理寃屈<lb/>
　　　减大理丞廢刑部獄制<hi>一作改元光宅赦</hi>
　　　　　　　　　　　　　　　　制集<lb/>
鸞䑓朕聞上皇建極體元氣以育羣生大聖承天法開<lb/>
陽而陶庶類與時舒巻叶三正而推移隨道汙隆應五<lb/>
幹以通變故能牢籠宇宙埏植人靈符景運而財成契<lb/>
休期以光宅昔有隋標季率土淪胥豺狼肆吞噬之災<lb/>
億兆被䖍劉之酷髙祖神堯皇帝披圗汾水仗鉞参墟<lb/>
<pb n="KR4h0022_WYG_463-10a"/>
廓氛祲而安四維掃欃槍而清六合太宗文武皇帝負<lb/>
日月而膺運鼓雷霆而震威蕩海夷山功浹八荒之外<lb/>
救焚拯溺仁霑萬域之表樂和禮洽天平地成荗績光<lb/>
於䆳初鴻名冠於開闢髙宗天皇大帝雲房誕睿虹渚<lb/>
降靈受緑錯之禎符應朱綈之景命飛車乗毳臣軒頊<lb/>
之不臣沒羽浮金賮禹湯之未賮開邊服逺更闡㝢於<lb/>
先基富國寜人重増輝於前烈撫璇當宁調玉氣於明<lb/>
堂考瑞昇天朝百神於日觀茫茫衆俗寜知覆燾之㤙<lb/>
<pb n="KR4h0022_WYG_463-10b"/>
蠢蠢庶萌孰辨陶甄之力固已千年啓旦三聖重光歴<lb/>
選前書無聞徃載豈謂道隆金鏡運廹鼎湖方延翠渚<lb/>
之祥遽托白雲之駕以社稷之大任屬荒𦕈之微躬欽<lb/>
奉遺言載深悲懼遂以兹菲徳開遵嗣聖式綜萬機載<lb/>
宣風化所頼王公卿士各竭廼誠若濟巨川實憑舟楫<lb/>
然自恭臨朝序已積炎凉教靡致於移風道尚慙於變<lb/>
俗良以哀迷在疚荼棘纒身<hi>一作心</hi>陵廟未安匪遑專慮<lb/>
今者鳯京遥踐龍馭上升既因大禮之終宜更中區之<lb/>
<pb n="KR4h0022_WYG_463-11a"/>
始朕母臨赤縣求瘼之志毎盈子育蒼生恤隠之懐鎮<lb/>
切惟欲勵精為政克已化人使宗社固北辰之安區㝢<lb/>
致南風之泰以斯酬眷命用此報先㤙冀上不負於尊<lb/>
靈下微申於至懇夫五行迭<hi>一作逸</hi>用列代相承欲崇其<lb/>
徳先遵所尚故夏以金運乗驪而尚𤣥周以木行貴騂<lb/>
而尚赤將隆母徳必欲子扶近者地不藏珎山無祕寳<lb/>
皇家土<hi>一作上</hi>徳勝氣彌彰宜崇白賁之象以輔黄中之<lb/>
運自今以後旗熾皆從金色仍餙之以紫畫以雜文其<lb/>
<pb n="KR4h0022_WYG_463-11b"/>
應合改者所司詳依典故供奉帷幔咸用紫色自録府<lb/>
衛所旗並改以皂八品以下舊服青者並改以碧其在<lb/>
京諸司文官職事五品以上清官并六品七品清官並<lb/>
毎日入朝之時常服袴褶諸州縣長官在公衙亦凖此<lb/>
自餘官朔望朝叅皆依舊其色皆依本品又鎮星之在<lb/>
太微已歴乍載著土精之羙應表坤祚之元符宜同成<lb/>
帝以時薦享又東都宜改為神都宫名太初宫但列署<lb/>
分司各因時而立號建官置職咸適事以標名而今曹<lb/>
<pb n="KR4h0022_WYG_463-12a"/>
僚之中稱謂多爽宜改尚書省為文昌䑓左僕射為文<lb/>
昌左相右僕射為文昌右相吏部尚書為天官尚書户<lb/>
部尚書為地官尚書禮部尚書為春官尚書兵部尚書<lb/>
為夏官尚書刑部尚書為秋官尚書工部尚書為冬官<lb/>
尚書門下省改為鸞䑓中書省改為鳯閣侍中改為納<lb/>
言中書令改為内史太常寺改為司禮寺鴻臚寺改為<lb/>
司賔寺宗正寺改為司屬寺光禄寺改為司膳寺太府<lb/>
寺改為司府寺太僕寺改為司僕寺衛尉寺改為司尉<lb/>
<pb n="KR4h0022_WYG_463-12b"/>
寺大理寺改為司刑寺農寺依舊左右衛亦依舊左右<lb/>
驍衛為左右武衛左右武衛為左右鷹揚衛左右威衛<lb/>
為左右豹韜衛左右領軍衛為左右玉鈴衛左右金吾<lb/>
衛依舊其餘曹司及官寮名未改者所司速制名奏聞<lb/>
又司𨽻之官監郡之軄所以廵省風俗制舉愆違今人<lb/>
物殷繁區㝢遐曠而所在州縣未能澄肅可置右肅政<lb/>
御史䑓一司其職員一凖御史䑓專諸州按察其舊御<lb/>
史䑓改為左肅政御史䑓專知在京百司及監諸軍旅<lb/>
<pb n="KR4h0022_WYG_463-13a"/>
并出使其諸州録事叅軍宜依舊仍令在京五品已上<lb/>
清官毎日於章善顯福等門各一人待詔朕當親訪正<lb/>
道詳求得失又𤣥元皇<hi>一無皇字</hi>帝者皇室之源韞道徳而<lb/>
無為冠靈仙而不測業光衆妙仁覃庶品豈使寳𦙍見<lb/>
御宸居先母竟無尊位可上尊號曰先天太后宜於老<lb/>
君廟所敬立尊像以申誠薦又洛川境内所有帝王之<lb/>
陵及自古清直之臣忠亷之佐並令州縣就其塋域一<lb/>
申祭享又自武徳以來元勲佐命或以忠鯁事主或以<lb/>
<pb n="KR4h0022_WYG_463-13b"/>
道徳匡君非身在有犯縁子孫絶封者前詔雖已處分<lb/>
或尚有闕遺宜降霈澤重申前命又徃日先朝聖武蕩<lb/>
定遐方日月照臨咸為郡縣皆荷生成之恵無復逺近<lb/>
之殊朕矜撫之懐豈隔中外毎念其殄嗣愍愴良深繼<lb/>
絶興亡實惟本志宜各求其後𦙍立以承嗣<hi>一作享獻</hi>其諸<lb/>
都䕶漢官及鎮兵等並悉放還其營奉山陵使及鹵簿<lb/>
使等並依别勅處分又兩京之所徭賦實繁亦令所司<lb/>
作優量法使勞逸得所靈駕所渉千里斯遥在路黎氓<lb/>
<pb n="KR4h0022_WYG_463-14a"/>
<hi>一作崩</hi>莫不哀奉念其勞弊情増感惻其縁供頓及山陵<lb/>
者並免今年課税又比來諸道軍行叙勲多濫或端居<lb/>
不出以貨買勲真偽相䝉深為巨蠧自今以後所司宜<lb/>
明為條例務令禁斷責成斯在可不勉歟如更有違必<lb/>
越法科處分又比來放出宫女已降詔書然以在内多<lb/>
時咸悉願住但念其各有親屬豈可乆致分離宜凖前<lb/>
㤙即令放出夫隆平日乆户口滋多物務既繁欺隠斯<lb/>
衆其上州萬户已上大縣萬户已上各宜析出别置州<lb/>
<pb n="KR4h0022_WYG_463-14b"/>
縣唯雍凉二州不在此限又濟時之道求賢是務其官<lb/>
人百姓等或噐標瑚璉材堪棟幹或在軄清慎或抱徳<lb/>
幽棲或武藝馳名或文藻流譽宜令京官九品以上及<lb/>
諸州長官各舉一人咸以名薦務取得賢之實無貽濫<lb/>
收之譏又前者有詔具述内外官寮偹陳行事以申勸<lb/>
沮仍恐百官在職尚有虧違今欲重降霈<hi>一作㴱</hi>㤙更垂<lb/>
寛宥棄瑕録用㒺責於前非滌罪論功必期於後善若<lb/>
又不悛已過重掛踈羅當使寘以嚴刑倍加其罰思與<lb/>
<pb n="KR4h0022_WYG_463-15a"/>
士庶共此維新可大赦天下改文明元年為光宅元年<lb/>
自九月五日昧爽已前大辟罪已下罪無輕重已發覺<lb/>
未發覺已結正未結正見繫囚徒皆赦除之流人未逹<lb/>
前所者放還其犯十惡官人枉法受財監臨主守自盗<lb/>
所監臨刼賊殺人故殺人謀殺人及反逆縁坐并軍將<lb/>
臨戎挫威失律鎮遏失所虧損師徒及常赦所不原免<lb/>
者並不在赦例亡官失爵量加收叙諸年八十已上各<lb/>
賜粟二石綿帛二叚九十已上各賜粟三石綿帛三叚<lb/>
<pb n="KR4h0022_WYG_463-15b"/>
百嵗已上賜粟五石綿帛五叚並依舊例板授孝子順<lb/>
孫義夫節婦旌<hi>一作或</hi>表門閭鰥寡惸獨篤疾之徒不能<lb/>
自存者並加賑恤亡命山澤挾藏軍噐百日不首復罪<lb/>
如初敢以赦前事相告言者以其罪罪之布告天下咸<lb/>
使知聞其詔書内事有未盡仍令所司作條例處分<hi>光宅</hi>
<hi>元年九月五日</hi>
　　興復<lb/>
　　　神龍開創制<hi>一作中宗即位制</hi>　　　　制集<lb/>
<pb n="KR4h0022_WYG_463-16a"/>
門下聞天地盈虚四時有消息之度皇王興替五運有<lb/>
遷革之期稱號斯殊驪騵亦異受明命者㒺不由兹我<lb/>
大唐髙祖神堯皇帝聖期首出天與神噐有大功於區<lb/>
夏有大造於生靈太宗文皇聖皇帝道則繼明業推搆<lb/>
極類商湯之起亳若武王之承周彈壓九皇牢籠萬古<lb/>
髙宗天皇大帝上聖御圗大明司契手調元氣心運洪<lb/>
爐齊五緯而平太階應三神而登日觀羅網開闢包冠<lb/>
羲胥大猷備闡能事斯畢僊駕不追逆臣聞<hi>疑作開</hi>釁敬<lb/>
<pb n="KR4h0022_WYG_463-16b"/>
業挻災於淮甸務挺潜應於沙塲天柱將摇地維方繞<lb/>
非撥亂之神功不能定人之危矣則天大聖皇帝亶聦<lb/>
成徳濬哲應期用初九之英謀開太一之宏略振玊鈐<lb/>
而殪封豕受金鉞而斬長鯨受河洛之圗書當昊穹之<lb/>
厯數恵育黎獻並登仁壽既而凝懐問道屬想無為以<lb/>
大寳為勞生遂復忝於明辟且有後命俾承先緒光啓<lb/>
大唐之國用崇興復之基交際在辰情深感愴<hi>一作慰</hi>奉<lb/>
髙祖之宗廟尊太宗之社稷不失舊物實在於兹業既<lb/>
<pb n="KR4h0022_WYG_463-17a"/>
惟新事宜更始可改大周為唐社稷宗廟陵寢郊祀禮<lb/>
樂行運旗旘服色天地等字䑓閣官名一事以上並依<lb/>
永淳已前故事其神都依舊為東都北都依舊為并州<lb/>
大都督府永昌來庭兩縣並從省廢其百姓依舊分屬<lb/>
河南洛陽兩縣周朝宗廟陵寢及官宜令所司商量處<lb/>
分朕之逺系出自老君靈佑所資貽慶長乆宜依舊上<lb/>
尊號為𤣥元皇帝省司差使冊告天下村落佛堂並令<lb/>
開門洒掃不得因兹聚歛創加修葺庠序之規風教之<lb/>
<pb n="KR4h0022_WYG_463-17b"/>
首京都兩學尚且闕脩欲令四方何以取則其京都學<lb/>
舘及先聖廟堂所有破壊未營造者逐要修葺速令畢<lb/>
工仍不得浪有勞擾樂府之設國風所繫豈惟易俗抑<lb/>
乃和神至若絲竹繁聲倡優雜伎深乖禮則並宜量事<lb/>
減省國之禮儀已經改撰隨時逐變務在𢎞通宜令禮<lb/>
官重加詳審於行事有不便者即從損益脩制<hi>一作制勅</hi>刪<lb/>
定處分已乆宜從易簡務速施行分事設官固須量才<lb/>
稱職比來委任稍亦乖方遂使鞠獄推囚不專法寺撰<lb/>
<pb n="KR4h0022_WYG_463-18a"/>
文脩史豈任秘書營造無取於作專勾勘罕從於比部<lb/>
名差别使又著判官在於本司便是曠位並須循名責<lb/>
實不得越守侵官皇家親屬籍沒者則天大聖皇帝雖<lb/>
已溥暢鴻㤙其有任五品已上官枉遭陥害者並宜改<lb/>
葬式遵禮典若有後嗣還其䕃資其别勅安置并在貶<lb/>
者亦復其籍屬量還官爵仍遣諸流移人除犯贓賄及<lb/>
畜蠱毒造偽避讐反逆縁坐勘㑹不免者餘並放還天<lb/>
下軍鎮不要者多轉輸艱辛府庫虚耗事湏改弊不可<lb/>
<pb n="KR4h0022_WYG_463-18b"/>
循常宜簡内外官人有材識者分遣充遣廵邊按覆湏<lb/>
留鎮遏及應減一事已上並委使人共所管詳度還日<lb/>
具利害奏聞其應支兵先取當土反側近人仍隨地配<lb/>
割分州定數年滿差替各出本州永為格例不得踰越<lb/>
五品已上致仕曽伏事先朝有賜爵一級曽任州府幕<lb/>
府及任洛州牧日官人並勘責奏聞經任東宫官僚見<lb/>
任六品官計階應入五品官者特宜不拘年限餘依常<lb/>
例三衛細引主帥直司行署畨官七絶等通前各減二<lb/>
<pb n="KR4h0022_WYG_463-19a"/>
年勞考滿日各加勲一轉合得官日稍優與處分中書<lb/>
門下官人計階考入五品者優量令史畨官凖羽林例<lb/>
處分直者及外司官典二十二日誅賊之時縁抵承在<lb/>
中書省者各賜勲一轉諸司有品直司宜加一階無品<lb/>
直司賜勲一轉禮官縁即位脩執儀注者各賜物二十<lb/>
叚正月當蕃三衛監門等於武成衙内明福門外南衙<lb/>
及諸門者賜物十叚左右羽林及東宫北門厨供膳及<lb/>
匠凖例各賜物十叚正月量追三衛細引監門細引直<lb/>
<pb n="KR4h0022_WYG_463-19b"/>
長飛騎雜伎飛騎各賜物十叚東宫北門官及三衛細<lb/>
引監門直長各賜物二十叚仍類例功夫多少奏聞其<lb/>
引王冊及轝冊讀冊等官人各賜物五十叚授冊使人<lb/>
賜物一百叚書冊人各賜物十叚其轝腰與官人賜物<lb/>
二十叚飛騎各賜物十五叚共轝香蹬三衛及轝寳人<lb/>
各賜物二十叚頃者户口逃亡良田差科繁劇非軍國<lb/>
切要者並量事停減若要和市和僱先依時價付錢自<lb/>
非省支勅索不得輙有進送諸貢物皆湏任土當處無<lb/>
<pb n="KR4h0022_WYG_463-20a"/>
者不得别求仍於常數毎事量減縁百姓間所有不穏<lb/>
便者並委州府具狀奏聞朕當親覽即為釐革天下百<lb/>
姓並免今年租及地税自今以後租庸凖符配定更不<lb/>
湏徴折脚錢其已前未徴得者亦即放免天下宗姓並<lb/>
凖舊式房州百姓宜給復三年其諸司官員并雜色役<lb/>
掌閑幕士門僕之徒兼音聲人及丁匠等非灼然要籍<lb/>
並量事減省所司速為條例廐馬數多皆湏秼飼食人<lb/>
之粟日費滋深殿中諸閑廐馬量支留以外抽送外州<lb/>
<pb n="KR4h0022_WYG_463-20b"/>
馬坊及本監牧其東宫諸王公主等馬應官供者亦令<lb/>
隨事減省奢滛伎巧實為蠧弊皆因節日宗屬婚親諸<lb/>
王公主<hi>詔令作王公妃主</hi>競相賀遺或造珍麗妄為進奉錦綵<lb/>
異餙雕鏤竒文假撰樓䑓偽裝禽獸諸如此類深是害<lb/>
時宜明勅格嚴加禁斷衣服綵章一凖令式夫鄒纓齊<lb/>
服尚且變俗移風朕率先百僚必期化成兆庶東都正<lb/>
月當上畨兵年至五十五即放出前赦及今制處分有<lb/>
不盡者並令所司類例續奏布告遐邇咸使知聞主者<lb/>
<pb n="KR4h0022_WYG_463-21a"/>
施行<hi>神龍元年二月五日</hi>
　　　復尚書省故事制　　　　　　制集<lb/>
勅唐虞之際内有百揆庶政惟和至於宗周六卿分職<lb/>
以倡九牧書曰龍作納言帝命惟允詩云仲山甫王之<lb/>
喉舌皆尚書之任也雖西漢以二府分理東京以三公<lb/>
揔務至於領録天下之綱練覈萬事之要邦國善否出<lb/>
納之由莫不處正於㑹府也令僕以綜詳朝政丞郎以<lb/>
彌綸國典法天地而正四叙配星辰而統五行元元本<lb/>
<pb n="KR4h0022_WYG_463-21b"/>
本於是乎在九卿之職亦中䑓之輔助小大之政多所<lb/>
關决自王室多難一紀於兹東征西伐略無寜嵗内外<lb/>
荐費徴求調發皆廹於國計切於軍期率以權便裁之<lb/>
新書從事且救當時之急殊非致理之道今外虞既平<lb/>
㒺不率俾天意人事表裏相符將明畫一之法大布惟<lb/>
新之令甄陶化源去末歸本魏晉有度支尚書校計軍<lb/>
國之用國朝但以郎官署領辨集有餘時艱之後方立<lb/>
使額參佐既衆簿書轉還將無𢎞益又失事體其度支<lb/>
<pb n="KR4h0022_WYG_463-22a"/>
使及關内河東山南西道劔南東川西川轉運常平鹽<lb/>
鐡等使宜停禮儀之本職在奉常徃年置使因循未改<lb/>
有乖舊制實曠司存委太常卿自舉本職其使宜停漢<lb/>
朝丞相與公卿已下五日一决事帝親斷可否且國之<lb/>
安危不獨注於將相政之理亂固亦在於庶官尚書侍<lb/>
郎左右丞及九卿叅領要重朕所親倚固當朝夕相見<lb/>
以之匡益也頃以邉陲未寜日不給暇又寺省之務多<lb/>
有所分簡而無事曠而不接今大舉綱目重頒憲章並<lb/>
<pb n="KR4h0022_WYG_463-22b"/>
宜詳校所掌明徴典故一一條具面陳損益如非時湏<lb/>
有奏議亦聽詣閣請對當親覽其意擇善而從朕受昊<lb/>
天之成命承累聖之鴻業齋心滌慮夙夜憂勞顧以不<lb/>
敏不明薄於徳化致使舊章多廢至理未𢎞其心愧恥<lb/>
終食三歎雖詔書屢下以申振恤而朝典未舉猶深欎<lb/>
悼思與百辟卿士勵精於理俾國經王道可舉而行各<lb/>
宜承式以恭爾位<hi>大厯五年三月</hi>
　文苑英華巻四百六十三<lb/>
</p>
<p>
</p>
  </div>
</body>
</text>
</TEI>
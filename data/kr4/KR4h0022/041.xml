<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四十一</head>
    <p>
<pb n="KR4h0022_WYG_041-1a"/>
欽定四庫全書<lb/>
　文苑英華巻四十一　　　宋　李昉等　編<lb/>
　帝德一<lb/>
　　述聖賦一首　　　進高祖受命造唐賦表一首<lb/>
　　高祖受命造唐賦一首<lb/>
　　　述聖賦<hi>太宗御製序</hi>
朕以二九之年屬天下喪亂毒流區夏禍遍郊畿羣雄<lb/>
則蠭駭雲興猛將則風驅霧合年二十有四慷慨京邑<lb/>
<pb n="KR4h0022_WYG_041-1b"/>
電發中元震蕩三川掃清八荒及至壯年獲臨寳位然<lb/>
乃逺夷委質萬國歸心致使朝有進善之臣野無行歌<lb/>
之士節義盈於私室獄訟息於公門一尉侯於東西混<lb/>
車書於南北由是偃組練而敷禮樂放牛馬而逸黎元<lb/>
方欲紀石封山握河沉璧<hi>見文選曲水詩序</hi>功既成矣世既貞<lb/>
矣信可以優游暇豫作樂崇德者歟故因兹餘隟乃脩<lb/>
苑囿其勝地則有積翠凝碧其川阜則有濯龍平樂若<lb/>
乃南面雙闕北對芒山引洛浦之通波連郟鄏之餘趾<lb/>
<pb n="KR4h0022_WYG_041-2a"/>
藂薄本麗加之以芳節池沼素羙瑩之以初陽舞蝶遊<lb/>
絲帯清颷而散影分花交柳映碧浪而成文巨樹千尋<lb/>
結輕烟而聳翠危峰萬仭照落景而開紅雲氣縈巖似<lb/>
遊仙於巫峽霓光染溜類濯錦於成都戱羽間闗互飛<lb/>
沉於蒙密遊鱗瀺灂乍出没於芰荷翔泳之羙盡斯仁<lb/>
智之樂僃矣可以遁形匿跡可以養志恬神獨徃襄城<lb/>
之中斯可觀也藐然姑射之上何以加兹余每覽巢許<lb/>
之儔松喬之匹未甞不慨然慕之思可以脱屣長辭拂<lb/>
<pb n="KR4h0022_WYG_041-2b"/>
衣高謝欻復以時運見覊因留連於大任徒有輕舉之<lb/>
志而不達者其天意也豈人事乎<lb/>
臣聞立極著紀之初闢乾開歴之始上所以分垂象曜<lb/>
下所以疆括地里惟大人之有作越百代而孤峙飛五<lb/>
位以龍奮騰九萬而鵬起曩者炎運將終鼎命云絶四<lb/>
溟波駭八維幅裂羽檄交馳邉鋒並爇長星夜掃車雲<lb/>
朝結莫不望壁壘以靡旗對轅門而亂轍故得百城氷<lb/>
潰千里烟㓕固靈命之有在乃慷慨而投袂驅八駿以<lb/>
<pb n="KR4h0022_WYG_041-3a"/>
雷擊馭六飛而電逝騰星劒以外倚振雲鋒而高彗既<lb/>
後事而先謀亦先勝而後制兵有臨而必尅功無往而<lb/>
不濟龜䇿叶以符兆人神應而合契諒包頊以駕軒寔<lb/>
孕皇而育帝足以光燭千祀足以祚隆萬世於是戢兵<lb/>
偃武銘功紀勣採三代之逸經刋八方之遺籍搜隱遁<lb/>
於林藪訪栖遲於巖石然後調玉律以定時測金儀而<lb/>
考厯符洛下之前驗嗣容成之絶迹若夫流惠澤於瀛<lb/>
表被仁風於區外窮八際以來庭踰九譯而浹㑹莫不<lb/>
<pb n="KR4h0022_WYG_041-3b"/>
奉朔而祠春秋款闗而受冠帯參兩曜以齊明混二儀<lb/>
以稱大信一人之致感寔萬方之攸賴聖皇以令叶先<lb/>
甲時惟仲春乃整法駕馭華輪六軍雷動萬乘星陳臨<lb/>
濁河以北睠指清洛而東巡乃升雲闕俯天津朝萬國<lb/>
禮百神珎賮咸集要荒畢臻夫其地也㨿三川以設險<lb/>
慿四闕而作固總奔湊於八方測圭影於中度既定鼎<lb/>
於周業亦克昌於漢祚望嵩巒之邐迤臨崤坂之廻互<lb/>
所以仰叶辰象所以俯清天歩若夫削靈巖以表闕䟽<lb/>
<pb n="KR4h0022_WYG_041-4a"/>
清𣲖而為池極皇居之壯麗窮大厦之宏規抗脩廊之<lb/>
窈窕屬輦道而逶迤夕霞臨而錯落晨光照而陸離至<lb/>
如雲觀晨開風亭夜敞廻長颷於輕翼凝濃露於仙掌<lb/>
沉落月於璧䑓挂奔星於珠網羅紈飄而散馥環珮動<lb/>
而流響垂宻葉於綺窻散飛花於翠幌復有天池濛沼<lb/>
以嬉以遊鼔輕枻漾仙舟䕃喬木鏡清流魚鳥陵亂蘋<lb/>
藻沉浮控飛梁以架廻列層閣以環洲漬檀欒之脩竹<lb/>
映迢遰之危樓風未生而葉動景將昃而光收若夫瑞<lb/>
<pb n="KR4h0022_WYG_041-4b"/>
草竒色祥樹嘉名霏紅曜紫垂緗拖青或玲瓏於玉砌<lb/>
或㸃綴於金楹交九衢而結影分四照以開榮浥朝露<lb/>
而逾馥帯星風而更輕於是登崇觀以周覽闢層軒而<lb/>
遐矚樹含嶺而共青草帯原而同緑俯八紘而非逺顧<lb/>
千里而為局飛霞歛而復舒輕烟斷而還續既神王以<lb/>
情暢乃遣累而思足聆群籟之晨響想鳯簫之夜聲窺<lb/>
藂雲之朝散思鶴蓋之後清捐大位而不寳脱萬乘而<lb/>
為輕訪真人於姑射問至理於廣成志眇眇以遐顧心<lb/>
<pb n="KR4h0022_WYG_041-5a"/>
遥遥而上征踐太㣲之崇閣闢閶闔之天扄拖紅旗於<lb/>
絳闕翼芝蓋於紫庭咀靈<hi>一作冲</hi>氣而還壽吸𤣥液以駐<lb/>
齡若夫北瞰太行南臨少室積峰逺而愈翠重巖隱而<lb/>
復出乍鬰律以干霄又岧嶤而槩日松翳空而難辨鳥<lb/>
翔高而易失屬天下之無事聊逍遥以自逸方欲登日<lb/>
觀以摐金覽雲亭而駐蹕於是凝聖情以逺慮思成敗<lb/>
於終古羙揖讓於有虞壯成功於大禹耻用兵於中冀<lb/>
鄙窮戰於丹浦毎有違於汝弼恒知失而思補乃命促<lb/>
<pb n="KR4h0022_WYG_041-5b"/>
苑囿散積聚改制度易規矩削侈麗於樓䑓崇質素於<lb/>
階宇仁好生而必遂德無貰而不輔習嘉禮於玉帛和<lb/>
大樂於鐘鼓上可以降集群瑞下可以安懷率土惟聖<lb/>
作之可觀寔萬物而斯覩顧㣲臣之庸朽濫叨選於詞<lb/>
林恒戒盈以獻賦每規過而進箴幸天地之燾載欣日<lb/>
月之照臨豈窺天而識象寧測海而知深徒望雲以考<lb/>
澤空就日而傾心漸九臯而戢翰望天路以掦音羙皇<lb/>
運之方永嗟頺齡之遽侵顧鴻恩之未答徒頌德以長<lb/>
<pb n="KR4h0022_WYG_041-6a"/>
吟<lb/>
　　　進高祖受命造唐賦表　　　顧　况<lb/>
臣况言臣聞上古㓕跡以恢至道其次立名以扶大化<lb/>
臣山谷之人頃為韓滉参謀滉性嫉惡臣性孤直滉先<lb/>
朝露臣復故山陛下㧞臣臣况口噤汗出不敢論天下<lb/>
事然自開元天寳已來耳目所接精經茂德略有百人<lb/>
不霑一命非不欲出無益所以不出豈大國無人而黨<lb/>
與之徒未詳菽麥驟居清貫此由權臣上負明主下負<lb/>
<pb n="KR4h0022_WYG_041-6b"/>
蒼生中遏賢路耳是非邪正勢不兩立唐有天下賦歛<lb/>
甚薄刑罰甚寛神人保和鳥獸咸若然而時有反側逋<lb/>
逃之誅得無因乎惟天啓聖無有一物不得其所書曰<lb/>
逺人不服來以文德德猶土也廣厚載物文猶火也光<lb/>
明麗天尅金之象生土之義蓋聞朝出羣龍多士如海<lb/>
出夜光明月所以别好惡而扇華夷未有影不從表聲<lb/>
不從聽聖德惟新頌聲不作臣下之闕也謹進高祖受<lb/>
命造唐賦一篇論皇家大慶歴祚延乆恍若光靈促臣<lb/>
<pb n="KR4h0022_WYG_041-7a"/>
上獻伏惟陛下赫赫巍巍與天同功鳯凰巢于阿閣麒<lb/>
麟乳于郊藪臣之願也無任氷谷之怖謹奉表以聞臣<lb/>
况誠惶頓首頓首謹言　欲出<hi>此下一有知出二字</hi>
　　　高祖受命造唐賦<hi>并序</hi>
隋文帝㓕陳盪定海内煬昏多罪墜失先業身㓕國替<lb/>
㓜恭以神人非聖莫可乃命太保蕭造奉皇帝璽綬歸<lb/>
我高祖高祖固讓謳歌獄訟已歸唐矣而薛舉王世充竇<lb/>
建德等陳勝倡禍為漢作階夫鹿䑓之積非無財也閭<lb/>
<pb n="KR4h0022_WYG_041-7b"/>
左之戍非無卒也湯以七十里文王以百里而臣諸侯<lb/>
非有土也隋地徧天下二帝之業一朝掃盡可不謂大<lb/>
悲乎呉公子札古之達天命者其歌唐思深哉其有陶<lb/>
唐氏之遺風乎氣蒸芒碭龍躍太原天命也昔司馬相<lb/>
如賦子虛諸侯之事非天子之事漢武聞之猶曰朕獨<lb/>
不得與此人同時班固張衡左太冲所賦兩京三都各<lb/>
務誇大而王者受命則闕而不書蓋賦者古詩之流古<lb/>
者採詩言之無罪今王澤不竭斯文未喪翰墨間作其<lb/>
<pb n="KR4h0022_WYG_041-8a"/>
誰曰不然先王建國始以文經上行下效終以武定彊<lb/>
本弱枝四方翕然無㐫人矣故明德慎罰文王所以造<lb/>
周也應天順人武王所以克商也書云帝堯欽明文思<lb/>
帝舜濬哲文明斷自唐虞洎乎周漢帝王羙稱以文為<lb/>
首我唐文德冝在三代之上㣲臣賦頌耻居數子之下<lb/>
初論隋氏顛覆次論皇家開綂末論告厥成功簡于上<lb/>
帝鋪乎下土播乎無窮固非常才淺慮之所能及意者<lb/>
實以祖宗光靈引耀皷動之所致也其辭曰<lb/>
<pb n="KR4h0022_WYG_041-8b"/>
在桓靈之道曀兮本小而末大下陵而上替君臣相失南北<lb/>
歴帝天醜隋而命唐纂周漢之鴻裔大哉文王王季其父武<lb/>
王其子父作子述叶天命以應期焬為不道庶官携貳<lb/>
魚爛土崩荒沉所致雖曰匹夫之勇<hi>一作雖匹夫之勇兮</hi>有盗中<lb/>
原之意㐫貫既盈果不保於神噐江都之禍酷甚望夷<lb/>
之事亡國之君雖綿古而必類王者父天母地非所以<lb/>
苟其身而貪厥位豈有男女疾痛而父母不為之戱欷<lb/>
乎此真主所以乘時而建義也曽不一戰而得行其志<lb/>
<pb n="KR4h0022_WYG_041-9a"/>
湯武應天也其實誓師高祖受禪也其實揖讓猶感思<lb/>
以慟哭乃立代而尊煬仗順而升蓋前經之所曠承土<lb/>
德以播業兮與炎靈而更生維李其根降居真源洎武<lb/>
昭之隴胄掦太祖之周勲典則明融是將貽乎子孫高<lb/>
皇生而豁逹大度狥齊弱而能言神光佳氣兮爛以氛<lb/>
氲中<hi>疑</hi>白雀兮戴紫雲隱隱曈曈兮始乎太原君子得<lb/>
時有如追奔岷峨導江兮河出崑崙雷砰<hi>一作砅</hi>電掣浩<lb/>
浩渾渾厥波雖雄為海所吞乾健而坤順兮利配乾而<lb/>
<pb n="KR4h0022_WYG_041-9b"/>
法坤有何姦豪恃險偷存乃建皇極鍾乎厯數革舊鼎<lb/>
新兮式閭封墓走百神以咸秩兮包五岳而作固過蒲<lb/>
津而川后増流兮次霍邑而山靈告路彼上惨黷兮我<lb/>
寛刑以薄賦陋茅屋乎土階遵朱干與大輅乃有嚴更<lb/>
之署環衛鈎陳文昌武庫玉冊韜府兮内八景之真文<lb/>
金盤粲<hi>一作槩</hi>霞兮承九天之清露元聖有作恢法度也<lb/>
厥祖草昧諸夏宗臣蠻夷酋長從德如歸若王固讓而<lb/>
天下可違乎有社稷焉不可闕祀有蒸人焉不可無主<lb/>
<pb n="KR4h0022_WYG_041-10a"/>
是以木曰威仰火曰熛怒辰戌丑未王我唐土天實若<lb/>
曰四海横波䖍劉札瘥若王盤桓奈天下何義寧二年<lb/>
五月甲子高祖即位木宫曰甲水宫曰子支干相生成<lb/>
字為李雖子卯不舉而以是為戒此臣子所以服泰階<lb/>
也神祗叶從龜筮攸同乃更正朔以刀文為開通告于<lb/>
上下子懋乃德嘉乃丕績若將殞于厥躬草艾渠魁兮<lb/>
罔駕英雄㧞萬姓於湯火兮散三光於昊穹此皇王所<lb/>
以職教化也非天下<hi>衍</hi>不應非聖不作造我鉅唐在夏<lb/>
<pb n="KR4h0022_WYG_041-10b"/>
之興弼成九服經啓九道荒厥迹之茫茫在周之興西<lb/>
至流沙東至樂浪重九譯乎越裳在漢之盛大夏身毒<lb/>
月支夜郎辰韓之國畫<hi>疑</hi>草傍行未若我唐歌其聲舞<lb/>
其容十有二部鏡<hi>一作鍾</hi>立乎中央唐既有土德樂亦有<lb/>
臣妾易曰殷薦上帝又曰行地無疆提封所經聲教所<lb/>
被窮天下之琛怪截海外之梯航逾蟠桃而跨弱水兮<lb/>
蓋四十萬里鳥飛驥驟兮鱗萃乎艅艎不以三代為境<lb/>
土七雄為富彊乎何則漢高提劒學校興於文景周武<lb/>
<pb n="KR4h0022_WYG_041-11a"/>
載戈頌聲作於成康卜代三十延祚四百亦謂之享國<lb/>
乆長與夫青牛紺幰白馬朱鬃報千祀於元君兮呼萬<lb/>
年於太行林邑貢能言之鳥大宛奉汗血之馬孰與四<lb/>
白鹿四白狼乎擒建德於武庫兮格魏公於敖倉耕有<lb/>
三十年之畜以備㐫荒戰有百萬衆之師以讋戎羌胡<lb/>
驕則馬銜塞草冦虐則龍决天潢又孰與周漢之廣建<lb/>
康莊在歲九天之下九地之上兮合二九為一方凝碧<lb/>
樹於洞房送白雲於帝鄉舞破陣於清廟兮凖文始與<lb/>
<pb n="KR4h0022_WYG_041-11b"/>
西廂迎氣於東郊兮養老於上庠禘祫之禮秬鬯圭瓉<lb/>
兮辟雍明堂襲蛟鑪之馥馥疊鼉皷之鏜鏜羽林孤兒<lb/>
青衿冑子森琳瑯以鏘鏘河山巨防百二盤岡渭水貫<lb/>
都兮來天漢之湯湯浞龍宫而梢鬼國延苑囿而峻墉<lb/>
隍䮠<hi>一作騉</hi>駞騊駼犀象乘黄附翼之馬骨騰肉飛㓕没<lb/>
陸梁鷟出女床鶤鷄白鷴孔翠翺<hi>一作相</hi>翔縮沙磧與江<lb/>
湘休徵四塞兮花萼連芳大容揮絃兮子晉吹簧飛廉<lb/>
馳道兮河皷服箱雍門韓娥流徵叩商徹歌鐘于未央<lb/>
<pb n="KR4h0022_WYG_041-12a"/>
校羽獵於長楊升平既乆兵設不防虜自燕垂䧟乎洛<lb/>
陽雲雷遘難金火耀芒上帝之哀下人兮生魂魄而起<lb/>
膏肓<hi>楚詞曰帝命巫陽有人在下魂魄離散</hi>肅宗龍飛日出鳯翔兮四誅<lb/>
犬羊代宗赫怒兮草被嚴霜復九廟之郊禋三辰忽乎<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>煌扶已撓之厚棟維既絶之頺綱然一胡作亂四海<lb/>
犇亡父習乎勇母抱其子乘城看戰電掃八荒天下大<lb/>
定朝廷無事帝端拱于穆清呀溟渤以為池兮拓宇宙<lb/>
以為城務子來之經營乃有棟宇之盛碔砆䃤砇刻桷<lb/>
<pb n="KR4h0022_WYG_041-12b"/>
雕楹甲乙於方中兮勢天矯而上征東西兩京岳立雲<lb/>
峙宫室相望八百餘里雖千數萬名猶未盡也翼翼峨<lb/>
峨重闗四塞抵昆明而瞰太液象蓬壺之廣大踐太華<lb/>
而節終南抱周秦之襟帯於是偃師偶人郢匠杇墁之<lb/>
輩工發藻繪情生眄睞式瞻魄駭爰處體忲乃有輿服<lb/>
之飾鏤轂錯衡霓旌羽蓋紋<graphic n="KR1440" url="https://raw.githubusercontent.com/kanripo/KR-Gaiji/master/images/KR1440.png" mimeType="image/png"/>綉户窅玲瓏以相對明<lb/>
月夜光煥合影乎其内青琴素女間木難<hi>選詩珊瑚間木難注碧色</hi>
<hi>珠也一作木闌恐誤</hi>之首飾響結緑之腰珮嗟神人之叶和感雨<lb/>
<pb n="KR4h0022_WYG_041-13a"/>
露之霶霈職貢溢入舟車溢載馮夷<hi>一作氷夷蓋馮夷别名</hi>陽侯<lb/>
既降於英靈木魅山鬼不勞乎祈賽于時太府太倉粟<lb/>
腐繒敗荔枝橘柚魚鹽惟錯之蓊隘幽明黜陟輕重約<lb/>
法之殿最重二百年天下九百餘萬户六千三百萬口<lb/>
徭輕歛寡國富家肥砢硪岌岌硠硠礚礚兮沸渭馺沓<lb/>
訇訇噦噦兮亘地罄天來朝㑹兮天子於是乎班瑞等<lb/>
威卑其君長䧏為牧守宸衿恢張以天地之無外一萬<lb/>
二千年為一紀三萬六千年為一代古者登太山七十<lb/>
<pb n="KR4h0022_WYG_041-13b"/>
二君兩漢踵武亭亭云云八百餘年寂寥無聞我唐傳<lb/>
祚已來革隋一封岱二克復三除兇四五將發三門備<lb/>
南正司天北正司地勾測影於北至建相風於南寺太<lb/>
㣲太一金版玉笥逮夫淹中闕里之類蓋三十萬巻傾<lb/>
古今之文字振古以來未之有也其事始於武德成於<lb/>
貞觀興乎<hi>一作於</hi>開元天寳之間唐虞夏殷之世不足多<lb/>
也然則天子四海為家六合為都方明参乘昌㝢為御<lb/>
三載考績五載一廵狩觀萬國之有無禹㑹㑹稽舜遊<lb/>
<pb n="KR4h0022_WYG_041-14a"/>
蒼梧曰徯子后后來其蘇天子於是命有司興農圃廢<lb/>
土木放女謁斥讒夫臣拜手稽首載陳厥謨康哉良哉<lb/>
耻其君不及唐虞<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_041-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四十一<lb/>
</p>
<p>
</p>
  </div>
</body>
</text>
</TEI>
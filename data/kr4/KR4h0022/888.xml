<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百八十九</head>
    <p>
<pb n="KR4h0022_WYG_888-1a"/>
欽定四庫全書<lb/>
　文苑英華巻八百八十九　宋　李昉等　編<lb/>
　將相七<hi>贈官</hi>
　　御史大夫贈右丞相程行謀神道碑<lb/>
　　贈右僕射王光謙神道碑<lb/>
　　贈太師崔倕神道碑<lb/>
　　　御史大夫贈右丞相程行謀神道碑<lb/>
　　　　　　　　　　　　　　　蘇　頲<lb/>
<pb n="KR4h0022_WYG_888-1b"/>
御史大夫維弼之副尚書丞相粤官之長若庭堅是勑<lb/>
山甫為式凝纉之<hi>一作以</hi>懋追榮末<hi>一作未</hi>極可也聖皇執<lb/>
象増天報功元老恊斯捧日疇貴将詔頌其羙稱用命<lb/>
伯嬰與之佐佑存趙立孤可也廣平之傑出者公名則<lb/>
字行謀世以字行始終不易源彼二烈泉乎百代門閭<lb/>
當華嶽之峯碑闕倚桃林之塞遷自吾祖定成我居作<lb/>
鄭人矣曽祖諱慶隋長子令祖諱德淹隋太康令考諱<lb/>
藥王皇秋浦令子男樹聲太崇於官閥令長傳業夙振<lb/>
<pb n="KR4h0022_WYG_888-2a"/>
於台揆况一變從道三稱靡風乎公神靈特應金火殊<lb/>
發含照灼而更幽蓄堅剛而轉銳常謂處山者猛不採<lb/>
藜藿成蹊者芳不言桃李静安獨行汎覧羣書以管晏<lb/>
之謀迪訓貽典用申韓之法徵竒撮要髙深廣大盡在<lb/>
是矣志大好學首中甲科初補潞城尉轉趙之平棘換<lb/>
虞鄉主簿任非待賢居是適用嬰酷而罷居䘮幾㓕率<lb/>
由於至性每不勝哀禮闋入為鄠尉時吳郡顧琮秉銓<lb/>
調餗致公宻啓授萬年尉尋遷左肅政臺監察御史裏<lb/>
<pb n="KR4h0022_WYG_888-2b"/>
行歴二尉<hi>尉字一作殿字</hi>左右肅政丞侍御史廻復䨇拜周旋<lb/>
五人悉心果孚履尾奚懼獖豕旣制<hi>闕</hi>　　於威弧之<lb/>
張神羊既立挫三思於止戈之武固亦霜驅隼勁露落<lb/>
鵬槯豈避憸言俄招毁議出為幽州司馬都督薛訥以<lb/>
元帥綜戎仗權公為在端寮設文備甲兵繕食<hi>一作倉</hi>廪<lb/>
績絶漠以奔嚴城洞啓遷定州長史未詣軄入除金部<lb/>
郎中景龍六年鳴牝肆孽分宰京邑先屠戚黨吏部人<lb/>
相狃獄市皆紛徵拜公長安令丕弊不辜大安所屬無<lb/>
<pb n="KR4h0022_WYG_888-3a"/>
何除將作少匠少府少監餙<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>蓏<hi>二字疑</hi>愛費閉奢曽不<lb/>
無益而成有吝豋加七命食千戸俾侯於廣平國轉刑<lb/>
部侍郎兼檢校送王府長史司冦持平以議罪君王好<lb/>
直而請由是用刑不頗為善最樂也明年王正月我后<lb/>
時邁翠華順動蒼駕廵逰幸朔方而經周漢陟河東而<lb/>
觀舜禹命公爲蒲州刺史本道按察偉儲峙之饒悅股<lb/>
肱之壮期至人於道路寔君子於雲天然後摶擊守宰<lb/>
澄清中理上因聴政顧侍臣曰江淮之間風氣果銳吏<lb/>
<pb n="KR4h0022_WYG_888-3b"/>
諸尤者朕已得之又遷揚州大都督府長史公刈作姦<lb/>
鉏撓法萬商利於舟檝三具貞於鼓鑄皇念勤矣徴拜<lb/>
鴻臚卿即殿中監國開賔舘威懐柔服之序王列御府<lb/>
備物致用之殷則九卿不如六尚書也公力主財巨細<lb/>
錙銖定豊省翹天地之蘇<hi>三字疑</hi>來自西極溢水衡之貫<lb/>
獻于北宫擢拜御史大夫朝之紀也夫端以憲軄流為<lb/>
法家含𢎞則弊於僶俛竦踊則嫌於激許狂徒<hi>一作徒任</hi>失<lb/>
得且觀<hi>一作開</hi>興替公之度盖不然森貎寡詞彼憚嚴而<lb/>
<pb n="KR4h0022_WYG_888-4a"/>
惴察悞<hi>欵</hi>幽<hi>二字一作㣲</hi>藏宻我易躁而安動庻物和矣群<lb/>
司晏如加尸益榮金紫宣命賚予虗佇丹青尹政嗚呼<lb/>
方恒位事歘謝期頥享年八十有三以開元十四載春<lb/>
之孟庚寅綂日薨於洛陽之審政里第宸極悼焉行必<lb/>
馳組請不釋服曷云多矣<hi>一作也</hi>一尚德二尚厚三尚齒<lb/>
四尚舊以革而問遺中使者鴻寳金相<hi>一作醫</hi>望自闕逮<lb/>
凶則撫贈左<hi>一作右</hi>丞相衾常<hi>疑</hi>布帛盡萃其家䘮禮塟<lb/>
數邁超夷等伊我公蹈規懸觧臨事黙識至初<hi>疑</hi>為心<lb/>
<pb n="KR4h0022_WYG_888-4b"/>
至公陳力薄驕奢之行卑乃崇髙重明哲之謀尊而夀<lb/>
考匪有倫有要知至知終何以符契於君臣寵靈於存<lb/>
殁古未之効也以貞為謚然與其年暮春壬寅十朋啓<lb/>
塋雙表昭𡑞歸厝于鄭之少華原禮也一子鎮之㓜爲<lb/>
尚舍直長稟義方之誨成幹裕之能以杖扶後起柴毁<lb/>
孤立凡厥所嗟上之所隕直清而羙者則御史彭城劉<lb/>
彦囬同郡宋詢並謂勞人祗服盍承報國聞薦府庭朝<lb/>
夕棟宇遇甚恩結悲盈涕濡相與開陳詔命甄用詞藻<lb/>
<pb n="KR4h0022_WYG_888-5a"/>
爰備刋勒宜存妙好顧秩重黎之司日其正兮禮者其<lb/>
不佞乎粗言銘曰<lb/>
程伯休父膺厥命兮我公之貞保氏姓兮我公之德宣<lb/>
歌詠兮至于天官翊明聖兮登以碩老資忠敬兮夀必<lb/>
待終名轉盛兮卜而獲兆典實令兮嗚呼太史秉直少<lb/>
華南映望陪我京還即于鄭<lb/>
　　　贈右僕射王光謙神道碑　　權德輿<lb/>
天球白珩産於崇山扣之而清越格人莊士生於隤德<lb/>
<pb n="KR4h0022_WYG_888-5b"/>
用之而𢎞大其或含光而耀藏噐不發乃熾而昌是滋<lb/>
百祥藴而為義方餙而為徽章故太原王公四筮仕而<lb/>
領通邑五追崇而登端右循政茂於官下湛恩集於身<lb/>
後有繇然也公諱光謙字某自東漢鴈門太守澤五代<lb/>
至晋中書令獻之坦之葳蕤德名與吉祥<hi>一作禄</hi>侔盛自<lb/>
後魏龍驤将軍長社穆侯慧龍五代至隋秘書少監邵<lb/>
以勲華文學復大其門秘書生隋揚州户曹叅軍來<hi>宰相</hi>
<hi>世系表作楊州司馬孝京</hi>戸曹生皇青州司戸叅軍子竒司戸生羙<lb/>
<pb n="KR4h0022_WYG_888-6a"/>
原丞贈太常卿慶賢三代沉晦邁其風訓公即太常府<lb/>
君之長子也㓜而岐嶷長而淳懿絜矩愼獨抱仁戴義<lb/>
閎深博辯之學稽古禮文之事炳然含章靡不通貫至<lb/>
若文舒之清脩亷實處冲之剖析𤣥㣲安期之𢎞恕懐<lb/>
祖之沉静合是家法而躬行之始以門䕃受署凡四徙<lb/>
官曰幽州三水潞州潞城二主簿絳州萬泉縣丞楚州<lb/>
淮隂縣令所至之邦二千石必加禮慰薦而公牢譲勇<lb/>
退卑不可踰及為縣令也務清净之理而去其煩苦推<lb/>
<pb n="KR4h0022_WYG_888-6b"/>
明誠之本而敎以亷隅一同熈熈生殖阜滋楚風丕變<lb/>
㡬至齊魯因喟然曰彼天爵羙禄者在仁義與樽酒而<lb/>
已太邱彭澤豈多秩耶於是放懐於外嗇神於内沉研<lb/>
象繫之表盤礴天人之際其致知格物不可詳已以開<lb/>
元二十九年春正月捐舘舍于淮隂年六十九其明年<lb/>
返塟于河南府偃師縣北山之陽夫人博陵崔氏贈愽<lb/>
陵太夫人繼夫人隴西李氏後夫人同郡武氏贈彭城<lb/>
郡太夫人餙終三加子貴故也公之才子五人長曰翊<lb/>
<pb n="KR4h0022_WYG_888-7a"/>
以博<hi>一作文</hi>雅典憲亮直方貞<hi>集作直方貞厲</hi>歴御史中丞在㪚<lb/>
騎常侍刑部吏部二侍郎御史大夫贈户部尚書謚曰<lb/>
忠惠次曰翺吏理詳明官河南府翟陽縣尉<hi>集作丞</hi>次曰<lb/>
翃循良愷悌勲德茂盛歴辰朗容三州刺史容管經畧<lb/>
使兼御史中丞河中少尹朔方節度留後汾州刺史單<lb/>
于副都䕶鎮武軍使徴拜京兆尹尋兼御史大夫再居<lb/>
大理寺卿爲福建觀察使入爲太子賔客貞元十二年<lb/>
檢校禮部尚書東都留守踐履藩垣逾四十年階至特<lb/>
<pb n="KR4h0022_WYG_888-7b"/>
進爵封本郡次曰向士行清脩為秦州上邽縣尉幼曰<lb/>
翽文敏有幹裕歴監察御史三原縣令著作郎太子僕<lb/>
翺向皆不幸蚤夭翽亦命屈其志而忠惠公太原公惣<lb/>
集休祉為宗工藎臣初忠惠公與肅宗代宗從容言天<lb/>
下事甚衆且曰文致太平在正名百軄危言悃愊痛詆<lb/>
<hi>闕</hi>　條䟽理道坦然章明沃心前席倚以為相者數矣<lb/>
雖位<hi>闕</hi>不致而其遺風直聲暴乎天下太原公剖符賦<lb/>
政累刻金石㓕夷越劇賊開地靖人倅蒲也以沉㡬銷<lb/>
<pb n="KR4h0022_WYG_888-8a"/>
急變䕶單于也以尺書柔獷俗中外官師淑聲流聞保<lb/>
釐尹正式是東夏安危注意未始有極言代德者以公<lb/>
之保<hi>集無保字</hi>道未光而慶下鍾惟其有之是以佀之之故<lb/>
也初以忠惠公扈鑾輅於岷峨其勤匪懈贈公隴州刺<lb/>
史又以持節印冊命專對於北方間關忠力再贈公秘<lb/>
書監後以太原公南服嘉庸三贈公為工部尚書以轂<lb/>
下肅清四贈公為太子少保以閩方報政五贈公為尚<lb/>
書右僕射噫嘻賢人教忠之業令嗣揚名之孝大君追<lb/>
<pb n="KR4h0022_WYG_888-8b"/>
逺之澤是三者可為至矣十七年太原公貞于龜筮得<lb/>
二月壬寅吉於是備八旒七章鷩冕佩玉之餙博陵彭<lb/>
城二郡太夫人以象服祔焉詔給鹵簿官司䘮事慶靈<lb/>
集於一門光耀被於九原君子然後知積德豐報之不<lb/>
誣矣至若忠惠之子為守臣太原之壻居台司諸孫昌<lb/>
阜冠映圭組則列諸碑隂以備代家斵茲琬琰銘公德<lb/>
羙<hi>集作善</hi>其詞曰<lb/>
有匪<hi>集作匪人</hi>君子兮德行醇備蟬聮烜<hi>集作咺</hi>赫兮峻閥𢎞<lb/>
<pb n="KR4h0022_WYG_888-9a"/>
義<hi>闕</hi>　靈龜兮懼腊毒之厚味樹風百里兮馳蒲宻之<lb/>
極摯慈和安靖兮闔境如春仲叔容儀兮與古為倫全<lb/>
才不耀兮流慶後昆忠惠旣没兮太原顕尊五加追命<lb/>
兮賁茲𤣥壌隼旟龍劔兮以至師長澤流根葉兮恩及<lb/>
漏泉夀堂拱木兮以<hi>集無此字</hi>横蒼煙隨武可作兮臧孫有<lb/>
後崇岡樂石兮昭晰攸乆吁嗟王公所為不朽<lb/>
　　　故朝㪚大夫檢校尚書吏部郎中兼御史中丞<lb/>
　　　賜紫金魚袋清河縣開國男贈太師崔倕<hi>宰相世系</hi>
<pb n="KR4h0022_WYG_888-9b"/>
　　　<hi>表作倕</hi>神道碑<lb/>
太師名倕字某清河東武城人太公望旣封于營邱子<lb/>
伋嗣侯伋之孫曰穆伯食邑于崔遂以為氏後十四世<lb/>
至秦末東萊侯意如東萊侯之子伯基始居清河又十<lb/>
五葉生琰為魏名臣又九葉生休仕後魏為七兵尚書<lb/>
七兵之弟曰寅為樂安太守公即樂安八代孫始以門<lb/>
子補鄭州叅軍力行好學於子道以孝聞處伯仲間以<lb/>
友聞讀易至編絶以精義聞至德中戎羯猾夏王師出<lb/>
<pb n="KR4h0022_WYG_888-10a"/>
征公少有竒志思因時以自奮乃作伐鯨鯢賦上獻旣<lb/>
聞<hi>集有爾矣二字</hi>果噐之㑹弟五丞相以善言利得幸盡付利<lb/>
權始有塩鐵使之目愼選僚属表公為介轉臨晋縣丞<lb/>
處繁應卒鋩刄不<hi>集作無</hi>頓府罷再遷至太子司議郎韓<lb/>
晋公時爲户部侍郎掌邦賦急於用材薦公為監察御<lb/>
史主河東租庸之務尋轉侍御史充京東平糴使建中<lb/>
初德宗始親萬機儲精治本有漢宣與我共治<hi>集作理</hi>之<lb/>
歎謂大臣求可當良二千石者遂以公帶本官權知袁<lb/>
<pb n="KR4h0022_WYG_888-10b"/>
州刺史朞月有成詔書顯揚就加真秩益以金紫居無<lb/>
何韓晋公為丞相制國用思公前績乃傳召之抵京師<lb/>
授檢校户部郎中兼侍御史幹池塩于蒲脩牢盆謹衡<lb/>
石煎和旣精飴㪚乃盈商通而<graphic n="KR2384" url="https://raw.githubusercontent.com/kanripo/KR-Gaiji/master/images/KR2384.png" mimeType="image/png"/>至吏懼而循法民不<lb/>
絓網而國用益饒嵗抄㑹其所入嬴羡什百詔下褒其<lb/>
能轉吏部正郎兼御史中丞具加五等之爵方倚以重<lb/>
任天富其材而不遐其福享齡六十有五貞元七年某<lb/>
月某日遘疾終于治所上聞悼之因降愍冊贈鄭州刺<lb/>
<pb n="KR4h0022_WYG_888-11a"/>
史賚錢三百萬以備餙終之禮明年某月某日還塟于<lb/>
成周之偃師從世墓也累贈至太師夫人隴西李氏汾<lb/>
州司倉叅軍咸一之女生才子六人長曰邠及公終<hi>集作</hi>
<hi>卒</hi>時已為左拾遺後至太常卿次曰鄷後至太府卿次<lb/>
曰郾至外臺尚書次曰郇今為廷尉次曰鄯至執金吾<lb/>
季曰郸今為太常卿同中書門下平章事惟夫人姑藏<lb/>
冠族以蘋蘩組紃輔佐君子為令妻積三十餘年以慈<lb/>
儉忠厚訓誡諸子為賢母二十有三年當永貞初順宗<lb/>
<pb n="KR4h0022_WYG_888-11b"/>
踐祚澤流自葉長子邠時為詞臣草册書以文當進階<lb/>
遂上䟽乞移榮於親優詔允之特封清河郡太君士林<lb/>
聳慕皆自痛其不及邠為太常鄷為大農咸白髪貴綬<lb/>
以奉膳羞諸季各以簮𥚑給事左右愉愉然先意無違<lb/>
言世榮者舉無與比以子貴累封贈至凉國太夫人元<lb/>
和八年三<hi>集作二</hi>月十六日捐舘舍夀七十有九是嵗某<lb/>
月某日合祔惟太常及尚書既今相國皆有中書舍人<lb/>
為禮部侍郎凡五貢賢能得士百四十有八人言兄弟<lb/>
<pb n="KR4h0022_WYG_888-12a"/>
者許為人瑞崔氏之門六人皆入文昌宫其間三人歴<lb/>
八侍郎統而論之三代卿兩連率二翰林學士一執金<lb/>
吾言冠冕者許為世雄與姑臧李范陽盧世為婚媾入<lb/>
于姻黨無第二流言閥門者許為時表太常二子亦以<lb/>
才能同入尚書璜為吏部郎<graphic n="KR1493" url="https://raw.githubusercontent.com/kanripo/KR-Gaiji/master/images/KR1493.png" mimeType="image/png"/>為司勲郎其他支孫未<lb/>
登金閨籍者詵詵然魚貫而進文采<hi>集作業</hi>甚似而孝謹<lb/>
不衰猗歟君子之澤其所從來逺而有光乎開成已未<lb/>
嵗七月甲辰相君受詔於明庭始操國柄仲冬奉常事<lb/>
<pb n="KR4h0022_WYG_888-12b"/>
于家禮成起慕悄然永懐曰古者卿大夫廟有鼎墓有<lb/>
碑皆銘之以紀先德也今備位宰相敢不敡前人之耿<lb/>
光乃俾家老條白事功咨於學古<hi>集注作士</hi>者徵其詞尚信<lb/>
也又命宗祝卜柔日告于廟盡誠也儀甚<hi>集作其非</hi>備而敬<lb/>
有餘斯所謂逹禮之君子遂刋勒如式掲于道周銘曰<lb/>
奕奕四姓崔為之冠瞻其門墻倬若雲漢善積家肥子<lb/>
孫多才如彼榱棟必生徂徠太公之後彌二千祀烱如<lb/>
貫珠焯見圖史顯允太師丕承德基構于其堂亦旣塈<lb/>
<pb n="KR4h0022_WYG_888-13a"/>
茨生逢艱虞戎夏交師獻賦伐叛忠存乎詞兵興事叢<lb/>
飛輓四馳歴踐劇軄視屯如夷乃主平糴乃分行使治<lb/>
粟為邦其道一致蒲實近地塩為利泓使車來思剗弊<lb/>
立程吏亷商通嵗倍其贏奏課連最德音褒明就加執<lb/>
法好爵兼榮天賦之才不與夀并生樹德本歿揚淑聲<lb/>
上聞軫懐侑樂為停贈襚之禮侔于公卿萬石貽訓根<lb/>
於孝友太邱種德乃稔身後家有令子妻為夀母二十<lb/>
餘年人倫之首六子來侍如龍如虎衆婦來饋維筐及<lb/>
<pb n="KR4h0022_WYG_888-13b"/>
筥佩玉鳴環交饗庭户申申秩秩歡不踰矩昔為甲族<lb/>
今為興門天爵人爵蔚然两尊<hi>集作存</hi>先德䕃之黙<hi>集作黯</hi>
如重雲孕和含<hi>集作合</hi>粹濯潤本根景亳之源圖書之川<lb/>
陽陵帝壇磅礴廽環世安其神世嗣其賢聆德風者拜<lb/>
于碑前<lb/>
　<lb/>
　<lb/>
　文苑英華巻八百八十九<lb/>
</p>
<p>
</p>
  </div>
</body>
</text>
</TEI>
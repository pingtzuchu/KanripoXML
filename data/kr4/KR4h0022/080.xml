<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八十</head>
    <p>
<pb n="KR4h0022_WYG_080-1a"/>
欽定四庫全書<lb/>
　文苑英華巻八十　　　　宋　李昉等　編<lb/>
　鐘鼓<lb/>
　　霜鐘賦一首　　　　　夜聞山寺鐘賦一首<lb/>
　　觀鑄鐘賦一首　　　　洪鐘賦一首<lb/>
　　鼓鐘于宫賦一首　　　長樂鐘賦一首<lb/>
　　敢諫鼓賦一首　　　　諫鼓賦一首<lb/>
　　數里鼓賦一首　　　　六街鼓賦一首<lb/>
<pb n="KR4h0022_WYG_080-1b"/>
　　　霜鐘賦<hi>并序</hi>　　　　　　　　喬　潭<lb/>
南陽有豐山山有鐘霜降則鳴斯氣感而應也潭忝預<lb/>
少宗伯逹奚公特逹之遇擢秀才甲科庶㡬人間有是<lb/>
譽處然南陽則公隠居之舊也故為霜鐘賦以廣知音<lb/>
豐山之峰巉巖積翠之石森爽凌<hi>一作冐</hi>寒之松上無鳥<lb/>
飛<hi>一作飛鳥</hi>下無人蹤深<hi>一作何</hi>杳杳以静謐有天然之古鐘<lb/>
兩欒神資九乳靈化寜失制於侈弇豈遺音於窕摦每<lb/>
簴器以自閑常宿懸而不下<hi>一作每虚氣以自得常宿懸以警下</hi>動於耳<lb/>
<pb n="KR4h0022_WYG_080-2a"/>
而藏於心必髙秋之良夜於是泬寥兮日暮而天晶蕭<lb/>
瑟兮霜落而風清爽氣無朕前来滿盈跳然出復<hi>一作復出</hi>
鏗爾有聲信不擊而不考能大鳴而小鳴始則函<hi>一作含</hi>
胡擁鬱旋復充詘紆閒若往若還徘徊其間爾其舒肆<lb/>
奔放長齊<hi>一作欒</hi>逺暢乍浮空以紆餘更觸物而瀏亮入<lb/>
林蕭蕭在水湯湯泛濫淺瀨聨綿踈篁夜鶴怨兮彌若<lb/>
寒猿悲兮更長餘韻舂容隨風悠揚遶於洞庭浮於瀟<lb/>
湘梧楸紛以離披蒹葭颯其蒼蒼及夫夜已艾兮彌静<lb/>
<pb n="KR4h0022_WYG_080-2b"/>
山無人兮月冷時<hi>一作初</hi>肅肅而<hi>一作以</hi>自凄復硠硠而虚<lb/>
警其動愈出其来甚徐合於元化遊於太虚轉達<hi>一作逺</hi>
而盡誰知所如聊獨立<hi>一作坐</hi>以傾聽恍若失其躊躇聽<lb/>
不及已想存其餘方其寒氣曉集鏘然應急發越林巒<lb/>
周流井邑前聲未盡後韻相及羇臣之空館屢来思婦<lb/>
之髙樓偏入莫不恍然驚夢歔欷掩泣夫鐘之應霜也<lb/>
應以無心士之知己也貴其知音不鼓而鳴者其聲逺<lb/>
不言而信者其分深故自然之聲無假於煩手特達之<lb/>
<pb n="KR4h0022_WYG_080-3a"/>
分不資於騰口吾欲徴華鐘喻良友懐音退<hi>一作淵</hi>黙藏<lb/>
器虚受可以適南陽待清霜之一扣亂曰風籟起兮喧<lb/>
長薄霜鐘鳴兮動哀壑合大塊兮聲無作雖有聞兮常<lb/>
寂寞<lb/>
　　　夜聞山寺鐘賦<hi>時宿髙山少林寺</hi>　　李子卿<lb/>
寒月山空蕭蕭逺風有客静聽雙林之中鷲嶺深兮夜<lb/>
分後龍宫隠兮洪鐘扣蒲牢鬬兮獅子吼魍魎懾兮魑<lb/>
魅走搏泉頂兮隤谷口入有間兮出無有其發地也衆<lb/>
<pb n="KR4h0022_WYG_080-3b"/>
竅怒兮群籟起既聾山兮從<hi>疑</hi>噎水石鼓震於四荒雲<lb/>
雷飛於百里其在空也漫兮浩浩殷兮雄雄若陽臺之<lb/>
散雨似溟海之生風其稍絶也小不窕兮細不𦂳斷還<lb/>
連兮逺而近著回風而欲散值輕吹而更引寂兮寥兮<lb/>
忽不知其所盡或有宴坐真境觀空禪林将冺萬法是<lb/>
資一音惟其来無所見其跡察其去不可得而尋繁焉<lb/>
則應應而無心葉蠒曽是而問<hi>一作聞或作問</hi>縛驚猿因斯而<lb/>
受擒别有道冀隠淪學傳文囿鏗爾而作賈勇在於横<lb/>
<pb n="KR4h0022_WYG_080-4a"/>
撞洞然而来含毫思於一扣嶺上曈曨星漢移松楓颯<lb/>
颯風<hi>未詳</hi>吾欲不書山鐘之状何歌於斯詠於斯<lb/>
　　　觀鑄鐘賦　　　　　　　　翟楚賢<lb/>
隂陽作炭兮天地為爐陶甄庶類兮品物昭蘇上法下<lb/>
象兮智者紀圖終宵盡日兮工人製模圖之如何情専<lb/>
思苦模之如何聚沙凝土金堅以為樣度窕摦而成規<lb/>
矩設機闗立扉户憑虚無以蹙凝疑槖籥之有主尊鳬<lb/>
氏之宏規鑄龍宫之信鼓青蓮妙果兮蒼生所怙檀施<lb/>
<pb n="KR4h0022_WYG_080-4b"/>
如山兮縱觀如堵回禄用事兮烈氣激揚飛亷呈巧兮<lb/>
熾聲赫怒沸沸渭渭奪於日光霍[穫-禾+火]燐亂青熒蒼黄𤣥<lb/>
穹之星夜落焉可侔象赤城之霞朝起無以比方疑崑<lb/>
崙之飛爍吸晴天之太陽聚徒侣走匠石煎金膏煉鉛<lb/>
液青白之氣畜精粗之氣適伶人奏樂以先譟法侣焚<lb/>
香而接迹願<hi>疑</hi>觀者攅眸以奔騰畏焮者連袂以辟易<lb/>
開竇泉注歸模電射固倏空而成功乃踟蹰而方闢攅<lb/>
鍤開長繩曳衆力㧞群扛制歸禪闗之清浄亂埃窞之<lb/>
<pb n="KR4h0022_WYG_080-5a"/>
堙瘞禮含禀說之文旋起熊龍之勢懸於簴鼓於宫氣<lb/>
凌厲聲沖沖清塵濁警昏䝉惟良匠之鎔鑄尚其如此<lb/>
况鴻鈞之陶冶行乎至公<lb/>
　　　洪鐘賦　　　　　　　　　謝良輔<lb/>
昔者皇帝度六律和五音率伶倫之士緫金石之鈞将<lb/>
合樂以教令俾洪鐘以平心當其形器作坯土進太房<lb/>
既列風槖伊震奉眀謀以立象窕摦不愆出良冶而成<lb/>
聲函圜得儁空以受氣動以發生尚羽大擊逢霜小鳴<lb/>
<pb n="KR4h0022_WYG_080-5b"/>
穢浮為之踈曠沉伏由其震驚如戢韻以待扣每登懸<lb/>
而惡盈若乃長鯨似小猛簴為狘崇巒呦糾練響潜越<lb/>
九乳形矣信垂範於九州兩欒存焉更分儀於日月虚<lb/>
而不屈應而無窮廣樂之器為音之雄欲其能鳴幸舂<lb/>
容以大扣冀乎聞外必鍧厲之有中不誇乎窮髪之墟<lb/>
實美乎亭臺之宫儻擊考之無厭敢昭宣於國風<lb/>
　　　鼓鐘于宫賦<hi>以喻以鼔鐘自中形外為韻</hi>　李　程<lb/>
徴鼓鐘于前聞誠修身之善喻始自中出終能外布此<lb/>
<pb n="KR4h0022_WYG_080-6a"/>
夫曠理必彰善惡之由将以審音不失洪纎之度擊之<lb/>
于宫聲無不通乍超越以迴出竟周流而四充聞之者<lb/>
足可以自誡聽之者於焉而發聦若然則處暗室者可<lb/>
以慎獨在多言者曷若守中豈徒夹兩欒滿九乳運四<lb/>
氣而應律合五音而中矩必将察理亂之變眀是非之<lb/>
至播洪音於萬鈞在敏手而一鼓由審音以聽焉<hi>未見自字</hi>
<hi>官韻</hi>鐘之為喻警夫行道之人聲也何從出乎有過之地<lb/>
苟由中而既發諒聞外之難秘夫鐘之所響響而見聽<lb/>
<pb n="KR4h0022_WYG_080-6b"/>
人之所慎慎於未形雖扣之而在寝必聞之而盈庭禮<lb/>
失所譏想杜蕢之揚觶教之以義嘉大禹之勒銘和順<lb/>
積中辟<hi>疑</hi>訇發外可以掩笙鏞之逸響節干羽之繁㑹<lb/>
究彼所從爰自九重鏘然有聲初疑乎叔之離磬鏗以<lb/>
立號如辨乎倕之和鐘其小也究而無滅其大也摦而<lb/>
不容原乎其異察乎所以若禮之失惟鐘是比茍因聲<lb/>
而必聞信無良而可恥故能分清濁韻宫徵将有感於<lb/>
動心寜取樂於盈耳故君子之聽鐘非其鏗鏘而已<lb/>
<pb n="KR4h0022_WYG_080-7a"/>
　　　長樂鐘賦　　　　　　　　鄭　錫<lb/>
漢宫昏曉兮樓殿相望雙闕雲聳兮千門日長銅壺夜<lb/>
漏金鏡朝光鏘華鐘兮肅天居之岑寂張猛簴兮壮神<lb/>
容之焜煌含虚守静應用無方聞之者朝警而夕惕扣<lb/>
之者神和而意揚此乃樂府之彞器宫懸之髙張豈比<lb/>
夫羽籥絲竹匏土革木徒攅雜以鏗鏘若乃九陌初昏<lb/>
重門聚柝清禁將開繁星乍落月宿翠樓風清金閤發<lb/>
清聲之響亮覺層樓之寥廓思逺客於鶉衣怨美人於<lb/>
<pb n="KR4h0022_WYG_080-7b"/>
羅幕足使懐愁者感之而増欷得志者聽之而愈樂豈<lb/>
在物之有心伊人情之所托及夫雞人未唱鵠鑰猶封<lb/>
星翻南陸月掛西峰出入萬室周流九重走軒車於金<lb/>
馬震櫺檻於銅龍千官警兮清珮響百鳥鳴兮春露濃<lb/>
豈謝泗濵之浮磬豐嶺之霜鐘而已哉夫其逐吹含空<lb/>
馳烟驛霧徘徊宫闕演漾官署虎嘯空中龍吟何處近<lb/>
從丹庭之室逺盡青門之樹刜之以劍思利器之一揮<lb/>
擊之以莛嘆酌斯之再遇<hi>一作嘆清音之難遇</hi>豈獨稱鳬氏於周<lb/>
<pb n="KR4h0022_WYG_080-8a"/>
典發鯨魚以漢賦爾其舂容鼓怒之音千石萬鈞之實<lb/>
洪爐鎔冶之姿<hi>一作貌</hi>白蟲篆<hi>三字一作蟲篆龍</hi>文之質總衆美<lb/>
以混成亮吹萬而得一客有羇旅靈臺經過牟首𤣥文<lb/>
未獻白賁徒久聲聞於外空美鼔鐘于宫氣或在天誰<lb/>
知蔵劍於斗懐洪音而未發敢虚心而待扣<lb/>
　　　敢諫鼓賦<hi>以聖人来諫諍之道為韻</hi>　　　白居易<lb/>
大矣哉唐堯之為盛<hi>一無此八字</hi>鼓者樂之器<hi>三字一作工所制</hi>諫<lb/>
者君之<hi>一作所</hi>命鼔因諫設發為治世之音諫以鼓来懸<lb/>
<pb n="KR4h0022_WYG_080-8b"/>
作經邦之柄納其臣於忠信<hi>一作直</hi>致其君於眀聖将俾<lb/>
乎内外必聞<hi>一作将使内外必聞</hi>上下交正然後為一人之慶賾<lb/>
其㫖知君上之無私酌其義知臣下之勿欺<hi>二十五字一作於是</hi>
<hi>乎唐堯得以為盛者也至矣哉</hi>獻納者於焉直節諷議者由是正辭<hi>一作</hi>
<hi>諷諫於焉盡節獻納由是正辭</hi>故蹇蹇匪躬道之行也鼘鼘不已聲以<lb/>
發之雖言之無罪而擊之有時<hi>十字一作言之者無罪擊之者有時在由是正</hi>
<hi>辭之下</hi>始也土鼓増革<hi>一作華</hi>蕢桴改造外揚音以應物中<lb/>
含虚而體道不窕不摦由工人<hi>二字一作巧者</hi>之作為大鳴小<lb/>
<pb n="KR4h0022_WYG_080-9a"/>
鳴隨諫者<hi>二字一作直臣</hi>之擊考若乃宸居謐静閶闔洞開隠<lb/>
隠聞於天闕鼕鼕發於帝臺既類夫坎其缶宛丘之下<lb/>
亦象乎殷其雷南山之隈<hi>若乃至南山之隈一作有若坎其缶于宛丘之下又如殷</hi>
<hi>其雷在南山之隈</hi>音鏗鏘以鞺鞳響容與以徘徊儆乎<hi>一作于</hi>帝<lb/>
心四聰之耳必逹納諸人聽七諍之臣乃来故用之<hi>一無</hi>
<hi>此字</hi>於朝朝無靣從之患行之<hi>一無此字</hi>於國國無居下之訕<lb/>
洋洋盈耳幽贊逆耳之言坎坎動心眀啓沃心之諫且<lb/>
夫鼓之為用<hi>一有也字</hi>或備於樂懸或施於戎政以諧八音<lb/>
<pb n="KR4h0022_WYG_080-9b"/>
節奏以眀三軍號令<hi>元本作八音之節三軍之命縁第一韻已押君之命故從集本</hi>未<lb/>
若發揮謇諤啓廸諫諍<hi>一作備察朝闕發揮廷諍</hi>聲聞于外以彰我<lb/>
主聖臣良道在其中以表我上忠下敬稽前典叙彛倫<lb/>
諫鼓既陳諫聲乃臻對善旌而俱懸義之與比将謗木<lb/>
而並出徳必有鄰<hi>稽前典至必有隣一作然則義之與比徳必有隣将善旌而並建與謗木</hi>
<hi>而俱陳</hi>是以<hi>一作/必</hi>聞其音則知有獻替之士聆其響豈<hi>一作</hi>
<hi>必</hi>獨思将帥之臣嗟乎捨之則聲寢用之則氣振雖諫<lb/>
諍<hi>二字一作聲聲</hi>之在鼓終用捨而因<hi>二字一作之由</hi>人<lb/>
<pb n="KR4h0022_WYG_080-10a"/>
　　凡一作皆集本<lb/>
　　　諫鼓賦<hi>以聖帝之心渴於聞過為韻</hi>　　　王　起<lb/>
先王懼五諫之或替恐四聰之有蔽爰立鼔於朝得為<lb/>
邦之制臣之擊也將宣補衮之誠君之聽焉是叶從繩<lb/>
之契所以臨下國所以承上帝豈鼕鼕於金奏之間坎<lb/>
坎於宫懸之際亦既戒止居然可分契無私之路彰不<lb/>
諱之君猛簴趪趪以特立直言謇謇而必聞聽其音知<lb/>
有譎而有諷察其状亦非鼗而非鼖借如眀眀哲后輔<lb/>
<pb n="KR4h0022_WYG_080-10b"/>
以賢佐懼徳化之失慮政刑之墮必佇斯音用補其過<lb/>
乃有誾誾之闕諤諤如林或匪躬自致或造膝来箴叫<lb/>
帝閽而九重猶逺獻工藝而一人且深於是伐兹鼉鼓<lb/>
殷爾雷聲氣作援枹雖假下臣之手聲聞黈纊終沃大<lb/>
君之心豈表識於作礪将思度於如金誰謂再而衰響<lb/>
不可遏誰謂三而竭志由是達防口之政多慙逆耳之<lb/>
言載渴列彼天居大音所儲志惟厲乃仁則依於得夫<lb/>
賢掩善旌之所進箴於闕殊謗木之所書自得與一言<lb/>
<pb n="KR4h0022_WYG_080-11a"/>
而戾止何必諧八音而樂胥方今堯舜在上伊臯為政<lb/>
皇建極睿作聖而百官尚箴七臣猶諍用設之為舊典<lb/>
亦表之為新令念兹在兹是訓是彝藥石必納芻蕘不<lb/>
遺鼓也髙懸寜不考而不擊君惟無過願歌之而舞之<lb/>
　　　數里鼓賦<hi>以聖人立制智者研精為韻</hi>　　栁宗元<lb/>
異哉鼓之設也恢制度於天邑佐大禮於時行即行贊<lb/>
盛容而立之斯立觀其象可以守威儀之三千節其音<lb/>
可以表吉行之五十配和鑾以<hi>一作而</hi>入用並司南而為<lb/>
<pb n="KR4h0022_WYG_080-11b"/>
急若乃郊薦之儀既陳封禪之禮攸執經千里而分寸<lb/>
可候度四方而禮容是集施五擊於華山之野知霧氣<lb/>
已籠用百發乎南山之陽識雷聲所及先聖有作後王<lb/>
式遵啓𤣥機以求舊運巧智而攸<hi>川文粹作信</hi>新相彼良工<lb/>
自殊昧道之士眷兹木偶應異迷途之人齊步武而無<lb/>
佚差逺近而有倫遵大路㒺愆乎禮典聽希聲克正於<lb/>
時廵雖道有環廻地方險易固善應而莫實諒知㡬而<lb/>
有為載考載擊所辨于<hi>一作乎</hi>長亭短亭匪疾<hi>一作亟</hi>匪徐<lb/>
<pb n="KR4h0022_WYG_080-12a"/>
足分乎有智無智觀其妙矣孰測其微細觀其徼矣<hi>一作</hi>
<hi>兮</hi>詎知其啓閉音不衰而得度響其鏜而有制于以翊<lb/>
龍御于以引天旋異銅渾之儀亦可叙紫微之星次殊<lb/>
玉漏之制而能步黄道之日躔周物之智斯設極深<hi>一作</hi>
<hi>塗</hi>之幾是研鄙繁音之坎坎陋促節之闐闐妙出人謀<lb/>
巧<hi>一作思</hi>由神假時然後擊贊賞<hi>一作虞</hi>典于今兹動惟其<lb/>
常契同<hi>一作周</hi>文于<hi>一作於</hi>古者由是皇衢以正帝道斯盛<lb/>
恭出震以成威<hi>三字一作之威儀</hi>膺御乾而啓聖我后得以昭<lb/>
<pb n="KR4h0022_WYG_080-12b"/>
文物展聲眀不愆於素可舉而行宜乎騁墨妙呈筆精<lb/>
固敢先三雅而獻賦庶将開萬國之頌聲<lb/>
　　此據栁文校定其一作皆集本<lb/>
　　　六街鼓賦<hi>以動心駭耳防非之道為韻</hi>　　王履真<lb/>
惟道路兮此有其紀綱在昏曉兮用警於行蔵設彼鼓<lb/>
節以為人防俾守度而知禁咸順時而嚮方觀其四門<lb/>
洞達九逵攸長不有司局則政或以荒不有式遏則人<lb/>
或以<graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>粤惟聖唐作法兹始岐路分職里閈對峙萬井<lb/>
<pb n="KR4h0022_WYG_080-13a"/>
如棊三條若砥樹鼉鼓也㒺不式遵命虎賁焉各慎所<lb/>
履日入于酉俾于行者止斗回于天警夫居者起惟其<lb/>
度數自合銅龍之漏節其晝夜不失金烏之晷豈比夫<lb/>
繁於手盈於耳而悦彼姝者子乎每司辰而不愆必候<lb/>
時而後動聲坎坎而旁殷遐邇氣雄雄而中遏煩偬通<lb/>
途廣陌萬户千扉晨應雞鳴夕催人歸牛羊下時迎暮<lb/>
烟而斯發河漢云沒伴曉色而漸微此乃守常有則守<lb/>
矩不違一厥人兮人懐其信齊厥政兮政絶其非不然<lb/>
<pb n="KR4h0022_WYG_080-13b"/>
者則是或見訛下無所楷使六厯時謬萬夫聽駭是知<lb/>
街之設也所以通達幽深鼓之懸也所以發揚聲音豈<lb/>
獨警其當路亦用革其非心職是司者爾㒺不欽無先<lb/>
天兮以欲敗度無後天兮則人匪忱别有養䝉以居惜<lb/>
隂為寳逰藝鄒魯觀光咸鎬每聽喤喤之聲實樂平平<lb/>
之道敢課虚而進牘聊體物而摛藻<hi>未見之字官韻</hi>
　<lb/>
　文苑英華巻八十<lb/>
</p>
<p>
</p>
  </div>
</body>
</text>
</TEI>
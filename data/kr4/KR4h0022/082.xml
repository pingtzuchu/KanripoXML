<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八十二</head>
    <p>
<pb n="KR4h0022_WYG_082-1a"/>
欽定四庫全書<lb/>
　文苑英華巻八十二　　　宋　李昉等　編<lb/>
　雜伎二<lb/>
　　裴將軍劔舞賦一首　繩伎賦一首<lb/>
　　樓下觀繩伎賦一首　透橦童兒賦一首<lb/>
　　都盧尋橦賦一首　　競渡賦一首<lb/>
　　木人賦一首　　　　吞刀吐火賦一首<lb/>
　　　裴將軍劔舞賦<hi>并序</hi>　　　　喬　潭<lb/>
<pb n="KR4h0022_WYG_082-1b"/>
後元年秋九月羽林裴公獻戎捷于京師上御花蕚樓<lb/>
大置酒酒酣詔將軍舞劔為天下壯觀遂賦之其詞曰<lb/>
將軍以幽燕勁卒耀武窮髪俘海夷鹵山羯左執律右<lb/>
秉鉞振旅闐闐獻功魏闕上享之則鐘以悍<hi>一作捍</hi>簴鼓<lb/>
以靈鼉千伎<hi>一作妓</hi>度武萬人髙歌秦雲動色渭水躍波<lb/>
有肉如山有酒如河君臣樂飲而一醉夷夏薰薰而載<lb/>
和帝謂將軍㧞劔起舞以張皇師旅以烜<hi>一作桓</hi>赫戎虜<lb/>
節八音<hi>一有而字</hi>行八風奮兩階之干羽公於是乎貝胄朱<lb/>
<pb n="KR4h0022_WYG_082-2a"/>
綅而作<hi>一作正</hi>色虎裘錦裼而攘臂抗稜威飄鋭氣陸離<lb/>
乎武備婆娑乎文事合桑林之容以盡其意照蓮花之<lb/>
彩以宣其利翕然鷹揚翼爾龍驤鋒随指顧鍔應囘翔<lb/>
取諸身而聳擢<hi>一作躍</hi>上其手以激昂縱横耀頴左右文<lb/>
光<hi>二字一作交相</hi>觀乎此劔之躍也乍雄飛俄虎呴摇鹿盧射<lb/>
牛斗空中悍慓不下將久歘風落而雨來累<hi>一作果</hi>愜心<lb/>
而應手爾其陵厲清浮<hi>一作淳</hi>絢練<graphic n="KR1925" url="https://raw.githubusercontent.com/kanripo/KR-Gaiji/master/images/KR1925.png" mimeType="image/png"/>絶青天兮何倚白<lb/>
雲兮可决覩二龍之追飛見七星之明滅雜朱干之逸<lb/>
<pb n="KR4h0022_WYG_082-2b"/>
勢應金奏之繁節至乃天輪宛轉貫索廻環光冲融乎<lb/>
其外氣混合乎其間若湧雪<hi>一作雲</hi>濤如飛雲<hi>一作雪</hi>山萬<lb/>
夫為之雨汗八佾為之慙顔及乎度曲將終發機由<hi>一作</hi>
<hi>尤</hi>㨗或連翩而七縱或瞬息而三接風生兮蒨斾襜襜<lb/>
電走兮彤庭曄曄隂明<hi>一作㝠</hi>變見靈恠離躐將鬼神<hi>一有</hi>
<hi>之字</hi>無所遁逃豈蠻夷之<hi>一有不字</hi>足震懾嗟夫蘭子之迭躍<lb/>
其技未雄仲由之自衛其舞未工<hi>一作其武未功</hi>豈<hi>一作曷</hi>若將<lb/>
軍為百夫之特寳劔有千金之飾奮紫髯之白刄發帝<lb/>
<pb n="KR4h0022_WYG_082-3a"/>
庭之光色所以象大君之功亦以宣忠臣之力或歌曰<lb/>
洸洸武臣耀雄劔兮清邊塵威戎夷兮率土來賔<hi>一作威逺</hi>
<hi>夷兮率來賔</hi>焉用輕裙之妓女長袖之才人天子穆然詔伶<lb/>
官斥鄭衛選色者使覘乎軍容教舞者俾觀乎兵勢激<lb/>
楚結風發揚蹈厲<hi>一作變激楚之結風為發揚之蹈厲</hi>僉謂將軍之劔舞<lb/>
古未之制<hi>一作至</hi>　　凡一作皆文粹<lb/>
　　　繩伎賦　　　　　　　　　胡嘉隐<lb/>
律南吕兮仲之秋帝張樂兮秦之樓鼔舞令節鏗鏘神<lb/>
<pb n="KR4h0022_WYG_082-3b"/>
州萬國㑹百工休俾樂司咸戢繩伎獨留此聖人之新<lb/>
意也與衆共之降賞成列服也徳之稱容兮已之悦觀<lb/>
八佾則羅韈生塵髧兩髦則麻衣如雪結繩既舉彛倫<lb/>
攸序杳若天險之難升忽爾投足而復阻來有匹去無<lb/>
侣空中玉歩望雲髻之峨峨日下風趨見羅衣之楚楚<lb/>
足容㨗貌容恭鳥斯企雲相從曄曄兮映朱樓之花萼<lb/>
煥爛兮開甲帳之芙蓉横竿却歩疊卵相重繢人不能<lb/>
窺其影謀士不能指其蹤既如阿閣之舞鳯又如天泉<lb/>
<pb n="KR4h0022_WYG_082-4a"/>
之躍龍徘徊反復交觀奪目擁金騎屯繡轂髙詞論者<lb/>
族談多才藝者心服既得擅塲其能未央應鼔或躍投<lb/>
繩或翔婉孌兮弄玉之随簫史仙妻之别劉綱凌波不<lb/>
足矜其術行雨未可比其方然後知海之深則孤楂可<lb/>
泛河之廣則一葦能杭不奔明月不赴髙唐食君之珍<lb/>
膳衣君之褧裳喜千秋之令節願獻夀兮天長於是衆<lb/>
變格行無力歡百姓之心傾四方之國掌上失妙宫中<lb/>
沮色所寵者寵其囬邪所好者好其正直視履不懼柔<lb/>
<pb n="KR4h0022_WYG_082-4b"/>
嘉維則故知我者謂我從繩不知我者謂我慿陵繩有<lb/>
弛張藝有廢興用捨靡定倚伏相仍如臨如履何競何<lb/>
喜猶君之從諫則聖伎之從繩則正惟伎可以為制節<lb/>
繩可以為龜鏡殷監不昧在此而已豈徒昭玩人喪徳<lb/>
豈徒悦彼姝者子明后居髙視卑創物成規此乃堯舜<lb/>
之用心使吾人之載喜慶賜必周將順其羙來娉婷去<lb/>
輕盈竒伎兮忽還天上而不可見繩繩兮道之逺兮不<lb/>
可名<lb/>
<pb n="KR4h0022_WYG_082-5a"/>
　　　樓下觀繩伎賦　　　　　　張楚金<lb/>
惟千秋之令節啓聖夀兮無疆詔百辟以髙㑹浹宸歡<lb/>
而未央地勝樓闢天清氣凉禮容克備樂府斯張翕赫<lb/>
曶霍熒熒煌煌伊曠古之未有豈名言之得詳廼有殊<lb/>
伎特異呈材累至動不勤物用非假器觀夫立象盖取<lb/>
諸意本自宫中之傳名為索上之戯掖庭羙女和歡麗<lb/>
人身輕體弱絶代殊倫被羅縠與珠翠鋪瓊筵與錦茵<lb/>
其綵練也横亘百尺髙懸數丈下曲如鈎中平似掌初<lb/>
<pb n="KR4h0022_WYG_082-5b"/>
綽約而斜進竟盤姍而直上或徐或疾乍俯乍仰近而<lb/>
察之若春林含耀吐陽葩逺而望之若晴空㢠廻照散流<lb/>
霞其格妙也窈窕相過蹁躚却歩寄兩木以更攝有雙<lb/>
童而並騖還廽不恒踴躍無數驚駭疑落安然以住雖<lb/>
保身於萬終<hi>疑</hi>恃君恩於一顧節應鐘鼔心諧律吕履<lb/>
氷谷兮徒云臨焦原兮虚語是時齊謳輟響趙舞掩色<lb/>
絲桐發而沮勢丸劔<hi>西京賦跳丸劔</hi>調而挫力方言<hi>疑</hi>寰海清<lb/>
泰階平兵革不用兮國無征風雨既洽兮年順成上曰<lb/>
<pb n="KR4h0022_WYG_082-6a"/>
可樂人胥以亨大則有燾載之義小則無角和<hi>疑</hi>之名<lb/>
固端拱而成理豈繫物而為程者哉<lb/>
　　　透橦童兒賦<lb/>
卓絶之伎不為則已為必陵羣駭目駕俗驚耳觀透撞<lb/>
之兒信其然矣雲竿百尺繩直規圓推有力者樹之君<lb/>
前僔僔就日亭亭柱天鬼魅不敢傍其影鵷鸞不敢翔<lb/>
其顛此兒於是跂雙足戢兩臂踴身而直上若有其翅<lb/>
盡竿而平立若餘其地人以為難我以為易人以為恐<lb/>
<pb n="KR4h0022_WYG_082-6b"/>
我以為戯難中有戯戯中有難倒輕軀墜髙竿如更嬴<lb/>
之鴈下空裏似蒲且之鶬落雲間不識者謂之尚竒好<lb/>
絶自取其殘眼為之慘心為之寒怖甚虀粉之勢不敢<lb/>
仰看庸詎知所慿之竿暗相扶所恃之術私有凖掩都<lb/>
盧其若無顧鷰戯而足哂屹然中駐餘勇不盡于時也<lb/>
解雀散鳥逃龍走魚跳劔臂拆呪刀口呿一塲之内獨<lb/>
雄雄如既而天眷偏及天顔賜喜曰其絶人有如此其<lb/>
服人有如此豈止透竿之兒抑猶<hi>疑</hi>持竿之士持若不<lb/>
<pb n="KR4h0022_WYG_082-7a"/>
定或掉而或傾透雖自彊何怙而何恃乃㢠廻天札題其<lb/>
兩絶降天酒賞其雙羙斯道也誠則小哉可以感於知<lb/>
已<lb/>
　　　都盧尋橦賦<hi>以勢極髙空㒺思顛墜為韻</hi>　金厚載<lb/>
彼脩竿兮逈立天中有都盧兮身輕若風始發地以直<lb/>
上漸陵烟而轉崇敏㨗無儔恣飛翻於白日孤髙可尚<lb/>
任廻環於碧空初其委質員來當塲獻藝耀百戯於君<lb/>
所仰千尋於天際干霄逈出將為悦目之娛舉歩俄升<lb/>
<pb n="KR4h0022_WYG_082-7b"/>
自有飜雲之勢孤標上聳兆庻同嬉信超騰而自若㒺<lb/>
危懼以疑思質勁挺以無倫人皆見也衣簾襜而不定<lb/>
風以動之挺影難儔乗高㒺墜臨廣街以堪望騁趫材<lb/>
而自異拂雲端之縹緲似欲升天跨橦末之攲危若有<lb/>
餘地徒觀其逺望蹁蹁輕如列仙形翻碧落足動晴烟<lb/>
杳杳難分宛在朝天之外亭亭逈映全髙衆木之顛其<lb/>
態可喜其功不測既穹崇以獨立毎縁循而至極將以<lb/>
騁輕趫恣登陟傍臨既分乎逺近上逹必資乎孤直仰<lb/>
<pb n="KR4h0022_WYG_082-8a"/>
而望也始似出於烟霄逼而察焉又若生乎翅翼事契<lb/>
鴻漸情非教猱既翻身而自下漸託質以彌髙廻匝花<lb/>
塲見千夫而共憙閒臨紫陌瞰萬井以無逃故得衆目<lb/>
咸窺羣心是仰若丹梯之已踐類遷喬之可上毎所以<lb/>
恣攀援助觀賞誠哉平子之言先賢之勿㒺<lb/>
　　　競渡賦　　　　　　　　　范　慥<lb/>
楚之人兮有舟利於渉者節以檝師而競馳因汨羅拯<lb/>
溺之事為江漢載浮之嬉以娛黎蒸以穆風俗故嵗習<lb/>
<pb n="KR4h0022_WYG_082-8b"/>
而無虧爾其月維仲夏節<hi>一作日</hi>次端午則大魁分曹决<lb/>
勝河滸飾畫舸以争麗建綵標而競取聿來肇自於北<lb/>
津所届𦕈期於南浦選孟賁烏獲以用壯酹川后天吳<lb/>
以濳輔重輕莫異於錙銖先後不差於歩武外希得雋<lb/>
之稱内約疇庸之伍降簮𥚑以列筵擁士庻兮如堵於<lb/>
是鷁首齊向飄然羽輕引長絙以觀整羅小艇以持平<lb/>
逺岸天濶乗流鏡清援枹者氣作於一皷理棹者伎<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<hi>心所欲也</hi>於先鳴聆大呼之始發若縱柂而迅征直衝諒駛<lb/>
<pb n="KR4h0022_WYG_082-9a"/>
於狂兕忽徃來<hi>疑</hi>殊於駭鯨目正晝而懼眩浪無風兮<lb/>
歘生鳴鼙吹竽上聒天衢如伏波整旅合水獸於江湖<lb/>
建旗列卒俯映泉室若五利將軍訪仙師於溟渤攝弄<lb/>
竒以潜駭恒游泳而下逸羣聲合譟羣手齊力慮勍敵<lb/>
之我先莫遑捨於瞬息乗輕若在於風馭處疾互飛於<lb/>
首飭舳艫惟正審流鏑之向齊檝棹翻然亂驚鳬之揮<lb/>
翼投勁竹以交擁各庻幾於獨尅向背適中勝負攸分<lb/>
一喻馬之旋濘一如龍之曵雲始差池以接影忽夐絶<lb/>
<pb n="KR4h0022_WYG_082-9b"/>
而殊羣㑹不移晷倐然戾止去孤標於部黨争距躍而<lb/>
赴水有麾竿以贊獲或振綵以揚美中程者雖多欲於<lb/>
上人後時者猶未甘於勝已懲既徃之敗績佇將來以<lb/>
雪恥由是勵能激憤赴漲而㢠廻其逐進也速飛電之經<lb/>
目其引退也緩孤鷮之應媒彼狃淺以生怠此方殷而<lb/>
有猜仰興慕於三節爰息徒而復來論始作之功雖掉<lb/>
鞅而偏擅稽未事之效乃發梁兮備該然後弭舟檝宴<lb/>
沙塲叶同黨之誠願錫上官之寵光徴固<hi>疑</hi>敵之財以<lb/>
<pb n="KR4h0022_WYG_082-10a"/>
頒賞合如澠之酒以飛觴勉居後人以成績翻有初於<lb/>
不藏水府澹以澄静人羣欣而樂康夫吞刀倚巧而幻<lb/>
人之伎角觝稱妙而狡童之戯豈比夫仙舟以濟川之<lb/>
器競渡有救災之義非百夫之衆無以較其㨗非九江之<lb/>
廣無以蕆其事惣夷夏之具<hi>疑</hi>搜為壯觀之能類<lb/>
　　　木人賦<hi>以周穆王時有進斯戯為韻</hi>　　　　林　滋<lb/>
何伊人兮異常爰委質以來王想具體之初既因於乃<lb/>
雕乃斲及抱材而至孰知其為棟為梁原夫始自攻堅<lb/>
<pb n="KR4h0022_WYG_082-10b"/>
終資假手雖克已於小巧之下乃成人於大朴之後來<lb/>
同辟地舉趾而根柢則無動必從繩結舌而語言何有<lb/>
心遊刃兮在茲鼻運斤兮㒺遺兀若得木君之狀塊然<lb/>
非土偶之資曲直不差既無蠧於今日短長合度寧自<lb/>
伐於當時莫不脫枯槁以員來投膠漆而是進低徊而<lb/>
氣岸方肅佇立而衣裾屢振穠華不改對桃李而自逞<lb/>
芳顔朽質莫侵指蒲栁而詎驚衰鬂既手舞而足蹈必<lb/>
左旋而右抽藏機闗以中動假丹粉而外周生本林間<lb/>
<pb n="KR4h0022_WYG_082-11a"/>
茍有參乎之美立當君所何慙柴也之儔是則貫彼五<lb/>
行超諸百戯誤穿節以瞪目從聲幹於奮臂如令居杞<lb/>
梓之上則樹徳非難若使赴湯火之前則焚軀孔易進<lb/>
退合宜依然在斯既無喪無得亦不識不知跡異草莱<lb/>
其言也無莠情同木訥其行也有枝可謂暗合生成潛<lb/>
因習熟雖則剉身於斤斧曷若守株於林麓宜乎削爾<lb/>
肩刳爾腹既有亂於真宰寧取笑於周穆<lb/>
　　　吞刀吐火賦<hi>以方士有如此之術焉為韻</hi>　王　棨<lb/>
<pb n="KR4h0022_WYG_082-11b"/>
竒幻誰傳伊人得焉吞刀之術斯妙吐火之能又𤣥嚥<lb/>
却鋒鋩不患乎洞胷逹腋嘘成赩赫俄驚其飛焰浮烟<lb/>
原夫自天竺來時當西京暇日騁不測之神變有非常<lb/>
之妙術初呈握内豈吹毛之鋭難親乍灼指端雖鑠石<lb/>
之威可出於是叱咤神勵唅呀氣質旁駕肩而孰不觀<lb/>
也忽攘臂而人皆異之俄而精綱充腹熾烈交頥㒺有<lb/>
剖心之患曾無爛額之疑寂影滅以光沉霜鋒盡處烟<lb/>
霞舒而血噴朱熖生時素刃兮倐去於手紅光兮遽騰<lb/>
<pb n="KR4h0022_WYG_082-12a"/>
其口始蔑爾以虹藏竟㸌然而電走隐于笑語㢠廻看而<lb/>
䩬鞞皆空出自咽喉旁取而榆檀何有莫不刻意斯効<lb/>
焦心已舒想剛膓之礪乃驚燥吻以焚如胡為引鏡之<lb/>
形銷於咀嚼安得燎原之色發自吹嘘亦足以道冠幻<lb/>
人名傾術士食針既可以增愧噀酒亦宜乎讓羙且夫<lb/>
神仙兮不常變化兮多方或潄水而霧含或吐飯而蜂<lb/>
翔曾未若彼用解牛我則虚喉而挫鋭彼皆鑚燧我則<lb/>
鼓舌以生光然眩惑如斯云為徒爾雖誇外國之獻本<lb/>
<pb n="KR4h0022_WYG_082-12b"/>
匪王庭之伎吾謂吞詞鋒者可尚吐智燭者為是所以<lb/>
安處先生終去彼而取此<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八十二<lb/>
</p>
<p>
</p>
  </div>
</body>
</text>
</TEI>
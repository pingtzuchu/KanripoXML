<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百八十七</head>
    <p>
<pb n="KR4h0022_WYG_886-1a"/>
欽定四庫全書<lb/>
　文苑英華巻八百八十七　宋　李昉等　編<lb/>
　將相五<lb/>
　　齊成公神道碑一首　左僕射賈耽神道碑一首<lb/>
　　　故中書侍郎同中書門下平章事太子賔客贈<lb/>
　　　戸部尚書齊成公神道碑　　權德輿<lb/>
有唐文學政事之君子曰相國齊成公諱抗字遐舉清<lb/>
方粹温絜矩秉懿明誠盡性切磨<hi>集作劘</hi>化育之道精義<lb/>
<pb n="KR4h0022_WYG_886-1b"/>
入神旁魄天人之際以忠事君以病乞身乃去台宰乃<lb/>
儕商皓然後徹琴瑟啓手足殁齒無違德以從先大夫<lb/>
於九原易名曰成不亦宜乎公定州義豐人自太公表<lb/>
東海桓公匡天下為國為家或哲或仁烈祖贈太師府<lb/>
君諱澣歴給事中中書舍人吏部侍郎止於平陽太守<lb/>
出入陟降中行山立至今言開元名臣者稱公有遺直<lb/>
遺愛焉實生先公贈國子祭酒府君諱翧履道貞厲仕<lb/>
至左龍武軍倉曹積厚於上流光於下其位不克故大<lb/>
<pb n="KR4h0022_WYG_886-2a"/>
受於公公既齔而孤哀過成人屬幽陵横潰中夏如燬<lb/>
奉太夫人安輿違難於越得子州支伯之故地而偕隠<lb/>
焉誅草茅以順居息悦山水以資仁智方茂天爵用觀<lb/>
靈龜嘉招重問奔走以狎至虛已𢎞道從容而翔集吳<lb/>
郡張相君鎰方以仁義理濠上得君為榮及進律于成<lb/>
師于岐累為命介若驂有靷建中中戎王謀大和㑹以<lb/>
休寧西方右扶風綿亘汧隴地當甌脫且有成命正其<lb/>
經界公實佐中權登壇蒞盟得其情數與之約結克就<lb/>
<pb n="KR4h0022_WYG_886-2b"/>
衣裳之㑹用銷邉鄙之警自觧巾三遷至殿中侍御史<lb/>
俄屬涇旅竊發群兇挺災天兵展義於甸内王公死難<lb/>
於理所百舍奔問至于行宫拜侍御史有詔以蕭黄門<lb/>
復布愷澤于東夏命公為工部員外郎以賛焉復命轉<lb/>
倉部郎中李懐公阻命于滿連兵未觧關中飢旱經費<lb/>
不足轉粟饋軍濟時之艱患求才急病命使以轉達遷<lb/>
兵部郎中兼御史中丞以董其任俄拜諌議大夫當軸<lb/>
者不相容坐婚親細故出為處州刺史先是山越冦攘<lb/>
<pb n="KR4h0022_WYG_886-3a"/>
蕩覆城寺公乃卜勢勝之爽愷因習俗之便安三時不<lb/>
害百堵皆作朝典陟明拜蘇州刺史吳實劇部大田多<lb/>
稼浮滛冐没吏禁或弛占著名數戸版不均公乃閱其<lb/>
生齒書其比要強家大猾不得蓋藏公特單騎與之紓<lb/>
息己日乃孚厥猷茂焉遷潭州刺史御史中丞湖南觀<lb/>
察使以嚮時二郡之理而𢎞大之其仁可知也左曹理<lb/>
本徵爲給事中周郊寄重擢為河南尹盗有宋瞿曇者<lb/>
白晝椎剽為郡偷囊槖三川病之幾三十年公法令嚴<lb/>
<pb n="KR4h0022_WYG_886-3b"/>
具網絡張設名<hi>文粹作潜</hi>捕魁宿使無遺類指顧之間擒擿<lb/>
如神乃作秘書章明文雅脩舊以起廢乃作太常統和<lb/>
神人節事以辨志便蕃大僚其道乃光德宗皇帝方以<lb/>
堯舜氏聦明之道馭天下用賢人克相位拜中書侍郎<lb/>
同中書門下平章事熈九功之歌質百官之成損益文<lb/>
獻化裁形器精㣲以折𠂻宻静而不伐或事隠於造膝<lb/>
或言行於沃心初天官氏每嵗表他曹郎二人閱多士<lb/>
試言第其甲乙春官氏俾考功郎<hi>文粹有中字</hi>選考秀之親<lb/>
<pb n="KR4h0022_WYG_886-4a"/>
故者而進退之公以冡宰少宗伯為官人取士之本蓋<lb/>
天子有司之重<hi>一有寄字</hi>至於避小嫌亂舊章適滋岐旁孰<lb/>
謂扄鐍蹇蹇坦坦之道豈如是耶然後闢康莊付<hi>文粹作</hi>
衡尺遵公是之路去自便之私天下之人謂之理道尋<lb/>
有詔脩國史昔孔父無位以空文為一王法公當盛聖<lb/>
之代用宰司惣直筆其於褒貶勸懼明焉勤慮盡瘁積<lb/>
成寢恙累章乞告改太子賔客遭罹不淑贈戸部尚書<lb/>
時貞元甲申嵗夏四月春秋六十有五夫人河南獨孤<lb/>
<pb n="KR4h0022_WYG_886-4b"/>
氏某官某之女賢明蚤夭繼夫人蘭陵蕭氏某官某之<lb/>
女仁順有禮法嗣子餗䘖恤毁瘠侍公裳帷以某月日<lb/>
祔于東都某原䘮祭哀敬君子以為有後惟公深而通<lb/>
肅而寛出處動静必以中正敬用五事暢於四支資性<lb/>
儼恪尤長鍳裁在岐也薦齊忠公映佐蕭也薦盧恭公<lb/>
邁皆至丞相其他推轂下士為朝廷臣成天下重名碩<lb/>
望者不可勝書凡所論者皆研幾析理𢎞雅夷逺洪州<lb/>
文宣王廟碑張蕭盧三相國碑誌本聖人敎化之蹟推<lb/>
<pb n="KR4h0022_WYG_886-5a"/>
大政謩明之道固其性術講貫而發舒乎斯文文集二<lb/>
十巻中倫體要盡在是矣公薨五年餗調為洛陽尉永<lb/>
惟先烈未刻豐碑以德輿夙承湖海之舊中忝掖垣之<lb/>
属他日舉代靡形話言獲於遺編實見隂德顧兹無似<lb/>
有玷知人濡涕含毫以表幽宅銘曰<lb/>
昔在營邱大風泱泱有倬平陽令聲章章不踐宰政貽<lb/>
慶子姓含曹含光大學追命厥生中書秉悊<hi>集作哲通用</hi>居<lb/>
政<hi>集作正</hi>鵬起扶摇鸞翔慶霄乃登紫㣲以瑞清朝吉凶<lb/>
<pb n="KR4h0022_WYG_886-5b"/>
糺纒寒暑結轖其生有涯其用無極夀堂冥寞冡樹森<lb/>
植掲茲馨香終古是式<lb/>
　　　左僕射賈躭神道碑　　　　鄭餘慶<lb/>
公諱耽字敦詩其先長樂人也七代祖元楷因葛榮之<lb/>
亂避地始徙家於浮陽隋開皇中改浮陽為清池今為<lb/>
清池人也烈祖逺則皇德州長河尉祖知義皇沁州沁<lb/>
源主簿贈揚州大都督考琰之<hi>唐宰相世系表作元琰</hi>贈尚書左<lb/>
僕射皆才光道溢噐位非偶積善有遂鍾于魏公公天<lb/>
<pb n="KR4h0022_WYG_886-6a"/>
寳十載明經高第乾元中授貝州臨清尉州縣之職與<lb/>
公非宜兵戈甫興時不韜才公詣闕獻書授絳州太平<lb/>
尉太原節度王思禮察公噐重識高涵泳萬頃署度支<lb/>
判官轉試左驍衛兵曹試大理司直監察殿中侍御史<lb/>
職並如故遂遷檢校繕部員外郎兼太原少尹侍御史<lb/>
北都副留守仍賜金章紫綬就加檢校禮部郎中凡歴<lb/>
數使賔待益重竒才愈茂𢎞噐日彰天下士君子推公<lb/>
為棟梁遷汾州刺史在郡七年<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>怛之愛忠利之敎序<lb/>
<pb n="KR4h0022_WYG_886-6b"/>
四噐導五常百姓日用而不知熈然致於仁夀烏足語<lb/>
其𤨏細歟徵拜鴻臚卿兼左右威逺營使通夷狄之情<lb/>
序賔客之位其有素矣是嵗拜梁州刺史兼御史中丞<lb/>
山南西道節度觀察度支營田等使加朝議大夫封廣<lb/>
州男時守臣梁崇義恃漢水峴山之險負固<hi>闕</hi>強公受<lb/>
詔領麾下㳂江東討降均州屯榖城所向皆㨗以功加<lb/>
銀青光禄大夫上以慎理軍旅以信夷夏邉封謐清而<lb/>
百姓晏安是時故山南西道節度使相國鄖公震洎邠<lb/>
<pb n="KR4h0022_WYG_886-7a"/>
寕節度使張僕射獻甫或為部刺史或為都將皆雄毅<lb/>
宏逹常流不及忌能飛語危疑是懼軍帥之例罕有全<lb/>
度公前推信誠中發坦蕩咸以事曉加之慰薦竟垂忠<lb/>
勲兼佩將相引張推轂受脤㣲公之恢朗洞識二人曷<lb/>
能臻歟在鎮三年遷檢校工部尚書襄州刺史御史大<lb/>
夫山南東道節度觀察使㑹李希烈亂常朝廷致誅詔<lb/>
公為司徒梁公勉招討副使以公懿德懐姿不冝為副<lb/>
冦難未平徵拜工部尚書職崇喉舌<hi>闕</hi>　　　俄以本<lb/>
<pb n="KR4h0022_WYG_886-7b"/>
官兼御史大夫東都留守判東都尚書省事<hi>闕</hi>東都畿<lb/>
汝州都防禦使又加東都畿唐汝鄧州都防禦觀察使<lb/>
舊例居守不出王城公以射藝絶倫氣<hi>闕</hi>　霜德宗知<lb/>
公信在言前優詔特許薄狩郊甸允所謂<hi>闕</hi>　特逹之<lb/>
德也遷檢校尚書右僕射充義成軍節度鄭滑等州觀<lb/>
察處置等使属有鄰師戍兵護邉魚服鶡冠異軍三千<lb/>
公弛柝罷警門闥洞開慮其未安重延廊廡坦易信誠<lb/>
挺出今古海渟山峙<hi>闕</hi>　屹屹培塿畎澮安得不服其<lb/>
<pb n="KR4h0022_WYG_886-8a"/>
洪濤峻嶠歟凡更四鎮踐履如一尋以風疾懇形封章<lb/>
御札名方與十金之醫馳賜不允陳讓俄而護瘳貞元<lb/>
九年入覲拜尚書右僕射同中書門下平章事朝廷為<lb/>
之寳巖廊為之重天下以之信向蠻夷以之懐來加金<lb/>
紫光禄大夫轉左僕射依前平章事遷檢校司空依前<lb/>
左僕射平章事遂嬰風疾四表陳讓不俞朝㫖御醫盈<lb/>
門中使填路嗚呼有盛衰也有晝夜也聚㪚之理常也<lb/>
死生之變大也愚智同塵賢不肖共轍孰能䆒之哉公<lb/>
<pb n="KR4h0022_WYG_886-8b"/>
爲御史先府君追贈太子中允先夫人鞠氏贈東萊縣<lb/>
太君歸本郡遷葬鄉邦榮之先府君累贈尚書左僕射<lb/>
鞠太君贈齊國太夫人祖贈揚州大都督祖妣崔氏累<lb/>
贈博陵郡太夫人廟貎觀德豐碑紀烈奉君親而載劬<lb/>
啓手足而免夫始卒之道侯具韙而以永貞元年十月<lb/>
一日薨于長安光福里之私第享年七十六輟朝四日<lb/>
冄贈太傅詔鴻臚卿渾錬持節備禮賻絹一千匹米粟<lb/>
一千石詔葬長安高陽原夫人贈扶風郡夫人武功蘇<lb/>
<pb n="KR4h0022_WYG_886-9a"/>
氏駕部郎中守忠之孫處士珣之女先公二十五年而<lb/>
殁至是而合𦵏焉秉周禮也長子疇太常寺恊律郎凋<lb/>
於青春次子疄太子議郎少子㽥京兆府叅軍公好古<lb/>
在汾州時於戒行尼寺家童院得晉西河王分司馬斌<lb/>
碑太康中尚郎索靖八分書翳薈蕪薉之下字可辨者<lb/>
猶存太半有割太原四縣以為邦邑之語公冄建於寺<lb/>
殿之前為尚書時懐魏鄭汴軍聲未輯詔公宣遏而两<lb/>
家之難觧抑推君命且曰服寛信也公翫習經籍老而<lb/>
<pb n="KR4h0022_WYG_886-9b"/>
不倦九流百氏靡不該覧通夷裔之風俗盡山川之險<lb/>
易歴代沿革之自百王廢置之由關塞通塞之因牧圉<lb/>
盛衰之異道程踈宻之凖要荒享獻之數聚米畫<hi>闕</hi>
於指掌矧夫丹青神化縑緗纂述數十年來西戎<hi>闕</hi>我<lb/>
河湟其圖籍志録泯絶㪚落非公強力精專蹂躪貫穿<lb/>
靡書不探雖賤必訪則自汧隴而西傳疑唱謬紛紛不<lb/>
己巳化為竒昧天意若曰降公之聦逹精博拯厥將墜<lb/>
<hi>一作墮</hi>歟興元元年詔公撰國圖貞元十四年先獻關中<lb/>
<pb n="KR4h0022_WYG_886-10a"/>
隴右及山南九州等圖又撰别録六巻吐蕃黄河録其<lb/>
四巻優詔褒異賜馬一匹銀噐數事綿綵三百疋十四<lb/>
年冬撰海内華夷圖成幷撰古今郡國縣道四夷述四<lb/>
十巻貞元十道録四巻賜馬两匹銀噐數事綿綵五百<lb/>
疋又内出銀榼二蓋殊渥也於戱渤海左湧洪河前激<lb/>
泱<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>其地氣必將有以孕育哲賢謨明盛時為紀為綱<lb/>
為棟為樑體貳為<hi>一作如</hi>仁萬夫之望豈特河海地理云<lb/>
乎哉亦將上動昭囘下降星精為忠為孝為聦為明為<lb/>
<pb n="KR4h0022_WYG_886-10b"/>
君子為𢎞噐公有大度容物也浩無津涯而恪慎競畏<lb/>
不有怠也有明哲保身也孰云肯綮而端方肅祗未嘗<lb/>
離也公奉親以孝事主以忠待天下以信博識以強力<lb/>
亷隅以砥礪居台座十三年秉戎律四鎮垂十五年産<lb/>
不過中人日給有不暇之意非夫脫落塵機翺翔青冥<lb/>
孰能然哉夫郄縠之閱禮樂敦詩書祭遵雖在軍旅不<lb/>
忘爼豆邴吉之不過汙丞相車茵劉寛之無爛汝手叔<lb/>
度之涯涘元陽之不伐衞玠之理遣情恕公咸頡頏恢<lb/>
<pb n="KR4h0022_WYG_886-11a"/>
博得其兼備者已公考求六藝張弓挾矢允謂殊倫連<lb/>
墮㝠㝠之羽䨇貫五采之翬殪豶豕之獸圖畫歌詠噫<lb/>
嘻君子多乎哉文章之製博逹而清約盛矣著述有未<lb/>
就者殁有遺<hi>一作餘</hi>恨痛疄等知公歟<hi>疑作與</hi>餘慶有忘年<lb/>
之眷見託紀徽烈俾鴻代芬芳不歇表唐得賢臣之目<lb/>
焉銘曰<lb/>
圓方旣明渾淪粹精辰耀騰溢降為賢英郁郁魏公薰<lb/>
然淑清脫落𤨏細胷吞長鯨<hi>其一</hi>天寳之季前塵荐起懐<lb/>
<pb n="KR4h0022_WYG_886-11b"/>
䇿上謁言塵可止少年下位事不行矣命官綘䑓渥澤<lb/>
伊始<hi>其二</hi>車騎開府司空晉陽萃賢揚幕優游抑揚惟公<lb/>
聳然落落堂堂群議乃曰允膺巖廊<hi>其三</hi>剖竹西河衆蘇<lb/>
情結風俗丕變載欣<hi>一作胥</hi>載悅六鈞服猛䨇鴻一發式<lb/>
是威武洸洸烈烈<hi>其四</hi>入掌九賔羽儀清都四夷荒職貢<lb/>
畫地圖帝曰漢中實惟爾區廷授龍節䨇旌碩儒<hi>其五</hi>惟<lb/>
轂漢南乃司冬官保釐成同白馬登壇更踐數鎮撫人<lb/>
以寛或三四年遂成勝殘<hi>其六</hi>徴弼中樞朝廷為實謀不<lb/>
<pb n="KR4h0022_WYG_886-12a"/>
外揚功宣造膝與物宥過意工言質天下日用曷由窺<lb/>
室<hi>其七</hi>知命兮死生齊松楸列兮埏𡑞成蹊海胷兮渾渾<lb/>
浩浩一指兮和天倪謬知言之重顧銘藥石兮悽悽萬<lb/>
物或幾乎息矣惟公德兮竟隮<hi>其八</hi>
　<lb/>
　<lb/>
　<lb/>
　<lb/>
<pb n="KR4h0022_WYG_886-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百八十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百十六</head>
    <p>
<pb n="KR4h0022_WYG_715-1a"/>
欽定四庫全書<lb/>
　文苑英華巻七百十六　　宋　李昉等　編<lb/>
　詩序二<lb/>
　　雲母泉詩序一首<lb/>
　　登頭陁寺東樓詩序一首<lb/>
　　泛沔州城南郎官湖詩序一首<lb/>
　　顧著作宣平里賦詩序一首<lb/>
　　晩春崔中丞林亭㑹集詩序一首<lb/>
<pb n="KR4h0022_WYG_715-1b"/>
　　賀蘇常二孫使君隣郡詩序一首<lb/>
　　周公瑾墓下詩序一首<lb/>
　　游雲門寺詩序一首<lb/>
　　鄂州何大夫創製夏亭詩序一首<lb/>
　　甘子堂各賦一物詩序一首<lb/>
　　韋賔客宅宴集詩序一首<lb/>
　　秦徴君校書與劉隨州唱和詩序一首<lb/>
　　蕭侍御喜陸太祝自信州移居洪州玉芝觀詩序<lb/>
<pb n="KR4h0022_WYG_715-2a"/>
　　　一首<lb/>
　　崔衛二公同任渭南縣尉日宿天長寺唱和詩序<lb/>
　　　一首<lb/>
　　暮春陪諸公游龍沙熊氏清風亭詩序一首<lb/>
　　吳尊師華原露仙館詩序一首<lb/>
　　　雲母泉詩序　　　　　　　李　華<lb/>
洞庭湖西𤣥石山俗謂之墨山山南有佛寺寺倚松嶺<lb/>
松嶺下有雲母泉泉出石中引流分渠周遍庭宇發源<lb/>
<pb n="KR4h0022_WYG_715-2b"/>
如乳湩末派如淳漿烹茶浙蒸灌園潄濯<hi>集作齒</hi>皆用之<lb/>
大浸不盈大旱不耗自墨山西北至石門東南去東陵<lb/>
廣輪二十里盡生雲母牆階道路燦燦<hi>一作烟烟</hi>如列星井<lb/>
泉溪澗色皆純白鄉人多夀考無癖痼疥搔之疾華深<lb/>
樂之潁川陳公天寳中與華同為諫官公性與道合忽<lb/>
於權利方挂冠投簮顧華以名山之契乾元初公貶清<lb/>
江丞移武陵丞華貶杭州司功恩復左補闕上元中俱<lb/>
奉詔徴公自清江至武陵道路多虞詔<hi>一作制</hi>書不至華<lb/>
<pb n="KR4h0022_WYG_715-3a"/>
泝江而西次於岳陽江山延望日夕相見<hi>二字一作相顧屬</hi>思<lb/>
與髙賢共飲雲母之泉躬耕墨山之下敢違朝命以徇<lb/>
私欲秋風寒露洞庭微波一聞猿聲不覺涕下况支離<lb/>
多病年齒<hi>一作甫</hi>始衰願藥餌<hi>一作餌藥</hi>扶夀以究無生之學<lb/>
事乖志負火爇予心寄懐此篇亦以書予<hi>一作公</hi>之志也<lb/>
<hi>次有古詩兹不具載</hi>　　一作皆唐文粹<lb/>
　　　登頭陁寺東樓詩序<lb/>
侍御韋公延安威清江漢舅氏員外象名髙天下賔主<lb/>
<pb n="KR4h0022_WYG_715-3b"/>
相持<hi>疑</hi>賢乎哉王師雷行北舉幽朔太尉公分麾下之<lb/>
旅付帷幄之賔與前相張洪州夾攻海㓂方收東越夏<lb/>
首地當郵置吉語日聞喜氣填塞於江湖生人鼔舞於<lb/>
王澤頭陁古寺簡棲遺文境勝可以澡濯心靈詞髙可<lb/>
以繼聲金石二大夫㑹臺寺之賢㩦京華之舊十有餘<lb/>
人燦如瓊華輝動江甸渉金地登朱樓吾無住心酒亦<lb/>
隨盡<hi>一作净</hi>將以斗擻煩襟觀身齊物日照元氣天清太<lb/>
空無有逺近皆如掌内辨衡巫於㸃黛指洞庭於片白<lb/>
<pb n="KR4h0022_WYG_715-4a"/>
古今横前江下茂樹方黒春雲一色曰屈平宋玉其文<lb/>
宏而靡則知楚都物象有以佐之舅氏謂華老於文徳<lb/>
忘其𤨏劣使為諸公敘事不敢煩也詞逹而巳矣<lb/>
　　　泛沔州城南郎官湖詩序　　李　白<lb/>
乾元嵗秋八月白遷於夜郎遇故人尚書郎張謂出使<lb/>
夏口沔州牧杜公漢陽宰王公觴于江城之南湖樂天<lb/>
下之再平也方夜永月朗<hi>集作方夜水月如練</hi>清光可掇張公以<lb/>
殊有勝槩四望超然乃顧白曰此湖古來賢豪游者非<lb/>
<pb n="KR4h0022_WYG_715-4b"/>
一而枉踐佳境寂寥無聞夫子可為我標之嘉名以傳<lb/>
不朽白因舉酒酧水號之曰郎官湖亦由鄭圃之有僕<lb/>
射陂也席上文士輔翼岑静以為知音<hi>集作言</hi>乃命賦詩<lb/>
紀事刻石湖側將與大别山共相磨滅焉<lb/>
　　　顧著作宣平里賦詩序　　　劉太真<lb/>
宣平里環堵之宅嘉木垂隂疎篁孕清友生顧君寓之<lb/>
所也前相國宜城伯夏官卿博陵公陳蓬州藏用上人<lb/>
賢顧君而訪之鄙夫與焉披襟嘯風境邈神王孰炎暑<lb/>
<pb n="KR4h0022_WYG_715-5a"/>
焉知市朝吾君則超然如在天壇華頂之上意喬松可<lb/>
得而友也乃賦六言詩以紀㑹既明日屬文之士翕然<lb/>
而和之八音鏗其盈耳環堵爛而溢目舉國傳覧以為<lb/>
盛觀太真獲因首唱不敢遺繼之美<lb/>
　　　晩春崔中丞林亭㑹集詩序　梁　肅<lb/>
徳充則體和道勝則境静<hi>集作勝</hi>抑常理也前左馮翊崔<lb/>
公意遺富貴跡叶幽曠與浩氣為徒故不導引而夀以<lb/>
善閉為亊故無江湖<hi>集作海</hi>而閒春池始平芳草如織乃<lb/>
<pb n="KR4h0022_WYG_715-5b"/>
啟虛館延羣賢鳴琴濁酒以侑談笑搴英翫華以賞景<lb/>
物脩竹滿座<hi>集作嶼</hi>以環合紫藤垂旒<hi>集作地</hi>以縈結地有<lb/>
滄州之趣鳥無城郭之音信上智之髙居人間之方外<lb/>
者也于時衆君子飽公之和惜日不足顧相謂曰夫飬<lb/>
正在我敘位在時今朝庭虛老更之席以待園綺公實<lb/>
舊徳行將論道不暇焉可晦而息乎蓋詩可以興可以<lb/>
羣盍歌詠之以志斯㑹且用祝公以君子萬年受茲介<lb/>
福焉爾<lb/>
<pb n="KR4h0022_WYG_715-6a"/>
　　　賀蘇常二孫使君鄰郡詩序<lb/>
古之厚風俗美教化必播於歌詠垂於無窮故風有二<lb/>
南之什傳稱兄弟之政其事尚矣二孫鄰郡詩者前道<lb/>
州刺史李萼賀晉陵吳郡伯仲二守之作也二公脩懿<lb/>
文之烈成變魯之政地無夾河之阻人有同舟<hi>集作風</hi>之<lb/>
樂抑近古未之有也故道州詩而美之屬而和之者凡<lb/>
三十有七章溢<hi>集作流</hi>於道路蓋云盛矣初伯氏用雅度<lb/>
碩畫掌柱下史<hi>集作方書</hi>出擁麾幢四領江郡仲氏以茂學<lb/>
<pb n="KR4h0022_WYG_715-6b"/>
逹才由尚書郎貳京兆守上饒興元貞元間偕以治行<lb/>
聞天子器之於是仲百吳苑之寄伯受晉陵之命自庱<lb/>
<hi>丑極切又恥陵切</hi>亭以東禦兒以北面五湖負大江列城十二<lb/>
縣環地二千里政教<hi>集作理</hi>同和風雨同節禮讓同俗熈<lb/>
熈然有太平之風每嵗土膏將起場功<hi>集作滌場</hi>向畢二公<lb/>
各約車輿<hi>集作以</hi>將命者十數人循行邑里勞之斯耕喻<lb/>
之斯藏民樂其教且飽其和然後用籩豆<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>
                    <hi>集作醆</hi>斚展<lb/>
友愛於交<hi>集作郊</hi>壤之次綽綽怡怡有裕有<hi>集作且</hi>歡二邦<lb/>
<pb n="KR4h0022_WYG_715-7a"/>
之人於斯觀徳可謂之榮矣本夫<hi>集作乎</hi>詩人之志有四<lb/>
焉美其徳美其位美其政美其鄰信可以編諸唐雅昭<lb/>
示後學豈止於塗歌里誦遐邇悦慕而巳肅嘗辱二公<lb/>
之眷謹序篇首庻采詩者得之陳於太師以知其風<lb/>
　　　周公瑾墓下詩序<lb/>
昔趙文子觀九原有歸歟之歎謝靈運適<hi>集作遊</hi>朱方興<lb/>
墓下之作或懐徳異世或感舊一時而清詞雅義終古<lb/>
不歇十三年春予與友人歐陽仲山旅游於吳里巷之<lb/>
<pb n="KR4h0022_WYG_715-7b"/>
間有墳巋然問於人則曰吳將軍周公瑾之墓也予嘗<lb/>
覧前志壮公瑾之業歴于<hi>集作於</hi>遺墟想公瑾之神息駕<lb/>
而弔徘徊不能去昔漢綱既解當塗方熾利兵南浮江<lb/>
漢失險公瑾嘗用寡制衆挫强為弱燎火一舉樓船灰<lb/>
飛遂乃張吳之臂壮蜀之趾以魏祖之雄武披攘躑躅<lb/>
救死不暇袁彦伯賛是功曰三光三分宇宙蹔隔富哉<lb/>
言乎於是時彌逺而氣<hi>集作名</hi>益振世逾往而聲不滅有<lb/>
由然矣詩人之作感於物動於中<hi>六字集作感於物象</hi>發於詠歌<lb/>
<pb n="KR4h0022_WYG_715-8a"/>
形於事業事之博者其辭盛志之大者其感深故仲山<lb/>
有過墓之什廓然其慮粲乎其文可以窺磐桓居貞之<lb/>
道梁父閒吟之意凡有和者當繋於斯文<hi>集作乎</hi>
　　　游雲門寺詩序<lb/>
上徳與<hi>集作以</hi>汗漫為友無江海而閒其次則仁智相從<lb/>
有山水為樂故合志同方賢者有柴桑之隠游道同趣<lb/>
吾徒為雲門之㑹其造適一也先㑹一日沙門釋去諠<lb/>
命我友相與探玉笥上㑹稽然後泝若耶過鳳林而南<lb/>
<pb n="KR4h0022_WYG_715-8b"/>
意欲脱人世之覊鞅窮林泉之遐奥於是捨舟清瀾反<lb/>
策閒原遞杳藹而歴嶇<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>入深翠以泛迴環遂至於<hi>集無</hi>
<hi>於字</hi>雲門觀其羣山叠秀<hi>集作翠</hi>秦望拔起五峰巉巉列壑<lb/>
沉沉上摩碧落旁湧金界其下則百泉㑹流蓄為澄潭<lb/>
涵虛鏡徹鳴<hi>集作激</hi>瀬玉潄泠泠之聲與地籟唱和不待<lb/>
笙磬而五音迭作眺聽之<hi>集無之字</hi>不足則凝思宴息怳焉<lb/>
疑諸天樓觀列在咫尺<hi>集作歩</hi>庭衢之中别有日月既而<lb/>
動歩真境坐聆法音合漆園一指之論詣净名無住之<lb/>
<pb n="KR4h0022_WYG_715-9a"/>
本萬累<hi>集作慮</hi>如洗百骸坐空視松喬為弱䘮輕世界於<lb/>
棗葉蓋道由境深理自外奨故也昔之逺公紀廬山謝<lb/>
客題石門道流勝賞今古一貫曷可不賦貽雲山羞乃<lb/>
各為詩以志斯㑹同乎道者有隴西李公受髙陽齊霞<lb/>
舉約㑹未至亦請同賦此篇用廣夫游衍之致云<lb/>
　　坐聆<hi>文粹作静聆</hi>之論<hi>文粹作之諭</hi>
　　　鄂州何大夫創製夏亭詩序　符　載<lb/>
豐城有神劍非司空無以發沉塞楊光彩為天下之重<lb/>
<pb n="KR4h0022_WYG_715-9b"/>
寳江夏有善地非亞相無以起雄峙作亭榭為天下之<lb/>
至勝虛極必盈晦極必明開物之務繋於賢者此自然<lb/>
之理也先是郡中寺曰頭陁名與碑並登臨鍾萃大雲<lb/>
氣色下配礫石公政教既備游心佛寺慨此頽落乃沛<lb/>
然而張之聳阿閣矗長檻嚴像設熾臺塔凡所相好皆<lb/>
鼎新也方務剪伐用探勝㑹一時景歟<hi>疑</hi>值甘心罙入<lb/>
意謂粹絶余將獲之廼縁後殿穿窈窕出乎蒼莽之巔<lb/>
果有實境待我而啟萬古不偶今為知音通塞之際若<lb/>
<pb n="KR4h0022_WYG_715-10a"/>
有感也觀乎經營之初也鏟嵽崲堙坎□斬榛楛掘株<lb/>
枿翳薈掃盡天形嶷然山川雲氣一朝噴泄公智動於<lb/>
内形象於外口疏手指煥然成亭侈儉無過因歸於中<lb/>
當於是延賔介洎郡之士君子相與開襟而登之殊解<lb/>
乎<hi>疑</hi>淩泱漭駕峥嶸壓夏口撑大别開井閈於砌下擁<lb/>
城闉於宇後倚檻凝立在青㝠中連山積水悠悠渺渺<lb/>
長想一去周流物表何如宇宙於此為細繇是言之因<lb/>
知公宏邁可以拔幽陋材智可以陶品彚應用不測與<lb/>
<pb n="KR4h0022_WYG_715-10b"/>
造物者為徒乎崇崇夏籍南峴何羊祜之事齊芳永久<lb/>
夫詩者比興而詠志也凡我登覧盛美惰傲無述豈文<lb/>
士之意乎况主人唱首韻鏗金石得不搜思上承獻酬<lb/>
請咸繼大夫之後賦六韻之作耳<lb/>
　　　甘子堂各賦一物詩序<lb/>
甘子堂近取嘉木以名之也戊寅嵗常侍李公陋舊制<lb/>
畫新制茲堂一搆官舍増氣槩巍然也堂中廣數筵環<lb/>
軒有六閣閣有雅琴古籍繪圖篆𨽻砌下有短松弱栁<lb/>
<pb n="KR4h0022_WYG_715-11a"/>
蘭荃芳杜名花百品羅植左石自春陽至於沍寒之際<lb/>
未嘗不鋪霞叠雪照爛庭廡新花驟發不留故態佐以<lb/>
壺酒與賔娛之其興宴當髙㑹雖登山臨水不敵也或<lb/>
月滿清夜簾帷沉沉洞開羣扉歛袵端坐此際有以見<lb/>
公萬累去百靈集氣衝寥廓與古為徒豈獨馳心政術<lb/>
區區於鍾陵之氓而巳矣是知此堂也外可以延風景<lb/>
内可以輔性靈改作之思符規中律因請以所覩一物<lb/>
賦三韻極書當時之美使將來君子知李公有深㫖焉<lb/>
<pb n="KR4h0022_WYG_715-11b"/>
　　　韋賔客宅宴集詩序　　　　權徳輿<hi>集無</hi>
太子賔客韋兄飄華纓佩金龜為清時大僚有年數矣<lb/>
始以博士奉朝請周厯臺閣出分藩符入作卿長乃領<lb/>
内府又賔東朝拜章乞告優詔得請致仕就第燕閒自<lb/>
頥中外族屬嘗僚貴仕以觴酒祝延發禮脩賀者多矣<lb/>
以兄始登朝行實自禮寺蕃祉吉禄此為推輪於是衆<lb/>
君子學通行脩嘗踐此任者與今之引經㨿古屈職在<lb/>
列者同聲撰日復脩茲㑹乃有夏官小司馬左右曹侍<lb/>
<pb n="KR4h0022_WYG_715-12a"/>
臣書殿東觀柱下史南宫郎九旋十<hi>疑</hi>而鄙夫忝焉入<lb/>
門而右勝槩迎歩聳檻於賔位羅松篁於石徑清冬之<lb/>
時寒翠溢目則熈春聳卉炤灼駘蕩又可知也軒蓋上<lb/>
下壺觴交錯聆主人之言則同惇史聽衆賔之論如在<lb/>
曲臺徜徉乎禮文博約乎法義樂在名教慶茲夀寵中<lb/>
飲霑醉抗音擊節乃相謂曰季倫金谷實有歌詩元亮<lb/>
斜川亦疏爵里况今賀得謝之美賦必類之詞愛景美<lb/>
禄遺簮投轄盛集之若是者有幾安可沒而不書猥微<lb/>
<pb n="KR4h0022_WYG_715-12b"/>
菲薄因附官業今裴辛吕三君子皆講學稱職而司勳<lb/>
滿嵗復留再帖郎位猶四命焉前此者柱史之超拜浹<lb/>
日矣鄙夫之忝茲一紀矣二左曹東觀二十年矣<hi>陳君二十</hi>
<hi>年馮君二十年張君十八年今云二十年間中言也</hi>小司馬向三十年矣而主人<lb/>
逾四十年矣其余折中定議損益於儀法多矣<hi>兵部二十八年</hi>
<hi>主人四十五年向逾舉全數也</hi>外有平陽長樂三<hi>疑作/二</hi>連帥違<hi>集作韋</hi>君<lb/>
抑<hi>疑作栁</hi>君絳郴和三郡守裴君李君前蘇州韋君信州<lb/>
陸君守之介劉君六邑之長姜君合中外厯是者十九<lb/>
<pb n="KR4h0022_WYG_715-13a"/>
人因廣斯文且為禮官之籍<lb/>
　　　秦徴君校書與劉隨州唱和詩序<lb/>
　　　　　　　　　　　　　　　前　人<hi>集無</hi>
儒有秦公緒者當天寳理平之母<hi>疑作世</hi>興麗則鼓盛多<lb/>
<hi>疑</hi>於當時遭多故道進身退越部山水佐其清機圓冠<lb/>
野服倐然自放宅遐心於事外得佳句於物表不知華<lb/>
纓丹轂之為貴者幾四十年方帥時賢軾閭懸榻昔鄭<lb/>
公通徳有鄉門之號秦君麗句創里亭之名慕風騷者<lb/>
<pb n="KR4h0022_WYG_715-13b"/>
多所嚮仰貞元中天下無事大君好文公緒舊游多在<lb/>
顯列伯喈文舉之徒争為薦首而夀陽大夫公之章先<lb/>
聞故有書府典校之拜時動静不滯於一方矣七年春<lb/>
始與予遇於南徐白頭初命色無愠忤知名嵗久故其<lb/>
相得甚歡因謂予曰今業六義以著稱者必當唱酬徃<lb/>
復亦所以極其思慮較其勝敗而文<hi>疑作义</hi>以時之聞人<lb/>
序而申之悉索笈中得數十編皆文場之重名强敵且<lb/>
見校以故敵故<hi>二字疑</hi>隨州劉君長卿贈荅之巻惜其長<lb/>
<pb n="KR4h0022_WYG_715-14a"/>
往謂予宜敘戯夫彼漢東守嘗自以為五言長<hi>去聲</hi>城而<lb/>
公緒用偏伍竒師攻堅擊衆雖老益壮未嘗頓鋒詞或<lb/>
約而㫖深類乍近而致逺若珩珮之清越相激類組繡<lb/>
之𤣥黄相發竒采逸響争為前驅至於室家離合之義<lb/>
朋友切磋之道詠言其傷折之以正凡若干首各見于<lb/>
詞云<lb/>
　　　蕭侍御喜陸太祝自信州移居洪州玉芝觀詩<lb/>
　　　　序<lb/>
<pb n="KR4h0022_WYG_715-14b"/>
太祝陸君鴻漸以詞藝卓異為當時文人凡所至之邦<lb/>
必千騎郊勞五漿先饋嘗考一畆之宫於上饒時江西<lb/>
上介殿中蕭侍御公瑜權領是邦相得歡甚㑹連帥大<lb/>
司憲李公入覲于王蕭君領㢘察留府太祝亦不逺而<lb/>
至聲同而應隨故也先是嘗舍于道觀因復居之竹齋<lb/>
虚白湖水在下春物萌動時鳥變聲支頥𣪚髪心目相<lb/>
適蕭君悦其所以然也既展賔主之貺又歌詩以將之<lb/>
其詞清越鏗若金璧得詩人之辯麗見君子之交好詩<lb/>
<pb n="KR4h0022_WYG_715-15a"/>
既成而太祝有酬和之作復徃之盛粲然可觀客有前<lb/>
法<hi>集作决</hi>曹掾崔君茂實文場之舊以六義為巳任攘臂<lb/>
拔筆而為和者惟三賢師友風騷迭為强敵志之所之<lb/>
發為英聲其於竒正相生質文相發若笙磬合奏組繪<lb/>
<hi>集作續</hi>交映君子曰侍御唱之太祝酬之法曹和之是三<lb/>
篇也不可以不紀况合𣪚出處之未始有極耶以鄙人<lb/>
嘗學於是俾冠以序其或繼而和者用先成為次序云<lb/>
　　　崔衛二公<hi>文粹作崔吏部衛兵部</hi>同任渭南縣尉日宿天<lb/>
<pb n="KR4h0022_WYG_715-15b"/>
　　　　長寺上方唱和詩序<lb/>
易之同人曰文明以健中正而應故道同於内而氣相<lb/>
求情發於中而聲成文以觀以羣以比以興清河崔處<lb/>
仁河東衛從周於是有清秋仁詞往復十七韻之作初<lb/>
二賢皆以秀造分校秘府𢎞文之書貞元初同為渭南<lb/>
尉聯曹結綬相親<hi>集作視</hi>莫逆處仁自府庭旋歸税駕於<lb/>
斯國門勝槩康莊在下馳車徒而走聲利者此為咽喉<lb/>
外煩埃壒中孕閒曠晝懸清光夕湛虚明上方之鐘磬<lb/>
<pb n="KR4h0022_WYG_715-16a"/>
深夜之月露眺聽寂寞情靈感發投者報者無非瓊瑶<lb/>
如金絲應<hi>集作相</hi>和孔翠翔集盡在是矣厥後同為左右<lb/>
補闕從周以夲官入為翰林學士處仁累以尚書郎知<lb/>
制誥既而處仁西垣即真從周復以外郎掌誥洎處仁<lb/>
遷小宗伯而從周即真俄掌貢舉實為之代元和三年<lb/>
秋處仁為吏部侍郎從周為兵部侍郎重九休澣聨鑣<lb/>
道舊永懐曩篇二紀于茲慮屋壁之郗壊詩人之磨㓕<lb/>
不若刻勒片石之為堅且久也惟二賢大雅閎逹人倫<lb/>
<pb n="KR4h0022_WYG_715-16b"/>
龜玉更為王陽迭為田蘇便蕃清近烜赫章大其於為<lb/>
霖為礪四方之屬耳目久矣然則志氣之所舒英華之<lb/>
所攄其濫觴於此乎徳輿與二君子同為諫官同掌書<lb/>
命相繼典貢士分曹居中臺其間交代迭處不可具舉<lb/>
敢叨益者之數實悦同心之言追琢既具序夫本末亦<lb/>
二君子之志也<lb/>
　　　暮春陪諸公游龍沙熊氏清風亭詩序<lb/>
　　　　　　　　　　　　　　　前　人<lb/>
<pb n="KR4h0022_WYG_715-17a"/>
暮春三月時物具舉先師逹賢或風于舞雩或詠<hi>集作褉</hi>
于蘭亭所以暢情靈滌勞苦使神王道勝㝠夫天倪吾<lb/>
徒束支體於府署以簿書為拳梏有日矣故因休沐之<lb/>
暇考近郊之勝郭北五里有古龍沙龍沙北下有州人<lb/>
秀才熊氏清風亭蓋故容州牧戴㓜公前蒼部郎蕭元<lb/>
植賢熊氏之業之文尚茲境之幽曠合資以構<hi>集作營</hi>之<lb/>
創名以識之五年矣初入環堵中有琴書披篁躋石忽<lb/>
至茲城<hi>集作池</hi>鄱章二江分派於趾下匡廬羣峰極目於<lb/>
<pb n="KR4h0022_WYG_715-17b"/>
枕上或澄波净緑相與無際或孤煙歸雲明㓕變化耳<lb/>
目所及異乎人寰志士得之為道機詩人得之為佳句<lb/>
而主人生於是習於是其脩身學文固加於人一等矣<lb/>
况其志勵於螢雪之下業成於薪水之餘則甲科令名<lb/>
如在指顧是㑹也有御史府楊君薛君環列崔君校理<lb/>
魏君皆以文發身或再戰再克予與皇甫君不繇是進<lb/>
亦陪其歡虚中曠然取樂名教而主人趨隅拜下敬恭<lb/>
得禮請酌古道徧徴歌詩因曰自十數年間佐是府者<lb/>
<pb n="KR4h0022_WYG_715-18a"/>
騰陵杳冥離㑹靡常衆君子用牽乎時未始有極然異<lb/>
日之適非今日之適也至若心同於内跡脗於外交臂<lb/>
瞪視吾喪我於此亭者一生幾何是不可以不紀乃次<lb/>
詩于屋壁各疏爵里以為清風亭故事云<lb/>
　　　吳尊師華原露仙館詩序<lb/>
世人於逆旅弱喪之中而村<hi>疑</hi>執膠固唯仙師吳君超<lb/>
然懸解於是有華原露仙之作本於道生終於物㝠蓋<lb/>
順一氣之聚𣪚隨百昌以化生為疙為贅為决為潰委<lb/>
<pb n="KR4h0022_WYG_715-18b"/>
和歸根泊然大觀至於谷神隠景之道又何可究耶衆<lb/>
君子用徴聲詩師亦繼和是皆遺形逹生之言也或曰<lb/>
若師之道可以坐忘矣惡用言説渉於名迹耶子曰道<lb/>
徳上下經與内外雜篇豈非老莊之言耶終日而盡道<lb/>
師之心也彼方以生死為一貫又何有於名迹哉又曰<lb/>
既言之可矣惡用詩之矣師又泛然而和之斯皆𤣥同<lb/>
而不囿於物者也於是或者退而鄙夫書之以冠於羣<lb/>
篇云<lb/>
<pb n="KR4h0022_WYG_715-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_715-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百十六<lb/>
</p>
<p>
</p>
  </div>
</body>
</text>
</TEI>
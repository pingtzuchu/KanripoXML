<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百二十</head>
    <p>
<pb n="KR4h0022_WYG_719-1a"/>
欽定四庫全書<lb/>
　文苑英華巻七百二十　　宋　李昉等　編<lb/>
　餞送三<lb/>
　　送封判官攝監察御史之磧西序一首<lb/>
　　送史判官之河南序一首<lb/>
　　送李叅軍水運序一首<lb/>
　　送李叅軍序一首<lb/>
　　餞崔朔司功入計序一首<lb/>
<pb n="KR4h0022_WYG_719-1b"/>
　　送蕭少府之幽州序一首<lb/>
　　送崔司户過隴迎大夫序一首<lb/>
　　送崔二十一之上都序一首<lb/>
　　送孟大入蜀序一首<lb/>
　　送恵上人還江東序一首<lb/>
　　送王大拔萃不第歸睢陽序一首<lb/>
　　送盧涓落第東還序一首<lb/>
　　送謝氏昆季下第歸南陽序一首<lb/>
<pb n="KR4h0022_WYG_719-2a"/>
　　送田八落第東歸序一首<lb/>
　　江州卧疾送李侍御序一首<lb/>
　　送十三舅適越序一首<lb/>
　　送房七西游梁宋序一首<lb/>
　　送薛九逺游序一首<lb/>
　　送薄九自牧往義興序一首<lb/>
　　送張十五往吳仲序一首<lb/>
　　送觀往吳中序一首<lb/>
<pb n="KR4h0022_WYG_719-2b"/>
　　送河萇序一首<lb/>
　　送蔣十九丈奏事畢正拜殿中歸淮南幕府序一<lb/>
　　　首<lb/>
　　送于兵曹往江夏序一首<lb/>
　　送李兵曹往江外序一首<lb/>
　　送孟校書往南海序一首<lb/>
　　　送封判官攝監察御史之磧西序<lb/>
　　　　　　　　　　　　　　　陶　翰<lb/>
<pb n="KR4h0022_WYG_719-3a"/>
夫子以忠義為名以才能為用頃年投筆多制勝之謨<lb/>
間嵗策勳有斯皇之命以西師之未解右地之多虞何<lb/>
寧此材豈獲居息我主將所以封弱水擒月氐畧康居<lb/>
取勃律雖出車之任事属於才能而入幕之賢功歸於<lb/>
帷幄嗟乎非萬里無以見逺圖非三軍無以知壮節古<lb/>
人於是厯孔道窮河源豈勤勞而樂行役甘絶域而厭<lb/>
諸夏必以為擔石者能喪志懐安者也而拜命封侯功<lb/>
成事立不同日言矣勉哉封子守其嘉謀輶軒將馳繡<lb/>
<pb n="KR4h0022_WYG_719-3b"/>
服將假雖天下險阻玊闗之風故不足為子慮耳帝鄉<lb/>
山川徙倚將逺别路雲樹蒼茫欲秋可以贈離杯可以<lb/>
贈離唱乃命座客唯然賦詩<lb/>
　　　送史判官之河南序<lb/>
子始以詞進而果以政聞拔起翰林激昂儒服朝升一<lb/>
尉暮入五府漢東之駕纔返河南之檄適至皇皇之命<lb/>
未嘗寧居將欲拒其辟書韜其利用若清規雄烈已異<lb/>
於天下矣周鄭之風好僻齊魯之政或訛使戎臣所以<lb/>
<pb n="KR4h0022_WYG_719-4a"/>
政<hi>疑</hi>於勵精鋭於填舉以東夏侯子得無戒之哉於是<lb/>
中朝名士左補闕任侯序其詠謌太常主簿楊公鳩其<lb/>
宴餞筆墨以之聚至文章以之感合不有君子胡寕是<lb/>
焉中條氣凝河氷將壮闗中送客美使者之賢泗上諸<lb/>
侯盛主人之禮慎爾行役勉哉軺軒别筵再興詞賦間<lb/>
作故我有後甲之術凡不在任氏之唱者實𨽻於斯矣<lb/>
　　　送李叅軍水運序<lb/>
壮哉大河之功也南分淮泗東委溟渤呀呷長川呼吸<lb/>
<pb n="KR4h0022_WYG_719-4b"/>
萬里若舟楫是戒風濤無虞則三萬之廩可得而西矣<lb/>
故朝廷大役實難其人李公精義宏髙徳量魁逹聲聞<lb/>
闗右義徹浙川我侍御史薛公資之以成務也於是驛<lb/>
騎首路列筵在庭山川且長語笑云隔勵其節宣其規<lb/>
使白波徐清紅粟流衍則國家之事濟矣勉旃故交不<lb/>
敏詩以投贈之<lb/>
　　　送李叅軍序<lb/>
人生相知心乎僕之心嘗語君矣相天<hi>疑</hi>以志相忠以<lb/>
<pb n="KR4h0022_WYG_719-5a"/>
言以居則無悶以動則無悔孰謂子非天下之知己乎<lb/>
同官為僚同志為友豈不欲晤語終日盡平生之歡然<lb/>
而天時者盈虚也人事者倐忽也一合一否與時而來<lb/>
不有聚何以同二人心不有𣪚何以見四方志長揖而<lb/>
去勉哉東軒楊花初飛郊草先碧自秦及洛雲山千里<lb/>
子衿之首章善矣吾從也<lb/>
　　　餞崔朔司功入計序<lb/>
冬天子至自河華中使至司功崔公朝於京師禮也今<lb/>
<pb n="KR4h0022_WYG_719-5b"/>
天下有道聲教必被要荒來格况其邇者乎政莫大於<lb/>
殷㑹使莫大於述職故學於禮足以専對崔公近之矣<lb/>
及夫三物成者斯義歟征驂如飛郊暮來祖渭上西眺<lb/>
寒源無色賦皇華而送崔氏行焉<lb/>
　　　送蕭少府之幽州序<lb/>
頃林胡大㓂邊殺右將軍於是幽薊之北門不啟天子<lb/>
方憂朔漠之事問盧龍之策公安得收其宏畧匣長劍<lb/>
塊然為一尉哉夫感於事則忠義全登於危則臣節見<lb/>
<pb n="KR4h0022_WYG_719-6a"/>
必也海水晏燕山空代雲胡沙談笑而静蓋王師之義<lb/>
全言未畢征馬將𣪚三嘯於離郊之上敬而辭焉<lb/>
　　　送崔司户過隴迎大夫序<lb/>
大公銜紼海裔東歸玊門戎夏已康金甲已息伊大夫<lb/>
皆受賜矣矧司户公詩禮是朂庭闈是故<hi>疑</hi>假輶軒登<lb/>
隴雲而四望矣吾朋乃驅征騎㩦㫖酒歌白雲以贈之<lb/>
闗河始風秋草尚碧衆皆詩人也安闕乎文哉<lb/>
　　　送崔二十一之上都序<lb/>
<pb n="KR4h0022_WYG_719-6b"/>
士之相知故不在舊僕一覩君詞志慷慨情幹絶人是<lb/>
欲片心樹善君子風義相感笑言卒獲時不與而清秋<lb/>
至樂未央而别恨生則臨岐憮然把袂如失蘭可佩也<lb/>
掇而贈君酒可忘憂酌以酬我且士為<hi>疑</hi>當世虚已之<lb/>
運主司推心之時而不能翰飛冲天凌勵勁翮非人英<lb/>
也子之往矣吾無間然乃徴詩寮以賛行色<lb/>
　　　送孟大入蜀序<lb/>
襄陽孟浩然精朗竒素㓜髙為文天寳年始游西秦京<lb/>
<pb n="KR4h0022_WYG_719-7a"/>
師詞人皆歎其曠絶也觀其匠思幽妙振言孤傑信詩<lb/>
伯矣不然者何以有聲於江楚間嗟乎夫子有如是才<lb/>
如是志且流落未遇風塵所已<hi>疑</hi>謂天下無否泰無時<lb/>
命豈不謬哉翰讀古人文見長楊羽獵子虚賦壮哉至<lb/>
廣漢城西三千里清江夤縁兩山如劍中有微徑西入<lb/>
岷峨有竒幽皆感子之興矣勉旃故交不才以文投贈<lb/>
　　　送恵上人還江東序　　　　李　頎<lb/>
自延陵季子來詣上國齊魯晉鄭賢豪風靡及夫顧陸<lb/>
<pb n="KR4h0022_WYG_719-7b"/>
入洛亦稱南金今錢塘恵上人捉一盂振一錫則呼吸<lb/>
詞府頡頏朝顔長江之南世有詞人舊矣於是侍御史<lb/>
王公維太子舍人裴公揔寄彼好事於焉首唱才賢翕<lb/>
集文墨敷芬作者為之不寜詞林為之一振此公家夲<lb/>
富春棲於天竹白雲青岫方丈之居江風海濤一杯而<lb/>
泛窮其奥㫖即空王之法門賾其精心有真如之理性<lb/>
不然我羣公風流虚佇歌詠間作者豈無哉正月祴裳<lb/>
東旅征㠶南岸眺吳山而可見值湖水之將碧震澤千<lb/>
<pb n="KR4h0022_WYG_719-8a"/>
里孤舟𣺌然比思我曹時開離贈巻也<lb/>
　　　送王大拔萃不第<hi>俗從竹非</hi>歸㫿陽序<lb/>
　　　　　　　　　　　　　　　前　人<lb/>
才格可得而仰也文章可知而畏也故往年有公連之<lb/>
㨗矣九流之學日盛三鼔之音未歇今茲有天官之阨<lb/>
矣天將啟子於世故命以才授子於亨故先以屈屈伸<lb/>
理也才位時也子姑感激毫翰増脩詞律冲天之舉吾<lb/>
倚而待焉歡洽豈常離言實早河岳西别悠哉鎬京庭<lb/>
<pb n="KR4h0022_WYG_719-8b"/>
闈東瞻誰謂家逺草色將變雲天浩然詩而詠言將以<lb/>
述志<lb/>
　　　送盧涓落第東還序<lb/>
噫天生秀明雋而才之有九流胡蒙而屯之故君子守<lb/>
之以知息之命而固有湏也不然者盧氏子魁岸特逹<lb/>
而若是尚脉脉於公車之下而三嵗不覿哉灞城春潤<lb/>
風喧景遲鸎聲始調栁色堪醉當此而裹足千里背而<lb/>
東豈意者歟衆皆賦詩以慰行旅<lb/>
<pb n="KR4h0022_WYG_719-9a"/>
　　　送謝氏昆季下第歸南陽序<lb/>
吾嘗游江表得二謝焉青青子衿始在童丱時巳辨其<lb/>
稍雲噴浪之兆江河蕭𣪚垂二十秋忽然上京再瑩心<lb/>
目詩騷之興天假流畧之奥日新才藝克脩文鋒甚鋭<lb/>
吾以此自負不為非知人矣金門未偶征蓋言旋雲峰<lb/>
閉於武閣春野開於楚鄧蓋將窮計<hi>一作討</hi>策府琢磨詞<lb/>
律他日之奮六翮登九霄未為後<hi>一作俊非</hi>耳春水尚寒郊<lb/>
草無色何以贈别必在乎斯文<lb/>
<pb n="KR4h0022_WYG_719-9b"/>
　　　送田八落第東歸序<lb/>
田子行於古而志於文雅多清調將有新律鋒鏑甚鋭<lb/>
將來者其憚之勿以三年未鳴六翮小挫則遂有清谿<lb/>
白雲之意夫才也者命在其中矣屈也者伸在其中矣<lb/>
將子少安吾以是觀徳灞亭栁緑昆池草青于何送歸<lb/>
無易謌詠<lb/>
　　　江州卧疾送李倚御序　　　李　華<lb/>
侍御厯揔漢上湖隂江左之賦王府之入不匱愛人之<lb/>
<pb n="KR4h0022_WYG_719-10a"/>
頌有餘前相國劉公居佐帝庭行恤人隠侍御時賢髙<lb/>
譽盛府舊僚傳檄速駕江城風動當天心厭兵品物思<lb/>
理將束貪狼之口掩破骨之傷濡足而前化危為安此<lb/>
大丈夫懸弧四方之志與夫竄身漁釣山林枯槁異日<lb/>
論也天下有道貧且賤焉恥也今聖人在上夔龍宣力<lb/>
而老夫甘心貧賤得非人生窮逹固有分耶方理舟潯<lb/>
陽追跡幽人解纓網陵顥淳雖病痼齒衰而神王顦顇<lb/>
之中齊榮辱一視聽是非哀樂無自入矣侍御忽告余<lb/>
<pb n="KR4h0022_WYG_719-10b"/>
行余知悒焉軫心豈紛累未滌將悲亦有道且以簮擊<lb/>
茶甌歌而餞之曰江沉沉兮雨凄凄洲渚沒兮𤣥雲低<lb/>
傷别心兮聞鼔鼙<lb/>
　　　送十三舅適越序<lb/>
舅氏適越華拜送西階之下俟命席端舅氏曰吾交侍<lb/>
御鮑君夫玉待琢者也知我者鮑君成我者鮑君是以<lb/>
如越求琢於鮑昔子路去魯告顔生曰何以贈我夫贈<lb/>
人以言古之道也况背楚山凌淛河覩㑹稽之險棹鏡<lb/>
<pb n="KR4h0022_WYG_719-11a"/>
水之波窺禹穴之㝠㝠仰秦望之峨峨如不誡我汝將<lb/>
若何華拜手曰柔而立咎繇所以成九徳也寛而静師<lb/>
乙所以諧五聲也文犀明珠之珍伏於掌握之間此君<lb/>
子所以恢令名也再拜稽首<lb/>
　　　送房七西游梁宋序<lb/>
君子既學之患不能行也河南房敬叔其行之者歟我<lb/>
思古人之道其房君哉安親於羈旅之中講道於茅茨<lb/>
之下不改其樂以文㑹之吾與房也顔子屢空曽參衣<lb/>
<pb n="KR4h0022_WYG_719-11b"/>
敝聞宋之君子落落有竒節竒節發於仁義者也以顔<lb/>
曽之行求仁義之均勉旃斯有望<lb/>
　　　送薛九逺游序<lb/>
士之舒毛羽宣聲調不在髙位在有道自王允𤣥晏發<lb/>
左思名盛當時價壓百代薛都卿以夷澹飬素以文章<lb/>
導志自浙右游湖左一句一韻遍於衣冠江山為之鮮<lb/>
潤煙景為之明㓕其餘情性所得蓋古人之儔歟南陽<lb/>
有畧兼有道之髙𤣥晏之道論其措意則王允左思豈<lb/>
<pb n="KR4h0022_WYG_719-12a"/>
其逺乎恵然訪余告以行邁將棹溪吳越濡札江嶠東<lb/>
南勝事落爾胷中况為諸侯上賔知大夫之官族古所<lb/>
貴勉之哉病叟李遐叔贈<lb/>
　　　送薄九自牧往義興序<lb/>
中明檢而能曠年邁體衰而人罕知之陽羡山深水濶<lb/>
海隅幽阻而人罕知之以中明之𤣥姿黙識陽羡之清<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>秀石人乎哉清乎哉之子所以為貴也詩者輔佐情<lb/>
懐其舊俗則泰伯之讓徳延陵之髙風因是而阻王孫<lb/>
<pb n="KR4h0022_WYG_719-12b"/>
縁物而興之逺也矣<lb/>
　　　送張十五往吳中序<lb/>
邯鄲遐叔風病目疾家貧不能具藥爰以言自醫南陽<lb/>
張士容引㡌攝策晨告余曰雖耕楚田而無耰費相里<lb/>
杭州刑部郎李君以道教我以文博我將求飦粥於二<lb/>
賢可乎余諗之曰嘗讀大雅美張仲之徳子其後乎欲<lb/>
而求仁愚以為可今賢士君子多在江淮之間吾見二<lb/>
丈夫必開館拂席聄相如之玊聲盡家之有無也不爾<lb/>
<pb n="KR4h0022_WYG_719-13a"/>
者人而不仁如禮何人而不仁如樂何息言息言此獲<lb/>
麟之絶筆也<lb/>
　　　送觀往吳中序<lb/>
見觀送蘭州兄詩敬不踰節情而中禮是篇也得詩人<lb/>
之一端矣先王省方命太師陳詩以觀人風固非逺嶠<lb/>
之松雪清江之雲月變也久矣將如之何觀其勉之在<lb/>
昔蘭陵府君髙平𤏡公栢仁<hi>疑作人邑名下同</hi>懿公兄弟三人<lb/>
有重名於天下鉅鹿蘭陵之穆也故揚州孝公後之觀<lb/>
<pb n="KR4h0022_WYG_719-13b"/>
之世父也髙平𤏡之嫡也吾後之宣城文昭公栢仁之<lb/>
嗣也故中丞蘇州後之夫知卿大夫之族姓班位之髙<lb/>
下見貴春秋而此道將亡自族之不知况他人乎觀於<lb/>
經感士匄郯子之祖徳於史慕子長孟堅之自叙羈旅<lb/>
無書往吳中蒐以備家傳之遺闕附之於篇吾病矣老<lb/>
矣是行也慰我祗命聿脩之心永泰二年四月庚寅叔<lb/>
父華序<lb/>
　　　送何萇序<lb/>
<pb n="KR4h0022_WYG_719-14a"/>
廬江何秀才棹流千里候余柴門執弟子見師之禮余<lb/>
竦然自何徳以堪之意者賢大夫賈廬州待余異等談<lb/>
余過實是以致秀才神邁氣専文詞有調孤雲超忽逈<lb/>
出秋江若游公卿間必成名然赤光湛盧擬物氷斷其<lb/>
發也在礪磨而已用此申千里之報也何氏之先喆比<lb/>
干徳通神明受策阜昌世為大官有勳有徳遹追來孝<lb/>
亦以祝秀才也元老趙公華叅疇年之歡夫貴與尊議<lb/>
功論徳不究其涯秀才將奉郡之命宣方面之烈我思<lb/>
<pb n="KR4h0022_WYG_719-14b"/>
古人實獲我心<lb/>
　　　送蔣十九丈奏事畢正拜殿中歸淮南幕府序<lb/>
　　　　　　　　　　　　　　　賈　至<lb/>
天子以淮海多虞黎人未乂命舊相崔公董之公以封<lb/>
畧所覆澄清是圖辟柱史蔣公作之如翰負風以石投<lb/>
水于茲五稔方隅克定乃朝天闕將命述職帝用嘉之<lb/>
進其命秋七月流火言旋幕府懿親良朋寵行惜别曰<lb/>
兵興十年九州殘弊生人凋喪植物耗竭行者罹鋒刃<lb/>
<pb n="KR4h0022_WYG_719-15a"/>
之艱處者困求奪之累豈不以連率之敗類使臣之無<lb/>
恥獨揚州一隅人尚完聚屢遇海島震盪再當河南離<lb/>
叛亟供職役之繁而室家相保耕績未罷得非崔公之<lb/>
賢乎公之賢而其佐可知矣今朝廷多故戎狄未服塞<lb/>
門不扃人心驚駭魚鹽之殷舳艫之富海陵所入也齒<lb/>
革羽毛𤣥纁璣組東南所育也匡時之謨富人之術幕<lb/>
府所畫也豈伊方隅是頼得不勉歟時臨岐贈言盍各<lb/>
有望衆君子之志其詩乎<lb/>
<pb n="KR4h0022_WYG_719-15b"/>
　　　送于兵曹往江夏序<lb/>
予謫居洞庭嵗三秋矣有客自蜀浮舟來者則河南于<lb/>
侯能讀古人書辨當世務年邇四十猶沉下位為静者<lb/>
之尚退乎先逹之迨賢乎與子登麗譙縁鳥嶼一時累<lb/>
月多情甚歡忽然挂㠶告我行邁豈非窮轍不能濡故<lb/>
也馮翊太守王公移鎮武昌好賢下士所以衣縫掖襲<lb/>
藝文者歸之如川吾子東行謂得時矣<lb/>
　　　送李兵曹往江外序<lb/>
<pb n="KR4h0022_WYG_719-16a"/>
千里之馬維而不馭則意在空谷而逺思豐草累鷙之<lb/>
鶚鞲而不摶則心在窮徼而愈懐雲霄是以濟時命代<lb/>
之才或湮淪未遇之士𦕈然在滄海之上扁舟之中矣<lb/>
李侯吾將鮑子也我知其為人立身清而廉從政敏而<lb/>
逹内以孝悌著外以信義稱嘉辰良宵亹亹清話又足<lb/>
見林宗髙識叔度宏量一命佐邑非以政學也再命環<lb/>
衛之曹非以官擇也徒棲遲下位禄未代耕是以去游<lb/>
鏡亭探禹穴水宿雲卧彌年始還今又疋馬出闗艤舟<lb/>
<pb n="KR4h0022_WYG_719-16b"/>
洛下念安石東山之賞懐子猷剡溪之興何雲思浩蕩<lb/>
而野情寥廓哉予困於徒勞累在五斗昇沉風波之裏<lb/>
跼蹐長吏之前豈倉州逺蹈之情南陽躬耕之意臨岐<lb/>
長酒有愧長劍想子行邁路經夷門見潁川陳兼河南<lb/>
于頔為問道心無恙星鬢如何宿昔屢空復為安邑也<lb/>
予近得隂君祕訣之北方河車郊原近山金鼎夕燎秋<lb/>
來氣冷爐火適宜刀圭一開與子攜手<lb/>
　　　送孟校書往南海序　　　　元　結<lb/>
<pb n="KR4h0022_WYG_719-17a"/>
平昌孟雲卿與元次山同州里以辭學相友幾二十年<lb/>
次山今罷守舂陵雲卿始典校芸閣於戱材業次山不<lb/>
如雲卿詞賦次山不如雲卿通和次山不如雲卿在次<lb/>
山又非<hi>集無非字</hi>詡然求進者也誰言時命吾欲聽之次山<lb/>
今且未老雲卿少次山六七嵗雲卿名聲滿天下知己<lb/>
在朝廷及次山年雲卿何事不可勿隨長風乗興蹈海<lb/>
勿愛羅浮往而不歸南海幕府有樂安任鵬<hi>集作鵰</hi>與次<lb/>
山最舊請任公為次山一白府主趨資装雲卿使北歸<lb/>
<pb n="KR4h0022_WYG_719-17b"/>
慎勿令徘徊海上請公等<hi>集作弟</hi>醉歌以送之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百二十<lb/>
</p>
<p>
</p>
  </div>
</body>
</text>
</TEI>
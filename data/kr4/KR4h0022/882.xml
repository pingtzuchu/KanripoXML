<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百八十三</head>
    <p>
<pb n="KR4h0022_WYG_882-1a"/>
欽定四庫全書<lb/>
　文苑英華巻八百八十三　宋　李昉等　編<lb/>
　將相一<hi>此下七巻英華所編失作者先後今正之</hi>
　　太子少傅蘇環神道碑一首<lb/>
　　贈太尉裴神檢神道碑一首<lb/>
　　　太子少傅蘇環神道碑　　　<hi>盧藏用序張說銘</hi>
維唐景雲元年嵗在庚戌十一月己巳太子少傅許國<lb/>
蘇公薨于崇仁里之私第春秋七十有二嗚呼哀哉<hi>一無</hi>
<pb n="KR4h0022_WYG_882-1b"/>
<hi>此二字</hi>粤明年三月己酉制葬我公于武功之先塋禮也<lb/>
公諱環字昌容京兆武功人也其先出自帝高陽厥𦙍<lb/>
曰黎實勤火正逮昆吾之子始封於蘇以國受氏公其<lb/>
後也暨漢平陵侯子侍中嘉魏侍中則晉尚書遯聮華<lb/>
國圖代載明德公髙祖周度支尚書封國公諱綽立言<lb/>
成務垂法後王言曽祖隋尚書僕射開府儀同三司雍<lb/>
州牧諱威嘉謩成績懿于當代大父隋尚書職方郎中<lb/>
鴻臚卿諱䕫理綜羣品識覃衆妙烈考秘書丞沁台二<lb/>
<pb n="KR4h0022_WYG_882-2a"/>
州刺史追贈岐州刺史逰藝聚學素風不隕<hi>一作隤</hi>公系<lb/>
上聖之遐緒鍾盛德之衆茂資元和以體仁穆清明以<lb/>
成羙初孩而孤禀絳郡夫人之慈訓㓜而岐嶷聦敏冠<lb/>
常始讀山棲志一覧便誦及長博通經史尤善屬詞年<lb/>
十八進士髙第補寧州叅軍轉恒州司法丁絳郡夫人<lb/>
憂自中出渉寒從至京兆哭不絶聲性以禮全形以哀<lb/>
瘠左庶子張大安以孝悌上聞服闋拜㳟陵丞轉相王<lb/>
府録事王改封豫官亦隨府上帝即拜朝㪚大夫尚書<lb/>
<pb n="KR4h0022_WYG_882-2b"/>
水部員外郎未幾兼侍御史淮南亷按俄轉<hi>闕</hi>官員外<lb/>
郎兼官尹丞歴水部祠部郎中兼判司禮事以親聮出<lb/>
為朗州刺史轉歙州刺史武興令檢校冀州刺史累遷<lb/>
汾鼎同汴楊䦼以累最入為尚書又拜右丞加銀青光<lb/>
禄大夫遷尚書左丞戸部尚書又拜侍中京師留守兼<lb/>
理寃滯車駕還京持節河比安撫加金紫光禄大夫轉<lb/>
吏部尚書東都留守尋追還守本職尋拜尚書右僕射<lb/>
同中書門下三品封許國公脩國史今上踐祚拜尚書<lb/>
<pb n="KR4h0022_WYG_882-3a"/>
左僕射屢抗詞乞骸優答不許拜太子少傅公長子頲<lb/>
歴給事中中書舍人嘗與公聮侍紫墀接機黄閣前後<lb/>
之拜近古未有公體道貞固立志<hi>一作心</hi>簡直多識前言<lb/>
遍詳舊事自周隋損益家牒可紀公則紹之罔不畢綜<lb/>
故閨門之内孝悌成則朋友之間忠信克舉其在參佐<lb/>
也婉孌柔嘉醜夷不争其事藩邸也從容諷議賔僚是<lb/>
仰四為郎而彌綸之功布于省閤九為牧而循良之績<lb/>
著于州郡周旋二轄焞燿文昌廻翔兩宫耀鑠巖廟版<lb/>
<pb n="KR4h0022_WYG_882-3b"/>
圖國之信而五教在寛冡宰人之紀而九流式叙左右<lb/>
端揆盡訐謨之畧東西掖闈備忠讜之羙德逾盛而心<lb/>
益下位彌大而行益㳟用能髙而不危長守冨貴考父<lb/>
三命謙光數朝平仲一心中孚累聖非至德淑慎疇至<lb/>
此哉夫其仁恕篤宻清亷簡惠躬儉約以自持蹈名教<lb/>
以檢物禄以周給不積於家財以睦親必均於衆故義<lb/>
廣而私謁之途阻名揚而兼濟之道宣茲亦叔敖之賢<lb/>
國僑之懿也幾深通志精晤黙識然文以蹠跡<hi>一作實</hi>靡<lb/>
<pb n="KR4h0022_WYG_882-4a"/>
絢其華學以辨㣲固伸於已故始終機揆舉無遺䇿斯<lb/>
又子房之智孔明之能也造膝沃心務存匡救引過稱<lb/>
善不近於名故聲聞於天而口無擇績宣于事而心罔<lb/>
專蓋叔子之仁孔子之慎也兼斯衆善以享明德方將<lb/>
三階載理两宫更曜天命不祐奄忽遷殂朝䘮其楨人<lb/>
隕所戴天子悼焉臨遣大府卿李從逺策書吊祭輟朝<lb/>
三日有司備禮發哀追贈司空荆州大都督賻絹八百<lb/>
叚米粟八百石凶事葬事並官給賜東園秘噐大鴻臚<lb/>
<pb n="KR4h0022_WYG_882-4b"/>
卿監護官為立碑皇太子别次發哀遣洗馬吊祭賻物<lb/>
二百叚羲和擇日太常考行朱旂載路班劔啓行哀榮<lb/>
之禮備矣諸侯之孝終矣公家代尚儉載在縑竹是<hi>疑作</hi>
<hi>其</hi>生也門無主賔堂無客其終也塋無封樹隧無碑表<lb/>
大漸之始遺令遵行頲等泣血受命罔有踰越雖逼朝<lb/>
㫖不旌墳壙建碑于塋北一十五里故文藝之行經緯<lb/>
之迹雖備于國章布在人口懼違先訓皆略而不書中<lb/>
書侍郎同中書門下平章事范陽張公雅俗之鎮具瞻<lb/>
<pb n="KR4h0022_WYG_882-5a"/>
令德文章之雄談者爲楷偉公道德之首徽猷可行刋<lb/>
石紀頌穆如淸風頌曰<hi>一作其詞曰</hi>
斤斤蘇公正體<hi>張集作體正</hi>含道禀靈淳粹為唐元老忠以<lb/>
衞主孝以立身文以經國惠以安人司牧九郡九郡爰<lb/>
静平章百工百工爰整千載典憲三朝綱領上慕先人<lb/>
五代相國下垂餘慶七子令德帝謂庭碩伊公是似<hi>一作</hi>
<hi>以非</hi>接侍玉墀序拜金戺聮華疊潤佐我天子於戯彼蒼<lb/>
國幹云亡地頺五獄天折三公備禮詔𦵏群官㑹䘮掌<lb/>
<pb n="KR4h0022_WYG_882-5b"/>
史司德刋銘路傍<lb/>
　　　贈太尉裴行儉神道碑　　　張　説<lb/>
星辰𤣥<hi>集作懸</hi>象所以殷時布氣然而行不言之道者天<lb/>
也文武用才所以勤官定國然而收<hi>集有致字</hi>無為之理者<lb/>
帝也當高宗之休運任名世之良臣清九流而闢四海<lb/>
代天工而張帝德歴選前哲豈多乎哉公諱行儉字守<lb/>
約河東聞喜人也其先出于嬴姓伯益之後也秦則裴<lb/>
侯始封漢則侍中受職魏晋之代欝為盛門八裴方於<lb/>
<pb n="KR4h0022_WYG_882-6a"/>
八王聲振海内三子尊為三祖望高士族自冀州刺史<lb/>
徽至公十二代中軍將軍䨇虎<hi>唐諱</hi>至公六葉代無遺德<lb/>
不隕厥問者已大王父伯鳳周驃騎大將軍光汾二州<lb/>
刺史琅邪郡開國公大父定高大將軍馮翊郡守襲琅<lb/>
邪郡公諸侯受封山河傳國天子共理循良克家考仁<lb/>
基隋左光禄大夫以隂圖王克伏義㧞舊主遭時不利<lb/>
玉折名揚聖唐龍興旌淑勵節贈原州都督命謚曰忠<lb/>
盡<hi>集作蓋</hi>春秋之褒也公清明本乎世德正性出乎胎教<lb/>
<pb n="KR4h0022_WYG_882-6b"/>
氣潤河靈貎雄岳立仁孝之道天生而知將相之器與<lb/>
年俱長以高䕃為𢎞文生絶事篤學累年不舉房僕射<lb/>
異而問焉對曰隋室䘮亂家亡<hi>集作乏</hi>典籍舘有良書探<lb/>
討未徧故少留耳梁公驚曰驥子志氣凌雲一日千里<lb/>
其早為通人之目也如是明經補左屯衞倉曹詔舉轉<lb/>
雍州司士選金部户部二員外歴都官郎中長安令明<lb/>
慶中與長孫太尉禇河南論及中宫廢立國家憂患有<lb/>
公伯僚譛行於季氏出為西州長史又改金山副都護<lb/>
<pb n="KR4h0022_WYG_882-7a"/>
又拜安西大都護西域從政七八年間窮荒舉落重譯<lb/>
向化我之獨賢邉之多幸乾封嵗徵為同文少卿尋除<lb/>
司列少常伯官復舊號為吏部侍郎加銀青光禄大夫<lb/>
自居銓管大設綱綜辨職差才審官序爵法著新格言<lb/>
成故事上元中長星出天秃髪入塞詔公為洮州道左<lb/>
軍緫管又為秦州鎮撫右軍緫管並受元帥周王節度<lb/>
雖祭公有諫耀武之事不行而方叔陳<hi>集作帥</hi>師來威之<lb/>
道備矣儀鳯二年十姓生可汗匐延都支為<hi>集無此字裴行儉傳</hi>
<pb n="KR4h0022_WYG_882-7b"/>
<hi>作及</hi>李遮匐潜構犬戎俶擾西域朝廷慿怒將行天討公<lb/>
進議曰敬𤣥敗績於茅戎審禮免胄而入狄豈可絶域<lb/>
更勤<hi>集作貫</hi>王師今波斯王亡侍子在此若命使册立則<lb/>
路由二蕃便冝取之是成擒也高宗善其計詔公以名<lb/>
册送波斯兼安撫大使公徃莅遺愛洽於人心是行也<lb/>
百城故老望塵而雅拜四鎮酋渠連營而<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>酒一言召<lb/>
募萬騎雲集公乃觧嚴以反諜託獵以訓旅誤之多方<lb/>
間<hi>集作聞</hi>其無備裹粮十日執都攴於帳前破竹一呼鉗<lb/>
<pb n="KR4h0022_WYG_882-8a"/>
遮匐於麾下華戎相慶立碑碎葉蓋羙克雋不殺而是<lb/>
講<hi>集作用謀</hi>要<hi>集作/安</hi>人以德而去害審<hi>集無此字</hi>廓氛祲於地表<lb/>
燀皇靈於天外充國有屯田之頌竇憲有燕山之銘訂<lb/>
<hi>集作詢</hi>茲逺略彼何㣲也遷禮部尚書加上柱國又特降<lb/>
恩命兼右衛大將軍夷典秩宗神必據我文昌有將天<lb/>
道存焉調露中單于可汗伏念外叛大鴻臚蕭嗣業䘮<lb/>
律詔公為定襄道大緫管軍至朔州斥堠相接匈奴故<lb/>
態狃刼粮以餒師神將出竒張虛勢以䧟敵僞為轉運<lb/>
<pb n="KR4h0022_WYG_882-8b"/>
伏其壯士示羸師以綏行隠精騎以躡迹冦果大下援<lb/>
兵奔㪚驕虜益驁自爲得色驅此車牛憇彼泉井於是<lb/>
箱中兵起千弩齊發要路騎飛一息而至群胡顛沛殺<lb/>
傷滿野從此饋運路無驚者觀夫大漠無倪穹廬靡所<lb/>
追之迯遯捨之慿陵費日老師兵家所病公潜使緩頰<lb/>
均其利心深圖既入狼意亦改及委罪衙官隂送降欵<lb/>
公宻上其事人莫之知及如所期舉國歸附煙塵大起<lb/>
師徒惶惑公徐使令軍曰此是伏念執温傳來降非他<lb/>
<pb n="KR4h0022_WYG_882-9a"/>
冦也俄而啣璧轅門釋縳納欵帝加厥勲命尚書崔知<lb/>
悌乗馹勞軍備禮獻凱冊勲之日程務挺張䖍朂者行<lb/>
軍之偏將也訴言子勞<hi>集作營</hi>逼逐<hi>闕</hi>降大軍又属秉鈞<lb/>
忌才上下其手公曰雖不逮羣師之讓功<hi>集作力</hi>猶恥與<lb/>
二王之競力<hi>集作功</hi>今而殺降後無來者乃封公聞喜縣<lb/>
開國公而伏念温傳皆戮都市是年也伏念弟元珍擁<lb/>
其餘種復叛則天稱制追正宿枉贈伏念太僕卿程張<lb/>
諸家别故夷族君子以為神理之不可誣也永淳元年<lb/>
<pb n="KR4h0022_WYG_882-9b"/>
詔公為金牙道大緫管未行遘疾四月二十八日薨於<lb/>
京師延夀里春秋六十有四長子貞隠早卒嫡孫<hi>闕</hi>𤣥<lb/>
嗣封藐是諸孤哀哀童㓜髙宗悼焉贈幽州都督賜凶<lb/>
儀還鄉䘮葬官供禮部郎中監護窀穸之數率禮有加<lb/>
别勑留守委皇太子擇六品京官一人檢校家事五六<lb/>
年間待兒孫稍成長日停寵極哀榮禮之厚者澤周<hi>集作</hi>
<hi>及</hi>存沒義莫重焉太常議謚博古多能文武表式曰憲<lb/>
其年十月葬我憲公於聞善之東良原禮也神龍中興<lb/>
<pb n="KR4h0022_WYG_882-10a"/>
朝思舊德贈公揚州大都督開元孝享皇帝辛<hi>集無此三字</hi>
宰嗣延恩贈公太尉生不登于<hi>集作乎</hi>台階沒追位乎靈<lb/>
庠序四時於地下<hi>集作下之</hi>調三光於天上<hi>集作上天</hi>聖人神教<lb/>
意在兹夫公志堅慮精神勇識澈藝必討本學皆覩奥<lb/>
又善測候雲物推歩氣象鬼無遁謀靈不藏用著文集<lb/>
二十巻造草字數千文皆寳傳人間以為代法又撰譜<lb/>
十巻又為軍營行陣部衆料敵等四十六訣大聖天后<lb/>
令秘書監武承嗣就家取進以為宻秘述<hi>三字集作秘術</hi>豈比<lb/>
<pb n="KR4h0022_WYG_882-10b"/>
馬卿浮華難留封禪之草劉安虛誕空傳鴻寳之書而<lb/>
已哉加以汲引沉淪推奨氣類虛懐而襟帯不設𢎞亮<lb/>
而城<hi>集作藏</hi>府洞開故虎旅雲從詞林響應若羽毛之宗<lb/>
麟鳯衆川之長江河也在選曹見駱賔王盧照隣王勃<lb/>
楊烱評曰烱雖有才名不過令長其餘華而無<hi>集作不</hi>實<lb/>
鮮克令終見蘇味道王劇嘆曰十數年外當居衡石後<lb/>
各如其言其在軍麾擇帳下之士則有張知運薛訥閻<lb/>
敬客丼元暕裴思諒王智方吕休璟劉𤣥意引偏禆之<lb/>
<pb n="KR4h0022_WYG_882-11a"/>
將則有程務挺張䖍朂王方翼崔智䛒党金毗郭待封<lb/>
劉敬同李多祚黒齒常之凡所進㧞盡為名將此則有<lb/>
道之人倫武侯之賞鍳也公之送波斯也入莫賀延<hi>闕</hi>
中遇風沙大起天地暝晦引道<hi>集作遵</hi>皆迷因命息徒至<lb/>
誠䖍禱狥於衆曰井泉不逺湏臾風止氣開有香泉豊<lb/>
草苑在營側徃來之人莫知其處此乃耿公之拜井商<lb/>
人之化城也公在禮闈勅賜善馬及寳鞍令史奔馳馬<lb/>
倒鞍破懼而迯罪公使詔之曰知汝誤耳又平都攴遮<lb/>
<pb n="KR4h0022_WYG_882-11b"/>
副大獲珍異酋長將吏請遍觀焉有馬腦大盤希代之<lb/>
寳也隨軍王休烈捧盤跌倒應時而辟叩頭流血惶怖<lb/>
請死公笑曰事有不意何至重玉而害人乎此又文饒<lb/>
之含容邴吉之仁恕也公西擒都攴北䧏伏念前後錫<lb/>
馬五百疋僮二百人金銀器物三千噐錦罽織皮三百<lb/>
叚公受置庭中旬日㪚盡此又趙屠之待士田文之市<lb/>
義也若夫知人以為本感通以為行善貸以為常㪚積<lb/>
以為樂古之友道者從事於斯矣公元夫人河南陸氏<lb/>
<pb n="KR4h0022_WYG_882-12a"/>
兵部侍郎爽之女也陸氏卒繼室以華陽夫人厙狄氏<lb/>
有任姒之德班左氏之才聖后臨朝召入宫闕拜為御<lb/>
正中宗踐祚歸養私門嵗時致禮媧皇<hi>集作后</hi>補天進参<lb/>
十亂少康嗣夏退叶三從晉朝公卿列拜虞潭之母周<lb/>
官音注近同韋逞之家皇上臨極旁求隂政再降綸言<lb/>
將留内輔夫人深戒榮滿逺悟真筌固辭羸憊超謝塵<lb/>
俗毎讀信行禪師集録永期尊奉開元五年四月二日<lb/>
歸真京邑其年八月遷窆之於終南山鴟鳴堆信行禪<lb/>
<pb n="KR4h0022_WYG_882-12b"/>
師靈塔之後古不合葬魂無不之成遺志也長子参𤣥<lb/>
官至涇鄧二州刺史聿脩厥德人亡道存次子延休并<lb/>
州文水令世載文雄家傳草聖次子慶逺恊律郎深逹<lb/>
禮樂克和神人咸負長才同淪短運季子光庭侍中兼<lb/>
吏部尚書輔政邕熈致君堯舜孝理發乎陵廟仁澤遍<lb/>
乎松檟是故妻以夫榮母以子貴以<hi>集無以字</hi>尚書先贈方<lb/>
伯申命上公夫人舊封華陽増號晋國詩云文武吉甫<lb/>
萬邦之憲上公有焉又曰彼羙孟姜德音不忘小君有<lb/>
<pb n="KR4h0022_WYG_882-13a"/>
焉孝經云立身行道以彰<hi>集作顯唐諱</hi>父母侍中有云合三<lb/>
德而為家横百代而濟羙信可以言時稱代鏤石刋金<lb/>
者歟神道前銘薛令所撰具有後命俾余係述馬遷世<lb/>
家益孟堅之一傳劉寛表墓並伯喈之两碑報德敎忠<lb/>
俱傳不杇銘曰<lb/>
天生亞聖祚此王國文綜九流武参七德柔逺服叛窮<lb/>
西盡北赫我皇靈去其蝥賊仁則不逺智何不周如山<lb/>
之峻如川之流術與神合藝將道逰書來懸帳賊出登<lb/>
<pb n="KR4h0022_WYG_882-13b"/>
樓司馬軍陣官人紀綱帝加常伯國于聞喜室有令妻<lb/>
家成克子社金傳世桓圭守祀神道<hi>集作爲</hi>上台永介邦<lb/>
祉<lb/>
　<lb/>
　<lb/>
　<lb/>
　<lb/>
　文苑英華巻八百八十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百五十六</head>
    <p>
<pb n="KR4h0022_WYG_755-1a"/>
欽定四庫全書<lb/>
　文苑英華巻七百五十六　宋　李昉等　編<lb/>
　史論三<lb/>
　　夷惠清和論一首　　　　漢將李陵論一首<lb/>
　　省試顔子不貳過論一首　鼎國論一首<lb/>
　　宋齊論一首　　　　　　張禹論一首<lb/>
　　夷齊論一首<lb/>
　　　夷惠清和論　　　　　　　　皇甫湜<lb/>
<pb n="KR4h0022_WYG_755-1b"/>
論曰伯夷不降其志不辱其身非其君不事非其民不使<lb/>
乃至餓死而不顧是以孟子謂之為清<hi>集無為字</hi>栁下恵辱其<lb/>
身降其志不羞汙君不辭小官乃至屢黜而不去是以孟<lb/>
子謂之為<hi>集無此字</hi>和若校之聖人則彼之所行皆一方之士<lb/>
也夫聖人之道可以進則進可以止則止是天下之是非<lb/>
天下之非出攣拘之域不凝滯於物通塞若水變化猶<hi>集作</hi>
<hi>若</hi>龍動之謂權<hi>集作聖</hi>静之謂道非可以一善目非可以一<lb/>
行稱安肯立惡人之朝黜而不羞耻武王之粟餓而至死<lb/>
<pb n="KR4h0022_WYG_755-2a"/>
故曰彼之所行皆一方之士也即而評焉<hi>四字集作若即而秤處</hi>在<lb/>
於清和互有長短請列而辨之彼伯夷者掲摽表於不滅<lb/>
蹈臣子之所難行信道之篤執之如山嫉惡之心惡之如<lb/>
鬼清風所激有心必動此其為<hi>集作所</hi>長也至于傳之汎愛<lb/>
易之隨時聖人之權濟物之義豈止不<hi>集作未</hi>暇亦將有妨<lb/>
焉栁下恵辱身以求利物潔身以事無道唯斯人是哀唯<lb/>
吾道是存薰蕕雖同河濟不雜此其長也至於無道則隠<lb/>
亂邦不居而飲盜泉水食不仁粟垂傲物之迹近寛身之<lb/>
<pb n="KR4h0022_WYG_755-2b"/>
仁又君子所不由矣則清和之用於與奪為<hi>集有功字</hi>均雖然<lb/>
清之流矯於前而激於後使萬年亂臣賊子懼貪夫惡人<lb/>
耻且衆人之難行<hi>二字集作所難為</hi>者也和之迹疑於徃而敝於<lb/>
今使代末偷茍之輩有容貪利之徙得語且衆人之易為<lb/>
者也顔回曰舜何人也孟軻曰謂其身不能是賊其身夫<lb/>
然則士之率性飭躬立志希古當以聖人為準的中庸為<lb/>
慕尚力茍不足寜終止焉則清與和皆非通道不可凖則<lb/>
若循迹而辨以矯俗為心必不得巳願附清者<lb/>
<pb n="KR4h0022_WYG_755-3a"/>
　　　漢將李陵論　　　　　　　白居易<lb/>
論曰忠孝智勇四者為臣為子之大寳也故古之君子<lb/>
奉以周旋茍一失之是非人臣人子矣<hi>漢一有將字</hi>李陵䇿<lb/>
名上將出討匃奴竊謂不死於王事非忠生降於匃奴<lb/>
非勇棄前功非智召後禍非孝四者無一可而遂亡其<lb/>
宗哀哉予覽史記漢書皆無明譏竊甚惑之司馬遷雖<lb/>
以陵獲罪而無譏可乎班孟堅亦從而無明譏又可乎<lb/>
按禮云謀人之軍師敗則死之故敗而死者是其所也<lb/>
<pb n="KR4h0022_WYG_755-3b"/>
春秋所以美狼曋<hi>尺甚反</hi>者謂<hi>一作為</hi>能獲其死所而陵獲<lb/>
所不死得無譏焉觀其始以步卒深入虜庭而能以寡<lb/>
擊衆以勞破逸再接再捷功孰大焉及乎兵盡力殫摧<lb/>
鋒敗績不能死戰卒就生降噫墜君命挫國威不可以<lb/>
言忠屈身於夷狄束手為降<hi>一作俘</hi>虜不可以言勇喪戰<lb/>
勲於前隤<hi>集作墜</hi>家聲於後不可以言智罪逭於躬禍胎<lb/>
<hi>一作移</hi>於母不可以言孝而引范蠡曹沬為比又何謬歟<lb/>
且㑹稽之恥蠡非其罪魯國之羞沬必能報所以二子<lb/>
<pb n="KR4h0022_WYG_755-4a"/>
不死也而陵茍免㣲軀受制於强虜雖有區區之意亦<lb/>
奚為哉夫吳齊者越魯之敵國匈奴者漢之外臣俾大<lb/>
漢之將為單于之擒是長㓂讎辱國家甚矣况二子雖<lb/>
不死無陵生降之名二子茍生無陵及親之禍酌其本<lb/>
末事不相侔而陵竊慕之是大失臣子之義也觀答子<lb/>
卿之書意者但患漢之不知己而不自内省其終始<hi>一作</hi>
<hi>始終</hi>焉何者與其欲刺心自明刎頸見志曷若效節致命<lb/>
以取信於君子<hi>一無乎字</hi>與其痛母悼妻尤君怨國曷若忘<lb/>
<pb n="KR4h0022_WYG_755-4b"/>
軀<hi>一作身</hi>守死而紓禍於親焉或曰漢<hi>一無漢字</hi>武帝不能明<lb/>
察茍<hi>一作下</hi>聽流言遽加厚誅豈非負徳荅曰設使陵不<lb/>
茍其生能繼以死其<hi>一作則</hi>必賞延於世刑不加親戰功<lb/>
足以冠當時壯節足以垂後代忠孝智勇四者立而死<lb/>
且不朽矣何流言之能及哉嗚呼予聞之古人云人各<lb/>
有一死死或重於泰山生或輕於鴻毛若死重於義則<lb/>
視之如泰山也若義重於死則視之如鴻毛也故非其<lb/>
義則君子不輕其生得其所則<hi>一無則字</hi>君子不愛其死惜<lb/>
<pb n="KR4h0022_WYG_755-5a"/>
陵之不死也失君子之道焉故隴西大夫以李氏為愧<lb/>
不其然乎不其然乎　　大夫<hi>京本作士大夫</hi>
　　一作皆集本唐文粹<lb/>
　　　省試顔子不貳過論　　　　韓　愈<lb/>
論曰登孔氏<hi>一作子</hi>之門者重矣三千之徒四科之目孰<lb/>
非由聖人之道為君子之儒者乎其餘過行過言亦云<lb/>
鮮矣而夫子舉不貳過唯顔氏之子其故何哉請試論<lb/>
之夫聖人抱誠明之正性根中庸之至徳茍發諸中形<lb/>
<pb n="KR4h0022_WYG_755-5b"/>
諸外者不由思慮莫匪規矩不善之心無自入焉可擇<lb/>
之行無自加焉故惟聖人無過<hi>集有故字</hi>所謂過者非謂發<lb/>
於行形於言人皆謂之過而後為過生于其心則為過<lb/>
也顔子之過此類也不貳者葢能止之於<hi>集作于</hi>始萌絶<lb/>
之於未形不貳之於言行也中庸曰自誠明謂之性自<lb/>
明誠謂之教自誠明者不勉而中不思而得從容中道<lb/>
聖人<hi>集有者字</hi>也無過者也自明誠者擇善而固執之者也<lb/>
不勉則不中不思則不得不貳過者也故夫子之言曰<lb/>
<pb n="KR4h0022_WYG_755-6a"/>
囘之為人也擇乎中庸得一善則拳拳伏<hi>集作服</hi>膺而不<lb/>
失之矣又曰顔氏之子其庶幾乎言猶未至也而孟子<lb/>
亦云顔子具聖人之體而㣲者皆謂不能無生于其心<lb/>
而亦不暴之於外考之於聖人之道差為過耳顔子自<lb/>
惟其若是也於是居陋巷以致其誠飲一瓢以求其志<lb/>
不以富貴妨其道不以隱約易其心確乎不㧞浩然自<lb/>
守知髙堅之可尚忘鑚仰之為勞任重道逺竟莫之致<lb/>
是以夫子歎其不幸短命今也則亡謂其不能與已並<lb/>
<pb n="KR4h0022_WYG_755-6b"/>
立於至聖之域觀教化之大行也不然<hi>集有夫字</hi>行發於身<lb/>
加於人言發乎邇見乎逺茍不慎也敗辱隨之而後思<lb/>
欲不貳過其於聖人之道不亦逺乎而夫子尚肯謂之<lb/>
其殆庶幾孟子尚復謂之具體而㣲者哉則顔子之不<lb/>
貳過者在是矣<lb/>
　　　鼎國論<hi>集作三國論</hi>　　　　　　李徳裕<lb/>
魏蜀吳三分天下而亡有先後非形勢有輕重積仁<hi>集作</hi>
<hi>文積累粹作積仁義</hi>有厚薄察其政柄所歸則亡之先後可知也<lb/>
<pb n="KR4h0022_WYG_755-7a"/>
蜀政在於黄皓皓𨽻人也内不能修武侯之舊典外不<lb/>
能制姜維之黷武綱紀日壊君子不服所以先亡也魏<lb/>
自明帝已<hi>集作之</hi>後政歸仲逹齊王巳<hi>集作以</hi>降唯守空宫<lb/>
亡之淹速繫於師<hi>文粹作昭</hi>昭之志將移神器之重須服天<lb/>
下之心未立大功亦不敢取所以蜀滅而魏亡也孫皓<lb/>
雖驕奢極欲殘虐用刑而自專生殺之柄不牽帷牆之<lb/>
制運盡天亡而後夷滅由是而知人君不可一日失其<lb/>
柄也神龍之脫深泉震雷之無煙氣威靈既露人得制<lb/>
<pb n="KR4h0022_WYG_755-7b"/>
之蔣濟覩魏文帝與夏侯尚詔曰作福作威為亡國之<lb/>
言所謂柄者威福是也豈可假於臣下哉後世<hi>集作代</hi>覩<lb/>
三國之事可不戒懼哉<lb/>
　　　宋齊論<lb/>
宋齊以降繼體承祧者君徳寖㣲王道寖<hi>集作陵</hi>替纉緒<lb/>
之初如革大運除舊<hi>集作降宥</hi>解網以恱衆心仁義之風薄<lb/>
骨肉之情廢前史論之詳矣然未得中改之可也如弓<lb/>
之髙下者抑舉琴瑟之不調者更張此亦天之道也豈<lb/>
<pb n="KR4h0022_WYG_755-8a"/>
獨人事哉唯用其罪人不可甚矣天下之惡一也古人<lb/>
言一心可以事百君百心不可以<hi>集無此字</hi>事一君豈有不<lb/>
忠於前朝而能忠於後王者哉毁泉臺春秋之所譏先<lb/>
儒之所惡宋齊之君有一於此必為美政泉臺見妖尚<lb/>
不可毁況無妖者乎燕人之思邵伯甘棠勿剪楚人之<lb/>
懐叔子望碑墮淚彼人臣也而見思若此雖時移政改<lb/>
莫匪舊臣昔伯益賛禹稱大舜之徳曹參事惠帝守蕭<lb/>
何之法魏文帝初受漢禪羣臣皆賛<hi>蜀本作揚</hi>魏徳唯衛臻<lb/>
<pb n="KR4h0022_WYG_755-8b"/>
獨稱漢美文帝曰天下之珍當與山陽共之為人臣者<lb/>
罔念於此可謂有百心矣<lb/>
　　　張禹論<lb/>
夫社稷之計安危之機人君不能獨㫁者必咨於所敬<lb/>
之臣然臣有忠邪時有險易交有淺深義有厚薄范睢<lb/>
山東之匹夫也入虎狼之秦履不測之險可謂情<hi>集作交</hi>
疎義薄矣而能尊昭王去穰侯開秦霸業之基以安固<lb/>
後嗣可謂忠於昭王矣夫能獨斷者英主也古人言謀<lb/>
<pb n="KR4h0022_WYG_755-9a"/>
之欲多而<hi>集無此字</hi>斷之在獨葢為此矣天有震雷之怒龍<lb/>
有逆鱗之恨<hi>蜀作狼</hi>所以人君在於能斷耳然親戚之際<lb/>
恩義之重不<hi>集無不字</hi>斷之於巳不可也張敞所謂明詔以<lb/>
恩不聽羣臣以義固争而後許而令明詔自親其文非<lb/>
䇿之得也漢文帝誅薄昭斷則明矣於義則未安也周<lb/>
宣餞申伯有孔碩之詩秦康送文侯<hi>二本作公</hi>興如存之感<lb/>
況<hi>集無此字</hi>太后尚存唯一弟薄昭尚<hi>二本作而</hi>斷之不疑非所<lb/>
以慰母氏之心也漢成帝車駕至張禹第辟左右親問<lb/>
<pb n="KR4h0022_WYG_755-9b"/>
禹以天變禹以年老子弱於曲陽有隙反<hi>二本作乃</hi>言新學<lb/>
小生亂道誤人宜無信用帝雅信愛禹由此不疑王氏<lb/>
致漢室之亡成王莽之簒皆因禹而發可謂漢之賊也<lb/>
國之妖也雖蛇鬬於鄭鷁退於宋妖不甚於禹矣朱雲<lb/>
欲以尚方斬馬劒㫁佞臣頭斯為當矣後代有類於此<lb/>
者其臣可以范睢為師表張禹為至<hi>二本作鑒</hi>戒<lb/>
　　　夷齊論<lb/>
昔夷齊不食周粟餓於<hi>集作于</hi>首陽之下仲尼稱其仁美<lb/>
<pb n="KR4h0022_WYG_755-10a"/>
其徳<hi>孟子稱伯夷聖之清者也</hi>葢以取其節而激貪也所謂周粟者<lb/>
周王所賦人之禄是也諌而不從不食其禄可矣至於<lb/>
聞淑媛之言輙飱薇蕨斯可<hi>蜀作所</hi>謂不智矣夫薇蕨者<lb/>
元氣之所發生四時之所順成日月之所燭風雨之所<lb/>
育周焉得而有之哉若以粟者周人之播植則夷齊得<lb/>
非周人乎反覆其道盡未當理然夷齊之行實誤後人<lb/>
於陵仲子慕夷齊者也乃至不義其兄之禄潔則潔矣<lb/>
仁豈然哉厥後商雒四友畏秦之酷避秦之禍豈止潔<lb/>
<pb n="KR4h0022_WYG_755-10b"/>
身而已然飱紫芝以為粮飲清泉以為漿終老南山以<lb/>
養其夀斯可謂仁智兼矣<lb/>
　　鼎國論神龍之脫深泉<hi>此上袁本有如字</hi>
　　宋齊論未得中<hi>袁本作政未得中</hi>
　<lb/>
　<lb/>
　<lb/>
　文苑英華巻七百五十六<lb/>
</p>
<p>
</p>
  </div>
</body>
</text>
</TEI>
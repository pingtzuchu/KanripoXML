<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百十三</head>
    <p>
<pb n="KR4h0022_WYG_712-1a"/>
欽定四庫全書<lb/>
　文苑英華巻七百十三　　宋　李昉等　編<lb/>
　詩集二<lb/>
　　左武衛胄曹許君集序一首<lb/>
　　裴氏海昏集序一首<lb/>
　　劉商郎中集序一首<lb/>
　　盛山十二詩唱和集序一首<lb/>
　　主客員外郎盧公集序一首<lb/>
<pb n="KR4h0022_WYG_712-1b"/>
　　董氏武陵集序一首<lb/>
　　澈上人集序一首<lb/>
　　因繼集重序一首<lb/>
　　　左武衛胄曹許君集序　　　權德輿<lb/>
建安之後詩教日寝重以齊梁之間君臣相化牽於景<lb/>
物理不勝詞開元天寳已來稍革頹靡存乎風興然趨<lb/>
時逐進此為槖籥紳佩之徒以不能言為恥至吟咏情<lb/>
性取適章句者鮮焉有許氏子者名經邦字某世得命<lb/>
<pb n="KR4h0022_WYG_712-2a"/>
官不書于此如<hi>疑作姑</hi>舉其始終之畧以著于篇君天授<lb/>
純静不遷於物脩檢之中湏有夷曠早孤家於鄱陽有<lb/>
佳山水遂以貞遯為心不近聲利孝敬温信著於州里<lb/>
保閒樂退無所撓屈家人近習未嘗見其喜愠之色謀<lb/>
學業文以此為適相國第五公之為郡也軾閭懸榻以<lb/>
禮之咨於連帥薦授試左武衛曹參軍有别墅去家百<lb/>
里秋八月泝溪而上灘激險不幸溺於秋濤之中嗚呼<lb/>
踐儒行而未申其用沾初命而未至於禄受全氣而不<lb/>
<pb n="KR4h0022_WYG_712-2b"/>
終其夀此三者所以為士友之病凡所賦詩皆意與境<lb/>
㑹疏導情性含寫飛動得之於静故所趣皆逺其道退<lb/>
其徒寡不交當世故知之者稀惟昌黎韓愈泰山羊㴞<lb/>
最為友善羊既物化韓為江西從事今年冬予役於鍾<lb/>
陵而君去世之三嵗也文行實録皆得之於韓噫嘻士<lb/>
之脩道向晦不耀於時以泯沒者可勝道哉如許君者<lb/>
潔身於困約之中講藝於蓬茨之下以六義之文為富<lb/>
以一畝之宫為泰齊人吹竽楚人泣玉故志業内固英<lb/>
<pb n="KR4h0022_WYG_712-3a"/>
華未發介然居易以至歿身其古之牆東谷口之徒與<lb/>
韓以其詩三百篇授予故類而為集<lb/>
　　此序云昌黎韓愈友善又云韓為江西従事按愈<lb/>
　　元和十五年止曽刺袁州時徳輿已卒權集亦無<lb/>
　　此篇恐誤<lb/>
　　　裴氏海昏集序　　　　　　吕　温<lb/>
海昏集者有唐文行之臣故度支郎中専判度支事贈<lb/>
尚書左僕射正平郡公裴氏諱某字某考地毓徳㑹友<lb/>
<pb n="KR4h0022_WYG_712-3b"/>
輔仁氣志如神英華發外之所由作也初公違河洛之<lb/>
難以其族行攀大别浮彭蠡望洞庭徘徊乎湓流眄仰<lb/>
乎<hi>集作迴翔于匡湓流眄于</hi>海昏有歐山之竒脩江之清陽溪之邃<lb/>
湯<hi>集作陽</hi>泉之靈竹洞花塢仙壇僧舍雞犬鐘梵相聞於<lb/>
青嵐白雲中數百里不絶時也俗以逺而未擾地以偏<lb/>
而獲寕開元之遺老盡在猶歌詠乎昇平公悠然樂之<lb/>
遂與我外王父故屯田郎中集賢殿學士河東栁公諱<lb/>
某外叔祖故相國宜城伯諱渾洎故太常卿蘭陵蕭公<lb/>
<pb n="KR4h0022_WYG_712-4a"/>
定故秘書少監范陽盧公虛州故左庶子隴西李公勛<lb/>
為塵外之交極心期之賞唯故給事中汝南袁公髙故<lb/>
將作監河南元公亘以後進預焉江左縉紳諸生望之<lb/>
如神仙邈不可及每賦一泉題一石毫墨未乾傳詠已<lb/>
徧其為物情所注慕如此無何朝廷命公盈虛東南漕<lb/>
引吳楚中原百萬之衆仰食于公人不堪煩我若無事<lb/>
往往佩聯印擁大蓋枉道而過舊山林壑之間琴詩不<lb/>
廢心計頥指而軍國飫贍其大雅之全才<hi>集作材</hi>者歟於<lb/>
<pb n="KR4h0022_WYG_712-4b"/>
戱太尉侍中勤勞王家恵于生人至公再世又以盛徳<lb/>
屈于年運慶如壅川其决必大由是焜燿之烈重集于<lb/>
我郇公郇公始以大孝聞中以大用顯次以大忠昇藩<lb/>
屏三朝出入二揆述先職而掌邦賦脩祖徳而踐台衡<lb/>
理荆之政篆在樂石定蜀之武藏在册府漢南之化方<lb/>
洽于人謡加以優游藝文惇悦經術身被華衮門全素<lb/>
風不畏强禦不侮孤賤久要皆當代長者推轂必一時<lb/>
俊傑海内士大夫如麟羽之歸龍鳳<hi>集作鸞</hi>君子曰憲公<lb/>
<pb n="KR4h0022_WYG_712-5a"/>
忠獻公之勳徳節公之雅道為不亡矣郇公以霜露之<lb/>
感泣編遺文思所以垂諸不朽以為節公消息出處之<lb/>
道始於海昏遂於正集外别次當時唱和游覽餞勞之<lb/>
作凡九十六篇勒為海昏集上下巻不逺三千里授簡<lb/>
於小生俾酌歸趣而為序引某嘗備中䑓之屬實辱至<lb/>
公之遇聞命已<hi>集作以</hi>哀敬不敢文為姑陳古義用賛風<lb/>
訓昔者三代陳詩以觀民風詐信<hi>集作信詐</hi>淫義躁静剛柔<lb/>
<hi>集作柔剛</hi>於是乎取之喜怒哀樂吉㐫存亡於是乎觀之兆<lb/>
<pb n="KR4h0022_WYG_712-5b"/>
於此必應於彼成乎終必見乎始詩不可以為偽魏公<lb/>
子為南皮之游以浮華相髙故其詩傲蕩驕志勝而専<lb/>
勤而不安晉名士為金谷之燕以邪侈相扇故其詩濫<lb/>
溺淫志治而緩往而不返正平公為海昏之㑹以禮義<lb/>
相誨故其詩恬淡退志莊直立志退以獨全其道立以<lb/>
兼濟于時立而不矜退而不怨<hi>集作悲</hi>適而不放樂而不<lb/>
荒親而不比數而不黷如切如磋婉而有直體曰比曰<lb/>
興近而有深致仁者見之遁世而無憂知者見之愛身<lb/>
<pb n="KR4h0022_WYG_712-6a"/>
而有待暧乎若冬陽之煦油乎若春澤之浸其誘人也<lb/>
易其感人也深卒不知其所以然也夫如是則觀南皮<lb/>
之詩應劉焉得不夭魏祚焉得不短觀金谷之詩潘石<lb/>
焉得不誅晉室焉得不亂觀海昏之詩裴氏焉得不興<lb/>
我唐焉得不理詩之時義其大矣哉天人家國之際其<lb/>
至矣哉為節公郇公之子孫者其無忘哉元和五年五<lb/>
月七日朝議郎使持節道州諸軍事守道州刺史上騎<lb/>
都尉賜緋魚袋東平吕温謹述<lb/>
<pb n="KR4h0022_WYG_712-6b"/>
　　　劉商郎中集序　　　　　　武元衡<lb/>
天運地轉剛柔生焉禮辯樂形文章出焉夭之文莫麗<lb/>
乎日月地之文莫秀乎山川聖人觀象立言用稽述作<lb/>
發乎情性形於詠歌大則明天下政途彌綸王化爾小<lb/>
則文舒一時幽憤刺見國風故子夏云在心為志發言<lb/>
為詩聲成文謂之音也固可動天地感鬼神則正始之<lb/>
道存焉有唐文士彭城劉公諱商字子夏眷予一先後<lb/>
之輩睦予兩中外之親縁情所鍾愛亦加等顧惟遭幸<lb/>
<pb n="KR4h0022_WYG_712-7a"/>
秉國樞重爕賛台衡之務統臨井絡之人其孤乃緘鐍<lb/>
遺文提捧萬里猥期序引將佐詞林予感悼故知惻覽<lb/>
華藻珠玉綴錯清泠自飄皆素所狎聞也泫然涕下不<lb/>
能自收矧公遐情浩然酷尚山水著文之外妙極丹青<lb/>
好事君子或持氷素越淮湖求一松一石片雲孤鶴獲<lb/>
者寳之雖楚璧南金不之過也晩嵗擺落塵滓割棄親<lb/>
愛夢寐靈仙之境逍遥𤣥牝之門又安知不攀附雲霓<lb/>
蜕迹巖壑超然懸解與汗漫遊乎無間邪著歌行等篇<lb/>
<pb n="KR4h0022_WYG_712-7b"/>
皆思入窅㝠勢合飛動滋液瓊環之朗潤濬發綺綉之<lb/>
濃華解<hi>疑作觸</hi>境成文隨文變象是謂折繁音於孤韻貫<lb/>
清濟於洪流者也今所編録凡二百七十七篇及早嵗<lb/>
著胡笳詞十八拍出入沙塞之勤﨑嶇驚畏之患亦云<lb/>
至矣有若太原王緒河東裴茂茂弟薦河南豆盧峯馮<lb/>
翊嚴紳紳弟綬及余伯舅洎于子夏咸以儒業相資冠<lb/>
胄群族雄詞麗句遍在人間予與司空嚴公親結義深<lb/>
相與編葺恨不得繼采詩之末播于樂章且傳諸名士<lb/>
<pb n="KR4h0022_WYG_712-8a"/>
庶幾不朽忝以宿姻舊好撫事追書故言之不讓也<lb/>
　　　開州韋處厚侍講盛山十二詩序<lb/>
　　　　　　　　　　　　　　　韓　愈<lb/>
韋侯昔以考功副郎守盛山人謂韋侯美士考功顯曹<lb/>
盛山僻郡奪所宜處納之惡地以枉其材韋侯將怨且<lb/>
不懌<hi>集作釋</hi>矣或曰不然夫得利則躍躍以喜不得利則<lb/>
戚戚以泣若不可生者豈韋侯之謂哉韋侯讀六藝之<lb/>
文以探周公孔子之意又妙<hi>集有能字</hi>為詞章可謂儒者夫<lb/>
<pb n="KR4h0022_WYG_712-8b"/>
儒者之於患難茍非其自取之其拒而不受於懐也若<lb/>
築河堤以障屋霤其容而消之也若水之於海氷之於<lb/>
夏日其翫而忘之以文詞也若奏金石以破蟋蟀之鳴<lb/>
蟲飛之聲况一不快於考功盛山一出入息之間哉未<lb/>
幾果有以韋侯所為十二詩遺余者其意方且以入溪<lb/>
谷上巖石追逐雲月不足日為事讀而詠歌<hi>集作歌詠</hi>之令<lb/>
人欲棄百事往而與之游不知其出於巴東以屬朐䏰<lb/>
也于時應而和之者凡十人及明<hi>一作此</hi>年韋侯為中書<lb/>
<pb n="KR4h0022_WYG_712-9a"/>
舍人侍講六經禁中名處厚和者通州元司馬名稹為<lb/>
宰相洋州許使君名康佐為京兆忠州白使君居易為<lb/>
中書舍人李使君景儉為諌議大夫黔府嚴中丞武<hi>方崧</hi>
<hi>卿韓集舉正作謨時為秘書監樂天集有制詞</hi>為秘書<hi>集有少字</hi>監温司馬造為起<lb/>
居舍人皆集闕下於是盛山十二詩與其和者大行於<lb/>
時聫為大巻家有之焉慕而為者將日益多則分為别<lb/>
巻韋侯俾予題其首云云<lb/>
　　　主客員外郎盧公集序<hi>集作紀</hi>　劉禹錫<lb/>
<pb n="KR4h0022_WYG_712-9b"/>
心之精微發而為文文之精妙詠而為詩猶夫孤桐朗<lb/>
玉自有天律能事具者其名必髙名由實生故久而益<lb/>
大尚書郎盧公諱象字緯卿始以章句振<hi>集作震</hi>起於開<lb/>
元中與王維崔顥比肩驤首鼓行於時妍詞一發樂府<lb/>
傳貴由前進士補秘書省校書郎轉右衛倉曹掾丞相<lb/>
曲江公方執文衡揣摩後進得公深器之擢為左補闕<lb/>
河南府司録司勳員外郎名盛氣髙少所卑下為飛語<lb/>
所中左遷齊汾鄭三郡司馬入為膳部員外郎時大盗<lb/>
<pb n="KR4h0022_WYG_712-10a"/>
起幽陵入洛師冬夏衣冠不克歸王所為虜劫執公堕<lb/>
脅從伍中初謫果州長史又貶永州司户移吉州長史<lb/>
天下無事朝廷思用宿舊徴拜主客員外郎道病留武<lb/>
昌遂不起故相崔太傅時為右史方在鄂以文誌其墓<lb/>
其詞曰噫公妙年有聲振耀當代翺翔雲路不虞矰繳<lb/>
盛名先物易生癘疵三至郎署坐成遺耋蹭蹬江臯棲<lb/>
棲沒齒見知者恨之公逺祖元魏北齊後周皆為帝師<lb/>
公之叔父嵩山逸人諌議大夫顥然真隠者也公下世<lb/>
<pb n="KR4h0022_WYG_712-10b"/>
後七十三年其孫元符捧遺草來乞辭以表之嘗經亂<lb/>
離多所𣪚落今之存者十有二巻凡若干篇<lb/>
　　　董氏武陵集序<hi>集作紀</hi>
片言可以明百意坐馳可以役萬景工於詩者能之風<lb/>
雅體變而興同古今調殊而理冥逹於詩者能之工生<lb/>
於才逹生於明二者還相為用而後詩道備矣余嘗執<lb/>
斯評為公是且衡而度之誠懸乎心黙揣羣才鈞銖尋<lb/>
尺隨限而盡如是所閲者百態一旦得董生之詞杳如<lb/>
<pb n="KR4h0022_WYG_712-11a"/>
摶翠屏浮層瀾視聽所遇非風塵間物亦猶明金綷羽<lb/>
得於遐裔雖欲勿寳可乎生名侹字庶中㓜嗜屬詩晩<lb/>
而不衰心源為鑪筆端為炭鍜鍊元本雕礱羣形糾紛<lb/>
舛錯逐意奔走因故沿濁叶為新聲嘗所與游皆青雲<lb/>
之士聞名如盧杜<hi>盧員外象杜員外甫</hi>髙韻如包李<hi>包祭酒佶季侍郎紓</hi>迭<lb/>
以章句揚於當時末路寡徒值余歡甚因相謂曰間者<lb/>
身以廷尉屬為荆州從事移疾罷去幽卧于<hi>集作於</hi>武陵<lb/>
迨今四年言未信於世道不施于<hi>集作於</hi>人寓其性懐播<lb/>
<pb n="KR4h0022_WYG_712-11b"/>
為吟詠時復發笥紛然盈前凡五十篇因地為目吾子<lb/>
嘗號知我盍表而出<hi>集作志</hi>之為生羽翼余不得讓而著<lb/>
於篇因系之曰詩者其文章之藴也<hi>集作耶</hi>義得而言喪<lb/>
故微而難能境生於象外故精而寡和千里之謬<hi>集作繆</hi>
不容秋毫非有的然之姿可使户曉必俟知者然後鼓<lb/>
行於時自建安距永明已還詞人比肩唱和相發有以<lb/>
朔風零雨髙視天下蟬噪鳥鳴蔚在史䇿國朝因之粲<lb/>
然復興由篇章以躋貴仕者相踵而起兵興已還右武<lb/>
<pb n="KR4h0022_WYG_712-12a"/>
尚功卿大夫以安<hi>集作憂</hi>濟為任不暇器人於文什之間<lb/>
故其風浸息樂府協律不能足<hi>去聲</hi>新音<hi>集作詞</hi>以度曲夜<lb/>
諷之職寂寥無紀則董生之貧卧于裔上也其不得于<lb/>
時者歟其不試故藝者歟<lb/>
　　　澈上人集序<lb/>
釋子工<hi>集夲文粹有為字</hi>詩尚矣休上人賦别怨約法師哭范<lb/>
尚書咸為當時才士之所傾歎厥後比比有之上人生<lb/>
於㑹稽本湯氏子聰察嗜學不肯為凡夫因辭父兄出<lb/>
<pb n="KR4h0022_WYG_712-12b"/>
家號靈澈字源澄雖受經論一心好篇章從越客嚴維<lb/>
學為詩遂籍籍有聞<hi>去聲</hi>維卒乃抵吳興與長老詩僧皎<lb/>
然游講藝益至皎然以書薦於詞人包侍郎佶包得之<lb/>
大喜又以書致于李侍郎紓是時以文章風韻主盟于<lb/>
<hi>集作於</hi>世者曰包李以是上人之名由二公而颺如雲得<lb/>
風柯葉張王<hi>文粹作柯少葉張</hi>以文章接才子以禪理悦髙人<lb/>
風儀甚雅談笑多味貞元中西游京師名振輦下緇流<lb/>
疾之造飛語激動中貴人因侵誣得罪徙汀州㑹赦<hi>二字</hi>
<pb n="KR4h0022_WYG_712-13a"/>
<hi>文粹作入㑹稽</hi>歸東越時吳楚間諸侯多賔禮招迓<hi>集作延</hi>之元<lb/>
和十一年終于<hi>集作於</hi>越之山隂年七十有一門人遷之<lb/>
建塔于<hi>集作於</hi>宣州開元天柱峰之陲從本教也初上人<lb/>
在吳興居何<hi>文粹作柯</hi>山與晝公為侣<hi>皎然字清晝時以字行</hi>時予方<lb/>
以兩髦執筆硯陪其吟詠<hi>文粹作詩</hi>皆曰孺子可教後相遇<lb/>
于京洛與支許之契焉上人歿後十七年予為吳郡其<lb/>
門人秀峰捧先師之文來乞辭以志且曰師嘗在吳<lb/>
賦詩僅二千首今删取三百篇勒為十巻自大厯至元<lb/>
<pb n="KR4h0022_WYG_712-13b"/>
和凡五十年間接詞客文人酬唱别為十巻今也思行<lb/>
乎昭代求一言羽翼之因為評曰世之言詩僧多出江<lb/>
左<hi>文粹作右</hi>靈一導其源䕶國襲之清江揚其波法振沿之<lb/>
如么絃孤韻瞥入人耳非大樂之音獨吳興晝公能<hi>文粹</hi>
<hi>作服</hi>備衆體晝公後澈公承之至如芙蓉園新寺詩云經<lb/>
來白馬寺僧到赤烏年謫汀州云青蝇為弔客黄耳<hi>集作</hi>
<hi>犬</hi>寄家書可謂入作者閫域豈獨雄於詩僧間耶<lb/>
　　　因繼集重序　　　　　　　白居易<lb/>
<pb n="KR4h0022_WYG_712-14a"/>
去年微之取予長慶集中詩未對答者五十七首追和<lb/>
之合一百一十四首寄來題為因繼集巻之一<hi>因繼之解具微</hi>
<hi>之前序中</hi>今年予復以詩五十首寄去微之不逾月依韻盡<lb/>
和合一百首又寄來題云因繼集巻之二巻末批云更<lb/>
㨂好者寄來蓋示餘勇磨礪以戰<hi>集作須</hi>我耳予不敢退<lb/>
舍即日又收拾新作格律共五十首寄去雖不得好且<lb/>
以供命夫文猶戰也一鼓作氣再而衰三而竭微之轉<lb/>
戰迨茲三矣即不知有百勝之術多多益辦耶抑又不<lb/>
<pb n="KR4h0022_WYG_712-14b"/>
知鼓衰氣竭自此為遷延之役耶進退唯命微之微之<lb/>
走與足下和答之多從古未有足下雖少我六七年然<lb/>
俱已頭白矣竟不能捨章句抛筆硯何癖習如此之甚<lb/>
歟而又未忘少年時心每因唱酬或相侮謔忽忽自哂<lb/>
况他人乎因繼集巻且止於三可也忽恐足下懶發不<lb/>
能成就至三前言戱之者姑為巾幗之挑耳然此一戰<lb/>
後師亦老矣宜其櫜弓匣刃彼此與心休息乎和晨興<lb/>
一章録在别紙語盡於此亦不脩書二年十月十五日<lb/>
<pb n="KR4h0022_WYG_712-15a"/>
樂天重序　復以詩<hi>京夲作復以近詩</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_712-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百十三<lb/>
</p>
<p>
</p>
  </div>
</body>
</text>
</TEI>
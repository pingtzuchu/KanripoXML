<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百七</head>
    <p>
<pb n="KR4h0022_WYG_706-1a"/>
欽定四庫全書<lb/>
　文苑英華巻七百七　　　宋　李昉等　編<lb/>
　文集九<lb/>
　　樊南甲集序一首　　　樊南乙集序一首<lb/>
　　權公集序一首　　　　文泉子集序一首<lb/>
　　笠澤藂書序一首　　　陳先生集序一首<lb/>
　　陳先生集後序一首　　湘南應用集序一首<lb/>
　　舟中録序一首<lb/>
<pb n="KR4h0022_WYG_706-1b"/>
　　　樊南甲集序　　　　　　　李商隠<lb/>
樊南生十六能著才<hi>集作十</hi>論聖論以古文出諸公間後<lb/>
聨為鄆相國華太守所憐居門下時勅定奏記始通今<lb/>
體後又兩為秘省房中官恣展古集往往咽噱於任范<lb/>
徐庾之間有請作文或時得好對切事聲勢物景衷<hi>集作</hi>
<hi>哀</hi>上浮壯能感動人十年京師寒且餓人或目曰韓文<lb/>
杜詩彭楊章檄樊南窮凍人或知之仲弟聖僕<hi>羲叟</hi>特善<lb/>
古文居㑹昌中進士為第一二嘗表<hi>集無表字</hi>以今體規我<lb/>
<pb n="KR4h0022_WYG_706-2a"/>
而未為<hi>集作焉</hi>能休大中元<hi>集作/九非</hi>年被奏入嶺<hi>集作/領</hi>當<hi>去聲</hi>
表記所為亦多冬如南郡舟中忽復括其所藏火燹<hi>息淺</hi>
<hi>反</hi>墨汚<hi>烏汚反</hi>半有墜落因削筆衡山洗硯湘江以類相<lb/>
等色得四百三十三件作二十巻喚曰樊南四六四六<lb/>
之名六博格五四數六甲之取也未足矜十月十二日<lb/>
夜月明序<lb/>
　　　樊南乙集序　　　　　　　前　人<lb/>
余為桂林從事日嘗使南郡舟中序所為四六作二十<lb/>
<pb n="KR4h0022_WYG_706-2b"/>
編明年正月自南郡歸二月府貶選為盩厔尉與班縣<lb/>
令武公劉官人同見尹尹即留假叅軍事專章奏屬天<lb/>
子事邊康季榮首得七關數月<hi>集作日</hi>李玭得秦州月餘<lb/>
朱叔明又得長樂州而益丞相亦尋取維州聨為章賀<lb/>
時同僚有京兆韋觀文河南房魯樂安孫朴京兆韋嶠<lb/>
天水趙璜長樂馮顓彭城劉允章是數輩者皆能文字<lb/>
每著一篇則取本去是嵗葬牛太尉天下設祭者百數<lb/>
他日尹言吾太尉之薨有杜司勲之誌與子之奠文二<lb/>
<pb n="KR4h0022_WYG_706-3a"/>
事<hi>集有文字</hi>為不朽十月尚書范陽公以徐戎凶悍節度闕<lb/>
判官奏入幕故事軍中移易牒刺皆不關决記室判官<lb/>
專掌之其關記室者記室假故余亦叅雜應用明年府<lb/>
薨選為博士在國子監太學始主事講經<hi>集作始復欲註書講經</hi>
申誦古道教太學生<hi>三字集作天下學生</hi>為文章七月尚書河東<lb/>
公守蜀東川奏為記室十月得見吳郡張黯見代改判<lb/>
上軍時公始陳兵新教作塲<hi>集作新練兵作教塲</hi>閱數兵實判官<lb/>
務檢舉條理不暇筆硯明年記室請如京師復攝其事<lb/>
<pb n="KR4h0022_WYG_706-3b"/>
自桂林至是所為已五六百篇其間可取者四百而已<lb/>
三年已来䘮失家道平居忽忽不樂始尅意事佛方願<lb/>
打鐘掃地為清凉山行者於文墨意緒濶畧為置大牛<lb/>
<hi>集作太平</hi>篋塗逭破裂不復條貫十月𢎞農楊本勝始来軍<lb/>
中本勝賢而文尤樂收聚牋刺因懇索其素所有㑹前<lb/>
四六置京師不可取者乃强聨桂林至是所可取者以<lb/>
時以類亦為二十編名之曰<hi>三字集作為</hi>四六乙此事非平<lb/>
生所專尚應求備卒不足以為名直欲以塞本勝多愛<lb/>
<pb n="KR4h0022_WYG_706-4a"/>
我之意遂書其首是夕是大中七年十一月十日夜火<lb/>
盡燈暗前無鬼鳥一如大中元年十<hi>集作十二</hi>月十二日夜<lb/>
時<hi>是序前四六之夕</hi>書罷永明不成寐<hi>集作書罷永歎際明而不成寐</hi>
　　　權公集序　　　　　　　　楊嗣復<lb/>
唐有天下二百二十載用文章顯於時代有其人然而<lb/>
自成童就傅以及考終命解巾筮仕以及鈞衡師保造<lb/>
次必於文<hi>集作是</hi>視聽必於文<hi>集作/是</hi>采章<hi>集作文采</hi>皆正色而<lb/>
無駁雜調韻皆正聲而無竒邪滔滔然如河<hi>集作滔滔然如江河</hi>
<pb n="KR4h0022_WYG_706-4b"/>
<hi>文粹作滔滔如河</hi>東注不知其極而又處命書綸綍之任專考<lb/>
覈品藻之柄叅化成輔翊之勲初中終全而有之得之<lb/>
於相國文公矣公諱德輿字載之天水人也族望祖宗<lb/>
之逺當官行已之道語在國史銘於壙而碑於途此不<lb/>
敢詳今所載者因縁文業而已早嵗為淮南江西從事<lb/>
掾管記室之任屬詞詣理奏入而報可移文走檄疆事<lb/>
寜解登朝為起居舍人改駕部員外郎換司勲郎中遷<lb/>
中書舍人凡四任九年專掌詔誥大則發德音修典冊<lb/>
<pb n="KR4h0022_WYG_706-5a"/>
灑朝廷之利澤増盛德之形容小則褒才能叙官業區<lb/>
分<hi>文粹作分别</hi>流品申明誡<hi>集作沮</hi>勸無誕詞無巧語誠直温<lb/>
潤真王者之言公昔自纂録為制集五十巻託於友人<lb/>
湖南觀察使楊公憑為之序故今不在編次之<hi>文粹無之字</hi>
内其他千名萬狀隨意所屬牢籠今古窮極㣲細周流<lb/>
於親愛情理之間磅礴於勲賢乆大之業不為利疚不<lb/>
以菲廢本乎道以行乎文故能獨歩當時人人心服非<lb/>
以德爵齒挟而致之貞元中奉詔考定賢良草澤之士<lb/>
<pb n="KR4h0022_WYG_706-5b"/>
昇名者<hi>文粹作士</hi>十七人及為禮部侍郎擢進士第者七十<lb/>
有餘<hi>文粹作二</hi>鸞鳳杞梓舉集其門登輔相之位者前後凡<lb/>
十人其他征鎮岳牧文昌掖垣之選不可悉數方且繼<lb/>
居重任者猶森然<hi>十字文粹作繼居其重任者今猶森然</hi>非精識洞鑒其<lb/>
詞而知其人何以臻此耶憲宗皇帝紹開中興始以<hi>集作</hi>
<hi>初</hi>英明申威提法武功既愈<hi>文粹作俞</hi>文教是圖元和五年<lb/>
冬執政暴疾既瘖且痺未旬日而公作相憲章儒術潤<lb/>
色王度使和聲順氣發自廊廟而鬯浃於幽遐我之所<lb/>
<pb n="KR4h0022_WYG_706-6a"/>
長時乆<hi>文粹作以</hi>推戴玉立氷㓗無緇磷遷染之譏以文德<lb/>
自終豈徒然哉嗣復不佞發跡門館儀曹台席皆忝前<lb/>
躅公之元子中書舍人璩不幸短命其嗣憲孫<hi>文粹作子憲</hi>
泣奉文集求鄙詞以冠篇首雖觀於巨海難挹波濤而<lb/>
藉用白茅所資誠敬其五十巻次第具在集目謹序<lb/>
　　　文泉子集序　　　　　　　劉　蛻<lb/>
於西華主之降也其三月辛夘夜未半野水入廬漬壊<lb/>
簡策既明日燎其書有不可玩其辭者噫當初不敢自<lb/>
<pb n="KR4h0022_WYG_706-6b"/>
明其書十五年矣今水之来㓂余命也已矣故自褐衣<lb/>
以来辛夘以前收其微<hi>集作㣲</hi>詞屬意古今上下之間者<lb/>
為外内篇焉復收其怨抑頌記嬰於仁義者雜為諸篇<lb/>
焉物不可以終雜故離為十巻離則名之不絶故授之<lb/>
以為文泉泉之時義大矣哉盖覃以九流之文㫖配以<lb/>
不竭之義曰泉崖谷結<hi>集作枯</hi>珠璣昧則將救之雲雷亢<lb/>
粢盛乾則將救之余豈垂之空文哉自辛夘迄甲午覆<lb/>
研<hi>五見切</hi>于襄陽之野<lb/>
<pb n="KR4h0022_WYG_706-7a"/>
　　　笠澤藂書序　　　　　　陸龜䝉<lb/>
藂書者藂脞之書也藂脞猶細碎也細而不遺大可知<lb/>
其所容矣乾符六年春卧于笠澤之瀬敗屋數間盖蠧<lb/>
書十餘箧帕<hi>集作伯</hi>男兒裁三尺許長䃣齒猶未遍教以<lb/>
藥劑象梧子大小外研墨泚筆供紙札而已體中不甚<lb/>
<hi>集作堪</hi>羸耄時亦隠几强坐内壹欝則外揚為聲音歌詩<lb/>
賦頌銘記傳叙往往雜發不類不次渾而載之得稱為<lb/>
藂書自當<hi>去聲</hi>諼<hi>集作緩</hi>憂之一物非敢露世家耳目故凡<lb/>
<pb n="KR4h0022_WYG_706-7b"/>
所諱其中畧無避焉<lb/>
　　　陳先生集序　　　　　　　黄　滔<lb/>
唐設進士科垂三百年有司之取士也喻之明鏡喻之<lb/>
平衡未嘗不以至公為之主而得䘮之際或失於明鏡<lb/>
或差於平衡何哉俾其負不羈之才藴出人之行殁身<lb/>
末路抱恨泉䑓者多矣嗚呼豈天之否其至公之道耶<lb/>
抑人之自坎其命耶潁川陳先生實斯人之謂歟先生<lb/>
諱黯字希孺父諱贄通經及第娶江夏黄夫人賢而生<lb/>
<pb n="KR4h0022_WYG_706-8a"/>
先生無昆弟姊妹十嵗能詩十三袖詩一通謁清源牧<lb/>
其首篇詠歌河陽花向時豆新愈<hi>瘡之如豆</hi>牧戯之曰藻才<lb/>
而花貌胡不詠歌先生應聲曰玳瑁應難比班犀定不<lb/>
加天嫌未端正滿靣與裝花繇是聲名大振於州里十<lb/>
七為詞賦作蘇武謁漢武帝陵廟賦便為作者推伏二<lb/>
十為文先生松姿栁態山屹波注語黙有程進退可法<lb/>
早孤亊太夫人彌孝熈熈愉愉承顔侍膳雖隆雲霄之<lb/>
望終確綵衣之戀既而及其子蔚冠太夫人勉之曰付<lb/>
<pb n="KR4h0022_WYG_706-8b"/>
蔚於潘岳之筵俟爾於㕁詵之桂方起於鄉薦求試貢<lb/>
闈已過不惑之年矣及㑹昌乙丑逮咸通乙酉其間以<lb/>
寜家兼在疚之日斷絶往来吳楚之江山辛勤秦雍之<lb/>
槐蟬嗟嘆知已之許與同郡王肱蕭樞同邑林顥漳浦<lb/>
赫連韜福州陳蔇陳發詹雄同時而名價相上下嗚呼<lb/>
斯八賢皆以不羈之才出人之行懇乎進趨恂恂乎鄉<lb/>
黨而無所成豈天之意否其公耶抑人之自坎其命也<lb/>
俾有司失其明鏡差其平衡之如是結寃氣於冥路之<lb/>
<pb n="KR4h0022_WYG_706-9a"/>
中抱永恨於泉䑓之下豈不甚歟先生之文詞不尚竒<lb/>
切於理也意不偶立重師古也其詩篇詞賦牋檄皆精<lb/>
而切故於官試尤工滔即先生之内姪也自丱趨隅洎<lb/>
隨計之嵗先生下世後二十年而忝登科第東歸之日<lb/>
求遺藁其家經兵火也少得其文三十首他處得詩若<lb/>
干首敬俟増而後述天復元年滔叨閩相之辟旋使錢<lb/>
塘與羅郎中隠遇曰咸通初與先生定交於蒲津秋試賦<lb/>
則五老化為流星詩則漢武横汾先生之試官嚴郎中<lb/>
<pb n="KR4h0022_WYG_706-9b"/>
下都之吟諷秋塲五十人之降仰今遺藁可藂願為之<lb/>
序既還不及求増謹以所得之文賦詩牋分為三巻收<lb/>
淚搦管為之前序蔣㝢正郎為之後序正郎負宇内之<lb/>
雄名也用釋泉䑓之恨時天復二年壬戍秋七月十日<lb/>
　　　陳先生集後序　　　　　　羅　隠<lb/>
潁川陳先生諱黯字希孺曩者與予聲跡相接於京師<lb/>
各獲譽於進取咸通庚寅嵗膠其道於蒲津秋試之塲<lb/>
自後俱為小宗伯所困不一某<hi>疑</hi>甲申春告予以婚嫁<lb/>
<pb n="KR4h0022_WYG_706-10a"/>
之牽制東歸青門撡執之後余亦東遊逮大梁時故杭<lb/>
州盧員外潯在幕齎其文軸謂余曰陳君罷而東豈期<lb/>
斯文之終窒乎子東及之為我歸其文而激其来余至<lb/>
維揚及歸其文遵其言相懽月而後别為我謝范陽公<lb/>
龍門之役不復顧矣由是音塵杜絶天復元年四門博<lb/>
士江夏君通家相好于吳越面余論及塲中曩之名士<lb/>
及希孺之表也余不覺愴然懐舊明年黄君以其文章<lb/>
德業為之序以㝢俾予繋述遂得申斯言嗚呼大唐設<lb/>
<pb n="KR4h0022_WYG_706-10b"/>
進士科三百年矣得之者或非常之人失之者或非常<lb/>
之人若陳希孺之才美則非常之人失者矣夫德行莫<lb/>
若敦於親戚文章莫若大於流傳今已備於江夏之筆<lb/>
矣余不克再敬止書交道于是噫<lb/>
　　　湘南應用集序　　　　　　前　人<lb/>
隠大中末即在貢籍中命薄地卑自已夘至于庚寅一<lb/>
十二年㸔人變化去年冬河南公按察長沙郡隠因請<lb/>
事筆硯以資甘㫖明年夏隠得衡陽縣主簿時硖州盧<lb/>
<pb n="KR4h0022_WYG_706-11a"/>
侍御自龍城至右司張員外遊曲江廻皆謂隠不宜佐<lb/>
屬邑<hi>二字集作作此等邑</hi>於戱隠自卜也審江表一白丁耳安有<lb/>
空將巻軸與公相子弟爭名幸而知非得以减過冬十<lb/>
月乞假歸覲阻風於洞庭青草間因思湘南文書十不<lb/>
一二蓋以失落於馬上軍前故也今分為三巻而舉牒<lb/>
祠祭者亦與焉某月二十四日序<lb/>
　　　舟中録序　　　　　　　　錢　珝<lb/>
乙夘嵗冬十一月余以尚書郎得掌誥命庚申嵗夏六<lb/>
<pb n="KR4h0022_WYG_706-11b"/>
月以舍人獲譴佐撫州馳暑道病秋八月自襄陽浮而<lb/>
下舟行無役因解束書視所為辭藁剪剪<hi>一作翦翦</hi>冗碎可<lb/>
存者得五百四十篇丞相表奏百篇區别編聨為二十<lb/>
巻夫體正而有倫辭約而居要始終明白兹所以為誥<lb/>
也國朝聲名辭臣率能由是而作堂闥秘邃不與漢魏<lb/>
爭髙下而荒學小子以一目視其穴隙間其可見堂奥<lb/>
而得規摹哉以是代天子言誠不知而作也古者黜幽<lb/>
不過考三載之績余冒居六年見考無績用思黜不亦<lb/>
<pb n="KR4h0022_WYG_706-12a"/>
宜乎所編聨不敢以集稱理諸舟中遂曰舟中録是年<lb/>
九月錢珝自序於沔陽之南<lb/>
　　笠澤藂書序乾符六年春卧于笠澤之瀬<hi>集作自乾符六</hi>
　　<hi>年春卧病于笠澤之濱</hi>裁三尺<hi>集作裁未三尺</hi>
　<lb/>
　<lb/>
　<lb/>
　<lb/>
<pb n="KR4h0022_WYG_706-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百七<lb/>
</p>
<p>
</p>
  </div>
</body>
</text>
</TEI>
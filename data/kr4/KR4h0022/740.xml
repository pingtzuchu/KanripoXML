<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百四十一</head>
    <p>
<pb n="KR4h0022_WYG_740-1a"/>
欽定四庫全書<lb/>
　文苑英華巻七百四十一　宋　李昉等　編<lb/>
　封建<lb/>
　　封建論一首　　　　　五等論一首<lb/>
　　漢祖吕后五等論一首　吳季札論一首<lb/>
　　天性論一首　　　　　反五等六代論一首<lb/>
　　本論一首<lb/>
　　　封建論<hi>并序</hi>　　　　　　　　李百藥<lb/>
<pb n="KR4h0022_WYG_740-1b"/>
貞觀二年朝廷議將封建諸侯百藥於是上封建論以<lb/>
諫之太宗竟從其議論曰<lb/>
臣聞經國庇民王者之常制尊主安上人情之大方思<lb/>
闡治定之規以𢎞長世<hi>太宗實錄作久</hi>之業者萬古不易百慮<lb/>
同歸然命厯有賒促之殊邦家有理<hi>實錄作治</hi>亂之異遐觀<lb/>
載籍論之詳矣咸云周過其數秦不及期存亡之理在<lb/>
於邦<hi>舊唐書作論</hi>國周氏以鑒夏殷之長久遵黄唐之並建<lb/>
維城盤石深根固本雖王綱廢弛而枝幹相持故使逆<lb/>
<pb n="KR4h0022_WYG_740-2a"/>
節不生宗祀不絶秦氏背師古之訓棄先王之道踐華<lb/>
恃險罷侯置守子弟無尺土之邑兆庶罕共治之憂<hi>實錄</hi>
<hi>作共人之功</hi>故一夫號呼<hi>唐書/作澤</hi>七廟隳圮<hi>唐書作祀</hi>臣以為自古<lb/>
皇王君臨宇<hi>實錄作海</hi>内莫不受命上𤣥飛名帝錄遘遇<hi>二字</hi>
<hi>諸本作締構遇</hi>興王之運殷憂<hi>實錄有屬字</hi>啓聖之期雖魏武携飬<lb/>
之資漢高徒<hi>實錄作厮</hi>役之賤非止意有覬覦推之亦不能<lb/>
去也若其獄訟不歸菁華己竭雖帝堯之光被四表大<lb/>
舜之上齊七政非惟<hi>唐書作止</hi>情存揖讓守之亦不可固焉<lb/>
<pb n="KR4h0022_WYG_740-2b"/>
以放勛重華之徳尚不能克昌厥後是知祚之長短必<lb/>
在天時政或盛衰有闗人事宗周卜世<hi>唐書作隆周卜代</hi>三十<lb/>
卜年七百雖淪胥之道斯極而文武之噐猶存斯則龜<lb/>
鼎之祚已懸定於杳冥也至使南征不返東遷避逼禋<lb/>
祀如綫郊畿不守此乃陵夷之漸有累於封建焉暴秦<lb/>
運距<hi>唐書作短</hi>閏餘數鍾百六受命之主徳異禹湯繼世<hi>實錄</hi>
<hi>作業</hi>之君才非啓誦借李斯王綰之輩咸<hi>唐書作盛</hi>開四履將<lb/>
閭子嬰之徒俱啓千乘豈能逆帝子之勃興抗龍顔之<lb/>
<pb n="KR4h0022_WYG_740-3a"/>
基命者也然則得失成敗各有由焉而著述之家多守<lb/>
常轍莫不情忘今古理蔽<hi>實錄作昧</hi>澆淳欲以百王之季行<lb/>
三代之法天下五服之内盡封諸侯王畿千乘<hi>貞觀政要作理</hi>
之間俱為采地是則以<hi>政要作將</hi>結繩之化行虞夏之朝用<lb/>
象刑之典治劉曹之末紀綱弛<hi>唐書作既</hi>紊斷可知焉刻<hi>唐書</hi>
<hi>作鍥</hi>船求劔未見其可膠柱成音<hi>唐書作文</hi>彌所多惑徒知問<lb/>
鼎請隧有懼勤<hi>唐書作霸</hi>王之師白馬素車無復藩籬<hi>實錄作維</hi>
之援不悟望夷之釁未甚羿浞之災既罹高貴之殃寧<lb/>
<pb n="KR4h0022_WYG_740-3b"/>
異申繒之酷此乃欽明昏亂自革安危固非守宰公侯<lb/>
以成興廢且數世之後王室浸微始自藩屏化為仇敵<lb/>
家殊俗國異政強凌弱衆暴寡彊塲彼此干戈日尋<hi>實錄</hi>
<hi>政要作侵伐</hi>臺駘<hi>左傳作孤駘</hi>之役女子盡髽崤陵之師隻輪不<lb/>
返斯盖畧舉一隅其餘不可勝數陸士衡方<graphic n="KR1169" url="https://raw.githubusercontent.com/kanripo/KR-Gaiji/master/images/KR1169.png" mimeType="image/png"/>
                    <graphic n="KR1169" url="https://raw.githubusercontent.com/kanripo/KR-Gaiji/master/images/KR1169.png" mimeType="image/png"/>然云<lb/>
嗣王委其九鼎㐫族㨿其大<hi>實錄作京</hi>邑天下晏然以治待<lb/>
亂何斯言之謬也而設官分職任賢使能以循良<hi>唐書作吏</hi>
之才膺共治之寄刺舉<hi>唐書作郡</hi>分竹何代無人至使地或<lb/>
<pb n="KR4h0022_WYG_740-4a"/>
呈祥天不愛寳民稱父母政比神明曹元首方區區然<lb/>
稱與人共其樂者人必憂其憂與人同其安者人必拯<lb/>
其危豈容委以侯伯則同其安危任之牧宰則殊其憂<lb/>
樂何斯言之妄也封君列國藉慶門資忘其先業之艱<lb/>
難輕其自然之崇貴莫不世增淫虐代益驕侈自離宫<lb/>
别舘切漢凌雲或刑<hi>左傳作形</hi>人力而將盡或召諸侯而共<lb/>
落<hi>唐書作樂</hi>陳靈則君臣悖禮<hi>實錄作亂</hi>共侮徴舒衛宣則父子<lb/>
聚麀終誅壽朔乃云為已思治豈若是乎内外羣官選<lb/>
<pb n="KR4h0022_WYG_740-4b"/>
自朝廷擢士庶以任之澄水鏡以鑒之年勞優其階品<lb/>
考績明其黜陟進取事切砥礪情深或俸祿不入私門<lb/>
妻子不之官舍頒條之貴食不舉火剖符之重衣唯補<lb/>
褐<hi>實錄唐書並作葛</hi>南郡太守<hi>政要作南陽郡守</hi>幣布裏身莱蕪縣長<lb/>
凝塵生甑專云為利圖物何其爽歟緫而言之爵非世<lb/>
及用賢之路斯廣民無定主附下之情不固此乃愚智<lb/>
之<hi>唐書作所</hi>辯安可惑哉至如滅國殺<hi>唐書作弑</hi>君亂常干紀春<lb/>
秋二百年間畧無寧嵗次睢咸秩遂周玉帛之君魯道<lb/>
<pb n="KR4h0022_WYG_740-5a"/>
有蕩每等衣裳之㑹縱使西漢哀平之際東洛桓靈之<lb/>
時下吏淫暴<hi>闕</hi>必不至此為政之道<hi>唐書作理</hi>可以一言蔽<lb/>
焉<hi>唐書作可以一言以蔽之</hi>伏惟陛下握紀御天膺期啓<hi>實錄作開</hi>聖救<lb/>
億兆之焚溺掃氛祲於寰宇創業垂統配二儀以立徳<lb/>
發號施令妙萬物以<hi>唐書作而</hi>為言獨照宸衷永懐千古將<lb/>
復五等而脩<hi>實錄作循</hi>舊制建萬國以親諸侯竊以漢魏以<lb/>
還餘風之弊未盡勛華既往至公之道斯革<hi>政要作乖</hi>況晉<lb/>
氏失馭宇縣崩離後魏乗時<hi>一作時乘</hi>華夷雜處重之以闗<lb/>
<pb n="KR4h0022_WYG_740-5b"/>
河分阻吳楚<hi>實錄作越</hi>懸隔習文學<hi>諸本無/此字</hi>者尚<hi>唐書作學</hi>長短<lb/>
縱横之術習武藝<hi>諸本無此字</hi>者盡干戈戰爭之心畢為狙<lb/>
詐之階彌長澆浮之俗開皇在運因籍外家驅御羣英<lb/>
任雄猜之數坐移時運非克定之功年踰二紀民不見<lb/>
徳及大業嗣文<hi>實錄作主</hi>世道交喪先王<hi>唐書作/一時</hi>人<hi>實錄作文</hi>物<lb/>
掃地將盡雖天縱神武削平冦虐兵威不息勞止未康<lb/>
自陛下仰順聖慈嗣膺寳厯情深致理<hi>唐書作治</hi>綜覈前王<lb/>
雖至道難<hi>唐書作無</hi>名言象所絶<hi>唐書作紀非</hi>畧陳梗概實所庶<lb/>
<pb n="KR4h0022_WYG_740-6a"/>
幾愛敬蒸蒸勞而不倦大舜之孝也訪安内豎親嘗御<lb/>
膳文王之徳也毎憲司讞罪尚書奏獄大小必察枉直<lb/>
咸舉<hi>唐書作申</hi>以<hi>唐書/作舉</hi>斷趾之法易大辟之刑情必<hi>唐書作仁心</hi>
隠惻貫徹幽顯大禹之泣辜也正色直言虛心受納不<lb/>
簡鄙訥無棄蒭蕘帝堯之求諫也𢎞奬名教敦勸<hi>唐書作勸</hi>
<hi>勵</hi>學徒既擢明經於青紫將升碩儒於卿相聖人之善<lb/>
誘也羣臣以宫中暑濕寢膳或違<hi>唐書作乖</hi>請徙御高明營<lb/>
一小閣遂惜十家<hi>唐書作家人</hi>之産竟抑子來之願不紊隂<lb/>
<pb n="KR4h0022_WYG_740-6b"/>
陽所感以安卑陋之居去<hi>政要作頃</hi>嵗㐫<hi>唐書作荒實錄政要作霜</hi>儉普<lb/>
天饑饉䘮亂甫爾倉廪虛空聖情矜憫<hi>唐書作慜通用</hi>勤加賑<lb/>
<hi>唐書作惠</hi>䘏竟無一人流離道路猶且食㗖藜藿樂撒簨<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>
言必悽動貎成臞瘦<hi>唐書作癯瘠</hi>公且喜<hi>實錄作嘉</hi>於重譯文命<lb/>
矜其即序陛下每見四夷欵附萬里歸仁必退思進省<lb/>
凝神勤慮恐妄勞中國以求<hi>唐書作事</hi>逺方不藉萬古之英<lb/>
聲以存一時之茂實心切憂勞跡絶遊幸毎旦視朝聴<lb/>
受無倦智周於萬物道<hi>實錄作功</hi>濟於溥天<hi>唐書作天下</hi>罷朝之<lb/>
<pb n="KR4h0022_WYG_740-7a"/>
後引進名臣討論是非傋盡肝膈唯及政事更無異辭<lb/>
纔及日昃必命才學之士賜以清閑高談典籍雜以文<lb/>
詠間以𤣥言一夜忘疲中宵不寐此之四道獨邁往初<lb/>
斯實生民以來一人而已𤣥兹風化昭示四方信可以<lb/>
期月之間彌綸天壤而淳朴<hi>唐書作粹</hi>尚阻浮詭未移此由<lb/>
習之已<hi>店書作未</hi>乆難以卒變請待琢琱<hi>唐書作斵雕</hi>成朴以質<lb/>
代文刑措之教一行登封之禮云畢然後定疆理之制<lb/>
議山河之賞未為晩焉易稱天地盈虚以時消息況於<lb/>
<pb n="KR4h0022_WYG_740-7b"/>
人乎羙哉斯言也<lb/>
　　　五等論　　　　　　　　　李公緒<lb/>
盖為天下任勢而不任人任勢者諸侯是也任人者郡<lb/>
縣是也五等之制始於黄唐郡縣之治剏於秦漢守令<lb/>
為政小理察而大勢危諸侯牧民近多違而逺慮固聖<lb/>
人苞彼小違以㨿大安然後足以藩固内外為千百年<lb/>
計得失成敗備在典謨是以其詳可得而說也三代所<lb/>
以長而且治者積仁義又任勢故也秦氏所以短而亂<lb/>
<pb n="KR4h0022_WYG_740-8a"/>
者積刑罰而維持者也漢兼置郡縣雜而任之所以兩<lb/>
代皆二百年自魏晉以降謀不圖逺唯事任人不復任<lb/>
勢是故易代殺伐皆不永年易曰恱以使人人忘其勞<lb/>
孫卿有言不利而利之不如利而後<hi>一作復非</hi>利之之利世<lb/>
知其為人不如厚已利物不如圖身安上在於恱下為<lb/>
已存乎利人然跡其衰亡恒在同姓失職諸侯㣲弱也<lb/>
故劉頌上書陸機五等論皆欲建立成國令復古制則<lb/>
不可也何者昔舜禹奠九州然後揖讓契棄修仁義二<lb/>
<pb n="KR4h0022_WYG_740-8b"/>
三十世下至湯武然後滅<hi>漢書作放弑</hi>秦自非子襄穆蠶食<lb/>
諸侯六七百年始皇之時乃并六國以徳者如彼用力<lb/>
者如此甚難故億兆之所咸以為凡帝者必須天人感<lb/>
應世所不測綿歴代序經數十世乃可得耳故絶希望<lb/>
僥倖之心及漢祖起於布衣忽成大業古則承聖王之<lb/>
烈漢祖起於秦之弊不因父祖所資天地提三尺之劔<lb/>
而取天下夫鐫石者難為功摧朽者易為力其勢然也<lb/>
韓英之徒見漢取天下之易故數年之中反者六七王<lb/>
<pb n="KR4h0022_WYG_740-9a"/>
莾之亂南面者蜂起漢獻之時稱制者三國又光武曹<lb/>
馬皆自閭閻而升帝位孫劉二族各㨿一方逮晉之失<lb/>
御九服分崩以迄于今二三百年跨州連郡者二十餘<lb/>
姓皆擅假符璽列置百辟或至數世或盡一身前車雖<lb/>
覆後迹不懲觖望之心死而無悔其懐不遜之意挾無<lb/>
君之心而日致湮滅者不可勝紀今若借之以成國假<lb/>
之以勢權則人欲帝王矣若欲建萬國則宗室功臣朝<lb/>
士外戚亦不至千人矣其無功徳者則無容望封如置<lb/>
<pb n="KR4h0022_WYG_740-9b"/>
數百千國便力强起於驕奢違度之則反漢氏之初可<lb/>
為殷鑒若盡建諸侯興滅繼絶是永無亡國一世之後<lb/>
又有子弟功臣無置之地如此則疎逺者㨿強國親勲<lb/>
者無尺土此周之所以衰自漢以來海内士子官京師<lb/>
編名天朝耻為藩職今一旦令背皇闕趨外邦為諸侯<lb/>
陪臣必不可也其雄俊之人負才之豪當生奸計競尊<lb/>
其主是所謂時移勢異萬國雖賢不可復建設使黄帝<lb/>
更出亦不議之矣是故孔子曰周因於殷禮所損益可<lb/>
<pb n="KR4h0022_WYG_740-10a"/>
知當擇宜於今者而用之耳竊謂宜如漢初置郡國度<lb/>
其強弱逺近領之以牧伯節之以綱紀大都偶國並后<lb/>
匹嫡皆亂之道也其嗣子之立也詔㫖師旅之興當咨<lb/>
牧伯以防未然若有妄舉者而皆國除又天朝之威制<lb/>
其越逸子弟之力足為扞屏選其賢者能者入為公卿<lb/>
出為侯伯此周召晉鄭朱虚齊梁之為也然則骨肉世<lb/>
疎亦不可久令強盛宜法主父推恩分封漸次黜之而<lb/>
受封之君輙屬州牧不可繼於父兄每封世建號使親<lb/>
<pb n="KR4h0022_WYG_740-10b"/>
者恒強疎者稍弱其王侯無子親嗣大功不得及有過<lb/>
皆從國除還屬郡縣更立子第親者以君之則朝廷有<lb/>
恃維城有固此萬世之利也<lb/>
　　　漢祖吕后五等論　　　　　李　翰<lb/>
或稱漢祖建五等封異姓其計得乎高后立王非劉氏<lb/>
其事順乎嘗試論之曰夫思治惡亂體國之常理去危<lb/>
就安宅生之大域然而制業圖逺随化㑹機是非較於<lb/>
毫釐得失差於興㓕可不謂然乎揆夫高祖造漢殷鑒<lb/>
<pb n="KR4h0022_WYG_740-11a"/>
亡秦宗族無尺土<hi>一作寸</hi>之封子弟立空虚之地故衆枝<lb/>
莫助而孤根易㧞封建之心肇於此矣又為大業可以<lb/>
力取神噐推於命歸思得攬<hi>一作包</hi>四海以獨富舉百郡<lb/>
而<hi>一作以</hi>從欲而外誘異端内疑成計及見羣心交阻偶<lb/>
語間興適悟天下不可獨理專欲不能盖衆分利推恩<lb/>
先封雍齒然後將士歛手不懐反覆豪俊息意<hi>一作慮</hi>知<lb/>
難於<hi>一作摇</hi>動五等之制於是行焉既而鑾輅龍旗<hi>一作旂</hi>
皆王室穆昭黼衣朱黻即功臣子孫君利世祚人安定<lb/>
<pb n="KR4h0022_WYG_740-11b"/>
主上敦子愛之情下結體信之志羣后固犬牙之勢匹<lb/>
夫絶烏合之舉此所以為計之是也何創五等之議不<lb/>
遵三代之典境土踰溢隄防漏下權敵上都制方偶國<lb/>
過當啓陵僣之端怙強速交爭之兆賈誼痛其將亂晁<lb/>
錯憂其必危卒使諸侯失節朝廷忿忌此所以為計之<lb/>
非也且夫中興之主不讓肇基之勲成務之臣有高<hi>一作</hi>
<hi>咸有</hi>佐命之力故禮樂大偹取維新之格言琴瑟不調除<lb/>
仍舊之弊法觀乎孝惠既崩高后稱制侯王諸吕何不<lb/>
<pb n="KR4h0022_WYG_740-12a"/>
可哉當若早<hi>一作卑</hi>署祿産之位宜序親疎之節小其國<lb/>
以圖全薄其勢以逺害而陳平周勃亦分茅錫土將相<lb/>
之後誓同山河舅甥之國穆若唇齒預閉覬覦之心不<lb/>
踐嫌猜之路克復明辟决自我躬高謝夀陵不<hi>一作無</hi>負<lb/>
先帝安有齊兵之觀變代邸之危疑哉此所以為計之<lb/>
得也神害久盈物無兩大以吕氏之盛跨漢朝之權專<lb/>
禁兵以候疑秉大政以速謗趦趄異姓畜姦俟隙刺促<lb/>
大臣側目相視自投機穽實履憂虞此所以為計之失<lb/>
<pb n="KR4h0022_WYG_740-12b"/>
也嗚呼物有益之而損損之而益凡人臨事多惑視往<lb/>
則明向使高祖吕后觀既徃之勢折<hi>一作析</hi>當時之疑斷<lb/>
必全之䇿杜未萌之禍則惠文之間無劉吕之難哀平<lb/>
之末有晉鄭是依況復周陳諸家休戚連漢黎獻思徳<lb/>
謳歌未改雖天命興廢孰能明之然人謀叶宻必無悔<lb/>
矣　　一作皆唐文粹<lb/>
　　　吳季札論　　　　　　　　獨孤及<lb/>
謹按季子三以吳國讓而春秋褒之余徴其前文於舊<lb/>
<pb n="KR4h0022_WYG_740-13a"/>
史氏竊謂廢先君之命非孝也<hi>文粹無也字</hi>附子臧之義非<lb/>
公也<hi>文粹無也字</hi>執禮全節使國簒君弑非仁也<hi>文粹無也字</hi>出<lb/>
能觀變入不討亂非智也<hi>文粹無也字</hi>左丘明太史公書而<lb/>
無譏余有惑焉夫國之大經實在擇嗣王者慎徳而<hi>文粹</hi>
<hi>作之</hi>不建故以賢則廢年以義則廢卜以君命則廢禮是<lb/>
以太伯之奔勾吳也盖避季歴季歴以先王所屬故纂<lb/>
服嗣位而不私太伯知公噐有歸亦斷髪文身而無怨<lb/>
及武王繼統受命作周不以配天之業讓伯邑考官天<lb/>
<pb n="KR4h0022_WYG_740-13b"/>
下也彼諸樊無季歴之賢王僚無武王之聖而季子為<lb/>
太伯之讓是狥名也豈曰至徳且使爭端興于上替禍<lb/>
機作于内室遂錯命於子光覆師於夫差陵夷不返二<lb/>
代而吳㓕以季子之閎<hi>集作宏</hi>逹博物慕義無窮向使當<lb/>
夀夣之眷命接餘昧之絶統必能光啓周道以覇荆蠻<lb/>
則大業用康多難不作闔廬<hi>文粹作閭</hi>安得謀於窟室專諸<lb/>
無所施其匕首嗚呼全身不顧其業專讓不奪其志所<lb/>
去者忠所存者節善身牧矣謂先君何與其觀變周樂<lb/>
<pb n="KR4h0022_WYG_740-14a"/>
慮危戚鍾曷若以蕭墻為心社稷是恤復命哭墓哀死<lb/>
事生孰與先釁而動治其未亂棄室以表義挂劔以明<lb/>
信孰與奉君父之命慰神祗之心則獨守純白不義于<lb/>
<hi>集作于義</hi>嗣是潔己而遺國也吳<hi>文粹作國</hi>之覆亡君實階禍且<lb/>
曰非我生亂其孰生之哉其孰生之哉<lb/>
　　　天性論<hi>論太子</hi>　　　　　　　李徳裕<lb/>
余開成中作鎭淮服聞東宫為人所構天子赫然大怒<lb/>
召宰相及公卿大僚議於内殿其時諫者僉曰太子㓜<lb/>
<pb n="KR4h0022_WYG_740-14b"/>
年思慮未至亦曰太子之年足以改過徃復移時大畧<lb/>
不出於此夫明主可以理奪其要在於聞所未聞昔千<lb/>
秋上書言子弄父兵罪當笞耳武帝一言而窹盖以簡<lb/>
而當理魏太祖常謂諸子曰吾必不用左右之言以理<lb/>
汝曹何者使左右君子也必不離人父子之間使左右<lb/>
小人也小人之<hi>集無此三字</hi>言必不可用其時無人以此言<lb/>
窹主因問主上太子之過得於何人言之者與太子㤙<lb/>
愛厚薄何如哉如文宗聰明睿智聞之必窹既窹之後<lb/>
<pb n="KR4h0022_WYG_740-15a"/>
太子必安以余揣之不三數月則父子如初矣盖以父<lb/>
子之愛發於天性言之必當易窹況又一子乎是以漢<lb/>
高覩四皓上夀悲歌鴻鵠宣帝以𤣥成退讓令傳淮陽<lb/>
元帝聞史冊稱噐人於絲竹皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>之間黙然而笑皆屈<lb/>
已捨愛可不謂之天性哉惜乎文宗竟不得一聞是言<lb/>
豈太子之命也歟<lb/>
　　　反五等六代論　　　　　　李　谿<lb/>
魏曹元首六代論稱夏殷周與人共治歴世數十秦王<lb/>
<pb n="KR4h0022_WYG_740-15b"/>
獨制二世而亡亦言周氏陵夷侵弱大底非秦廢五等<lb/>
之爵置郡縣之官至晉陸士衡著五等論陳八代秦漢<lb/>
興亡之由言五等之制始於黄唐郡縣之治創自秦灌<lb/>
以為周制萬邦思治羣后圖身及承㣲積弊王室遂卑<lb/>
猶保名位祚埀後嗣秦棄道任術顛沛之釁實由孤立<lb/>
夫百世非可懸御善制不能無弊侵弱愈於殄祀土崩<lb/>
庸於陵夷欲權其多福取其小禍緫二家之㫖皆是五<lb/>
等而非郡縣徒苟救於疾顛而未免於陵夷也譬猶醫<lb/>
<pb n="KR4h0022_WYG_740-16a"/>
者茍欲救人之死而不能愈其病苦豈謂知經脉藥石<lb/>
之本決存亡禍福之機乎且陵夷土崩二患俱免者豈<lb/>
無通論哉但二家不能知耳故皆引五等之長說郡縣<lb/>
之短元首則言五等藩衞引春秋勤王之事以為證欲<lb/>
使秦人割裂州國分王子弟使土有常君人有定主士<lb/>
衡又謂五等之國為己土衆皆我人人安我受其利國<lb/>
傷家嬰其病故為己思制郡縣之長進趨<hi>文選作取</hi>之情銳<lb/>
安人之譽遲是以侵百姓以利己損實事以飬名故為<lb/>
<pb n="KR4h0022_WYG_740-16b"/>
利圖物以為諸侯享食茅土萬國受世及則南靣之君<lb/>
各務其治九服之人知有定主此皆不知之說也夫春<lb/>
秋之時諸侯擅相攘伐茍欲求霸則以正王室為事故<lb/>
曰求諸侯莫如勤王外雖詐忠以邀名内實包藏禍心<lb/>
以圖神噐此老子所謂將欲弱之必固强之也豈所以<lb/>
為藩衞哉所謂為己思治者誠憂其國傷其家病而致<lb/>
治矣且若國不富兵不强則未出於傷病也若富國彊<lb/>
兵彊陵弱衆暴寡蹙而為九并而為七是豈非古制耶<lb/>
<pb n="KR4h0022_WYG_740-17a"/>
故知雖少其力猶益也比身臂則不同矣夫身手者大<lb/>
小常定也諸侯之土變易者也向使臂指能變而為大<lb/>
小於身又烏可得而使耶是知五等之制不計於大小<lb/>
强弱皆得擅權獨斷自有卿相恣之則不遜削之則怨<lb/>
陵夷逆節固必有矣且士衡云勢足者反疾土狹者逆<lb/>
遲夫土狹既不免逆豈過正境土者之災耶假令小制<lb/>
七國則反有遲速者之小異耳不足稱也豈知郡縣之<lb/>
主權弱勢輕跨有千里負阻山嶠奸謀未畢而身已遷<lb/>
<pb n="KR4h0022_WYG_740-17b"/>
代然而强兵練甲足以禦四夷之患人徒租稅足以濟<lb/>
家國之急則未必無土崩之事而秦漢俱敗豈由此耶<lb/>
元首又徴秦之敗於委政趙高誅夷宗族西漢則王氏<lb/>
擅朝排擯宗室後漢則閹豎執衡孤立於上此乃㓕君<lb/>
親臣强之殃而非郡縣之失也設有侯伯之國則亦助<lb/>
亂而已焉足頼哉由是觀之五等與郡縣其利害相去<lb/>
逺矣向使早覺悟廢五等世及之法立郡縣可制之符<lb/>
以矯周枉威靈不假於臣下及刑戮强兵耶<hi>此句疑</hi>則必<lb/>
<pb n="KR4h0022_WYG_740-18a"/>
脩文武之業設霸王之術設業固則帝位危矣雖各安<lb/>
其國致天子於何地豈可以為思治哉今郡縣或侵百<lb/>
姓損實事然而升降黜陟在於一人比之侯伯固不為<lb/>
大患也又且奉京師之法禀宰輔之威雖職官遷轉不<lb/>
一而法己定矣五等者世及相承擅更法令如魯作丘<lb/>
甲晉立六軍鄭鑄刑書如此者實繁天下所以安上之<lb/>
國土非愛事身與子孫也安與不安在於立教化正法<lb/>
令國雖一姓而法已萬變豈所以為知有定主哉由是<lb/>
<pb n="KR4h0022_WYG_740-18b"/>
知曹陸之論所謂藩衞者乃簒逆之萌也思治者乃禍<lb/>
亂之萌也定主者乃不定也夫如是則焉有不為患也<lb/>
昔漢有吳楚七國之患元首乃懲之於高祖封建地過<lb/>
古制引賈誼之言欲衆建諸侯而少其力使海内若身<lb/>
之使臂臂之使指則下無背叛之心上無誅伐之事士<lb/>
衡亦謂漢大啓侯王境土踰溢以七國為過正之災若<lb/>
然者則班固漢書賛言周制千八百國載記分天下為<lb/>
九州二百一十國則千八百九十國也公侯百里伯七<lb/>
<pb n="KR4h0022_WYG_740-19a"/>
十里子男五十里其為褊小以極矣其卒也強不一一<lb/>
於骨肉以懲秦失去其弊政用其上䇿如此則可歴世<lb/>
長逺而支𣲖強大矣豈有周室陵遲羸氏土崩之釁乎<lb/>
　　　本論　　　　　　　　　　牛希濟<lb/>
周文之先自公劉后稷積徳累仁以至於文王天下之<lb/>
心歸焉猶服事於商武王從兆庶之心順歴數之命以<lb/>
取天下既而有疾嗣王㓜弱乃命周公旦以輔相成王<lb/>
周公以弟之親叔父之尊公其心而不疑焉攝天子履<lb/>
<pb n="KR4h0022_WYG_740-19b"/>
萬乘車輅朝諸侯於明堂以施教化召公不恱四國流<lb/>
言伐四國戮管蔡以安社稷然後制禮作樂七年之後<lb/>
成王齒長徳懋乃歸其政公亦不離王室乃命伯禽受<lb/>
封於魯思不變四海之望逺乎哉君子即周防也若是<lb/>
武王獨知周公之才之美兄弟之國天下之人皆不知<lb/>
也向非周公則非成王之天下也天下疑矣然武王之<lb/>
心公乎哉知子之弱而私之知弟之徳而讓之且憂後<lb/>
世兄第相及豈周之盛徳為不及歟曰是知之深也所<lb/>
<pb n="KR4h0022_WYG_740-20a"/>
以能明輔相其子若有疑焉則與之天下希存其子亦<lb/>
難矣周公雖不為王者然其道則與大王王季文王為<lb/>
同徳矣成康以降名仁者多矣孰可與之為伍盖姬周<lb/>
之得天下未幾而武王崩紂之子祿父猶存若委少主<lb/>
無聖人之助則少康之舉嗣夏<hi>左傳作杞夏</hi>配天不其偉歟<lb/>
此周公所以孜孜焉為而不有夫其聖徳過於武王逺<lb/>
矣今後王之嗣君也亦莫不蔽於私愛忘其善惡曰彼<lb/>
長也冡嫡也天下之本也莫之可易至有不離襁褓之<lb/>
<pb n="KR4h0022_WYG_740-20b"/>
中童嬰之列而即大位焉亦使強臣而為之輔其詔制<lb/>
之㫖曰周公然也成王然也豈惟政亂國危殆宗廟不<lb/>
血食者有之矣曹馬之君即其人也自征伐以來受命<lb/>
創業之主或起自布衣之中亭長之役部尉之列大夫<lb/>
之家卿相之位或歴試諸難或十年軍中足以知厯數<lb/>
在躬時運興廢經始之艱難臣下之忠良人情之巧偽<lb/>
是以出一言舉一事易一法必使合於典誥埀於後世<lb/>
守文之君也生於深宫長飬<hi>於作</hi>婦人之手慈愛之鍾<lb/>
<pb n="KR4h0022_WYG_740-21a"/>
焉世子之教不行焉身軀則安於玉堂金殿輿服之盛<lb/>
耳目飽於聲色靡曼之樂曷能知君臣父子之道忠信<lb/>
邪佞之屬農桑艱難之本故小人易欺焉況㓜稚乎且<lb/>
人君之心為天下之晦明仁者樂於明而匪仁者便於<lb/>
暗故時之晦也盗竊興焉魑魅行焉君之晦也賢良死<lb/>
焉邪佞用焉是以小人奸臣唯樂於㓜君少主若保姆<lb/>
之態也以提其耳目導其言語教其喜怒行則行止則<lb/>
止易為之使欲求天下之治可乎況近世之嗣王也始<lb/>
<pb n="KR4h0022_WYG_740-21b"/>
自誕生厥月無問名之禮至於婚冠無金石之樂告廟<lb/>
之儀非莫聞焉春誦夏絃秋詩冬禮上庠齒胄之道或<lb/>
縱不知封爵之命掌言者亦不知其誰師保之道正其<lb/>
身乎左右之人賢與處乎其即位也降先君之冊冡宰<lb/>
與百執事延頸内面而朝新君焉衮冕端拱之黙于殿<lb/>
上雉扇熒煌香煙蓬勃<hi>一作起</hi>左右紛紛然莫之知也班<lb/>
列千百稱慶而退至於積年之中宰執大臣延英入閤<lb/>
稱述聖徳舞蹈而己使有言者皆申有司徒空言耳敢<lb/>
<pb n="KR4h0022_WYG_740-22a"/>
及於時乎敢及於執權亂政之人乎設有一言明日之<lb/>
制行矣不復用矣歴觀前代明王賢后未嘗不與名臣<lb/>
賢士厚享宴之禮接見之儀俾其忠信相親亡於畏憚<lb/>
通於商較以正先王之得失以窮聖人之能事故兩漢<lb/>
金馬石渠文章之選以備顧問為侍從之臣至有大臣<lb/>
武帳之前亦奏謁或排闥於危疑之際以問安否以圖<lb/>
後事太宗文皇帝貞觀之初比門之選舉十六族也皆<lb/>
建功定策有布衣之交非天下文行之士不預焉既久<lb/>
<pb n="KR4h0022_WYG_740-22b"/>
與遊處非唯知民間之疾苦時之否臧從而更之以熈<lb/>
帝載至於臣下之情性好惡無不悉焉他日之任用莫<lb/>
不適其材矣近世朝廷豈無忠信謇諤之士徒欲致身<lb/>
之危救時之弊指陳千百於上前敷揚其逹乎諫章其<lb/>
賢乎若復稍挂聖慮左右心天顔得之矣又有以惑之<lb/>
矣其朝退也黄門伎女聲樂駢羅俳優之人調笑相雜<lb/>
擁衞以至於内殿又日幸於兩軍遊於其所其從樂乎<lb/>
斷可知矣故自乾符之亂至於今日莫可救止盖少主<lb/>
<pb n="KR4h0022_WYG_740-23a"/>
奸臣之所為也或曰冡嫡之㓜善惡未知思欲易之以<lb/>
卜長世廢嫡立庶聖人所惡未知其可也曰君人者上<lb/>
以安宗廟下以庇蒸人雖長嫡之義其不善易之可矣<lb/>
且仲雍王季之長子讓西伯之聖徳斷髪文身以避於<lb/>
吳為吳太伯盖成父之志也隠公魯之賢君居位稱攝<lb/>
欲讓其弟後<hi>疑</hi>其長矣吾將與之桓公聴羽父之譛以<lb/>
疑其兄致於簒弑又晉襄公之薨也子周有兄而不慧<lb/>
不能辨菽麥羣臣迎公子周以立政是以治三駕而楚<lb/>
<pb n="KR4h0022_WYG_740-23b"/>
不能爭又穆公之亡也君無長子趙盾思立長君乃迎<lb/>
公子雍於秦將欲立之穆嬴朝夕抱太子以朝且泣曰<lb/>
先君以此子之賢吾受子之賜此子不才唯子是怨今<lb/>
君雖終言猶在耳此子何罪而外求君趙孟懼大義於衆<lb/>
人遂背秦好立靈公㓜而好虐竟為所殺國是以亂漢<lb/>
高帝遷都長安也以吕后爐於糟糠其子盈為太子上<lb/>
以趙王如意似我知盈懦弱卒不能易及惠帝之世幾<lb/>
為吕嫗所㓕非平勃之不能加誅及擇諸王之賢者迎<lb/>
<pb n="KR4h0022_WYG_740-24a"/>
王於代邸是為文帝不十年幾致刑措又昌邑之亂霍<lb/>
子孟定廢立之冊立宣帝遂獲中興衞伯玉之於晉武<lb/>
也君臣之交矣知主鬯之不惠必傾世祚撫其床而歎<lb/>
曰此座甚可惜也帝心不悟終以正度為君果致元海<lb/>
倡四方之亂宗廟焚毁兩京版蕩懐愍二帝俱為俘執<lb/>
而崩晉祚中絶國分為十六普天之下皆墜爐炭比惠<lb/>
帝之所為也是知冡嫡賢而臣擇立者必亡若立嫡為<lb/>
亂執古之道乎擇善為治曰亂嫡庶之制乎且天子之<lb/>
<pb n="KR4h0022_WYG_740-24b"/>
孝以安宗廟克荷祖考之業卜世於長久豈以擇善廢<lb/>
不肖為罪乎至唐虞之君知其子朱均不肖不可付以<lb/>
宗廟之重又懼其流毒於生民乃棄其子而禪於有徳<lb/>
若次子之賢遽以配天之業授於他人乎是知君惟其<lb/>
明不必拘伯仲之制易曰明兩作離洊雷震若不明不<lb/>
法此覆國亡家之罪人也何長之為若君明於上小人<lb/>
比周之黨其能進乎其獲用乎其寘於亂乎主少不明<lb/>
者亂之本也故曰元良者天下之本也莫若先以正之<lb/>
<pb n="KR4h0022_WYG_740-25a"/>
正之者非在廢長擇善而己無使叔孫之禱曰主少國<lb/>
家多難祝我者使我速死無及於亂此憂之深也悲哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_740-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百四十一<lb/>
</p>
<p>
</p>
  </div>
</body>
</text>
</TEI>
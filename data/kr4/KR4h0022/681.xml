<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百八十二</head>
    <p>
<pb n="KR4h0022_WYG_681-1a"/>
欽定四庫全書<lb/>
　文苑英華巻六百八十二　宋　李昉等　編<lb/>
　邊防上<lb/>
　　武皇帝作相時與嶺南酋豪書一首<lb/>
　　武皇帝作相時與北齊廣陵城主書一首<lb/>
　　與周冡宰宇文護論邊境事書一首<lb/>
　　與章司空昭達書一首<lb/>
　　貞陽侯與王太尉僧辨書一首<lb/>
<pb n="KR4h0022_WYG_681-1b"/>
　　重與僧辨書一首<lb/>
　　與高湝書一首<lb/>
　　　武皇帝作相時與嶺南酋豪書<lb/>
　　　　　　　　　　　　　　　徐　陵<lb/>
夫否終斯泰屯極則亨若日月之迴環猶隂陽之報復<lb/>
近者數鍾九厄王室中微聖主欽明還承寳運即是高<lb/>
祖武皇帝之孫世祖孝皇帝之子重光累聖𦙍國承家<lb/>
天下生民孰不歸德賊勃不涯疎戚希纂帝圖信是奸<lb/>
<pb n="KR4h0022_WYG_681-2a"/>
兇階兹禍亂自王宫再淪於醜逆虜馬四飲於江沲社<lb/>
稷阽危鑾輿幽辱勃身居列岳自御強兵髙視趦趄坐<lb/>
觀成敗既而天維重綴國歩還康翻畫凶圖更謀神鼎<lb/>
且其兵馬之任資於長昆方牧之權由於承聖操兄戈<lb/>
而斬姪藉國寵而弑君不忠不義莫斯爲甚比春初便<lb/>
遣大都督歐陽頠摭<hi>通鑑作蹉</hi>城主傳泰等兇徒數十遂到<lb/>
臨川吾奉承朝筭指畫戎畧樊滕耿賈戮力爭驅天地<lb/>
靈祗水陸開道獲傳泰不勞於一箭擒歐陽無待於尺<lb/>
<pb n="KR4h0022_WYG_681-2b"/>
兵僞黨皆俘連城盡㧞所収軍資不可稱筭去月十六<lb/>
日徳州刺史陳法武等願憤廻戈仍梟兇竪一夫挺劒<lb/>
傳首上京萬里澄清人神慶躍彼豪門著姓典牧方州<lb/>
拘隔天朝亟離寒暑公私憤歎豈可爲懐今王道平夷<lb/>
理増懽忭朱明戒節比復何如軍士平安境内清謐吾<lb/>
以庸薄叨秉國鈞恒務牽纒諸有勞敝自天數云否朝<lb/>
禍荐臻東夏崩騰西京蕩覆身惟許國任在勤王宣力<lb/>
皇家靡有寧歳一還京師保持鴻業四驅夷狄奪得江<lb/>
<pb n="KR4h0022_WYG_681-3a"/>
左始則杜龕元惡張彪不㳟據有泰稽連蹤巨震隨機<lb/>
討掩觸向平夷叛臣任約徐嗣徽等屢引齊虜前年末<lb/>
既踐京師江畔邊城皆爲戎戍頼貔貅騁力衛霍同心<lb/>
殱厥胡夷不日清殄去年將夏傾國大來鐡騎八千許<lb/>
匹甲士二十餘萬胡塵飛於北闕虜皷震於南宫躬率<lb/>
偏禆聊與挑戰虜便土崩瓦觧投險赴坑大小皆擒鯨<lb/>
鯢盡戮三江之上塞水無流千里之間伏屍相枕生獲<lb/>
大都督蕭軌裴英起東方老李希光王敬寳等虜中驍<lb/>
<pb n="KR4h0022_WYG_681-3b"/>
將唯此數人屢破關西之兵頻取淮右之地一朝俘斬<lb/>
無復孑遺逺邇敬欣華夷怖慴<hi>一作懼</hi>如聞彼虜稍是危<lb/>
亡尋命熊羆欲就征討方可以雷行趙魏電掃幽并混<lb/>
一車書勢在朝暮而侯瑱䟦扈江川公私阻絶即平北<lb/>
賊仍事南征肉袒面縛歸首闕庭即爲申聞優其禮秩<lb/>
台儀不貶位遇兼常今所擒歐陽頠傳泰等莫不𢎞宥<lb/>
政爾授其兵馬處以榮禄坦然逰狎無介懐抱年號武<lb/>
平國即清晏君之聞此寧不欣躍但昔縁王事逰踐貴<lb/>
<pb n="KR4h0022_WYG_681-4a"/>
鄉日想山川依然舊識吾既忝荷朝私位逾台衮身持<lb/>
帝王之柄手握天下之圖故鄉如此誠為衣繡故人不<lb/>
見還同霄錦天涯藐藐地角悠悠言靣無由<hi>一作因</hi>但以<lb/>
情企今者王猷帝載化被無垠浮海窮山罔不咸格投<lb/>
竽負鼎馳歩蒼龍崖穴丘園争趨金馬君之才具信羙<lb/>
登朝如戀本鄉不能逰宦門中子弟望遣來儀當為申<lb/>
聞各處榮禄深加將保念嗣音郵今遣某甲等使彼指<lb/>
此不多陳諱白<lb/>
<pb n="KR4h0022_WYG_681-4b"/>
　　　武皇帝作相時與北齊廣陵城主書<lb/>
　　　　　　　　　　　　　　　前　人<lb/>
籍甚英風常懐眷屬封疆有限寤寐増勞辱此月九日<lb/>
告深慰情佇方秋尚熱體中何如戎帳艱辛無乃為弊<lb/>
吾以庸薄謬膺台鉉既荷先帝㧞擢之恩兼䝉今主責<lb/>
成之寄政<hi>一作正</hi>以皇齊大徳世紹和風方藉威靈庶平<lb/>
讐耻提携小國願預藩臣還詔哀矜許垂容納奉勑湏<lb/>
質便遣入朝部下諸將哀吾誠節一兒一弟無所遺恡<lb/>
<pb n="KR4h0022_WYG_681-5a"/>
立志立義無負上天但故丞相諸子及湛海珍等並依<lb/>
勑㫖馳遣渡江主上又遣吏部尚書王通鴻臚卿謝岐<lb/>
等至和州與司馬行臺共爲盟誓而蕭軌等决信叛亡<lb/>
茍相陵易鬰從東道馳至北郊既逼宫闈無容靜黙兩<lb/>
兩相對俱有損傷彼聞人馬因此奔散且置兵之地溝<lb/>
澗且多退兵之時投赴相積近遣張都來此具是行人<lb/>
所見但廣陵建業纔隔一江戰塲去岸不盈五里軍人<lb/>
退散理反鄉家縁岸村人復有舟檝且蘆簰荻筏竟浦<lb/>
<pb n="KR4h0022_WYG_681-5b"/>
浮江千百爲羣前後相繼吾又勒兵案甲不聼討捕若<lb/>
無恐懼並應安逹假使在此不可更生至彼而殂差非<lb/>
吾過如其枉理必是興軍見伐於有道之人加兵於無<lb/>
罪之國若彼王師如此又是違盟后土皇天山川社稷<lb/>
察其怨語寧容相祐辱告承上黨殿下及匹婁領軍應<lb/>
來江右師出無名此是和義小之事大差無違禮彼之<lb/>
陵我自是乖言𤣥天所伐匹馬無違翻見怨尤一何非<lb/>
理若彼鬼神有知寧可斯背鬼神無知何用盟㰱去歳<lb/>
<pb n="KR4h0022_WYG_681-6a"/>
抑逹摩等石頭天井連月亢陽三子纔降連冬大雪黄<lb/>
袍盡没白帳皆浮既因之以泥塗兼加之以疾疫蕭裴<lb/>
既退雲霧便除從爾以來稍成災旱定知衣冠之國禮<lb/>
樂相承天道不言不容都㓕長江渺𣺌巨浪湯湯如闘<lb/>
艦舟師詎有深利近梁山之戰即是前車蕪湖之役可<lb/>
為明鏡昔晋侯不能乗鄭馬趙將不能用楚兵一非水<lb/>
土難爲騁力揚州卑濕厥土塗泥如遇秋霖杳同江漢<lb/>
假令蚩尤重出白起還生控代馬而陵波躡胡靴而湔<lb/>
<pb n="KR4h0022_WYG_681-6b"/>
水終難逞效詎有成功六州勇士雖有百萬十姓豪傑<lb/>
徒勞千億不能爲患斷可知矣昔我平世天下乂安人<lb/>
不識於干戈時無聞於桴皷故得兇人侯景濟我横江<lb/>
天歩中危實由忘戰自亂離已乆人觧用兵女子無愧<lb/>
於韓彭童兒不殊於衛霍吳鈎甚利蜀甲殊輕槊動風<lb/>
霜弩穿金石髙樓大艦槩日<hi>一作月</hi>陵雲叱咤而起風雷<lb/>
吹嘘如倒山嶽侯車騎<hi>三字一作停車駐馬非</hi>國家重將分陜上<lb/>
流近隔以邉塵時虧表䟽王途既泰貢賦相望尋令子<lb/>
<pb n="KR4h0022_WYG_681-7a"/>
弟侍奉京邑蕭太保龍驤於賁海王儀同虎視於洞庭<lb/>
若望高峰便當投袂何則凡諸將帥各䕶家鄉非直吾<lb/>
人獨憂宗社日者頻辱司馬行臺及諸公有告裴行臺<lb/>
當今方邵此諸賢莫非英傑其餘軍士悉是驍雄庸蜀<lb/>
氐羗之兵烏丸百虜之騎以此衆戰誰能禦之何爲比<lb/>
吾陪薄相懸何惡<hi>十字疑</hi>諸君身名俱㓕來告以細栁之<lb/>
軍踰於㶚上吾恐今之趙括不及廉頗也近張舎人至<lb/>
始奉嚴勑朝廷遣劉叔經仍徃啓聞願逹丹誠用停王<lb/>
<pb n="KR4h0022_WYG_681-7b"/>
赫伏計天慈理當懸照此身日月所鍳天地所明豈敢<lb/>
虚言欺望宸極足下既未知始末容有疑恠大軍多士<lb/>
希惠矜<hi>一作務</hi>𢎞量非此失時騰表䟽幸停師旅巳存盟<lb/>
信庶其小國永申藩禮天心無爽邇遐一同<hi>一作同知</hi>投筆<lb/>
悚慨不復多白陳諱頓首<lb/>
　　　與周冡宰宇文䕶論邊境事書<lb/>
　　　　　　　　　　　　　　　前　人<lb/>
國有三慶民有四安所謂通和是由隣睦况周陳欵好<lb/>
<pb n="KR4h0022_WYG_681-8a"/>
一紀于兹懐抱相期百世方逺灌𤓰之美乆勑邉吏拾<lb/>
橡之尤想應無忽梁氏以漸水東為安湘小郡宜立巴<lb/>
州多歴年所此於荆部本包分界近得刺史符元舉啓<lb/>
稱蕭山歸忽遣杜元茂神僧訓等將率人馬踰淄潰<hi>疑衍</hi>
<hi>一字</hi>渉澌便置城隍謀為侵軼適荷隣徳合州見還不容<lb/>
今眷<hi>一作眷顧</hi>仍縱蕭氏元舉累移論及翻相河漢更徃研<lb/>
問便騁鋒鏑彼軍人恃勇遂致俘擒聞此紛紜甚以驚<lb/>
歎其商奄餘孽才力甚微為暴邉城良慿大國但情均<lb/>
<pb n="KR4h0022_WYG_681-8b"/>
忌器不可加兵便勑軍司以禮相放且前嵗所大疆城<lb/>
本以南平等五郡輸薦貴朝至如安湘既屬巴郡幸承<lb/>
隣惠無候渉言放<hi>一作故</hi>下漸東唯如灃北政是標其大<lb/>
桶屬荆州之界耳彼此方申分好義絶規圖所貴唯和<lb/>
所重唯信夫以南平等郡地壙民豐雲夣之田楚王為<lb/>
寳吳當勁蜀晋拒强秦資彼山川並為州鎮朕若棄其<lb/>
仁義務廣封域寧容延嵗並貢周朝今者和親巳固山<lb/>
岳而方謀尺寸之土用益蒹葭之地哉幸非竊疾相見<lb/>
<pb n="KR4h0022_WYG_681-9a"/>
鍳容江陵小冦既爾䖍劉前至之言或相誣罔一二因<lb/>
使人宇文平口具其懐耿耿故此相白陳諱頓首<lb/>
　　　與章司空昭達書　　　　　前　人<lb/>
君<hi>一作名</hi>白日聖朝受命天下廓清所餘殘兇唯有歐紇<lb/>
南通交愛比據衡疑兄弟叔姪盤阻川洞百越之賮不<lb/>
供王府萬里之民不由國家明公受脤嚴冬持兵杪嵗<lb/>
開冰踐露<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>
                    <hi>一作炬</hi>火宵行便届含淮乃其神速未騁三<lb/>
畧非勞六竒薄交旗鼓仍平醜類自太清之末永定以<lb/>
<pb n="KR4h0022_WYG_681-9b"/>
來所闢疆界不過郡邑今兹赴㨗<hi>一作接</hi>二十餘州若較<lb/>
此功庸方兹英力漢之馬援不能為擬吳之歩隲故是<lb/>
相懸况孫處宗之叛徒正槌盪主耳公私慶快豈可而<lb/>
言且僕一子屯窮妖徒所制五嶺遐夐存亡不測𤣥懐<lb/>
飲淚破膽復全䝉荷英㤙保其身命餘年仰戴何力能<lb/>
勝今遣主師某馳徃稱慶徐君<hi>一作名</hi>呈<lb/>
　　　梁貞陽侯與王太尉僧辨書<lb/>
　　　　　　　　　　　　　　　前　人<lb/>
<pb n="KR4h0022_WYG_681-10a"/>
　　此篇移入六百七十七巻贈答門庶幾一事相次<lb/>
　　今存其目<lb/>
　　　重與王僧辨書<hi>已見六百七十七巻</hi>
　　　與髙湝書　　　　　　　　宇文憲<lb/>
山川有間毎深勞佇仲春戒節履納<hi>周書本傳作納履</hi>惟宜承<lb/>
始屇兩河仍圖三魏<hi>本傳作位</hi>二者交戰想無虧徳昔魏歴<lb/>
云季海内横流我太祖撫運乗時大庇黔首皇上嗣膺<lb/>
下武式隆景業興稽山之㑹緫盟津之師雷駭唐郊則<lb/>
<pb n="KR4h0022_WYG_681-10b"/>
野無横陣雲騰晋水則地靡嚴城襲偽之酋既犇竄於<lb/>
草澤竊號之長亦委命於旌門徳義振於無垠威風被<lb/>
於有截彼朝宿將舊臣良家戚里俱升榮寵皆糜好爵<lb/>
是使臨漳之下効死争驅營丘之前奮身畢命此豈唯<lb/>
人事抑亦天時宜訪之道路無俟傍說吾以不武任緫<lb/>
元戎受命安邉路指幽冀列邑名藩莫不屈膝宣風導<lb/>
化皆荷來蘇足下高氏令王英風夙著古今成敗備諸<lb/>
懐抱豈不知一木不維大厦三諫可以迯身哉且殷微<lb/>
<pb n="KR4h0022_WYG_681-11a"/>
去商侯服周代項伯背楚賜姓漢朝去此弗圖茍狥亡<lb/>
轍家破身殞為天下笑又足下諜者為侯騎所拘軍中<lb/>
情實具諸執事知以弱卒弊<hi>本傳作𤨏</hi>甲欲抗堂堂之陣縈<lb/>
帶汚城冀保區區之命戰非上計無待于疑守乃下䇿<lb/>
或未相許已勒諸軍分道並進相望非逺慿軾有期兵<lb/>
交命使古今通典不俟終日所望知機也<lb/>
　<lb/>
　<lb/>
<pb n="KR4h0022_WYG_681-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百八十二<lb/>
</p>
<p>
</p>
  </div>
</body>
</text>
</TEI>
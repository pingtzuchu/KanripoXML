<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百十六</head>
    <p>
<pb n="KR4h0022_WYG_116-1a"/>
欽定四庫全書<lb/>
　文苑英華巻一百十六　　宋　李昉等　編<lb/>
　寳二<lb/>
　　青玉案賦一首　　　　玉斗賦一首<lb/>
　　庾氏子碎玉賦一首　　被褐懷玉賦一首<lb/>
　　以玉抵鵲賦一首　　　白環賦一首<lb/>
　　黄雀報白環賦一首　　握中有𤣥璧賦一首<lb/>
　　藺相如秦庭返璧賦一首<lb/>
<pb n="KR4h0022_WYG_116-1b"/>
　　藺相如全璧賦一首　　澹臺滅明斬龍毁璧賦<lb/>
　　　一首<lb/>
　　　青玉案賦<hi>以報之貞亮因物營心為韻</hi>　　張餘慶<lb/>
當羣物之具陳唯玉案而是珍青瑩自乎天産追琢資<lb/>
於匠人呈形而色有温潤成器而道無緇磷由是功倍<lb/>
几杖質殊琳珉當施設之不倦幸發揮而有因顧瞻之<lb/>
時愛苔色之増麗拂拭之後覺花文之轉新振彼髙價<lb/>
膺茲美名潔其内而氷徹虚其中而砥平嘉韞積之資<lb/>
<pb n="KR4h0022_WYG_116-2a"/>
忽雕鐫而有立以出藍之色作<hi>疑作乍</hi>治瑩而斯成美乎<lb/>
充玩好守堅貞小大合度髙卑有程諒當人而可託信<lb/>
在物之惟精厠彼華筵雲母之屏邊色麗置乎虚室瑠<lb/>
璃之牕下寒生玉貌宜臨丹心可瑩成其高而有足歴<lb/>
其逺而有脛將以表青骨傳素心既捧執以來此亦保<lb/>
持而在今甘寝之時虚色而空憐角枕閒居之處凝光<lb/>
而但對瑶琴是冝君子之好用資端操質美而㣲瑕莫<lb/>
容色浄而纎埃不到况能坦蕩而為物以俟依憑而寄<lb/>
<pb n="KR4h0022_WYG_116-2b"/>
傲伊錦繡之叚誠可見投此瓊玖之珍是宜相報平居<lb/>
之時忠心甚夷當卓爾而空承簡牘忽藏諸而遂映簾<lb/>
帷見賢之眼惟永日而觀矣比徳之心可終朝而用之<lb/>
則知瑰麗之狀物無以尚欲隨時而共美因體物而先<lb/>
唱空附識真之人將一鑒其瀏亮<hi>未見物字官韻</hi>
　　　玉斗賦<hi>以他山之玉琢成寳器為韻</hi>　　　敬　括<lb/>
玉以至寳見珍斗以至平為器聚圭合而成量瑩瑜瑕<lb/>
以表異藴石而山谷增輝握樞而春秋定位秘以重璞<lb/>
<pb n="KR4h0022_WYG_116-3a"/>
攻以他山中虚有待旁達無間内倍殊璧外圓若環用<lb/>
之則稱物平施運之則含照自開<hi>疑作關</hi>燕石既分楚圭<lb/>
未剥平準獻度良工就琢剡則為璋合而成㲄口應吐<lb/>
納棲<hi>疑作柄</hi>隨把握有異擊刀漢營進綴趙幄<hi>史記趙世家襄子使</hi>
<hi>厨人操銅枓食代王以枓擊殺之</hi>議其逺邇曽是悠邈特達垂名切磋<lb/>
有成烱光月皎洞徹氷清揣磨律度比較權衡法帝車<lb/>
之杓如軒如輊校嘉量之趾不縮不盈至若劉項争帝<lb/>
龍蛇起陸楚塞瞻烏秦原逐鹿羽輕㶚上之敵漢厄鴻<lb/>
<pb n="KR4h0022_WYG_116-3b"/>
門之酷亞父按劒張良獻玉雖碎斗以稜威終㧞山而<lb/>
取辱比徳者何邀功則多佩服惟允闗石用和既執契<lb/>
而不逺諒求仁而靡他爾以至公秉彜我以不貪為寳<lb/>
扣之則清越流響秘之則含𢎞守道光照廡以如虹價<lb/>
連城而無考豈徒玉巵無當氷壺見杲而已是以在天<lb/>
成象在物可師立身而温潤無匹應用而盈虗有時嘗<lb/>
為國器藏諸有司若暴新之所執<hi>用王莽威斗事</hi>吾何以則而<lb/>
象之<lb/>
<pb n="KR4h0022_WYG_116-4a"/>
　　　庾氏子碎玉賦<hi>以聖人捐寳以息爭端為韻</hi>韋　充<lb/>
人無善惡利乃交争故懲忿者無如於立義感物者必<lb/>
在於推誠所以庾氏子能捐片璧遂息兩情誠聖人之<lb/>
閫<hi>一作同</hi>域見智士之縦横當其愛惡所逼長短相賊意<lb/>
各是非事難姑息乃曰碎我此寳成君之徳苟可易心<lb/>
固無難色傍窺利害遂生一决之心下視錐刀不顧千<lb/>
金之直於是置諸厚地投此攻堅隨刑<hi>疑作形</hi>騞若應手<lb/>
琤然萬㸃星分善價之心俱死二疑氷釋力争之意都<lb/>
<pb n="KR4h0022_WYG_116-4b"/>
捐斯乃大讓所加連城非寳棄此十徳欲求諸道不然<lb/>
安得勵不貪之志在彼斯湏堅必斷之謀於予懷抱卓<lb/>
哉竒士克已喻人解分<hi>一作紛</hi>以道出義於身故得割所<lb/>
愛成乃仁不以利為用而以徳為鄰况乎雪彩飛揚霜<lb/>
華奔迸拆裂無幾堅貞失性散如天之氣忽若斷虹碎<lb/>
合璧之圓皆如破鏡此既棄寳彼焉息競則當路者誠<lb/>
可以稽疑立教者固宜於希聖彼機忘於絶絃難解於<lb/>
弄丸亞父碎斗而増恚海客鍛珠而成難徒生一理未<lb/>
<pb n="KR4h0022_WYG_116-5a"/>
息兩端曷若格物於恥勸人焉<hi>一作為</hi>美究其道不徒然<lb/>
想其心非率爾誠哉莊生之説吾固知其有以<lb/>
　　　被褐懷玉賦<hi>以君子藏器待時為韻</hi>　　王　起<lb/>
玉者貴而絶倫褐者賤而無文何祕質之用晦空寘懷<lb/>
而不分蓋以潛錯落蓄氛氲善價斯待韞光莫聞詎見<lb/>
識於和氏而包羞乎楚君當其組織初成彌縫已備馬<lb/>
褐同色牛衣齊類徒觀代藍縷配顦顇為卒嵗之資有<lb/>
禦寒之利殊不知雪影斯積氷光所萃温潤潛穎特達<lb/>
<pb n="KR4h0022_WYG_116-5b"/>
藏器自同藴<hi>疑</hi>櫝之深莫發連城之貴青蠅欲㸃礙羽<lb/>
翼而却還白虹始騰隔領袖而猶秘是知玉人獲也用<lb/>
之而彰褐父得也捨之則藏外不婁而不曵中如璧而<lb/>
如璋隨於人誰謂無脛映于體乍若凝肪自有同夫藴<lb/>
石亦何虞於越鄉我亦思古人展矣君子既效此而比<lb/>
徳亦念兹而行已固將匿彩於圭瓚合音於宫徴懼秦<lb/>
趙之奪我則掩荆山之輝恥虞虢之爭我則藏垂棘之<lb/>
美宜乎琢磨是頼清貞勿改映胷襟而發光雜山水而<lb/>
<pb n="KR4h0022_WYG_116-6a"/>
騰彩成器而服之無斁開袵而沽諸有待信可以價奪<lb/>
衆珍名髙四海然後被其惡衣懷以待時有老氏之誡<lb/>
無司城之辭苟釋褐之茲始當獻玉而無疑<lb/>
　　　以玉抵鵲賦　　　　　　　張　環<lb/>
夫何荆山之崔嵬而美玉之在哉匿精輝於朗璞浮煙<lb/>
潤於崇<hi>一作墻</hi>隈連壤石以熠熠雜氷霰之皚皚未登光<lb/>
於瑞府畏委質於瑶臺嗟野人之屢獻而楚王之猶猜<lb/>
此昭昭焉曽不識寳之為寳彼黙黙者焉知乎才與不<lb/>
<pb n="KR4h0022_WYG_116-6b"/>
才於戯亂玉者珉奪朱者紫以斯為賦<hi>一作賤</hi>亦孔之恥<lb/>
含白虹而靡察偶烏鵲而爰抵徒嬉戯以起予非特達<lb/>
而知已向使早遇鄭客先逢罕氏則必待價而沽命工<lb/>
而理剖以為寳有珪璋之秉焉握而為珍胡瓦礫之投<lb/>
矣然後式我王度比於君子其故何哉用之而已類傅<lb/>
板築以滅跡吕垂緡而退趾忽殷帝以賚予復周王之<lb/>
至爾由匹夫以登良弼自孤叟而参多士豈非貴本於<lb/>
賤泰更於否觀彼玉之屈伸實伊人之行止則玉累形<lb/>
<pb n="KR4h0022_WYG_116-7a"/>
者璞人厄才者命投沙有去國之賢懷寳為問津之聖<lb/>
苟或秉屯受蹇雖異物而同病然而人韜素徳我獨文<lb/>
行用晦可以為明以䝉可為飬正將有待於潛隠夫何<lb/>
取於奔競姑用仰衣冠之駿徳美銓藻之鴻柄清鑒雲<lb/>
披虚懷氷映大拾遺寳髙懸明鏡典我權衡於斯為盛<lb/>
别有被褐藴真而立伊投人之或誤乃按劍而遄及昔<lb/>
同六鷁過宋都而退飛今隨乗雁赴陸海而遥集振羽<lb/>
翰而有待摶扶摇而髙戢慙巧媚以為容恥空言而取<lb/>
<pb n="KR4h0022_WYG_116-7b"/>
級之<hi>疑</hi>宜不迨敢當𤣥圃之中玷則可磨希復白圭之<lb/>
什倘或傾五都以置<hi>一作買</hi>珍獻萬乗而為執則玉乎玉<lb/>
乎無復向時之泣<lb/>
　　　白環賦　　　　　　　　　杜　顔<lb/>
羣玉之山兮居帝臺之列仙采瓊華兮永乆事雕琢兮<lb/>
窮年青熒若水白氣如天剖以崑山之石洗以瑶池之<lb/>
泉弄影長嘯薫風飈然知東夏有徳而虞舜之賢受穆<lb/>
清以出震服中和以御乾乃馳縞鹿與使者奉白環而<lb/>
<pb n="KR4h0022_WYG_116-8a"/>
獻焉玉華温潤玉理精堅英光千<hi>疑</hi>以旁達肉好一以<lb/>
虚圓皛皛霜皎田田月懸分清輝於綺殿失皓質於瓊<lb/>
筵賞三朝之盛禮恒五玉而來覿彼昭華之珍兮焉往<lb/>
延喜之珪兮誰錫亦所謂歸有虞之理功告大禹之成<lb/>
績美矣哉撫運兮天寳至大素皓兮聖人之瑞非天則<lb/>
莫之與非聖則莫之致琬無芒而未匹璧有美而奚類<lb/>
以和柔剛以配忠義亂曰白羽之白輕只白雪之白消<lb/>
矣未若茲環之有用縝如栗而未已至徳竭而閟質帝<lb/>
<pb n="KR4h0022_WYG_116-8b"/>
道亨而薦趾<hi>疑</hi>豈我隨時斡運與物終始滋大政兮揚<lb/>
大徳使吾君佩兮千萬祀<lb/>
　　　黄雀報白環賦<hi>以靈禽感徳報以白環為韻</hi>張仲素<lb/>
徴晦明於異域聞庶類之酬徳彼黄雀之罹害遇青衿<lb/>
而見惻有纎㣲之陋體無彩翠之竒色投林苦鴟鳶之<lb/>
患隨地逢螻蟻之食情懷舊匹尚有啁噍之音自戀故<lb/>
枝難舉翩翾之翼感之奚<hi>一作爰</hi>止曰楊氏子取於步武<lb/>
之内寘彼巾箱之裏全而育之焉知所以洎養羽之再<lb/>
<pb n="KR4h0022_WYG_116-9a"/>
就方銜恩而决起黄花受哺寧同食椹之懷白璧來酬<lb/>
用記封公之趾<hi>疑</hi>言徴其事載赫厥靈表齊諧之異志<lb/>
合漢史之祥經倐去之時既入羣而多類重來之夕方<lb/>
詭狀以呈形稱仙使而報德何倖喜之可稱質乍隠於恍<lb/>
惚環既受而晶熒且賁然之好瑞以神告其潔白而就封<lb/>
諒生成之是報想夫初飛葉際忽墜花隂空城<hi>樂府鮑昭有空城雀</hi>
<hi>詩</hi>路逺穿屋譏深化未及於遥海聲似愁於北林焉知<lb/>
鴻鵠之秉志實頼兒童之有心<hi>未見禽字官韻</hi>是知好生自中<lb/>
<pb n="KR4h0022_WYG_116-9b"/>
神貺𤣥格贈祥符之數四勝兼金之累百皛皛月圓規<lb/>
規霜白温其之色且異隨侯之珍皎若之形自類有虞<lb/>
之獲嗟夫靈異之跡出於無間或鵲緘玉印或樹藴金環<lb/>
曽未若稚子懷仁祥禽致感彼君子之出處實濟物於<lb/>
迍坎環兮四代五公垂竹帛之可覽<lb/>
　　　握中有𤣥璧賦<hi>以希代之珍耀乎掌握為韻</hi>李　為<lb/>
璧為至寳握以藏輝與似月之色異俾如虹之氣㣲斂<lb/>
外之容豈曰寘予于暗𤣥中之理尚乎知我者希故其<lb/>
<pb n="KR4h0022_WYG_116-10a"/>
性比内融跡同反照拱形若將乎力素<hi>疑</hi>㸃影似因乎<lb/>
墨妙見心之後任欲葢而彌章窺指之間縱有光而不<lb/>
耀退雖於宻徳亦不孤方期發色於斯矣豈務掩瑕而<lb/>
已乎初疑捧匣將投尚韞如漆或若横肱未抵已怪得<lb/>
烏懿夫藏㸃㸃而獨青映纎纎而有象或㣲疑其手澤<lb/>
竟空勞於目想同錫𤣥之後不暫去身驗守黒而居則<lb/>
先指掌不然何以乆而不磷蔽而惟新雖未能如雪亦<lb/>
足以賤珉既剖乎石幸依乎人似守中而隠影若居外<lb/>
<pb n="KR4h0022_WYG_116-10b"/>
以藩身攬之為盈手之玩出也為連城之珍圓而琢之<lb/>
而能全璞温而執之可以不濯雖黙黙而沉潛每熒熒<lb/>
乎把握始同乎懷而披褐恐乆而袖化為緇雖存已之<lb/>
雕鏤實頼君以保持言揚者或是色取者猶疑苟能執<lb/>
而無失豈得棄之如遺深潛越石之拳明則誠矣固望<lb/>
荆山之目黙而識之斯蓋見美一時同珍百代諒閟兮<lb/>
懷寳多斯兮若昧幽矣握中之璧實清流而可愛<lb/>
　　　藺相如秦庭返璧賦<hi>以題為韻</hi>
<pb n="KR4h0022_WYG_116-11a"/>
有和氏兮曠代之珍有藺生兮非常之人全重寳以藩<lb/>
趙在輕生以抗秦既獲我心信卓哉於千古不辱君命<lb/>
能使乎於四鄰相如于是詠東山之詩考西郊之役巾<lb/>
車脂轄匪朝伊夕徘徊悵望沉吟感激誓殺身而報主<lb/>
欲張膽而吞敵蹈虎尾而若門過鯨口而無惕期一言<lb/>
以復命得連城而致璧苟大信之或虧豈㣲躬之是惜<lb/>
授使遄征不遑底寜望紫氣之函谷出黄沙之井陘既<lb/>
臻天府之地<hi>一作城</hi>遂告雲龍之庭秦君方臨丹陛按青<lb/>
<pb n="KR4h0022_WYG_116-11b"/>
萍耀國華振朝經建翠鳳之旗則天收光景伐靈鼉之<lb/>
皷若地出雷霆然後命謁者先告令使者後進將恃威<lb/>
以逞暴欲愛<hi>疑</hi>寳而損<hi>疑</hi>信曷英勇而知機弗詭詞以<lb/>
恭順温如之質既美嶷然之姿乃振且勍敵之見欺將<lb/>
殺身而不恡西鄰之言是責南山之節斯峻何大國之<lb/>
無良為匹夫之取俊不然者何以遭賈傅之過秦為相<lb/>
如之慕藺連城棄諸良玉歸歟且告秦言已矣復為趙<lb/>
寳焉如潔誠求之何晩被褐懐之已逺生芻之質空存<lb/>
<pb n="KR4h0022_WYG_116-12a"/>
白虹之氣不返<hi>未見相字官韻</hi>
　　　藺相如全璧賦<hi>以智勇雙髙功名永著為韻</hi>獨孤授<lb/>
昔日趙氏且衰為暴秦所易徒稱割城以求璧然必背<lb/>
約而棄義將受其禍敢圖其利安定存乎變通得失繫<lb/>
乎愚智籌量未决君臣大恐頼繆子之薦賢得藺生之<lb/>
餘勇語之不怍觀者咸悚庶將城入而璧留焉使趙輕<lb/>
而秦重夫其壯節惟一至寳無雙奉草芥之使至虎狼<lb/>
之邦於是秦王自以强可臨弱志揚氣髙謂我匹夫不<lb/>
<pb n="KR4h0022_WYG_116-12b"/>
難以制謂璧無足尚安得逃方坐章臺之中列萬乘之<lb/>
雄群臣陪位使者趋風因發檢以求璧陳結<hi>疑</hi>觀而表<lb/>
衷浮光爛兮鏡吐潤色皎以氷空語未及於前約寳方<lb/>
傳於後宫果無有償城之意欲坐收獲璧之功藺君乃<lb/>
探物揣情沉機内萌譎指瑕以復取遂立言而未平攄<lb/>
壯心而激發抗英辯以縦横怒髪竿聳瞋目電驚且使<lb/>
辱命將焉用生請以臣之頭璧俱碎君之軒楹我合詭<lb/>
以全變彼示詐而望誠九賔之禮徒設間道之使已行<lb/>
<pb n="KR4h0022_WYG_116-13a"/>
義必付於知己色無懼於就烹卒能成兩國之勝負駭<lb/>
千古之威名然則寳也且所據神異取之不可以僥倖<lb/>
幾星碎以棄秦庭終月圓而還趙境復得曜藂臺之瑰<lb/>
麗増昂宿之輝影於物也善價斯存於國也懿圖惟永<lb/>
是知興衰之大畧社稷之逺慮必假賢豪用能輔助何<lb/>
全璧之事立亦全國之功著誠乎得士且昌惟其善馭<lb/>
　　　澹臺滅明斬龍毀璧賦<hi>以璧惡苟求人難力制為韻</hi>
　　　　　　　　　　　　　　　白行簡<lb/>
<pb n="KR4h0022_WYG_116-13b"/>
璧之為寳也至珍龍之為物也至神藴彼堅貞由是見<lb/>
希於代神其變化胡可不畏於人苟以力奪我寳則必<lb/>
害及爾身原夫被褐而來艤舟以濟懷白璧為利涉佩<lb/>
青虵而自衛光連曉日若明鏡之髙懸影落深潭狀白<lb/>
虹之初霽孤棹纔移於渡口二龍歘見於波際將至寳<lb/>
因此可求謂匹夫於焉易制徒觀其迅雷鏗鍧狂電翕<lb/>
赩轉晴疑輝而陽景滅曜噴風雨而晴空變色拖尾乃<lb/>
無所遁逃矯首則方將荐食朱萍<hi>莊子朱萍漫學屠龍</hi>焉能施其<lb/>
<pb n="KR4h0022_WYG_116-14a"/>
術佽飛莫得用其力滅明乃挺利劍整扁舟驅天吳比<lb/>
<hi>疑</hi>陽侯壯志奮<hi>一作鳶</hi>而髪植冠聳瞋目張而眥裂血流<lb/>
白刄下耀於淵室紫氣上衝<hi>一作衡</hi>於斗牛左絶其脰右<lb/>
舂其喉擢<hi>疑</hi>錦繢之鱗觸驚波而乍聚乍散灑𤣥黄之<lb/>
血隨奔流而或沈或浮既風恬而雨絶俄霧廓而煙收<lb/>
龍實最靈孰可以威而讋璧帷重寳豈得不義而求既<lb/>
而弭波瀾濟江干璧非人願保全而莫可人非劍思耀<lb/>
武而誠難然後韞神丘即長路持拱璧而歎息眄中流<lb/>
<pb n="KR4h0022_WYG_116-14b"/>
而廽顧豈不以懷寳者為物所求恃力者為人所惡且<lb/>
龍實恃力人惟懷璧爾實我欺我非爾惜雖在時之攸<lb/>
重諒於人而何益聞老氏之誡莫守乎滿堂考聖人之<lb/>
清不貴乎盈尺遂投之河而神罔敢受毁於岸而人莫<lb/>
敢有紛然電散謂齊后之碎連環騞爾星分同亞父之<lb/>
撞玉斗則知動不可妄求不可苟始則將害於人終乃<lb/>
自貽伊咎胡不伏水府而藏珠於頷照崑山而銜耀於<lb/>
口故貪而斃也誠罹有悔之凶毁而棄之安能無脛而<lb/>
<pb n="KR4h0022_WYG_116-15a"/>
走嗟乎仁必有勇信千古而不朽<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_116-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百十六<lb/>
</p>
<p>
</p>
  </div>
</body>
</text>
</TEI>
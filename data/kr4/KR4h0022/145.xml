<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百四十五</head>
    <p>
<pb n="KR4h0022_WYG_145-1a"/>
欽定四庫全書<lb/>
　文苑英華巻一百四十五　宋　李昉等　編<lb/>
　草木三<lb/>
　　幽松賦一首　　　　　　枯楊生梯賦一首<lb/>
　　木蓮賦一首　　　　　　松柏有心賦一首<lb/>
　　嵗寒知松柏後凋賦一首　寒松賦一首<lb/>
　　柳栢賦一首　　　　　　金松賦一首<lb/>
　　洞庭獻新橘賦二首　　　扶桑賦一首<lb/>
<pb n="KR4h0022_WYG_145-1b"/>
　　落葉賦一首<lb/>
　　　幽松賦<lb/>
惟天地之覆載屬日月之貞明幸雲雨之廣潤及草木<lb/>
之滋榮代何材而不用材何代而不生若乃地勢卑而<lb/>
路脩迥<hi>一作㢠</hi>有孤山曲澗之幽松挺百尺而敷其狀聳<lb/>
千仞而擢其容柯榦夭矯花葉芊茸枝橫栖鶴盖偃盤<lb/>
龍蹙皮膚而文舋<hi>一作疊</hi>峞宏磊砢而谷深重代<hi>一作伐</hi>人<lb/>
之所未見匠者之所未逢抱雅操兮積年載持慨節兮<lb/>
<pb n="KR4h0022_WYG_145-2a"/>
佇時雍梢森乎巖之畔扶踈兮山之足禀二儀而自清<lb/>
居四時而常綠其孤髙也則排煙而蕩霧其貞堅也則<lb/>
超代而越俗偏睹日而疏隂邃自然而孤直起喻有叔<lb/>
夜之材入夢表丁君之職澗底幸左思之詠嵗寒䝉孔<lb/>
丘之識偉哉盛矣屬時代兮多杞梓其用無隔窺幽澗<lb/>
兮茂松栢梓待構而見湏松堪棟兮希擇其文理也竒<lb/>
絶可以雕木<hi>一作楹</hi>架梲其雅操也昂藏可以振雪凌霜<lb/>
向日貞心擢臨風足氣揚深谷如䝉顧此地有材良王<lb/>
<pb n="KR4h0022_WYG_145-2b"/>
爾經過而歎曰帝徳咸亨此松挺生公輸俯仰而顧曰<lb/>
王道利貞大厦用成希皇鑒之留眄感欝欝之餘情者<lb/>
也<lb/>
　　　枯楊生稊賦<hi>以青春光耀為韻</hi>　　　敬　括<lb/>
柔得乎剛則變化無方故能令老者以安分使衰者而<lb/>
再芳不然爻之均奚獨殊其棟撓木之衆奚獨舉其枯<lb/>
楊徒觀其枝葉滋潤色帶韶光發枯槁擢豪芒直幹森<lb/>
梢歘浮於青翠髙柯偃蹇漸變於蒼黄豈比夫顛木貴<lb/>
<pb n="KR4h0022_WYG_145-3a"/>
枿瓌材稱良而已哉至如和風稍吹遲日久照淡清烟<lb/>
而羃䍥合晩靄而凝耀苟非懐蠧狀雖死而猶生忽應<lb/>
鳴禽類先號而後笑是知心動於内氣變於形以類相<lb/>
感因時則𡨕或叢生落落或孤峙亭亭映平林而迥秀<lb/>
倚長空而半青爰有翰林墨客懿此維新覩物生興與<lb/>
時為春在陽當榮於枯木理代實資於哲人遂稽大道<lb/>
將期小伸相長楊以體物希百中於兹辰<lb/>
　　　木蓮賦<lb/>
<pb n="KR4h0022_WYG_145-3b"/>
蔽芾珍樹森林綺堂庇根天壤擢秀春光雖違性於舊<lb/>
國終奉恩於此鄉違性何苦主人有勿翦之怙奉恩何<lb/>
其主人有挈瓶之滋君既加我以恵好我亦報君以葳<lb/>
蕤弱其枝圓其葉亂階前之蓂莢附<hi>疑</hi>緑縟蕚䒠茸狀<lb/>
中浦之芙蓉既因其理又憐其美懐香則十歩必聞含<lb/>
笑則千金可市有實雖漏於貢納有隂足延乎憇止此<lb/>
木也誠則不材必姑樹其桃李<lb/>
　　　松栢有心賦<hi>以君子得禮嵗寒不變為韻</hi>　上官遜<lb/>
<pb n="KR4h0022_WYG_145-4a"/>
觀卉木之庶類而松栢之異羣貫四時而不改柯易葉<lb/>
挺千尺而恒冒雪凌雲抗髙標於物外逺卑冗於代紛<lb/>
其榦則直其理則文驗受命於方地信無竒於此君於<lb/>
是載離風霜多歴年紀持本性而常茂抱幽貞而獨美<lb/>
太華之上森森映仙掌之峰台嶺之旁落落䕃靈溪之<lb/>
水經冬不改憐江南之前剪<hi>疑</hi>乗春暫榮笑東園之桃<lb/>
李故見稱於前聖喻徳於君子故其勁節可佳眀心不<lb/>
忒實繁衆類生我邦國故將枝葉無隔於心源豈同橘<lb/>
<pb n="KR4h0022_WYG_145-4b"/>
柚有限<hi>一作根</hi>於南北錯萬物以為佐求其族而始得是<lb/>
以後凋之義久不刋於魯經有心之言永昭著於戴禮<lb/>
吉士逺託或亭亭於嶺上山苗乍凌時欝欝於澗底雖<lb/>
彼此殊軌而榮華一體若乃背徂年當芳嵗林烟乍巻<lb/>
秋雨時霽仙侶或遊隠淪常憇莫不對偃盖以瀟洒仰<lb/>
仙雲而摇曵暢方外之遐遊滌樊籠之流滯若乃幽澗<lb/>
之側高岫之端葉離離而日來冬暖枝梢梢而風至夏<lb/>
寒不以無人而不秀又同美乎芳蘭至若大厦方構長<lb/>
<pb n="KR4h0022_WYG_145-5a"/>
材是求詣藪澤訪陵丘逺近必度大小所謀有斯木之<lb/>
時<hi>疑作特</hi>達惟工倕而擇不重曰嵗聿云暮兮何木不變<lb/>
惟松栢兮凌霜葱蒨儻有心之可嘉期君子之一眄<lb/>
　　　嵗寒知松栢後凋賦<hi>以真心勁節翠貫四時為韻</hi>
　　　　　　　　　　　　　　　裴　度<lb/>
窮隂忽至品物盡瘁唯良木之堅貞映衰林而葱翠桃<lb/>
蹊李徑聞别葉之互飛松磵栢陵見脩條之自異諒本<lb/>
性以無易託斯時而不類雖殺菽之霜再三斷蓬之風<lb/>
<pb n="KR4h0022_WYG_145-5b"/>
數四徒凛凛以終日竟青青而在地懿夫春夏榮滋我<lb/>
不競於芳時秋冬凄冽我不改其素節遥分郁郁之烟<lb/>
逺映霏霏之雪故其桑榆種其前後杞梓植其行列或<lb/>
蕭瑟以柯空或離披而條折何在昔而相混果迄今而<lb/>
旌别觀夫陽曜以芳菲為事隂凝而肅殺為名徒運彼以<lb/>
寒暑豈齊我於枯榮斯乃時累不能累其質天損不能損<lb/>
其貞亦被霜氣亦含風聲挺喬枝而易識在灌木而難<lb/>
并故蒼然以殊致豈蠢爾以叢生異其欝欝秀色亭亭<lb/>
<pb n="KR4h0022_WYG_145-6a"/>
髙幹産二儀之内我獨後凋處羣木之中孰云共貫當<lb/>
其黄隕方可瞻翫庭有槐兮落際山有榛兮凋隂見<hi>一作</hi>
<hi>覩</hi>枯槁之無色識茂恱之有心愛日照而逾静嚴飈吹<lb/>
而轉勁或出衆而標竒或處幽而表正雖結根山嶺移<lb/>
植軒屏如全直<hi>疑作真</hi>而率性客有擇木務材感衰歎盛<lb/>
悟漂<hi>一作標</hi>勁無永<hi>疑</hi>申蚍蜉之歌愛堅貞不渝發風雨<lb/>
之詠松兮栢兮猶君子之志行<lb/>
　　　寒松賦　　　　　　　　李　紳<lb/>
<pb n="KR4h0022_WYG_145-6b"/>
松之生也于巖之側流俗不顧匠人未識無地勢以衒<lb/>
容有天機而作色徒觀其貞枝肅矗直幹芊眠倚層巒<lb/>
則梢雲蔽景據幽澗則蓄霧藏烟穹石盤薄而埋根凡<lb/>
經幾載古藤聨緣而抱節莫寄何年於是白露零凉風<lb/>
至林野慘慄山原愁悴彼衆盡於𤣥黄斯獨茂於蒼翠<lb/>
然後知落落髙勁亭亭孤絶其為質也不易葉而改柯<lb/>
其為心也甘冒霜而停雪叶幽人之雅趣明君子之竒<lb/>
節若乃確乎不㧞物莫與隆隂陽<hi>一作寒署</hi>不能變其性雨<lb/>
<pb n="KR4h0022_WYG_145-7a"/>
露所以資其豐擢影後凋一千年而作盖流形入夣十<lb/>
八載而為公不學春開之桃李秋落之梧桐亂曰負棟<lb/>
梁兮時不知冒霜雪兮空自竒諒可用而不用固斯焉<lb/>
而取斯<lb/>
　　　栁栢賦<hi>并序</hi>　　　　　　　　李徳裕<lb/>
夫受天地之正氣者唯松栢而已故聖人稱其有心美<lb/>
其後凋豈無他木莫可儔匹余嘗歎栢之為物貞苦<hi>一作</hi>
<hi>若</hi>有餘而華滋<hi>一作而姿華</hi>不足徒植於精舍列於幽庭不<lb/>
<pb n="KR4h0022_WYG_145-7b"/>
得處園池之中與松竹<hi>一有相字</hi>映獨此郡有栁栢風姿濯<lb/>
濯宛若荑楊而冒霜停雪四時不改斯得<hi>一有謂字</hi>之具美<lb/>
矣惜其生於遐逺人罕知之偶為此賦以貽親友<lb/>
惟天地之生物均覆載而不私雖草木之殊性皆榮落<lb/>
之有時感松栢兮自得<hi>二字一作得真</hi>經隆冬兮<hi>一作而</hi>乃知常<lb/>
集霰於窮節秉心終而不移觀夫竹嬋娟以挺秀松英<lb/>
茂以含滋可䕃蔚於臺榭故封植於園池嗟緑栢之貞<lb/>
苦爰自託乎<hi>一作於</hi>幽崖或森森於寒壟或蕭蕭<hi>一作肅肅</hi>於<lb/>
<pb n="KR4h0022_WYG_145-8a"/>
神祠何炎徼之僻陋或珍木而在兹齊芊蔚於蘭苕儷<lb/>
真芳<hi>一作儷貞姿</hi>於桂枝逺而象之聳榦參差凝翠旌之陸<lb/>
離廹而翫之布葉低垂若孔盖之葳蕤又似翠列巢以<lb/>
羣棲鸞奮翼而來儀含輕烟於夕景泫零露於朝曦逮<lb/>
秋實之蕃衍綴青珠以纍纍嗟乎材不可備人亦如此<lb/>
斯子張之容雖盛栁恵之貞則虧有長孺之正色無思<lb/>
曼<hi>南史張緒字思曼</hi>之風姿歎此物之具美以幽深而見遺非<lb/>
企瑶林於塵外方玉樹於前墀望舊國兮無際思故人<lb/>
<pb n="KR4h0022_WYG_145-8b"/>
兮未期曽不得倚瓊樹<hi>二字一作樹而</hi>泛瑶瑟攀條而獻蘭巵<lb/>
慨路逺而莫致抑毫端而孔悲顧謂稚子煜起為謡曰<lb/>
楚山側兮秋<hi>一作湘</hi>水源美斯栢兮託幽根條總翠兮冬<lb/>
轉茂實垂珠兮秋始蕃彼變化兮不測焉知非張緒之<lb/>
精魂<lb/>
　　　金松賦<hi>并序</hi>　　　　　　　前　人<lb/>
廣陵東南有顔太師猶子舊宅其地則孔北海故臺余<lb/>
因晩春夕景命駕逰眺忽覩竒木植於庭除枝似檉松<lb/>
<pb n="KR4h0022_WYG_145-9a"/>
葉如瞿麥廹而察之則翠葉金貫燦然有光訪其名曰<lb/>
金松訊其所來曰得於台嶺乃就主人求得一本列<hi>一有</hi>
<hi>於字</hi>平泉今聞封植得地枝葉益茂叙其所自作此賦焉<lb/>
青春已暮白日將夕經顔子之陋<hi>一作故</hi>巷訪孔子之舊<lb/>
宅美珍木之在庭得嘉名於樵客曩擢本於台嶺近徙<lb/>
根於簷隙其柯肅肅自比於真松其葉纎纎實侔於瞿<lb/>
麥風入葉而成韻露垂柯而流液不受命於嚴霜諒因<lb/>
<hi>一作同</hi>心於寒栢含春藹而葱蒨映夕陽而的皪疑翠尾<lb/>
<pb n="KR4h0022_WYG_145-9b"/>
之羣翔若金潭之旁射雜爽籟於篁竹混晶光於瑶宿<lb/>
<hi>一作碧</hi>琪樹以垂珠而擅名金松以潜頰<hi>一作光</hi>而莫覿亦<lb/>
由處子在於隠淪竒才遺於草澤我有衡宇依山岑寂<lb/>
類仲長之清曠如蕭宰之窮僻植根此地似在崖壁殊<lb/>
橘柚之不遷同甘棠之可惜庶封殖於園林永愛翫而<lb/>
無斁<lb/>
　　　洞庭獻新橘賦<hi>以湖海清和逺人脩貢為韻</hi>可頻瑜<lb/>
洞庭之逺兮亘全楚而連巨呉路悠悠以窮塞波淼淼<lb/>
<pb n="KR4h0022_WYG_145-10a"/>
而平湖逺國之奥壤中華之外區風土所宜兮四方各<lb/>
異珍果斯出兮諸夏或無至於白商謝𤣥律改風落瑶<lb/>
林寒生窮海枇杷落而將盡荔枝摘而不待然後浮香<lb/>
外散美味中成照斜暉而金色帶曉潤而霜清圓甚垂<lb/>
珠琪樹方而孰可味能適口玉果比而全輕在禹貢非<lb/>
他於周制則那充厥包於林下發使者於江沱襄橙不<lb/>
得而雜楚柚不得而和所獻者皆歎其美所貴者不以<lb/>
其多嵗峥嶸而已晩路﨑嶇而自逺齊萬物以坌入離<lb/>
<pb n="KR4h0022_WYG_145-10b"/>
本枝而不返其價可重其味可珍固緑蔕而未變施素<lb/>
錦而猶新若夕發於南國已朝奉於北辰匪雕飾以自<lb/>
媚實羽翼以因人獻芹者既非其匹敵獻桃者何足以<lb/>
等倫豈比夫江北則枳江陵則洲隨樝棃而莫遂備職<lb/>
貢而無由同碩果而已矣望君門兮阻脩美哉植物斯<lb/>
多結實者衆斯橘也栽則隔乎淮浦生則主乎雲夢獨<lb/>
専美於當今及嵗時而入貢<lb/>
　　　第二<hi>同前韻</hi>　　　　　　　　仲子陵<lb/>
<pb n="KR4h0022_WYG_145-11a"/>
皇帝垂衣裳而治萬國舞干戚而來九區包之橘柚至<lb/>
自江湖嵗以為常知方物之咸有時而後獻表庭實之<lb/>
何無本其來則風秋洞庭霜落寰海元侯布教下吏旁<lb/>
採碧林冬生大小異名已去霜蔕初辭緑莖然後盛以<lb/>
瀟湘之竹束以江淮之菁背楚塞以西走望秦雲而北<lb/>
征上方端想𤣥黙深居穆清扇鴻鈞而不宰張大樂而<lb/>
無聲閲彼要荒之貢得斯華實之英乃明四目乃停九<lb/>
歌朱紱方來以彰其道泰碩果可食以表其時和時和<lb/>
<pb n="KR4h0022_WYG_145-11b"/>
在乎務夲道泰在乎柔逺一果熟知百果之不荒一方<lb/>
來知萬方之未晩橘之名也則珍橘之熟也維新越彼<lb/>
千里獻於一人丹其實體南方之正酸其味含木徳之<lb/>
純足以附荔枝於末葉遺㯽榔於後塵然出自荒陬升<lb/>
聞莫由烟波無己嵗月空流豈知夫烟<hi>疑作堙</hi>沉可達職<lb/>
貢可脩辭草澤以孤往入金門而見收物之因人也其<lb/>
則以衆人之象物也豈不或中儻草木之可儔希成名<lb/>
於入貢<lb/>
<pb n="KR4h0022_WYG_145-12a"/>
　　　扶桑賦　　　　　　　　　朱　鄴<lb/>
木臨大壑名曰扶桑厭洪波之萬里在青帝之一方受<lb/>
浩氣以生成那倫衆木挺仙材之秀麗能戴朝陽塵外<lb/>
風吟天涯雨泣山晴而瑞氣初動海晚而潮痕乍濕幾<lb/>
千嵗月標下界之無雙迥㧞榮枯倚髙空而獨立霧折<lb/>
烟融孤光在東長迎旭日先得春風吾將原太極之意<lb/>
考真宰之功不産竒異安分混同物欲明焉我則與三<lb/>
才並起田云化矣我則與大朴無窮卓出古今莫逾貞<lb/>
<pb n="KR4h0022_WYG_145-12b"/>
固當乾坤之上位瞰魚龍之要路至若玉漏聲殘銀蟾<lb/>
影度收人間之暝色未遍羣山聳海底之紅輪先經此<lb/>
樹露戢雲驚珠懸焰生雖凌厥熾寧奪兹榮豈若常材<lb/>
隨大匠之雕刻有如良輔契吾君之聖明巢之者不可<lb/>
得其窺蠧之者不可得其噬陽烏象擇木之狀晴虹作<lb/>
挂弓之勢名大天下身髙水際掩彩翠於蟠桃病虧盈<lb/>
於月桂非海也不足以容其大非日也不足以升其高<lb/>
葉茂而雲垂霽景根深而龍撼驚濤卑沃焦於尺土㣲<lb/>
<pb n="KR4h0022_WYG_145-13a"/>
鄧林以秋毫巨影倒空而漠漠寒聲吹夜以飈飈靈境<lb/>
難尋人寰罕測性欺霜雪心藏正直故能齊衆木而據<lb/>
滄溟永佐東君之徳<lb/>
　　　落葉賦<lb/>
衆木森沉嵗暮秋深日黯黯以斜度風悄悄而亂吟喬<lb/>
枝邈以架迥墜葉槭以辭林睠彼摇落夫何蕭索形宛<lb/>
轉而斷連狀徘徊以斜<hi>一作前</hi>却枝稍髙而飛逺條漸疎<lb/>
而隂薄逗凉空以伴螢繞明月而驚鵲或散漫於原野<lb/>
<pb n="KR4h0022_WYG_145-13b"/>
或摇颺於樓閣爾其下自幽谷髙隕山椒葉何樹而不<lb/>
墜樹何葉而不凋擁玉砌以初聚值金風而復<hi>一作不</hi>摇<lb/>
浮於水中似孤舟之逺泛落於山際若斷雲之已飄悲<lb/>
夫處處園林紛紛相似覺絶漠之寒至聆洞庭之波起<lb/>
何夏茂而秋落何先榮而後死葉之致也既順隂陽之<lb/>
宜葉之趣也誠叶盛衰之理願歸本而猶未嗟㣲脱而<lb/>
不已别有寂慮卧幽逸氣無儔聊賞心以遐望乃觸目<lb/>
而增愁見一葉之已落感四序之驚秋媿體物之逾拙<lb/>
<pb n="KR4h0022_WYG_145-14a"/>
思軋軋而空抽者也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_145-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百四十五<lb/>
</p>
<p>
</p>
  </div>
</body>
</text>
</TEI>
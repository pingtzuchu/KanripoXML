<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷四百八十三</head>
    <p>
<pb n="KR4h0022_WYG_483-1a"/>
欽定四庫全書<lb/>
　文苑英華卷四百八十三　宋　李昉等　編<lb/>
　方正<lb/>
　　賢良方正策七道<hi>開元二年</hi>
　　　賢良方正科<hi>登科記作哲人竒士隠淪屠釣科</hi>
制策問朕聞理國莫尚乎<hi>後篇作於</hi>任賢命官必資乎<hi>後篇作於</hi>
選衆堯舜以聲不<hi>登科記及前篇並作而</hi>以度考覈良難殷周取<lb/>
徳兼取言<hi>登科記及前篇並作而取名</hi>徵求匪易朕所以載懐經術<lb/>
<pb n="KR4h0022_WYG_483-1b"/>
之彦夕遺其寢虛佇藝能之士朝忘其饑子大夫光我<lb/>
弓旌應<hi>登科記及名賢策問並作膺</hi>斯揚擇為政作法豈無前範安<lb/>
人濟時亦有令躅宜叙立身之志各言從官之才<hi>後篇作心</hi>
至如七輔八元施何綱紀十臣四老正何得失並<hi>一作各</hi>
陳事迹兼詳<hi>登科記作述後篇作言</hi>名氏夫<hi>登科記及後篇並無夫字</hi>朝㑹古<lb/>
禮祭享舊章九儀式辨其賜六贄各明所<hi>後篇作其</hi>執雍畤<lb/>
起自<hi>登科作於</hi>何年<hi>後篇/作代</hi>亳社立於何代<hi>後篇作年</hi>天士地士此<lb/>
<hi>後篇作復</hi>何所封諸布諸嚴彼何所主<hi>後篇作立</hi>又穆邦家而濟<lb/>
<pb n="KR4h0022_WYG_483-2a"/>
生死三聖之教何長利動植而益黎元<hi>後篇作庶</hi>五材之用<lb/>
<hi>登科記作術</hi>何要工商兩<hi>後篇/作二</hi>業在俗何先文武二<hi>後篇作兩</hi>柄<lb/>
適時何急凡此數科不獲雙美必去者方於去食可存<lb/>
者同夫存信<hi>十四字登科記及後篇並作必存者均乎存信所去者同乎去食</hi>朕將親<lb/>
覽爾等<hi>後篇作則</hi>明言<lb/>
　　此問又載七百七十三卷後已削去<lb/>
　　　對　　　　　　　　　　　孫　逖<lb/>
對伏惟陛下文明有赫元聖廣運勸激極乎宇宙察微<lb/>
<pb n="KR4h0022_WYG_483-2b"/>
窮乎物象至如選衆任能之術禮經享物之要三聖五<lb/>
材之短長文武工商之用捨斯並獨斷聖慮懸衡睿謀<lb/>
百辟端委而顒若庶績不言而潛運矣猶以為立政圖<lb/>
大試言務重弗躬弗親庶人不信降清問於穹昊儼神<lb/>
威於咫尺斯亦堯咨舜吁同徳比義臣愚敢不拜手稽<lb/>
首對敭天子之休命制策曰子大夫光我弓旌應斯揚<lb/>
擇為政作法豈無前範安人濟時亦有令躅宜叙立身<lb/>
之志各言從官之才者臣聞邦有道貧且賤焉恥也今<lb/>
<pb n="KR4h0022_WYG_483-3a"/>
神化陰騭要道光被設序塾以教於鄉立膠庠以訓於<lb/>
國制為禄秩以勸其從則含生禀靈者孰不刻意於仁<lb/>
義飭躬於聞達所謂堯舜之代比屋可封也臣以一介<lb/>
能行無取思勉進以追羣顧觀光而知愧嘗亦自强不<lb/>
息有聞而行馳顔閔之極摯伏周孔之軌躅學古庶乎<lb/>
叶道慎行期乎潤身非有志於干禄茍求仁於寡過立<lb/>
身之志允或在兹從官之才則愚豈敢何則仲尼有言<lb/>
曰如有所譽其有所試必也臨事難乎預謀昔孔明之<lb/>
<pb n="KR4h0022_WYG_483-3b"/>
自比管樂時人未許仲由因之以師旅夫子哂之祗奉<lb/>
睿問懼深殞越其敢靦冒輕議天工陛下若不棄菅蒯<lb/>
無遺蘊藻考片言而察所以効一官而視所由安敢廋<lb/>
哉取則不逺知人則哲陛下允迪於聖君揚已自媒微<lb/>
臣敢辭於醜行制策曰七輔八元施何綱紀十臣四老<lb/>
正何得失並陳事迹兼詳名氏者書曰惟后非賢不乂<lb/>
惟賢非后不食故君明臣忠予違汝弼時聞間出代有<lb/>
其人昔者黄帝之首出庶物也時則有若七輔股肱舟<lb/>
<pb n="KR4h0022_WYG_483-4a"/>
楫虞舜之賔于四門也時則有若八元忠肅恭懿周文<lb/>
之心徳相濟始用十臣漢儲之羽翼已成初聞四老陳<lb/>
其事迹斯亦庶乎詳其名氏固可量也七輔則風牧共<lb/>
貫八元乃伯仲同歸語十臣之倫則太顛閎夭稽四老<lb/>
之類則綺季園公昔郯子之叙古官勞於傾蓋魯公之<lb/>
問儒行疲於更僕况實繁有衆急景不留聊舉凡以見<lb/>
意豈遽數而周物制策曰夫朝㑹古禮祭享舊章九儀<lb/>
式辨其賜六贄各明所執雍畤起自何年亳社立於何<lb/>
<pb n="KR4h0022_WYG_483-4b"/>
代天士地士此何所封諸布諸嚴彼何所主者傳曰朝<lb/>
有定制㑹有表儀書曰享多儀儀不及物曰不享斯蓋<lb/>
曲為之防事為之制經禮三百儀禮三千載在祀典藏<lb/>
之史籍九儀謂一命受職再命受服三命受位四命受<lb/>
器五命賜則六命賜官七命賜國八命作牧九命作伯<lb/>
六贄謂孤執皮幣卿執羔大夫執鴈士執雉庶人執鶩<lb/>
工商執雞雍畤起於秦年亳社立於周代天士地士者漢<lb/>
武之寵方士將軍始受其封諸布諸嚴者班史之記小<lb/>
<pb n="KR4h0022_WYG_483-5a"/>
祠先儒不詳所出制策曰穆邦家而濟生死三聖之教<lb/>
何長利動植而益黎元五材之用何要工商兩業在俗<lb/>
何先文武二柄適時何急者夫人生而静天之性也感<lb/>
物而動情之欲也天禀其性而不能節聖人能為之節<lb/>
而不能絶故務恬樸貴清凈同術於湯之益謙合志於<lb/>
堯之克讓此道教所長也若乃不殺伐證因果包太空<lb/>
以為言化羣有而歸寂此釋教所長也皆能懲窒嗜慾<lb/>
静鎮紛揉王侯得之以貞天下至於辨貴賤立君臣示<lb/>
<pb n="KR4h0022_WYG_483-5b"/>
之以好惡應之以誅賞使禮樂刑政燦然可觀則為善<lb/>
不同其味相反掠風捕影蕩而無適故知孔氏之立教<lb/>
乃為邦之所急也傳曰天生五材廢一不可斷之於陰<lb/>
陽效之於氣物示休咎以垂誡因興衰以運行若可廢<lb/>
則乾坤之道其或息矣然土爰稼穡居中履正應我皇<lb/>
之休運弼大化以阜成利動植而益黎元先金火而踰<lb/>
水木必不得已斯其一隅又國有六職實載工商時之<lb/>
二柄莫先文武同唯阿之相去何是非之足徵然舜命<lb/>
<pb n="KR4h0022_WYG_483-6a"/>
共工之職周有考工之記車服器械斯焉取斯豈與夫<lb/>
乘時射利滯財居逐者若兹之𤨏𤨏焉文徳者政之所<lb/>
專也武威者文之所助也然則士農之末作巧賢於鬻<lb/>
貨昇平之歲經國先於定功臣學昧稽古思迷政途謀<lb/>
適不用空愧繞朝之策道之將行猶委仲尼之命謹對<lb/>
　　　同前　　　　　　　　　　李𤣥成<lb/>
臣聞大聖有國將興至理總庶官以匡化覽羣議以登<lb/>
賢所以奉若天紀作為人極觀堯舜之興則四嶽僉舉<lb/>
<pb n="KR4h0022_WYG_483-6b"/>
九載陟明考覈之端立矣鑒殷周之策則三駕訪徳六<lb/>
廉察事徵求之道行矣非睿哲明慮深體化源亦安能<lb/>
董正理官推仗賢傑者也今陛下纉興聖業昭布天光<lb/>
舉良弼以謀至道綜羣才以康庶績故乃嶽生維翰星<lb/>
降士師嘉猷日聞正言彌啓肅然在位燦然盈朝矣且<lb/>
猶郡邑公選巖穴敷求遺寢載懷比歲臨問佇經術以<lb/>
佑職想藝能以建官則古之坐明堂議衢室安可以儔<lb/>
清問之深也固將卓立化首廓開政先豈唯紹明恒訓<lb/>
<pb n="KR4h0022_WYG_483-7a"/>
踐修常軌而已臣素微經藝之術謬沗弓旌之召誠不<lb/>
足以登進王庭恭承明策至若為政作法之要安人濟<lb/>
時之體臣雖愚鄙竊有志焉臣聞政務利人法期濟物<lb/>
布法由道行政在官官必其才則人沐於化法必於正<lb/>
則物頼其安故庇人以和所以興其義率人以禮所以<lb/>
致其淳賦之必均所以綏其業役之必度所以務其時<lb/>
䘏其轉死所以保其命薄其收入所以全其生此安人<lb/>
之畫<hi>一作方</hi>濟時之要總其大趣存其至心而臣節無隠<lb/>
<pb n="KR4h0022_WYG_483-7b"/>
者爾故王者安人則審政興政則任官任官必良則為<lb/>
政皆善善政溥合則黎人用康徳之本也是以深居而<lb/>
情鑒萬里髙拱而明照八極其在任人之術歟夫至公<lb/>
克守於鳴謙臣節必存乎無隠况王心虚鏡容光必察<lb/>
詢其立身之志考其從官之才臣之愚衷具以上達若<lb/>
蒙飭躬召入程器收用使得履文石以獻議瞻法座以<lb/>
陳誡序安人之大訓言濟時之良政抗恒節以忠主申<lb/>
逺圖以戴君臣之宿心永願畢矣立身之志實在於斯<lb/>
<pb n="KR4h0022_WYG_483-8a"/>
從官之才安敢自必蓋無善不應有開必先七輔立於<lb/>
先<hi>疑</hi>朝充四目以鑒逺八元翼於舜日播五典以𢎞風<lb/>
或理歴茂時天道以叙或辨方寧亂地紀用章或内平<lb/>
外成樹稼而蒸又乃粒或忠肅恭懿敷教而理訓克<lb/>
從言其紀綱較然明著十臣佐命周道蔚興四老為賔<lb/>
漢儲底定文武以濟靈臺光偃伯之期羽翼既成寵子<lb/>
罷奪宗之計匡正得失格言斯在風后力牧膺七輔之<lb/>
名伯奮仲戡居八元之列周公吕尚為十臣之宗園公<lb/>
<pb n="KR4h0022_WYG_483-8b"/>
綺里參四老之目八元盡髙辛之裔十臣有文王之子<lb/>
事跡斯辨名氏可徵矣夫朝㑹者所以正君臣之位登<lb/>
享者所以盡誠敬之極故物稱其禮舉之表儀功被於<lb/>
人施之祀典蓋辨其位序而不多其玉帛先其敬意而<lb/>
不繁其樽爼明王道之制也自道逺聖逝侈及嬴劉薦<lb/>
幣興利視金逞罰祭非其鬼妖望其祥瞻古語事斯謬<lb/>
甚矣周官大宗伯之職以九儀之命正邦國之位一命<lb/>
受職再命受服三命受位四命受器五命賜則六命賜<lb/>
<pb n="KR4h0022_WYG_483-9a"/>
官七命賜國八命作牧九命作伯蓋以懋功訓徳審官<lb/>
乂人也又以禽作六贄以等諸臣孤執皮幣卿執羔大<lb/>
夫執鴈士執雉庶人執鶩工商執鷄蓋象事以明等威<lb/>
以示禮也秦修雍祠而古有雍畤焉周祭亳社宜社有<lb/>
屬亭焉孝武祈仙封於欒大將以通天地之道也故天<lb/>
士地士懸以五利之名焉漢氏廣禱主於小祠將以期<lb/>
純嘏之集也故諸布諸嚴設於羣望之祭焉夫谷神不<lb/>
死道宗於𤣥黙至覺而生釋歸於清净書於聖典固在<lb/>
<pb n="KR4h0022_WYG_483-9b"/>
儒流然練神虛心釋道以空慧為法可以濟於生死矣<lb/>
興政致理周孔以禮義為訓可以穆於邦家矣教之攸<lb/>
設儒則為長天生五材利溥羣物火炎水潤動植以滋<lb/>
刳木範金黎甿攸濟禀於元象土徳厚載而居多施於<lb/>
物宜五行廢一而不可工以繕器商以通財財則聚人<lb/>
器則周用疾其浮侈商以政而當遏資於器械工在俗<lb/>
而為先聖人覩天地以成文象震曜以興武文次九序<lb/>
武標七徳利用開物禁暴夷凶二柄所資百代無易兩<lb/>
<pb n="KR4h0022_WYG_483-10a"/>
叅王政互為國經若寰海晏如則武備都偃干戈日揚<lb/>
則文教式衰自有偏廢之辰皆無必去之道理曠者不<lb/>
可以言極道深者不可以意明乾象照臨聖模廣運臣<lb/>
材非秀茂學非敏博對越天㫖誠無足觀謹對<lb/>
　　　同前　　　　　　　　　　沈　諒<lb/>
對臣聞時雨作解靡物不滋春雷發聲羣蟄漸覺間者<lb/>
明詔咨九牧闢四門光燭巖藪恩覃側陋葵藿仰惠以<lb/>
納景山川有開而出雲使草茅微臣幽賤朽質辱旌賁<lb/>
<pb n="KR4h0022_WYG_483-10b"/>
陳芻蕘瞻璚臺之穆然預煙闕而伏對此臣之鴻造也<lb/>
敢不瀝誠哉臣聞堯之光宅也以親九族以命百官舜<lb/>
之登庸也以察萬人以齊七政大禹拜臯陶伯益惟其<lb/>
昌言武王問黄帝顓頊存乎至道此四君者文思濬哲<lb/>
恭儉髙明仁以創制慎乎體國思借力以任重簡逺<hi>闕</hi>
以安人故選賢以居位<hi>闕</hi>事而後爵則考績以庸取人<lb/>
必才賦納獻可聲度言狀庶存兹矣休惟陛下豐功厚<lb/>
利資始萬物以統天執契含元富有八方而纂聖家道<lb/>
<pb n="KR4h0022_WYG_483-11a"/>
以正庶績咸凝師師滿雲火之庭濟濟盛龍光之列尚<lb/>
紓神睠更睟天儀思仁夀之登城緬前王以作鏡雖軒<lb/>
轅之徇齊藏用重華之好問察言未足以扶轂大明驂<lb/>
乘元聖臣聞之遊大海<hi>一有之水二字</hi>者難為水窺聖<hi>一有人之二字</hi>
門者難為言陛下侔造化而作法尊道徳以垂範敬宗<lb/>
廟以示厚愛臣子以興仁懷蠻夷以廣徳抑禎祥以崇<lb/>
理禮經大備四海共職而朝宗樂物至和百獸來庭而<lb/>
率舞至於為政安人之躅則微臣何足以知之其餘備<lb/>
<pb n="KR4h0022_WYG_483-11b"/>
父母之體以立身欽聖人之化以從官之問則願竭其<lb/>
愚臣惟忠孝可以從官奉陛下之法以自理守陛下之<lb/>
職以自安以之居處則莊以之戰陣則勇是陛下軼堯<lb/>
舜之上愚臣忝比屋之封臣雖不才則亦有志矣昔者<lb/>
風后力牧仲容庭堅相與謀謨於有熊之朝弼違於納<lb/>
麓之運講信而修睦肆直而惠和垂衣裳作舟檝分州<lb/>
土叙星辰其紀綱也如此其後閎散周召園黄綺季鎬<lb/>
京得之為心膂漢儲得之為羽翼終能牧野清明惠皇<lb/>
<pb n="KR4h0022_WYG_483-12a"/>
不廢其救失也如彼夫國有五服朝聘申其貢禮有五<lb/>
經享祠肅其首職方品其逺邇宗伯辨其瑞玉乃開封<lb/>
壝<hi>一作墠</hi>是設方明錫之以鞶輅衮裳執之以圭璧羔鴈<lb/>
秦之立雍畤也將以禘其自出周之居亳社也亦以戒<lb/>
於不臧臣又聞先王之制禮法也以勞定國汰哉漢武<lb/>
曾是黷神採少君以端信樂道之貞列帳甲乙樹紅頭<lb/>
望嶧山祈石室天士地士不殆於昏淫諸布諸嚴何憚<lb/>
於風雨乎聖策以三教立言歴代彌勤成軌制以化時<lb/>
<pb n="KR4h0022_WYG_483-12b"/>
較醇醨而景俗此聖君合懸解之㫖而小臣慚黙識之<lb/>
明然臣亦嘗聞之矣夫禮者始諸飲食盛於冠婚分而<lb/>
為陰陽轉而為太一失之者死得之者生二氏包虚無<lb/>
而含寂滅長性靈而已宜去於斯傳曰仁義禮智以信<lb/>
為主貌言視聽以心為正則士德優矣若乃神農之肇<lb/>
皇業揉木為耒弦木為弧黄帝之開帝功致天下之人<lb/>
聚天下之貨器以成務稼惟人天利以通財阜國周用<lb/>
茍能全人天可違乎故臣願抑商而進工也大哉武之<lb/>
<pb n="KR4h0022_WYG_483-13a"/>
為功赫矣師之所處象震耀而舉垂雲雷以揚宣威而<lb/>
山河蕩容訓誓而煙塵動色可以定禍亂可以翦暴強<lb/>
頃者牝鷄之晨陛下潛龍或躍提白蛇之劒揭翠鳳之<lb/>
旂入于北軍兵皆袒左氛祲殄滅日月光華此神武之<lb/>
壯觀也謹對<lb/>
　　　賢良方正策<hi>原失問</hi>　　　　尹　暢<lb/>
對臣聞非才難遭時難况躬忝觀光之舉不俟媒揚之<lb/>
地儼身天闕用感良辰伏惟陛下建初立元創業埀統<lb/>
<pb n="KR4h0022_WYG_483-13b"/>
夷凶靖難聖敬日躋格上下而無憂内治光四表而誼<lb/>
徳昭振故能荷天之休福應尤盛殷薦嚴配昇中告成<lb/>
十數年間而功業大備豈非徇齊之徳神化所致哉雖<lb/>
少康復夏宣王興周比之當今萬分不及而猶賜臣策<lb/>
曰常恐上塵五聖之耿光下辱萬方之瞻戴日昃觀政<lb/>
夜分思理者可謂無念增徳勿休熈載履衆美而不足<lb/>
躬聖明而流謙而臣愚葑菲誤自充賦雖言及之將何<lb/>
以承奉清問對敭天休乎然臣聞立徳之謂道體道之<lb/>
<pb n="KR4h0022_WYG_483-14a"/>
謂仁固無宏逸安敢訛濫是以古之善為士者必將微<lb/>
妙𤣥通豈獨重於偏才迂誕而已如此則黄帝之功濟<lb/>
生人素王之道遵先聖離朱喫詬奚得議其淺深夷齊<lb/>
尹惠抑可語其同異何者食薇絶粟終慙淑媛之言醜<lb/>
夏歸殷卒致成湯之業寓言莊叟良未足徵側訊蒙矜<lb/>
誠將異爾無貪至理寧副虚懷若乃喜怒哀樂之四端<lb/>
貌言視聽思之五事雖擴充之在我諒休咎之關天殷<lb/>
臣格言已貫之於皇極鄒子戲論亦頗存於昭應詎兹<lb/>
<pb n="KR4h0022_WYG_483-14b"/>
辨志方用沃心伏惟陛下事天明事地察無文咸秩羣<lb/>
望畢舉故祈穀汾睢薦寳鼎於宗廟燔柴岱嶺靄飛煙<lb/>
於雲日神歆效其如答靈貺昭而必聞雖飄風乍起曾<lb/>
不終朝大雨時行旁霑數郡亦未聞偃拔包襄之甚也<lb/>
陛下憂勤夕惕若厲信禹湯之罪已實堯舜之用心蓋<lb/>
天災流行國家代有屠龍牲馬亦何以為書稱安人則<lb/>
惠易翼損上益下謂宜開倉廩以賙給選牧宰以寵綏<lb/>
散利薄征息役施舍禳修之道何莫由斯傳曰徳勝不<lb/>
<pb n="KR4h0022_WYG_483-15a"/>
祥義厭不惠謂此物也雖歸諸天道亦以人事故周官<lb/>
六職水旱則宗伯是司漢宰三公災𤯝則丞相是主不<lb/>
然何以昭燮贊之術開勸戒之端哉大體若兹詳徵何<lb/>
有臣聞夫大理之後有易亂之人者安寧無故驕心起<lb/>
也大亂之後有易理之人者創艾避災思樂生也當今<lb/>
海服清晏太平無虞衆宜曲折萬事纎妙文理至詳不<lb/>
可復加矣陛下享已成之功居崇髙之位入有後庭聲<lb/>
色之務出有苑囿遊觀之樂志得無滿乎欲得無極乎<lb/>
<pb n="KR4h0022_WYG_483-15b"/>
古語曰行百里者半於九十言末路之難也此言雖微<lb/>
可以喻大是以聖人乾乾日惕莫敢或遑雖休勿休盡<lb/>
善盡美伏願陛下慎終如始以成徳政使鴻圖盛烈作<lb/>
唐龍光不騫不虧永永無極此適時務之所當先也臣<lb/>
又聞善為政者在能其事能其事而不知所以少其吏<lb/>
者則竭而不足臣竊惟今國家所使分威權御黎庶幹<lb/>
府庫理刑獄者皆天下長吏也而其俸禄各有差等以<lb/>
勸其徒百官以理萬人以察天下幸甚然而都内冗散<lb/>
<pb n="KR4h0022_WYG_483-16a"/>
叨假名器者不可勝數或倡優雜伎之伍弁射夷貊之<lb/>
流紆紫懷金出入周衞漿酒藿肉乘堅策肥者奉一人<lb/>
猶聞不給今官此輩何所取資狐䑕既託於城社粟帛<lb/>
載殫於倉庫非所謂侍御僕從罔非正人爵勿及惡徳<lb/>
惟其賢者矣此救弊之所急也臣草莽諸生地卑識淺<lb/>
陛下誘而進之訪以時政將承汝弼安敢面從輕陳末<lb/>
議伏深殞越謹對<lb/>
　<lb/>
<pb n="KR4h0022_WYG_483-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百八十三<lb/>
</p>
<p>
</p>
  </div>
</body>
</text>
</TEI>
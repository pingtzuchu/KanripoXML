<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百六十四</head>
    <p>
<pb n="KR4h0022_WYG_963-1a"/>
欽定四庫全書<lb/>
　文苑英華巻九百六十四　宋　李昉等　編<lb/>
　婦人二<lb/>
　　彭城公夫人爾朱氏墓誌一首<lb/>
　　東平夫人李氏墓誌一首<lb/>
　　李參軍妻張氏墓誌一首<lb/>
　　館陶郭公姬薛氏墓誌一首<lb/>
　　高明府妻宇文氏墓誌一首<lb/>
<pb n="KR4h0022_WYG_963-1b"/>
　　崔主簿妻劉氏墓誌一首<lb/>
　　節慜太子妃楊氏墓誌一首<lb/>
　　　彭城公夫人爾朱氏墓誌銘　庾　信<lb/>
夫人爾朱氏河南洛陽人也若夫隂山表裏衝北斗之<lb/>
機衡瀚海彌綸直西街之畢昴四時銜火燭龍開照地<lb/>
之光六月搏風大鵬運垂天之翼由是奄有京縣遂荒<lb/>
中土車書禮樂三王之損益可知將相公侯百代之山<lb/>
河不殞祖敞隋儀同三司金紫光禄大夫岐同金申信<lb/>
<pb n="KR4h0022_WYG_963-2a"/>
臨徐七州總管兵<hi>集作藩</hi>部尚書金<hi>集作邊</hi>城郡開國公天<lb/>
列尚書之星地標光禄之塞出身萬里知吕岱之元勲<lb/>
専命一方識劉𢎞之重寄父休最隋左千牛備身朝散<lb/>
大夫齊王府司馬襲封爵金<hi>集作邊</hi>城公大夫稱伐諸侯<lb/>
胙土淮仙致雨仍攀桂樹之山楚客臨風更入芙蓉之<lb/>
水夫人玉臺貞氣金河仙<hi>集作靈</hi>液蔡中即之女子早聽<lb/>
色絲謝太傅之閨門先揚麗則彭城公發源殷伯承家<lb/>
漢相山川氣候彰白武於臯陶象緯休徵下蒼龍於曼<lb/>
<pb n="KR4h0022_WYG_963-2b"/>
倩三星照夜佇稽鳴鴈之期七日秉秋坐薦飛皇之兆<lb/>
夫人年甫十八遂歸於我巫山南眺逢暮雨於瑤姬華<lb/>
嶽西臨降明星於玉女動合詩禮言成軌則晨昏展敬<lb/>
事極於移天蘋藻挈誠義申於中饋女郎砧石響明月<lb/>
而思秋風織婦<hi>集作女</hi>機牀聴寒蛩而催絡緯用曹大家<lb/>
之明訓執宋伯姬之貞節加以心依八覺理㑹三空遊<lb/>
智刃於檀林泛仙舟於法海幾神獨照㸃言象而無施<lb/>
空有兼忘束筌蹄而不用人生天地壽非金石銀臺竊<lb/>
<pb n="KR4h0022_WYG_963-3a"/>
藥想奔月而何年金殿<hi>一作玉釡集作金釡</hi>煎香思反魂而無日<lb/>
以某年月日終于平康<hi>集作原</hi>里之私第越上元三年十<lb/>
月二十日合葬于城南之畢原禮也齊侯寢側杜氏階<lb/>
前對文王之畢原用周公之合葬偃松千古長無寡鶴<lb/>
之悲文梓百尋還見雙鴛之集其銘曰<lb/>
合葬非古周公所存死生千載棺槨雙魂野曠風急天<lb/>
寒日昏煙霾杳嶂霧失遙村紀黄絹之碑表對青松之<lb/>
墓門<lb/>
<pb n="KR4h0022_WYG_963-3b"/>
　　　伯母東平郡夫人李氏墓誌銘　前　人<lb/>
夫人姓李氏隴西狄道人也自涼武昭王以後一門三<lb/>
公為四海著族國史家諜詳之矣祖充穎後周大將軍<lb/>
消州刺史流江郡公考𤣥明皇朝上儀同<hi>闕</hi>濟三州刺<lb/>
史成紀縣男出入三朝剖符分竹秦隴河濟之地人到<lb/>
于今稱之天下士大夫知與不知莫不想望其風采夫<lb/>
人生而純深㓜而恭敬長而敦睦成而和惠年及初䈂<lb/>
甫歸於我執箕箒奉舅姑人不間於其娣姒妾媵之言<lb/>
<pb n="KR4h0022_WYG_963-4a"/>
閨門之内穆如也故宗黨推其令問鄉閭以為美談東<lb/>
平公守清白之基逢太平之日辟命交至聲聞於天制<lb/>
<hi>集作詔</hi>徵尚書郎遷御史中丞出為棣曹恒常四州刺史<lb/>
夫人輔佐君子聿修内政平旦纚䈂則有君臣之嚴沃<lb/>
盥饋食則有父子之敬報友而行則有兄弟之道受期<lb/>
必誡則有朋友之信其婦徳也如此歴職中外聲名籍<lb/>
甚和其琴瑟正其邦家者夫人與有力焉蓋嘗喟然而<lb/>
言曰古者卿之内子為大帶命婦成祭服社而獻功可<lb/>
<pb n="KR4h0022_WYG_963-4b"/>
不朂哉可不朂哉由是服澣濯之衣躬紡績之事筐筥<lb/>
錡釡之器所以執其勞蘋蘩藴藻之菜所以明其德非<lb/>
夫博文達禮貞婉聽從者孰能與於此乎及公乞骸告<lb/>
老退歸初服夫人年踰耳順視聽不衰每獻嵗發春日<lb/>
南長至羣從子弟稱觴上夀者動至數十百<hi>集無此字</hi>未嘗<lb/>
不勸<hi>一作歡</hi>言善誘借以温顔侃侃焉誾誾焉有孟母之<lb/>
風焉有敬姜之誨焉維永淳元年秋八月旁死魄寢疾<lb/>
彌留終於華隂之望仙里享年八十有一冬十一月一<lb/>
<pb n="KR4h0022_WYG_963-5a"/>
日景辰遷窆於永豐鄉之平原從先兆也東平公撫存<lb/>
懐舊用痛悼于厥心逺近咸集宗親畢㑹生榮死哀其<lb/>
此之謂矣是日也皇太子監守長安炯忝為詹事司直<lb/>
不獲就展<hi>集作展哀</hi>喪次陪奉靈輀敢薦李顒之文庶同潘<lb/>
岳之誄嗚呼哀哉乃為銘曰<lb/>
髙岳之上浮雲翔兮函谷之外真氣揚兮建功北漠討<lb/>
西羌兮受封南鄭家素昌兮於赫祖考為龍光兮牧州<lb/>
典郡佩銀黄兮降生淑質秉禎祥兮苕華菊茂蘭若芳<lb/>
<pb n="KR4h0022_WYG_963-5b"/>
兮我有懿德如珪璋兮求之卜筮鳴鳯凰兮君子至止<lb/>
玉環鏘兮室家好合琴瑟張兮執其麻枲供衣裳兮羞<lb/>
其饋食澄酒漿兮諸姑伯娣穆温良兮姨姒叔妹歡未<lb/>
央兮公之出門牧守四方兮夫人之化德洋洋兮公之<lb/>
告老返維桑兮閨門之内道彌彰兮正月上日南至長<lb/>
兮子孫歡慶各稱觴兮宋公<hi>集作云</hi>孟母魯季姜兮匪怒<lb/>
伊教由舊章兮方期高舉登紫房兮誰謂不宜<hi>集作㝠黙</hi>掩<lb/>
𤣥堂兮肅肅松檟鬱成行兮沈沈厚夕<hi>集作穸</hi>終不暘兮<lb/>
<pb n="KR4h0022_WYG_963-6a"/>
　　　袁州參軍李府君妻張氏墓誌銘<lb/>
　　　　　　　　　　　　　　　陳子昂<lb/>
夫人諱某清河郡東武城人<hi>集有也字</hi>昔軒轅錫胤<graphic n="KR1249" url="https://raw.githubusercontent.com/kanripo/KR-Gaiji/master/images/KR1249.png" mimeType="image/png"/>矢崇<lb/>
威畏其神者三百年得其姓者十四族金貂七葉漢天<lb/>
子之忠臣鼎足三公晉武皇之名相孤卿玉帛世有其<lb/>
庸曾祖某北齊大常卿徐兖二州刺史天人之禮位掌<lb/>
於秩宗侯伯之尊寵優於露冕祖某隋汾隂壽春陽城<lb/>
三縣令襲公侯之瑞屈銅墨之班士元非百里之才太<lb/>
<pb n="KR4h0022_WYG_963-6b"/>
丘有三台之望父某唐户部侍郎復亳建三州刺史尚<lb/>
書北斗始贊於南宫方岳專城終榮於獨坐夫人即刺<lb/>
史<hi>集作使君</hi>之第若干女也稟柔成性藴粹含章承禮訓於<lb/>
公宫<hi>集作庭</hi>習威儀於壼則夫其窈窕之秀燕婉<hi>集作婉孌又作</hi>
<hi>婉<graphic n="KR2016" url="https://raw.githubusercontent.com/kanripo/KR-Gaiji/master/images/KR2016.png" mimeType="image/png"/>
                    </hi>之姿貞節峻於寒松韶儀麗於温玉鉛華不御飾環<lb/>
佩之容浣濯是衣勤黼黻之彩自作嬪於君子主中饋<lb/>
於家人三千之禮不違九十之儀無慝至乃恭於奉上<lb/>
順於接下仁孝以承宗祀慈惠以睦閨門則雍雍蹌蹌<lb/>
<pb n="KR4h0022_WYG_963-7a"/>
必由其道矣嗚呼府君不造遘此閔凶中年不淑<hi>集作圖</hi>
早世而殞青松摧折哀㫁女蘿之心丹節<hi>集作桂</hi>孤高終<lb/>
守栢舟之誓而府君食先人之徳無厚生之財夫人徇<lb/>
黔婁之貞闕丹臺之産孀居永日<hi>一本作嵗</hi>蓬首終年處貧<lb/>
素而彌堅保幽芳而不昧始府君之逝有四子焉少遭<lb/>
罔極之哀未奉過庭之訓夫人保持名教終始禮經既<lb/>
朂之以義方又申之以逺大皆能率由慈訓克荷家<hi>集作</hi>
<hi>嘉</hi>聲箕裘之業載隆燕翼之謀不隕非夫淑明賢徳<hi>集作</hi>
<pb n="KR4h0022_WYG_963-7b"/>
<hi>懿</hi>聖善温良崇婦道之深規𢎞母儀之至範孰能昭宣<lb/>
令聞若此<hi>集作斯</hi>之盛哉彼蒼不忱殱我眉壽春秋若干<lb/>
載初元年月日遘疾終于洛州某里之私第嗚呼哀哉<lb/>
夫人令儀有穆惠問無喧敦雅志于詩書婉娩<hi>集作嫺</hi>情<lb/>
于琴瑟若乃姆師酒食之儀女工纂組之繁莫不總制<lb/>
清衷𢎞宣懿則茂蘋蘩之雅韻<hi>集作訓</hi>叶沼沚之芳猷雖<lb/>
古稱敬姜詩云淑女論容比徳殆無以過穠華不居松<lb/>
扄永閟嗣子某等悲摧欒棘思結寒泉永惟同穴之儀<lb/>
<pb n="KR4h0022_WYG_963-8a"/>
仰遵歸祔之典以大周天授三<hi>集作二</hi>年二月日朔祔于<lb/>
<hi>集作於</hi>袁州府君之舊塋禮也合葬非古奉周公之儀墓<lb/>
而為墳宗仲尼之訓嗚呼鴛鴦之樹𦕈泣於松楸鼓吹<lb/>
之山緬然於丘隴原陵何代銘誌無文有哀黄鳥之詩<lb/>
遂勒青烏之兆銘曰<lb/>
詩云淑女君子好逑<hi>集作求非</hi>懿哉令徳嘉儀聿修温容玉<lb/>
映峻節松楸妙心彤史潔志𤣥猷昭宣壼則惠穆蘋洲<lb/>
共伯早逝貞姜獨留焭居蓬首哀深栢舟彼蒼不愸此<lb/>
<pb n="KR4h0022_WYG_963-8b"/>
夜長幽懐南風之吹棘相<hi>集作想</hi>北山以同丘青春兮白<lb/>
日獨昭昭以悠悠<lb/>
　　　館陶郭公姬薛氏墓誌銘　　前　人<lb/>
姬人姓薛氏東明國王金氏之𦙍也昔金王有愛子别<lb/>
食於薛因為姓焉世不<hi>集無此字</hi>與金氏為姻其髙曾皆金<lb/>
王貴臣大人也父承<hi>集作永</hi>沖有唐高宗時與金仁<hi>旴本作仙</hi>
問歸國帝疇厥庸拜左武衛將軍姬人㓜有玉色發於<lb/>
穠華若彩雲朝升微月宵映也故家人美之少號仙<hi>集作</hi>
<pb n="KR4h0022_WYG_963-9a"/>
<hi>人字</hi>子聞嬴臺有孔雀鳯凰之事瑶情悦之年十五大將<lb/>
軍薨遂剪髮出家將<hi>川本無將字</hi>學金仙之道而見寳手菩<lb/>
薩靚<hi>集作靜</hi>心六年青蓮不至乃謠曰化雲心兮思淑貞<lb/>
洞寂滅兮不見人瑤草芳兮思氛氲<hi>集作芬蒀</hi>將奈何兮青<lb/>
春遂返初服而歸我郭公郭公豪蕩而好奇者也雜佩<lb/>
以迎之寳琴<hi>集作瑟</hi>以友之其相得如青鳥翡翠之婉孌<lb/>
矣華繁絶<hi>集作艷</hi>歇樂極哀<hi>集作悲</hi>來以長壽二年太歲癸<lb/>
巳二月十七日遇疾卒<hi>三字集作遇暴疾而卒</hi>於通泉縣之官舎<lb/>
<pb n="KR4h0022_WYG_963-9b"/>
嗚呼哀哉郭公怳然猶若未亡也寳珠以含之錦衾而<lb/>
舉之故園<hi>集作國是</hi>途遙言歸未迨留殯於縣之惠普寺之<lb/>
南園不亡貞也銘曰<lb/>
高丘之白雲兮願一見之何期哀淑人之永逝滅<hi>集作感</hi>
紺園之春時願作青鳥長比翼魂魄來兮<hi>集作歸來</hi>遊故園<lb/>
　　　陳州苑丘縣令髙府君夫人河南宇文氏墓誌<lb/>
　　　　銘　　　　　　　　　　前　人<lb/>
夫人諱某河南郡人也昔吾君夏后氏之子霸有幽都<lb/>
<pb n="KR4h0022_WYG_963-10a"/>
皇運北興鼎國<hi>旴本作圖</hi>南起開寳符而帝天下撫璿璣而<lb/>
主中國則後周之受命武帝之雲孫夫人四代祖也曾<lb/>
祖某失周子之封亡山陽之國雖在<hi>集作存</hi>天子之𦙍已<lb/>
是<hi>集作類</hi>咸陽布衣植徳早夭祖某隋朝官資至<hi>集無此二字</hi>
灃州灃陽縣令父某龍州司法皆承家席寵世有令名<lb/>
夫人賁穠華襲繁祉崇徽蕙穆秀色苕榮自于㓜年有<lb/>
令儀也十四適于髙府君夫其温慈惠和忠信肅穆<hi>集作</hi>
<hi>信肅修穆</hi>行有法度動有禮經嚴恪以理家人僴<hi>集作/<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>
                    </hi>瑟以<lb/>
<pb n="KR4h0022_WYG_963-10b"/>
和君子則以<hi>集作巳</hi>含乎光大矣若乃宗廟哀敬仁孝也<lb/>
娣姒祗和謙順也蠲潔酒食婦儀也黼黻𤣥黄女工也<lb/>
𢎞此四徳而務六親鞶帨以文之雜佩以發之猗可以<lb/>
作範母儀昭宣壼則矣至於訓子以睦教女以順愛下<lb/>
以慈與人以讓外以贊府君之徳内以光中饋之政皆<lb/>
日聞其進不見其退也嗚呼仁而不壽生而<hi>集作也</hi>永終<lb/>
永淳元年某月遇疾終於<hi>集作于</hi>苑丘縣之官舎時年二<lb/>
十七嗚呼哀哉髙府君尋以公<hi>集無此字</hi>事罷職山塋未卜<lb/>
<pb n="KR4h0022_WYG_963-11a"/>
旌旐來歸府君思北海之魂留東園而殯日月遂往九<lb/>
嵗于茲府君乃<hi>集作方</hi>崇樹先塋增封舊域以大<hi>集無此字</hi>周<lb/>
天授三<hi>集作二是</hi>年太歲辛夘二月癸夘啟殯于<hi>集作於</hi>東園<lb/>
遷祔於洛州某原禮也哀哉夫人雅有髙行終而不忘<lb/>
以為厚𦵏非禮也是以珠玉不飾塼瓦是藏髙府君聿<lb/>
遵其志率以薄𦵏於戲非古之明德淑女金玉其光孰<lb/>
可<hi>集無此字</hi>以躋之吾忝門閭之賓覩其家道矣雍穆懿鑠<lb/>
實有清風故叙之而未充德也銘曰<lb/>
<pb n="KR4h0022_WYG_963-11b"/>
夭夭桃李有花兮灼灼淑人宜家兮修睦婦道不譁兮<lb/>
窈窕嬪儀孔嘉兮何榮采之方茂兮而云落兮吁嗟<hi>集作</hi>
<hi>而云亡兮咨嗟</hi>
　　　司屬主簿博陵崔訥妻劉氏墓誌銘<lb/>
　　　　　　　　　　　　　　　張　説<lb/>
夫人劉氏其先彭城人也隋毗陵郡通守字<hi>集無此字</hi>予將<lb/>
之曾孫唐滁州刺史徳祖之孫汾陽<hi>集作州</hi>刺史延嗣之<lb/>
女子<hi>集作也</hi>昔武子處秦厥初命<hi>集作令</hi>氏元王國楚是為<lb/>
<pb n="KR4h0022_WYG_963-12a"/>
昌族盛徳之門龍驥接彩世禄之胄龜虎聨華夫人璇<lb/>
室載蘭蕙林層秀喈喈黄鳥豔豔清月<hi>集作明</hi>明詩説禮<lb/>
<hi>集作聞詩聞禮</hi>竊比諸生茂行淵心實稱士母<hi>集作女是</hi>及鳯飛啟<lb/>
繇夫婦盡琴瑟之和鷄鳴咸纚舅姑移橋<hi>集作喬</hi>梓之敬<lb/>
友愛洽乎姒媦任恤周乎姻戚豈惟禮備澄羃工深機<lb/>
杼固以能循法度宜其室家矣年若干以大定元年七<lb/>
月某日寢寐<hi>集作疾</hi>而卒粤二十九日某辰假𦵏於某里<lb/>
夫國喪賢嬪家亡淑媛母氏垂白殞<hi>集作殯</hi>奮所懐稚子<lb/>
<pb n="KR4h0022_WYG_963-12b"/>
始孩剪<hi>集作翦</hi>焉無恃<hi>集作倚</hi>嗚呼天道輔仁人道與順眷<lb/>
茲七徳不遐三壽何哉報應之理豈神食所<hi>集作其</hi>言脩<lb/>
短之期將事歸於命外姻畢萃累歎不足夫人即吾姨<lb/>
也今薄譔素履永刋幽石國史之外有美存焉其銘曰<lb/>
崔實齊胄劉亦漢宗崇其顯媾望乃偶<hi>集作偶族</hi>雙閫闈是<lb/>
穆饋奠斯恭貞歌浮漢孝室洄<hi>集作洞</hi>江珪璋其節桃李<lb/>
其容宜享偕老胡寧鞠凶朝槿飛陌春蘿墜松夫傷子<lb/>
慕去此何從百歲之後魂兮合封<lb/>
<pb n="KR4h0022_WYG_963-13a"/>
　　　節慜太子妃楊氏墓誌　　　前　人<lb/>
開元十有七<hi>集作五</hi>年二月癸未中宗節慜太子妃楊氏<lb/>
薨於京師太平里第之内寢越五月景申詔葬於新豐<lb/>
之細栁原黄陵不從古之道也嗚呼哀哉妃氏之先代<lb/>
居河華赤泉啟國清白傳家東都之公胄西晉之后族<lb/>
髙祖士達隋開府納言天授中以孝明髙后<hi>集作氏非</hi>之父<lb/>
追封鄭王贈太尉曾祖緘隋符璽郎抗節王充朝廷旌<lb/>
載<hi>集作聖朝旌義</hi>贈靈州刺史祖全節左内率贈魏州刺史考<lb/>
<pb n="KR4h0022_WYG_963-13b"/>
知慶千牛豹韜二將軍若夫軒冕王官同許史之繁漢<lb/>
婚姻帝室比姜姞之宜周是故二華降靈五河飛譽拜<lb/>
玉册於文廟儷金璽於青宫入參視膳之儀出友元真<lb/>
之樂禮陪璽館祭服始於北郊詩贊鵲巢王化終於南<lb/>
國豈知言<hi>集作諫</hi>違鬭水神往邙<hi>集作郎</hi>山七日之望不歸<lb/>
千秋之言何及於是視身知苦幽探白馬之偈覺心等<lb/>
空坐證青蓮之葉乆以橋<hi>集作喬</hi>木無怙栢舟早誓棣華<lb/>
<hi>集作萼</hi>先落聖善相依䦱門正家稱未亡而全禮高堂終<lb/>
<pb n="KR4h0022_WYG_963-14a"/>
養不勝哀而遂絶此又禮外之禮孝中之孝者也初上<lb/>
在東宫時妃有女弟選為良媛生忠王卜者曰不宜養<lb/>
爰自襁褓命妃舉字<hi>集作之</hi>及開元正位良媛為嬪而卒<lb/>
妃之視忠王也隠儭之訓誨之竭從母之仁慈倍猶子<lb/>
之珍愛忠王之託妃也敬愛焉聽順焉生盡因心之樂<lb/>
没過如母之慼且夫慈懋鞠育孝思顧復仁叶恩親愛<lb/>
備恭睦成天下之百行致生人之五福斯蓋皇極之端<lb/>
國風之首者矣湖陽王當小宗之祭<hi>集無此二字非</hi>元妃之喪<lb/>
<pb n="KR4h0022_WYG_963-14b"/>
故喪挾兩<hi>集作二</hi>孤而祭殷二國何必鼓吹山上遙傳慈<lb/>
母之名石闕廟中獨立少姨之像史官承詔勒銘沈碧<lb/>
詞曰<lb/>
太華北足長河東肘總粹隂靈妃徳儲后嗚美玉佩烱<lb/>
光金鈕貴嬪長姨寵王從母永訣上賔死孝哀親顧懷<lb/>
孺子忍别天人昔貞萬國今撫百神泉燈我夜宫樹他<lb/>
春陵<hi>集作陸非</hi>麥秀兮漸漸隴月生兮纎纎霸岸<hi>集作𤣥灞</hi>去兮<lb/>
無還日青門絶兮不<hi>集作無</hi>可曕石獸澁<hi>集作古</hi>兮緑苔黏<lb/>
<pb n="KR4h0022_WYG_963-15a"/>
宿草殘兮白露霑園寢閉兮脂粉膩不知何人兮開鏡<lb/>
奩<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_963-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百六十四<lb/>
</p>
<p>
</p>
  </div>
</body>
</text>
</TEI>
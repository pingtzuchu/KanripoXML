<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百二十二</head>
    <p>
<pb n="KR4h0022_WYG_521-1a"/>
欽定四庫全書<lb/>
　文苑英華巻五百二十二　宋　李昉等　編<lb/>
　刑獄門二十八道<lb/>
　　流人降徒判一道　　　竒請他比議判一道<lb/>
　　誘人致罪判一道　　　因丑致罪判一道<lb/>
　　詐稱官銜判一道　　　犯徒加杖判一道<lb/>
　　觧桎判一道　　　　　刑罰疑赦判一道<lb/>
　　告宻判一道　　　　　贓賄判一道<lb/>
<pb n="KR4h0022_WYG_521-1b"/>
　　吏犯徴贓判一道　　　主簿取受判一道<lb/>
　　尉用官布判一道　　　未上假借判一道<lb/>
　　乾没稍食判一道　　　取錢授官判一道<lb/>
　　受囚財物判一道　　　脱枷取絹判一道<lb/>
　　免罪不謝判一道　　　子行盜判一道<lb/>
　　冒名事發判一道　　　請不用赦判一道<lb/>
　　失囚判一道　　　　　遇毒判一道<lb/>
　　被妻毆判一道　　　　稽緩制書判一道<lb/>
<pb n="KR4h0022_WYG_521-2a"/>
　　刺史違法判一道　　　私發制書判一道<lb/>
　　　流人降徒判<lb/>
大理申去年流人恩降徒今徒㑹慮合免刑部駁制免<lb/>
徒罪此非本坐不許徒者寃訴<lb/>
　　　對<lb/>
曼倩持法恭聞至理之名公閭在官雅得平反之稱與<lb/>
其失善寧可利淫頃以澤被寰中風行水上象雷雨以<lb/>
作觧自昆蟲而必及五流之罪恩降一至於徒年三宥<lb/>
<pb n="KR4h0022_WYG_521-2b"/>
之條㑹慮復加於清雪渙然無咎咸與惟新大理以慮<lb/>
合從寛雅符平典刑部以徒非本坐何太深文<lb/>
　　　竒<hi>音基</hi>請他比議判<lb/>
法司以竒請他比議為蠲除而留臺持之不宜數變乃<lb/>
引聖智之所為患<hi>前漢刑法志竒請他比日以益滋議可蠲除者或曰法難數變此庸人不</hi>
<hi>逹疑塞治道聖智之所常患者也</hi>
　　　對<lb/>
政貴有常理惟體要明罰勑法取誡於先王議獄緩死<lb/>
<pb n="KR4h0022_WYG_521-3a"/>
致誠於君子俾其科條克叙輕重有倫惟齊非齊以殺<lb/>
止殺事必謀始則司契之義明道先仍舊則改作之功<lb/>
末鄭僑鑄鼎猶慙叔向之言周滿作刑稱耄吕侯之策<lb/>
况聖君御物天下文明人識舊章國懸常典舞文巧詆<lb/>
非則於張湯捨虐從寛有依於定國矧乃漢盜陵土惟<lb/>
輕載美於釋之於昭八議誠以類而可徴永言三尺復<lb/>
何慙於師古<lb/>
　　　誘人致罪判<lb/>
<pb n="KR4h0022_WYG_521-3b"/>
甲誘丁致罪令其同坐云人各有心<lb/>
　　　對<lb/>
率心無邪詩叅履福作偽背道經喻焚身若從惡而自<lb/>
貽將異罪而同罰利交相㗖唯甲與丁隣德不慕於田<lb/>
蘇樂禍更移於齊豹謗招惡子名近盜夸且飭躬無良<lb/>
以欲敗度誘人汙迹以<hi>一作於</hi>義傷風六行舉挂於爰書兩<lb/>
造不聞於在宥待窮實狀方寘科條<hi>一作刑</hi>
　　　因丑致罪判<lb/>
<pb n="KR4h0022_WYG_521-4a"/>
癸因丑致罪所由欲科之及丑自死癸云罪人則亡我<lb/>
更何若<hi>一作善</hi>所由亦不知作何處分<lb/>
　　　對<lb/>
生諒不謹法必繩愆既三禁而無移在五月<hi>一作用</hi>而難<lb/>
捨丑孽不可逭鬼得而誅癸戮出於身官慢其業雖天<lb/>
網不漏亦未失刑而職司是虧攸冝坐罪且罪有輕重<lb/>
失亦降差刑難變於一成減可從其二等<lb/>
　　　詐稱官銜判<lb/>
<pb n="KR4h0022_WYG_521-4b"/>
辛詐稱官銜取給州縣所司以偽論不伏仰正㫁<lb/>
　　　對<lb/>
辛在德多凉於朝不齒九班之榮未及三思之志闕如<lb/>
妄稱爵里之尊以求州縣之給詐難久恃偽果自彰行<lb/>
詐為官仲由以欺天見誚言偽而辨少正以左道受誅<lb/>
前史以舉其不然在律又繩其有過理冝緘口何恤薄<lb/>
言<lb/>
　　　犯徒加杖判<lb/>
<pb n="KR4h0022_WYG_521-5a"/>
乙犯徒訴家無兼丁縣㫁加杖人告其有妻年二十一<lb/>
已上<lb/>
　　　對<lb/>
麗刑務輕罰懲非死若膚受之訟則哀矜難原乙何人<lb/>
哉有耻未格不化厥訓自貽伊咎當從傅氏之策若赴<lb/>
驪山之徒謂無兼丁則合加杖而配有偶應是克家來<lb/>
訟無稽未冝易法縣且失律豈曰能官人之糾謬斯<hi>一作</hi>
<hi>誰</hi>謂不冝<hi>一作他人之糾謬謂不直</hi>
<pb n="KR4h0022_WYG_521-5b"/>
　　　觧桎判<lb/>
得甲送徒道觧桎梏恣所過御史糾訴云尅期俱至無<lb/>
違者<lb/>
　　　對<lb/>
法在安人刑忌留獄苟信不繼則噬膚而莫懲如得其<lb/>
情則緩死而無逸惟彼甲者奉詔送徒觧其桎梏遵大<lb/>
易之利用申其甲庚係小子而且格承命為信義則乖<lb/>
於守官推誠於物仁或昭其恤下與其刑兹無赦利武<lb/>
<pb n="KR4h0022_WYG_521-6a"/>
人之貞曷若感而遂通資文明以悦且虞廷作法人不<lb/>
敢欺鍾離縱徒尅期而至有叶良吏無瀆簡彞欲依騘<lb/>
馬之糾恐越鷞鳩之法<lb/>
　　　刑罰疑赦判<lb/>
甲刑罰之疑俱赦有司以刑不上備省科之云適輕下<lb/>
服諸罰有權<lb/>
　　　對<lb/>
先王立辟議事以制得情勿喜寜失不經故三宥以順<lb/>
<pb n="KR4h0022_WYG_521-6b"/>
時重一成而不改水懐中典亦謹無良惟罰與刑有疑<lb/>
俱赦厚倫正俗立教在寛二罪並興載難上備五聽無<lb/>
濫冝遵下服既有權而適道當惻隠而從輕不俾少懲<lb/>
將為允當<lb/>
　　　告宻判<lb/>
雍州申綿州告宻囚王禮告本州人有謀反行至㪚關<lb/>
夜已將半關吏以其夜到不為開門禮縁事急遂越關<lb/>
而度至留守所告關令趙秀并自首越關事到神都法<lb/>
<pb n="KR4h0022_WYG_521-7a"/>
司㫁秀應為而不為主簿批為不當舉牒議卿判秀當<lb/>
知反而不告下符科結秀經亷使披訴仰正㫁<lb/>
　　　對<lb/>
王禮生於劔表長自巴中身在重關之外心馳魏闕之<lb/>
下踰岷越嶂雖効赤誠觸網冒羅遂縈丹筆何者但縁<lb/>
謀反律有明條本州既不告言他邑寧且寢黙必也同<lb/>
夫兆<hi>一作風</hi>火應合控彼星昴何湏乘夜犯關侵宵越棧<lb/>
異田文之徑度不聽鷄鳴殊孫龍之縱辨無論馬色雖<lb/>
<pb n="KR4h0022_WYG_521-7b"/>
未詳其五聽聊請扣其兩端告宻縱使非虚越關無宜<lb/>
首免<lb/>
　　　贓賄判<lb/>
河南縣丞張季昭貸官錢一千貫私用縣令王楷糾從<lb/>
枉法季昭云既立帖取明即擬還不伏御史宋冲㫁為<lb/>
真盜<lb/>
　　　對<lb/>
雷電作威先王以嚴刑㫁獄脂膏不潤古人以從政立<lb/>
<pb n="KR4h0022_WYG_521-8a"/>
身故貪乃敗名子罕以不貪為寳財悖而入疎廣以多<lb/>
財累愚河南帝城四方取則毗賛之職必惟其人季昭<lb/>
策名清時沐我𤣥化不能獨峻其節有戾氷霜翻乃難<lb/>
滿為心自同溪壑况飛龍在運振鷺盈朝官材必孚名<lb/>
器無假不義而富聞夫子之有言刑故無赦著文王之<lb/>
作罰臨財苟得古則恥之陳力不能今也冝止黄圖貴<lb/>
令欲以枉法定刑繡衣御史㫁為真盜論罪既立文帖<lb/>
應有限期或即結刑恐成疑獄空仰九天之問慙無一<lb/>
<pb n="KR4h0022_WYG_521-8b"/>
割之能待結事由寘之邦典<lb/>
　　　吏犯徴贓判<lb/>
吏人犯枉法贓㑹恩免罪所由不徴正贓御史舉以非<lb/>
枉法不伏<lb/>
　　　對<lb/>
肆眚從輕前王以之宥罪一成不變君子於焉盡心黠<lb/>
吏伊何罔知紀極貪藩身之貨自底不經沐渙汗之恩<lb/>
幸而獲宥雖小懲大誡既曰刑其恤哉而免罪徴贓尚<lb/>
<pb n="KR4h0022_WYG_521-9a"/>
謂罔之生也酌彼三尺折以片言柱後為官御史之舉非斯<lb/>
當頥中有物所由之不伏未孚敢肆剛腸輕申直筆<lb/>
　　　主簿取受判<lb/>
外州申屬縣主簿部内取受州將不之罪也出錢與之<lb/>
　　　對<lb/>
束紳從官既儋人爵析珪銜命湏代天工不息惡木之<lb/>
隂不畏貪泉之味豈溪壑其志山川其心錢且深藏非<lb/>
從地出金常宻受不畏天知效無彰於萬分法宜加於<lb/>
<pb n="KR4h0022_WYG_521-9b"/>
三尺州將情為寛簡道取敦龎必令上化用孚將使下<lb/>
僚知恥若過而能改合道期於反經若情不自悛罰罪<lb/>
當於懲惡請更研問方事科條<lb/>
　　　尉用官布判<lb/>
鄖縣尉單則將官布七百端質錢還債經一百日合科<lb/>
何罪<lb/>
　　　對<lb/>
單則策名柱下述職江濵才靡効於一身害已深於五<lb/>
<pb n="KR4h0022_WYG_521-10a"/>
蠧用公府之財酬私門之債虧貞節於箭巖汨清流於<lb/>
鏡水九章彞憲不惠姦疑三尺明科無捨刑故雖復陪<lb/>
填已畢終是濫竊成愆指事論情實嬰疎網披文按法<lb/>
或蔽蒙襟委諸兩造之司庻盡片言之㫁<lb/>
　　　未上假借判<lb/>
丁受官未上於所部假借科其監臨不伏<lb/>
　　　對<lb/>
命官以賢底禄以道猶未涖事胡為賄聞無魏子之悛<lb/>
<pb n="KR4h0022_WYG_521-10b"/>
心有叔魚之黷貨即為假借曽不内愧于躬式冒刑典<lb/>
仍欲外文其過實叨懫之自速非監臨之謂何加言是<lb/>
丁不可迯罪<lb/>
　　　乾没稍食判<lb/>
乙主稍食輒自乾没為方書所劾<lb/>
　　　對<lb/>
列爵分官用資監守臨班掌務必藉亷平其有黷貨居<lb/>
心類長安之小吏不貪為寳殊宋國之司城時所未容<lb/>
<pb n="KR4h0022_WYG_521-11a"/>
法宜難捨况主茲稍食慢彼嚴章竊人之財從已之欲<lb/>
方書職惟糾謬本曰懲非罪即不誣任依輕典<lb/>
　　　取錢授官判<lb/>
得楊甲選以錢十萬金三十斤求山乙得官後被告大<lb/>
理以甲選数合留官不越次㑹恩洗滌甲不觧任錢金<lb/>
不追刑部㫁甲觧見任徴乙金錢<lb/>
　　　對<lb/>
學古入官不聞黷貨以賢制爵安可非材楊甲人實妄<lb/>
<pb n="KR4h0022_WYG_521-11b"/>
庸謬參調選山乙志惟貪冐多受金錢良以職謝巨源<lb/>
賢慙伯起鴻猷載黜是則難容大理同拘自貽伊戚承<lb/>
恩合免雖則棘署守文㑹赦獨徴實亦仙臺直筆請依<lb/>
省㫁竊謂為冝<lb/>
　　　受囚財物判<lb/>
丁受囚財増其語贓輕减罪省司駁議非當鬻獄<lb/>
　　　對<lb/>
鬻獄賈直實誡魯史舞文巧詆用存漢策小大之察必<lb/>
<pb n="KR4h0022_WYG_521-12a"/>
惟其情輕重之權固茲無濫眷彼丁者職在監臨貨以<lb/>
藩身見魯豹之裂帶貪而速戾同叔魚之敗官且無属<lb/>
厭難以末減省司忠告實謂平反<lb/>
　　　脱枷取絹判<lb/>
祁陽縣尉董則任大理獄吏與囚脱枷取絹兩疋㫁除<lb/>
名<lb/>
　　　對<lb/>
刑政所存為國之本有倫有要𢎞慎斯歸就重就輕哀<lb/>
<pb n="KR4h0022_WYG_521-12b"/>
矜無失董則事縁贓賄㫁彼除名黷貨於無器之時定<lb/>
罪於有官之日問既承引㫁亦甘心兩縑雖則難容雙<lb/>
啓終湏審䆒脱枷狀非枉法凖絹不至徒年除名雖據<lb/>
本條㫁罪冝無覆定永州申上不詳前任之文刑部重<lb/>
尋妙得無官之列除名之坐未可依前罪不合徒何容<lb/>
濫罰<lb/>
　　　免罪不謝判<lb/>
得乙有罪丁救以免乙不謝或責之乙云不為己<lb/>
<pb n="KR4h0022_WYG_521-13a"/>
　　　對　　　　　　　　　　　白居易<lb/>
在公而行誠非為己懷惠以謝則涉徇私彼既求仁而<lb/>
得仁此冝以直而報直乙惟獲戾丁乃觧紛以為非罪<lb/>
而拘冶長見稱於尼父直言以免叔向寧謝於祁奚論<lb/>
恩則丘山不勝在道而江湖可忘况情非私謁可以不<lb/>
愧於人義在公行實亦<hi>一作已</hi>無求於我盍加遺直勿聽<lb/>
責言<lb/>
　　　子行盜判<lb/>
<pb n="KR4h0022_WYG_521-13b"/>
得甲告其子行盜或誚其父子不相為<hi>一作容</hi>隠甲云大<lb/>
義滅親<lb/>
　　　對<lb/>
法許原情慈通隠惡俾恩流于下亦直在其中甲齒忝<lb/>
人倫忍傷天性義方失教曽莫愧于父頑攘竊成姦尚<lb/>
不為其子隠道既虧於庭訓禮遂闕於家肥且情比樂<lb/>
羊可謂不慈傷教况罪非石厚徒云大義滅親是不及<lb/>
情所冝致誚<lb/>
<pb n="KR4h0022_WYG_521-14a"/>
　　　冒名事發判<lb/>
得丁冒名事發法司凖法科罪節度使奏丁在官有善<lb/>
<hi>集作羙</hi>政請免罪真授以勸能者法司以亂法不許<lb/>
　　　對<lb/>
宥則利淫誅為<hi>一作則</hi>傷善失人猶可壞法實難丁僣濫<lb/>
為心僶俛從事始假名而作偽咎則自貽及勵節而為<lb/>
官政將可取節使以功惟補過情<hi>一作請</hi>欲勸能憲司以<lb/>
仁不惠姦議難亂紀制冝經久理貴從長見小善而必<lb/>
<pb n="KR4h0022_WYG_521-14b"/>
求才雖苟得踰大防而不禁弊將若何濟時不在於一<lb/>
夫守法宜守乎三尺盍懲行詐勿許拜真<lb/>
　　　請不用赦判<lb/>
得乙上封請永不用赦大理云廢赦何以使人自新乙<lb/>
云數赦則姦生恐弊轉甚<lb/>
　　　對<lb/>
刑乃天威赦惟王澤于以御下存乎建中上封以宥過<lb/>
利淫倖門冝閉大理以盪邪除舊權道當行皆推濟國<lb/>
<pb n="KR4h0022_WYG_521-15a"/>
之誠未逹隨時之義何則政包寛猛法有弛張習以生<lb/>
常則起為姦之弊廢而不用何成作觧之恩請思砭石<lb/>
之言兼詠蓼蕭之什数則不可無之亦難<lb/>
　　　失囚判<lb/>
得甲為獄吏囚走限内他人獲之甲請免罪<lb/>
　　　對<lb/>
圜土不嚴罪人其遁亡而由己誠曰慢官獲則因人其<lb/>
何補過相彼維甲所謂攸司不念恪居儆于羑里旋聞<lb/>
<pb n="KR4h0022_WYG_521-15b"/>
失守逸乃楚囚雖非故縱所因曽是慢常而致徒稱勿<lb/>
佚未可塞違得於他人自是疎網無漏失其所職豈可<lb/>
出柙不科無貪假手之功固念<hi>集作合</hi>甘心於責<hi>集作罰</hi>
　　　遇毒判<lb/>
得丙於逆旅食噬腊遇毒而死其黨訟之主人云買之<lb/>
有處<lb/>
　　　對<lb/>
生不可保死必有因盍知命於䘮予豈尤人於食我丙<lb/>
<pb n="KR4h0022_WYG_521-16a"/>
秋蓬方轉朝薤欲晞旅次方來將受飱而已生涯溘盡<lb/>
當終食之間且非祭地之餘<hi>集作疑</hi>自是逄天之戚永言<lb/>
其黨不察所由死且焉知徒云噬腊之毒買而有據請<lb/>
無寘堇之嫌誠虐士之可哀在主人而何咎幸思恕物<lb/>
無妄罪人<lb/>
　　　被妻毆判<lb/>
得甲居家被妻毆笞之隣人告其違法縣㫁徒三年妻<lb/>
訴云非夫告不伏<lb/>
<pb n="KR4h0022_WYG_521-16b"/>
　　　對<lb/>
禮貴妻柔則冝禁暴罪非夫告未可麗刑何彼無良於<lb/>
斯有怒三從罔敬待以庸奴之心一杖所加辱於女子<lb/>
之手作威信傷於婦順<hi>集作道</hi>不告未失<hi>集作/爽</hi>於夫義<hi>集作</hi>
<hi>和</hi>招訟於隣誠愧聲聞於外㫁徒不伏未乖直在其中<lb/>
雖未<hi>集作非</hi>家肥難從縣責<lb/>
　　　稽緩制書判<lb/>
得甲為所由稽緩制書法直㫁合徒一年訴云違未經<lb/>
<pb n="KR4h0022_WYG_521-17a"/>
十日<lb/>
　　　對<lb/>
王命急宣行無停晷制書稽緩罪有常刑將欲正其科<lb/>
繩必先揆以時日甲懈位敗度慢令速尤蓄怠棄之心<lb/>
既虧臣節壅駿奔之命自抵國章然則審時勾稽考程<lb/>
定罪法直以役當朞月所由以違未浹辰將計年以㫁<lb/>
徒恐乖閲實請據日而加等庻叶决平是曰由文俾乎<lb/>
息訟<lb/>
<pb n="KR4h0022_WYG_521-17b"/>
　　　刺史違法判<lb/>
得丙為錄事恭軍刺史有違法事丙封狀奏聞或責其<lb/>
失事長之道丙云不敢不忠于國<lb/>
　　　對<lb/>
守位居常小冝事大持法舉正卑可糾尊丙名署外䑓<lb/>
身由中立直冝自守郡郵之政必行明不相蒙州將之<lb/>
邪無隐且六條枉撓百事滋昏苟不提綱是為漏網雖<lb/>
舉違犯上虧敬長之小心而陳奏盡忠得事君之大節<lb/>
<pb n="KR4h0022_WYG_521-18a"/>
既非下訕難抑上聞<lb/>
　　　私發制書判<lb/>
得丁私發制書法司㫁依漏洩坐丁訴云非宻事請當<lb/>
本罪<lb/>
　　　對<lb/>
君命是專刑其無小王言非宻罪則從輕丁乃攸司屬<lb/>
當行下不慎厥徳擅發如綸之言自災于身難求疎網<lb/>
之漏然則法通加減罪有重輕必也志在私行唯當專<lb/>
<pb n="KR4h0022_WYG_521-18b"/>
逹之責如或事關樞宻則科漏洩之辜請驗跡於紫泥<lb/>
方定刑於丹筆<lb/>
　<lb/>
　<lb/>
　<lb/>
　<lb/>
　<lb/>
　文苑英華巻五百二十二<lb/>
</p>
<p>
</p>
  </div>
</body>
</text>
</TEI>
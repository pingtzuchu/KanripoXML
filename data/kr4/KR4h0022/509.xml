<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百九</head>
    <p>
<pb n="KR4h0022_WYG_509-1a"/>
欽定四庫全書<lb/>
　文苑英華巻五百九　　　宋　李昉等　編<lb/>
　師學門十六道<lb/>
　　申公杜門判二道　　　坐於左塾判二道<lb/>
　　聚徒教授判二道　　　蜀物至京判二道<lb/>
　　生徒擢塵判一道　　　陳設印綬判一道<lb/>
　　為其師掃判二道　　　掘窖試之判一道<lb/>
　　去師之妻判一道　　　請益不退判一道<lb/>
<pb n="KR4h0022_WYG_509-1b"/>
　　勤學犯夜判一道<lb/>
　　　申公杜門判<lb/>
申公杜門不出聚逺方衆百餘人里中興訟<lb/>
　　　對　　　　　　　　　　　王　訢<lb/>
儒惟教先學乃德本茍立誠以脩業終養中而果行故<lb/>
道存斯貴方類是歸無愆自逺之㑹庶廣克成之業雖<lb/>
門人請益既有孚於鼎新而邑里無儀却興言於獄訟沉<lb/>
吟漢牘反復周典黨而成聚義非止於嚴科問以辯之理<lb/>
<pb n="KR4h0022_WYG_509-2a"/>
何妨於聚學况杜門不出事匪干進敦魯服之𤣥風指楚<lb/>
郊之逺避講習典禮翺翔墳素足以激揚時俗光闡儒門<lb/>
諒旌賁之可知豈訟聲之所及捨而勿問深謂國章<lb/>
　　　同前　　　　　　　　　　母　嬰<lb/>
達士遵徳至人榮道金圖玉簡自勤鄒壁之書緑綬青<lb/>
章不樂漢庭之貴申公括囊墳史養道衡門洞曹曾<lb/>
之書倉擬任永之經苑知尚仁乎跡<hi>疑</hi>重任吾徳以逾<lb/>
髙聞俗里之事乖杜茲門而不出仲舒之帷屢下太丘<lb/>
<pb n="KR4h0022_WYG_509-2b"/>
之衆増多適光闡於邦儒遽辭興<hi>一作何必闕</hi>於里訟况詩<lb/>
宗傳府馬鄭之徒鴻儒碩生游夏之黨周人紀律不覩<lb/>
於前科鄭國鑄書未彰乎舊法庶惟先託謂合通方<lb/>
　　　坐於左塾判<lb/>
里胥坐於左塾隣長怒而逐之縣科無禮隣長訴非失<lb/>
　　　對　　　　　　　　　　　盧　昌<lb/>
人最物靈道由學立詩書禮樂列聖巨儒之教行孝慈<lb/>
忠良父子君臣之義備是以國學宏建東序西序鄉校<lb/>
<pb n="KR4h0022_WYG_509-3a"/>
大起右塾左塾聞詩以言執禮而動遵夫子之善誘仰<lb/>
先師之至徳里胥莫從鄉心<hi>一人</hi>作是類公門鞠恭未彰<lb/>
於嘉躅黌塾促膝便乖於令典茍茲無禮胡異有皮隣<lb/>
長逐之允謂宜矣縣曹方斷竊未得當<lb/>
　　　同前　　　　　　　　　　馬　損<lb/>
聖人作孚百姓以理農夫服田乃亦有秋中庸可範則<lb/>
鄉有黨而國有學南畆不勤則里有胥而隣有長豈獨<lb/>
敦崇耕稼平秩出入亦將禮異班白儀成風化胥闗於<lb/>
<pb n="KR4h0022_WYG_509-3b"/>
禮自可微詞長怒逐之夫何釁焉縣司科罪亦未為得<lb/>
無方之士誠宜咎之<lb/>
　　　聚徒教授判<lb/>
甲聚徒教授每春秋享射以素木瓠葉為俎豆<lb/>
　　　對　　　　　　　　　　　宋少真<lb/>
學以知道行以成徳謂脩已之不懈則化人而有孚甲<lb/>
博習詩書佩服忠信談經不同於稷下請益其多强學<lb/>
頗類於闗西發䝉斯衆既聞講道亦見習儀且享以訓<lb/>
<pb n="KR4h0022_WYG_509-4a"/>
人射則觀徳素木瓠葉足表獻酬之教桑弧蒿矢方昭<lb/>
揖遜之容學不習而則無禮不行而斯壊刑而詰致何<lb/>
迷鄒魯之風習以見尤其如城闕之刺祭遵施之於軍<lb/>
旅尚不云非劉昆列之於家庭且未言失古則可據今<lb/>
何以疑所謂習不違經學無廢業告人昧識徒効西隣<lb/>
之責言在甲合儀請遵東觀之故事<lb/>
　　　同前　　　　　　　　　　胡　連<lb/>
學以道尊禮為教首事克師古人焉生惑眷言彼甲惟<lb/>
<pb n="KR4h0022_WYG_509-4b"/>
徳潤身敦詩説禮奉守先王之訓博聞强識能為君子<lb/>
之儒是以生徒駿奔負笈雲集<hi>一作平</hi>横經紛其滿席執<lb/>
禮爛其盈門故能春秋匪懈享祀不忒教胄子之威儀<lb/>
陳鄉人之揖遜登以素噐射從薄物稽諸瓠葉有若蘩<lb/>
蘋桑弧不類於桃弧兎首豈齊於狸首同劉昆之故事<lb/>
習俎豆於私室異祭遵之前式陳禮容於軍旅古則無<lb/>
議今亦何傷徒小有言責其行禮欲崇北海之術謹遵<lb/>
東觀之詞<lb/>
<pb n="KR4h0022_WYG_509-5a"/>
　　　蜀物至京判<lb/>
得廬江人使計吏多賫蜀物至京分遺博士巡使問其<lb/>
故云官長勸人非為己也<lb/>
　　　對　　　　　　　　　　　李　暄<lb/>
有禮則安不學將落方斯<hi>一作期</hi>化俗必在崇儒仰彼廬<lb/>
江抑惟循吏等文翁之從政遺徳未忘類邵父之為邦<lb/>
餘芳尚在是故循<hi>疑作脩</hi>其禮物隨此計偕豈燕昭之築<lb/>
䑓自尊郡士何楚元之設醴獨致書生將使洙泗之風<lb/>
<pb n="KR4h0022_WYG_509-5b"/>
永聞函丈<hi>一作杖禮記席間函丈注容杖足以指畫也丈或為杖</hi>舞雩之禮重見<lb/>
摳衣敢升夫子之堂是樂先王之道巡使揚君之化按<lb/>
<hi>疑作安</hi>俗而行疑爾所為因之問政是可嘉其禀命賞此<lb/>
承式誠勸人之有以非為已而何傷<lb/>
　　　同前<lb/>
經邦致理化人成俗率由廣學可以移風或美政之聿<lb/>
脩則善誘而為訓眷言官長頗為循良精敏其才使乎<lb/>
計吏减少府之用度鬻賨渝之貨物無賫刀布行備束<lb/>
<pb n="KR4h0022_WYG_509-6a"/>
脩詣春京而訪道遺魯儒而請益就賢體逺既虚徃而<lb/>
實來閲禮敦書果日就而月將類朱藍之<hi>一作而</hi>易染非<lb/>
檟楚以收威自成洙泗之風以變廬江之俗百年講學<lb/>
諒崇化於文翁三月舞雩寧慙詠於宣父巡使致詰胡<lb/>
乃不經計偕有詞足以明道<lb/>
　　　生徒擢塵判<lb/>
曲阜縣申孔禮教授生徒仲春欲祭壝門令生徒顔恭<lb/>
炊飯及有塵落甑中恭私自先食有塵之飯恭友仲勇<lb/>
<pb n="KR4h0022_WYG_509-6b"/>
譛恭於禮失恭云不知將祭州科罪者斷雪<lb/>
　　　對<lb/>
曲阜境帶龜䝉地隣鳬繹淹中禮樂仲尼之盛徳不渝<lb/>
闕里詩書洙泗之英規尚在孔禮家承學府業宗詞林<lb/>
黄金滿籯白圭無瑕泮宫刷羽方宣鳳徳之儀沂水騰<lb/>
鱗再啓龍蹲之教壇花啓<hi>一作發</hi>杏設絳帳而横經市葉<lb/>
抽<hi>一作分</hi>槐據緇帷而闡教經來斯講式崇函丈之規龍<lb/>
見而雩大備嚴禋之禮顔恭躬忝胄子跡齒顓門叨承<lb/>
<pb n="KR4h0022_WYG_509-7a"/>
爼豆之間竊聽弦歌之末爰崇奠祭乃肅粢盛方執㸑<lb/>
於吳樵忽飛塵於范甑師乃未飯豈可先嘗神且將歆<lb/>
寧宜預食不恭有罰罪合寘於嚴科無大<hi>一作失禮</hi>之刑理<lb/>
或存於宥過州司忽罰頗涉深文臺局寛刑實尊平曲<lb/>
　　　陳設印綬判<lb/>
甲陳其車馬印綬諸生非之曰稽古之力豈無前亊<lb/>
　　　對　　　　　　　　　　　杜兼遂<lb/>
學能廣業徳可潤身率由此道乃終有慶甲温故知新<lb/>
<pb n="KR4h0022_WYG_509-7b"/>
博聞强識究前言而識徃行致廣大而盡精微故三千<lb/>
門徒續于斧棘十五志學傃其發䝉黄憲而初邑里有<lb/>
聲陳實而終海内多譽方今美其教化厚以人倫春誦<lb/>
夏弦逺邁永平之際東膠西序殊超建武之初戴憑所<lb/>
以重席周福因而獲印於是庭列輜駕堂循禮容將以<lb/>
勸凡今之人豈徒矜稽古之力孔宣父之至徳斯其務<lb/>
本桓春卿之雅意誰復間言諸生或非竊謂匪當<lb/>
　　　為其師掃判<lb/>
<pb n="KR4h0022_WYG_509-8a"/>
甲為鄉學生為其師掃或詰之失禮訴云有近賔將至<lb/>
　　　對<lb/>
稽先王之國法閱司徒之教典必由鄉校馴致膠庠用<lb/>
繋童䝉方論俊造資皷箧以懋徳表師嚴而道尊甲也<lb/>
嗜學因心琢玉成噐憤悱以攻木㫪容而扣鍾然由衷<lb/>
執顔罔敢勦説初布席以函丈終摳衣而負墻問道非<lb/>
飲食之賔鳴謙用掃除之𨽻而禮去聚突義在攝齊賔<lb/>
主有儀應對無失主人觀禮弟子脩容訴人無乖所宜<lb/>
<pb n="KR4h0022_WYG_509-8b"/>
或者如何致詰<lb/>
　　　同前<lb/>
顓業就師有大小之間函丈待扣慎先後之傳故得怡<lb/>
然有孚相悦以觧甲强學自立博習成性摳衣以徃如<lb/>
趨闕里之前請益而來疑在舞雩之上宜務知逺者而<lb/>
願學焉仲尼先乎祖述傳説念以終始豈可異子皮之<lb/>
言淺者何効師卜商之業末也無<hi>一作那</hi>如或屢聞長者<lb/>
之言將習少儀之禮心善魏勃宜拘袂於席前志異陳<lb/>
<pb n="KR4h0022_WYG_509-9a"/>
蕃或洒掃于庭内不議罪此無施勞心<lb/>
　　　掘窖試之判<lb/>
甲訓弟子五百人業將成乃掘窖試之令甲泣下方遣<lb/>
之或人告為妖甲不伏<lb/>
　　　對<lb/>
家塾黨庠著以訓人之道儒生辨士分其志學之門擊<lb/>
磬同心琢玉殊制登四科而未覿鑿三窖而斯聞是以<lb/>
馮軾下齊未譽酈生之説處囊辭趙還推毛遂之言藉<lb/>
<pb n="KR4h0022_WYG_509-9b"/>
以師資成乎藝業是有伏膺之義攸呈緩頰之期甲道<lb/>
茂人倫才標鬼谷青溪託志自餘千仞之幽絳帳尊居<lb/>
早訓三端之藝摳衣皷篋游夏斯均合從連衡蘇張式<lb/>
擬合生徒之五百類門人之三千濟濟分儀恂恂善誘<lb/>
服勤請益聞聚照於丹螢日就月將都試詞於黄馬卒<lb/>
以明試從而謝歸言遵掘窖之由庶察懸河之辨交頥<lb/>
泫泣知感激之攸同礪角含姿識牽授<hi>疑作援</hi>之或異事<lb/>
乃師古跡匪于誅告以為妖此情何謬<lb/>
<pb n="KR4h0022_WYG_509-10a"/>
　　　去師之妻判<lb/>
甲受業於乙乃去乙之妻同門以為失弟子之禮郡欲<lb/>
科罪甲云行古之道也所由不能定<lb/>
　　　對　　　　　　　　　　　張　皓<lb/>
學以居士人斯守業曽射御之必習在師資而有敬甲<lb/>
性匪生知才殊特達將祈代耕之禄式執摳衣之訓既<lb/>
而請益不倦寧止于五經廣業惟勤實苞乎六藝庶將<lb/>
貽厥小學冀亦臻夫大成列孔氏之四科登周官之一<lb/>
<pb n="KR4h0022_WYG_509-10b"/>
命且猶父之禮義固非經從夫而尊敬亦宜廣厥妻雖<lb/>
忘于母訓惟夫且豫於人師縱隣樹以致嫌匪門生之<lb/>
或譴何乃窺其家室専務去彼遂使老萊之婦坐失齊<lb/>
眉之歡買臣之妻終成反目之恨况人實有偶甲則無<lb/>
良訐以為直嘗聞君于之惡犯而不隠乃昧事師之迹<lb/>
失禮之告誠謂有孚行古之道未知其可<lb/>
　　　請益不退判<lb/>
戊侍先生視日早暮不請退鄉大夫責之詞云方及請<lb/>
<pb n="KR4h0022_WYG_509-11a"/>
益<lb/>
　　　對<lb/>
書稱教胄禮貴來學問一之道式昭在三之儀斯著戊<lb/>
行敦素履名列青襟懼扞格之無誠誡挑達以自制滿<lb/>
籯不顧方欲期於俯拾重席擬登何敢遽云請退然先<lb/>
生在位侍坐以時自合發問有儀使師逸功倍何得請<lb/>
益無節致視日欠伸雖涉進徳之端其若伏膺之道鄉<lb/>
大夫之責是謂知言門弟子之禮不應飾詐息焉有故<lb/>
<pb n="KR4h0022_WYG_509-11b"/>
邊生且放嬾眠懲之勿深寗越豈宜鞭撻請舉坐觥之<lb/>
罰式陳皷篋之誡<hi>一作誠</hi>
　　　勤學犯夜判<lb/>
長安令杜虛有百姓王丁犯夜為吏所拘虛問其故答<lb/>
云從師授書不覺日暮虛曰鞭撻寗越以立威名非政<lb/>
化之本使吏送歸家御史彈金吾郎將不覺人犯夜訴<lb/>
云縣令送歸非金吾之罪<lb/>
　　　對　　　　　　　　　　　蘇　頲<lb/>
<pb n="KR4h0022_WYG_509-12a"/>
王丁果行育徳師逸功倍參則不敏佇揚名以立身回<lb/>
也如愚自聞一而知十好問斯在請益無疲拾紫期榮<lb/>
滿金非寳朝遊霧市披學序之圖書暝出香街聽嚴城<lb/>
之鍾皷歸與不逮行者宜息墨綬榮班黄圖貴令懲姦<lb/>
擿伏冀静於桴鼓慕道崇儒豈威於鞭撻奚殊政本不<lb/>
抵彞條竟付吏人之執旋辱宰君之恵綉衣騘馬石室<lb/>
生風警夜巡晝金吾翊道雖將順其美不在伺察而各<lb/>
恭爾職罔或愆違有觸踈羅允符嚴簡<lb/>
<pb n="KR4h0022_WYG_509-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻五百九<lb/>
</p>
<p>
</p>
  </div>
</body>
</text>
</TEI>
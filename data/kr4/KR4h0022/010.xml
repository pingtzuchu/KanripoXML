<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻十</head>
    <p>
<pb n="KR4h0022_WYG_010-1a"/>
欽定四庫全書<lb/>
　文苑英華巻十　　　　　宋　李昉等　編<lb/>
　天象十<lb/>
　　星囬于天賦一首　　查客至斗牛賦一首<lb/>
　　德星聚賦一首　　　斗為帝車賦一首<lb/>
　　天上種白榆賦一首　明河賦一首<lb/>
　　秋河賦一首　　　　天河賦一首<lb/>
　　曙觀秋河賦一首<lb/>
<pb n="KR4h0022_WYG_010-1b"/>
　　　星囬于天賦<hi>以數将已終歲且更始為韻</hi>　馮　宿<lb/>
天其運乎嵗聿云莫彼星囬而斗建實維新而去故攝<lb/>
提克正無聞黍累之差懸象著明不忒隂陽之數仰觀<lb/>
蒼蒼悠乆且長一十二分終而復始二十八宿巡而有<lb/>
常各安其位各正其方每披雲而見質恒耿漢而流光<lb/>
凌霜晰晰燭夜煌煌瞻彼星之囬復知改嵗之方将豈<lb/>
不以式遵晷度無失綱紀縱横其狀逐青陽而左旋璀<lb/>
璨其容候招摇而東指匝四氣而為度臨萬戸而可視<lb/>
<pb n="KR4h0022_WYG_010-2a"/>
聖人所以叅象於躬考正極中天蓋高而道逺星且囬<lb/>
於嵗終悠悠積氣奕奕長空潜應厯以相授若循環之<lb/>
不窮且運故無窮時亦有替三光垂其極四序成其嵗<lb/>
必當觀大象以立規騐周星而取制方今時惟行夏令<lb/>
無苟且帝感於天而克保休祥星囬於天而不乖次舍<lb/>
故得律應時貞昭囬上清星歸其本嵗亦将更遵舊紀<lb/>
而無謬反初元而作程則有博古之士學於太史觀嵗<lb/>
杪而星窮知有卒而有始於是徴月令以揮翰談天經<lb/>
<pb n="KR4h0022_WYG_010-2b"/>
而賦羙<lb/>
　　　查客至斗牛賦　　　　　　何類瑜<lb/>
客有逺人寰家海泬聲銷迹巻兊塞巧絶浩然太素之<lb/>
和氣勁然喬松之全節當鬱島以閒安就靈濤以怡恱<lb/>
喜仙查之千里每秋風之八月知必至之不欺乃乗流<lb/>
以長發爾乃制芰俶裝舂菰裹糧以晝以夜若行若藏<lb/>
沉浮于渤潏之中央蕩摇乎聱軋之大方豈靈恠之歴<lb/>
討實險阻之備嘗獨出於有間之世轉入於無何之鄉<lb/>
<pb n="KR4h0022_WYG_010-3a"/>
聽不聞其聲類馮異之依大樹乆乃有所遇若伊尹之<lb/>
在空桑乗悠逺兮不知其行道𣺌瀰兮無遺其跡人與<lb/>
木兮俱浮天與海兮同碧次黄道之的的穿白榆之歴<lb/>
歴反不記其所從又焉知其所適飲牛於津者誰子弄<lb/>
杼於室者何人軋軋有聲繽綺縞兮如雪盈盈不語粲<lb/>
明眸兮若神忽<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙以相顧雖婉孌而不親既持石以<lb/>
贈子令致問於嚴遵當是時也星則知客犯爾位客不<lb/>
知星則吾身何碧空之無涯乃飃然而獨徃非智力之<lb/>
<pb n="KR4h0022_WYG_010-3b"/>
所及寔風波而是仰昔未乗查也則在地而成形今之<lb/>
乗查也則在天而成象若不資巨浪之潜運安得排青<lb/>
冥而直上倬彼星漢自天而垂澹横河之清淺皎列宿<lb/>
以參差客無查徒勞勤而事何可濟查非客雖徃來而<lb/>
世莫之知信其致人於霄漢者不必輕舟迅檝之力忘<lb/>
情於夷險者亦無波臣川后之欺吾既異此事乃斯焉<lb/>
而賦斯<lb/>
　　　德星聚賦<hi>以賢人下㑹德星上聚為韻</hi>　　何類瑜<lb/>
<pb n="KR4h0022_WYG_010-4a"/>
惟德星兮聚于中天伊賢人兮集于潁川人以文而㑹<lb/>
也星不言而信焉彼星惟德彼人惟賢不然安得萃於<lb/>
中夜格于上𤣥猗歟陳氏德必有鄰展矣乾象應亦如<lb/>
神繄伊人之所感諒皇天之無親蓋以彰矣星辰旌乎<lb/>
逸人人也惟何賢之衆也星也惟何靈之大者人之有<lb/>
感故昭昭而應上星之不謟亦煌煌而臨下於是太史<lb/>
既奏潁川斯㑹賢之生兮五百年中賢之聚兮五千里<lb/>
内星見而粲粲爛爛人集而無小無大至若雲開天碧<lb/>
<pb n="KR4h0022_WYG_010-4b"/>
逈然可覿接青漢之皎皎含白榆之歴歴參差其貌炳<lb/>
煥其色九霄列而再揚光芒萬里視而不違咫尺既含<lb/>
曜而應物亦昭賢而表德觀夫天經嘒彼德星禀陽高<lb/>
逺垂象青冥五緯不能亂其色七紀不能雜其形明麗<lb/>
乎天則高而可仰光粲于夜亦爛而有靈且其賢者人<lb/>
之所重星者人之所仰伊賢之契星猶影之與響者也<lb/>
是故星垂天際應彼潁上克明克信不忒不爽拂皓月<lb/>
而火㣲㸃晴空而珠朗借如三星現而在戸五緯聚而<lb/>
<pb n="KR4h0022_WYG_010-5a"/>
表祚氣冲斗而劍出客犯斗而槎度少微興處士之憂<lb/>
熒惑感景公之懼曷若乎名實可乆古今是慕也則羣<lb/>
仰賢人之聚<lb/>
　　　斗為帝車賦<hi>以運乎中央臨制四海為韻</hi>　白行簡<lb/>
惟斗之列在天之中象其車之為用明乎運而不窮爛<lb/>
然有光隨月建而不忒循環靡定轉天道而潜通爾其<lb/>
自彼𤣥功彰乎真宰輻輳而衆星有次環回而周天可<lb/>
待将臨無極同樂御之在君隨轉無窮異月輪之生海<lb/>
<pb n="KR4h0022_WYG_010-5b"/>
故得四時式序九有皆臨順乎軌而協隂陽之分比於<lb/>
轂而正天地之心宛轉潜移循環微至周行不失於紀<lb/>
綱順動罔差於躔次何有象而著天何無跡而行地是<lb/>
使星辰日月之度光不失三春夏秋冬之期時不愆四<lb/>
懿夫拱極昭彰垂精耀芒将侔功於引重在載德以知<lb/>
方莫測車行式瞻其上象遥觀帝座宛在彼中央是動<lb/>
不過位止無其常作觧疑夫轞轞有耀想乎煌煌然則<lb/>
七星所臨下土之分度數必循於厚載經行用昭其廣<lb/>
<pb n="KR4h0022_WYG_010-6a"/>
運是以義将德比動與化俱廣覆之恩既博致逺之道<lb/>
斯殊輪不摧兮展雲鋒而罔懼駕非馬也歴天險而無<lb/>
虞所以取轅轂喻璿樞見維北之運矣豈指南而已乎<lb/>
猶一人之在上而萬國之是制規圓而輪轉罔差鱗次<lb/>
而運行無替遵不已之道豈念窮途駕自然之車寧愁<lb/>
輿曵是則天衢可陟雲路有勢幸見殊於輪扁之徒不<lb/>
可使其致功而効藝<lb/>
　　　天上種白榆賦<hi>以垂隂天上歴代不凋為韻</hi>薛　逢<lb/>
<pb n="KR4h0022_WYG_010-6b"/>
象帝之先種白榆於自然布歴歴之真質遍高高之逺<lb/>
天攀折何因杳在寰區之外隂陽不測永無彫落之年<lb/>
徒觀夫夾帝座以分行直天街而互對婆娑乎黄道之<lb/>
側䕃映乎端門之内匪據險以稱關詎臨戎而設塞星<lb/>
槎去日曽莫問其短長鶴駕來時又不言乎年代易古<lb/>
移今烟濃霧深當空耀本向日舒隂攅柯於貝闕之前<lb/>
圓光靄靄倒影於瑶池之上寒彩沉沉輪囷既出於中<lb/>
台偃蹇亦臨乎上将分土明得地之勢編珠表連理之<lb/>
<pb n="KR4h0022_WYG_010-7a"/>
狀或全或缺陋蟾桂於月中莫徃莫來鄙蟠桃於海上<lb/>
羙素莢之規規狀列錢之離離苒蒻雲竦玲瓏露垂崇<lb/>
朝而顥氣常積永夜而𤣥風自吹發端既異於乾行成<lb/>
象固殊於隰有曲直之號徒爾斤斧之虞則否始或叢<lb/>
丘墟依培塿與槎枿混枯朽歎頺齡之日既不殊桑充<lb/>
燧火之時焉能異栁夫如是又安得越漢排霄含芳振<lb/>
條壅靈根而萬古長爛披素葉而千霜不彫所謂向晦<lb/>
而明終天而覿衰榮不繫乎寒暑運動罔差乎經歴榆<lb/>
<pb n="KR4h0022_WYG_010-7b"/>
之夀兮誠大椿之莫敵<lb/>
　　　明河賦　　　　　　　　　謝　偃<lb/>
月初囬於夕陽日夜没於天綱歩庭砌以逰衍覺雲霄<lb/>
之杳茫氣象萬殊𬗟星河而盡列光輝一道羅銀漢之<lb/>
靈長徒觀其粲兮如磋潔兮如磨明月照而不失其素<lb/>
飄風驚而匪揚其波莫測其深含天際之四氣莫度其<lb/>
逺掩人間之衆河及夫嵗入三秋勢直千里度龍駕而<lb/>
容曵搆鵲橋而迤邐霞粧星靨知婺女之不如雜珮明<lb/>
<pb n="KR4h0022_WYG_010-8a"/>
璫必姮娥之相似七夕作之以良㑹羣方於是而仰止<lb/>
固能流不可凖涯不可度既莫見乎端倪亦焉知其厚<lb/>
薄夫其為謙也太陽曜而不争其光夫其為德也巨海<lb/>
枯而莫之能涸奪凝霜之漫漫方白石之鑿鑿居崇高<lb/>
而不危體虚無而自若名連地脉影雜天文當霽夕而<lb/>
逾曉凝微雨以暫曛明白可稱則皓如曳練正平可緝<lb/>
亦矗似長雲亘紫極以斜轉横碧空而中分吐宵光而<lb/>
澹灔含曙色而氤氲将欲問之於槎客如何欲决於嚴<lb/>
<pb n="KR4h0022_WYG_010-8b"/>
君<lb/>
　　　秋河賦　　　　　　　　　張　環<lb/>
倬彼昭回鑿天而開含秋耿耿積曙皚皚水清淺而不<lb/>
落光逶迤而屢廻非碧海之分上即黄河之轉來萬里<lb/>
直繩九霄横帶奕奕高影湯湯連瀬透垂簾於戸前飛<lb/>
瀑布於雲外黯如平江不動矗似長雲欲銷映東呉而<lb/>
寫練掛南斗而成橋氣象晶明波瀾澒洞泛濫星㸃紆<lb/>
餘月弄界黄道而宵迎落青山而曉送雖滔天而作限<lb/>
<pb n="KR4h0022_WYG_010-9a"/>
乃沃日而為節識示盈而必謙恒昏凝而晝滅亦猶靈<lb/>
烏之謝顧兎之缺適足明其舒巻夫何累乎昭晰於是<lb/>
張平子仰而嘆曰此何靈輝若有若微杳杳廻薄茫茫<lb/>
是非鵲填銀而何去人取石而何依乗槎之子兮上不<lb/>
上弄杼之女兮歸不歸坐廻遑而曉失空白露兮霑衣<lb/>
　　　天河賦<hi>以天空色際寧見浮槎為韻</hi>　　　盧　肇<lb/>
惟天有河是生水德凌浩渺之<hi>一作於</hi>元氣掛峥嶸之逺<lb/>
色所以正辰極奠南北其清莫挹濯星斗以滋上𤣥其<lb/>
<pb n="KR4h0022_WYG_010-9b"/>
惡可流蕩雲霓以臨下國赫赫融融自西自東沿大象<lb/>
而其源不竭横終古而其運無窮磅礴九霄浸潤豈沾<lb/>
於土宇輕清一氣波瀾寧動於天風匪蕩蕩而就下但<lb/>
耿耿而浮空處晝則潜由<hi>一作逄</hi>昏則見俟良夜之延矚<lb/>
故髙明而自擅光連月窟何慙媚以懐珠影照天津豈<lb/>
愧静而如練至若白榆風勁析木烟秋吹玉葉而将<hi>一作</hi>
<hi>盡</hi>落泛金波而共流皎皛無際闌干自浮渡蟾魄之孤<lb/>
輪不聞濡軌漲鵲橋之逺岸詎見操舟莫議高深孰能<lb/>
<pb n="KR4h0022_WYG_010-10a"/>
<hi>一作知</hi>掲厲演漾必滋於<hi>一作/乎</hi>若水氛氲更襲於<hi>一作乎</hi>丹<lb/>
桂映蒼天<hi>一作山</hi>而漸出想積石於<hi>一作之</hi>河源拂逺樹以<lb/>
将低誤一葦於天際遥思濯手逺<hi>一作静</hi>憶乗槎流合璧<lb/>
之輝幾疑沉玉映散金之氣或類披沙辨牛豈見其津<lb/>
涘聞鷄遽隐於雲霞是宜以河之名居天之大閣道蛇<lb/>
<hi>一作虹</hi>横於曲渚驪珠蚌剖乎<hi>一作於</hi>淺瀬源流自逺清無<lb/>
可羡之魚分野甚明皎若誓封之帶鑿自太古䟽于囿<lb/>
<hi>一作圓</hi>靈奔注肯<hi>一作/豈</hi>隨於川瀆高明自貫於<hi>一作乎</hi>日星<lb/>
<pb n="KR4h0022_WYG_010-10b"/>
夫其<hi>一作莫不</hi>濟黄道决青冥䕃地軸灑天經悠矣乆矣配<lb/>
吾君之永寧<lb/>
　盧肇有集印行大抵不若寫本之善今間取二三為<lb/>
　一作<lb/>
　　　曙觀秋河賦<hi>以寥天曉清景耀昭晰為韻</hi>　王損之<lb/>
邈彼斜漢麗於中天遇良宵之已艾與清景而相鮮勢<lb/>
則昭回既闌干而逺映時方蕭瑟亦汎濫而高懸的爾<lb/>
遥分凄然仰眺澄奕奕之浮彩隐蒼蒼而引耀孤星迥<lb/>
<pb n="KR4h0022_WYG_010-11a"/>
泛狀清淺之沉珠殘月斜臨似滄浪之垂釣輕暉羃羃<lb/>
逺景蕭蕭色分隐映光凝泬寥疑瀑布而下落似輕雲<lb/>
之欲銷夜景将分清光向曉縈碧落以廻薄澹晴空而<lb/>
縹緲躋攀不及限一水以心遥曠望空勞邈九霄而思<lb/>
杳發跡無際凌虚不傾積曙色之牢落涵爽氣之凄清<lb/>
疑曵練而勢逺訝殘虹而體輕逺想牽牛漸失迢迢之<lb/>
状遥思弄杼無聞軋軋之聲景氣潜昭氛埃逺屏寧在<lb/>
地以為狀信滔天而掛影可以翫清光狎餘景分暉爽<lb/>
<pb n="KR4h0022_WYG_010-11b"/>
亮向曉色而亭亭逺勢縱横帶秋光之耿耿偉兹垂象<lb/>
倬彼青霄映星躔之的的出雲路以昭昭想穿鑿之初<lb/>
悠然莫測稽源流之始邈矣方遥則知匪自人功實惟<lb/>
天設自虚無而想像界寥廓而昭晰意天邉之横注逺<lb/>
若波瀾想空裏之潜流遥疑嗚咽宜其臨清泚挹澄澈<lb/>
儻天路之可昇與清漪而比潔<lb/>
　<lb/>
　文苑英華巻十<lb/>
</p>
<p>
</p>
  </div>
</body>
</text>
</TEI>
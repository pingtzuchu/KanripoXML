<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百六十八</head>
    <p>
<pb n="KR4h0022_WYG_468-1a"/>
欽定四庫全書<lb/>
　文苑英華巻四百六十八　宋　李昉等　編<lb/>
　蕃書一<lb/>
　　廻鶻書<lb/>
　　　與廻鶻可汗書　　　　　　陸　贄<lb/>
皇帝兄敬問可汗弟兩國同<hi>集作和</hi>好積有嵗年申之以<lb/>
婚姻約之以兄弟誠信至重情義至深頃因<hi>集作屬</hi>賊臣<lb/>
背恩構成嫌釁天不長惡尋已誅夷<hi>集作尋正典刑</hi>使我弟兄<lb/>
<pb n="KR4h0022_WYG_468-1b"/>
恩好如舊周皓及蹋本啜黒達達等至得弟來書省覽<lb/>
乆之良以為慰弟天資雄傑智識通明<hi>集作性禀聦明</hi>親仁善<lb/>
隣敦信明義罷戰争之患𢎞禮讓之風保合太和用寧<lb/>
區宇<hi>集作域</hi>惟茲盛美何以加焉朕之素懐與弟叶契為<lb/>
君之道本務愛人同日月之照臨體天地之覆育其<hi>集作</hi>
<hi>期</hi>於廣被彼此何殊况累代以來繼敦姻戚與弟俱承<lb/>
先業所宜遵奉令圖<hi>集作猷</hi>自茲以還<hi>集作來</hi>情契彌固垂<lb/>
之百代永永無窮緬想至誠當<hi>集作必</hi>同此意所附蹋本<lb/>
<pb n="KR4h0022_WYG_468-2a"/>
啜奏請降公主姻不失舊頗叶通規待弟表到即依所<lb/>
請宣示百寮擇日發遣縁諸軍兵馬収京破賊頻立功<lb/>
勲賞給數多府藏<hi>集作庫</hi>虚竭其馬價物且付十二萬疋<lb/>
至來年三月更發遣一舣餘並續續支付弟宜悉也安<lb/>
西北庭使人<hi>集作舣次</hi>入奏今並知歸本道至彼宜差人送<lb/>
過令其速達弟所寄馬並到深愧厚意<lb/>
　　　與回鶻可汗書　　　　　　白居易<lb/>
皇帝敬問回鶻可汗夏熱想比佳適可汗有雄武之姿<lb/>
<pb n="KR4h0022_WYG_468-2b"/>
英果之畧統制諸部君長一方纂承前修繼守舊好故<lb/>
得邑落蕃盛士馬精強連挫西戎永藩中夏况嚮風之<lb/>
義毎勤於朝聘事大之敬常見於表章動皆由𠂻言必<lb/>
合禮朕所以深嘉忠欵遐想風規至於寢興不忘歎矚<lb/>
勉𢎞令徳用副誠懐達覽將軍等至省表其馬數共六<lb/>
千五百疋據所到印納馬都二萬疋都計馬價絹五十<lb/>
萬疋縁近嵗已來或有水旱軍國之用不免闕供令今<lb/>
數内且方圓支二十五萬疋分付達覽將軍便令歸國<lb/>
<pb n="KR4h0022_WYG_468-3a"/>
仍遣中使送至界首雖都數未得盡足然來使且免稽<lb/>
留貴副所須當悉此意頃者所約馬數盖欲事可乆長<lb/>
何者付絹少則彼意不充納馬多則此力致困<hi>集作歉</hi>馬<lb/>
數漸廣則欠價漸多以斯商量宜有定約彼此為便理<lb/>
甚昭然况與可汗禮在往來義存終始親隣既通於累<lb/>
代恩好益厚於往時所以萬里推誠期於一言見信逺<lb/>
思明智固體朕心其東都太原置寺已令人勾當事縁<lb/>
功徳理合精嚴又有彼國師僧不必更勞人檢校其見<lb/>
<pb n="KR4h0022_WYG_468-3b"/>
撚拓勿施鄢<hi>集作鄔</hi>達干等今並放歸所令帝徳將軍安<lb/>
慶雲供養師僧請住外宅又令骨都禄將軍充檢校功<lb/>
徳使其安悉立請隨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>次放歸本國者並依來奏想宜<lb/>
知悉今賜少物具如别録内外宰相及判官摩尼師等<lb/>
並各有賜物至宜凖數分付内外宰相官吏師僧等並<lb/>
存問之遣書指不多及<lb/>
　　　賜回鶻可汗勑書　　　　　李徳裕<lb/>
勑我國家統臨萬㝢列塞在隂山之南先可汗揔率本<lb/>
<pb n="KR4h0022_WYG_468-4a"/>
部建牙於大漠之北各安土宇二百餘年此天所以限<lb/>
隔中<hi>集作内</hi>外不可逾越近聞為紇扢斯所敗加以饑荒<lb/>
國邑為墟屍僵道路今可汗稍収離散漸近邊城將務<lb/>
<hi>集作議</hi>逺圖先示<hi>集作合先</hi>文誥故茲命使宜聽朕言可汗累<lb/>
代已來赤<hi>集作推</hi>誠嚮國往者中原有難助剪群兇列聖<lb/>
念功毎加優寵寧國咸安二公主降嫁龍庭爰及先朝<lb/>
復以今公主繼好又以土無絲纊嵗遺縑繒恩禮轉深<lb/>
諸蕃榮羡乆保誠信兩絶猜嫌但以國家舊章蕃漢殊<lb/>
<pb n="KR4h0022_WYG_468-4b"/>
壤稍踰經制豈朕所安去嵗嗢吺<hi>集作没</hi>斯特勒已至近<lb/>
界邊將憤激便請驅除朕毎念其無主可歸宜令安撫<lb/>
今可汗既立彼又降附便合率領漸復舊疆漂寓塞垣<lb/>
殊非良計又得宰相頡干伽思等表借振武一城權與<lb/>
公主可汗<hi>集作可汗公主</hi>居住中國之制與外蕃不同須守前<lb/>
代規模祖宗法度昔漢朝單于乖亂呼韓欵塞宣帝送<lb/>
單于出朔方鷄鹿<hi>漢匈奴傳作鷄鹿塞在朔方郡集作禄恐非</hi>塞唯賑以米<lb/>
粟國初太宗皇帝令<hi>集作命</hi>李思摩建牙於漠南遺跡並<lb/>
<pb n="KR4h0022_WYG_468-5a"/>
存事皆可騐未有深入漢界借以一城與羌<hi>集作退</hi>渾党<lb/>
項㣲小雜種同為百姓實亦屈可汗之尊貴亂中國之<lb/>
舊規若以未復本蕃或欲别遷善地求大國聲援戢諸<lb/>
部交争亦須率思歸之人且於漠南駐<hi>集作住</hi>正朕當許<lb/>
公主朝覲親問事宜儻須應接必無所恡冀令彼國從<lb/>
此輯寕豈不謂去危就安轉禍為<hi>集作成</hi>福朕縁公主將<lb/>
可汗丹<hi>集作忠</hi>誠來告深感于衷制置之間須存逺大故<lb/>
遣右金吾衛大將軍兼御史大夫王㑹副使宗正少卿<lb/>
<pb n="KR4h0022_WYG_468-5b"/>
兼御史中丞李師偃馳往喻懐爰定所居更申誓約神<lb/>
明是質豈可食言可汗宜保一心自求多福<lb/>
　　　賜太和公主書<lb/>
勑姑逺嫁絶域二十餘年䟦履險難<hi>集作艱</hi>離此故土<hi>集作</hi>
<hi>備罹屯苦</hi>朕毎念於此良用惘然恭惟太皇太后春秋已髙<lb/>
慈愛頗<hi>集作深</hi>厚比者望姑朝謁再叙悲歡倐已嵗暮寂<lb/>
無音耗想姑見舊國之城邑能不銷䰟望漢將之旌旗<lb/>
<hi>集作麾</hi>必嘗<hi>集作當</hi>流涕今朔方既至霰雪已零絶塞蕭條<lb/>
<pb n="KR4h0022_WYG_468-6a"/>
固難乆處旃墻罽幕何以禦<hi>集作御</hi>冬肉飯酪漿且非適<lb/>
口朕俯臨萬㝢子育群生一物未安終食三歎况姑累<lb/>
年漂泊何日忘懐想姑髙明必自懸鑒姑承宗廟之餘<lb/>
慶為王室之懿親先朝割愛降婚義寧家國謂回鶻必<lb/>
能禦侮安静塞垣使邊人子孫不見兵革昔射雕者不<lb/>
敢西向畏軒轅之臺今回鶻所為甚不循理蕃渾是朕<lb/>
之百姓牛羊亦國家<hi>集作之</hi>所有昔<hi>集作因</hi>依漢地遂致蕃<lb/>
孽<hi>集作茲</hi>回鶻託以私讎恣為侵掠毎馬首南向姑得不<lb/>
<pb n="KR4h0022_WYG_468-6b"/>
畏髙祖太宗之威靈欲侵擾邊疆豈<hi>集作姑得</hi>不思太皇太<lb/>
后之慈愛為其國母足得指揮若回鶻不能禀命則是<lb/>
棄絶姻好今日之<hi>集作已</hi>後不得以姑為詞若將恃我為<lb/>
親禀姑教令則須便自戢歛以繼舊歡想姑以朕此書<lb/>
諭彼將相令其知分不更<hi>集作更不</hi>狥非塞外祁寒且無絲<lb/>
纊朕毎御裘服則思彼未授衣豈可以回鶻譸張遂忘<lb/>
親愛今寄冬衣若干事具如别録<lb/>
　　　賜回鶻嗢吺<hi>集作没</hi>斯特勒等詔<lb/>
<pb n="KR4h0022_WYG_468-7a"/>
　　　　　　　　　　　　　　　前　人<lb/>
勅回鶻嗢吺斯特勒哪頡啜特勒曳于伽思於觧亦阿<lb/>
思於觧亦何<hi>集作阿</hi>躭于<hi>集作迓</hi>思莫賀達干宰相伊難未<lb/>
<hi>集作朱</hi>宻伽諦畧咄將軍<hi>三字集作摩咄將</hi>諦略等天徳軍遞多<lb/>
覽所奉<hi>四字集作所奏</hi>表至再三省覽憂屬良深彼蕃自忠義<lb/>
毗伽可汗已來代為親隣連降愛主恩禮特異古今莫<lb/>
及朕臨馭<hi>集作君臨</hi>萬國撫育殊方茍有未安則宜上來<hi>集作</hi>
<hi>告</hi>况特勒等乃祖乃父歸誠累朝昨遣嗣澤王溶吊册<lb/>
<pb n="KR4h0022_WYG_468-7b"/>
先可汗回始聞卿國中䘮亂諸部乖離救患恤隣敢<hi>集作</hi>
<hi>豈</hi>忘令典方圖<hi>集作思</hi>鎮撫已命使臣今又知堅昆等五<lb/>
族深入凌虐可汗被害公主及新回鶻<hi>集作可汗</hi>播越他所<lb/>
未歸城邑特勒等力不能制思存逺圖想率遁逃萬里<lb/>
歸命又知欲奉公主朝覲忠謀不從已逾沙<hi>集作大</hi>漠之<lb/>
南同欵五原之塞發此單使布其赤心言念艱危惻然<lb/>
軫歎料卿等皆英酋貴族覊寓沙塲懐土之情如何可<lb/>
處豈非欲討除外㓂匡復本蕃抱此至忠託于<hi>集作於</hi>大<lb/>
<pb n="KR4h0022_WYG_468-8a"/>
援但縁未知止<hi>集作指</hi>的難便聽從又慮邊境守臣見卿<lb/>
忽至或懐疑阻不副朕心故遣鴻臚卿張賈馳往安慰<lb/>
<hi>集作撫</hi>朕既奬卿忠欵報以信<hi>集作至</hi>誠雖隔塞垣已如相<lb/>
見卿須深明朕意盡吐所懐一一言於使臣令其速且<lb/>
還奏佇聞誠願續有指揮必當副彼急難固不惜於事<lb/>
力勉於謀度用保忠勲秋熱卿及部下諸官并右<hi>集作左</hi>
相阿波兀等部落黒車子達怛等平安好遣書指不多<lb/>
及<lb/>
<pb n="KR4h0022_WYG_468-8b"/>
　　突厥書<lb/>
　　　勅突厥苾伽可汗書　　　　張九齡<hi>見集本</hi>
勅突厥苾伽可汗比數有信知彼平安良足慰也自為<lb/>
父子情與年深中間往來親縁義合雖云異域何殊一<lb/>
家邊境之人更無他慮甚善甚善此是兒可汗能為承<lb/>
順副朕之所親厚人間恩好無以過之長保此心終享<lb/>
福禄子孫萬代豈獨在今比秋氣漸冷卿及平章事首<lb/>
領部落並平安好遣書指不多及<lb/>
<pb n="KR4h0022_WYG_468-9a"/>
　　　勅突厥可汗書<lb/>
勅兒登里突厥可汗天不福善禍鍾彼國苾伽可汗傾<lb/>
逝聞以<hi>集作之</hi>惻然有二十年聞結為父子及此痛悼何<lb/>
異所生又聞可汗繼立蕃落並得寧静良深悲慰且知<lb/>
無他朕與可汗先人情重骨肉亦既與朕為子可汗即<lb/>
合為孫以孫比兒似踈少許今修先父之業復繼往時<lb/>
之好此情更重只可從親若以為孫漸成踈遠故欲可<lb/>
汗今者還且為兒義結既深當熟思此意人情終始固<lb/>
<pb n="KR4h0022_WYG_468-9b"/>
亦可知葬事所須並依來請即與吊祭使將往必令及<lb/>
期言念宿昔深懐感愴春初猶冷可汗及平章事并首<lb/>
領部落並得如宜遣書指不多及<lb/>
　　　勅突厥登利可汗書<lb/>
勅突厥登利可汗日月流邁將逼葬期想崩慕之心何<lb/>
可堪處朕以父子之義情與年深及聞宅兆良以追悼<lb/>
前歌利施頡斤至所請葬料事事不違所以然者將答<lb/>
忠孝故䘮紀之數禮物有加道之所存地亦何逺今又<lb/>
<pb n="KR4h0022_WYG_468-10a"/>
遣從叔金吾大將軍佺持節吊祭兼營䕶葬事佺宗室<lb/>
之長信行所推欲逺<hi>集無逺字</hi>達其情必重其使以將厚意<lb/>
更敦前約且以為保忠信者可以示子孫息兵革者可<lb/>
以訓疆塲故遣建碑立廟貽範紀功因命史官正辭朕<lb/>
亦親為篆冩以固終始想體至懐春中尚寒可汗及平<lb/>
章事部落並平安好遣書指不多及<lb/>
　　　勅突厥可汗書四首<lb/>
勅兒突厥可汗書與先可汗結為父子及兒紹續情義<lb/>
<pb n="KR4h0022_WYG_468-10b"/>
日深至於國計亦欲無别兒去年東討雖有先言然兩<lb/>
蕃既歸國家亦即不合侵伐朕既與兒無間終不以此<lb/>
為懐契丹及奚諸蕃窮者土地不足以放牧羊馬不足<lb/>
以貪求遠勞師徒兼冐鋒鏑勝不為武不勝亦危以此<lb/>
言之當務其大者突騎施本非貴種出自黒姓唯任姦<lb/>
數誑誘群胡十數年閒又承國家庇䕃因其荒遠遂得<lb/>
茍存近日已來敢茲背徳又知兒意亦欲破之前與先<lb/>
可汗舉哀其使不肯就哭當時辭拒彼使具知兒若揔<lb/>
<pb n="KR4h0022_WYG_468-11a"/>
兵西行朕即出師相應安西瀚海近已加兵欲以滅之<lb/>
復何難也儻事㨗之日羊馬土地揔以與兒子女玉帛<lb/>
别行<hi>集作有</hi>優賞信是長策可熟思之與兒親情故言及<lb/>
此耳今有少信物至宜領取春初尚寒兒及平章事首<lb/>
領百姓已下並平安好遣書指不多及<lb/>
　　　二<lb/>
勅兒可汗比來和市常有限約承前馬數不過數千去<lb/>
嵗以兒初立欲相優賞特勒欲谷前至納馬倍多故揔<lb/>
<pb n="KR4h0022_WYG_468-11b"/>
與留著已給物市買中間蘇農賀勒兼領堅昆馬來朕<lb/>
以一年再市舊無此法歌觧骨支去日丁寧示意又移<lb/>
建<hi>集作徤</hi>逹干後到亦以理報知不遣重來須存信約遂<lb/>
乃不依處分驅馬直來無禮無信是何道理朕縁兒義<lb/>
重深為含容論其無知豈能不恠計兒忠孝必無非理<lb/>
未委此等何故也<hi>集作而</hi>然念其逺來磧路艱苦勒令却<lb/>
退去似不親<hi>集作相</hi>親令覲都賜蘇農賀勒下及堅昆使<lb/>
下揔二萬匹絹任其市易想兒知之其馬今並勒令却<lb/>
<pb n="KR4h0022_WYG_468-12a"/>
去至彼之日以理告示也夏未甚熱兒及平章事部落<lb/>
百姓並平安好遣書指不多及<lb/>
　　　三<lb/>
勅兒突厥可汗道路既逺使命復稀近日已來音信斷<lb/>
絶朕毎多懸念想所知之與兒情義既深庻事無間父<lb/>
子之國直往直來何異一家真無外<hi>集作别</hi>也蘇農賀勒<lb/>
處刺逹干等去嵗將馬其數倍多又有諸蕃馬來亦是<lb/>
兒所發遣往者先可汗在日毎年納馬不過三四千馬<lb/>
<pb n="KR4h0022_WYG_468-12b"/>
既無多物亦易辦此度所納前後一萬四千縁兒初立<lb/>
可汗朕又結為父子恩義相及不可却回所以揔留計<lb/>
物五千萬匹兼屬國家大禮並放天下租庸用度無窮<lb/>
非獨和市縁此馬價通容稍遲處刺達干未還不是故<lb/>
為留滯念昔此意當復寛心今見續續市易不乆望了<lb/>
即當發遣回日非賖在此還如當家去住亦何異也此<lb/>
後<hi>一作度</hi>將馬來納必不可多還如先可汗時約有定凖<lb/>
來交易發遣易為事須乆長不是限隔今故令内侍趙<lb/>
<pb n="KR4h0022_WYG_468-13a"/>
惠琮往并有少信物别具委曲至宜領取秋氣漸冷兒<lb/>
及平章事首領百姓並平安好遣書指不多及<lb/>
　　　四<lb/>
勅突厥兒可汗内侍趙惠琮從彼還一一口具深慰逺<lb/>
懐兒表中猶言前年退馬多兼云蘇農賀勒處羅達干<lb/>
三年在此與兒更無間外庻事一家所以趙惠琮去時<lb/>
皆以實報今者來表尚未體悉且去年所將馬來前後<lb/>
數倍常嵗至於好惡未必皆以兒知其中老弱病患及<lb/>
<pb n="KR4h0022_WYG_468-13b"/>
驅格全小不堪駕馭如何揔留所以略簡多少仍是十<lb/>
退一二是於兒處大為存情何故來章尚嫌多退必若<lb/>
求<hi>集作留</hi>售惡馬亦恐諸蕃笑人兒既君長北蕃復與朕<lb/>
為父子須存分義使遠近知之勿信下人專由利動蘇<lb/>
農賀處羅達干等續續市買甚有次第雖校遲少許物<lb/>
並好於往時不乆當廻亦勿恠也所欲遣使來者既為<lb/>
父子之國來往乃是尋常須知平安復申朝覲佇聞來<lb/>
使用慰朕心冬中極寒兒及平章事首領百姓並平安<lb/>
<pb n="KR4h0022_WYG_468-14a"/>
好所有委曲皆使至口具遣書指不多及<lb/>
　　党項書<lb/>
　　　賜党項勅書<lb/>
勅自爾祖歸欵國家依附邊塞為我赤子編於黔黎牛<lb/>
馬蕃孶<hi>集作滋</hi>種落殷盛不侵不叛効信効誠<hi>集作頗効信誠</hi>比<lb/>
聞邊將不守朝章失於綏緝因縁徴歛害及無辜念爾<lb/>
遠人莫知控告特命朕之愛子實總元戎所冀羣師聽<lb/>
命而不敢自專諸部懐寃而有所披訴奉我憲令以保<lb/>
<pb n="KR4h0022_WYG_468-14b"/>
和寧如聞莫顧恩私遂懐憑恃攘奪不避於官物驅掠<lb/>
罔憚於平人擅舉<hi>集作興</hi>甲兵恣行攻刼豈有朝廷内地<lb/>
輙此鴟張道路阻艱商旅殆絶朕使欲詔命諸鎮悉力<lb/>
勦除深意玉石難分善惡同斃今再為條制各使得宜<lb/>
却令節將<hi>集作相</hi>指揮許其處斷如事有寃濫政乖公平<lb/>
並遣巡院奏聞朝庭必與<hi>集作為</hi>申理如或不知恩貸猶<lb/>
敢猖狂國有典章必難容捨故茲宣示當體朕懐<lb/>
　文苑英華巻四百六十八<lb/>
</p>
<p>
</p>
  </div>
</body>
</text>
</TEI>
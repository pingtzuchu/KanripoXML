<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百九十</head>
    <p>
<pb n="KR4h0022_WYG_589-1a"/>
欽定四庫全書<lb/>
　文苑英華巻五百九十　　宋　李昉等　編<lb/>
　公卿雜謝表三<lb/>
　　代羣官謝恩表一首<lb/>
　　為李尚書謝恩表一首<lb/>
　　為将軍程處弼謝放流表一首<lb/>
　　謝觀唐昌公主花燭表一首<lb/>
　　謝追赴大禮表一首<lb/>
<pb n="KR4h0022_WYG_589-1b"/>
　　謝入朝表一首<lb/>
　　謝書上考表一首<lb/>
　　為李大夫謝恩表一首<lb/>
　　為張監謝天長節答賜表一首<lb/>
　　為崔鄴公謝敕追赴京表一首<lb/>
　　謝恩冩真表一首<lb/>
　　為崔僕射謝恩賜表一首<lb/>
　　謝恩表二首<lb/>
<pb n="KR4h0022_WYG_589-2a"/>
　　為百官謝放朝表一首<lb/>
　　為京兆尹捉賊不獲謝恩表一首<lb/>
　　為京兆韋尹謝許折糴表一首<lb/>
　　謝差中使送上表一首<lb/>
　　謝奨諭表一首<lb/>
　　謝追赴闕庭表一首<lb/>
　　代李侍郎謝用内庫錢充軍資表一首<lb/>
　　代羣官謝恩表　　　　　　　李　嶠<lb/>
<pb n="KR4h0022_WYG_589-2b"/>
臣某言監軍副使廻伏奉敕書手詔宣慰臣及将士黎<lb/>
庶等并賜幕府大将已下改官告身二百八十七通神<lb/>
澤鴻私發揚㝢縣榮光喜氣充溢轅門臣某中謝伏惟<lb/>
皇帝陛下配天立極撫運承<hi>一作乘</hi>時酌萬姓而為心法<lb/>
四時之行信汗馬之勞必錄鳴鷄之用不遺實均雨露<lb/>
之澤曲播乾坤之造頃以戎臣殞䘮軍國憂惶将校叶<lb/>
心佐寮奉職皆能奨忠守義俟命於天致使州縣底寧<lb/>
風塵不驚此乃臣子常分國家舊規守而勿失幸免獲<lb/>
<pb n="KR4h0022_WYG_589-3a"/>
戾豈意聖謨廣運睿渥旁流特令甄叙寵授官命朂以<lb/>
忠貞之効優其爵秩之榮光啓朝端昭宜海内凡是含<lb/>
識孰不知恩其來希皓等二百餘人無不感極成悲銘<lb/>
心隕涕不勝荷戴之至<lb/>
　　　為季尚書謝恩表　　　　　王行先<lb/>
臣某言臣植性愚陋禀質庸踈過蒙恩私特垂奨餙擢<lb/>
自泥滓之下昇之雲霄之上叅預機密接奉軒墀寵光<lb/>
百僚榮被九族殞身未能以荅施灰骨不足以明恩屬<lb/>
<pb n="KR4h0022_WYG_589-3b"/>
日月齊明乾坤交泰弓旌出谷俊乂盈朝非親非賢無<lb/>
藝無識猥将齊竽入吹謬以鄭璞為珍昔綜銓衡有慙<lb/>
簡要署置過當涇渭莫分致令外削氓黎内傾府藏煩<lb/>
擾之弊既傷於國體謗訕之咎允集於臣躬是用仰慙<lb/>
公朝下積私懼顧循支離犬馬之疾恐玷棫樸鵷鸞之<lb/>
羣不敢仍勞準䋲實願自甘屏黜言布心腹輙以陳祈<lb/>
而愚慮不周愆違自速有命遄降營䰟載飛豈徒絶望<lb/>
丘園故有甘心鼎鑊忽蒙聖恩懸察慈㫖曲矜爰集簮<lb/>
<pb n="KR4h0022_WYG_589-4a"/>
纓諭以絲紱許臣以無愆衡鏡恠臣以輙謝鹽梅察臣<lb/>
誠款之言<hi>一作心</hi>知其憂國覽臣狂愚之奏謂合事宜譴<lb/>
讓之中恩多而責少含容之内善詳而過畧本将因愆<lb/>
而獲戾翻乃以誚而䝉榮惟大造曲成既蒙再生之恵<lb/>
小人多幸方輸九死之荅無任欣喜踊躍之至謹詣明<lb/>
福門奉表陳謝以聞臣嶠誠歡誠喜頓首頓首死罪死<lb/>
罪<lb/>
　　　為将軍程處弼謝放流表<hi>見六百十八卷</hi>陳子昻<lb/>
<pb n="KR4h0022_WYG_589-4b"/>
　　　謝觀唐昌公主花燭表<hi>𤣥宗</hi>　張　說<lb/>
臣說言内侍尹鳯祥宣敕賜臣觀唐昌公主花燭伏以<lb/>
天人下嫁王宰送行茍非榮<hi>集作殊</hi>寵何階瞻望臣免歸<lb/>
餘叟忽承朝請之恩廢駕羸<hi>集作疲</hi>驂復覩肅雍之禮鴻<lb/>
私所被枯瘁生光無任歡荷之至謹奉表陳謝以聞<lb/>
　　　謝追赴大禮表<hi>𤣥宗</hi>　　　　王　晙<hi>開元十一年</hi>
臣晙言直省王容至伏奉恩敕朔方無事且赴大禮者<lb/>
臣肅承寵命喜躍交并臣某中謝臣實不才累承恩奨<lb/>
<pb n="KR4h0022_WYG_589-5a"/>
入參喉舌叨居國相之榮出揔旌麾謬忝元戎之寄常<lb/>
願俯陳螢爝寧有益於曦舒思竭㳙塵何以裨於海岳<lb/>
毎憂折鼎負乘碎首糜軀何階荅施伏以禋宗大享禮<lb/>
備郊天特垂綸綍之私聽同玉帛之會馳心輦蹕不遑<lb/>
俟駕跼影塞垣廹於遵守以慶以懼戰汗兼深今長河<lb/>
始氷大漠初雪邉亭有賊今正其時事不可期兵難預<lb/>
度儻驚塵忽起禍出不虞臣進不之京退不及事微軀<lb/>
塞責無益於軍誠願陪扈屬車仰望雲漢顧惟軍旅之<lb/>
<pb n="KR4h0022_WYG_589-5b"/>
重正當預備之辰不敢釋此嚴防馳赴恩命惟當利兵<lb/>
訓卒息烽候於三邊耀武懷荒宣皇威於萬里無任悚<lb/>
荷屏營之至<lb/>
　　　謝入朝表<hi>𤣥宗</hi>　　　　　　李　邕<lb/>
臣邕言伏奉七月十五日恩勑許臣會計京師者止水<lb/>
一盃忽聞朝海枯查八月更得<hi>一作暏</hi>浮天臣某中謝臣<lb/>
以幽遐必察者日月之照明憔悴皆霑者雨露之恩廣<lb/>
伏惟陛下天徳陰隲神功獨斷咸造吹萬容至於工養<lb/>
<pb n="KR4h0022_WYG_589-6a"/>
報通三大及於小豈臣微物得預洪鑪在昔全生已承<lb/>
曲記斯今上計再荷特恩戴之心仰天有望出籠之鳥<lb/>
飛空可期方将蹈舞闕庭慙戴咫尺葉公宿願一覩真<lb/>
龍岐下遺甿忻逢聖主無任喜躍慙荷之至<lb/>
　　　謝書上考表<hi>𤣥宗</hi>
臣某言伏奉今月日聖恩鑒以薄能光賜上考御詞激<lb/>
物睿奨動時戴天不<hi>類表作奚</hi>勝跼地無所臣某中謝臣聞<lb/>
荷再造者遍於有情勸庶工者盡於有位莫不宣其力<lb/>
<pb n="KR4h0022_WYG_589-6b"/>
竭乃誠欣赴前儔耻居後殿者盖以萬數則區區揚化<lb/>
𦕈𦕈納忠自化彭蠡之魚更是海濵之鴈伏惟陛下太<lb/>
和布氣巨壑流津宇宙開明既照<hi>類表作</hi>纎草山河鮮潤<lb/>
毎納昆蟲豈臣凋枯復霑雨露天漢之上遥記嚴平宣<lb/>
室之中興言賈誼摧羽揷翼忽飛翥於雲霄暴鰓揵鰭<lb/>
重游泳於溟渤豈有循吏得預詞林鼷䑕軒墀鶢鶋鐘<lb/>
皷徒驚奨餙益用慙惶况乎政術空虚褒述累積文髙<lb/>
日月辰象法之不逮徳厚嵩華羣岳朝之莫階雖郭隗<lb/>
<pb n="KR4h0022_WYG_589-7a"/>
濫觴明主有所蓄意然邵信敦本微臣不敢負人慶抃<lb/>
則深憂懼亦切無所報國空以誓心不任感荷欣惕之<lb/>
至<lb/>
　　　為李大夫謝恩表<hi>肅宗</hi>　　　常　衮<lb/>
臣某言伏奉聖恩捨臣罪累復臣班榮承命驚慙戴恩<lb/>
惶抃臣某誠歡誠懼頓首頓首伏惟乾元光天文武大<lb/>
聖至徳孝感皇帝陛下俯寛國法大庇宗枝兄抵憲章<lb/>
已從輕典臣合緣坐又貸殊私雷霆解威日月㢠廻照枯<lb/>
<pb n="KR4h0022_WYG_589-7b"/>
木之上殘花忽開死灰之中餘燼再爇曲成含育特荷<lb/>
仁慈一門感恩萬死何効謹奉表陳謝以聞臣某誠歡<lb/>
誠喜頓首頓首謹言<lb/>
　　　為張監謝天長節答賜表<hi>𤣥宗</hi>于　邵<lb/>
臣某言伏奉恩命賜臣若干物寵錫自天兢䰟無地臣<lb/>
某誠歡誠喜頓首頓首伏惟開元天地大寶聖文神武<lb/>
應道皇帝陛下寶運應期金秋表節慶邁賡歌之曲歡<lb/>
同率土之濵循之由衷無以展禮輙獻衣鏡式陳懇欵<lb/>
<pb n="KR4h0022_WYG_589-8a"/>
不謂聖慈廻顧允納㳙涔宸光曲臨行及恵賜載驚載<lb/>
懼罔知攸處臣本愚直早荷延賞陛下念舊勲庸擢臣<lb/>
専典御府盡忠不足報徳勞力豈曰幹時空勤日慎之<lb/>
心以副夙興之戒無任感戴屏營之至謹奉表陳謝以<lb/>
聞臣某誠歡誠喜頓首頓首謹言<lb/>
　　　為崔鄴公謝敕追赴京表<lb/>
臣某言伏奉十二月日敕追赴京仍待史翽到即發恩<lb/>
私曲被喜賀無從臣某中謝臣聞至誠感神雖微必應<lb/>
<pb n="KR4h0022_WYG_589-8b"/>
皇天鑒物無幽不通伏惟陛下道貫乾坤明懸日月千<lb/>
年一聖四海在寧臣實何人時逢昌運近緣荆襄微擾<lb/>
尚軫聖憂不以臣之非才特加節制持綱憲府曵履文<lb/>
昌一日九遷頻頻忝竊常恐委身江外朝滄海而無因<lb/>
豈意復命闕庭隨白雲而有望遥思捧日預想朝天臣<lb/>
子之情倍萬恒品不勝<lb/>
　　　謝恩寫真表<lb/>
臣某言今月日中使至伏奉聖慈特賜寫臣容貌絹圖<lb/>
<pb n="KR4h0022_WYG_589-9a"/>
一本跪捧殊賜<hi>一作錫</hi>兢抃交馳臣某中謝臣聞兩漢功<lb/>
勲國朝将相咸𫝊風彩遂列丹青非為當代之榮亦欲<lb/>
後來之識臣功無半古貌未出羣叨承明主之恩久冠<lb/>
台司之首重蒙渥澤特降畵工神既盡𫝊照無遺冩從<lb/>
衰朽之質别荷寵光分遭遇之形長含喜氣誠慙鎭俗<lb/>
頗近恭人祗嚴如見於大賔拂餙信歸於天造驅馳聖<lb/>
運撫躬未負於微誠唐突前賢顧影不無於愧色足以<lb/>
流𫝊不朽舒卷無窮君父廻恩便是百身之報子孫為<lb/>
<pb n="KR4h0022_WYG_589-9b"/>
寶知承一顧之榮無任兢荷屏營之至<lb/>
　　　為崔僕射謝恩賜表<hi>代宗</hi>
臣某言某官某至伏奉敕書仍賜手詔并諸錫賚<hi>一作錫</hi>
等宸聦睿眷一以及臣舉族同歡致身無據臣誠歡誠<lb/>
喜頓首頓首臣聞自古明哲之君以化天下也莫不乘<lb/>
時制變因弊立法既資國體亦在便人常準大端不失<lb/>
其道伏惟寶應元聖文武皇帝陛下隱旒思理宵衣布<lb/>
政臨萬物而含𢎞不測明四察而英斷非常去邪勿疑<lb/>
<pb n="KR4h0022_WYG_589-10a"/>
則滌除汙俗渇賢致理則振㧞時淹納強諌而如流佇<lb/>
沃心而不足微臣何幸屬會昌期今四罪咸伏八蠻慕<lb/>
義祿有所及刑無所寃再皷登聞申明理匭發令而雍<lb/>
熈日洽推心而反側自安何負阻而不來何假威而不<lb/>
敗太宗聖化復見於今文命賡歌詎慙希古日宣九徳<lb/>
千載難逢然則靡不有初前史攸誡知始知卒唯聖能<lb/>
之今陛下發自宸𠂻慇懃詔命克念作聖期於必然無<lb/>
任拜舞歡欣之至謹遣某官奉表陳賀以聞<lb/>
<pb n="KR4h0022_WYG_589-10b"/>
　　　謝恩表<hi>代宗</hi>　　　　　　　韋元甫<lb/>
臣某言中使楊華林至伏奉敕書慰臣及将士者祗奉<lb/>
寵靈進退兢惕臣某中謝臣本書生素非公器恭守憲<lb/>
令所期自勉揔司戎律實非所長頃者宣州用兵皆以<lb/>
詔書從事但悉所管兵馬禀副元帥文符幸隨衆軍克<lb/>
有成功皆王縉指蹤之力袁傪致命之功羣帥成之在<lb/>
臣何有今又曲承霑澤特賜天書任重材微恩深効淺<lb/>
拜舞之下戰汗無從不任歡喜踴躍之至<lb/>
<pb n="KR4h0022_WYG_589-11a"/>
　　　同前<lb/>
臣某言中使鎮軍大将軍行左威衞大将楊宗敬至奉<lb/>
敕宣慰臣等清問俯臨兢懼交集臣某中謝臣識非務<lb/>
大才不逮人依日月之末光叨藩條之重寄臣之薄劣<lb/>
實負寵榮頃年以來寇賊漸息時将休泰人自康寧臣<lb/>
但布皇風恭行憲令待罪而已致理無聞曠官之責未<lb/>
書偏照之榮已及再三循省何以克堪蹈舞徘徊唯增<lb/>
戰越不任欣躍之至<lb/>
<pb n="KR4h0022_WYG_589-11b"/>
　　　為百官謝放朝表<lb/>
臣某等言中書門下奉宣進㫖緣天寒常參官放朝者<lb/>
伏惟皇帝陛下憂勤致理惻隱無遺節應祁寒仁深潤<lb/>
下宵衣之際天意迨於周行挾纊之恩羣臣照於堯日<lb/>
無任欣荷感銘之至<lb/>
　　　為京兆尹捉賊不獲謝恩表<lb/>
臣某言臣亡兄某頃於興平縣界遇賊刼死臣辱司京<lb/>
尹職在肅清不能屏息姦回乃令害及骨肉既負曠官<lb/>
<pb n="KR4h0022_WYG_589-12a"/>
之責仍積私門之恨此賊漏網臣亦何顏况以私讐上<lb/>
貽聖徳寛臣弛慢之罪哀臣死䘮之威類降徳音容臣<lb/>
追捕又恐事端皆知巢穴緣是行營官健未敢懸有追<lb/>
擒計會往來遂淹旬日以今月某日於某縣界捉獲所<lb/>
射臣兄賊某軍行官某并同伴若干人此乃天意除害<lb/>
轅門奉法不然則萑蒲之盜安得盡誅㝠漠之魂猶将<lb/>
永恨擒姦擿伏仰荷聖威雪憤申寃俯獲私願生死蒙<lb/>
施無階上答無任<lb/>
<pb n="KR4h0022_WYG_589-12b"/>
　　　為京兆韋尹謝許折糴表　　劉禹錫<hi>見集本</hi>
臣某言伏奉詔㫖臣所請畿内折糴宜令度支計會定<lb/>
數奏來者天慈廣被人瘼是求臣某中謝臣自理京邑<lb/>
不先威刑惟務便安所期富庶毎因賜對常奉徳音府<lb/>
縣之間巨細令奏伏以聖明在上風雨應時順成之年<lb/>
穀糴常賤若無輕重之法必利兼并之家輙敢上聞請<lb/>
行折糴天光下燭幽隱無遺宣付所司允臣所奏事闗<lb/>
理本恵及生靈臣忝尹京倍百欣荷<lb/>
<pb n="KR4h0022_WYG_589-13a"/>
　　　謝差中使送上表<lb/>
臣某言中使吐突仕曉至奉宣聖㫖慰諭并送臣至本<lb/>
任者深山逺郡忽降王人跪受恩榮仰瞻宸極伏以發<lb/>
自巴硤至于南荒陟水陸湍險之途當炎夏鬱蒸之候<lb/>
山川縈轉晨夜奔馳幸無他疾得至本管九重結戀遙<lb/>
傾捧日之心萬里獲安皆荷自天之祐無任<lb/>
　　　謝奨諭表<hi>憲宗</hi>　　　　　　馮　審<lb/>
臣某言今月日本道監軍使内侍省宫闈令劉某至伏<lb/>
<pb n="KR4h0022_WYG_589-13b"/>
奉某月日敕書并賜臣手詔奉宣口敕特加奨諭将士<lb/>
官吏百姓僧道等並蒙宣慰存問者王人旋鎭宸藻自<lb/>
天敷徳澤於藩維被恩波於動植爰及介胄逮於縉紳<lb/>
祗<hi>一作榮</hi>寵若驚交抃無措臣某中謝伏惟睿聖文武皇<lb/>
帝陛下恭承寶圖奄宅區㝢一物失所必軫於憂勤一<lb/>
善可稱無忘於奨朂義深共理務在擇人昇平之運實<lb/>
遇今日臣以儒流賤品生遇聖明雖力罄駑駘而効無<lb/>
絲髮皇明鑒澈撫勞再三黎甿既荷於生成尸素稍寛<lb/>
<pb n="KR4h0022_WYG_589-14a"/>
於罪責揣循涯分木石增慙又降殊私曲沾睿渥慰諭<lb/>
之意稠疊於頒宣藻餙之榮昭彰於綸綍無微不錄無<lb/>
逺不該地里雖介於炎荒天威如在於咫尺所期俗阜<lb/>
以洽邕熈<lb/>
　　　謝追赴闕庭表<hi>憲宗</hi>
臣某言某月日度支急逓到伏奉某月日敕追臣赴闕<lb/>
庭者鴻恩曲被宸翰忽臨來自天𠂻出於望表抃躍無<lb/>
地光輝在身臣某中謝伏惟睿聖文武皇帝陛下以至<lb/>
<pb n="KR4h0022_WYG_589-14b"/>
仁格物𤣥徳統乾臣孤立愚直素空器藝朝無𤓰葛之<lb/>
援外絶朋黨之私以苦抱忠自托明代神理照鑒天聦<lb/>
自仁遂忝再領近州一居方鎮前嵗延英面辭之日親<lb/>
受聖慈百身何荅三復在心銘肌鏤骨恐不負荷洎祗<lb/>
恩赴任陳力在公海隅黔黎日樂皇化至於軍州經諸<lb/>
道往來但守官司不虞謗讟以丹心奉上仰恃宸威凾<lb/>
經二年首陟三載幸無罪戻皆荷生成陛下聖慈優柔<lb/>
皇鑒明朗不遺一物信若四時果降中詔特令赴闕恩<lb/>
<pb n="KR4h0022_WYG_589-15a"/>
崇感極義切戀深顧親族而生輝望雲霄而有喜以今<lb/>
月五日發離本鎮尅期兼道計日趨程䰟馳軒階心注<lb/>
晷刻朝天既近承雨露而增榮向闕匪遙望恩光而稱<lb/>
慶<lb/>
　　　代李侍郎謝用内庫錢充軍資表<hi>代宗</hi>
　　　　　　　　　　　　　　　吕　温<lb/>
臣某言今月十三日面奉進㫖其南郊賞設錢恐度支<lb/>
支計闕少以庫内錢充者臣聞王者以四海為家君道<lb/>
<pb n="KR4h0022_WYG_589-15b"/>
唯百姓與足象天平施而無别如地生財而不私薄奉<lb/>
已而厚奉公重從人而輕從欲知則孔易行之惟艱曠<lb/>
代莫聞今日斯遇伏惟皇帝陛下誕膺駿命富有萬邦<lb/>
而能寶𤣥光慈儉之宗奉列聖憂勤之緒臣謬司禹貢<lb/>
竊見堯心非戎祀之用無急宣非軌物之經無别獻土<lb/>
木之功遂聞於廢息恩幸之賜殆絶于霑濡固已行路<lb/>
謳吟縉紳抃歎者久矣伏以郊禋有日慶澤自天楚師<lb/>
思挾纊之恩漢将望解衣之恵國存舊典事有恒規臣<lb/>
<pb n="KR4h0022_WYG_589-16a"/>
在<hi>集作在臣</hi>職司敢不供集陛下憐江淮甫罹旱暵<hi>一作歉</hi>念<lb/>
庸蜀新罹大兵雖經費有餘而聖慮猶軫昨因伏奏親<lb/>
奉徳音悉擬出<hi>集作發</hi>内府金錢御服繒綵約躬節用濟<lb/>
<hi>一作紓</hi>國贍軍允叶師和克虔<hi>一作虔恭</hi>祀事必知感神人之<lb/>
徳未酌獻而幽通動天地之誠先燎烟而上逹百祥所<lb/>
降萬福攸宜信可以光洽寰區夐掩圖篆家知自遂户<lb/>
識至公風人寢杼軸之詩黔首臻富庶之域微臣何幸<lb/>
獲覩昇平至徳難名載深感躍無任喜抃激切之至謹<lb/>
<pb n="KR4h0022_WYG_589-16b"/>
奉表陳謝以聞<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百九十<lb/>
</p>
<p>
</p>
  </div>
</body>
</text>
</TEI>
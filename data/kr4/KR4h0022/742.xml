<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百四十三</head>
    <p>
<pb n="KR4h0022_WYG_742-1a"/>
欽定四庫全書<lb/>
　文苑英華巻七百四十三　宋　李昉等　編<lb/>
　武<lb/>
　　辯侵伐論一首　　　伐國論一首<lb/>
　　守在四夷論一首　　戰論一首<lb/>
　　守論一首　　　　　二陣圖論一首<lb/>
　　將畧論一首　　　　倒戈論一首<lb/>
　　　辯侵伐論　　　　　　　　栁宗元<lb/>
<pb n="KR4h0022_WYG_742-1b"/>
春秋之說曰凡師有鍾皷曰伐無曰侵周禮大司馬九<lb/>
伐之法曰賊賢害人則伐之負固不服則侵之然則所<lb/>
謂伐之者聲其惡於天下也聲其惡於天下必有以饜<lb/>
<hi>集作厭</hi>于天下之心夫然後得行焉古之守臣有朘<hi>一作私又</hi>
<hi>作傷又作没</hi>人之財危人之生而又害賢人者内必棄於其<lb/>
人外必棄於諸侯從而後加伐焉動必克矣然猶校徳<lb/>
而後舉量力而後㑹備三有餘而<hi>集作以</hi>用其人一曰義<lb/>
有餘二曰人力有餘三曰貨食有餘是三者大備則又<lb/>
<pb n="KR4h0022_WYG_742-2a"/>
立其禮正其名脩其詞<hi>集作辭</hi>其害物也小則誥誓命<hi>集作</hi>
<hi>徴</hi>令不過其隣雖大不出所暴非有逆天地横四海者<lb/>
不以動天下之師故師不踰時而功成焉斯為人之舉<lb/>
也故公之公之而鍾皷作焉夫所謂侵之者獨以其負<lb/>
固不服而壅王命也内以保其人外不犯於諸侯其過<lb/>
惡不足暴於天下致文告脩文徳而又不變然後以師<lb/>
問焉是為制命之舉也<hi>集無也字</hi>非為人之舉也故私之私<lb/>
之而鍾皷不作斯聖人之所志也周道既壞兵車之軌<lb/>
<pb n="KR4h0022_WYG_742-2b"/>
交於天下而罕知侵伐之端焉是故以無道而正無道<lb/>
者有之以無道而正有道者有之不増徳而以遂威者<lb/>
又有之故世日亂一變而至於戰國而生人耗矣是以<lb/>
有其力無其財君子不以動衆有其力有其財無其義<lb/>
君子不以帥師合此三者而明其公私之說而後可焉<lb/>
嗚呼後之用師者有能觀乎侵伐之端則善矣<lb/>
　　　伐國論　　　　　　　　　李徳裕<lb/>
自古得伐國之女以為妃后未嘗不致危亡之患者何<lb/>
<pb n="KR4h0022_WYG_742-3a"/>
也亡國之餘焉能無怨氣其立基創業之祖宗必皆一<lb/>
時之英傑其社稷山川之鬼神常為一國之所奉授<hi>集作</hi>
<hi>愛</hi>其血食忿其㓕亡故能為厲矣必生分羙之色蠱惑<lb/>
當世之君使其骨肉相殘以壊於内君臣相疑以敗於<lb/>
外危亡之兆鮮不由此史蘇所謂必有女戎妺喜妲已<lb/>
褒姒是也史蘇所謂<hi>集作言之</hi>詳矣今不復論是以晉獻得<lb/>
驪戎佚女太子有雉經之酷禍及三世符堅納慕容姊<lb/>
弟秦宫有鳯兮之謡敗於五將<hi>符堅於五將山敗㓕</hi>梁武取東昬<lb/>
<pb n="KR4h0022_WYG_742-3b"/>
所幸幾至危國隋文嬖陳主之妹終於<hi>集作必</hi>殞身此其<lb/>
<hi>集作皆</hi>禍敗之著明者矣又夏姬入荆子反疲於奔命吳<lb/>
人始叛楚矣吳嬪至晉世祖怠於為政禍亂遂<hi>集作乃</hi>相<lb/>
尋矣所以王珪覩廬江羙人正言納說如王珪者可謂<lb/>
識㣲之士明於禍福矣<lb/>
　　　守在四夷論<lb/>
傳曰古者天子守在四夷盖言能令四夷不侵咸自守<lb/>
境洎周漢迄隋多不知守身但欲令四夷自守殊不知<lb/>
<pb n="KR4h0022_WYG_742-4a"/>
四夷自守其身宜知自守也因著論以明之何者夫守<lb/>
之大㫖<hi>山文粹作凡</hi>以防攻也善防其攻者莫若防其敗善<lb/>
防其敗者莫若防其亡夫四夷不守境不過於畧地侵<lb/>
城是有敗無亡也若王者之貴如天如地茍落一星伐<lb/>
一樹不足損天地之光輝<hi>一作曜</hi>盖帝王之權能殺人能<lb/>
生人能達人能窮人能貧人能富人故一國之人思親<lb/>
<hi>一無親字</hi>之必伺君好而賛之雖似親之其實攻之王者守<lb/>
大道淪<hi>一作論</hi>非道昌<hi>一作是</hi>則不見敗而有亡也況四夷<lb/>
<pb n="KR4h0022_WYG_742-4b"/>
之攻至難者有四國人之攻至易者亦有四四夷之攻<lb/>
以白刄國人之攻以巧言四夷之攻以皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>國人之攻<lb/>
以秘隠四夷之攻以兵相害國人之攻以矯相親四夷<lb/>
之攻以兵相侵國人之攻以矯相益故觀白刄則懼而<lb/>
思守也聆巧言則甘<hi>一作恱</hi>而思受也聽<graphic n="KR2351" url="https://raw.githubusercontent.com/kanripo/KR-Gaiji/master/images/KR2351.png" mimeType="image/png"/>皷則警而思<lb/>
備也遇秘隠則懵而思述也逢相害則恚而思讐也見<lb/>
相親則惑而思近也值相侵則忿而思報也得相益則<lb/>
和<hi>一作喜</hi>而思隣也攻邉則人人思守也攻身則人人思<lb/>
<pb n="KR4h0022_WYG_742-5a"/>
受也抑人情之常非所鑽鑿而異也且王者之守有六<lb/>
失守之不固則非道攻之守之不貞則色攻之守之不<lb/>
約則聲攻之守之不亷則聚歛攻之守之不儉則奢侈<lb/>
攻之守之不正則邪佞攻之守之不仁則征伐攻之夏<lb/>
捨淑徳而嬖妺喜是色攻而亡也殷捨徳音而眈愔愔<lb/>
是聲攻而亡也周厲捨亷節而恱榮夷公是聚歛攻而<lb/>
亡也秦始皇捨節儉而起阿房是奢侈攻而亡也漢靈<lb/>
捨正直而近刑人<hi>一作而用刑臣</hi>是佞倖攻而亡也隋煬捨慈<lb/>
<pb n="KR4h0022_WYG_742-5b"/>
仁而事遼東是征伐攻而亡也自三王百代無四夷之<lb/>
攻而亡者皆以守身不謹為嗜欲所攻<hi>二字川文粹作攻而亡</hi>故<lb/>
也雖得四夷自守復何益哉或云幽王<hi>一有自以二字</hi>為犬戎<lb/>
所㓕僧孺以為幽王自以守道不固頻舉偽烽嗷嗷天<lb/>
下空於杼柚<hi>英華作小東大東杼柚其空</hi>加以褒姒以色攻俾諸侯<lb/>
不信而敗非獨由於四夷也至於晉之十六國稽其夲<lb/>
則禍生於惠帝也賈后以色攻賈謐以佞攻致令八王<lb/>
並興生人减半然後戎夷乘間敢為<hi>一作有</hi>窺覦可謂四<lb/>
<pb n="KR4h0022_WYG_742-6a"/>
夷先起於内不由四夷不守於外也故有德者必先守<lb/>
身而後四夷無徳者不先守身但令<hi>一作務</hi>四夷自守曾<lb/>
不防戎夷<hi>一作狄</hi>在其中國故攻秦之胡者二世也豈必<lb/>
東夷南蠻西戎北狄哉沈尹戌雖舉守四夷之言而未<lb/>
盡<hi>一作不盡</hi>守身之道是載華而畧實非垂範之㫖也敢因<lb/>
文字以附簡書<hi>一作編</hi>之闕　　一作皆唐文粹<lb/>
　　　戰論<hi>并序</hi>　　　　　　　　　杜　牧<lb/>
兵非危也榖非殚也而戰必挫北是曰不循其道也故<lb/>
<pb n="KR4h0022_WYG_742-6b"/>
作戰論焉<lb/>
論曰河北視天下猶珠璣也天下視河北猶四支也珠<lb/>
璣茍無豈不活身四支茍去吾不知其為人何以言之<lb/>
夫河北者俗儉風渾淫巧不生朴毅堅強果於戰耕名<lb/>
城堅壘峉<hi>音額</hi>嶭<hi>互結切</hi>相貫高山大河盤互交鎻加以土<lb/>
息徤馬便於馳敵是以出則勝處則饒不窺天下之産<lb/>
自可封殖亦猶夫農之家不待珠璣然後以為富也天<lb/>
下無河北則不可河北既虜則精甲鋭卒利刄<hi>一作刀</hi>良<lb/>
<pb n="KR4h0022_WYG_742-7a"/>
弓徤馬無有也卒<hi>蔟忽切</hi>然夷狄驚四邉摩封疆出表裏<lb/>
吾何以禦之是天下一支兵去矣河東盟津滑臺大梁<lb/>
彭城東平盡宿厚兵以塞虜衝是六郡之師嚴石䕶彊<lb/>
不可他使是天下二支兵去矣六郡之師厥數三億低<lb/>
首仰給横拱不為則緣<hi>一作沿</hi>淮已北循河之東南盡海<lb/>
西叩洛經數千里赤地盡取纔能應費是天下三支財<lb/>
<hi>英華作兵</hi>去矣咸陽西北戎夷大屯赫呼膻腥<hi>一作臊</hi>徹於帝<lb/>
居周秦軍師不能排闥於是盡剷吳越荆楚之饒以啖<lb/>
<pb n="KR4h0022_WYG_742-7b"/>
戍兵<hi>一作兵戍</hi>是天下四支財去矣乃使吾用度不周徴徭<lb/>
不常無以膏齊民無以接四夷禮樂刑政不暇修治品<lb/>
式條章不能備具是天下四支盡解頭腹兀然而已焉<lb/>
有人解四支其自以能久為安乎今者誠能治其五敗<lb/>
則一戰可定四支可生夫天下無事之時殿寄大臣偷<lb/>
處榮逸為家治具戰士離落兵甲鈍弊車騎<hi>一作馬</hi>刓弱<lb/>
而未嘗為之簡帖整<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>天下雜然盗發則疾毆疾戰此<lb/>
宿敗之師也何為而不北乎是不蒐練之過者其敗一<lb/>
<pb n="KR4h0022_WYG_742-8a"/>
也夫百人荷戈仰食縣官則挾千夫之名大將小禆操<lb/>
其餘羸以虜壯為幸以師老為娛是執兵者常少糜食<lb/>
者常多築壘未乾公囊已虚此不責實料食之過其敗<lb/>
二也夫戰輙小勝則張皇其功奔走獻狀以邀上賞或<lb/>
一日再賜一月累封凱旋未歌書品已崇爵命極矣田<lb/>
宅<hi>一作宫</hi>廣矣金繒溢矣子孫官矣焉肯搜竒外死勤於<lb/>
我<hi>一作戎</hi>矣此賞厚之過其敗三也夫多喪兵士顛翻大<lb/>
都則跳身而來刺邦而去廻眎刀鋸莱色甚安一嵗未<lb/>
<pb n="KR4h0022_WYG_742-8b"/>
更旋已立於壇墀之上矣此輕罰之過其敗四也夫大<lb/>
將將兵柄不得專恩臣詰責第來撝<hi>一作惲</hi>之至如鏜然<lb/>
將陣殷然將鼓一則曰必為偃月一則曰必為魚麗三<lb/>
軍萬夫環旋翔佯愰駭之間虜騎乘之遂取吾之鼓旗<lb/>
此不專任責成之過其敗五也元和時天子急太平嚴<lb/>
約以律下常團兵數十萬以誅察天下乾耗四嵗然後<lb/>
能取此盖五敗不去也長慶初盗據子孫悉來走命是<lb/>
内地無事天子寛禁厚恩與人休息未幾而燕趙甚亂<lb/>
<pb n="KR4h0022_WYG_742-9a"/>
引師起將五敗益甚登壇注意之臣死竄且不暇復焉<lb/>
能加威於反虜哉今者誠欲調持干戈洒掃垢汙以為<lb/>
萬世安而乃踵前非是不可為也古之政有不善士傳<lb/>
言庶人謗發是論者亦且將書於謗大傳於士大夫非<lb/>
偶<hi>一有言字</hi>而已　　　一作皆唐文粹集本並同<lb/>
　　　守論<hi>并序</hi>
往年兩河盗起屠囚大臣刼戮二千石國家不議誅洒<lb/>
束兵自守反脩大厯貞元故事而行姑息之政是使叛<lb/>
<pb n="KR4h0022_WYG_742-9b"/>
臣<hi>文粹作逆輩</hi>益横終唱患禍故作守論焉<lb/>
論曰厥今天下何如哉干戈朽鈌鉞鈍含𢎞混貸煦育<lb/>
逆孽殆為故常而執事大人曽不厯筭周思以為宿謀<lb/>
方且嵬崖抑揚自以為廣大繁昌莫已若也嗚呼其不<lb/>
知乎其俟蹇頓顛傾<hi>集作頺</hi>而後為之支計乎且天下幾<lb/>
里列郡幾所而自河已<hi>文粹作以</hi>北蟠城數百金堅蔓織角<lb/>
奔為冦伺吾人之憔悴<hi>文粹作顦顇</hi>天時之不利則將與其<lb/>
<hi>文粹無其字</hi>朋伍羅絡郡國將孩乳<hi>文粹作駭亂</hi>吾民於掌股之<lb/>
<pb n="KR4h0022_WYG_742-10a"/>
上耳今者及吾之壯不圖擒取而乃偷處恬逸第第相<lb/>
付以為後世子孫背脅疽根此復何也今之議者咸曰<lb/>
夫倔強之徒吾以良將勁兵以為衘䇿高位羙爵充飽<lb/>
其腸安而不撓外而不拘亦猶豢擾虎狼而不拂<hi>文粹作佛</hi>
其心則忿氣不萌此大厯貞元所以守邦也亦何必疾<lb/>
戰焚煎吾民然後以為快也愚曰大厯貞元之間適以<lb/>
此為禍也當是之時有城數十千百卒夫則朝廷待之<lb/>
貸以法故於是乎闊視大言自樹一家破制削法角為<lb/>
<pb n="KR4h0022_WYG_742-10b"/>
尊奢天子飬威而不問有司守恬而不呵王侯通爵越<lb/>
錄受之覲聘不來几杖扶之逆息虜𦙍皇子嬪之裝緣<lb/>
采<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>無不備之是以地益廣兵益強僣擬益甚侈心益<lb/>
昌於是土田名噐分劃大盡而賊夫貪心未及畔岸遂<lb/>
有滛名越號或帝或王盟詛自立恬淡不畏走兵四畧<lb/>
以飽其志者也是以趙魏燕齊卓起大唱<hi>文粹作倡新唐書藩鎮傳</hi>
<hi>作同日而起</hi>梁蔡吳蜀躡而和之其餘混傾軒囂欲相効者<lb/>
往往而是運遭孝武宵旰不忘前英後傑夕思朝議故<lb/>
<pb n="KR4h0022_WYG_742-11a"/>
能大者誅鋤小者惠來不然周秦之郊幾為犯獵哉大<lb/>
抵生人油然多欲欲而不得則怒怒則爭亂随之是以<lb/>
教笞於家刑罰於國征伐於天下此所以裁其欲而塞<lb/>
其爭也大<graphic n="KR1318" url="https://raw.githubusercontent.com/kanripo/KR-Gaiji/master/images/KR1318.png" mimeType="image/png"/>貞元之間盡反此道提區區之有而塞無<lb/>
涯之爭是以首尾指支幾不能相運掉也今者不知非<lb/>
此<hi>文粹作此非</hi>而反用以為經愚見為盗者非止於河北而<lb/>
已嗚呼大厯貞元守邦之術永戒之哉<lb/>
　　　二陣圖論　　　　　　　　王　叡<lb/>
<pb n="KR4h0022_WYG_742-11b"/>
炙轂子曰夫兵者㐫噐戰者危事自古聖王不得已而<lb/>
用之仗徳而行則湯征葛乃為帝王若恃力而戰則紂<lb/>
放牧野終罹戮辱春秋傳曰兵之設久矣聖人以興亂<lb/>
人以廢廢興存亡昏明之術皆兵之由也復曰文不犯<lb/>
順武不違敵盖軒轅五十二戰義在惜民湯武七十二<lb/>
征本惟靖難且文而不武武而不文不可謂雄則文臣<lb/>
在聰明噐量鑒人别材故曰文雄可以為相武臣在俊<lb/>
傑深沉果敢決斷故曰武雄可以為將二畧兼濟則可<lb/>
<pb n="KR4h0022_WYG_742-12a"/>
以入為相運籌於廟堂之上則可以出為將折衝於萬<lb/>
里之外然而將相之務在見有才力者賞之愚詐者去<lb/>
之如有才力者不賞則忠烈疑而不進愚詐者在傍則<lb/>
讒邪黨扇而為欺如此行之則何功而不立何罰而不<lb/>
行何才之有遺何戰而不勝孔子曰我戰則克祭則受<lb/>
福又曰不教民戰是謂棄之如兩軍交鋒之際列兵無<lb/>
陣由人民居而無城池立而無墻塹冦盗衝擊則何以<lb/>
捍禦譬如蹴鞠較力猶設機便以䕶手足況有兵而無<lb/>
<pb n="KR4h0022_WYG_742-12b"/>
隊伍有隊伍而無行陣有行陣而無竒正有竒正而無<lb/>
權變起自黄帝命其臣風后演之本文不越一百字詞<lb/>
約㫖㣲非聖賢莫能硏究太公起剪孫吳韓項並由斯<lb/>
術唯孔明尤盡其妙生之於心機不形之於文義雖君<lb/>
臣父子不相傳授近者李筌圖載八陣只言或合而為<lb/>
一或離而為八不陳四竒變化之㫖不顯天衡地軸衝<lb/>
翼之文將帥覽之難曉今剏畫天地二陣圖明八陣八<lb/>
變之源爝火助陽自忘短綆庶幾英傑覩之稍禆焉<lb/>
<pb n="KR4h0022_WYG_742-13a"/>
　　　將畧論<lb/>
炙轂子曰昔祝其之㑹仲尼云夫有文徳者必有武備<lb/>
遂斬萊人頭足異處故曰文武之道未墜於地是以古<lb/>
之儒者服逢掖之衣頂章甫之冠佩環玦負櫑劒近代<lb/>
文儒耻言兵事茍或議及則僉謂之兇人今以翠華去<lb/>
酆鎬黄屋軫堯心率土之濵莫寧啓處方可論兵粗議<lb/>
將畧矣且自罹亂以來儒道既息武弁是崇然而將帥<lb/>
多以勇力爭強少有精練兵機而懐謀䇿者所謂以強<lb/>
<pb n="KR4h0022_WYG_742-13b"/>
凌弱以衆暴寡迭相吞噬適足以塗炭生靈搆怨結禍<lb/>
夫兵之成敗在將帥之噐能各有限劑須定等差淮隂<lb/>
侯與漢高祖論絳灌以下用兵多少信曰陛下可將十<lb/>
萬衆所謂能將將不能將兵夫高祖之雄才大畧尚如<lb/>
此況其下哉楚子玉贒大夫也亦不能越三百乘<hi>左傳以子</hi>
<hi>玉雖多剛勇終曰無禮故不能將一二萬人</hi>是以王翦能將六十萬而李牧<lb/>
不能二十萬此方見將帥才噐之大小也凡為將料敵<lb/>
之情偽而後決䇿制勝湏知彼師之能否乃操我之所<lb/>
<pb n="KR4h0022_WYG_742-14a"/>
長假如韓信能設伏走我則逐奔不遠<hi>難誘也</hi>從襲不及<lb/>
<hi>難䧟也</hi>白起能攻城野戰則當深溝高壘以挫其銳俾蜂<lb/>
蠆無所施其毒螫虎狼不能逞其𤓰牙本謀既壊伺其<lb/>
大隙而擊之因變竒正以待敵整衡軸以攻險兵法曰<lb/>
始如處女敵人開户後如脫兎敵不及距此兵之要也<lb/>
司馬宣王曰諸葛孔明志大而不見機多謀而少决好<lb/>
兵而無權雖提卒十萬已墮吾計中破之必矣及鄭褒<lb/>
亦能知母丘儉好謀而不達事情文欽勇而無筭至儉<lb/>
<pb n="KR4h0022_WYG_742-14b"/>
兵敗皆如其言又潘濬見樊伷為武昌從亊與州人設<lb/>
饌十餘度自起比至日中可得知以兵五千足以擒之<lb/>
果在濬之度内漢王謂魏大將栢直口尚乳臭不能當<lb/>
韓信謂騎將馮敬雖賢不能當灌嬰謂歩將項它不能<lb/>
當曹參吾無患矣乃使韓灌曹三將軍果大破之後魏<lb/>
高祖宏曰青齊之兵可以禮遇徐兖之卒理湏義撫斯<lb/>
測度將卒之明驗也今之將帥多不自量其才噐又不<lb/>
知彼之短長率爾合戰卒然求勝由聚卯以擊山驅羊<lb/>
<pb n="KR4h0022_WYG_742-15a"/>
而鬪虎欲期弭兵靜亂不亦難哉帝王宜開英鑒審將<lb/>
帥之噐量文武之才則崇勲大業庶幾可立夫宰制山<lb/>
河剸割疆宇舉大綱則易定滋苛細則難安故子房佐<lb/>
漢畫大謀六七件遂定天下孔明剏蜀決沉機三二䇿<lb/>
㨿成鼎峙英雄之大畧將帥之宏規也安危之機存亡<lb/>
之要審諸將畧可見徴焉<lb/>
　　　倒戈論　　　　　　　　　楊　䕫<lb/>
予讀周書至武王㓕紂倒戈歸馬示天下不復用跡其<lb/>
<pb n="KR4h0022_WYG_742-15b"/>
事惑焉以武王之聖有望旦之輔㓕獨夫紂旌其功於<lb/>
一時可矣且曰終不復用其未然乎夫上古淳結䋲知<lb/>
禁中古朴赭衣懐畏末俗巧嚴法不化故淳散而朴朴<lb/>
散而巧巧之變萬詐生焉則内荏外剛之心詎革於干<lb/>
戚之舞乎周之祚七百誠曰永久然以臣臨君以兵向<lb/>
闕者多矣齊桓南伐楚北伐戎晉文取叔帶於温定襄<lb/>
王於鄭非二國崇示大順尊奬王室則周之社稷存若<lb/>
綴旒自漢而下有國者罔不以兵力秦以黷武而㓕梁<lb/>
<pb n="KR4h0022_WYG_742-16a"/>
以無備而亡我太宗究滅亡之源委房杜以政房杜以<lb/>
天下之大不敢決於胸臆於是敢諫則先王魏論兵則<lb/>
讓英衞深謀宏法來代有凖洎林甫即明皇既安之日<lb/>
随㫖順色以稔君惡乃以羯夷勇暴之卒專我兵柄竟<lb/>
使獸心為國禍本其為黷亂國常䙝慢武義不亦甚乎<lb/>
且蒐苖獮狩所以講武經閲戎事也故曰預備其不虞<lb/>
有備而無患則武之道豈可一日而忘諸嗚呼班子之<lb/>
善斷不能以鉛刀攻其堅造父之善御不能以朽索制<lb/>
<pb n="KR4h0022_WYG_742-16b"/>
其逸則有國者可以棄兵乎<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百四十三<lb/>
</p>
<p>
</p>
  </div>
</body>
</text>
</TEI>
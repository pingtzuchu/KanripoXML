<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷一百九十九</head>
    <p>
<pb n="KR4h0022_WYG_199-1a"/>
欽定四庫全書<lb/>
　文苑英華卷一百九十九　宋　李昉等　編<lb/>
　樂府八<lb/>
　　從軍行四十三首　　　古悔從軍行一首<lb/>
　　從軍有苦樂行一首　　軍中行一首<lb/>
　　　從軍行二首　　　　　　梁簡文帝<lb/>
雲中亭嶂<hi>一作障</hi>羽檄驚甘泉烽火夜深<hi>一作通夜</hi>明二師将<lb/>
軍新築營嫖姚校尉初出征復有山西将絶世受<hi>一作愛</hi>
<pb n="KR4h0022_WYG_199-1b"/>
雄名三門應遁甲五壘學神兵白雲随陣<hi>一作斾</hi>色蒼山<lb/>
答皷聲先平小月障却滅大宛城善馬還長樂黄金付<lb/>
水衡小婦趙人能鼓瑟侍婢初笄解鄭聲迤邐觀鵝翼<lb/>
參差覩鴈行庭前柳花<hi>一作桃花又作柳絮</hi>飛欲合必應紅粧起<lb/>
見<hi>一作來起</hi>迎<lb/>
　　　二<lb/>
貳師惜善馬樓蘭貪愛財前年平<hi>一作出</hi>右地今嵗討輪<lb/>
臺魚雲望旗聚龍沙隨陣開氷城朝浴鐡地道夜䘖枚<lb/>
<pb n="KR4h0022_WYG_199-2a"/>
将軍號令密天子璽書催何時反舊里遥見下機來<lb/>
　　　同前　　　　　　　　　　梁元帝<lb/>
寶劔飾龍烟長虹畫彩旃山虚和鐃管水靜㵼樓船連<lb/>
雞隨火度燧象帶烽然洞庭曉風急瀟湘夜月圓荀令<lb/>
多文藻臨戎賦雅篇<lb/>
　　　同前　　　　　　　　　　蕭子雲<hi>一作顯</hi>
左角名王侵漢邊輕薄家子<hi>一作良家</hi>惡少年縱横向沮澤<lb/>
凌厲取沙田黄塵不見景飛蓬恒滿天邀功封浞野竊<lb/>
<pb n="KR4h0022_WYG_199-2b"/>
寵拜<hi>一作却</hi>祁連春風春月将進酒妖姬舞女亂君前<lb/>
　　　同前　　　　　　　　　　劉孝儀<lb/>
冠軍輕俠射長平自觧<hi>一作合</hi>圍木落雕弓燥氣秋征馬<lb/>
肥賢王皆屈膝幕府復申威何為從軍樂徃還速如飛<lb/>
　　　同前　　　　　　　　　　沈　約<lb/>
惜哉征夫子憂恨良獨多浮天出鯷海束馬渡交河雪<lb/>
縈九折嶝風卷<hi>集作風堅</hi>萬里波維舟無夕島秣驥乏年莎<lb/>
凌濤富驚沬援木闕垂蘿江颸鳴疊嶼流雲照層阿𤣥<lb/>
<pb n="KR4h0022_WYG_199-3a"/>
埃晦朔馬白日照呉戈寝興動征怨寤寐起還歌晨装<lb/>
豈輟驚夕疊<hi>一作夕壘</hi>詎淹和苦哉逺征人悲矣将如何<lb/>
　　　同前　　　　　　　　　　戴　暠<hi>樂府作呉均</hi>
長安夜刺閨<hi>夜警投刺於門下</hi>胡騎犯<hi>一作白</hi>銅鞮詔書發隴右<lb/>
召募取關西劔懸三尺鞘鎧累七重犀督軍鳴戰鼓逴<lb/>
夜數更鞞侵星向柳塞際暗入榆溪秦涇含藥鴆晉火<lb/>
逐飛雞逼泉開<hi>一作通</hi>地道望敵竪雲梯隂山日不暮<hi>一作</hi>
<hi>著</hi>長城風自凄弓寒折錦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>七入反字林云雜/錦錦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以被弓</hi>馬凍滑<lb/>
<pb n="KR4h0022_WYG_199-3b"/>
斜蹄燕旗竿上脆羗吹<hi>一作笛</hi>管中嘶登山成<hi>一作試</hi>下趙<lb/>
慿軾且平齊當令函谷上唯用一丸泥<lb/>
　　　同前二首　　　　　　　　張正見<lb/>
胡兵屯薊北漢将起山西故人輕百戰聊欲定三齊風<lb/>
前噴畫角雲上舞飛梯鴈塞秋聲逺龍沙雲路迷燕然<lb/>
自可勒函谷詎湏泥<lb/>
　　　二<lb/>
将軍定朔邊刁斗出祁連髙柳横絶塞長榆接逺天井<lb/>
<pb n="KR4h0022_WYG_199-4a"/>
泉含凍碣烽火照山燃欲知客心斷危旌萬里懸<lb/>
　　　同前二首　　　　　　　　王　褒<lb/>
兵書乆閑習征戰數曽經講戎平樂觀學戲<hi>一作覽獻</hi>羽林<lb/>
亭西征度踈勒東驅出井陘牧馬濵長渭營軍毒上涇<lb/>
平雲如陣色半月類城形羽書封信璽詔使動流星對<lb/>
岸流沙白縁河柳色青将幕恒臨斗旌門常背刑勲封<lb/>
瀚海石功勒燕然銘兵勢因麾下軍圖送掖庭誰憐下<lb/>
玉筯向幕掩金屏<lb/>
<pb n="KR4h0022_WYG_199-4b"/>
　　　二<lb/>
黄河流水急驄馬送征人谷望河陽縣橋渡小平津惡<lb/>
少年<hi>一作多</hi>遊俠結客好輕身代風愁櫪馬胡霜宜角筋<lb/>
羽書勞警急邊鞍倦苦辛康居因漢使盧龍有<hi>一作稱</hi>魏<lb/>
臣荒戍唯㸔柳邊城不識春男兒重意氣無為羞賤貧<lb/>
　　　同前　　　　　　　　　　庾　信<lb/>
河圖論陣氣金匱辨星文地中聞皷角天上下将軍函<lb/>
犀恒七屬絡鐡本千羣飛梯聊度絳合弩蹔凌汾冦陣<lb/>
<pb n="KR4h0022_WYG_199-5a"/>
先中斷妖營即兩分連烽對嶺度嘶馬隔河聞箭飛如<lb/>
疾雨城崩似壞雲英王於此戰何用武安君<lb/>
　　　同前　　　　　　　　　　周趙王<lb/>
遼東烽火照甘泉薊北庭障接燕然水凍菖蒲未生節<lb/>
關寒榆莢<hi>一作葉</hi>不成錢<lb/>
　　　同前　　　　　　　　　　盧思道<lb/>
朔方烽火照甘泉長安飛将出祁連犀渠玉劔良家子<lb/>
白馬金覊<hi>一作鞍</hi>俠少年平明偃月屯右地薄暮魚麗逐<lb/>
<pb n="KR4h0022_WYG_199-5b"/>
左賢谷中石虎經銜箭山上金人曽祭天天涯一去無<lb/>
窮已薊門迢遞三千里朝見馬嶺黄沙合夕望龍城陣<lb/>
雲起庭中竒樹已堪攀塞外征人殊未還白雪初下天<lb/>
山外浮雲直上<hi>一作向</hi>五原關<hi>一作間</hi>關山萬里不可越誰<lb/>
能坐對芳菲月流水本自斷人腸堅氷舊來傷馬骨邊<lb/>
庭節物與華異冬霰秋霜春不歇長風蕭蕭度水來歸<lb/>
鴈連連映天沒從軍行從軍萬里出龍庭單于渭橋今<lb/>
已拜将軍何處覔功名<lb/>
<pb n="KR4h0022_WYG_199-6a"/>
　　　同前　　　　　　　　　　明餘慶<lb/>
三邊烽亂警十里且横行風巻常山陣笳喧細柳營劔<lb/>
花寒不落弓月曉逾明㑹取淮南地持<hi>一作特</hi>作朔方城<lb/>
　　　同前三首　　　　　　　　虞世南<lb/>
塗山烽候警弭節度龍城冀馬樓蘭将燕犀上谷兵劔<lb/>
寒花不落弓曉月逾明凛凜嚴霜節氷壮黄河絶蔽日<lb/>
巻征蓬浮天散飛雪全兵值月滿精騎乗膠折結髪早<lb/>
驅馳辛苦事旌<hi>一作旄</hi>麾馬凍重關冷輪摧九折危獨有<lb/>
<pb n="KR4h0022_WYG_199-6b"/>
山西将年年屬數竒<lb/>
　　　二<lb/>
爟<hi>一作烽</hi>火發金徽連營出武威孤城寒雪起絶陣虜塵<lb/>
飛俠客吸龍劔惡少縵胡衣朝摩骨都壘夜解谷蠡圍<lb/>
蕭關逺無極蒲海廣難依沙鐙離旌斷晴川候馬歸交<lb/>
河梁已畢燕山斾欲飛<hi>一作施</hi>方知萬里相侯服見<hi>一作有</hi>
光輝<lb/>
　　　同前　　　　　　　　　　楊　烱<lb/>
<pb n="KR4h0022_WYG_199-7a"/>
烽火照西京心中自不平牙璋辭鳳闕鐡騎繞龍城雪<lb/>
暗凋旗畫風多雜鼓聲寕為百夫長勝作一書生<lb/>
　　　同前　　　　　　　　　　駱賔王<lb/>
平生一顧重<hi>一作念</hi>意氣溢三軍野日分戈影天星合劔<lb/>
文弓弦抱漢月馬足踐胡塵不求生入塞唯留死報君<lb/>
　　　同前<hi>西征軍行遇風</hi>　　　　　　　崔　融<lb/>
北風巻塵沙左右不相識颯颯吹萬里昏昏同一色馬<lb/>
煩莫敢進人怠未遑食草木春更悲天景畫相匿夙齡<lb/>
<pb n="KR4h0022_WYG_199-7b"/>
慕忠勇雅尚存孤直覽史懷浸驕讀詩歎孔棘及茲戎<lb/>
旅地忝從書記職兵氣騰百荒軍聲動四極坐覺威靈<lb/>
逺行㸔氛祲息愚臣何以料倚馬申微力<lb/>
　　　同前　　　　　　　　　　前　人<lb/>
穹廬殺氣亂金方五将神兵下玉堂天子旌旗過細柳<lb/>
匈奴運數盡枯楊關頭落月横西夜塞下凝雲斷地荒<lb/>
漠漠邊塵飛衆鳥昏昏朔氣聚羣羊依稀蜀杖迷新竹<lb/>
髣髴胡麻識故桑臨海舊來聞驃騎尋河本自有中郎<lb/>
<pb n="KR4h0022_WYG_199-8a"/>
坐㸔戰壁為平土近侍軍營作破羗<lb/>
　　　同前　　　　　　　　　　喬知之<lb/>
南庭結白露北風掃黄葉此時鴻鴈來驚鳴催思妾曲<lb/>
房理針線平砧𢷬文練鴛綺裁易成龍鄉信難見窈窕<lb/>
九重閨寂寞十年啼紗忩白雲宿羅幌月光棲雲月曉<lb/>
㣲㣲愁思流黄機玉霜凍珠履金吹薄羅衣漢家已得<lb/>
地君去将何事宛轉結蠶書寂寥無鴈使平生荷恩信<lb/>
本為容華進况復落紅顔蟬聲催緑鬢<lb/>
<pb n="KR4h0022_WYG_199-8b"/>
　　　同前　　　　　　　　　　劉希夷<lb/>
秋天風颯颯<hi>一作秋風來瑟瑟</hi>羣胡馬行疾嚴城晝不開伏兵<lb/>
暗相失天子廟堂拜将軍凶門出紛紛晉<hi>一作洛</hi>陽道<hi>一作</hi>
<hi>伊洛間</hi>戎馬幾萬疋軍門壓黄河兵氣衝白日平生懷伏<lb/>
劔慷慨即投筆南登漢月孤北走代<hi>一作燕</hi>雲密近取韓<lb/>
彭計早知孫呉術丈夫清萬里誰能掃一室<lb/>
　　　同前　　　　　　　　　　王　寵<lb/>
兒生三日掌上珠鷰頷猿肱穠李膚十五學劔北擊胡<lb/>
<pb n="KR4h0022_WYG_199-9a"/>
羗歌燕筑送城隅城隅路接伊川驛河陽渡頭邯鄲陌<lb/>
可憐少年把手時黄鳥雙飛<hi>一作雙雙</hi>黎花白秦皇築城三<lb/>
千里西自臨洮東遼水山邊疊疊<hi>一作壘</hi>黒雲飛海畔莓<lb/>
莓青草死從來戰鬭不求勲殺身為君君不聞鳳凰樓<lb/>
上吹急管落日徘徊腸先斷<lb/>
　　　同前　　　　　　　　　　賀潮清<lb/>
朔風乗月冦邊城軍書挿羽刺<hi>一作賜</hi>中京天子金壇拜<lb/>
飛将單于玉塞振佳兵騎射先鳴推任俠龍韜决勝佇<lb/>
<pb n="KR4h0022_WYG_199-9b"/>
時英聞有河書客愔愔理帷帟常山啓覇圖泥水先天<lb/>
策衘珠浴鐡向桑乾疊旗膏劔指烏丸鳴雞已報關山<lb/>
曉來鴈遥傳沙塞寒直為甘心從苦節隴頭流水長嗚<lb/>
咽邊樹蕭蕭不覺春天山漠漠長飛雪魚麗陣接雲塞<lb/>
平鴈翼營通海月明始㸔晉幕飛鵝入旋聞齊壘鳴鳥<lb/>
<hi>一作烏</hi>聲自從一戍燕支山春光幾度晉陽關金河未轉<lb/>
青絲騎玉筯應啼紅粉顔鴻歸燕相續池邊芳未緑已<lb/>
見氛<hi>一作氣</hi>清細柳營莫更春歌落梅曲烽沉竈減靜邊<lb/>
<pb n="KR4h0022_WYG_199-10a"/>
亭海晏山空肅已寕行望鳳京旋凱㨗重來麟閣畫丹<lb/>
青<lb/>
　　　同前　　　　　　　　　　王　維<lb/>
吹角動行人喧喧行人起笳應<hi>一作悲</hi>馬嘶亂爭渡金河<lb/>
水日暮沙漠垂力戰<hi>一作戰聲</hi>煙塵裏盡繫番王頸歸來報<lb/>
天子<lb/>
　　　同前　　　　　　　　　　李　昂<lb/>
漢家未得燕支山征戍年年沙朔間塞下長駐流血馬<lb/>
<pb n="KR4h0022_WYG_199-10b"/>
雲中恒聞<hi>一作閉</hi>玉門關隂山瀚海千萬里此日桑河凍<lb/>
流水稽洛山邊胡騎來漁陽戍裏烽煙起長途羽檄何<lb/>
相望天子按劔思北方羽林練士拭金甲将軍校戰出<lb/>
玉堂幽凌異域風煙改亭嶂連連古今在夜聞鴻鴈南<lb/>
渡河曉望旌旗北臨海塞沙飛淅瀝遥裔連窮蹟𤣥漠<lb/>
雲平初合陣西山月出聞鳴鏑城南百戰多辛苦路旁<lb/>
死臥黄沙人戎衣不脱隨霜雪汗馬䟃𧽼長被鐡楊葉<lb/>
樓中不寄書蓮花劔上空流血匈奴未滅不言家駐逐<lb/>
<pb n="KR4h0022_WYG_199-11a"/>
行行邊徼賖歸心海外是明月别思天邊夢落花落花<lb/>
廻望何悠悠芳樹無來渡隴頭春雲不變陽關雪桑葉<lb/>
先知胡地秋田疇不賣盧龍策竇憲思勒燕然石麾兵<lb/>
靜北垂日照交河湄欲令塞上無干戚㑹待單于繫頸<lb/>
時<lb/>
　　　同前　　　　　　　　　　崔國輔<lb/>
塞北胡霜下營州索兵救夜間<hi>一作夜夜</hi>偷道行将軍馬亦<lb/>
瘦刀光照塞月陣色明如晝傳聞賊滿山已共前鋒鬭<lb/>
<pb n="KR4h0022_WYG_199-11b"/>
　　　同前　　　　　　　　　　王昌齡<lb/>
關城榆葉早踈黄日暮雲沙古戰場表請廻軍掩塵骨<lb/>
莫教兵士哭龍荒<lb/>
　　　同前四首　　　　　　　　劉長卿<lb/>
廻㸔虜騎合城下漢兵稀白刄兩相向黄雲愁不飛手<lb/>
中無尺鐡徒欲穿<hi>一作突</hi>長圍<lb/>
　　　二<lb/>
草枯秋塞上望見漁陽郭胡馬嘶一聲漢兵淚雙落誰<lb/>
<pb n="KR4h0022_WYG_199-12a"/>
為吮癰者此事今人薄<lb/>
　　　三<lb/>
目極鴈門道青青邊草春一身事征戰疋馬同苦辛<hi>一作</hi>
<hi>辛勤</hi>末路成白首功歸天下人<lb/>
　　　四<lb/>
黄沙一萬里白首無人憐報國劔已折歸鄉身幸全單<lb/>
于古臺下邊色寒蒼然<lb/>
　　　同前三首　　　　　　　　李　約<lb/>
<pb n="KR4h0022_WYG_199-12b"/>
㸔圖閑教陣畫地靜論邊烏壘天西戍鷹姿塞上川路<lb/>
長唯筭月<hi>一作湏筭日</hi>書逺每題年無復生還望翻思未别<lb/>
前<lb/>
　　　二<lb/>
柵壕<hi>一作髙</hi>三靣鬭箭盡舉烽頻營柳和煙暮關榆帶雪<lb/>
春邊城多老将磧路少歸人殺盡金<hi>一作㸃盡三</hi>河卒年年<lb/>
添塞塵<lb/>
　　　三<lb/>
<pb n="KR4h0022_WYG_199-13a"/>
堠火起雕<hi>與鵰同</hi>城塵沙擁戰聲遊軍藏漢幟降騎説蕃<lb/>
情霜落<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>沱<hi>一作淲池</hi>淺秋深太白明嫖姚方虎視不覺説<lb/>
<hi>一作請</hi>添兵<lb/>
　　　同前　　　　　　　　　　杜　顔<lb/>
秋草馬蹄輕角弓持弦急去為龍城候正值胡兵襲軍<lb/>
氣横大荒戰酣日将入長風金鼓動白露<hi>一作霧</hi>鐡衣濕<lb/>
四起愁邊聲南轅時佇立斷蓬孤自轉寒鴈飛相及萬<lb/>
里雲沙漲平川<hi>一作路平</hi>氷霰澁夜聞漢使歸獨向刀環泣<lb/>
<pb n="KR4h0022_WYG_199-13b"/>
　　　同前　　　　　　　　　　盧　綸<lb/>
二十在邊城軍中得勇名卷旗爭<hi>集作收</hi>敗馬占<hi>一作斵</hi>磧<lb/>
䕶<hi>集作擁</hi>殘兵覆陣烏鳶起燒山草木鳴<hi>集作明</hi>塞閒思遠<lb/>
獵師老厭分營雪嶺無人跡氷河足<hi>集作有</hi>鴈聲李陵甘<lb/>
此沒惆悵漢公卿<lb/>
　　　同前　　　　　　　　　　釋皎然<lb/>
候騎出紛紛元戎霍冠軍漢鼙秋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>地羗火晝燒雲一<lb/>
里戍<hi>一作萬里戍</hi>城合三邊羽檄分烏孫驅不<hi>一作未</hi>盡肯顧<lb/>
<pb n="KR4h0022_WYG_199-14a"/>
遼陽勲<lb/>
　　　同前三首　　　　　　　　姚　合<lb/>
朝朝十指痛唯署㸃兵符貧賤依前在顛狂一半無身<lb/>
慙山友棄膽頼酒杯扶誰道從軍樂春來鑷白鬚<lb/>
　　　二<lb/>
每日尋兵籍經年<hi>集作時</hi>别酒徒眼疼長不校肺病且還<lb/>
無僮僕驚衣窄親情覺語麄幾時得歸去依舊作山夫<lb/>
　　　三<lb/>
<pb n="KR4h0022_WYG_199-14b"/>
濫得進士名才用苦不長性僻藝亦獨十年作詩<hi>引</hi>章<lb/>
六義雖粗成名字猶未揚将軍俯招引遣脱儒衣裳常<lb/>
恐虚受恩不慣<hi>一作能</hi>把刀鎗又無遠籌畧坐使虜滅亡<lb/>
昨來發兵師各各赴戰塲顧我同老弱不得随戎行丈<lb/>
夫生世間職分貴所當從軍不出門豈異病在牀誰不<lb/>
戀其家其家無風霜鷹鶻念搏擊豈貴食滿腸<lb/>
　　　同前　　　　　　　　　　王貞白<lb/>
從軍<hi>集作從事</hi>朔方乆未省用干戈祗以恩信及自然遠塞<lb/>
<pb n="KR4h0022_WYG_199-15a"/>
和邊聲動白草燒色入枯河每度因看獵令人勇氣多<lb/>
　　　古悔從軍行<lb/>
憶昔仗孤劔十年從軍威論兵親玉帳逐虜過金㣲隴<lb/>
水秋先凍關雲漢<hi>一作寒</hi>不飛辛懃功業在麟閣志猶<hi>集作</hi>
<hi>多</hi>違<lb/>
　　　從軍有苦樂行　　　　　　李　益<lb/>
勞者且莫<hi>一作勿</hi>歌我欲歌送<hi>一作/送君</hi>觴行<hi>一作從</hi>軍有苦樂<lb/>
此曲樂未央僕居在<hi>一作本居又作本起</hi>隴上隴水斷人腸東過<lb/>
<pb n="KR4h0022_WYG_199-15b"/>
秦宫路宫路入咸陽時逢漢帝出諫獵至長楊詎馳遊<lb/>
俠窟非結少年塲一旦承嘉惠輕身<hi>一作命</hi>重恩光秉筆<lb/>
參帷帟從軍至朔方邊馬<hi>一作地</hi>多隂風草木自凄凉斷<lb/>
絶西海<hi>一作海雲</hi>去出沒胡沙長㕘差引鴈翼隱轔騰軍装<lb/>
劔文夜如水馬汗凉<hi>一作凍</hi>成霜使<hi>一作狹</hi>氣五都少矜功<lb/>
六郡良山河起目前睚眦死路傍北逐驅種<hi>一作獯</hi>虜西<lb/>
臨復舊疆昔還尠餘資今出乃贏粮一矢弢<hi>一作㢰</hi>夏服<lb/>
我弓不再張寄語丈夫雄苦樂身自當<lb/>
<pb n="KR4h0022_WYG_199-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_199-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百九十九<lb/>
</p>
<p>
</p>
  </div>
</body>
</text>
</TEI>
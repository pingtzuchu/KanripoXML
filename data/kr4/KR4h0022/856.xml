<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百五十七</head>
    <p>
<pb n="KR4h0022_WYG_856-1a"/>
欽定四庫全書<lb/>
　文苑英華巻八百五十七　宋　李昉等　編<lb/>
　釋八<lb/>
　　潤州江寜縣瓦棺寺維摩詰畫像　一首<lb/>
　　西京千福寺多寳佛塔感應碑　一首<lb/>
　　　潤州江寜縣瓦棺寺維摩詰畫像碑<lb/>
　　　　　　　　　　　　　　　元黄之<lb/>
夫魁北藏樞秉三竒於紫掖崐西運軸森萬族於黄輿<lb/>
<pb n="KR4h0022_WYG_856-1b"/>
方領圓冠棹九流而宗學海霓裳羽服乘六甲而下仙<lb/>
巖雖辰像微茫不能味甘陳之識陬維窅邈不能<hi>闕</hi>草<lb/>
元之功仁義與禮樂可遵未出死生之境昏黙與清虚<lb/>
可尚纔居天地之先且造化以六合為功聖人以二門<lb/>
分教豈夫百千萬刼量其逺近三千七品語其功業者<lb/>
哉况性相之微不可以名言得虚有之妙不可以智力<lb/>
知三千之净圡無邉八萬之法門虚受能住不思義<hi>一作</hi>
<hi>議</hi>觧脫者也維摩詰者華言净名居士也沒于妙喜之<lb/>
<pb n="KR4h0022_WYG_856-2a"/>
國生于毗耶之城大仙那提之子常脩梵行世號白衣<lb/>
居士焉故惣妙圓眀現身方大<hi>一作方丈</hi>無起無住不去不<lb/>
來空色空而取真空滅生滅而求寂滅或歸之于無物<lb/>
或得之於黙然邪正於是路殊語言由其道㫁居士之<lb/>
真宗也若乃家室不離而教傳緇服天子廽向而身為<lb/>
白衣讓金粟之尊未即知來之位晦玉毫之相空留長<lb/>
者之名亦猶百谷之王以下莫能大六虚之相居髙而<lb/>
自卑居士之洪謙也若乃移外方諸佛一室規乎四大<lb/>
<pb n="KR4h0022_WYG_856-2b"/>
對樂世之衆生一刼成乎<hi>闕</hi>日毛孔之内皷大海之波<lb/>
濤芥子之中欝湏彌之巘崿擲世界於恒沙之外不覺<lb/>
不知攝髙堂於大㑹之前同瞻同仰嵐風動地口吸莫<lb/>
以為難猛火燃天腹<hi>一作膓</hi>貯但聞其一居士之神通也<lb/>
若乃群邪作梗諸惡延<hi>一作挻</hi>災衆生茹焚溺之悲寒識<lb/>
迫傷夷之患由是騁自在之力縱無礙之威破煩惱而<lb/>
繫慳貪斬毒蛇而擒醉象朦幢暫建面縳四魔智劒纔<lb/>
揮心降六賊故使波旬振讋不能變帝什之容外道摧<lb/>
<pb n="KR4h0022_WYG_856-3a"/>
殘不能竊真如之業居士之威力也若乃非相成光乎<lb/>
是相故見於威儀無言假道於有言方形於問荅𢎞乞<lb/>
食之理湏菩提但覺茫然聞宴坐之談舍利佛不能加<lb/>
報摩訶迦葉息言於二乘大目犍連吞聲於四衆亦由<lb/>
眀鏡内鍳照之而不疲洪中外發扣之而必應是以五<lb/>
百弟子同稱我不堪任二千闕人盡得無生發忍居<lb/>
士之靈辨也若乃智惣大雄心行菩薩雖人我無相以<lb/>
拯救為懐憂本無憂憂凢俗之憂病本無病病衆生之<lb/>
<pb n="KR4h0022_WYG_856-3b"/>
病冨室貧里等資其福田酒肆媱房<hi>一作舍</hi>廣談其善誘<lb/>
則知去重昏之小翳朗惠日而無私中根之大莖霑法<lb/>
雨而同潤居士之慈悲也若乃前際<hi>闕</hi>無昧於因縁成<lb/>
時化時不為於本願光嚴悟矣行念其道塲新學豁然<lb/>
坐知其宿命晨持乳鉢未息麤言中設飲盂普均香氣<lb/>
有疾菩薩憂惱於是併除犯律比邱疑悔由其傾盖居<lb/>
士之利益也若廼恭承父訓事方便以崇嚴瞻望母儀<lb/>
奉智度而資受結齊肩<hi>疑作眉</hi>於法喜坐詠冝家期止足<lb/>
<pb n="KR4h0022_WYG_856-4a"/>
於塵勞行同入室因風起對共賞慈悲他日趨庭獨推<lb/>
誠實知識慕善道品所有居先伴侣求真度法由其見<lb/>
託居士之宗黨也若廼上棟下宇空寂為輪奐之資净<lb/>
服名衣慙愧入裁縫之用開八正之路則衆馬交馳坐<lb/>
四禪之床則身心不動智惠之果秋垂無漏之林净妙<lb/>
之花春發惣持之苑禪悅為味詎假珍羞觧脫充漿寜<lb/>
思玉液奏法音之樂則絲竹藏聲燒異品之香則旃檀<lb/>
罷郁居士之逰䖏也於是隨意所轉覺路遐通應縁而<lb/>
<pb n="KR4h0022_WYG_856-4b"/>
攝梁津尅濟恢勇猛之志則火<hi>闕</hi>蓮廣<hi>闕</hi>虚之因則水<lb/>
中現月法本希有若覩優曇之花道之將行大備貝多<lb/>
之葉舉閻浮之國土禮敬忘疲想毗耶之人天聲塵不<lb/>
朽居士之遺跡也得其道者則三乘弟子羞稱多聞行<lb/>
其法者則七種學人莫不愛樂是致四天讃仰而無假<lb/>
十地攀接而無階王者資而九有清群生聞而六念作<lb/>
雖驪龍改地共尊金粟之儀水土遷行長奉寳䑓之供<lb/>
我國家神眀造物聖政調時滌瑕穢而玉鏡清剗澆訛<lb/>
<pb n="KR4h0022_WYG_856-5a"/>
而撝大朴牢籠七十七代欝映萬八千年率土之濵罔<lb/>
有弗<hi>一作不</hi>韙普天之下共惟帝臣京坻積而銅爵鳴鍾<lb/>
皷和而玉羊現將益四生之福爰開十善之因積舍廣<lb/>
祗陁之園列郡揚净名之教萬姓資其分别八方暢其<lb/>
休眀天地平成於是乎汲引在江寜縣瓦棺寺變相者<lb/>
晉虎頭將軍顧愷之所畫也爾其上纒珠斗下控金陵<lb/>
六代為天子之都二分入王孫之國禮讓流行之地英<lb/>
靈誕秀之郷鷲巖分虎踞之山鴈塔枕盤龍之水惣幽<lb/>
<pb n="KR4h0022_WYG_856-5b"/>
閑與形勝則瓦<hi>闕</hi>之寺焉昔有晉莊嚴净域時梵佀以<lb/>
規模雖廣彫餙未周永念粹華每疚懐於湏逹共成圎<lb/>
滿而假力於檀那凡厥施財莫匪鳴刹顧君乃連扣資<lb/>
數百笇逾千萬大衆眙愕不知其然君習氣精㣲洗心<lb/>
閑雅雖纓弁混俗而繢素通神乃白緇徒令其粉壁於<lb/>
是登月殿掩雲扉考東漢之圗採西域之變妙思運則<lb/>
冥㑹能事畢則功成神光謝而晝夜名聖容開而道俗<lb/>
覩振動世界謂彌勒菩薩下兠率之天照耀虚空若多<lb/>
<pb n="KR4h0022_WYG_856-6a"/>
寶如來踊耆闍之地由是士女駢比擁路争趨車馬軒<lb/>
轟傾都盛集玉貝交獻湏㬰而寳藏忽盈青鳬亂飛俄<lb/>
爾而銅山崛起納繒帛者繼踵施衣服者<hi>闕</hi>肩當鳴刹<lb/>
而雖則可驚不崇朝而過其本數非夫數<hi>疑衍</hi>精義入神<lb/>
者孰能與此乎雖江山寂寥居處緬邈年移代改留侯<lb/>
歎過隙之駒<hi>闕</hi>人非丁令化遼城之鶴由是觀其道塲<lb/>
妙矣謂應供而來儀床枕儼然疑有懐於問疾目若將<lb/>
視眉如忽嚬口無言而似言鬢不動而疑動豈丹青之<lb/>
<pb n="KR4h0022_WYG_856-6b"/>
所歎詠相好之有靈哉預禮者肅如在之心瞻仰者發<lb/>
歸依之念信受演說之㫖大布於人天住持負荷之規<lb/>
實存於牧宰刺史楊令琛懐軌物之量韞不伐之才五<lb/>
服當列士之榮千里負專城之寄移風易俗頻推董相<lb/>
之帷揖道歸真再擁文侯之篲長史薛宏仁賢雅望迃<lb/>
徳於仲舉之輿司馬成景<hi>一作量</hi>賀以卿相髙才屈跡於<lb/>
士元之驥俱遊六藝貯籝金而常滿共逄三朋攬衣<hi>闕</hi>
而永悟縣令陸彦恭夙神俊邁境宇恬虚雖馴雉已彰<lb/>
<pb n="KR4h0022_WYG_856-7a"/>
實割鷄焉用風亭月牖還開見寶之詞石冷泉清頗恣<lb/>
分襟之賞脩菩薩之行則仰之彌髙現宰官之身則威<lb/>
而不猛相門出相兹焉在兹佇聞摶撃鵬衢栖遲鳯沼<lb/>
豈徒播兹風化奏彼絃歌而已哉丞鄭孝義逸氣飛騰<lb/>
英懐倜儻擢命世之標幹揮舍人之符彩我之自出鳯<lb/>
樓鳴五色之鶵家之積善牛渚降九𣲖之族宏才博學<lb/>
再閱康成之門愛客好賢重覩當時之驛朋友推其令<lb/>
譽人吏仰其髙風歴州縣而暫勞獻塩梅而詎逺主薄<lb/>
<pb n="KR4h0022_WYG_856-7b"/>
于植才藝早著水鏡長懸將騁驥於髙門先漸鳴<hi>疑作鴻</hi>
於下位尉史惟清以雍容儒雅門專秉直之風以磊落<lb/>
才雄巖引乘箕之宿則知龍駒千里非黄綬之所覊鵠<lb/>
子九臯惟青天之是矚家裘不墜望台鉉而相輝堂構<lb/>
克隆見公侯而必復寺主雲影及徒衆并諸寺大徳等<lb/>
並法身挺秀覺意圓眀屈㧞提之尊號懐盛眀之忍辱<lb/>
四十二之賢聖接踵比肩一十八之虚心持目想勇猛<lb/>
精進將意耳而齊驅慱逹多聞與阿難而並䳱言論辨<lb/>
<pb n="KR4h0022_WYG_856-8a"/>
了有類鵬蓍體性利根更嘉鴦掘故能經行不倦拯濟<lb/>
忘疲模楷四流笙簧二諦邑人左補闕馮宗右拾遺孫<lb/>
處元等並資忠履孝抱義懐仁凝大江之精靈欝髙山<lb/>
之景行莫不衡門育徳華省馳聲或長揖九徴或光膺<lb/>
八命所以東南蓄寶江左有人焉既而道俗披誠賔僚<lb/>
訖欵濫見推於相箕逺不讓於當仁弟子謬忝詞場擢<lb/>
桂林之秀言瞻法宇早從祗樹之遊覩泡影之皆虚悟<lb/>
聲色之非實雖心為形役而志與道俱思惟必在於佛<lb/>
<pb n="KR4h0022_WYG_856-8b"/>
乘夣想無忘於梵行觀居士之跡不可思議閱居士之<lb/>
言得未曽有恨不親承聖㫖捧袂於不二之門躬奉尊<lb/>
顔跪履<hi>一作屣</hi>於大千之界託菩薩之下位共拂天花接<lb/>
比丘之未得<hi>一作行是</hi>同窺聖果昔譛舞鸞之化每有願於<lb/>
揄揚今從問鵬之遊豈得黙而無述爾時欲重宣此義<lb/>
是以敢作銘云其詞曰元氣浩浩大匠存存鎚<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>精粹<lb/>
折托乾坤四生有刼六趣無門愛流夕漲塵飛晝昏<hi>其一</hi>
巍哉世雄應期來現妙矣居士隨縁利見大庇生靈遂<lb/>
<pb n="KR4h0022_WYG_856-9a"/>
荒䑓殿刼塵遐邈恒沙法遍<hi>其二</hi>空床寂寂虚實閑閑文<lb/>
殊奄至波旬遽還㧞毛沃海剖芥藏山地分珠柱天潤<lb/>
玉顔<hi>其三</hi>智惠無邉威靈具足廣延寳坐髙蹈金粟振動<lb/>
人天津梁道俗火宅垂䕃幽徒炳燭<hi>其四</hi>於赫有晋像教<lb/>
斯傳繢事<hi>闕</hi>矣靈儀在焉神光夕照瑞相朝圓赩如電<lb/>
掣皎若星懸<hi>其五</hi>我皇垂拱誕膺寳位控引四流陶鈞萬<lb/>
類法闡妙有靈通夣寐政事以和物無不利<hi>其六</hi>天隂南<lb/>
斗地擁東吳江山作固䑓壘稱都俗冨英傑人多給孤<lb/>
<pb n="KR4h0022_WYG_856-9b"/>
莊嚴結構炳煥規模<hi>其七</hi>瞻彼邦邑媚兹寮宷化偃一同<lb/>
聲馳四海氷玉常瑩松筠不改廼睠道塲肅焉如在<hi>其八</hi>
薄遊净域永念毗耶香如致飯衣似持花嚬容示疾啟<lb/>
齒降邪室懐方丈㑹想無遮<hi>其九</hi>杳杳三界茫茫九有瞻<lb/>
仰睟容思惟受手式刋真石僉圖不朽盛列鴻名天長<lb/>
地乆<hi>其十</hi>
　　　西京千福寺多寳佛塔感應碑　岑　勛<lb/>
粤若妙法蓮華諸佛之秘藏也多寳佛塔證經之踊現<lb/>
<pb n="KR4h0022_WYG_856-10a"/>
也發眀資乎十力𢎞建在於四衣有禪師法號楚金姓<lb/>
程廣平人也祖父並信著什門慶歸法𦙍母髙氏乆而<lb/>
無姙夜夣諸佛覺而有娠是生龍象之徴無取熊羆之<lb/>
兆誕彌厥月炳然殊相岐嶷絶於葷茹齠齔不為童遊<lb/>
道樹萌芽聳豫章之楨幹禪池畎澮㴠巨海之波濤年<lb/>
甫七嵗居然厭俗自誓出家禮藏探經法華在手宿㑹<lb/>
潜悟如識金環惣持不匱若住瓶水九嵗<hi>一作載</hi>落髮住<lb/>
西京龍興寺從僧籙也受具之年昇座講法頓收珍藏<lb/>
<pb n="KR4h0022_WYG_856-10b"/>
異窮子之疾走直詣寳山無化城而可息爾後因靜夜<lb/>
持誦至多寳塔品身心泊然如入禪定忽見寳塔宛在<lb/>
目前什迦分身遍滿空界行勤聖現業净感深悲生悟<lb/>
中淚下如雨遂布衣一食不出户庭期滿六年誓建兹<lb/>
塔既而許王瓘及居士趙崇信女普意來稽首感捨珍<lb/>
財禪師以為輯莊嚴之因資爽塏之地利見千福黙議于<lb/>
心時千福有懐忍禪師忽于中夜見一水發源龍興流<lb/>
注千福清澄泛灔中有方舟又見寳塔自空而下乆之<lb/>
<pb n="KR4h0022_WYG_856-11a"/>
乃滅即今建塔處也寺内净人名法相先於至地復見<lb/>
燈光逺望則眀近尋即滅竊以水流開於法性舟泛表<lb/>
於慈航塔現兆於有城<hi>疑</hi>燈眀示於無盡非至徳精感<lb/>
其孰能與於此及禪師建言雜然歡愜負畚荷鍤于槖<lb/>
于囊登登慿慿是板是築灑以香水隐以金槌<hi>一作鎚</hi>我<lb/>
能竭誠功乃用壯禪師每夜於築階所懇志誦經勵精<lb/>
行<hi>闕</hi>　　　　　　　　喜歡之音聖凡相半至天寳<lb/>
元載創構材木肇安相輪禪師理㑹佛心感通帝夣七<lb/>
<pb n="KR4h0022_WYG_856-11b"/>
月十三日勑内侍趙思偘求諸寳坊驗以所夣入寺見<lb/>
塔禮問聖夣有孚法名惟肖其月賜錢五十萬絹千疋<lb/>
助建脩也則知精一之行雖先天而不違純如之心當<lb/>
後佛之授記昔漢眀永平之日天化初流我皇天寳之<lb/>
年寳塔斯建同符千古照有烈光于時道俗景附檀施<lb/>
山積庀徒度財功百其倍矣至二載勑中使楊順景宣<lb/>
㫖命禪師於花<hi>闕</hi>樓下迎多寳塔頗<hi>一作/頗是</hi>遂惣<hi>一作揚</hi>僧<lb/>
事備法儀宸睠俯臨額書下降又賜絹百疋聖札飛雲<lb/>
<pb n="KR4h0022_WYG_856-12a"/>
動毫龍之氣象天書之桂<hi>一作天女桂塔</hi>駐日月之光輝至四<lb/>
載塔事將就表請慶齋歸功帝力時僧道四部㑹逾萬<lb/>
人有五色之雲團轉<hi>一作輔</hi>塔頂衆盡瞻仰莫不胥悅大<lb/>
哉觀佛之光利用賔於法王禪師謂同學曰鵬運滄溟<lb/>
非雲羅之可頓心遊寂滅豈愛網之能嘉精進法門菩<lb/>
薩以自強不息本期同行復遂宿心鑿井見泥去水不<lb/>
逺鑚木未熱得火何階凢我七僧聿懐一志晝夜塔下<lb/>
誦持法華香煙不㫁經聲逓續因以為常沒身不替自<lb/>
<pb n="KR4h0022_WYG_856-12b"/>
三載每春秋二時集同行大徳四十九人誓行法華三<lb/>
昧尋奉恩㫖許為恒式前後道塲所感舍利凡三千七<lb/>
百<hi>一作十</hi>粒至六載欲葬舎利豫嚴道塲又降一百八粒<lb/>
畫普賢變於筆鋒上聮得一十九粒莫不圓體自動浮<lb/>
光瑩然禪師無我觀身了空求法先刺血冩法華經一<lb/>
部菩<hi>闕</hi>　　　　　　　　一巻乃取舍利三千粒盛<lb/>
以石函兼造自身石影跪而載之同置塔下表至敬也<lb/>
使夫舟遷夜壑無變度門刼筭墨塵永垂貞範又奉主<lb/>
<pb n="KR4h0022_WYG_856-13a"/>
上及蒼生冩妙法華經一千部金字三十六部用鎮寶<lb/>
塔又冩一千部散施受持靈應既多具如本寺其載勑<lb/>
内侍吳懐寳賜金銅香爐髙一丈五尺奉表陳謝手詔<lb/>
批云師𢎞濟之願感逹人天莊嚴之心義成因果則法<lb/>
<hi>一有施財二字</hi>施信所冝先也主上握至道之靈符受如來之<lb/>
法印非禪師大慧超悟無以感於宸𠂻非主上至聖文<lb/>
眀無以鍳于誠願倬彼寳塔為彰梵宫經始之功真僧<lb/>
是葺克成之業聖主斯崇耳其為狀也則岳聳蓮披雲<lb/>
<pb n="KR4h0022_WYG_856-13b"/>
垂盖偃下歘崛以踊地上亭盈而媚空中䁆䁆其靜深<lb/>
旁赫赫以𢎞敞礝磩承陛琅玕綷檻玉琪<hi>闕</hi>　居楹銀<lb/>
黄拂户重簷疊於畫栱反宇環其壁璫坤靈贔<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>以負<lb/>
砌天祗儼雅而翔户或渙<hi>疑</hi>肩架鷙鳥肘擐脩蛇冠<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>
巨龍蝟<hi>疑</hi>抱猛獸勃如戰色有奭其容窮繪事之筆精<lb/>
選朝英之偈賛若乃開扄鐍窺祕奥二尊分座<hi>疑</hi>對鷲<lb/>
山千佛發題若觀龍藏金碧晃矅環珮葳蕤其於列三<lb/>
乘分八部聖徒翕習佛事森羅方寸千名盈尺萬象大<lb/>
<pb n="KR4h0022_WYG_856-14a"/>
身現小廣座能崇俾湏彌之容歘入芥子寳盖之狀頓<lb/>
覆三千昔衡岳思大禪師以法華三昧傳悟天台智者<lb/>
爾乃寂寥罕契真要浩法不可以乆廢生我禪師克嗣<lb/>
其業繼眀二祖相望百年夫其法華之教也開元關於<lb/>
一念照圓鏡於十方指隂界為妙門驅塵勞為法侣聚<lb/>
沙能成佛道合掌已入聖流三乘教門惣而歸一人萬<lb/>
法<hi>闕</hi>我為最雄譬滿月麗天螢光列宿山玉映海蛾蛭<lb/>
羣峯嗟乎三界之沉寐乆矣佛以法萃<hi>疑我華</hi>為木鐸惟<lb/>
<pb n="KR4h0022_WYG_856-14b"/>
我禪師超然深悟其貌也岳瀆之秀氷雪之姿果脣貝<lb/>
齒蓮目月面望之厲即之温覩相未言而降佛之心已<lb/>
祕躅傳正觀之精茂或名髙帝選或行宻衆師共𢎞開<lb/>
示之宗盡契圓常之理門人苾蒭如嵓靈悟空法濟等<lb/>
以定慧為文質以戒忍為剛柔含朴玉之光輝等檀旃<lb/>
之圍繞夫發行者因因圓則福海廣超因者相相遺則<lb/>
惠林深求無為於有為通觧脫於文字舉事<hi>疑作衘</hi>理含<lb/>
毫強名偈曰佛有妙法比象蓮花圓頓深入真靜無瑕<lb/>
<pb n="KR4h0022_WYG_856-15a"/>
惠通法界福利恒沙真其寳所俱乘大車<hi>其一</hi>於戱上士<lb/>
發行正勤緬想寳塔思𢎞勝因圓階已就層覆初陳乃<lb/>
昭帝夣福應天人<hi>其二</hi>輪奐斯崇為章靜域真僧草創聖<lb/>
主増飭中座耽耽飛簷翼翼臻靈感歸於帝力<hi>其三</hi>念彼<lb/>
後學心滯迷封衢昏<hi>一作昏衢</hi>未曉中道難逄常驚夜枕還<lb/>
懼真龍不有禪伯誰眀大宗<hi>其四</hi>大海吞流崇山納壌教<lb/>
門稱頓慈力能廣功起聚沙徳成合掌開佛如見法為<lb/>
無上<hi>其五</hi>情塵雖雜性海無漏定飬胎染生死迷鷇㫁當<lb/>
<pb n="KR4h0022_WYG_856-15b"/>
起縳空色同謬薝蔔現前餘香何嗅<hi>其六</hi>彤彤法宇繁我<lb/>
四依事該理暢玉粹金輝惠鏡無垢慈燈照微空王可<lb/>
托本願同歸<hi>其七</hi>
　<lb/>
　<lb/>
　<lb/>
　<lb/>
　文苑英華巻八百五十七<lb/>
</p>
<p>
</p>
  </div>
</body>
</text>
</TEI>
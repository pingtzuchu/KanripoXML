<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百二十四</head>
    <p>
<pb n="KR4h0022_WYG_124-1a"/>
欽定四庫全書<lb/>
　文苑英華巻一百二十四　宋　李昉等　編<lb/>
　畋漁<lb/>
　　春蒐賦一首<lb/>
　　皇帝冬狩一箭射雙兎賦一首<lb/>
　　聖人苑中射落飛鴈賦一首<lb/>
　　三驅賦一首　　　　　畋獲非熊賦一首<lb/>
　　開三面網賦一首　　　弋不射宿賦一首<lb/>
<pb n="KR4h0022_WYG_124-1b"/>
　　吕望釣玉璜賦一首　　任公子釣魚賦一首<lb/>
　　獨蠒綸賦一首　　　　釣盈舟魚賦一首<lb/>
　　　春蒐賦<hi>以畋狩得時獻禽合禮為韻</hi>　　　常　衮<lb/>
上方究心政理愓慮逰畋順時而行仁育之恩克洽酌<lb/>
古取則春蒐之義攸先所以示軍容於有衆發號令於<lb/>
初年時惟仲春景則清晝列武卒於天仗選龍媒於御<lb/>
廐野有鳴鹿爾則食君之苹巷無居人我亦從王于狩<lb/>
其儀可覿其理可究春者蠢也象其動以宣威蒐者求<lb/>
<pb n="KR4h0022_WYG_124-2a"/>
焉薄於求而在宥固將明其校閱非取樂於馳驟想熊<lb/>
羆之士必在於求賢驅貔豹之師寧惟於逐獸夫其將<lb/>
陳於野先訓於國執鐃備卒伍戰陣之教執鐲盡進退<lb/>
疾徐之則六軍之節制可觀三畋之禮文斯得而原其<lb/>
初也勑司馬致髙旗行火弊<hi>出周禮</hi>薙畬菑彎良弓而發<lb/>
彼破修眥以斃之擇可取而克成舊事捨將孕而用<lb/>
表深慈雖四海久清禮且崇於國典三冬尚隙役無奪<lb/>
於農時然後筭其獲否以行賞勸皆賈藝以求功必極<lb/>
<pb n="KR4h0022_WYG_124-2b"/>
忠而上獻若然者豈徒倒逸材之獸落翰飛之禽大發<lb/>
以彰其武力小殺以宜<hi>疑</hi>其道心事且載於周禮跡寧<lb/>
誡於虞箴夫如是子雲無以諷其羽獵相如未足言其<lb/>
上林於是天族<hi>疑作旋</hi>景從颷軼電雜皮冠且進虞人之<lb/>
守斯存綵仗前驅天子之圍不合有司乃申誓人之詞<lb/>
具表貉之禮獻禽以報其生植充豆以遵其孝悌君子<lb/>
謂是蒐焉足觀國家之大體<lb/>
　　　皇帝冬狩一箭射雙兎賦<hi>以題上六字為韻</hi>
<pb n="KR4h0022_WYG_124-3a"/>
　　　　　　　　　　　　　　　　　路季登<lb/>
大矣哉我唐之盛兮七葉重光襲文明以為徳表武烈而<lb/>
稱皇於是行冬令稽舊章當清風之戒節建<hi>疑作逮</hi>𤣥律<hi>一作</hi>
<hi>暉</hi>之司方時因展狩禮備肅將信不差於王道豈取樂於<lb/>
禽荒者哉若乃整鈎陳嚴羽衛星旄燭野雲旗拂曀周長<lb/>
揚而為阹屬甘泉以為綴騁六龍而電發顧雙兎而颷逝<lb/>
性毚狡而不恭足輕迅而靡制爰從聖射乃觀神藝鑾鑣<lb/>
却轉引柘月而随圓金鏃斜飛疊霜毫而俱斃既絶系而<lb/>
<pb n="KR4h0022_WYG_124-3b"/>
逹臆<hi>子虚賦洞胷逹腋絶乎心繫注中心絶系也繫讀曰系</hi>亦洞胷而裂眥岐陽之<lb/>
美不獨稱於周王上林之雄未可論於漢帝觀夫歲聿暮<lb/>
時既冬採吉日詠車攻或備鮮於乾豆或薦芬於祖宗匪合<lb/>
圍而縱獲諒閲武而觀農且箭協陽爻兎唯隂獸柔而不犯<lb/>
信爾類之可全彊以多猜信我網之不漏伊省括而一發紛<lb/>
應弦而雙仆所以章聖武於無窮表靈誅於薄狩至如馳騕<lb/>
褭跨深密追㨗蹤騰勁質飄勇氣於蒼昊抗稜威於白日激<lb/>
流電而指顧躡奔星而迅疾疊穿兮彼兎則雙舎㧞兮我矢<lb/>
<pb n="KR4h0022_WYG_124-4a"/>
惟一足使百蠻膽䘮萬人股慄遐哉邈乎不可談悉彼<lb/>
更嬴<hi>出戰國策</hi>之絶藝蒲且之妙術曽何足以擬議焉於是<lb/>
殺氣肅英風扇信合美於三驅寔挺竒於一箭然後廻<lb/>
彫輦御金殿或畀台階或歸鼎膳乃知我皇之盛德𦕈<lb/>
萬古之罕所聞見者也<lb/>
　　　聖人苑中射落飛鴈賦<hi>以題為韻次用</hi>　陸　贄<lb/>
於穆我皇受天明命與乾坤而合德配唐虞而齊盛成<lb/>
功斯著射中九霄之禽文教已宣道應千年之聖想彼<lb/>
<pb n="KR4h0022_WYG_124-4b"/>
禽矣雝雝可珍配玉帛於前禮齊山木於至人棲必擇<lb/>
處翔無失倫候律南徂洞庭之芳草猶碧順時北向上<lb/>
林之繁花已春苟應弦以啓聖同殺身以成仁爾乃雲<lb/>
收逺天水落上苑風蕭蕭而勁夕日杳杳而低晩於是<lb/>
聖人恱年豊修武功有直斯矢有弨其弓因肅殺之候<lb/>
遊苑囿之中彼鴈于飛斜當禁掖帶輕雲之徴<hi>一作㣲</hi>素<lb/>
暎遥天之晴碧雖逄蒙之絶藝莫敢措心固離婁之明<lb/>
眸其纔能覿我弓斯張我矢斯射算分數之逺近則舍<lb/>
<pb n="KR4h0022_WYG_124-5a"/>
㧞而應鏑質毛紛其已墜弦聲振猶未釋聞之者足蹈<lb/>
手舞覩之者目駭心愓彼貫心稱妙穿葉無怍一則三<lb/>
年而後發一則百歩以為約豈如料必中於飛動騁絶<lb/>
伎於寥廓鴈以逺而矢發矢既中而鴈落异哉莫髙者<lb/>
天戾天者飛彼摶空之逸翰尚無所違矧荒服之逆命<lb/>
曷不咸歸則知皇聖有作夷夏無間鄙楚荘之戱猿笑<lb/>
晉平之失鷃固將威九垓而清八荒豈直落翔雲之一<lb/>
　<lb/>
<pb n="KR4h0022_WYG_124-5b"/>
　　　三驅賦<hi>以蒐畋以時網去三面為韻</hi>　　　裴　度<lb/>
古之畋獵自天子逹諸侯秋則獮春則蒐非有情於殺<lb/>
戮固無取於盤逰蓋以除時稼之所害示軍容之克修<lb/>
故王者有三驅之禮也職此之由夫生殺之柄主之於<lb/>
天生誠有之殺亦宜然是乃張我武出于畋植靈旗以<lb/>
凖的應晉鼓以周旋兵作於後獸馳於前背主而去者<lb/>
以其逆而必殺委質而來者以其順而必全是知從禽<lb/>
之中有古義焉何乎哉三驅之義我則有以且以驅為<lb/>
<pb n="KR4h0022_WYG_124-6a"/>
名至三而止驅者以無合圍之道三者以有知足之理<lb/>
蓋以明上帝之心見聖人之㫖初其擇吉日戒師期既<lb/>
逐獸以禮亦使人以時不知追軍詎設左右之翼有異<lb/>
捕鹿寧分掎角之師夫堯舜而來殷周以徃皆順時而<lb/>
行令非害物以示養無違者不殺知有異於焚林犯德<lb/>
者取之固無間於漏網故知樹德務滋除惡務去所以<lb/>
欲萬國之畏威使四方之即叙柔者來服則必觧其罻<lb/>
羅挺而背走則必烹於鼎爼若然者必沮其疆梁而銷<lb/>
<pb n="KR4h0022_WYG_124-6b"/>
其旅拒也逮乎大漢逰盤是恣馳騁<hi>一作駃</hi>是躭崇苑囿<lb/>
而大開里寧止百取庖厨之饜飫畋豈惟三不然者何<lb/>
以子雲有長楊之諷相如有亡是之談我國家修古典<lb/>
斥㳺宴狩不奪於三時網唯留於一面大田多稼聊㑹<lb/>
獵於長苖四海無虞徒因蒐而教戰美矣哉三驅之禮<lb/>
因兹而又見<lb/>
　　　畋獲非熊賦<hi>以有開必先是膺明盛為韻</hi>　頻　喻<lb/>
畋者所以講武賢者所以輔弼能順時以𢎞閱逄命世<lb/>
<pb n="KR4h0022_WYG_124-7a"/>
之間出得賢於蒐狩之塲効獲乎覇王之術且以展時<lb/>
巡之明義昭至化之隂隲將入林之有期寧即鹿而無<lb/>
必哉是以賦車攻練吉日駕駟牡之既閑儼七騶以齊<lb/>
蹕於是列卒滿路張罟竟天傾藪刮野搜林蕩川小殷<lb/>
湯之教祝同周文之獵賢治國之規必聞獻可從禽之<lb/>
樂寧假獻豜如斯則沃心之期乎說啓乃入夢之知夫<lb/>
兆先觀夫獵車未貫大綏將弭得賢之繇既符非熊之<lb/>
姿宛是馬足不極皮軒遽廻觧雲羅之周布廣天仗以<lb/>
<pb n="KR4h0022_WYG_124-7b"/>
全開用割鮮之能我則曽事於屠釣誇染輪之味我則<lb/>
將和於鹽梅且夫博採為聖旁求斯盛寧知校獵之逰<lb/>
更展弓旌之命白駒皎皎無煩空谷之維束帛戔戔不<lb/>
待中園之聘薄狩有隟畋逰有恒<hi>一作懲</hi>陳虞箴以炯戒<lb/>
得吕望以光膺馳騖乎道德之囿故逸飛之遺走將賢<lb/>
能之是擇在麇鹿而何有十旬失位悲夫洛汭之歌三<lb/>
品充庖詎比渭濵之叟此威容兮我武既成彼非熊兮<lb/>
惟時之英來儀則邁種靡怨佐理則日月宣明盛哉三<lb/>
<pb n="KR4h0022_WYG_124-8a"/>
驅之致用也永代垂聲<lb/>
　　　開三面網賦<hi>以仁聖之道開此三面為韻</hi>
湯既有殷聖德日新敬畋逰必因於無事取禽獸不為<lb/>
乎資身於是設無私之網當去殺之辰加一日而雖期<lb/>
於用開三靣而蓋取諸仁乃言曰遂爾之性啓予有聖<lb/>
悲羅者之所重傷詔虞人悉除其令恢恢雖設不為四<lb/>
校之防蕩蕩無疑必遂三驅之命是用施諸大麓祝以<lb/>
嘉辭舉數隅而罔煩曲取當直道而豈假周維故得獸<lb/>
<pb n="KR4h0022_WYG_124-8b"/>
安狂顧鳥釋危疑弗慮弗圖自樂已生者足矣若亡若<lb/>
存不用吾命者縶之當夫蒐狩有常稼苖是寳將遂乎<lb/>
驅逐豈煩乎窮討所以釋從禽之利以絶一源觧竟野<lb/>
之罟欲窮諸道遂得行無所阻物不懐猜念群生而東<lb/>
西必遂嘉衆路而逺近咸開弱羽飛空未見觸絲之患<lb/>
徴<hi>一作㣲</hi>行走地曽無繫足之哀故曰聖道克美深仁及<lb/>
此雖有畋獵而無荒雖有罝罟而必弛所以冠百王而<lb/>
不怍歴萬祀而無慙正其德而惟守一用其網而必去<lb/>
<pb n="KR4h0022_WYG_124-9a"/>
三芳隨事<hi>一作業</hi>逺化與恩覃則里革㫁罟之心庶修遺<lb/>
美西乙放麛之感足繼清談今天子意在蒐田志清郊<lb/>
甸庖羲之網屢設成湯之心未變已焉哉誰能述三代<lb/>
之所興庶可垂永於南面<lb/>
　　　弋不射宿賦<hi>以君子仁及飛鳥為韻</hi>　　王　起<lb/>
禽之生兮擇其翔集弋鳥<hi>疑作為</hi>縶兮修其决拾飛則騁<lb/>
伎或雕爼是求宿必表仁亦良弓用戢無欺其處闇必<lb/>
濟其不及豈惮殺而為心將好生而是急當其白日既<lb/>
<pb n="KR4h0022_WYG_124-9b"/>
曛皎月纔分歛翮爭萃來巢有羣同在籠之無見雖驚<lb/>
弦而不聞豈不知剪其羽飾旌旗之靡靡裂其肉成炮<lb/>
炙之紛紛<hi>詩燔炙芬芬</hi>蓋以忘機為心方同海上之子俯窺<lb/>
見害奚恃太平之君四鏃既藏六鈞遂弨<hi>廣韻等少切</hi>物則<lb/>
咸若德用不擾三驅之禮未𢎞五豝之仁為小蒲且希<lb/>
伎自貫于青雲硩蔟設官爰射乎妖鳥豈以窺城上之<lb/>
烏棲殞月中之鵲繞至道在兹懷仁有歸恩同於觧網<lb/>
戒比於合圍且以順行而蒐<hi>一作㨗</hi>寧恨於風毛雨血當<lb/>
<pb n="KR4h0022_WYG_124-10a"/>
夕而殞奚思於不鳴不飛諒身剪而知懼實羽族之有<lb/>
依我思古人聿求夫子蓄矍相之藝不發於非時當山<lb/>
梁之求必資乎順理從禽之禮斯得夜獵之夫多耻物<lb/>
既全諸直藝亦藏諸身則知率是道也在博施於仁<lb/>
　　　吕望釣玉璜賦<hi>以道濟天下神符告休為韻</hi>
昔太公之未遇也隱於渭之濵釣於渭之津坐磻石而<lb/>
不易其操垂直鈎而不撓其神波萬重而我心惟一歲<lb/>
三周而吾道方申既而寒潭曉霽莫不遺乎巨細兀忘<lb/>
<pb n="KR4h0022_WYG_124-10b"/>
形而有待引經綸而不替期隂隲以旁行忽㝠符而下<lb/>
濟於是㧞深泉激細<hi>疑</hi>漣振錦鱗而雲霞煥若獲玉璜<lb/>
而篆籕昭然皎皎霜淨亭亭月懸表蒼兕之期功隣造<lb/>
化騰白虹之氣理契先天所以耀川靈所以誇漁者徘<lb/>
徊自適憤惋俱寫臨清流而素彩熒煌昭白日而祥光<lb/>
上下公乃起川隅懷寳符顒昻志氣振奮泥塗捧抵鵲<lb/>
之容彌彰潔白入非熊之兆寧掩瑕瑜衆皆釣其名我<lb/>
則釣其道衆皆釣其魚我則釣其寳故知神全者不辭<lb/>
<pb n="KR4h0022_WYG_124-11a"/>
於貧賤志大者不歎於枯槁皤皤兮白髪湜湜兮清流<lb/>
其來也釣於周所謂運<hi>一作抗</hi>良謀擁神休豈芳餌而能<lb/>
獲匪嘉魚而足求異和氏之功疵瑕受戮賤詹何之術<lb/>
溪澗空投然則道感其誠德亦有報天以我為忠告客<lb/>
有悅其性者莫不望兹川而髙蹈<lb/>
　　　任公子釣魚賦<hi>并序</hi>
昔任公子釣魚經年不獲及其獲也衆人饜之公孫𢎞<lb/>
十上不遇及其遇也帝王任之固知餌大則魚大功髙<lb/>
<pb n="KR4h0022_WYG_124-11b"/>
則禄厚魚也人也何酷似乎感其義以作賦曰<lb/>
千載崇崇我聞任公獨坐㑹稽之上垂釣東海之中海<lb/>
之廣兮混然飛流魚之大兮邈矣難儔所謂之魚三千<lb/>
餘里何以為餌五十其牛其釣兮星霜已周日居月諸<lb/>
兮吞此大鈎吞鈎之時其勢廻互覺巨<hi>一作長</hi>絙之𦂳急<lb/>
驚白波以鼔怒攪大海簸髙濤嶪三山憚群鰲及夫道<lb/>
盡途殚繩窮勢蹙突兀出水蹉跎望陸一岸山横半天<lb/>
雲矗巨鱗既已傾海水亦以清吞舟之害平若乃飛鑾<lb/>
<pb n="KR4h0022_WYG_124-12a"/>
<hi>疑</hi>刀以撞突泉為膏兮岳為骨剥鱗上之重錦抉眼中<lb/>
之明月由河之北逹於東溟萬民饜飫三年羶腥向時<lb/>
兮刻意臨川勞神有年舟人不顧漁子悠然坐石滑兮<lb/>
積苔蘚蒼葭變兮老雲煙今日兮投竿瞬息以肉為食<lb/>
豫且氣懾詹何失色契我心者臧丈人適我願者龍伯<lb/>
國釣道既爾人亦如此孫𢎞未遇買臣家貧海上牧豕<lb/>
江邉負薪常以雲霄自致燕雀時人受侮不少守志彌<lb/>
真終逄挺㧞俱為漢臣典郡則還鄉衣錦作相而開閤<lb/>
<pb n="KR4h0022_WYG_124-12b"/>
迎賔則知餌大者魚大道肥者禄肥獲大雖喜雖晩何<lb/>
悲魚之與人殊途而同歸<lb/>
　　　獨蠒綸賦<hi>以心專慮寧方盡釣道為韻</hi>　　李君房<lb/>
維絲伊緍體道之要蠒之緒可以為垂釣之綸綸之㣲<lb/>
可以精用釣之妙綿聨輕竿之上荏弱深泉之徼裊長<lb/>
風而若絶度晴空而引耀剖蚌為餌寧取乎五十之牛<lb/>
懸縷為綸奚期夫三百之釣觀夫其釣不釣𤣥之又𤣥<lb/>
在河之涘期道為筌且夫綸細如忽魚潜在泉振而不<lb/>
<pb n="KR4h0022_WYG_124-13a"/>
絶則其動也直深<hi>一作心</hi>而能致是其靜也專隨驚波而<lb/>
乍𦂳逐潜流而曳引時髣髴而如見忽漂摇而將盡其<lb/>
細雖爾其用彌深三尋豈勞於人手百丈乍發於泉心<lb/>
神之凝不覺魚之得綸之細亦隨釣而沉美茲綸之褭<lb/>
褭浮長川之浩浩疑空外之逰絲罥波中之弱藻斯綸<lb/>
也異園客之功斯釣也得詹何之道釣術既臧唯道能<lb/>
方其竿不撓其餌非芳中之者功多於金鏁引之者道<lb/>
叶於玉璜信可以投於濮水信可以泛彼滄浪必釣乎<lb/>
<pb n="KR4h0022_WYG_124-13b"/>
深先定乎慮得象以契於忘筌得魚斯謂之冥助魚既<lb/>
得兮心亦冥収纎縷兮旋迴汀將大釣於方國冀滄流<lb/>
之大寧<lb/>
　　　釣盈舟魚賦<hi>以心無所望故能取之為韻</hi>　周　鍼<lb/>
詹何以跡繫魚舟心逰水府樂垂釣以放志存大川而<lb/>
為主是故傍遥汀依極浦下纎鈎<hi>疑</hi>而任運念紅鱗而<lb/>
必取原夫綸抽獨蠒鈎屈芒針綴香餌半粒裊荆篠<hi>列子</hi>
<hi>荆篠為竿</hi>數尋泛萬頃之濶投百丈之深不爭之以手而爭<lb/>
<pb n="KR4h0022_WYG_124-14a"/>
之以心蓋以釣於魚也無情魚於釣也奚懼期不中而<lb/>
有中信難遇而終遇自得釣深之㫖誰明引重之故觀<lb/>
其躍濤戱瀬掉尾揚鰭視吾釣為非釣觸吾絲為非絲<lb/>
果審之以無物遂吞之而不疑所以入其口挂其頤據<lb/>
洪津而曽不暫驚靜宜尅也恐巨力而難乎連制動必<lb/>
隨之欲舉未舉相去幾所牽之黙計於輕重縱之潜知<lb/>
其出處且以弱制强者道之𢎞以剛鬬柔者死之徴不<lb/>
然則焉得綸甚㣲而不斷魚至大而不勝勢窮則龜龍<lb/>
<pb n="KR4h0022_WYG_124-14b"/>
莫之衛䕶氣作乃波瀾為之沸騰我體正而方逸爾力<lb/>
盡而何能此逹守柔彼休用壯沉釣纔出於水靣斃質<lb/>
已充於舟上圖大且異於任公識時固同於吕望設使<lb/>
專情待物切有於無則手也從操於釣餌魚也終樂於<lb/>
江湖吾當不躁不撓不馳不趨垂竿於仁義之域鼔檝<lb/>
於道德之衢然後憐<hi>一作歌</hi>玉兎惜金烏當盡釣於人間<lb/>
之盛事豈獨盈舟而已乎<lb/>
　文苑英華巻一百二十四<lb/>
</p>
<p>
</p>
  </div>
</body>
</text>
</TEI>
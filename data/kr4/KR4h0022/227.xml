<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百二十七</head>
    <p>
<pb n="KR4h0022_WYG_227-1a"/>
欽定四庫全書<lb/>
　文苑英華巻二百二十七　宋　李昉等　編<lb/>
　道門三<lb/>
　　宫觀三十三首　　　　送僧道人二十六首<lb/>
　　宫觀<lb/>
　　　早冬遊至王屋自靈都抵陽臺上方望天壇偶<lb/>
　　　　成一章寄温谷周尊師中書李相公<lb/>
　　　　　　　　　　　　　　　白居易<lb/>
<pb n="KR4h0022_WYG_227-1b"/>
霜降山水清王屋十月時石泉碧深深<hi>集作漾漾</hi>巖樹紅離<lb/>
離朝為靈都遊暮有陽臺期飄然塵世外鸞鶴如可追<lb/>
忽念公程盡復慙身力衰天壇在天半欲上心遲遲常<lb/>
聞此遊者隠客與損之各包貴仙骨俱非泥垢姿二人<lb/>
相顧言彼此稱男兒若不為松喬即湏作臯䕫今果如<lb/>
其語光彩雙葳蕤一人佩金印一人翳玉芝我來髙其<lb/>
事詠嘆偶成詩為君題石上欲使故山知<lb/>
　　　宿簡寂觀　　　　　　　　前　人<lb/>
<pb n="KR4h0022_WYG_227-2a"/>
巖白雲尚屯林紅葉初隕秋光引閒歩不知行逺近夕<lb/>
投靈洞宿卧覺塵機泯名利心既忘市朝夣亦盡暫來<lb/>
尚如此况乃終身隠何以療夜飢一匙雲母粉<lb/>
　　　華陽觀桃花時招李六拾遺飲<lb/>
　　　　　　　　　　　　　　　前　人<lb/>
華陽觀裏仙桃發把酒㸔花心自知争忍開時不同醉<lb/>
明朝後日即空枝<lb/>
　　此詩三百二十一巻重出今已削去<lb/>
<pb n="KR4h0022_WYG_227-2b"/>
　　　宿張雲舉院　　　　　　　前　人<lb/>
不食胡麻飲杯中自得仙隔房<hi>集作離</hi>招好客可室致芳<lb/>
筵美<hi>集作家</hi>醖香醪嫩時新異果鮮夜深唯畏曉坐穏不<lb/>
<hi>集作豈</hi>思眠碁罷嫌無敵詩成愧在前明朝題壁上誰得<lb/>
衆人傳<lb/>
　　　題上皇觀　　　　　　　　章孝標<lb/>
五雲<hi>集作烟霞</hi>深盖七星壇想像先朝駐禁鑾輦路已平栽<lb/>
藥地皇風猶在歩虚寒樓臺瑞氣晴蕭索杉檜龍身老<lb/>
<pb n="KR4h0022_WYG_227-3a"/>
屈蟠感惠休言并李郭劍門空處望長安<lb/>
　　　題魚尊師院　　　　　　　賈　島<lb/>
老子堂前花萬樹先生曽見幾廻春夜煎白石平明喫<lb/>
不擬教人哭此身<lb/>
　　　過陽道士居　　　　　　　前　人<lb/>
先生脩道處茅屋逺囂氛叩齒坐明月榰頥望白雲精<lb/>
神含藥色衣服帶霞紋每語瀛洲路多年别少君<lb/>
　　　古觀　　　　　　　　　　朱慶餘<lb/>
<pb n="KR4h0022_WYG_227-3b"/>
仙觀曽過知不逺花藏石室杳難尋泉邊白鹿聞人語<lb/>
㸔過仙壇漸入深<hi>一作林</hi>
　　　玉芝觀章道士房　　　　　周　賀<lb/>
四面杉松合空堂畫老仙蠧根停雲水曲角積茶煙道<lb/>
至心機盡宵清琴韻全獨嫌來又去不得坐經年<lb/>
　　　題終南麻先生寂禪師石室　劉得仁<lb/>
同居石室貧五十二廻春擁褐㝠<hi>集作忘</hi>心客窮經暮齒<lb/>
人翠沉空水定雨絶片雲新危細秋<hi>集作草</hi>峯徑相隨到<lb/>
<pb n="KR4h0022_WYG_227-4a"/>
頂頻<lb/>
　　　題呉先生山居　　　　　　前　人<lb/>
先生此幽隠便可謝人羣潭底見秋石樹間飛片雲山<lb/>
居心已慣俗事耳憎聞念我自多疾開爐藥許分<lb/>
　　　題上皇觀　　　　　　　　薛　逢<lb/>
狂冦窮兵犯帝畿上皇曽此振戎衣門前衞士傳清警<lb/>
砌下奚官掃翠㣲雲駐夀宫三洞啓日廻仙仗六龍歸<lb/>
當時丹鳯銜書處老栢蒼蒼已合圍<lb/>
<pb n="KR4h0022_WYG_227-4b"/>
　　　題春臺觀　　　　　　　　前　人<lb/>
殿前松栢晦蒼蒼杏遶仙壇水遶廊垂露額題精思<hi>一作</hi>
<hi>專</hi>院博山爐褭降真香苔侵古碣迷陳事雲到中峰失<lb/>
上方便擬尋溪弄花去洞天誰更待劉郎<lb/>
　　　重遊蘇州玉芝觀　　　　　許　渾<lb/>
髙梧一葉下秋初迢逓重來寄舊居月過碧忩今夜酒<lb/>
雨淋<hi>集作昏</hi>紅壁舊年書玉池露冷芙蓉淺金井烟分<hi>集作</hi>
<hi>瓊樹風髙</hi>薜荔踈從此扁舟<hi>集作明/日揚㠶</hi>更東去仙翁應笑憶<hi>集作</hi>
<pb n="KR4h0022_WYG_227-5a"/>
<hi>為</hi>鱸魚<lb/>
　　　早出洞仙觀　　　　　　　趙　嘏<lb/>
露濃如水灑蒼苔洞口烟蘿宻不開殘月色低當户後<lb/>
曉鍾聲逈隔山來春生藥圃芝猶短夜醮齋壇鶴未廻<lb/>
愁是獨尋歸路去人間歩歩是塵埃<lb/>
　　　宿王屋天壇　　　　　　　馬　戴<lb/>
星斗半沉蒼翠色紅霞逺照海濤分折松曉拂天壇雪<lb/>
投簡寒窺玉洞雲絶頂醮廻人不見深林磬度鳥應聞<lb/>
<pb n="KR4h0022_WYG_227-5b"/>
未知誰與傳金籙獨向仙祠拜老君<lb/>
　　　謁仙觀二首　　　　　　　前　人<lb/>
我生求羽化齋沐造山<hi>集作仙</hi>居葛蔓汲丹井石函盛<hi>集作</hi>
<hi>開</hi>道書寒松多偃側靈洞遍清虛一就泉栖嶺<hi>集作飲</hi>雲<lb/>
中採藥蔬<lb/>
　　　二<lb/>
山空蕙氣香乳管折雲房願值壺中客親傳肘後方三<lb/>
更禮星斗寸匕服丹霜黙坐樹隂下仙經横石牀<lb/>
<pb n="KR4h0022_WYG_227-6a"/>
　　　宿陽臺觀　　　　　　　　前　人<lb/>
玉洞仙何在爐香客獨薰<hi>集作芬</hi>醮壇圍古木石磬響寒<lb/>
雲曙月孤霞映懸流峭壁分心知世上<hi>集作人世</hi>隔坐與鶴<lb/>
為<hi>集作成</hi>羣<lb/>
　　　題龍瑞觀兼呈徐尊師　　　方　干<lb/>
或雨或雲常不時定地靈雲雨自知世人莫識神方宇<lb/>
仙鳥偏棲藥樹枝深壑度年如晦暝隂溪入夏有凌澌<lb/>
此中唯是<hi>集作有</hi>師知我未得尋師即夣師<lb/>
<pb n="KR4h0022_WYG_227-6b"/>
　　　叙龍瑞觀勝異寄于尊師　　前　人<lb/>
混元融結致功難山下平湖湖上山萬頃涵虚寒㶑灔<lb/>
千尋聳翠秀斕斑<hi>集作孱顔</hi>芰荷香入琴棊處雷雨聲離棟<lb/>
牖間但有五雲衣鶴嶺曽無陸路向人寰夜溪潄玉常<lb/>
堪聽仙樹垂珠可要攀若棄榮名便居此自然<hi>集作浮</hi>清<lb/>
濁不相關<hi>尊師前年三十從評事棄官入道</hi>
　　　題天柱觀魚尊師舊院　　　前　人<lb/>
早識吾師頻到此芝童藥犬亦相迎師今一去無來日<lb/>
<pb n="KR4h0022_WYG_227-7a"/>
花洞石壇空月明<lb/>
　　　真觀　　　　　　　　　　李羣玉<lb/>
髙情帝女慕乗鸞紺髪初簮玉葉冠<hi>公主玉葉冠時人莫計其價</hi>秋<lb/>
月無雲生碧落素渠寒露出清蘭層城烟霧將歸逺浮<lb/>
世塵埃乆駐<hi>集作住</hi>難一日<hi>集作自</hi>簫聲飛去後洞深空探<lb/>
<hi>集作洞宫深掩</hi>碧瑶壇<lb/>
　　　餘姚<hi>集作杭</hi>縣龍泉觀　　　　張　祜<lb/>
四明<hi>集作廻</hi>山一靣臺殿倚嵯峨中路見江<hi>集作山</hi>逺上方<lb/>
<pb n="KR4h0022_WYG_227-7b"/>
行石多山<hi>集作天</hi>晴花氣漫地暖鳥聲<hi>集作音</hi>和徒潄葛仙<lb/>
井此生真奈何<lb/>
　　　華山李鍊師所居　　　　　皮日休<lb/>
麻<hi>一作花</hi>姑古貌上仙才謫向蓮峯管玉臺瑞氣染衣金<lb/>
液啓香烟映靣紫文開孤雲盡日方離洞雙鶴移時只<lb/>
有苔深夜寂寥存想歇月天時下草堂來<lb/>
　　　終南白鶴觀　　　　　　　鄭　谷<lb/>
歩歩景通真門前衆水分檉蘿洞口<hi>集作諸洞</hi>合鍾磬上清<lb/>
<pb n="KR4h0022_WYG_227-8a"/>
聞古木千尋雪寒山萬丈雲終期掃壇級來事<hi>集作伴</hi>紫<lb/>
陽君<lb/>
　　　題終南山白鶴觀憶契虚真人<lb/>
　　　　　　　　　　　　　　　張　喬<lb/>
上徹鍊丹峯求𤣥意未窮古壇青草合往事白雲空仙<lb/>
境日月外帝城烟霧中人間足煩暑欲去戀松風<lb/>
　　　書梅福殿壁二首　　　　　前　人<lb/>
梅真從羽化萬古是湏㬰此地名空在西山雲亦孤井<lb/>
<pb n="KR4h0022_WYG_227-8b"/>
痕平野水壇級上春蕪縱有雙飛鶴年多松已枯<lb/>
　　　二<lb/>
一自白雲去千秋壇月明我來思往事誰更得長生雅<lb/>
韻磬鍾逺真風樓殿清今來為尉者天下有仙名<lb/>
　　　題古觀　　　　　　　　　前　人<lb/>
急景遽衰老此經誰飬真松留千載鶴碑隔六朝人洞<lb/>
水流花草壺天閉雪春其如為名利歸踏五陵塵<lb/>
　　　王覇壇　　　　　　　　　周　朴<lb/>
<pb n="KR4h0022_WYG_227-9a"/>
王君上昇處信首古居前皂樹即湏朽白龜亦應全雲<lb/>
間猶一日塵裏已千年碧色壇如黛時人誰可仙<lb/>
　　　聖真觀劉真師院十韻　　　羅　隱<lb/>
簾下嚴君卦忩間少室峰攝生門已盡混跡世猶逢山<lb/>
藪師王烈簮纓友戴顒魚跳介象<hi>二字見三國呉書十八巻註</hi>鱠飯<lb/>
吐葛𤣥蜂紫飽垂新椹黄輕堕小松塵埃金谷路樓閣<lb/>
上陽鍾野鶴鳶肩寄仙書鳥爪封支牀龜縱老取箭鶴<lb/>
何慵别久曽牽念閒來肯厭重尚餘青竹在試為剪<hi>一作</hi>
<pb n="KR4h0022_WYG_227-9b"/>
<hi>誰為來</hi>成龍<lb/>
　　　亂後經表兄瓊華觀舊居　　唐彦謙<lb/>
一去仙居似轉蓬再經花謝倚春叢醉中篇什金聲在<lb/>
别後音書錦字空長憶映碑逄若士未曽携杖逐壺公<lb/>
東風狼藉苔侵徑蕙草香銷杏帶紅<lb/>
　　送僧人道士<lb/>
　　　荅句曲陶先生　　　　　　范　雲<lb/>
終朝吐祥霧薄晩孕竒烟洞澗生芝草重崖出醴泉中<lb/>
<pb n="KR4h0022_WYG_227-10a"/>
有懐真士被褐守中𤣥石户棲十秘金壇謁九仙乗鵷<lb/>
方履<hi>一作屐</hi>漢轡鶴且騰天<lb/>
　　　贈學仙者　　　　　　　　前　人<lb/>
採藥層城逺尋師海路賖玉壺横日月金闕斷烟霞仙<lb/>
人何處在道士未還家誰知彭澤意更覔<hi>一作道</hi>歩兵家<lb/>
<hi>一作那</hi>春釀煎松葉秋盃浸菊花相逄寧可醉定不學丹<lb/>
砂<lb/>
　　　山居晩眺贈王道士　　　　王　郭<lb/>
<pb n="KR4h0022_WYG_227-10b"/>
金壇踈俗宇玉洞侣仙群花枝棲晩露<hi>集作霧</hi>峯葉度晴<lb/>
雲斜<hi>集作落</hi>日移山影廻沙擁籕<hi>集作溜</hi>文琴樽方待興竹<lb/>
樹已迎曛<lb/>
　　　贈李榮道士<hi>有序不録</hi>　　　　　盧照隣<lb/>
錦節銜天使瓊仙駕羽君投金翠山曲奠璧清江濆圓<lb/>
洞開丹鼎方壇聚綘雲寳貺幽難識空歌逈易分風摇<lb/>
十洲影日亂九江文敷誠歸上帝詔應在明君獨有南<lb/>
冠客耿耿泣離群遥看八㑹所直氣曉氛氲<lb/>
<pb n="KR4h0022_WYG_227-11a"/>
　　　秋日餞陸道士陳文林<hi>得風字</hi>　駱賔王<lb/>
青牛遊華岳赤馬走呉宫玉柱離鴻怨金壘浮蟻空日<lb/>
霽崤陵雨塵起洛陽風唯當𤣥度月千里與君同<lb/>
　　　遊青都觀尋沈道士<hi>得仙字</hi>　　劉孝孫<lb/>
紛吾因暇豫行樂極<hi>一作亟</hi>留連尋真謁紫府披霧覿青<lb/>
天𬗟懐金闕外遐想玉京前飛軒俯松竹抗殿接雲烟<lb/>
熖熖清夏景嘒嘒早秋蟬横琴對危石酌醴臨寒泉聊<lb/>
祛塵俗累寕希龜鶴年無勞生翼羽自可狎神仙<lb/>
<pb n="KR4h0022_WYG_227-11b"/>
　　　同前<hi>得清字</hi>　　　　　　　　許敬宗<lb/>
幽人蹈箕潁方士訪蓬瀛豈若逄真氣齊契體無名既<lb/>
詮衆妙理聊暢逺遊情縱心馳貝闕怡神想玉京或命<lb/>
餘杭酒時聽洛濵笙風衢通閬苑<hi>集作嶽</hi>星使下層城蕙<lb/>
帳晨飇動芝房夕露清方叶棲遲趣於此遂鍾聲<lb/>
　　　同前<hi>得都字</hi>　　　　　　　　凌　敬<lb/>
聊排青瑣闥徐歩入清都青溪㝠寂士思𤣥徇道樞十<lb/>
芒<hi>一作芝</hi>生藥笥七熖發丹爐縹袠桐君籙朱書王母符<lb/>
<pb n="KR4h0022_WYG_227-12a"/>
宫槐散緑穗日堇落青柎矯翰雷門鶴飛來葉縣鳬凌<lb/>
空自可御安事廹中區方追羽化侣從此得𤣥珠<lb/>
　　　同前<hi>得陽字</hi>　　　　　　　　趙中虚<lb/>
清溪阻千仭姑射藐汾陽未若遊兹境探𤣥衆妙塲鶴<lb/>
來疑羽客雲汎似蜺裳<hi>一作翔</hi>寓目雖靈宇遊神乃帝鄉<lb/>
道存真理得心灰俗累忘煙霞凝抗殿松桂肅長廊早<lb/>
蟬清暮響崇蘭散晩芳即此翔寥廊非復控榆枋<lb/>
　　　和梁王衆傳張光禄是王子晋後身<lb/>
<pb n="KR4h0022_WYG_227-12b"/>
　　　　　　　　　　　　　　　崔　融<lb/>
聞有冲天客披雲下帝畿三十上賔去千載忽來歸昔<lb/>
偶浮丘伯今同丁令威中郎才貌是柱<hi>一作藏</hi>史姓名非<lb/>
祗召趨龍闕承恩到虎闈丹成金鼎獻酒至玉杯揮天<lb/>
仗分旄節朝容間羽衣舊壇宫處所新廟坐光輝漢主<lb/>
存仙要淮南愛道機朝朝緱氏鶴長向洛城飛<lb/>
　　　𤣥化<hi>一作元</hi>觀尋李先生不遇　魏知古<hi>見初學記</hi>
羽客今何在空傳伊洛間忽聞歸舊縣復想入函關未<lb/>
<pb n="KR4h0022_WYG_227-13a"/>
作千年别猶應七日還神仙不可見寂寞返蓬山<lb/>
　　　同工部李侍郎送司馬白雲歸天台<lb/>
　　　　　　　　　　　　　　　沈佺期<lb/>
紫㣲降天仙丹地投雲藻上言華頂事中問長生道華<lb/>
頂居最髙大壑朝陽早長生術何妙童顔後天老清晨<lb/>
朝鳯京夜静思鴻寳慿崖飲蕙氣過澗摘靈草人非冡<lb/>
已荒海變田應燥昔嘗遊北郡三霜弄溟島緒言霞上<lb/>
開機事塵外掃湏來抛世務清曠未云保﨑嶇待漏恩<lb/>
<pb n="KR4h0022_WYG_227-13b"/>
怵惕司言造軒皇重齋拜漢武愛祈禱順風懐崆峒承<lb/>
露在豐鎬泠然委輕馭復得快幽抱關下留伯陽儲間<lb/>
登四皓昔有參同訣何時一探討<lb/>
　　　寄天台司馬先生　　　　　崔　湜<lb/>
聞有三元客祈丹九轉成人間白雲返天上赤龍迎尚<lb/>
惜金芝晩仍攀琪樹榮何年緱嶺上一謝洛陽城<lb/>
　　　寄天台司馬道士　　　　　宋之問<lb/>
卧來生白髪覽鏡忽<hi>集作已</hi>成絲逺媿飡霞子童顔且<hi>集作</hi>
<pb n="KR4h0022_WYG_227-14a"/>
<hi>常</hi>自持舊遊惜踈<hi>集作彌</hi>曠㣲尚日磷緇不寄西山藥何<lb/>
由東海期<lb/>
　　　送田道士使蜀投龍　　　　前　人<lb/>
風馭忽泠然雲臺路幾年蜀門峰勢斷巴字水形連人<lb/>
隔壺中地龍遊洞裏天贈言廻馭日圖畫彼山川<lb/>
　　　送司馬道士遊天台　　　　前　人<lb/>
羽客笙歌此地圍離筵數處白雲飛蓬萊闕下長思憶<lb/>
桐栢山頭去不歸<lb/>
<pb n="KR4h0022_WYG_227-14b"/>
　　　送楊道士往天台　　　　　張九齡<lb/>
鬼谷還成道天台去學仙行應松子化留與世人傳此<lb/>
地烟波逺何時羽駕旋當湏一把袂城郭共依然<lb/>
　　　祭南嶽事畢謁司馬道士　　前　人<lb/>
將命祈靈嶽廻策詣真士絶迹尋一逕異香聞數里分<lb/>
庭八桂樹肅客兩童子入室希把袖登牀願啓齒誘我<lb/>
棄智訣迨兹長生理吸精反自然鍊藥求不死斯言𦕈<lb/>
霄漢顧予嬰紛滓相去九牛毛慙歎知何已<hi>集作何知已</hi>
<pb n="KR4h0022_WYG_227-15a"/>
　　　贈東嶽焦鍊師　　　　　　王　維<lb/>
先生千載<hi>集作嵗</hi>餘五嶽遍曽居遥識齊侯鼎新過王母<lb/>
廬不能師孔墨何事問長沮玉管時來鳯銅盤即釣魚<lb/>
竦身空裏語明目夜中書自有還丹<hi>一作丹砂</hi>術時論太素<lb/>
初頻䝉露版詔將降軟輪車山静泉逾響松髙枝轉踈<lb/>
搘頥問樵客世上復何如<lb/>
　　　贈焦道士　　　　　　　　前　人<lb/>
海上遊三島淮南遇八公坐知千里外跳向一壺中縮<lb/>
<pb n="KR4h0022_WYG_227-15b"/>
地朝珠闕行天使玉童飲人聊割酒送客乍分風天老<lb/>
能行氣吾師不飬空謝居徒雀躍無可問鴻䝉<lb/>
　　　送張道士歸山　　　　　　前　人<lb/>
先生何處士王屋訪茅君别婦留丹訣驅鷄入白雲人<lb/>
間數剰住天上復離群當作遼城鶴仙歌使爾聞<lb/>
　　　送王尊師歸蜀中拜掃　　　前　人<lb/>
大羅天上神仙客濯錦江頭花栁春不為碧雞稱使者<lb/>
唯令白鶴報鄉人<lb/>
<pb n="KR4h0022_WYG_227-16a"/>
　　　送方尊師歸嵩山　　　　　前　人<lb/>
仙官欲住九龍潭旄節朱幡倚石龕山壓天中半天上<lb/>
洞穿江底出江南瀑布杉松常帯雨夕陽彩<hi>一作蒼</hi>翠忽<lb/>
成嵐借問迎來雙白鶴已曽衡岳送蘇躭<lb/>
　　　寄天台道士　　　　　　　孟浩然<lb/>
海上求仙客三山望幾時焚香宿華頂裛露採靈芝屢<lb/>
踐莓苔滑將尋汗漫期儻因松子去長與世人辭<lb/>
　　　尋悔道士張山人　　　　　前　人<lb/>
<pb n="KR4h0022_WYG_227-16b"/>
彭<hi>一作陵</hi>澤先生栁山隂道士鵝我來從所好停䇿夏雲<lb/>
<hi>一作漢隂</hi>多重以觀魚樂因之鼔枻歌崔徐跡未朽千載揖<lb/>
清波<lb/>
　　　越中逄天台太一子　　　　前　人<lb/>
仙穴逄羽人停艫向前拜問予渉風水何事逺行邁登<lb/>
陸尋天台順流下吳㑹兹山夙所尚安得問<hi>集作間</hi>靈恠<lb/>
上逼青天髙停臨滄海大雞鳴見日出當與仙人㑹<hi>集作</hi>
<hi>毎與神仙㑹諸本皆重押㑹字惟一本常覿仙人斾</hi>來去赤城中逍遥白雲外莓<lb/>
<pb n="KR4h0022_WYG_227-17a"/>
苔異人間濕布作<hi>集作當</hi>空界福庭長不死勝境<hi>集作華頂</hi>舊<lb/>
稱最永願從之遊何當濟所届<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_227-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二百二十七<lb/>
</p>
<p>
</p>
  </div>
</body>
</text>
</TEI>
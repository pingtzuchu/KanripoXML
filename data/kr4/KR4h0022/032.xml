<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三十二</head>
    <p>
<pb n="KR4h0022_WYG_032-1a"/>
欽定四庫全書<lb/>
　文苑英華巻三十二　　　宋　李昉等　編<lb/>
　水一<lb/>
　　水德賦一首　　　　水彰五色賦一首<lb/>
　　鑒止水賦三首　　　止水賦二首<lb/>
　　如石投水賦三首<lb/>
　　　水德賦　　　　　　　　　梁　洽<lb/>
大哉乎兹水獨靈長以利貞分位象於八卦得柔謙於<lb/>
<pb n="KR4h0022_WYG_032-1b"/>
五行混之不濁流之不盈蓄恬澹以凝潤含虚無而洞<lb/>
清其近窺也若氷鮮與玊潔映曙空而内澈其遥視也<lb/>
如雨罷而日晶澄逺氣於初晴德之深與上善而均美<lb/>
讓之大居下流而不爭處地為泉源則江漢朝宗之義<lb/>
立在天為霧露則隂陽爕理之功成辨涇渭於九流雖<lb/>
衆不雜察媸妍於萬象在隠皆明亦何異翹翹邦彦濟<lb/>
濟朝英作我吏部為周亞卿昔掌地官其守土也能審<lb/>
今來㑹府其應物也以精廻廣照之能比其妙識以無<lb/>
<pb n="KR4h0022_WYG_032-2a"/>
偏之志喻此持衡故得自陜以東更仰知人之鑒普天<lb/>
之下皆稱如凖之平則有登舟未渉處轍未停逰子隴<lb/>
頭嗚咽斷腸之奏知音席上傳聞盈耳之聲儻爲廣由<lb/>
中之德流潤下之情則所謂清通之一過可以濯吾纓<lb/>
　　　水彰五色賦<hi>以渥彩彰明必資乎水爲韻</hi>
善利無方莫先乎水識<hi>疑</hi>當潤色之際必取務滋之㫖<lb/>
黒黄蒼赤皆類其激物黼黻文章咸本而資始德旣洽<lb/>
於濟物色且叶於通理自得𤣥之又𤣥何謝美之爲美<lb/>
<pb n="KR4h0022_WYG_032-2b"/>
于以増曄曄于以散煌煌浴飛翬於陳寶浸社土於徐<lb/>
方染氏繄而衆彩繁糅繢人因而品彚咸彰博我以文<lb/>
不獨專於潤下用而不竭將以効其靈長原夫被物如<lb/>
濡霑顔載渥狀暮山而翠疊法朝景而霞駮逺同墨氏<lb/>
類素絲之屢遷尚想蜀江嘉貝錦之斯濯飾衮衣而煥<lb/>
爛成繡服之葳蕤何采章之不昧<hi>一作勝</hi>由浸潤之所資<lb/>
漸以化成能令素以爲絢期於敷演孰謂涅而不緇既<lb/>
得色斯舉矣亦可狎而翫之不假濯於滄浪寧同資於<lb/>
<pb n="KR4h0022_WYG_032-3a"/>
碧海凝瑞霞之炫燿發慶雲之光彩寫補天之績錬石<lb/>
之資必該圖應聖之祥威鳯之儀咸在佐益丹而惟其<lb/>
深矣當後素而不曰白乎流濕之光允若受采之時是<lb/>
須且比成人之羙實同因物有孚助其言而載隨炳其<lb/>
用而無必乍成藻火之文幾變素紈之匹榮光可愛初<lb/>
謂出河之符備色咸宣更入夣江之筆先王所以因而<lb/>
立㫖諭以相成含章而其輝未著發澤而其道彌精儻<lb/>
不苟於體用庻可致於文明<lb/>
<pb n="KR4h0022_WYG_032-3b"/>
　　　鑒止水賦<hi>以澄虚納照遇象分形爲韻</hi>　　吕　温<lb/>
水止矣靜之其徐物鑒矣久而益虚既<hi>一作且</hi>無情於美<lb/>
惡又奚議夫親踈委質由來所期乎上善同利忘筌已<lb/>
悟寧患乎至清無魚若乃廻塘月皎<hi>一作抱</hi>髙岸環合泥<lb/>
滓湛而<hi>一作然</hi>自沉金沙烱其不雜同道德以虚而受異<lb/>
川澤唯汙是納有斐君子此焉明徵氣隨浪<hi>一作波</hi>息心<lb/>
與源澄端形赴影如木從繩其表微也挂金鏡而當晝<lb/>
其索隠也隔玉壺而見氷爾其色必洞澈<hi>一作激</hi>光無滉<lb/>
<pb n="KR4h0022_WYG_032-4a"/>
瀁不蒸蓊欎之氣不激潺湲之響百丈在目千仭指掌<lb/>
惡每自乎中見羙實非乎外奬鑒形之始方似以身觀<lb/>
身得意之間乃同求象忘象觀其下倒星漢上披煙雲<lb/>
守其常而性將偶<hi>一作道</hi>合居其止<hi>一作所</hi>而物以羣分君<lb/>
鑒之以平心臨下必簡臣鑒之以<hi>一作而</hi>勵節在邦必聞<lb/>
妍媸無形兮惟人所召物我兼進<hi>一作遺</hi>兮水無不<hi>一作私</hi>
照亷士以之洗心<hi>二字一作立誠</hi>至人以之觀妙豈比夫逝者<lb/>
如水敵若建瓴<hi>一作流若激矢波如建瓴</hi>不舍晝夜爭輸滄溟徒乖<lb/>
<pb n="KR4h0022_WYG_032-4b"/>
躁静之理莫辨真偽之形者哉邦家以道<hi>一作邦國以賢</hi>爲止<lb/>
水鑒有餘裕羣形鱗集萬景雲附<hi>一作衆象景附</hi>濫巾竊吹者<lb/>
十手所<hi>一作共</hi>指研精摭實者千載一遇夫如是姑自攝<lb/>
其威儀亦何憂而何懼　　凢一作皆集夲<lb/>
　　　第二<hi>同前韻</hi>　　　　　　　　張仲素<lb/>
水可取鑒人能就諸將審已以徵實必含形而内虚其<lb/>
止也靜其清也徐方湛兮而皎鏡異沔彼而淪胥符上<lb/>
善之心自多𢎞納見無私之狀臨或躊躇資坎德之深<lb/>
<pb n="KR4h0022_WYG_032-5a"/>
矣諧至人之淡如當其曉日增鮮光風未度旣淸泠以<lb/>
爰止持烱戒以爲喻等濫觴之猶蓄何一杯之是措諒<lb/>
善惡之咸觀必形影之自遇豈獨無當五色空涵衆文<lb/>
伊吉凶之肇起如動静之潜分俯而窺似神交之淡泊<lb/>
黙而察若靈化之絪緼且義叶養蒙道深觀竅洞虚無<lb/>
以責有在清明而惟肖心不同也常稱厚貌之疑鑑之<lb/>
精兮未若重泉之照辨妍媸而無失固潔著而爲妙斯<lb/>
所以田巴覽之而獨悲陸雲觀之而自笑若乃芳塘始<lb/>
<pb n="KR4h0022_WYG_032-5b"/>
啓白水初澄有美人兮方覿坐曲岸而情凝毫髪已分<lb/>
想沉姿而映藻清華不動見浮彩之生靈是知聲有徃<lb/>
而必復者謂其響答水以止而能鑒者謂之冥合方取<lb/>
則於川渟孰混歸於海納此亦紀人事垂正經庻在觀<lb/>
身而責影豈徒品物而流形今則萬頃方臨羣容在掌<lb/>
隨方圓以見意在清通而賦象苟明鑒之不遺願飭躬<lb/>
而是徃<lb/>
　　　第三<hi>同前韻</hi>　　　　　　　　王季友<lb/>
<pb n="KR4h0022_WYG_032-6a"/>
鑒於水者不在於廣大而<hi>疑</hi>在於澄渟奔流則崇山莫<lb/>
辨静息則纎芥必形故能任人倫之巨細隨物色之丹<lb/>
青皆一鑒而洞逹若三光之出冥因見底之清成照膽<lb/>
之朗以無心而應物皆潔已而呈象如白日之輝輝無<lb/>
孤蓬之振盪憑虚之狀信有姸而有媸閱實之明固無<lb/>
偏而無黨若乃仙井舊渫華池旣瀦中無浴鳥下絶㳺<lb/>
魚疑金鏡之湛寂若瑠璃之至虚當其來見威儀之酷<lb/>
似及其去無朕迹於淪胥向使潺湲不息噴薄長住將<lb/>
<pb n="KR4h0022_WYG_032-6b"/>
沃日而騰虹或因山而瀑布遭駭飇之歘起值潜虬之<lb/>
交騖雖有淸明之本質豈能使形影之相遇是知專而<lb/>
静可以居要明而動亦不能照斯大道之指歸豈常情<lb/>
之感召得懲躁之爲誡知飾容之惟肖人觀於水旣定<lb/>
而後詳水鑒於人當止而爲妙照其羙也非所愛照其<lb/>
惡也非所憎不分明於有位不掩映於無朋諒可移性<lb/>
俾居於正直豈懷鑒貌獨貴於清澄想夫煙雨初霽泥<lb/>
沙不雜明㸔皎練止若氷合忽形來而影見類聲徃而<lb/>
<pb n="KR4h0022_WYG_032-7a"/>
響答在良賢而暫窺宜陋軀之愧納今者貞清特異頴<lb/>
燿前聞雖萬形之森列終一鑒而區分<lb/>
　　　止水賦<hi>以清審洞澈涵容爲韻</hi>　　　　劉　清<lb/>
　　　　<hi>開元五年登科記第十三劉廷玉至第十七劉凝無劉清名</hi>
觀乎太古之初乾坤定列有坎方一德之大成江河四<lb/>
瀆之別注仙海以環流度星橋而靡竭立體清靜舒光<lb/>
朗澈觀五行以獨舉潤萬物而齊悅豈惟以善下之故<lb/>
長應流行抑亦能遇坎則止以竭爲平居荒野而不動<lb/>
<pb n="KR4h0022_WYG_032-7b"/>
合寒虚而自清晝則煙雲亂出夜則星象羅生若乃湖<lb/>
稱青草澤若雲夢淺深瀠<hi>一作瀯</hi>渟表裏寒洞當朱陽之<lb/>
夏晩遇白露之秋仲紫闗之鴻鴈飛來緑浦之蓮舟風<lb/>
送旣能止而利物所以歸之者衆亦有凰鳯之沼明月<lb/>
之潭每澄流於庭院常不注於東南蒙寮寀之玩洽渾<lb/>
琴酌而相㕘以逰以賞如液如涵若英賢之取則類貞<lb/>
咸之是湛届夫玉<hi>一作宙</hi>宇初晴風飇載寢籠碧天而似<lb/>
鏡展紅霞而若錦納衆影而不遺比羣情而特甚用使<lb/>
<pb n="KR4h0022_WYG_032-8a"/>
至人觀之而心察智者樂之而情審逹士愛而欲臨高<lb/>
節聞而願飲復乃養龜鶴藏魚龍恠石積明珠重虚以<lb/>
受物謙而克從有一人兮充賦每咨歎於澗松飾淸顔<lb/>
而自肅希止水而今逢則知無羙惡以畢鑒豈徒取乎<lb/>
矯容<lb/>
　　　第二<hi>同前韻</hi>　　　　　　　　王泠然<lb/>
嘗聞神心保正天道害盈漏巵添而復出欹器備而還<lb/>
傾豈若兹水居然可名旣混之而不濁又澄之而不清<lb/>
<pb n="KR4h0022_WYG_032-8b"/>
時止則止時行則行峻隄防則其源見塞開汲引則其<lb/>
道能亨安波不動與物無爭如方圓之得性何寵辱之<lb/>
能驚故爲國者取象於止水使其政公平爲身者亦同<lb/>
於止水使其心至明至察可尚柔謙何禀思遠道則一<lb/>
葦能航守貧居則一瓢可飲接下流則卑以自牧鑒羣<lb/>
物則寛而能審誠用之而捨之在去泰而去甚水之爲<lb/>
德也長水之爲功也衆散成雲雨畜作潭洞浮芥則傲<lb/>
吏措杯種𤓰則幽人抱甕無朝夕之出納有飛沉之狎<lb/>
<pb n="KR4h0022_WYG_032-9a"/>
弄徒觀其深虚見底咫尺宜探千流並入萬象皆涵摇<lb/>
樹影於靑岸落山光於碧潭其仁可以濟物其義可以<lb/>
激貪旣而壅之不流蒙則未决照春物而畫屏相似映<lb/>
晴空而明鏡無別雨來而圓㸃亂生風靜而長波自㓕<lb/>
任天時以開閉隨王澤而盈絶受涓滴而逾深處氷壺<lb/>
而更澈書云視水責影能見形容視人行事能知吉凶<lb/>
政煩則人擾水濁則魚喁夫子欲精神而不惑俾榮利<lb/>
無繫於心胸比浮雲之於我觀止水而爲容兀兮若枯<lb/>
<pb n="KR4h0022_WYG_032-9b"/>
木坐忘澹兮若虚舟見逢正道未遠斯言可從儻不違<lb/>
<hi>疑作遺</hi>於射鮒希有便於登龍<lb/>
　　　如石投水賦<hi>以仁義忠信公平能諫爲韻</hi>　劉　闢<lb/>
聖之求賢也詳明水之受物也柔順石遇柔而不阻臣<lb/>
俟明而必進漢祖興兮昌言納留侯輔兮皇威振喻石<lb/>
水以興詞配鹽梅而稱雋堅脆性異應廣納而來投尊<lb/>
卑禮殊致精誠而取信伊水爲體旣清而平猶君爲德<lb/>
既貞而明石豈自投假海納之𢎞量臣非苟進由天聽<lb/>
<pb n="KR4h0022_WYG_032-10a"/>
而察誠用率於有類將感於無情虚而受者其理逺含<lb/>
而容者其道行何幽邃之能間奚渺瀰之足驚夫國之<lb/>
勃興必多賢智繼九臣之跡膺三傑之義煥發英藻呈<lb/>
龍章與鳯姿敬宣嘉猷謂嶽生而天賜豈不由山有巨<lb/>
石水有通津忽擊流以澎湃俄答響於奫淪雖源深流<lb/>
長乃入無不至而體柔處潤則託有所因移他山之貞<lb/>
質依上善之全仁夫水石之奥㫖與君臣之等倫今天<lb/>
子端居穆淸時和海晏念投石之契爰求秉鈞思箴闕<lb/>
<pb n="KR4h0022_WYG_032-10b"/>
之規載徵驟諫由是如石之義啓投水之情通彼以誠<lb/>
應我亦符同懸天爵之榮獲斯人瑞尊五嶽之禮視乎<lb/>
上公恆啓沃以爲志方淸明而在躬比石固業欽賢纉<lb/>
功儻或水不周容石乃無由寓質君不虚己臣則曷能<lb/>
推忠可以垂誡訓可以流德風則知聖既作兮政惟恆<lb/>
石既投兮賢必澄敢獻良哉之詠願揚羙於亷能<lb/>
　　　第二<hi>以聖奬忠直從諫如流爲韻</hi>　　　　盧　肇<lb/>
石比臣心水猶君德誠見投而不阻如從諌而無極葢<lb/>
<pb n="KR4h0022_WYG_032-11a"/>
所以作仁聖思正直清逾萬頃能容落落之姿操或一<lb/>
拳以透沉沉之色惟我聖后啓乎宸聦每以淡然之德<lb/>
能取確爾之功言乎水也逾漢祖之虚受稱乎石也遇<lb/>
留侯之盡忠是以王事竭誠羣臣報政具懷鑿鑿之羙<lb/>
允納洋洋之聖君心潤下已覃滂沛之恩臣志補天願<lb/>
表堅貞之性故得朝廷肅穆上下交慶小伊傅以輸忠<lb/>
配唐虞而比盛者也當其欲進嘉謀心懷隠憂思衮職<lb/>
而有補隨諌鼓以來投於是咸趨丹陛若蹈洪流且推<lb/>
<pb n="KR4h0022_WYG_032-11b"/>
誠而上逹亦虚心而下求既乃契皇情承天奬介然允<lb/>
臻乎浹洽渙若盡納其忠讜一言初進開龍顔而似激<lb/>
圓波萬國皆聞入宸心而若流淸響乃知窺日月之光<lb/>
有虧必諌震雷霆之怒有諌必從雖磊落以難進乃廣<lb/>
大而見容既無悔以無尤子産徒言於狎水那將恐而<lb/>
將懼韓非奚患於櫻龍且夫瓊瑶爲報而匪珍夜光處<lb/>
暗而多患未若我喻水於盛德比投於納諌允當上善<lb/>
之求勿謂下流之訕遂用握金鏡臨玉除忠言得進以<lb/>
<pb n="KR4h0022_WYG_032-12a"/>
無隠聖慮每徴於徃初如是則祥符出惠澤舒將無事<lb/>
而無諌見寰瀛之晏如<lb/>
　　　第三<hi>同前韻</hi>　　　　　　　　白敏中<lb/>
石明臣節水喻聖聰順投既因於納諌虚受必俟乎輸<lb/>
忠從以讜言出清規而有中類夫貞節入碧浪以無窮<lb/>
爰自人謀式彰天奬言必在乎能發道奚疑於虚徃自<lb/>
懷從善聞蹇蹇於股肱何異臨川運磷磷於指掌理既<lb/>
符於水石事且契於雲龍佇啓心而是賛在虚已而能<lb/>
<pb n="KR4h0022_WYG_032-12b"/>
容石投水而誠資手敏臣佐君而詎得面從當手敏則<lb/>
水不傷淸匪面從則君能立政嘉獻替而無爽幸遭逄<lb/>
而有慶致至堅於𤣥奥象以得賢受可轉於清流因之<lb/>
啓聖所以垂衣廣納側席深居言之者何嘗率爾聞之<lb/>
者足以啓予攻玉之形隨帝心之沃若補天之質應王<lb/>
澤之濡如既而流謗靡行沉幾自得當持重而無撓冀<lb/>
臨深而不惑逆於耳而順於心黜其邪而褒其直用礪<lb/>
金於睿鑒渙汗潜通舉韞玉於恩波津涯莫測於是宣<lb/>
<pb n="KR4h0022_WYG_032-13a"/>
教化罷畋逰開直道務旁求發揮諤諤之明節會合洋<lb/>
洋之聖謀石以貞堅本無疑於虚擲水惟柔順安有阻<lb/>
於暗投夫然則臣心磊落而上逹君德汪洋而下流况<lb/>
乎舟楫之道大行不侮不慢藥石之言盡入何憂何患<lb/>
當道泰而人悅固河清而海晏彼漢髙之用留侯未若<lb/>
吾皇之納諌<lb/>
　<lb/>
　<lb/>
<pb n="KR4h0022_WYG_032-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三十二<lb/>
</p>
<p>
</p>
  </div>
</body>
</text>
</TEI>
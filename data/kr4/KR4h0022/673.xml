<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百七十四</head>
    <p>
<pb n="KR4h0022_WYG_673-1a"/>
欽定四庫全書<lb/>
　文苑英華巻六百七十四　宋　李昉等　編<lb/>
　刑法部下<lb/>
　　諫刑書二首<lb/>
　　申宗人寃獄書一首<lb/>
　　救李邕書一首<lb/>
　　　諫刑書<hi>武后</hi>　　　　　　　陳子昻<lb/>
將仕郎守麟臺正字臣陳子昻謹頓首冐死詣闕上疏<lb/>
<pb n="KR4h0022_WYG_673-1b"/>
臣本蜀之匹夫官不望逹陛下過意擢臣草莽之下昇<lb/>
在麟臺之間<hi>集作閣</hi>光寵自天卓若日月微臣固陋將何<lb/>
克負然臣聞忠臣事君有死無二懐佞不諫罪莫大焉<lb/>
况在明聖之朝當不諱之日方復鉗口下列俛仰偷榮<lb/>
非臣之始願也不勝愚惑輙奏狂昧之說伏惟陛下少<lb/>
加察焉臣聞古之御天下者其政有三王者化之用仁<lb/>
義也覇者威之任權智也强國脅之務刑罰也是以化<lb/>
之不足然後威之威之不變然後刑之故至於刑則非<lb/>
<pb n="KR4h0022_WYG_673-2a"/>
王者之所貴矣凡<hi>集作况</hi>欲光宅天下追功上皇専任刑<lb/>
殺以為威斷可謂策之失者也伏覩陛下聖徳聰明逰<lb/>
心太古將制靜宇宙保乂黎人發號施令出於誠慊天<lb/>
下蒼生莫不想望聖風冀見神化道徳為政將待於陛<lb/>
下矣且臣聞之聖人出必有驅除蓋天人之符應休命<lb/>
也日者東南微孽敢謀亂常陛下順天行誅罪惡咸服<lb/>
豈非天意欲彰陛下神武之功哉而執事者不察天心<lb/>
以為人意惡其首亂唱禍法合誅屠將息姦源窮其黨與<lb/>
<pb n="KR4h0022_WYG_673-2b"/>
遂使陛下大開詔獄重設嚴刑冀以懲創于天下逆黨<lb/>
親屬及其交游有跡渉嫌疑詞相逮引莫不窮捕考劾<lb/>
枝蔓<hi>集作葉</hi>蟠拏大或流血小禦魑魅至有姦人熒惑乗<lb/>
險相誣紏告疑似冀圖爵賞呌于闕下者日有數矣于<lb/>
時朝廷惶惶莫有固志海内傾聽以相驚恐頼陛下仁<lb/>
慈憫斯危懼賜以恩詔許其大功巳上一切勿論時人<lb/>
獲泰謂生再造臣愚<hi>集作愚臣</hi>竊亦欣然賀陛下聖明得天<lb/>
下之機也不謂議者異見又執前圖比者刑獄紛紛復<lb/>
<pb n="KR4h0022_WYG_673-3a"/>
起陛下不深思天意以順休期尚以督察為理威刑為<lb/>
務使前者之詔不信於人愚臣昧焉竊恐非三皇五帝<lb/>
伐罪弔人之意臣竊觀當今天下百姓思安乆矣曩屬<lb/>
北胡侵塞西戎冦邉兵革相圖<hi>集作屠</hi>向歴十載闗河自<lb/>
北轉輸幽燕秦蜀之西馳騖湟海當時天下疲極矣重<lb/>
以大兵之後屢遭凶年流離飢殍<hi>集作餓</hi>死䘮略半幸頼<lb/>
陛下以至聖之徳撫寧兆人邉境獲安中國無事隂陽<lb/>
大順年榖累登天下父子始得相養矣故揚州搆禍始<lb/>
<pb n="KR4h0022_WYG_673-3b"/>
有五旬而海内晏然纎塵不動豈非天下蒸庶厭凶亂<lb/>
哉臣以此卜之知百姓思安乆矣今陛下不務𤣥默以<lb/>
救疲人而反任威刑以失其望欲察察為政肅理寰區<lb/>
愚臣暗昧竊有大惑且臣聞刑者政之末節也先王以<lb/>
禁暴整亂不得巳而用之今天下幸安萬物思泰陛下<lb/>
乃以末節之法察理乎人臣愚以為非適變隨時之義<lb/>
也頃年巳來伏見諸方告宻囚累百千計大抵所告皆<lb/>
以揚州為名及其窮竟百無一實陛下仁慈又屈法容<lb/>
<pb n="KR4h0022_WYG_673-4a"/>
之傍訴他事亦為推劾遂使姦惡之黨决意相讐睚眦<lb/>
之嫌即稱有宻一人被訟百人滿獄使者推捕冠蓋如<lb/>
市或謂陛下愛一人而害百人天下喁喁莫知寧所臣<lb/>
聞自古聖人不有外患必有内憂理之然也臣不敢以<lb/>
逺古言之請借隋而况臣聞長老言隋之末代天下猶<lb/>
平煬帝不恭窮黷威武厭居皇極自總元戎以百萬之<lb/>
師觀兵遼海天下始騷然矣遂使楊𤣥感挾不臣之勢<lb/>
有大盗之心欲因人謀以竊皇業乃稱兵中夏將據洛<lb/>
<pb n="KR4h0022_WYG_673-4b"/>
陽哮闞之勢傾宇宙矣然亂未逾月而首足異處何者<lb/>
天下之弊未至土崩蒸人之心猶望樂業煬帝不悟暗<lb/>
忽人機自以為元惡既誅天下無巨猾也皇極之任可<lb/>
以刑罰理之遂使兵部尚書樊子蓋専行屠戮大窮黨<lb/>
與海内豪士無不罹殃遂至殺人如麻流血成澤天下<lb/>
靡然始思為亂矣於是蕭銑朱粲起於荆南李宻竇建<lb/>
徳亂於河北四海雲摇遂並起而隋族亡矣豈不哀哉<lb/>
長老至今談之委曲如是臣竊以此上觀三代夏殷周<lb/>
<pb n="KR4h0022_WYG_673-5a"/>
興亡下及<hi>集下逮</hi>秦漢魏晉理亂莫不皆以毒刑而致敗<lb/>
壊也夫大獄一起不能無濫何者刀筆之吏寡識大方<lb/>
斷獄能者多在急刻文深網宻則共稱至公爰及人主<lb/>
亦謂其奉法於是利在殺人罕能平恕故獄吏相誡以<lb/>
殺為詞非憎於人也而利在已故上以希人主之㫖下<lb/>
以圖榮身之利徇利既多則不能無濫濫及良善則淫<lb/>
刑逞矣夫人情莫不自愛其身陛下以此察之豈能無<lb/>
濫也寃人吁嗟感傷和氣悖亂羣生癘疫水旱隨之則<lb/>
<pb n="KR4h0022_WYG_673-5b"/>
有凶年人既失業則禍亂之心怵焉而生矣頃來亢陽<lb/>
愆候宻雲而不雨農夫釋耒瞻望嗷嗷豈不由陛下之<lb/>
有聖徳而不降澤於<hi>一有天字</hi>下人也儻旱遂過春廢於時<lb/>
種今年稼穡必有損矣陛下何不敬承天意以澤恤人<lb/>
臣聞古者明王重慎刑罰蓋懼此也書不云乎與其殺<lb/>
不辜寧失不經陛下奈何以堂堂之聖猶務彊覇之威<lb/>
哉愚臣竊為陛下不取也且愚人安則樂生危則思變<lb/>
故事有招禍而法有起姦儻大獄未休支黨日廣天下<lb/>
<pb n="KR4h0022_WYG_673-6a"/>
疑惑相恐無辜人情之變不可不察昔漢武帝時巫蠱<lb/>
獄起江充行詐惑亂京師致令太子奔走兵交宫闕無<lb/>
辜被害者以千萬數當此之時劉氏宗廟幾傾覆矣頼<lb/>
武帝得壺闗三老上書廓然感悟夷江充三族餘獄不<lb/>
論天下以<hi>一作少</hi>安耳臣每讀漢書至此未嘗不為戾太<lb/>
子流涕也古人云前事之不忘後事之師伏願陛下念<lb/>
之臣不避湯鑊之罪以螻蟻之命輕觸宸嚴臣非不惡<lb/>
死而貪生也誠恐負陛下恩遇臣不敢以微命蔽塞聰<lb/>
<pb n="KR4h0022_WYG_673-6b"/>
明亦非敢欲陛下頓息刑罰望在恤刑耳乞與三事大<lb/>
夫圖其可否徃者不可諫來者猶可追無以臣微而忽<lb/>
其奏天下幸甚臣子昻誠惶誠恐死罪死罪<lb/>
　　　二<lb/>
承務郎守右衛曹㕘軍臣陳子昻謹頓首昧死上言臣<lb/>
聞昔者聖人務理天下者美在太平太平之美者在於<lb/>
刑措臣伏見陛下務太平之理而未美太平之功賤臣<lb/>
頑微竊惑下列臣前䝉天恩召見恩制賜臣曰既遇非<lb/>
<pb n="KR4h0022_WYG_673-7a"/>
常之主何不進非常之策臣草木微品天恩降休伏刻<lb/>
肌骨不敢忘捨今陛下創三皇之業務三皇之理大統<lb/>
已集神化光明雖伏羲神農昔有天下誠未足比臣敢<lb/>
不竭節以効愚忠臣聞自古聖王謂之大聖者皆云尚<lb/>
徳崇禮貴仁賤刑刑措不用謂之聖徳不稱嚴刑猛制<lb/>
用獄為禮者也故周有天下八百餘歲而唯頌成康漢<lb/>
有天下四百餘歲而獨稱文景皆由幾致刑措者也何<lb/>
則刑者政之末節非太平之資臣竊考之於天天貴生<lb/>
<pb n="KR4h0022_WYG_673-7b"/>
成驗之於人人愛生育旁稽於聖聖務勝殘皆不云以<lb/>
刑為徳者然則聖王養天下者固當上務順天下務順<lb/>
<hi>集作濟</hi>人不天不人不可謂理故曰唯天為大唯堯則之<lb/>
又曰唯天地萬物父母唯人萬物之靈亶聰明作元后<lb/>
元后作民父母然則為民父母固當貴於徳養不可務<lb/>
於刑殺臣伏惟陛下聖徳至大矣應天受命有三皇之<lb/>
功順人正位有三皇之業拜圖廵洛有三皇之符尊名<lb/>
顯號有三皇之冊明堂神<hi>一作又</hi>構萬象宣威風雨順時<lb/>
<pb n="KR4h0022_WYG_673-8a"/>
百榖昌熟可謂足為萬代之規也今天下百姓抱孫弄<lb/>
子鼔腹以望太平之政矣陛下為天地父母固將務徳<lb/>
以順養之登于太和以協皇極今陛下之政雖盡善矣<lb/>
然太平之理猶屈於獄官何以言之太平之朝務上下<lb/>
樂化不宜亂臣賊子日犯天誅比者大獄增多逆徒滋<lb/>
廣愚臣頑昧初謂皆實乃去月十五日陛下特察詔囚<lb/>
李珍等無罪明魏真宰有功<hi>一有又字</hi>召見髙正臣又重推<lb/>
元萬頃百僚慶恱皆賀<hi>集作荷</hi>聖明臣乃知亦有無罪之<lb/>
<pb n="KR4h0022_WYG_673-8b"/>
人挂於疎網者陛下務在寛典獄官務在急刑以傷陛<lb/>
下之仁以誣太平之政臣竊私恨之頼陛下又獨决天<lb/>
斷寛蕩羣刑死囚張楚金郭正一弓彭祖王令基等以<lb/>
凶惡之罪特䝉全活朽骨更肉萬死再生天地神祗實<lb/>
用同慶何以知之臣伏見去年<hi>集無此字</hi>八月以來天苦霖<lb/>
雨自陛下赦李珍等罪天朗氣清又九月十八日明堂<lb/>
享㑹慶雲抱日五彩紛郁龍章竟天萬品咸觀宇宙同<lb/>
慶又其月二十一日恩勑免楚金等死初有風雨變為<lb/>
<pb n="KR4h0022_WYG_673-9a"/>
景雲司刑官屬皆所共見臣聞隂慘者刑也陽舒者徳<lb/>
也慶雲者佳<hi>集作喜</hi>氣也臣伏考之洪範驗之六經聖人<lb/>
法天天亦助聖休咎之應必不虚來陛下法天垂仁天<lb/>
助陛下仁化獄吏急法則慘而隂雨陛下赦罪則舒而<lb/>
陽和君臣歡娛則嘉<hi>集作喜</hi>而見慶雲天意如此陛下豈<lb/>
可不承順之夫刑者怒也不可以承喜氣今又隂雨臣<lb/>
恐過在獄官况陛下明堂之理本以崇徳配天之業不<lb/>
以務刑今垂拱法宫且猶議殺布政衢室而未措刑賤<lb/>
<pb n="KR4h0022_WYG_673-9b"/>
臣頑愚尚疑未可况巍巍大聖光宅天下哉今者繫獄<lb/>
囚徒多極法者道路之議或是或非陛下何不悉召見<lb/>
之自詰其罪罪真實者顯示明刑罪有濫者嚴誅獄吏<lb/>
使天下咸服人知政刑以清太平之治用登仁夀之域<lb/>
豈非至徳克明哉昔鄧太后以天降旱親决洛陽囚徒<lb/>
良史書之而以為徳况陛下大聖億萬超於鄧后者乎<lb/>
夫獄吏不可信多弄國權自古敗亡聖王所誡陛下萬<lb/>
代之業千載之名固不可使竹帛書之有虧於此也伏<lb/>
<pb n="KR4h0022_WYG_673-10a"/>
願熟察以美太平之風賤臣不勝愚懇忠憤之至輙投<lb/>
諫匭昧死上聞<lb/>
　　　申宗人寃獄書<hi>武后</hi>
臣聞古人言為國忠臣者必<hi>集作半</hi>死<hi>集有而字</hi>為國諫臣者<lb/>
必死然而至忠之臣不避死以諫主至聖之主不惡直<lb/>
以廢忠臣幸逢陛下至聖大明好忠愛直每正言直諫<lb/>
特見優容今陛下丕<hi>集作方</hi>御寳圖以臨陽舘崇闡𤣥化<lb/>
寧濟蒼生固臣真心潔意願陛下至徳與三皇比矣然<lb/>
<pb n="KR4h0022_WYG_673-10b"/>
臣伏見陛下有至聖之徳左右無至忠之臣猶使上下<lb/>
不通内外壅隔臣竊懼之恐後代或以為聖朝無至忠<lb/>
之臣故臣敢冐萬死越職上奏伏乞天恩寛臣喘息畢<lb/>
盡忠言臣聞上有聖君下無枉臣昔舜誅四凶堯不罪<lb/>
舜周公誅管蔡成王不罪周公霍光誅燕王昭帝不罪<lb/>
子孟何者此數公皆為國討賊為君殄讎假雖擅權猶<lb/>
不可罪况奉君命而執法者乎臣伏見宗人嘉言有至<lb/>
忠之誠抱徇公之節執法不撓為國殄讎頃者逆子賊<lb/>
<pb n="KR4h0022_WYG_673-11a"/>
臣隂構禍難潜圖宻計將危社稷當時逆節初露朝野<lb/>
震驚頼陛下神武之威天機電斷得奉聖决恭順天誅<lb/>
不顧軀命不避彊禦唯法是守唯惡是讎幸能察罪明<lb/>
辜窮姦極黨使伏法者自首情實天衢得以清泰萬國<lb/>
得以歡寧誠是陛下神斷之明抑亦盡忠之效陛下所<lb/>
以自監察御史擢拜為鳳閣舎人者豈不以表其臣節<lb/>
報其竭誠使天下之人知其忠懇者也當此之時忠必<lb/>
見信行必見明自謂専一事君無二也今乃遭誣罔之<lb/>
<pb n="KR4h0022_WYG_673-11b"/>
罪被構架之詞䧟見疑之辜困無驗之告<hi>集作詰</hi>幽窮詔<lb/>
獄吏不見明肝血赤心無所控告母年八十老病在牀<lb/>
抱疾喘息朝不保夕今日身幽獄户死生斷絶朝䝉國<lb/>
榮夕為孤囚臣竊痛之頃者至忠而今日受賂辜負聖<lb/>
主憂及慈親誠足痛恨臣比者固知不免此禍不能度<lb/>
徳量力貪榮冒<hi>集作昧</hi>進以訟受服誰能免尤向使辭寵<lb/>
讓榮陳力就列雷同衆輩勤恪在公與全軀保妻子之<lb/>
臣恭默聖代臣固知今日未招此患何者古人云盗憎<lb/>
<pb n="KR4h0022_WYG_673-12a"/>
主人被堯誅者不能無怨頃來執法誅罪多是國之權<lb/>
豪父讎子怨豈可勝道親黨隂結同惡相從假使為脯<lb/>
肉為葅醢<hi>集作假使肝為脯肉為醢</hi>宗誅族滅肝腦塗地彼凶讎者<lb/>
<hi>集作也</hi>未足以快其心况䝉國寵榮位顯朝列凶讎切齒<lb/>
怨讟何窮臣竊恐今日之辜巳是讎怨者相結構矣陛<lb/>
下至聖明察豈不為之照鑒<hi>集作降照</hi>哉儻萬一讎誣濫罪<lb/>
使凶嚚者得計忠正者見辜為賊報讎豈不枉苦夫孤<lb/>
直者衆邪之所憎至公者羣惡之所疾寡不敵衆孤不<lb/>
<pb n="KR4h0022_WYG_673-12b"/>
勝羣共<hi>集作羣一作構</hi>誣成罪聖不能救自古所有非止於今<lb/>
古者吳起事楚抑削庶族以尊楚君楚國既彊吳起䝉<lb/>
戮商鞅事秦専討庶孽以明秦法秦國既覇商鞅極刑<lb/>
晁錯事漢諸侯威彊七國驕侈<hi>集作奢</hi>將陵王室錯削弱<lb/>
其勢以尊漢景帝不悟惑姦臣之說遂族滅晁氏以此<lb/>
三臣豈不盡忠願保其君然而身死族滅為讎者所快<lb/>
皆當代不覺而後代傷之聖主明君可不為之痛傷耶<lb/>
臣以嘉言雖無三子之智竊恐獲罪或與之同伏惟陛<lb/>
<pb n="KR4h0022_WYG_673-13a"/>
下仁慈矜憐憫察且臣聞漢高祖謀楚與陳平金四萬斤<lb/>
及其為帝不問金之出入何者立大功者不責小疵有<lb/>
大忠者不求小過所謂聖主之至道者也陛下豁逹大<lb/>
度至聖寛仁超於漢髙祖固巳逺矣齷齪小吏何足為<lb/>
陛下深責哉伏願天恩矜愚赦罪念功補過乞其終養<lb/>
老母獲盡餘年豈非聖主之恩仁君之惠有禮有訓善<lb/>
始善終哉臣於嘉言親非骨肉同姓相善臣知其忠然<lb/>
非是丘園之賢道徳之茂大雅明哲能保其身假使獲<lb/>
<pb n="KR4h0022_WYG_673-13b"/>
罪於天身首異處蓋如一螻蟻耳亦何足可稱然臣念<lb/>
其曾一日承恩䝉聖主任<hi>集作驅</hi>使而不以赤誠取信今<lb/>
乃負罪見疑臣實痛之恐累聖主之明傷其老母之夀<lb/>
身汙明法為後代所悲臣知其忠豈能無惜所以敢冒<lb/>
萬死乞見矜憐臣若言非至忠茍有僥倖請受誅斬伏<lb/>
表惶恐魂魄飛揚<lb/>
　　　救李邕書<hi>見六百一十八巻表門</hi>　　　　孔　璋<lb/>
　文苑英華巻六百七十四<lb/>
</p>
<p>
</p>
  </div>
</body>
</text>
</TEI>
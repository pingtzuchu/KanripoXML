<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六百十四</head>
    <p>
<pb n="KR4h0022_WYG_613-1a"/>
欽定四庫全書<lb/>
　文苑英華卷六百十四　　　宋　李昉等　編<lb/>
　邉防一<lb/>
　　出師表一首　　　　　請罷姚州屯戍表一首<lb/>
　　爲喬補闕論突厥表一首<lb/>
　　諫鑾駕親征表二首<lb/>
　　爲清邉大緫管建安王奏失利表一首<lb/>
　　幽州論戎事表一首　　并州論邉事表一首<lb/>
<pb n="KR4h0022_WYG_613-1b"/>
　　　出師表<hi>後魏</hi>　　　　　　　　髙　歡<hi>普㤗元年</hi>
臣某言故天柱大將軍榮援立聖明中興寳厯而屠戮<lb/>
衣冠升降自已其勲雖大厥咎亦深以過比功則功不<lb/>
補過永安之末國祀權移疑貳已彰遂加大戮君猶天<lb/>
也理絶讐怨而世隆等鳩集犬羊傾覆京邑大行幽執<lb/>
酷害賊首且自立六王擅相署置或權重上將或官兼<lb/>
宰相輔滛貪亂肆行兇惡賣官鬻獄専貨求財政令無<lb/>
恒朝改暮易雖復南山之竹豈可盡言陛下龍德先<hi>一作光</hi>
<pb n="KR4h0022_WYG_613-2a"/>
天飜飛紫極斯乃宗廟之威靈億兆之念望而世隆等<lb/>
沮<hi>疑</hi>衆安忍自以爲功帶甲勒兵唐突宫省篡逆之漸<lb/>
昭然有徴臣本無勲庸濫叨非㨿位班台鉉爵等藩王<lb/>
質薄任隆憂深責重常恐顛沛負之無力主憂臣辱先<lb/>
達明規主辱臣死微臣宿志况擁百萬之師罄四海之<lb/>
銳而坐觀成敗不恤國家之難哉方將㧾馭大軍弔民<lb/>
伐罪其指麾形勢備在檄書若世隆等退出藩維奉辭<lb/>
廷闕臣便按甲休兵一無所預事畢之後泥首歸愆矯<lb/>
<pb n="KR4h0022_WYG_613-2b"/>
命專征分甘鈇鉞若固執逆謀敢拒義師者當戮及妻<lb/>
孥罪延三族伏願陛下留神省察照臣丹欵大勲克舉<lb/>
拜手有期心馳象闕載懐罔極<lb/>
　　　請罷姚州屯戍表<hi>武后</hi>　　　　張柬之<hi>神功初</hi>
臣某言臣伏聞<hi>一作竊按</hi>姚州者古哀牢之舊國絶域荒外<lb/>
山髙<hi>新唐書作阻</hi>水深自生人以來洎於後代<hi>舊唐書作漢</hi>不與<lb/>
中國交通前漢唐蒙開夜郎滇莋而哀牢不附至光武<lb/>
末<hi>舊唐書作季</hi>年始請内屬漢置永昌郡以統理之乃收<hi>新唐</hi>
<pb n="KR4h0022_WYG_613-3a"/>
<hi>書作賦</hi>其塩布氈罽之税以利中土其國西通大秦南通<lb/>
交趾竒珍異寳進貢嵗時不闕劉備㨿有巴蜀常以甲<lb/>
兵不充及備死諸葛亮五月渡瀘收其金銀塩布以益<lb/>
軍儲使張伯岐選其勁卒利<hi>舊唐書作搜</hi>兵以增武備故蜀<lb/>
志稱自亮南征之後國以富饒甲兵充足由此言之則<lb/>
前代置郡其利頗深今塩布之利<hi>舊唐書作税</hi>不供珍竒之<lb/>
貢不入戈㦸之用不實於軍<hi>新唐書作戎</hi>行寳<hi>新唐書作賨</hi>貨之<lb/>
資不輸於大國而空竭府庫驅率平人受役蠻夷肝<lb/>
<pb n="KR4h0022_WYG_613-3b"/>
腦塗地臣竊爲國家<hi>新唐書作陛下</hi>惜之漢以得利旣多歴博<lb/>
南山渉蘭倉水更置博南哀牢二縣蜀人愁怨行者作<lb/>
歌曰歴博南越蘭津渡蘭倉爲他人蓋言<hi>舊唐書作譏</hi>漢貪<lb/>
珍竒塩布之利而爲蠻夷之所驅役也漢獲其利人且<lb/>
怨歌今减耗國儲費用日廣<hi>新唐書作引</hi>而使陛下之赤子<lb/>
身膏野草骸骨不歸老母㓜子哀號望祭於千里之外<lb/>
於國家無絲髮之利在百姓受<hi>新唐書作蒙</hi>終身之酷臣竊<lb/>
爲國家痛之往者諸葛亮破南中使其渠率自相綂<lb/>
<pb n="KR4h0022_WYG_613-4a"/>
顧不置漢官亦不㽜兵鎮守人問其故亮言置留兵有<lb/>
三不易大率<hi>舊唐書作意</hi>以置官夷漢雜居猜嫌必起留兵<lb/>
運糧爲患更重忽若反叛勞費更多但粗設紀綱自然<lb/>
久定臣竊以亮之此策妙得覊縻蠻夷之術今姚府所<lb/>
置之官旣無安邉静冦之心又無葛亮且縱且擒之技<lb/>
惟知詭謀狡筭恣情割剥貪叨刼略積以爲常扇動酋<lb/>
渠遣成朋黨折支諂笑取媚蠻夷拜跪趨伏無復慙恥<lb/>
提挈子弟唱<hi>舊唐書作嘯</hi>引兇愚聚㑹蒲博一擲累萬劔南<lb/>
<pb n="KR4h0022_WYG_613-4b"/>
逋逃中原亡命有二千餘户見散在此州專以掠奪爲<lb/>
業姚州本龍朔中武陵縣主簿石子仁奏置之後長史<lb/>
李孝讓辛文協並爲羣蠻所殺前朝遣郎將趙武貴討<lb/>
擊及蜀兵應時破敗噍類無遺又使將軍李義㹅等往<lb/>
郎將劉惠基在陣戰死其州遂廢臣竊以諸葛亮稱置<lb/>
官留兵有三不易其言遂<hi>集唐書作乃</hi>驗至垂拱四年蠻郎<lb/>
將王善寳昆州刺史㸑乾福又請置州奏言所課稅自<lb/>
出<hi>新唐書作支</hi>姚府管内更不勞擾蜀中及置州後録事叅<lb/>
<pb n="KR4h0022_WYG_613-5a"/>
軍李稜爲蠻所殺延載中司馬成琛奏請於瀘南置鎮<lb/>
七所遣蜀兵防守自此蜀中騷擾于今不息且姚府緫<lb/>
管五十七州巨猾遊客不可勝數國家設官分職本以<lb/>
化<hi>新唐書作正</hi>俗防姦無耻無厭狼籍至此今不問夷夏負<lb/>
罪並深見道路刼殺不能禁止臣恐一朝驚擾爲禍轉<lb/>
大伏乞省罷姚州使𨽻嶲府嵗時朝覲同之蕃國瀘南<lb/>
諸鎮亦皆悉廢於瀘北置關百姓自非奉使入蕃不許<lb/>
交通來徃增雋府兵選擇清良宰牧以統理之臣愚將<lb/>
<pb n="KR4h0022_WYG_613-5b"/>
爲穏便<lb/>
　　　爲喬補闕論突厥表　　　　陳子昂<lb/>
臣某言臣以顓蒙幸叨近侍陛下不以臣不肖特勅臣<lb/>
攝侍御史監護燕然西軍臣自違闕庭渉歴秋夏從軍<lb/>
<hi>集作徙居</hi>邉徼無尺寸之功臣識闇劣孤負聖明然臣久在<lb/>
邉隅夙夜勤灼莫不以蕃事爲念比按察已北突厥離<lb/>
亂事迹<hi>集作俾按察之此以突厥離亂事迹</hi>叅驗委曲窮問徃來竊有以<lb/>
得其真莫不自爲鯨鯢逓相吞食流離殘餓莫知所歸<lb/>
<pb n="KR4h0022_WYG_613-6a"/>
臣誠愚不識事機然竊以徃古之變考驗於今乃知天<lb/>
亡凶醜之時是陛下收功之日然臣聞之難得而易失<lb/>
者時也易遇而難見者機也聖人所貴者去禍於未萌<lb/>
今陛下體上聖之資開太平之化匈奴爲中國之患自<lb/>
上代所苦乆矣今天降其災以授陛下萬代之業在於<lb/>
今時臣請以秦漢以來事迹證明之伏願陛下少㽜天<lb/>
聽尋繹省察天下幸甚臣聞始皇之時并吞六國雄制<lb/>
<hi>集作制有</hi>天下按劔叱咤八荒奔馳然匈奴彊梁威不能伏<lb/>
<pb n="KR4h0022_WYG_613-6b"/>
<hi>集作服</hi>牧馬河内以侵邉疆始皇赫然使蒙恬將四十萬<lb/>
衆北築長城因以逐胡取其河南之地七百餘里當時<lb/>
燕齊海岱嬴糧給費徭役煩苦人以不堪故長城未畢<lb/>
而閭左之戍己爲其患二代而亡莫不始於事胡也至<lb/>
漢興髙帝受命率羣雄乗利便以三十萬衆困<hi>集作窘</hi>廹<lb/>
白登七日被圍僅而獲免自是歴吕太后至孝文帝單<lb/>
于桀鷔益陵漢家文帝徒以遜詞致獻金帛但求其善<lb/>
和而已不敢有圖賈誼所以哭之痛文帝以天下之盛<lb/>
<pb n="KR4h0022_WYG_613-7a"/>
而卑事戎狄以倒懸天下也至景帝時邉受其患於<lb/>
是漢武踐阼以承六代鴻業屬乎文景𤣥黙之化海内<lb/>
乂安太倉之粟紅腐而不可食内府之錢貫朽而不可<lb/>
校財力雄富士馬精彊忿匈奴之驕慢將報先帝之辱<lb/>
遂使王恢韓安國將三<hi>英華作四非</hi>十萬衆以馬邑誘單于<lb/>
師出徒費竟無毫髮之功<hi>一作利</hi>於是大命六師專以伐<lb/>
<hi>一作擊</hi>胡爲務首尾二十餘年中國騷然大受其弊至於<lb/>
國用不足軍興不給租及六畜筭及船車盗賊群興京<lb/>
<pb n="KR4h0022_WYG_613-7b"/>
師亂起竟不能制單于之命一日而臣服之漢室衰殘<lb/>
幾自覆社稷也故漢武晚年厭兵革之弊廼下哀痛之<lb/>
詔罷輪䑓之遊封丞相爲冨人侯將以蘓中國也至宣<lb/>
帝代罕復出師屬匈奴數窮天降其禍虚閭權渠單<lb/>
于病死右賢王屠耆堂代立骨肉大臣自不相服又立<lb/>
虚閭權渠子爲呼韓邪單于擊殺屠耆堂諸名王貴<lb/>
人各自分立爲五單于更相擊以至大亂殘害死者計<lb/>
萬億數畜牧<hi>集産</hi>作耗减十至八九以饑饉<hi>集作餓</hi>相燔燒<lb/>
<pb n="KR4h0022_WYG_613-8a"/>
以充<hi>集作求非</hi>食於是寄命無所諸名王貴人右伊秩訾且<lb/>
渠當户以下將衆<hi>集作兵</hi>五萬稽首來降於是北方晏然<lb/>
靡有兵革之事直至哀平之際邉人以安臣竊以此觀<lb/>
匈奴之形察天時之變盛衰存亡之機事可見也然則<lb/>
匈奴不滅中國未可安卧亦已明矣夫以漢祖之聖<hi>集作</hi>
<hi>畧</hi>武帝之雄謀臣勇將勢威<hi>集作盛</hi>雷電窮兵黷武傾天<lb/>
下以事之終不能屈一王服一國宣帝承衰竭之後撫<lb/>
瘡痍之衆不敢惕<hi>集作煬</hi>然有出師<hi>一作征</hi>之意然而未有<lb/>
<pb n="KR4h0022_WYG_613-8b"/>
遺矢之費而臣僕於單于之長者其故何哉蓋盛衰有<lb/>
時理亂有數故曰聖人脩備以待時是以正天下如拾<lb/>
遺陛下肅恭神明德動天地今上帝降匈奴之災孽遺<lb/>
陛下之良時不以此時順天誅建大業使良時一過兇<lb/>
虜復興則萬代爲患雖悔之亦不及矣古語曰天與不<lb/>
取反受其咎今天意厚矣陛下豈可違之哉臣比在同<lb/>
城接居延海西逼近漢南口其磧北突厥來入者莫不<lb/>
一一臣所慰<hi>集作委</hi>察比者歸化首尾相仍携㓜扶老已<lb/>
<pb n="KR4h0022_WYG_613-9a"/>
過數萬然而瘡痍羸憊皆無人色饑餓道死頗亦相繼<lb/>
先九姓中遭大旱經今三年矣野皆赤地少有生草以<lb/>
此牛馬死耗十至七八今所來者皆是稍能勝致始得<lb/>
度磧磧路旣長又無好水草羊馬因此重以死盡莫不<lb/>
掘野䑕食草根自相殘命以給餱食<hi>集作或自相食以活喉命</hi>臣具委<lb/>
細問其磧北事皆異口同辭又耆老云自有九姓來未甞<lb/>
<hi>集作曽</hi>見此饑饉<hi>集作饒</hi>之甚今者同羅僕固雖爲逆首僕<lb/>
固都督早已伏誅爲亂之原<hi>集作元</hi>既自喪滅其餘外小<lb/>
<pb n="KR4h0022_WYG_613-9b"/>
醜徒侵暴自賊耳本無逺圖多有獵葛復自相讐人被<lb/>
塗炭逆順相半莫知所安囬鶻諸部落又與金州横相<lb/>
屠戮群生無主號訴嗷嗷臣所以願陛下建大策行逺<lb/>
圖大定北戎不勞陛下指麾之間事業可致則千載<hi>一作</hi>
<hi>干戈</hi>之後邉鄙無虞<hi>一作憂</hi>中國之人得安枕而卧豈不在<lb/>
陛下一斷哉且匈奴爲中國之患非獨秦漢之間臣竊<lb/>
惟先帝時衛公李靖蓋中庸之一老臣徒藉先帝之威用<lb/>
廟勝之策當頡利可汗全盛之日因機逐便大破虜庭<lb/>
<pb n="KR4h0022_WYG_613-10a"/>
遂繫其侯王裂其郡縣六十年將於今矣使中國晏然<lb/>
斥候不警<hi>一作無斥侯之警</hi>書之唐史傳之無窮至今天下謂<lb/>
之爲神况陛下統先帝之業履至尊之位醜虜狂悖大<lb/>
亂邉陲皇天遺陛下以鴻業之時陛下又得復先帝之<lb/>
迹德之大者其何以加若失此機事已過徃使李靖豎<lb/>
子獨成千載之名臣愚竊爲陛下不取也臣伏見去某<lb/>
月日勅令於同城權置安北都䕶府以招納亡叛扼匈<lb/>
奴之喉臣伏慶陛下見機於萬里之外得制匈奴之上<lb/>
<pb n="KR4h0022_WYG_613-10b"/>
策臣昔聞隗囂言<hi>一作云</hi>漢光武見事於萬里之外制敵<lb/>
應變未甞有遺今陛下超然神鑒昭宣<hi>集作逺照</hi>實所謂聖<lb/>
明之見覩於無形也臣比住<hi>一作在</hi>同城周覩<hi>集作觀</hi>其地<lb/>
利又博問諳知山川者莫不悉備其地東西及南<hi>集無南字</hi>
北皆是大磧磧並石鹵水草不生突厥嘗所大入道莫<lb/>
過同城今居延海澤接張掖河中間堪營田處數百千<lb/>
頃水草畜牧足供巨萬又甘州諸屯犬牙相接見所蓄<lb/>
粟麥積數十萬田因水利種無不收水運<hi>集作運到</hi>同城甚<lb/>
<pb n="KR4h0022_WYG_613-11a"/>
省功費又居延河海多有魚塩此可謂彊兵用武之國<lb/>
也陛下若調選天下精兵採㧞名將任以同城都䕶臣<lb/>
愚料之不用三萬陛下大業不出數年可坐而取成臣<lb/>
比來<hi>一作此者</hi>㸔國家興兵但循於常軌主將不選士卒不<lb/>
練徒知<hi>集作如</hi>驅市人以戰耳故臨陣對冦未嘗不先自<lb/>
潰散遂使夷狄乘利輕於國威兵愈出而事愈屈蓋是<lb/>
國家自過計於敵耳故非小醜能有異圖臣竊以爲陛<lb/>
下今日不更爲之圖以激勵天下忠勇但欲以今日之<lb/>
<pb n="KR4h0022_WYG_613-11b"/>
兵今日之將冀收功於異域建業於中興則臣之愚蒙<lb/>
必以爲未可得也陛下即以突厥爲萬代之患則臣所<lb/>
言願少加察若以戎<hi>集作夷</hi>狄荒服不臣則微臣小人非<lb/>
所敢諫臣今監領後軍某等取某月即度磧去計至某<lb/>
日及劉敬同謹當親按行磧計至北以來地形及突厥<lb/>
滅亡之勢察具<hi>集作當審</hi>虚實續以聞奏伏願<hi>一作惟</hi>陛下省<lb/>
臣此章爲國大計儻萬有一可中者請與三事大夫熟<lb/>
圖議之此亦萬代一時也伏願少㽜聖意閑暇念之天<lb/>
<pb n="KR4h0022_WYG_613-12a"/>
下幸甚天下幸甚陛下採臣蒭蕘臣請執銳<hi>集作没</hi>先驅<lb/>
爲士卒啓行横行匈奴之庭歸報陛下臣死之日庶無<lb/>
遺恨不勝踴躍之至<lb/>
　　　諫鑾駕親征表<hi>𤣥宗</hi>　　　　　蘇　頲<hi>開元三年</hi>
臣某言伏承某日制以吐蕃侵軼邉隅陛下欲親揔元<lb/>
戎出征秦隴蠢彼羗髳敢爲叛渙王赫斯怒整旅龔行<lb/>
實陛下雄略英威愛人活國之長策也臣聞北狄西戎<lb/>
自古而有雖夏殷之強軒農之盛未息其患也書稱蠻<lb/>
<pb n="KR4h0022_WYG_613-12b"/>
夷猾夏詩著獫狁孔熾未損東漸西被之化帝王馳驟<lb/>
之迹則有南仲出車吉甫維憲縱侵鎬及岐宻邇畿甸<lb/>
未聞親征之義及乎漢代則𤇺火至于甘泉朝那䘮其<lb/>
都尉亦止之兵細栁天子但安于上京何者戎狄荒服<lb/>
忽慌之義也來則拒之去則勿逐以禽獸處<hi>唐書作畜</hi>之以<lb/>
覉縻御之比諸校獵羽毛不入於服用體肉不登於郊<lb/>
廟則王者不射故知千鈞之弩不爲鼷䑕發機也况萬<lb/>
乘之重而與犬羊角勝哉誠勝之不武不足以勞也且<lb/>
<pb n="KR4h0022_WYG_613-13a"/>
陛下有髙行者甚衆焚珠翠放鷹狗出宫女納直言爲<lb/>
百姓請命故關中豐稔則知皇天所睠通夫至誠今小<lb/>
冦難將不久陛下勤脩德音日慎一日當自消弭也且<lb/>
兵法有先聲後實陛下但發親征之令以㫖逺而潜遣<lb/>
猛將謀畧之士以濟其師則戎人日便崩挫也岐隴粗<lb/>
熟凋敝積年千乘萬騎徃還儲峙恐外有冦虞内興徭<lb/>
役人不堪一也又戎虜之性倐來忽徃敗不羞走勝不<lb/>
成師<hi>唐書作讓成</hi>若大軍臨邉尋已鳥散則屢出多方我受<lb/>
<pb n="KR4h0022_WYG_613-13b"/>
其誤二也况太上皇萬福鍾愛實深陛下將對冦塲必<lb/>
勞憂慮非惟問安頗闕亦恐御膳有違則陛下烝烝之<lb/>
思何以自得三也臣故曰擇將嚴邉旰食脩德爲良算<lb/>
也臣愚不識忌諱惟陛下裁擇一昨欲幸蒲州及長春<lb/>
宫臣等以人勞未復不足輕擾輙進狂瞽遂簡天心下<lb/>
制賢諫臣<hi>一作官</hi>之奏恤農人之業因而賜<hi>一作見</hi>停遐邇<lb/>
並知陛下從諫如流之羙今月日未久勞役倍前㫁可<lb/>
知矣陛下若哀此疲人頓兹戎輅則天下幸甚昔蒯城<lb/>
<pb n="KR4h0022_WYG_613-14a"/>
侯泣諫漢祖曰主上常自勞豈無人使漢祖以爲愛我<lb/>
良史書爲羙談今朝廷將相之衆豈無與陛下盡力哉<lb/>
何勞聖躬之遽行也臣等不勝慺慺之誠謹表以聞<lb/>
　　　第二表　　　　　　　　　前　人<lb/>
臣某言皇情愍彼邉甿忿兹兇醜必親弔伐臣聞天子<lb/>
之怒伏屍百萬流血千里若吐蕃者䑕竊豕食猶魚躍<lb/>
釜中耳又何足以當陛下之怒哉臣愚竊以不可何也<lb/>
頻嵗以來百姓不足岐隴河渭動無儲廪今大駕遄征<lb/>
<pb n="KR4h0022_WYG_613-14b"/>
供置倉卒若緩之以法必乏我軍興如急之以刑則人<lb/>
無所措此時不可也乗邉將士或交鋒刄飛書告捷首<lb/>
尾繼來料賊之勢不復支久陛下若輕車電發則虧持<lb/>
重之慮<hi>一作虞</hi>如按部天行又非赴敵之義此勢不可也<lb/>
盖稱王者之師有征無戰謂蕃貢有闕王命征之於是<lb/>
乎理兵其郊獲辭而止非謂擐<hi>一作按</hi>甲臨軍敵人畏之<lb/>
莫敢戰也是以古者聖帝明王無親將也云黃帝五十<lb/>
三戰者即締構草昩非太平之本也故自阪泉之後脩<lb/>
<pb n="KR4h0022_WYG_613-15a"/>
身養德與七聖游於具茨三月齊而訪道今陛下鳯翔<lb/>
藩邸龍躍御天不日再造乾坤一呼而撥定禍亂是則<lb/>
聖過黃帝而經綸之業備矣故當髙居深視制禮作樂<lb/>
禪梁甫登崆峒雅歌從容爲後王法閫外之事屬諸將<lb/>
軍何至厭玉輦甘金革邀功馬上爲一人<hi>一作日</hi>之敵也<lb/>
今吐蕃遣偏禆小醜干犯大國我軍未捷而恥已深而<lb/>
陛下又將屈至尊逺爲之敵使攻無不勝戰無不克猶<lb/>
未足以誇四夷適足以驕敵人羞天下也又扈從之人<lb/>
<pb n="KR4h0022_WYG_613-15b"/>
半非鬭士使給徃來日費千金與其傾耗資儲孰若囬<lb/>
募驍健重賞之下必有勇夫以敢死之師當疲老之冦<lb/>
若排山壓卵何必勞聖躬哉况事有不可輕敵有不可<lb/>
小者昔周師困於祝聃漢祖厄於平城安可謂吐蕃無<lb/>
祝聃耶河右無平城耶千金之子坐不垂堂聖人終日<lb/>
不離輜重不可忽也臣又聞吐蕃之入也惟趣羊馬不<lb/>
至殺掠於人但剥體取衣以窮冦耳又數道俱進按隊<lb/>
徐行者若有所望恐連謀北狄陛下如必親戎邁于岐<lb/>
<pb n="KR4h0022_WYG_613-16a"/>
隴脫幽并警候靈夏馳烽突厥之騎南侵猶如吐蕃之<lb/>
勢長安百姓驚擾太上皇帝豈不憂勞陛下以三賊憑<lb/>
陵誰者先擊豈可挂西軍之衆分御北胡野次之間遥<lb/>
謀廟堂不戰之策帝城空虚衆亦何仰臣固曰居中制<lb/>
勝爲防萌杜漸之上畧也今但發近縣之兵擇良能之<lb/>
將重爲之募嚴爲之約其敗衂失律者已加必罰之誅<lb/>
矣其勇敢殺敵者亦願加信賞之勸焉兼購賊中有能<lb/>
斬首帥以<hi>一作已</hi>下歸降者及邉軍之士俘馘醜虜者並<lb/>
<pb n="KR4h0022_WYG_613-16b"/>
厚爲賞格以班之我軍必大振矣彼賊聞之自解而去<lb/>
也又承萬騎官者數千其受國恩亦已多矣並習練梟<lb/>
雄逺近所憚陛下或㧞爲將帥或備軍行勒以從征足<lb/>
可威賊也又數十年來人之多幸乃有捐<hi>司馬遷傳作全</hi>軀保<lb/>
妻子之臣親戚貪佞之輩並人厭階勲家盈封爵乃至<lb/>
紫衣塞路朱服滿朝皆能侵國害人未見尺功寸効自<lb/>
陛下欲櫛風沐雨親冒邉塵不聞獻一竒輸一策主憂<lb/>
臣辱請代此行而但縻府庫之財殫征稅之奉嗚呼此<lb/>
<pb n="KR4h0022_WYG_613-17a"/>
所謂六蝎五蠧者是也臣所以痛心椎膺而移<hi>疑</hi>陛下<lb/>
言之耳何不簡冗食重禄之夫權令禦冦此但惜身自<lb/>
當爲國而容養蠧蝎輕勞聖躬賈誼所以長歎息繼<lb/>
之慟哭爲此也昔楚漢相持楚強而漢弱漢祖猶曰使<lb/>
刑徒擊公吾不能鬭力也區區之時猶能如此况今四<lb/>
海之内皆爲臣妾普天之下莫非王土而蕞爾一冦如<lb/>
一蚊之附九牛陛下便欲降萬乗之尊親衘橜之變輕<lb/>
其帝重逸此庸臣臣竊爲陛下不取也夫三皇善用仁<lb/>
<pb n="KR4h0022_WYG_613-17b"/>
聖五帝善用智勇陛下當三五之運而捨其所長非英<lb/>
武之稱也議者或爲<hi>疑</hi>陛下前欲征匈奴制行而止今<lb/>
必須一出示信萬人此大謬也夫兵者以正合以竒勝<lb/>
故不厭詐而尚以權今以陛下英雄之資發親征之令<lb/>
敵聞而懼我勢已張更練熊羆推轂將帥見可而進騁<lb/>
變如神適謂幽逺而難知河漢而不測人是以服信是<lb/>
以孚夫何疑也今夫頓岐隴之外擾疲敝之人率徴之<lb/>
兵不過數萬阻饑積嵗師不宿飽州縣急於供費力不<lb/>
<pb n="KR4h0022_WYG_613-18a"/>
足以救邉軍容制於部伍勢不足以赴敵脫胡騎紛擾<lb/>
京城空虚人情易動難安不可不慮也如太上皇暫勤<lb/>
旰食是陛下以天下之大不能安其親也惟陛下圖之<lb/>
今卜征有期不可頓止但更延發日示擇良辰以候西<lb/>
軍動静以爲長策臣愚所陳衆計亦願陛下擇善而從<lb/>
之臣聞資父事君惟忠與孝况臣職叅衮闕逾念讜言<lb/>
苟益涓塵死而無悔昨四日已於閤門封進一表恐未<lb/>
周覽今復盡愚非敢阻於成規實願廣於天聽輕言時<lb/>
<pb n="KR4h0022_WYG_613-18b"/>
政伏待刑辟<lb/>
　　　爲清邉大㧾管建安王奏失利表<hi>武后</hi>
　　　　　　　　　　　　　　　張　說<hi>萬嵗通天初</hi>
臣攸直言今日某乙從硤<hi>集作徃峽</hi>石山稱前軍王孝傑等<lb/>
以某日失利於峽石山忽聞殞絶心搉魄死上孤天威下<lb/>
慙士卒臣死罪死罪頓首頓首臣以駑怯謬職戎麾衘<lb/>
戴恩榮統率將士驅闗隴之馬引淮海之駒旗幕亘於<lb/>
邉城弓甲傾於内府不堪任使撓失節度群帥無决勝<lb/>
<pb n="KR4h0022_WYG_613-19a"/>
之功偏師有挫衂之咎長犬馬之孔熾縱梟獍之未滅<lb/>
憤結靈祇怨毒骨髓臣實其罪非他人忍恥苟全逺媿<lb/>
胡顔之責引慝遄死内負猶鬭之心踧踖無顔進退匪<lb/>
<hi>集作靡</hi>處臣既不建師律有干常憲合即嚴科以塞重責<lb/>
然以見在兵馬交要部統未敢束手軍事委置旌節稽<lb/>
後<hi>集作緩</hi>刑書伏深兢戰特乞更召嚴猛代臣部卒<hi>集作統帥</hi>
臣請歸罪司冦以正國刑囚伏邉陲惟待斧鉞<lb/>
　　　幽州論戎事表<hi>𤣥宗開元六年</hi>　　　前　人<lb/>
<pb n="KR4h0022_WYG_613-19b"/>
臣某言伏以先帝以臣踐履忠孝使臣啓發聖明故得<lb/>
侍讀春闈夙承天眷洎於中嵗兼掌樞宻内當沸騰之<lb/>
口外禦傾奪之勢陛下監撫既安自天所佑然臣叶賛<lb/>
之意明神啟之開元之始首典鈞軸智小任大福過災<lb/>
生出守三州違離六載曲直非已升降由人惟君知臣<lb/>
事不待說今既牧邉鎮委重戎麾竊以兩蕃共和能器<lb/>
<hi>疑</hi>同異九姓逺聞撫納欲恃賊殺無侵擾之慮保兩蕃<lb/>
受徴發之期臣愚料之恐未然矣何者賊殺親<hi>一作新</hi>立<lb/>
<pb n="KR4h0022_WYG_613-20a"/>
必逞兵所加必收九姓若去兩蕃摇失九姓雖屬并州<lb/>
節度然其幽州宻邇脫有風塵何所不至臣熟聞幽州<lb/>
兵馬寡弱卒欲排比未可即用城中倉糧全無貯積事<lb/>
未逼廹臣實憂之伏乞聖慈深以垂意博詢舊將預爲<lb/>
籌畫事若早圖必無後悔且孤臣㧾衆易起猜嫌寛大<lb/>
失濟事之宜嚴整招怨黷之謗逺辭天聽臨事回惶如<lb/>
有論告臣身奏劾軍事者乞追臣靣問對定寘<hi>疑</hi>虚則<lb/>
日月無可蔽之期幽逺有自通之望伏乞留書在内時<lb/>
<pb n="KR4h0022_WYG_613-20b"/>
加矜察<lb/>
　　　并州論邉事表<hi>𤣥宗</hi>　　　　　前　人<hi>開元七年</hi>
臣某言臣說頓首死罪死罪言臣聞小忿不忍延起大<lb/>
患小罪不寛迫成大禍契丹奚背恩誠負天地不容之<lb/>
責然原其状本是夷狄君臣不和自相誅戮耳伏<hi>集作所</hi>
望聖慈且使其族類在朝者將勅書再三告讓因其所<lb/>
欲立酋長而便定之或可不戰而定也必告之不訓則<lb/>
大發兵馬東召靺鞨西舉九姓來春未青數道齊入突<lb/>
<pb n="KR4h0022_WYG_613-21a"/>
于之首可拾而取未爲晚也天恩若不忍以中國勞事<lb/>
蠻夷則嚴兵備塞棄兩蕃如糞土耳又許欽淡<hi>集作浹</hi>擁<lb/>
二萬餘兵<hi>集作衆</hi>㨿五丈之城有糧即守不可㧞無糧即<lb/>
皷而行何所慮也今遣史獻非時逺抄兵回甚難<hi>八字集作</hi>
<hi>非時逺抄近掠其實甚難</hi>萬一未捷賊氣轉壯臣愚不曉<hi>集作下臣愚昧</hi>不<lb/>
敢隱情伏望聖恩再加裁度臣說誠惶誠恐頓首頓首<lb/>
　<lb/>
　<lb/>
<pb n="KR4h0022_WYG_613-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷六百十四<lb/>
</p>
<p>
</p>
  </div>
</body>
</text>
</TEI>
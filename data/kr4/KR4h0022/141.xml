<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百四十一</head>
    <p>
<pb n="KR4h0022_WYG_141-1a"/>
欽定四庫全書<lb/>
　文苑英華巻一百四十一　宋　李昉等　編<lb/>
　蟲魚三<lb/>
　　螢火賦一首　　　　　水螢賦一首<lb/>
　　腐草為螢賦一首　　　蟬賦一首<lb/>
　　聽早蟬賦一首　　　　蜩甲賦一首<lb/>
　　痀僂丈人承蜩賦一首　蟬蛻賦二首<lb/>
　　　螢火賦<hi>并序</hi>　　　　　　　　駱賔王<lb/>
<pb n="KR4h0022_WYG_141-1b"/>
余<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以明時久遭幽縶見一葉之已落知四運之將終<lb/>
悽然客之為心乎悲哉秋之為氣也光隂無幾時事如<lb/>
何大塊是勞生之機小智非周身之務<hi>一作防</hi>嗟乎綈袍<lb/>
匪舊白首如新誰明公冶之非孰辨臧倉之愬是用中<lb/>
宵而作達旦不瞑覩兹<hi>一有流字</hi>螢之自明哀<hi>一有此字</hi>覆盆之<lb/>
難照夫類同而心異者龍蹲歸而宋樹伐質殊而聲合<lb/>
者魚形出而吳石鳴苟有會於精靈夫何患於異類况<lb/>
乗時而變含氣而生雖造化之萬殊亦昆蚑<hi>一作蟲</hi>之一<lb/>
<pb n="KR4h0022_WYG_141-2a"/>
物應節不愆信也與物不競仁也逢昏不昧智也避日<lb/>
不明義也臨危不懼勇也事沿情而動興理因物而多<lb/>
懷感而賦之聊以自廣云耳<lb/>
伊𤣥功之播氣有丹鳥之賦象順隂陽以亭毒資變化<lb/>
而涵養每寒潜而暑出<hi>一作至</hi>若知來而藏往既發揮而<lb/>
外融亦含光而内朗若夫小暑南收大火西流林塘改<lb/>
夏雲物迎秋或凌虚而赴逺乍排叢而出幽均火色<hi>一作</hi>
<hi>齊</hi>之宵映如夜光之暗投逝將歸而未返忽欲去而中<lb/>
<pb n="KR4h0022_WYG_141-2b"/>
留入槐榆而焰發若改燧而環周繞堂皇而影遍疑秉<lb/>
燭以嬉遊㸃綴懸珠之網隠映落星之樓乍滅乍興或<lb/>
聚或散居無定所習無常翫曳景<hi>一作影</hi>周流飄光凌亂<lb/>
泛灧乎池沼徘徊乎林岸狀火井之沉熒<hi>左思蜀都賦火井沉熒一</hi>
<hi>夲作騰熒</hi>似明珠之出漢值衝颷而不烈逢霪雨而逾煥炤<lb/>
灼兮若湛盧之夜飛的皪兮象招摇之夕爛照重隂於<lb/>
已昏與夜燎而相炫共爝火而焉<hi>一作齊</hi>息避太陽於始<lb/>
旦爾其光不周物明以<hi>一作足</hi>自資偶仙䑕而伺夜謝飛<lb/>
<pb n="KR4h0022_WYG_141-3a"/>
蛾而<hi>一作對飛蛾之</hi>赴嬉<hi>疑作熺</hi>類君子之有道入暗室而不欺<lb/>
同至人之無迹懐明義以應時處幽不昧居照斯晦隨<lb/>
隠顯而動息候昏明以進退委性命兮幽𤣥任物理兮<lb/>
推遷化腐木而含彩集枯草而藏煙不貪熱而苟進每<lb/>
和光而曲全豈知<hi>一作如</hi>鎔金而自鑠寧學膏火而相煎<lb/>
陋蟬蜩而<hi>一作之</hi>習蛻怵螻蟻之慕羶匪傷蜉蝣之夕不<lb/>
羡龜鶴之年槍榆飛而控地摶扶起而垂天雖小大之<lb/>
殊品豈逍遥之異筌夫何化之斯化無使然而自然若<lb/>
<pb n="KR4h0022_WYG_141-3b"/>
乃有來斯通無去<hi>一作往</hi>不至排朱門而獨逺昇青雲而<lb/>
自致匪偷光於隣壁寧假暉於陽燧終徇已以效能靡<lb/>
因人以成事物有感而情動迹或均而行<hi>一作心</hi>異響必<lb/>
應之於同聲道<hi>一作物</hi>固求之於同類始未明其<hi>一作而</hi>趣<lb/>
捨終<hi>一作庸</hi>詎識其指意子尚不知魚水<hi>一無此字</hi>之為樂吾<lb/>
又安<hi>一作庸字</hi>知螢火<hi>一無/此字</hi>之所利明兮能遷變兮無窮<hi>一作</hi>
<hi>髙明兮有融變遷兮無窮</hi>哀牛<hi>一作牛哀</hi>倐而化贙羽泉忽兮生熊血千<lb/>
年兮藏碧火<hi>一作魂</hi>一變兮成虹知戰塲之化<hi>一作有</hi>燐悟<lb/>
<pb n="KR4h0022_WYG_141-4a"/>
寃獄之為蟲彼翩翻之弱質<hi>一作彼翾飛之弱質</hi>尚矯翼而凌空<lb/>
何㣲生之多躓獨宛頸以觸籠異壁<hi>一作璧</hi>光之照廡同<lb/>
劍影之埋豐覬道迷而可復庶鑒幽而或通覽年華以<lb/>
自照顧形影而相弔感秋夕之殷憂慙<hi>一作戁</hi>宵行之熠<lb/>
燿熠燿飛兮絶復連殷憂積兮明自<hi>一作且</hi>煎見流光之<lb/>
不息愴驚魂之屢遷如過隙兮已矣<hi>三字一作之已來</hi>同奔電<lb/>
兮忽焉儻餘輝之可照庶寒灰之重然<lb/>
　　　水螢賦　　　　　　　　　李子卿<lb/>
<pb n="KR4h0022_WYG_141-4b"/>
水螢惟蟲惟蟲能天彼何為而化草此何事而居泉腹<lb/>
可自持故無取於蟹足能自運亦曷憐於蚿其形也蠢<lb/>
耳其光也烱然色動波間狀珠還於合浦影懸潭下若<lb/>
星聚於潁川明不可以並時故當晝而潜曜暗不可以<lb/>
同徳故候夜而開照近而察之若海底之隂火逺而望<lb/>
也辟山邉之寒燎潜伏類於全真無故<hi>疑作欲</hi>均於觀妙<lb/>
質未為用自脱豫且之網餌且不貪髙視任公之釣徒<lb/>
觀夫因坎而止隨萍則流任晦明而隠見與風水而沉<lb/>
<pb n="KR4h0022_WYG_141-5a"/>
浮自得井蛙之樂何虞轍鲋之憂儻欲觀書固不惜於<lb/>
餘照如將案劍非有意於暗投火為象兮取於時而去<lb/>
其熱水為宅兮質其潤而得其潔且混迹於泥沙詎等<lb/>
夷於魚鼈同至人之樂道類君子之甘節覽於心乃止<lb/>
水之常净燭於物靡傳薪之無絶由此而言覺吾道之<lb/>
滅裂<lb/>
　　　腐草為螢賦<hi>以積腐有光可名為螢為韻</hi>　陳　章<lb/>
厭浥敗草霏㣲夜螢若受天之明命能在地以成形始<lb/>
<pb n="KR4h0022_WYG_141-5b"/>
爛然於朽壤俄蠢爾於荒庭形質甚㣲異囊中之㸃㸃<lb/>
本根既朽想河畔之青青彼若昧而未彰此如茨而久<lb/>
積始前衰而委化終後顯而可覿寂然不動應大暑於<lb/>
兹時黙爾而成颺温風於永夕徒觀夫從㣲至著出死<lb/>
入生幾變青袍之色漸加丹鳥之名匪我愆期故分形<lb/>
於夜朗自他有耀因易貌而宵行故得脱陳根騰宿莽<lb/>
質化幽藹氣非腥腐無聲無臭同朽葦之成蛩有顯有<lb/>
㣲殊積糓之為蠱小明必俟其時變待闇稍觀其類聚<lb/>
<pb n="KR4h0022_WYG_141-6a"/>
並桃蠱<hi>疑作蟲</hi>而映彼中林齊藿蠋而光於舊圃始則退<lb/>
藏終能發揚詎䝉蘢於階砌初炳耀於池塘豈比膏腴<lb/>
之地多依糞土之墻每遲留於三時不愆于候既生成<lb/>
於六月必見其光徒有異於升沉信莫分於彼我得賦<lb/>
象而自出故非時而不可晶熒乍起訝林際之無煙的<lb/>
皪漸生疑池中之有火隕霜殺兮自晦零雨被兮増萎<lb/>
考書文之小大咸若載月令而逺近相隨始經黄落之<lb/>
餘三年不化既及朱明之節一日可為農夫之務既停<lb/>
<pb n="KR4h0022_WYG_141-6b"/>
薙氏之芟已久飛光兮倐爾而至向晦兮於何不有斯<lb/>
所以成武子之能勤冀聚之於書牖<lb/>
　　　蟬賦　　　　　　　　　　馬吉甫<lb/>
鶉星兮御夏鵙鳴兮登序日月驟而運長贏隂陽争而<lb/>
催小暑詢求縱賞之地枚卜追凉之處尋川徑而棲遲<lb/>
頓林庭而延佇則有應律初蟬含生自然其聲嘒嘒其<lb/>
翼翩翩參萬物之動植隨四序之廻旋避啼鸎於春後<lb/>
伴鳴蛩於秋前㢘而有徳静而無累逸豫攸安沉吟斯<lb/>
<pb n="KR4h0022_WYG_141-7a"/>
慰體素質而標儉養清心而㧞萃食不求粒雖黍稷而<lb/>
非珍棲不擇林縱梧桐而何貴暨夫三危露結四野雲<lb/>
平蒼茫日暮爽朗天明託髙枝以庇影竄宻葉以流聲<lb/>
匝地臺之響亮洞巖壑之清泠羣吟則少懼孤引則多<lb/>
驚時行時止有虧有盈疑紡絡之雙至似簫韶之九成<lb/>
避雀飛急迎風翅輕飾鬢裁新様圖冠有舊名雖屈螳<lb/>
蜋之斧終齊鵬鷃之情若乃平子歸田仲長就第新開<lb/>
泉石之賞俯洽琴歌之契莫不應促軫而方逺赴調絃<lb/>
<pb n="KR4h0022_WYG_141-7b"/>
而轉麗繁音逓進<hi>一作相</hi>顧白雪而難酬逸韻争馳對薰<lb/>
風而莫繼足使牧子興感雍門下涕降翔鶴於雲端出<lb/>
潜魚於水際復有沙塞征夫山川遊子風蕭蕭兮八九<lb/>
月路悠悠兮千萬里坐聽霜鴈自無聊復對寒蟬怨何<lb/>
已望鄉闗而思積撫摇落而愁起悲深嘶馬之初淚斷<lb/>
啼猿之始觸類多感於何不傷伊兹蟲之菲陋識君子<lb/>
之行藏其立志也不慕於鴻鵠其守分也不越於榆枋<lb/>
任朝夕之棲處極天地之翺翔適其性韜其光豈比飛<lb/>
<pb n="KR4h0022_WYG_141-8a"/>
鷰之巢幕流螢之聚囊至如入檻愁猿觸籠窮鳥縶透<lb/>
水之幽志屈凌雲之遐矯豈無故而嬰羅諒有求而自<lb/>
擾聊息心於萬事放寓跡於一枝澹然兮自守千秋兮<lb/>
若斯<lb/>
　　　聽早蟬賦<hi>以吸風飲露為韻</hi>　　　　蕭頴士<lb/>
清商兮暮急白露兮朝濕伊寒蟬之早聞知凉風之初<lb/>
入散亂摇颺翛寥歘吸前聲未盡後響仍及邇層檐而<lb/>
驚歸向茂樹而遥集足令志士傷惋征夫佇立動閨人<lb/>
<pb n="KR4h0022_WYG_141-8b"/>
之夜悲垂塞客之秋泣况乎日晏天空晴景㣲風命儔<lb/>
嘯侣乍西或東既更鳴而迭息亦處異而音同催渡漢<lb/>
之離鴈伴横堦之思蛩空庭曖其已寂遐路杳而難窮<lb/>
伊蜩螗之至細王侯毒<hi>一作睢獨</hi>而猶禀體孤高而自適候<lb/>
時節而斯審其處也敦兮若樸乃蝤躋而未化其出也<lb/>
道之將行必沆瀣而方飲豈徒爾雅辯其名體詩人詠<lb/>
夫章句味編本草之錄聲徹上林之賦歌郕宰之化偶<lb/>
范緌而見稱飾趙王之冠與貂尾而胥附莊篇載痀僂<lb/>
<pb n="KR4h0022_WYG_141-9a"/>
之志孔氏感螳蜋之捕苟動静不爽飛鳴有度因依密<lb/>
葉蕭散凝露韜餘隂於嵗晩等羣蟄於時暮兹括囊而<lb/>
用吉又曽何鳥雀之能喻<lb/>
　　　蜩甲賦<hi>以似之而非為韻</hi>　　　　　魏　炤<lb/>
精氣為物物必有依遊魂為變變亦有歸蜩者精氣所<lb/>
聚甲者遊魂以飛功存造化理暗<hi>疑</hi>幽㣲察形如在責<lb/>
實而非觀乎離隠出穴先號後喜或附枯枝或映深水<lb/>
揮幽跧伏臨危聳跱致身勞苦不獨附贅懸疣動足艱<lb/>
<pb n="KR4h0022_WYG_141-9b"/>
難何殊駢拇枝指上懼於雀下憂於蟻情有感於仁人<lb/>
<hi>一作情有感之於人</hi>事不可乎以已效神仙尸觧之術得龍蛇變<lb/>
化之理雖欲全生且同半死既折既疈如動如止一體<lb/>
區分雙形酷似髙冠而立睅目而視莫躁其心能静諸<lb/>
已飲露則躍翻風忽起再生之命蠢焉不存之皮朽矣<lb/>
覩遺跡於棄甲想能鳴之在耳空披腹心徒伏泥滓其<lb/>
内也既等混沌之無竅其外也何患螳蜋之利觜與繪<lb/>
事而均功齊木偶之所擬昔則如羮如沸孰能聽之今<lb/>
<pb n="KR4h0022_WYG_141-10a"/>
則不飲不食何憂餒而數往有分途窮有時雖滅天理<lb/>
尚存幽姿已脱輕翼猶帶懸緌有象受服者觧褐衣而<lb/>
去又同適越者棄章甫於兹既逍遥以脱屣非蠆芥以<lb/>
僵屍其靈託焉蘧廬可以設喻其質去矣魍魎曷足措<lb/>
詞文非變虎殻等枯龜莫懐爾詐仍謂我欺心通者不<lb/>
惑性殊者猶疑君徒見僵仆塊然而無用曽不知脱身<lb/>
輕舉而莫追<lb/>
　　　痀僂丈人承蜩賦　　　　　高　郢<lb/>
<pb n="KR4h0022_WYG_141-10b"/>
巧乎道者承蜩之叟蜩擇木兮有翼叟持竿兮在手物<lb/>
我相絶嗜欲靡同彼不飛兮焉待此將掇兮何工丈人<lb/>
曰我有道也初五六日累丸為術槁木其臂朽株其質<lb/>
不墜者二則失之錙銖不墜者三則失之十一既累五<lb/>
而咸若寧絶四而無必由是歩平地之上入深林之下<lb/>
耳目俱營心手相假葉空密而皆見枝雖繁而不捨豈<lb/>
伊拾芥將同注瓦或挾三而兼兩或指多而就寡期於<lb/>
百中則啼猿之射乎曽不孑遺殊慕鴻之弋者彼飲露<lb/>
<pb n="KR4h0022_WYG_141-11a"/>
為事蛻殼有期顧非鼎爼之實尚何彈射之疑庸詎知<lb/>
絶俗猶累凌虚亦危以無用之質遇有求之時始則長<lb/>
鳴聲嘒唳而中絶方將一舉翅蕭條而半垂豈獲戾於<lb/>
不食而構患於有緌且觴深操舟大馬捶鈎三十仭磨<lb/>
崖不溺十九年肯綮皆游徒聞其事未見其憂豈知天<lb/>
覆地載四荒八極不以萬物易蜩之智不以萬物易蜩<lb/>
之翼惟精惟一無反無側用志凝神何求而不得若以<lb/>
叟為臣以蜩為賊亂繩斯理背陣斯克一言以蔽可詳<lb/>
<pb n="KR4h0022_WYG_141-11b"/>
周公之風一矢可加何逺蠻夷之域螳蜋之捕兮信劣<lb/>
黄雀在後兮安得至哉丈人功並孫息<hi>説苑晉靈公造九成之臺孫息</hi>
<hi>以累十二棊加九鷄子為諷</hi>
　　　蟬蛻賦<hi>以一體區分雙形酷似為韻</hi>　　　左　牢<lb/>
物之化兮則多蟬之類兮唯一棄捐無用之甲振奮有<lb/>
聲之質彼則曲拳擎跽附麗脩條此則逺害全身飛鳴<lb/>
永日當其閒園向蛻輕吹無聞衝孔之異狀初出寓物<lb/>
之雙形欲分暗入幽叢上纎莖而繞繚時摇殘蕚散芳<lb/>
<pb n="KR4h0022_WYG_141-12a"/>
氣之氤氲于以警素秋于以戒炎酷進退如懼攀援欲<lb/>
速兢兢而恐墜㣲躬歩歩而竟升髙木來能應候禍豈<lb/>
避於刳腸去乃乗時智終期於剖腹煙月思寡懸垂勢<lb/>
孤以抱膏肓之疾待成胡越之區拳跼而投足既定蹙<lb/>
縮而脱身是圖漸呀然而甲拆俄豁爾而形殊前程而<lb/>
逺寄園林如矜得路下視而若遺枯朽孰肯守株由是<lb/>
乍舉輕躬初留具體薄翼而朝陽始照𤣥緌而宿露新<lb/>
洗纔發響於林下已傳聲於澗底驗形有二責實無雙<lb/>
<pb n="KR4h0022_WYG_141-12b"/>
啾啾而送恨蓬户嘒嘒而添愁瑣窓吟逺樹於荒郊思<lb/>
盈秋野噪寒花於别浦韻遶晴江則知造化之㫖難窮<lb/>
其理何末異而本同何一生而一死其死信不自以為<lb/>
辱其生信不自以為美能彼我而兩忘則榮枯而相似<lb/>
别有甘宂居於聖代期羽化於天庭久羡出身之術多<lb/>
慙負贅之形髙枝尚逺短景難停儻遭逢於此夜冀音<lb/>
響之堪聽<lb/>
　　　第二<hi>以變化逢時飛鳴有日為韻</hi>　　　　李　逺<lb/>
<pb n="KR4h0022_WYG_141-13a"/>
勿謂乎蟬之至㣲能變化以知機因挺質以竦㧞遂脱<lb/>
身而奮飛餘殻連拳抱緑葉而猶在新聲響亮噪清風<lb/>
而不歸原夫深穴初開空庭始夜歩凌兢而㣲進形磊<lb/>
磈而將化託身而去上風篁投迹而來緣月榭履險㣲<lb/>
駐愁危却下纎枝不定懼裊裊以頻移弱蔓難窮騰摇<lb/>
摇而盡亞於是輕軀蹔息一足才容時驚鬭䑕乍怯鳴<lb/>
蛩跼促而初安利爪逡巡而欲改前蹤想黄雀之饑腸<lb/>
先憂見捕念螳蜋之怒臂預恐相逢已而踧踖拳形窮<lb/>
<pb n="KR4h0022_WYG_141-13b"/>
<hi>疑作穹</hi>隆奮質既罅發而㣲斷若苞開而漸出擘肌分理<lb/>
有謝於昔時露膽披肝請從於今日騰超稍異竦擢如<lb/>
驚新緌薄<hi>疑</hi>嫩舊翼羅輕觀腋分之拆裂訝脉散之縱<lb/>
横嗟累卵之勢危方求上達歎含風之力寡未敢先鳴<lb/>
及夫據嶮形柔拏空股戰方疑乎蠖屈終類於龍變洞<lb/>
胷逹腋玲瓏而素甲皆虚潔己全身輝赫而𤣥光已遍<lb/>
俄分曙色似遇良時便有臨空之意還生去故之悲嘒<lb/>
嘒而頻遷碧樹凄凄而若紡寒絲響遶晴雲傳楚岸之<lb/>
<pb n="KR4h0022_WYG_141-14a"/>
風逺聲催晩景怨陶家之栁衰至若委蛻難留冲虚已<lb/>
久體將泰而是望皮不存而何有儻假一枝願飛聲而<lb/>
不朽<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_141-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百五</head>
    <p>
<pb n="KR4h0022_WYG_904-1a"/>
欽定四庫全書<lb/>
　文苑英華卷九百五　　　宋　李昉等　編<lb/>
　軄官十三<hi>諸將軍二</hi>
　　周柱國大將軍拓㧞儉碑一首<lb/>
　　周柱國大將軍紇干𢎞碑一首<lb/>
　　周柱國大將軍都督同州刺史爾綿末碑一首<lb/>
　　　周柱國大將軍拓㧞儉神道碑<lb/>
　　　　　　　　　　　　　　　庾　信<lb/>
<pb n="KR4h0022_WYG_904-1b"/>
盖聞放勛立而羲和昇重華登而元凱用思皇多士既<lb/>
成西伯之功俊徳克眀乃定南巢之伐是知惟賢非后<lb/>
弗食惟后非賢弗乂若夫君臣一徳啓心沃心見之昌<lb/>
寧文公矣公諱儉字慶眀<hi>周書北史並作儉本名慶名</hi>恒州髙陸人<lb/>
也北岳天孫之星燕河帝子之國故多竒節甚茂華風<lb/>
髙闕圖南二王齊軫長城㧞本十族分源髙祖太尉北<lb/>
平王光輔五君允釐百揆恒衞既從淮沂其乂祖豹龍<lb/>
驤將軍恒州刺史常山刺舉非無取代之符龍驤㧾戎<lb/>
<pb n="KR4h0022_WYG_904-2a"/>
或似平吳之號父<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>北史作□</hi>年止弱冠榮終觧印公以五<lb/>
常藴智六氣資徳乗天則䇿馬秉靈䧏神則牽狼應象<lb/>
直心於物水火恬然無負於天雷霆不懼富貴自取豈<lb/>
資唐華<hi>疑作舉</hi>之言聲名有聞無勞李膺之識年十八觧<lb/>
褐員外散騎侍郎尋授輕車將軍羽林監太祖文皇帝<lb/>
駕馭天綱苞羅英傑選公才徳光佐中書諸葛亮之西<lb/>
歸玉壘成三分之業管夷吾之入仕葵邱有一匡之功<lb/>
天水黠𦍑漁陽郡盗乃遷秦州刺史長史防城大都督<lb/>
<pb n="KR4h0022_WYG_904-2b"/>
封信都縣開國伯三年滑州蟻聚保<hi>闕</hi>　命靡旗亂轍<lb/>
乗<graphic n="KR1413" url="https://raw.githubusercontent.com/kanripo/KR-Gaiji/master/images/KR1413.png" mimeType="image/png"/>渡河丞相大行臺授假節撫軍行滑州刺史大統<lb/>
元年授持節東夏州刺史加散騎常侍郅支抱馬如聞<lb/>
耿秉之戰單于願識似畏王商之威五年遷使持節鎮<lb/>
東將軍都督東北三夏州諸軍事西夏州刺史増邑千<lb/>
户改伯為公既而江漢遼逺車書寂寞蜀主的顱未出<lb/>
檀溪之水秦王飛雉猶向南陽之城六年以公為使持<lb/>
節都督三荆二襄南雍平信江隨郅浙一十二州諸軍<lb/>
<pb n="KR4h0022_WYG_904-3a"/>
事荆州刺史東南道行臺僕射楚城隣境實有讓田吳<lb/>
人對營無妨贈藥部内屬城為人所訟公遂集文武肉<lb/>
袒自罰兄弟不讓延壽責躬吏民有過翁歸引咎天子<lb/>
異之璽書勞問贈賄加幣王人接踵大丞相書云此之<lb/>
羙事耳目之所未經歎尚無極故遺<hi>疑作遣</hi>專使公善於<lb/>
撫馭長於接引山藪無棄苞苴不行示人赤心與人顔<lb/>
色盗不敢發民不忍欺至是將校耆老於州城之南起<lb/>
清政之樓<hi>北史作清徳樓</hi>勒賢臣之頌杜鎮南之作牧當世樹<lb/>
<pb n="KR4h0022_WYG_904-3b"/>
碑竇車騎之臨戎生年刻石方之今日彼獨何人于時<lb/>
户口日増荒萊畢墾華實紛敷黔黎茂豫但恐衮軄有<lb/>
關待公而補鼎飪未和湏公而正是以漢民隂望荆南<lb/>
杞梓並皆上書詣闕連名乞留河内之借冦恂更慙謁<lb/>
帝交州之請士爕還著上表九年授車騎大將軍儀同<lb/>
三司十二年除大行臺尚書仍為大丞相司馬以公識<lb/>
度嚴眀志節清儉遂改公名儉字慶眀非關書月詎待<lb/>
看碑幸得千畝不同二山無廢十三年加開府餘官如<lb/>
<pb n="KR4h0022_WYG_904-4a"/>
故十四年除尚書右僕射加侍中進驃騎大將軍居上<lb/>
星執法在文昌之位以公才望兼而有之十五年更除<lb/>
東南道行臺僕射都督十五州諸軍事行荆州事十六<lb/>
年大丞相總十六軍尅清河洛公又中分麾下叅謀幃<lb/>
幄髙選覇僚公為長史其年加都督南道三十六州諸<lb/>
軍事餘官如故南陽文學更遇王基章華衮衣還迎郭<lb/>
賀昔日伐蜀之謀張儀與秦昭討合平吳之利羊祐與<lb/>
晉武意同大祖始定成都即有江陵之志公宻獻其䇿<lb/>
<pb n="KR4h0022_WYG_904-4b"/>
懸符深旨糧運乆積梯衝立備一戰而舉鄢郢再戰而<lb/>
燒夷陵遂得席卷三荆此又公之勲也詔賞奴婢三百<lb/>
口太祖與公書云由公立計果何所謀公頃<hi>疑作頃公</hi>自鎮<lb/>
江陵以安蜀地後魏二年改武川昌寧郡開國公歴陽<lb/>
居民非唯景丹之封曲逆户口豈但陳平之國其年授<lb/>
大將軍太和之中曹真於府内受冊元封之末衛青於<lb/>
軍中即拜公之此比綽有餘榮詔曰吳人未復湏助謀<lb/>
謨今使梁王兵馬受公節度三年加都督東南道五十<lb/>
<pb n="KR4h0022_WYG_904-5a"/>
三州諸軍事増邑萬户維周革命光宅欽眀作貳大官<lb/>
允諧邦治元年授小冡宰保定二年治蒲州刺史檢校<lb/>
六坊諸軍事四年治襄州仍授柱國大將軍餘官如故<lb/>
秩登四岳階平六府豈不功重昭陽名髙蔡賜控馭五<lb/>
十州風行數千里㧞園葵而去織婦無三惑而絶四知<lb/>
一室之中未免虗白日膳之資三杯而已詔乃賜繒綵<lb/>
一千段粟麥二千斛天和元年陜州刺史都督八州二<lb/>
十坊諸軍事觧荆州總管餘悉如故路出王宫城臨河<lb/>
<pb n="KR4h0022_WYG_904-5b"/>
曲戍清陜右髙視棠隂部領宴煩晦眀為疾天和四年<lb/>
謝病故京薨于私第春秋七十有八鑾蹕䧏臨軒懸輟<lb/>
樂九旒龍旂之錫三河騎士之送詔贈太保凉夏靈銀<lb/>
長原河鄯丼𤓰十州諸軍事凉州刺史謚曰文公狀貌<lb/>
邱墟風神磊落玉山秀立喬松直上烟霞之涯際莫尋<lb/>
江海之波瀾不測少遭茶苦在山服終攀栢樹枯侵松<lb/>
獸死盡忠事國竭力從政其門如市其心若水竒䇿宻<lb/>
謀具僚仰止忠貞亮直眀主敬焉至如風后隂陽之占<lb/>
<pb n="KR4h0022_WYG_904-6a"/>
力牧星辰之度魏公子之兵書李將軍之射法莫不成<lb/>
誦在心取為時用居常服翫或以布被松牀盤案之間<lb/>
不過桑杯石鼎遺令山陵一無所用公私贈襚並不得<lb/>
受止依太祖陵側無忘事君墩等兄弟並至性善居䘮<lb/>
號墓墳埏奉遵遺訓是以衞青之塚仍陪漢武之陵管<lb/>
仲之墳即接齊桓之墓天和六年天子以四海未寧三<lb/>
方鼎峙有懐將帥之志言念封疆之臣既畫雲臺乃題<lb/>
麟閣更贈公為鄫國公邑五千户追崇列碎事極神魂<lb/>
<pb n="KR4h0022_WYG_904-6b"/>
再改銘旌恩隆封墓公在民留愛身後見思吉日良辰<lb/>
郊祠野祭儀同趙迢等六百九十七人表求立廟陳請<lb/>
象魏有詔許焉柱棟杏梁綠墀青𤨏按歌㑹舞鳯盖霓<lb/>
裳南浦送而行雲東風飈而零雨是知漢陽郡前非徒<lb/>
武侯之廟臨淄城下豈獨欒公之杜嗚呼哀哉乃為銘<lb/>
曰<lb/>
道鍾屯剥世屬雲雷地軸左轉天關北開客車周室繋<lb/>
馬秦臺乃齊七政爰答三才烈祖爕諧九龔<hi>二字疑</hi>梁棟<lb/>
<pb n="KR4h0022_WYG_904-7a"/>
取才逢獵求賢入夣匡賛官雲謀猷絶<hi>疑作紀</hi>鳯律定公<lb/>
族珪分軄貢乃惟嗣徳寔秉英靈身圖斗宿靣繞樞星<lb/>
青衿敬業童子離經信陵虛右干水分庭忠孝純深樞<lb/>
機周宻孔光不言曹叅勿失温席扇枕承顔恱膝凍浦<lb/>
魚驚寒林笋出肅肅風政沉沉器局直似貞筠温如瑞<lb/>
玉清不置水眀非舉燭馬願如羊金須似粟上將克昇<lb/>
元戎既序夏陽三捷夷陵一舉慿軾下齊凌江入楚鼎<lb/>
反歴室鍾歸大吕六卿咸事天官是司二南作伯棠隂<lb/>
<pb n="KR4h0022_WYG_904-7b"/>
實治清風有頌緑竹聞詩贈行之冊超然帝師昔侍蘭<lb/>
苑今陪杏林死生契濶無違一心風雲積慘山障連隂<lb/>
陵田野寂松逕寒深夏嬰之隴橋𤣥之墓馬見千年車<lb/>
回三歩左無長樂前非武庫直望髙碑増悲行路<lb/>
　　　周柱國大將軍紇于𢎞神道碑<lb/>
　　　　　　　　　　　　　　　前　人<lb/>
公諱𢎞字廣略原州長城縣人也本姓田氏虞賔在位<lb/>
基於揖讓之風鳯凰于飛紹于親賢之國論其繼世之<lb/>
<pb n="KR4h0022_WYG_904-8a"/>
功則狄城有廟序其移家之治則長陵有碑况復髙廟<lb/>
上書小車而對漢王聊城祭鳥長岳<hi>疑</hi>而驅燕將公以<lb/>
胎教之月嵗徳在寅載誕之辰星精出昴是以月中生<lb/>
樹童子知言水上浮𤓰青衿不戱而受書黄石意在王<lb/>
者之圖揮劔白猿心存覇國之用魏永安中任子都督<lb/>
翻原州城受隴西王節度于時洛邑亂離當塗危逼禮<lb/>
樂征伐不出於天子舉賢誅暴實在於強臣太祖文皇<lb/>
帝始創覇功初勤王室秣馬蒐乗誓衆太原公伏劔轅<lb/>
<pb n="KR4h0022_WYG_904-8b"/>
門粗謀當世隨何逺至實釋漢帝之憂許攸<hi>一作孜非</hi>夜來<lb/>
即定曹王之業永熈中奉迎魏武帝入關封鶉隂縣開<lb/>
國子邑五百户太祖以自着鐵甲賜公云天下若定還<lb/>
將此甲示寡人白水良劔罷朝而贈陳寵青驪善馬軍<lb/>
廻而賜李忠並經輿服足為連類大統三年轉帥都督<lb/>
進爵為公十四年授使持節都督原州諸軍事原州刺<lb/>
史仙人重返更入桂陽之城龍種復歸還尋白沙之路<lb/>
公此衣錦郷里榮之侍從太祖戰河橋復𢎞農解華山<lb/>
<pb n="KR4h0022_WYG_904-9a"/>
圍平沙苑陣必有元勲常䝉别賞太祖在同州文武並<lb/>
集號令云人人如紇干𢎞盡心天下豈不早定即授車<lb/>
騎大將軍儀同三司前魏元年轉驃騎大將軍開府祈<lb/>
連猶逺即受冠軍之官沙漠未開先置長平之府梁信州<lb/>
刺史蕭詔寧州刺史譙淹等猶處永安稱兵漁陽<hi>二字疑</hi>
公受命中軍流下瀬遂得朝發白帝暮宿江陵猿嘯不<lb/>
驚雞鳴即西平反𦍑本有漁陽之勇鳯州叛氐又習仇<lb/>
池之氣公推鋒直上白刃交前萬死一决㓙徒多潰身<lb/>
<pb n="KR4h0022_WYG_904-9b"/>
被一百餘箭傷肉破骨者九瘡焉被十槊露布申上朝<lb/>
廷壯焉紏紏葛屨魏有去舊之歌零露瀼瀼周受惟新<lb/>
之命乃進爵封鴈門郡公食邑通前二千七百户保定<lb/>
元年授使持節都督岷州諸軍事岷州刺史隴頭流水<lb/>
延望秦關川上峨眉猶通蜀道公不發私書不燃官燭<lb/>
獸則相負渡江蟲則相銜出境四年拜大將軍餘官如<lb/>
故衛青受詔未入玉門之關竇憲當官猶在燕山之下<lb/>
公之此授差無慙徳渾王叛換梗我西疆巖羗首竄藩<lb/>
<pb n="KR4h0022_WYG_904-10a"/>
籬携貳公受服於社偏師逺襲揚旍龍涸繋馬丼松二<lb/>
十五王靡旗亂轍七十六柵鶉奔雉竄既䝉用命之賞<lb/>
乃奉旋師之樂天和二年被使南征帶甲百萬軸艫千<lb/>
里江源水起海若乗流舡官之城登巢懸㸑吳兵習流<lb/>
長驅戰艦風灰箭火倐忽凌城公以白羽麾軍朱絲度<lb/>
水七十餘日始得解衣朝廷以晉尅夏陽先通滅虢之<lb/>
政秦開武遂始問吞韓之謀是以馳傳追公以為仁壽<lb/>
城主齊將段孝先斛律眀月出軍定隴以為宜陽之援<lb/>
<pb n="KR4h0022_WYG_904-10b"/>
公背洛水而靣熊山陣中軍而踈行首乗機一戰宜陽<lb/>
銜璧増封五百户進柱國大將軍司勲之冊也建徳元<lb/>
年拜大司空二年遷少保姬朝三列少保為前<hi>疑</hi>炎正<lb/>
五官冬官為北頻煩寵命是謂能賢三年授使持節都<lb/>
督襄郢昌豐唐蔡六州諸軍事襄州刺史江漢之間不<lb/>
驚雞犬樊襄之下更多冠盖既而三湘遼逺時遭鵬入<lb/>
五溪卑濕或見鳶飛舊疾増加薨于州鎮天子畫凌烟<lb/>
之閣言念舊臣出平樂之宫實思賢傅有詔贈某官禮<lb/>
<pb n="KR4h0022_WYG_904-11a"/>
也即以四年四月二十五日歸葬於原州髙平之鎮山<lb/>
屬國𤣥甲輕車介士一依霍驃騎之禮衞將軍之葬嗚<lb/>
呼盛哉公入仕四十五年身經一百六戰通中䧟刀疾<lb/>
甚曹叅刮骨傅藥事多關侯而風神果勇儀表沉雄事<lb/>
親無隱無犯學不專經畧觀書籍兵無師古自得縱横<lb/>
青烏甲乙之占白馬星辰之變九宫推歩三門伏起天<lb/>
弧射法太乙營圖並皆成誦在心若指諸掌虜青犢之<lb/>
兵甚有秘計燒烏巢之米本無遺䇿西零賊退屈指可<lb/>
<pb n="KR4h0022_WYG_904-11b"/>
知南郡兵廻挿標而待常願執金皷而問吳王横琱戈<lb/>
而返齊地有志不就忠貞死焉世子㳟等孝惟純深居<lb/>
䘮過禮對其苫寢則梓樹寒生聞其悲泣則巢禽夜下<lb/>
嗚呼哀哉乃為銘曰<lb/>
天齊水合日觀山連兵強東楚地逺開燕五卿咸正三<lb/>
王並賢靈龍更起燧象還燃自天之徳乃祖乃父維岳<lb/>
䧏神生申及甫北門梁棟西州雲雨勇讋燕城名題漢<lb/>
柱公始青衿風神世載猛獸不驚家禽能對劔學千門<lb/>
<pb n="KR4h0022_WYG_904-12a"/>
書觀六代有竭忠真無違敬愛乃數軍實乃握兵謀澆<lb/>
沙成疊聚石成圖風雲順逆營陣孤虛靈雨鉦鳴爟火<lb/>
飛狐淮隂受冊車騎登壇公為上將有此同官下江燒<lb/>
楚上地吞韓推功玉案定䇿珠盤天有三堦公承其命<lb/>
國有六卿公從其政台曜偕輝槐庭重暎匡賛七徳謨<lb/>
猷八柄腹滿精神心開眀鏡伏波受賑樓船推轂東道<lb/>
未從南征不復飲丹有井澆泉無菊功存柳林身在樠<lb/>
木移苪及葬提柩山行芻靈隴水哀挽長城山如北邙<lb/>
<pb n="KR4h0022_WYG_904-12b"/>
樹似東平松門石起碑字金生𦕈𦕈山河煢煢𦙍子泣<lb/>
血徒歩奔波千里孝水先枯悲雲即起世數存殁哀榮<lb/>
終始<lb/>
　　　周柱國大將軍大都督同州刺史爾綿<hi>姓氏書爾</hi>
　　　　<hi>為綿氏</hi>永神道碑<lb/>
公諱永字永賔東燕遼東郡石城縣零泉里人也本姓<lb/>
段昔者昌意陵居初分若水之姓共叔出奔始有京城<lb/>
之族西河居士蕃魏而却秦北岳將軍威遼而奉晉其<lb/>
<pb n="KR4h0022_WYG_904-13a"/>
後居於北代則先封遼水備乎史籍可畧而言祖援鎮<lb/>
西將軍馮翊太守父儒平東將軍持節恒燕朔三州諸<lb/>
軍事恒州刺史公年裁弱冠即值亂離驅馳關塞之間<lb/>
早有縱横之志軍陣方圖無勞聚米山川形勢不待披<lb/>
圖魏正光五年入仕解褐殿中將軍孝昌三年加龍驤<lb/>
將軍水安二年授平東將軍都督中埏建義勲謀是先<lb/>
䝉賞倉泉縣開國男食邑一百户其年淮淝侵軼南鄙<lb/>
徴公兵受賑偏師一月三揵昔張遼奄至有<hi>闕</hi>
<pb n="KR4h0022_WYG_904-13b"/>
縣開國伯食邑五百户進爵為侯永熈元年授使持節<lb/>
車騎大將軍左光禄魏武帝特召入任闗内大都督馬<lb/>
武小心侍蕭王於卧内典韋忠壯陪魏后於宫中于時<lb/>
賊帥元伯破掠城市西自潼凾東綿鞏洛京畿大都督<lb/>
請馬七千公曰此賊無他䇿尋自鳥散止請五百騎應<lb/>
手生擒朝廷賞其謀䇿百姓喜其除害既而䘮亂𢎞多<lb/>
生民版蕩乗輿西幸宗社北遷公妙識𤣥象深知厯數<lb/>
乃與昆弟謀為自全斬西中城主<hi>本傳作西郎將</hi>送首關内䝉<lb/>
<pb n="KR4h0022_WYG_904-14a"/>
賞平昌<hi>本傳作昌平</hi>縣開國子食邑三百户大統元年授使<lb/>
持節都督北徐州刺史平竇軍<hi>本傳作竇泰</hi>復𢎞農戰沙苑<lb/>
河橋公並預元<hi>疑</hi>城身當鋒首謨猷應變備在司勲増<lb/>
邑八百户通前合二千户進爵為沃陽縣開國公授南<lb/>
汾州諸軍事南汾州刺史十四年増邑三百户轉大都<lb/>
督其年授車騎大將軍儀同三司加散騎常侍十六年<lb/>
授驃騎大將軍開府加侍中尋授恒州諸軍事恒州刺<lb/>
史又遷雲州刺史昔軒邱分族異姓者十四人酆邑建<lb/>
<pb n="KR4h0022_WYG_904-14b"/>
侯宗盟者四十國太祖文帝席卷關河三分天下潁川<lb/>
從我並有郷里之親新豐故人非無布衣之舊更立九<lb/>
十九姓還存十六國舊胄還姓爾綿増邑一千進爵為<lb/>
廣州城郡開國公尋授文州諸軍事文州刺史國家以<lb/>
玉門西拒乆勞亭鄣陽關北牧多事風塵武城二年有<lb/>
詔進公都督𤓰州諸軍事𤓰州刺史是以名馳梓嶺聲<lb/>
振榆關無雷畏威負霜懐惠保定二年還朝授工部大<lb/>
夫尋遷軍司馬夏官司武待白露而治兵冬官考工紀<lb/>
<pb n="KR4h0022_WYG_904-15a"/>
𤣥雲而授軄四年増邑三百户通前合三千九百户其<lb/>
年授使持節大將軍都督治左八軍總管軍事落食朝<lb/>
登上將暮㑹小卒事渉交接觀釁而返天和二<hi>本傳作四</hi>年<lb/>
以本官領小司冦三度<hi>疑</hi>有星名天獄八卦有坎象刑<lb/>
書公繁不秋茶嚴無夏日民知約法未肯以獄吏為尊<lb/>
吏識刑名無敢以死灰相懼又任左廂第三軍總管仍<lb/>
被勑將兵馬北道敎習韓信入關即申軍令陳農受詔<lb/>
仍校兵書豈若六郡良家五營騎士懸知正正之旗遥<lb/>
<pb n="KR4h0022_WYG_904-15b"/>
識亭亭之氣䝉犯霜露旗皷驅馳俄而遺疾疹至大漸<lb/>
五年六月十六日薨於賀葛城春秋六十有八將軍死<lb/>
綏三十行哭都䕶䘮還縁邊追祭九月二十三日靈柩<lb/>
至於京師皇帝臨䘮百寮赴弔詔遣使持節車騎大將<lb/>
軍儀同三司賀㧞軌監䕶䘮事又遣使持節車騎大將<lb/>
軍儀同三司紇豆陵亮冊贈使持節柱國大將軍同華<lb/>
宜敷冊五州諸軍事同州刺史謚曰基公其年十一月<lb/>
五日葬於京城南髙陽原髙司里夫人赫連氏兖州刺<lb/>
<pb n="KR4h0022_WYG_904-16a"/>
史悅之女年十四適爾綿氏冊拜魯城縣君遷濟隂郡<lb/>
君又遷廣城國夫人肅㳟令淑儀範賢才四徳有耀三<lb/>
星増輝三公夫人見於斯矣建徳元年十二月亡春秋<lb/>
五十有八二年正月歸於髙司之塋劉荆州之墓合葬<lb/>
於襄水之陽衞將軍之陵同穴於廬山之下嗚呼哀哉<lb/>
世子岌使持節儀同大將軍領兵部大夫純孝事親忠<lb/>
貞事國禮義自立聲名有焉銘曰<lb/>
軒臺受氏若水䧏居西城仲𦙍北陸寘餘山川雄烈風<lb/>
<pb n="KR4h0022_WYG_904-16b"/>
俗扶踈昔我關塞㳂襲干戈時遭㧞木世值横波北封<lb/>
代郡東據遼河地未平一天猶薦瘥我父<hi>疑作公</hi>重光繼<lb/>
文踵武總牧三蕃兼治六輔雅俗觀風都亭待雨不逢<lb/>
問吏無闇桴皷公以載世挺此令聞孝有三徳忠惟一<lb/>
君馬陵釋患聊城解紛兵防滿月戰避迎雲長松都尉<lb/>
細柳將軍既牧淮海且蕃恒代髙壁負關長亭穿塞釁<lb/>
皷司盟吏不能欺兵無敢背玉關遺矩汾海留愛大將<lb/>
軍受冊公昇其壇六卿咸事公貳其官夷陵燒楚上黨<lb/>
<pb n="KR4h0022_WYG_904-17a"/>
分韓營軍叅合校戰臯蘭年深厲起福禍災生上台裂<lb/>
岳次將星傾赤地悲淚白虎哀鳴懸弓靈幕繋馬塞坰<lb/>
烟凝不動泉凍無聲天子愴然追於贈謚禮官賜冊陪<lb/>
陵受地印綬曰䇿衣衾曰襚𤣥窆就列黄腸在位自此<lb/>
何世從斯㡬春樹為櫪<hi>疑作擽見莊子</hi>社陵成谷神詎知雲閣<lb/>
名在功臣<lb/>
　<lb/>
　<lb/>
<pb n="KR4h0022_WYG_904-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷九百五<lb/>
</p>
<p>
</p>
  </div>
</body>
</text>
</TEI>
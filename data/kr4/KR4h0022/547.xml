<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百四十八</head>
    <p>
<pb n="KR4h0022_WYG_547-1a"/>
欽定四庫全書<lb/>
　文苑英華卷五百四十八　宋　李昉等　編<lb/>
　易卜疾病占相妖言巫夣門二十三道<lb/>
　易卜<lb/>
　　易道判六道　　　　北斗龜判一道<lb/>
　　釁龜判一道　　　　居蔡判一道<lb/>
　　家貧致墨判一道　　𤣥衣判一道<lb/>
　　讀衛生經判一道　　死生付天判一道<lb/>
<pb n="KR4h0022_WYG_547-1b"/>
　疾病<lb/>
　　疾病判一道　　　　　卧大夫簀判一道<lb/>
　　折指判一道<lb/>
　占相妖言<lb/>
　　占相判一道　　　　　妖言判一道<lb/>
　巫<lb/>
　　巫恒判一道　　　　　巫祠秦中判一道<lb/>
　夣<lb/>
<pb n="KR4h0022_WYG_547-2a"/>
　　夣氷下人語判一道　　夣殿上有禾判一道<lb/>
　　夣處女皷琴判一道<lb/>
　　易卜<lb/>
　　　易道判<lb/>
甲居重澤介疾有喜遂存乎辭或告其妄干他事初不<lb/>
量甲云剛德閑邪何往不利<lb/>
　　　對<lb/>
乾坤既列易行其中六九斯重爻見乎外有同功而異<lb/>
<pb n="KR4h0022_WYG_547-2b"/>
位亦原始而要終惟彼甲也乃居重澤當周公之述聖<lb/>
義存乎詞及尼父之窮微意筌於象然則上下合應利<lb/>
殊攸適剛柔立體位或非居是以同心暫間遄當介疾<lb/>
之失和光使終<hi>一作和兊終從</hi>聿成勿藥之喜以干事而告未<lb/>
曰知章以量力而言何哉懵識况乎形自然之變含不<lb/>
測之神古皓首而難明今丹筆而爰<hi>一作奚</hi>定舍而勿問<lb/>
愚謂合冝<lb/>
　　　同前<lb/>
<pb n="KR4h0022_WYG_547-3a"/>
甲惕號暮夜有戎勿恤中軍按逗撓爲咎將議明罰甲<lb/>
訴初往不勝今得中道<lb/>
　　　對<lb/>
三才孕育六位時成藏往闡幽鈎深致逺用明失得之<lb/>
報是興易簡之能甲亦何爲形諸卦兆居悔吝之地處<lb/>
動静之中乍行乍藏或進或退初往不勝故惕懼而號<lb/>
呼終歸得中則有戎而勿恤實元亨之利往乃爻象之<lb/>
情言中宜按論憑何議擬括囊已是无咎逗撓寧宜有<lb/>
<pb n="KR4h0022_WYG_547-3b"/>
刑<lb/>
　　　同前<lb/>
丁即次得童僕乙於處得資斧在旅之時所得各别未<lb/>
知孰是<lb/>
　　　對<lb/>
聖人作易窮理盡性君子明道體微知章發揮於剛柔<lb/>
而生爻觀變於隂陽而立卦用存悔吝之介式崇簡易<lb/>
之源既致逺以鈎深亦仰觀而俯察相惟丁乙俱形卦<lb/>
<pb n="KR4h0022_WYG_547-4a"/>
兆匪以䝉而養正諒在旅而多虞異乎先笑後號豈曰<lb/>
大來小往得諸童僕知爾躬以無尤獲其資斧識我心<lb/>
之不快考即次而知是驗於處而覺非稽周家之文休<lb/>
咎斯在閲旅人之卦得失可明請探六畫之㫖以取一<lb/>
言而蔽<lb/>
　　　同前<lb/>
乙入於幽谷三嵗不覿郡吏詰之稱澤無水以致命遂<lb/>
志<lb/>
<pb n="KR4h0022_WYG_547-4b"/>
　　　對<lb/>
易之爲書觧類成象因涸澤之爲體致幽谷之深潛君<lb/>
子是以養䝉晦明致命遂志豈隕穫於所遇將考槃而<lb/>
自得金車欲駕來尚虛徐朱紱方亨猶多臲卼龍蟠所<lb/>
以致用蠖屈豈不求伸十年反常志或斯在三嵗不覿<lb/>
吏亦何非苟用<hi>一作罔</hi>有違可以無詰<lb/>
　　　同前<lb/>
丙虞吉有他不燕或謂繫心於一云義及豚魚志不可<lb/>
<pb n="KR4h0022_WYG_547-5a"/>
變<lb/>
　　　對<lb/>
行克有孚義形於色可爲已干櫓將措身波流敢昧斯<lb/>
言不知其可丙學乎前訓從事於兹知通幽洞微設卦<lb/>
觀象敬慎不敗利用爲恒動協中庸德均上善獲此專<lb/>
吉莫知其他同夏翟之姿難儔耿介比寒松之節但覩<lb/>
青冥非無所守其不可變語稱近義敢匪聞諸易著盈<lb/>
缶死而後已豈荀息之受托終不食言何周勃之爲臣<lb/>
<pb n="KR4h0022_WYG_547-5b"/>
取於木訥所以繫心於一存忠篤而不䘮執志無二賤<lb/>
華羙之外揚及於豚魚應彼鳴鶴或者所謂於何其臻<lb/>
且誰譽誰毁寧當盡好所以所安寔宜必察誠知言者<lb/>
不中無問吉人寡辭<lb/>
　　　同前<lb/>
丙之宋得坤乾丁告違禁丙不伏<lb/>
　　　對<lb/>
丙德行純懿道術通明齒迹堯封鬷邁宋國探微研奥<lb/>
<pb n="KR4h0022_WYG_547-6a"/>
鈎深致逺思尚長之薄遊每敷損益同孔丘之志事載<lb/>
演坤乾丁性直狹中竒<hi>疑</hi>能劉<hi>疑</hi>善類膚受之讒愬異<lb/>
皮裏之春秋發言盈庭誰執其咎今動作非妄隄防未<lb/>
渝心儻偶於木人罪庻寛於艾<graphic n="KR1302" url="https://raw.githubusercontent.com/kanripo/KR-Gaiji/master/images/KR1302.png" mimeType="image/png"/>
　　　北斗龜判<lb/>
得甲畜北斗龜財物歸之遂至萬千或告違禁詞云名<lb/>
在八龜<lb/>
　　　對<lb/>
<pb n="KR4h0022_WYG_547-6b"/>
財無苟得義不厭取若奉業以往積而無<hi>一作向</hi>傷或非<lb/>
道以行動且爲害於稽爾甲爰契我龜已見負圗不獨<lb/>
七星之號空嗟入夢詎終千載之期是諸侯之寳念彼<lb/>
當畜非宗伯之屬其誰敢私豈伊匪人妄致諸櫝迹罔<lb/>
厠於主守家用保於神靈徵以從長占八九之數窮於<lb/>
旣厭收千萬之盈兹乃多藏且不預於官事靡當知禁<lb/>
亦可畏於人言必曰職我之由守而勿失名可覆視余<lb/>
無爾刑<lb/>
<pb n="KR4h0022_WYG_547-7a"/>
　　　釁龜判<lb/>
甲釁龜不辨名物將罪之云且釁而後辨<lb/>
　　　對<lb/>
有龜之德徴神爲用禀靈千嵗遊質於芳蓮納錫九江<lb/>
彰名於禮物取其象事知變占事知來然以寓莊周之<lb/>
談時聞曳尾挂豫且之網寧知刳骨緬懐於甲時惟卜<lb/>
人將言釁龜以考其象理宜别諸名物定乎吉凶俾春<lb/>
夏以宜左右必順有紊於制實惟伊何欲寘戾焉事可<lb/>
<pb n="KR4h0022_WYG_547-7b"/>
訊者何則取十朋而分睨弇乃先釁以爲尤參五行以<lb/>
觀兆數雖後辨而未失覆其兩端願言一問<lb/>
　　　居蔡判<lb/>
得甲居蔡曰<hi>一作目</hi>寳人告以爲僭不可入官訴云僂句<lb/>
不余欺是以寳之<lb/>
　　　對<lb/>
魯道浸微守臣䘮職眷兹臧氏代稱冡卿方搆禍於家<lb/>
門始有誣於内子問則以黙察而愈欺理異斬關之爲<lb/>
<pb n="KR4h0022_WYG_547-8a"/>
跡同據邑之請三年一兆旣徒稽於大蔡始僭終吉彼<lb/>
何幸於纎人故帝舜格言惟先蔽志宣尼垂範數而爲<lb/>
黷則知禍福無門通塞無數焉有性命之理存乎卜祝<lb/>
之間若廢興之道適然是善惡之徴一貫人與僭而不<lb/>
入因君子之明刑<lb/>
　　　家貧致墨判<lb/>
易人家貧致墨以自給科惰農<lb/>
　　　對<lb/>
<pb n="KR4h0022_WYG_547-8b"/>
藏徃知來道髙三聖内貞外悔名重九經所以大决狐<lb/>
疑先定人志焉得捨其三易紊彼六官賜帛無聞仰滑<lb/>
稽而慙妙致墨多中知僂句之不欺覺筮短而龜長遽<lb/>
變常而易業雖百錢取給有慕君平而四體不勤孰爲<lb/>
夫子智有所逹鑽祀骨而觀貞神則何施抵凝脂而獲<lb/>
戾且以業爲兼善才貴多能端䇿拂龜罪不加於詹尹<lb/>
收罟解網刑請寛於易人<lb/>
　　　𤣥衣判<lb/>
<pb n="KR4h0022_WYG_547-9a"/>
季冬命𤣥衣督䕶貞來嵗之慶菙人作而揚火以非青<lb/>
純而不致墨執法告闕於太常訴云主巾笥者之過<lb/>
　　　對<lb/>
道月戒期周乎四海<hi>一作象</hi>卜年貽慶稽彼十朋菙人職<lb/>
在巫咸用方心而考吉材均季主負<hi>一作均</hi>圗背而知來<lb/>
拂此𤣥衣異夫青純有殊命寳何能致墨執法以簮筆<lb/>
彈珠且問九江之錫主司以巾笥藏骨莫辨千年所留<lb/>
旣虧玉兆之獻須抵金科之罰徒爲薄訴誰之過歟<lb/>
<pb n="KR4h0022_WYG_547-9b"/>
　　　讀衛生經判<lb/>
甲讀衛生經而知吉凶乙告違勅法司科擅卜禁刑<lb/>
　　　對<lb/>
圗緯垂文龜蓍著象聖人操洞微之柄逹者究索隱之<lb/>
端故知盡性窮理惟賢與聖是以魏稱管輅晉有景純<lb/>
卦成而洞曉吉凶繇發而潛知倚伏此皆竒才出於天<lb/>
骨逺識符於自然爰逮凡人不甘<hi>一作干</hi>其議所以時忌<lb/>
惑衆勅設禁刑甲雖沉思緯象遊精數術名止齊於庻<lb/>
<pb n="KR4h0022_WYG_547-10a"/>
品道豈同於古人冒違勅之明文自貽伊戚挂繩非之<lb/>
峻筆何所逃刑然慮或告不真法湏更審請窮兩造方<lb/>
定片言<lb/>
　　　死生付天判<lb/>
得丙請與丁卜丁云死生付天不付君也遂不卜或非<lb/>
之<lb/>
　　　對　　　　　　　　　　　白居易<lb/>
聖人建易雖用稽疑君子樂天固宜知命苟吉凶之罔<lb/>
<pb n="KR4h0022_WYG_547-10b"/>
僭何中否之足詢丁執心不回出言有中爾考前知之<lb/>
兆誠足决疑吾從<hi>一作我徴</hi>昆命之文必先蔽志以爲禍福<lb/>
由已休咎則繫於慎行生死付天脩短乃存乎隂隲當<lb/>
脫身於木鴈寧問命於蓍龜言旣中倫理亦窮性况詹<lb/>
尹釋䇿有問焉知鬬㢘立言不疑何卜不從握粟是謂<lb/>
忘筌<lb/>
　　疾病<lb/>
　　　疾病判<lb/>
<pb n="KR4h0022_WYG_547-11a"/>
得甲爲郡守賜告養病而出界歸家法司科罪甲不伏<lb/>
　　　對<lb/>
四嶽咨命九土司牧功共理於伏熊期得賢於建隼淮<lb/>
陽卧理聞汲黯之政譽渤海行歌羙龔公之化洽甲官<lb/>
忝列郡未著能名庭無致仕之蘭院少延年之菊漳濵<lb/>
卧疾雖比於古人潁川流譽何靦顔於今吏膏肓所及<lb/>
知藥石之無施肝膽俱披果祈求而有遂賜告養疾宜<lb/>
輟務於公庭出境而行何慢官於私第斷非斥吏欽漢<lb/>
<pb n="KR4h0022_WYG_547-11b"/>
相之髙風才不逮人招施禄之遄謗予告賜告義理懸<lb/>
殊應爲不爲自貽諸咎不敬之罰曷所逃刑<lb/>
　　　卧大夫簀判<lb/>
甲寢卧大夫簀執燭者請易竟不改而卒<lb/>
　　　對<lb/>
喜怒不時患生腠理營衛失度疾起膏肓是以長卿文<lb/>
園空傳封禪之草劉楨漳浦亟聞埋玉之悲人誰不亡<lb/>
道貴從正身苟正矣哀亦何傷且衛臣不禄猶陳尸諫<lb/>
<pb n="KR4h0022_WYG_547-12a"/>
楚尹屬纊城郢爲謀春秋書之用旌厥善况銀燭晶晃<lb/>
以流照華簀輝煥以潛鋪旣不率於典常法宜加於僭<lb/>
擬必因國君之賜有孚曽氏之詢過也非文童子何識<lb/>
　　　折指判<lb/>
甲縁木損折枝指謂三疾數足官不許事<lb/>
　　　對<lb/>
甲禀氣陶形偶華胥之代輕軀弱質謝都盧之人不能<lb/>
鑿井耕田翻乃奔林縁木損其枝指盖是懸疣雖折一<lb/>
<pb n="KR4h0022_WYG_547-12b"/>
枝幸祛數外之累即圗三疾便爲非分之求理不可依<lb/>
宜從告免<lb/>
　　占相妖言<lb/>
　　　占相判<lb/>
甲告乙左手有文直逹中指丁爲占若過横節貴不可<lb/>
論乙遂挑徹血流彈壁乃作公字<lb/>
　　　對<lb/>
命理多途幽明罕測甲惟愚品丁也狂夫慿仲子之有<lb/>
<pb n="KR4h0022_WYG_547-13a"/>
文相士行之當貴虛論骨象謬定吉凶豈識李固之龜<lb/>
文莫辨條侯之縱理聖人不相抑有前聞鄙夫何爲則<lb/>
預於此<lb/>
　　　妖言判<lb/>
王遇於鄉閭妖言村人告事<lb/>
　　　對<lb/>
王遇禀性不臧立身非謹官雖登於一命慮猶闕於三<lb/>
緘不忍口闕坐彰言玷妖詞妄作雖未惑於平人正罪<lb/>
<pb n="KR4h0022_WYG_547-13b"/>
應論事可繩於峻典定刑名於木吏應入流條量减贖<lb/>
於金科合從徒坐<lb/>
　　巫<lb/>
　　　巫恒判<lb/>
巫恒堂贈鄉人反接置於廣桞<lb/>
　　　對<lb/>
惟彼巫恒志探幽賾以爲堦儺有禮堂贈無方式從招<lb/>
梗之義自得禳禬之術鄉人悟不知之毁迷獨見之明<lb/>
<pb n="KR4h0022_WYG_547-14a"/>
恃衆生威率情含怒同舞陽之從代鎮已能反接異季<lb/>
布之適朱家翻爲置桞處之刑典豈待邦成請從片折<lb/>
之詞以白違行之訟<lb/>
　　　巫祠秦中判<lb/>
南山有巫每祠秦中輙用王禮所由不禁御史詰之詞<lb/>
云恐爲厲也<lb/>
　　　對<lb/>
神祠所置祭享有由苟非國章無列祀典是以分巫覡<lb/>
<pb n="KR4h0022_WYG_547-14b"/>
之職審鬼神之狀恐伯有之爲厲矜胡亥之乏祀小大<lb/>
從時輕重不越明無夭昏之患幽得慿依之方生旣殊<lb/>
於庻人死何廢於王禮謂執憲之徒詰宜所由之不禁<lb/>
　　夣<lb/>
　　　夣氷下人語判<lb/>
得甲爲人作媒云夣立氷上與氷下人語當仲春成婚<lb/>
乙告甲誑惑<lb/>
　　　對<lb/>
<pb n="KR4h0022_WYG_547-15a"/>
甲以判合爲資行媒是務瞻言匪斧有類因針爰求六<lb/>
夣之徴告以三星之㑹微波可託豈脉脉於輕氷仙漢<lb/>
難攀尚盈盈於一水將同竹鳯之驗有符芻狗之言乙<lb/>
以至人所無告其狂惑必人同趙壹術等周宣王濬懸<lb/>
刀不聞加罪孔丘曳杖未蹈深愆<lb/>
　　　夣殿上有禾判<lb/>
乙夣太極殿上有禾三穗跳而取之得中穗其友賀云<lb/>
中台之象人告其妖<lb/>
<pb n="KR4h0022_WYG_547-15b"/>
　　　對<lb/>
執古以道格人其經捨而或踰動則奚軌乙位居堯岳<lb/>
名列漢藩擁百姓<hi>一作成</hi>之寄乘六龍之吉朱門雄雄虛<lb/>
受冠盖翠樓奕奕傍注煙霄同唐叔之得禾身居大殿<lb/>
異張華之博物忽踐中台覺後成空頼功曹之來賀失<lb/>
而復得允蔡茂之髙班夫何妖哉古則有矣告人無識<lb/>
其若是乎<lb/>
　　　夣處女皷琴判<lb/>
<pb n="KR4h0022_WYG_547-16a"/>
乙封侯嘗夣見處女皷琴而歌曰美人熒熒顔若苕之<lb/>
華後遂納國人姓爲内子御史劾其僭訴<hi>一作舞</hi>云夣應<lb/>
也<lb/>
　　　對<lb/>
國以定封邑惟利建社稷是衛邦畿以藩乙將度以土<lb/>
圭設其苑序式遵厥度宜立其家鳯凰之兆未期桃李<lb/>
之妖將至剛柔自應精爽潛通吉以有祥將<hi>一作符</hi>表神<lb/>
來之兆庻乎無亂理齊藏往之感位在通侯夢兹處女<lb/>
<pb n="KR4h0022_WYG_547-16b"/>
横角枕而就寢見皷琴而作歌熒熒之詞聞彼魂交之<lb/>
日夭夭之質覩兹形開之時六夣之驗若存八徴之候<lb/>
如㑹納爲内子誠類小君稱僭欲繩未通平典<lb/>
　<lb/>
　<lb/>
　<lb/>
　<lb/>
　文苑英華卷五百四十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百二十六</head>
    <p>
<pb n="KR4h0022_WYG_326-1a"/>
欽定四庫全書<lb/>
　文苑英華巻三百二十六　宋　李昉等　編<lb/>
　花木六<hi>果實附</hi>
　　櫻桃十首　　　　　甘橘十首<lb/>
　　桃李六首　　　　　梨三首<lb/>
　　石榴二首　　　　　棗栗二首<lb/>
　　柰一首　　　　　　梅一首<lb/>
　　荔枝三首　　　　　雜果實五首<lb/>
<pb n="KR4h0022_WYG_326-1b"/>
　　樹木二十一首　　　藤四首<lb/>
　　櫻桃<lb/>
　　　奉答南平王康賚朱櫻　　梁簡文帝<lb/>
倒流映碧叢照<hi>類聚作㸃</hi>露擎朱實花茂蝶争飛<hi>類聚作來</hi>枝濃<lb/>
鳥相失已麗金釵𤓰仍美玉盤橘寧異梅似丸不羨萍<lb/>
如日永植平臺垂長與雲桂密徒然奉推甘終似<hi>初學記作</hi>
<hi>以</hi>愧操筆<lb/>
　　　賦得櫻桃<hi>春字韻</hi>　　　　　　唐太宗<lb/>
<pb n="KR4h0022_WYG_326-2a"/>
華林滿芳景洛陽偏宜<hi>初學記作徧陽</hi>春朱顔含逺日翠色影<lb/>
長津喬柯囀嬌鳥低枝映羙人昔作園中實今來席上<lb/>
珍<lb/>
　　　勅賜百官櫻桃　　　　　　王　維<lb/>
芙蓉闕下㑹千官紫禁朱櫻出上闌纔是寝園春薦後<lb/>
非闗御苑鳥銜殘歸鞍競帯青絲籠中使頻傾赤玉盤<lb/>
飽食不湏憂<hi>集作愁</hi>内熱大官還有柘<hi>集作蔗</hi>漿寒<lb/>
　　　和前　　　　　　　　　　崔興宗<lb/>
<pb n="KR4h0022_WYG_326-2b"/>
未央朝謁正逶迤天上櫻桃錫此時朱實初傳九華殿<lb/>
繁花舊雜萬年枝全勝晏子江南橘莫比潘家大谷梨<lb/>
聞道令人好顔色神農本草自應知<lb/>
　　　和詠𪠘署有櫻桃　　　　　孫　逖<lb/>
上林天禁裏芳樹有紅櫻江國今來見君門春意生香<lb/>
從花綬轉色繞珮珠明海鳥銜初實吳姬掃落英切将<lb/>
稀取貴羞與衆同榮為此堪攀折芳蹊處處成<lb/>
　　　酬裴傑秀才新櫻　　　　　權徳輿<lb/>
<pb n="KR4h0022_WYG_326-3a"/>
新果真瓊液來應宴紫蘭圓疑竊龍頷色已奪鷄冠逺<lb/>
火㣲㣲辨殘星隠隐看茂先知味易<hi>一作好</hi>曼倩恨偷難<lb/>
忍用烹騂酪從将玩玉盤流年如可駐何必九華丹<lb/>
　　　朝日勅賜百官櫻桃　　　　張　籍<lb/>
仙果人間都未有今朝忽見下天門捧盤小吏初宣勅<lb/>
當殿羣臣共拜恩日色遥分廊下座露香纔出禁中園<lb/>
毎年重此長<hi>集作偏</hi>先熟願得千春奉至尊<lb/>
　　　和張員外<hi>集作水部</hi>勅賜百官櫻桃<lb/>
<pb n="KR4h0022_WYG_326-3b"/>
　　　　　　　　　　　　　　　韓　愈<lb/>
漢家舊種明光殿炎帝還書本草經豈似滿朝承雨露<lb/>
共看傳賜出青冥香隨翠籠擎初到<hi>集作重</hi>色照銀盤寫<lb/>
未停食罷自知無所報空然慚汗仰皇扄<lb/>
　　　與沈楊二舍人閣老同食勅賜櫻桃翫物感㤙<lb/>
　　　成十四韵　　　　　　　　白居易<lb/>
清曉趨丹禁紅櫻降紫宸驅禽養得熟和葉摘來新圓<lb/>
轉盤傾玉鮮明籠透銀内園題兩字西掖賜三臣熒惑<lb/>
<pb n="KR4h0022_WYG_326-4a"/>
晶華赤醍醐氣味真如珠未穿孔似火不燒人杏俗難<lb/>
為對桃頑詎可倫肉嫌盧橘厚皮笑荔枝皴瓊液酸甜<lb/>
足金丸大小勻偷湏防曼倩惜莫擲安仁手擘纔離核<lb/>
匙抄半是津甘為舌上露暖作腹中春已懼長尸禄仍<lb/>
驚數食珍最慚恩未報飽餵不才身<lb/>
　　　自有扈至京師已後朱櫻之期<lb/>
　　　　　　　　　　　　　　　温庭筠<lb/>
露圓霞赤數千枝銀籠誰家寄所思秦苑飛禽諳熟早<lb/>
<pb n="KR4h0022_WYG_326-4b"/>
杜陵遊客恨來遲空看翠幄成隂日不見紅珠滿樹時<lb/>
盡日徘徊濃影<hi>一作廕</hi>下秪應重作釣魚期<lb/>
　　甘橘<lb/>
　　　詠甘子　　　　　　　　　徐　陵<lb/>
朱實挺江南苞品擅珍淑上林雜嘉樹江潭間脩竹萬<lb/>
室擬封家千株挺<hi>疑</hi>荆國緑葉萋以布素榮芬且郁得<lb/>
陳終宴歡良垂雲雨育<lb/>
　　　園橘　　　　　　　　　　范　雲<lb/>
<pb n="KR4h0022_WYG_326-5a"/>
芳條結寒翠圓實變霜朱徙根楚洲上來覆廣庭隅<lb/>
　　　同前　　　　　　　　　　沈　約<lb/>
緑葉迎露滋朱苞待霜潤但令入玉柈金衣非所恡<lb/>
　　　橘樹　　　　　　　　　　李元操<lb/>
嘉樹出巫隂分根徙上林白花如霰雪朱實似懸金布<lb/>
影臨丹地飛香度玉岑自有陵冬質能守嵗寒心<lb/>
　　　橘　　　　　　　　　　　李　嶠<lb/>
萬里盤根植千株布葉繁既榮潘子賦方重陸生言玉<lb/>
<pb n="KR4h0022_WYG_326-5b"/>
蘤含霜動金衣逐吹翻願辭湘水曲長茂上林園<lb/>
　　　病橘　　　　　　　　　　杜　甫<lb/>
伊<hi>集作羣</hi>橘少生意雖多亦奚為惜哉結實小<hi>集作少</hi>酸澁<lb/>
如棠梨剖之盡蠧蝕<hi>集作蟲</hi>採掇爽所宜紛然不適口豈<lb/>
止存其皮蕭蕭半死葉怱怱<hi>集作未忍</hi>别故枝𤣥冬霜雪積<lb/>
况乃廻風吹嘗聞蓬萊殿羅列瀟湘枝此物嵗不稔玉<lb/>
食失光輝㓂盗尚憑陵當君减膳時汝病是天意吾意<lb/>
罪有司憶昔南海使崩<hi>集作奔</hi>騰獻荔枝百馬死山谷到<lb/>
<pb n="KR4h0022_WYG_326-6a"/>
今耆舊悲<lb/>
　　　揀貢橘書情　　　　　　　白居易<lb/>
洞庭貢橘揀宜精太守勤王請自行珠顆形容隨日長<lb/>
瓊漿氣味得霜成登山敢惜駑駘力望闕難伸螻蟻情<lb/>
踈賤無由親跪獻願憑朱實表丹誠<lb/>
　　　奉和揀貢橘　　　　　　　周元範<lb/>
離離朱實緑叢中似火燒山處處紅影下寒林沉緑水<lb/>
火摇髙樹照晴空銀章自竭人臣力<hi>一作分</hi>玉液誰知造<lb/>
<pb n="KR4h0022_WYG_326-6b"/>
化功看取明朝船發後餘香猶尚逐仁風<lb/>
　　　同前　　　　　　　　　　張　彤<lb/>
凌霜逺渉太湖深雙巻朱旗望橘林樹樹籠烟疑帶火<lb/>
山山照日似懸金行看採掇方盈手暗覺馨香已滿襟<lb/>
揀選封題皆盡力無人不感近臣心<lb/>
　　　橘園　　　　　　　　　　李　紳<lb/>
江城霧歛輕霜早園橘千株欲變金朱實摘時天路近<lb/>
素英飄處海雲深懼同枳棘愁遷徙每抱馨香委照臨<lb/>
<pb n="KR4h0022_WYG_326-7a"/>
憐爾結根宜<hi>一作能</hi>自保不隨寒暑換貞心<lb/>
　　桃李<lb/>
　　　桃　　　　　　　　　　　　李　嶠<lb/>
獨有成蹊處紅桃<hi>集作穠華</hi>發井傍含風如<hi>集作山風凝</hi>笑臉裛<lb/>
露似<hi>集作朝露泫</hi>啼妝隠士顔應改仙人路漸長還欣上林苑<lb/>
千嵗奉君王<lb/>
　　　𤣥都觀桃　　　　　　　　　蔣　防<lb/>
舊傳天上千年熟今日人間五日香紅軟滿枝湏作意<lb/>
<pb n="KR4h0022_WYG_326-7b"/>
莫交方朔施偷将<lb/>
　　　麥李　　　　　　　　　　　沈　約<lb/>
青玉冠西海碧石彌外區化為中園實其下成路衢在<lb/>
昔良足貴因小邈難逾色潤房陵縹味奪寒水珠摘持<lb/>
歌以獻尚食且踟蹰<lb/>
　　　答元金紫餉朱李　　　　　　王　筠<lb/>
穠<hi>初學記作李</hi>華春發彩結實下成蹊潘生詠金谷魏后沈<lb/>
寒溪逢君重妖麗移翫入崇閨慙無瓊玖報徒用萃幽<lb/>
<pb n="KR4h0022_WYG_326-8a"/>
棲<lb/>
　　　賦得李　　　　　　　　　唐太宗<lb/>
玉衡流桂圃成蹊正可尋鸎啼宻葉外蝶戲脆花心麗<lb/>
景光朝彩輕烟散夕隂暫顧暉章側還眺靈山林<lb/>
　　　同前　　　　　　　　　　李　嶠<lb/>
潘岳閒居暇<hi>一作日</hi>王戎戲陌辰蝶遊芳徑馥鶯囀令<hi>一作</hi>
<hi>弱</hi>枝新葉暗青房晩花明玉井春方知有靈榦持<hi>一作特</hi>
用表真人<lb/>
<pb n="KR4h0022_WYG_326-8b"/>
　　梨<lb/>
　　　應詔詠梨　　　　　　　　沈　約<lb/>
大谷來既重岷山道又難摧折非所恡但令入玉盤<lb/>
　　　梨　　　　　　　　　　　後梁宣帝<lb/>
大谷常流稱南荒本足珍緑葉已承露紫實復含津<lb/>
　　　同前　　　　　　　　　　李　嶠<lb/>
擅美𤣥光側傳芳瀚海中鳯文踈象郡花影麗新豐春<lb/>
暮條應紫秋來葉早紅<hi>集作色對瑶池紫甘依大谷紅</hi>若令逄漢主還<lb/>
<pb n="KR4h0022_WYG_326-9a"/>
冀識張公<lb/>
　　石榴<lb/>
　　　石榴　　　　　　　　　　梁元帝<lb/>
塗林未應發春暮轉相催然燈宜夜火連珠勝早梅西<lb/>
域移根至南方釀酒來葉翠如新剪花紅似故栽還憶<lb/>
河陽縣映水珊瑚開　　以下五篇並見初學記<lb/>
　　　同前　　　　　　　　　　魏彦深<lb/>
分根金谷裏移植廣庭中新枝含淺緑晩萼散輕紅影<lb/>
<pb n="KR4h0022_WYG_326-9b"/>
入環階水香隨度隙風路逺無由寄徒然<hi>初學記作念</hi>春閨<lb/>
空<lb/>
　　棗栗<lb/>
　　　棗　　　　　　　　　　　梁簡文帝<lb/>
浮華齊水麗垂彩鄭都竒白英紛靡靡紫實摽離離風<lb/>
摇羊角樹日映鷄心枝糓城踰石蜜蓬岳表仙儀已聞<lb/>
安邑美永茂玉門垂<lb/>
　　　詠栗雜言　　　　　　　　陸　玢<lb/>
<pb n="KR4h0022_WYG_326-10a"/>
貨見珍於有漢木取貴於隆周英肇萌於朱夏實方落<lb/>
於素秋委玉盤雜椒糈将象腐<hi>初學記作席</hi>糅珍羞<lb/>
　　柰<lb/>
　　　柰　　　　　　　　　　　禇　澐<lb/>
成都貴素質酒泉稱白麗紅紫奪夏藻芬芳掩春蕙映<lb/>
日照新芳叢林抽晩蒂誰為重<hi>初學記在種</hi>三株終焉競八<lb/>
桂不讓圜丘中粲潔華庭際<lb/>
　　　梅　　　　　　　　　　　李　嶠<lb/>
<pb n="KR4h0022_WYG_326-10b"/>
大庾歛寒光南枝獨早芳雪含朝暝<hi>集作紫花</hi>色風引去來<lb/>
<hi>集作上林单題詩作上春</hi>香舞袖<hi>集作粧面</hi>迴青徑歌塵起畵梁若能遥<lb/>
止渇何假泛瓊漿<lb/>
　　　荔枝　　　　　　　　　　鄭　谷<lb/>
平昔誰相愛驪山遇貴妃在<hi>集作任</hi>教生處逺愁見摘來<lb/>
稀曉<hi>集作晩</hi>奪紅霞色晴欺瘴日威南荒何所戀為爾即<lb/>
㤀歸<lb/>
　　　荔枝樹　　　　　　　　　前　人<lb/>
<pb n="KR4h0022_WYG_326-11a"/>
二京曽見畵圖中數本芳菲色不同孤棹今來巴徼外<lb/>
一枝煙雨思無窮夜郎城近含香瘴杜宇巢低起暝風<lb/>
腸斷渝瀘霜霰薄不教葉似灞陵紅<lb/>
　　　南海陪鄭司空遊荔園　　　曹　松<lb/>
荔枝時節出旌斿南國名園盡興遊亂結羅紋照襟袖<lb/>
别含瓊露爽咽喉葉中新火欺寒食樹上丹砂勝錦州<lb/>
他日為霖不将去也湏圖畵取風流<lb/>
　　雜果實<lb/>
<pb n="KR4h0022_WYG_326-11b"/>
　　　野園獻果呈員外　　　　　楊巨源<lb/>
西園果初熟上客心逾惬凝粉乍辭枝飄紅仍帶葉幽<lb/>
姿㵼瓊實殷彩呈粧頰持此贈佳期清芬羅袖裛<lb/>
　　　詠紅柿子　　　　　　　　劉禹錫<lb/>
曉連星影出晩帶日光懸本因遺採摘<hi>集作掇</hi>翻自保天<lb/>
年<lb/>
　　　菱　　　　　　　　　　　李　嶠<lb/>
鉅野韶光暮東平春溜通影摇江浦月香引棹歌風日<lb/>
<pb n="KR4h0022_WYG_326-12a"/>
色翻池上潭花發鏡中五湖多賞樂千里望難窮<lb/>
　　　瓜　　　　　　　　　　　前　人<lb/>
欲識東陵味青門五色瓜龍蹄逺珠履女臂動金花六<lb/>
子方呈瑞三仙實可嘉終期奉絺綌謁帝佇非賒<lb/>
　　　秋日吳中觀共藕　　　　　趙　嘏<lb/>
野艇幾西東清泠映碧空搴衣來水上捧玉出泥中葉<lb/>
亂田田緑蓮餘片片紅激波纔入選就日已生風御潔<lb/>
玲瓏膳人懐㧞擢功梯山謾多品不與世流同<lb/>
<pb n="KR4h0022_WYG_326-12b"/>
　　樹木<lb/>
　　　詠樹　　　　　　　　　　庾　信<lb/>
交柯将<hi>一作乍</hi>百頃擢本或千尋楓子留為式桐孫待作<lb/>
琴殘核移桃種空花植棗林幽居對䝉宻蹊徑轉深沉<lb/>
　　　庭前枯樹　　　　　　　　孫萬夀<lb/>
當時金谷裏昔日平陵東布葉俱承露開花共待風摇<lb/>
落一如此容華遂不同庭前生意盡井上蠧心空匠者<lb/>
無勞顧擁腫難為功<lb/>
<pb n="KR4h0022_WYG_326-13a"/>
　　　長信宫樹　　　　　　　　喬知之<lb/>
婀娜當軒樹華胥<hi>一作茸</hi>倚蘭殿葉映九春華香摇五明<lb/>
扇餘花鳥哢盡新葉蟲蠧<hi>一作書</hi>遍零落親<hi>一作客</hi>自知芬<lb/>
芬君不見<lb/>
　　　河邉枯樹　　　　　　　　劉　瑧<lb/>
竒樹臨芳渚半死若龍門疾風摧勁葉沙岸毁盤根将<lb/>
軍猶未坐匠石不曾論無復凌雲契空餘激浪痕可嗟<lb/>
摧折盡詎得上河源<lb/>
<pb n="KR4h0022_WYG_326-13b"/>
　　　登思禅寺上方經脩竹茂林　劉長卿<lb/>
上方幽且暮䑓殿隠朦朧<hi>集作䝉籠</hi>逺磬秋山裏清猿古木<lb/>
中衆溪連竹路諸嶺共松風倘許棲林下甘成白首翁<lb/>
　　　同李郎浄律師院梔子樹　　包　何<lb/>
南國佳人去不廽洛陽才子更湏媒綺琴白雪無情棄<lb/>
羅幌清風到曉開冉冉修篁依戸牖迢迢列宿映樓䑓<lb/>
縱令奔月成仙去且作行雲入夣來<lb/>
　　　古樹　　　　　　　　　　張　籍<lb/>
<pb n="KR4h0022_WYG_326-14a"/>
古樹枝柯少枯來復幾春露根堪繫馬空腹定藏人蠧<lb/>
節莓苔老燒痕霹靂新若當江浦上行客祭為神<lb/>
　　　石楠樹　　　　　　　　　白居易<lb/>
可憐顔色好隂凉葉剪紅牋花撲霜傘葢低垂金翡翠<lb/>
薰籠亂搭繡衣裳春芽細炷千燈熖夏蘂濃焚百和香<lb/>
見説上林無此樹只教桃栁占年芳<lb/>
　　　移家别樹　　　　　　　　戎　昱<lb/>
千種庭前樹人移樹不移看花愁作别不及未栽時<lb/>
<pb n="KR4h0022_WYG_326-14b"/>
　　　種樹　　　　　　　　　　于　鵠<lb/>
一樹新栽益四鄰野夫如到舊山春樹成多是人先老<lb/>
垂白看他攀折人<lb/>
　　　漢隂亭樹　　　　　　　　趙　嘏<lb/>
碧樹如煙覆晩波清秋欲盡客重過家園亦有如煙樹<lb/>
鴻鴈不來風雨多<lb/>
　　　路傍樹　　　　　　　　　馬　戴<lb/>
古樹何人種清隂减昔時莓苔根半露風雨<hi>一作雪</hi>節偏<lb/>
<pb n="KR4h0022_WYG_326-15a"/>
危蟲蠧心将穴蟬催葉向衰樵童不湏剪聊起邵公思<lb/>
　　　山中古木　　　　　　　　盧　綸<lb/>
髙林已蕭索夜雨復秋風墜葉鳴荒竹斜根擁斷<hi>集作亂</hi>
蓬半侵山色<hi>集作影</hi>裏長在水聲中此地何人到雲門去<lb/>
亦通<lb/>
　　　石橋琪樹　　　　　　　　蔡隐石<lb/>
山上天将近人間路漸遥誰當雲裏見知欲渡仙橋<lb/>
　　　佳人故居琪樹<hi>集作桂州經佳人故居</hi>　李羣玉<lb/>
<pb n="KR4h0022_WYG_326-15b"/>
種樹人何在攀枝空嘆嗟人無重見日樹有毎年花舊<lb/>
院雀<hi>集作蕉</hi>聲暮半庭春色<hi>集作影</hi>斜東風不知恨滿地落<lb/>
餘霞<lb/>
　　　重題端正樹　　　　　　　温庭筠<lb/>
路傍佳樹碧雲愁曾侍金輿幸驛樓草木榮枯似人事<lb/>
緑隂寂寞漢陵秋<lb/>
　　據温庭筠集重題端正樹題望苑驛各是一詩今<lb/>
　　英華題望苑驛已入二百九十八卷而此篇端正<lb/>
<pb n="KR4h0022_WYG_326-16a"/>
　　樹却誤以望苑驛詩充之今用集本釐正<lb/>
　　　石楠樹　　　　　　　　　胡　汾<lb/>
本自清溪石上生移栽此處<hi>一作地</hi>稱閒情青雲事盡識<lb/>
珍木白屋人多喚俗名重布緑隂滋蘚色深藏好鳥引<lb/>
雛聲余今一日千廻看毎度看來眼益明<lb/>
　　　臨江樹　　　　　　　　　魚𤣥機<lb/>
草色連荒岸烟波入逺樓葉鋪江水面花落釣人頭根<lb/>
老藏龍窟枝低繫客舟瀟瀟風雨夜驚夢復添愁<lb/>
<pb n="KR4h0022_WYG_326-16b"/>
　　　焦桐樹　　　　　　　　　陳　標<lb/>
江上烹魚採野樵鸞枝摧折半曽燒未經良匠材雖散<lb/>
待得知音尾已焦若使琢磨徽白玉便來風律軫青瑶<lb/>
還能萬里傳山水三峽泉聲豈寂寥<lb/>
　　　興善寺貝多樹　　　　　　張　喬<lb/>
還應毫末長始見拂丹霄得子從西國成隂見昔朝勢<lb/>
隨雙刹直寒出四墻遥帶月啼春鳥連空噪暝蜩逺根<lb/>
穿古井髙頂起凉飈影動懸燈夜聲繁過雨朝静遲松<lb/>
<pb n="KR4h0022_WYG_326-17a"/>
桂老堅任雪霜凋永共終南在應隨刼火燒<lb/>
　　　雙槿樹　　　　　　　　　張文矩<lb/>
緑影競扶踈紅姿相照灼不覺桃李亂<hi>一作花</hi>更<hi>一作亂</hi>向<lb/>
春風落<lb/>
　　藤<lb/>
　　　詠藤　　　　　　　　　　李　嶠<lb/>
吐葉依松磴野苗長石䑓神農嘗藥罷質子寄書來色<lb/>
映葡萄架花分竹葉杯金隄不見識玉潤幾重開<lb/>
<pb n="KR4h0022_WYG_326-17b"/>
　　　石上藤　　　　　　　　　岑　參<hi>見集本</hi>
石上生孤藤弱蔓依石長不逄髙枝引未得凌空上何<lb/>
處可堪托<hi>一作堪托身</hi>為君長萬丈<lb/>
　　　潭上紫藤　　　　　　　　李徳裕<lb/>
故鄉春欲盡一嵗芳難再巖樹已青葱吾廬日堪愛幽<lb/>
蹊人未去芳草行應礙遥憶紫藤垂繁英照潭黛<lb/>
　　　和友人許棠題宣平里古藤　張　蠙<hi>見集本</hi>
欲結千年茂生來便近松迸根通井潤交葉覆庭穠厯<lb/>
<pb n="KR4h0022_WYG_326-18a"/>
代頻更主盤空漸變龍晝風圓影亂宵雨細聲重葢宻<lb/>
勝丹桂層危類逺峰嫩條懸野䑕枯節呌秋蛩翠老霜<lb/>
難蝕皴多蘚乍封幾家遥共翫何寺不堪容客對㤀離<lb/>
榻僧看誤過鐘頃因陪預作終夕遶枝笻<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_326-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百二十六<lb/>
</p>
<p>
</p>
  </div>
</body>
</text>
</TEI>
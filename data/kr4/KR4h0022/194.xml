<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷一百九十四</head>
    <p>
<pb n="KR4h0022_WYG_194-1a"/>
欽定四庫全書<lb/>
　文苑英華卷一百九十四　宋　李昉等　編<lb/>
　樂府三<lb/>
　　公子行九首　　　　少年行四十二首<lb/>
　　輕薄篇五首<lb/>
　　　公子行　　　　　　　　　劉希夷<lb/>
天津橋下陽春水天津橋上繁華子馬聲廻合青雲外<lb/>
人影摇空緑楊裏<hi>一作摇楊緑波裏</hi>碧波蕩漾玉為沙<hi>一作緑波清廻</hi>
<pb n="KR4h0022_WYG_194-1b"/>
<hi>玉為砂</hi>青雲離披錦作霞可憐楊柳傷心樹可憐桃李斷<lb/>
腸花此日遨遊㸔美女此時歌舞入倡家倡家美女鬱<lb/>
金香飛去飛來公子傍灼灼<hi>一作的的</hi>珠簾白日映娥娥玉<lb/>
貌<hi>一作顔</hi>紅粉粧花際徘徊雙蛺蝶池邊顧歩兩鴛鴦傾<lb/>
國傾城漢武帝為雲為雨楚襄王古來容光人所羡况<lb/>
復今日遥相見願作輕羅着細腰願為明鏡分嬌靣與<lb/>
君相向轉相親與君相栖共壹身願言<hi>一作願作</hi>真松千歲<lb/>
古誰論芳槿一朝新百年同謝西山日千秋萬古北邙<lb/>
<pb n="KR4h0022_WYG_194-2a"/>
塵<hi>一有此二句</hi>
　　　同前　　　　　　　　　常　建<lb/>
日日乗釣舟嫋嫋持釣竿渉淇傍荷花驄馬閑金鞍俠<lb/>
客白雲中腰間懸轆轤出門事嫖姚為君西擊胡胡兵<lb/>
漢騎相馳逐野戰孤軍西海曲百尺旌竿沉黒雲邊笳<lb/>
落日不堪聞<lb/>
　　　同前　　　　　　　　　司空曙<lb/>
纒臂繡綸巾貂裘窄稱身射禽風助箭驟馬雪飛塵金<lb/>
<pb n="KR4h0022_WYG_194-2b"/>
垺爭開道香車為駐輪翩翩不知處應是霍家親<lb/>
　　　同前　　　　　　　　　　于　鵠<lb/>
少年初拜大長<hi>一作大常</hi>秋半醉垂鞭見列侯馬上抱雞三<lb/>
市鬬袖中携劔五陵遊玉簫金管迎歸院錦繡<hi>一作袖</hi>紅<lb/>
粧擁上樓更向苑東新買宅月陂<hi>一作碧波</hi>春水入門流<lb/>
　　　同前　　　　　　　　　　李商隱<lb/>
一盞新羅酒凌霜<hi>一作晨</hi>恐易銷歸應衝皷半去不待笙<lb/>
調歌好難愁和香多不<hi>一作濃豈</hi>惜飄春塲鋪艾帳下馬雉<lb/>
<pb n="KR4h0022_WYG_194-3a"/>
媒嬌<lb/>
　　　同前　　　　　　　　　　雍　陶<lb/>
公子風流嫌<hi>一作輕</hi>錦繡新裁白紵作春衣金鞭留當誰<lb/>
家酒拂柳穿花信馬歸<lb/>
　　　同前　　　　　　　　　　韓　琮<lb/>
紫袖長衫色銀蟬<hi>一作蟾</hi>半臂花帶装<hi>集作長</hi>盤水玉鞍繡<lb/>
坐雲霞别殿承恩澤飛龍賜渥洼控羅青裊轡鏤象碧<lb/>
重葩意氣催歌舞䦨珊走鈿車袖障<hi>一作彰</hi>雲縹緲釵轉<lb/>
<pb n="KR4h0022_WYG_194-3b"/>
鳳欹斜珠巻迎歸箔紅籠晃醉紗唯無難夜日不得似<lb/>
仙家<lb/>
　　　同前二首　　　　　　　　聶夷中<lb/>
漢代多豪族恩深益驕逸走馬踏殺人街吏不敢詰紅<lb/>
樓宴青春數里望雲蔚金釭熖<hi>一作艶</hi>勝書不畏落暉疾<lb/>
美人盡如月南威莫能<hi>一作不敢</hi>匹芙蓉自天來不向水中<lb/>
出飛瓊奏<hi>一作綺席戞</hi>雲和碧簫吹鳳質唯恨魯陽死無人<lb/>
駐白日<lb/>
<pb n="KR4h0022_WYG_194-4a"/>
　　　二<lb/>
花樹出墻頭花裏誰家樓一行書不讀身封萬户侯美<lb/>
人樓上歌不見古凉州<lb/>
　　　少年行　　　　　　　　　呉　均<lb/>
董生能巧笑子都信美目百事<hi>一作萬</hi>市一言千金買相<lb/>
逐不㸔參差莱誰能<hi>一作論</hi>窈窕淑願言奉<hi>一作捧</hi>繡被來<lb/>
就越人宿<lb/>
　　　同前　　　　　　　　　　沈　烱<lb/>
<pb n="KR4h0022_WYG_194-4b"/>
長安妙少年騘馬鐡連錢陳王装馬腦晉后鑄金鞭歩<lb/>
摇如飛鷰寶劔<hi>一作鍔劔</hi>似舒蓮去來新市北遨遊大道邊<lb/>
倐忽作老翁顔鬢似衰蓬自言生漢代少小見豪雄五<lb/>
侯俱拜日<hi>一作拜爵又作日拜</hi>七貴各論功建章連北闕<hi>一作通北闕</hi>
複道應<hi>一作度</hi>南宫大后居長樂天子出廻中玉輦迎飛<lb/>
鷰金山賞鄧通一朝復一日忽見市朝空扶桑無復海<lb/>
崑山倒向東少年何暇問頽齡遇<hi>一作值</hi>福終子孫𡨕滅<lb/>
盡鄉里<hi>一作閭</hi>不復同淚盡眼方暗脾傷耳自聾杖䇿尋<lb/>
<pb n="KR4h0022_WYG_194-5a"/>
遺老歌笑<hi>一作嘯</hi>詠悲翁追隨各有遇非敢訪童䝉<lb/>
　　　同前　　　　　　　　　　李百藥<lb/>
少年飛翠葢上路勒金鑣始酌文君酒新吹㺯玉簫少<lb/>
年不<hi>一作子</hi>歡樂何以<hi>一無此二字</hi>盡芳朝千金笑裏靣一搦<lb/>
撐<hi>一作抱</hi>中腰掛纓誰<hi>一作/冠豈</hi>憚宿落珥<hi>一作拜迎</hi>不勝嬌寄語<lb/>
<hi>一無此二字</hi>少年子無辭歸路遥<lb/>
　　　同前　　　　　　　　　　張昌榮<lb/>
少年不識事落魄遊韓魏珠軒流氷車玉勒浮雲騎縱<lb/>
<pb n="KR4h0022_WYG_194-5b"/>
横意不一然諾心無二白璧贈穰苴黄金奉毛遂妙舞<lb/>
飄龍管清歌吟鳳吹三春小苑遊千日中山醉直言身<lb/>
可沉誰論名與利依倚孟嘗君自知能市義<lb/>
　　　同前　　　　　　　　　　鄭　愔<lb/>
潁川豪横客咸陽輕薄兒田竇方貴幸趙李新相知軒<lb/>
蓋終朝集笙竽此夜吹黄金盈篋笥白日忽西馳<lb/>
　　　同前四首　　　　　　　　王　維<lb/>
新豐美酒斗十千咸陽遊俠多少年相逢意氣為君飲<lb/>
<pb n="KR4h0022_WYG_194-6a"/>
繫馬髙樓垂柳邊<lb/>
　　　二<lb/>
出身仕漢羽林郎初隨驃騎戰漁陽孰知不向邊廷苦<lb/>
<hi>一作死</hi>縱死猶聞俠骨香<lb/>
　　　三<lb/>
一身能擘<hi>一作臂</hi>兩彫<hi>與琱/同</hi>弧虜騎千重<hi>一作羣</hi>祗似無偏<lb/>
坐金鞍調白羽紛紛射殺五單于<lb/>
　　　四<lb/>
<pb n="KR4h0022_WYG_194-6b"/>
漢家君臣歡宴終髙議雲臺論戰功天子臨軒賜侯印<lb/>
将軍珮出明光宫<lb/>
　　　同前三首　　　　　　　　杜　甫<lb/>
馬上誰家白靣郎臨軒<hi>一作街</hi>下馬坐人床不通姓字麄<lb/>
豪甚指㸃銀瓶索酒嘗<lb/>
　　　二<lb/>
莫笑田家老瓦盆自從盛酒長兒孫傾銀注玉<hi>集作瓦</hi>驚<lb/>
人眼共醉終同臥竹根<lb/>
<pb n="KR4h0022_WYG_194-7a"/>
　　杜集作臨街下馬此云臨軒下馬杜集作傾銀注<lb/>
　　瓦此云傾銀注玉皆當以此書為正葢謬為俗子<lb/>
　　改易此所以重古本也<lb/>
　　　三<lb/>
巢鷰養兒渾去盡江花結子也無多黄衫年少來宜數<lb/>
不見堂前東逝波<lb/>
　　　同前三首　　　　　　　　李　白<lb/>
君不見淮南少年遊俠客白日毬獵夜擁擲呼盧百萬<lb/>
<pb n="KR4h0022_WYG_194-7b"/>
終不惜報讐千里如咫尺少年遊俠好經過渾身装束<lb/>
皆綺羅蘭蕙相隨喧妓女風光去處滿笙歌驕矜自言<lb/>
不可有俠士堂中養來乆好鞍好馬乞與人十千五千<lb/>
旋沽酒赤心用盡為知己黄金不惜栽桃李桃李栽來<lb/>
幾度春一廻花落一廻新府縣盡為門下客王侯皆是<lb/>
平交人男兒百年且樂命何湏狥<hi>一作讀</hi>書受貧病男兒<lb/>
百年且榮身何湏狥節甘風塵衣冠半是戰征士<hi>一作征戰</hi>
窮儒浪作林泉民遮莫枝根長百丈不如當代多還徃<lb/>
<pb n="KR4h0022_WYG_194-8a"/>
遮莫親姻連帝城不如當身自簪纓㸔取富貴眼前者<lb/>
何用悠悠身後名<lb/>
　　　二<lb/>
青雲少年子挾彈章臺左鞍馬四邊開突如流星過金<lb/>
丸落飛鳥<hi>一作肉</hi>夜入<hi>一作深</hi>瓊樓卧夷齊是何人獨守西<lb/>
山餓<lb/>
　　　三<lb/>
五陵年少金市東銀鞍白馬度春風落花踏盡遊何處<lb/>
<pb n="KR4h0022_WYG_194-8b"/>
笑入胡姬酒肆中<lb/>
　　　同前<hi>一作渭城少年行</hi>　　　　　　崔　顥<lb/>
洛陽二月梨花飛秦地行人春憶歸揚鞭走馬城南陌<lb/>
朝逢驛使秦川客驛使前日發章臺傳道長安春早來<lb/>
棠梨宫中鷰初至葡桃館裏花正開念此使人歸更早<lb/>
三月便達長安道長安道上春可憐摇風蕩日曲江邊<lb/>
萬户樓臺臨渭水五陵花柳滿秦川秦川寒食盛繁華<lb/>
遊子春來不見<hi>一作喜</hi>家鬬雞下社春初合走馬章臺日<lb/>
<pb n="KR4h0022_WYG_194-9a"/>
半斜章臺帝城稱貴里青樓日晩歌鐘起貴里豪家白<lb/>
馬嬌<hi>一作驕</hi>五陵年少不相饒雙雙挾彈來金市兩兩鳴<lb/>
鞭上渭橋渭城橋頭酒新熟金鞍白馬誰家宿可憐錦<lb/>
瑟筝琵琶玉壺清酒就君家小婦春來不觧羞嬌歌一<lb/>
曲楊柳花<lb/>
　　　同前<hi>此詩見二百五卷</hi>　　　　　　崔國輔<lb/>
　　　同前二首　　　　　　　　王昌齡<lb/>
西陵俠少年送客過長亭青槐夾兩路白馬如流星聞<lb/>
<pb n="KR4h0022_WYG_194-9b"/>
道羽書急單于冦井陘氣輕浮道<hi>一作蹈</hi>難<hi>一作氣髙輕赴難</hi>誰<lb/>
願<hi>一作顧</hi>燕山銘<lb/>
　　　二<lb/>
走馬還相尋西樓下夕隂結交期一劔留意贈千金髙<lb/>
閣歌聲逺重門<hi>一作關</hi>柳色深夜䦨湏盡醉莫負百年心<lb/>
　　　同前<hi>一作邯鄲少年行</hi>　　　　　　高　適<lb/>
邯鄲城南<hi>一作西</hi>遊俠子自言<hi>一作矜</hi>生長邯鄲裏千塲縱<lb/>
愽家仍富幾度<hi>一作處</hi>報讐身不死宅中歌舞日紛紛門<lb/>
<pb n="KR4h0022_WYG_194-10a"/>
外車馬常<hi>集作矗又作長</hi>如雲<hi>三字一作如雲屯</hi>未知肝膽向誰是令<lb/>
人却憶平原君不見即今<hi>集作今人</hi>交態薄黄金用盡還踈<lb/>
索以兹感嘆<hi>一作激</hi>辭舊遊更於時事無所求且與少年<lb/>
飲美酒徃來射獵西山頭<lb/>
　　　同前　　　　　　　　　　呉象之<lb/>
承恩借獵小平津使氣常遊中貴人一擲千金渾是膽<lb/>
家無四壁不知貧<lb/>
　　　同前四首　　　　　　　　李　嶷<lb/>
<pb n="KR4h0022_WYG_194-10b"/>
十八羽林郎戎衣侍漢<hi>一作事漢</hi>王臂鷹金殿側挾彈玉轝<lb/>
<hi>一作輿</hi>旁馳道春風起陪遊出建章<lb/>
　　　二<lb/>
侍獵長楊下承恩更射飛塵生馬影滅箭落鴈行稀薄<lb/>
暮隨天<hi>一作歸隨</hi>仗聫翩入鏁闈<lb/>
　　　三<lb/>
玉劍膝邊横金盃馬上傾朝遊茂陵道夜<hi>一作暮</hi>宿鳳凰<lb/>
城豪吏多猜忌無勞問姓名<lb/>
<pb n="KR4h0022_WYG_194-11a"/>
　　　同前　　　　　　　　　　韓　翃<lb/>
千㸃斕斒噴玉騘青絲結尾繡纒騣<hi>集作鬃</hi>鳴鞭曉出章<lb/>
臺路禁葉春衣楊柳風<lb/>
　　　同前<hi>一作長安少年行</hi>　　　　　　釋皎然<lb/>
翠樓春酒蝦蟆陵長安少年皆共矜紛紛半醉緑槐道<lb/>
躞蹀花騘驕不勝<lb/>
　　　同前二首　　　　　　　　李　益<lb/>
君不見上宫警夜營八屯鼕鼕街皷朝朱軒玉堦霜仗<lb/>
<pb n="KR4h0022_WYG_194-11b"/>
擁未合少年排入銅龍門暗聞絃管九天上宫漏沉沉<lb/>
清吹繁平<hi>一作纔</hi>明走馬絶馳道呼鷹挾彈通繚垣玉龍<lb/>
金鎻養黄口探雛取卵伴王孫分曹六博快一擲迎歡<lb/>
先意笑聲喧巧為柔媚學優孟儒衣嬉戲冠沐猿晩來<lb/>
香街經柳市行過倡舎宿桃根相逢酒後<hi>一作盃酒</hi>一言失<lb/>
廻朱㸃白聞至尊金張許史伺顔色王侯将相莫敢論<lb/>
豈知人事無定勢朝歡暮戚如掌飜椒房寵移子愛奪<lb/>
一夕秋風生戾園徒用黄金将買賦寕知白玉暗成痕<lb/>
<pb n="KR4h0022_WYG_194-12a"/>
持盃收水水已覆徙薪避火火更燔欲求四老張丞相<lb/>
南山如天不可上<lb/>
　　　二<lb/>
生長邊城傍出身事弓馬少年有膽氣獨獵隂山下偶<lb/>
與匈奴逢曽擒射鵰者名懸壮士籍請君少相假<lb/>
　　　同前　　　　　　　　　　張　籍<lb/>
少年從獵去<hi>集作獵出又作出獵</hi>長楊禁中新拜羽林郎獨對輦<lb/>
前射雙虎君王手賜黄金璫白日鬭雞傍新市<hi>一作日日鬭雞</hi>
<pb n="KR4h0022_WYG_194-12b"/>
<hi>都市裏</hi>贏得寶刀重刻字百里報讐夜出城平明還抵<hi>一作</hi>
<hi>在</hi>倡樓妓遥聞虜到平陵下不待勑<hi>集作詔</hi>書行上馬斬<lb/>
得戎<hi>一作名</hi>王獻桂宫封侯起宅<hi>一作/第</hi>一日中不為北<hi>一作</hi>
<hi>六</hi>郡良家子百戰乃得<hi>一作始取</hi>邊城功<lb/>
　　　同前五首<hi>一作長安少年行</hi>　　　　李　廓<lb/>
金紫少年郎繞街鞍馬光身從左中尉官屬右春坊剗<lb/>
戴楊州㡌重熏異國香垂鞭踏青草來去杏園芳<lb/>
　　　二<lb/>
<pb n="KR4h0022_WYG_194-13a"/>
追逐輕薄伴閒遊不著緋長櫳出獵馬數換打毬衣曉<lb/>
日尋花去春風帶酒歸青樓無晝夜歌舞歇時稀<lb/>
　　　三<lb/>
新年髙殿上始見有光輝玉鴈排方帶金鵝立仗衣酒<lb/>
深和椀賜馬疾打珂飛朝下人爭㸔香街意氣歸<lb/>
　　　四<lb/>
㦸門連日閉苦飲惜殘春開鎻通新客教姬屈醉人請<lb/>
歌牽白馬自舞踏紅茵時輩皆相許平生不負身<lb/>
<pb n="KR4h0022_WYG_194-13b"/>
　　　五<lb/>
遨遊携豔妓装束是男兒杯酒逢花住笙歌簇馬吹鶯<lb/>
聲催曲急春色訝歸遲不似聞街皷華筵待月移<lb/>
　　　同前　　　　　　　　　　杜　牧<lb/>
官為騣馬監職帥羽林兒兩綬藏不見落花何處期獵<lb/>
敲白玉鐙怒袖紫金鎚田竇長留醉蘇辛曲讓<hi>一作䕶</hi>岐<lb/>
豪持出塞節笑别逺山眉㨗報雲臺賀公卿拜夀巵<lb/>
　　　同前　　　　　　　　　　雍　陶<lb/>
<pb n="KR4h0022_WYG_194-14a"/>
不倚軍功有俠名可憐毬獵少年情戴鈴徤鶻隨聲下<lb/>
撼珮驕騘弄影行覔匠重装燕客劔對人新按越姬筝<lb/>
豈知儒者心偏苦吟向秋風白髪生<lb/>
　　　同前二首　　　　　　　　僧貫休<lb/>
錦衣鮮華<hi>一作潔</hi>手擎鶻閒行氣貌多輕忽稼穡艱難總<lb/>
不知三皇五帝是何物<lb/>
　　　二<lb/>
自拳五色毬送入他人宅却促蒼頭奴玉鞭打一百<lb/>
<pb n="KR4h0022_WYG_194-14b"/>
　　　同前二首　　　　　　　　王貞白<lb/>
遊讌不知厭杜陵狂少年花時輕暖酒春服薄装綿戲<lb/>
馬上林苑鬬雞寒食天魯儒甘被笑對策鬢皤然<lb/>
　　　二<lb/>
弱冠投邊急驅兵夜渡河追奔鐡馬走殺虜寶刀靴威<lb/>
靜黒山路氣含<hi>一作吞</hi>清海波常聞為突騎天子賜長戈<lb/>
　　　輕薄篇　　　　　　　　　何　遜<lb/>
城東美少年重身輕萬億拓彈隨珠丸白馬黄金飾長<lb/>
<pb n="KR4h0022_WYG_194-15a"/>
安九逵上青槐隂<hi>一作䕃</hi>道植轂擊晨已喧肩排𡨕不息<lb/>
走狗通四<hi>一作息</hi>望牽牛亘<hi>一作向</hi>南直相期百戲傍去來<lb/>
三市側象牀沓繡被玉盤傳綺食倡女掩扇歌小婦開<lb/>
簾織相㸔獨隱笑見人還歛色黄鶴悲故鄉山川詠新<lb/>
識鳥飛過客盡雀聚行龍匿酌酒方厭厭此時歡無極<lb/>
　　　同前　　　　　　　　　　張正見<lb/>
洛陽美少年朝日正開霞細踏聫鑣<hi>一作連錢</hi>馬傍趨苜蓿<lb/>
花揚鞭却還望春色滿東家井桃映水落門柳雜風斜<lb/>
<pb n="KR4h0022_WYG_194-15b"/>
綿蠻弄青綺蛺蝶遶承華欲徃飛亷館遥駐季倫車石<lb/>
榴傳馬腦蘭肴奠象牙聊持自<hi>一作自持</hi>娯樂未是鬭豪奢<lb/>
莫嫌龍馭曉<hi>一作晩</hi>扶桑復浴鴉<lb/>
　　　同前　　　　　　　　　　李　益<lb/>
豪不必馳千騎雄不在垂雙鞭<hi>一作鞬</hi>天生雋氣自相逐<lb/>
出與鵰鶚同飛翻朝行九衢不得意下鞭走馬城西原<lb/>
忽聞燕鴈一聲去廻鞍挾彈平陵園歸來青樓曲未半<lb/>
美人玉色當金樽淮隂少年不相下酒酣半笑倚市門<lb/>
<pb n="KR4h0022_WYG_194-16a"/>
安知我有不平色白日欲顧<hi>一集作願</hi>紅塵昏死生容易如<lb/>
反掌得意失意由一言少年但飲莫相問此中報讐兼<lb/>
<hi>一作亦</hi>報恩<lb/>
　　　同前二首　　　　　　　　釋貫休<lb/>
繡林錦野春態相壓誰家少年馬蹄蹋蹋鬬雞走狗夜<lb/>
不歸一擲賭却如花妾唯言不顛不狂其名不彰悲夫<lb/>
　　　二<lb/>
木落蕭蕭蛩鳴唧唧不覺朱蔫臉紅霜刼鬢漆世途多<lb/>
<pb n="KR4h0022_WYG_194-16b"/>
事泣向秋日方今<hi>一作吟</hi>少壮不努力老大徒傷悲如何<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百九十四<lb/>
</p>
<p>
</p>
  </div>
</body>
</text>
</TEI>
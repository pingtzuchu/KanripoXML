<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百六十六</head>
    <p>
<pb n="KR4h0022_WYG_965-1a"/>
欽定四庫全書<lb/>
　文苑英華巻九百六十六　宋　李昉等　編<lb/>
　婦人四<lb/>
　　獨孤公夫人韋氏墓誌一首<lb/>
　　權祕監夫人李氏墓誌一首<lb/>
　　李監察夫人蕭氏墓誌一首<lb/>
　　崔縣丞夫人原氏墓誌一首<lb/>
　　李參軍夫人獨孤氏墓誌一首<lb/>
<pb n="KR4h0022_WYG_965-1b"/>
　　裴明府夫人閻氏墓誌一首<lb/>
　　李縣丞夫人梁氏墓誌一首<lb/>
　　嗣曹王太妃鄭氏墓誌一首<lb/>
　　殤子韋八墓誌一首<lb/>
　　　前左驍衛兵曹參軍河南獨孤公故夫人京兆<lb/>
　　　韋氏墓誌　　　　　　　　獨孤及<lb/>
夫人諱某字某楚王交傳孟裔孫唐許州司馬皎曽孫<lb/>
渭南縣主簿憼<hi>唐世系表同本集作懿</hi>之孫兖州金鄉縣尉商伯<lb/>
<pb n="KR4h0022_WYG_965-2a"/>
季女祕書省著作郎偉睦州刺史儹之妹<hi>以世系表添正</hi>其先<lb/>
自彭城郡徙京兆從丞相賢後九世至本州大中正穆<lb/>
始有東西眷之號二十五世至徵士夐居魏周二代出<lb/>
不降志處不遁<hi>集作隨</hi>俗時人號為逍遙公夫人之七世<lb/>
祖也逍遙公生民部尚書建安公世恭<hi>表作瓘字世恭</hi>建安生<lb/>
上大將軍宋州刺史仁<hi>表作仁乃仁基之子仁基乃世恭之弟</hi>將軍生給<lb/>
事中旅即為許州之禰也夫以四言之遺直一經之餘<lb/>
烈<hi>闕</hi>徵之高風焯於今古宜其秉哲垂懿百代不殞地<lb/>
<pb n="KR4h0022_WYG_965-2b"/>
之華望之崇與春秋之唐杜范氏漢晉之袁楊王謝侔<lb/>
其熾大矣哉三<hi>集作二非</hi>十八葉之明徳茂祉降衷于夫人<lb/>
故孝慈貞儉温惠淑慎文敏好禮三者皆天機生知不<lb/>
待師訓而至廣徳二年夏六月歸于我衣服飲食躬自<lb/>
菲薄夙夜戒敬致孝于荇菜接娣姒以謙馭㓜賤以敬<lb/>
敦善勸義恕不知而矜不能喜怒未嘗形<hi>集作見</hi>於容止<lb/>
也其徳禮所化宗族以睦兒童知讓生一子四歲而夭<lb/>
大厯四年夏六月癸丑再孕不育乙卯殁于舒城春秋<lb/>
<pb n="KR4h0022_WYG_965-3a"/>
若干人至<hi>集作仁厚</hi>而不福德備而不壽是天不惠于我家<lb/>
也向使錫厥永年正家承筐宜爾子孫百福是享非夫<lb/>
人曷歸啟手足之日長㓜號咷内外親姻<hi>四字集作外姻内姻親疎</hi>
皆行哭失聲也宜哉是歲九月甲申以輤裧裳帷遷于<lb/>
洛陽十一月丁巳<hi>集作酉非</hi>安宅兆於<hi>集作于</hi>舅姑先塋之西<lb/>
南隅恐時逝事遷景行不貽於後故刋石以志卒葬且<lb/>
謹而日之<lb/>
　　　著作郎贈秘書少監權公夫人李氏墓誌<lb/>
<pb n="KR4h0022_WYG_965-3b"/>
　　　　　　　　　　　　　　　梁　肅<lb/>
成紀李氏自涼武昭王以後後裔熾大在元魏有若司<lb/>
空文穆公沖沖生司徒髙陽公休績諸父兄各登三司<lb/>
崇勲盛烈載在前史夫人司空之後也曽祖允義皇朝<lb/>
慶州刺史大父仲進宣州司士參軍考備冀州司倉夫<lb/>
懸<hi>集作𤣥</hi>圃崑山是生璵璠徳懿盛族<hi>集作徳門懿族</hi>宜有賢淑<lb/>
二椽葆儒行不躋貴仕故儲慶發和鍾于夫人夫人㓜<lb/>
而孝恭長而柔明歸于他室克協休德所奉之主則著<lb/>
<pb n="KR4h0022_WYG_965-4a"/>
作郎天水權公其人公大節大名達於家邦人倫仰為<lb/>
師表夫人明識茂行光于閨門姻族資其訓式有子德<lb/>
輿七歲而孤夫人茹未亡之哀躬徙宅之教故德輿也<lb/>
十五文章知名二十典祕書貞元二年以廷評尉攝監<lb/>
察御史為江西從事夫人從子南征寓于鍾陵其樂以<lb/>
道其養以禄一慈一孝宜壽宜福天實不弔享年若干<lb/>
以四年秋七月某辰寢疾而終德輿窮慕崩迫忍哀問<lb/>
卜號奉輤裧至于丹徒以來歳某月日權合附于先君<lb/>
<pb n="KR4h0022_WYG_965-4b"/>
假葬之域嗚呼有行可尊有禮可法始輔君子終垂母<lb/>
儀而不登上壽不介丕<hi>集作繁</hi>祉斯命也已篆石紀徳謂<lb/>
為墓誌近古之禮也胡可闕諸其銘曰<lb/>
武昭之胄立徳立功且侯且公文穆之後昭明有融繼<lb/>
别為宗抑抑夫人餘慶是藂温良在躬歸我秘書體仁<lb/>
協衷<hi>集作衆非</hi>盛徳攸同乃訓孟子擇乎中庸休有先<hi>一作光</hi>
風豈命有極豈天不傭降此鞠凶假窆何所惟栢<hi>集作松</hi>
惟松于江之東棘人充充式號且恫哀思無窮<lb/>
<pb n="KR4h0022_WYG_965-5a"/>
　　　監察御史李君夫人蘭陵蕭氏墓誌銘<lb/>
　　　　　　　　　　　　　　　前　人<lb/>
夫人諱某字某南蘭陵人梁世宗明皇帝生南海王珣<lb/>
自南海三葉至有唐太子太師某太師生中書侍郎某<lb/>
以文武之勤左右帝室世祚徐國疊耀<hi>集作輝</hi>台階蓋夫<lb/>
人之大伯父也父中書之弟駙馬都尉太僕卿諱衡踐<lb/>
脩舊徳尚某邑公主實生夫人𤣥宗其外大父也宣<hi>集無</hi>
<hi>宣字非</hi>皇其舅也天漢𣲖流地靈騰茂藴為和氣鍾我淑<lb/>
<pb n="KR4h0022_WYG_965-5b"/>
德既笄歸于公族李氏曰錪錪官至監察御史以茂行<lb/>
聞於時上奉繼親旁羅羣族夫人内貞明而外柔順至<lb/>
於色養義充於輔佐仁見於周睦至乃冠婚賓祭之式<lb/>
組紃黼黻之事莫不能儀刑邦教律<hi>集作法</hi>度姻戚洎御<lb/>
史捐館夫人罷執笄<hi>疑作䒪</hi>之事訓道三女以禮自居二<lb/>
十年間母儀愈<hi>集作益</hi>光内則愈彰知我者方紀美行貽<lb/>
諸彤史天不與善享年四十八而終時建中元年九<hi>集作</hi>
<hi>四</hi>月三日也初夫人無子晝哭之後歸于其宗仲弟御<lb/>
<pb n="KR4h0022_WYG_965-6a"/>
史中丞復孝愛之德聞於天下出守三州皆從而居焉<lb/>
是歲中丞由潭州遷左馮翊㑹夫人㓜女從夫有江華<lb/>
之貶亦將欲沿三湘展母子之歡途次于晉陵遘疾而<lb/>
没俄兵興不克反葬馮翊次子某以來歲某月日奉其<lb/>
姑之喪權窆于某鄉原嗚呼仁宜有壽善宜有後以夫<lb/>
人之賢且先代之胤與王室之出而亦<hi>集作其</hi>事並戾豈<lb/>
命也歟予<hi>集作肅</hi>忝遊馮翊之門也乆見命為誌其銘曰<lb/>
昔在帝祖承天命紀維皇歸妹光耀載起太師之孫魯<lb/>
<pb n="KR4h0022_WYG_965-6b"/>
元之子誕受休氣實為女士共伯既没敬姜道存訓成<lb/>
内則耀<hi>集作輝</hi>動髙門積徳所因其禮宜蕃碩人無子天<lb/>
道寧論將涉三湘奄歸九原生惟<hi>集作涯</hi>共盡有恨何言<lb/>
　　　鄭州原武縣丞崔君夫人源氏墓誌銘<lb/>
　　　　　　　　　　　　　　　前　人<lb/>
夫人諱某字某河南洛陽人也昔涼武王烏孤景王傉<lb/>
檀繼為傑霸據河右景王生魏太尉隴西宣王賀賀生<lb/>
司徒惠王恭或以文武<hi>集作或文或武</hi>藩翰王室以拓拔同源<lb/>
<pb n="KR4h0022_WYG_965-7a"/>
因錫姓焉夫人其後也曾祖翁皇朝尚書比部郎中祖<lb/>
脩業涇州刺史父老<hi>集作光</hi>時濟隂太守夫人濟隂第幾<lb/>
女既笄歸于原武丞博陵崔君某以德敏貞儉宣慈惠<lb/>
和<hi>集作温愸</hi>輔佐君子而成家風原武之伯父沖嘗為刑部<lb/>
郎中每謂夫人淑哲之美可師表姻族洎原武疾病顧<lb/>
視諸子尚藐慮歸祔不獲以屬夫人夫人黙而省焉晝<lb/>
哭之後躬履草莽成反葬之禮禮無違者聞見<hi>集作者</hi>難<lb/>
之既免喪始游息道門受心法於大照禪師請益之際<lb/>
<pb n="KR4h0022_WYG_965-7b"/>
朗然懸解大照没又事𢎞正禪師入定<hi>集作文</hi>性離天機<lb/>
獨得喜怒哀樂無自入焉宴坐之外以敬姜之風操班<lb/>
氏之詩禮貽訓親族閨門之内盛烈流美禪林髙妙受<lb/>
用不極<hi>二十字集作貽訓諸姑故親族目之曰閨門盛烈道流美之曰禪林髙趣妙用不極</hi>委和<lb/>
歸真享年若干大厯甲辰歲十一月十三日寢疾捐館<lb/>
嗣子某乙等泣血襄事以來歲某月日權窆于某原仲<lb/>
子左<hi>集作佐</hi>車純孝而文懼聖善之徳不著後嗣遂假我<lb/>
為誌銘曰<lb/>
<pb n="KR4h0022_WYG_965-8a"/>
烈烈雄閥降茲淑哲惟夫人兮郁郁母儀中外肅祗耀<lb/>
閨門兮以道自光我性則常奄歸貞兮孝乎維嗣其哀<lb/>
也至刻斯文兮<lb/>
　　　衢州司士參軍李君夫人河南獨孤氏墓誌<lb/>
　　　　　　　　　　　　　　　前　人<lb/>
夫人姓獨孤氏六世祖永業北齊司徒臨川郡王自臨<lb/>
川五葉至贈秘書監府君諱某門風世德家諜詳矣夫<lb/>
人秘書之第某女生而純孝容範淑茂成于德門歸于<lb/>
<pb n="KR4h0022_WYG_965-8b"/>
公族李氏曰濤故楚州刺史仲康之子今御史大夫涵<lb/>
之從兄也少有敏才故秘書府君以夫人歸之恪勤婦<lb/>
禮以正家節門内之治繄柔明是賴乾元初李君參掾<lb/>
信安遂終于位夫人罷助祭之事專以禮詩之學訓成<lb/>
諸孤議者以魯敬姜辛憲英為比晩歲以禪自適謂般<lb/>
若之經空惠之筌恃<hi>集作持</hi>而為師去諸結縛猶違土也<lb/>
享年五十三大厯十一年某月日寢疾終于常州遂權<lb/>
窆于建安<hi>集作元</hi>精舎之側明年某月日卜筮襲干吉始<lb/>
<pb n="KR4h0022_WYG_965-9a"/>
遷兆合祔于洛陽某之先塋嗣子前越州士曹參軍居<lb/>
介南陵尉居佐譙縣尉居敬孝亷居易等痛聖善之德<lb/>
不可追也俾肅為誌其銘曰<lb/>
温温夫人貞順而慈始為婦儀終為母師仰成法寳穎<lb/>
脱塵機身世兩遺乗化而歸合祔伊何周原舊域哀哀<lb/>
令嗣孝思罔極作銘片石以誌窀穸<lb/>
　　　杭州臨安縣令裴君夫人常山閻氏墓誌<lb/>
　　　　　　　　　　　　　　　前　人<lb/>
<pb n="KR4h0022_WYG_965-9b"/>
夫人姓閻氏皇朝考功郎懿道之孫銀青光禄大夫尚<lb/>
書刑部侍郎伯璵之女河東薛氏之出前廷尉評領臨<lb/>
安令裴深之室也春秋若干以大厯乙夘歲五月寢疾<lb/>
卒于晉陵之私第來年月日窆于某原不獲吉卜<hi>集作兆</hi>
未祔于皇姑禮從宜也先期臨安以夫人之德善俾予<lb/>
銘其墓故得而譔云夫人貞順惠和恭明孝慈自天授<lb/>
也樂善睦親儉而好禮承家訓也循<hi>集作修</hi>采蘋之度以<lb/>
助祭祀得婦道也四教行九族和秉内則也夫人有是<lb/>
<pb n="KR4h0022_WYG_965-10a"/>
淳懿故自致禮至于捐館小大無間言中外無異望郁<lb/>
郁詵詵一家興仁俟絶之際請辭其太夫人又辭其娣<lb/>
姒已而顧所生之四女曰母子之愛今也永絶夫中饋<lb/>
不可以無主吾已請而<hi>集作爾</hi>父娶繼室矣其來也汝謹<lb/>
事之無貽我神羞辭氣不惑言畢遂殁夫號母慟諸女<lb/>
孺慕聞其哀者行路<hi>集作人</hi>出涕存殁之事其感人深矣<lb/>
哀哉乃為銘曰<lb/>
穠矣蕣華茂藴質兮配此良士如琴瑟兮嚴霜隕零曷<lb/>
<pb n="KR4h0022_WYG_965-10b"/>
其疾兮吁嗟碩人歸此室兮<lb/>
　　　德州安得縣丞李君夫人梁氏墓誌<lb/>
　　　　　　　　　　　　　　　前　人<lb/>
夫人安定梁氏族髙祖華陽襄公諱彦先<hi>集作光</hi>生周隋<lb/>
際歴上大將軍開府儀同三司使持節青冀華相等九<lb/>
州刺史貞惠文敏為兩朝名臣生曽祖永安成公文讚<lb/>
在隋為司隷刺史司隷生皇朝龍興令冀州長史晏晏<lb/>
生朝散大夫堯山令澄夫人堯山之第二女惠和<hi>集作生知</hi>
<pb n="KR4h0022_WYG_965-11a"/>
孝慈㓜有令儀長而温良成而柔明年若干嫁趙郡李<lb/>
兼金生四子而兼金卒夫人内持正性外示德禮且以<lb/>
文行忠信貽訓諸子家道以和每言曰敬姜大家吾師<lb/>
也既晩歲修釋氏法以禪誦為事視身世榮枯與夢幻<lb/>
同因命第四子為沙門勵以清淨行既而壽量極享年<lb/>
七十二歲在乙夘十月乙未終于常州建安佛寺<hi>集作精舎</hi>
後五日窆于某原孝子詠等銜痛泣血哀過乎禮懼先<lb/>
夫人德善不聞將誌幽穸以肅外族之屬也俾為斯文<lb/>
<pb n="KR4h0022_WYG_965-11b"/>
銘曰<lb/>
伊夫人煥母德道可尊禮不忒訓令子就儒釋没<hi>集作滅</hi>
而藏焉永無隙人欲我知視此石<lb/>
　　　嗣曹王故太妃鄭氏墓誌銘　穆　員<lb/>
大唐貞元景寅歲秋七月己酉荆南節度觀察使户部<lb/>
尚書御史大夫江陵尹嗣曹王皋奉先太妃滎陽鄭氏<lb/>
之喪歸于先王贈尚書左僕射諱職之居實洛陽邙山<lb/>
之原先是皇帝使中謁者詔東京有司備鹵簿鼓吹洎<lb/>
<pb n="KR4h0022_WYG_965-12a"/>
祖載儀衛之物且監視之事之前日嗣王有虞乎山壤<lb/>
<hi>一作墳</hi>泉隧不常陵穴迺以百世之後貽厥來者之義屬<lb/>
于小生太妃諱仲字正和恒州司兵文恪之孫郴州司<lb/>
户休璿之子鄭之於百族也如羣嶽之聳衆山焉溢于<lb/>
世間事不待紀太妃以禮之節為質以樂之和為性以<lb/>
詩之鵲巢采蘩小星殷雷易之坤蠱家人為德小大由<lb/>
之且以其餘施之於外夫是以賢子是以貴以利于家<lb/>
邦年十有四歸於公族又十四歲而先嗣王即世王屋<lb/>
<pb n="KR4h0022_WYG_965-12b"/>
天壇之下有别墅焉太妃挈令之嗣王與女子子洎夫<lb/>
族之叔妹未冠笄者與本族凋喪之遺無告者合而家<lb/>
之居無生資勤儉自力仁以恤智以圖使夫饑待我粒<lb/>
寒待我纊<hi>一作縷</hi>婚姻宦學蒸嘗之禮待我以時嗣王年<lb/>
甫及笄其所以導成慈訓者則以父嚴師教之道兼而<lb/>
濟之于時天下晏然而事有將亂之兆太妃念嗣王之<lb/>
壯必及經綸不患不貞患不更踐<hi>一作賤</hi>不患不聞先王<lb/>
之訓患不知下人之生卒以仲尼鄙事為教及其長也<lb/>
<pb n="KR4h0022_WYG_965-13a"/>
見其為龔黄見其為方召享其孝敬勲榮禄位三者日<lb/>
躋之報焉嗚呼月朢而虧天之道也以建中三年冬十<lb/>
月九日遘疾薨于潭州官舎之寢壽七十有二嗣王奉<lb/>
喪歸葬達于南荆國難方興天下否塞朝廷倚宗周維<lb/>
城之固加於郡帥一等乃用魯公伯禽有為之變俾復<lb/>
其位且使即其次而窆焉嗣王銜恤奉詔以戰克以攻<lb/>
拔統江西援江陵其事墓也如生平之養其哀號也執<lb/>
干戈者悲之今茲龜筮叶謀優詔惟允議者或曰東南<lb/>
<pb n="KR4h0022_WYG_965-13b"/>
之鎮荆州為大降冦僅滅多虞未忘遺羊杜之重狥曾<lb/>
閔之節越三千里執喪釋位謂安危何員以為嗣王之<lb/>
於朝廷也曩竭之以忠朝廷之於嗣王也今遂之以孝<lb/>
君臣家國之際於是乎古無以踰況其奉先之志不可<lb/>
以奪臨下之政必可以保且用崇厥孝理始于本枝使<lb/>
為子者悦事君者勸以感人心以順天下不然何卒葬<lb/>
弔贈天王之錫命視于同盟有加等焉初湖南部將有<lb/>
王國良者嘗危疑負固歴年不下嗣王為帥恭太妃之<lb/>
<pb n="KR4h0022_WYG_965-14a"/>
教以子召之國良捧檄如歸撫之以信其後入衛中禁<lb/>
錫名維新乃曰爾來之生今日之寵罔極之德也哀請<lb/>
赴葬上嘉而許之其執禮致慕視於<hi>闕</hi>由是以係之于<lb/>
篇銘曰<lb/>
抑抑母儀稟訓德門來賔王族慶集宗臣如彼崇山應<lb/>
時出雲霈然作雨澤潤生人裕我之蠱啟茲寵勛匡載<lb/>
<hi>疑作戴</hi>中興為唐晉文宜爾百禄享茲萬春運奪其養<hi>一作</hi>
<hi>運短奈養</hi>天胡匪仁清洛之陽脩邙之阜我歸我居我徒我<lb/>
<pb n="KR4h0022_WYG_965-14b"/>
友維邙與洛將安宅之相乆<lb/>
　　　殤子韋八墓誌<hi>此篇係男子已移入九百六十二巻今存其目</hi>
　　　　　　　　　　　　　　　獨孤及<lb/>
　<lb/>
　<lb/>
　<lb/>
　<lb/>
　文苑英華巻九百六十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六百九</head>
    <p>
<pb n="KR4h0022_WYG_608-1a"/>
欽定四庫全書<lb/>
　文苑英華卷六百九　　　宋　李昉等　編<lb/>
　雜上請三<lb/>
　　為崔大夫請入奏表二首<lb/>
　　為劒南西川崔僕射再請入朝表一首<lb/>
　　為益州父老請攝司馬鄧公為真表一首<lb/>
　　為益州父老請留史司馬表一首<lb/>
　　為益州父老請留博陵王表一首<lb/>
<pb n="KR4h0022_WYG_608-1b"/>
　　為公卿請復常膳表一首<lb/>
　　中書門下請進膳表一首<lb/>
　　熒惑退舍宰相請復常膳表一首<lb/>
　　為宗正卿請復常膳表一首<lb/>
　　為鳯翔李尚書請使人拜掃表一首<lb/>
　　代河南裴尹請拜掃表一首<lb/>
　　請河北遭旱澇州凖式折免表一首<lb/>
　　代人至渭南縣降服請罪表一首<lb/>
<pb n="KR4h0022_WYG_608-2a"/>
　　代人奉御批不許請罪謝恩表一首<lb/>
　　駕幸長安起居表一首<lb/>
　　代人行在起居表一首<lb/>
　　代張侍郎起居表一首<lb/>
　　　為崔大夫請入奏表　　　　李　舟<lb/>
臣某言臣以乆違闕庭歳請朝覲在宣州日伏奉德音<lb/>
且以河南用兵許臣事平入奏尋蒙寵命移鎮浙東臣<lb/>
自至越州旋經歳序瞻戀宸極道路轉遥俯察微躬疾<lb/>
<pb n="KR4h0022_WYG_608-2b"/>
病加劇實慮溘先朝露永謝明時昨者随表便行冀蒙<lb/>
聖恩昭許續奉進止所在令廽伏廹宸嚴不敢冐進臣<lb/>
防身寡智處衆多尤但恐讟謗之聲日聞天聽浸潤之<lb/>
漸將廽聖慈憂疹相并死亡無日臣管州郡幸無逋懸<lb/>
西河之間又已寧静伏願陛下察臣誠懇許臣朝謁實<lb/>
冀犬馬之疾歸上國而蠲除風波之言仰皇明而昭鑒<lb/>
無任懇廹之至<lb/>
　　　同前<lb/>
<pb n="KR4h0022_WYG_608-3a"/>
臣某言臣一昨初承國哀號慕罔極已陳哀懇請赴山<lb/>
陵伏奉批答上遵違㫖不許奔㑹𤣥宫甫閉攀扈無由<lb/>
永惟舊恩實延巨痛陛下自登寳位日月重光百靈昭<lb/>
蘇萬物咸覩臣限所守僻在海隅遐瞻闕庭未獲稱慶<lb/>
陛下湛恩雨施大號風行繁徭頓除窮海知化臣管内<lb/>
州郡幸獲安帖在臣使務必有常規將臨元㑹之期倍<lb/>
切朝宗之戀伏願許臣蹔趨天闕獲覲龍顔集禀命於<lb/>
聖君退宣風於遐壤臣死生無恨榮願之至<lb/>
<pb n="KR4h0022_WYG_608-3b"/>
　　　為劒南西川崔僕射再請入朝表<lb/>
　　　　　　　　　　　　　　　于　邵<lb/>
臣某言去冬臣知衙事官姚悟廽伏奉手詔許臣入朝<lb/>
臣自西川<hi>一作山</hi>軍還理裝撰吉與監軍使孟㳺仙等以<lb/>
今月五日發成都十二日至綿州羅江縣中使馬承積<lb/>
至又奉恩㫖令臣與遊仙等却廽臣乆辭闕庭從事邉<lb/>
塞思一朝覲如天無階忽遂此行神道所感豈知中路<lb/>
猶阻懇誠揮涕慙對於三軍結戀詎同於他日臣所行<lb/>
<pb n="KR4h0022_WYG_608-4a"/>
意實不謀身一欲辯折讒<hi>一作戎</hi>間兼欲敷陳國要有不<lb/>
可形之翰墨有不可傳之外人表臣心切唯天而已將<lb/>
士等知臣悃欵共憂家國見臣不行魂氣俱喪臣以廹<lb/>
於所務抱恨南邉固請監軍使行猶期上訴雖一夫阻<lb/>
命而違衆實難逰仙今於漢州便發以從諸將之請軍<lb/>
中務要悉以咨之伏乞聖聦俯遂羣議則冀上輯下睦<lb/>
永無外虞西南艱危再沐清晏豈臣獨夫之幸實充萬<lb/>
人之幸無任懇廹屏營之至謹附監軍使孟遊仙奉表<lb/>
<pb n="KR4h0022_WYG_608-4b"/>
陳請以聞<lb/>
　　　益州父老請攝司馬鄧公為真表<lb/>
　　　　　　　　　　　　　　　閭丘均<lb/>
臣聞天工人代安危所存得其情則風化淳厚失其性<lb/>
則甿庶流離臣等本部益州司馬臣某雅慮忠純貞心<lb/>
剛克通識人理博綜古言州無牧伯居攝端右静以鎮<lb/>
撫物情功乃隠於視聽事益於國家故不可一二而言<lb/>
也臣又聞冦恂為郡甚得人心將拜汝南百姓遮道漢<lb/>
<pb n="KR4h0022_WYG_608-5a"/>
皇如請竟留一歳敢縁斯義上犯天顔伏乞陛下憫垂<lb/>
涕之慈惠黎民之願即其所守除以為真使生人無惜<lb/>
去之嗟孤貧有永綏之頼則上下咸得中和可期伏表<lb/>
上祈以驚以震云云<lb/>
　　此篇元編在五百七十八卷辭讓門今移入於此<lb/>
　　　為益州父老請留史司馬表<lb/>
益州大都督府草莾臣某等若干人謹冐死言臣聞理<lb/>
有所藉潁州重覩於黄霸惜其不可河南一借於冦恂<lb/>
<pb n="KR4h0022_WYG_608-5b"/>
古之恩迹今亦宜有臣等出身草莾茂育𤣥德井飲田<lb/>
食齒老年衰安全家道傾<hi>疑</hi>遂天性皆頼陛下聖情恩<lb/>
利惠及蒼生擇循吏以共康官賢才而俾牧者也臣州<lb/>
佐某官英明興<hi>疑</hi>氣忠志居心該舉墳典猶協文史充<lb/>
美價於一省者能聲於邦國緹油至止光輔藩維體要<lb/>
而庶政必凝憂勤而自公知退伏見今月日除節彭州<lb/>
刺史璽凾適到熊軾將登吏人傳聞驚嗟相惜臣聞天<lb/>
地之道每從人欲帝王之義必順人心所以黎庶安寧<lb/>
<pb n="KR4h0022_WYG_608-6a"/>
上下禔福今此百姓乞留一年庶得服習其教而易安<lb/>
優柔其道而自得閶闔天逺上祈猶難伏乞聖慈囬睠<lb/>
殊渙中留停已出之㫖復如初之望使祈<hi>一作折</hi>心重至<lb/>
驚魂還歸時雨一霑同養萬物無任瞻望佇廽之至<lb/>
　　　益州父老請留博陵王表<lb/>
臣某言臣伏見陛下睿圖興復寳命維新救㝢縣於阽<lb/>
危拯蒼生於塗炭凡在戴髮孰不幸甚蜀鄉財産古稱<lb/>
天府疲弊始西軍之役屢空拯<hi>疑</hi>冐賄之夫滿路吁嗟<lb/>
<pb n="KR4h0022_WYG_608-6b"/>
棄親亡散維貸是視愛養誰能陛下所以惠賜藩王鎮<lb/>
撫梁益因之傳<hi>一作博</hi>利期以政成而𤣥暐至止纔移弦<lb/>
朔除替旋聞臨筵不暖陛下與而奪之勾萌未逹於方<lb/>
春濟舟忽度於中水天下何謂亡<hi>疑</hi>此哀憐今者百姓<lb/>
甚性<hi>一作情</hi>於官人貪富<hi>疑作/留</hi>𤣥暐<hi>缺/</hi>師恩<hi>缺</hi>斯弊遂革<lb/>
美其風而不見其好移其政而不失其宜且益州者列<lb/>
岳之雄望𤣥暐者朝廷之忠良明使是推能術尤急理<lb/>
以才名相副義與随時不乖陛下何惜一賢以遺百姓<lb/>
<pb n="KR4h0022_WYG_608-7a"/>
特望俯廽授受留借期年瀝懇上陳馳情無地瞻帝閽<lb/>
而遐呌佇天睠而西流獲遂丹誠戴恩瞑目無任悃欵<lb/>
屛營之至<lb/>
　　　為公卿請復常膳第二表<lb/>
臣某等言前以减膳日乆憂損聖躬率土廽惶輕陳管<lb/>
見而孝情凝邈猶未俯同誠不感天増其履薄臣聞先<lb/>
王垂教以禮制情聖人無心以身從物故能上安七廟<lb/>
下字兆民<hi>唐諱</hi>所以孝治<hi>唐諱</hi>莫非斯道伏惟陛下率由過<lb/>
<pb n="KR4h0022_WYG_608-7b"/>
禮至性光前想終身之憂懐茹荼之酷愆子卯之制淹<lb/>
晦朔之期生靈皆所不堪聖體必將勞顇貽臣子之危<lb/>
懼忘社稷之晏虞緬善靡逹<hi>一作緬兹一善</hi>方招兩失求諸典<lb/>
故兼且未安詢及普天孰云其可既守高祖之天下為<lb/>
萬國之歡心先當愛身以寧宗社無宜獨善用杜衆情<lb/>
伏願俯順禮經仰廽天眷則羣臣荷頼庶品咸康不任<lb/>
懇切之至<lb/>
　　　中書門下請進膳表　　　　常　衮<lb/>
<pb n="KR4h0022_WYG_608-8a"/>
臣某言伏奉以華陽公主攝和稍<hi>類表作小</hi>乖思念所切齋<lb/>
宫親禱輟膳終朝臣等下情不遑寸刻竊以經時之疾<lb/>
變節或加分至所臨晦明異狀漸過其後旋即如初頃<lb/>
嘗驗之多亦然矣陛下以海内之衆子育寧殊豈天屬<lb/>
之間皇慈獨軫伏願忘懐澹慮常膳以時保安聖躬用<lb/>
慰臣下属兹煩暑尤切懇誠謹奉表陳露以聞無任兢<lb/>
惶廹切之至<lb/>
　　　熒惑退舍宰相請復常膳表　錢　珝<lb/>
<pb n="KR4h0022_WYG_608-8b"/>
臣某等言今月某日伏奉批詔以臣累陳列宿之間熒<lb/>
惑退舍所冝升臨正殿進復常羞而睿聽彌高羣誠莫<lb/>
遂顧台星之有位居公府以不遑伏惟陛下道合秉陽<lb/>
事皆師古禀天明於垂象察時變以側身克示允恭未<lb/>
忘戒懼考乎經籍實契規摹雖退就卑宫儉惟降食方<lb/>
期應感合舉典彛然而芒角既收運行已順歴懇亦循<lb/>
於故實拜章敢惑於聦明而𤣥鑒未開丹心如燭鋪陳<lb/>
無序裨賛失圖伏以大配乾坤重承宗廟執禮必遺於<lb/>
<pb n="KR4h0022_WYG_608-9a"/>
小者推誠皆可以貫之則行正道以臨萬邦不在乎不<lb/>
居法座也布王澤而滋庶物不在乎不食重味也而陛<lb/>
下未嘗不行正道於遐邇布王澤於細㣲茍行之有終<lb/>
𢎞之不已則天惟輔德心實彌災視棟宇而自安御豆<lb/>
籩而何爽敢祈聖鑒必念斯言伏惟俯狥愚誠特允所<lb/>
奏干冐旒扆臣無任云云<lb/>
　　　為宗正卿請復常膳表<lb/>
臣某等言今月某日伏奉批詔以臣所請復常膳御正<lb/>
<pb n="KR4h0022_WYG_608-9b"/>
殿未賜允許者臣等恭承詔㫖竊仰聖謀以為前史所<lb/>
垂正言可取則應天動人之事實哲王致理之先然臣<lb/>
伏思陛下繼體以來推誠必至友愛之道顯教萬方惻<lb/>
隠之心罔遺一物於王師致討司冦用刑率皆毒被蒸<lb/>
人罪興衆怒救殘虐之極弊懲悖亂之元兇而後効順<lb/>
立功報之爵禄勞心焦思痛在瘡痍屢降德音勤行王<lb/>
道得非應天以實而動人以行哉况謫見之後戒懼不<lb/>
遑朝野所知星辰所照則大官進御路寢燕居既舉舊<lb/>
<pb n="KR4h0022_WYG_608-10a"/>
章將踰期月固可以特開睿鑒俯狥羣心理且叶於至<lb/>
公事兼存於大體臣某等謬居宗緒敢貢餙詞盡布腹<lb/>
心復干宸扆無任仰望兢越屏營之至<lb/>
　　　為鳯翔李尚書請使人拜掃表　韓翃<lb/>
臣某言臣聞子之能仕父教之忠臣仕雖無聞忠冀盡<lb/>
力當陛下至理之日偶四方無事之時臣幸揚名清朝<lb/>
全節聖代於臣之分榮感多焉而罔極之心未遑省告<lb/>
伏以先臣墳墓逺在定州道路所經瞻馳靡及臣自入<lb/>
<pb n="KR4h0022_WYG_608-10b"/>
宿衞三十四年頃者師旅雖寧武臣分閫臣職叨禁近<lb/>
事絶私情𢎞覆之德靡所不容而兢懼之誠實自難處<lb/>
空懐怵惕之感莫申展奠之儀今寰宇廓清憂疑必釋<lb/>
當天下交泰之際是人神叶吉之期臣寄重藩維不合<lb/>
上請今遣弟某官某專拜掃以道途所近便取北路赴<lb/>
定州輙披懇誠無任兢惶云云<lb/>
　　　代河南裴尹請拜掃表　　　令狐楚<lb/>
臣某言臣聞天地之大曲成於品物臣子之心無隠於<lb/>
<pb n="KR4h0022_WYG_608-11a"/>
君父下情上逹至化旁流伏惟開元天寳聖文神武應<lb/>
道皇帝陛下睿謀作聖孝理奉天蒼生之願不違皇極<lb/>
之慈廣運不以臣㣲劣無取累擢大官位高尹京職重<lb/>
居守犬馬陳力未酬明主之恩霜露感懐遽有私家之<lb/>
請臣某中謝先臣墳墓俯在近郊頃歲以來闕伸拜掃<lb/>
每至寒節展臣情禮晨往暮還所職無闕又臣於墳塋<lb/>
立碑恐其向就建樹之際獲遂躬親重泉承日月之光<lb/>
舉宗蒙雨露之澤不勝罔極之至<lb/>
<pb n="KR4h0022_WYG_608-11b"/>
　　　請河北遭旱澇州凖式折免表<lb/>
　　　　　　　　　　　　　　　張廷珪<lb/>
臣廷珪言伏見景龍二年三月十一日勑河南北桑蠶<lb/>
倍多風土異宜租庸湏别自今以後河南河北蚕熟依<lb/>
限即輸庸調秋苖若損唯令折租乃為常式者臣聞皇<lb/>
天無私覆后土無私載日月無私鑒隂陽無私毓是以<lb/>
明王聖帝則而像之慶浹萬邦政敷文德故書曰無偏<lb/>
無黨王道蕩蕩無反無側王道正直伏惟聖朝御歴皇<lb/>
<pb n="KR4h0022_WYG_608-12a"/>
極在人正朔所覃率土奉若百年于兹矣頃於災歳重<lb/>
賦饑人頓革彛典特開變例雖施蠻貊之邦臣愚猶知<lb/>
不可况此兩道枕倚大河南接神州上通天邑郡縣雄<lb/>
劇人物昌阜既類股肱之地尤宜得其欣心豈可殊其<lb/>
土風異其徭賦不恤災患而殫其財力者即以桑蠶别<lb/>
加徵稅至如隴右百姓羊馬是資山南諸州椒漆為利<lb/>
其或銅鍚鉛鍇貨自巖通蜃蛤魚鹽財自海殖土物惟<lb/>
性錯貢<hi>四字一作惟錯</hi>方隅咸有澇年並無他稅旱歳各凖常<lb/>
<pb n="KR4h0022_WYG_608-12b"/>
規豈獨斯人外之王度且天灾所降年榖莫登在於貧<lb/>
弱或至殍殣生理既其難恃人心固未易安就其憂危<lb/>
載空杼軸窮斯濫矣將無不至臣効官頴服在河南毎<lb/>
見部人衆稱寃苦伏思景龍之際時多賊臣有若宋楚<lb/>
客紀處訥武延秀韋温等蔽虧日月專擅威權各食封<lb/>
遍河南河北属當水旱屢致蠲除因而遂矯制命固非<lb/>
先朝之本意也伏願陛下廣天成之德均子育之愛式<lb/>
崇大體追復舊章許河南河北有水旱處依貞觀永徽<lb/>
<pb n="KR4h0022_WYG_608-13a"/>
故事一凖令式折免則在蒼生不勝幸甚謹因所部法<lb/>
司叅軍鄭𤣥亮奏澇損謹附表以聞<lb/>
　　　代人至渭南縣降服請罪表　韓　翃<lb/>
臣某言臣自出邉鄙素無才術頃因冦難累効驅馳遂<lb/>
荷殊私謬膺重寄介於偏僻宻邇冦讐備歴艱危得全<lb/>
節義遼陽移㧞趙北掃除皆伏威靈非臣力致幸逢清<lb/>
廓輙自寛閒麾下不虞舟中生變坐移<hi>疑作貽</hi>顛沛實愧<lb/>
無謀縱欲粉身於何塞責陛下念臣㣲効未即書刑許<lb/>
<pb n="KR4h0022_WYG_608-13b"/>
歸朝廷俾露誠懇王畿日近聖問荐臨雖承雨露恩深<lb/>
其若丘山罪重闕庭進對臣亦胡顔鈇鉞就誅甘當碎<lb/>
首謹於路側降服而囚且十年以來秉戎律者其於綏<lb/>
撫或有乖方不待刑章弊於部曲隠而不數斯軰亦多<lb/>
臣以負罪雖同免罹其禍幸全腰領伏俟天誅臣之為<lb/>
榮死亦不朽臣無任懇欵之至<lb/>
　　　代人奉御批不許請罪謝恩表　前人<lb/>
臣某言奏事官蘇翼廽伏奉聖造答表勒臣即復章綬<lb/>
<pb n="KR4h0022_WYG_608-14a"/>
速赴闕庭捧讀震驚心魂爽越臣某中謝臣智稱統戎<lb/>
罪深負國奉期死所翻荷生成恩承主偏法為臣屈廽<lb/>
謝九原之路仰銜再造之功拜命之初不勝忭躍臣即<lb/>
匍匐拜謝闕庭無任感戴<hi>云云</hi>
　　　駕幸長安起居表<hi>武后時</hi>　　　冨嘉謨<lb/>
臣某言伏奉車駕以今月二十二日西至長安臣聞咸<lb/>
秦奥壤河洛舊區王者是宅因時順動故睿情載佇西<lb/>
睠邦土玉軔金根天旋雲被皇輿凱入在藻知歸臣忝<lb/>
<pb n="KR4h0022_WYG_608-14b"/>
葭莩謬膺垣翰尹京靡託陪鑾遂阻紫宸漸遥丹慊空<lb/>
積伏惟祁寒在候輦路逶迤法駕就蹕聖躬多祐然後<lb/>
闢天陛而臨舊都廵卜征而考元吉者也無任悅豫之<lb/>
至謹遣某官奉表以聞<lb/>
　　　代人行在起居表<hi>德宗時</hi>　　　于公異<lb/>
臣某言自中使至伏奉手詔後行在所未有人至伏以<lb/>
巴梁既逺信使全稀路有豺狼時當否塞東征西怨彼<lb/>
雖幸於南廵捧日望雲臣獨瞻於北極伏惟陛下以重<lb/>
<pb n="KR4h0022_WYG_608-15a"/>
慎為意以社稷為心每於寢膳<hi>類表作食</hi>必盡頤攝况朱明<lb/>
啓夏小暑届時曽觀蜀漢之風小異咸<hi>類表作亟</hi>秦之氣尚<lb/>
衣侍膳之分莫敢侵官資父事君之誠空思入面違奉<lb/>
既乆涕戀無從不任之至<lb/>
　　　同前　　　　　　　　　　羊士諤<lb/>
臣某言臣以菲才親奉昌運受瀋隅之重任<hi>類表作寄</hi>効犬<lb/>
馬之㣲誠惟君知臣特受恩奬夙興夕惕榮懼積中臣<lb/>
某中謝伏以租稅之殷江鄉為重閭井之化水旱是虞<lb/>
<pb n="KR4h0022_WYG_608-15b"/>
臣職有分憂期於富庶宣陛下雨露之惠令獲小康守<lb/>
朝廷刑賞之規敢思中立條賦斂以辦集除疾苦而均<lb/>
安閉閤齋心仰思<hi>類表作答</hi>𤣥造竊以聖慈廣被每念遐方<lb/>
臣忝守官合具聞逹<lb/>
　　　代張侍郎起居表　　　　　吕　温<lb/>
臣某言孟秋猶<hi>集作尚</hi>熱伏惟聖躬萬福臣以去月二十<lb/>
一日到薄安山見蕃胡尚綺里徐等同<hi>集作固</hi>令盈珍等<lb/>
却廽奏事令臣取今月發赴衙帳者伏惟聖德<hi>集作澤非</hi>柔<lb/>
<pb n="KR4h0022_WYG_608-16a"/>
逺皇明獨幽蕃情大歡首帥知感䖍奉朝㫖賔禮使臣<lb/>
迎勞肅恭饋餼豐潔益知<hi>集作明</hi>嚮化彌表革心臣恭備<lb/>
單車不勝慶抃嚴程方始絶域未窮白日在天瞻仰如<lb/>
近青蒲之地伏奏猶賖感戀彷徨罔知攸措無任犬馬<lb/>
屏營之至謹因中使第五忠憲附表起居以聞<lb/>
　<lb/>
　<lb/>
　<lb/>
<pb n="KR4h0022_WYG_608-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷六百九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百六十</head>
    <p>
<pb n="KR4h0022_WYG_859-1a"/>
欽定四庫全書<lb/>
　文苑英華巻八百六十　　宋　李昉等　編<lb/>
　釋十一<lb/>
　　杭州開元寺新塔碑一首<lb/>
　　杭州餘杭縣龍泉寺故大律師碑一首<lb/>
　　衢州龍興寺故律師体公碑一首<lb/>
　　荆州南泉大雲寺故蘭若和尚碑一首<lb/>
　　　杭州開元寺新塔碑一首　　李　華<lb/>
<pb n="KR4h0022_WYG_859-1b"/>
漢永平中佛教初至洛陽始置寺度騰蘭二<hi>一作三</hi>德古<lb/>
者官之庭府稱寺盖賔而尊之比於曹署此其源也杭<lb/>
州開元寺梁天監四年豫州刺史譙郡戴朔捨宅為寺<lb/>
寺號方興名僧惠圜營建之後處士戴元范賔恭増餙<lb/>
之至開元二十六年改為開元寺庭基坦方䨇塔樹起<lb/>
日月逝矣材朽將傾廣徳三年三月西塔壊㐫荒之後<lb/>
人願莫展太常卿兼杭州刺史張公伯儀忠簡帝心威<lb/>
静吳越駐車跪禮徘徊感嘆乃捨清白之俸為君為親<lb/>
<pb n="KR4h0022_WYG_859-2a"/>
修而復之兵部員外郎兼侍御史范公倫人之珪璋國<lb/>
之俊彦<hi>四字一作望者</hi>法師什曇獻上座什雲卿寺主什崇逺<lb/>
都維那什惠逹什法祥長樂寺什曇景等戒香扶其永<lb/>
誓道力䕶其成功于是劒南荆揚之巨材諸郡倕輸之<lb/>
懿匠竭耗神眀三年畢事乙栗結仡穿貫顥氣晃爚景<lb/>
象烘若鎔金距畢<hi>疑作卑</hi>躋髙凡為七級級有佛事環廽<lb/>
昫轉幢網通映如梵什宫踐乎上府俯視萬井有若棊<lb/>
布仰瞻天宇雲在身下傍眺江山列在掌端過乎阯謂<lb/>
<pb n="KR4h0022_WYG_859-2b"/>
傾峯動<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>岌業其側既鏤以丹素餙以青紫<hi>九字一作既雕既鏤</hi>
<hi>以素以青浴緑漬紫</hi>掀腸閃目百變百移如有靈物𡻭<hi>一作累</hi>跪稜<lb/>
層雷嵬攅欒摽江壓湖孤島突天不可名也霞照丹户<lb/>
如開日宫風摇和鈴若下天樂聲徹有頂輪䕃空界影<lb/>
入清江形鎮大地所濟者廣巍巍度門先大德什懐亮<lb/>
住持之固如山不動先<hi>一作老</hi>法師什道貞華嚴祕宗香<lb/>
象至底先法師什藏暉三藏扄鑰五方啟之過去人縁<lb/>
在世慈願不有偈頌其如佛恩華嘗官是邦感深霜露<lb/>
<pb n="KR4h0022_WYG_859-3a"/>
忝大常一面與兵部為寮敬申其羙以佐法門之宏觀<lb/>
其文曰<hi>闕</hi>　亭亭掲堅廽出江甸秋天泬寥百里獨見<lb/>
如海浮來如地踊現以壯州邑以調群心餌藥觧病依<lb/>
舟濟深卿曹郎署共布黄金<lb/>
　　　杭州餘杭縣龍泉寺故大律師碑<lb/>
　　　　　　　　　　　　　　　前　人<lb/>
大朴既雕淳源不復生人溺于迷妄自㧞無由我梵惟<lb/>
哀之力現靈東方雷起羣蟄間生龍象調御人天巍巍<lb/>
<pb n="KR4h0022_WYG_859-3b"/>
乎大眀燭幽而品物知向矣噫稠林枝幹榮枯不息火<lb/>
宅煙熖起滅相尋於衆生速壊之身有諸佛常存之性<lb/>
垢衣纒寳而不見濁水求珠而未得法無髙下根有淺<lb/>
深由是啟禪那證入之門立毗尼攝䕶之藏土因水而<lb/>
成噐火得薪而待燃惟此二宗更相為用律行嚴用<hi>一無</hi>
<hi>此字</hi>奉則净無瑕缺戒定<hi>一無此字</hi>光深照則測見本源次修<lb/>
定門而自調伏云何為大定地雖傾而不動云何為脩<lb/>
我心雖寂而無住然後登般若之岸上楞伽之峯以此<lb/>
<pb n="KR4h0022_WYG_859-4a"/>
身為法身了無得為真得或有黙脩元契於文義受教<lb/>
頓悟於宗師不由門階徑造堂室㣲塵學者時得一人<lb/>
復有大悲空隘而不窮𢎞誓海涸而不盡俯從像法以<lb/>
導世間則我大律師其人也師諱道一字法崙餘杭嚴<lb/>
氏生族姓之家是為因地作如來之子寕有本縁故祖<lb/>
考不書尊上乘也禮峻山岳神閑江海機對敏洽應受<lb/>
融眀自襁褓至於成童顔色無違視聽皆正年甫八嵗<lb/>
辭親就師鴻鵠入冥自然方外蓮花出水不染泥<hi>一作世</hi>
<pb n="KR4h0022_WYG_859-4b"/>
間十七預剃度𨽻龍泉寺受具于光州岸律師行相珠<lb/>
圓滌流鏡澈始就山隂聽岸講涅槃經師既歸而為衆<lb/>
敷闡同時聽者奉以為師恭惟此經佛最後說教㫖深<lb/>
圓故草元著義法華經大事因縁授聲聞記口誦心奉<lb/>
誓盡當來金剛經滅度無邉悉離諸相誦起信論滌除<lb/>
邪妄開導心宗常所受持皆為義什於華嚴入普賢性<lb/>
海於維摩得不二法門凡歴見聞莫非心證從文悟理<lb/>
也白日頓眀于世界飛鳥自在于空中從理乘如也嘗<lb/>
<pb n="KR4h0022_WYG_859-5a"/>
謂天台觀門往誓深教吾所歸也夫垢因戒净惠定以<lb/>
生未有愛尚存而坐登三昧毎嘆曰持心繫于刹那求<lb/>
道本於清净使學徒觧怠由軌範不眀教之興衰在我<lb/>
而已矣乃䕶一席<hi>闕</hi>心必隨嘗講大乘方攝齊登座侍<lb/>
者布蓆㣲爽律文即命撤席澣衣以俟眀日其檢身激<lb/>
下皆此類也自是江南律學砥礪彌精矣至若齊塲星<lb/>
列談座雲繞四衆仰山王之髙萬里赴龍宫之㑹逺夷<lb/>
逾海而來聽長老順風而請益至仁生滅至辨成簡判<lb/>
<pb n="KR4h0022_WYG_859-5b"/>
折疑問若陽和觧氷𢎞敷妙理如止水觀月化童蒙為<lb/>
上智伏我慢為調柔引諸佛戒定之池浴衆生輕重之<lb/>
垢垢自流去池常湛然又以儒墨者般若之笙簧詞賦<lb/>
者伽陀之皷吹故博通外學時復著文在我法中無非<lb/>
佛事故李大理昇期崔河南希逸嘗撫本州麾幢往復<lb/>
故成御史廣業令廬華州元裕兵部韓員外賞屈身郡<lb/>
邑䑳舸洄沿及郷人故汴州何司户寒同與叩絶韻於<lb/>
清風味元機于永夕廬山師友今古一時誠願宻𢎞崇<lb/>
<pb n="KR4h0022_WYG_859-6a"/>
脩本寺導容纓綱髙殿棟宇工人殫其百櫨信士竭其<lb/>
千金佛宫嚴麗一方勝絶冩大藏經手自刋校學者頼<lb/>
焉席常住因通給無閡凡聖均焉於天竺寺造慈氏變<lb/>
相慿髙為䑓與衆均福光靈肸蠁如在㑹中永以報生<lb/>
育劬勞之恩光先師訓誘之徳不離宴坐應者如歸天<lb/>
寳十三年春忽洒飾道塲端理經論惟銅瓶錫枤留置<lb/>
左右具見五天大徳十八羅漢幡蓋迎引請與俱西二<lb/>
月八日恬然化滅報齡七十六僧臘五十七生以其日<lb/>
<pb n="KR4h0022_WYG_859-6b"/>
滅亦如之昔同如來捨位之辰今是菩薩往生之日古<lb/>
先大士無此眀徴先時院庭有百合兩本對發白花光<lb/>
如月輪照於昏夜嗚呼慈雲既歸花亦彫萎物感如是<lb/>
人哀可知至某月日遷厝于寺之西偏江嶺淮湖緇麻<lb/>
縞素茶毗之㑹聲動山川寂寥原野人亡地古悲夫一<lb/>
為人師六十年矣逺名利故不逰京國樂閑安故不出<lb/>
户庭有請方去故深慈宻行莫得而究焉門人之冠者<lb/>
一行禪師惠罕法師律梁寺乾應律師蘇州東林寺懐<lb/>
<pb n="KR4h0022_WYG_859-7a"/>
哲律師湖州開元寺惠燈少眀之記長者寳藏脩身執<lb/>
持導師化城無處瞻仰眷属之賢有若族人神都等如<lb/>
來影中怖畏都盡力生今地哀號不窮以華恱曽史之<lb/>
風尚竺乾之道追書本行見託斯文銘曰　苕溪教源<lb/>
因戒生定百千人俱見性清净裂除意網磨拂心鏡雖<lb/>
㑹一乘終脩萬行說法登壇天龍諦聽湏彌峯頂白月<lb/>
孤映彼迷方者從我得正報盡生盡歸自法身最朝涕<lb/>
泣江上門人炬滅隂夜舟沉海津雪山靈草無復青春<lb/>
<pb n="KR4h0022_WYG_859-7b"/>
欲報之德蒼蒼罔極既㫁言語又非空色假言喻空觀<lb/>
我為則<lb/>
　　　衢州龍興寺故律師體公碑<lb/>
噐為外物挹泉者噐有以濟饑渇也身為妄聚奉道者<lb/>
身有以成大覺也泉不離噐道不離身噐存則饑渇洗<lb/>
除身脩則大覺無礙故律為知見根本開入扄户持其<lb/>
要得其宗者有若長老體公蓋毗尼之堂室尸羅之燈<lb/>
炬三昧之舟筏也信安有名山名川山秀川清家為將<lb/>
<pb n="KR4h0022_WYG_859-8a"/>
宗母曰徐性地靈開祐降神而生徐氏既孕夣婆羅門<lb/>
告曰姊當生男詔興大法長老既齓好聚沙起窣堵波<lb/>
焚草為香採花為供年十有五瓊章鶴姿兄為净安寺<lb/>
上首乃往從學日誦萬言兄歎曰吾祖父昆弟六人出<lb/>
家受習之速無其比也年二十一通大乘小乘千紙如<lb/>
意年中配度净安寺遊問㑹稽遇光律師受其戒誦戒<lb/>
至三日属衆僧布席登座宣說無有遺文住洛京五年<lb/>
與本州策律師東陽超至法師同講問為法門儀表萬<lb/>
<pb n="KR4h0022_WYG_859-8b"/>
嵗元年歸信安禀受者千人由是江南律範端嚴第一<lb/>
衲衣袒肩跣足行乞手蒔松竹繕造僧房苦行貫天地<lb/>
大慈包世界於辨才得自在於文義得觧脫于人法得<lb/>
無我於觀照得甚深刺史徐嶠之率參佐縣吏耆艾以<lb/>
降請居龍興寺迎供者多不知同日紛然辨鬭聞於長<lb/>
老曰吾脩無諍三昧不唯自利𢎞願利人咄因吾身生<lb/>
彼嗔恨乃别立一室<hi>闕</hi>纔方丈晏然安居不踐門閾刺<lb/>
史李暢跪請移居大方至於涕淚俯如其請因入法華<lb/>
<pb n="KR4h0022_WYG_859-9a"/>
三昧口不息誦身不親席大事因縁我得心證請左溪<lb/>
大師講止觀鑄鍾七十斤隣州長吏稽首延請結艦浮<lb/>
川幢蓋彌望瞻禮萬計行無住悲建講堂門樓厨庫房<lb/>
宇畫諸佛刹鑿放生池聞者敬觀者信聽者悟日月無<lb/>
私之照江湖不言之潤如來權實之門其至矣哉收材<lb/>
江湖方構佛殿羣盜㨿州寺半為墟址如鳥巢形若枯<lb/>
木㐫猾棄刄稽首歸仁寳應二年六月九日自升䋲床<lb/>
跌坐而滅享齡九十二僧臘七十一緇素號慟楚越悽<lb/>
<pb n="KR4h0022_WYG_859-9b"/>
悲至廣德元年十二月三日焚于州西某原起塔安神<lb/>
諸佛之遺教也唯長老貌清神逺仁深行獨卓為道噐<lb/>
注為法源謙非外儀質乃内<hi>一作哀非</hi>至若調伏住持之固<lb/>
禮誦跪繞之勤耄期不衰寒暑如一學窮必究理精必<lb/>
詣猶自以為功㣲道淺未足為師真金純金萬寳之最<lb/>
也趺滅之夕則異香滿室閉塔之日則羣鶴翔鳴信安<lb/>
王禕趙太常頥真鄭庶子倬李中丞丹前相國李梁公<lb/>
峴皆為此州躬往圍繞趙太常敬因長老立文殊萬聖<lb/>
<pb n="KR4h0022_WYG_859-10a"/>
之象李梁公増感先人泣下䨇林之間長老在世靈徴<lb/>
繁多日輪降照於梁端大龍脩敬于池上寒蒲<hi>一作笋</hi>㨩<lb/>
擢于氷下彩芝□瑩於禪室慶雲覆㑹仰歎千人此其<lb/>
盛者弟子僧㑹藏爰自童蒙服勤左右四十年矣惠命<lb/>
阿難結集如來之言顔氏之子鑚仰素王之道杭州靈<lb/>
隐寺大徳惠逺婺州開元寺大德清辨本州六度寺大<lb/>
德惠炬<hi>一作矩</hi>大乘寺主浩然本寺上座惠逹寺主法㑹<lb/>
都維那神爽等輪王之位我敬奉之妙光之法我敬行<lb/>
<pb n="KR4h0022_WYG_859-10b"/>
之爰請伽陁式播元烈銘曰<lb/>
付嘱戒藏遵行威儀光還性靜翼具禽飛止法根本深<lb/>
仁得之蓮花不濡性本清浄彼上人者無時非定定不<lb/>
離儀儀不離性色身雖滅此滅皆寂寂然不動斯為正<lb/>
真鎔金起塔哀斷門人<lb/>
　　　荆州南泉大雲寺故蘭若和尚碑<lb/>
　　　　　　　　　　　　　　　前　人<lb/>
肇有含氣則鷹鸇逐鳥虎狼噬人人最靈于其間嗜欲<lb/>
<pb n="KR4h0022_WYG_859-11a"/>
萌而六根動利害交而五兵作文<hi>一作雲疑</hi>演乾坤至於性<lb/>
命老陳道德循於天下不究因縁之本不知大千之廣<lb/>
而内盗方扇心塵益悖長圍合于三界猛熖流于四生<lb/>
乘時雷震惟佛能救<hi>一作救世</hi>於是超六度之岸轉三乘之<lb/>
輪馭指南於迷路建髙燈于黒夜翻海滅熖擎山潰圍<lb/>
蒼生既孤再獲慈母人天之奉大矣逺矣㣲塵法門吾<lb/>
道一貫承此印者歸乎上仁和尚諱惠真南陽冠族張<lb/>
氏也父大禮銀青光禄大夫坊州刺史靈降右闕慶延<lb/>
<pb n="KR4h0022_WYG_859-11b"/>
仁宗太夫人陳氏誦法華經屢有祥應既誕和尚體益<lb/>
康寜而衾褥彌㓗每啼聞誦經則止而聽之六嵗發言<lb/>
輙諧經義七嵗誦書日記萬言黙誦<hi>一作尋</hi>法華經安樂<lb/>
行品因捨儒學専精大乘年十三剃度𨽻西京開業寺<lb/>
事髙僧滿意意公門人皆釋侣珪璋和尚年㓜道尊以<lb/>
為之冠十六受十戒持䕶峻整名重京師進具經㫖遍<lb/>
覧毗尼意謂未圓尋文果闕乃往天竺求梵本至海上<lb/>
遇净三藏自摩詰陀還净公謂曰西方學者亦殊宗貫<lb/>
<pb n="KR4h0022_WYG_859-12a"/>
假欲詮正如異執柯<hi>一作就何</hi>因悉授所賫律集與之俱返<lb/>
纔二年間罔不懸觧績成手部名曰毗尼孤濟藴始以<lb/>
五月十六日結夏安居僧聞盡愕喧然雷動門人來問<lb/>
答曰迦利底迦星此其候門人未逹既而無畏三藏以<lb/>
五月十五日至京師衆僧怪而問故三藏曰五視<hi>一作是</hi>
迦利底迦星合時來正當日結夏耳迦利底迦星即火<lb/>
星也由是緇林聳歎與聖人<hi>一無人字</hi>合符梵僧長老尚多<lb/>
初至長安和尚修謁膜拜方半多公喜曰爾非真耶留<lb/>
<pb n="KR4h0022_WYG_859-12b"/>
之座隅宻付心要當陽𢎞景禪師國都教宗帝室尊奉<lb/>
欲以上法靈境歸之和尚衣<hi>疑</hi>請京輔大德一十四人<lb/>
同住南泉以和尚為首昔智者大師受法於衡岳祖師<lb/>
至和尚六葉福種<hi>一作鍾</hi>荆土龍象相承歩至南泉歴詮<lb/>
幽勝因起蘭若居焉地與心寂同吾定力室與空眀同<lb/>
吾惠照躬行勤儉以率門人人所不堪我將禪悅至於<lb/>
捨寢息齊寒暑食止一味茶不非時嘗遇嵗荒野人茹<lb/>
草和尚如之門人勸諭對曰順正行事亦如來教也中<lb/>
<pb n="KR4h0022_WYG_859-13a"/>
宗聞之將以禮召時𢎞景禪師在座啟于上曰此人遥<lb/>
敬則可願陛下不知強也撰菩提心記示心初因開佛<lb/>
知見升堂入室者則必親授此外物<hi>一無物字</hi>祕之立教之<lb/>
宗以律㫁身嫌戒降心過應捨而常在無行而不息離<lb/>
心色<hi>一作色心</hi>則净净皆亦離則無生内外中間無非實際<lb/>
要因四攝成就五身始以上觀悟入終於蓮花正受平<lb/>
等法門究竟於此師子國目加三藏來謁嘆曰印度聞<lb/>
仁者名以為古人不知在世<hi>一作界</hi>本國奉持心記乆矣<lb/>
<pb n="KR4h0022_WYG_859-13b"/>
其尊稱㣲言冥䆒佛心而神扄<hi>一作局</hi>遐域一行禪師服<lb/>
勤規訓聰眀辨逹首出當既奉詔徴泣辭和尚而自咎<lb/>
曰弟子於和尚法中痛無少分後與無畏譯毘盧經義<lb/>
有不安日以求正决於一言聞者洗心每謂以法授人<lb/>
不宜容易從人受法鮮克有終故善來衆生悉蒙慈覆<lb/>
至於悟戒承法千無一焉或問南北教門豈無差别對<lb/>
曰家家門外有長安道又問曰脩行功用逺近當殊荅<lb/>
曰滴水下巖則知朝海又問曰無信根如何勸發曰兒<lb/>
<pb n="KR4h0022_WYG_859-14a"/>
喉既閉乳母號慟<hi>一作奚為</hi>大悲無縁亦為歔欷嚴而<hi>一作端嚴</hi>
簡重慈而有威望門能進者寡矣弟尚書右丞紹真行<lb/>
備乎身德及乎人元老太保陸公象先名臣韓京兆朝<lb/>
宗宋兵部鼎韋刑部虚舟僉契慈縁而承善誘如其仁<lb/>
哉天寳十年二月既望北首右脇卧入禪定中夜而滅<lb/>
享齡七十九經夏六十報年之限涅槃之時同於如來<lb/>
昔未曽有遺命門人曰聖教無服慎勿行之弟子正知<lb/>
法璨等哀聞大千感動他界先時䨇泉竭大霧昏白光<lb/>
<pb n="KR4h0022_WYG_859-14b"/>
照室半若横血法門無䕃之徴也刑部韋侍郎時臨荆<lb/>
州躬䕶喪事以三月一日厝于西巖山林變衰鳥獸號<lb/>
咽有意于道者莫不椎心洒涕和尚質孤晴山神瑩澄<lb/>
海妙聲宣布而剛強悽感慈眼運照而濁惱清凉使祥<lb/>
光洞明枯木蕃榮得舎利於神人教天龍於冥晦其元<lb/>
慈幽䕶則病者愈死者生髙僧遥請而帝夣叶學徒聽<lb/>
法而天樂下昭聞殊方不可殫載初聞一行終天子賜<lb/>
謚曰大惠禪師及和尚滅度追謚同之二方如來皆同<lb/>
<pb n="KR4h0022_WYG_859-15a"/>
一號此其證也正知者闍梨持和尚心印璨法闍梨轉<lb/>
和尚義輪以華聞風永懐俾強名道其辭曰<lb/>
荆南正法大士相傳灌頂尊記乃吾師焉<hi>一作吾師受焉</hi>備脩<lb/>
衆善不染羣縁法華三昧惠照無邉菩薩普門我願亦<lb/>
然煩惱牙折菩提鏡懸戒比秋月法若春泉不動南楚<lb/>
仁周大千本來常净自性無遷漸則生頓光依魄圓隨<lb/>
順生死芭蕉豈堅蕭蕭塔樹永對爐煙<lb/>
　<lb/>
<pb n="KR4h0022_WYG_859-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百六十<lb/>
</p>
<p>
</p>
  </div>
</body>
</text>
</TEI>
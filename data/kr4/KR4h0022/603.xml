<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百四</head>
    <p>
<pb n="KR4h0022_WYG_603-1a"/>
欽定四庫全書<lb/>
　文苑英華巻六百四　　　宋　李昉等　編<lb/>
　請致仕二<hi>謝表附</hi>
　　告老乞致仕表一首<lb/>
　　請致仕侍親表四首<lb/>
　　請致仕表四首<lb/>
　　謝恩勑許致仕表一首<lb/>
　　代崔公授袐書監致仕謝表一首<lb/>
<pb n="KR4h0022_WYG_603-1b"/>
　　為蕭太師謝致仕表一首<lb/>
　　謝分司表一首<lb/>
　　　告老乞致仕表　　　　　　宋　璟<hi>開元二十年</hi>
臣璟言臣聞力不足者老則更衰心無主者疾而尤廢<lb/>
臣昔聞其語今驗諸身况且兼之何能為也臣㧞自幽<lb/>
介欽屬聖明才不逮人藝非經國徒以乆從驅策歴叅<lb/>
試用命偶時來榮因歳積遂得再昇台座三入冡司進<lb/>
階開府増邑大郡所更中外已紊彛章逮居端揆尤竊<lb/>
<pb n="KR4h0022_WYG_603-2a"/>
<hi>一作叨</hi>右職何者丞相官司之長任重昔時愚<hi>一作微</hi>臣衰<lb/>
朽之餘用慙他日位則逾盛人則浸微盡知其然何居<lb/>
而可頃所以<hi>二字一作者</hi>僶俛從政蒼黄不言實懐覆載之<lb/>
德冀竭㳙塵之効今積羸成憊沉痾<hi>一作痼</hi>莫瘳耳目更<lb/>
昏手足多廢顧將隕越寧遂宿心安可茍狥大名仍尸<lb/>
重禄且留章綬不<hi>一作未</hi>上闕庭儀刑此乖禮法何設伏<lb/>
惟陛下探<hi>一作選</hi>能以授為官而擇察臣之有詞矜臣之<lb/>
不逮使得罷歸私室養疾衡門上弭官謗下知死所則<lb/>
<pb n="KR4h0022_WYG_603-2b"/>
歸全之望獲在愚臣養老之恩成於聖代日暮途逺天<lb/>
高聽卑瞻望軒墀大深感戀臣比<hi>一作此</hi>伏枕不堪詣闕<lb/>
無任誠懇之至謹遣男朝請大夫行起居郎渾於朝堂<lb/>
奉表陳乞以聞<lb/>
　　　請致仕侍親表　　　　　　敬　讓<lb/>
臣某言臣聞事君事親率由之道斯一為臣為子資敬<lb/>
之途無二臣實不才累昇榮級徒以家承勳舊地分茅<lb/>
土寵命優渥寔此之由非臣妄庸所堪奬㧞臣未登壮<lb/>
<pb n="KR4h0022_WYG_603-3a"/>
歳乾蔭先傾逮于强仕母氏為育欣欣而就禄者希禄<lb/>
養之及親也臣雖愚鄙妄佩朝簮臣母王夙侍巾櫛乆<lb/>
經憂苦一纒風疾二十餘年今秋已來所苦增劇板輿<lb/>
周覽近在於家園綵服承歡乆違於膝下臣謬居藩佐<lb/>
累變炎凉瞻望庭闈五情紆結雖王臣蹇蹇匪躬之故<lb/>
而孝道蒸蒸因心罔極伏惟陛下聖明統業孝理天下<lb/>
文軌同於八荒德教加於百姓况臣沐浴皇化差池班<lb/>
列塵忝滋乆臣復何言臣兄弟之中臣又居長五起三<lb/>
<pb n="KR4h0022_WYG_603-3b"/>
省是臣微志視膳嘗藥非臣而誰臣之愚誠天地神袛<lb/>
所共照鑒伏乞天恩少留哀察臣請解所職侍養京都<lb/>
冀烏鳥之情俯遂終食犬馬之報希酬萬一臣雖死之<lb/>
日猶生之年無任倥偬<hi>一作惶悃</hi>廹切之至<lb/>
　　　請致仕侍親表　　　　　拓䟦興宗<hi>天寳中</hi>
臣某言臣聞懐禄者恥於冐進事親者貴在及時茍貪<lb/>
非分之榮何報所生之德臣興宗中謝伏奉某月日勑<lb/>
許臣入京覲省者臣母譙郡太夫人曹氏今八十有四<lb/>
<pb n="KR4h0022_WYG_603-4a"/>
一遭風疾倍加羸惙臣之戰灼罔知攸從然曹氏有臣<lb/>
更無他子臣纔齠齓父已背亡守志偏棲鍾情善訓恩<lb/>
深徙宅慈過折葼孤危相保臣得成立蕃夷賤末乆荷<lb/>
國恩磨鈍䇿疲已歴三紀腰金拖紫四昇八命每慙禄<lb/>
厚慮臣身災况老親在堂迫於衰疾而更晨昏有闕尸<lb/>
素無厭碩鼠貽刺林烏不若尚叅朝列心豈遑安特乞<lb/>
停官許從歸侍則藜藿之養子道獲申桑榆之暉母心<lb/>
是慰當今大聖御極羣賢共理豈資微臣而在冗職雙<lb/>
<pb n="KR4h0022_WYG_603-4b"/>
鳬隻鴈寧覺少多九牛一毛未為増損倘明神見祐母<lb/>
體漸平在臣犬馬敢不驅䇿伏望採詩人之錫類鑒令<lb/>
伯之陳情曲降鴻私俯矜微懇垂恩遂志死將萬足不<lb/>
勝懇欵之至<lb/>
　　　第二表　　　　　　　　　　前人<lb/>
臣某言臣前表自陳上訴母親乞停所職以就私養聖<lb/>
恩未許懇願莫從母子二人肝腦塗地臣某中謝臣初<lb/>
孩則孤未冠而仕不識父兄之教但承慈母之育向母<lb/>
<pb n="KR4h0022_WYG_603-5a"/>
無臣則烏鳥誰哺向臣忘母則禽獸不若更無性命以<lb/>
至成長今臣老母八十五載矣加之疾疹日甚一日有<lb/>
増無减<hi>一作瘳</hi>湯藥杜口粥食不入頃乃祈恩請命忍死<lb/>
待臣臣不承聖恩不復見母母不蒙聖造亦不重見臣<lb/>
自從去年漸能開釋若臣又辭母母更别臣臣母必即<lb/>
倚門氣絶上馬心斷母必失臣臣亦失母忠孝雙缺公<lb/>
私並喪假臣强顔茍冐榮寵猶望孝理抑就名教以蕃<lb/>
夷之賤品忝冠冕之清流身帶三印爵封五等入踐命<lb/>
<pb n="KR4h0022_WYG_603-5b"/>
卿出為副將正是臣報國立功榮宗輝戚之時愛惜毛<lb/>
羽保持名位寧可進寸其容退尺豈願驅<hi>一作損</hi>華轂以<lb/>
傳板輿樂閒居而忘厚秩士君子猶貪其富貴臣種類<lb/>
豈知其矯餙母不能割慈忍愛子不可背義違親二者<lb/>
之心賢愚共悉方寸既亂焉可以理軍否臧皆㐫焉足<lb/>
以謀敵無自招於遄死則未戰以取亡何以為萬人之<lb/>
命赴國家之意陛下於愚臣過聽謂邉將得人則有隴<lb/>
右專知教練兵馬使右驍衛將軍藺廷輝材畧冠軍智<lb/>
<pb n="KR4h0022_WYG_603-6a"/>
勇無對今節度王忠嗣知其名已令攝使替臣如流軰<lb/>
諸將皆是可惜臣匹夫之勇而不見萬人之敵何抑烏<lb/>
鳥之衆而不用熊羆之帥<hi>一作師</hi>陛下必以臣幸無大過<lb/>
不令失職即望全其官守罷以軍麾减其俸禄以延老<lb/>
母畧許其宿衛兼遂微臣之定省朝則覲君退還侍母<lb/>
公私兩遂忠孝並存母子如初生死萬足逺近夷落咸<lb/>
知聲教無任懇切危急之至<lb/>
　　　第三表　　　　　　　　　前　人<lb/>
<pb n="KR4h0022_WYG_603-6b"/>
臣某言臣聞事君愛親出忠入孝孝茍不足忠能獨全<lb/>
自古及今未之有也臣夙遭凶憫早喪父兄母祗育臣<lb/>
臣唯侍母更相為命逮至于今誠願報國安親兩遂忠<lb/>
孝况臣少從邊役侍養多違母常憶臣積憂成疾往者<lb/>
一辭天闕六變星霜徒叨守郡之榮終切倚門之望加<lb/>
以老母年將遄邁景晏桑榆衰疾交侵藥餌無主頃乃<lb/>
祈哀上請忍死待臣臣幸獲歸寧老母稍安寢息再造<lb/>
之施空荷於乾坤廣大之恩無階於答効臣又聞子急<lb/>
<pb n="KR4h0022_WYG_603-7a"/>
告父臣急告君今母若無臣臣定失母所以隳裂肝膽<lb/>
塵犯威嚴乞停臣尸素之禄假老母殘餘之命誠為至<lb/>
願非敢餙情自聖鑒未廻懇誠猶阻而臣又不幸愚子<lb/>
供奉官右威衛郎將守義近亡臣今惸然形影相弔生<lb/>
人之極無甚於臣老母既見孫亡預愁臣去舊患未損<lb/>
泣盡繼血伏惟聖主孝理天下特降綸言户有老親令<lb/>
蠲賦役鄉有孝子必表門閭洎乎荒外百蠻咸被教化<lb/>
臣雖戎狄賤品忝沐薰風烏鳥之心實愧乳哺若使貪<lb/>
<pb n="KR4h0022_WYG_603-7b"/>
榮徇禄背義忘親固天地所不容人倫所同棄更何面<lb/>
目敢列聖朝特望上垂天光俯照愚懇矜臣養親之日<lb/>
短効命之日長允其停官許令侍疾四夷慕義陛下之<lb/>
德化無窮豈惟微臣獨荷恩施無任廹切屏營之至<lb/>
　　　請致仕表<hi>憲宗</hi>　　　　　　　高郢<lb/>
臣郢言臣聞量力而仕臣下之審分知止不殆道經之<lb/>
明訓所以七十致仕禮式其期臣犬馬之年去春已滿<lb/>
頃者方欲陳乞屬蒙新授今任忻時忘老祗命戀恩復<lb/>
<pb n="KR4h0022_WYG_603-8a"/>
屬王師出征聖軫方切輙求安退又所不敢伏惟睿聖<lb/>
文武皇帝陛下德廣天地道孚干羽承宗順命服罪効<lb/>
誠制誥班師萬方軌道昆蟲草木各遂其性臣早當告<lb/>
謝無忘夙心不應遲囬更俟終日况復夏官任重賢路<lb/>
乆妨時制已過衰疾兼甚實懼夜行之罪上累明時之<lb/>
寵伏乞許遵恒典特賜餘年止物議之貪榮洽宸慈於<lb/>
休老㣲臣之願庶蒙矜允臣竊惟塵曠謬迹三朝叨承<lb/>
睿奬中外六任竟無毫髮上答恩私齒盡請骸終慚且<lb/>
<pb n="KR4h0022_WYG_603-8b"/>
惕徘徊積戀戰汗陳愚天闕一辭朝車永稅方從野老<lb/>
共樂堯年臣郢不勝感恩兢惶之至<lb/>
　　　第二表　　　　　　　　　前　人<lb/>
臣郢言臣上陳丹懇非敢餙辭前月二十三日中使梁<lb/>
士平奉宣㫖賜臣還詔聖慈曲念未忍棄捐綸音下臨<lb/>
特加褒奬心魂震悚拜舞靦容臣某中謝臣血氣既衰<lb/>
戒之在得鍾漏云盡行者當止臣今所乞已過常期若<lb/>
志恱前言事違往行雖稱守命誰曰非貪况臣升朝以<lb/>
<pb n="KR4h0022_WYG_603-9a"/>
來歴忝清貫歳時曠乆叨<hi>疑作功</hi>用蔑聞前恩無報後効<lb/>
焉取使蚊負山欲强何由臣伏以戀主之心古今齊致<lb/>
暫從外補猶所不樂永違闕庭豈遑勇退竊以菌蟪生<lb/>
促無幾光隂駑駘齒窮匪任衡軛加以疾疹時發筋力<lb/>
日耗與曠官而叨寵寧量已以乞恩庶蒙聖鑒昭回愚<lb/>
悃特許臣得從時休息以禮進退免於黄耉猶負素飡<lb/>
全度庸微生成莫大天無私覆冀收惠渥歳不與臣敢<lb/>
忘披露再黷宸聽辭隨涕零臣郢不勝感戀兢戰之至<lb/>
<pb n="KR4h0022_WYG_603-9b"/>
　　　第三表　　　　　　　　　前　人<lb/>
臣郢言再表陳情一心仰施瞽言無感宸眷不廻今月<lb/>
四日中使魏寳羲至奉宣進止賜臣還詔倍加榮奬未<lb/>
允愚衷驚寵循涯伏躬隕越臣某中謝臣聞勞生佚老<lb/>
天理自然蠕動翾飛日入皆息時不期而必至物雖强<lb/>
而無由禮經所以制限疲苶所以獲退自非貢禹之守<lb/>
終據古趙嘉之正身匪懈韓暨之志<hi>一作至非</hi>節高潔山濤<lb/>
之道德模表人皆顧望禮以至公縱過常期詎為貪冐<lb/>
<pb n="KR4h0022_WYG_603-10a"/>
其有當仁不讓急病忘身豈止君命猶宜自舉故魏伐<lb/>
秦師唐睢請<hi>闕</hi>車而<hi>闕</hi>說漢謀邉將充國對無踰於老<lb/>
臣所謂臣事君以忠君使臣以禮忠無不納禮亦從宜<lb/>
如此則選舊任能足供國用優年加惠得遂時歸古之<lb/>
進退鮮不由此臣以不才叨辱高位幸而免戾年及乞<lb/>
骸茍蒙得請之恩實受終身之賜若叨榮不怍當退而<lb/>
留則上累皇明下重臣罪况臣自少力薄不知等夷年<lb/>
老氣衰見孰<hi>疑作就</hi>羸憊形因榮弊疾與齒并營衛每乖<lb/>
<pb n="KR4h0022_WYG_603-10b"/>
膝脛多痺既憂廢職又懼妨賢内外交攻生涯轉迫窮<lb/>
暮之懇不遑起居芻蕘之辭已罄肝膽一物有關於亭<lb/>
毒容光時假於照臨顧西山而骸目瞻北闕以馳心臣<lb/>
郢不勝戰惕感戀之至<lb/>
　　　謝致仕表　　　　　　　　孔　戣<lb/>
臣某言臣聞七十致政禮經格言此蓋先王立教示人<lb/>
有終也茍或冐榮貪禄不知其退亦縉紳之醜也今臣<lb/>
年已過矣耄亦及之顧盼班行每懐慙靦幸屬聖明御<lb/>
<pb n="KR4h0022_WYG_603-11a"/>
宇多士盈朝百度既貞萬靈遂性躍魚戱在藻之樂野<lb/>
夫盡擊壤之歡微臣叨逄此時得以陳露而猶進不知<lb/>
止懼損明風况齒髮已衰筋力不逮雖力官次恐貽敗<lb/>
闕伏以南宫左轄華省紀綱政理所關選用為重豈臣<lb/>
衰朽乆膺此任伏乞聖鑒察臣誠懇賜臣骸骨歸老丘<lb/>
園所冀聖朝無浮食之人微臣免强飯之責將違聖代<lb/>
戀闕誠深無任悃欵之至<lb/>
　　　謝恩勑許致仕表<hi>睿宗</hi>　　　李　嶠<lb/>
<pb n="KR4h0022_WYG_603-11b"/>
臣某言伏奉恩勑聽臣致仕祗服慈造不勝銘戴臣本<lb/>
無器識素乏材能幸屬時來屢蒙朝奬虛受榮遇迄無<lb/>
成績光隂漸迫衰疾常留二竪頻侵十旬每曠懼忝腹<lb/>
心之寄遂陳骸骨之請天情曲奬聖澤旁流殷鼎調梅<lb/>
雖輟叅議漢藩剖竹仍叨卧理百城肇案六疾彌加竟<lb/>
虧露冕之功俄錫懸車之寵方循初服退守故園忘機<lb/>
求漢水之翁擊壤就堯衢之老歌太平而永日飲聖澤<lb/>
而窮年林壑長辭俟卉木而俱槁雲霄坐隔仰闕庭而<lb/>
<pb n="KR4h0022_WYG_603-12a"/>
増慕無任犬馬悽戀之至謹因留守起居使奉表陳謝<lb/>
以聞謹言<lb/>
　　　代崔公授袐書監致仕謝表　常　衮<lb/>
臣某言伏奉恩制授臣銀青光禄大夫袐書監仍聽致<lb/>
仕臣聞不修其德老當見遺無益於時禄不虛詔伏惟<lb/>
陛下以大聖撫<hi>一作臨</hi>運以至公宰物凡在爵秩必俟賢<lb/>
能况兹寵異豈及駑朽臣官歴五朝年踰八十勤勞莫<lb/>
効齒髪乆衰舊好同遊索然已盡經行郡國不見一人<lb/>
<pb n="KR4h0022_WYG_603-12b"/>
歡娛且少形魄如寄古之養老義在師臣必公卿大夫<lb/>
耆年多疾乃有詔書褒勞之寵靈壽安車之賜不然則<lb/>
高尚之士亦以道存非閔仲之潔清姜肱之孝行固不<lb/>
可猥承嘉命特受殊禮今陛下以臣之甥任在樞近階<lb/>
縁厚遇曲被鴻私官品過崇越於班列疵賤忽貴枯瘁<lb/>
増華親戚相榮以感以涕猶復恤其羸憊貸以休閒成<lb/>
<hi>一作從</hi>周禮四方之適存漢儀八月之問惠養益厚等威<lb/>
益尊冐恩不訾仰戴無力殘生有幾上報<hi>一作答</hi>何階無<lb/>
<pb n="KR4h0022_WYG_603-13a"/>
任感戴<hi>一作荷</hi>之至<lb/>
　　一作皆唐類表<lb/>
　　　為蕭少師謝致仕表<hi>德宗</hi>　　髙　郢<lb/>
臣昕言伏奉今月二十三日制除臣太子少師致仕仍<lb/>
給半禄料其晏㑹及朝朔望並依常式者桑榆暮齒忽<lb/>
遂休閒犬馬微誠仍叅朝會臣某中謝臣本書生資於<lb/>
巾褐每歴清列尸曠徒深早迫流年止足有素特以四<lb/>
朝受任千載逢時難勝戀闕之心乆滯乞骸之䟽陛下<lb/>
<pb n="KR4h0022_WYG_603-13b"/>
俯憂羸老曲被庸愚三印之辰更加新命懸車之後且<lb/>
許時朝榮賜俸禄澤深惠養昊天罔極思上報而無階<lb/>
餘日幾何奉湛恩而不朽無任感戴忻忭之至<lb/>
　　　謝分司表　　　　　　　　劉禹錫<lb/>
臣某言伏奉今月十九日制書授臣太子賔客分司東<lb/>
都者寵命自天戰越無地臣某中謝臣發迹書生以文<lb/>
為業出身入仕四十餘年頃自集賢學士出守吳郡面<lb/>
辭之日親承德音念百姓水潦之餘示微臣政理之法<lb/>
<pb n="KR4h0022_WYG_603-14a"/>
臣祗承<hi>集作膺</hi>聖旨夙夜竭誠閭里獲安流庸盡復猥蒙<lb/>
朝奬錫以金章及遷同州又遇歉旱悉心綏撫幸免流<lb/>
離今荷天慈憫臣耆舊列名賔䕶之職分局河洛之都<lb/>
老馬霑束帛之恩枯株蒙雨露之澤獲居榮秩以畢餘<lb/>
年顧此微軀實為厚幸伏以臣始為御史逮事德宗今<lb/>
忝宫僚幸逢聖日舉四海之内賢能則多求六朝之臣<lb/>
零落將盡雖迫桑榆之景猶傾葵藿之心無任感恩惕<lb/>
抃之至<lb/>
<pb n="KR4h0022_WYG_603-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷六百四<lb/>
</p>
<p>
</p>
  </div>
</body>
</text>
</TEI>
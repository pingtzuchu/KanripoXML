<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百六十三</head>
    <p>
<pb n="KR4h0022_WYG_762-1a"/>
欽定四庫全書<lb/>
　文苑英華巻七百六十三　宋　李昉等　編<lb/>
　宗廟<lb/>
　　太原寢廟議一首　　定宗廟議一首<lb/>
　　七廟議二首　　　　廢隠太子等四廟議二首<lb/>
　　太廟遷祔議一首<lb/>
　　論肅明皇后請别立廟議一首<lb/>
　　遷廟議二首　　　　重修伍員廟議一首<lb/>
<pb n="KR4h0022_WYG_762-1b"/>
　　　太原寢廟議　　　　　　　顔師古<hi>貞觀九年</hi>
議曰伏奉詔㫖欲太原立高祖寢廟博逹卿士詳悉以<lb/>
議聞伏惟聖情感切永懐纒慕思廣烝嘗事深追逺但<lb/>
究<hi>唐志作傍</hi>觀祭典考驗<hi>唐志作遍考</hi>禮經宗廟皆在京師不于<lb/>
下土别置至若<hi>二字唐志作昔</hi>周之豐鎬並<hi>唐志作寳</hi>為遷都乃是<lb/>
因事更<hi>唐志作便</hi>營非云一時俱<hi>唐志作别</hi>立其郡國造廟爰起<lb/>
漢初率意而行事不稽古源流漸廣大違典制是以貢<lb/>
禹韋𤣥成匡衡等招聚儒學博謀<hi>㑹要作詢</hi>廷議據此陳奏<lb/>
<pb n="KR4h0022_WYG_762-2a"/>
遂從廢毁自斯以後彌歴年代輟而弗<hi>㑹要作不</hi>為迄今永<lb/>
久按禮記曰祭不欲凟凟則不敬書云禮煩則亂事神<lb/>
則難斯並睿哲之格言皇王之通訓况復導揚素志實<lb/>
招<hi>擬作昭</hi>懿則俾遵儉約無取豐殷今若増立寢廟别安<lb/>
主佑有乖先古<hi>㑹要作㫖</hi>靡率舊章垂裕後昆理謂不可誠<lb/>
以天衷不遺至性罔極固宜勉割深衷俯從大禮則刑<lb/>
于四海式光萬代列採縉紳僉曰惟允謹議<lb/>
　　　定宗廟議　　　　　　　　岑文本<hi>貞觀九年</hi>
<pb n="KR4h0022_WYG_762-2b"/>
議曰臣聞揖譲受終之后革命創制之君莫不<hi>二字一作何嘗</hi>
<hi>不</hi>崇親親之義篤尊尊之道䖍奉祖宗爰致<hi>一作致敬</hi>郊廟<lb/>
自義乖闕里學滅秦廷儒雅既䘮經籍堙<hi>一作湮</hi>殄雖兩<lb/>
漢纂修絶業魏晉敦尚斯文而宗廟制度典章散逸習<lb/>
所傳而競偏説是所<hi>一作執淺</hi>見而起異端自昔迄兹<hi>㑹要作今</hi>
多歷年代語其大畧兩家而已祖鄭𤣥者則陳四廟之<lb/>
制述王肅者則引七廟之文貴賤混而莫辨是非紛而<lb/>
不定陛下至德自然孝思罔極孺慕踰匹夫之志制作<lb/>
<pb n="KR4h0022_WYG_762-3a"/>
窮聖人之道誠宜定一代之宏規為萬世之彛典臣等<lb/>
奉述睿㫖討論徃載<hi>㑹要作載籍</hi>紀七廟者實多稱四廟<hi>一作</hi>
<hi>祖</hi>者盖寡校其得失昭然可見春秋榖梁傳及禮記王<lb/>
制祭法禮噐孔子家語並云天子七廟諸侯五廟大夫<lb/>
三廟士二廟尚書咸有一德曰七世之廟可以觀德至<lb/>
於孫卿孔安國劉歆班彪父子孔晁虞喜干寳之徒或<lb/>
學推碩儒或才稱博物商較古今咸以為然故其文曰<lb/>
天子三昭三穆與太祖之廟而七是以晉宋齊梁皆依<lb/>
<pb n="KR4h0022_WYG_762-3b"/>
斯義立親廟六豈非有國之茂典不刋之休烈乎若使<lb/>
違羣經之正説<hi>一作明文</hi>從累代之疑議背子雍之篤論遵<lb/>
康成之舊學則天子之禮下逼於人臣諸侯之制上僣<lb/>
於王者非所謂尊卑有序名位不同者焉<hi>通典作也</hi>况復禮<lb/>
由人情非自天墮大孝莫重於尊親厚本莫先於嚴配<lb/>
數盡四廟非貴多之道祀建七世得加隆之心是知德<lb/>
厚者流光乃經世之高義德薄者流卑實不易之令範<lb/>
臣等叅議請依晉宋舊典<hi>一作故事</hi>立親廟五<hi>一作六</hi>其祖宗<lb/>
<pb n="KR4h0022_WYG_762-4a"/>
之典<hi>一作制</hi>不在此數<hi>一作式/遵舊典</hi>庶承天之道興於治<hi>一作理</hi>
定之辰尊祖之義成於孝洽之日謹議<lb/>
　　一作皆舊唐書志<lb/>
　　　七廟議　　　　　　　　　張齊賢<lb/>
議曰昔孫<hi>㑹要作荀</hi>卿子云有天下者事七代有一國者事<lb/>
五代則天子七廟古今逹禮故商<hi>一作尚</hi>書稱七代之廟<lb/>
可以觀德祭法稱王立七廟一壇一墠王制云<hi>㑹要作曰</hi>天<lb/>
子七廟三昭三穆與太祖之廟而七莫不尊始封之君<lb/>
<pb n="KR4h0022_WYG_762-4b"/>
謂之太祖太祖之廟百代不遷祫祭之禮毁廟之主陳<lb/>
於太祖未毁之廟主皆昇合食於太祖之室<hi>㑹要作廟</hi>太祖<lb/>
東向昭南向穆北向太祖者商之𤣥王周之后稷是也<lb/>
太祖之外更無始祖但商自𤣥王已後十有四代至湯<lb/>
而有天下周自后稷已後十有七代至武王而有天下<lb/>
其間代數旣逺遷廟親廟皆出太祖之後故得合食有<lb/>
序尊卑不差其後漢高受命無始封祖即以高皇帝為<lb/>
太祖太上皇高帝之父立廟饗祀不在昭穆合食之列<lb/>
<pb n="KR4h0022_WYG_762-5a"/>
為尊於太祖故也魏武創業文帝受命亦即以武帝為<lb/>
太祖其高祖<hi>㑹要作皇</hi>太皇處士君等並為屬尊不在昭穆<lb/>
合食之列晉宣創業武帝受命亦即以宣帝為太祖其<lb/>
征西豫章潁川京兆府君等並為<hi>㑹要作亦以</hi>屬尊不在昭<lb/>
穆合食之列歴兹已降至于<hi>一作於</hi>有隋宗廟之制斯禮<lb/>
不易<hi>一作改</hi>故宇文氏以文<hi>一作武字</hi>皇帝為太祖隋室以武<lb/>
元皇帝為太祖國家誕受天命累洽<hi>一作葉</hi>重光景皇帝<lb/>
始封唐公實為太祖中間大<hi>一作代</hi>數旣近列在三昭三<lb/>
<pb n="KR4h0022_WYG_762-5b"/>
穆之内故皇家<hi>會要作圖</hi>太廟唯有六室其𢎞農府君宣光<lb/>
二帝尊於太祖親盡則遷不在昭穆合食之數今皇極<lb/>
再造孝思匪寧奉二月二十九日勅宣光以下<hi>一作七室以下</hi>
依舊號尊崇續又奉三月一日勑旣立七廟須尊崇<lb/>
始祖速令詳定者伏尋禮經始祖即<hi>一作則</hi>是太祖太祖<lb/>
之外更無始祖周廟<hi>㑹要作朝</hi>太祖之外以周文王<hi>會要作皇</hi>為<lb/>
始祖不合禮經或有引白虎<hi>唐諱</hi>通義云后稷為始祖文<lb/>
王為太祖武王為太宗及鄭𤣥注詩雍序太廟<hi>一作祖</hi>謂<lb/>
<pb n="KR4h0022_WYG_762-6a"/>
文王以為説者其義不然何者彼以禮王者祖有功而<lb/>
宗有德周人祖文王而宗武王故謂文王為太祖耳非<lb/>
祫祭羣主合食之太祖今之議者或有欲立涼武昭王為<lb/>
始祖者殊為不可何者昔在商周稷卨始封湯武受命湯<lb/>
武之興祚由稷卨故以稷卨為太祖即皇家之景皇帝<lb/>
是也凉武昭王勲業未廣後主失守<hi>一作國</hi>國土不傳景<lb/>
皇帝始封實基明命<hi>㑹要作德</hi>今乃捨封唐之盛烈崇西凉<lb/>
之逺搆考之前古實乖典禮魏氏不以曹叅為太祖齊<lb/>
<pb n="KR4h0022_WYG_762-6b"/>
梁不以蕭何為太祖晉氏不以胡公殷王卬為太祖宋<lb/>
氏不以楚元王為太祖陳隋不以胡公楊震為太祖則<lb/>
皇家安可以凉武昭王為太祖乎漢之東京大議郊祀<lb/>
多以周郊后稷漢當郊堯制下公卿議議者僉<hi>一作多</hi>同<lb/>
帝亦然之唯杜林正議獨以為周室之興祚由后稷漢<lb/>
業特起功不縁堯祖宗故事所宜因循竟從林議又傳<lb/>
稱欲知天上事問長人以其近也武德貞觀之時主聖<lb/>
臣賢其去凉武昭王盖亦近於今矣當時不立者以必<lb/>
<pb n="KR4h0022_WYG_762-7a"/>
不可立故也今旣年代深逺方復立之豈是<hi>一作是非</hi>三祖<lb/>
二<hi>㑹要作三</hi>宗之意實恐景皇失職而震怒武昭虛位而不<lb/>
答非社稷之福也宗廟事重禘祫禮崇先王以之觀德<lb/>
或者不知其說旣灌而徃孔子不欲觀之今朝命惟新<lb/>
宜應慎禮祭神如<hi>一作如神</hi>在理可不<hi>㑹要不可</hi>誣請凖勑加太<lb/>
廟為七室享宣皇帝以備七代其始祖不合别有尊崇<lb/>
之議謹議　　一作皆舊唐書志<lb/>
　　　同前　　　　　　　　　　劉承慶<hi>尹知章同議</hi>
<pb n="KR4h0022_WYG_762-7b"/>
議曰謹按王制天子七廟三昭三穆與太祖而七此載<lb/>
籍之明文古今之通稱<hi>一作制</hi>皇唐稽考前範詳探<hi>一作採</hi>
列辟崇建宗靈式遵斯典但以開基<hi>㑹要作國</hi>之主受命之<lb/>
君王迹有淺深太祖有逺近湯武祚基稷卨<hi>六字㑹要作昔湯武</hi>
<hi>受命祚因稷卨</hi>太祖代逺出乎<hi>㑹要作于</hi>昭穆之上故七廟可合若<lb/>
夏繼唐虞功非由鯀漢除秦項力不因堯及魏晉經國<lb/>
周隋撥亂皆勛隆<hi>㑹要作崇</hi>近代祖業非逺受命始封之主<lb/>
不離昭穆之親故肇立宗祊罕聞别<hi>一作□</hi>制夫太祖以<lb/>
<pb n="KR4h0022_WYG_762-8a"/>
功建昭穆以親崇有功百代而不遷親盡七葉而當毁<lb/>
或以太祖代淺廟數非備更<hi>㑹要作至</hi>於昭穆之上逺立合<lb/>
遷之君曲從七廟之文深乖迭毁之制皇家千齡啟旦<lb/>
四<hi>㑹要作六非</hi>葉重光景皇帝濬德基<hi>㑹要作啓</hi>唐代數猶近號<lb/>
雖稱<hi>一作崇</hi>於太祖親尚列於昭穆且臨六室之位未申<lb/>
七代之尊是知太廟當六未合有七故先朝惟有宣光<lb/>
景元神堯文武六代親廟大帝登遐神主升祔於廟室<lb/>
以宣皇帝代數當滿凖禮復遷今還止有光皇帝以下<lb/>
<pb n="KR4h0022_WYG_762-8b"/>
六代親廟非是天子之廟數不當有七本由太祖有逺<lb/>
近之異故初建有多少之殊敬惟三后臨朝代多儒雅<lb/>
神祊事重禮豈虛存規模可沿理難變革宣皇旣非始<lb/>
祖又廟無祖宗之號親盡旣遷其廟不合重立若禮終<lb/>
運徃建議復崇實<hi>通典作恐</hi>違王制之文不合先朝之㫖請<lb/>
依貞觀之故事無改三聖之宏規光崇六室不虧古議<lb/>
謹議　　一作皆舊唐書志<lb/>
　　　廢隠太子等四廟議　　　　裴子餘<hi>開元三年</hi>
<pb n="KR4h0022_WYG_762-9a"/>
議曰謹按前件四廟等並前皇嫡嗣<hi>一作𦙍</hi>殞身昭代聖<lb/>
人<hi>一作上</hi>哀骨肉之深錫烝嘗之厚憲章徃昔垂法<hi>一作範</hi>
将來今欲使陵廟有慿神靈是享故禮曰禮從宜又曰<lb/>
夫孝者善繼人之志善述人之事禮從宜者明可置也<lb/>
善繼志者不可改也我太宗文武聖皇帝功成理定制<lb/>
禮作樂太上皇能事斯畢窅然高視皆以禮順於情情<lb/>
通則類應樂感於物物感則德和所以深悼友于敬申<lb/>
孝享範圍軌躅潤色鴻名昔嫄廟列周戾園居漢並位<lb/>
<pb n="KR4h0022_WYG_762-9b"/>
非七代置在一時斯並前史<hi>一作代</hi>宏規後賢令範固知<lb/>
父子之愛兄弟之恩情有所殷<hi>㑹要作殺</hi>方從大教又按春<lb/>
秋狐突適下國遇太子使登僕曰予将以晉畀秦秦将<lb/>
祀予此則太子之言無後明矣對曰神不歆非類人不<lb/>
祀非族君祀無乃殄乎此則晉有其祀立廟必也<hi>一作矣</hi>
雖史有詳畧而㣲㫖見存又定公元年立煬宫經傳更<lb/>
無異說鄭𤣥注云煬公伯禽之子季氏禱而立其宫也<lb/>
竊以宫廟國號建立不殊季氏陪臣煬公逺祖因禱立<lb/>
<pb n="KR4h0022_WYG_762-10a"/>
廟尚不為嫌豈與夫睿聖深恩<hi>㑹要作因心</hi>闡揚至化篤惟<lb/>
親之祀垂可<hi>㑹要作永</hi>久之法考之漢儲晉嫡則如彼言乎<lb/>
周廟魯宫則如此豈可使晉求秦祀戾匪漢思所枉者<lb/>
深所直者鮮黷神慢禮理必不然昔炎德滅秦自以功<lb/>
高百代天下郡國皆立高廟二祧不遷九祖並享三分<lb/>
國用四海共違徒議廢興竟無得失旣而疾因夢譴嗣<lb/>
闕承祧雖天道有因亦人事何補旣非此例不假推揚<lb/>
但樂有差等禮亦異數恭聞正議䖍訪有司金石取象<lb/>
<pb n="KR4h0022_WYG_762-10b"/>
於軒懸牢禮不虧於乾豆談樂廢廟絶恩棄德神之無<lb/>
形亦可欺也又按周禮官有其職修其事若廢官去職<lb/>
何以敬神失敬與誠何以降福且尊以儲后位絶諸侯<lb/>
諡號旣崇官吏有典去羊存朔非理所安狥利忘禮何<lb/>
以為國謹議　　一作皆通典<lb/>
　　　同前　　　　　　　　　　段同泰<lb/>
議曰古先哲王作範貽訓不背時而立矩必隨俗而裁<lb/>
規由是因人以設教從宜而制禮苟反經以合禮膠柱<lb/>
<pb n="KR4h0022_WYG_762-11a"/>
以調絃故三代所以損益不同百王所以昇降斯别伏<lb/>
據隠太子章懐節愍懿徳等皆禀殊恩式創陵寢一羞<lb/>
蘋藻驟移檀柘豈非睦親繼絶悼徃推恩者歟况漢置<lb/>
戾園晉修虞祀書稱咸秩禮記<hi>舊唐志作紀㑹要作祀</hi>百神紛綸<lb/>
葳𬎼可畧言矣按陳貞節奏狀云伏見隠太子章懐節<lb/>
愍懿德太子等四廟逺則從祖近則堂昆並非有功於<lb/>
人立事於代而寢廟相屬祼獻連時又引漢元帝朝貢<lb/>
禹奏及丞相韋𤣥成匡衡等議以為先王典禮不可越<lb/>
<pb n="KR4h0022_WYG_762-11b"/>
者臣愚以為貢禹上書匡衡奏記理異於此事匪其倫<lb/>
何者上述祖宗逺論壇墠徃復於商周之際徘徊於遷<lb/>
毁之間隠太子等並特降絲綸别營祠宇義殊太廟恩<lb/>
出當時如逝者之錫蘋蘩亦猶生者之開茅土寵章所<lb/>
及誰謂非宜且自古帝王建封子弟寄以維城之固咸<lb/>
登列郡之榮豈必有功於人立事於代生者曽無異議<lb/>
逝者輙此奏停雖存殁之迹不同而君親之恩何别此<lb/>
則輕重非當情禮不<hi>㑹要作宜</hi>均神道固是難誣人情孰云<lb/>
<pb n="KR4h0022_WYG_762-12a"/>
其可又奏狀云合樂登歌有同列帝者隠太子等廟比<lb/>
來祼享皆禀舊章牲止少牢舞纔六佾進無季氏之僣<lb/>
退用諸侯之禮恭惟故實未為乖謬自兹以降斷亦可<lb/>
知又㨿匡衡議思戾太子后園親未盡謹檢<hi>㑹要作案</hi>隠太<lb/>
子是皇帝曽伯祖本服緦麻章懐是伯父本服周年懿<lb/>
德節愍咸是堂昆本服大功親並未盡廟不合廢又凖<lb/>
禮有以舉之莫敢廢也故劉歆以為德薄者流卑德盛<lb/>
者流光禮無所不順故無廢廟又漢司徒掾班彪云貢<lb/>
<pb n="KR4h0022_WYG_762-12b"/>
禹毁宗廟匡衡改郊兆皆數復紛紛不定者何禮文缺<lb/>
微古今異制名為一家未易可偏定也考觀諸儒之議<lb/>
劉歆博而篤矣㨿班彪之言足明古今異制禮合從宜<lb/>
按匡衡之議戾太子等以親未盡不毁斯則逺窺青史<lb/>
無可廢之文上固皇枝有深根之美一朝罷廢竊為不<lb/>
可隠太子陵廟等權與建立素非禮官詳定盖是恩從<lb/>
中來斯事非外奬至如漢置戾園睦親也晉修虞祀繼<lb/>
絶也索神以祭則旁洽百靈咸秩無文則逺霑累代且<lb/>
<pb n="KR4h0022_WYG_762-13a"/>
匱神乏祀春秋所非陟岡在原詩人攸歎國家仁及草<lb/>
木孝通神明澤旣漏於三泉恩亦覃於九族豈有逺則<lb/>
堂伯祖近則堂諸昆服未絶於緦麻情見遺於黍稷臣<lb/>
愚以為置之則綏族廢之則收恩綏族則廟存收恩則<lb/>
享絶事關聖慮奏定為宜謹議<lb/>
　　　太廟遷祔議　　　　　　陳貞節<hi>蘇獻等議開元四年</hi>
議曰禮天子三昭三穆與太祖為七昭穆迭毁而太祖<lb/>
常存聖人之大典也若禮名不正則奠獻無叙矣謹按<lb/>
<pb n="KR4h0022_WYG_762-13b"/>
孝和皇帝在廟七室已滿今睿宗大聖真皇帝是孝和<lb/>
之弟甫及仲冬禮當遷祔但兄弟入廟古則有焉逓遷<lb/>
之禮昭穆湏正謹按禮論晉太常賀循議云禮兄弟不<lb/>
相為後也故殷之盤庚不序陽甲而上繼於先君漢之<lb/>
光武<hi>唐志如此英華作武宣非</hi>不嗣於孝成而承於元帝又曰晉惠<lb/>
帝無後懐帝承絶<hi>一作統</hi>懐帝自繼於世<hi>唐諱</hi>祖而不繼於<lb/>
惠帝其晉惠帝當同陽甲孝成别出為廟又曰若兄弟<lb/>
相代則共是一代昭穆位同不可兼毁二廟此盖禮之<lb/>
<pb n="KR4h0022_WYG_762-14a"/>
常例也荀卿子曰有天下<hi>三字一作位天子</hi>者事七代謂從禰<lb/>
以上也尊者統廣故恩及逺祖若傍容兄弟上毁祖考<lb/>
此則天子有不得全事於七代之義也孝和皇帝有中<lb/>
興之功而無後嗣請同殷之陽甲漢之成帝出為别廟<lb/>
時祭不虧大祫之辰合食太祖奉睿宗神主昇祔太廟<lb/>
上繼高宗則昭穆永貞獻祼長序禮也此萬代之典敢<lb/>
不颺言謹議　　一作皆舊唐書志<lb/>
　　　論肅明皇后請别立廟議<lb/>
<pb n="KR4h0022_WYG_762-14b"/>
議曰禮宗廟父昭子穆皆有配座毎室一帝一后禮之<lb/>
正儀自夏殷而來無易兹典伏惟昭成皇太后有太姒<lb/>
之德以配食於睿宗則肅明皇后無帝<hi>舊唐書志作啓</hi>母之尊<lb/>
自應别立一廟謹按周禮云奏夷則歌小吕以享先妣<lb/>
者姜嫄也姜嫄是帝嚳之妃后稷之母特為立廟名曰<lb/>
閟宫又禮論云晉伏系之議云晉簡文鄭宣后旣不配<lb/>
食乃築宫于外嵗時就廟享祭而已今肅明皇后無祔<lb/>
配之位請同姜嫄宣后别廟而處四時享祀一如舊儀<lb/>
<pb n="KR4h0022_WYG_762-15a"/>
謹議<lb/>
　　　遷廟議　　　　　　　　權德輿<hi>貞元十五年九月</hi>
今年夏四月禘享于太廟太祖景皇帝東嚮之位并遷<lb/>
廟之位右伏准今月十六日勑禘祫之祭禮之大者先<lb/>
有衆議猶未精詳宜更令百僚議限至二十六日内聞<lb/>
奏者臣聞禮有五經莫重於祭祭稱百順實受其福故<lb/>
曰萬物本乎天人本乎祖以太祖始封之重當殷祭東<lb/>
向之尊百代不遷下統昭穆此孝享嚴禋之極制也周<lb/>
<pb n="KR4h0022_WYG_762-15b"/>
自后稷十六代至武王毁廟遷主皆太祖之后故序列<lb/>
昭穆合食無嫌漢之太上皇主瘞于園寢尋置别廟是<lb/>
為屬尊故周漢皆太祖之位正自魏至隋則虚其位魏<lb/>
明帝初以太上<hi>集無上字</hi>皇别廟未成故權設對祫後有司<lb/>
定七廟之制太祖以下為昭穆二祧旋至三少帝運移<lb/>
於<hi>集作于</hi>晉晉不以兄弟為代數故元帝上繼武帝簡文<lb/>
上繼元帝至安帝時然後征西至京兆四府君遷盡未<lb/>
及殷祭運移于宋初永和中疑四府君主所藏之禮詔<lb/>
<pb n="KR4h0022_WYG_762-16a"/>
公卿博議范宣請<hi>文粹有特字</hi>築一室韋泓請室朽乃止蔡<lb/>
謨亦請改築别室若未展者當入就太廟以征西府君<lb/>
東嚮議竟不行宋齊梁陳北齊周隋悉虛其位以待太<lb/>
祖皆以短祚其禮不申則自魏以降太祖列昭穆之位<lb/>
非通例也武德中親廟四自宣簡公而下貞觀中立七<lb/>
廟六室自𢎞農府君而下開元中始制九廟追尊獻懿<lb/>
祖故自武德至于開元太祖在四廟七廟九廟之數則<lb/>
東向之虛又非例也廣德二年将及殷祭有司以二祖<lb/>
<pb n="KR4h0022_WYG_762-16b"/>
親盡當遷太祖九室旣備其年冬祫於是正太祖於東<lb/>
向藏二主於夾室凡十八年矣建中二年冬祫有司誤<lb/>
引蔡謨征西之議以獻祖居東向懿祖為昭太祖為穆<lb/>
此誠乖儀<hi>一作疑</hi>倒置之大者也議者或引春秋禹不先<lb/>
鯀湯不先契文武不先不窋以為證且湯與文武皆太<lb/>
祖之後理無所疑至於禹不先鯀安知説者非啟與太<lb/>
康之代而左丘明因而記之耶向者有司以二主藏夾<lb/>
室非儀<hi>文粹集本作宜</hi>則可闕殷祭非敬則可處東向之位則<lb/>
<pb n="KR4h0022_WYG_762-17a"/>
不可是以貞元七年冬太常上奏請下百寮僉議詔可<lb/>
其奏八年春有于頎等一十六狀至十一年又詔尚書<lb/>
省集議有陸淳宇文炫二狀前後異同有七家之説至<lb/>
於藏夾室虛東向逺遷園寢分饗禘祫如<hi>集作加</hi>幣玉虞<lb/>
<hi>集作虚</hi>主而枚卜瘞埋援<hi>集作膚</hi>引滋多皆失禮意臣等審<lb/>
細討論惟置别廟及祔于德明興聖二説最為可據德<lb/>
明興聖之廟從<hi>集作猶</hi>别廟也等于<hi>集作於</hi>創立此又易行<lb/>
伏以德明皇帝於舜禹之際與稷契同功契後為殷向<lb/>
<pb n="KR4h0022_WYG_762-17b"/>
五百年稷後為周逾八百年德明流光無窮啟皇運于<lb/>
后景福靈長與天地凖又獻懿二祖於興聖皇帝為曽<lb/>
𤣥猶周人祔於先公之祧也此亦亡於禮之<hi>文粹無此二字</hi>禮<lb/>
者也明尊祖之道正大祭之儀<hi>集本文粹作義</hi>禮文祀典莫重<lb/>
於是凡議同者七狀百有餘人其中名儒禮官講貫詳<lb/>
熟臣於貞元八年䝉聖恩以博士徴至京師屬當㑹議<lb/>
時與崔儆劉執經同狀十一年臣官備近侍不在議<hi>集本</hi>
<hi>文粹作議禁</hi>中乃今累叨睿奬獲貳宗伯職業所守典禮是<lb/>
<pb n="KR4h0022_WYG_762-18a"/>
司研考古今罄竭愚管豈敢以疑文虚説黷陛下嚴敬<lb/>
重難之心其夾室等五家不安之説謹具條上伏惟聖<lb/>
慮裁擇謹議<lb/>
　　　同前　　　　　　　　　　元　稹<lb/>
謹按禮官以順宗至德大聖大安孝皇帝神主升祔則<lb/>
中宗太和大聖昭孝皇帝神主為代數當遷之廟議者<lb/>
云中宗復辟中興當為百代不遷之廟臺省官等又議<lb/>
云則天為居攝則中宗非中興之主不得為不遷之廟<lb/>
<pb n="KR4h0022_WYG_762-18b"/>
以愚所裁皆非得禮之中也按禮官為臺省官等議但<lb/>
以為中宗非中興故不得為不遷之宗皆曽不知雖實<lb/>
為中興亦不得為不遷之廟何則祖有功而宗有德盖<lb/>
為始有功者為祖始有德者為宗非謂後代有功有德<lb/>
者盡為祖宗也按禮緯云唐虞立二昭二穆與太祖之<lb/>
廟為五夏不立太祖之廟四廟而已至後代以禹為宗<lb/>
亦立五廟其餘仲康復厥位少康代寒浞豈非嗣夏中<lb/>
興哉並無祖宗之號至殷以契為始祖初立五廟後代<lb/>
<pb n="KR4h0022_WYG_762-19a"/>
以湯為宗遂立六廟太戊武丁之徒雖有中宗高宗之<lb/>
名盖子孫加之懿號而已亦無不祧之説周人以后稷<lb/>
為始祖後代又祖文王而宗武王遂立七廟唐虞殷周<lb/>
雖立廟之數不同其實親親之廟皆以四為凖禮記王<lb/>
制云天子七廟三昭三穆與太祖之廟而七盖后稷文<lb/>
武三廟為不遷其餘成康已降盡為祧廟故周禮守祧<lb/>
註云先公之祧祔於<hi>集作于</hi>后稷之廟先王之祧祔於文<lb/>
武之廟若以為後代有功有德者盡為不遷之廟則成<lb/>
<pb n="KR4h0022_WYG_762-19b"/>
康刑措宣王中興平王東遷<hi>集作周</hi>之始王並無<hi>集作盡為</hi>不<lb/>
祧之説豈非有功有德哉盖以為七廟之數既定若親<lb/>
盡之廟不毁則親親之昭穆無所設矣故不得不祧耳<lb/>
至漢承秦滅學之後諸儒不通大義匡衡貢禹之徒遂<lb/>
建議云高帝為太祖孝文為太宗孝武為代宗孝宣為<lb/>
中宗惠景已下為遷廟適值漢祚不永昭成已降德不<lb/>
逮於四君向若漢有八百之祚繼德之君有若孝文孝<lb/>
武者七人盡為不遷之廟豈可後代遂為不祀其祖禰<lb/>
<pb n="KR4h0022_WYG_762-20a"/>
哉不經之言孰甚於此又有以七廟之外别立祖宗之<lb/>
廟為説者以理推之尤為不可借<hi>集作假</hi>如聖朝以景皇<lb/>
帝為太祖神堯大聖大光孝皇帝為高祖文武大聖大<lb/>
廣孝皇帝為太宗别立昭穆之廟六合不遷之廟為九<lb/>
盡以為積厚者流澤廣故以増親親之廟六矣夫傳無<lb/>
窮者為萬代計國家以聖生聖以明繼明無非有德之<lb/>
宗盡是有功之祖則有祖有宗<hi>集作百祖千宗</hi>盡居<hi>集作歸</hi>别廟<lb/>
於禮又可乎必若俟其褒貶然後定祧遷則是臣子有<lb/>
<pb n="KR4h0022_WYG_762-20b"/>
輕議之非萬代無可傳之法考殷周則無據言情<hi>集有酌字</hi>
禮則兩乖酌<hi>集作考</hi>古宜今孰云可者曷若削漢朝不經<lb/>
之説徴殷周可乆之文從親盡則遷之常規為百<hi>集作萬</hi>
代不朽之定制<hi>集作計</hi>不易親親之祀終無它惑之疑誠<lb/>
一王盛典也謹議<lb/>
　　　重修伍員廟議　　　　　　李善夷<lb/>
伍相公員也廟在澧江之渚自為冦所擾為兵火所焚<lb/>
為野火所燎為風雨所壊為江浪所侵垂二十年向為<lb/>
<pb n="KR4h0022_WYG_762-21a"/>
墟矣雖有鍾山蔣侯之驗其神亦無所依止澧守欲重<lb/>
建廟宇里人曰不可員楚之仇也鞭我死君其過也甚<lb/>
又曰員孝於父者其廟廢之則無以旌其孝建之則無<lb/>
以勸其忠太守不决一日問余愚曰太守不知伍員非<lb/>
不忠於君者楚平王非員之君也書曰普天之下莫非<lb/>
王土率土之濵莫非王臣楚之君即非天子也當平王<lb/>
之時君上乃周景王也楚子實天子之臣員即楚之陪<lb/>
臣呉楚之君乃五等封以其國迫近蠻夷地雖廣不得<lb/>
<pb n="KR4h0022_WYG_762-21b"/>
為侯伯而為子男故仲尼修春秋呉越楚雖大而不稱<lb/>
王止稱呉子越子楚子而已王乃彼之自僣則欺天欺<lb/>
天則安得其下不逆夫覆載之内天子為君上固不可<lb/>
異二諸侯賜弓矢然後征賜斧鉞然後殺楚之諸子觀<lb/>
兵滅國無代無之子胥周之臣也君在上不欺天者忠<lb/>
也復父仇者孝也忠孝旣備安得無馨香之祀乎<lb/>
　<lb/>
　文苑英華巻七百六十三<lb/>
</p>
<p>
</p>
  </div>
</body>
</text>
</TEI>
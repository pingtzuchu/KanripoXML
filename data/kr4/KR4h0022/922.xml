<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百二十三</head>
    <p>
<pb n="KR4h0022_WYG_922-1a"/>
欽定四庫全書<lb/>
　文苑英華巻九百二十三　宋　李昉等　編<lb/>
　職官三十一<hi>刺史五</hi>
　　安州刺史杜鵬舉碑一首<lb/>
　　泗州刺史李孟犨碑一首<lb/>
　　晉州刺史髙武光碑一首<lb/>
　　　安州刺史杜公神道碑　　　楊　炎<lb/>
受正性者徳之元纂重侯者業之盛君子體仁以合徳<lb/>
<pb n="KR4h0022_WYG_922-1b"/>
積厚以感通著于神明光于祚𦙍者其惟杜公乎公諱<lb/>
鵬舉字某其先京兆人也七代祖諱模後魏為濮陽守<lb/>
衛人宜之子孫世居東郡故今為濮陽人夏有豢龍之<lb/>
官周封唐杜之國世載侯伯勲蔵晉魯周公錫命𤣥旗<lb/>
火龍拯三代之衰參五覇之業斯保姓之始也漢有建<lb/>
平侯䇿定中興晉有當陽侯克并南夏其食酆鄗盛西<lb/>
郊之黻冕其分荆濮祚東國之山河斯不朽之宗也濮<lb/>
陽生陳留太守諱亮陳留生髙祖北齊膠州刺史竟陵<lb/>
<pb n="KR4h0022_WYG_922-2a"/>
公諱嘉竟陵生曽祖隋鴈門太守諱保鴈門生大父唐<lb/>
蘇州司馬諱義寛蘇州生皇建平侯荆益二州大都督<lb/>
府長史諱慎行洎貞孝公秉哲以輔先朝今黄門戴天<lb/>
以成大業自魏七代以方岳登聞在唐兩朝以台衡致<lb/>
理斯邁種之仁也公貞孝之兄黄門之考天修其爵地<lb/>
富<hi>一作學賦</hi>其才神抱虚廓智蔵蓍蔡口目河海儀型嵩華<lb/>
學可以掌邦教詞可以宣國風少與范陽盧蔵用隠於<lb/>
白鹿山以太夫人有疾與清河崔沔同<hi>闕</hi>醫於蘭陵蕭<lb/>
<pb n="KR4h0022_WYG_922-2b"/>
亮聲色之微以誠達疵癘之祥以氣變屬先府君作鎮<lb/>
荆楚有詔門子親侍禁闈起家修武縣尉嵗滿以書判<lb/>
超等授濟源尉以正議登朝拜右拾遺昇玉堂以謁聖<lb/>
君陳格言以利天下黄門侍郎張廷珪國之髦碩洛州<lb/>
長史皇甫知常人之標凖美公志行嘗與請交公精義<lb/>
入神洞究奥賾初睿宗踐祚㝠感祥符覩𤣥期於化元<lb/>
啓成命於幽教人所以佇非常之運天所以歸億兆之<lb/>
心𤣥宗時在東宫表公所言請編史冊時應令賦詩御<lb/>
<pb n="KR4h0022_WYG_922-3a"/>
札批云畢公之任諒<hi>一作亮</hi>藉伊人思入風雅靈通神鬼<lb/>
後以親累出為岐州司倉轉同州司士開元初上以中<lb/>
都稍食省河漕之徭大農器用賦晉山之鐵牧馬于歸<lb/>
獸之野考室于迎春之宫闗中始置疏决鹽鐵長春宫<lb/>
三使詔以公為判官明年天子東行河隄阹格獸之塲<lb/>
開濯龍之沼停鑾上苑留宴天泉酒酣樂過公獻賦以<lb/>
諷於是有采章之錫遷著作佐郎太子左贊善大夫都<lb/>
水使者邠王府司馬豐王府長史中散大夫安州刺史<lb/>
<pb n="KR4h0022_WYG_922-3b"/>
公為政在上位畏于上貞一以守之齋莊以蒞之其始<lb/>
也居右正詞王侯嚮慕其終也疏通簡易禮化興行方<lb/>
將坐周召之堂陳歌訓之典法象魏登天庭而明徳夀<lb/>
於中年壯圖悲於下國命矣以某年月日終於官舎明<lb/>
年二月塟於夀安之南原遵遺命也夫人河南郡君尉<lb/>
遲鄂國之孫邛州刺史瓌之女也抱含一之徳友于君<lb/>
子受降神之祥克生元輔天寳四載終于山陽别業其<lb/>
終祔焉從周禮也長子靈瓊陳州太康主簿紹家祚而<lb/>
<pb n="KR4h0022_WYG_922-4a"/>
命奪其禄次子奉遥有異學而天䘮其文荀陳同徳顔<lb/>
閔齊化季子山南劒南道副元帥特進黄門侍郎同中<lb/>
書門下平章事衛國公鴻漸身負蒼旻氣和鼎飪以符<lb/>
合斯運以道佐唐虞文繫訓謨化齊混象大勲格于皇<lb/>
極厚寵揚于祖考某府君先贈大常再榮師保夫人舊<lb/>
封宜陽増號某郡三錫桓公之命是尊孟母之賢惟公<lb/>
主忠孝根仁義事親有極致之道執䘮有寜戚之哀威<lb/>
廢鞭笞愠忘誚讓其立身也㝠觀天理合含幽鑒强志<lb/>
<pb n="KR4h0022_WYG_922-4b"/>
通於衆藝敏行求於古人考聲教觀厯象動合靈柢之<lb/>
贊居順隂陽之和其達誠也憂喜極中權利交䘮歴官<lb/>
十二逺悔吝之形春秋七十抱純精之氣其保終也君<lb/>
子謂探命厯誠也專藥膳孝也補衮職仲山之志也頌<lb/>
王風吉甫之才也濟美欒武之徳也有後臧孫之慶也<lb/>
宜乎正訓百代垂鴻千古存被先公之冕服沒為天子<lb/>
之元老勒鐘鼎建廟堂金石以頌聲邱陵以表隧乃假<lb/>
詞末學觀徳將来銘曰<lb/>
<pb n="KR4h0022_WYG_922-5a"/>
於赫太師徳音孔遐道之氣象物之精華文學鄒魯羽<lb/>
儀邦家選于帝庭帝庭有儀聞于宫府宫府允釐明晦<lb/>
光耀際含天機識真紫極建旟青蒲熊負金印虵蟠朱<lb/>
組時哉功名海變今古精魂歸復宜陽之下我有家嗣<lb/>
為王寳臣徳<hi>一作寵</hi>延沒世功被生人崖谷磅礴邱陵故新<lb/>
蒼蒼頌石萬世遺塵<lb/>
　　　泗州刺史李君神道碑　　　　李　軫<lb/>
夫崇孝悌者必竭力以事親厚忠貞者亦盡心以奉上<lb/>
<pb n="KR4h0022_WYG_922-5b"/>
故聖人廣而教之以勸遐裔至若馬遷續太史之紀安<lb/>
國傳夫子之書潘氏家風謝公别傳内足以貽厥後昆<lb/>
外足以錫祉爾類小子不敏仰希前哲竊述類本用表<lb/>
流光君諱孟犨字公悅其先乃太上𤣥元之系五代祖<lb/>
景皇帝始封于唐髙祖諱亮至徳初追冊鄭王諡曰孝<lb/>
曽祖諱神通武徳初以佐命元勲封淮安郡王開府儀<lb/>
同三司尚書左僕射諡曰靖烈祖諱孝義武徳初封永<lb/>
安郡王貞觀中改封膠西郡公銀青光禄大夫司農卿<lb/>
<pb n="KR4h0022_WYG_922-6a"/>
上柱國襲膠西郡公至徳初追贈平陽太守皆斧藻至<lb/>
徳琢磨令範仁經義緯敦教易俗理化勲庸備詳史牒<lb/>
君純懿靈粹得之自天先府君貶南州也以正直忤物<lb/>
為邪醜正<hi>一有辛字</hi>已告終于官舎君未弱冠號天踴地漿<lb/>
勺不入禮過成人寮吏賵贈一無所受扶護艱險泣血<lb/>
萬里提攜㓜稚盡室獲全以某月日遷塋配廟禮物無<lb/>
闕由是以純孝聞服闋調補梁州參軍轉右衛錄事參<lb/>
軍相王府戸曹以清幹稱恩詔特加朝散大夫出宰郃<lb/>
<pb n="KR4h0022_WYG_922-6b"/>
陽猗氏三原徳風洽聞香聲逺茂君之臨猗氏也萊田<lb/>
数十里上蔽荆榛下闢舄鹵逋逃夜<hi>一作暝</hi>聚豺狼曉嘷<lb/>
公曰糓不足者地有遺利食不足者人有遺功長其荆<lb/>
棘孰若樹其禾稼聚其豺狼孰若利其貧窶乃尋斧於<lb/>
拱木疎鑿於涑州化草莽為陂塘變磽确為墳壤人民<lb/>
胥恱工亦子來雖史起决漳鄭國開白亦何加也人荷<lb/>
其徳邑茂其功建頌立碑迄今斯在後中使撫循㢘按<lb/>
嘉公丕績薦為鄧州司馬兼陸門堰稻田使君廼谿白<lb/>
<pb n="KR4h0022_WYG_922-7a"/>
水之口壅樊陽之陂築埇雲屯疊石山積樹建立則截<lb/>
流施扃制蓄洩之門為水府之權分血脉之經緯為農<lb/>
夫之司命條流百道浸潤七邑疆畦綺錯稼穡龍鱗田<lb/>
疇之歌何獨子産中使舉以郎署擢授禮部員外屬東<lb/>
封扈蹕轉虞部員外郎出牧泗州清明簡肅治行第一<lb/>
而地接吳楚氣候卑濕因之痁癘辭以疾歸開元十九<lb/>
年十一月十九日終于大梁旅舘享年五十有五權厝<lb/>
太行山至徳初累贈宋鄭二州刺史季子翼自衡卾轉<lb/>
<pb n="KR4h0022_WYG_922-7b"/>
運使兼漢南租庸從事爰適上國分途啓扈奔就吉辰<lb/>
以大厯元年十一月十四日遷窆於京兆萬年縣之畢<lb/>
原先夫人崔氏稱祔焉禮也今夫人清河人也父諱惟<lb/>
明累遷海沂等州司馬兄鏡邈隠居太行累辟不起弟<lb/>
國輔秀才擢第制舉登科歴補闕起居禮部員外郎夫<lb/>
人冲和備體柔順居中出起仰茂先之箴閨門遵大家<lb/>
之誡自府君捐世庶務親臨存孤撫稚有妨禪寂是以<lb/>
通大乗頓悟門挹沆瀣餌花香而又現舉止之異者有<lb/>
<pb n="KR4h0022_WYG_922-8a"/>
二凡於宴坐口吐舎利香骨頂生如佛螺髻驚聞中外<lb/>
得未曽有翼等以額珠外見意寳内明釋氏前言今為<lb/>
見世遂感涕捧戴歸於故園起塔瞻奉莫之測也及天<lb/>
寳末隨子權赴陜郡司馬屬狂賊犯闕中原鼎沸權負<lb/>
板輿自𢎞農藍田值潼闗失守朝野震驚扶長攜㓜潛<lb/>
避山谷重壑固隂深林酷冷因之違裕至於彌留以其<lb/>
年九月二十九日薨於終南山<hi>一作所</hi>居享年七十有三<lb/>
有子六人長曰權故金州刺史次曰衡故洺州清漳尉<lb/>
<pb n="KR4h0022_WYG_922-8b"/>
次曰樞故檢校虞部員外兼侍御史次曰軫歙州别駕<lb/>
次曰房故渭南令季曰翼陜府長史兼侍御史丞陜府<lb/>
都防禦觀察陜虢等使惟軫與翼永號孤苦松楸斯拱<lb/>
銘碣未彰感奉遺範懼深失墜敬尊典故不慙以文其<lb/>
詞曰<lb/>
於赫大祖蟬聨我王夢蘭異感剪葉殊祥擇賢建徳立<lb/>
社封疆肇分枝族貽厥其昌淮安忠黨英靈倜儻率衆<lb/>
闗西濟師江上膠西酷似文武不墜運屬休明化流撫<lb/>
<pb n="KR4h0022_WYG_922-9a"/>
字烈考謫官遭罹艱時酷吏深文天下共悲君之岐嶷<lb/>
生知敏識磨礱節行韜晦仁徳鍾罰蠻貊膺填氣塞天<lb/>
之輔護日茂嘉聲參卿發跡語掾馳名宰邑佐都事明<lb/>
理貞為郎起草後範規程出守泗濱明徳惟馨繼疏躡<lb/>
陸修身知止福亮未極壑舟旋徙猗那夫人性合天真<lb/>
心逰志道跡棄喧塵嘉偶君子敬待如賓衣冠之族禮<lb/>
樂之門詞林翰苑金友玉昆垂芳後葉流慶無垠令聞<lb/>
不朽貞石斯存<lb/>
<pb n="KR4h0022_WYG_922-9b"/>
　　　御史中丞晉州刺史髙公神道碑<lb/>
　　　　　　　　　　　　　　　盧　䖍<lb/>
大厯七年冬十有二月辛酉御史中丞前晋州刺史髙<lb/>
公薨嗚呼天柱折地維缺豈止梁木其壊太山其頽乎<lb/>
中書令汾陽王聞之衣及于寢門之外至哀不哭仰天<lb/>
久之曰天喪余俾余曷所依律茍在飲公之化食公之<lb/>
徳莫不叩心絶氣行號巷哭其月乙亥天王使中使来<lb/>
歸我公之賵贈潞州大都督詔曰狐裘濯冠勤固無歇<lb/>
<pb n="KR4h0022_WYG_922-10a"/>
閉閣留牘盡瘁有終謂公有古人之風故貺公以古人<lb/>
之節傳曰知臣莫若於君豈虚也哉公諱武光字淑貞<lb/>
其先渤海人也曽祖正初隋左金吾衛中郎將祖翰皇<lb/>
中散大夫常州長史皇考莊皇左驍衛將軍代濟忠貞<lb/>
保乂王室累膺熊羆不二之心佐盛徳之後必有達者<lb/>
惟公生焉公則將軍之嗣子也在厥初生自貽哲命弱<lb/>
而幹父長乃克家恥雕蟲而不為喜從龍而或躍故能<lb/>
事親克諧於純孝弼主必著其大忠忠孝並全社禝之<lb/>
<pb n="KR4h0022_WYG_922-10b"/>
衛也以申警之勤首職洛交郡安昌府别將昭忠信也<lb/>
由是公忠壯自篤勤勞日宣為國爪牙在帝左右美爾<lb/>
攸績於嘉乃勲累遷至忠武將軍守左清道率洎天寳<lb/>
末㑹幽燕階禍公密奏辨疑襲履霜之漸叩血流地上<lb/>
濺御衣雖涉<hi>闕</hi>之諫不從而竭忠之誠克見帝嘉乃節<lb/>
拜右羽林將軍知軍事及亂作公待罪闕下曰臣始知<lb/>
之不能麋碎身首啓沃聖聰俾賊猖狂藥而不暝眩誰<lb/>
之咎也敢忘其死帝遽錫公雜綵二百叚瓶盤副焉曰<lb/>
<pb n="KR4h0022_WYG_922-11a"/>
子言無隠朕甚嘉焉言而不從朕之過也惟今之謀言<lb/>
姑將以為親其年公陷賊境為賊所得賊議焚太廟與<lb/>
清渠之役中使孫知古遇賊若為釁鼓之事公節由義<lb/>
感忠以力成危言勃如賊爾咸若是嵗國廟不焚中使<lb/>
復命公之力也其有金鏃淫夷南冠繫俘咸頼迓續以<lb/>
永其命者可勝言哉其時賊議公本我唐之藎公也不<lb/>
可以握兵之要恐通内外之言賊遂黜公出典故絳絳<lb/>
人聞公之至也公來其蘇公之牧絳也我躬則閱雖外<lb/>
<pb n="KR4h0022_WYG_922-11b"/>
困賊命而内綏我人億兆協心和樂且孺卒使苞茅之<lb/>
貢日臻乎行在及王師大來公志克遂墜城歸命乃享<lb/>
無疆之休易曰女子貞不字十年乃字其是之謂乎入<lb/>
朝肅宗詔復位羽林是嵗年糓不登長安餓死相屬公<lb/>
颺言于上請出禁衛之米以攽餓者上多之乃俾公司<lb/>
出納之令翌日餓𨽻復蘇人頼家給時謂之公致君邁<lb/>
於堯舜不然何博施之道廣耶越月除奉先是邑也有<lb/>
不腆之賦戸人逋其邑三千公戾止未㡬户人復歸如<lb/>
<pb n="KR4h0022_WYG_922-12a"/>
初屬虜難未已時奴刺㧞我鳳州皇上類能俾公康乂<lb/>
公於是乎始有剖符之寄公之始至克黜戍難靖安西<lb/>
入<hi>疑作人</hi>踰月政成封内大理俾其祻<hi>疑</hi>之盖及身于仁<lb/>
夀之域矣其年秋有詔遷梁州刺史充山南道觀察初<lb/>
商人吏那延西人之子也懋遷負來遇疾而卒遂殫所<lb/>
得之資備送終之禮明日死徒数百人咸造公庭曰今<lb/>
有以見死者之幸我如此不如此無其如字人之恤飲<lb/>
水之潔不書可知也君子曰髙公荷天之百祿永終無<lb/>
<pb n="KR4h0022_WYG_922-12b"/>
斁由是汾陽王美公之政無度寳應初以今上之命命<lb/>
公救濯于絳加銀青光祿大夫絳人喜公其來如見父<lb/>
母戎首師乾光皇甫太冲率徒數千居郡之南山食人<lb/>
牛馬奪人妻妾渴日為惡不彌䖍劉洎公之下車句時<lb/>
克浸仁風率復淳化封域之内密如也雖晉用隨㑹羣<lb/>
盗出奔舜舉咎繇不仁者逺曷<hi>集作何</hi>以為比俄而汾晉<lb/>
阻兵闗東漸弊脇權相滅鮮克胥匡以公獨固大節仗<lb/>
大順初誘之以髙位不從又逼以白刃不從身㡬見危<lb/>
<pb n="KR4h0022_WYG_922-13a"/>
節終不奪可謂風雨如晦鷄鳴不已上徐聞其忠狀也<lb/>
加特進守左金吾衛大將軍又轉開府儀同三司試大<lb/>
常卿封渤海縣開國公食邑一千五百户加一<hi>疑衍</hi>朝散<lb/>
大夫間嵗遇汾陽王論晉倒懸之急若涉水之不濟由<lb/>
是上將公為舟檝克濟其難公自是以利往為晉康侯<lb/>
加御史中丞夫晉陶唐之舊也介二大都之間達四康<lb/>
衢之要賊臣之所讐斂工師之所蹂踐室盡閴爾田其<lb/>
荒兮其有彼積之苗美哉之奐則為武臣所有其秋興<lb/>
<pb n="KR4h0022_WYG_922-13b"/>
履畝之役行比屋之積撫弱惸獨不畏强禦晉人沐公<lb/>
之惠如慶雲也一年逋逃復二年田疇闢三年之外中<lb/>
和之詠甘棠之頌洋洋乎盈耳哉三年秋汾陽王復以<lb/>
公勤績克聞于上上俾公以尹河府浹辰之内揚然有<lb/>
聲留人思公遺愛銘頌貞石經始有典不日成之覩而<lb/>
思仁墮淚于下汾陽王聞之復聞于上上詔公再造其<lb/>
晉加安樂郡開國公公之至也大耄鼓腹而歌羣黎投<lb/>
杖而拜武人揔戈以馳<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>樂正交鼓而和羅公既喜迓<lb/>
<pb n="KR4h0022_WYG_922-14a"/>
如雲人亦沐公如雨風生草偃政簡人和陶然日遂其<lb/>
性矣以明年冬汾陽王以秦隴不闗藉公以籌其䇿公<lb/>
罷侯于晉克揚西土之烈無何遘癘虐疾遂歸休于宣<lb/>
平私第病日臻既彌留銀青光祿大夫兼絳州别駕趙<lb/>
公㢘公之愛壻也素知其為人名節清峻氣宇沖邈臨<lb/>
終之日托以後事而誓言于公曰嗚呼余不天余之性<lb/>
也克艱難昔往蹇之際不克抗臣節以死王事繄老母<lb/>
之故賴皇鑒之明以汾陽王靈不汝疵瑕獲保首領以<lb/>
<pb n="KR4h0022_WYG_922-14b"/>
免今死喪荐至逃逭無所汾陽王生成之恩不得而答<lb/>
太夫人罔極之徳何階而報天乎天乎誰察余之心乎<lb/>
言終飲恨而歿享年六十有五夫人隴西李氏柔克宜<lb/>
家坤儀訓内享年不永先公而逝大厯八年正月五日<lb/>
詔贈郡夫人夫人以其月乙酉合祔于萬年縣鳳樓北<lb/>
原禮也公六典大郡三掌禁兵清儉以立身貞而獲歿<lb/>
誰謂髙氏無君子斯焉取斯太夫人隴西李氏迴已斷<lb/>
之傷就終焉之禮夫人天水趙氏誓同穴之志為未亡<lb/>
<pb n="KR4h0022_WYG_922-15a"/>
之人嗣子長曰昇次曰昱咸在童齔集蓼茹荼哭不絶<lb/>
聲盡而繼之以血也䖍沗吏末曽工為文受命于愛壻<lb/>
趙公俾光昭公之令徳逖聴遺愛搦札而書不覺涕之<lb/>
沱若跪而銘曰<lb/>
天贊皇明而公克生欽若王事有終于成乾乾惕厲謇<lb/>
謇忠貞三主禁兵六牧專城於穆性情<hi>疑</hi>洋洋頌聲九<lb/>
有作程惟皇之禎胡不終吉今天降疾禍昇福黜幽啓<lb/>
明室佳城鬱鬱備物秩秩送終于畢不思其出隴月宵<lb/>
<pb n="KR4h0022_WYG_922-15b"/>
弔郊雲曙密吁嗟髙公千秋此室<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百二十三<lb/>
</p>
<p>
</p>
  </div>
</body>
</text>
</TEI>
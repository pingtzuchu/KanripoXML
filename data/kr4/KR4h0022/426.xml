<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百二十六</head>
    <p>
<pb n="KR4h0022_WYG_426-1a"/>
欽定四庫全書<lb/>
　文苑英華巻四百二十六　宋　李昉等　編<lb/>
　赦書七<lb/>
　　禋祀赦書三<lb/>
　　　貞元九年冬至大禮大赦制　陸　贄<lb/>
門下朕以寡徳屬當大統皇天眷祐俾主兆人懼不克<lb/>
承夙夜祗畏緬慕前烈致于昇平予心浩然罔知攸濟<lb/>
小大之務曷嘗不勤芻蕘之人亦莫不敬慮每存於致<lb/>
<pb n="KR4h0022_WYG_426-1b"/>
理忠恒在於恤人中宵屢興終食累嘆一事乖弛<hi>詔令作當</hi>
惄焉疚懷一夫罹殃惻若傷體思於海内同臻太和息<lb/>
其戰争保其生業降心從衆實匪有<hi>詔令作靡有集作有其</hi>辭克<lb/>
已利人誠無所恡然以視聼有極思慮難周况乎長自<lb/>
深宫安於近習損益之理寧免過差幽逺之情固多未<lb/>
達由是兢兢砥礪悔往修來燭理所患於不明推心庶<lb/>
幾於無負日慎一日于今十有五年矣上靈降鑒多士<lb/>
叶誠五稼屢豊四鄙不憂方鎮輯睦干戈底寧邉壘繕<lb/>
<pb n="KR4h0022_WYG_426-2a"/>
完殊方欵附協天地會昌之運實宗社無疆之休慶既<lb/>
荷於𤣥功禮有昭於大報矧惟霜露之感未切孝思禋<lb/>
燎之儀每勤精意將申誠敬其在躬親是與公卿大夫<lb/>
䖍奉犧牲恭奠珪璧陳其文物薦其馨香類秩<hi>集作秩記</hi>於<lb/>
太壇朝享于清廟率職來助萬邦攸同備物致嚴百禮<lb/>
具舉誠慕獲展神人允諧明發永懷慶感斯集純嘏所<lb/>
錫豈惟朕躬思俾普天均承惠澤可大赦天下自貞元<lb/>
九年十一月十日昧爽已前云云其見於官司辨對者<lb/>
<pb n="KR4h0022_WYG_426-2b"/>
亦並<hi>集作便</hi>與免官人犯贓不可令其却上已後<hi>闕</hi>以為<lb/>
累左降官及流人并量移云云竄謫遐裔冀速霑恩比<lb/>
者凖制量移所司皆待申牒屡加盤覆累涉嵗年既甚<lb/>
淹遲且不均一宜令吏部刑部審細檢勘本流貶及量<lb/>
移勑㫖比類元犯事狀輕重兩月内與處分内外文武<lb/>
云云從我巡狩涉於艱難録其忠勞宜有優異應從奉<lb/>
天扈從至興元府文武官將士等普恩之外三品已上<lb/>
賜爵云云兵興已來垂四十載稅額<hi>集作既</hi>煩重人已<hi>集作</hi>
<pb n="KR4h0022_WYG_426-3a"/>
<hi>多</hi>困窮因之以流離加之以凍餒為人父母實切哀傷<lb/>
誠由徳化未敷<hi>集作孚</hi>耗斁猶廣每欲蠲復使<hi>集作與</hi>之小<lb/>
休迫於軍儲有意未就姑示勤恤减其田租惠貸非多<lb/>
良深憫愧天下百姓貞元十年地租斛㪷應合度支收<lb/>
管者宜並三分减收一分如當管無屬度支斛㪷即减<lb/>
放合送上都十分之一其所放斛㪷錢物並委巡院官<lb/>
與觀察經畧等使計會審勘定數分明榜示百姓仍具<lb/>
申奏去年以來所有貸糧種子並存百姓腹内者一切<lb/>
<pb n="KR4h0022_WYG_426-3b"/>
放免富國<hi>集作裕</hi>安人在於薄斂必不得已簡則易從自<lb/>
頃削去煩苛定為兩稅既無他撓<hi>集作擾</hi>頗便於時朕推<lb/>
誠御人所貴在<hi>集作存</hi>信保此成法期於不踰凢百有司<lb/>
所宜遵守儻求取無節則因縁起<hi>集作啓</hi>姦獲利失人殊<lb/>
乖朕意諸司諸使及諸州府除兩稅外别有科配悉宜<lb/>
禁絶近年以來因和市和糴欠負百姓錢物並即填還<lb/>
已後官司應有市糴者各須先付價直不得賒<hi>集作先</hi>取<lb/>
抑配因兹斂怨擾人水旱為灾古人<hi>集作今</hi>不免茍有豊<lb/>
<pb n="KR4h0022_WYG_426-4a"/>
蓄<hi>集作備</hi>則無凶年間屬多虞里閭凋耗如務求於日給<lb/>
不遑慮於嵗儲一穀不成人則艱食害至而救其傷已<lb/>
多俾無餒殍之憂將在備之而已宜委諸州府長吏每<lb/>
年以當管廻殘餘羡錢物糓賤時收糴各隨便近貯納<lb/>
年終具有無多少報中書門下兼申考功以為考課升<lb/>
降如有替代各分明交領凖前申報若遇灾異<hi>集作旱</hi>不<lb/>
稔即量事給與<hi>集作賑給</hi>百姓輙有<hi>集作輙如</hi>將充諸色用者以<lb/>
枉法贓罪之其勸課百姓自置義倉仍凖貞元元年十<lb/>
<pb n="KR4h0022_WYG_426-4b"/>
一月十一日制處分立人之道惟孝與忠孝莫大於榮<lb/>
親忠必先於竭節惟爾師長鄉<hi>集作卿</hi>校洎乎方岳列藩<lb/>
保乂皇家交修庶績竭節之效既昭乃誠榮親之恩宜<lb/>
洽國典應内外文武清望職事官并節度觀察都防禦<lb/>
團練等使父在未有官量授檢校五品官母在未有邑<lb/>
號者各封<hi>集作授</hi>邑號云云佐運之臣納忠之輔功既存<lb/>
於社稷慶宜及於子孫故周錫土田漢傳帶礪膺<hi>集作疇</hi>
其爵邑與國始終固以明報徳之恩勸為臣之節<hi>詔令作義</hi>
<pb n="KR4h0022_WYG_426-5a"/>
其或年代未逺利澤猶存祠宇已變於荒墟𦙍嗣不編<lb/>
于<hi>集作於</hi>仕籍思其人猶愛其樹况奠享乏主而不加省<lb/>
録者乎興滅國繼絶代所以禮先賢也修宗廟敬祀事<lb/>
所以教追孝也化俗歸厚此其大綱<hi>集作端</hi>應九廟配享<lb/>
功臣及武徳以來將相名節特髙有封爵廢絶祀廟無<lb/>
主者宜許以子孫一人紹封以時享祀自今以來<hi>集作後</hi>
應有家廟子孫但傳襲封爵者並許享祔于<hi>集作享於</hi>廟其<lb/>
有毁賣私廟及買之者各以犯教義論自古聖帝明王<lb/>
<pb n="KR4h0022_WYG_426-5b"/>
忠臣烈士各令所在長吏以禮致祭書叙明目達聦垂<lb/>
拱而理詩稱濟濟多士文王以寧捨已從人故能通天<lb/>
下之志棄瑕録用故能盡天下之才昔在太宗勤求理<lb/>
道納諫如響任賢勿疑致裕於太平垂範於永代朕獲<lb/>
承鴻緒追慕<hi>集作纂</hi>聖猷書之座隅恒自儆勵朝夕翹想<lb/>
度聞嘉謀<hi>集作言</hi>夢寐勞<hi>集作興</hi>懷思得良士凡厥在位所<lb/>
宜共成<hi>集作宜共輔成</hi>諸司官有陳便宜者各盡所見條䟽封<lb/>
進事有寃滯政有闕遺悉當極言無或隱避詔勑不便<lb/>
<pb n="KR4h0022_WYG_426-6a"/>
於時所司執奏以聞天下有藴徳懷才隠居不仕委所<lb/>
在觀察使表荐當以禮邀致諸色人中有賢良方正能<lb/>
直言極諫或博通墳典達於教化或詳練故事長於著<lb/>
述或精習律令曉暢法理或該明吏術可委理人或識<lb/>
洞韜畧堪任將帥委所在州府長史及䑓省常叅官詳<lb/>
録行能舉奏仍牒報吏部其所舉人並限來年七月内<lb/>
到京朕當親試應縁大禮職掌行事並與加恩主者施<lb/>
行<lb/>
<pb n="KR4h0022_WYG_426-6b"/>
　　　長慶元年正月三日南郊改元赦文<lb/>
　　　　　　　　　　　　　　　　編制<lb/>
門下朕聞自昔盛王之所以合天地諧神人莫過乎誠<lb/>
敬致其誠展其敬莫重於祭祭之大者莫大於郊廟故<lb/>
必躬行而心奉之然後百靈助慶萬國䝉福此帝王之<lb/>
孝也我國家祖宗功徳立極配天日月所照雨露咸被<lb/>
孝思善繼聖敬允升郊丘嵗奉於嚴禋宗廟時修其明<lb/>
薦朕以冲昧自獲纉承仰荷睠命懼不克享幸天多祐<lb/>
<pb n="KR4h0022_WYG_426-7a"/>
俾嵗大穰河朔底寧邉封靖謐及此元日至于上辛式<lb/>
遵典禮有事郊廟當祗見之夕感慕増懷洎大報之辰<lb/>
誠敬彌勵因體元而紀號用敷化以覃恩可大赦天下<lb/>
改元和十六年為長慶元年自長慶元年正月三日昧<lb/>
爽已前大辟罪已下罪無輕重已發覺未發覺已結正<lb/>
未結正繫囚見徒咸赦除之惟故殺人在十惡内者及<lb/>
官典犯贓不在免限左降官量移近處已經量移者更<lb/>
與量移如復資者即任便赴選集丁憂去任服闋日亦<lb/>
<pb n="KR4h0022_WYG_426-7b"/>
與量移如有親故在上都任於所司陳狀便與處分不<lb/>
必更待本州府申請如凖前制已合量移有司未註擬<lb/>
者並任累叙并别勑因責授刺史已下降資正員官亦<lb/>
與進改亡官失爵放歸不齒者量加收叙流人未到所<lb/>
在及已到者與量移近處已量移者并放還僧尼道士<lb/>
移𨽻者亦與量移近處并得罪人已亡歿家口未放歸<lb/>
者一切放歸如有情愿住者亦任左降官及流人先有<lb/>
官者如已亡歿各還本所<hi>詔令作官</hi>自今日已前所有痕累<lb/>
<pb n="KR4h0022_WYG_426-8a"/>
禁錮及反逆縁坐等一切並與洗滌其左降官及流人<lb/>
如所坐之罪本因犯贓到任及所配處未經二年者不<lb/>
在量移其天徳軍流人滿十年即放廻其糧賜委防禦<lb/>
使便别召人充補營田驅使朕自君臨萬㝢常思子惠<lb/>
羣生每念困窮猶勞杼軸宜加恩於寰海用蠲賦於齊<lb/>
甿天下百姓今年夏稅每貫放一百五十文底貢之宜<lb/>
本於任土阜財之道亦在便人天下州縣應徵科兩稅<lb/>
𣙜酒錢内舊額須納見錢數者並任百姓隨所有疋叚<lb/>
<pb n="KR4h0022_WYG_426-8b"/>
及斛㪷依當處時價<hi>詔令作佔</hi>送納不得邀索見錢度支鹽<lb/>
鐵户部應納茶稅及諸色見錢兼糴鹽價中舊額須得<lb/>
<hi>詔令作納</hi>見錢數者亦與納時估疋段及斛㪷其輕貸即充<lb/>
上供雜物當處支用如情願納見錢者亦任穩便永為<lb/>
常式京城坊市聚貨之地若物無集處即弊生其中宜<lb/>
委度支鹽鐵使於上都任商人納榷糴諸道監令在城<lb/>
疋叚各有所入即免物價賤於外州仍委所司具條䟽<lb/>
聞奏其公私便換錢物先已禁斷宜委京兆府及御史<lb/>
<pb n="KR4h0022_WYG_426-9a"/>
䑓切加覺察理財正辭弊必除於既往蠲逋已責禁方<lb/>
絶於將來應度支鹽鐵户部三司所管諸官吏所由人<lb/>
户等欠負元和十三年已前諸色錢物斛㪷等各委本<lb/>
司盡理勘實如是貨<hi>疑作貿</hi>易估招人已隱欺即凖條處<lb/>
分如縁收貯年深盤覆欠折水火沉爇保累剥徵并縁<lb/>
用兵之時所在貯備雜物凖擬軍需及賊平之後不堪<lb/>
上供勒令廻變因有損折如此之類除檢責家産及攤<lb/>
徵元保外如實無可納空掛簿書連年囚禁者宜令各<lb/>
<pb n="KR4h0022_WYG_426-9b"/>
具色目聞奏並與踈理其諸軍諸使應有欠負亦凖此<lb/>
處分天下兩稅外不得雜<hi>詔令作别</hi>有差率刺史若<hi>詔令作如</hi>違<lb/>
越委觀察使舉奏觀察使或有事乖格勑刺史不得接<lb/>
受已有前勑宜重申明仍委御史䑓嚴加訪察不得妄<lb/>
稱供應及軍府褊迫捍禦疆陲必先財力使其節用方<lb/>
可實軍訪聞邊上諸鎮比縁使臣所到或私申饋潜耗<lb/>
資儲假此為辭因而積弊將令完緝功在立程應京西<lb/>
京北邊上諸軍州鎮自今已後如有中使及郎官御史<lb/>
<pb n="KR4h0022_WYG_426-10a"/>
奉使到所管並不得與人事比部令勾諸司錢粮<hi>詔令無粮</hi>
<hi>字</hi>糓載在格令其事訛謬嵗月已深宜令中書門下精<lb/>
擇比部郎官修舉典制勾諸司錢糓仍立時限具條䟽<lb/>
聞奏山河之固險易不常疆理之間廢興從便今干戈<lb/>
已戢寰宇大同壤制之宜所資垂久應諸道諸州及諸<lb/>
縣宜委中書門下審商<hi>詔令無商字</hi>量制置其州縣兼委觀<lb/>
察使刺史量閒劇利便可併省者具事宜聞奏河北諸<lb/>
道管内自艱難以來久無刑法各隨所在徵歛不時色<lb/>
<pb n="KR4h0022_WYG_426-10b"/>
目至多都無藝極宜委本道觀察使勘實㨿桑産及先<lb/>
各徵配量輕重團定兩稅務令均濟其刺史已下俸料<lb/>
仍據州縣户口徵科多少并職田禄粟作等第河南諸<lb/>
州府例條䟽分拆聞奏如聞河南北州縣凋殘户口未<lb/>
復官員備設曹局至聞或非其才徒費其禄其縣州官<lb/>
各據都邑大小量公事多少留置餘並權停仍先於久<lb/>
經假攝才行彰著人内選擇委觀察使訪察勘實各具<lb/>
前後歴攝勞考約前衘資序便與正授如先無官者以<lb/>
<pb n="KR4h0022_WYG_426-11a"/>
假攝年深課績尤異各具事績聞奏委中書門下類例<lb/>
如資序或未相當且令權知兩考候有政能即與正授<lb/>
其見在正官多是流外逺不任公事切宜揀擇堪留者<lb/>
全給課科使其盡心合减省者並勒停罷仍㨿已得資<lb/>
常選之内與减兩選未得資者任以前衘便放選集仍<lb/>
名衘申牒有司自今已後委吏部切加揀擇量才比擬<lb/>
所冀惠政及於疲人應諸道管内百姓或因水旱兵荒<lb/>
流離死絶見在桑産如無近親承佃各委州縣切加檢<lb/>
<pb n="KR4h0022_WYG_426-11b"/>
實㨿桑地數具本户姓名申本道觀察使於官徤中取<lb/>
無庒園有人丁者量氣力可及據多少給付便於公驗<lb/>
任充永業不得令有力職掌人妄為請射其官徤仍量<lb/>
借貸種粮分畨上下各任營農放三年差<hi>詔令作租</hi>稅年限<lb/>
滿後據桑地凖例團定合當下畨營農者停給月粮其<lb/>
衣物賜及雜賞給並如舊應天下典人庒田園店便合<lb/>
祗承户稅本主贖日不得更引令式云依私契徵理以<lb/>
組織貧人天下𣙜酒錢有已分配百姓處又别置酒店<lb/>
<pb n="KR4h0022_WYG_426-12a"/>
官酤及諸色𣙜率宜切禁斷應亡官失爵及放還流人<lb/>
如有先莊田不經沒官被人請射作<hi>詔令作本</hi>主及子孫到<lb/>
並委州縣却還務令安業州主牧宰職在親人其有徭<lb/>
賦不均流庸未復刑罰不中教化未行必當分命使臣<lb/>
大明黜陟三代致理皆重學官兩漢用人盖先經術天<lb/>
下諸色人中有能精通一經堪為師法者委國子祭酒<lb/>
訪擇具以名聞將加試用稱成康之盛則舉措刑讃文<lb/>
景之德亦言斷獄况自文祖太宗皇帝親録囚徒躬省<lb/>
<pb n="KR4h0022_WYG_426-12b"/>
寃滯法官所選豈易其人其大理寺官屬比來吏部所<lb/>
授多非其才宜令精選<hi>詔令作擇</hi>有志行詞學兼詳明法律<lb/>
注擬其有課績特殊堪在朝奨者䑓省官有闕宜先選<lb/>
擇部符共理按部分憂繁於生人所任最切近日刺史<lb/>
或一嵗再遷或累年尚滯勞者不勸否者不懲自今郡<lb/>
守勤<hi>詔令作恪</hi>奉詔條清亷可紀者四考與轉其有殊績及<lb/>
久歴外郡者或就加章綬或擢列朝行庶使中外有倫<lb/>
逺邇無異其刺史有闕委中書門下選擇當時進擬不<lb/>
<pb n="KR4h0022_WYG_426-13a"/>
得稽遲其江淮諸道縣户一萬已上稅錢五萬貫已上<lb/>
皆謂之大縣所擇縣令宜凖元和二年赦節文處分其<lb/>
去年二月五日赦書中所薦縣令兼取散試官及白身<lb/>
并見任官者不學而製其弊固甚未操而割所傷則多<lb/>
豈有白身及散試官未經試吏堪任縣令永言及此殊<lb/>
匪朕懷又見任官更求舉荐亦長僥競不可施行其散<lb/>
試官及白身並見任官令吏部並停注擬自今已後所<lb/>
舉縣令更不得舉薦此色將致乎理必在官循其方將<lb/>
<pb n="KR4h0022_WYG_426-13b"/>
盡其才必在吏久於政先朝深知積弊首舉具員近日<lb/>
因循又不遵守遂令躁競者不安其位唯望速遷自今<lb/>
已後宜委中書門下所有除授並依元和二年具員勑<lb/>
處分其諸道年終亦宜凖承前勒停如刺史於留州數<lb/>
内妄有减削非法破用者委觀察使風聞按舉必當重<lb/>
加科貶以誡列職如刺史不承制勑不得稱有公事請<lb/>
赴本使其録事叅軍亦不得擅離本州將欲化人必先<lb/>
興學茍昇名於俊造宜甄異於鄉閭各委刺史縣令招<lb/>
<pb n="KR4h0022_WYG_426-14a"/>
延儒學明加訓誘名登科第即免征徭天下所置常平<lb/>
義倉凖元和元年正月赦書節文處置未便者委刺史<lb/>
各具事由條件聞奏有司更與商量處分郵傳所置令<lb/>
式有文近年以來多有逾越遂使馬蓄損耗供億勞煩<lb/>
宜凖元和二年赦節文處分天下諸州府縣官吏應行<lb/>
鞭捶本罪不致死者或假以責情致令殞斃宜委御史<lb/>
䑓及出使郎官御史等切加訪察聞奏天下諸道或閉<lb/>
糴禁錢自為條約自今已後切宜禁斷仍委鹽鐵巡院<lb/>
<pb n="KR4h0022_WYG_426-14b"/>
勾當其内外文武及致仕官三品已上賜爵一級四品<lb/>
已下各加一階陪位白身人賜勲兩轉故尚父汾陽王<lb/>
賜大師晟賜大尉秀實各與一子八品官顔真卿杲卿<lb/>
張巡許逺南霽雲各與一子出身武德以來功臣子孫<lb/>
量加奬用中書門下又節度帶平章事者各與一子八<lb/>
品正員官祖父母及父母並與官封父歿母存者與邑<lb/>
號已贈已封者更與追贈及邑號禮儀使大禮使度支<lb/>
鹽鐵使京兆尹各與一子出身文武常叅官并致仕官<lb/>
<pb n="KR4h0022_WYG_426-15a"/>
及諸道節度觀察經畧等使及神䇿等諸軍使父見存<lb/>
者量與致仕官母存者與邑號父母亡殁與贈官及邑<lb/>
號東都留守及諸道節度觀察經畧等使神䇿金吾六<lb/>
軍將軍威逺鎮國軍等使各與一子出身陜州奉天興<lb/>
元功臣更賜勲爵有差身歿未經追贈者並與追贈應<lb/>
元大禮移仗宿衛御樓立仗將士普恩之外賜勲爵有<lb/>
差仍凖舊例賜錢物二十萬四千九百六十端疋貫大<lb/>
禮職掌行事官吏及留守等吏賜勲爵及加階升壇殿<lb/>
<pb n="KR4h0022_WYG_426-15b"/>
行事官更特加一階應在城内蕃客等賜物有差常叅<lb/>
官及刺史有停替及病假觧官及終制未授官者委中<lb/>
書門下量才進擬其有情愿授致仕官者亦聼天下諸<lb/>
色人中有賢良方正能忠言極諫博通墳典達於教化<lb/>
軍謀宏逺堪任將帥政術詳明可以理人者委有司各<lb/>
舉所知限今年十月到上都天下百姓髙年者賜米及<lb/>
綿絹有差其元和十五年二月五日赦節文中有未處<lb/>
置者有司速舉施行庶令大信洽于天下百司之職布<lb/>
<pb n="KR4h0022_WYG_426-16a"/>
在舊章特舉正經必歸理本宜令尚書省應掌閑幕士<lb/>
御士醫工獸醫門僕藥僮御書手楷書手典書流外署<lb/>
等各賜勲兩轉通氣炳靈是資嶽凟禦灾捍患爰想聖<lb/>
賢將達明誠式崇祀典其五嶽四凟宜委本州府長吏<lb/>
備禮致祭當極豊㓗以副如在之誠名山大川及自古<lb/>
聖帝明王忠臣烈士各令所在以禮致祭亡命山澤挾<lb/>
藏軍器百日不首復罪如初赦書有所不該者所司具<lb/>
作條例奏敢以赦前事相告言者以其罪罪之赦書日<lb/>
<pb n="KR4h0022_WYG_426-16b"/>
行五百里布告天下咸使聞知主者施行<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百二十六<lb/>
</p>
<p>
</p>
  </div>
</body>
</text>
</TEI>
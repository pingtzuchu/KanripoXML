<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百三十四</head>
    <p>
<pb n="KR4h0022_WYG_633-1a"/>
欽定四庫全書<lb/>
　文苑英華巻六百三十四　宋　李昉等　編<lb/>
　謝恩七<lb/>
　　謝賜宅狀二首　　　謝賜内園花藥狀一首<lb/>
　　謝賜氷狀一首　　　謝賜弓箭狀一首<lb/>
　　謝為宰相賜吐蕃信物狀一首<lb/>
　　讓勑賜蕃口狀一首　謝賜毯價絹狀一首<lb/>
　　謝賜尺詩狀一首<lb/>
<pb n="KR4h0022_WYG_633-1b"/>
　　謝賜撰鄭夫人碑羅絹狀一首<lb/>
　　謝賜宣行哀冊文狀一首<lb/>
　　謝令撰田𢎞正碑文狀一首<lb/>
　　謝許受韋丹送撰碑綵絹狀一首<lb/>
　　集賢謝示道經狀一首<lb/>
　　謝御書大通禪師碑額狀一首<lb/>
　　謝賜寺額狀三首<lb/>
　　為五臺僧謝賜袈裟狀二首<lb/>
<pb n="KR4h0022_WYG_633-2a"/>
　　　為薛岌謝賜宅狀　　　　　于　邵<lb/>
右件宅先賜<hi>臣</hi>亡弟嵩比縁空閑<hi>臣</hi>遂權住某月日中<lb/>
使某至奉宣進止轉以賜<hi>臣</hi>并勑所司改給公驗<hi>臣</hi>素<lb/>
空行藝久遭扞脇<hi>疑作汗脇</hi>陛下特存要領更齒班榮以非<lb/>
常之恩以超等之賜自典環列職在警廵歲月徒深㳙<lb/>
塵罕録豈謂叨承後命曲被殊私賜以廕庇之地永為<lb/>
子孫之業生輕施重内省知慙捐軀報徳實<hi>臣</hi>志願無<lb/>
任感戴<lb/>
<pb n="KR4h0022_WYG_633-2b"/>
　　　代謝賜未崇宅并賜酒食錦綵器物等狀<lb/>
右今日中使某至伏奉恩㫖令<hi>臣</hi>移入所賜宅并賜前<lb/>
件者慈㫖曲䧏驚抃難容<hi>臣</hi>以㣲生幸逢休運上公政<lb/>
本既荷殊私治第頒田特超恒數且居爽塏又賜歡娯<lb/>
芳膳出於天厨喜<hi>疑作嘉</hi>賔傾於朝彦金石諧座珍竒爛<lb/>
庭况棟宇輪囷近加朽塓林塘秘邃潜蓄清涼素以衡<lb/>
茅特驚𢎞敞周履既増於魂悸眄睞殊覺於心慙<hi>臣</hi>實<lb/>
何人遘兹多幸飲恩知愧受賜輕生誓将灰粉百身償<lb/>
<pb n="KR4h0022_WYG_633-3a"/>
國家之恩遇拂磨一劒弭<hi>一作殄</hi>兇醜於邉疆區區寸誠<lb/>
仰答萬一不任戴荷之至<lb/>
　　　謝内園果栽并令府縣供花藥狀<hi>疑是代郭子儀作</hi>
右<hi>臣</hi>得男曜狀稱伏奉聖㫖縁<hi>臣</hi>莊栽蒔賜内園果樹<lb/>
又令府縣與竹及同栽花藥等今月十日仍令開府魚<lb/>
朝恩已下到莊檢校者謬承大眷累沐恩私事有至㣲<lb/>
亦關聖慮顧唯别業封植未成特降明命賜<hi>臣</hi>甘木移<lb/>
根上苑擢秀中園發輝池館之勝實荷生成之力侍<hi>臣</hi>
<pb n="KR4h0022_WYG_633-3b"/>
中貴接武員來虚落生光里閭増慶况内園所賜品類<lb/>
已多府縣更供竊憂煩擾在<hi>臣</hi>諸已先有不敢重此勞<lb/>
人望停府縣所供曲遂㣲<hi>臣</hi>至願無任云云<lb/>
　　　謝賜氷狀　　　　　　　　白居易<lb/>
右今日奉宣聖㫖賜<hi>臣</hi>等氷者伏以頒氷之儀朝廷盛<lb/>
典以其非常之物用表特異之恩况春羔之薦時始因<lb/>
風出當夏蟲之疑日忽自天來煩暑迎銷清<hi>集作凉</hi>颷隨<lb/>
至受此殊賜<hi>臣</hi>何以堪欣駭慙惶若無所措但飲之慄<lb/>
<pb n="KR4h0022_WYG_633-4a"/>
慄常傾受命之心捧之兢兢永懐履薄之戒以斯惕勵<lb/>
用答皇恩<hi>集作兹</hi>謹奉狀陳謝以聞<lb/>
　　　代人作昭應獵謝賜弓箭狀　于　邵<lb/>
右中使某至伏䝉賜前件弓箭跪捧殊私抃躍無地伏<lb/>
以彤弓出韔利鏃離方月滿星流皆承御物摧剛服猛<lb/>
便假天威慙無矯控之能庶盡追擒之狀無任云云<lb/>
　　　為宰相臣謝恩賜吐蕃信物銀器錦綵等狀<lb/>
　　　　　　　　　　　　　　　白居易<lb/>
<pb n="KR4h0022_WYG_633-4b"/>
右<hi>臣</hi>等才愧庸虚職叨輔弼遇天下削平之日當西戎<lb/>
即叙之時遂使殊方致兹逺物此皆率由𤣥化感慕皇<lb/>
風人<hi>臣</hi>既絶外交問遺敢為<hi>集作言</hi>已有今䝉重賜益荷<lb/>
聖慈况來自外夷知徳廣之所及降從中㫖仰恩深而<lb/>
不勝感戴悚惶倍萬恒品<lb/>
　　　讓勑賜蕃口狀<hi>此是讓狀英華誤編于此</hi>　張九齡<lb/>
右高力士宣聖恩賜<hi>臣</hi>等蕃口執訊自邉釋囚為𨽻誠<lb/>
宜供國次及賞功<hi>臣</hi>等無庸以何<hi>集作何以</hi>受賜殊恩俯逮<lb/>
<pb n="KR4h0022_WYG_633-5a"/>
<hi>集作降</hi>循涯自失伏望俯停渥澤存以至公矜遂懇誠許<lb/>
歸官寺則上有無偏之道下無苟得之責無任悃欵之<lb/>
至<lb/>
　　　謝賜毯價絹狀　　　　　　令狐楚<lb/>
右監軍使李輔光廻奉宣恩㫖賜<hi>臣</hi>前件絹者<hi>臣</hi>當道<lb/>
比年未豐經費不足懼乏供億慙無智能陛下散燭幽<lb/>
之光垂逮下之徳絲綸既出縑帛員來數至累千價盈<lb/>
巨萬廣狹中量鮮明如氷足以贍三軍之賜予充百工<lb/>
<pb n="KR4h0022_WYG_633-5b"/>
之餼廪捧受欣抃不知所裁無任云云<lb/>
　　　謝賜尺詩狀　　　　　　　張九齡<lb/>
右今日高力士宣勑賜<hi>臣</hi>等御製詩并寳尺伏以尺者<lb/>
紀度之數宜麗天文詩者律吕之和是生節物聖恩下<lb/>
逮天㫖旁流因物寓言以言垂象<hi>臣</hi>雖瞽陋伏見宸衷<lb/>
竊謝良工徒秉刀尺終期死力取配鈞衡而未副所圖<lb/>
退省知罪<hi>臣</hi>等不勝負荷感懼之至<lb/>
　　　謝賜撰鄭國夫人碑羅絹狀　張　說<lb/>
<pb n="KR4h0022_WYG_633-6a"/>
右内侍尹鳯祥宣口勑得所進鬬羊表及鄭國夫人碑<lb/>
令賜卿綵羅二十疋絹一千疋鬬羊薄伎恩感戰士之<lb/>
心雕蟲陋詞媿稱賢母之徳効輕賞重戴厚慙深臣子<lb/>
之情豈望天報<lb/>
　　　謝宣行哀冊文狀　　　　　令狐楚<lb/>
右<hi>臣</hi>先凖勑撰成封進訖奉某月日勑㫖敬依典禮不<lb/>
任號慕者伏以範天地之大者難為狀鐫金石之堅者<lb/>
難為工况先皇之武烈文明逈超前古而㣲<hi>臣</hi>之瞽言<lb/>
<pb n="KR4h0022_WYG_633-6b"/>
懵學不及中人顧惟庸虚謬獲紀述叨䝉恩奨特賜宣<lb/>
行竊文士之名誠有慙色彰聖人之徳實荷經綸云云<lb/>
　　　謝凖朱書撰田𢎞正碑文狀　元　稹<lb/>
魏博節度使李愬請與田𢎞正立徳政碑右<hi>臣</hi>伏凖<hi>集作</hi>
<hi>奉</hi>今月二十四日勑令<hi>臣</hi>撰前件碑文伏以田𢎞正首<lb/>
變魏俗彰先帝之睿謀近入鎮州宣陛下之神武積成<lb/>
忠懇大有勲勞人懐去思願刻金石陛下所宜外詔台<lb/>
席内委翰林妙選雄文式揚丕績豈謂天光曲照御札<lb/>
<pb n="KR4h0022_WYG_633-7a"/>
特書猥付㣲<hi>臣</hi>實非常例且<hi>臣</hi>頃以特恩㧞擢便欲効<lb/>
死仰酧遂竭愚誠累䝉召對自去年九月以後横遭謗<lb/>
毁無由<hi>集作因</hi>再覩天顔分隨枯朽而凋永絶恩波之望<lb/>
豈料聖慈長在記憶姓名無人奏請撰碑便自宸衷宣<lb/>
付㣲<hi>臣</hi>忝非木石粗有肺腸<hi>集作/肝</hi>空懐感激<hi>集作涕</hi>之心<lb/>
未獲殺身之所無任感恩思報鏤骨銘肌之至<lb/>
　　　謝許受江西送撰韋丹碑綵絹等狀<lb/>
　　　　　　　　　　　　　　　杜　牧<lb/>
<pb n="KR4h0022_WYG_633-7b"/>
右今月十六<hi>集作九</hi>日中某至奉宣聖㫖令<hi>臣</hi>領受江西<lb/>
觀察使訖千衆所寄撰韋丹遺愛碑文人事綵絹共三<lb/>
百疋恩隨幸至榮與利并抃躍慙惶罔知所措伏惟皇<lb/>
帝陛下皇天縱聖赫日資明大奨功勞不計存殁舉韋<lb/>
丹江西之績特令㣲<hi>臣</hi>撰碑墮淚之恩豈慙羊祜黄絹<lb/>
之妙實媿蔡邕今者更䝉恩私廣受綵帛捧戴兢惕無<lb/>
地容身不勝感恩慙惶之至<lb/>
　　　集賢院謝示道經狀　　　　張　說<lb/>
<pb n="KR4h0022_WYG_633-8a"/>
右<hi>臣</hi>伏見聖札金字八分冩道經兩巻以為惠文太子<lb/>
三七追福天毫發彩宸翰騰輝色麗風雲光逾日月伏<lb/>
惟陛下孝悌之至通於神明俯念天倫用資幽賛當兹<lb/>
炎暑服此勤勞事絶古今感深名教<hi>臣</hi>忝司舊職載考<lb/>
前王未有親親之至楷𨽻之美如此之備也足以作則<lb/>
貽範垂之無窮伏望宣付史館以光典䇿無任誠懇慙<lb/>
惶之至<lb/>
　　　謝賜御書大通禪師碑額狀<lb/>
<pb n="KR4h0022_WYG_633-8b"/>
右内侍尹鳯祥宣示御書大通禪師碑額六字畫起平<lb/>
雲㸃蹲芒玉戈茅攅倚鸞鶴交飛神功發於至想睿思<lb/>
成於𤣥徳實謂天龍捧持虚空稱賛逝者如在荐福知<lb/>
歸<hi>臣</hi>栖志禪門撰碑靈塔幸遇聖情崇道天書假貸刻<lb/>
星辰於嘉石爛日月於封丘感極悲生恩深無答<hi>臣</hi>無<lb/>
任望外殊澤之至<lb/>
　　　謝賜天寳寺額狀　　　　　釋嗣安<lb/>
右<hi>臣</hi>㑹覺等言<hi>臣</hi>聞皇天以平分四時聖人以亭育萬<lb/>
<pb n="KR4h0022_WYG_633-9a"/>
物僧等何幸頓沐殊私但以王者封畿乃稱鄠杜之邑<lb/>
諸候近甸是惟酆鎬之濵頃者靈符發兆聖號輝煥百<lb/>
神慶答萬國惟新不謂惠澤旁流降仙毫之瑞札宸慈<lb/>
下被賜天寳之嘉名普潤緇黄齊霑寺觀而魚龍起伏<lb/>
來從日月之宫束帛戔戔更賁金繩之界䨇林戴色绀<lb/>
苑増榮臣等不勝抃躍之至<lb/>
　　　謝賜貞元寺額狀　　　　　崔行先<lb/>
　　　潞府羅城南面臣故使李抱真先用料錢脩置<lb/>
<pb n="KR4h0022_WYG_633-9b"/>
　　　山亭并改造立五龍神院等<lb/>
右臣昨奏前件亭子及五龍院等伏望天恩賜額為寺<lb/>
於當府抽有道行僧二十七人住持脩理為國崇福者<lb/>
伏奉勑㫖允臣所奏賜額為貞元寺者特沐殊私俯遂<lb/>
愚懇採實厯之二字開浮域之一名演皇刼無窮之期<lb/>
示蒼生廻向之路莫大之福實在於斯且上黨古郡先<lb/>
皇舊藩星辰曽降於謳謡符瑞見存於圖諜昔為盤石<lb/>
之地新作布金之園廣梵宇於城中資聖祚於天上闔<lb/>
<pb n="KR4h0022_WYG_633-10a"/>
境<hi>臣</hi>庶歡抃難勝<hi>臣</hi>忝列藩維戴荷何極<lb/>
　　　謝賜僧尼告身并華嚴院額狀<lb/>
　　　　　　　　　　　　　　　令狐楚<lb/>
右中使王進卿至奉宣恩㫖賜<hi>臣</hi>前件僧尼告身并院<lb/>
額等<hi>臣</hi>伏以有為功徳莫大於化人無上菩提亦先於<lb/>
奉國<hi>臣</hi>以前因慶誕輙貢敷陳期降福於上天庶効祥<lb/>
於今古伏䝉陛下用至真之印轉不退之輪寵錫僧名<lb/>
榮頒院額仰窺金榜跪捧瑶緘龍翥四維鸞廻三㸃憑<lb/>
<pb n="KR4h0022_WYG_633-10b"/>
大悲之力便至道塲承上聖之仁必成菩薩光生十地<lb/>
歡動一方荷天眼之昭<hi>一作照</hi>明願法身之清淨所守有<lb/>
限不獲陳謝無任欣戴之至<lb/>
　　　為五臺山僧謝賜袈裟等二首<lb/>
　　　　　　　　　　　　　　　令狐楚<lb/>
右中使蘇明俊至奉宣聖㫖賜<hi>臣</hi>巾襪香茶念珠袈裟<lb/>
等伏以推恩之義法雨露而必均受施之深<hi>一作心</hi>戴丘<lb/>
山而不墜伏惟皇帝陛下為人心印得佛髻珠垂衣于<lb/>
<pb n="KR4h0022_WYG_633-11a"/>
空寂之門倒屣於清涼之境每因令月常降信<hi>臣</hi>輦珍<lb/>
寳於九天散芳馨于十地巾裁吳紵靡不輕盈帔衲齊<lb/>
紈無非麗宻<hi>臣</hi>某等名非長者跡在凡夫既結襪以經<lb/>
行又焚香而宴坐啜楚山之新茗煩惱頓除持越海之<lb/>
名珠聖賢可數而煎和百品週遍萬僧覩奕葉以重光<lb/>
知分畦而疊慶豈大雄慈悲之力盡上帝福徳之田誓<lb/>
當潔已禱天䖍誠報國以無疆為聖夀以常樂為昌期<lb/>
長承覆䕶之仁永助清平之理限以脩習不獲匍匐陳<lb/>
<pb n="KR4h0022_WYG_633-11b"/>
謝無任感戴之至<lb/>
　　　同前<lb/>
右中使蘇明俊至奉宣聖㫖賜前件袈裟蓮子念珠等<lb/>
物均散五臺山諸寺伏以稻畦可製降自九天蓮菂親<lb/>
規生於八水或光浮眼界或香滿鼻根豈意凡夫今䝉<lb/>
寵錫山積於樓臺之下無不装嚴雲散于林嶺之中悉<lb/>
皆週遍咸承覆露孰不欣榮誓将傳印之功以助垂衣<lb/>
之慶謹並凖勑分散訖無任感戴之至<lb/>
<pb n="KR4h0022_WYG_633-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_633-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百二十一</head>
    <p>
<pb n="KR4h0022_WYG_221-1a"/>
欽定四庫全書<lb/>
　文苑英華巻二百二十一　宋　李昉等　編<lb/>
　釋門三<hi>五十九首</hi>
　　戴叔倫三首　　　　　權徳輿四首<lb/>
　　朱放一首　　　　　　于鵠三首<lb/>
　　戎昱一首　　　　　　鄭常一首<lb/>
　　崔子向一首　　　　　劉商一首<lb/>
　　李渉一首　　　　　　王建一首<lb/>
<pb n="KR4h0022_WYG_221-1b"/>
　　楊巨源四首　　　　　楊衡二首<lb/>
　　韓愈一首　　　　　　陳羽三首<lb/>
　　劉禹錫十五首　　　　孟郊二首<lb/>
　　白居易十五首<lb/>
　　　送少㣲上人入蜀　　　　　戴叔倫<lb/>
十方俱是夢<hi>集作知不繫</hi>一念偶尋山望刹經巴寺持瓶向<lb/>
蜀關亂猿心本定流水性長閒世俗多離别<hi>集作恨</hi>王城<lb/>
幾日還<lb/>
<pb n="KR4h0022_WYG_221-2a"/>
　　　送道䖍上人逰方　　　　　前　人<lb/>
律儀通外學詩思入禪<hi>集作𤣥</hi>關煙景隨縁到風姿<hi>集作標</hi>
與道閒貫花留静室呪水度空山誰識浮雲意悠悠天<lb/>
地間<lb/>
　　　送嵩律師頭陁寺　　　　　前　人<lb/>
相傳五部學更有一人成此日靈山去<hi>集作此夕分身去</hi>何方<lb/>
半座迎麻衣逢雪煖草履<hi>集作屣</hi>躡雲輕若見中林石應<lb/>
知第四生<lb/>
<pb n="KR4h0022_WYG_221-2b"/>
　　　湖上晩望<hi>集作眺</hi>呈惠上人　　權徳輿<lb/>
湖上煙景好鳥飛雲自還幸因居止近日覺性情閒獨<lb/>
酌乍臨水清機常見山此時何所憶法<hi>集作净</hi>侣話𤣥關<lb/>
　　　送映師歸本寺<hi>見集本</hi>　　　　前　人<lb/>
還歸栁寺去逺逺出人群苔甃桐花落山忩桂樹薫引<lb/>
泉通絶澗放鶴入孤雲幸許宗雷到清談不易聞<lb/>
　　　送文暢上人東㳺<hi>見集本</hi>　　　前　人<lb/>
桑門許辯才外學接宗雷䕶法麻衣净翻經貝葉開宗<lb/>
<pb n="KR4h0022_WYG_221-3a"/>
通知不染望想自堪哀載<hi>一作或</hi>結西方社師逰早晩廻<lb/>
　　　酬靈徹上人以詩代書見寄<hi>時在薦福寺坐夏</hi>
　　　　　　　　　　　　　　　前　人<lb/>
蓮花出水地無塵中有南宗了義人已取貝多翻半字<lb/>
還將陽燄喻三身碧雲飛處詞<hi>集作詩</hi>偏麗白月圓時性<lb/>
本真更喜開緘銷熱惱西方社裏舊相親<lb/>
　　　靈<hi>集作雲</hi>門寺贈靈一上人　　朱　放<lb/>
所思勞旦<hi>集作日</hi>夕惆悵去湘東禪客知何在春山㡬處<lb/>
<pb n="KR4h0022_WYG_221-3b"/>
同獨行殘雪裏相見暮雲中請住東林寺彌年事逺公<lb/>
　　　題蘭若僧　　　　　　　　于　鵠<lb/>
一身禪誦苦灑掃古花宫静屋門常閉深蘿月不通懸<lb/>
燈喬木上鳴磬亂幡中附入髙僧傳長稱二逺公<lb/>
　　　樹下禪僧　　　　　　　　前　人<lb/>
乆行多不定樹下是禪房寂寂身無住年年日自長蟲<lb/>
蛇同在澗草木共經霜已見南人説天台有上方<lb/>
　　　題北䑓僧<hi>一作寺</hi>　　　　　　前　人<lb/>
<pb n="KR4h0022_WYG_221-4a"/>
上方唯一室禪坐對金容行道臨孤壁持齋聽逺鐘枯<lb/>
藤離舊樹朽石落危<hi>集作髙</hi>峯不向雲間<hi>一作/中</hi>見唯<hi>集作還</hi>
應夢裏逄<lb/>
　　此詩二百二十六巻重出今已削去注異同為一<lb/>
　　作<lb/>
　　　送亮法師　　　　　　　　戎　昱<lb/>
逹士心無滯他鄉總是家問經翻貝葉論法指蓮花欲<lb/>
契真空義先開智慧牙不知飛錫後何處是恒沙<lb/>
<pb n="KR4h0022_WYG_221-4b"/>
　　　送頭陀赴廬山寺　　　　　鄭　常<lb/>
僧家無住着早晩出東林得道無真相頭陀是苦心持<lb/>
齋山果熟倚錫野雲深溪寺誰相待香花與梵音<lb/>
　　　送惟祥律師自越歸義興　　崔子向<lb/>
陽羡諸峯頂何曽異剡山雨晴秋到寺木落夜開關縫<lb/>
衲紗燈亮㸔心錫杖閒西方知社散未得與師還<lb/>
　　　送清上人往湖南　　　　　劉　商<lb/>
閒出東林日影斜稻苗深淺映袈裟船到南湖風浪静<lb/>
<pb n="KR4h0022_WYG_221-5a"/>
可憐秋水照蓮花<lb/>
　　　清溪山居送僧　　　　　　李　涉<lb/>
失意因休便買山白雲深處寄柴關若逄城邑人相問<lb/>
報道花時也不閒<lb/>
　　　寄舊山僧　　　　　　　　王　建<lb/>
因依老宿發心初半學脩心半讀書雪夜每常同屋<hi>集作</hi>
<hi>席</hi>卧花時未省兩山居獵人箭底求傷鴈釣户竿頭救<lb/>
活魚一向風塵取煩惱不知衰病日難除<lb/>
<pb n="KR4h0022_WYG_221-5b"/>
　　　和權相公南園閒渉寄廣宣上人<lb/>
　　　　　　　　　　　　　　　楊巨源<lb/>
浩氣抱天和閒園載酒過歩因秋景曠心向晩雲多翠<lb/>
玉思廻鳯𤣥珠肯在鵝問<hi>一作湯</hi>師登幾地空性柰詩何<lb/>
　　　供奉定法師歸安南　　　　前　人<lb/>
故鄉南越外萬里白雲峯經論辭天去香花入海逄鷺<lb/>
濤清梵徹蜃閣化城重心到長安陌交州後夜鐘<lb/>
　　　送定師歸蜀<hi>法師即詩僧廣宣兄弟</hi>　　前　人<lb/>
<pb n="KR4h0022_WYG_221-6a"/>
鳯城初日照紅樓禁寺公卿識惠休詩引棣花霑一雨<lb/>
經分貝葉向雙流孤猿學定前山夕逺鴈傷離幾地秋<lb/>
空性碧雲無處所約公曽許剡溪逰<lb/>
　　　送澹公歸嵩山龍潭寺塟本師<lb/>
　　　　　　　　　　　　　　　前　人<lb/>
野煙秋水蒼茫<hi>疑</hi>逺禪境真機去住閒雙樹為家思舊<lb/>
壑千花成塔禮寒山洞宫曽向龍邊宿雲徑應從鳥外<lb/>
還莫戀本師金骨地空門無處復無關<lb/>
<pb n="KR4h0022_WYG_221-6b"/>
　　　送徹公　　　　　　　　　楊　衡<lb/>
白首年空度幽居俗豈知敗蕉依晩日孤鶴立秋墀乆<lb/>
客何由造禪門不可窺會同塵外友齋沐奉威儀<lb/>
　　　同前　　　　　　　　　　前　人<lb/>
北風吹霜霜月明荷葉枯盡越水清别來幾度龍宫宿<lb/>
雪山童子應相迎<lb/>
　　　廣宣上人頻見過　　　　　韓　愈<lb/>
三十<hi>集作百</hi>六旬長擾擾不衝風雨即塵埃乆為朝士無<lb/>
<pb n="KR4h0022_WYG_221-7a"/>
裨補空媿髙僧數往來學道窮年何所得吟詩竟日未<lb/>
能廻天寒古寺逰人少紅葉忩前有幾堆<lb/>
　　　送逺上人　　　　　　　　陳　羽<lb/>
十年勞逺别一笑喜相逢又上青山去青山千萬重<lb/>
　　　酬幽居閒上人喜及第後見贈<lb/>
　　　　　　　　　　　　　　　前　人<lb/>
九霄心在勞相問四十人間豈足驚風動自然雲出<hi>由山</hi>
髙僧不用笑浮名<lb/>
<pb n="KR4h0022_WYG_221-7b"/>
　　　洛下贈徹公　　　　　　　前　人<lb/>
天竺沙門洛下逢請為同社笑相容支頥忽望碧雲裏<lb/>
心愛嵩山第幾峯<lb/>
　　　送元曉上人歸稽亭　　　　劉禹錫<lb/>
重叠稽亭路山僧歸獨行逺峯斜日影本寺舊鐘聲徒<lb/>
侣問新事煙雲含别情應誇乞食處踏遍鳯凰城<lb/>
　　以下三十二篇並見集本<lb/>
　　　贈别君素上人　　　　　　前　人<lb/>
<pb n="KR4h0022_WYG_221-8a"/>
窮巷唯秋草髙僧獨扣門相歡如舊識問法到無言水<lb/>
與風生浪珠非塵可昏去來皆是道此别不銷魂<lb/>
　　　送深法師逰南岳<hi>上人本在集作住資聖寺</hi>
　　　　　　　　　　　　　　　前　人<lb/>
師在白雲鄉名髙<hi>集作登</hi>善法堂十方傳句偈八部會壇<lb/>
塲飛錫無定所寳書留舊房唯應銜草鴈相送至衡陽<lb/>
　　　送如智法師逰辰州兼寄許評事<lb/>
　　　　　　　　　　　　　　　前　人<lb/>
<pb n="KR4h0022_WYG_221-8b"/>
前日過蕭寺㸔師上講筵都人禮白足施者散金錢方<lb/>
便無非教經行不廢禪遥知習居士發論待彌天<lb/>
　　　贈日本僧智藏　　　　　　前　人<lb/>
浮盃萬里過滄溟遍禮名山適舊扄<hi>集作性靈</hi>深夜降龍潭<lb/>
水黒新秋放鶴野田青身無彼我那懐土心會真如不<lb/>
讀經為問中華學道者幾人雄猛得寧馨<lb/>
　　　贈别約法師　　　　　　　前　人<lb/>
師逄呉興守相伴住禪扄春雨同栽樹秋風對講經廬<lb/>
<pb n="KR4h0022_WYG_221-9a"/>
山曽結社桂水逺揚舲話舊還惆悵天南望栁星<lb/>
　　　送慧則法師歸上都因呈廣宣上人<lb/>
　　　　　　　　　　　　　　　前　人<lb/>
昨日東林㸔講時都人乗馬踏瑠璃雪山童子應前世<lb/>
金粟如來是本師一錫言歸九城路三衣曽拂萬年枝<lb/>
休公乆别如相問楚客逢秋心更悲<lb/>
　　　廣宣上人寄在蜀與韋令公唱和詩巻因以令<lb/>
　　　　公手札答詩示之　　　　前　人<lb/>
<pb n="KR4h0022_WYG_221-9b"/>
碧雲佳句乆傳芳曽向成都住草堂振錫常過長者宅<lb/>
披文猶帶令公香一時風景添詩思八部天人<hi>一作人天</hi>入<lb/>
道塲若許相期同結社吾家本自有柴桑<lb/>
　　　送僧元暠南逰　　　　　　前　人<lb/>
寳書翻譯學初成振錫如飛白足輕彭澤因家凡幾世<lb/>
靈山頂會是前生傳燈已寤<hi>一作悟</hi>無為理濡露猶懐罔<lb/>
極情從此多逢大居士何人不願解珠瓔<lb/>
　　　送宗宻上人歸南山草堂寺因詣河南尹白侍<lb/>
<pb n="KR4h0022_WYG_221-10a"/>
　　　　郎　　　　　　　　　　前　人<lb/>
宿習脩來得慧根多聞第一却忘言自從七祖傳心印<lb/>
不要三乗入便門東泛滄江尋古跡西歸紫閣出塵喧<lb/>
河南白尹大檀越好把真經相對翻<lb/>
　　　送義舟師却還黔南　　　　前　人<lb/>
黔江秋水浸雲霓獨泛慈航路不迷猨狖窺齋林葉動<lb/>
蛟龍聞呪浪花低如蓮半偈心常悟閔<hi>集作問非</hi>菊新詩手<lb/>
自携常説摩圍<hi>集作國非</hi>似靈鷲却將山屐上丹梯<lb/>
<pb n="KR4h0022_WYG_221-10b"/>
　　　送鴻舉逰江南　　　　　　前　人<lb/>
禪客學禪兼學文出山初似無心雲從風巻舒來何處<lb/>
繚繞巴江不得去山川古寺好閒居讀盡龍王宫裏書<lb/>
使君灘頭揀石硯白帝城邊尋野蔬忽然登髙心瞥起<lb/>
又欲浮盃信流水煙波浩淼魚鳥情東去三千三百里<lb/>
荆門峽斷無盤渦湘平漢濶清光多廬山霧開見瀑布<lb/>
曲江月净聞漁歌鍾陵八郡<hi>一作部</hi>多名守半是西方社<lb/>
中友與師相見便談空想得髙齋<hi>一作聲</hi>獅子吼<lb/>
<pb n="KR4h0022_WYG_221-11a"/>
　　　送元簡上人適越　　　　　前　人<lb/>
孤雲出岫本無依勝境名山即是歸乆向呉門逰好寺<lb/>
還思越水洗塵機浙江濤驚獅子吼稽嶺峯疑靈鷲飛<lb/>
更入天台石橋路垂珠璀璨拂山衣<lb/>
　　　送寳韻上人逰天台　　　　前　人<lb/>
曲江僧向松江見又到天台見石橋鶴戀故巢雲戀岫<lb/>
此君猶自不逍遥<lb/>
　　　送惟良上人　　　　　　　前　人<lb/>
<pb n="KR4h0022_WYG_221-11b"/>
髙齋灑寒水是夕山僧至𤣥牝無關鎖瓊書拾文字燈<lb/>
明香滿室月午霜凝地語到不言時世間人自<hi>集作盡</hi>睡<lb/>
　　　贈髙僧<hi>集作文應上人</hi>　　　　　　孟　郊<lb/>
棲遲青山巔髙静身所便不踐有命地<hi>集作草</hi>但飲無聲<lb/>
泉齋性空轉寂學情深更専經聞開古葉衣製垂秋蓮<lb/>
厭見俗人羣暫來此安禪<hi>集作還却旋</hi>
　　　送溪上人<hi>集作送清逺上人歸楚山舊山寺一作國清上人逰蘇</hi>
　　　　　　　　　　　　　　　前　人<lb/>
<pb n="KR4h0022_WYG_221-12a"/>
波中出呉境霞際登楚岑水寺一别来雲<hi>一作風</hi>蘿三改隂詩<lb/>
誇碧雲句道證青蓮心應歎<hi>集作笑</hi>萍汎者不如<hi>集作知</hi>松隠深<lb/>
　　　郡齋月下<hi>集作暇日</hi>憶廬山草堂兼寄二林僧社三<lb/>
　　　　十韻多叙貶官已來出處之意<lb/>
　　　　　　　　　　　　　　　　白居易<lb/>
諫諍知無補遷移分所當不能<hi>集作堪</hi>匡聖主秪合事空<lb/>
王龍象投新社鵷鸞失故行沉吟辭北闕誘引向西方<lb/>
便住雙林寺仍開一草堂平治行道地<hi>集作路</hi>安置坐禪<lb/>
<pb n="KR4h0022_WYG_221-12b"/>
牀手板支為枕頭巾閣在墻先生烏几舄居士白衣裳<lb/>
竟歳何曽悶終身不擬忙滅除殘夢想換盡舊心腸世<lb/>
界多煩惱形神乆損傷正從風皷浪轉作日銷霜<hi>佛經云生</hi>
<hi>死無休如風皷浪又云煩惱如霜露慧日能銷除</hi>吾道尋知止君㤙偶未忘忽<lb/>
䝉頒鳯詔兼謝<hi>集作借</hi>剖魚章蓮净方依水葵枯重仰陽<lb/>
三車猶夕會五馬已晨裝去似尋前世來如别故鄉眉<lb/>
低出鷲嶺脚重下蛇岡漸望廬山逺彌愁峽路長香爐<lb/>
峯隠隠巴字水茫茫瓢掛留庭樹經收在屋梁春抛紅<lb/>
<pb n="KR4h0022_WYG_221-13a"/>
藥圃夏憶白蓮塘唯<hi>一作准</hi>擬捐塵事將何答寵光有期<lb/>
追永逺<hi>晋宋間逺法師永禪師同隠廬山二林</hi>無政繼龔黄南圃秋猶熱<lb/>
西齋夜漸<hi>集作暫</hi>凉閒吟四句偈静對一爐香身老同丘<lb/>
井心空是道塲覔僧為去伴留俸作歸糧為報山中侣<lb/>
慿㸔竹下房會應歸去在松菊莫教荒<lb/>
　　　對小潭寄逺上人　　　　　前　人<lb/>
小潭澄見底閒客坐開衿<hi>一作襟</hi>借問不流水何如無念<lb/>
心彼惟清且淺此乃寂而深是義誰能答明朝問道林<lb/>
<pb n="KR4h0022_WYG_221-13b"/>
　　　與僧智如夜話　　　　　　前　人<lb/>
懶鈍尤知命幽棲漸得明門閒無謁客室静有禪僧爐<lb/>
向初冬火籠停半夜燈憂勞縁智巧自喜百無能<lb/>
　　　寄山僧　　　　　　　　　前　人<lb/>
眼㸔過半百早晩掃巖扉白首誰能住青山自不歸百<lb/>
千萬刼障四十九年非會擬抽身去東風抖擻衣<lb/>
　　　晩春登大雲寺南樓贈常禪師<lb/>
　　　　　　　　　　　　　　　前　人<lb/>
<pb n="KR4h0022_WYG_221-14a"/>
花盡頭新白登樓意若何歲時春日少世界苦人多愁<lb/>
醉非因酒吟悲不是歌求師治此病唯勸讀楞伽<lb/>
　　此詩三百十巻重出今已削去<lb/>
　　　送文暢上人東逰　　　　　前　人<lb/>
得道即無著隨縁西復東貌依年臘老心到夜禪空山<lb/>
宿馴溪虎江行濾水蟲悠悠塵客思春色滿雲中<lb/>
　　　正月十五日夜東林寺學禪偶懐藍田楊六主<lb/>
　　　　簿因呈智禪師　　　　　前　人<lb/>
<pb n="KR4h0022_WYG_221-14b"/>
新年三五東林夕星漢迢迢鐘梵遲花縣當君行樂夜<lb/>
松房是我坐禪時忽㸔月滿還相憶始歎春來自不知<lb/>
不覺定中微念起明朝更問鴈門師<lb/>
　　　贈草堂宗宻上人　　　　　前　人<lb/>
吾師道與佛相應念念無為法法能口藏宣傳十二<hi>集作</hi>
<hi>五</hi>部心傳照耀百千燈盡離文字非中道長住虚空是<lb/>
小乗少有人知菩薩行世間盡是重髙僧<lb/>
　　　春憶二林寺舊逰因寄朗滿晦三上人<lb/>
<pb n="KR4h0022_WYG_221-15a"/>
一别東林三度春每春長似憶情親頭陀會裏為逋客<lb/>
供奉班中作老臣清净乆辭香火伴塵勞難索幻泡身<lb/>
最慙僧社題墻<hi>一作名又作橋</hi>處十八人名空<hi>一作中</hi>一人<lb/>
　　　題孤山寺山石榴花示諸僧衆<lb/>
　　　　　　　　　　　　　　　前　人<lb/>
山榴花似結紅巾容艶鮮<hi>集作新</hi>妍占斷春色相故開行<lb/>
道地香塵擬觸坐禪人瞿曇弟子君知否恐是天魔女<lb/>
化身<lb/>
<pb n="KR4h0022_WYG_221-15b"/>
　　　廣宣上人以應制詩見示因以贈之詔許上人居<lb/>
　　　　安國寺紅樓院以詩供奉<lb/>
道林談論惠休詩一到人間<hi>集作天</hi>便作師香積筵承紫<lb/>
泥詔昭陽歌唱碧雲詞紅樓許住請<hi>平聲</hi>銀鑰翠輦陪行<lb/>
踏玉墀惆悵甘泉曽侍從與君前後不同時<lb/>
　　　蕭相公宅遇自逺禪師有感而贈<lb/>
　　　　　　　　　　　　　　　前　人<lb/>
宦途堪笑不勞悲昨日榮華今日衰轉似秋蓬無定處<lb/>
<pb n="KR4h0022_WYG_221-16a"/>
長于<hi>一作如</hi>春夣幾多時半頭白髪慙蕭相滿眼紅塵問<lb/>
逺師應是世間縁未盡欲抛官去尚遲疑<lb/>
　　　山下留别佛光和尚　　　　前　人<lb/>
勞師送我下山行此别何人識此情我已七旬師九十<lb/>
當知後會在他<hi>集作何</hi>生<lb/>
　　　贈别宣上人　　　　　　　前　人<lb/>
上人處世界清净何所似似彼白蓮花在水不著水真<lb/>
空<hi>集作性</hi>悟幻泡行潔離塵滓脩道來幾時身心俱到此<lb/>
<pb n="KR4h0022_WYG_221-16b"/>
嗟余牽世網不得長依止離念與碧雲秋來朝夕起<lb/>
　　　秋逰平泉贈韋處士閑禪師　前　人<lb/>
秋景引閒步山逰不知疲杖藜捨輿馬十里與僧期昔<lb/>
嘗憂六十四體不支持今來已及此猶未苦衰羸心興<lb/>
遇境發身力因行知尋雲到起處愛泉聼滴時南村韋<lb/>
處士西寺閑禪師山頭與澗底閒健且相隨<lb/>
　<lb/>
　文苑英華巻二百二十一<lb/>
</p>
<p>
</p>
  </div>
</body>
</text>
</TEI>
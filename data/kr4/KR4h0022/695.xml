<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六百九十六</head>
    <p>
<pb n="KR4h0022_WYG_695-1a"/>
欽定四庫全書<lb/>
　文苑英華卷六百九十六　宋　李昉等　編<lb/>
　選舉<lb/>
　　請勲戚不拜南省官疏一首<lb/>
　　請吏部各擇寮屬疏一首<lb/>
　　論選舉疏一首<lb/>
　　諫濫官疏一首<lb/>
　　諫賣官鬻爵宰相子弟居要職疏一首<lb/>
<pb n="KR4h0022_WYG_695-1b"/>
　　　請勲戚不拜南省官疏<hi>已見六百二十三卷作論左右丞須得其人表</hi>
　　　　　　　　　　　　　　　劉　洎<lb/>
　　頗以燭下<hi>唐書前篇並作頗亦燭下</hi>矯正浮兢<hi>前書作趨兢</hi>
　　　請吏部各擇寮屬疏<hi>髙宗</hi>　　魏𤣥同<lb/>
臣聞制器者必擇匠以簡材為國者必求賢以蒞官匠<lb/>
之不良無以成其工官之非賢無以致其理君者所以<lb/>
牧人也臣者所以佐君也君不養人失君道矣臣不輔<lb/>
君失臣任矣任人者誠國家之基本百姓之安危也方<lb/>
<pb n="KR4h0022_WYG_695-2a"/>
今人不加富盜賊不衰訟獄未清禮義猶闕者何也下<lb/>
吏不稱職庶官非其才也官之不得其材者取人之道<lb/>
有所未盡也臣又聞傳説曰明王奉若天道建邦設都<lb/>
樹后王君公承以大夫師長不惟逸豫惟以理人昔之<lb/>
都<hi>一作邦</hi>國今之州縣土有常君人有定主自求臣佐各<lb/>
選英賢其大臣乃命于王朝自秦并天下罷侯置守漢<lb/>
氏因之有沿有革諸侯得自置吏四百石以下其傅相<lb/>
大官則漢為置之州郡掾吏督郵從事悉任之於牧守<lb/>
<pb n="KR4h0022_WYG_695-2b"/>
爰自魏晉始歸吏部逓相祖襲以迄於今用刀筆以量<lb/>
才案<hi>或作索</hi>簿書而察行命官之弊其來自乆盖君子重<lb/>
因循而憚改作其有不得已者亦當運獨見之明定卓<lb/>
然之議如今選司所存者非上皇之令典乃近代之權<lb/>
道所宜遷革實為至要何以言之夫尺寸之量所及者<lb/>
盖短豆區<hi>舊唐書本傳無此二字</hi>鍾庾之器所積者寧多非其所<lb/>
及焉能度之非其所受何以容之况天下之大士人之<lb/>
衆而可委之數人之手乎假使平如權衡明如水鏡力<lb/>
<pb n="KR4h0022_WYG_695-3a"/>
有所極照有所窮銓綜既多紊失斯廣又以比居此任<lb/>
時有非人豈直愧彼清通昧於甄察亦将竭其庸妄糅<lb/>
彼棼絲情故既行何所不至贓私一啟以及萬端至乃<lb/>
為人擇官為身擇吏顧親踈而下筆看勢要以措情悠<lb/>
悠風塵屯焉奔競擾擾宦逰同乎市井加以厚貌深衷<lb/>
險如谿壑擇言觀行猶懼不周今使百行九能折之於<lb/>
一面其寮屬庶品專斷於一司不亦難矣且魏人應運<lb/>
所據者乃三分晉氏播遷所臨者非一統逮乎齊宋以<lb/>
<pb n="KR4h0022_WYG_695-3b"/>
及周隋戰争之日多安泰之時少𤓰分瓦裂各在一方<lb/>
隋氏平陳十餘年耳接以兵禍繼以饑饉既德業之不<lb/>
逮或時事以未遑非謂是今而非古也武德貞觀與今<lb/>
亦異皇運之初庶事草創豈惟日不暇給亦乃人物尚<lb/>
稀天祚大聖亨國永年比屋可封異人間出咸以為有<lb/>
道恥賤得時無怠諸色流輩<hi>一作八流</hi>嵗以千計群司列位<lb/>
無復新官<hi>一作加</hi>加<hi>一作官</hi>有常員人無定限選集之始霧<lb/>
積雲屯擢叙於終十不收一淄澠混雜玉石難分用捨<lb/>
<pb n="KR4h0022_WYG_695-4a"/>
去畱得失相半撫即事之為弊知及後之滋甚<hi>一作失</hi>夫<lb/>
夏殷以前制度多闕周監二代煥乎可觀<hi>一作覩</hi>盖<hi>一作豈</hi>
諸侯之臣不皆命於天子王朝庶官亦不專於一職故<lb/>
周穆王以伯冏為太僕正命之曰慎簡乃僚無以巧言<lb/>
令色便辟側媚其惟吉士此則令其自擇下吏之文也<lb/>
太僕正中大夫耳尚以僚屬委之則三公九卿亦必然<lb/>
矣周禮太宰内史並掌爵祿廢置司徒司馬别掌興賢<lb/>
詔事當時分任於群司而統之以數職各自求其小者<lb/>
<pb n="KR4h0022_WYG_695-4b"/>
而王命其大者焉夫委命責成君之體也所委者衆<hi>一作</hi>
<hi>當</hi>所用者精故能得濟濟之多士盛芃芃之棫樸裴子<lb/>
野有言曰官人之難先正言之尚矣居家觀其孝友郷<lb/>
黨服其誠信出入觀其志義憂難取其智謀煩之以事<lb/>
以觀其能臨之以利以察其㢘周禮始於學校論之州<lb/>
里告諸六事而後貢之王庭其在漢家尚猶然矣州郡<lb/>
積其功能然後為五府所辟五府舉其掾屬而昇於<hi>一作</hi>
<hi>于</hi>朝三公叅得除署尚書奏之天子一人之身所試者<lb/>
<pb n="KR4h0022_WYG_695-5a"/>
衆一士之進所課也詳故能官得其人鮮有敗事魏晉<lb/>
反是所失𢎞多子野所論盖區區之宋朝耳猶謂不勝<lb/>
其弊而况於<hi>一作于</hi>當今乎又夫從政蒞官不可以無學<lb/>
故書曰學古入官議事以制傳曰我聞學以從政不聞<lb/>
以政入學今貴遊子弟例早取官或齠<hi>一作髫</hi>齔之年已<lb/>
腰銀艾或童丱之嵗已襲朱紫宣文崇賢之流<hi>一作生</hi>羽<lb/>
林期門<hi>一作千牛革脚</hi>之類課試既淺藝能亦薄而門閥有素<lb/>
資望自髙夫象賢繼父古之道也所謂胄子必裁諸學<lb/>
<pb n="KR4h0022_WYG_695-5b"/>
修六禮以節其性明七教以興其德齊八政以防其淫<lb/>
舉上賢以崇其德簡不肖以黜其惡少則受業長則出<lb/>
仕並由德進必以才昇然後可以利用賔王移家事國<lb/>
少仕則廢學輕試則無才於此一流良足惜也又勲官<lb/>
三衛流外之徒不待州縣之舉直取之於書判恐非先<lb/>
德而後言才之義也臣又以為國之用人有似人之用<lb/>
財貧者厭糟糠思短褐富者餘肉粱衣輕裘然則當衰<lb/>
弊乏賢之時則可磨䇿朽鈍而乘馭之在太平多士之<lb/>
<pb n="KR4h0022_WYG_695-6a"/>
日亦宜妙選髦俊而任使之詩云翹翹錯薪言刈其楚<lb/>
楚荆也在薪之翹翹者方之用財禮亦當爾選人幸多<lb/>
尤宜簡練臣竊見制書毎令三品五品薦士下至九品<lb/>
亦令舉人此聖朝側席旁求之意也但以褒貶不甚明<lb/>
得失無大隔故人上不憂黜責下不盡搜揚茍以應命<lb/>
莫慎所舉且惟賢知賢聖人篤論伊尹既舉不仁咸逺<lb/>
復患階秩雖同人才異等身且濫進鑒豈知人今欲務<lb/>
得實才兼宜擇其舉主流清以源潔影端由表正不詳<lb/>
<pb n="KR4h0022_WYG_695-6b"/>
舉主行能而責貢<hi>一作舉</hi>人之庸濫不可得已漢書云張<lb/>
耳陳餘之賔客厮役皆天下俊傑彼之蕞爾猶能若斯<lb/>
况以神皇之聖明國家之德業而不建長乆之策為無<lb/>
窮之基盡得賢取士之術而但須望魏晉之遺風畱意<lb/>
周隋之末事臣竊惑之伏願持者得迴聖慮時採芻言<lb/>
畧依周漢之規以分吏部之選即望所用精詳鮮有差<lb/>
失<lb/>
　　　論選舉疏<hi>武后</hi>　　　　　　薛　登<hi>天受中</hi>
<pb n="KR4h0022_WYG_695-7a"/>
臣聞國以得賢為寳臣以舉賢為忠<hi>舊唐書文粹並作士</hi>是以子<lb/>
皮之讓國僑鮑叔之推管仲燕昭委兵於樂毅苻堅託<lb/>
政於王猛及子産受國人之謗夷吾貪共賈之材昭王<lb/>
賜<hi>唐書文粹並作錫</hi>輅馬以止讒永固戮樊世<hi>唐諱</hi>以除譛處猜<lb/>
嫌而益信行毀謗<hi>唐書文粹並作間毀</hi>而無疑此由識之至而察<lb/>
之深也<hi>唐書作之委之而察之深也文粹作此此由識由㸃而識之委而察之深也</hi>至若宰<lb/>
我見遇於宣尼逢萌被知於文叔韓信無聞於項氏毛<lb/>
遂不齒於平原此失士之故也是以人主受不肖之士<lb/>
<pb n="KR4h0022_WYG_695-7b"/>
則政乖得賢良之佐則時泰故堯資八元而庶績其理<lb/>
周任十亂則<hi>唐書文粹作而</hi>天下和平由是言之則知士不可<lb/>
不察而官不可妄授也何者比來舉薦多不以才假譽<lb/>
馳聲互相推奨希潤身之小計忘臣子之大猷非所以<lb/>
報國求賢副陛下翹翹之望者也臣竊窺自<hi>唐書文粹並無自字</hi>
古之取士實異於今先觀名行之源考其鄉邑之譽崇<lb/>
禮讓以勵已明節義以標信以敦朴為先最以雕蟲為<lb/>
後科故人崇勸讓之風士去輕浮之行希仕者必修貞<lb/>
<pb n="KR4h0022_WYG_695-8a"/>
確不拔之操行難進易退之規衆議以定其髙下郡将<lb/>
難誣於曲直故<hi>一作較</hi>計貢之賢愚即州縣之榮辱穢行<lb/>
之彰露亦郷人之厚顔是以李陵降而隴西慙干木隠<lb/>
而西河美<hi>唐書文粹並有政字</hi>名勝於利故<hi>唐書文粹並作則</hi>小人之道<lb/>
消利勝於名則貪暴之風扇是知<hi>唐書作以</hi>化俗之本須擯<lb/>
輕誣<hi>唐書文粹並作浮</hi>昔冀缺以蹈禮<hi>唐書文粹並作禮讓</hi>昇朝則晉人<lb/>
知禮文翁以儒術化<hi>唐書文粹作林奨</hi>俗則蜀土崇<hi>唐書文粹並作士多</hi>
儒燕昭好馬則駿馬來庭葉公好龍則真龍入室由是<lb/>
<pb n="KR4h0022_WYG_695-8b"/>
言之未有上之所好而下不從其化者也自七國之季<lb/>
雖雜縱横而漢代求材<hi>唐書文粹並作材</hi>猶徵百行是以禮節<lb/>
之士毓<hi>唐書文粹並作敏</hi>德自修里閭推髙然後為府寺所辟<lb/>
魏氏取人尤愛放達晉宋之後祗重門資奨為<hi>文粹作為奨</hi>
人求官之風乖授職惟賢之義有梁薦士雅好<hi>唐書文粹並作</hi>
<hi>愛</hi>屬詞陳氏簡賢特珍賦詠故其俗以詩酒為重不以<lb/>
修身為務逮至隋室餘風尚存<hi>唐書作在</hi>開皇中李諤論之<lb/>
於文帝曰魏之三祖更好文詞忽君人之大道好雕蟲<lb/>
<pb n="KR4h0022_WYG_695-9a"/>
之小藝連篇累牘不出月露之形積案盈箱惟是風雲<lb/>
之狀代俗以此相髙朝廷以兹擇士故文筆日繁其政<lb/>
日亂帝納李諤之策由是下制禁斷文筆浮詞其年泗<lb/>
州刺史司馬㓜之以表不典實得罪於是風俗改勵政<lb/>
化大行焬帝嗣興又變前法置進士等科於是後生之<lb/>
徒復相倣效因陋就寡赴速邀時緝綴小文名之秀孝<lb/>
<hi>唐書文粹並作策學</hi>不以指實為本而以浮虚為貴有唐纂歴雖<lb/>
漸革於前非陛下君臨思察才於共理樹本崇化惟在<lb/>
<pb n="KR4h0022_WYG_695-9b"/>
旌賢今之舉人有乖茂<hi>唐書文粹並作事</hi>實郷議决小人之筆<lb/>
行修無長者之論策第喧競於州府祈恩不勝於拜伏<lb/>
或明制纔出試遣搜剔驅馳府寺之門出入王公之第<lb/>
上啟陳詩惟希咳唾之澤摩頂至足冀荷提攜之恩故<lb/>
俗號舉人皆稱覔舉乃<hi>唐書文粹作覔</hi>為自求之意<hi>唐書文粹作稱</hi>未<lb/>
是人知之辭察其行而度其材則人品於兹見矣徇已<lb/>
之心切則至公之理乖貪仕之性彰則亷潔之風薄是<lb/>
知府命雖髙異叔度勤勤之讓黄門已貴無秦嘉耿耿<lb/>
<pb n="KR4h0022_WYG_695-10a"/>
之辭縱不能挹以<hi>唐書作抑已文粹作挹已</hi>推賢亦不肯待於三命<lb/>
豈與夫白駒皎皎不雜風塵束帛戔戔榮髙物表校量<lb/>
其廣狹也是以耿介之士羞自拔而致其辭循常之人<lb/>
捨其疏而取其附故選司補授<hi>唐書文粹並作署</hi>喧然於禮闈<lb/>
州貢賔王諍訟<hi>文粹作分爭</hi>於階闥謗議紛合浸以成風夫<lb/>
競榮者必有競利之心謙遜者亦無貪賄之累自非上<lb/>
智焉能不移既在<hi>唐書文粹並作在於</hi>中人理由習俗若重謹厚<lb/>
之士則懷禄者必崇德以修名<hi>文粹作㓗</hi>若開趨競之門則<lb/>
<pb n="KR4h0022_WYG_695-10b"/>
邀仕者皆戚施而附㑹附會則百姓罹其弊潔名<hi>唐書文粹</hi>
<hi>並作已</hi>則兆庶䝉其福故風化之漸靡不由兹今訪郷閭<lb/>
之談惟祗歸於里正縱使名虧禮則罪挂刑章則<hi>唐書文粹</hi>
<hi>並作或</hi>冒籍以偷資或邀勲與<hi>唐書文粹並作而</hi>竊級假其不義<lb/>
之賂即<hi>唐書文粹並作則</hi>是無犯郷閭豈得比郭有道之銓量<lb/>
茅容望重裴逸人之奨<hi>唐書文粹並作賞</hi>拔夏統<hi>唐書文粹並作少</hi>名<lb/>
髙語其優劣也祗如才應經邦之流惟能<hi>文粹作令</hi>試䇿武<lb/>
能制敵之例只驗彎弧若其文擅清竒便充甲第藻思<lb/>
<pb n="KR4h0022_WYG_695-11a"/>
㣲減旋<hi>唐書作便</hi>即告歸以此取<hi>唐書文粹並作販</hi>人恐乖事實何<lb/>
者樂廣假筆於潘岳靈運授詞<hi>唐書文粹並作詞髙</hi>於穆之平津<lb/>
文劣於長卿子建筆麗於荀彧若以射策為最則潘謝<lb/>
曹馬必居孫樂之右若使協贊機猷則安仁靈運亦無<lb/>
禆附之益由此言之不可一槩而取也至如武藝則趙<lb/>
雲雖勇資諸葛之指撝周勃雖雄乏陳平之計畧使樊<lb/>
噲居蕭何之任必失<hi>文粹作無</hi>指縱之機使蕭何入戱下之<lb/>
軍亦無免主之效鬬将長於摧<hi>唐書作推</hi>鋒謀将審於料事<lb/>
<pb n="KR4h0022_WYG_695-11b"/>
是以文淵聚米知隗囂之可圖陳湯屈指識烏孫之自<lb/>
解八難之謀設髙祖退<hi>唐書文粹並作追</hi>慙於酈生九拒之計<lb/>
窮公輸息心於伐宋謀将不長於弓矢<hi>文粹作馬</hi>良将寧資<lb/>
於射策豈與夫元長自表妄飾詞鋒曹植題章虚飛麗<lb/>
藻校量其可否也伏願陛下降明制頒峻科千里一賢<lb/>
尚不能少僥冒進取<hi>唐書文粹並僥倖冒進</hi>須立提防斷浮虚之<lb/>
飾詞收實用之良策不取無稽之説必求忠讜之言文<lb/>
則試以効官武則令其守禦始既察言觀行終亦循名<lb/>
<pb n="KR4h0022_WYG_695-12a"/>
責實自然僥倖濫吹之伍無所藏其妄庸故晏嬰云舉<lb/>
之以語考之以事寡其言而多其行拙於文而工於事<lb/>
此取人得賢之道也其有武藝超絶文鋒挺秀有効伎<lb/>
之偏用無經國之大才為軍鋒之爪牙作詞賦之標凖<lb/>
自可試凌雲之策練穿札之功<hi>唐書文粹並作工</hi>承上帝而賦<lb/>
甘泉稟中軍而令赴敵既有隨材<hi>唐書文粹並作才</hi>之任必無<lb/>
負乘之憂臣謹按吳起臨戰左右進劍吳子曰夫提鼔<lb/>
揮桴臨難决疑此将軍也<hi>唐書文粹並作事</hi>一劍之任非将軍<lb/>
<pb n="KR4h0022_WYG_695-12b"/>
也謹按諸葛亮臨戎不親戎服領<hi>文粹作頓</hi>蜀兵於渭南宣<lb/>
王持勁<hi>唐書作劍</hi>卒不敢當此豈弓矢之用也謹按楊得意<lb/>
誦長卿之文武帝曰恨不與此人同時及相如至終於<lb/>
文園令不以公卿之位處之者盖非其所任故也謹按<lb/>
漢法所舉士之主終身保任揚雄之坐田儀責其冒薦<lb/>
<hi>事見方言序</hi>成子之居魏相酬於得賢賞責之令行則請謁<lb/>
之心絶退讓之義著則貪競之路銷自然朝廷無爭禄<lb/>
之人選司有撝謙之仕仍請寛立年限容其採訪簡沃<lb/>
<pb n="KR4h0022_WYG_695-13a"/>
其用者令其試守以觀能否叅驗行事以别是非不實<lb/>
免王丹之官得人加翟璜之賞自然見賢不隱食禄不<lb/>
專則荀彧進鍾繇郭嘉劉陶薦李膺朱穆勢不云逺有<lb/>
稱職者受薦賢之賞濫舉者抵欺罔之罪自然舉得才<lb/>
行則君子之道長矣<lb/>
　　　諫濫官疏<hi>中宗</hi>　　　　　　韋嗣立<hi>景龍三年</hi>
臣聞設官分職量才擇吏<hi>舊唐書作量事置吏文粹作量方置吏</hi>此本於<lb/>
理人而務安之也故書曰在知<hi>唐書作官下同</hi>人在安民知人<lb/>
<pb n="KR4h0022_WYG_695-13b"/>
則哲能官人<hi>唐書作官下同</hi>安民則惠黎民懷之<hi>唐書無此一句</hi>能哲<lb/>
而惠何憂乎驩兜何畏乎有苗者是<hi>唐書無此字</hi>也則<hi>唐書作是</hi>
明官得其人而天下自理矣古者取人必先採郷曲之<lb/>
譽然後辟於州郡州郡有聲然後辟之<hi>唐書文粹並無此字</hi>於五<lb/>
府才著五府然後昇之於天朝此則用一人所擇者甚<lb/>
悉擢一士所歴者甚深孔子曰譬有美錦不可使人學<lb/>
製此明用人不可不審擇也用得其才則理非其才則<lb/>
亂理亂所繋焉可不深擇之哉今之取人有異此道多<lb/>
<pb n="KR4h0022_WYG_695-14a"/>
未甚試効即頓至遷擢夫趨競者人之常情僥倖者人<lb/>
之所趨今之務進不避僥倖者接踵比肩布於文武之<lb/>
列有文者用理内外則有回邪贓汚上下敗亂之憂有<lb/>
武者用将軍戎則有庸懦怯弱師旅喪亡之患補受無<lb/>
限員闕不供遂至員外置官數倍正闕曹署典吏困於<lb/>
祗承府庫倉儲竭於資俸國家大事豈甚於此古者懸<lb/>
爵待士惟有才者得之若任以無才則有才之路塞賢<lb/>
人君子所以遁跡銷聲懐歎恨者也且賢人君子守於<lb/>
<pb n="KR4h0022_WYG_695-14b"/>
正直之道逺於僥倖之門若僥倖開則賢者不復出矣<lb/>
賢者遂退若欲求人安俗化<hi>唐書文粹並作化洽</hi>復不可得也若<lb/>
乃不安國将危矣陛下安可不深慮之<lb/>
　　　諌賣官鬻爵宰相子弟居要職疏<hi>中宗</hi>
　　　　　　　　　　　　　　　蕭至忠<lb/>
臣聞王者列職分司為人求理求理之道必在用賢得<lb/>
其人則公務克修非其才則厥官加曠曠官則事廢事<lb/>
廢則人殘漸至陵遲率由於此頃者選曹授職政事官<lb/>
<pb n="KR4h0022_WYG_695-15a"/>
人或異才昇多非德進皆因依貴要互為粉飾茍得即<lb/>
是曾無逺圖上下相䝉誰肯言及臣聞官爵者公器也<lb/>
恩倖者私惠也只可金帛富之粱肉食之以存私澤也<lb/>
若以公器為私用則公議不行而勞人解體以小私而<lb/>
妨至公則私謁門開而正言路塞險人逓進君子道消<lb/>
日消日朘卒見凋弊者為官非其人也昔漢舘陶公主<lb/>
為子求郎明帝謂曰郎官上應列宿出宰百里茍非其<lb/>
人則人受其殃賜錢十萬而已此即至公之道不虧恩<lb/>
<pb n="KR4h0022_WYG_695-15b"/>
思之情無替良史直筆将為美談于今稱之不輟其口<lb/>
者也當今列位已廣冗員倍多祈求未厭日月增數陛<lb/>
下降不訾之澤近戚有無涯之請賣官利已鬻法徇私<lb/>
臺寺之内朱紫盈滿官職益輕恩賞咸貴<hi>一作彌數</hi>貪<hi>一作險</hi>
利之輩冒進而不<hi>一作莫</hi>識亷隅方雅之流知難而歛分<lb/>
立壠則才者莫用用者不才二事相形十有其五故人<lb/>
不効力而官匪為人欲求其理實乃難遂<hi>一作成</hi>臣竊見<lb/>
宰相及近侍要官子孫多居美爵此並勢要親戚罕有<lb/>
<pb n="KR4h0022_WYG_695-16a"/>
才藝逓相囑託虚踐官榮詩云東人之子職勞不來西<lb/>
人之子粲粲衣服私人之子百僚是試或以其酒不以<lb/>
其漿鞙鞙佩璲不以其長此言王政不平衆官廢職私<lb/>
家之子列試於榮班茍非其人<hi>一作非任之人</hi>徒長其飾佩臣<lb/>
愚伏願陛下想居安思危之義行改弦易張之道重<hi>一作</hi>
<hi>愛</hi>惜爵賞審量材職<hi>一作識</hi>官無虚授人必為官進大雅<lb/>
於樞近退小人<hi>一作子</hi>於閒僻政令惟一威恩以信私不<lb/>
害公情不撓法則天下幸甚臣伏見貞觀故事宰相子<lb/>
<pb n="KR4h0022_WYG_695-16b"/>
弟多居外職者非直抑强宗分大族亦以退不肖擇賢<lb/>
才伏願陛下逺稽舊典近遵先聖特降神勑令宰相以<lb/>
下及諸司長官子弟並改授外官庶望分職四方共寧<lb/>
百姓表裏相統遐邇乂安<lb/>
　<lb/>
　<lb/>
　<lb/>
　文苑英華卷六百九十六<lb/>
</p>
<p>
</p>
  </div>
</body>
</text>
</TEI>
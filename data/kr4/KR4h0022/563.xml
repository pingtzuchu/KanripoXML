<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百六十四</head>
    <p>
<pb n="KR4h0022_WYG_563-1a"/>
欽定四庫全書<lb/>
　文苑英華卷五百六十四　宋　李昉等　編<lb/>
　賀祥瑞四<lb/>
　　爲朝臣賀凉州瑞石表一首<lb/>
　　代皇太子賀石龜負圖表一首<lb/>
　　爲納言姚璹等賀瑞石龜表一首<lb/>
　　爲納言姚璹等賀瑞石表一首<lb/>
　　百寮賀瑞石表一首<lb/>
<pb n="KR4h0022_WYG_563-1b"/>
　　賀天尊瑞石及雨表一首<lb/>
　　爲宰相賀武威郡石化為麵表一首<lb/>
　　爲涇州李使君賀慶山表一首<lb/>
　　爲許智仁奏懐州黄河清表一首<lb/>
　　賀秦州河清表一首<lb/>
　　中書門下賀滑州黄河清表一首<lb/>
　　賀河清表一首<lb/>
　　中書門下賀醴泉表一首<lb/>
<pb n="KR4h0022_WYG_563-2a"/>
　　賀櫟陽醴泉表一首<lb/>
　　　爲朝臣賀凉州瑞石表　　　上官儀<hi>貞觀十七年</hi>
臣元嘉等言臣聞太陽含字天之命也徳水呈文地之<lb/>
符也是知光膺寳厯非幽賛無以享鴻名對越兩儀非<lb/>
神物何以昌丕緒故有𤣥龜負卦繇表軒功朱鳥啣書<lb/>
兆彰姬籙非聖人之撫運孰能與於此乎伏惟皇帝陛<lb/>
下慶韞上元與天皇而合徳祥凝太始體耀魄以齊明<lb/>
作周錫𦙍王叢本於氷翼生商降祉寳祚基於玉筐然<lb/>
<pb n="KR4h0022_WYG_563-2b"/>
後樞電効神皇虹授彩彤雲澹景標映龍顔瑞火流光<lb/>
呈發鳥跡由是凝圗作極握紀中天化洽九垓恩錦<hi>疑作</hi>
<hi>綿</hi>八表功成戢武散騑服於桃園業定𢎞文覃正朔於<lb/>
昌海輯五玉而彰禮備陳萬舞而表樂成至徳至仁垂<lb/>
拱巖廊之上乃聖乃神逺算廟堂之下憲文王而授立<lb/>
招天奬於夢齡象漢帝以登賢選仁明於刻<hi>闕</hi>國重曜<lb/>
而臨照家萬宇而永貞是以淹歳亢陽離輝昇而𤣥澤<lb/>
降春疇罕闕震方建而年稼登受册之辰隨輕輪而翊<lb/>
<pb n="KR4h0022_WYG_563-3a"/>
佳氣夏絃之月接飛蓋而吐芝英郡國陳孝徳之符煙<lb/>
浮<hi>一作生</hi>霧集縣道奏明靈之貺電擊雷奔豈與夫日至<lb/>
月書可同年而語矣伏見凉州都督李襲譽表奏昌松<lb/>
瑞石合百一十字文曰髙皇海出多子李久<hi>唐書五行志作元</hi>
王八千<hi>唐書作十</hi>年太平天子李世民王<hi>唐書無王字</hi>千年太子<lb/>
李治書燕山人<hi>唐書有士字</hi>樂太國主尚注諤<hi>唐書作汪謤</hi>奬文<lb/>
仁邁千古大王五王六王七王十王<hi>唐書無王字</hi>鳯尾<hi>唐書作毛</hi>
才子七佛八菩薩及上果佛田天子武文<hi>唐書作文武</hi>貞觀<lb/>
<pb n="KR4h0022_WYG_563-3b"/>
昌大聖延四方上下萬治忠孝爲善<hi>八字唐書作上不治示孝仙戈八為</hi>
<hi>善</hi>其文不次者略而不載敕遣禮部郎中栁逞馳驛檢<lb/>
覆並同所奏皆素文玉潔若瓊樹之華滋𤣥質碧鮮擬<lb/>
翠微之逺色雖復霞熛冠岳暉鏤誅<hi>疑</hi>於介丘海鏡浮<lb/>
山昭列名於稽㞯方兹秀麗曾何足云臣等歴選皇猶<lb/>
稽河圗於東序詳觀帝籙披冊府於西崑媧燧以前不<lb/>
可得而知矣羲農以降乃考載而言焉若乃馬遰堯壇<lb/>
鳯御虞冊麟遊吐字頗渉劉邦葉蠧爲文纔稱病已𤣥<lb/>
<pb n="KR4h0022_WYG_563-4a"/>
石降徴於典午赤伏錫命於炎精皆髣髴如神徴文見<lb/>
意或傍通以取證或索隠以求端猶且動色當年光華<lb/>
曩志矧茲天册顯發靈瑞頌聖徳之欽明通史筆之揚<lb/>
堯典述國祚之悠永倍龜策之卜周年追美先朝衍軒<lb/>
丘之徳姓式昭儲后邁釣臺之有光豈非天鍳孔明聖<lb/>
尤大者祥彌著靈心至察徳加厚者祚逾長是用越契<lb/>
超䋲光前振古績無與二慶溢登千臣等自省㣲生幸<lb/>
霑鴻造荷重光之煦育觀三才之宅心雀躍無以表其<lb/>
<pb n="KR4h0022_WYG_563-4b"/>
誠鳬趨不足勝其喜臣無任悦豫之至<lb/>
　　　代皇太子賀石龜負圗表　　崔　融<lb/>
臣某言臣聞虞舜五帝也夏禹三王也應厯數則星昴<lb/>
告期度水土則河精授象故知至誠上感無徃而不通<lb/>
神道曲成有來而先見伏惟天皇運斗極平太階漏徳<lb/>
澤於海河散皇明於日月煙雲郁郁鳥獸蹌蹌百寳用<lb/>
而銀甕滿五榖豐而丹甑出化之逺及隂陽不測之謂<lb/>
神徳之廣被天地無名之曰道嵩髙維嶽洛陽下都此<lb/>
<pb n="KR4h0022_WYG_563-5a"/>
焉符理之所古則先靈之地伏見洛州牧相王所奏嵩<lb/>
山下頂封禪壇側掘得石龜負圗篆文一百六十字者<lb/>
臣亟聞其言矣昔者黄轅東省河獻龍書蒼頡南廵洛<lb/>
呈龜字古猶今也其若兹乎夫惟氣挾風霜文含星象<lb/>
玉經山上匪藉傍求銀丹池中居然暗發頌國祚之長<lb/>
久孕育於萬八千年歌卜筮之叶從牢籠於六十四卦<lb/>
况復髙臨秦室近控洛壇佇降王者之封常有君來之<lb/>
望由是神工不召若鐫金鏤之名天意潜彰似刻銀䋲<lb/>
<pb n="KR4h0022_WYG_563-5b"/>
之篆豈與玉龜在㤗山之上莫覩其祥石龜出吳江之<lb/>
右空傳其跡可同年而語哉臣才謝元良忝當儲貳三<lb/>
靈睠命預聞東序之圗萬國心歡願奉南山之夀無任<lb/>
悦豫之至謹遣某官奉表稱慶以聞臣某誠歡誠喜云<lb/>
云<lb/>
　　　爲納言姚璹等賀瑞石龜表　　李　嶠<lb/>
臣某言伏見衡州所進瑞石形似龜頂上有文曰大周<lb/>
并有乾坤卦字左邉有王武九千字又有水火金木土<lb/>
<pb n="KR4h0022_WYG_563-6a"/>
字各依其方北邉兼有井字臣等詳觀靈字伏覩竒文<lb/>
事實非常理同神仙<hi>疑</hi>首列大周文<hi>疑作之</hi>字表元首之<lb/>
尊左有王武之名明左契之執合乾坤之兩卦分金木<lb/>
之五行五行展轉而不窮兩卦周流而無極井以養物<lb/>
而知渥<hi>疑作泥</hi>澤之下覃石以補天乃顯貞堅而上列將<lb/>
以九千之寳祚嗣七百之鴻基兆發靈心事符嘉運况<lb/>
復名爲𤣥武叶國姓而呈休出自炎方迎嚮明而發祉<lb/>
神祗之命受托於四靈感應之符實超於千載臣等叨<lb/>
<pb n="KR4h0022_WYG_563-6b"/>
延恩奬屢覩<hi>一作覿</hi>嘉祥喜抃之情實百常品無任慶躍<lb/>
之至謹奉表陳賀以聞謹言<lb/>
　　　爲納言姚璹等賀瑞石表<lb/>
臣某等言伏見瑞石有文曰武帝李彰好生臨國永保<lb/>
吉昌伏惟陛下受命旻穹降靈宗祏複棟重簷之禮嚴<lb/>
配昭升五刑九辟之科平反宥恤故能使三精孚徳七<lb/>
廟垂祥頻降靈符屢彰潜祉好生臨國寔開琬琰之文<lb/>
永保吉昌顯示貞堅之籙隆萬代之遐筭曠千齡而不<lb/>
<pb n="KR4h0022_WYG_563-7a"/>
聞臣等叨沐恩私謬當樞近親覿休寳相趨抃躍無任<lb/>
嘉慶之至謹奉表稱賀以聞仍請出示百寮并録付史<lb/>
舘<lb/>
　　　百寮賀瑞石表<lb/>
臣某等言臣聞髙明博臨無逺不應正直潜感雖幽必<lb/>
通伏惟皇太后陛下慶發曽沙業隆大寳以至明當宗<lb/>
社之寄以至聖合乾坤之徳荷三葉之休光承五行之<lb/>
厯紀平秩庻政大亨羣物冠帶遐荒之域天福日臨閭<lb/>
<pb n="KR4h0022_WYG_563-7b"/>
閻富夀之氓禮變樂和液露霑洽休徴昭顯用能上披<lb/>
乾象下發坤珍吐川之靈秘開神之韞匱伏見雍州永<lb/>
安縣人唐同泰於洛水中得瑞石一枚上有紫脉成文<lb/>
曰聖母臨人永昌帝業八字臣等抃窺靈迹駭矚珍圗<lb/>
俯仰殊觀相趨動色竊惟聖徳奉天逓爲先後神道助<lb/>
教相因發明陛下對越昭升欽若扶揖允塞人祗之望<lb/>
寔當天地之心所以幽賛嘉兆傍通景貺且人稱同泰<lb/>
縣實永安姓氏將國號𤣥符土地與石文明應表裏潜<lb/>
<pb n="KR4h0022_WYG_563-8a"/>
㑹樞機𡨕發明宴坐之逾昌驗皇基之永泰則自然之<lb/>
無朕不測之謂神非夫道格昊蒼徳充幽顯豈能發何<lb/>
言之微㫖臻不召之靈物考皇圖於金册搜瑞典於瑶<lb/>
編則有蟲蠧成文魚鱗吐匣丹書集於昌户緑錯薦於<lb/>
堯壇或詞隠宻微或氣藏䜟緯莫究天人之際罕甄神<lb/>
秘之心未有昭聖毓靈發祥隤祉明白顯著燭曜暉光<lb/>
若斯之盛者也且夫導洛䟽津卜瀍經宇是開帝王之<lb/>
宅實爲龜書之泉伯禹以致孝鬼神九疇天錫陛下以䖍<lb/>
<pb n="KR4h0022_WYG_563-8b"/>
恭顧託八篆靈開超萬祀而同存歴百百<hi>疑</hi>而罕逮况<lb/>
乎隂陽景測朝市天臨號令施於四海機衡動於萬國<lb/>
靈心叶賛景業㑹昌薦希代之鴻寳獲非常之嘉應固<lb/>
可以明禋太寳禮秩介丘副神宗之廼睠答上𤣥之蕃<lb/>
祉臣等遇偶休明榮參簮笏千年且暮邀逄累聖之期<lb/>
百辟歌謳喜屬三靈之慶無任鳬藻踴躍之至謹表詣<lb/>
闕陳賀以聞<lb/>
　　　賀天尊瑞石及雨表<lb/>
<pb n="KR4h0022_WYG_563-9a"/>
臣聞大悲握契汲引之數盈千𤣥聖垂機感現之瑞不<lb/>
一隨縁應俗或作儒童降跡通凡常爲長者然則前佛<lb/>
皆同一字可通<hi>疑作道</hi>非道理兩名至矣哉不可得而稱<lb/>
也伏惟天册金輪聖神皇帝陛下功成塵刼跡御金輪<lb/>
萬姓樂推百靈欣戴如來備記昔避天女之宫菩薩降<lb/>
生遂坐人王之國臣等一昨伏見四<hi>疑</hi>岳雲䑓觀道士<lb/>
奏稱御像瑞石大妙至極天尊一鋪創造聖容未施五<lb/>
色宿昔之頃畫繢自然不加之分宛同神化七十二相<lb/>
<pb n="KR4h0022_WYG_563-9b"/>
合而成體八十一好散而成章披絳雲之室闢明霞之<lb/>
舘千乗億騎浮空而下九仙五老歩虛而來羽抱錦帔<lb/>
風揺雲起龍文而鳯章日縣而月綴威儀有睟侍衛無<lb/>
聲坐疑龍漢之遊何必仙山之㑹自非隂陽不測變化<lb/>
無方慿法匠之威靈假神功之動用其孰能與於此中賀<lb/>
臣等又聞先天後天聖徳合於無象欲雨而雨𤣥契通<lb/>
於不言日者王室屋<hi>一作屈</hi>聞炎方在候陛下乗朱輅駕<lb/>
赤騮歴太陽之中道居明堂之左个百神受職萬國來<lb/>
<pb n="KR4h0022_WYG_563-10a"/>
朝既配帝而嚴禋亦統天而布政是時也慈雲結慶甘<lb/>
露流香微風蕭然纎塵不起凡百在宥動色相歡咸以<lb/>
爲天者萬人之本物有不霑於澤者則仰皇天而望之<lb/>
有不覃於惠者則籲告而請之更祈洪㴻輙聞流潦俄<lb/>
而油雲族晚覆雙闕而朝隮膏雨及私浹三川而校<hi>疑</hi>
下郊原吐潤品彚霑蘇麥壟纎莖已擢兩岐之秀黍田<lb/>
香粒方滋合頴之苖凡在群生不勝幸甚然後知御雲<lb/>
䑓而占繇幸洛陽而録囚盖其眇少曽何髣髴臣等幸<lb/>
<pb n="KR4h0022_WYG_563-10b"/>
忝簮笏預睹珍符惟徳洞𡨕即叶元皇之化惟靈薦福<lb/>
長延梵帝之尊抃蹈之情倍百恒品無任鳬藻之至<lb/>
　　　爲宰相賀武威郡石化爲麫表<lb/>
　　　　　　　　　　　　　　　孫　逖<hi>天寶三載</hi>
臣等伏見王倕奏武威郡畨禾縣嘉瑞鄉天寳山周囬<lb/>
五六里石化爲麫在近村閭及諸郡部落自今載正月<lb/>
以來取食甘羙益人又按圗經貞觀九年鳯凰集於此<lb/>
故名嘉瑞鄉其天寳山在此郷界伏以神道設教變化<lb/>
<pb n="KR4h0022_WYG_563-11a"/>
無方聖人爲心感通必應陛下仁霑動植澤及生靈故<lb/>
得地不藏寶石變爲麫既資人食又濟邉廪成熟自因<lb/>
於道氣艱難不待於農功豈來麰之足方何雨粟之能<lb/>
喻况山符聖號用彰於萬夀鄉表瑞石允迪於前烈殊<lb/>
祥叶應景福攸臻臣等忝侍軒墀倍深慶悦無任抃躍<lb/>
之至謹奉表陳賀以聞<lb/>
　　　爲涇州李使君賀慶山表　　崔　融<hi>垂拱二年</hi>
臣某等言某日奉某月詔書新豊縣有慶山出曲赦縣<lb/>
<pb n="KR4h0022_WYG_563-11b"/>
囚徒改新豊爲慶山縣賜天下酺三日凡在含生孰不<lb/>
慶幸中賀㣲臣詳窺海記博訪山經方丈蓬萊之<hi>疑作人</hi>
跡所蓬到層<hi>作増</hi>城𤣥圃道家之妄説伏惟皇太后陛下<lb/>
應天順人正位凝命中外咸一隂陽以和嘉木四方而<lb/>
平春露草三旬而候月冲恩浹洽嘉貺駢闐當雍州之<lb/>
福地在漢都之新邑聖渚潜開神峯欻見政平而湧自<lb/>
蕩於雲日徳茂而生非乗於風雨游龍蜿蜿疑呈八卦<lb/>
之圗鳴鳯嗈嗈似發五音之奏仙蠶曵繭美稼抽芒一<lb/>
<pb n="KR4h0022_WYG_563-12a"/>
人有合於天心百姓不知其帝力方驗鎮星垂象山萌<lb/>
輔地之徴太嵗加年水兆載坤之應天人交際影響合<lb/>
符雷雨既作喜氣冲於三象鍾石以陳歡心動於萬物<lb/>
臣幸忝簮帶濫守藩隅不獲馳蒼闕而拜手望紫庭而<lb/>
繼足殊祥踵至寳算無疆厚賚傍霑群生<hi>一有之字非</hi>幸甚<lb/>
不任悚踊之至謹遣某官奉表以聞<lb/>
　　　爲許智仁奏懐州黄河清表<lb/>
臣智仁言臣聞徳水清漪詩人以之興頌濁流澄鏡大<lb/>
<pb n="KR4h0022_WYG_563-12b"/>
聖於是登朝伏惟皇帝陛下道叶二儀功超萬古上𤣥<lb/>
降祉變孟津於渌波厚載呈祥發榮光於翠浼臣以去<lb/>
月得河内縣申云自太平村已下三十餘里河水變清<lb/>
各遂淺深泠然徹底鱗介之族無所藏形<hi>一作養藏</hi>謹自依<lb/>
極<hi>此句疑</hi>息同其狀又嵩髙維岳形入清流少室竒峯恭<lb/>
差具寫謹按易坤靈圗曰聖人受命瑞見於河伏見凉<lb/>
州𤣥石式昭靈命臣部黄河應時清澈天禎地貺既符<lb/>
易象之文聖祚河清暗合靈圖之義古人歎其難俟臣<lb/>
<pb n="KR4h0022_WYG_563-13a"/>
今乃得親觀身體太平之風目擊㑹昌之瑞無任悦豫<lb/>
之至<hi>唐書五行志凉州立石在十七年懐州河清乃十六年當考</hi>
　　　賀秦州河清表<lb/>
臣聞崇髙不極之謂天廣博無涯之謂地若乃參天地<lb/>
之𤣥化代覆育之神功者其在聖人乎故能俯同五情<lb/>
恩浸八紘允膺千載仁霑萬代明靈之貺自我所招幽<lb/>
顯合符斯其效矣伏惟皇帝陛下家六合馭三光推明<lb/>
允之一心置於天下之腹用狥齊之四日招於萬物之<lb/>
<pb n="KR4h0022_WYG_563-13b"/>
情蜻蟲麛卵之所安猶懐夕惕輿頌蒭蕘之瞽説尚廽<lb/>
天睠其所愛育者多矣而况於鰥寡孤獨乎其所容納<lb/>
者衆矣而况於公侯卿士乎至若削平宇宙混一華夷<lb/>
乃武也致<hi>疑</hi>教㑹昌樂新禮創乃文也穆巖廊以凝睇<lb/>
調風雨於絶恨<hi>疑</hi>乃聖也運埏埴以裁成動隂陽而不<lb/>
測乃神也體茲四霽侔彼兩儀神物之來盖惟常理伏<lb/>
見秦州刺史表今月某黄河水復清深淺澄映百有餘<lb/>
里清自龍門之下驗登期以御天波及萬春之卑表無<lb/>
<pb n="KR4h0022_WYG_563-14a"/>
疆以彌夀臣聞道之所格者𢎞則靈之所感者大徳之<lb/>
所包者厚<hi>疑</hi>則地之所應者深是以千祀登期自古<lb/>
歎其難遇一嵗之内祚聖人而再清求諸典墳竟無倫<lb/>
匹在於明世絶後光前宜其上答靈心升中告禪金聲<lb/>
<hi>一作舉</hi>玉振合百神於介丘玉輅朱輪副萬國之翹首則<lb/>
普天幸甚何其樂歟臣等越自下才欣逢上徳致百王<lb/>
之不致聞億載之未聞舞蹈之深實百恒品<lb/>
　　　中書門下賀滑州黄河清表<lb/>
<pb n="KR4h0022_WYG_563-14b"/>
　　　　　　　　　　　　　　　權德輿<lb/>
臣某等言今日内侍朱希顔奉宣進止示臣鄭滑觀察<lb/>
使姚南仲所奏今月一日至六日白馬縣界三十里黄<lb/>
河清者伏以道<hi>集作𨗳</hi>自積石出於崑崙乃建靈源之封<lb/>
特視上公之禮克符昌運必降殊祥伏惟陛下聖澤感<lb/>
通休徴<hi>集作貞</hi>疊委惟此濁質化爲清瀾國典所書是稱<lb/>
大瑞詩曰俟河之清人夀幾何歎其不可得而見也今<lb/>
則白馬之津三十里所澄澈如練綸漪成文一邦㓜艾<lb/>
<pb n="KR4h0022_WYG_563-15a"/>
共觀嘉慶乃寓經界式彰永寜昔秦號水徳徒推厭勝<lb/>
漢紀河平茍安決溢神功幽賛獨表清時足以薦諸宗<lb/>
廟書之史䇿臣等忝<hi>集作謬</hi>登樞近獲奉休明無任欣抃<lb/>
踴躍之至謹奉表陳賀以聞臣某等誠歡誠抃頓首謹<lb/>
言<hi>貞元十四年五月十五日</hi>
　　　賀黄河清表<lb/>
臣某言臣得進奏官狀伏承河陽奏汜水西界從洛口<lb/>
黄河清一百六十里又横海軍奏界内河清澄澈分明<lb/>
<pb n="KR4h0022_WYG_563-15b"/>
者臣聞聖人在上天下和平風雨時若則海波不蕩黄<lb/>
河清夫土所以載水水所以利物天意鍾土徳之道<hi>疑</hi>
開水瑞之華符我上聖祥於下土中賀伏惟睿聖文武<lb/>
皇帝陛下蹈十聖之原軌陳一王之大法垂衣裳以朝<lb/>
萬國舞干羽而來四夷平泰階於天纒偃師節於靈䑓<lb/>
故得濁波渾渾千載一清長瀾浩浩百里如鏡氣新天<lb/>
宇光澈地脉仰分萬象之法中涵千聖之徳初澄海裔<lb/>
表陛下横恩波於海上再清洛口助陛下鋪文明於土<lb/>
<pb n="KR4h0022_WYG_563-16a"/>
中二十八日兆陛下告成之日也百六十里期陛下得<lb/>
聖之數也臣謬承分閫之寄叨榮持節之權生當海宴<lb/>
之年幸識河清之日未奉明詔不敢擅離軍府詣闕隨<lb/>
公卿蹈舞明庭下情無任西望踴躍之至<lb/>
　　　中書門下賀醴泉表　　　　常　衮<hi>大厯二年</hi>
臣等伏以西京櫟陽縣有泉水於平地湧出㓗誠飲者<lb/>
痼疾咸痊稽之圗牒是曰醴泉臣聞和氣上感湛恩下<lb/>
浹則有休徴以彰至化近在雨金之地特啟莢泉之瑞<lb/>
<pb n="KR4h0022_WYG_563-16b"/>
無源獨湧平地滂流當神明之積髙表隂陽之不測其<lb/>
氣香潔其味甘醇抱華清而盪邪資靈化以除穢積年<lb/>
之疾一飲皆愈挈瓶而至重跡相望日以萬計酌而不<lb/>
竭齊莊之誠益厲神逹之效愈彰伏惟陛下𢎞父母之<lb/>
深仁納黎元於夀域感此靈液助其生成疾苦假除夭<lb/>
昏不作勿藥有喜愛人斯甚可以見天地之心可以明<lb/>
帝王之徳昔唐尭至聖光武中興沛然發祥千嵗一覩<lb/>
啟我昌運居然合符鴻休無疆天下慶幸臣等謬司近<lb/>
<pb n="KR4h0022_WYG_563-17a"/>
宻喜倍常情無任忻慶之至<lb/>
　　　賀櫟陽醴泉表　　　　　　獨孤及<lb/>
臣等言伏見京兆尹李勉奏櫟陽縣有醴泉出飲之者<lb/>
痼疾皆愈臣聞王者澤周庻類則神降百祥天地之心<lb/>
去人不逺陛下厚徳載物與坤同符以善利人如水潤<lb/>
下故厚<hi>集作后</hi>土獻瑞湧泉療疾靈源酌而不竭沉痼飲<lb/>
而皆痊勿藥之喜萬人是頼仰窺天意豈不以是彰陛<lb/>
下之徳施乎不然何衆庶顒顒強名聖水彼丹甑<hi>集作井</hi>
<pb n="KR4h0022_WYG_563-17b"/>
朱草白麟赤鴈徒稱太平之瑞未聞功施於人方之聖<lb/>
泉豈喻神異臣等無任喜慶之至<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百六十四<lb/>
</p>
<p>
</p>
  </div>
</body>
</text>
</TEI>
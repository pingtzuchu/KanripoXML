<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷七百八十三</head>
    <p>
<pb n="KR4h0022_WYG_782-1a"/>
欽定四庫全書<lb/>
　文苑英華卷七百八十三　宋　李昉等　編<lb/>
　佛像下<lb/>
　　尊勝幢讃一首<lb/>
　　毗盧遮那佛花藏世界圖讃一首<lb/>
　　繡阿彌陀佛讃一首<lb/>
　　繡觀世音菩薩像讃一首<lb/>
　　畫水月菩薩讃一首　　畫彌勒上生㡠讃一首<lb/>
<pb n="KR4h0022_WYG_782-1b"/>
　　繡西方㡠讃一首<lb/>
　寫眞<lb/>
　　徐則畫讃一首　　　　宋史君寫眞圖讃一首<lb/>
　　侍中兼吏部尚書裴公畫讃一首<lb/>
　　楊侍御寫眞讃一首<lb/>
　　秦州都督吳公寫眞讃一首<lb/>
　　尚書右丞徐公寫眞圖讃一首<lb/>
　　蘇州刺史兼御史大夫襄武李公寫眞圖讃一首<lb/>
<pb n="KR4h0022_WYG_782-2a"/>
　　張侍御史寫眞圖讃一首<lb/>
　　大雲寺逸公寫眞讃一首<lb/>
　　楊逵處士寫眞讃一首　張荆州畫讃一首<lb/>
　　淮南節度使㶚陵公杜佑寫眞讃一首<lb/>
　　劒南西川幕府諸公寫眞讃十三首<lb/>
　佛像<lb/>
　　　尊勝幢讃<hi>并序</hi>　　　　　　柳宗元<lb/>
以佛之尊而尊是法嚴之於頂其為最勝宜也既尊而<lb/>
<pb n="KR4h0022_WYG_782-2b"/>
勝矣其為㧞濟也尤大塵飛而災去影及而福至睦州<lb/>
於是誠焉不疑礱石六觚其長半尋乃篆乃刻立之為<lb/>
福馬孺人之墓孺人之生奉佛道未嘗敢怠今既沒睦<lb/>
州又成其志擇最勝具<hi>集作且</hi>尊之道乆<hi>集作文</hi>之於石以<lb/>
延其休則其生佛所得佛道宜無疑也讃曰<lb/>
世所尊兮又尊道勝無上兮以為寳㧞大苦兮升至眞<lb/>
靈合賛兮神而神駕元氣兮濟𤣥津誰為友兮上品人<lb/>
徳無已兮石無磷延永世兮奠坤垠靈受福兮公之勤<lb/>
<pb n="KR4h0022_WYG_782-3a"/>
　　　毗盧遮那佛花<hi>集作人</hi>藏世界圖讃<hi>并序</hi>
　　　　　　　　　　　　　　　劉禹錫<lb/>
佛說華嚴經眞入<hi>集作人</hi>沙覺不由諸乗非大圓智不能<lb/>
信解徳宗朝有龍象觀公能於是經了第一義居上都<lb/>
雲華寺名聞十方沙門嗣肇是其上足以經中九㑹纂<lb/>
成華藏圖俾人瞻禮即色生敬因請余讃之即說讃曰<lb/>
清净不染花中蓮捧持世界百億千踴出香海浩無邊<lb/>
風輪負之晝夜旋大雄九㑹化諸天釋梵八部來森然<lb/>
<pb n="KR4h0022_WYG_782-3b"/>
從昏至覺不依緣初初極極性自圓寫之綃素色相全<lb/>
是色非色言非言<lb/>
　　　繡阿彌陀佛讃<hi>并序</hi>　　　　白居易<lb/>
繡西方阿彌陀佛一軀女弟子京兆杜氏奉為皇<hi>集作主</hi>
妣范陽縣太君盧夫人八月十一日忌辰所造也五綵<lb/>
莊嚴一心恭敬願追㝠福誓報慈恩讃曰<lb/>
善始一念千念相屬繡始一縷萬縷相續功績成就相<lb/>
好具足金身螺髻玉毫紺目報罔極恩薦無量福<lb/>
<pb n="KR4h0022_WYG_782-4a"/>
　　　繡觀世音菩薩像讃<hi>并序</hi>
故尚書膳部郎中太原白府君諱行簡妻京兆杜氏奉<lb/>
為府君祥齋敬繡救苦觀世音菩薩一軀長五尺二寸<lb/>
闊一尺八寸紉針縷綵絡金綴珠衆色彰施諸相具足<lb/>
發大<hi>集作𢎞</hi>願於哀懇薦景福於幽靈稽首焚香跪而讃<lb/>
曰<lb/>
集萬縷兮積千針勤十指兮䖍一心嗚呼鑒悲誠兮<hi>集作</hi>
<hi>而</hi>介㝠福實有望於觀世音<lb/>
<pb n="KR4h0022_WYG_782-4b"/>
　　　畫水月菩薩讃<hi>周助畫</hi>
净渌水上虚白光中一覩其相萬緣皆空弟子居易誓<lb/>
心歸依生生劫劫長為我師<lb/>
　　　畫彌勒上生㡠<hi>一作幀</hi>讃<hi>并序</hi>
南贍部州大唐國東都城長夀寺大苾芻道嵩存一惠<lb/>
恭等六十人與優婆塞士良惟儉等八十一人以大和<lb/>
八年夏受八戒修十善設法供捨净財畫兠率陀天宫<lb/>
彌勒菩薩上生内衆一鋪眷屬圍遶相好莊嚴於是嵩<lb/>
<pb n="KR4h0022_WYG_782-5a"/>
等曲躬合掌焚香作禮發大誓願願生内宮劫劫生生<lb/>
親近供養按本經云可以除九十九億劫生死之罪也<lb/>
有彌勒弟子樂天同是願遇是緣爾時稽首當來下生<lb/>
慈氏世尊足下致敬無量而說讃曰<lb/>
百四十心合為一誠百四十口同發一聲仰慈氏形稱<lb/>
慈氏名願我來世一時上生<lb/>
　　　繡西方㡠<hi>一作幀</hi>讃<hi>并序</hi>
西方阿彌陀<hi>集有佛字</hi>與閻浮提有願此土衆生與彼佛有<lb/>
<pb n="KR4h0022_WYG_782-5b"/>
緣故受一切苦者先念我名祈一切福者多圖我像至<lb/>
於應誠來感隨願徃生神速變通與三世十方諸佛不<lb/>
侔噫佛無若干而願與緣有若干也有女弟子𢎞農郡<lb/>
君姓楊號蓮花性發𢎞願捨净財繡西方阿彌陀佛像<lb/>
及本國土眷屬一部奉為故李氏長姊楊夫人滅宿殃<lb/>
追㝠祐也夫範銅設繪不若刺繡文之精勤也想形念<lb/>
號不若覩相好之親近也即造之者誠不得不著感不<lb/>
得不通受之者罪不得不滅福不得不集爾時蓮花性<lb/>
<pb n="KR4h0022_WYG_782-6a"/>
焚香合掌跪唱讃曰<lb/>
金方刹金色身資聖力福幽魂造者誰𢎞農君受者誰<lb/>
楊夫人<lb/>
　　寫眞<lb/>
　　　徐則畫讃<hi>并序</hi>　　　　　　栁　𧦬<lb/>
徐則東海郯人也沉靜寡慾隐於縉雲山不娶妻常服<lb/>
巾褐陳太建中應召來憇於至眞觀朞月又辭入天台<lb/>
山因絶粒養性所資惟松水而已雖隆冬沍寒不服綿<lb/>
<pb n="KR4h0022_WYG_782-6b"/>
絮太傅徐陵為之刊山立頌初在縉雲山太極眞人徐<lb/>
君降之曰汝年八十當為王者師然後得道隋煬帝為<lb/>
晉王鎮揚州聞其名手書召之遂詣揚州晉王欲請受<lb/>
道法則辭以時月不便其後夕命侍者取火香如平常<lb/>
朝儀之禮至于五更而死支體柔弱如生停留數旬顔<lb/>
色無變帝遣人送還天台窆葬是時自江都至于天台<lb/>
在道多見則徒歩云得放還至其<hi>或作于</hi>舊居取經書道<lb/>
法分遺子弟仍令净掃一房内<hi>一無内字</hi>曰若有客來宜延<lb/>
<pb n="KR4h0022_WYG_782-7a"/>
於此然後跨石梁而去不知所之須臾屍柩至方知其<lb/>
靈化時年八十煬帝聞之遣畫工圖其狀貌令桞𧦬為<lb/>
之讃<lb/>
可道非道常道無名上徳不徳至徳無盈𤣥風扇矣亦<lb/>
<hi>一作而</hi>有先生夙鍊金液怡神玉清石髓方軟靈丹欲成<lb/>
言追葛稚將侣茅盈<hi>一作羸</hi>我王遥屬爰感靈誠柱下暫<lb/>
啟河上沈精留符告信化杖飛聲永思靈跡曷用攄情<lb/>
時披繪素如臨赤城　　一作皆隋書徐則傳<lb/>
<pb n="KR4h0022_WYG_782-7b"/>
　　　宋使君寫眞圖讃<hi>并序</hi>　　　張九齡<lb/>
夫形者神明之表而動用之應也察之茍至則珠玉雖<lb/>
藴光輝必兆於山泉而眉睫可知賢達亦徴於象骨如<lb/>
宋公之天姿森挺人望儼然一覩清揚不俟深鑒是猶<lb/>
雞羣見鶴象齒知<hi>集作如非</hi>牛居然有差此其殊特者也聲<lb/>
聞如彼風格復<hi>集作又</hi>爾安<hi>集作寧</hi>有陳平之羙更虞子羽<lb/>
失之<hi>集作之失</hi>即難庸妄<hi>集作即雖妄庸</hi>之目素非知公者偶見斯<lb/>
狀亦已明其瑰異焉初公舉茂才歴長安尉三為御史<lb/>
<pb n="KR4h0022_WYG_782-8a"/>
再入尚書郎色莊以立朝則百寮所憚言揚於伏奏則<lb/>
三臺為表而竟以出守俄復徙<hi>集作從</hi>邊其故何哉由抗<lb/>
直之為患也然公處屯而必行其道居陋而不改其度<lb/>
能貞其節可謂君子哉才為國而生命有時而泰彼宋<lb/>
公修志以俟也其復可立而湏焉時其<hi>集作有</hi>族兄曰之<lb/>
望者亦賈生之謫居有顧君之畫絶偉公之貌作為是<lb/>
圖意得神傳筆精形似因命僕為讃其詞云<lb/>
宋公卓犖體標山嶽匪石不移如玉斯琢被服忠信規<lb/>
<pb n="KR4h0022_WYG_782-8b"/>
模禮樂望之儼然允謂髙邈<lb/>
　　　侍中兼吏部尚書裴公畫讃<hi>并序</hi>
元聖有作大賢將其命良弼有二侍中是其一所從龍<lb/>
虎實感風雲我之裴公道與上合義深體國䇿在忠主<lb/>
亦既致於堯舜不唯比於管樂至於執人柄振天綱丹<lb/>
青帝圖金玉王度雖古之作合謂之有開未始聞也夫<lb/>
事可法道可度威可愛儀可象赫咺中來菁英外發故<lb/>
工繪其事所以見盛徳之形容士頌其功所以知和氣<lb/>
<pb n="KR4h0022_WYG_782-9a"/>
之傍<hi>集作導</hi>逹五事曰貌一以作恭七聲成文六乃為頌<lb/>
俾凡今之人色斯而覩奥聽之而知理水有方折辨和<lb/>
氏之價焉山為具瞻表師尹之重焉讃曰<lb/>
赫諠人望時為<hi>一作維</hi>國紀偉量川渟<hi>一作停</hi>髙標嶽峙磊<lb/>
落成節精明人<hi>集作入</hi>理倬哉輔臣式是多士丹青炳發<lb/>
儼如至止<lb/>
　　　楊侍御寫眞讃　　　　　　子　邵<lb/>
仙狀秀出丹青寫似亭亭玉立峩峩嶽峙野鶴無羣天<lb/>
<pb n="KR4h0022_WYG_782-9b"/>
鵬擊水英華間發眞素相擬銳上當侯豐下有子環林<lb/>
既構鐵柱兹始風騰雲㑹一日千里相者何為讃之而<lb/>
巳<lb/>
　　　秦州都督吳公寫眞讃<lb/>
英姿一絶自出常倫揮毫得妙又全其真真不失舊舊<lb/>
有彌新挺如鶚立婉似虹伸當封在骨得正從神緑車<lb/>
協相白馬稱珍吳侯吳侯翻然牧<hi>一作㧞</hi>秦愛而不見見<lb/>
似思人<lb/>
<pb n="KR4h0022_WYG_782-10a"/>
　　　尚書右丞徐公寫眞圖讃<hi>并序</hi>獨孤及<lb/>
侍御史韓公至<hi>集作志</hi>清以學藝書畫之美聞於<hi>集作于</hi>天<lb/>
下辛丑歳三月以王事靡盬客于豫章與前尚書右丞<lb/>
徐公同舍於慧明<hi>集作命</hi>寺之净室<hi>一作宇</hi>嘗以暇日裂素<lb/>
灑翰畫<hi>集作寫</hi>徐公之貌<hi>集作/容</hi>陳於<hi>集作于</hi>公之座隅而羙<lb/>
目方<hi>一作箕</hi>口和氣秀骨毫釐無差若分形於鏡入自外<lb/>
者或欲擎跽曲拳俯僂上<hi>集作拜</hi>謁不知其畫也衆君子<lb/>
嗟嘆之不足則足言以讃其羙及亦<hi>集作以</hi>繼唱于後<hi>二字</hi>
<pb n="KR4h0022_WYG_782-10b"/>
<hi>一作其</hi>詞<hi>集作讃</hi>曰<lb/>
哲匠運思天姿是具假之筆精實以神遇居然成象豁<lb/>
若披霧瞻仰<hi>一作如聸</hi>神鋒如窺武庫婉婉高識昻昻獨歩<lb/>
絶頂孤松空波<hi>集作陂</hi>白鷺不犯之色匪躬之故孰知造<lb/>
化亦在毫素<lb/>
　　　蘇州刺史兼御史大夫襄武李公寫眞圖讃<lb/>
　　　　　　　　　　　　　　　前　人<lb/>
作繢精至於藝懸擬公之徳容<hi>集作於藝懸解擬公徳容</hi>與化同製<lb/>
<pb n="KR4h0022_WYG_782-11a"/>
獨立正色神和氣邁婉兮清揚若聞嘉話公綽不欲仲<lb/>
山匪懈形于懿範觀者目駭百城仰止羣吏警<hi>集作儆</hi>戒<lb/>
成務安民亦猶作<hi>集作此</hi>畫<lb/>
　　　張侍御寫眞圖讃<lb/>
堂堂乎張洵羙且恭執法柱下分形畫工玉立氷<hi>集作天</hi>
姿霜淬神鋒武庫森㦸寒山勁松方彈獬豸以佐䕫龍<lb/>
他年雲臺與古同風<lb/>
　　　大雲寺逸公寫真讃　　　　釋皎然<lb/>
<pb n="KR4h0022_WYG_782-11b"/>
畫與理宜兩身不異淵情洞識眉睫斯備欲發何言正<lb/>
思何事一牀獨坐道具長隨瓶執堪瀉珠傳以移清風<lb/>
拂素若整威儀<lb/>
　　　楊逵處士寫真讃<lb/>
識洞才髙天貸神與霜縑之上逄君不語聳聳山立翹<lb/>
翹鶴舉置之巖石邈然無侶<lb/>
　　　張荆州畫讃<hi>并序</hi>　　　　　吕　温<lb/>
中書令始興文獻公有唐之鯁亮臣也開元二十年後<lb/>
<pb n="KR4h0022_WYG_782-12a"/>
𤣥宗春秋髙矣以太平自致頗易天下綜覈稍怠推納<lb/>
寖廣君子小人摩肩于朝直聲遂寢邪氣始勝中興之<lb/>
業衰焉<hi>一作矣</hi>公於是以生人為身社稷自任抗危言而<lb/>
無所避秉大節而不可奪小必諌大必諍攀帝檻歴天<lb/>
階犯雷霆之威不霽不止日月之<hi>一作幾</hi>蝕為公却明虎<lb/>
而冠者不敢猛視群賢倚賴天下仰息凛乎千載之望<lb/>
矣不虞天將啓幽薊之禍俾姦臣負乘<hi>一作乗釁</hi>以速致戎<lb/>
詐成讒勝聖不能保禠我公衮寘于侯服身雖逺而諫<lb/>
<pb n="KR4h0022_WYG_782-12b"/>
愈切道既塞而誠彌堅憂而不怨終老南國於戱功業<lb/>
見乎變而其變有二在否則通在泰則窮開元初天子<lb/>
新出艱難乆憤荒政樂與羣下勵精致理於是乎有否<lb/>
極之變姚宋坐而乗之舉為時要動中上急<hi>集作意</hi>天光<lb/>
照身宇宙在手勢若舟檝相得當洪流而皷迅風崇朝<lb/>
萬里不足怪也開元末天子倦于勤而安其安髙視穆<lb/>
清霈然大滿於是乎有泰極之變荆州起而扶之舉為<lb/>
時窖<hi>集作害</hi>動咈上欲日與讒黨抗衡于交㦸之中勢若<lb/>
<pb n="KR4h0022_WYG_782-13a"/>
微陽戰隂衝宻雲而吐丹氣歘耀而滅又何難<hi>集作歎</hi>乎<lb/>
所痛者逢一時事一聖踐其跡執其柄而有可有不可<lb/>
有成有不成况乎差池草茅沉落光耀者復何言哉復<lb/>
何言哉曹溪沙門靈澈雖脫離世務而猶好正直得其<lb/>
圖像因以示予覩而感之乃作讃<hi>集作銘</hi>曰<lb/>
唐有棟臣徃矣其邈世傳遺像以覺後覺徳容恢晏天<lb/>
骨峻擢波澄東溟日照太嶽具瞻崇崇起敬起忠貌與<lb/>
神㑹凛然生風氣藴逆鱗色形匪躬當時曲直如在胷<lb/>
<pb n="KR4h0022_WYG_782-13b"/>
中鯤鱗初脫激海以化羊角中頽摩天而下無喜無愠<lb/>
亦如此畫嗚呼為臣儆爾夙夜<lb/>
　　　淮南節度使㶚陵公杜佑寫眞讃<hi>并序</hi>
　　　　　　　　　　　　　　符　載<lb/>
丞相㶚陵公以虎符龍節清鎮淮海凡十五年矣有盛<lb/>
徳羙化加於民可以刻金石以圖其<hi>一作儀</hi>形遂於龍興<lb/>
佛廟大修繪事自相國洎監軍使樊常侍賔僚將校羅<lb/>
乎素壁森然也有部從事殿中侍御史穆賞作㶚陵志<lb/>
<pb n="KR4h0022_WYG_782-14a"/>
太常寺奉禮郎符載作寫真讃以頌之夫藴二儀統萬<lb/>
類役百靈者莫善於人故得全氣者為至聖堯舜周孔<lb/>
是矣得間氣者為大賢䕫龍伊尹是矣自夐古達于兹<lb/>
日一時之理百化之損益未嘗不繇是矣然則造時者<lb/>
必繫乎君者輔時者必繫乎臣也至於藴咎䕫之業得<lb/>
輔弼之道者其㶚陵公之謂乎公參三才之粹氣包五<lb/>
行之靈用以大和為正性以至仁為厚徳以神明為視<lb/>
聽以禮樂為肢體涯岸𢎞大才智傑出注百川而溟海<lb/>
<pb n="KR4h0022_WYG_782-14b"/>
不動臨萬象而𤣥機獨運脩眉廣顙晬容玉色如祥鸞<lb/>
彩鳳徘徊瑞氣得不謂人倫之上才歟公之為政也根<lb/>
柢於誠信柯榦於賞刑枝葉於禁忌達時之通變識人<lb/>
之好惡聽覽而不察寛裕而有制故䝉澤者如膏雨畏<lb/>
刑者如秋霜萬情浩擾懸我條貫生生之分各得<hi>一作安</hi>
其性得不謂民之父母歟公之為學也冠冕六籍衣裳<lb/>
群史履屨百氏毎讀書取其實而不取其華深研著述<lb/>
號為通典大抵自開闢旁行至乎歴代有兵食財賦職<lb/>
<pb n="KR4h0022_WYG_782-15a"/>
官禮樂交關于當世者莫不擿拾其英華滲漉其膏澤<lb/>
截煩以趣約裁疎以就宻其有覽之者如熱得澤如饑<lb/>
得食五車萬卷盡為冗廢得不謂立言垂範歟守藩嵗<lb/>
乆哀乞朝覲上賜優詔聽答悃欵伏見車騎奕奕星馳<lb/>
闕下明天子闢閶闔負黼扆延國老於雲臺之下鋪陳<lb/>
皇王之道徳發明古今之教義上以揚君后之鴻化下<lb/>
以言理國之大要是知經天地戡禍亂敦五教端百揆<lb/>
大君以此柄授公知公不得而讓也夫漢之麒麟唐之<lb/>
<pb n="KR4h0022_WYG_782-15b"/>
凌煙愛其徳即圖其人覩其人則景行其事復銘景鐘<lb/>
樹甘棠此皆以遺芳餘烈浹於人骨髓者也異日廣陵<lb/>
之民懷公之惠愛嗅公之馨香企公之軌躅擁袂接武<lb/>
沉吟兹地嚴目而視捧手而指必知夫咨嗟慨詠之聲<lb/>
發於肺肝矣載山林野賤之士猥辱眄睞塵厠下界恭<lb/>
覩盛徳敢無詞乎不書爵氏㶚陵公之尊也讃曰<lb/>
碩徳昻昻智圓徳方武庫矛㦸禮容珪璋神氣端凝風<lb/>
儀髙張晴天鶴立秋水龍驤擁旄淮南俗阜民康休聲<lb/>
<pb n="KR4h0022_WYG_782-16a"/>
四塞入覲天王天王虗懷待公廟堂始終進退赫然有<lb/>
光後人來斯環遶長廊以此净域便為甘棠<lb/>
　　　劒南西川幕府諸公寫眞讃<hi>并序</hi>
戊辰嵗尚書韋公授鉞之四年也初尚書以汧隴殊勲<lb/>
拜執金吾天子猶以為功重而報輕俾作鎮于蜀得自<lb/>
開幕府延納賢雋焉韋公虗中下體愛敬士大夫故四<lb/>
方文行忠信豪邁倜儻之士奔走接武麏至幕下縉紳<lb/>
峩峩為一時偉人時符子客于成都歎其盛羙又咸得<lb/>
<pb n="KR4h0022_WYG_782-16b"/>
衆君子之歡而嘗思<hi>一作私</hi>欲讃誦之事無由緣殆似行<lb/>
佞藴蓄浩思殊欝欝不快也適㑹有沙門義全者善丹<lb/>
青尤攻寫真諸公博雅好事皆使圖畫之山客由是得<lb/>
書曩意因述寫眞讃十三章使士林才彦不獨仰大府<lb/>
得賢之盛抑亦欲屬詞比跡各明其為人也<lb/>
　　　金部陳郎中東羙字徳將<lb/>
河目犀額材為國楨幹局方大質文光明霞出海嶠鸞<lb/>
翔玉京式瞻冠紱褊吝不生<lb/>
<pb n="KR4h0022_WYG_782-17a"/>
　　　兵部張郎中芬字茂宗<lb/>
襟靈灑散揮斥塵細佩服五常翺翔六藝諸和養正含<lb/>
噐經世風裁伊何空山松桂<lb/>
　　　水部司空郎中曙字文<lb/>
風儀朗邁振㧞氛囂玉氣凝潤鶴情超遼文燭翰苑徳<lb/>
成士標問望何有羽儀中朝<lb/>
　　　金部尹員外植字𤣥本<lb/>
英明淳粹凝作正氣沉益神明黙分涇渭世或蕩本我<lb/>
<pb n="KR4h0022_WYG_782-17b"/>
則歸至髙閱繪圖憲章有寄<lb/>
　　　禮部裴員外說字公諒<lb/>
體岸恢峻神機宏廓河發崑崙風生廣莫道以義見文<lb/>
由雅作彰善繩僭讜言無怍<lb/>
　　　殿中鄭侍御鋼字礪甫<lb/>
中和曼溢為祥聖代彩鳳翺翔卿雲霮䨴誠多被物跡<lb/>
則用晦神宇森森形諸粉繪<lb/>
　　　監察盧侍御珵字公瑜<lb/>
<pb n="KR4h0022_WYG_782-18a"/>
䟽通亮直落落公材馴義立則求仁不囬松吟石澗雪<lb/>
洒瑶臺髙張粉繪清風四來<lb/>
　　　太常王恊律立字元起<lb/>
王生嶷嶷精粹在體雪山孤峙瑤池見底静必感神動<lb/>
則由禮共事騫舉出納雲陛<lb/>
　　　左衛劉倉曹闢字太初<lb/>
皎皎太初噐傑文雄靈蟠出水秋鶚乗風鑪化宇宙無<lb/>
所不攻他時圖畫麟閣之中<lb/>
<pb n="KR4h0022_WYG_782-18b"/>
　　　右衛李兵曹公進字徳昇<lb/>
質噐渾素寔曰清儒三獻爼豆八音笙竽擺落覉局沉<lb/>
研道樞髙播屹立無得而踰<lb/>
　　　大理錢許亊徽字文羙<lb/>
和順中積英華外發碧海靈珠秋天朗月風度可法文<lb/>
章無轍何許風栖峩峩雙闕<lb/>
　　　劉將軍<lb/>
雲摩氣英百戰知名蓮花劒利騂角弓鳴臨敵有勇奉<lb/>
<pb n="KR4h0022_WYG_782-19a"/>
身以誠志清淮海材冠戎兵皎皎素壁雄雄華精毎遊<lb/>
秦苑翻疑栁營<lb/>
　　　徐將軍進朝<lb/>
姿觀瓌竒和門之嶲龎首箕口虎頭鷹瞬臨戎激厲撫<lb/>
士下信虚實知兵龍蛇識陣機謀宏逺墻宇髙峻何處<lb/>
功名下邳古鎮<lb/>
　<lb/>
　<lb/>
<pb n="KR4h0022_WYG_782-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷七百八十三<lb/>
</p>
<p>
</p>
  </div>
</body>
</text>
</TEI>
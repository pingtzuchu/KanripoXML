<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百十六</head>
    <p>
<pb n="KR4h0022_WYG_915-1a"/>
欽定四庫全書<lb/>
　文苑英華卷九百十六　　宋　李昉等　編<lb/>
　職官二十四<hi>節度三</hi>
　　邠寧慶等州節度史孝章碑一首<lb/>
　　義昌軍節度使渾侃碑一首<lb/>
　　　邠寧慶等州節度觀察處置使朝散大夫檢校<lb/>
　　　　户部尚書兼御史大夫賜紫金魚袋贈右僕<lb/>
　　　　射史公神道碑　　　　　劉禹錫<lb/>
<pb n="KR4h0022_WYG_915-1b"/>
僕射名孝章字得仁本北方之强世雄朔野其後因仕<lb/>
中國遂為靈武建康人曽祖道徳贈右散騎常侍封懐<lb/>
澤郡王祖周洛銀青光禄大夫檢校太常卿兼御史中<lb/>
丞北海郡贈太子太保考憲誠早以武勇絶人積功至<lb/>
魏博節度使終于河中晉絳慈隰等州節度觀察使檢<lb/>
校司徒兼侍中河中尹贈太保其薨也大臣中書令晉<lb/>
國公裴氏為之碑其名益顯公即侍中之元子母曰冀<lb/>
國夫人李氏㓜而聰悟父母贒而加愛焉及長好學遷<lb/>
<pb n="KR4h0022_WYG_915-2a"/>
善秀出儕輩鄴下諸兒號為書生元和中太尉愬為魏<lb/>
帥下令掄材於轅門取大將家翹秀者為子弟軍列于<lb/>
諸校之上公獨昌言願效文職太尉深竒之遂假魏州<lb/>
大都督府參軍長慶二<hi>集作三非</hi>年常山衆叛害其帥沂國<lb/>
公田司徒於帳下沂公發迹于魏人猶懐之詔命其子<lb/>
布以尚書授鉞統魏兵問罪于此<hi>集作北</hi>疆且報家禍布<lb/>
既啓行士氣不振渙然内潰獨與冗從之旅偃旗而歸<lb/>
百憤攻中卒自引決先侍中時為中軍都知兵馬使兼<lb/>
<pb n="KR4h0022_WYG_915-2b"/>
御史中丞全師在野閧然推戴之請為假侯以鎮定中<lb/>
貴人飛驛上聞穆宗夜召翰林學士草詔書以真侯命<lb/>
之實有魏土從衆而合權也是歳公自攝官轉本府士<lb/>
曹參軍兼監察御史賜朱衣銀印推恩以及子也一旦<lb/>
跪於父母前進苦言曰臣切惟大河之北地雄兵精而<lb/>
天下贒士心侮之目河朔間視猶夷狄何也蓋有土者<lb/>
多乘兵機際㑹非以義取今臣家父侯母封化為貴門<lb/>
君恩至矣非痛折節礪行彰信於朝廷無以弭識者之<lb/>
<pb n="KR4h0022_WYG_915-3a"/>
譏寤明君之意節著於外福延於家乘時蹈機必不旋<lb/>
踵言訖泣下數行父俞母贊天性交感三心既叶萬衆<lb/>
?化天子聞而嘉之曰彼真孝<hi>集作有</hi>子乃授檢校太子<lb/>
左諭徳兼侍御史充節度副使累遷至散騎常侍兼御<lb/>
史大夫賜金印紫綬既貳軍政事如命卿弛張損益得<lb/>
以參決?革故態人知嚮方太和二年滄景節度使李<lb/>
全畧卒其子同捷竊據故地詔下以文誥弗革遂用大<lb/>
刑先侍中表請率先諸侯使元子以督戰制曰可公承<lb/>
<pb n="KR4h0022_WYG_915-3b"/>
君父之命乃捐其軀一舉而下平原壓滄壘由是加工<lb/>
部尚書及王師凱旋上表願一識承明廬允之遂赴北<lb/>
闕下得覿於便殿上曰嚮吾始征滄州議者皆曰彼魏<lb/>
之姻也虜隂為冦謀吾發使數輩以偵之其還也僉曰<lb/>
爾父瀝欵於賔筵爾母抗詞于簾下願絶姻以立效其<lb/>
經始啓發出於爾心今滄海砥平策勲之日宜貴爾三<lb/>
族命爾父為侍中遷鎮于近地加爾禮部尚書相衞澶<lb/>
三州為鎮以君之俾爾一門大榮以誇天下公拜稽首<lb/>
<pb n="KR4h0022_WYG_915-4a"/>
謝父遷讓已爵禮無違者翼日詔下于明庭人咸曰史<lb/>
氏之寵光古無有也牙旗碧幢方指東道侍中以帳下<lb/>
生變聞泰極而否當歌而哭迎柩于路仰天長號因葬<lb/>
于洛陽之北邙山冀國夫人祔焉寢苫枕塊以所仇同<lb/>
天為大酷未幾詔舉金革之義起為右金吾將軍累表<lb/>
陳乞有司以違命督之輿疾即路間歳擢授鄜坊丹延<lb/>
等州節度觀察處置等使居四年遷鎮于滑一歳入為<lb/>
右領軍衞大將軍旋改右金吾大將軍又授鉞于邠土<lb/>
<pb n="KR4h0022_WYG_915-4b"/>
孟秋至治所首冬遘疾拜章入覲不克展和鑾鞗革之<lb/>
儀薨于靖恭里之私第享齡三十有九當開成三年十<lb/>
月二十日上聞而悼之不視朝一日贈尚書右僕射明<lb/>
年二月歸葬于洛都夫人瑯琊王氏祔焉繼室深澤縣<lb/>
君博陵崔氏有一子曰煥生七年而孤僕射之喪自復<lb/>
魄至葬當門户備祭祀建碑表皆縣君之能且命其家<lb/>
具事功來請曰嫠不恤家而憂幼嗣不知其先人之宦<lb/>
業乞詞以傳于後也君子以為知禮謹書之銘曰<lb/>
<pb n="KR4h0022_WYG_915-5a"/>
斗極之下崆峒播氣鍾于侍中孔武且貴奉上致命冝<lb/>
昌後嗣僕射承之良弓不墜耳煩鉦皷心悦文字虎穴<lb/>
之中生此騏驥太和紀元滄景不䖍子弄父兵跳踉海<lb/>
壖有隣隂交蝟起雞連詔下薄伐艮隅騷然時惟侍中<lb/>
實統魏師蓄鋭未發衆心危疑僕射為子陳謀盡詞興<lb/>
言涕零有感尊慈絶姻効節精貫神祇滄波底寧王命<lb/>
褒之乃遷元戎來鎮近畿乃胙元子别建旌麾一門四<lb/>
節焜燿當時倐忽變生魏郊紛披喬木雖大盲風不知<lb/>
<pb n="KR4h0022_WYG_915-5b"/>
干雲之臺列缺焚之哀哀孝嗣丁此大酷迎護幃輤葬<lb/>
于東洛訴天觸地血染纕服禮有金革詔書敦促不遂<lb/>
枕戈驟膺推轂雕隂白馬暨于邠谷雖榮三鎮不荷百<lb/>
禄綺紈之間珪組纍纍如彼晨葩日中而萎有妻名家<lb/>
有子稚齒行號執禮歸窆蒿里洛水之陽脩<hi>集作循</hi>邙之<lb/>
趾尊穆敬恭<hi>集作尊卑穆敬</hi>幽顯同理舊松新松<hi>集作栢</hi>亦象喬<lb/>
<hi>集作橋</hi>梓刻石紀功垂千萬祀<lb/>
　　　義昌軍節度使渾公神道碑　路　巖<lb/>
<pb n="KR4h0022_WYG_915-6a"/>
叙曰天業光昭寳臣間出雲臺重沓旂常紛綸吾巨唐<lb/>
乎鎮寧社稷纘揚忠烈勲居第一代代不絶其渾氏乎<lb/>
能遵祖法不失家聲立朝守土所居可紀其康公乎公<lb/>
諱侃字復貴其先姜姓之後漢郡渾邪王之裔始居于<lb/>
崤比後遷于河南今為代人為山西右族七代祖潭仕<lb/>
隋玉鈴衞大將軍生迴貴以兵從我高祖神堯皇帝佐<lb/>
平暴亂拜豹韜衞大將軍<hi>唐宰相世系表有靈丘伯三字</hi>生元慶為右<lb/>
玉鈴將軍<hi>表作鎮國大將軍</hi>靈邱伯<hi>表無此三字</hi>生大夀為太子僕<lb/>
<pb n="KR4h0022_WYG_915-6b"/>
<hi>表作大僕丞</hi>贈廣府大都督生釋之為開府儀同三司太常<lb/>
卿寧朔郡王廣徳中拒扞西戎身殁王事贈司空公大<lb/>
父諱瑊朔方副元帥河中節度檢校司空中書令咸寧<lb/>
王贈太師有大勲績其秩禄封賞埒汾陽西平皇家中<lb/>
興此三人力也父諱鎬義武軍節度易定觀察使檢校<lb/>
工部尚書贈太子少保取隴西李氏女實生公公為兒<lb/>
時則柔敬敦厚篤志於學九歳由𢎞文生擢孝廉第釋<lb/>
褐參同州軍事既冠益以通敏密静稱於人<hi>一無此三字</hi>因<lb/>
<pb n="KR4h0022_WYG_915-7a"/>
從先少師于藩方不忍去庭闈諸侯有以幣以馬聘者<lb/>
一無所就元和十二年先少師奉詔以中山兵伐叛而<lb/>
卒與冦遇以數千當數萬力戰而歸坐黜循州公憂蹙<lb/>
内結晨夜在側從容道否泰之理以解發於至誠少師<lb/>
為之洒然少師薨屏勺飲壊容貌幾不全者數矣嚴護<lb/>
踰大江長號動神明親友見者莫不悽惻憂其困絶往<lb/>
往罷弔既而外除大戚不衰遂退不肯仕居處飲食若<lb/>
執喪者是時朝廷循<hi>集作脩</hi>勲臣後或言曰咸寧功累代<lb/>
<pb n="KR4h0022_WYG_915-7b"/>
不可及其子身當聖朝以譴終未復無以示天下執政<lb/>
立言之天子感其事趣詔盡還少師爵土由是勲閥之<lb/>
家皆喜長慶中又有言公之材行不宜在閭巷者上亦<lb/>
以追顯咸寧功徳未足遂授公右龍武軍倉曹參軍歴<lb/>
太常寺主簿太府寺丞由是以吏事自喜明習文法咸<lb/>
寧王股肱王室卑體下士召置幕府得一時之人少師<lb/>
仕官早成不廢法度有譽於士大夫間公又修潔謙遜<lb/>
辭禮閒雅由是仁人與之遊長者訪其廬矣稱述日甚<lb/>
<pb n="KR4h0022_WYG_915-8a"/>
聞於庭中擢為左贊善大夫轉太子僕能勤其官改太<lb/>
府少卿始用利器貨泉事聚不頓鋒鋩益為試可一日<lb/>
昭獻皇帝讀國史至咸寧王卒嘆渾氏時無大官者欲<lb/>
用公未有縁即日以銀魚袾裷賜之俄拜金吾衞將軍<lb/>
寵以金紫公愈益小心俯僂不暇武宗時至太僕卿以<lb/>
謹良選宣宗即位改少府監以繕理稱又拜左金吾衞<lb/>
大將軍肅環衞明年遷司農卿練經制毎以處逸樂悖<lb/>
勤勞非忠也求出補吏不憚劇郡久之夀陽歳數饑有<lb/>
<pb n="KR4h0022_WYG_915-8b"/>
盜賊上選能理者丞相舉公可用公至則猛糾緩化曉<lb/>
告慰養先是有貨茶盜鬭變難制至是皆解散走匿又<lb/>
芍陂之水溉田數百頃為力勢者幸其肥美決去其流<lb/>
以耕公隄防約束水復盛溢沃野之利歳歳増多徵為<lb/>
殿中監服用如法頃之為昭王傅多稱惜之再為少府<lb/>
監遷檢校工部尚書金吾大將軍日在彤庭宣宗器其<lb/>
能遂賜高牙暢轂鎮于回中公門有將帥風習知四夷<lb/>
事以故綏邊之績不日而成西戎<hi>闕</hi>種王䝉數為邊害<lb/>
<pb n="KR4h0022_WYG_915-9a"/>
公曰西戎剽刼亦常事不煩兵鏖可以信取諭以咫尺<lb/>
之書果相率遁去居無何又遣其舍人董英粲歸誠且<lb/>
貪錦繡物公必其善意乃許互市竟不敢負約反覆初<lb/>
有戍卒子為族長所掠奴畜之至是董英粲輙購而歸<lb/>
之曰用報徳關城無警早開晏閉矣邊兵之衣輦自京<lb/>
師吏縁為奸纊帛悉濫公始周察變法犯必收按至乎<lb/>
聚給親往觀之舊調軍食倉廪庾回<hi>户内反</hi>逺不克往取<lb/>
率為空名又度其途以便之自是寒無皸瘃戍益伉健<lb/>
<pb n="KR4h0022_WYG_915-9b"/>
既衣又食之撫士至矣萃戰馬凡五百二十匹牛騾稱<lb/>
是修金革器五萬具備丁壯卒三千人聚新粟五萬斛<lb/>
邊備完富戎心震悚天子使使者賫詔即軍中加公檢<lb/>
校刑部尚書以報之居歳餘復召為大金吾升三品階<lb/>
三領緹騎日益親貴今天子即位謀滄海帥視公曰無<lb/>
以易爾咸通二年遂授義昌軍節度使其理如在經始<lb/>
至則表蠲水旱逋甚衆先是井為海染人不可飲遂閼<lb/>
河以汲舟行則決決又輙塞公視而計之泒鑿扄蓄舟<lb/>
<pb n="KR4h0022_WYG_915-10a"/>
來不留綆垂不息厥功亟就于今頼之有田十頃游惰<lb/>
者不顧公乃勤闢悉為膏腴既飲之又食之養人至矣<lb/>
窮民有鬻子者為之贖歸故校有孤女者時其配偶喪<lb/>
不辦葬骨暴於野皆為調棺柩具粟帛郵亭相逺道里<lb/>
患苦作室其間以庇來往歳比不稔給軍未贍峙糧十<lb/>
六萬石以為儲蓄大抵能推誠於下辛苦率先民愁未<lb/>
解公費未足孜孜雖人之求去已疾謀致家温不如也<lb/>
以故感神貺來瑞鷙百姓文武吏謳謌借留護戎者奏<lb/>
<pb n="KR4h0022_WYG_915-10b"/>
其狀天子嘉焉詔曰幸卒教化之許留旬歳五年秋受<lb/>
代朝廷方圖其功㑹其冬以疾聞明年三月二日薨于<lb/>
大寧里私第享年六十九其年十二月某日葬于京兆<lb/>
府萬年縣洪固鄉胄貴里於戲豹韜以義兵顯寧朔以<lb/>
邊患死咸寧以殊烈<hi>一作勲</hi>著少師以威名用洎公以材<lb/>
能選陳力無曠廢渾氏之風類是自穆宗後天下少事<lb/>
由是公未嘗有鬬戰功始則以至行好學恂恂若儒者<lb/>
中則以精力辨疑為循吏終則以和衆靜邊名之良帥<lb/>
<pb n="KR4h0022_WYG_915-11a"/>
不矜輿馬之飾不嗜粱肉之味家産稍贍則以振昆弟<lb/>
賔客士有賢者雖貧賤必與之均敵名以修飭光位以<lb/>
功效進自解褐數十年歴九卿為二千石繼父位臨方<lb/>
面榮當代焉保身守道一無塗汙於戲渾氏隂徳代封<lb/>
之慶則大於于公虞詡戰勲忘家之跡則優於平陽去<lb/>
病子孫支屬之榮則高於萬石耿氏然若公之材未大<lb/>
施設不繼乎台鼎不邇於期頤斯慊慊於五福也薨之<lb/>
日天子軫悼不朝贈大司馬葬之日給太常儀仗博士<lb/>
<pb n="KR4h0022_WYG_915-11b"/>
定諡曰康斯可以自見於後代矣長子曰術詹事府司<lb/>
直早終次子徵特徽普卓皆㓜父病篤召從父弟右威<lb/>
武上將軍佶泣告曰先少師以後事託吾季父爾必繼<lb/>
之佶涕泗遵用禮儀備具他日持故吏行狀託余斯文<lb/>
是以叙而銘之曰<lb/>
命氏自姜有後于唐咸寧達人實護玉璜功徳愈甚其<lb/>
緒乃昌少師冝之龍節煌煌尚書有繼卓然丱歳執喪<lb/>
之日厥生幾逝渾氏有子天子下制擢為大官如翼高<lb/>
<pb n="KR4h0022_WYG_915-12a"/>
戾帝前謹恭俾牧于東盜走年豐後為元戎彗煙息波<lb/>
兩有顯庸厥庸惟富施之無窮冝久饗樂神報何薄厥<lb/>
徳有本頌之靡涸實銘于斯不銷不落<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_915-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷一百三十八</head>
    <p>
<pb n="KR4h0022_WYG_138-1a"/>
欽定四庫全書<lb/>
　文苑英華卷一百三十八　宋　李昉等　編<lb/>
　鳥獸八<lb/>
　　鶴處雞羣賦一首　　木雞賦一首<lb/>
　　反舌無聲賦一首　　鷰巢賦一首<lb/>
　　秋鷰辭巢賦一首　　鳥擇木賦一首<lb/>
　　射雉解顔賦一首　　斆雞鳴度關賦一首<lb/>
　　鶴歸華表賦一首　　紙鳶賦二首<lb/>
<pb n="KR4h0022_WYG_138-1b"/>
　　　鶴處雞羣賦　　　　　　　皇甫湜<lb/>
羣雞兮喧卑獨鶴兮超特何躁靜之殊致顧仙凡之異<lb/>
德今乃同處斯為失軄持軒昂之貌棲耻鑿垣抱清<lb/>
逈之心餓羞争食恐沈於衆何德之孤志在廓寥跡依<lb/>
泥塗戀祥雲於紫蓋憶仙馭於清都處衆而將齊一鶚<lb/>
離羣而毎羡雙鳬孰曰其㣲易散兹乃實繁有徒在識<lb/>
家而競入悲得食而相呼憂心悄悄愠于羣小憇霓裳<lb/>
於永夜鮮玉羽於清曉思大湖之澡刷念秋漢之清矯<lb/>
<pb n="KR4h0022_WYG_138-2a"/>
涅而不緇素以為表寂寞清唳依違馴擾同李陵之入<lb/>
蕃誰為同志似屈原之在楚衆人皆醉或振羽以將鳴<lb/>
或峩冠而瞪視囂囂煩耳紛紛撲地安知警露之質豈<lb/>
識凌雲之意獨立不懼誠則莫之與京碩大無朋所謂<lb/>
㧞乎其萃何憂乎彼衆我寡而患乎去同即異慘澹無<lb/>
色低徊不平困眼前之擾擾哀足下之營營動必以誠<lb/>
鄙度關之詐戒之在鬬非擅場之名誰恤大以捨小念<lb/>
彼濁而此清和而不同卑以自牧動憂違衆居常慎獨<lb/>
<pb n="KR4h0022_WYG_138-2b"/>
彼雖距似金形似木終羞與噲等為伍孰慮夫下交之<lb/>
凟是冝翔金穴集芝田冀松喬於碧落侣鸞鳯於紫煙<lb/>
而忽齒陋質於階下溷愚衆於君前惆悵非所昻藏自<lb/>
賢顧彼雞矣相羣若是多多益辨兩兩而比自謂鳥中<lb/>
之賢且具天下之美與之逰息甚可嗤鄙每戒比之匪<lb/>
人常耻獨為君子時乎有在物不終否爾惡能凂我哉<lb/>
吾當一舉千里<lb/>
　　　木雞賦<hi>以致此無敵故能先鳴為韻</hi>　　　浩虛舟<lb/>
<pb n="KR4h0022_WYG_138-3a"/>
惟昔有人心至術精得雞之情情可馴而無小無大術<lb/>
既盡而不飛不鳴對勍敵以自持堅如挺植登廣場而<lb/>
莫顧混若削成初其教以自然誘之不懼希漸染而能<lb/>
化將枯槁而是喻質殊樸斵用明不競之由狀匪雕鎪<lb/>
蓋取無情之故然則飲啄必異嬉逰每殊竚栖心而自<lb/>
若期顧敵而如無日就月將功盡而稍同顛枿不震不<lb/>
竦性成而漸若朽株已而芥羽詎設<hi>一作𤣥羽詎翔</hi>雕籠莫閉<lb/>
卓然之至全變兀若之姿已致首圓脛直輪桷之狀俱<lb/>
<pb n="KR4h0022_WYG_138-3b"/>
呈嘴利距銛枳枸之鋩並利是以縱逸情絶端良氣全<lb/>
臆離披而踵附眸眩曜而節穿驚被文而錦翼蔚矣迷<lb/>
搴木而花冠爛然虚憍者懐不才之虞安能自恃賈勇<lb/>
者有攻堅之懼莫敢争先故能進異激昻處同虚寂郢<lb/>
工誤起乎心匠郈氏徒驚乎目擊澹然無撓子綦之質<lb/>
方儔確爾不回周勃之強未敵之<hi>一作其</hi>喻斯在其由可<lb/>
徴馴致已忘<hi>一作忌</hi>乎力制積習潜通乎性能是則語南<lb/>
國者未足與議鬬東郊者無德而稱士有特力自持端<lb/>
<pb n="KR4h0022_WYG_138-4a"/>
然不倚塊其形而與木無二灰其心而顧雞若是彼静<lb/>
勝之深誠冀一鳴而在此<lb/>
　　　反舌無聲賦<hi>以氣感聲盡取以候時為韻</hi>　張仲素<lb/>
彼衆禽兮終嵗嚶嚶此反舌兮語黙有程蓋時止而則<lb/>
止故能鳴而不鳴青春始分則關關而爰語朱夏將半<lb/>
乃寂寂而無聲有以見天地之候有以知禽鳥之情爾<lb/>
乃觀其所來察其所以或羣或友爰飛爰止啄朱櫻而<lb/>
潜下嫋緑楊而暗起先秋而黙耻競響於蜩螗擇木而<lb/>
<pb n="KR4h0022_WYG_138-4b"/>
逰契不言於桃李於是靜觀其妙先徵其比閟兹百囀<lb/>
誡煩辭於躁人黙若三緘象欲訥於君子徒觀其行藏<lb/>
以時喧靜惟允其鳴也有節其黙也可準初疑管弦之<lb/>
並奏鏗爾曲終又似環珮之齊鳴詘然聲盡是以理契<lb/>
中寂道符閒澹陰陽争而止聲春夏交而知感哂城烏<lb/>
之夜噪向曙仍啼歎野鶴之秋鳴在陰常慘原夫生乃<lb/>
依巢來而作候静集林薄閒棲苑囿飛而無懼知皇家<lb/>
仁解網羅應不愆期答聖君信及鳥獸懿夫遏其音調<lb/>
<pb n="KR4h0022_WYG_138-5a"/>
其羽結舌何異消聲可取鸎能囀鸞善舞鳯鏘鏘而聲<lb/>
樂鴈嗷嗷而音苦在和鳴而則多於敬授而何補曷若<lb/>
動適其宜静得其時伴𤣥鷰之辭巢秋而俱去陪黄鳥<lb/>
之遷木春以為期豈比夫嘻嘻者聞妖於亳社交交者<lb/>
見刺於秦詩斯則𡨕契陰隲逈殊品彚標羽族以稱竒<lb/>
載月令而為貴配鳴鳩之拂羽僃嵗候於三百六旬嫓<lb/>
鶡鳥之呑聲應天時於二十四氣至矣哉隨時之智從<lb/>
宜之義抑斯禽之謂<lb/>
<pb n="KR4h0022_WYG_138-5b"/>
　　　鷰巢賦<hi>以平入空極為韻</hi>　　　　　　樊　晦<lb/>
鳯凰集於梧桐鷦鷯巢於枳棘俱順時以適理盡攝生<lb/>
以自得豈如雕梁棋燕葺髙巢以安息既開珧户逐仙<lb/>
羽以長生或在玉筵<hi>疑作玉筐文選安陸王碑筐文注有娀氏取燕覆以玉</hi>馴主人<lb/>
而含識質有禀於𤣥造妙無方兮何極頡頑金屋差池<lb/>
翠宫銜泥繞棟度勢巡空憐綺忩之華影愛羅幌之春<lb/>
風得地相賀分飛就功廣狹殊軌規模不同散彩彬斑<lb/>
攅文潗㵫疊輕蘂而矜暖布重泥而訝濕跡似連珠形<lb/>
<pb n="KR4h0022_WYG_138-6a"/>
如聚粒霽光分曉出虚竇以雙飛㣲隂合暝舞低簷而<lb/>
並入我室既真虚白自生逼之不懼撫之不驚故鳥鵲<lb/>
可循而窺也龜麟協瑞於太平余所以觸物而作興唯<lb/>
鷰雀之一鳴<lb/>
　　　秋鷰辭巢賦<hi>以秋冷去急為韻</hi>　　　侯　喜<lb/>
漢落葉兮火星西流<hi>落葉一作案户續漢禮儀志曰仲秋之月縣道皆案户比民</hi>白<lb/>
露降兮萬物知秋嘉此鷰之有感將辭巢兮命儔命儔<lb/>
兮焉求應節兮周逰去此集彼正為良謀經北户以一<lb/>
<pb n="KR4h0022_WYG_138-6b"/>
息度南軒而久留久留伊何我翼新整雖華屋之可戀<lb/>
怯髙巢之夜冷得不上下其音翩翻其影射<hi>疑</hi>白日之<lb/>
淹留候令辰之光景乘秋而發且有便於風髙養羽既<lb/>
成亦可知其路永况夫將適之所必能安據縱眷乎此<lb/>
巢可居固難以久而不去克有攸徃足觀來譽殺氣澄<lb/>
秋睛光滿曙當是美景此焉鶱翥遂乃横絶堦墀逺謀<lb/>
原隰事必謀始翔而不集空長而矯翼彌髙日暮而連<lb/>
飛轉急同發者或有不進後來者莫能相及巢兮徒有<lb/>
<pb n="KR4h0022_WYG_138-7a"/>
思其所葺<lb/>
　　　鳥擇木賦<hi>以君子之徳翔而後集為韻</hi>
鳥之擇木者不在乎得髙枝在乎得所履或凌雲之幹<lb/>
而不可集或在庭之柯而必可止依惟賢之主人逺挾<lb/>
弹之公子若夫鳴而後集翔必有疑如智者之千慮叶<lb/>
君子之三思山有不材豈謂心乎愛矣林多獨秀寧同<lb/>
主則擇之孰謂無心依於有德豈惟葉之萃<hi>一作翠</hi>幹之<lb/>
直必在無驚弦之憂傾巢之逼惟喬之下想㳺女之求<lb/>
<pb n="KR4h0022_WYG_138-7b"/>
思避惡之隂同志士之不息若乃翼隨雲展身以風翔<lb/>
觀平林之漠漠見絶嶺之蒼蒼豈爰止兮失正誠所集<lb/>
兮向方容足之柯乃處隠身之葉是藏故有繞樹之烏<lb/>
鵲棲桐之鳯凰是知擇善而從何常之有既無巢幕之<lb/>
誚詎貽髙墉之咎道惟空際諒有開而必先棲或林端<lb/>
乃觀影而從後未安其所豈樂其羣傍青冥而頡頏白<lb/>
日出幽谷而翺翔碧雲水隔山而猶逺煙拂樹而漸分<lb/>
將欲巢林杪渡江濆如蕭何之擇漢主虞卿之謁趙君<lb/>
<pb n="KR4h0022_WYG_138-8a"/>
原其羽族所棲惟巢是葺雖衆樹之相蔽唯一枝而可<lb/>
給處必擇地食無不粒飛乃從冝固難妄集若然則禽<lb/>
之有靈也不可以愚智相期不可以飛走見遺集灌既<lb/>
知有以始巢當復何時是也<hi>一作以</hi>良木可期儻主人之<lb/>
見納俟我於庭乎而<hi>一有已字</hi>
　　　射雉解顔賦<hi>以藝極神驚愁顔變喜為韻</hi>　浩虚舟<lb/>
昔賈氏兮其容似鄙伊室家兮中心莫喜將非匹以為<lb/>
念懼無能而是恥自初笄之嵗終日低眉因獲雉之辰<lb/>
<pb n="KR4h0022_WYG_138-8b"/>
有時見齒原夫他室是託芳華正春謂妖容之可恃顧<lb/>
陋質以難親自西自東每棲棲而反目不言不笑常脉<lb/>
脉以凝神爾乃釋憾無方從權有計因如臯以肆望逞<lb/>
若神之絶藝執弓挾矢期應手以無遺果志愜心冀迴<lb/>
眸之一睇以<hi>一作已</hi>而健馬蹄疾中原草平想媞媞之未<lb/>
恱聆戛戛之初鳴花顔惝怳以徐駭錦翼翩翻而忽驚<lb/>
遲廻而滿月將發眄睞而横波以青由是執轡情專馳<lb/>
神望極星走白羽綺張丹臆陋容蹙縮以興憤慢臉㛹<lb/>
<pb n="KR4h0022_WYG_138-9a"/>
娟而改色彩毛迸落初莞爾以難持飛鏃洞穿遂嫣然<lb/>
而不息及夫廣陌將暮征途既還鳴弰勁挺以風響澡<lb/>
翰毰毸而血殷盼么麽之凡姿於焉改貌散低廻之欝<lb/>
志由是開顔向使恨蓄兩心功虧一箭終悄兮而莫釋<lb/>
寧咥其之可見委絲蘿之弱性没齒而難忘慘桃李之<lb/>
穠華終天而不變是知陋不足耻藝誠可優嘉五善之<lb/>
殊妙解三年之積愁然後知一笑之難得豈止千金而<lb/>
是酬<lb/>
<pb n="KR4h0022_WYG_138-9b"/>
　　　斆鷄鳴度關賦　　　　　　宋　言<lb/>
鷄伺晨而風雨不渝人懐詐而關防可圖效長鳴於頃<lb/>
刻排大難於斯須近取諸身俾羣情而莫測出於余口<lb/>
將五德以無殊昔者田文久為秦質東歸齊國之日夜<lb/>
及函關之際顧追騎以將臨念國門之尚閉君臣相視<lb/>
方懐累卵之危豪俠同謀未有脱身之計下客無名潜<lb/>
來獻誠君禍方垂於虎口臣愚請斆於雞鳴於是鷹揚<lb/>
負氣鶚立含情逈夜遙天未變沉沉之色攅肩鼓臂因<lb/>
<pb n="KR4h0022_WYG_138-10a"/>
為喔喔之聲審聽真如遙聞酷似髙穿紫塞之上深入<lb/>
黄河之裏一鳴而守吏先驚三唱而行人盡起廻瞻滿<lb/>
座皆黙黙以無言散入荒村漸膠膠而不已想夫計即<lb/>
成欺人皆不疑重門似洞以俱闢駟馬如龍而莫追雖<lb/>
師曠之聰誠難辨矣縱冶長之慧未必知之於是考智<lb/>
謀察能否君於士兮誠重士於君兮亦厚念秦關之百<lb/>
二難逞狼心笑齊客之三千不如鷄口既而美播强隣<lb/>
名聞上賔暫解咽喉之急永為心膂之臣想季路之危<lb/>
<pb n="KR4h0022_WYG_138-10b"/>
冠相侔未可任秦皇之利觜欲學無因豈非志在酧恩<lb/>
居然造響清濁如一髙低不爽迷翰音之類應若同聲<lb/>
闢反拒之門易於覆掌始知戰國之多才是招賢之道<lb/>
廣<lb/>
　　　鶴歸華表賦<hi>以去家千歳今始一歸為韻</hi>
昔丁令威登仙紫㣲念故郷之久别化靈禽之<hi>疑</hi>一歸<lb/>
翻瑤䑓而遂下見華表而堪依凄凉而舊跡猶存徘徊<lb/>
有戀寂寞而故人誰在悵望難飛原夫托玉羽以潜逰<lb/>
<pb n="KR4h0022_WYG_138-11a"/>
歴丹霄而暫憇閟聞天之逸響駐凌雲之逺勢疑<hi>疑</hi>思<lb/>
慮於木末俯閭閻於煙際光隂可惜歡娛有悞於當年<lb/>
丘壠相望凋落徒悲於晩嵗既而人事難尋俄成古今<lb/>
野逕榛亂煙虚<hi>疑作墟</hi>草深岐路之黄埃不已桑榆之白<lb/>
日空沉眷戀無窮誰識孤髙之貌悲傷莫測空聞嘹唳<lb/>
之音至若似帶烟霞情深恨賖遲廻而脩趾不動眄睞<lb/>
而圓吭暫斜松檟蕭蕭遍是幽魂之宅蓬茅歴歴今為<lb/>
誰氏之家少别層城長思故里似有求而不見若將飛<lb/>
<pb n="KR4h0022_WYG_138-11b"/>
而未起住仙界之長日痛人寰之逝水念當時之親識<lb/>
安問存亡窮累代之子孫莫言終始極目晴烟凝思悄<lb/>
然别離而塵事不一倐忽而芳春且千那求飲啄自惡<lb/>
腥膻歸處而雲空慘澹望中而封樹連延笑彼乘軒不<lb/>
離乎金闕喜兹警露逈降於遼天已而卓爾無群超然<lb/>
將翥思杳杳之空際戀亭亭之髙處廻朱頂以長望疊<lb/>
霜毛而永慮蓄恨無窮忽矯身而飛去<hi>通首未見一字官韻</hi>
　　　紙鳶賦　　　　　　　　　唐　宋<lb/>
<pb n="KR4h0022_WYG_138-12a"/>
代有遊童樂事求工飾素紙以成鳥象飛鳶之戾空飜<lb/>
兮將度振沙之鷺杳兮空光漸陸之鴻抑之則有限縱<lb/>
之則無窮動息乎絲綸之際行藏乎掌握之中其翰非<lb/>
逸其羽乃疾弄輕影昻素質侔瑞鵲之臨河學靈烏之<lb/>
就日詭狀萬殊竒姿匪一衝激吹而頻驚入増<hi>前漢増城之増</hi>
塵而乍失及夫晩際蕭寥近日迢遙出虚景逼長霄艷<lb/>
艷裔裔亭亭迢迢如片雪之初下似殘雲之欲銷何裕<lb/>
如之囂囂紛擕兹而翫翫其上同綺翼之遷喬其下若<lb/>
<pb n="KR4h0022_WYG_138-12b"/>
馴騶<hi>疑</hi>之就喚虞羅獲免弦繳莫惮野鵠來<hi>一作未</hi>遷而<lb/>
伴飛都人相視而指㸔歎乎升沈得勢真假相亂殊不<lb/>
慙鸚鵡之被籠蒼鷹之受絆六鷁尚退于宋都大鵬猶<lb/>
沈於海畔彼無識而無知亦曷足以見嗤但仰牽運不<lb/>
能自為無仙鶴九臯之響乏晨雞五徳之竒零落倐忽<lb/>
悠揚暫時偕鴛鴦之侣入鳯凰之池向若勞力高風莫<lb/>
吹安有望於寥廓必不出於籓籬且紙之所尚事有攸<lb/>
往供筆陣之樂起詞華之賞故莫載於鳯文而反圖於<lb/>
<pb n="KR4h0022_WYG_138-13a"/>
鴟像因人而進争路而長固不濟於時須欲屏之兮何<lb/>
爽<lb/>
　　　第二　　　　　　　　　　楊　譽<lb/>
相彼鳶矣亦飛戾天問何能爾風之力焉余因稽於造<lb/>
物知不得於自然原其始也謀及小童徵諸哲匠蔡倫<lb/>
造紙公輸獻狀理纎篾以體成刷丹青而神王殷然而<lb/>
髠彼羽翼邈爾而引夫圓吭膺繫纎縷趾續長䋲俯劇<lb/>
驂之七逹挂髙䑓之九層形全而和似鬭雞之養紀渻<lb/>
<pb n="KR4h0022_WYG_138-13b"/>
目大不覩若異鵲之在雕陵因所好而毛羽思有遇而<lb/>
鶱騰鄙宋都之退鷁慕溟海之摶鵬於是扇以扶搖縱<lb/>
諸寥廓絢練倐閃翕赫忽霍瞬息而上千里咄嗟而逰<lb/>
大漠翔鶤仰而不逮况青鳥之與黄雀彼都人士瞻竚<lb/>
城隅初指中<hi>疑作冲</hi>天之鶴逺言拂日之烏望有塵埃謂<lb/>
翻形而載斾聽無音響疑避影以銜蘆始廻翔於元氣<lb/>
終出入於高衢所以羽翮既成雲霄自致期上騰以奮<lb/>
激何中路之顛墜力不培風勢將控地感魚龍之失水<lb/>
<pb n="KR4h0022_WYG_138-14a"/>
義蚊䖟之附驥比畫虎之非真與芻狗之同棄寧待時<lb/>
而畜力信因人以成事于嗟鳶兮適時與我兮相期知<lb/>
我者使我飛浮不知我者謂我拘留啄腐䑕兮非所好<lb/>
嘯第<hi>疑作茅</hi>棟兮増至愁才與不才且異能鳴之鴈適人<lb/>
之適將同可狎之鷗我於風兮有待風於我兮何求幸<lb/>
接飛亷之便因從汗漫之遊當一舉而萬里焉比夫榆<lb/>
枋之與鷽鳩者哉<lb/>
　<lb/>
<pb n="KR4h0022_WYG_138-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷一百三十八<lb/>
</p>
<p>
</p>
  </div>
</body>
</text>
</TEI>
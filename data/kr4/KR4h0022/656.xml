<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百五十七</head>
    <p>
<pb n="KR4h0022_WYG_656-1a"/>
欽定四庫全書<lb/>
　文苑英華巻六百五十七　宋　李昉等　編<lb/>
　上文章啟下<lb/>
　　上吏部侍郎帝京篇啟一首<lb/>
　　獻李相公雜文啟一首　上湖南李中丞啟一首<lb/>
　　獻江陵趙相公雜文啟一首<lb/>
　　寄嚴東川啟一首　　　上裴門下啟一首<lb/>
　　上襄陽李僕射啟一首　上興元權尚書啟一首<lb/>
<pb n="KR4h0022_WYG_656-1b"/>
　　上令狐相公詩啟一首<lb/>
　　為舉人獻韓郎中琮啟一首<lb/>
　　為先輩獻集賢相公啟一首<lb/>
　　獻相國京兆公啟一首　上知已文章啟一首<lb/>
　　獻詩啟一首　　　　　上蔣侍郎啟二首<lb/>
　　上裴相公啟一首<lb/>
　　　上吏部侍郎帝京篇啟　　　駱賔王<lb/>
賔王啟昨引注日垂索鄙文拜手<hi>集作首</hi>驚魂承恩累息<lb/>
<pb n="KR4h0022_WYG_656-2a"/>
楚翬丹質在荆南以懐<hi>集作多</hi>慙遼豕白頭望河東而載<lb/>
恧賔王散材易朽蟠木難容雖少好讀書無謝髙鳳而<lb/>
老不曉事有類揚雄徒以易象六爻幽賛通<hi>集作適</hi>乎政<lb/>
本詩人五際比興存<hi>集作在</hi>乎國風故體物成章必寓<hi>集作</hi>
<hi>冩</hi>情於小雅登髙能賦豈圗榮於大夫蓋欲樂道遺榮<lb/>
從心所好非敢希聲刻鵠竊譽雕蟲至若資<hi>集作質</hi>醜行<lb/>
以自媒衒庸音而茍進固立身之殊<hi>集作岐</hi>路行已之外<lb/>
篇矣君侯藴明畧以佐時虚靈臺以照物觀梁父之曲<lb/>
<pb n="KR4h0022_WYG_656-2b"/>
識卧龍於孔明聽康衢之歌得飯牛於寗戚是用異人<lb/>
翹首俊乂歸誠獨此<hi>集作猥以</hi>疵賤之姿謬奉清通之盼雖<lb/>
仲由之瑟終閟響於丘門而宋玉之謡儻均音於郢路<lb/>
敢忘<hi>英華作望非</hi>下里輕用<hi>集作冒</hi>上呈庶道叶起予陳卜商<lb/>
之四始恐吾㡬失子效然明於一言拜首增慙憂心如<lb/>
醉謹啟<lb/>
　　　獻揚州李吉甫相公雜文啟　栁宗元<lb/>
宗元啟始閤下為尚書郎薦寵下輩士之顯於門闥者<lb/>
<pb n="KR4h0022_WYG_656-3a"/>
以十數而某尚幼不得與於厮役及閤下遭讒妬在外<lb/>
十餘年又不得効薄伎於前以希一字之褒貶公道之<lb/>
行也閤下乃始為賛書訓辭擅文雅於朝以宗天下而<lb/>
某又以此時去表著之位受放逐之罰薦仍囚錮視日<lb/>
請命進退違背思欲一日伏於<hi>集作在</hi>門下而不可得常<lb/>
恐抱斯志以沒卒無以知於門下㝠㝠長懐魂魄幽憤<lb/>
故敢及其能言貢書編文冒昧嚴威以畢其志伏惟覽<lb/>
觀焉幸甚幸甚閤下相天子致太平用之郊報則天神<lb/>
<pb n="KR4h0022_WYG_656-3b"/>
降地祇出用之經邦則百貨殖萬物成用之文教則經<lb/>
術興行用之武事則暴亂剪滅依倚而冒榮者盡去幽<lb/>
隠而懐道者畢出然後中分主憂以臨東諸侯而天下<lb/>
無患盛徳大業光明如此而又有周公接下之道斯某<lb/>
所以廢錮擯<hi>集作濵</hi>死而猶欲致其志焉閤下儻以一言<lb/>
而揚舉之則畢命荒裔固不恨矣謹獻雜文十首<hi>六字一作</hi>
<hi>謹以雜文十首上獻</hi>縲囚而干丞相大罪也寧為有聞而死不為<lb/>
無聞而生去就乖野不勝大懼謹啟<lb/>
<pb n="KR4h0022_WYG_656-4a"/>
　　　上湖南李中丞啟<lb/>
宗元啟宗元無異能獨好為文章始用此以進終用此<lb/>
以退今者畏罪悔咎伏匿惴慄猶未能去之時時舉首<lb/>
長吟哀歌舒泄幽欝因取筆以書紉韋而編畧成數巻<lb/>
伏念閤下以文章昇大僚統方隅而某幸縁罪辜得與<lb/>
編人齒於部内不以此時露其所為以希大君子顧視<lb/>
則為陋劣而自棄也敢飾近文及在京師官命所草者<lb/>
凡三巻合四十三篇不敢繁故也儻或以為有可采者<lb/>
<pb n="KR4h0022_WYG_656-4b"/>
當繕録其餘以增几席之汙去就鄙野伏用兢惶謹啟<lb/>
　　　獻江陵趙相公雜文啟<lb/>
宗元啟徃者常侍坐於崔比部聞其言曰今之為文莫<lb/>
有居趙司勲右者自是恒欲飾其所論著薦之閤下病<lb/>
其未就將進且退者殆十數焉幸以廢逐伏匿獲申其<lb/>
業類於嚮者若有可觀然又以罪惡顯大甘死荒野不<lb/>
能出其固陋以求知於閤下則固昧昧徒生於世矣謹<lb/>
獻雜文十首儻還以數字定其是非使得存於世則雖<lb/>
<pb n="KR4h0022_WYG_656-5a"/>
生與蠻夷居魂與魑魅遊所不辭也輕黷威尊<hi>集作重</hi>伏<lb/>
增戰懼<hi>集作惶灼</hi>謹啟<lb/>
　　　寄<hi>一作上</hi>嚴東川啟<lb/>
宗元啟伏惟僕射以仁厚蓄生人以勇義平國難而劍<lb/>
門用兵之事最為天下倡首取其險固為我要衝王師<lb/>
得以由其門而入彷徉布䕶遂無留滯是閤下之勲力<lb/>
宜著於萬祀而不已也某負罪俟命晷刻觀望道里深<lb/>
逺不得悉聞當時之威聲然而竊以累受顧念踴躍盛<lb/>
<pb n="KR4h0022_WYG_656-5b"/>
徳唯恐沒身炎瘴卒無以少報於閤下是以晝夜恟恟<lb/>
不克自寧今身雖敗棄庶幾其文猶或傳於世又焉知<lb/>
非因閤下之功烈所以為不朽之一端也敢黙黙而已<lb/>
乎謹撰劍門銘一首惶恐上獻誠無以稱宏大之略亦<lb/>
足以發平生之心不勝慙愧戰越之至謹啟<lb/>
　　　上裴門下啟<lb/>
宗元啟伏以周漢二宣中興之業歌於大雅載在<hi>蜀本作於</hi>
史官然而申甫作輔方召專淮夷之功魏丙謀謩辛趙<lb/>
<pb n="KR4h0022_WYG_656-6a"/>
致罕羌之績文武所注中外莫同伏惟相公天授皇家<lb/>
聖賢克合謀協徳一以致太平入有申甫魏丙之勤出<lb/>
兼方召辛趙之事東取淮右北服恒陽畧不代出功無<lb/>
與讓故天下文士皆願秉筆牘勤思慮以賛述洪業<hi>集作</hi>
<hi>烈</hi>闡揚大勲某雖敗辱斥遂守在蠻裔猶欲振發枯稿<lb/>
决䟽潢汙罄効蚩鄙少佐毫髪謹撰平淮夷雅二篇恐<lb/>
懼不敢進獻私願徹聲聞於下執事庶宥罪戾以明其<lb/>
心出位僣言惶戰交積無任踴躍屏營之至不宣謹啟<lb/>
<pb n="KR4h0022_WYG_656-6b"/>
　　　上襄陽李僕射啟<lb/>
宗元啟昔周宣中興得賢臣召虎師出江漢以平淮夷<lb/>
故其詩曰江漢之滸王命召虎其卒章曰于周受命自<lb/>
召祖命以明虎者召公之孫克承其先也今天子中興<lb/>
而得閤下亦出江漢以平淮夷克承于先西平王其事<lb/>
正類然而未有嗣大雅之說以布天下以施後代豈聖<lb/>
唐之文雅獨愧<hi>集作後於</hi>周室哉某身雖䧟敗而其論著徃<lb/>
徃不為世屈意者殆不可自薄自匿以墜斯時苟有補<lb/>
<pb n="KR4h0022_WYG_656-7a"/>
萬分之一雖死無憾謹撰平淮夷雅二篇齋沐上獻誠<lb/>
醜言滛聲不足以當金石庶繼代<hi>集作代</hi>洪烈稗官里人<lb/>
得采而歌之不勝憤踴之至輕黷威尊戰越交深謹啟<lb/>
　　　上興元權尚書啟　　　　　元　稹<lb/>
某啟某聞周諸侯生桓文時而不列於盟㑹則夷狄之<lb/>
以其㣲不能自達於盟主也元和以来貞元而下閤下<lb/>
主文之盟餘二十年矣某亦盗語言於經籍卒未能効<lb/>
互鄉之進甚自羞之自陛下以環梁十六州之地授閤<lb/>
<pb n="KR4h0022_WYG_656-7b"/>
下麾蓋鉄棨𤣥纛青旌晨<hi>一作泉皆可疑</hi>魚符竹信車朱左右<lb/>
轓府置軍司馬以下官屬刻節而㹅制之則某實為環<lb/>
内之州司馬而又移族謁醫在閤下治所私心歡欣願<lb/>
改前耻然而吏通之初有言通之州幽隂險蒸瘴之甚<lb/>
者私又自憐其才命俱困恐不能復脫於通由是生心<lb/>
悉所為文留置友善冀異日善惡不忘於朋類耳筐箧<lb/>
之内遂無遺餘方創新<hi>一作雜</hi>詞以須供<hi>一作洪</hi>贄不幸瘡<lb/>
痍暴侵手足沉廢恐一旦神棄其形終不得自進於閤<lb/>
<pb n="KR4h0022_WYG_656-8a"/>
下因用官通已来所作詩及常記憶者共五十首又文<lb/>
書中得遷廟議移史官書戡難紀并在通時敘詩一章<lb/>
次為巻軸封用上獻塵黷尊重帖伏廻遑謹以啟陳不<lb/>
宣謹啟<lb/>
　　　上令狐相公詩啟<lb/>
某啟某初不好文章徒以仕無他技<hi>一作岐</hi>强由科試及<lb/>
有罪譴棄之後自以為廢滯潦倒不復以文字有聞於<lb/>
人矣曾不知好事者抉摘芻蕪塵黷<hi>一作微</hi>尊重竊承相<lb/>
<pb n="KR4h0022_WYG_656-8b"/>
公直於廊廟間道某詩句昨又面奉教約令獻舊文戰<lb/>
汗悚踴<hi>一作躍</hi>慙忝無地某始自御史府謫官於外今十<lb/>
餘年矣閒誕無事遂用力於詩章日益月滋有詩至千<lb/>
餘首其間感物寓意可備矇瞽之諷逹者有之詞直氣<lb/>
麤罪戾是懼固不敢陳露於人唯盃酒光景間屢為小<lb/>
碎篇章以自吟暢然以為律體卑庳<hi>一作下</hi>格力不揚茍<lb/>
無姿態則䧟流俗常欲得思深語近韻律調新屬對無<lb/>
差而風情自逺然而病未能也江湘<hi>集作湖</hi>間多有新進<lb/>
<pb n="KR4h0022_WYG_656-9a"/>
小生不知天下文有宗主<hi>一作宋玉非</hi>妄相倣傚<hi>一作教</hi>而又<lb/>
從而失之遂至於<hi>一無於字</hi>支離褊淺之詞皆自謂<hi>二字一作目</hi>
為元和詩體某又與同門生白居易友善居易雅能為<lb/>
詩就中愛驅駕文字窮極聲韻或為千言或為五百言<lb/>
律詩以相投寄小生自審不能有以過之徃徃戱排舊<lb/>
韻别創新詞名為次韻相酬蓋欲以難相挑耳江湘<hi>一作</hi>
<hi>湖</hi>間為詩者復相傚<hi>三字一作/或相倣斆</hi>力或<hi>一作或力</hi>不足則至於<lb/>
顛倒語言重複首尾韻同意等不異前篇亦自謂<hi>二字一作</hi>
<pb n="KR4h0022_WYG_656-9b"/>
<hi>目</hi>為元和詩體而司文者考變雅之由往往歸咎於某<lb/>
嘗以為雕蟲小事不足自明聞相公記憶累旬已來實<lb/>
懼糞土之墻庇以<hi>一作於</hi>大厦便<hi>一作/使</hi>不復摧壊實<hi>一作永</hi>
為版築者之誤輙敢撰<hi>一作繕</hi>冩古體歌詩一百首百韻<lb/>
至兩韻律詩又一百首合為五卷奉啟跪陳或希搆厦<lb/>
之餘一賜觀覽知小生於章句中欒櫨榱桷之材盡曾<lb/>
量度則十餘年之邅廻不為無用矣<hi>三字一作無所用心耳</hi>詞㫖<lb/>
𤨏劣冒凟尊嚴俯伏<hi>一作伏候</hi>刑書不敢逃讓死罪死罪<lb/>
<pb n="KR4h0022_WYG_656-10a"/>
　　一作皆唐文粹<lb/>
　　　為舉人獻韓郎中琮啓　　　李商隠<lb/>
某啓某少承嚴訓早學古文非聖之書未嘗關慮論都<lb/>
之賦頗亦留神徒以不授<hi>集作受非</hi>綵毫未吞瑞鳥馳名江<lb/>
左陸機莫及於材多擅譽鄴中王粲終聞於體弱上下<lb/>
羣士差池累年頃者輙露䟱蕪不思狂簡捧爝火以干<lb/>
日御動已光銷抱布皷以詣雷門忽然聲寝不謂郎中<lb/>
搜才路廣登客門寛望犬附書冀雞談易特垂題目曲<lb/>
<pb n="KR4h0022_WYG_656-10b"/>
賜丹青旋屬榮嶓從行神州視膳同孟陽之覲蜀比孝<lb/>
若之歸齊雖佩恩私竟乖陳謝光隂荏苒誠抱勤拳今<lb/>
此秋期遂有天幸更奉禰衡之刺敢無鬷蔑之言某在<lb/>
京多時自夏有疾失外郡薦名之限俯神臯試士之期<lb/>
物情既集於宗師公選果歸於令季懐材者皆云道泰<lb/>
抱器者自謂時来以卞和為玉人無不收之瓊玖得蹇<lb/>
修為媒氏無不嫁之娉娗<hi>集作婷</hi>是以願託一拳潛布百<lb/>
兩顧方流而有託慮良㑹之猶賖伏惟郎中與先輩賢<lb/>
<pb n="KR4h0022_WYG_656-11a"/>
弟價重兩劉譽髙二陸比李膺則仙舟對棹方馬融則<lb/>
絳帳雙褰若某者雖陋若左思瘦同沈約無庾信之腰<lb/>
腹乏崔琰之鬚眉然至於感分識歸銜誠議報將酬楊<lb/>
寳則就雀求環欲答孔愉則從龜覔印推其異類不後<lb/>
他人謹復陳<hi>集作軸</hi>新文重干清鍳馬卿室邇孔子墻髙<lb/>
遲面莫由隳肝無所任重道逺方懐驥坂之長鳴一日<lb/>
三秋空詠馬嵬之清什知深可恃言切成煩幽谷未見<lb/>
於鶯喬曲沼空勤於鳬藻仰瞻几閣伏待簡書謹啓<lb/>
<pb n="KR4h0022_WYG_656-11b"/>
　　　為先軰獻集賢相公啓<lb/>
某啓某竊觀<hi>集作覩</hi>貞觀朝書伏見文皇帝因夣吹塵方<lb/>
求風后于畋問卜始載磻溪事偉於王圖<hi>集作塗</hi>道光於<lb/>
帝載下惟敷袵上則虛襟纒綿圗緯之前窈窕天人之<lb/>
際崇基立極四足雖㫁於神<hi>集作巨</hi>鼇開物成功七竅仍<lb/>
沾於混沌禹羞乘輦舜耻弹琴白馬已見於将雛朱草<lb/>
仍聞於滯穗共工蚩尤之軰與二負同抱豕常晉耳之<lb/>
徒與七騶共御是以今上貽謀負扆相公以餘慶持衡<lb/>
<pb n="KR4h0022_WYG_656-12a"/>
用十一徳之資賛七百年之祚古猶今也仁豈逺乎伏<lb/>
惟相公日觀同光天球並價揚鋒露鍔則武庫常開散<lb/>
藻摛華則文星鎮見一言悟主三接承㤙季孟伊繇友<lb/>
朋蕭邴漢皇發論十萬常愧於淮隂齊后推誠一二皆<lb/>
歸於仲父百度既已貞矣九流又復清焉墻東竈北隐<lb/>
淪者咸欲呈材猿飲鳥言僻陋者皆思入貢莊生獻臂<lb/>
揚子㧞毛三百篇之詩更無諷刺二百年之史永絶譏<lb/>
嫌斯乃百代可知一言可<hi>集作以</hi>蔽豈立錐側管可折齒<lb/>
<pb n="KR4h0022_WYG_656-12b"/>
尋環巍乎煥乎盛矣美矣若某者剖<hi>集作刳</hi>心寡竅對面<lb/>
多墻小比焦螟敢矜巢窟微同觸氏寕務戰争徒以簮<lb/>
紱承家階庭受訓堂中得桂已有前叨幕下開蓮仍當<lb/>
後忝所宜結囊無咎綵服為榮絶方朔之上書罷禰衡<lb/>
之投刺直以措心賢路誓志昌時旣慕義無窮思有道<lb/>
則見伏惟相公霧能蔚豹燔<hi>集作雷</hi>可燒龍為百氏之指<lb/>
南作九州之木鐸任安彦國已在於廐中揚子馬卿並<lb/>
歸於門下而猶飢渴未副影響無寕請客者不觧衿裯<lb/>
<pb n="KR4h0022_WYG_656-13a"/>
當關者空有皮骨此某所以淮山逺至漢棧斯来望姬<lb/>
旦之吐飡冀張華之倒屣以昇堂客衆擁篲人多苟無<lb/>
鬷蔑之言難佐仲宣之陋今輙以嘗所著文若干首上<lb/>
獻伏惟少廻巖電微駐台星固無望於討論庻或觀於<lb/>
指趣儻蕭稂可刈菅蒯無遺䝉文宣一字之褒得𤣥宴<lb/>
三都之序便若神巫去癘司命添年禱祝之誠造次於<lb/>
是門遥閶闔路隔瀛洲於人世存思空移氣序以塵中<lb/>
仰望未見端倪希陪上士之流終預群仙之末祈恩望<lb/>
<pb n="KR4h0022_WYG_656-13b"/>
徳乃百斯生干冒威嚴下情無任惶懼感激之至謹啓<lb/>
　　　獻相國京兆公啓　　　　　前　人<lb/>
某啓人禀五行之秀偹七情之動必有詠嘆以通性靈<lb/>
故隂慘陽舒其塗不一安樂哀思厥源數千逺則鄘邶<lb/>
曹齊以揚領袖近則李蘇顔謝用極菁華嘈噆而鐘皷<lb/>
在懸煥爛而錦繡入翫刺時見志各有取焉某爰自弱<lb/>
齡側聞古義㽜連薄宦感念離群東至泰山空吟梁父<lb/>
南逰郢澤徒和陽春逰於自得之場實竊徳音之選伏<lb/>
<pb n="KR4h0022_WYG_656-14a"/>
惟相公旣秉<hi>集作康</hi>大政復振斯文論風雨則秋枿<hi>英華作卉</hi>
<hi>非</hi>芬華語霜霰則春條零落發軔於風力觧鞍於伊咎<lb/>
宫商資正始之音寒暑協中和之序是故贄其纓拾俟<lb/>
被斧斤神氣雖怯於大巫名字願聞於下客舊詩一百<lb/>
首謹封如别延之設問希鮑照之一言何遜著名繫沈<lb/>
約之三讀干冒嚴重延望恩輝進退之間若據泉谷伏<lb/>
惟俯賜容納謹啟<lb/>
　　　上知已文章啓　　　　　杜　牧<lb/>
<pb n="KR4h0022_WYG_656-14b"/>
某啓某少小好為文章伏以侍郎文師也是敢謹貢七<lb/>
篇以為視聼之汙伏以元和功徳凢人盡當詠歌<hi>文粹作歌</hi>
<hi>詠</hi>紀叙之故作燕將録往年吊伐之道未甚得所故作<lb/>
罪言自艱難来始<hi>文粹作以来</hi>卒伍傭役軰多㨿兵為天子<lb/>
諸侯故作原六十衛諸侯或恃功不識古道以至為反<lb/>
側叛亂故作與劉司徒書處士之名即古之巢由伊吕<lb/>
軰近者往往自名之故作送薛處士序寳歴大起宫室<lb/>
廣聲色故作阿房宫賦有盧終南山下常有耕田著書<lb/>
<pb n="KR4h0022_WYG_656-15a"/>
志故作望故園賦雖未能盡<hi>集作深</hi>窺古人得與揖譲笑<lb/>
言亦或的的分其狀貌矣自四年来在大君子門下恭<lb/>
承指顧納束於政理簿書間永不執巻上都有舊第唯<lb/>
書萬巻終南山下有舊盧頗有水樹當以耒耜筆硯歸<lb/>
其間及髮齒甚壮兾有成立他日捧持一逰門下為拜<lb/>
謁之先或希一奨今者所獻但有輕凟尊嚴之罪亦何<lb/>
所取伏惟少假誅責生死幸甚謹啓<lb/>
　　　獻詩啓<lb/>
<pb n="KR4h0022_WYG_656-15b"/>
某啓某苦心為詩本求髙絶不務奇麗不渉習俗不今<lb/>
不古處於中間旣無其才徒有其意篇成在紙多自焚<lb/>
之今謹録一百五十篇編為一軸封留獻上握風捕影<lb/>
鑄木鏤氷敢求恩知但希鐫琢干凟尊重下情無任惶<lb/>
懼之至謹啟<lb/>
　　　上蔣侍郎啓二首　　　　　温庭筠<lb/>
某聞有以踈賤而聞至貴者古人之所譏笑有以單外<lb/>
而蘄末契者君子之所兢戒何則無因以至遽庸辨其<lb/>
<pb n="KR4h0022_WYG_656-16a"/>
姸蚩豈有為而然曾不計於能否有詼嘲異狀詭激常<lb/>
姿希彼顧瞻斯為衒造則亦受嗤於識者見詆於通人<lb/>
者矣抑又聞三月而行士人之常凖十年乃字女子之<lb/>
常期未為干世之心厥有後時之歎某尋常<hi>一作亡</hi>爵里<lb/>
謬詞盤盂離方遁圓因陋成寡亦嘗硏窮簡籍耽味聲<lb/>
詩頗識前脩之懿圗盖聞長者之餘論顓愚自任并介<lb/>
相忘質文異變之方驪翰殊風之㫖粗承師法敢墜緹<lb/>
緗伏以侍郎𢎞繼濟之機謀運搜羅之黙識思將菲質<lb/>
<pb n="KR4h0022_WYG_656-16b"/>
来掛平衡遂揚南紀之清源謹効東臯之素謁越石父<lb/>
彼何人也夙佩遺文趙䑓卿豈欺我哉敬承餘烈輙以<lb/>
常所為文若干首上獻<lb/>
　　　二<lb/>
某聞朔禽違雪海鳥知風茍曰含靈咸思擇地况乎謬<lb/>
窺墳索常禀盤盂從師於洙泗之間擢跡於湘江之表<lb/>
能不成周問道先詣伯陽故綘侍言唯從叔向伏惟侍<lb/>
郎禀生成之秀窮先哲之姿言成訓謨信比暄燠某率<lb/>
<pb n="KR4h0022_WYG_656-17a"/>
兹孤植緬彼单詩持擊缶之凡音嗣操琴之舊事於是<lb/>
持撾自警割席相徴味謝氏之膏腴㺯顔生之組繡勞<lb/>
神焦慮消日㤀年雖天分不多尚慙於風雅而人功斯<lb/>
極劣近於謳歌頃常撰刺門人投書齊帥蒙垂盼飾致<lb/>
在褒稱既而文囿求知神州就選遂得生芻表意腐箒<lb/>
生姿永言棲託之懐不在翾飛之後今者南飈已扇髙<lb/>
壤蕭衰楚貢將来津途悵望髙堂有念末路增悲願持<lb/>
欵啟之心先偵生成之施倘或洛陽仲暠<hi>仲暠仲山甫之後</hi>猶<lb/>
<pb n="KR4h0022_WYG_656-17b"/>
記姓名建業張逹方宏採拾則百靈斯畢一顧為榮謹<lb/>
以新詩若干首上獻延露蛬聲皇華下調有慙狂瞽不<lb/>
稱仁私無任依投之至<lb/>
　　　上裴相公啓<lb/>
某啓聞効珍者先詣隋和蠲養<hi>疑</hi>者必求倉扁苟無懸<lb/>
觧難語竒功至於有道之年猶抱無辜之恨斯則沒為<lb/>
癘氣来撓至平敷作寃聲将垂不極此亦王公大人之<lb/>
所慷慨義夫志士之所歔欷某性實顓蒙噐惟頑固纂<lb/>
<pb n="KR4h0022_WYG_656-18a"/>
脩祖業逺愧孔琳承襲門風近慙張岱自頃爰田錫寵<lb/>
鏤鼎傳芳占數遼西横經稷下因得仰窮師法竊㺯篇<lb/>
題思欲紐儒門之絶維恢常<hi>一作帝</hi>典之休烈俄屬覉孤<lb/>
牽軫藜藿難虞處黙無衾徒然夜歎修齡絶米安事晨<lb/>
炊既而覉齒侯門旅逰淮上投書自逹懐刺求知豈期<lb/>
杜摯相傾臧倉見嫉守土者以㤀情積惡當權者以承<lb/>
意中傷直視孤危横相陵阻絶飛馳之路塞飲啄之塗<lb/>
射血有寃呌天無路此乃通人見愍多士具聞徒共興<lb/>
<pb n="KR4h0022_WYG_656-18b"/>
嗟靡能昭雪竊見𤣥宗皇帝初融景命遽惻宸襟収拭<lb/>
瑕疵申明枉結劉丞相尋揚優詔蘓許公潤色昌謩五<lb/>
十年間風俗敦厚逮及翔泳未安其所雨暘不得其和<lb/>
匹夫匹婦之吁嗟一聚一鄕之幽欝欲期昭泰必仰陶<lb/>
鈞某進抱疑危退無依據暗處四拘之列不沾渙汗之<lb/>
私與煨燼而俱捐比昆蟲而絶望則是康荘並軌偏哭<lb/>
於窮途日月懸空獨彰於豐蔀伏以相公致堯業裕佐<lb/>
禹功髙百姓咸被其仁一物不違於性儻或在途興嘆<lb/>
<pb n="KR4h0022_WYG_656-19a"/>
解彼右<hi>一作左</hi>驂彈劍有聞遷于代舎瞻風自卜與古為<lb/>
徒此道不誣貞明未逺謹以文賦詩各一巻率以抱獻<lb/>
縑緗儉陋造寫繁蕪干冒尊髙無任惶灼<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_656-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百五十七<lb/>
</p>
<p>
</p>
  </div>
</body>
</text>
</TEI>
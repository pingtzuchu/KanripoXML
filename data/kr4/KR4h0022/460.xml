<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百六十</head>
    <p>
<pb n="KR4h0022_WYG_460-1a"/>
欽定四庫全書<lb/>
　文苑英華巻四百六十　　宋　李昉等　編<lb/>
　詔勑二<lb/>
　　朝集使<lb/>
　　　處分朝集使勑　　　　　　蘇　頲<lb/>
勑朝集使等朕自臨萬邦倐已三載何嘗不兢兢業業<lb/>
勵精政道思欲棄末敦本阜俗安人寰瀛之間日月以<lb/>
繼所以急於農務不奪人時富而教之庶乎可致夫苛<lb/>
<pb n="KR4h0022_WYG_460-1b"/>
政甚於猛虎貪人比之蝥賊頃雖臨軒遣使<hi>詔令作臨遣使臣</hi>
未能澄正此弊或刻以害物或擾以妨農或背公向私<lb/>
或全身養望至使錢糓不入杼軸其空損瘠相仍流庸<lb/>
莫返且四方事廣一人獨化共理之寄非卿而誰卿等<lb/>
至州逓相朂勉<hi>詔今作勵</hi>勤恤孤弱勸率耕桑各効清勤無<lb/>
或隳廢<hi>詔令作怠開元三年三月十五日</hi>
　　　同前　　　　　　　　　　張九齡<lb/>
勑朝集使等朕恭已承天守文繼位布一心於兆庶明<lb/>
<pb n="KR4h0022_WYG_460-2a"/>
四目於萬方恒恐道或未周物不遂性旁求俊乂共理<lb/>
黎元于咨<hi>集作茲</hi>羣辟寧不我副凡今政要畧有四端衣<lb/>
食本於農桑禮義興於學校流亡出於不足争訟由於<lb/>
無耻故先王務其三時將以厚生也修其五教將以惇<lb/>
俗也有國有家同知此義不患不知患在不行耳且長<lb/>
吏數改政教屢移在官當先為國理人各惕其職不當<lb/>
冐榮干進茍利其身澆俗不可不革淳風不可不長近<lb/>
令刺史在任四考方遷實欲始終其情黜陟斯繫必若<lb/>
<pb n="KR4h0022_WYG_460-2b"/>
縣得良宰萬户息肩州有賢牧千里觧帯仁政不遥行<lb/>
之則是皆能勵節朕復何憂且如浮迯客户所在安輯<lb/>
征鎮人家每事優當<hi>集作卹</hi>倉廪<hi>集作儲</hi>惟實賦役惟均鰥<lb/>
寡撫存盗賊禁止郵驛無弊姦訛不生念茲八事朕常<lb/>
屬<hi>集作屢</hi>想嗟爾庶尹可不用心卿等還州逓相勸勉遵<lb/>
此王度恤彼下人敬順天常無違月令夫星列躔次土<lb/>
分區域休咎之徴惟人所感善必知生惡亦有由每至<lb/>
歳成當加賞罰宜知朕意<hi>詔令有焉字</hi>竝即好去<hi>開元十二年三月十</hi>
<pb n="KR4h0022_WYG_460-3a"/>
<hi>三日</hi>
　　　處分十道朝集使勑<lb/>
勑朕臨御天下二十餘載每思至理實仗羣賢何嘗不<lb/>
敷求循良共底于道隼旟熊軾光寵有加丼露鳯凰寂<lb/>
寥無紀豈朕之不徳感致所然為庶尹所能已極於此<lb/>
是用寤寐増歎殷憂<hi>集作勤</hi>永懷更為後圖或未晩也且<lb/>
一郡之政繫一人<hi>集作已</hi>之能泉源既清蓬麻自直為長<lb/>
吏者可不勉之卿等至州遞相慰誨以副共理之意用<lb/>
<pb n="KR4h0022_WYG_460-3b"/>
光分命<hi>集作憂</hi>之委且如河南<hi>集無此二字</hi>江左爰及山南歳<lb/>
小不登人已菜色皆由好逐朝夕之利而無水旱之儲<lb/>
卒遇㐫年莫非艱食此則政乖慮始人無勸分欲免流<lb/>
庸不可得也夫萌<hi>詔令作氓</hi>者冥也豈能自謀政者正也當<lb/>
矯其弊所有長吏可不勉歟相其物土之宜務以耕桑<lb/>
之本時無妨奪吏不侵漁既富而教奚畏不理至若征<lb/>
鎮役重孤弱命窮特湏哀矜以遂仁恕其餘常科所禁<lb/>
自可舉而行之豈煩縷説但<hi>集作方</hi>振綱領乃者庚子制<lb/>
<pb n="KR4h0022_WYG_460-4a"/>
書已明理要徐思其意勿謂空言若風教未𢎞議能蓋<lb/>
闕競入朝計冀幸遷除勿曰不知而<hi>集作將</hi>自誣也方牧<lb/>
叅佐各宜思之朕所待賢能不惜官秩唯聲實是與唯<lb/>
理行是慿古者刺史入為三公郎官出宰百里豈有限<lb/>
也何在汲汲不安於理郡哉誠須勵精以俟後命並即<lb/>
好去<hi>開元三十一年閏三月一日</hi>
　　　處分朝集使勑<lb/>
勑朕受命子人義兼君父思致可封之化<hi>集作地</hi>無忘終<lb/>
<pb n="KR4h0022_WYG_460-4b"/>
食之間自有萬邦幾將二紀而刑政或舛風俗尚澆行<lb/>
所望而未至顧本懷而自失雖朕之不徳在予之過有<lb/>
歸而卿等共理患已之誠豈到至如典郡<hi>集作州</hi>當侯伯<lb/>
之尊宰邑敵子男之寵好進之軰且不務於政成欲速<lb/>
<hi>集作達</hi>之心獨未思於義取朕所以數戒勑以見意増禄<lb/>
秩以勸能何嘗有公方清白者不升理道循良者不用<lb/>
聲績未著黎庶未康牧守來<hi>集作未</hi>朝而輙遷叅佐踰年<lb/>
而競入此獨為人之資地耳豈是責成之意耶以故一<lb/>
<pb n="KR4h0022_WYG_460-5a"/>
切還州將矯弊也<hi>集作其弊</hi>卿等至彼明諭朕意知不以中<lb/>
外為隔惟以億兆為憂頃以天下浮逃先有處分所在<lb/>
括附便入差科輙相容隱亦令紏告如聞長吏不甚存<lb/>
心致令流庸更滋前弊未革自行此法即有姦生逃者<lb/>
租庸類多乾沒長吏明察豈其然乎此色每年别須申<lb/>
省比類多少以為殿最又獄訟所寄人命是懸近恐妨<lb/>
農特原輕繫俾加閲實乃多幽枉都畿尚爾郡縣可知<lb/>
各已貶官用懲主吏自今以後天下繫囚非應申覆知<lb/>
<pb n="KR4h0022_WYG_460-5b"/>
證在遠而就中稍重者不得過十日次不得過五日其<lb/>
餘輕科量宜决遣不得因此復加楚毒且外臺者長吏<lb/>
主之至如禮義不興耕桑不勸孤寒<hi>詔令作寡</hi>不恤徭役不<lb/>
均不肅吏人不清盗賊不懲侵暴不紏姦訛有一於此<lb/>
是誰之過其遊僧幻者誑誘愚人窮其根萌特湏禁絶<lb/>
諸軍征鎮每遣憂矜如聞比來未免辛苦特宜撫恤使<lb/>
得安存今農扈戒期耕夫在野事非急切不得追呼卿<lb/>
等至州一一宣示當遣察問勿不用心竝<hi>集作即</hi>宜好去<lb/>
<pb n="KR4h0022_WYG_460-6a"/>
<hi>開元二十一年四月一日</hi>
　　　處分十道朝集使勑<lb/>
勑十道及朝集使等信賞以勸能必罰以懲惡謂之二<lb/>
柄所以一人朕念彼黎元比遭水旱而賦役不等浮惰<lb/>
相仍且無緝寧漸用凋弊所以慎擇長吏兼命使臣寵<lb/>
數所加亦云不薄知<hi>詔令作智</hi>能自效豈為是圖政之殊尤<lb/>
永用虚佇且郡縣所理黎庶是切善為政者防於未然<lb/>
<hi>詔令作萌</hi>均其有無省其差役事事有豫早為之所雖遭歳<lb/>
<pb n="KR4h0022_WYG_460-6b"/>
惡固亦人安况在豐年不能招輯遂使户多虚挾<hi>詔令作掛</hi>
人均苦攤務欲削除更成詭故<hi>詔令作固</hi>已迯者未必得<hi>集作</hi>
<hi>為</hi>削為姦者因此便除一啓其端豈勝其弊向若州有<lb/>
明牧縣有良宰而精心緝理豈若是乎卿等至州將朕<lb/>
此意優柔慰勉各令用心招撫流庸補綴居業使免助<lb/>
迯之費是為救弊之先此不存心更知何理且刺史縣<lb/>
令專任不輕自有非違將何率勵至於親識遊客慿恃<lb/>
威權囑託下寮揺動獄訟或差遣不當致令損失或處<lb/>
<pb n="KR4h0022_WYG_460-7a"/>
置<hi>集作分</hi>有乖便致煩擾兼有不肅諸吏唯只自謹一身<lb/>
姦豪盗賊無所畏懼是虚荷榮寵徒資禄秩此而可容<lb/>
孰為尸曠並委諸道條察具狀奏聞今丼澤以時耕桑<lb/>
為重不急之務先已勒停宜更申明勿妨春事諸處百<lb/>
姓貧寠者多雖有壠畆或無牛力勸率相助令其有秋<lb/>
所繫囚徒速宜<hi>集作令</hi>决斷無令寃滯致有妨奪鰥寡惸<lb/>
獨征鎮之家倍湏存恤勿有科喚朕所懸爵秩唯待賢<lb/>
能若政舉一州惠施一縣使者亷問必以狀聞既能副<lb/>
<pb n="KR4h0022_WYG_460-7b"/>
於朕懷亦當待以不次誠可復也豈食言哉並宜<hi>集作即</hi>
好去<hi>開元二十一年</hi>
　　　勑朝集使八道<lb/>
勑朝集使等朕聞御寰瀛者不可以獨化養黎庶<hi>詔令作獻</hi>
者必存於共理故專一方親百姓能致循良之術使無<lb/>
愁苦之聲非牧伯之賢疇能於此所以精求臺閣歴選<lb/>
縉紳常舉百寮之要以先六制之重虚想佳政用成庶<lb/>
績自去冬入計者則循名責實詢事考言雖不無等差<lb/>
<pb n="KR4h0022_WYG_460-8a"/>
終未有殊異得非歳時或淺風教未洽耶故一切不除<lb/>
各再臨所典至於敬耆老恤㷀弱止姦盗挫豪強人不<lb/>
忍欺吏不敢犯田疇墾闢獄圄空虛徭役必平浮<hi>詔令作逋</hi>
逃自復門杜請謁庭無滯留若是者廼闗乎職思可以<lb/>
力致至於弭災𤯝集休祥尚徳義崇禮樂儒風大長道<lb/>
化滂流耕夫克讓織婦知節草木不夭昆䖝咸遂扇彼<lb/>
淳源登茲壽域若是者亦𢎞之在我仁逺乎哉豈惟禄<lb/>
秩就加當以公卿入拜其或靡副朝奬不恭朕言陟既<lb/>
<pb n="KR4h0022_WYG_460-8b"/>
有之黜故宜及勉㫋逾往各勤我班瑞之分命<hi>開元六年三月</hi>
<hi>六日</hi>
　　　又<lb/>
勑諭朝集使朕聞天生蒸民薄于四海天有成命孚于<lb/>
萬邦必内立公卿外建侯伯后非賢罔使賢非后罔事<lb/>
借耳以廣聼假目以遐覽則諭上㫖通下情庶政諧而<lb/>
羣萌樂矣由是三考黜陟百官㑹疑昔之訓然耶朕以<lb/>
薄徳祚膺寳位受乾坤之顧荷宗廟之靈凛乎若渉春<lb/>
<pb n="KR4h0022_WYG_460-9a"/>
氷如馭朽索責在司牧所頼分憂曷嘗不想望賢才馨<lb/>
香至化七年于茲矣咨爾羣嶽實邦之良服勤政圖深<lb/>
佇嘉績豈為吏罕乆與人未信何由異絶寥寂厥聲恭<lb/>
惟永圖當副虚矚孔子曰茍有用我者三月有成漢宣<lb/>
曰庶人安於田里無愁恨之心者政平訟理也以為太<lb/>
守數易則下不安誠哉是諭矣今之牧守古之諸侯寵<lb/>
數特加情寄尤切故躬饗庭内則飲食宴樂幣帛筐篚<lb/>
入至朕前則敷袵以陳命席而對所冀仁且不逺言之<lb/>
<pb n="KR4h0022_WYG_460-9b"/>
必行以副朕憂勞之心託卿勤恤之助卿等宜慎厥始<lb/>
成厥終往欽哉祗守而興操一州之統分六條之察念<lb/>
茲在茲用光我班瑞之命有賞有罰朕無戲言並即好<lb/>
去<hi>開元七年三月十一日</hi>
　　　又<lb/>
勑朕自君臨區域子育黎庶歳年是慎夙夜惟寅而誠<lb/>
或不孚信<hi>詔令作政</hi>猶未洽所在旱澇屢觀章表因饑饉而<lb/>
為理竭憂勞以養人非夫二千石孰應斯委下户給之<lb/>
<pb n="KR4h0022_WYG_460-10a"/>
髙户貸之所須賑恤竝先處分至於常賦則著恒典檢<lb/>
㨿成損蠲减有條又近日已來中外少事差科調發殆<lb/>
至於無處馭通融當免於弊不知卿等從州來日百姓<lb/>
間得安穏否以其閭閻未便勑令有闕且以陳聞副我<lb/>
深寄時寒渉路並平安好且三兩日尋親識後取曹司<lb/>
進止<hi>開元七年十月二日</hi>
　　　又<lb/>
勑朕聞諸禮曰刑禁暴爵舉賢則政均矣好惡著則賢<lb/>
<pb n="KR4h0022_WYG_460-10b"/>
不肖别矣其道然也<hi>詔令作耶</hi>朕以虚薄祗膺景命荷宗社<lb/>
之靈當億兆之責曷嘗不早朝晏坐畏天愛人思欲保<lb/>
其和樂躋於仁壽則與我共理者其唯良二千石乎每<lb/>
計吏還州與之陞見示其賞罰錫以筐篚亦云命而已<lb/>
矣而朝集使豫州刺史裴綱分典刑獄為政煩苛頃嵗<lb/>
不登合議蠲復部人有訴便致科繩縣長為言仍遭留<lb/>
繫御史推按遽以實聞虐政弊人一至於此朕夙夜競<lb/>
惕匪遑寧居尋遣使存問其諸道有損處已量加賑恤<lb/>
<pb n="KR4h0022_WYG_460-11a"/>
水旱不時實朕之過惠養失所分刺之由是用黜綱於<lb/>
嶺裔儆彼羣嶽朕於蒼生若保赤子為之均田邑制廬<lb/>
井必欲其時和年登逺安邇肅託于牧宰代以躬親故<lb/>
歴難其官誠經國致理之意也夫德惟善政政在養人<lb/>
故土煩則草木不長水煩則魚鱉不大必也寛恕貴乎<lb/>
清淨諸刺史都督宜問疾苦拯窮貧杜畋<hi>詔令作侵</hi>漁察寃<lb/>
獄至於賦役務從减省深刻為事人何以堪私惠茍行<lb/>
法或將墜理須折𠂻用存楷式其百姓有便者随事條<lb/>
<pb n="KR4h0022_WYG_460-11b"/>
奏朕將親覽焉欽爾有官各勤為政如風化允穆課績<lb/>
殊尤當擢之不次旌乃厥美凡百庶邦敬聽朕命<hi>開元八年</hi>
<hi>二月十八日</hi>
　　　又<lb/>
勑朝集使古者班<hi>一作覲</hi>羣后比萬國黜幽陟明循政思<lb/>
理罔之廢也朕以虚薄屬當期運受命穹昊司牧黎元<lb/>
何嘗不中夜求衣分晝忘食欲其日月所燭霜露所墜<lb/>
不獨親其親不獨子其子五糓豐殖萬物阜安為無為<lb/>
<pb n="KR4h0022_WYG_460-12a"/>
事無事與能共化于茲八年矣而淳源未還至道猶鬱<lb/>
豈朕之不徳耶將吏之不賢耶徭賦或繁耶綱維或紊<lb/>
耶故延入陛階躬問得失悉如卿所對則朕無憂矣書<lb/>
曰知之非艱行之惟艱語曰仁逺乎哉我欲仁斯仁至<lb/>
矣卿等宜祗典厥職克正其身修于國章允茲朝寄因<lb/>
乎風俗示之訓誘必也道徳齊禮以公㓕私田里息愁<lb/>
怨之聲邦家聞寛厚之化乃及優賞如或依勢作威倚<lb/>
法以削流亡未至教令不行加乃常罰自餘宜依别勑<lb/>
<pb n="KR4h0022_WYG_460-12b"/>
處分勤恤人隱以副朕懷竝即好去<hi>開元八年三月十一日</hi>
　　　又<lb/>
勑朝集使等朕承天丕命子育萬方樹之師長俾敷景<lb/>
化將以固茲邦本致諸昇平而大道𬗟然淳風未暢租<lb/>
賦頗减户口猶虚水旱相仍耕桑莫贍蓋朕之不徳而<lb/>
吏之無方永言於茲良増歎息往歳河南失稔時屬薦<lb/>
饑州將貪名不為檢覆致令貧弱萍流外境責其政理<lb/>
有從貶黜因茲以來率多妄破或式外奏免或損中加<lb/>
<pb n="KR4h0022_WYG_460-13a"/>
數至如宻州去秋奏澇𬋩户二萬八千八百不損者兩<lb/>
户而已無田商賈之流雷同入數自餘諸州不損户即<lb/>
丁少得損户則丁多天災流行豈應徧併皆是不度國<lb/>
用取媚下人曩之刻薄也如彼今之踰濫也如此不副<lb/>
朕意一至於斯踈怠之愆雖已㑹赦尸曠之跡豈不多<lb/>
慙當令所司比類澄汰卿等與朕共理實惟分憂各勉<lb/>
思政途以匡不逮其百姓間事理<hi>詔令作物</hi>去冬赦書已處<lb/>
分訖若人有疾苦卿有姦豪不勤農蠶不崇學校並宜<lb/>
<pb n="KR4h0022_WYG_460-13b"/>
敦勸以正風俗逃亡人户必藉招携差科之間務令停<lb/>
减如臺省處事有不穏便於時者具利害聞奏勿復依<lb/>
隨以損百姓卿等至州之日宜一留念<hi>詔令作意</hi>用綏我庶<lb/>
人竝即好去<hi>開元十年正月十一日</hi>
　　　又<lb/>
勑朝集使等朕君臨㝢内子育黎元何嘗不簡易愛人<lb/>
勤恤庶政天下至廣不能獨任故樹之方牧咨其共理<lb/>
而淳化未敷至道猶鬰庸賦未减户口且虚水旱相仍<lb/>
<pb n="KR4h0022_WYG_460-14a"/>
倉儲莫贍無聞慈惠之政未息凋弊之流豈朕之不明<lb/>
而吏之無術言念於此用惻于懷卿等是行勉思厥政<lb/>
百姓聞有鰥寡惸獨不能存濟者務令優養游業浮惰<lb/>
不勤稼穡者特令懲肅敦以學校勸以農桑差科之間<lb/>
務使平允逃亡之户兼藉招携令其下人使得蘇息諸<lb/>
州遭澇之處多是政理無方或堤堰不修或溝渠未洩<lb/>
頻已處分竟無成禀常破<hi>詔令作被</hi>租庸是何檢校至州之<lb/>
日各宜勸勉應合修塞開導宜預施功若不蹔勞何以<lb/>
<pb n="KR4h0022_WYG_460-14b"/>
獲利已令御史分知訖宜勵所職勿犯常科今考課績<lb/>
深者已有除改資歴淺者更佇良能應還州人已令所<lb/>
司各與賜物待駕發後三五日别親識並即好去<hi>開元十年</hi>
<hi>二月二十七日</hi>
　　　又<lb/>
勑朝集使等𢎞風善俗寄於良吏求瘼卹隱職在親人<lb/>
朕並建藩牧擇其師長欽若古訓俾人用康而教化或<lb/>
未洽黎甿或未定<hi>詔令作寧</hi>攘竊者時有犯禁逋亡者罕聞<lb/>
<pb n="KR4h0022_WYG_460-15a"/>
復業豈朕敦諭之道尚闕而牧宰之訓未明歟永念於<lb/>
此不忘旰昃卿等咸承朝寄分掌外臺共理之道期於<lb/>
康濟至若率身以正馭衆以仁而下不化者未之有也<lb/>
卿等還州宜禁侵漁絶浮惰惸獨鰥寡時<hi>詔令作尤</hi>資惠育<lb/>
盗賊祅訛特宜禁斷其征鎮人家每湏優當科歛之事<lb/>
必在均平頃者水災薦及河朔朕思無不至憂彼元元<lb/>
發倉廪漕江河以賑之蠲租稅停征役以安之今屬春<lb/>
陽布和農事方起慮有乏絶致妨耕桑雖已令<hi>詔令作遣</hi>使<lb/>
<pb n="KR4h0022_WYG_460-15b"/>
宣撫或恐事未周贍如有未及<hi>詔令作支</hi>濟者即便量事賑<lb/>
給諸道有損之處亦宜准此朕不欲一物失所一夫不<lb/>
獲納羣生於仁夀躋大化於升平卿等各宜恭守朝章<lb/>
宣布朕意雖萬方有罪敢<hi>詔令作莫</hi>忘在予而三載考績湏<lb/>
徴行事安人稱職可不勉歟並宜好去<hi>開元十六年十二月十七日</hi>
　<lb/>
　<lb/>
　文苑英華巻四百六十<lb/>
</p>
<p>
</p>
  </div>
</body>
</text>
</TEI>
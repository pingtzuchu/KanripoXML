<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百三</head>
    <p>
<pb n="KR4h0022_WYG_203-1a"/>
欽定四庫全書<lb/>
　文苑英華巻二百三　　　宋　李昉等　編<lb/>
　樂府十二<lb/>
　　幸甘泉宮歌二首　　　櫂歌五首<lb/>
　　紹古歌五首　　　　　勞歌二首<lb/>
　　鞠歌二首　　　　　　浩歌三首<lb/>
　　長歌三首　　　　　　短歌十六首<lb/>
　　放歌四首<lb/>
<pb n="KR4h0022_WYG_203-1b"/>
　　　幸甘泉宮歌　　　　　　梁簡文帝<lb/>
雉歸海水寂裘來重譯通吉行五十里随處宿離宮鼔<lb/>
聲恒入地塵飛暗上<hi>一作上暗</hi>空尚書随豹尾太史逐相風<lb/>
銅鳴周國旞旗曵楚雲<hi>一作虹</hi>紅倖臣覆射罷從騎<hi>一作妓</hi>
新歌終董桃拜金紫賢妻侍禁中不羡神仙侣排烟逐<lb/>
駕鴻<lb/>
　　　同前　　　　　　　　　　劉孝威<lb/>
漢家迎夏畢避暑甘泉宮機車鳴里鼓駟馬駕相風校<lb/>
<pb n="KR4h0022_WYG_203-2a"/>
尉烏丸騎待制<hi>一作詔</hi>樓煩弓後旌猶五柞前笳度九嵕<lb/>
才人豹尾内御酒屬車中輦廻百子閤扇動七輪風鳴<lb/>
鍾休衞士披圖召後宫材官促<hi>一作從</hi>校獵凉秋戲射熊<lb/>
　　　櫂歌　　　　　　　　　梁簡文帝<lb/>
妾住在<hi>一作妾家住</hi>湘川菱歌夲自便風生解刺<hi>一作搒</hi>浪水<lb/>
深能捉船葉亂由牽荇絲飄為折蓮濺粧疑薄汗霑衣<lb/>
似故湔浣紗流暫濁汰錦色還鮮叅伺<hi>一作同</hi>趙飛燕借<lb/>
問李延年從來入絃管詎<hi>一作誰</hi>在櫂歌前<lb/>
<pb n="KR4h0022_WYG_203-2b"/>
　　　同前　　　　　　　　　　盧思道<lb/>
秋江見底清越女復傾城方舟共采摘最得可憐名落<lb/>
花流寳珥微吹動香纓帶垂連理濕棹舉木蘭輕避人<lb/>
<hi>一作順風</hi>傳細語因波送逺情誰能結錦纜薄暮隠長汀<lb/>
　　　同前　　　　　　　　　　蕭　岑<lb/>
桂酒既潺湲輕舟亦乘駕鼔枻何所吟吟我皇唐化容<lb/>
與滄浪中淹留明月夜<lb/>
　　　同前　　　　　　　　　　魏　收<lb/>
<pb n="KR4h0022_WYG_203-3a"/>
雲溜添春浦花木足新流桃發武陵岸栁拂武昌樓<lb/>
　　　同前　　　　　　　　　　駱賓王<lb/>
冩月塗<hi>一作圗</hi>黄罷凌波拾翠通鏡花摇芰日衣麝入荷<lb/>
風葉宻舟難蕩蓮疎浦易空鳯媒羞自託鴛翼恨難窮<lb/>
愁<hi>一作秋</hi>帳燈光<hi>一作華</hi>翠倡樓粉色紅相思無别曲併在<lb/>
櫂歌中<lb/>
　　　紹古歌三首　　　　　　梁簡文帝<lb/>
翻階蛺蝶戀花情容華飛燕相逢迎誰家總角岐路隂<lb/>
<pb n="KR4h0022_WYG_203-3b"/>
裁紅㸃翠愁人心天窓綺井暖<hi>一作煖</hi>徘徊珠簾玉篋明<lb/>
鏡臺可憐年㡬十三四工歌巧舞入人意白日西落楊<lb/>
桞垂含情弄態兩相知<lb/>
　　　二<lb/>
西飛迷雀東羇<hi>一作飛</hi>雉倡樓秦女乍相值誰家夭麗隣<lb/>
中止輕粧薄粉光閭里網戸<hi>一作洞房</hi>珠綴曲瓊鈎芳茵翠<lb/>
被香氣流少年年㡬方三六含嬌聚態傾人目餘香落<lb/>
葉坐相催可憐絶世為誰媒<lb/>
<pb n="KR4h0022_WYG_203-4a"/>
　　　三<hi>一作擬古又云劉孝威作</hi>
雙栖<hi>一作飛</hi>翡翠兩鴛鴦巫雲<hi>一作山</hi>洛月乍相望誰家妖<lb/>
冶折花枝衫長釧動任風吹<hi>一作娥眉<graphic n="KR1863" url="https://raw.githubusercontent.com/kanripo/KR-Gaiji/master/images/KR1863.png" mimeType="image/png"/>睇使情移</hi>金鋪玉鎖琉<lb/>
璃扇花鈿寳鏡織成衣<hi>一作青鋪鎖窓琉璃扉瓊筵玉笥金縷衣</hi>美人年㡬<lb/>
可十餘含羞騁<hi>一作轉</hi>笑歛風裾珠丸玉彈不可追空留<lb/>
可憐持與誰<lb/>
　　此詩二百五巻重出今已削去注異同為一首<lb/>
　　　同前　　　　　　　　　　陳後主<lb/>
<pb n="KR4h0022_WYG_203-4b"/>
池側鴛鴦春日鸎緑珠絳樹相逢迎誰家佳麗過淇上<lb/>
翠釵綺袖波中漾雕軒繡戸花恒發珠簾玉砌移明月<lb/>
年時二七猶未笄轉顧流盼鬟鬢低風飛蘂落時<hi>一作將</hi>
何故可惜可憐空擲度<lb/>
　　　同前　　　　　　　　　　江　總<lb/>
南飛烏鵲北飛鴻弄玉蘭香時㑹同誰家可憐出窓牖<lb/>
春心萬媚勝楊桞銀床金屋挂流蘇寳鏡玉釵横珊瑚<lb/>
今年<hi>一作年時</hi>二八新紅臉宜笑宜歌羞更歛風花一去春<lb/>
<pb n="KR4h0022_WYG_203-5a"/>
<hi>一作杳</hi>不歸只為無雙<hi>一作雙雙</hi>惜舞衣<lb/>
　　　勞歌　　　　　　　　　　伍緝之<lb/>
㓜童輕嵗月謂為<hi>一作言</hi>可乆長一朝見零悴歎息向愁<lb/>
荒<hi>一作秋霜</hi>迍邅已窮極疹<hi>一作疾</hi>疴復不康每恐死及我朝<lb/>
露見日光<hi>一作每恐先朝露不見白日光</hi>庶㡬<hi>一作及</hi>盛年時驚逐情所<lb/>
忘<hi>一作暫逐情所望</hi>吉辰既乖互<hi>一作越</hi>來期𦕈未央促促嵗月<lb/>
盡窮年空怨傷<lb/>
　　　同前　　　　　　　　　　蕭　撝<lb/>
<pb n="KR4h0022_WYG_203-5b"/>
百年能㡬許公事罷平生寄言任意正誰憐李少卿<lb/>
　　　鞠歌行　　　　　　　　　李　白<lb/>
玉不自言勝<hi>一作如</hi>桃李魚目笑之卞和恥楚國青蠅何<lb/>
太多連城白璧遭讒毁荆山長號泣血人忠臣死為刖<lb/>
足鬼聽曲知寗戚夷吾因小妻秦穆五羊皮買死百里<lb/>
奚洗拂青雲上當時賤如泥朝歌鼓刀叟虎變磻溪中<lb/>
一舉釣六合遂荒營丘東平生渭川<hi>一作水</hi>曲誰數<hi>一作識</hi>
此老翁柰何今之人雙目送飛鴻<lb/>
<pb n="KR4h0022_WYG_203-6a"/>
　　　同前　　　　　　　　　　羅　隠<lb/>
麗莫似漢宫妃謙莫似黄家女黄女持謙齒髮髙漢妃<lb/>
恃麗天廷去人生容徳不自保聖人安用推天道君不<lb/>
見蔡澤嵌枮詭恠之形狀大言直取秦丞相又不見田<lb/>
千秋才智不出人一朝富貴如有神二侯行事在方冊<lb/>
泣麟老人終困厄夜光抱恨良嘆<hi>一作撲</hi>悲日月逝矣吾<lb/>
何之<lb/>
　　　浩歌　　　　　　　　　　權徳輿<lb/>
<pb n="KR4h0022_WYG_203-6b"/>
杖策出蓬蓽浩歌愁興長北風吹荷衣蕭颯景氣凉通<lb/>
逵抵山郭里巷連湖光孤雲净逺峯緑水溢方塘魚鳥<lb/>
樂天性雜英互芬芳我心獨何為萬慮縈中腸履道身<lb/>
未泰主家謀不臧心為世敎牽跡寄翰墨塲出處兩未<lb/>
定覊孤<hi>一作</hi>空自傷沉憂不可裁佇立河之梁晩歸茅<lb/>
簷下左右陳壺觴獨酌復長謡放心逰八荒得䘮同一<lb/>
域是非亦何常胡為苦此生矻矻徒自強乃知盃中物<lb/>
可令<hi>一作使</hi>憂患亡<hi>一作忘</hi>因此謝時軰棲息無何郷<lb/>
<pb n="KR4h0022_WYG_203-7a"/>
　　　同前　　　　　　　　　　白居易<lb/>
天長地乆無終畢昨夜今朝又明日鬂髮滄浪牙齒踈<lb/>
不覺身年四十七前去五十有㡬年把鏡照面心茫然<lb/>
既無長繩繫白日又無大藥駐朱顔朱顔日夜不如故<lb/>
青史功名在何處欲留年少待冨貴冨貴不來年少去<lb/>
去復去兮如長河東流赴海無廻波賢愚貴賤同歸盡<lb/>
北邙塜墓髙嵳峩古來如此非獨我未死有酒且髙歌<lb/>
<hi>一作醉</hi>顔回短命伯夷餓我今所得亦已多功名富貴湏<lb/>
<pb n="KR4h0022_WYG_203-7b"/>
推<hi>一作待</hi>命命苟不來<hi>一作命若不來又作苟未</hi>知柰何<lb/>
　　　同前　　　　　　　　　　李　賀<lb/>
南風吹山作平地帝遣天吳移海水王母桃花千遍紅<lb/>
彭祖巫咸㡬廻死青毛駿<hi>一作騘</hi>馬參差錢嬌春楊栁含<lb/>
湘<hi>一作細</hi>烟筝人勸我金屈巵神血未寧身是<hi>一作問</hi>誰不<lb/>
湏亂舞<hi>一作浪飲</hi>丁都䕶世上英雄本無主買絲繡作平原<lb/>
君有酒唯澆趙州土漏催水咽玉蟾蜍衞娘鬢<hi>一作髮</hi>薄<lb/>
不勝梳㸔<hi>一作差</hi>見秋眉换深<hi>一作/新</hi>緑<hi>一作看看見秋眉换緑</hi>世上<lb/>
<pb n="KR4h0022_WYG_203-8a"/>
男兒那刺促<lb/>
　　　長歌行　　　　　　　　　鮑明逺<hi>一作沈約</hi>
春隰荑緑栁寒墀積皓雪依依往紀盈霏霏來思結思<lb/>
結纒嵗晏曽是掩初節初節曽不掩浮榮逐弦缺弦缺<lb/>
更圓合浮榮永沉滅色随夏蓮變鬢與秋霜耋道廹無<lb/>
異期賢愚有同絶銜恨豈云亡天道無甄别功名識所<lb/>
職竹帛尋摧裂生外苟難尋坐為長歎説<hi>一作設</hi>
　　　同前　　　　　　　　　　王昌齡<lb/>
<pb n="KR4h0022_WYG_203-8b"/>
曠野饒悲風颼颼稿<hi>一作黄</hi>蒿草繫馬倚<hi>一作停</hi>白楊誰知<lb/>
我懐抱所是同𫀆者相逢盡衰老北<hi>一作况</hi>登漢家陵南<lb/>
望長安道上有枯<hi>一作下有古</hi>樹根下有鼯<hi>一作上有鼷</hi>䑕窠髙<lb/>
皇子孫盡千載<hi>一作古</hi>無人過寳玉頻發掘精靈其若<hi>一作</hi>
<hi>柰</hi>何人生湏達命有酒且長歌<lb/>
　　　同前　　　　　　　　　　劉　復<lb/>
淮南木落秋雲飛楚宫商歌今正悲青春白日不與我<lb/>
當壚舉酒勸君持出門驅驅四方事徒用辛勤不得意<lb/>
<pb n="KR4h0022_WYG_203-9a"/>
三山海底無見期百齡世間莫虛棄君不見金城帝業<lb/>
漢家有東制諸侯欲長乆姦雄竊命風塵昏函谷重關<lb/>
不能守龍蛇出沒經兩朝胡虜憑陵大道銷河水東流<lb/>
宫闕盡五陵松栢自蕭蕭<lb/>
　　　短歌　　　　　　　　　　徐　謙<lb/>
窮通皆是運榮辱豈闗身不願<hi>一作顧</hi>門前客看時逢故<lb/>
人<lb/>
　　　同前<lb/>
<pb n="KR4h0022_WYG_203-9b"/>
意氣青雲裏爽朗煙霞外不羡一囊錢唯重心襟㑹<lb/>
　　　同前二首<hi>送祁録事歸合州因寄蘇使君</hi>　　杜　甫<lb/>
前者途中一相見人事經年記君面後生相勸何寂寥<lb/>
君有長才不貧賤君今起柂春江流余亦沙邊具小舟<lb/>
幸為達書賢府主江花未盡㑹江樓<lb/>
　　　二<hi>贈王郎司直</hi>
王郎酒酣㧞劍斫地歌莫哀我能㧞爾抑塞磊落之竒<lb/>
才豫章翻風白日動鯨魚䟦浪滄溟開且脫佩劒休徘<lb/>
<pb n="KR4h0022_WYG_203-10a"/>
徊西得諸侯棹錦水欲向何門趿朱履仲宣樓頭春已<lb/>
深青眼髙歌望吾子眼中之人吾老矣<lb/>
　　　同前　　　　　　　　　　李　白<lb/>
白日何短短百年苦易滿蒼穹浩茫茫萬刼太極長麻<lb/>
姑垂兩鬂一半已成霜天公見玉女大笑億千塲吾欲<lb/>
攬六龍廻車挂扶桑北斗酌美酒勸龍各一觴冨貴非<lb/>
所願為人駐頽光<lb/>
　　　同前<hi>文粹作悲歌集作短歌行</hi>三首　　　顧　況<lb/>
<pb n="KR4h0022_WYG_203-10b"/>
邊城路今人犂田昔人墓岸上沙昔時江水今人家今<lb/>
人昔人共長歎四氣相催節廻換明月皎皎入華池白<lb/>
雲離離度清漢我欲昇天天隔霄我欲渡水水無橋我<lb/>
欲上山山路險我欲汲井井泉遥越人翠被今何夕獨<lb/>
立沙邊江草碧紫燕西飛欲寄書白雲何處逢来客<hi>一作</hi>
<hi>蹤跡</hi>
　　　二<lb/>
新繫青絲百尺繩心在君家轆轤上我心皎潔君不知<lb/>
<pb n="KR4h0022_WYG_203-11a"/>
轆轤一轉一惆悵何處春風吹曉幕江南渌水通朱閣<lb/>
美人二八顔如花泣向春<hi>一作東</hi>風畏花落臨春風聽春<lb/>
鳥别時多見時少愁人一夜不得眠瑶井玉繩相對曉<lb/>
　　　三<lb/>
軒轅黄帝初得仙鼎湖一去三千年周流三十六洞天<lb/>
洞中日月星辰聫騎龍駕景遊八極軒轅弓劍無人識<lb/>
東海青童寄消息<lb/>
　　本集自臨春風至軒轅以下為一首列之第三篇<lb/>
<pb n="KR4h0022_WYG_203-11b"/>
　　文苑所載多脱畧今從文粹及集本添入但不用<lb/>
　　序文<lb/>
　　　同前二首　　　　　　　　白居易<lb/>
世人求冨貴多為奉<hi>一作身</hi>嗜欲盛衰不自由得失常相<lb/>
逐聞君少年日苦學將干禄負笈塵中逰抱書雪前讀<lb/>
布衾不周體藜茹纔充腹四<hi>一作二</hi>十登官途五十被朝<lb/>
服奴温新挾纊馬飽初食粟未敢議歡逰尚為名檢束<lb/>
耳目聾暗後堂上調絲竹牙齒缺落時盤中堆酒肉彼<lb/>
<pb n="KR4h0022_WYG_203-12a"/>
來此已去外餘中不足少壯與榮華相避如寒燠青雲<lb/>
去地逺白日經天速從古無柰何短歌空<hi>一作聽</hi>一曲<lb/>
　　　二<lb/>
曈曈太陽如火色上行千里下一刻出為白晝入為夜<lb/>
圜轉如珠住不得住不得可柰何為君舉酒歌短歌歌<lb/>
聲苦詞亦苦四座少年君聽取今夕未竟明旦催秋風<lb/>
纔往春風廻人無根蔕時不駐朱顔白日相隳頽勸君<lb/>
且強笑一面勸君復強飲一盃人生不得長歡樂年少<lb/>
<pb n="KR4h0022_WYG_203-12b"/>
湏臾老到來<lb/>
　　　同前　　　　　　　　　　馮　著<lb/>
寂寂草中蘭亭亭山上松貞芳日有分生長耐相容結<lb/>
根各得地幸沾雨露功參辰無停泊且顧一西東君但<lb/>
開懐抱猜恨莫怱怱<lb/>
　　　同前　　　　　　　　　　釋皎然<lb/>
古人若不死吾亦何所悲蕭蕭烟雨九原上白楊青松<lb/>
塟者誰貴賤同一塵死生同一指人生萬代<hi>一作在世</hi>共如<lb/>
<pb n="KR4h0022_WYG_203-13a"/>
此何似<hi>一作異</hi>浮雲與流水短歌行短歌無窮日已傾鄴<lb/>
宫梁苑徒有名春草秋風傷我情何為不學金仙侣一<lb/>
悟空王無死生<lb/>
　　　同前　　　　　　　　　　聶夷中<lb/>
八月木隂<hi>一作䕃</hi>薄十葉三堕枝人生過五十亦已同此<lb/>
時朝出東郭門嘉樹欝參差暮出西郭門原草已離披<lb/>
南隣好臺榭北隣善歌吹榮華忽銷散<hi>一作歇</hi>四顧令人<lb/>
悲生死與榮辱四者乃常期古人耻其名沒世無人知<lb/>
<pb n="KR4h0022_WYG_203-13b"/>
無言鬢似霜勿謂亊<hi>一作髪</hi>如絲耆年無一善何殊食乳<lb/>
兒<lb/>
　　　同前　　　　　　　　　　釋子蘭<lb/>
日月何忙忙出沒住不得使我勇壯心少年如頃刻人<lb/>
生石火光通時少與塞四季倐往來寒暑變為賊偷人<lb/>
面上花奪人頭上黒<lb/>
　　　同前　　　　　　　　　　司空圗<lb/>
鳥飛飛兎蹶蹶朝來暮去催時節女媧只解𥙷青天不<lb/>
<pb n="KR4h0022_WYG_203-14a"/>
解煎膠粘日月<lb/>
　　　同前　　　　　　　　　　王貞白<lb/>
物候來相續新蟬送晩鸎百年休倚頼一夣甚分明金<lb/>
鼎神仙隠<hi>一作秘</hi>銅壺晝夜傾不如早立徳萬古有其名<lb/>
　　　放歌行　　　　　　　　　王昌齡<lb/>
南望<hi>一作渡</hi>洛陽津西望十二樓明堂坐天子月朔朝諸<lb/>
侯清樂動千門皇風𬒳九州慶雲從東來泱漭抱日流<lb/>
昇平貴論道文墨將何求有詔徴草澤微誠將獻謀<hi>一作</hi>
<pb n="KR4h0022_WYG_203-14b"/>
<hi>獻謀猷</hi>冠冕如星羅拜揖曹與周望塵非吾事入職<hi>一作賦</hi>
且遲留幸蒙國士識自<hi>一作因</hi>脫負薪裘今者放歌行以<lb/>
慰梁甫愁位榮數斗禄奉義本<hi>一作養母</hi>豐羞願<hi>一作若</hi>得金<lb/>
膏遂飛雲亦可籌<hi>一作儔</hi>
　　　同前　　　　　　　　　　李　頎<lb/>
少年學文耻學武世上功名不解取雖沾寸禄已後時<lb/>
徒欲出身事明主栢梁賦詩不及宴長楸走馬誰相數<lb/>
歛迹俛眉心自髙含歌擊節聲半苦由是蹉跎一丈夫<lb/>
<pb n="KR4h0022_WYG_203-15a"/>
養鷄牧豕東城隅空歌漢代蕭相國肯事霍家馮子都<lb/>
虚爾當年名籍籍濫作詞林兩京客故人斗酒安隠橋<lb/>
黄鳥春風洛陽陌吾家令弟才不覊五言破的人共推<lb/>
興來逸氣如湓湧千里長江歸海時别離短景何蕭索<lb/>
佳句相思能間作舉頭南望魯陽山木葉紛紛向人落<lb/>
　　　同前　　　　　　　　　　孟雲卿<lb/>
吾觀天地圖世界亦何小落落大海中飄浮數洲島賢<lb/>
愚與蟻虱一種同草草地脉日夜流天衣有時掃東山<lb/>
<pb n="KR4h0022_WYG_203-15b"/>
謁居士了我生死道自見難噬臍心通可親腦軒皇竟<lb/>
磨滅周孔亦衰老永謝當時人吾將寳非寳<lb/>
　　　同前　　　　　　　　　　權徳輿<lb/>
夕陽不駐東流急榮名貴在當年立青春虚度無所成<lb/>
白首銜悲亦何及拂衣西笑出東山君臣道合俄頃間<lb/>
一言一笑玉墀上變化生涯如等閒朱門杳杳列華㦸<lb/>
坐中皆是王侯客鳴環動珮暗珊珊駿馬花驄白玉鞍<lb/>
十千斗酒不知貴半醉留賔邀盡歡銀燈<hi>一作燭</hi>煌煌夜<lb/>
<pb n="KR4h0022_WYG_203-16a"/>
將乆侍婢金罍㵼春酒春酒盛來琥珀光暗聞蘭麝㡬<lb/>
般香乍看皓腕映羅䄂微聽清歌發杏梁雙鬟美人君<lb/>
不見一一皆勝趙飛燕迎杯乍舉石榴𥚑勻粉時交合<lb/>
歡扇未央鍾漏醉中聞聫騎朝天曙色分雙闕烟雲遙<lb/>
靄靄五衢車馬亂紛紛罷朝鳴佩驟歸鞍今日還同昨<lb/>
日歡嵗嵗年年恣逰讌出門滿路光輝遍一身自樂何<lb/>
足言九族為榮真可羡男兒稱意須及時閉門下帷人<lb/>
不知年光看逐轉蓬盡徒詠東山招隱詩<lb/>
<pb n="KR4h0022_WYG_203-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二百三<lb/>
</p>
<p>
</p>
  </div>
</body>
</text>
</TEI>
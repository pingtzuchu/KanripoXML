<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百五十五</head>
    <p>
<pb n="KR4h0022_WYG_854-1a"/>
欽定四庫全書<lb/>
　文苑英華巻八百五十五　宋　李昉等　編<lb/>
　釋六<lb/>
　　宣州大雲寺碑一首　　陜州龍興寺碑一首<lb/>
　　長安西眀寺碑一首<lb/>
　　　宣州大雲寺碑　　　　　　李　嶠<lb/>
或稱唐虞神祗之奥主也其在孔墨道術之眀師也然<lb/>
其經略所制僅行於冠帯之鄊名教所談不出於乾坤<lb/>
<pb n="KR4h0022_WYG_854-1b"/>
之位徒齷齪於歩武盖搶攘於禮法語方外之靈躅窺<lb/>
天中之妙寳則知夫力有遺而途有窮矣察動用於神<lb/>
機推朕迹於冥𢾗則知夫識有畔而功有闕矣悠悠百<lb/>
代蠢蠢四流蒙埃塵於夣幻之境隔視聽於神明之域<lb/>
任忠信之薄徒<hi>一作已</hi>䘮淳源救質文之弊無階聖道沒<lb/>
世不聞至極之理終身不覩𤣥門<hi>一作妙</hi>之法奔嗜騁欲<lb/>
壓五濁而輪廽躡穽投機入三途而鼎沸大運不可以<lb/>
終否横流不可以遂溺五精延貺披鳯籙而告休期七<lb/>
<pb n="KR4h0022_WYG_854-2a"/>
覺垂仁闢龍宫而開寳命慈氏越古金輪聖神皇帝體<lb/>
兼具相心冥衆善超十方四諦之門惣三眀六通之業<lb/>
諸天翼戴上昇於兠率之宫萬寓慕思下蒞於閻浮之<lb/>
俗哀末法之衰弊悵夷途之榛梗載紵金屣由紺殿而<lb/>
起西方廼睠瑶圖臨紫宸而正南面大矣靈覺深哉妙<lb/>
果去來無象曠萬刼而潜神起滅有縁應千齡而啟聖<lb/>
粤若屈迹𢎞道乘機濟物馭之以神通知惠行之以方<lb/>
便善功感或異理故應無常身化本隨方故居無定位<lb/>
<pb n="KR4h0022_WYG_854-2b"/>
襲五運於𤣥壇之上降三尊於黄屋之下稱縁而動宰<lb/>
官共啇主同歸虚已而遊廟堂與山林一致天人之善<lb/>
權也提宏綱之落紐廓大象之權構遂荒百億窮有頂<lb/>
而君臨奄有三千罄無邉而光宅闢海縣而清囂滓開<lb/>
天庭而掃氛祲四魔六賊盡為征賦之民萬邑千閭悉<lb/>
成道塲之宇爾乃御寳極而𤣥覧撫璿衡以貞觀茫茫<lb/>
净界宛如忉利之天眇眇大紘化為荘嚴之國宇宙之<lb/>
嘉㑹也制目籥而動出張洪鑪而造化不為不宰鼓舞<lb/>
<pb n="KR4h0022_WYG_854-3a"/>
而羣品隨何慮何思氤氲而百寳湧然後蕩之以香風<lb/>
甘露薰之以福田惠業大根小葉咸受施而蒙榮蠕動<lb/>
翾飛盡飡和而飲澤恊氣煙曼休禎雲聚乾符坤寳載<lb/>
於龍馬之圖嵗徳年祥調於鳯凰之歴隂陽之太和也<lb/>
立最上之乘不棄於聲聞小道用無為之理猶存夫禮<lb/>
樂常教闢四果之門闈訓三雍之典業然後<hi>闕</hi>心近行<lb/>
俱得所聞傾罇酌蠡各滿其量憲章乎法寳而度律既<lb/>
周經緯乎時文而網羅畢備登一世於觧脫躋羣生於<lb/>
<pb n="KR4h0022_WYG_854-3b"/>
仁夀軌躅謐靜頓屣於元亨之衢品物康寜髙枕於㑹<lb/>
昌之宅道徳之神化也合樂而埋瘞焚燎陳詩而嚴配<lb/>
昭格禮于上下不失於金木五官享于宗祊遂及於山<lb/>
川百祀旁求六趣之府下建四冥之室莫不于食有福<lb/>
奔走而來蘇用晦而眀攀援而出苦鬼神之福寜也𤣥<lb/>
門罕測法象難窺雖金口㣲言時傳于貝多之葉而玉<lb/>
毫靈相莫覩于優曇之花屬大事之因縁逄逺期之旦<lb/>
暮稽首禮足親瞻五梵之容滌慮清心俱奉一音之偈<lb/>
<pb n="KR4h0022_WYG_854-4a"/>
洗貪慾之膓腎開盲聾之耳目置湏彌於掌握詎是難<lb/>
思警海水於靈空未為希有氓黎之誠感也惣人祗幽<lb/>
顯之㣲資鬼神變化之妙兼育萬物而莫見其生成遍<lb/>
履十方而不窺其轍跡巧諭善說而罕測其靈祕㸃黒<lb/>
<hi>一作墨</hi>數塵而未量其終始故能慈以救物寛而容衆罷<lb/>
黜刑憲而天下勝殘屏撤牲牢而蒸人以粒豈與夫慘<lb/>
痛傷骨象魏懸桎梏之書剖卵殈胎山澤厭罝罘之酷<lb/>
可同年而語也觀握鏡之縁起得獻書之本事象藏祕<lb/>
<pb n="KR4h0022_WYG_854-4b"/>
録禎符欝乎大雲登跡乘時靈應開于寳雨受先佛之<lb/>
付嘱荷遺黎之負擔頒其瑞紀所以旌識善縁樹其階<lb/>
梯所以津梁法俗天授二年乃下制令天下諸州各置<lb/>
大雲寺一所宣州大雲寺者本名永安寺晉義熈二年<lb/>
之所立也龍飛在運既易龍興<hi>一作光</hi>之名天歴惟新即<lb/>
改天安之號積暄寒而驟風雨所以制毁圓方法爻象<lb/>
而應星辰所以基綿載祀若乃地横瑶阜壌帯金陵廓<lb/>
巨鎮于三吳走通莊於百越山川磊落郊畿枕端委之<lb/>
<pb n="KR4h0022_WYG_854-5a"/>
鄉島嶼慿隆烟霧合朝宗之浦上帝於是乎垂象先王<lb/>
於是乎髙㑹衣冠俊傑滿舊國之風謡物産珎竒傾神<lb/>
州之韞櫝東南之巨麗也因福地之形<hi>一作名</hi>勝即靈模<lb/>
之兆迹拓其趾而峻其墉擇其材而増其構星榆月桂<lb/>
汎河皷之天津露栢霜松出巴陵之地道山祗則讓夫<lb/>
荑境海若則輸其珍藏精衛衘石遇神营而中留靈虵<lb/>
吐珠屬良縁而改獻爾乃授矩司臬乘巒架巘廽廊曲<lb/>
榭亘迢逓而掩髙深峻閣崇䑓陟峥嶸而望寥廓複道<lb/>
<pb n="KR4h0022_WYG_854-5b"/>
共星階連歩雙闕與天門對象内則香殿崛起若朱鳥<lb/>
舒翼冠南海之鵬雲前則涌塔化成若皇媧振鱗立東<lb/>
維之鼇柱翕赫璀璨帯璧而垂珠窈窕深<hi>一作森</hi>沉藏烟<lb/>
而吐霧瓊林幽其妙境珎衛嚴其象設五通羅漢夾奉<lb/>
金山八部龍王分司玉砌窮壯麗於天巧擬威神於帝<lb/>
室故能使外道摧服<hi>一作伏</hi>異方歸向四倒八謬瞻柰苑<lb/>
而心廽五盖六纒經竹園而累盡若乃雲除雨霽闢牅<lb/>
當軒眺八極之山川臨萬家之井邑緇軿綉軸前通舍<lb/>
<pb n="KR4h0022_WYG_854-6a"/>
衛之城桂檝蘭橈下泛蓮尼<hi>一作尼連</hi>之水賞心極目遣累<lb/>
忘機處子於是乎傲其江海詞人於是乎驕其翰墨至<lb/>
如毗耶聚落眷屬俱來摩詰道塲君臣惣集舉瑇瑁之<lb/>
欄檻入琉璃之塔廟一一香盖懸於寳縷之幢種種天<lb/>
花散於金䋲之地賛嘆圍繞歸依薰習洗心於八觧之<lb/>
池拭目於三眀<hi>一作朝非</hi>之藏名衣上服資貝樹之經行重<lb/>
溢全装襯蓮花之法㑹自非大心𢎞益圓智曲成為天<lb/>
上天下之師䕶人間世間之法豈能使恒沙國圡並登<lb/>
<pb n="KR4h0022_WYG_854-6b"/>
常樂之門億盖生靈俱出無眀之路刺史曲陽男鉅鹿<lb/>
魏正見大名開宇復南史之公侯懋賞承家奏西河之<lb/>
金石隆簮組之舊徳壯朝廷之厚寄朱軒皂盖辭折坂<lb/>
而越長洲來晩去思喜昌門而怨彭闕長史隴西李延<lb/>
慶黄裳具羙白賁全真文學則東魯之四科鍾鼎則西<lb/>
朝之七貴司馬南陽男張安宏才碩量經文緯武策勲<lb/>
光刑馬之封服冕榮珥貂之業機明足用政理多方承<lb/>
縟禮於䄡帷有成勲于邦國諸曹叅佐籙事叅軍李文<lb/>
<pb n="KR4h0022_WYG_854-7a"/>
逺等或文房學府吐鳯而懐蛟或劒室珠泉衝星而襲<lb/>
月水火錯居而致用青<hi>一作朱</hi>藍糅色而成彩羣務允緝<lb/>
諠北汝之謳謡庻事無留閴南陽之府寺縣令丹陽儲<lb/>
孝任大江播氣長離發藻未踐廊廟之班猶屈絃歌之<lb/>
事卓子康之莅政不任刑書虞承卿之到官唯開講席<lb/>
縣丞鄭文覧等並刀筆英選琳瑯竒資<hi>一作賞</hi>髙才未展<lb/>
聊從枳棘之遊俊翮方昇豈滯榆枋之集凢我聮事莫<lb/>
匪同心攀十地之𢎞因奉四天之大號經營樸斲克成<lb/>
<pb n="KR4h0022_WYG_854-7b"/>
輪奐之功脩習柱持願假招提之福上座寺主等並通<lb/>
逹無昇惠觧多聞勤求於八清净心成就於五菩提法<lb/>
昇大悲之座俯慰迷津轉無上之輪髙懸勝躅用能經<lb/>
始梵域規模神造凌雲起搆雖慿於太極之靈匪日成<lb/>
功實俟於彌天之力鄉望前杭州監官縣尉吳寳度等<lb/>
雲澤竒寳水鄉遺俊或隐鱗求志蓄羙價於瑶<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>或撫<lb/>
翼俊時貢珍名於箘簵咸能厭離塵垢脩持真業具足<lb/>
三施豈真黄金買田積累衆功自白衣成道咸以為六<lb/>
<pb n="KR4h0022_WYG_854-8a"/>
種震動法王之利見金身十善䕶持大士之莊嚴净吐<lb/>
無筭數之良果有不思議之妙力豈可使車轍馬跡獨<lb/>
銘於西弇之山佛影龍龕不紀於東林之石是用伐彼<lb/>
真琰詢其藻繢下官負心多恙驅傳不遑欽白黒之勒<lb/>
誠偉丹青之壯觀客自南鄙王夀之雅嘆靈光言於東<lb/>
吳左思之髙談建鄴聊扣寥<hi>一作寐</hi>寞而為頌云<lb/>
正法中否淳風載邈道隐三眀時昏五濁聲利外染驕<lb/>
滛内斵識淺易淪蔽深難覺<hi>其一</hi>至人乃睠屈已乘時諸<lb/>
<pb n="KR4h0022_WYG_854-8b"/>
佛付囑羣仙䕶持遂荒法寳奄頓乾維露灑天澤雲含<lb/>
<hi>一作合</hi>帝慈<hi>其二</hi>是撲燎原爰清□水剪截奔競滌除囂滓<lb/>
九道合符十方同軌區宇一變隂陽更始<hi>其三</hi>大康雅俗<lb/>
廣濟含生六寳神御三才化成慶延動植徳至幽眀魔<lb/>
識正觀神呼太平<hi>其四</hi>至道雖合迷方未悟樹以妙梯登<lb/>
之覺路寳坊邑啟銀函壤布大矣能仁深哉善䕶<hi>其五</hi>勝<lb/>
境吳俗名都楚封海潮翔鷺山氣盤龍物産殷阜閭閻<lb/>
錯重津途繋䡺里閈鳴鍾<hi>其六</hi>良牧帝難俊僚人望負荷<lb/>
<pb n="KR4h0022_WYG_854-9a"/>
深委規模大壯長者法財沙門異匠共表靈刹同開寳<lb/>
相<hi>其七</hi>觀閣雲心階基洞口飛月栖棟宛虹入牖闕對蜃<lb/>
樓幢侵牛斗跨時靈域津梁妙有<hi>其八</hi>落落閑宇沉沉絶<lb/>
機池開梵樂樹下天衣髙座𢎞道深經暢㣲虎馴十戒<lb/>
龍學三歸<hi>其九</hi>天啟聖期神扶净域萌秪斯<hi>一作期</hi>逺㣲祥<lb/>
難測粹業已安髙碑乃植沙數有盡金堅無極<lb/>
　　　陜州龍興寺碑　　　　　　蘇　頲<lb/>
有唐神龍元年龍集丁巳應天神龍皇帝出乎震御乎<lb/>
<pb n="KR4h0022_WYG_854-9b"/>
乾也粤若我髙祖撥亂反正受天眀命太宗震逺懐荒<lb/>
立人紀綱髙宗見天之則愛人之力故我祖宗之耿光<lb/>
天人之交際矣功侔於天靡弗覆矣道濟於人靡弗育<lb/>
矣上祗乎<hi>闕</hi>人心醇醲之化積乎中和樂之聲被乎外<lb/>
則聖母以權居位七廟不可乏主以義眀羣萬方由其<lb/>
傒予乃考順應之符旌緝熈之頌有若周文為太子益<lb/>
三朝之恭有若漢文為天王遵五讓之實遂稽盛典張<lb/>
宏紀綱纂舊物由舊章穆穆皇皇顒顒昻昻俾爾熾而<lb/>
<pb n="KR4h0022_WYG_854-10a"/>
昌俾爾夀而臧其斯之韙也時公卿大夫禮官慱士稽<lb/>
首颺言曰陛下誕彌厥月初朔龍也接統伊始元又龍<lb/>
也潜者徳之隐飛者徳之興觀乎聖人之變合於聖人<lb/>
之契古之白鱗赤鴈威鳯神雀或當道而虵分或中流<lb/>
而魚躍惟萬物之幽賛曽六年之不若陛下冝以大寳<lb/>
加眀號其龍之興乎天子方晬容遷慮卑聽深視荅神<lb/>
祗之恊謀討經籍之遺羙於戯軒轅氏聲<hi>疑</hi>元扈就肴<lb/>
虚者莫如佛之寳也推大聖之藴超衆妙之機則道方<lb/>
<pb n="KR4h0022_WYG_854-10b"/>
於權智成乎真實脩心觀心惟凡證聖即色非色惟覺<lb/>
悟迷小者得其小大者得其大藥草之喻是也有者見<lb/>
其有無者見其無露泡之喻是也使般若之門隨方而<lb/>
啟仁夀之域舉代咸登用於國家六度齊行於人倫五<lb/>
常等豈與夫太后好道而黜於儒曽孫好刑而雜於霸<lb/>
朕當䆒登庸之休瑞詢住世之宗㫖衆生未度而度之<lb/>
百姓有罪而罪已𢎞風而共貫興化而致理以助天之<lb/>
子人乎因制天下州盡置大唐龍興寺陜州者以𢎞福<lb/>
<pb n="KR4h0022_WYG_854-11a"/>
寺為之寺則唐武徳中所創昔王業始基冝於百億故<lb/>
俟福之𢎞暨帝圖中缺躍於九四故見龍之興此又前<lb/>
聖之兆後聖之徴也徒觀其阿<hi>疑作河</hi>山豁險當砥柱之<lb/>
湍瀬城雉紆餘瞰崤陵之風雨盖朝宗之次行在之宫<lb/>
三輔齊劇隣其左二京分政出其中斯何壯哉郡國之<lb/>
雄也先是香填之金布之神祚之福䕶之千櫨疊映萬<lb/>
楹叢舉含真珠之赤光帯瑠璃之紺色般般逺矚弈弈<lb/>
増新虹電生於樹杪星漢拂於樓間謂湏彌邪現空而<lb/>
<pb n="KR4h0022_WYG_854-11b"/>
隐半謂兠率耶住世以臨下如有待者塔廟之靈乎上<lb/>
自清洛而西顧經翠巖而北指七聖不迷百神咸扶旌<lb/>
廽守塞輦過閑田吟邵伯之甘棠追漢仙之結草勿剪<lb/>
勿伐將有聲而在風曰希曰夷豈無寂而觀妙孰若此<lb/>
寺崇大法之本恊中興之符致於閑安得所饒益爰發<lb/>
中㫖出五綵綉及金銀以寵之後庭則雜於四時其布<lb/>
惟五内藏則錯於三品其功用六餙紅玻條紫磨璀綉<lb/>
色<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>鏡光分身應矣金相覩矣雨諸天花隨慶雲而歴<lb/>
<pb n="KR4h0022_WYG_854-12a"/>
亂作諸天樂混清吹以參差善哉彌勒䧏梯育王讓<lb/>
座弗之比也當月宇披露門注眀毫晞净目者駕肩而<lb/>
凑接足而禮猶稲麻之與竹葦墨黒之與針鋒稱三自<lb/>
歸獲四無畏大德君瑶君愕而禪師上座慈郁維那道<lb/>
休二法師神入於定力思用於塵勞泊其慮也寺主靈<lb/>
觀上人樂說多聞辨才強學焉可淪以愛染撓其情也<lb/>
亦有廬阜之寄儻冥於隐迹剡山之期或禠於襟帯毎<lb/>
至斷三苦絶三流止六衰禁六賊脩善明之願則罔不<lb/>
<pb n="KR4h0022_WYG_854-12b"/>
偕唱湏逹之祈則罔不攝受龍王之泉則罔不捨自非<lb/>
淬慈劒破魔邪麾勝福舉<hi>闕</hi>正孰能臻於此矣前刺史<lb/>
東平畢使君名構字其忠謇士也清心勁節祗服文藝<lb/>
故其臨事天下謂之直臣今刺史河南元使君名澹字<lb/>
行冲精粹士也正辭邪道研機禮樂故其著書天下謂<lb/>
之良史朝請大夫行陜令清河崔君名昱字盛緒長仁<lb/>
合義睦而奉娣<hi>當作娣用晉國變事</hi>郭奕之儔也友以為兄魯恭<lb/>
之匹也故其虚心應物理家移政則太守樹風以飬之<lb/>
<pb n="KR4h0022_WYG_854-13a"/>
宰君承流而廣之始乎精悉終乎惠愛務㷀婺而歸厚<lb/>
惴姦慝而寡悔寂則旁通誠則圓對斯並倜儻卓犖殊<lb/>
尤絶倫者盍務之哉郡有張士龍王忠誠侯元嗣郭琬<lb/>
袁休王方等脩業諦聽感縁信受應乎千里聞于十室<lb/>
皆以為周錫王命而藏大鼎漢振天聲而樹隆碣况探<lb/>
宻記指元符轉聖輪道皇極使雕篆之辭缺則莊嚴之<lb/>
事𦕈云何以觀人世殿我邦乎遂載諸厥中宣此偈曰<lb/>
賢刼聖惟法王吾君子與巨唐應夫符契而後翔龍圖<lb/>
<pb n="KR4h0022_WYG_854-13b"/>
永象教昌清燬宅接通莊列璇題崇寳坊翠華轉河之<lb/>
傍青蓮降陜之鄉河之水幕榮光陜之路蔽甘棠東洛<lb/>
邑西咸陽望廵幸驩且康歸調御福穰穰<lb/>
　　　唐長安西眀寺塔<lb/>
頲嘗誦先王之訓探衆聖之㫖蓋本三極而宗五常也<lb/>
汎以觀則吹萬循而照則歸一知夫棄理悟寂與能制<lb/>
事者覺為之路以諸<hi>疑作詣</hi>精㣲定得其門而𢎞汲外邱<lb/>
釋不言乎始扁輪不義乎末其真如之藴邪智有無涯<lb/>
<pb n="KR4h0022_WYG_854-14a"/>
間之以息物無有祕應之以刑矣物也者不可使刑止<lb/>
有也者不可因無息然後三極冥符適時之義逺五常<lb/>
昭合濟俗之功大其象法之韙也赫矣帝唐發于天光<lb/>
鴻勲鋪億載盛業冠三代欽眀濬哲以至髙宗天皇紹<lb/>
元命而導要道也時孝敬皇帝儲副承祧晦眀示疾一<lb/>
物三善禀人君之量喜而又懼聞王子之言以大威力<lb/>
作𢎞誓願慿有為之基獲無妄之吉粤眀慶元年仲秋<lb/>
癸酉詔於京兆延康里置西眀寺以報之先是三藏法<lb/>
<pb n="KR4h0022_WYG_854-14b"/>
師元奘惟應真乎廼成果者首<hi>闕</hi>視延袤財輪往以䋲<lb/>
度還而墨順次命少監吳興沈謙之傾水衡之藏徹阿<lb/>
<hi>疑作河</hi>宗之府制而縮版叅以懸榘鈎北阜之舄伐南山<lb/>
之枚初歴落以星峙忽穹崇以雲曼攅栱岌嶫騫甍宛<lb/>
轉揆隂陽之中居子午之直叢倚觀閣層立殿堂虬鳯<lb/>
夭矯而相承鬼神睢盱而欲起罔不珠綴<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱琁題照<lb/>
燭琉璃洞澈菡蓞紛敷白日為之隐蔽丹霞為之舒巻<lb/>
者凢一十二所每動㣲風滴細霤窅然其若來和鎗然<lb/>
<pb n="KR4h0022_WYG_854-15a"/>
其有去音悉豐麗博敞峥峥曭朗奕奕焉耽耽焉中國<lb/>
之荘嚴未有大荒之神異所絶於是召以正工以考安<lb/>
瑞表湛真容繡色電烻金光火合移忉利之宫鎮菩提<lb/>
之座狀㣲笑而莞爾意屢言於善哉者不可勝計遂賜<lb/>
田園百頃净人百房車五十两絹布二千疋徴海内大<lb/>
徳髙僧有毗羅靜念滿顥廣說鵬耆辦了鶖子知㑹凡<lb/>
五十人廣京師行業童子有空净聞道善思喜法湏迦<lb/>
分施撰擇不染者凡一百五十人導天衢指天寺上御<lb/>
<pb n="KR4h0022_WYG_854-15b"/>
安福觀以遣之有則有容昻昻顒顒駢象馬錯人龍幡<lb/>
幢之隂周四十里伎樂之響震三千界使其將法印發<lb/>
妙梯上至乎穆清下遺乎紛濁散而無我見桃李之成<lb/>
蹊聚則有朋知稲麻之為衆若普聞名稱時立威儀行<lb/>
則上首舉為左臂者上座道宣寺主神察都維那智衍<lb/>
子立傳學元則棲禪靜定持律道成懐素等八法師舍<lb/>
衛是求湏彌不動以等空知行如海法如陶器必盡而<lb/>
冩瓶共縳今大律師崇業約身利牧維忍辱之行全信<lb/>
<pb n="KR4h0022_WYG_854-16a"/>
役仁守毗尼之律眀猶染壘壑比持綖摧伏魔障弼成<lb/>
學徒上座大徳神岳法師開方便品證圓明實貫穿百<lb/>
氏分别四諦芸扄諸彦不敢近論筆墨蓬岳群仙自應<lb/>
遥寄書帙相與禁六賊制六衰紅粟腐積黄金巨萬行<lb/>
天厨之寶轝泛海岸之雕艫日静楗槌夜鳴鍾柝罔不<lb/>
受薰脩戒破煩惱結禪以思黙聼以和發商調柔之意<lb/>
書秘宻之偈業公愀而歎曰此身有待諸行無常欽<hi>疑</hi>
不居之嵗月無不滅之泡影樂化成而記壁者請因寺<lb/>
<pb n="KR4h0022_WYG_854-16b"/>
而言之是則有隋尚書令越國公楊素泊我濮王泰宅<lb/>
之舊區豐不當必蔀儉不師且奪終異謀始之則滿非<lb/>
守城之具從梁抵第寜復賔遊封薛池䑓果成童牧孰<lb/>
若變為嚴净歸入檀那匪化塵之可思匪刼燼之能毁<lb/>
轉以清渠灑道緑樹分行水流舊空花落雨新殿邦而<lb/>
住世者不亦大哉宜宣詠歌以備刋勒矣我開元神武<lb/>
皇帝御十方之四載格上下秩神祗萬人敬百蠻服伊<lb/>
䕶法者必聖王乎演法者其開士乎敢作頌曰<lb/>
<pb n="KR4h0022_WYG_854-17a"/>
吳作京兮秦之理殊住寳刹兮從中起䡾相望兮非相<lb/>
似輪乎奐兮不可擬惟聖皇之經始兮惟調御之依止<lb/>
封迦葉之上人兮延徳光之太子香為圡兮金為界樹<lb/>
低枝兮蓮出水紛接足以駢闐兮盡洗心以歡喜永巍<lb/>
巍兮什梵宫揚大法兮尊大雄<lb/>
　<lb/>
　<lb/>
　<lb/>
<pb n="KR4h0022_WYG_854-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百十三</head>
    <p>
<pb n="KR4h0022_WYG_513-1a"/>
欽定四庫全書<lb/>
　文苑英華巻五百十三　　宋　李昉等　編<lb/>
　射御門三十一道<lb/>
　　澤宫置福判六道　　　張侯下綱判五道<lb/>
　　不以騶虞為節判一道　不以采蘋為節判二道<lb/>
　　郷射司正倚旌判一道　賔觀武藝判一道<lb/>
　　矜射判二道　　　　　祭侯判五道<lb/>
　　馬驚師徒判七道　　　射不穿札判一道<lb/>
<pb n="KR4h0022_WYG_513-1b"/>
　　　澤宫置福判<lb/>
甲司澤宫將祭而習禮所由置福不設中御史劾之訴<lb/>
云自邦國已下則有名制王者之式未之前聞<lb/>
　　　對　　　　　　　　　　　鄧承緒<lb/>
六藝之脩五善之備禮稱觀徳義在興賢豈加爵而益<lb/>
封實選士而預祭惟甲何者司射澤宫見狸歩之張侯<lb/>
以鹿鳴而應樂設中置福用陳矢筭之儀釋獲建旌遂<lb/>
明多少之數賔主存乎百拜公卿繼乎六耦能其中質<lb/>
<pb n="KR4h0022_WYG_513-2a"/>
定以和容豈罰觥之為慙亦削地而成耻禮之美者徳<lb/>
實在兹况名位不同自邦君而節制器物有等寔王者<lb/>
之殊儀卑不踰尊上得兼下法官所効敢奉守官之誡<lb/>
訴者有辭恭聞克謹之義<lb/>
　　　同前　　　　　　　　　　潘文環<lb/>
祭以訓恭射唯觀徳出正中質將定於賢愚備物致用<lb/>
是昭其典禮瞻言爾甲司此澤宫張熊侯以示威酌貍<lb/>
歩而尊美飲筭初列爰立豐以表儀射器斯存亦置福<lb/>
<pb n="KR4h0022_WYG_513-2b"/>
而供命然以髙卑異等名位殊倫若事屬諸侯固宜同<lb/>
於相圃而舉非王者爰可論於設中既無共職之愆寧<lb/>
懼守官之効<lb/>
　　　同前　　　　　　　　　　程　休<lb/>
刑措化成教尊義立將崇大射爰𨽻舊章先習禮於澤<lb/>
官且觀徳於方國恭惟彼申天子有司展四體而能勤<lb/>
事一人而匪懈固合在儀必備豈可立事無規今則乾<lb/>
道昭回天光臨下捨矢如破雖則射不主皮置福無中<lb/>
<pb n="KR4h0022_WYG_513-3a"/>
如何發彼有的法官之効以告闕於今供司存之辭訢<lb/>
未聞於古制雖五等有數四侯既張而兹禮不存斯人<lb/>
何罪<lb/>
　　　同前　　　　　　　　　　蔣　凖<lb/>
射以觀徳禮先擇士是明五善之義豈從六藝之卑况<lb/>
聖敬日躋王假有廟將期預祭之事是知必爭之道甲<lb/>
學乎相圃司彼澤宫并夾既陳决拾斯似思備物以致<lb/>
用奚曠官以速尤竟不具於鹿中乃空歌於貍首末學<lb/>
<pb n="KR4h0022_WYG_513-3b"/>
兹甚不敏則多天子之儀用或兼下諸侯之禮事乃舉<lb/>
中使揚觶而有言自發的而足獻遂合㑹稽之美每抽<lb/>
厨子之房肅慎之貢仍韜夏后之服繄謂<lb/>
　　　同前　　　　　　　　　　裴子建<lb/>
選贒觀徳存乎射義為邦之度因文物以肅陳將祭之<lb/>
儀必先朝而慎習於是審兹貍歩張彼熊侯揖至譲升<lb/>
和容顯於相圃持弓挾矢雅頌彰乎澤宫司馬分進退<lb/>
之規王人奏蘋蘩之節百禮式序五善無替既有備於<lb/>
<pb n="KR4h0022_WYG_513-4a"/>
置福復何遽於設中法官執此簡書欲行觥撻訴者確<lb/>
乎執理慿於名制用捨之道抑有司存且列國諸侯擇<lb/>
士而祭自守彛憲無相奪倫事乃屬於邦君罪寧歸於<lb/>
彼甲緬稽古訓斯為正典得失之㫖居然可知<lb/>
　　　同前　　　　　　　　　　劉　肱<lb/>
大聖嗣文明時偃武弧矢之利可以訓戎禮容之規於<lb/>
焉觀徳將因捨奠是用求賢甲為主司素非違<hi>一作逹</hi>吏<lb/>
澤宫之制何昧周官相圃之儀旋乖魯典既而工歌九<lb/>
<pb n="KR4h0022_WYG_513-4b"/>
夏庭列三侯决捨既似於琱弓并夾則陳於揚矢標名<lb/>
<hi>一作中標</hi>鹿兕或有國之前聞皮稱熊豹葢王者之恒制語<lb/>
而有訴雖以執禮為詞闕而不供終當毁櫝之責請依<lb/>
中典以勸無哀<lb/>
　　　張侯下綱判<lb/>
景張侯下綱不及地武賔遂貫之監者謂無揖讓之禮<lb/>
不坐奠豐上賔袒决而退<lb/>
　　　對　　　　　　　　　　　劉　璀<lb/>
<pb n="KR4h0022_WYG_513-5a"/>
六藝崇射五善遵禮景也張侯職効能於棲鵠賓之遂<lb/>
貫遽呈妙於啼猿曽不知搢䇿有揖讓之儀飲筭行多<lb/>
少之節下綱不及如堵奚曕監者有知奠豐是闕人而<lb/>
無禮袒决難留以之觀徳從何擇士若不論辜是誣恒<lb/>
憲<lb/>
　　　同前　　　　　　　　　　王　諲<lb/>
國將郊禘王有聘享宴而習禮射以觀徳大侯既抗敦<lb/>
<hi>一作彫</hi>弓乃堅天子張熊武之威諸侯異朱𤣥之殺不及<lb/>
<pb n="KR4h0022_WYG_513-5b"/>
地武何所失儀髙下其綱誠為順理然禮崇三讓無聞<lb/>
固請之辭射有五容先招不至之誚雖飲於少筭自可<lb/>
奠豐而獻爾發功方觀袒决於賔㣲於<hi>一作為</hi>捨禮在景<lb/>
何所愆儀但欲旌能期於書過<lb/>
　　　同前<lb/>
考贒論材審藝觀徳爰設三侯之禮以崇五善之儀貍<lb/>
首登歌是求於合雅采蘋斯奏何先於主皮惟彼武賔<lb/>
齒于其位宜揖讓中節允諧<hi>一作叶</hi>於觀善何穿洞非儀<lb/>
<pb n="KR4h0022_WYG_513-6a"/>
坐彰於伐徳綱則未下射何速如自貽監者之尤遂干<lb/>
司馬之政不奠於坐誠叶周人之式袒决而還亦符相<lb/>
圃之事雖君子之爭戒<hi>一作或</hi>所茍得而士師之律未可<lb/>
深文宜從肆緩謂叶平典<lb/>
　　　同前　　　　　　　　　　姚承構<lb/>
開彼澤宫臨兹相圃可以觀徳必也射乎所以揖讓而<lb/>
升審固而動矢流貫的侯服親於主皮樂奏采蘩笙鏞<lb/>
備於和體豈失于獻士而亂於簡能下綱靡及於地前<lb/>
<pb n="KR4h0022_WYG_513-6b"/>
飛羽虚驚於雲際坐奠斯闕袒决而還宣父之妙誰崇<lb/>
仲由之令何寄且君子之爭應兑於嚴科小人伐伎湏<lb/>
從於薄黜禮律之道斯合宜然<lb/>
　　　同前　　　　　　　　　　嚴　迪<lb/>
景遵貍歩張是熊侯地武茍合於舊儀下綱未踰於先<lb/>
則賔則有藝執射多功舒巻寧懼於出正發縱每聞於<lb/>
破的彤弓既彀與明月而合規白羽纔飛狀流星而遂<lb/>
貫然而禮成揖讓不獨主皮徒矜袒决之容未覩奠豐<lb/>
<pb n="KR4h0022_WYG_513-7a"/>
之事作而非法不足書能人而無儀誠湏寘罰<lb/>
　　　不以騶虞為節判<lb/>
大射之禮主司不以騶虞為節<lb/>
　　　對　　　　　　　　　　　㓂　泚<lb/>
禮經之設寔和天地凡在有司理資䖍恪况大射斯御<lb/>
大侯既張誦貍首以成章歌騶虞而應節匪文匪武載<lb/>
光於禮容爰逰爰豫<hi>一作爰豫爰謀</hi>式備於彛典崇折爼之儀<lb/>
助發生之氣豈得弨弓之㫖致闕公宫彼茁之規猶虧<lb/>
<pb n="KR4h0022_WYG_513-7b"/>
相圃位已乖於司射法湏加於秩宗請寘鷞鳩之科以<lb/>
懲樹皮之失<lb/>
　　　不以采蘋為節判<lb/>
甲㑹射制氏不以采蘋為節所由加罪訴稱非三命已<lb/>
上<lb/>
　　　對　　　　　　　　　　　韋　述<lb/>
射以習戰樂本宣風雖君子之所爭乃先王之修訓惟<lb/>
甲幸逄光宅早踐榮班羔裘以朝未登三命之秩主皮<lb/>
<pb n="KR4h0022_WYG_513-8a"/>
為㑹咸兹五善之儀興武與同必期多筭和容中質不<lb/>
出于正節未及於采蘋事有歸於制氏欲加其罪竊謂<lb/>
誣辭且物有司存孔門垂教失官為慢春秋所規節以<lb/>
樂章誠則大夫之禮非禮不動實惟先聖之謩師古未<lb/>
表其明知禮反招其咎所由斯罰有異繩愆制氏有言<lb/>
誠為舉枉<lb/>
　　　同前　　　　　　　　　　馮萬石<lb/>
三皇威察利用弧矢六藝和容率由飲射故澤宫相圃<lb/>
<pb n="KR4h0022_WYG_513-8b"/>
揆尊卑之節出正中質定賢愚之分既叅之以樂章必<lb/>
備之以禮物甲利乃習妙言㑹其儀豈徒主皮之善將<lb/>
勤君子之爭制氏頗曉鏗鏘班乎樂職屬斯登降須狥<lb/>
疇人寧宜簨<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>不修鍾皷靡奏闕於所守罪亦何疑至<lb/>
如武侯熊侯自天子而斯達采蘋采蘩<hi>一作采蘩采蘋</hi>由命士<lb/>
而有差理合各附等威咸依節制訴非三命已覺詞游<lb/>
將扣兩端須知甲品請更閲實然後定刑<lb/>
　　　鄉射司正倚旌判<lb/>
<pb n="KR4h0022_WYG_513-9a"/>
甲司正命獲者倚旌為有司所紏詞云兼官無事<lb/>
　　　對　　　　　　　　　　　李思元<lb/>
國有燕饗代存飲射貴以觀徳先乎踐禮故比兹六耦<lb/>
是辨其等威抗彼三侯必慿乎班列眷言伊甲則曰司<lb/>
存寔掌厥儀克閑乃事序賔明揖讓之則進或厯階賛<lb/>
射辨升降之儀退惟輔序而决捨是佽弓矢斯調射人<lb/>
發功非無破的之藝司正命獲爰有倚旌之禮將欲乘<lb/>
其多筭罰以弛弓使夫沮勸必明威容可則况職不在<lb/>
<pb n="KR4h0022_WYG_513-9b"/>
備禮或從宜無事則兼寧云離局之過有司所紏實負<lb/>
曠官之責<lb/>
　　　賔觀武藝判<lb/>
乙為賔觀武藝主人三拜不答兩拜責其闕禮<lb/>
　　　對　　　　　　　　　　　李　暄<lb/>
侯以明之射有觀者設中筭以章物立其賔以相儀乙<lb/>
鄉黨稱賢進退有度將拜至而拜洗且三讓而三揖<hi>一作</hi>
<hi>接</hi>是欲體和容之節知曲藝之美匪惟訓人抑又觀徳<lb/>
<pb n="KR4h0022_WYG_513-10a"/>
豈可空瞻棲鵠未盡主皮尚陳旅酬必候<hi>一作侯</hi>興答將<lb/>
疑飲數故異禮容既不爽於威儀亦何勤於偏拜謂之<lb/>
有闕宜乎未甘<lb/>
　　　矜射判<lb/>
樊少翁與箭張廻各自矜尚詣府以廻優少翁不伏<lb/>
　　　對　　　　　　　　　　　李　辿<lb/>
武有七徳所以保大定功器重五兵所以禁暴戡亂在<lb/>
三端而不棄居六藝以為先張廻擅飛衛之功樊少得<lb/>
<pb n="KR4h0022_WYG_513-10b"/>
養由之妙同觀挂蝨並斷征鳬暫彎繁弱之弓載發忘<lb/>
歸之矢俱窮中質各盡和容未見於撝謙遽聞於矜尚<lb/>
君子無爭必也射乎府司既曰廻優少翁如何不伏<lb/>
　　　同前　　　　　　　　　　郭行則<lb/>
少翁繁弱靈苖張廻忘歸逺系各是良弓之子俱膺羙<lb/>
箭之名類飭角以甄形攸資定體固鐵羽而成質期乎<lb/>
䧟堅蓋取諸暌用明弧矢之利道該於藝允覿和容之<lb/>
能非唯取貴禮經固亦以威天下是處顔高之室稱乎<lb/>
<pb n="KR4h0022_WYG_513-11a"/>
六鈞寔發養由之弦先於百中論其飲羽本為相資誥<lb/>
以主皮事非獨善瞻言繕造何劣何優據其精靈徒矜<lb/>
徒尚文戰而失覺先鳴齊驅而適聞後殿少翁不伏雅<lb/>
叶道方張廻非優謂符彛典<lb/>
　　　祭侯判<lb/>
得甲祭侯辭曰強飲食御史紏非息宴之禮不伏<lb/>
　　　對　　　　　　　　　　　袁　歆<lb/>
唯祀與戎禮之大者觀射見徳侯其是歟俾徼福於爾<lb/>
<pb n="KR4h0022_WYG_513-11b"/>
靈將示威於我衆所以司馬張皇於五射梓人盛餙於<lb/>
三侯繫而有儀下綱不及於地武祭以盛禮上射更揖<lb/>
於堂楣是則爼豆克陳熊武相間多筭少筭射人或觥<lb/>
於示<hi>疑作爾</hi>爵强飲强食祝史無愧於我辭冀必懲於不<lb/>
庭是有祈於介福雖非宴禮寔曰武經既庶幾於戢兵<lb/>
復何疑乎致祭乘騘之紏斯心奚至於加諸而中鵠之<lb/>
誠彼甲未越其典則禮不瀆也神其吐之<lb/>
　　　同前　　　　　　　　　　魏兼柔<lb/>
<pb n="KR4h0022_WYG_513-12a"/>
揖譲而升發彼以析爾爵正鵠茍失必也反求諸身甲<lb/>
主張三侯是供五射簋貳以薦初陳强飲强食之辭金<lb/>
奏既動間以采蘩采蘋之節屬九圍有截五兵載槖宜<lb/>
習禮於澤宫可觀徳於相圃下綱不及於地武中掩以<lb/>
待於張弓惟若寧侯則抗而祝也所以擇士乃與之祭<lb/>
焉稱非息宴妄為柱史之紏觀其守職未失梓人之䂓<lb/>
無咎可徴甲免夫戾<lb/>
　　　同前　　　　　　　　　　李　挺<lb/>
<pb n="KR4h0022_WYG_513-12b"/>
澤宫舊典相圃遺法實備多儀亦彰異數至若一日之<lb/>
澤息物休農四牡既朝勞勤式宴於是取像貍歩設廣<lb/>
庭之禮物載張獸侯量下綱於地武射之義也豈直主<lb/>
皮神則慿焉必侯工祝羞酺醢之嘉薦陳儆戒之順辭<lb/>
或中鵠而升則實爵以獻終乃示其慈惠庶將强其飲<lb/>
食正依經禮寧畏簡書爰詢袹署之言未達梓人之職<lb/>
甲之不伏可謂守官<lb/>
　　　同前　　　　　　　　　　秦　用<lb/>
<pb n="KR4h0022_WYG_513-13a"/>
五善與能三侯是列俾射夫有獻庶君子必爭甲藝窮<lb/>
决拾心惟審固成規月滿則先張之弧如破風馳能發<lb/>
彼有的對梓人之成器受司馬之滿觴祭則有經辭豈<lb/>
失舊既不寧是抗非貽福謂何且使臣農夫息宴以禮<lb/>
而主皮栖鵠降殺異宜如或獸侯斯張是則豸冠虚觸<lb/>
尚迷岐路更佇指縱<lb/>
　　　同前　　　　　　　　　　姜庭琬<lb/>
祭以主敬射以觀徳三侯既設遂聞熊豹之差二簋可<lb/>
<pb n="KR4h0022_WYG_513-13b"/>
享爰申脯醢之奠甲進退有度揖讓而升方備於五善<lb/>
詎界於六藝有如武子之妙以取牛心類后羿之能無<lb/>
全雀目祭必如在神當格思唯寧者立以繼代不屬者<lb/>
抗而射女强飲强食陳祝史之正辭克禋克祝介曽孫<lb/>
之景福必也正其齒位稱彼兕觥將勞農以休息乃示<lb/>
宴以惠慈鐵冠所紏恐未三思鉛刀見用終資一割同<lb/>
於噬腊難以甘心<lb/>
　　　馬驚師徒判<lb/>
<pb n="KR4h0022_WYG_513-14a"/>
卜氏為御馬驚師徒小却監軍紏為無勇卜氏遂死之<lb/>
或誄其功監軍請寘乎理誄者執云非罪<lb/>
　　　對　　　　　　　　　　　梁　庶<lb/>
戎御近官事資良藝或逐禽而過表且并轡而授綏克<lb/>
敵是因搴旗攸屬卜氏叅名訓僕奉職佳兵懸父之焉<lb/>
或奔晉侯之車將敗師徒小却鉦皷㣲旋既獲譴於言<lb/>
司載興慙於無勇鳴轂小故猶有伏劔之臣敗軍大尤<lb/>
須聞免胄之客是用捐軀不恡<hi>一作吝</hi>視死如歸東野傾<lb/>
<pb n="KR4h0022_WYG_513-14b"/>
轅雖則其罪國書殞首終用可嘉足比乘丘之能宜錫<lb/>
滑臺之誄庶執死節以寵鬼雄<lb/>
　　　同前　　　　　　　　　　楊仲昌<lb/>
師貞以律大易㣲言羣吏聽誓先王垂則卜氏致躬厮<lb/>
役頗事戎昭似乘丘之惣立寧執御而無勇遂使秋<hi>一作</hi>
<hi>伙</hi>還塞比介胄慙容日暮城南皷<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>傷氣監軍執簡而<lb/>
往操刀必割冀圖賞罰以制忠邪但授<hi>一作援</hi>綏匪愆流<lb/>
矢斯驗嘉赴敵以徇節亦議功而何妨禮經孔昭誄徳<lb/>
<pb n="KR4h0022_WYG_513-15a"/>
惟允實卜也之非罪宜捨諸而無惑<lb/>
　　　同前　　　　　　　　　　吕令問<lb/>
將執御乎必使能者伎茍有素失乃非愆卜氏御戎豈<lb/>
其敗績六藝之末尚勤夫子之言十乘之先遂執王良<lb/>
之轡既而師貞以律騎勇爭鋒外强中乾忽陸離而莫<lb/>
制大軍小將却遷延而欲奔非馬其人異叔牂之没怨<lb/>
有矢在肉知賁父之非罪圉人以告誠合誄之生也不<lb/>
欺將子無怒<lb/>
<pb n="KR4h0022_WYG_513-15b"/>
　　　同前　　　　　　　　　　梁　渉<lb/>
赤羽相向魯戴乘丘之役紅塵交飛國驂賁父之御事<lb/>
疋䝉馬力均投牛變非銜撅驚為流矢殊郤克之不止<lb/>
因潰齊軍成魯師之小却便亡卜氏汙朱輪豈敢言病<lb/>
驗白肉乃知非罪逝者既往吾誰與歸死而可哀士始<lb/>
有誄此焉寘理孰曰監軍雖欲必也正名是故惡夫侫<lb/>
者<lb/>
　　　同前　　　　　　　　　　禇思光<lb/>
<pb n="KR4h0022_WYG_513-16a"/>
卜氏習聞秋駕工隨水曲屬出車檻檻有六月之師將<lb/>
執訊連連成九天之勝而深谿難拔小駟易驚殊攝叔<lb/>
之致師有懸賁之敗績是無勇也於此死之監軍紏慝<lb/>
未窮通憲必若馬為流矢所驚人殊執轡之罪則死非<lb/>
其道<hi>一作過</hi>誄得其功率象前聞寧宜寘理<lb/>
　　　同前　　　　　　　　　　楊慎金<lb/>
邉候時驚聞列將之授師戎車啓行有僕夫之執御白<lb/>
刃交下望軍麾而且前紅塵四飛聞戰皷而俄駭甚杇<lb/>
<pb n="KR4h0022_WYG_513-16b"/>
索之為御因交綏而小却疇昔為政雖異羊斟不仁今<lb/>
時敗績還同卜國無勇結纓而盡復矢空非請易其名<lb/>
葢難霑於下士將寘于理焉可罪於亡魂雖聞舊經非<lb/>
辜當失不誄不罪斯焉取斯<lb/>
　　　同前　　　　　　　　　　劉　濬<lb/>
登庸取士六藝稱先設策除兇五兵是要卜氏為御招<lb/>
尤於馬驚監軍正刑志存乎鸇逐昔懸賁理御嘗聞流<lb/>
矢之災卜國佐驂遂彰白肉之患有功必賞有犯必科<lb/>
<pb n="KR4h0022_WYG_513-17a"/>
未明敗績之由須覈馬驚之故請重尋詰然定是非庶<lb/>
使幽𡨕申寃功過昭著即寘於理深渉乖踈<lb/>
　　　射不穿札判<lb/>
得甲獻弓蹲甲而射不穿一札有司詰之辭云液角者<lb/>
不得牛戴牛角<lb/>
　　　對　　　　　　　　　　　白居易<lb/>
貫革乖方則宜致詰相角失理亦可徴辭甲奠體以成<lb/>
執簫而獻中規無<hi>一作不</hi>撓六材雖則合三捨抜有愆七<lb/>
<pb n="KR4h0022_WYG_513-17b"/>
札不能穿一且<hi>集作宜</hi>恐傷人之甲不曰堅乎而非戴牛<lb/>
之弓無自入也液信虧於巧者射遂爽於臧兮周典足<lb/>
徴彼自乖於三色楚君明試此無愧於二臣咎且有歸<lb/>
責之非當<lb/>
　<lb/>
　<lb/>
　<lb/>
　文苑英華巻五百十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百九十二</head>
    <p>
<pb n="KR4h0022_WYG_791-1a"/>
欽定四庫全書<lb/>
　文苑英華巻七百九十二　宋　李昉等　編<lb/>
　傳<lb/>
　　周大將軍邱乃敦崇𫝊一首<lb/>
　　唐相國兵部尚書梁國公李峴傳一首<lb/>
　　唐故東川節度使盧坦傳一首<lb/>
　　　周使持節大將軍廣化郡開國公邱乃敦崇傅<lb/>
　　　　　　　　　　　　　　　庾　信<lb/>
<pb n="KR4h0022_WYG_791-1b"/>
崇恒州代郡皷城縣廣義鄉孝讓里人也昔夀邱建國<lb/>
賜姓者十二人平陽舉賢登朝者十六族况復大電繞<lb/>
樞流星入昴派分源别幹其嗣興者乎魏道武皇帝以<lb/>
命世雄圖飲馬河洛兄弟十人分為十姓辨風吹律族<lb/>
氏即其一焉五代祖邈驃騎大將軍開府儀同三司營<lb/>
邱郡開國公于時天道西北既禀謀謨馬首東南實資<lb/>
匡賛因以封名仍為賜氏與夫南公伯即有連類宗則<lb/>
<hi>疑</hi>樂正非無凖則曽祖雙軌使持節驃騎大將軍司徒<lb/>
<pb n="KR4h0022_WYG_791-2a"/>
青兖二州刺史范陽文昭公洛食之始上馬治國登庸<lb/>
之初昇槐論道生則絶席武宫死則配祠清室夫人太<lb/>
原王氏三世為將四代為公社稷大宗鍾鼎貴族伉儷是<lb/>
歸秦晋匹也祖提使持節衞將軍駙馬都督河交二州<lb/>
刺史靈夀縣開國公公子公孫聲名籍甚増輝增耀弱<lb/>
冠昇朝夫人清亷郡長公主孝文帝之第二女也王姬<lb/>
有行車服不繫故得衞青上將張耳賢夫父願使持節<lb/>
大都督徐州諸軍事徐州刺史平陽縣開國公食邑四<lb/>
<pb n="KR4h0022_WYG_791-2b"/>
千户少年習象多見兵書澆沙聚石之營却日横雲之<lb/>
陣彎弧則㦸破小支抽劔則泉飛枯井夫人宇文氏周<lb/>
文皇帝之第三妹也母儀令範女師賢哲徳高隆慮義<lb/>
重河陽魏受其終周新其命式墓封墳追旌盛徳乃贈<lb/>
使持節大將軍廣化郡開國公食邑一千户夫人贈安<lb/>
徳郡長公主遊魂寃結非無廣漢之城乆客思歸唯有<lb/>
東平之樹自永安以來魏室大壞海水群飛天星亂動<lb/>
禮樂征伐不出於人主舉賢誅暴議在於强臣高丞相<lb/>
<pb n="KR4h0022_WYG_791-3a"/>
驅率風雲奄荒齊晉我舅氏文皇帝駕馭龍虎據有周<lb/>
秦南北渝盟東西敵怨既而各受圖書並當珪壁百姓<lb/>
則父南子北兄東弟西事主則憂親求生則慮禍大周<lb/>
親戚徧鍾荼炭輸之城旦下之織室闗河嚴隔三十餘<lb/>
年天厭䘮亂人思反徳彼之風塵既静凾谷此之冠盖<lb/>
屢渉漳濵中山寃枉之餘代郡凋殘之澤並遇革音咸<lb/>
䝉禮送崇賔兄弟二人相㸔氣息親愛凋零方寸乆亂<lb/>
恒山殺翮豈望同飛而安國徒中鬱為卿相班超絶域<lb/>
<pb n="KR4h0022_WYG_791-3b"/>
遂得生還天和四年至於新邑朝廷以舅甥之國外内<lb/>
之親乃授賔使持節驃騎大將軍開府儀同三司大都<lb/>
督安樂縣開國公食邑一千户賔得免虎口仍上龍門<lb/>
聲價已高風焱即逺方欲討論國恥申雪家寃横尸原<lb/>
野是所甘心時不我與先從朝露春秋若干衞國興文<lb/>
子之慟長安有詔𦵏之悲乃贈本官加少傅蒲虞勲三<lb/>
州諸軍事蒲州刺史以天和六年某月日𦵏於長安之<lb/>
洪瀆原妻青州石氏長城郡君𦙍子孤煢生妻嫠室即<lb/>
<pb n="KR4h0022_WYG_791-4a"/>
能有節還成守義崇䝉授使持節大都督驃騎大將軍<lb/>
開府儀同三司廣化縣開國公食邑一千户昆季二人<lb/>
同年上將彤廷交映棨㦸相臨昔二馮同徳繼踵當官<lb/>
兩杜齊名夾河為郡比斯榮寵彼將慙色俄然賔疾奄<lb/>
捐舘舍崇兄弟勝衣備罹禍酷同氣長養得及全人今<lb/>
者來歸更連㓙閔每一悲慟行路傷心撫飬愛子情深<lb/>
馬援之慈㳟事寡嫂義甚顔含之孝天和六年授大將<lb/>
軍餘如故龍庭賞出塞之功玉門勞旋師之寵異代同<lb/>
<pb n="KR4h0022_WYG_791-4b"/>
和見之今日建徳二年授使持節都督宜州諸軍事冝<lb/>
州刺史怱怱横閤但有誦書曖曖重帷惟聞善政清不<lb/>
置水眀非舉燭乃是入境移風非直停車待雨有勑大<lb/>
將軍冝州刺史廣化郡公崇自夏季無雨以迄於今雖<lb/>
靡神不禱仍未降感知彼州内獨䝉滂澤諒由大將軍<lb/>
精誠所至憂念郡人豐稔可希良以為慰又勑廣化公<lb/>
崇知此存心政術治勤黎人受委稱職嘉尚無已古人<lb/>
有言非行之難念加勉朂以致盡善指令宣納抑操賜<lb/>
<pb n="KR4h0022_WYG_791-5a"/>
齊陳物如别宜諭朕懷昔陽平太守别降紅粟之恩荆<lb/>
州刺史偏䝉衮衣之賜治績尤異此之謂乎崇清淨為<lb/>
政廉明為法人不忍背吏不忍欺性不飲酒無所嗜欲<lb/>
深沉牆仭喜愠不形文必正詞絃惟雅曲仁義禮節是<lb/>
所用心緹祑緗素愛翫無已當今四郊多壘尚有公卿<lb/>
之辱皷鼙不息猶勞將帥之謀語其讐耻唯願横行死<lb/>
地思其報國不吝身膏原野但令天假之年時綏之福<lb/>
忠貞之事公其取焉畧書梗槩陳之直史<lb/>
<pb n="KR4h0022_WYG_791-5b"/>
　　　故相國兵部尚書梁國公李峴傳<lb/>
　　　　　　　　　　　　　　　李　華<lb/>
梁公諱峴字某其先隴西人曽祖曰呉王大宗愛子也<lb/>
父曰信安郡王𤣥宗之大臣肅宗之軍佐也公年二十<lb/>
學道於大智禪師志深行苦禪師謂曰汝當為國家陳<lb/>
力縁不在此也自太子通事舍人五遷為魏州刺史化<lb/>
行河朔冄遷為京兆尹嵗大水至尊幸温湯每冬為恒<lb/>
畿輔進奉萬計公止府縣無所獻上知其箴亮益以重<lb/>
<pb n="KR4h0022_WYG_791-6a"/>
之甸服千里饑不為害忠矣哉權臣所排出守零陵冄<lb/>
遷御史中丞荆州等五道副元帥徵為宗正卿鳯翔太<lb/>
守時兵荒之後兩京未復公為政人不勞而公賦足智<lb/>
矣哉除尚書左丞禮部尚書御史大夫兼京兆尹公明<lb/>
賞罰而隱人過下吏不逮上延威伸<hi>一無此字</hi>令引自謝責<lb/>
而慰安之推徳及人剛柔皆化仁矣哉平訟<hi>一無此字</hi>獄刑<lb/>
察以人情斷以古義正詞匡上直法伸下明矣哉遷吏<lb/>
部尚書平章事以正直進以正直退貶蜀州刺史遷為<lb/>
<pb n="KR4h0022_WYG_791-6b"/>
御史大夫兼江陵尹節度觀察使入為禮部尚書宗正<lb/>
卿加黄門侍郎平章事以道事君不可則止可謂大臣<lb/>
歟行垂益之道事堯舜之君公志不申元元失望除大<lb/>
子詹事又歴御史大夫禮部尚書遷吏部領選江西改<lb/>
兵部復命至南陽詔兼衢州刺史一州之人如得父母<lb/>
永泰二年八月薨于衢州一州之人如絶乳育天地痛<lb/>
心朝廷悲懐贈太子少師謚曰某兵部尚書少師同先<lb/>
父之職國家孝治追其世徳乎周之興也内有周召外<lb/>
<pb n="KR4h0022_WYG_791-7a"/>
有伯禽康叔漢之盛也東平入輔聖徳巍巍公為股肱<lb/>
衞侯之哭栁莊曰非寡人之臣社稷之臣也公可謂社<lb/>
稷之臣歟夫子稱閔子騫曰孝哉閔子騫稱史魚曰直<lb/>
哉史魚宣盛徳者一言蔽之與公遊者詠公之徳曰柱<lb/>
石天下儀刑縉紳宋<hi>一作宗</hi>韓房後惟公一人公享年五<lb/>
十五伯兄峘户部尚書統江淮嘗與公並為御史大夫<lb/>
及公之逝伯季同齒哀哉仲兄嶧户部尚書散騎常侍<lb/>
一門親賢繼美畢榮盛矣哉公嗣子大理司直孝孤女<lb/>
<pb n="KR4h0022_WYG_791-7b"/>
范陽盧浩妻哀有餘禮孝因其心孝矣哉哀奉世父尚<lb/>
書公之裳帷自信安歸于上都跣行號哭三千餘里以<lb/>
大歴二年某月日窆於某原禮也夫人河南獨孤氏祔<lb/>
焉夫人某官某之女以才淑禮法聞于邦族公為茂徳<lb/>
崇勲之後享大名尊位有令兄弟有賢夫人有孝男有<lb/>
孝女全美如是雖古烈無之<lb/>
　　　故東州節度使盧公傅<lb/>
盧坦字保衡河南人父巒贈鄭州刺史坦少孤初任韓<lb/>
<pb n="KR4h0022_WYG_791-8a"/>
城縣尉歴宣城<hi>一作武</hi>縣鞏河南三縣尉其吏河南知捕<lb/>
賊杜黄裳為河南尹謂坦曰某家子與惡人遊破家産<lb/>
公為捕賊盍使察之坦抑<hi>集作仰</hi>曰凡居官終始亷白祗<lb/>
入俸錢者雖歴大官亦無厚蓄以傳其能多積財者必<lb/>
剥下以致如其子孫善守之是天富不道人之家也<hi>集有</hi>
<hi>不字</hi>若恣其不道以歸於人坦以為冝故不使察黄裳驚<lb/>
視因使升就<hi>集有堂字</hi>坐自此日加重及黄裳為吏部侍郎<lb/>
將授以太常博士㑹鄭滑節度使李復表請為判官得<lb/>
<pb n="KR4h0022_WYG_791-8b"/>
監察御史薛盈珍為監軍使累侵軍政坦每據理以拒<lb/>
之盈珍嘗曰盧侍御所言皆公我故不違也有善吹笛<lb/>
者大將十餘人同啟復請以為重職坦適在復所復問<lb/>
曰衆所請可許否坦笑曰大將等皆乆在軍積勞亟遷<lb/>
以為<hi>集作及</hi>右職柰何自薄欲與吹笛少年<hi>集有同字</hi>為列耶<lb/>
復告諸將曰盧侍御言是也大將慙遽走出就坦謝且<lb/>
曰向聞侍御言某等羞愧汗出恨無穴可入李復病甚<lb/>
盈珍以甲士五百人入城州人皆駭恐坦遽止之盈珍<lb/>
<pb n="KR4h0022_WYG_791-9a"/>
不敢違復率盈珍主兵事制以姚南仲代盈珍方㑹客<lb/>
言曰姚大夫書生豈將才也坦私謂人曰姚大夫外雖<lb/>
柔中甚剛又能斷監軍若侵之必不受禍自此萌矣若<lb/>
從公䘮而西必遇姚大夫吾懼為所留以及禍遂潜去<lb/>
姚果以牒來請終以不逢得解及盈珍與姚有隙從事<lb/>
多黜死者王緯觀察浙西兼鹽鐡使請坦為轉運判官<lb/>
及李錡代請如初轉殿中侍御史錡所行多不循法坦<lb/>
每爭之詞㫖深切聽者皆為之懼累求去不得凡在錡<lb/>
<pb n="KR4h0022_WYG_791-9b"/>
府七年官不改錡惡狀滋大坦慮及難又非可以力爭<lb/>
遂與裴度李約李稜繼以罷去後數年詔追錡入錡遂<lb/>
扇兵士殺留後以留已因發兵取宣州為其將所擒送<lb/>
斬死順宗寢疾王叔文居翰林决大政天下懔懔坦說<lb/>
宰相韋執誼速白立皇太子以樹國本執誼深納其言<lb/>
將以為殿中侍御史時御史中丞亦以為請王叔文使<lb/>
人請坦將以為員外郎知楊州<hi>集作子</hi>留後坦假他辭不<lb/>
受叔文不説故亊皆不行及王叔文貶出坦遂為殿中<lb/>
<pb n="KR4h0022_WYG_791-10a"/>
侍御史權徳輿為户部侍郎請為本司員外郎尋轉户<lb/>
部兼侍御史知雜事未乆遷刑部郎中知雜事如故赤<lb/>
縣尉有為御史臺所按者京兆尹密救之上使品官釋<lb/>
之坦時在宅臺吏以告坦白中丞請覆奏然后奉詔品<lb/>
官遽以聞上曰吾固宜先命所司遂使宣詔乃釋數月<lb/>
遷御史中丞賜紫衣分司東都尋歸西臺初上禁絶罷<lb/>
鎮節度使等獻財貨載於赦條時山南節度使栁晟浙<lb/>
東觀察使閻濟美皆罷鎮有所獻坦劾奏之晟濟羙皆<lb/>
<pb n="KR4h0022_WYG_791-10b"/>
白衣待罪上召坦對因曰栁晟閻濟羙所獻皆家財非<lb/>
刻下卿勿劾坦對曰陛下所以布大信于天下者赦令<lb/>
是也且兩臣首違詔臣職當舉奏陛下不可以失大信<lb/>
于天下上曰朕既受之矣如何坦對曰出歸有司以明<lb/>
陛下之徳上善之竟為宰相所寢李錡之誅有司將自<lb/>
淮安王之下墳墓皆毁之宰相不敢言坦奏曰李錡與<lb/>
國同族其反逆不道身既斬死并殺其子罪塞矣若將<lb/>
追毁祖父墳墓臣以為不可淮安王有佐命之功且國<lb/>
<pb n="KR4h0022_WYG_791-11a"/>
真又死王事漢誅霍禹不毁霍光之墳房遺愛伏誅罪<lb/>
不誅於𤣥齡此前代及聖朝之故事也康誥曰父子兄<lb/>
弟罪不相及若將易之無乃罪及良臣且傷大體乎上<lb/>
改容曰非卿言何由知此<hi>集無此字</hi>遂命停毁仍禁採樵給<lb/>
伍户守淮安王之墳以示不忘其功上䇿試賢良方正<lb/>
之士有懐書䇿入者將深罪之坦奏言四方不明知所<lb/>
犯必以為策辭抵忤宜輕其責上從之江陵節度使裴<lb/>
均入為僕射行香時將處常侍諌議之上坦引故事及<lb/>
<pb n="KR4h0022_WYG_791-11b"/>
姚南仲近例以為節<hi>集作證</hi>裴均怒曰姚南仲何足為例<lb/>
耶坦應曰姚僕射但不是勑使耳何不足以為例也遂<lb/>
為均所排改右<hi>集作左</hi>庶子坦初為殿中當杜黄裳為相<lb/>
故累遷凡二十有三月而至中丞及居官守道正言日<lb/>
聞而人忘其遷之速也<hi>集無也字</hi>數月宰相裴垍白以為宣<lb/>
歙池等州都團練觀察處置節使兼御史中丞宣州刺<lb/>
史劉闢之逆其婿蘇強坐誅死強兄𢎞為晋州從事自<lb/>
免歸人莫敢用坦奏言蘇𢎞有才行以其弟強坐誅死<lb/>
<pb n="KR4h0022_WYG_791-12a"/>
劉闢反誅𢎞與强相去三千里必不通謀以强廢𢎞非<lb/>
陛下惜材之意因請𢎞以為判官上曰假令蘇强當時<lb/>
不就誅尚且宜隨材而任之况在其兄耶遂得請及在<lb/>
宣州江淮大旱米價日長或説節其價以救人坦曰宣<lb/>
州地狹糓不足皆他州來若制其價則啇不來矣價雖<lb/>
賤則無糓柰何<hi>五字集作如無糓何</hi>後米斗及二百商人舟米以<lb/>
來者相望坦乃借兵食多出於市以平其價<hi>集作直</hi>人頼<lb/>
以生當塗縣有渚田乆癈坦以為嵗旱茍貧人得食取<lb/>
<pb n="KR4h0022_WYG_791-12b"/>
傭可易為功於是渚田盡闢藉傭以活者數千人又以<lb/>
羡錢四十萬代税户之貧者故旱雖甚而人忘災五年<lb/>
冬遷刑部侍郎充諸道鹽鐡轉運使減冗職八十員自<lb/>
江之南補置付之院監使無所與數月轉户部侍郎判<lb/>
度支坦更歴<hi>集作歴更</hi>重位以朝廷是非大體為已務故多<lb/>
所陳請或上封告泗州刺史薛謇為代北水運使時畜<lb/>
馬數百匹有異馬不以獻者事下度支乃使廵判官往<lb/>
騐之未返上遲之使品官劉泰昕案其事坦上陳以為<lb/>
<pb n="KR4h0022_WYG_791-13a"/>
陛下既使有司騐之又使品官往豈大臣不足信於品<lb/>
官乎臣請先罷免䟽三奏上於是遂追劉泰昕舊賦於<lb/>
州郡者或非土地所有責厚價以市之他境坦悉條奏<lb/>
各去其所無罷宣歙㫖支米收其價以移之於湖南免<lb/>
江南鹿腊配之鄜汝州以韓重華為代北水運使開廢<lb/>
田列柵二十益兵三千人嵗收粟二十萬石八年西受<lb/>
降城為河所壊城使周懐義上言宰相議徙天徳故城<lb/>
坦以受降城張仁愿所作當磧石得制北狄之要若避<lb/>
<pb n="KR4h0022_WYG_791-13b"/>
河流宜退三數里其費不多天徳故城北倚山去河甚<lb/>
逺失制虜要地非便因使水運使察視逺近利病以圗<lb/>
進上使品官强文彩覆之文彩言與坦合上召坦使條<lb/>
陳將行之竟為宰相所奪乃出坦為劒南東川節度使<lb/>
周懐義數月憂卒燕重旰代其位遂移天徳故城軍士<lb/>
歸怨因殺重旰屠其家初坦與宰相李絳議論多合綘<lb/>
藉為己助及坦出半嵗而綘罷坦至東川盡罷兩税外<lb/>
山澤鹽并𣙜率之籍夷人歌之綿劒二州有通文成州<lb/>
<pb n="KR4h0022_WYG_791-14a"/>
路每嵗奏發二千兵以防西蕃其實不過一二百人坦<lb/>
乃奏於衝地置戍鎮之上誅蔡州詔發兵二千人於安<lb/>
州每朔望使人問其父母妻子其有疾者與之藥故兵<lb/>
士皆感恩<hi>集而有字</hi>無逃者及薨贈禮部尚書<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_791-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷四百</head>
    <p>
<pb n="KR4h0022_WYG_400-1a"/>
欽定四庫全書<lb/>
　文苑英華卷四百　　　　宋　李昉等　編<lb/>
　館殿<hi>監官附</hi>
　　史館脩撰<lb/>
　　　授沈傳師左拾遺史館脩撰制<lb/>
　　　　　　　　　　　　　　　白居易<lb/>
勑京兆府鄠縣尉沈傳師庶職之重者其史氏歟歴代<lb/>
以來甚難其選非雄文博學輔之以通識者則無以稱<lb/>
<pb n="KR4h0022_WYG_400-1b"/>
命今兹命爾其有旨哉昔談之書遷能脩之彪之史固<lb/>
能終之惟爾先父嘗譔建中實録文質詳略頗得其中<lb/>
爾宜繼前志率前脩無忝爾父之官之職可<lb/>
　　　授韓愈比部郎中史館修撰制<lb/>
勑太學博士韓愈學術精博文力雄健立詞措意有班<lb/>
馬之風求之一時甚不易得加以性方道直介然有守<lb/>
不交勢利自致名望可使執簡列為史官記亊書法必<lb/>
無所苟仍遷郎位用示褒升可依前件<lb/>
<pb n="KR4h0022_WYG_400-2a"/>
　　　授考功員外郎鄭璘司勲員外郎盧擇並充史<lb/>
　　　　館脩撰制　　　　　　　薛廷珪<lb/>
勑具官鄭璘等堯舜禹湯文武之善桀紂幽厲之違非<lb/>
直筆信史後王莫得而詳也我國家列聖行事亦具書<lb/>
于史官將以昭示後昆垂訓不朽紀綱專摠於丞相筆<lb/>
削分任於名儒非夫望藴司南才膺載筆者不當其選<lb/>
而崇望言爾璘等博聞强識繩直氷清四時之和氣襲<lb/>
人一字之褒貶惟正聞見事典<hi>一作業</hi>周知故實可以著<lb/>
<pb n="KR4h0022_WYG_400-2b"/>
不刋之書論司過之史爾宜詳於注記紀乎言動之非<lb/>
繼彼春秋明乎得失之跡彰善癉惡無忿疾厥心舉直<lb/>
錯枉無上下其手佇聞稱職當議陟明可<lb/>
　　　授陸鼎史館知脩撰制　　　常　衮<lb/>
勑左補闕陸鼎終始于學以致其道先儒未詳多所究<lb/>
博<hi>一作精究</hi>秉南史之遺直補東觀之闕文左右諌曹所宜<lb/>
迭處鴻都講藝亦在論思可左補闕充史館脩撰<lb/>
　　　授荀尚史館脩撰制<lb/>
<pb n="KR4h0022_WYG_400-3a"/>
勑處士荀尚昔荀卿荀恱並有著書而尚逺承儒史之<lb/>
業深得述作之意思精大體經通王道慨然<hi>一作慷慨</hi>論事<lb/>
來自山東灼見古今之宜熟數理安之册嘉樂賢俊副<lb/>
于懐人春秋一字使之潤色結綬京輔進而祿之行成<lb/>
乎身不患無位可華州下邽縣尉充史館脩撰<lb/>
　　校理<lb/>
　　　授夏侯瞳忠武軍節度副使薛途涇陽尉充集<lb/>
　　　　賢校理等制　　　　　　杜　牧<lb/>
<pb n="KR4h0022_WYG_400-3b"/>
勑前昭義軍節度判官朝議郎殿中侍御史内供奉夏<lb/>
侯瞳等瞳以科名詞學開敏多才久逰諸侯常藴令聞<lb/>
周知吏理兼能潔身戎臣上言願為毗賛既諾仕以委<lb/>
質宜直道以酬知途以文行策名節趣<hi>一作趣尚</hi>清逺言於<lb/>
後進實為秀人延閣典校丞相所請勉循階級以至堂<lb/>
奥可依前件<lb/>
　　　授蕭孜著作郎裴佑之陜府廵官崔滔櫟陽縣<lb/>
　　　　尉集賢校理等制<lb/>
<pb n="KR4h0022_WYG_400-4a"/>
勑在春秋時晋為諸侯國也尚立公族大夫教育諸卿<lb/>
之子富有賢哲不假搜聘召同列而㑹者三百餘年况<lb/>
今天覆盡得而禹畫無遺名卿賢相之家清風素範之<lb/>
族子孫森羅髦雋並作次第叙用豈歎乏才匭使判官<lb/>
將仕郎守國子監太學博士蕭孜等或以秀異得舉文<lb/>
學決科或以行實立身遭逢知已皆後生可畏之士為<lb/>
當時有才之人東觀著述延<hi>集作殿</hi>閣典校參畫幕府開<lb/>
導獻納清秋美職二者兼之不由階級安至堂奥勉於<lb/>
<pb n="KR4h0022_WYG_400-4b"/>
脩慎以俟超昇可依前件<lb/>
　　　授李毗集賢校理等制　　　崔　嘏<lb/>
勑秘書正字集賢校理李毗等披書殿讎校之文秉東<lb/>
觀鉛黄之筆必選其雄詞擲地敏學通天者而授之爾<lb/>
等皆以後來之英前達所許人推領袖名於縉紳或荆<lb/>
山藴片玉之姿或桂樹擇一枝之秀五常師於中道萬<lb/>
里視其長途况我台臣監領二職以爾上請是謂得人<lb/>
宜思結綬之榮各勉分飛之勢推輪覆簣其在兹乎毗<lb/>
<pb n="KR4h0022_WYG_400-5a"/>
可藍田縣尉充集賢校理澣可興平縣尉直史館<lb/>
　　　授前京兆府叅軍錢珝藍田縣尉充集賢校理<lb/>
　　　　鄉貢進士崔昭緯秘書省秘書郎充集賢校<lb/>
　　　　理制　　　　　　　　　薛廷珪<lb/>
勑具官錢珝等儒術可以厚風俗人文可以化天下帝<lb/>
王興創不能遺之粤我皇祖肇基丕闡兹道反隋氏之<lb/>
政追孔門之風皷篋升筵者餘八千人邦寜本固者垂<lb/>
三百載貽厥冲眇不敢昏迷佐予中興乃眷於是良重<lb/>
<pb n="KR4h0022_WYG_400-5b"/>
集賢藏書之府故用丞相司之得選官屬將慎廢墜以<lb/>
珝禮為身幹慎得言樞奉典刑之遺無辱趙氏以昭緯<lb/>
名冠來籍道絶下交居德行之科不減顔子方設鉛槧<lb/>
有期丹黃爾宜窮四部之多正五體之别無使我集賢<lb/>
殿不及漢興之東觀秘書也勉矣哉可<lb/>
　　　授户部廵官秘書省校書郎楊玢武功縣尉充<lb/>
　　　　集賢校理制　　　　　　錢　珝<lb/>
勑具官楊玢士子由科而進得為館殿吏者俯視華資<lb/>
<pb n="KR4h0022_WYG_400-6a"/>
如拾地芥然而道不益固名不益彰則朝之華資其可<lb/>
俯視而拾之哉玢質秀氣實自立頗强窺其所為誠在<lb/>
於道固名彰之本也今既列書殿仍懐令圖奚患華資<lb/>
不能俯拾可依前件<lb/>
　　　授李轂河南府叅軍充集賢校理制<lb/>
　　　　　　　　　　　　　　　李　磎<lb/>
勑李轂書府皆以丞相為大學士盖理化之本在焉而<lb/>
集賢嘗鄙仙殿之稱時之論者亦以為尤重今太學士<lb/>
<pb n="KR4h0022_WYG_400-6b"/>
謂爾轂儒學賢相之後以進士擢科今典籍散亡編簡<lb/>
殘缺轂紹儒學之業實進士之名儻能討尋質正請使<lb/>
校羣書焉予嘉而聽之叅軍府庭則序官然耳河南京<lb/>
兆大何足論噫苟能副太學士之委諫官御史豈恡汝<lb/>
遷可依前件<lb/>
　　太常博士<lb/>
　　　授陳貞節太常博士制　　　蘇　頲<lb/>
勑宣議郎右拾遺内供奉陳貞節卞寳輝光楚材翹秀<lb/>
<pb n="KR4h0022_WYG_400-7a"/>
窮禮經之奥博踐詞律之風雅叅名列侍每獻昌言掌<lb/>
亊奉常宜銓令典可守太常博士散官如故<lb/>
　　　授鄭涵等太常博士制　　　白居易<lb/>
勑具官鄭涵等並早以文行久從吏職軰流之間頗為<lb/>
淹滯况雅有學識進脩不已禮官方缺宜當此選凡朝<lb/>
廷禮制或損益有疑中外諡議或褒貶不決爾為博士<lb/>
皆得正之所任非輕各敬乃事並可依前件<lb/>
　　　授蕭峴太常博士制　　　　杜　牧<lb/>
<pb n="KR4h0022_WYG_400-7b"/>
勑禮至則無怨樂至則不争揖讓而理天下者禮樂是<lb/>
也今國家上法三代下採兩漢質文降殺皆有舊章今<lb/>
命博士非欲草具<hi>集作革其</hi>儀法但使提舉考習而已登仕<lb/>
郎守秘書省著作佐郎蕭峴聞爾昆弟之間著友愛之<lb/>
稱復能於知已依投之地竭力報効况乎富有文學黙<lb/>
守恬退執<hi>一作操</hi>心處巳不亦多乎爾其為吾折中輕重<lb/>
詳校疑似使祝宗卜史之徒不敢以近習欺爾斯則可<lb/>
矣勉於自强可守太常博士散官如故<lb/>
<pb n="KR4h0022_WYG_400-8a"/>
　　　授杜濛太常博士制<lb/>
勑守左拾遺杜濛爾五廟祖常佐太宗同安生人共為<lb/>
天下者也爾能自以文學策名清時升為諌臣豈曰虛<lb/>
設如聞同列墻進而不爾容爾亦拜章自陳極詞貢情<lb/>
乃令徴辨盡知其由僉曰爾以齒少有才不能韜晦或<lb/>
處衆矜巳或遇事𥚹𠂻言於慎㣲則亦乖矣仕於清貫<lb/>
斯豈廢乎考衆惡必察之言徴怨不在大之説官移禮<lb/>
寺跡去掖垣屈既伸眉事亦存體酌此二者頗得中道<lb/>
<pb n="KR4h0022_WYG_400-8b"/>
况乎職業至重藴蓄可施無使衆多復有窺測可守太<lb/>
常博士<lb/>
　　秘書郎<lb/>
　　　授衛惲<hi>一作暉</hi>校書郎制　　　常　衮<lb/>
勑三品子衛惲漢制有任子之令國朝二千石理行尤<lb/>
異者賞亦及之况㓜有令聞服於經訓校書<hi>集作文</hi>秘閣<lb/>
以奬其才可宣義郎試秘書省校書郎<lb/>
　　　授張籍秘書郎制　　　　　元　稹<lb/>
<pb n="KR4h0022_WYG_400-9a"/>
勑張籍傳云王澤竭而詩不作又曰采詩以觀人風斯<lb/>
亦警予之一事也以爾籍雅尚古文不從流俗切磨諷<lb/>
興有助政經而又居貧晏然㢘退不競俾任石渠之職<lb/>
思聞木鐸之音可守秘書郎<lb/>
　　　授王建秘書郎制　　　　　　白居易<lb/>
勑太府丞王建太府丞與秘書郎品秩同而祿廪一今<lb/>
所轉移者欲職得冝而才適用也詩人之作麗以則建<lb/>
為文近之矣故其所著章句徃徃在人口中求之軰流<lb/>
<pb n="KR4h0022_WYG_400-9b"/>
亦不易得帑藏之吏非爾官也而翺翔書府吟咏秘閣<lb/>
改命是職不亦可乎可秘書郎<lb/>
　　　授劉縱秘書郎制　　　　　杜　牧<lb/>
勑具官劉縱徒步詣闕上獻封章又自叙其先臣陳許<lb/>
間事皆歴歴可聽公侯子弟多溺於驕邪爾能讀書學<lb/>
文自可嘉奨圖籍之府命爾為郎豈惟振滯求能且不<lb/>
欲使勲勞<hi>一作勞能</hi>之後栖栖於塵土中也可秘書省秘書郎<lb/>
　　著作郎<lb/>
<pb n="KR4h0022_WYG_400-10a"/>
　　　授崔融著作郎制　　　　　李　嶠<lb/>
鸞臺具官崔融長才廣度贍學多聞詞麗楊班行髙曽<lb/>
史外臺美其方正中省推其良直永言司典尤俟得人<lb/>
載筆西垣既藉㣲婉紬文東觀更資博通冝昇著作之<lb/>
庭兼踐記言之地可著作郎仍兼<hi>一作於</hi>右史内供奉官<lb/>
　　　授呉兢著作郎制　　　　　蘇　頲<lb/>
黄門朝議大夫守諫議大夫上柱國兼脩國史呉兢袛<lb/>
服言行貫穿典籍藴良史之才擅巨儒之義頃專筆削<lb/>
<pb n="KR4h0022_WYG_400-10b"/>
仍侍軒階而官之正名禮不以諱冝著書於麟閣復載<lb/>
<hi>一作□</hi>籍於鴻都可行著作郎兼昭文館學士餘如故主<lb/>
者施行<lb/>
　　　授胡皓著作郎<lb/>
黄門朝議大夫檢校秘書丞兼昭文館學士上柱國胡<lb/>
皓屬文用思知名最久才清調逺寓興皆新頃掌秘文<lb/>
佇刋良史宜擢金閨之彦用光石渠之作可行著作郎<lb/>
餘如故主者施行<lb/>
<pb n="KR4h0022_WYG_400-11a"/>
　　　授司馬利賔著作郎等制　　孫　逖<lb/>
勑朝議郎行秘書省著作佐郎司馬利賔等或富於學<lb/>
業或精於吏能公清為潔已之資詞賦有成名之羙舉<lb/>
其同術宜並拜於軒墀甄其異用俾分官於儒館可依<lb/>
前件<lb/>
　　祭酒<lb/>
　　　授楊嶠國子祭酒制　　　　蘇　頲<lb/>
黄門師氏之職訓於胄子儒林之選必俟賢人魏州刺<lb/>
<pb n="KR4h0022_WYG_400-11b"/>
史上柱國北平縣開國子楊嶠直清莊敬浩素純宻伏<lb/>
膺勤業道在其中因心執禮行成於内樹風有循良之<lb/>
課試劇聞精練之能徃在東都攝於西序巾卷資其導<lb/>
誘紀綱正其頺弊惟教之立厥聲孔臧俾崇於釋菜逾<lb/>
勸於攻木可國子祭酒勲封如故主者施行<lb/>
　　　授劉瑗國子祭酒等制　　　孫　逖<lb/>
門下名器所歸必徴於才實進用之序亦慿於歳年邠<lb/>
王傅上柱國豐縣開國男劉瑗等備聞素行累踐清資<lb/>
<pb n="KR4h0022_WYG_400-12a"/>
佩服文儒周旋禮讓効官惟謹考績皆深以類而遷既<lb/>
有均於平施至公斯在亦何患於後時冝悉虛懐各從<lb/>
分職可依前件<lb/>
　　　授太僕卿賜紫李涪國子祭酒制<lb/>
　　　　　　　　　　　　　　　錢　珝<lb/>
勑右武以來國子失教聖域何逺儒風寖衰今朕考元<lb/>
龜備法駕言旋京師有日矣姑欲開六學之署以教諸<lb/>
生而張吾理道之本思得通四術者以蒞厥職<hi>一作官</hi>具<lb/>
<pb n="KR4h0022_WYG_400-12b"/>
官李涪以爾受爵素髙去朝斯久奉車親重乃以太僕<lb/>
命之宗籍宿儒時謂非稱擢居雅秩幸得其人以爾藴<lb/>
學之優當吾選求之要勉來分職昭我用才可依前件<lb/>
　　　授前左散騎常侍楊授國子祭酒制<lb/>
　　　　　　　　　　　　　　　薛廷珪<lb/>
勑具官楊授乃睠膠庠文學所聚聿求臨長必在通儒<lb/>
以授洛下髙才關西冠籍台庭襲慶士族揚芳守欹噐<lb/>
之不盈蹈黄裳之元吉策名筮仕垂四十年流落栖遲<lb/>
<pb n="KR4h0022_WYG_400-13a"/>
失騫翥勢所嗟暮齒久困窮途勉當文理之朝蒞乃成<lb/>
均之職我惟求舊爾徃崇儒載推尚齒之恩仍假納言<lb/>
之任噫𨽻名之籍今無聞焉丘園之秀為我屬意敬承<lb/>
休命以振斯文可依前件<lb/>
　　司業<lb/>
　　　授崔挹成均司業制　　　　李　嶠<lb/>
鸞臺大中大夫使持節博州諸軍事守博州刺史崔挹<lb/>
懐才抱噐悅禮敦詩博究毁陵深窮壊壁秦章漢綬雖<lb/>
<pb n="KR4h0022_WYG_400-13b"/>
踐吏途魯衣宋冠無輟儒行虎門齒胄蟻術横經重道<lb/>
尊師於是乎在宜罷外臺之任俾昇上庠之秩可行成<lb/>
均司業散官如故主者施行<lb/>
　　　授鄭諝國子司業制　　　　蘇　頲<lb/>
黄門銀青光禄大夫宋王府長史上柱國襄城縣開國<lb/>
伯鄭諝純固仁厚温恭雅實嘗覧墳籍克脩言行玳筵<lb/>
承寵已叅佐於王門瓊林講藝用周旋於師氏可行國<lb/>
子司業散官勲封如故主者施行<lb/>
<pb n="KR4h0022_WYG_400-14a"/>
　　　授裴巨卿國子司業等制　　孫　逖<lb/>
門下朝議大夫著作郎裴巨卿厚德馴行性與淳和朝<lb/>
請大夫殿中丞上柱國張九臯雅量清才體合明允咸<lb/>
推逺<hi>一作達</hi>識皆有令名能勵節於朝廷將致羙於兄弟<lb/>
詩書是悦宜當六學之師章奏惟難更擅一臺之妙巨<lb/>
卿可國子司業九臯可尚書職方郎中散官勲如故<lb/>
　　　授裴廸太僕卿元鎬京兆少尹盧玭國子司業<lb/>
　　　　等制　　　　　　　　　薛廷珪<lb/>
<pb n="KR4h0022_WYG_400-14b"/>
勑具官裴廸等天子擢侯府之彦昇諸周行掄材奬勞<lb/>
斯謂彛制逮于搜索淪滯羽儀膠庠四面取人一時慎<lb/>
選以廸卿材應聘儒席稱珍以鎬幕畫有聞賔榮具羙<lb/>
以玭華宗輝譽官路流芳各負所長求伸其志而諸侯<lb/>
之府裨賛是繄驗安劉戴舜之功見難進易退之道太<lb/>
僕禦侮貳尹優賢司成古官歴代清選唯爾三子來服<lb/>
訓詞交脩厥官以稱我意可<lb/>
　文苑英華卷四百<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百八十七</head>
    <p>
<pb n="KR4h0022_WYG_586-1a"/>
欽定四庫全書<lb/>
　文苑英華卷五百八十七　宋　李昉等　編<lb/>
　藩鎭謝官四<lb/>
　　為滎陽公桂州謝上表一首<lb/>
　　為懷州李中丞謝上表一首<lb/>
　　刺史謝上表十首<lb/>
　　　為滎陽公桂州謝上表　　　李商隱<lb/>
臣某言臣奉違禁掖祗役遐陬雖懸就日之誠懼曠宣<lb/>
<pb n="KR4h0022_WYG_586-1b"/>
風之寄柔轡載揚於永路輕船利濟於大川即以今月<lb/>
九日到任上訖臣某中謝臣係承儒訓生屬昌期初掛<lb/>
弁髦即親筐篋嘉樹無忘於封殖青氊不落於冦偷再<lb/>
擢詞科一登冊府徂遷歳律浮泛軍装忽彯華英俄列<lb/>
通籍極望郎於南省備給事於左曹中間帖掌臺綱分<lb/>
脩國史旋植孽童拒詔<hi>集作召</hi>狂虜亂華副中憲以急宣<lb/>
佐威城而遥䕶督晉氏遷延之後絶戎人值邏之奸敢<lb/>
伐善以攘羭固盡誠於養赤<hi>集作弱</hi>伏惟皇帝陛下武推<lb/>
<pb n="KR4h0022_WYG_586-2a"/>
時夏文號欽明方将䖍奉紫泥恭拜青璅豈意遽分専<lb/>
席叨賜再麾首南服以稱藩控西原而遏寇褰帷廉部<lb/>
猶恐墜於斯文横槊令軍實致憂於不武雖期竭力終<lb/>
懼敗官况俗雜華夷地兼縣道文身椎髻漸尉佗南越<lb/>
之餘叩皷鳴鐘𫝊士爕交州之態網疎則魚漏繩急則<lb/>
麏驚欲經緯以合宜顧韋弦而匪易伏願陛下務修儉<lb/>
徳廣扇㢘風拾翠採珠不勤異物驅犀逐<hi>集作返</hi>象用示<lb/>
深仁始於問俗之時便獲稱君之美臣亦當求規水薤<lb/>
<pb n="KR4h0022_WYG_586-2b"/>
取戒脂膏冀少息於羣<hi>集作疲</hi>黎庶免拘於司敗<hi>集作𨽻</hi>三<lb/>
梁路阻九嶠山<hi>集作封</hi>遥浮江遇<hi>一作過</hi>楚澤之萍望國隔<lb/>
畨禺之桂遐思白鳥鎮颺音於周囿之中逺羨仙蓂永<lb/>
固本於堯階之上無任感恩望闕結戀屏營之至<lb/>
　　　為懷州李中丞謝上表<hi>武宗</hi>
臣某言臣伏奉某月日制書授臣某官者天㫖下臨星<lb/>
言東騖即以今月某日到任上訖臣某中謝臣聞漢分<lb/>
刺舉之條三河最重唐制郊圻之數五宅唯均况蘇公<lb/>
<pb n="KR4h0022_WYG_586-3a"/>
舊田懷侯故邑太行會險徳水通津在申畫之間素為<lb/>
清地語翕張之勢號<hi>一作實</hi>曰要區自河南致軍以幕中<lb/>
分理地雖宻邇事異躬親伏惟仁聖文武至神大孝皇<lb/>
帝陛下神以運機聖而制變将鎮頑梗更務恢張由是<lb/>
開三壘之新規復數朝之故事齋壇将節重加亷郡之<lb/>
雄皂葢朱幡各有為州之貴逺徵三紀間有兩人陶某<lb/>
以吏理當材鄭某以名家正授清塵不逺餘烈猶存頒<lb/>
條之寄繼祖為難若臣者品以勲昇官因賞逹徒慕益<lb/>
<pb n="KR4h0022_WYG_586-3b"/>
恭之美以承猶宥之恩過奨在朝承乏充使将聖代懷<lb/>
柔之徳率昆<hi>一作外</hi>夷畏慕之心萬里以遥三時而復副<lb/>
介不離於痼疾<hi>一作疾故</hi>故人<hi>一作人從</hi>免難於凋零敢於䟦涉<lb/>
之勞自被生成之賜豈謂皇帝陛下謂能専對遽委牧<lb/>
人仍其栢署之雄錫以竹符之重遂使霍氏固辭之第<lb/>
早建䨇旌于公必大之門更屯五馬賢無所象分可自<lb/>
量入祖廟而歘驚瞻父堂而益懼况潞潜逆孽許出全<lb/>
師繫<hi>集作軗</hi>此州兵横制賊境兼聲勢之任有資屝之須<lb/>
<pb n="KR4h0022_WYG_586-4a"/>
謹當懋舉詔書聴求人瘼思理行之第一誠愧昔賢奉<lb/>
忠孝於在三亦唯先訓苟愆素誓則有神明伏逺雲天<lb/>
已逾旬朔獻封人冨壽之祝未卜其時懸子牟江海之<lb/>
思莫知其極無任感恩攀戀闕庭之至<lb/>
　　　蘇州刺史謝上表　　　　　元　錫<lb/>
臣某言伏奉十一月七日恩敕授臣持節蘇州諸軍事<lb/>
守蘇州刺史以今月六日到州上訖臣績用無聞寵章<lb/>
非次恩崇効淺任過憂深承命震惶不知所措臣某中<lb/>
<pb n="KR4h0022_WYG_586-4b"/>
謝伏惟睿聖文武皇帝陛下道符乾元功配坤徳盛明<lb/>
參於兩曜休烈冠於百王覆幬羣生憂勤庶政至於牧<lb/>
人長吏簡在宸衷然後明視逹聰奨勞懲過俗臻壽域<lb/>
該<hi>疑</hi>靡窮人是以列郡庶尹莫不甘於殞首以答𤣥造<lb/>
臣藝術非工吏能罕立累因過幸嘗忝官榮所歷衢婺<lb/>
兩州皆屬荒殘之後侵漁積<hi>疑作稍</hi>息是朝廷法令之明<lb/>
饑饉不生属年歳豐稔之運績無異等恩被殊私累貪<lb/>
天功以竊身寵况東吳繁劇首冠江淮自非良能豈可<lb/>
<pb n="KR4h0022_WYG_586-5a"/>
妄處受任踰重兢慙失圖獨不汰侈於法程宴安於寢<lb/>
食誓刻肌骨用申㳙毫無任受恩慚懼之至<lb/>
　　　福州刺史謝上表<lb/>
臣某言臣才不<hi>一作無</hi>過人位忽踰量跼蹐無措憂慙不<lb/>
容臣某誠惶誠懼頓首頓首臣歷忝方州誠無異効至<lb/>
如俗幸不擾人懷小安是属天時實非臣力况自永貞<lb/>
以來陛下毎降䘏隱之澤則惸嫠保安發賑救之仁則<lb/>
癘災不起法令昭著姦<hi>類表作貪</hi>邪已清時嵗豐穰流庸<hi>類表</hi>
<pb n="KR4h0022_WYG_586-5b"/>
<hi>作亡</hi>自占比屋日用豈臣之功陛下勸奨道崇葺<hi>一作輯</hi>綏<lb/>
念切採擢凡品統臨列城将何以表正一方肅清羣吏<lb/>
庶竭微力仰酬天慈力不足則繼之以死是臣職分所<lb/>
當奉行秉茲一心敢有貳事以今月二十八日到所部<lb/>
上訖謹奉表陳謝以聞<lb/>
　　　衢<hi>一作婺</hi>州刺史謝上表<lb/>
臣某言伏奉九月二十一日恩旨授臣衢<hi>一作婺</hi>州刺史<lb/>
以今月十八日到州上訖祗承寵光魂首飛越臣已嘗<lb/>
<pb n="KR4h0022_WYG_586-6a"/>
試任績用無聞荐沐恩私兢惶靡措臣本諸生行能罕<lb/>
立徒以親知謬舉踐履踰涯常叨省署之榮亟歴萬方<lb/>
之重事懷靦冐恩戴生成伏以浙東諸州衢<hi>一作婺</hi>為大<lb/>
郡累經荒險切在保綏憂勤所分簡求非易臣自量智<lb/>
力懼不勝任守信偷安踰年受代當此益重實昧寵章<lb/>
頃属旱灾相繼天䘮過半生聚長育理難卒平賦斂徵<lb/>
求物有常數自前年以來陛下以覆育之慈深布吊憫<lb/>
賑貽口食蠲復地征人用昭蘇氣消疪瘼竊以匹夫遂<lb/>
<pb n="KR4h0022_WYG_586-6b"/>
性天下懷仁况江表獲安動踰百萬臣職當撫字倍切<lb/>
常情欲宣明詔條通逹幽隱敦實務本者勸之以農開<lb/>
通明敏者進之以學奉朝廷法制守使府規模克勵小<lb/>
心庶無大悔有渝此志敢逭明刑<lb/>
　　　宣州刺史謝上表<lb/>
臣某言中使王文朝至伏奉六月六日恩制授臣宣州<lb/>
刺史兼御史中丞充宣歙池等州都團練觀察處置等<lb/>
使以七月二十九日到鎮上訖臣謬承寵章顧影慙灼<lb/>
<pb n="KR4h0022_WYG_586-7a"/>
祗奉眀詔撫心震驚臣某中謝伏惟元和聖文神武法<lb/>
天應道皇帝陛下嗣承大寶光啓中興徳洽生靈道超<lb/>
今古平逆亂之本建太平之階将澄化源先正理道詳<lb/>
授<hi>一作擇</hi>長吏撫綏疲人冀厚生成用頒敎化以臣庸昧<lb/>
何以表率一方以臣孱微何以訓齊百姓始懼貪冐終<lb/>
思悔尤伏以人之性命懸在衣食衣食所繫蠶農為先<lb/>
使蠶不失時農無愆候其在姦豪屏息賦役均平既絶<lb/>
侵漁雖灾害不困既均物力雖貧乏亦安不困而安可<lb/>
<pb n="KR4h0022_WYG_586-7b"/>
成富庶臣累叨重任願効<hi>一作立</hi>微功嘗所粗知猶勉懼<lb/>
<hi>一作強</hi>不至况有未達豈昏愚可任竊自思惟不遑寢食<lb/>
<hi>一作處</hi>至若鉛刀一割之用駑馬再馳之勤所願酬恩更<lb/>
期効命旬歳無補刑章敢逃無任受恩惶恐之至<hi>一作皆唐</hi>
<hi>類表</hi>
　　　忠州刺史謝上表<hi>憲宗</hi>　　　　白居易<lb/>
臣某言臣以去年十二月十二日伏奉敕㫖授臣忠州<lb/>
刺史以今月二十八日到本州當日上訖殊恩收<hi>一作時</hi>
<pb n="KR4h0022_WYG_586-8a"/>
奨非次遷榮<hi>集作昇遷</hi>感戴驚惶隕越無地臣某誠喜誠懼<lb/>
頓首頓首臣性本踈愚識惟𥚹狹早蒙採錄擢在翰林<lb/>
僅歴五年毎知塵忝竟無一字上答聖眀及移秩宫寮<lb/>
卑冗踈賤不能周慎自取悔尤猶蒙聖慈曲賜容貸尚<lb/>
加祿食出佐潯陽一志憂惶四年循省晝夜寢食未嘗<lb/>
敢安負霜枯葵雖思向日委風黃葉敢望霑春豈意天<lb/>
慈忽加詔命特從佐郡寵授専城喜極魂驚感深泣下<lb/>
方今淮蔡底定兩河乂寧臣得為昇平之人遭遇已極<lb/>
<pb n="KR4h0022_WYG_586-8b"/>
况居符竹之寄榮幸實多誓當負刺慎貞履氷勵節下<lb/>
安凋瘵上副憂勤未死之間期展微効跼身地逺仰首<lb/>
天高螻蟻之誠伏希憐察無任感激懇欵彷徨之至謹<lb/>
遣某官某乙奉表陳謝以聞臣某誠惶誠恐頓首頓首<lb/>
謹言<hi>元和十四年三月二十八日</hi>
　　　杭州刺史謝上表<lb/>
臣某言去年七月十四日蒙恩除授杭州刺史屬汴路<lb/>
未通取襄漢路赴任水陸七千餘里晝夜奔馳以今月<lb/>
<pb n="KR4h0022_WYG_586-9a"/>
一日到本州當日上<hi>集有任字</hi>訖外憂重寄<hi>集作上分憂寄</hi>内省庸<lb/>
虚仰天戴恩蹈<hi>集作跼</hi>地失次臣某誠感誠懼頓首頓首<lb/>
臣謬因文學早忝<hi>集作忝厠</hi>班行自先朝黜官以來六年放<lb/>
棄逢陛下嗣位之後數月徵還生歸帝鄉<hi>集作京</hi>寵在郎<lb/>
署不踰年擢知制誥未周歳正授舎人出泥登霄從骨<lb/>
生肉惟有一死擬将報恩旋屬邊<hi>集作方</hi>隔不寧朝廷多<lb/>
事當陛下旰食宵衣之日是微臣輸肝寫膽之時雖進<lb/>
獻愚衷敢<hi>集作或</hi>期有補而退思事理多不合宜臣猶自<lb/>
<pb n="KR4h0022_WYG_586-9b"/>
知况在天鑒忝非土木若<hi>集作如</hi>履氷淵合當鼎鑊之誅<lb/>
尚忝藩條<hi>集作宣</hi>之寄才小官重恩深責輕欲荅生成未<lb/>
知死所惟當夙興夕惕焦思苦心恭守詔條勤恤人隱<lb/>
<hi>集作庶</hi>下蘇凋瘵上副憂勤萬分之恩冀<hi>一作莫</hi>酬一二仰<lb/>
天舉首望闕馳心葵藿之志徒仰螻蟻之誠難達無任<lb/>
感恩懇<hi>一作激</hi>切之至謹奉表稱謝以聞<hi>長慶二年</hi>
　　　蘇州刺史謝上表<hi>敬宗</hi>
臣居易言伏奉三月四日恩制授臣使持節蘇州諸軍<lb/>
<pb n="KR4h0022_WYG_586-10a"/>
事守蘇州刺史臣以某月二十九日發東都今月五日<lb/>
到州當日上訖時當眀盛寵在藩條祗命荷恩以感以<lb/>
懼臣某誠懽誠幸頓首頓首伏惟皇帝陛下嗣膺厯數<lb/>
重造寰區将致昇平在先政化詢求牧守勤恤黎元實<lb/>
陛下慎選惟良之秋責成共理之日也臣以微陋早忝<lb/>
班行首自中書舎人出為杭州刺史茍<hi>集作幸</hi>免敗缺實<lb/>
無政能已蒙寵榮入改宫相今奉恩寄又分郡符奨飭<lb/>
具載於詔中慶幸實生於望外况當今國用多出江南<lb/>
<pb n="KR4h0022_WYG_586-10b"/>
江南諸州蘇最為大兵數不少稅額至多土雖沃而尚<lb/>
勞人徒庶而未富宜擇循良之吏委以撫綏豈臣𤨏劣<lb/>
之才合當任使然既成命敢不誓心必擬夕惕夙興焦<lb/>
心苦節惟詔條是守惟人瘼是求諭陛下憂勤之心布<lb/>
陛下慈和之澤則亭育之下疲人自當感恩而嵗時之<lb/>
間微臣或希報効塵黷皇鑒吐露赤誠寵至空驚恩深<lb/>
未答無任慚惶懇激之至謹差軍事散将某乙奉表陳<lb/>
謝以聞臣誠惶誠恐頓首頓首謹言<lb/>
<pb n="KR4h0022_WYG_586-11a"/>
　　　連州刺史謝上表　　　　　劉禹錫<lb/>
　　此篇合入五百八十六巻今已移入姑存其目<lb/>
　　　同州刺史謝上表　　　　　元　稹<lb/>
臣稹言伏奉今月三日制書授臣使持節同州諸軍事<lb/>
守同州刺史兼本州防禦使臣罪重責輕憂惶失據慮<lb/>
為臺府逼逐不敢徘徊闕庭便自朝堂匍匐進發謹以<lb/>
今月六<hi>集作九</hi>日到州上訖臣稹辜負聖朝<hi>唐書作眀</hi>辱累恩<lb/>
奨便合自求死所豈謂<hi>集作宜</hi>尚忝官榮臣稹誠恐誠慙<lb/>
<pb n="KR4h0022_WYG_586-11b"/>
死罪死罪臣八歳䘮父家貧無業毋兄乞丐以供資養<lb/>
衣不布體食不充腸㓜學之年不蒙師訓因感隣里兒<lb/>
稚有父兄為開學校涕咽發憤願知詩書慈母哀臣親<lb/>
為敎授年十有五得眀經出身由<hi>集作自</hi>是苦心為文夙<lb/>
夜強學年二十四登吏部乙科受校書郎年二十八歳<lb/>
蒙制舉首選授左拾遺始自為學至於升朝無朋友為<lb/>
臣吹嘘無親黨為<hi>唐書作戚</hi>臣援庇莫非苦已實不因人獨<lb/>
立性成<hi>集作成性</hi>遂無交結任拾遺日屢陳時政蒙先皇帝<lb/>
<pb n="KR4h0022_WYG_586-12a"/>
召對<hi>集作召問舊書作召問於</hi>延英旋為宰相所憎貶<hi>唐書作出</hi>臣河南<lb/>
縣尉及為監察御史又不敢規避専心糾䋲復為宰相<lb/>
怒臣不庇親黨因以他事貶臣江陵判司廢棄十年分<lb/>
死溝瀆元和十四年憲宗皇帝開釋有罪始授臣膳部<lb/>
貟外郎與臣同省署者多是臣初登朝時舉人任卿相<lb/>
者半是臣同諫院時拾遺補闕愚臣既不能低心曲就<lb/>
流輩亦以此望風怒臣不料陛下天聽過卑知臣薄藝<lb/>
朱書授臣制誥延英詔臣賜緋宰相惡臣不出其門由<lb/>
<pb n="KR4h0022_WYG_586-12b"/>
是百方<hi>集作計</hi>侵毁陛下察臣無罪寵奨逾深召臣面授<lb/>
舎人遣充承㫖翰林學士金章紫服光飾陋軀人生之<lb/>
榮臣亦至矣然臣益遭誹謗日夜憂危惟陛下聖鑒照<lb/>
<hi>唐書作昭</hi>臨彌加保任竟排羣議擢授<hi>集作備</hi>台司臣忝有肺<lb/>
肝豈並尋常宰相况當行營退散之後牛元翼未出之<lb/>
間毎聞陛下軫念之言愚<hi>集作徼</hi>臣恨不身先士卒所以<lb/>
問于方計策遣王友眀等救解深州葢欲上副聖情豈<lb/>
是別懷他意不料奸人疑臣殺害裴度妄有告論塵黷<lb/>
<pb n="KR4h0022_WYG_586-13a"/>
聖聰媿羞天地臣本待辨明示<hi>集作未</hi>了便擬殺身謝責<lb/>
豈料聖慈尚加<hi>集作在</hi>薄貶同州雖違咫尺之顏不逺郊<lb/>
畿之境伏料必是宸衷獨斷乞臣此官若遣他人商量<lb/>
乍可與臣逺處方<hi>集作藩</hi>鎮豈有<hi>集作㫖</hi>遣臣俯近闕庭臣<lb/>
所恨今月三日尚蒙召對延英此時不解泣血仰辭天<lb/>
顔便<hi>唐書作乃</hi>至今日竄逐臣自離京國目斷魂銷毎至五<lb/>
更朝謁之時臣實制淚不得已臣若餘生未死他時萬<lb/>
一歸還不敢更望得見天顔但得再聞京城鐘皷之音<lb/>
<pb n="KR4h0022_WYG_586-13b"/>
臣雖黃土覆面無恨九泉<hi>集作原</hi>臣某無任自恨自悲<hi>集作</hi>
<hi>慙</hi>攀戀聖慈之至然臣一日未死亦合有所陳論或聞<lb/>
党項小有動摇臣今謹具手疏陳奏伏望恕臣死罪特<lb/>
留聖覽今<hi>集作臣</hi>此表並臣手疏並望<hi>集作講</hi>留中不出謹<lb/>
差知衙官試殿中監馬𢎞直奉表謝罪以聞<lb/>
　　　黄州刺史謝上表<hi>文宗</hi>　　　　杜　牧<lb/>
臣某言臣奉某月某日敕㫖自某官授臣黄州刺史以<lb/>
某月日到任上訖臣某誠惶誠恐頓首頓首臣自出身<lb/>
<pb n="KR4h0022_WYG_586-14a"/>
以來供職使府雖有官業不親治<hi>唐諱</hi>人及登朝四任皆<lb/>
參臺閣優㳺無事止奉朝謁今者蒙恩擢授刺史専斷<lb/>
刑罰施行詔條政之善惡惟臣所繫素不更練兼之愚<lb/>
昧<hi>集作昧愚</hi>一自到任憂惕不勝動作舉止惟恐罪悔伏以<lb/>
黄州在大江之側<hi>集作北</hi>雲夣澤南古有夷風今盡華俗<lb/>
户不滿二萬稅錢纔三萬貫風俗謹朴法令明具久無<lb/>
水旱疾疫人業不耗謹奉貢賦不為罪惡臣雖不行亦<lb/>
能守之然臣觀東漢漢光武明帝稱為眀主不信<hi>集作任</hi>
<pb n="KR4h0022_WYG_586-14b"/>
徳敎専任刑名二主相繼聨五十年當時以深刻刺舉<lb/>
號為稱職治<hi>唐諱</hi>古之風廢俗吏之課高於此時循吏衞<lb/>
颯任延王景魯恭劉寛陳寵之徒止一縣宰獨能不狥<lb/>
時俗自行敎化惟徳是務愛民如愛子廢鞭笞責削之<lb/>
文用忠恕撫字之道百里之内勃生古風凡違衆背時<lb/>
狥古非今王者公侯尚難其事豈一縣宰能移其俗此<lb/>
蓋人為治古之人法為一時之法以治古之敎敎之即<lb/>
治古之人以一時之法齊之即一時之人國家自有天<lb/>
<pb n="KR4h0022_WYG_586-15a"/>
下以來二百三十餘年間専用仁恕毎後刑罰是以内<lb/>
難外難作者相繼土地甲兵權柄號令盡非我有終能<lb/>
擒之此實恩澤慈愛入人骨髓俗厚風古不可動摇今<lb/>
自陛下即位以來重罪不殺小過不問普天之下蠻貊<lb/>
之邦有罹艱㐫一皆存䘏聖明睿哲廣大慈恕逺僻隱<lb/>
阨無不歡戴受十四聖之生肓張二百四十年之基宇<lb/>
臣於此際為吏長人敢不遵行國風彰揚至化小大之<lb/>
獄必以情恕孤獨鰥寡必躬問撫庶使一州之人知上<lb/>
<pb n="KR4h0022_WYG_586-15b"/>
有仁聖天子所遣刺史不為虚受蒸其和氣感其歡心<lb/>
庶為瑞為祥為謌為詠以禆盛業流乎無窮在臣心之<lb/>
則然豈材術之能及無任感激悃懇血誠之至<lb/>
　<lb/>
　<lb/>
　<lb/>
　<lb/>
　文苑英華卷五百八十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二十六</head>
    <p>
<pb n="KR4h0022_WYG_026-1a"/>
欽定四庫全書<lb/>
　文苑英華巻二十六　　　宋　李昉等　編<lb/>
　地類二<lb/>
　　土風賦一首　　　　塵賦一首<lb/>
　　隟塵賦三首　　　　泥賦一首<lb/>
　　　土風賦<hi>并序</hi>
班固曰人含五常貴于萬彚剛柔緩急音聲不同繫水<lb/>
土之風氣則謂之風其好惡取捨動静不恒隨君上之<lb/>
<pb n="KR4h0022_WYG_026-1b"/>
情欲聖唐四三皇而六五帝一六合而光宅覽職方圖<lb/>
山川盡見嵗七月木鐸徇于路命州里舉賢良於我睢<lb/>
陽古之大郡也唯君子能通天下之志也其詞曰<lb/>
吳季札挺生江國自南徂北聴羣樂之存亡觀諸夏之<lb/>
臧慝乃言夫大雅小雅周南召南陳俗夸而奢其國無<lb/>
主韓地薄而險其人不堪燕都渤碣秦負汧隴侠客憑<lb/>
陵世家淫勇顓頊之居衛也桑間濮上務耽聲色太公<lb/>
之存齊也冠帶衣履唯勤組織洙泗之間既當<hi>疑作富</hi>財<lb/>
<pb n="KR4h0022_WYG_026-2a"/>
力觜畢之下彌重獵弋兾州則紂之餘烈易為讐㓂合<lb/>
浦則蠻之獷俗相尚戰闘吴南有豫章之基燒銅山而<lb/>
煮鹽海楚東有雲夢之區鞭火耕而驅水耨豈若睢陽<lb/>
城臨氐房其地平促其人温良昔者舜漁雷澤堯作成<lb/>
<hi>一作平</hi>陽天乙都亳沛公潜梁故地多君子而風有先王<lb/>
富禮樂盛文章魚鹽委積士馬精强亦有顔邑野人居<lb/>
宋而生孔子漆園傲吏隠周而號蒙荘韋氏以占星著<lb/>
族楚宫以揆日居方宓子賤聼訟築臺坐空囹圄巫馬<lb/>
<pb n="KR4h0022_WYG_026-2b"/>
期勸農作宰克正封疆亦有髙辛故郡下邑軍塲蔡走<lb/>
定陶之國晉入涉<hi>疑作沙</hi>隨之鄉與夷出盟於瓦屋郤缺<lb/>
来㑹於承筐聊采綴而為賦叙菁華而未央言其國之<lb/>
始祖微子封於斯土先膺宗周之錫命招納暴殷之餘<lb/>
户宅陶唐火正之監就彭城鐵官之估於是孟諸為澤<lb/>
芒山為圃日尋干戈雲列郡<hi>疑作羣</hi>伍起臺十仞作室百<lb/>
堵按弓甲飛樓櫓横釣臺伐金皷討曹滅衛侵鄫掠魯<lb/>
㑹盟於鴻口之亭繳射於龍逰之浦及其楚國圍急澤<lb/>
<pb n="KR4h0022_WYG_026-3a"/>
門役苦外則睅目而歌内則析骸而哺妖星去國所移<lb/>
者三恠石隕空視之則五其後漢分元弟出食於梁景<lb/>
<hi>當作文</hi>帝則錫茅而建社文<hi>當作景</hi>帝則肅桂而稱觴由是<lb/>
綵艇盡樓鋪鴈池以千里蘭軒竹閣澄猿巖而四起徵<lb/>
廐馬於邉徼選宫人於街市千乗出車百金練士煌煌<lb/>
煒煒而軍容備矣南面稱覇而朝天子若乃秦名碭郡<lb/>
禹作豫州城池競於春色車騎溢於川流恵連則詠南<lb/>
山以作賦長卿則背西蜀而来逰入𤓰亭而避暑臨榖<lb/>
<pb n="KR4h0022_WYG_026-3b"/>
塾而迎秋吊仙人於蒙邑祠閼伯於商丘想華門之瘈<lb/>
狗歎梁野之妖牛並忘歸於此地充近侍而淹留别有<lb/>
忠臣壮士貞夫孝子五侯競立三王俱死英靈遰見商<lb/>
㩁未已雖埋骨於黄塵俱列名於青史當今奄有萬國<lb/>
承平百年化被則如春露之沾草文同則若夜星之拱<lb/>
天惟茲都之宏壮比列土而居先属城有師何代無賢<lb/>
伊昔全盛莫之與競食客駢闐諸侯聘命旌斾互出臺<lb/>
殿交映忽𤓰剖而豆分若烟收而雨竟已矣哉中則傾<lb/>
<pb n="KR4h0022_WYG_026-4a"/>
兮滿則缺隂靈起兮陽精滅始㸔春樹歇芳菲已見秋<lb/>
源漲沙雪自昔雄材與壮氣莫不埋恨而吞咽七十里<lb/>
之城郭仍在一千年之綺羅都絶京兆杜公久逰闗東<lb/>
臨少昊之秋月過梁王之舊宫食水土問人風執官曹<lb/>
而正直抱身鏡而清通識寳者不遺於草澤懐材者喜<lb/>
遇於良工但能任土而作貢則我梁國之不空<lb/>
　　　塵賦<hi>并序</hi>　　　　　　　　謝　偃<lb/>
余執性介直動多違忤茲讀老子至和光同塵竊有慕<lb/>
<pb n="KR4h0022_WYG_026-4b"/>
焉因而賦之<lb/>
伊大噫之煽物氣無擊而不揚惟茲陳<hi>疑</hi>之宜昧何動<lb/>
息之順常若乃寄形大飇託質厚地倐爾而往忽焉而<lb/>
至乍徘徊以上騰或飄颻而下墜起彼集此不失厥位<lb/>
<hi>一作類</hi>居無不安涉無不利似逹人之權理任逍遥以自<lb/>
肆若夫隂風發陣雲屯鼉皷震紅旗翻千乗動萬騎奔<lb/>
中原以之黯色白日為之晝昏其興也勃其息也漸或<lb/>
聚或散乍舒乍歛細不可拾輕不可掩蒙籠篋笥羃䍥<lb/>
<pb n="KR4h0022_WYG_026-5a"/>
茵簟隨時不競應物不違值細雨而暫息逢輕風而復<lb/>
飛靃靃靡靡雰雰霏霏将晨軒而並出與暮盖而同歸<lb/>
任動靜而無累似識變而知機若夫拂珠履生羅韈積<lb/>
菱鏡而鸞沉下彫梁而歌發散瓊臺而類粉布玉堦而<lb/>
似雪蒙鳯輦於銅衢翳龍媒於金埓有動必發無空不<lb/>
遍出入青瑣逰揚紫殿流細影於廻裾亂浮香於舉扇<lb/>
隠洞房而難覩因隟光而可見既洋溢若浮煙又散漫<lb/>
如流霰至如化衣京洛錬石僊家色侔雨壤影雜飄沙<lb/>
<pb n="KR4h0022_WYG_026-5b"/>
逐奔踶而起亂隨驚輪而飛斜近則昏阡蔽陌逺則晦<lb/>
景韜霞疑竊食於顔子先甘餌於𤣥虵惟紛吾之孤介<lb/>
驟萍流而蓬徙既守遇<hi>疑作愚</hi>以用直每受訕而招毁屢<lb/>
空范丹之甑時卧李恂之被未齊物於荘生庶同塵於<lb/>
老氏<lb/>
　　　隟塵賦<hi>以不依光末難見微質為韻</hi>　　　蔣　防<lb/>
惟隟有輝惟塵是依微眀散亂若動如飛殊向晦以宴<lb/>
息類趨明而識機不逐大車寕發詩人之嘆無昏廣陌<lb/>
<pb n="KR4h0022_WYG_026-6a"/>
詎緇逰子之衣觀乎杲杲初陽沉沉闇室纎光乍進爰<lb/>
委其質忽煙涵而霧貫每延風而寫日透綺帳而偏眀<lb/>
暖丹楹而乍失不重乎金屋不貴乎華堂隨明則著在<lb/>
映而彰代皆擇其居我則不辭於處隙代皆異其志我<lb/>
則不厭乎和光似有情而聚散若任理以行蔵漠漠如<lb/>
流翳白駒之逸影濛濛不息起清唱於彫梁惟深惟微<lb/>
于閨于闥来不可止去不可遏語其志也流形似競於<lb/>
分隂語其微也弱質已侔於毫末豈不以循其隟襲其<lb/>
<pb n="KR4h0022_WYG_026-6b"/>
輝洞幽房之曭朗籠踈牖之霏微道或未行歎浮沉之<lb/>
異路時而後動任韜晦以同歸散漫廻環空濛蒨練謂<lb/>
醯雞之乍覩疑野馬之潜見不爭鄰女之光不雜寒堦<lb/>
之霰故知委范甑者志有所未安感孔顔者時有所未<lb/>
歡處沉㝠而匪異辨疑似而愈難曷若因孤光而有託<lb/>
附影流而為觀者哉所謂暗而能彰虚而能受望彈冠<lb/>
而自必騰清路而何不幸承命於光塵賦斯文而藉手<lb/>
　　　第二<hi>同前韻</hi>　　　　　　　　楊宏真<lb/>
<pb n="KR4h0022_WYG_026-7a"/>
隟有塵兮則惟其常日縁隟兮亦孔之彰何在隂而滅<lb/>
彩能委質以和光藹若成規任隟中之小大紛然無緒<lb/>
隨日際以悠揚觀夫熠熠孤光霏霏素質盡方圓之所<lb/>
至滿虚眀而不溢不洒不掃宜靜以探微或煦或吹則<lb/>
動而逾宻何羃䍥以可久混空濛而為一一㸃凝輝異<lb/>
出同歸豈開簾而霰入疑向牖之蟲飛其虚其徐有若<lb/>
無兮漠漠不皦不昧散而聚兮微微既不足以凝榭又<lb/>
何虞於化衣想夫向晦長存匪陽不見的爾東去忽焉<lb/>
<pb n="KR4h0022_WYG_026-7b"/>
西轉嗟栁絮之従風訝雪花之見晛翔而不息安即為<lb/>
難挂髙棟而将晩留空隅而助寒疑琢玉成環環中屑<lb/>
墜若窺壺入洞洞裏雲殘美纎姿而無隠雖小道而可<lb/>
觀原夫自託於空而隟能善誘無求於日而隟以虚受<lb/>
察之昭精攬之盈手同白駒之滅没非野馬之紛蹂逺<lb/>
窺濁水斯自異於浮沉仰觀歌梁必坐分於妍不美其<lb/>
含華有耀委照無違想剥廬之斯衆知舊舘之猶稀安<lb/>
寝之堂就餘光而若在偷光之壁尋微燭以相依何異<lb/>
<pb n="KR4h0022_WYG_026-8a"/>
暗室無欺眀誠未逹伊若質之隠見在無私之與奪儻<lb/>
髙鑒以吹嘘願飛翔<hi>一作揚</hi>於天末<lb/>
　　　第三<hi>同前韻</hi>　　　　　　　　趙　蕃<lb/>
日入空隟塵生夜光嘉的的以初引見冥冥而自彰乍<lb/>
拂圓輝積纎形而散亂時摇輕吹飜弱質以悠揚洎夫<lb/>
託彼耀靈起茲虚室恒紛空而色碎毎燭幽而景宻仰<lb/>
孤光之未及猶在暗而效質由是亭亭旁照羃羃斜飛<lb/>
必烱爾以賦象終飄然而相依故所以臨素壁隠清輝<lb/>
<pb n="KR4h0022_WYG_026-8b"/>
若下歌梁方凝姿而漠漠如驚陳榻幾引耀以霏霏是<lb/>
故當皎皛以自飛引虚光而将扇振遺芳而交集流細<lb/>
影而倐遍散乎幽處非厚地而不揚透彼無間庶髙天<lb/>
而可見爾其晶眀下射杳靄中攅景熠熠以将盡視規<lb/>
規而尚殘及皛輝之餘斜分稍易當冥濛之際仰望誠<lb/>
難至若窈窕孤懸熒煌相蹂靜對幽闥閒臨虚牖窮隠<lb/>
見而不讓隨方圓而可久若然者則混而同貫自得審<lb/>
於浮沉浩以相鮮孰可辨於妍不是以杳如有待紛若<lb/>
<pb n="KR4h0022_WYG_026-9a"/>
無機穿棟宇以光小拂簾櫳而色微片影方呈似鑿幽<lb/>
人之室輕文靡定如緇逰子之衣故其餘照乍沉纎埃<lb/>
旁逹既在隂而不昧将耀質而難奪亦何必越茫洋散<lb/>
空濶願依大厦之内永寄流光之末<lb/>
　　　泥賦<hi>并序</hi>　　　　　　　　鄭惟忠<lb/>
語曰等級懸隔有似雲泥然雲髙則髙矣如其不義猶<lb/>
為夫子所輕故曰於我如浮雲泥卑則卑矣苟不可棄<lb/>
且見荘生所重故曰曳尾於塗中吾少也嘗覽左太冲<lb/>
<pb n="KR4h0022_WYG_026-9b"/>
詩曰賤者雖自賤重之若千鈞感斯言之有徵故為泥<lb/>
賦<lb/>
嘉鴻鑪之造化物無象而不甄惟茲泥之為質諒稟之<lb/>
於自然雖體潤性柔而名卑質賤不同塵以苟出必感<lb/>
澤而斯見信厚地之所生匪膏雨而不變同賢良之韞<lb/>
櫝候聖明而方薦若乃花水行落莢雨将餘交衢蓄潦<lb/>
曲浦含汙<hi>一作淤</hi>望之疑實即之也虚動而為有靜而為<lb/>
無苟具形之所蹠必觸類而圖諸託龜文而成印寫鳥<lb/>
<pb n="KR4h0022_WYG_026-10a"/>
跡以為書蹤發追風之馬轍閉流水之車於是陶鈞賦<lb/>
象刻削成噐固應用之無方任良工之所肄順規矩而<lb/>
畫一循制度而無二裁無不成擬無不類以土為質以<lb/>
水為位位去質沉復歸乎地彼木偶之漂泊萍流之自<lb/>
恣推移兮莫識其始終泛濫兮莫知其所至若乃藴凋<lb/>
草於閒館含芳樹於禁闈不緇白玉之彩徒混眀珠之<lb/>
輝帶晴牛而蹔落逐春鷰而還飛何茲物之無識亦應<lb/>
命以知機本乎形而入用乃委質以合所塗城則踈勒<lb/>
<pb n="KR4h0022_WYG_026-10b"/>
解圍封闗則崤函致阻及其見棄形晦跡淪無勞切玉<lb/>
之劒自落成風之斤體伊泥之應變時可同乎人志類<lb/>
明鏡之受物若洪鐘之虚已既懸絶於白雲徒隠淪於<lb/>
緑水伊吾人之菲賤竊亦有感於斯矣<lb/>
　<lb/>
　<lb/>
　<lb/>
　文苑英華巻二十六<lb/>
</p>
<p>
</p>
  </div>
</body>
</text>
</TEI>
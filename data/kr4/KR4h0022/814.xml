<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百十五</head>
    <p>
<pb n="KR4h0022_WYG_814-1a"/>
欽定四庫全書<lb/>
　文苑英華巻八百十五　　宋　李昉等　編<lb/>
　祠廟下<lb/>
　　唐寳應靈慶池神廟記一首<lb/>
　　洪州西山風雨池記一首<lb/>
　　楚州新修吳太宰伍相神廟記一首<lb/>
　　歙州重建汪王廟記一首<lb/>
　　茅山白鶴廟記一首<lb/>
<pb n="KR4h0022_WYG_814-1b"/>
　　新修四皓廟記一首　　修黄魔神廟記一首<lb/>
　祈禱<lb/>
　　禱河侯廟一首　　　　禱聦明山記一首<lb/>
　　祠廟下<lb/>
　　　唐寳應靈慶池神廟記　　　張　濯<lb/>
天有五星辰居其一地有五材水為之首既作鹹以正<lb/>
味亦凝質而成鹽則横目之人生齒之嵗罔不資焉而<lb/>
後食矣鹽之為用大矣哉寳應靈慶池者山海經所謂<lb/>
<pb n="KR4h0022_WYG_814-2a"/>
鹽販之澤也俗稱官號皆曰鹽池供華夏二十餘州宅<lb/>
黄河千里之曲北抱原勢南負山隂涵濡泓澄浸漬舄<lb/>
鹵外無寸草内絶纎鱗水或紫赤鹽皆潔白有自来矣<lb/>
頃大厯丁已秋雨成災凡厥井疆漫為塗潦今京東和<lb/>
糴使兼知河東租庸鹽鐵侍御史清河崔公陲時以監<lb/>
察權領<hi>一作顧税</hi>是邦憂國卹人籲天有禱乃徴畚鍤集役<lb/>
徒修隄防導溪澗積溜鴻湧白波如山西迤北滙散于<lb/>
沒女監<hi>一作鹽</hi>斯池町畦不沒廬室獲全繄公是頼矣粤<lb/>
<pb n="KR4h0022_WYG_814-2b"/>
翌日亦既開霽紅鹽自生盈掬傾筐或繭或栗形攒伏<lb/>
虎色澈丹砂靈貺休徴古未之有公乃獻状于户部侍<lb/>
郎韓公滉韓公伏奏于代宗代宗俾諌議大夫蔣鎮覆<lb/>
之則編于史册薦于郊廟矣與夫白麟赤鴈之應野蠶<lb/>
穭榖之祥何以異乎冬十月詔錫池名曰寳應靈慶兼<lb/>
置祠焉盖國家祈豐財旌瑞貺也其明年因厥農隙創<lb/>
茲神寢卜津涯六十三之半當安解二大邑之間捄陾<lb/>
陾椓橐槖工惟力競役若子来俄結構以特起<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>塗塈<lb/>
<pb n="KR4h0022_WYG_814-3a"/>
而斯畢然後審像設煥丹青睟容穆如甲士贔屭則聦<lb/>
明正直之有憑也夫其洞户南豁滄波淼然樹以修槐<lb/>
羅以香草則風凉㑹舞之有所也又来嵗已未夏五月<lb/>
九日天子降中貴人以牲牢祀之制祀光臨衣冠列位<lb/>
秩齊四瀆禮視三公亦為盛矣其後西自闗輔東踰崤<lb/>
澠南馳陜服北走絳臺馬屯雲車流水乞靈報徳可勝<lb/>
紀乎易曰聖人以神道設教而天下服此之謂也遂遷<lb/>
公殿中侍御史京東和糴使逮于斯任豈唯執憲簡頒<lb/>
<pb n="KR4h0022_WYG_814-3b"/>
鹽政<hi>三字一作頒鹽之政令</hi>必將秉造化應鼎之和羮人皆望焉<lb/>
神所勞矣濯客自東鄙觀藝而来美精誠之動天多築<lb/>
䕶之盡力輙採聞見題于樂石庶丕績不朽與池始終<lb/>
時建中二年秋八月記<lb/>
　　　洪州西山風雨池記　　　　權徳輿<lb/>
山林川谷能出雲為<hi>集有風字</hi>雨皆曰神諸侯在其地則祭<lb/>
之鍾陵風雨池在山西<hi>集作西山</hi>洪井之北發源山椒𣲖分<lb/>
脉散清淺數里匯歸于兹石壁峭絶泉流其下信乎精<lb/>
<pb n="KR4h0022_WYG_814-4a"/>
氣之所囬復風雨之所蓄池邦人敬嚮相傳名之並山<lb/>
北下二十餘里有望祀之地祠宇以神之蘋蘩以薦之<lb/>
祈農望嵗於是乎在祀之豐約在徳之輕重報之遲速<lb/>
視誠之薄厚大夫李公理江西三年寛仁清浄正徳利<lb/>
用以黄韓篤厚之化易吴楚剽輕之俗里閭之間歌頌<lb/>
<hi>集作誦</hi>相聞嵗在丁卯六月大旱公廑身焦思所以救之<lb/>
之道撰日潔誠有事于神齋心夕往艤舳宵濟厥明至<lb/>
于山下達于祠亭<hi>集作宇</hi>精誠旁魄靈貺交感通山澤之<lb/>
<pb n="KR4h0022_WYG_814-4b"/>
氣致隂陽之和和氣薰然蒸為時雨未徹奠而繁隂起<lb/>
不崇朝而甘液遍蕩洒疵癘布之休和自時厥後庶徴<lb/>
咸若茂遂生物登成甫田而所治七諸侯如公之誠各<lb/>
修其封内之祀化彼災沴為釐為福其或散為祥風結<lb/>
為卿雲紛綸葳蕤奔走来告繇是九江之西嵗用大穣<lb/>
昔董仲舒推隂陽啓閉之數相區區江都之地用無饑<lb/>
年前史書之况我公察廉八郡政成化洽人有頑薄之<lb/>
俗以誠革嵗有水旱之沴以徳勝庶富斯民如此之盛<lb/>
<pb n="KR4h0022_WYG_814-5a"/>
也春秋時國有史氏君舉必書徳輿從事于公記事之<lb/>
徒也以公之仁池之神明徳參㑹若合符節是用追琢<lb/>
巖石俾邦人識之時貞元三年八月庚子記<lb/>
　　　楚州新修吳太宰伍相神廟記　盧　恕<lb/>
捨人事而介福專人事而薄神皆君子不為也茍不以<lb/>
仁惠愛民而止以墮怠理道持甘酌芳饎以交神神在<lb/>
聰明正直豈許之乎若憂勤焦思訪接無怠於賢人且<lb/>
不遺况賢神乎所以大徳君子以厚人故不薄神也楚<lb/>
<pb n="KR4h0022_WYG_814-5b"/>
州以<hi>一作比</hi>淮壖涘太宰伍相廟置在<hi>一作自</hi>吴時臨邦溝<lb/>
當伐越時為餽運所開太宰經畫及因讒而沒其神憑<lb/>
大波雄憤無所泄蓄為猛颷駭衆吴人恐之故相與立<lb/>
祠邦溝上歴代皆崇其祠椎牛釃酒小民有至破産者<lb/>
北齊清河王勵刺<hi>一作判</hi>此州申教部民不冝荒瀆非神<lb/>
之意其風稍革國朝龍朔中為狂人郭行真所焚乾封<lb/>
初凖勅重建大中十載四月十八日上以山陽荐災當<lb/>
宁憂軫曰非朝之顯徳清望有材者不可分吾憂子衆<lb/>
<pb n="KR4h0022_WYG_814-6a"/>
姓於是詔兵部郎中滎陽公守郡立政行道得民之心<lb/>
每雨小差期晴少失候公一至請之靈貺立答連嵗豐<lb/>
穣豈<hi>一作得</hi>非神之隂賛耶舊廟菆隘淺廹前横岸道塵<lb/>
坌玷䙝公黙圖將顯大之且俟誠化更廣即増張神宇<lb/>
俄有州人蔣容者啓公請合財葺之殆天啓乎何㝠契<lb/>
如是耶於是開其前伸其後重肖神像及儀從等畢新<lb/>
廟之域<hi>一作成</hi>也面河距淮巖然崇堂蜿然修廊像設新<lb/>
而英姿益明旂旓新而靈衛愈嚴庭可以長布武階可<lb/>
<pb n="KR4h0022_WYG_814-6b"/>
以勞拾級管簫朝奏一何和神也風月夕清一何宜神<lb/>
也祭法曰夫日月星辰民所瞻仰也山陵林谷川澤民<lb/>
所財用也今太宰之髙不啻星辰太宰之利不啻山谷<lb/>
彼青骨而邀食於民者豈得同日而語洎詔徴公為左<lb/>
諌議大夫釋符之日恕䝉公付以留務行及祠前顧謂<lb/>
恕曰有事或誠存太宰其應也如響今去能無感焉君<lb/>
代我編其修建之由恕謹奉教一無偽飾公之始至也<lb/>
承菑沴之後墟<hi>一作廬</hi>井殘矣廪藏空矣道既殭殍牢亦<lb/>
<pb n="KR4h0022_WYG_814-7a"/>
充塞及公之布徳也四時洽暢千里醉歌帑廥皆溢庭<lb/>
無訟人鄉縣郭邑致十倍之繁富廟宇亭肆興萬堵之<lb/>
宏麗休祥表見仁聲流揚傳車云歸耆少遮道竟夕不<lb/>
得前雖古之良二千石實有慙色素負謙損不先之道<lb/>
至於理功皆不欲人言恕親吏也其可隠而不書巨唐<lb/>
大中十二年七月十一日記<lb/>
　　　歙州重建汪王廟記　　　　汪台符<lb/>
天不欲盖地不欲載兩曜不欲凝萬根不欲生玉石一<lb/>
<pb n="KR4h0022_WYG_814-7b"/>
塵賢愚一丘則神人不得不䧏聖人不得不作我唐不<lb/>
得不興越公不得不起起而不失進退存亡者越公得<lb/>
之矣隋鹿無主羣雄率舞公矯翅一鳴聲著千古提山<lb/>
掬海沃沸填危掃平反側之源歸我唐虞之際武徳四<lb/>
年髙祖下制曰汪華往因離亂保㩀州郡<hi>新安志作郷</hi>鎮静<lb/>
一隅以待寜晏識機慕義<hi>志作化</hi>逺送欵誠宜從褒寵授<lb/>
以方牧可使持節歙宣杭睦婺饒等六州諸軍事感天<lb/>
人知已瞻玉闕言懐龍劔一沉死而不朽貞觀二十三<lb/>
<pb n="KR4h0022_WYG_814-8a"/>
年也有棠樹之詩無良吏之歎固得父老請建祠堂在<lb/>
㕔之西大厯十年刺史薛邕遷于烏聊東峯元和三年<lb/>
刺史范傳正又遷于南阜即今廟是也中和四年刺史<lb/>
吴公圓克荷𡨕應復新棟宇迄今司空潯陽公景慕英<lb/>
塵經始靈宫凡三遷飾物不告勞民惟求舊濟于時死<lb/>
於國功宣教化則祭之其餘不在祀典狄梁公按察江<lb/>
淮焚淫祠七百所朝野韙之所謂能執干戈以衛社稷<lb/>
越公欲盖而彰雖焚不可得矣且湯不乾堯不濕曷顯<lb/>
<pb n="KR4h0022_WYG_814-8b"/>
聖人之政唐歴十有九帝二百八十年其時間有奴狂<lb/>
僕醉觸破王化洎僖皇嵗庚子盗起曹南逆塵犯蹕我<lb/>
淮王大呌義聲千里奔命宣池濠夀滁和六郡統<hi>一作繞</hi>
我馬箠分我君憂茍無將將之雄莫破錚錚之膽我司<lb/>
空潯陽公獨危<hi>一作陶雅嘗為歙州刺史二十年</hi>仁義禮樂餌舒池常<lb/>
潤於歙最為政第一慰本城之人築乆長大本豈矜莊<lb/>
嚴<hi>一作壯麗</hi>一祠企望六郡直在乎開物成務遺民金石者<lb/>
也台符越公之裔潯陽之吏祖能神主能賢辭或不直<lb/>
<pb n="KR4h0022_WYG_814-9a"/>
作神之羞辱主之命詔我邦人同歸典實庶可與言文<lb/>
論政矣龍集壬戌十二月十有一日謹記<lb/>
　　　茅山白鶴廟記　　　　　　栁　識<lb/>
茅山舊句曲也本記云内有靈府空通五岳其外山形<lb/>
似已因名為句曲自軒轅鼎湖之後世多近智所謀<hi>一作</hi>
<hi>漸闇</hi>真有故金闕玉清大聖至神<hi>一作誠</hi>之事真靈時闡於<lb/>
人間以彰道妙則漢元帝世有茅君積襲道徳来受仙<lb/>
任逰内統外澤加幽顯邦人瞻戴因改為茅山𤣥教既<lb/>
<pb n="KR4h0022_WYG_814-9b"/>
漙二弟亦此山得道三峯是三君駐雲鶴之所備詳傳<lb/>
記至明帝永平二年詔勑修崇其廟後代相承<hi>一作傳</hi>罔<lb/>
敢或替我國家纘承真曹宗奉至教<hi>一作𤣥門</hi>天寳七載五<lb/>
月十三日於山之西偏制置祠宇度道士三人以修時<lb/>
醮列在祀典夫廟享功徳顯黙殊致以道而言則天地<lb/>
之外亦有覆載隂陽之外亦有生化斯乃虚而有象運<lb/>
而無形盖顯為皇王師範道之形器也隠為貞靈變化<lb/>
道之精微也體雖隠顯心則感通有無交暢化乃大備<lb/>
<pb n="KR4h0022_WYG_814-10a"/>
初真人既受羽節留二弟於句曲而謂之曰吾今去便<lb/>
有局任不得數相往来要當三月十八日十二月二日<lb/>
邀師攜友以来遊紛有好道者待我於是乎吾自當科<lb/>
之有以相教則法之本也内習精真冲寂外行㢘清仁<lb/>
惠每嵗春冬皆有數千人潔誠洗念来朝此山自漢至<lb/>
今宇宙間潛修精感轉自<hi>一作相</hi>化誘其可勝紀乎若然<lb/>
者我真人𤣥功聖徳隂隲妙用豈言能盡歟夫學道則<lb/>
所見無有不忘得道則所忘無有不在多冺迹於常或<lb/>
<pb n="KR4h0022_WYG_814-10b"/>
標靈引類不顯定一理始曰無方之用孰知終極是知<lb/>
聖人情忘愛存慈勸不已益見道之至也真人昔將輕<lb/>
舉俯視六合虚徐翔翺於是綵雲自異靈鶴自至昔亦<lb/>
如天之運行日月為照星辰為曜則日月星辰為天地<lb/>
光大之用天豈有之自是真富也綵雲靈鶴為真聖昇<lb/>
虚之用聖豈待之自是真貴也世之賢士髙位濟俗乃<lb/>
無意於車輿道之真仙孕元育化寜有意於雲鶴廟者<lb/>
亦如人思邵伯而愛甘棠也道士容行延生法成韋崇<lb/>
<pb n="KR4h0022_WYG_814-11a"/>
珣等經營修奉嵗月乆矣願刻金石以志于山唐大厯<lb/>
十三年太嵗戊午三月十八日記<lb/>
　　　新修四皓廟記<lb/>
國之所以病者在乎名分差賞罰謬賤妨貴孽代宗河<lb/>
决樹顛可拱而俟夫聖人作則必建皇極叙彛倫植禮<lb/>
為防坦順為路使尊有定位下無覦心春秋垂子貴母<lb/>
貴之文年鈞徳鈞之説姪娣審於左右文質殊其後先<lb/>
等威著明條貫纎悉選師保以教之設疑丞而輔之春<lb/>
<pb n="KR4h0022_WYG_814-11b"/>
誦夏絃一物三善故刑于寡妻文王之所以正家道也<lb/>
抗法伯禽周公之所以致頌聲也昔申后黜而小弁賦<lb/>
子朝寵而王室亂獻公從筮晉祀如綫楚建遇讒芊姓<lb/>
累棋列于格言垂作殷鍳漢髙皇帝提三尺劒奮布衣<lb/>
夷秦剪項南靣而帝及乎踈孝惠私趙王本根一摇海<lb/>
内失望向使安車空駕羽翼不来蹈金寒玦離之蹤成<lb/>
母愛子抱之計四百之祚岌乎殆哉非四公之髙名不<lb/>
能割漢祖肌膚之愛非留侯之竒䇿不能振大賢金玉<lb/>
<pb n="KR4h0022_WYG_814-12a"/>
之音然而顯晦異宜語黙殊用塗山玉帛有櫛風沐雨<lb/>
之勞陋巷簞瓢無被髪纓冠之責兼濟獨善相與背馳<lb/>
唯四先生兩有之矣往者明祠頽壊靡有孑遺太傅兼<lb/>
中書令許國公爰命經營不日而就棟宇甚羙神形若<lb/>
生如裁兎鹿之書似指狼羊之喻松凉桂燠雲白霞丹<lb/>
坐視天倪時聞地籟公秀發人瑞雍容國楨<hi>一作禎</hi>本於<lb/>
忠孝文以禮樂每絶編而嗜學常吐餔<hi>一作哺</hi>以迎賔至<lb/>
于戡定之懋勲㢘察之殊政則銘於彛器藏在史官宜<lb/>
<pb n="KR4h0022_WYG_814-12b"/>
有如季文子者請之太史克者詩之非昧者所宜造次<lb/>
道也公以為四先生避秦亂逃漢禄而所立利澤如掲<lb/>
日月彼佩金印乗朱軒食萬鍾潤九里而括囊避事全<lb/>
軀保挐<hi>一作拏疑作孥</hi>聞四賢之風可以有立志矣故公之飾<lb/>
是廟也見聖王固本之制焉有詩人伐檀之志焉豈特<lb/>
燭耀巖穴旌賁隠淪而已光化二年十月一日記<lb/>
　　　修黄魔神廟記　　　　　　袁　循<lb/>
咸通末嵗今翰林舎人蘭陵公自右史竄黔南秋八月<lb/>
<pb n="KR4h0022_WYG_814-13a"/>
二十七日泝三峽次秭歸時蜀水方漲横濤蔽目公積<lb/>
悸而寢夣神人赤髪碧眸且云險不足懼公異之再寐<lb/>
<hi>一作寢</hi>又夣公詰其所自則曰我黄魔神居紫極宫之隅<lb/>
將祐助明公出于北境公曰吾斥去荒徼危殆未巳神<lb/>
能惠我何也以朝夕期幸與我俱遊與我不忘矣亟<hi>一作</hi>
<hi>巫</hi>言之神許諾自是抵于黔又遷于羅每陟險艱神怳<lb/>
<hi>一作况</hi>如在洎公遷于朝神夣告歸公曰將設<hi>一作移</hi>廟列<lb/>
塑于宫之傍丁酉嵗公從弟兟自澧陽尹亞西蜀路出<lb/>
<pb n="KR4h0022_WYG_814-13b"/>
祠下以囊金致公意謂前制不專請别修敬太守清河<lb/>
公承命感異親營之心匠既陳層軒以新神樂来斯靈<lb/>
儀蹲蹲按靈寳經南方有大魔其中央曰黄天魔王横<lb/>
天擔力謂能力扶昊蒼周覆萬有天其或者以公有𢎞<lb/>
濟之業將扶危定傾作鎮天歩俾黄魔䧏鍳為公之兆<lb/>
朕乎噫天為功必藉於大賢神之靈固輔於有徳是必<lb/>
有鴻猷盛績萃于公之心未可知也循以學官涖秭歸<lb/>
奉太守命弗敢譲所記乾符丁酉嵗仲春九日司户叅<lb/>
<pb n="KR4h0022_WYG_814-14a"/>
軍袁循記<lb/>
　　祈禱<lb/>
　　　禱河侯廟記　　　　　　　裴䖏權<lb/>
明皇帝懐柔百神以功躋四瀆蒲股肱郡實祠宗繇是<lb/>
剗舊圖新廟貌甚設國有祀典蒲侯職之然天下郡縣<lb/>
瀕于我者多曲架榱桷廟神乞靈滑臨洪波神有寜宇<lb/>
且曰瀆古侯也故神以侯稱六年夏不雨尚書博陵崔<lb/>
公懼茲農事凡明神靈跡有可以膏稼穡者必命犠牲<lb/>
<pb n="KR4h0022_WYG_814-14b"/>
簫皷以動之卒無應一旦監軍使閻公曰郡瀕河侯廟<lb/>
具存姑用旱禱宜斡流以蘇大田五月庚午公㑹閻公<lb/>
幄河壖列旌斾率府從事合牙門諸將郡縣吏羅為侯<lb/>
拜聲以具樂釃以清觴腥爓燔炙苾芬交錯版書精意<lb/>
以聳侯聽六月辛未雨乙亥始霽自乙亥至於秋七月<lb/>
壬子以烈日下燭南畝復燥公曰時雨難再將奈秋成<lb/>
何閻公曰河侯利吾州前應如答吾且祈且報庶終侯<lb/>
功癸丑公復㑹閻公儀若庚午丙辰雨已未乃霽噫公<lb/>
<pb n="KR4h0022_WYG_814-15a"/>
禱之䖍神應之速禱不䖍無以徼侯貺應不速無以協<lb/>
農時既貺既應多稼織野寒耕熱耘之子其有京坻之<lb/>
望乎昔王尊捨熊軾卧金堤却驚波也公仗戎鉞禱于<lb/>
河濵勤甘雨也驚波縮所以完居邑也甘雨零所以遂<lb/>
嘉榖也則知前賢後賢之推誠濟物脗<hi>一作泯</hi>若符契矧<lb/>
乎食民天也宜拜侯賜閻公揖曰齋誠以動神者尚書<lb/>
公之徳也公揖曰始謀而獲應者將軍氏之力也於是<lb/>
相與拜宇下或曰昔嵗河流汜濫將魚滑人滑人祝侯<lb/>
<pb n="KR4h0022_WYG_814-15b"/>
駭浪帖息今者拜侯賜未若記侯之感通公乃召從事<lb/>
河東裴䖏權文其功客有博陵崔應書于石㑹昌六年<lb/>
九月一日建<hi>一作記</hi>
　　　禱聰明山記　　　　　　　盧　頊<lb/>
聰明山之神盖俶落上古不知其始興也<hi>一作其所自興也</hi>若<lb/>
曰禍淫之謂聰降祥毓物之謂明美稱備焉取名斯在<lb/>
觀夫羣山逶迤自西北而茲鎮秀㧞屹臨東夏揖岱宗<lb/>
於逺邑延旭日於髙標豁開廣平千里如砥靈源森麓<lb/>
<pb n="KR4h0022_WYG_814-16a"/>
廻合窈𡨕禳祈必徴肸蠁如覩祀典曰山川丘陵能出<lb/>
雲為風雨有功及物曰神諸侯在其地則祭元和丙戌<lb/>
嵗右僕射范陽王總戎之三年詔自上黨撫廵東封登<lb/>
車誓師講若畫一萬旅齊列千輪北<hi>一作比</hi>衝振蕩林巒<lb/>
翩翻斾旌雷動雲馳不聞人聲公清明在躬文武是憲<lb/>
翼聖濟俗宣威靖難申伯旋謝太公祖齊華夏具瞻今<lb/>
古榮觀冬仲月生魄至于茲山齋莊廟庭躬執祀事於<lb/>
是大備控掲畢陳犧牲神之格斯歆我明徳君子曰惟<lb/>
<pb n="KR4h0022_WYG_814-16b"/>
精誠通乎神惟聰明應乎人天地交泰而賢人用神人<lb/>
和叶而茂勲立公之舉也神之助也不然何年祀未幾<lb/>
而變化神速臻於是耶故記曰天䧏時雨山川出雲又<lb/>
曰赫赫厥聲濯濯厥靈其在於公乎頊謬職分符今逾<lb/>
一紀獲奉威命舊邦惟新黎庶其蘇邦家之慶祝公夀<lb/>
考永固河山夫言而無文行之不逺乃刻石以紀傳於<lb/>
後人自公及監軍使幕客郡守列將等咸載名氏云元<lb/>
和四年七月九日記<lb/>
<pb n="KR4h0022_WYG_814-17a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_814-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百十五<lb/>
</p>
<p>
</p>
  </div>
</body>
</text>
</TEI>
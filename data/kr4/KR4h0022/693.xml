<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六百九十四</head>
    <p>
<pb n="KR4h0022_WYG_693-1a"/>
欽定四庫全書<lb/>
　文苑英華卷六百九十四　宋　李昉等　編<lb/>
　封建<hi>此門二疏並是請武后復政太子英華因第一篇及封諸孫事誤立封建門當改為復辟</hi>
　　請復子正位䟽一首<lb/>
　　請則天皇后復位皇太子䟽一首<lb/>
　行幸<lb/>
　　諫太宗畋獵䟽一首<lb/>
　　諫蕃官仗内射生䟽一首<lb/>
<pb n="KR4h0022_WYG_693-1b"/>
　　諫則天皇后幸三陽宫䟽一首<lb/>
　邉防<lb/>
　　諫太宗親征髙麗䟽一首<lb/>
　　諫髙宗将伐髙麗䟽一首<lb/>
　　言踈勒等凋弊䟽一首<lb/>
　　言河朔人庶䟽一首<lb/>
　　諫不破突厥䟽一首<lb/>
　　言西蕃䟽一首<lb/>
<pb n="KR4h0022_WYG_693-2a"/>
　書籍<lb/>
　　請不賜吐蕃書籍䟽一首<lb/>
　　請置官買書䟽一首<lb/>
　　封建<hi>合作復辟已注在前</hi>
　　　請復子正位䟽<hi>一作請封建皇家諸孫姪䟽</hi>蘇安恒<hi>大定元年</hi>
臣聞厯數在躬握璿璣者哲后天命攸屬臨寳極者聖<lb/>
人或揖讓而昇或干戈以定二途一也古今共之伏惟<lb/>
皇帝陛下徳合天地澤流河海庶物和平靈光充塞臣<lb/>
<pb n="KR4h0022_WYG_693-2b"/>
謂胥庭之化無以過也陛下欽先聖<hi>一作聖皇</hi>之顧託受嗣<lb/>
子之推讓豈不以極斯大節成此鴻勲應天順人于今<lb/>
二十餘年矣臣馳情緗素竊見女媧之代風俗簡樸人<lb/>
淳易理垂衣拱手不足可言洎漢朝以惠帝㓜冲吕后<lb/>
監撫享國八嵗日不暇給雖傳簡䇿亦烏足道哉豈如<lb/>
陛下之在位五星同色四海無波陛下造明堂即祖文<lb/>
宗武之業也封中岳則萬代一時之事也受寳圖即河<lb/>
圖洛書之瑞也功既大矣業既成矣即當捐其犬馬减<lb/>
<pb n="KR4h0022_WYG_693-3a"/>
其服御觀四大其如遺視萬乘其若脱陛下豈不聞<hi>一作</hi>
<hi>思</hi>虞舜褰裳周公復辟良以大禹至聖成王既長推位<lb/>
遜國其道備焉故舜之於禹亊祗族親旦與成王不離<lb/>
叔父且族親何如子之愛叔父何如母之恩今太子孝<lb/>
敬是崇春秋既壯若使統臨宸極<hi>或作扆</hi>何異陛下之身<lb/>
陛下年德既尊寳位将倦機務殷重浩蕩勞心<hi>一作心神</hi>何<lb/>
不釋位東宫自怡聖體陛下縱日慎一日雖休勿休其<lb/>
若大寳何其若人事何陛下輟金輪聖神等號即是厭<lb/>
<pb n="KR4h0022_WYG_693-3b"/>
倦萬機之象此謂天意也太子以奸臣枉搆乆已自新<lb/>
相王推位青宫退居朱邸天下聞之莫不謳吟聖代此<lb/>
謂人事也故知天意人事鍾我聖朝大臣重禄不言近<lb/>
臣畏罪不諫使吾君有堯舜之位不行堯舜之道故書<lb/>
曰后德惟臣此之謂也臣又聞自古<hi>一作昔</hi>明王之以孝<lb/>
理天下者不見二姓而俱王也當今梁定河内建昌諸<lb/>
王等承陛下之䕃覆並得封王臣恐千秋萬嵗之後於<lb/>
事非便臣請黜為公侯任以閑簿<hi>一作簡</hi>曹務臣又聞陛<lb/>
<pb n="KR4h0022_WYG_693-4a"/>
下有二十餘孫今無尺土之侯<hi>一作封</hi>此非長乆計也臣<lb/>
請四面都督及要衝州郡分土而王之縱今年尚㓜小<lb/>
未聞<hi>一作閑</hi>養人之術臣請擇立師傅成其孝敬之道将<lb/>
以夾輔周室藩屏皇家使累葉重光饗祀不輟斯為美<lb/>
矣豈不大哉臣今又聞胡賊侵邉覘中國陛下居總章<lb/>
申廟筭赫然發怒分閫出師輓粟飛芻十室而九撓簳<lb/>
鑠刀以時繫年即士卒不遑府庫空竭此其謂也陛下<lb/>
若能告倦萬機推位太子分州列郡以王子孫自然四<lb/>
<pb n="KR4h0022_WYG_693-4b"/>
夷聞之繫頸面縳百姓聞之皷腹擊壤史臣曰掩媧燧<lb/>
而邁胥庭後代聞之曰四三皇而六五帝豈虚也哉豈<lb/>
虚也哉臣山中一草萊耳無擊鐘鼎食之榮有碩學鴻<lb/>
儒之業臣來日跪而辭父父謂臣曰丈夫處代君子生<lb/>
年必當獻一謀畫一䇿厥塗不就草木何殊今上有堯<lb/>
舜之德下有稷臯之位古人有言欲安其家必先安其<lb/>
國欲安其親必先安其君當今天下雖安亦有未然之<lb/>
計故書曰若昔大猷制理於未亂保邦於未危此其謂<lb/>
<pb n="KR4h0022_WYG_693-5a"/>
也臣母又謂臣曰朝暮倚閭而望汝若能上干人主進<lb/>
書獻說揚名後代以榮父母是吾之子也臣感父母之<lb/>
言明發不寐今故杖䇿千里徒歩三川雖牽拙而無同<lb/>
敢獻芹而竊抃陛下若採㣲臣一言之善成家國萬代<lb/>
之基臣之懇誠幸甚謹言<lb/>
　　此篇六百卷勸進進表門重出前已削去一作皆<lb/>
　　舊唐書本傳<lb/>
　　　請則天皇后復位於皇太子䟽<hi>武后</hi>
<pb n="KR4h0022_WYG_693-5b"/>
　　　　　　　　　　　　　　　前　人<lb/>
臣聞忠臣不順時而取寵烈士不惜死而偷生故君道<lb/>
不明者忠臣之過歟臣道不軌者烈士之過歟昔者先<lb/>
皇晏駕留其顧托將以萬務殷廣令陛下兼知政<hi>舊唐書作</hi>
<hi>其</hi>事雖唐堯虞舜居其位而共工伯鮌<hi>唐書驩兜</hi>在其朝間<lb/>
陛下骨肉之恩阻陛下母子之愛愚臣謂聖情以運祚<lb/>
将衰<hi>唐書作䘮</hi>極斯大節天下之人謂陛下㣲弱李氏貪天<lb/>
之功何以年在耄倦而不能復子明辟使忠言莫進姦<lb/>
<pb n="KR4h0022_WYG_693-6a"/>
邪乘時<hi>文粹作姦佞成朋</hi>夷狄紛擾屠害黎庶陛下雖納隍興<lb/>
<hi>唐書作軫</hi>念亦何以<hi>唐書作亦罔能</hi>救此生靈臣聞天下者神堯文<lb/>
皇之天下也昔有隋失馭小人道長群雄駭鹿四海瞻<lb/>
烏皇唐親事戎旃鳳翔參野削平㝢縣龍飛踐極<hi>唐書作踐</hi>
<hi>宸</hi>㰱血為盟指河為誓非李氏不王非功臣不封陛下<lb/>
雖居正統實因唐氏舊資<hi>文粹作基</hi>故詩曰惟鵲有巢惟鳩<lb/>
居之此言雖小可以喻大陛下自坤生德秉乾作主豈<lb/>
不以上符天意下順人心東宫昔在諒隂相王又非長<lb/>
<pb n="KR4h0022_WYG_693-6b"/>
子陛下恐宗祀中絶所以應其謳歌當今太子追迴<hi>唐書</hi>
<hi>作逗畱</hi>年德俱盛陛下貪其寳位而忘母子深恩臣聞京<lb/>
邑翼翼四方取則<hi>文粹作所視</hi>陛下蔽太子之元良枉太子<lb/>
之神器何以教天下母慈子孝焉何以使天下移風易<lb/>
俗焉惟陛下思之将何聖顔以見唐家宗廟将何誥命<lb/>
以謁大帝墳陵陛下何故日夜積憂不知鐘鳴漏盡臣<lb/>
愚以為天意人事還歸李家陛下雖安天位殊不知物<lb/>
極則反器滿則傾故語曰當斷不斷反受其亂此之謂<lb/>
<pb n="KR4h0022_WYG_693-7a"/>
也陛下不如髙揖樞<hi>唐書作機</hi>務自怡<hi>唐書作适</hi>聖躬命史臣以<lb/>
書之令樂府以歌之斯亦太平之盛事也臣聞見過不<lb/>
諫非忠臣也畏死不言非勇士也臣何惜一朝之命而<lb/>
不安萬乘之國哉故曰茍利國家雖死可矣願陛下暫<lb/>
輟萬務<hi>唐書作稍輟萬機</hi>詳臣愚見陛下若以臣為忠則從諫<lb/>
如流擇是而用若以臣為不忠則斬取臣頭以令天下<lb/>
　　行幸<lb/>
　　　諫太宗畋獵䟽　　　　　　虞世南<lb/>
<pb n="KR4h0022_WYG_693-7b"/>
臣聞秋獮冬狩盖為恒典射隼從禽備乎前誥伏惟陛<lb/>
下因聽覧之餘辰順天道以殺伐将欲推班碎<hi>舊唐書作躬推</hi>
<hi>班</hi>掌親御皮軒窮猛獸之窟穴盡逸材之林藪夷㐫剪<lb/>
暴以衛黎元收革擢羽用充軍器<hi>貞觀政要作實</hi>旌旗較獵<hi>唐書</hi>
<hi>作舉旗校獲</hi>式遵古典<hi>唐書前篇作前古</hi>然黄屋之尊金輿之貴八<lb/>
方之所仰德萬國之所係心清道而行猶戒衘撅斯盖<lb/>
慎重<hi>唐書作重慎</hi>防㣲為社稷計也是以馬卿直言<hi>唐書前篇作諌</hi>
於前張昭變色於後臣誠㣲賤<hi>唐書作㣲賤㑹要作㣲末前篇作未察</hi>敢<lb/>
<pb n="KR4h0022_WYG_693-8a"/>
忘斯義且夫弧矢畢陳<hi>㑹要作且夫弧矢星畢唐書且天弧星畢</hi>所殪已多<lb/>
頒禽賜獲皇恩亦溥伏願特<hi>前篇作</hi>息獵車且韜長㦸不<lb/>
拒蒭蕘之請降納涓澮之流袒裼徒傳任之群下貽範<lb/>
百王永光萬代<lb/>
　　此篇六百二十卷重出前已削去<lb/>
　　　諫蕃官仗内射生䟽<hi>髙宗</hi>　　薛元超<hi>上元三年</hi>
臣元超臣聞春蒐夏苗前王之令典教兵訓卒有國之<lb/>
宏規伏惟天皇以欽明馭㝢中外禔福暫因農隙駐蹕<lb/>
<pb n="KR4h0022_WYG_693-8b"/>
近郊一物一事並從减省在公在私莫不幸頼時惟令<lb/>
月景淑風和宸襟有豫百靈胥悦臣曲荷恩徽重得奉<lb/>
陪鸞駕下情欣躍實倍恒品但以馳原赴草親行聖躬<lb/>
飛蒼走黄頗畱神矚控權竒之馬逸影雲趨矯徬徨之<lb/>
箭雄飛星落上截飛鳥下斃狡兎唯恐朽株蟻垤不宜<lb/>
輕之千金之子猶有垂堂之誡萬乗之尊豈忘銜撅之<lb/>
慮又諸蕃首領叅豫羽獵天皇以德綏懷遂亦操弓持<lb/>
矢既非族類深用為虞臣雖庸劣嘗聞前古今冒死以<lb/>
<pb n="KR4h0022_WYG_693-9a"/>
為言者非謂出之敢諫惟望經川谷不測之地入藂林<lb/>
可畏之途縁龍駟以揚鑣儼風輿而按節三韓雜種十<lb/>
角渠魁勿使咫尺天顔處於交㦸之外䖍思宗廟之重<lb/>
允副黎元之心凡在懷生幸甚幸甚臣之性命惟天皇<lb/>
宥之臣之冠冕惟天皇賜之謹冒死以聞<lb/>
　　　諫則天皇后幸三陽宫䟽　　張　説<lb/>
　　邉防<lb/>
　　　諫太宗親征髙麗䟽　　　　禇遂良<lb/>
<pb n="KR4h0022_WYG_693-9b"/>
臣聞有國家者譬諸其身兩京等於腹心四境方乎手<lb/>
足他方<hi>新唐書作列裔</hi>絶域若此<hi>一作在</hi>身外臣近於坐下伏奉<lb/>
口勑布誥臣下云自欲伐遼臣數夜思量不達其理髙<lb/>
麗王為陛下之所立莫離支輙殺其主陛下討逆收地<lb/>
斯實承機關東頼陛下德澤乆無征戰但命二三勇将<lb/>
<hi>新唐書作一二慎将</hi>發四五萬人<hi>一作發兵四五萬</hi>飛石輕梯取如廻掌<lb/>
大聖<hi>二字一作夫聖人</hi>有作必履恒規貴能克平兇亂駕馭才<lb/>
傑惟陛下𢎞兩儀之道扇三五之風提厲人物皆思効<lb/>
<pb n="KR4h0022_WYG_693-10a"/>
命昔侯君集李靖所謂庸夫猶能掃萬里之髙昌平千<lb/>
里之突厥皆是陛下發縱指示爾<hi>一無此字</hi>聲歸聖明臣旁<lb/>
求史籍詳乎近代為人之主無自伐遼者人臣往征則<lb/>
有之矣漢朝則荀彘楊僕魏世<hi>一作代</hi>則毌丘儉王傾司<lb/>
馬懿猶為人臣慕容真僣號之子皆為其主長驅髙麗<lb/>
虜其人民間城平莽<hi>一作削平城壘</hi>陛下立功同於天地美化<lb/>
苞於古昔自當超邁於百王豈止俯同於六子昔翦平<lb/>
冦逆大有爪牙年齒未衰猶堪任用匪惟陛下之所使<lb/>
<pb n="KR4h0022_WYG_693-10b"/>
亦何行而不克方今太子新立年實㓜小自餘藩屛陛<lb/>
下所知今一旦棄金湯之全渡遼海之外臣忽三思煩<lb/>
愁並集大魚依於巨海神龍據於川泉此謂人君不可<lb/>
離<hi>一作輕</hi>而逺也且如長遼之左或遇霖雨霪水潦騰波<lb/>
平地數尺夫𤣥莵濵海途深難測<hi>一作帶方𤣥莵海途深渺</hi>非萬乘<lb/>
所宜行踐東京太原渭中之地東撝可以為聲勢西指<lb/>
足以摧延陀其於西京逕路非逺為其節度以設軍謨<lb/>
<hi>一作某</hi>繫莫離支頸獻皇家之廟此實處安全之上計社<lb/>
<pb n="KR4h0022_WYG_693-11a"/>
稷之根本特乞天慈一垂省納<hi>一作察</hi>
　　一作皆舊唐書本傳<lb/>
　　　諌髙宗将伐髙麗䟽　　　　李君求<lb/>
臣聞心之痛者<hi>一作病</hi>不能緩聲事之急者不能安言性<lb/>
之忠<hi>一作慈</hi>者不能隱情且食君之祿者死君之事今臣<lb/>
食陛下之祿矣其敢愛身乎臣聞司馬法曰國雖大好<lb/>
戰必亡天下雖平<hi>一作安</hi>忘戰必危兵者凶器戰者危事<lb/>
故聖主明王重行之也憂人力之盡恐府庫之殫懼社<lb/>
<pb n="KR4h0022_WYG_693-11b"/>
稷之危生中國之患故古人云務廣德者昌務廣地者<lb/>
亡昔秦始皇好戰不已至于<hi>一作於</hi>失國是不愛其内而<lb/>
務其外故也漢武逺討朔方殆乎萬里廣拓南海分為<lb/>
八郡終於戸口减半國用空虚至於末年方垂哀痛之<lb/>
詔自悔其失彼髙麗者遐荒小醜潜藏山海之間得其<lb/>
人不足以彰聖化棄其地不足以損天威何至乎疲中<lb/>
國之人傾府庫之實使男子不得耕耘女子不得蠶織<lb/>
陛下為人父母不垂惻隱之心傾府庫<hi>二字作其</hi>有限之貲<lb/>
<pb n="KR4h0022_WYG_693-12a"/>
貪其<hi>一作於</hi>無用之地設令髙麗既滅即不得不發兵鎮<lb/>
守少發則兵威不足多發則人心不安是乃疲於轉戍<lb/>
萬姓無聊生也萬姓怨<hi>怨一作無聊</hi>則天下敗矣天下既敗<lb/>
陛下何以自安故臣以為征之不如不征滅之不如不<lb/>
滅<hi>一作皆舊唐書夲傳</hi>
　　　言踈勒等凋弊䟽<hi>文粹作請罷百姓西戍踈勒等四鎮䟽</hi>
　　　　　　　　　　　　　　　狄仁傑<hi>武后神功元年</hi>
臣聞天生四夷皆在先王封域<hi>舊唐書作疆</hi>之外故東距滄<lb/>
<pb n="KR4h0022_WYG_693-12b"/>
海西隔流沙北横大漠南阻五嶺此天所以限夷狄而<lb/>
隔中外也自典籍所紀聲教所及三代不能至者國家<lb/>
盡兼之矣此則今日之四境已逾於夏殷者也詩人矜<lb/>
薄伐於太原美化行於江漢是則<hi>舊唐書作則非</hi>前代之逺裔<lb/>
而國家之域中至前漢時匈奴無嵗不犯<hi>唐書作䧟</hi>邉殺畧<lb/>
<hi>舊唐書作掠</hi>吏人後漢則西羗侵軼漢中東冦三輔入河東<lb/>
上黨幾至洛陽由此言之則陛下今日之土宇過於漢<lb/>
朝逺矣若其用武荒外邀功絶域竭府庫之實以争磽<lb/>
<pb n="KR4h0022_WYG_693-13a"/>
确不毛之地得其人不足以增賦獲其土不可以耕織<lb/>
茍求冠帶逺夷之稱不務固本安人之術此秦皇漢武<lb/>
之所行非五帝三皇之事業也若使越荒外以為限竭<lb/>
資財以騁欲非但不愛人力亦所以失天下<hi>舊唐書文粹並無下</hi>
<hi>字</hi>心也昔始皇窮兵極武以求廣地男子不得耕於野<lb/>
女子不得蠶於室長城之下死者如亂麻於是天下潰<lb/>
叛漢武追髙文之宿憤藉四帝之儲實於是定朝鮮討<lb/>
西域平南越擊匈奴府庫空虚盗賊蜂起百姓嫁妻賣<lb/>
<pb n="KR4h0022_WYG_693-13b"/>
子流離於道路者萬計末年覺悟息兵罷役封丞相為<lb/>
富人侯故能為天所祐也昔人有言曰與覆車同軌者<lb/>
未嘗安此言雖小可以喻大近者國家頻嵗出師所費<lb/>
滋廣西<hi>新唐書作右</hi>戍四鎮東<hi>新唐書作左</hi>戍安東調發日加百<lb/>
姓虚弊聞乎西域<hi>舊唐書文粹作問乎西域</hi>事等石田費用不支有<lb/>
損無益轉輸靡絶杼軸殆空越磧踰海分兵防守行役<lb/>
既乆怨曠益多昔詩人云王事靡盬不能藝黍稷豈不<lb/>
懷歸畏彼罪罟念彼蒸<hi>舊唐書作共</hi>人涕零如雨此則前代<lb/>
<pb n="KR4h0022_WYG_693-14a"/>
怨思之詞也上不是恤則政不行而<hi>而字唐書作政而不行則</hi>邪<hi>新唐</hi>
<hi>書作害下同</hi>氣作邪氣作則蟲螟生而水旱起若此雖禱祀<lb/>
百神不能調隂陽矣方今關東饑饉蜀漢逃亡江淮已<lb/>
南徵求不息人不復業則相率為盗本根一搖憂患不<lb/>
淺其所以然者皆為逺戍方外以竭中國争蠻貊不毛<lb/>
之地乖子育<hi>舊唐書作養</hi>蒼生之道也昔漢元納賈捐之之<lb/>
謀而罷朱崖郡宣帝用魏相之䇿而棄車師之田豈不<lb/>
欲慕尚虚名並<hi>舊唐書作盖</hi>憚勞人力也近貞觀年中尅平<lb/>
<pb n="KR4h0022_WYG_693-14b"/>
九姓册李思摩為可汗使統諸郡盖以夷狄叛則伐之<lb/>
降則撫之得推亡固存之義無逺戍勞人之役此則近<lb/>
日之令典實<hi>文粹無實字</hi>綏邉之故事竊見阿史那斛瑟羅<lb/>
<hi>新唐書有皆字</hi>隂山貴種代雄沙漠若付<hi>舊唐書文粹作委</hi>之四鎮使<lb/>
統諸蕃封為可汗遣禦冦患則國家有繼絶之美荒外<lb/>
無轉輸之役如臣所見請捐四鎮以肥中國罷安東以<lb/>
實遼西省軍費於逺方并甲兵於塞上<hi>新唐書作要塞</hi>則恒代<lb/>
之鎮重而邉州之備實矣况撫綏夷狄盖防其越逸茍<lb/>
<pb n="KR4h0022_WYG_693-15a"/>
無侵侮之患則可矣何必窮其窟穴與螻蟻計較長短<lb/>
哉且王者外寧必有内憂盖為不勤修政故也伏惟陛<lb/>
下棄之度外無以絶域未平為念但常<hi>舊唐書作當</hi>勑邉兵<lb/>
謹守備蓄鋭以待敵待其自致然後擊之此李牧所以<lb/>
制匈奴也當今所要者莫若令邉城警守備逺斥堠聚<lb/>
軍實蓄威武以逸待勞則戰士力倍以主禦客則我得<lb/>
其便堅壁清野則冦無所得自然賊深入必有顛躓之<lb/>
慮淺入必無獲虜<hi>舊唐書作虜獲</hi>之益如此數年可使二虜不<lb/>
<pb n="KR4h0022_WYG_693-15b"/>
擊而服矣<lb/>
　　　言河朔人庶䟽<hi>武后時</hi>
臣聞朝廷議者以為契丹作梗始明人之逆順或因廹<lb/>
脅或有願從或為偽官或為招慰或兼外賊或是土人<lb/>
跡雖不同心則無别誠以山東雄猛由來重氣一顧之<lb/>
勢至死不回近縁軍機調發復重家道悉破或至逃亡<lb/>
拆<hi>一作剔</hi>屋賣田人不為售内顧生計四壁皆空重以官<lb/>
典侵漁因亊而起取其髓腦曾無媿心修築城池繕造<lb/>
<pb n="KR4h0022_WYG_693-16a"/>
兵器州縣役使十倍軍機官司不矜期之必取枷杖之<lb/>
下痛切肌膚亊廹情危不修禮義愁苦之地不樂其生<lb/>
有利則歸且圖賖死乃君子之愧辱小人之常行人猶<lb/>
水也壅之則為泉䟽之則為川通塞隨流豈有常性昔<lb/>
董卓之亂神器播遷及卓被誅部曲無赦亊窮變起毒<lb/>
害生人京室邱墟化為禾黍此由恩不普浹失在機先<lb/>
臣一讀此書未嘗不掩<hi>一作廢</hi>巻歎息今以負罪之人<hi>一作</hi>
<hi>伍</hi>必不在家露宿草行潜竄山澤赦之則出不赦則往<lb/>
<pb n="KR4h0022_WYG_693-16b"/>
山東群盜縁兹聚結臣以邉塵蹔起不足為憂中土不<lb/>
安以此為事臣聞持大國者不可以小理事廣澤<hi>一無澤字</hi>
者不可以細分人主恢𢎞不拘常法罪之則衆情恐懼<lb/>
恕之則反側自安伏願曲赦河北諸州一無所問自然<lb/>
人神通<hi>一作道</hi>暢率土歡心諸道<hi>一作軍</hi>凱旋得無侵擾<lb/>
　　一作皆舊唐書本傳<lb/>
　　　諫不破突厥疏<hi>中宗</hi>　　　　盧　甫<lb/>
臣聞有虞和平<hi>一作咸熈</hi>苗人逆命殷宗大化鬼方不賔則<lb/>
<pb n="KR4h0022_WYG_693-17a"/>
戎狄侵軼<hi>一作交侵</hi>其來逺矣漢髙帝納婁敬之議與匈奴<lb/>
和親妻其宗女賂以鉅萬冒頓益驕邉冦不止則逺荒<lb/>
之地㐫獷<hi>一作猂</hi>之俗難以德綏可以威制而降自三代<lb/>
無聞上䇿今匈奴不臣擾我亭障皇赫斯怒将整元戎<lb/>
臣聞方叔帥師功歌周雅去病耀武勲烈燕山則萬里<lb/>
折衝在於擇将春秋謀元帥取其説禮樂敦詩書晉臣<lb/>
杜元凱<hi>二字一作預</hi>射不穿札而建平吳之勲是知中權制<lb/>
謀不在一夫之勇其蕃将沙吒忠義等身雖驍悍志無<lb/>
<pb n="KR4h0022_WYG_693-17b"/>
逺圖此乃騎将之才本不可以當大任且師出以律将<lb/>
軍死綏秦尅長平趙子<hi>一作括</hi>受戮胡去馬邑王恢坐誅<lb/>
則棄軍有刑古之常典近者鳴沙之役主将先逃輕挫<lb/>
國威湏正邦憲又其中軍既敗陣亂矢窮義勇之士猶<lb/>
能死戰功合紀録以勸戎行賞罰既明将士盡節此擒<lb/>
敵之術也臣聞以蠻夷攻蠻夷中國之長筭故陳湯統<lb/>
西域而郅支滅常惠挫烏孫而匈奴敗請購辨勇之士<lb/>
班傅之儔旁結諸蕃與圖攻取此又掎角之勢也臣聞<lb/>
<pb n="KR4h0022_WYG_693-18a"/>
昔置新秦以實塞下宜因古法募人從邉選其勝兵免<lb/>
其行役次廬伍明教令則攻<hi>一作狃</hi>習戎事䆒識夷險其<lb/>
所虜獲因而賞之近戰則守家逺戰則利貨趨赴鋒鏑<lb/>
不勞訓誓朝賦楊栁夕歌枤杜十年之後可以乆安臣<lb/>
聞漢拜郅都匈奴避境趙命李牧林胡逺竄則朔方之<lb/>
安危邉城之勝負地方千里制在一賢其邉州刺史不<lb/>
可不慎擇得其人而任之蒐乗訓兵屯田積粟謹候<hi>一作</hi>
<hi>設</hi>𤇺燧飾練<hi>一作精飾</hi>戈矛來則懲而禦之去則備而守之<lb/>
<pb n="KR4h0022_WYG_693-18b"/>
此又古之善經也去嵗亢陽天下不稔利在保境不可<lb/>
窮兵使内郡黔黎各安其業擇其宰牧輕其徭賦事無<lb/>
過舉爵不以私愛人之財節其浮侈<hi>一作役</hi>惜人之力不<lb/>
廣臺榭察地利天時以趨耕獲命秋獮冬狩以教戰陣<lb/>
則數年之後有勇知方帑藏山積金革犀利然後整六<lb/>
軍絶大漠雷擊萬里風掃二庭斬蹛林之首<hi>一作酋</hi>懸藁<lb/>
街之邸使百蠻震怖五兵藏戢則上合天時下順人事<lb/>
理内以及外綏近以來逺以惠中國以盡四方臣少慕<lb/>
<pb n="KR4h0022_WYG_693-19a"/>
文儒不習軍旅竒正之術多愧前良獻替是司輕陳瞽<lb/>
議<lb/>
　　　言西蕃疏<lb/>
臣聞兵者㐫器不獲已而用之今西蕃莫不順軌縱鼠<lb/>
竊狗盜有戍卒鎮兵足宣式遏之威非無赫斯之怒此<lb/>
師之出未見其名又聞安不忘危理必資備自近及逺<lb/>
强幹弱枝是以漢實關中徙諸豪族今關輔户口積乆<lb/>
逋逃承前先虚見猶未實屬北虜犯塞西戎駭邉凡在<lb/>
<pb n="KR4h0022_WYG_693-19b"/>
丁壯征行畧盡豈宜更擇驍勇逺資荒服及一萬人行<lb/>
詣六千餘里咸給遞䭾並供熟食道次州縣将何以供<lb/>
秦隴之西人户漸少凉州以北沙磧悠然遣彼居人如<lb/>
何得濟又萬人賞賜費用極多萬里資糧破損尤廣縱<lb/>
令必剋其獲幾何儻稽天誅無乃其損請令計議所得<lb/>
較其多少即知利害况用者必費獲者未量何要此師<lb/>
行頓空畿甸且上古之時大同之化不獨子子不獨親<lb/>
親何隔華夷務均安静洎王道謝古帝德慙淳猶尚綏<lb/>
<pb n="KR4h0022_WYG_693-20a"/>
懷不崇征伐有占風覘雨之客無越海逾山之師其後<lb/>
漢武膺圖志恢土宇西通絶域北擊匈奴雖獲竒珍多<lb/>
斬首級而中國疲耗殆至危亡是以俗號昇平君稱明<lb/>
盛者咸指唐堯之代不歸漢武之年其要功不成者復<lb/>
焉足比議惟陛下圖之<lb/>
　　書籍<lb/>
　　　請不賜吐蕃書籍疏<hi>𤣥宗</hi>　　于休烈<hi>開元中</hi>
臣聞戎狄國之冦也經籍國之典也戎之生心不可以<lb/>
<pb n="KR4h0022_WYG_693-20b"/>
無備典有恒制不可以假人傳曰裔<hi>或作戎</hi>不謀夏夷不<lb/>
亂華所以革其非心在于有備無患昔者東平王入朝<lb/>
求史記諸子漢帝不與盖以史記多兵謀諸子雜詭術<lb/>
夫以東平漢之懿戚尚不欲示征戰之書今西戎國之<lb/>
冦讐豈可貽經典之事且臣聞吐蕃之性慓悍果决敏<lb/>
情恃<hi>一作特</hi>銳喜學不回若達於書必能知戰深於詩則<lb/>
能<hi>一無能字</hi>知武夫有師千之試深於禮則知月令有廢興<lb/>
之兵深於傳則知用師多詭詐之計深於文<hi>唐䇿有選字</hi>則<lb/>
<pb n="KR4h0022_WYG_693-21a"/>
知往來有書檄之制何異借冦兵而資盜糧也臣聞魯<lb/>
秉周禮齊不加兵吳獲乘車楚屢奔命一以守典存國<lb/>
一以䘮車<hi>一作法</hi>危邦可取鑒也且公主下嫁從人逺適<lb/>
異國合務<hi>一作合慕新唐書作當用</hi>夷禮返求良書愚臣料之恐非<lb/>
公主本意也慮有奔北之類勸教於中若陛下慮失蕃<lb/>
情以備國信必不得已請去春秋<hi>新唐書有失春秋三字</hi>當周道<lb/>
<hi>一作德</hi>既衰諸侯强盛禮樂自出戰伐交興情偽於是乎<lb/>
生變詐於是乎起則有以臣召君之事取威定霸之名<lb/>
<pb n="KR4h0022_WYG_693-21b"/>
若與此書國之患也傳曰于奚請曲縣繁纓仲尼云惜<lb/>
也不如多與之邑惟名與器不可假人狄固貪婪貴貨<lb/>
易土正可錫之錦綺厚以玊帛何必率從其求<hi>新唐書作無足</hi>
<hi>所求</hi>以資其智臣忝列位職刋校秘籍<hi>一作忝叨列位職刋秘籍</hi>實痛<lb/>
經典棄在夷狄<hi>一作戎狄</hi>昧死上聞伏<hi>一無伏字</hi>惟陛下深察<lb/>
　　一作皆舊唐書吐蕃傳<lb/>
　　　請置官買書疏　　　　　　羅　衮<lb/>
臣聞竊謂堯舜所以成其聖者稽古之力也故書曰若<lb/>
<pb n="KR4h0022_WYG_693-22a"/>
稽古帝堯又曰若稽古帝舜是則為國之要在乎順考<lb/>
古道而已古事之効布在群籍兹歴代所以盛藏書之<lb/>
府不可一日而闕也臣伏念秘閣四部三館圖書亂離<lb/>
已來散失都盡一為墜闕二十餘年陛下追蹤往聖勞<lb/>
神故實嵗下明詔旁求四海或遣使搜訪或購以官爵<lb/>
亦已乆矣然而一編一簡未聞奏御加以時玩武事不<lb/>
急文化若非别降聖謩無因可致臣今伏請陛下出内<lb/>
庫財於都下置官買書不限經史之集列聖實錄古今<lb/>
<pb n="KR4h0022_WYG_693-22b"/>
傳記公私著述凡可取者一皆市之部帙俱全則價有<lb/>
差等至於零落雜小毎卷不過百錢率不費千緡可獲<lb/>
萬卷儻或稍優其直則逺近趨利之人必當捨難得之<lb/>
貨載天下之書聚于京師矣不惟充足書林以備宣索<lb/>
今三朝實録未修無所依約便期因此遂有所得斯又<lb/>
朝廷至切之務也<lb/>
　<lb/>
　文苑英華卷六百九十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻十八</head>
    <p>
<pb n="KR4h0022_WYG_018-1a"/>
欽定四庫全書<lb/>
　文苑英華巻十八　　　　宋　李昉等　編<lb/>
　天象十八<lb/>
　　齊七政賦一首　　　渾天賦一首<lb/>
　　新渾儀賦二首　　　大演虚其一賦一首<lb/>
　　　齊七政賦<hi>以明主法天用齊七政為韻</hi>　　周　渭<lb/>
天之垂象兮無臭無聲君之立徳兮赫赫明明将同符<lb/>
而合矩在璿璣與玉衡故運彼四時寒燠隨其建指齊<lb/>
<pb n="KR4h0022_WYG_018-1b"/>
其七政有道感於無情故使黎民於變萬物由庚神不<lb/>
祕其福地不愛其禎原其天斯覆兮地斯載播羣芳而<lb/>
作主日陽徳兮月隂靈俾五星而為輔諒無私於照燭<lb/>
或任晦於煙雨國風可仰守官方賛於羲和人力不侔<lb/>
杖䇿已疲於夸父夫能文者政乃不乏示寰瀛之大法<lb/>
運天者道在於乾占日月之初躔既推厯以生律亦鈎<lb/>
深而索𤣥徒觀其如璧之合如珠之聮甲子不迷符太<lb/>
初之朔旦精義以享同肆類於昊天七政匪差萬邦攸<lb/>
<pb n="KR4h0022_WYG_018-2a"/>
共採石氏之經聽疇人之頌逺而望也粲粲映非雲之<lb/>
雲黙而識之昭昭為非用之用嵗在木而循度鎮居中<lb/>
而不携熒惑無犯於奮若太白莫陵於攝提将不盈而<lb/>
不縮豈乍髙而乍低故我后所以引唐堯而作式指虞<lb/>
舜而思齊動於天兮徳有一麗於天兮曜有七四海以<lb/>
之升平千箱以之充實豈比見暈珥適背之狀語恠變<lb/>
雲氣之質<hi>前漢天文志暈適背穴抱珥虹霓迅雷風妖恠雲變氣</hi>非訓俗以齊人<lb/>
徒廢時而亂日客有從筆硯而未逹懐忠信而待命望<lb/>
<pb n="KR4h0022_WYG_018-2b"/>
蒔蓂於朝階知如春之聖政竊昧談天之辯庶俾觀象<lb/>
之詠<lb/>
　　　渾天賦<hi>并序</hi>　　　　　　　楊　烱<lb/>
顯慶五年烱時年十一待制𢎞文舘上元二年始以應<lb/>
制舉補校書郎朝夕靈䑓之下備見銅渾之儀<hi>一作象</hi>尋<lb/>
反初服卧疾丘園二十年而一徙官斯亦拙之效也代<lb/>
之言天體者未知渾葢孰是代之言天命者以為禍福<lb/>
由人故作渾天賦以辯<hi>一有文字</hi>其辭云<lb/>
<pb n="KR4h0022_WYG_018-3a"/>
客有為宣夜之學喟然而言曰旁望萬里之横<hi>一作黄</hi>山<lb/>
而皆青<hi>一有翠字</hi>俯察千仭之深谷而<hi>一有皆字</hi>黝黒蒼蒼在上<lb/>
非其正色逺而望之無所至極日月載於元氣所以或<lb/>
中<hi>一有而字</hi>或昃星辰浮於大空所以有行<hi>一有而字</hi>有息故知<lb/>
天常安而不動地極深而不測可以作<hi>一作為</hi>觀象之凖<lb/>
繩可以作譚天之楷式有稱周髀之術者辴<hi>一作囅</hi>然而<lb/>
笑曰陽動而隂静天廻而地游天如倚葢地若浮舟出<lb/>
於卯入於酉而生晝夜交於奎合於角而有春秋天則<lb/>
<pb n="KR4h0022_WYG_018-3b"/>
西北既傾而三光北轉地則東南不足而萬穴通<hi>一作東</hi>
流比於圓首前臨胷者後不能覆背方於執炬南稱明<lb/>
者北可以言幽此天與而不取焉<hi>一作惡</hi>遑遑而更求太<lb/>
史公有睟其容乃盱衡而告曰楚既失之齊亦未為得<lb/>
也言宣夜者星辰不可以闊狹有常<hi>句</hi>言葢天者刻漏<lb/>
<hi>一作漏刻</hi>不可以春秋各半<hi>句</hi>周三徑一逺近乖於辰極東<lb/>
井南箕曲直殊於河漢明入於地葛稚川所以有詞日<lb/>
<hi>一作俟非</hi>應於天桓君山由其發難假蘇秦之不死莫能為<lb/>
<pb n="KR4h0022_WYG_018-4a"/>
<hi>二字一作既莫知</hi>其説儻𨽻首之重出<hi>一作/生</hi>亦不能成其筭<hi>一有</hi>
<hi>也字</hi>二客甞亦知<hi>二字一作聞</hi>渾天之事歟請為左右揚㩁而<lb/>
陳之原夫杳杳冥冥天地之精混混沌沌隂陽之本何<lb/>
太虚之無礙俾<hi>一作偉</hi>造化之多端南溟玉室之宫爰皇<lb/>
是宅西極金䑓之鎮上帝攸安地則方如棊局天則圓<lb/>
似<hi>一作如</hi>彈丸天之運也一北而物生一南而物死地之<lb/>
平也影短而多暑景長而多寒太隂當日之衝也成其<lb/>
薄蝕衆星傅月之光也因其波瀾乾坤闔闢天地成矣<lb/>
<pb n="KR4h0022_WYG_018-4b"/>
動静有常隂陽行矣方以類聚物以羣分吉凶生矣在<lb/>
天成象在地成文<hi>一作形</hi>變化形<hi>一作見</hi>矣部之以三門張<lb/>
之以八紀其周天也三百六十五度其去地也九萬一<lb/>
千餘里日居而月諸天行而地止載之以氣浮<hi>一作乗</hi>之<lb/>
以水生之育之長之畜之亭之毒之葢之覆之天聰明<lb/>
也聖人得之天垂象也聖人則之其道也不言而信其<lb/>
神也不怒而威驗之以衡軸考之以樞機三十五官<hi>一作</hi>
<hi>宫</hi>有羣生之繫命一十二次當下土之封畿中衡外衡<lb/>
<pb n="KR4h0022_WYG_018-5a"/>
毎不召而自至黄道赤道亦殊途而同歸表裏見伏聖<lb/>
人於是乎發揮分至啟閉聖人於是乎範圍可以窮理<lb/>
而盡性可以極深而研幾天有北斗杓携龍角魁枕參<lb/>
首天有北辰衆星環拱天帝威神尊之以耀魄配之以<lb/>
勾陳有四輔之上相有三公之近臣華葢巖巖俯臨於<lb/>
帝座離宫奕奕旁絶於天津列長垣之百堵啟閶闔之<lb/>
重闉文昌拜於大将天理囚於貴人<hi>見晉天文志</hi>泰階平而<lb/>
君以穆招摇指而天下春東宫則析木之津夀星之野<lb/>
<pb n="KR4h0022_WYG_018-5b"/>
箕為傲客房為駟馬天王對於攝提皇極臨於宦者左<lb/>
角右角兩曜之所廵行隂間陽間五星之所取<hi>一作次</hi>舍<lb/>
後宫掌於蕃<hi>一作燕</hi>息太子承於冡社宗人宗正内外敦<lb/>
叙於家邦市樓市垣貨殖畢陳於天下北宫則靈龜潜<lb/>
匿螣蛇伏藏匏𤓰宛然而獨處織女終朝而七襄登漸<lb/>
䑓而顧歩御輦道而徜徉聞雷霆<hi>一作電</hi>之隐隐聽枹鼓<lb/>
之硠硠南斗主爵祿東壁主文章湏女主布帛牽牛主<lb/>
闗梁羽林之軍所以除暴亂壘壁之陣所以備非常西<lb/>
<pb n="KR4h0022_WYG_018-6a"/>
宫則天潢<hi>一作漢</hi>咸池五車三柱奎為封豕參為白虎胃<lb/>
為天倉婁為衆聚旄頭之北宰制其邊陲天畢之隂蓄<lb/>
洩其雲雨大陵積尸之肅殺參旗九斿之部伍樵蘇之<lb/>
地出入於園苑萬億之資填積於倉庾南宫則黄龍賦<lb/>
象朱鳥成形五帝之坐三光之庭傷成於鉞誅成於質<lb/>
<hi>一作鑕</hi>福成於井徳成於衡執法者廷尉之曹<hi>一作列</hi>大夫<lb/>
之象少㣲者儲君之位處士之星天弧直而狼顧軍市<lb/>
曉而雞鳴三川之郊鶉火通其耀七澤之國翼軫寓其<lb/>
<pb n="KR4h0022_WYG_018-6b"/>
精南河<hi>一有北河二字</hi>象闕於是乎増峻左轄<hi>一有右轄二字</hi>邉荒於<lb/>
是乎自寧乃有金之散氣水之精液法清渭<hi>二字一作渭水</hi>之<lb/>
横橋像昆明<hi>一作池</hi>之刻石嵗時占其水旱滄溟應其潮<lb/>
汐織女之室漢家之史<hi>一作文</hi>可尋飲牛之津海畔<hi>一作上</hi>
之人易覿日也者衆陽之長人君之尊天雞曉唱靈烏<lb/>
晝踆扶桑臨於大海若木照於崑崙太平太蒙所以司<lb/>
<hi>一有其字</hi>出入南至北至所以節<hi>一有其字</hi>寒温龍山銜燭不能<lb/>
議其光景夸父棄䇿無以方其駿奔月也者羣隂之紀<lb/>
<pb n="KR4h0022_WYG_018-7a"/>
上天之使異姓之王后妃之事方諸對而明水洽<hi>一作浹</hi>
重暈匝而邉風駛裁<hi>一作纔</hi>盈蚌蛤則虜騎先侵適鬬麒<lb/>
麟則暗虎潜值五星者木為重華火為熒惑鎮居戊已<lb/>
斯為土徳太白主西辰星主北俯察人亊仰觀天則比<lb/>
參右肩之黄如奎大星之黒五才<hi>一作材</hi>以之<hi>一作所以</hi>致用<lb/>
七政於焉不忒同舍而有四方分天而利中國赤角犯<lb/>
我城黄角天之争五星同色天下偃兵趋前舍為嬴<hi>一作</hi>
<hi>盈</hi>退後舍為縮嬴<hi>一作盈</hi>則侯王不寧縮則軍旅不復或<lb/>
<pb n="KR4h0022_WYG_018-7b"/>
向而或背或遲而或速金火犯之而甚憂嵗鎮居之而<lb/>
有福觀衆星之部署歴七曜之<hi>一作而</hi>驅馳定天下之文<lb/>
所以通其變見天下之賾所以象其宜然後播之以風<lb/>
雨成<hi>一作威</hi>之以霜霰或吐霧而蒸雲或擊雷而奔<hi>一作鞭</hi>
電一旬而太平感膚寸而天下遍白日為之晝昏恒星<lb/>
為之不見爾乃重明合璧五緯連珠青氣夜朗黄雲晝<lb/>
<hi>一作旦</hi>扶握天鏡授河圖若曰賜之以福此明王聖帝之<lb/>
休符至如恠雲祓氣<hi>一作祅氛</hi>冬雷夏雪日暈長虹星芒伏<lb/>
<pb n="KR4h0022_WYG_018-8a"/>
鼈隂有餘而地動陽不足而天裂若曰懼之以災此昏<lb/>
主亂君之妖孽昔者顓頊之命重黎司天而司地陶唐<lb/>
之分叔仲宅西而宅東<hi>一有其字</hi>後宋有子韋鄭有裨竈魏<lb/>
有石氏齊有甘公唐都之推星王朔之候氣周文之視<lb/>
日呉範之占風有以見天地之情狀識隂陽之變通詩<lb/>
云謂天葢髙語曰惟天為大至髙而無上至大而無外<lb/>
四時行焉萬物生焉羣神莫尊於上帝法象莫大於皇<lb/>
天靈心不測神理難詮<hi>一作筌</hi>日何為兮右轉天何為兮<lb/>
<pb n="KR4h0022_WYG_018-8b"/>
左旋盤古何神兮立天地巨靈何神<hi>一作聖</hi>兮造山川螟<lb/>
何細兮師曠清耳而不聞離婁<hi>一作朱</hi>拭日而不<hi>一作無</hi>見<lb/>
鵬何壯兮摶扶摇而翔九萬運海水而擊三千龜與蛇<lb/>
而<hi>一作兮</hi>異其短長之質椿與菌兮殊其小大之年鐘何<lb/>
鳴而<hi>一作兮</hi>應霜氣劍何伏兮上<hi>一作/動</hi>星躔列子何方<hi>一有</hi>
<hi>兮字</hi>御風而有待師門何術<hi>一有兮字</hi>驗火而登仙魯陽麾戈<lb/>
兮轉於西日陶侃折翼兮登於<hi>一作乎</hi>上𤣥女何怨<hi>一作寃</hi>
兮為<hi>一作化</hi>精衞帝何耻兮為杜䳌争疆理者有零陵之<lb/>
<pb n="KR4h0022_WYG_018-9a"/>
石聞弦<hi>一作絃</hi>歌者有葢山之泉若怪神之不語夫何述<lb/>
於此篇以天乙之武也焦土而爛石以唐堯之徳也㐮<lb/>
陵而懐山以顔回之仁<hi>一作賢</hi>也居在<hi>二字一作貧居</hi>於陋巷以<lb/>
宣尼之聖也情希於<hi>一作乎</hi>執鞭馮唐入於郎署也兩君<lb/>
而未識揚雄在於天祿也三代而不遷桓譚思周於圖<lb/>
牒<hi>一作圖䜟也</hi>忽然<hi>一作/焉</hi>不樂張衡術逹<hi>一作/窮</hi>於天地<hi>一有也字</hi>
退而歸田我無為而人自化吾不知其所以然而然<lb/>
　凢一作皆文粹<lb/>
<pb n="KR4h0022_WYG_018-9b"/>
　　　新渾儀賦<hi>并序</hi>　　　　　李光朝<lb/>
天垂象見吉凶聖人指象之法莫先於渾儀是以王者<lb/>
将下理於萬人先上齊於七政軒昊之後分重黎二官<lb/>
唐虞之日命羲和四子代掌其器以為人極聖作有程<lb/>
必應其變故有謂之周髀葢天謂之渾天宣夜用則假<lb/>
於器妙則存乎人曰若開元天寳聖神文武皇帝以為<lb/>
天有時時有變不可從舊更法而取新更之立革<hi>疑</hi>銅<lb/>
渾無毫釐之差得精一之義引而上則邁於古推而下<lb/>
<pb n="KR4h0022_WYG_018-10a"/>
則合於今非古之聰明神睿者孰能為之乎於是五緯<lb/>
連珠兩曜合璧神輸祥瑞天降嘉生黙而不談且慮樵<lb/>
夫之笑言而未逺且陳君子之心遣於鄙辭乃為賦曰<lb/>
國之神器名之渾儀法天之象知天之為雖考古以作<lb/>
則亦惟新而成規琢璿為衡範金為葢其狀則小其用<lb/>
則大南極北極正其端隅上規下矩正其外内繚繞黄<lb/>
道環廻紫宫斗居其北日起其東别度數於分寸之内<lb/>
㸃星象於毫釐之中處動而能静妙同乎造化之意寂<lb/>
<pb n="KR4h0022_WYG_018-10b"/>
無以為有用擬於隂陽之功有象必見惟幽是通乃知<lb/>
近能則逺合下正則上同因之以言寳厯遂乃授乎人<lb/>
時以通天下之志以斷天下之疑違之則失信之無欺<lb/>
聖也智也念茲在茲四時以之咸序萬物以之攸理弦<lb/>
望之候不愆寒暑之期可紀測天地之否泰知隂陽之終<lb/>
始述作固稱於帝王司存乃歸於太史猗此成器為國<lb/>
之寳通幽洞㣲賛我皇道<lb/>
　　　第二　　　　　　　　　　　李光朝<lb/>
<pb n="KR4h0022_WYG_018-11a"/>
夫象之大者曰天地理之廣者曰隂陽分八極懸三光<lb/>
不言而化有形而彰雖羲氏代掌初聞<hi>疑</hi>乎欽若而疇<lb/>
人離散覆亂其紀綱魏滅晉紹易齊為梁莫革其弊有<lb/>
失其方将以事極則反否泰何常故渾儀之制而新之<lb/>
我皇則天工恊謀鳬氏畢至煽洪鑪以效役鎔珍金以<lb/>
為器列管之應一十二律罔極為期周天之列二十八宿<lb/>
各分爾位然仰觀俯察以參以稽森羅乎象緯窮極乎<lb/>
端倪視朔於初時必書於雲物履端於始嵗如得乎攝<lb/>
<pb n="KR4h0022_WYG_018-11b"/>
提候月既殊於蓂草測景方異乎土圭侔漢厯之黍累<lb/>
不失同舜年之風雨不迷且如人之常性也重更改貴<lb/>
因循罔知失善是與謀新更苟有利何憚釐革循苟有<lb/>
失何必相因故天垂象聖人以審度厯乖次聖人以創<lb/>
陳亦将利物安下適時補政齊上方之斗極為來代之<lb/>
龜鏡其意既美於斯為盛恐貽誚於不談故形之乎賦<lb/>
詠<lb/>
　　　大演虚其一賦<hi>以首先處虚用隨數為韻</hi>　　謝　觀<lb/>
<pb n="KR4h0022_WYG_018-12a"/>
大演之數五十其用四十有九未諭一之本末徒訝數<lb/>
之竒偶於是稽所據推所受以不用為用端以非數為<lb/>
數首方知一不可見上不在天一不可尋下不在田是<lb/>
太極含三之本居混元不二之筌成出天入地之契乗<lb/>
屈伸合散之權作數之本為唱之先伏質於無體之體<lb/>
反形於自然而然則無者有之宗有者無之據一從虚<lb/>
而體立數慿一而神助舒而用萬象自虚無而來攝而<lb/>
終萬象復虚無而去安得不存我而立因我而著昧者<lb/>
<pb n="KR4h0022_WYG_018-12b"/>
以此一為無用之徒先聖以此一為庶幾之處是以捨<lb/>
此則數不足兼之則義有餘終萬物之末始萬物之初<lb/>
在窮理以考實勿存形而課虚亦猶一人無為兆人欣<lb/>
奉一氣無體羣生所共本立而道存主適而臣從若十<lb/>
二月之輪轉不宰者嵗之宗三十輻之運行無有者車<lb/>
之用今則以未分而象太極中分而象二儀未分而百<lb/>
事隐中分而百事隨然後四四而布七七而具可以眀<lb/>
淺深可以眀好惡總而舉也叶仲尼知命之籌考其成<lb/>
<pb n="KR4h0022_WYG_018-13a"/>
焉契伯玉識非之數儻眀得一之義庶逹傳心之路<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_018-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百二十一</head>
    <p>
<pb n="KR4h0022_WYG_421-1a"/>
欽定四庫全書<lb/>
　文苑英華巻四百二十一　宋　李昉等　編<lb/>
　赦書二<lb/>
　　改元赦書<lb/>
　　　改天監元年赦詔　　　　　沈　約<lb/>
門下五精逓襲皇王所以受命四海樂推殷周所以改<lb/>
物雖禪代相舛遭會異時而微明迭用其流逺矣莫不<lb/>
振民育德光被黎元朕以寡闇命不先後寧濟之功屬<lb/>
<pb n="KR4h0022_WYG_421-1b"/>
當期運乘此時來同<hi>梁書作因</hi>心萬物遂振厥弛維大造區<lb/>
夏永言前蹤義均慙德齊氏以代終有徵厯數云改欽<lb/>
若前載集大命于朕躬顧惟菲德辭不獲命寅畏上靈<lb/>
用膺<hi>梁書作應</hi>景業執禋柴之禮當與能之祚繼迹百王君<lb/>
臨四海若涉大川罔知攸濟洪基初兆萬品權輿思俾<lb/>
慶澤覃被率土可大赦天下改齊中興二年為天監元<lb/>
年賜民爵二級文武加位二等鰥寡孤獨不能自存者<lb/>
人糓五斛逋布口錢宿債勿復收其有犯鄉論清議贓<lb/>
<pb n="KR4h0022_WYG_421-2a"/>
汙淫盗一皆蕩滌洗除前注與之更始長從勑繫之身<lb/>
特皆原遣亡官失爵禁錮奪勞一依舊典<lb/>
　　　開元元年赦書　　　　　　蘇　頲<lb/>
黄門朕聞聖人無心同於吹萬上皇有道契於明一居<lb/>
天下之尊者莫大體其大以照臨成天下之務者至公<lb/>
順其公以康濟故能稽昌厯考元符通于神祗格于上<lb/>
下鴻名不可以深拒盛典不可以固違斯豈在予而徇<lb/>
於物也朕以菲德丕承聖訓掃除欃槍保衛宗稷内問<lb/>
<pb n="KR4h0022_WYG_421-2b"/>
安以承志外聽理以推誠始自朝廷納之以軌物終加<lb/>
蠻貊洎之以聲敎欲令跂行喙飲含齒戴髪去其夭札<lb/>
蠲其疵癘每兢兢於紫座寧自貴於黄屋而凢我羣辟<lb/>
顧斯兆庶以為人謀協從天意欽若王者人所歸也帝<lb/>
者天之號也歸之者以德號之者以功然號以功成則<lb/>
功不可以不表歸以德厚則德不可以不勵朕猥屬與<lb/>
能之運遂忘冲讓之私將逮臨<hi>一作建</hi>寅之歲首甫擇建<lb/>
子之天統是用發揮景命受兹禮冊夫循名者責實謀<lb/>
<pb n="KR4h0022_WYG_421-3a"/>
始者慮終勉而全之非敢自滿所以克己思政惟懷永<lb/>
圖懼弗勝荷用多慙惕赦令所作其來尚矣是則姦人<lb/>
之幸嘗思奔馬之喻朕但欲令其畏惡化之為善庶比<lb/>
屋可封豈開羅為惠朕之此志每用形言頃屬<hi>一作自填</hi>冬<lb/>
序頗愆農功<hi>一作澤</hi>洎簡辰練日有司備禮則上天同雲<lb/>
北風雨雪意者將乘廣慶必待湛恩宜行<hi>一作憑</hi>宥過之<lb/>
典以叶隨時之義可大赦天下改先天二年為開元元<lb/>
年十二月一日昧爽已前大辟罪已下已發覺未發覺<lb/>
<pb n="KR4h0022_WYG_421-3b"/>
已結正未結正繫囚見徒咸赦除之云云禮尚於儉書<lb/>
誡於奢朕方<hi>闕</hi>敦朴以存勸沮至於乘輿服御及土木<lb/>
之功蠲除樽節貴從簡省王公已下宜識此心欲將先<lb/>
自朕躬冀能化行海内薛伯陽以㐫魁之子合寘嚴刑<lb/>
縁尚主之恩特令逺貶旋念從夫之禮深矜自我之出<lb/>
宜復舊婚再承新命可唐州别駕員外郎置同正員郭<lb/>
元振往立大功保䕶於朕頃因閱武頗失軍器容責情<lb/>
放逐將收後效可饒州司馬員外置同正員朕聞罪不<lb/>
<pb n="KR4h0022_WYG_421-4a"/>
相及先王之制叔向豈同<hi>一作坐</hi>於㐫弟展禽見稱於哲<lb/>
兄劉廙不以劉偉獲辜王導不以王敦廢職崔滌為其<lb/>
兄湜構禍每進欵誠事朕有年心則無隱忠邪既判賞<lb/>
罰宜均俾踐儲卿式彰臣節可太子僕員外置同正員<lb/>
國初以來宰相及實封功臣子孫一房沉翳未承恩者<lb/>
令所司訪擇有可<hi>一作才</hi>用者量加擢用周朝酷吏來俊<lb/>
臣周興之徒殘害宗枝毒害良善永言及此深所痛<hi>一作</hi>
<hi>歎</hi>恨其酷吏有身在及酷吏身後有子孫亦令所司勘<lb/>
<pb n="KR4h0022_WYG_421-4b"/>
會甄别處公諸軍將士有年歲深久所由要籍或不得<lb/>
選集及未叙勞効咸委軍將據實奏聞仍令所司早賜<lb/>
處分及諸軍將佐緫管以上自今已後冬正束帛一凖<lb/>
京官例給亡命山澤挾藏軍器百日不首復罪如初敢<lb/>
以赦前事相告言者以其罪罪之赦書日行五百里布<lb/>
告遐邇咸使知聞主者施行<lb/>
　　一作皆唐大詔令<lb/>
　　　改元天寶赦　　　　　　　　内制<lb/>
<pb n="KR4h0022_WYG_421-5a"/>
門下古先哲王之致理也皆上順天心下稽人事時令<lb/>
賛發生之重<hi>一作德</hi>祥<hi>一作靈</hi>符叶紀年之稱考彼前載斯<lb/>
為<hi>一作焉</hi>大猷恭惟烈祖𤣥元皇帝天寶錫慶象帝之先<lb/>
垂裕後人重光五聖自朕嗣守丕業洎三十年實頼宗<lb/>
社降靈昊穹孚祐萬方無事六府維脩寰宇晏然<hi>一作如</hi>
庶臻于理然則乾元在上仁覆為首皇王臨下惠化攸<lb/>
先恩𢎞善貸用廣滋<hi>一作慈</hi>育尊道寶之<hi>一作而</hi>建元暢𤣥<lb/>
風於不宰况屬陽和布氣獻歲發生宜覃在宥之恩式<lb/>
<pb n="KR4h0022_WYG_421-5b"/>
降維新之澤可大赦天下改開元三十年為天寶元年<lb/>
自天寶元年正月一日昧爽已前大辟罪已下罪無輕<lb/>
重已發覺未發覺已結正未結正繫囚見徒常赦所不<lb/>
原者咸赦除之諸色左降官并其流人未經量移者亦<lb/>
與量移禁麛卵以遂生成自今已後每年春天下宜禁<lb/>
弋獵採捕如聞百姓之内或有户高丁多苟為規避父<lb/>
母見在乃别籍異居宜令州縣勘會其一家之中有十<lb/>
丁已上者放兩丁征行賦役五丁以上者放一丁即令<lb/>
<pb n="KR4h0022_WYG_421-6a"/>
同籍共居以敦風敎天下侍老八十以上者宜委州縣<lb/>
官每加存問仍量賜粟帛侍丁者令其養老孝假者矜<lb/>
其在䘮此王政優容俾申情理而官吏不依令式多雜<lb/>
役使自今後不得更然國之急務莫若求才頃者雖屢<lb/>
搜揚士庶尚慮遺逸更宜精訪以副虚懷其前資及白<lb/>
身人中有儒學博通及文詞秀逸或有軍謀越衆或武<lb/>
藝絶倫者委所在長官具以名薦若乃𢎞我風化實惟<lb/>
方岳必佇其人以膺共理其京文武官五品以上清資<lb/>
<pb n="KR4h0022_WYG_421-6b"/>
并郎官㨿資歷人才堪為刺史者各任封狀自舉但文<lb/>
宣垂訓事必正名而黄鉞古來以金為餙金者應五行<lb/>
之數有肅殺之威去金稱黄理或未當其黄鉞宜改為<lb/>
金鉞符威武之義焉内外文武九品已上各賜勲兩轉<lb/>
前王重典在乎祭祀况屬維新事宜昭告五嶽四瀆名<lb/>
山大川諸靈迹及自古帝王忠臣義士並令所由本州<lb/>
縣致祭<lb/>
　　一作皆唐大詔令<lb/>
<pb n="KR4h0022_WYG_421-7a"/>
　　　奉天改元大赦制　　　　　陸　贄<lb/>
門下致理興化必在推誠忘已濟人不恡改過朕嗣守<lb/>
<hi>詔令作服</hi>丕構君臨萬方<hi>詔令作邦</hi>失守宗祧越在草莽不念率<lb/>
德誠莫追於既往永言思咎期有復<hi>詔作補</hi>於將來明徵<lb/>
厥初<hi>舊唐書作其義</hi>以示天下惟我烈祖邁德庇人致俗化於<lb/>
和平拯生靈於塗炭重熈積慶垂二百年伊爾卿尹庶<lb/>
官洎億兆之衆代受亭育以迄于今功存于人澤垂于<lb/>
後肆予小子獲纉鴻業懼德不嗣罔敢怠荒然以長于<lb/>
<pb n="KR4h0022_WYG_421-7b"/>
深宫之中暗于經國之務積習易溺居安忘危不知稼<lb/>
穡之艱難不察<hi>唐書作䘏</hi>征戍<hi>詔令作戍役</hi>之勞苦澤靡下究情<lb/>
不上通事既壅隔人懷<hi>集作情</hi>疑阻猶昧省已遂用<hi>詔令作致</hi>
興戎徵師四方轉餉<hi>文粹作運</hi>千里賦車籍馬逺近騷然行<lb/>
齎居送衆庶勞止或一日屢交鋒刄或連年不解甲胄<lb/>
祀奠<hi>詔令作典</hi>乏主室家靡依生死流離怨氣凝結力役不<lb/>
息田菜多荒暴命<hi>唐書作冷</hi>峻於誅求疲甿空於杼軸轉死<lb/>
溝壑離去鄉閭邑里丘墟人煙斷絶天譴於上而朕不<lb/>
<pb n="KR4h0022_WYG_421-8a"/>
寤人怨於下而朕不知馴致亂階變興都邑賊臣乘釁<lb/>
<hi>詔令作僚</hi>肆逆滔天曽莫愧畏敢行陵逼萬品失序九廟震<lb/>
驚上辱於<hi>詔令作累于</hi>祖宗下負於<hi>詔令/作于</hi>黎庶痛心靦貎<hi>詔令</hi>
<hi>作面</hi>罪累在予永言愧悼<hi>詔令作悚</hi>若墜泉谷頼天地降祐人<lb/>
神<hi>唐書作祗</hi>叶謀將相竭誠爪牙宣力屏除<hi>詔令作逐</hi>大盗載張<lb/>
皇維<hi>唐書作屏皇維郡盗斯載張</hi>將𢎞永圖<hi>詔令作/丕猷</hi>必布新命<hi>詔令作令</hi>
朕晨興夕惕惟念<hi>唐書作省</hi>前非乃者公卿百寮累<hi>詔令作類</hi>抗<lb/>
章䟽<hi>詔令作表</hi>猥以徽號加於朕躬固辭不獲俯遂輿議昨<lb/>
<pb n="KR4h0022_WYG_421-8b"/>
因内<hi>文粹作循</hi>省良用矍<hi>唐書作瞿集作懼</hi>然體陰陽不測之謂神<lb/>
與天地合德之謂聖顧惟淺昧非所宜當文者所以化<lb/>
成武者所以定亂今化之不被亂是用興豈可更徇羣<lb/>
情苟膺虚美重余不德秪益懷慙自今以後中外所上<lb/>
書奏不得更稱聖神文武之號夫人情不常繫於時化<lb/>
大道既隱亂獄滋豐朕既不能𢎞德導人又不能一法<lb/>
齊衆苟設宻網以羅非辜為之父母實増愧悼今上元<lb/>
統厯獻歲發生<hi>唐書作祥</hi>宜革紀年之號式敷在宥之澤與<lb/>
<pb n="KR4h0022_WYG_421-9a"/>
人更始以<hi>文粹作用</hi>答天休可大赦天下改建中五年為興<lb/>
元元年自正月一日昧爽已前大辟罪已下罪無輕重<lb/>
已發覺未發覺已結正未結正繫囚見徒常赦所不原<lb/>
者咸赦除之李希烈田恱王武俊李納等有以忠勞任<lb/>
膺將相有以勲舊繼守藩維朕撫馭乖方信誠靡著致<lb/>
令疑懼不自保安兵興累年海内騷擾皆由上失其道<lb/>
而下罹其灾朕實不君人則何罪屈已私物余何愛焉<lb/>
庶懷引慝之誠以洽好生之德其李希烈田恱王武俊<lb/>
<pb n="KR4h0022_WYG_421-9b"/>
李納及所管將士官吏等一切並與洗滌各復爵位待<lb/>
之如初仍即遣使分道宣諭朱滔雖與賊泚連坐路逺<lb/>
未必同謀朕方推以至誠務欲𢎞貸<hi>唐書作永念勲務在𢎞貸</hi>　如<lb/>
能効順亦與維新其河南河北諸軍兵馬並宜各於本<lb/>
道自固封疆<hi>詔令作土</hi>勿相侵軼朱泚大為不道棄義蔑<hi>詔令</hi>
<hi>作滅</hi>恩反易天常盗竊名器暴犯陵寢所不忍言獲罪祖<lb/>
宗朕不敢赦其應被朱泚脅從將士官吏百姓及諸色<lb/>
人等有遭其扇誘有迫以兇威苟能自新理可矜宥但<lb/>
<pb n="KR4h0022_WYG_421-10a"/>
官軍未到京城以前能去逆效順及散歸本軍本道者<lb/>
並從赦例原免一切不問天下左降官即與量移近處<lb/>
已經量移者更與量移流人配𨽻及罰藩鎮効力并縁<lb/>
罪犯與諸使驅使官兼别勑諸<hi>詔令作於</hi>州縣安置及得罪<lb/>
人家口未得<hi>詔令作許</hi>歸者一切放還應先有㾗累禁錮及<lb/>
反逆縁坐承前恩赦所不該者並宜洗雪亡官失爵放<lb/>
歸勿齒者量加收叙未復資者更與進叙人之行業或<lb/>
未必兼構大厦者方集於羣材建竒功者不限於常檢<lb/>
<pb n="KR4h0022_WYG_421-10b"/>
苟在適用則無棄人沉黜免之人沉鬱既<hi>文粹作頗</hi>久朝過<lb/>
夕改仁何逺哉流移降黜亡官失爵配𨽻流人等有才<lb/>
能著聞者特加録用勿拘常例諸軍諸使諸道赴奉天<lb/>
及進收京城將士等或百戰摧敵或萬里勤王扞固全<lb/>
<hi>文粹作金</hi>城驅除大憝濟危難者其節著復社稷者其業崇<lb/>
我圖爾功特加彛典錫名疇賦永永無窮宜並賜名奉<lb/>
天定難功臣身有過犯逓减罪三等子孫有過犯逓减<lb/>
二等當户應有差科<hi>詔令作偶</hi>使役一切蠲免其功臣已後<lb/>
<pb n="KR4h0022_WYG_421-11a"/>
雖衰老疾患不任軍旅當分糧賜並宜全給身死之後<lb/>
十年内仍回給家口其有食實封者子孫相繼代代無<lb/>
絶其餘收録及功賞條件待收京日並凖去年十月十<lb/>
七日十一月十四日勑處分諸道諸軍將士等久勤扞<lb/>
禦累著功勲方鎮克寧惟爾之力<hi>詔令作績</hi>其應在行營者<lb/>
並超三資與官仍賜勲五轉不離鎮者依資與官賜勲<lb/>
三轉其累加勲爵仍許回授周親内外文武官三品已<lb/>
上賜爵一級四品已下各加一階仍並賜勲兩轉見危<lb/>
<pb n="KR4h0022_WYG_421-11b"/>
致命先哲攸貴掩骼埋胔禮典<hi>詔令作經</hi>所先雖効用而<hi>詔令</hi>
<hi>作之</hi>或殊在惻隱而何間諸道兵士有死王事者各委所<lb/>
在州縣給逓送歸<hi>詔令作赴</hi>本管官為葬祭其有因戰陣殺<lb/>
戮<hi>詔令作捕</hi>獲伏辜暴骨原野者亦委所在逐近便收葬應<lb/>
縁流貶及犯罪未葬者並許其家口各㨿本官品以禮<lb/>
收葬自頃軍旅所給賦役繁興吏因為姦人不堪命咨<lb/>
嗟怨苦道路無聊汔可小康與之休息其墊陌及稅間<lb/>
架竹木茶漆𣙜鐵等諸色名目悉宜停罷京畿之内屬<lb/>
<pb n="KR4h0022_WYG_421-12a"/>
此冦戎攻刼焚燒靡有寧室王師仰給人以重勞特宜<lb/>
减放今年夏稅之半朕以兇醜犯闕遽用于征爰度近<lb/>
郊息駕兹邑供儲克辨師旅攸寧式當褒旌以志吾過<lb/>
其奉天宜昇為赤縣百姓並給復五年尚德者敎化之<lb/>
所先求賢者邦家之大本永言兹道夢想勞<hi>集作増</hi>懷而<lb/>
澆薄之風趨競不息幽棲之士寂寞無聞盖誠所未孚<lb/>
故求之不至天下有隱居行義才<hi>集作道</hi>德髙逺晦跡丘<lb/>
園不求聞達者委所在長吏具姓名聞奏朕當備禮招<lb/>
<pb n="KR4h0022_WYG_421-12b"/>
致諸色人中有賢良方正能直言極諫其愽通墳典逹<lb/>
於敎化并識洞韜鈐堪任將帥者委常叅官及所在長<lb/>
吏聞薦天下孤<hi>集作耆</hi>老鰥寡惸獨不能自活者並委州<lb/>
縣長吏量事<hi>詔令作加</hi>優恤其有年九十已上者刺史縣令<lb/>
就門存問義夫節婦孝子順孫旌表門閭終身勿事大<lb/>
兵之後内外耗竭貶食省用宜自朕躬朕當損<hi>詔令作節</hi>乘<lb/>
輿之服御絶宫室之華餙率已師儉<hi>集作率以節儉</hi>為天下先<lb/>
諸道貢獻自非供宗廟軍國之用一切並停應内外官<lb/>
<pb n="KR4h0022_WYG_421-13a"/>
有冗員及百司有不急之費委中書門下即商量條件<lb/>
停减聞奏布澤<hi>詔令作恩</hi>行賞抑惟舊章今以餘孽未平帑<lb/>
藏空竭有乖慶賜深愧于懷赦書有所未該者委所司<lb/>
類例條件聞奏敢以赦前事相言告者以其罪罪之亡<lb/>
命山澤挾藏軍器百日不首復罪如初赦書日行五百<lb/>
里布告遐邇咸使聞知<lb/>
　　　興元二年改為貞元元年正月一日大赦天下<lb/>
　　　　制<lb/>
<pb n="KR4h0022_WYG_421-13b"/>
門下王者體立元極欽若乎天地纂業承統嚴奉乎祖<lb/>
宗所以敬事修誠務本敦孝尊其上以御于下謹其身<lb/>
而訓于人百神允諧<hi>詔令作懷</hi>兆庶永頼立國之本斯其大<lb/>
經<hi>詔令作國之大典莫重於斯</hi>朕燭理不明違道招損往遭大<hi>集作多</hi>
難淪陷國都天地宗祧曠而莫主是則欽若嚴奉之義<lb/>
缺矣朕甚懼焉洎再<hi>集無再字</hi>復京師遽將告謝有司以人<lb/>
力耗斁禮物廢墜<hi>詔令作隳</hi>日居月諸歲聿云暮卜其近日<lb/>
俯<hi>詔令作甫</hi>在上春齊心永懷坐以待曙而百辟卿士抗䟽<lb/>
<pb n="KR4h0022_WYG_421-14a"/>
<hi>詔令作表</hi>上言咸謂人心未寧不足以盡敬冦孽猶在不足<lb/>
<hi>詔令作可</hi>以造功迫於羣情俯仰<hi>詔令作抑</hi>誠願郊廟孔邇瞻言<lb/>
莫定悼心慙顔胡寧自處重以和平未洽灾沴荐臻去<lb/>
歲旱蝗兩河為甚人流不息師出靡居加之以徵求因<lb/>
之以荒饉困窮餒殍轉死丘墟而又關輔之間冬無積<lb/>
雪土膏未發宿麥不滋詳思咎徵有為而致<hi>詔令作其失安在</hi>
豈兵戎之後餘梗<hi>詔令作祲</hi>尚存將獄犴之中深寃未釋<hi>詔令</hi>
<hi>作息</hi>又河左<hi>詔令/作中</hi>淮右逆將<hi>詔令作賊</hi>阻兵汙脅齊人陷之死<lb/>
<pb n="KR4h0022_WYG_421-14b"/>
地雖欲自雪厥路無由抱義銜寃足傷和氣此皆由<hi>集作</hi>
<hi>自</hi>朕爽<hi>詔令作寡</hi>德播災于人為之父母實用愧耻今𤣥陰<lb/>
已謝春日載陽勾萌畢伸幽蟄咸震思與海内同心自<lb/>
新發號<hi>詔令作布澤</hi>更元用符天意宜改興元二年為貞元<lb/>
元年自正月一日昧爽以前大辟罪已下已發覺未發<lb/>
覺已結正未結正繫囚見徒罪無輕重咸赦除之應在<lb/>
河中脅從將士多是奉天赴難功臣本居朔陲夙尚忠<lb/>
節豈以一夫詿誤棄其累代勲庸朕於此軍尤所不忍<lb/>
<pb n="KR4h0022_WYG_421-15a"/>
特宜洗滌待以初誠自非與官軍决戰死於鋒刄其餘<lb/>
雖臨戰<hi>詔令作陣</hi>擒獲亦並<hi>詔令/作便</hi>釋放如舍<hi>集作棄</hi>逆歸順者<lb/>
在身先有官爵實封一切如舊仍凖前後制勑所在便<lb/>
給賞錢并與甄叙如有因危効節建立殊庸量其事蹟<lb/>
特加奬擢李懷光若能翻然悔<hi>詔令作改</hi>過束身赴闕<hi>詔令作朝</hi>
念其嘗有大勲必當終始全䕶仍凖前勑授之官封朕<lb/>
於功臣庶亦無負淮西將吏百姓等有被刼制久為匪<lb/>
人詢事原情諒非獲已今王師四合計日誅夷玉石同<lb/>
<pb n="KR4h0022_WYG_421-15b"/>
<hi>一作俱</hi>焚用増惻憫宜令諸道進軍之日唯罪首惡一人<lb/>
自餘徒黨悉從原宥如有歸明<hi>詔令作順</hi>及立功者並凖河<lb/>
中將士例褒奬為國之要在於審官共理分憂守宰彌<lb/>
切闔境性命繫乎其人將使里閭無愁苦之聲風俗興<lb/>
廉讓之敎得不慎柬髦彦寄之化源自今已後諸州刺<lb/>
史有闕中書門下於朝官中精擇有理人才術者授之<lb/>
如刺史縣令在任頻年課績尤異<hi>詔令作著</hi>者擇授給舍郎<lb/>
中<hi>詔令作擢侍郎給舍官</hi>御史中外迭處用觀其能賞罰必行期<lb/>
<pb n="KR4h0022_WYG_421-16a"/>
于競勸自頃選曹署吏唯以書判求人務騁浮華莫詢<lb/>
<hi>詔令作稽</hi>實行且能言者不必適用藴用者或未能言為官<lb/>
擇人其在精覈宜令清資常㕘官每年於吏部選人中<lb/>
各舉所知一人堪任縣令録事㕘軍者所司依資叙註<lb/>
擬便於甲厯之内具標舉主名銜仍牒報御史臺如到<lb/>
任後政理尤異及有贓犯事蹟明著者所司録舉官姓<lb/>
名聞奏以為褒貶其内外官員及京城諸使名目委御<lb/>
史審勘會商量并省停减仍集百寮定議務從<hi>詔令作欲</hi>簡<lb/>
<pb n="KR4h0022_WYG_421-16b"/>
約息費便人其京官外官職田及利息官錢等或黠吏<lb/>
詆欺移易壃畔或貧人從徙捕繫親隣日月滋深耗弊<lb/>
彌甚亦令百寮議其折𠂻擇善而行往以賦役殷繁人<lb/>
不堪命定為兩稅事頗易從比屬兵興或踰始制法無<lb/>
所守吏益為姦哀我勞人汔可小息其諸州府除兩稅<lb/>
外應有權宜科率差役一切悉停京畿及側近州縣所<lb/>
欠百姓科<hi>詔令作和</hi>市和糴價直委度支即勘會支給諸道<lb/>
非臨冦賊州縣自去冬已來新㸃召<hi>詔令作名</hi>官健子弟等<lb/>
<pb n="KR4h0022_WYG_421-17a"/>
並宜放散任營生業應經陷賊州縣百姓屋宇被焚毁<lb/>
并貧病老弱及遭傷損之類所在量加優䘏使得安存<lb/>
天下名山大川并自古聖帝明王賢臣烈士祠廟墳墓<lb/>
各委當處長吏擇日致祭必資精㓗以達至誠班爵有<lb/>
差所以叙賢也廪秩有等所以明勸也今或高卑失次<lb/>
中外相踰至於卿士之家尚羅凍餒之患忠信重禄豈<lb/>
其然耶内外官禄及俸錢手力雜給等委中書門下與<lb/>
度支即叅詳定額聞奏應赴奉天及收城將士等並功<lb/>
<pb n="KR4h0022_WYG_421-17b"/>
存社稷節著艱危中心藏之豈忘酬報頃縁府藏空竭<lb/>
賞給未周<hi>集作充</hi>乃眷勲臣實用増愧應凖元勑合請賞<lb/>
錢人等委所司節减宫内及百司費用據所支<hi>集作有</hi>財<lb/>
物速與給付<hi>集作支給</hi>應在京城及諸道立功將士等先有<lb/>
詔㫖並許甄昇所司勘會淹歷時月委中書門下即與<lb/>
處分諸軍行營并河中朝邑被脅從將士家口在京及<lb/>
諸州府者宜令本道節度觀察使常存賑䘏各令優給<lb/>
應諸軍諸使立仗見在城將士等共賜物七萬疋云云<lb/>
<pb n="KR4h0022_WYG_421-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_421-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷四百二十一<lb/>
</p>
<p>
</p>
  </div>
</body>
</text>
</TEI>
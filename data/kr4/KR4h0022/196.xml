<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷一百九十六</head>
    <p>
<pb n="KR4h0022_WYG_196-1a"/>
欽定四庫全書<lb/>
　文苑英華卷一百九十六　宋　李昉等　編<lb/>
　樂府五<lb/>
　　俠客行六首　　　　　西遊咸陽中一首<lb/>
　　俠客控絶影一首　　　劉生九首<lb/>
　　燕客行八首　　　　　鴈門太守歌四首<lb/>
　　将軍行一首　　　　　戰城南十首<lb/>
　　塞上曲三首<lb/>
<pb n="KR4h0022_WYG_196-1b"/>
　　　俠客行　　　　　　　　　王　筠<lb/>
俠客趨名利劔氣坐相矜黄金塗鞘尾白玉飾鈎膺晨<lb/>
馳逸廣陌日暮還平陵舉鞭向趙李與君方代興<lb/>
　　　同前　　　　　　　　　　王　褒<lb/>
京洛出名謳豪俠競交遊河南期<hi>一作朝</hi>四姓關西謁五<lb/>
侯鬬雞横大道走馬出長秋桑隂徙<hi>一作徒</hi>将夕槐路轉<lb/>
淹留<lb/>
　　　同前　　　　　　　　　　庾　信<lb/>
<pb n="KR4h0022_WYG_196-2a"/>
俠客重連鑣金鞍被桂條細塵障路起驚花亂眼飄酒<lb/>
醺人半醉汗濕馬全驕歸鞍畏日晩争路上河橋<lb/>
　　　同前　　　　　　　　　　陳　良<lb/>
洛陽春色麗遊俠騁輕肥水逐車輪轉塵隨馬足飛雲<lb/>
影遥臨蓋花氣近薫衣東郊鬬鷄罷南坡射雉歸日暮<lb/>
河橋上揚鞭惜晩暉<lb/>
　　　同前　　　　　　　　　　李　白<lb/>
趙客縵胡纓呉鈎霜月明銀鞍照白馬颯沓如流星十<lb/>
<pb n="KR4h0022_WYG_196-2b"/>
歩殺一人千里不留行事了拂衣去深藏身與名閒過<lb/>
信陵飲脫劔膝邊横将炙啖朱亥持觴勸侯嬴三盃吐<lb/>
然諾五岳倒為輕眼花耳熱後意氣素霓生救趙揮金<lb/>
鎚邯鄲先震驚千秋二壮士烜赫大梁城縱死俠骨香<lb/>
不慙世上英誰能書閤下白首太𤣥經<lb/>
　　　同前　　　　　　　　　　崔國輔<lb/>
玉劔膝前横金杯馬上傾朝遊茂陵道夜宿鳳凰城<hi>一作</hi>
<hi>亭</hi>豪俠多猜忌無勞問姓名<lb/>
<pb n="KR4h0022_WYG_196-3a"/>
　　　西遊咸陽中　　　　　　　隂　鏗<lb/>
上林春色滿咸陽遊俠多城斗疑連漢橋星像跨河影<lb/>
裏著飛轂塵前聽逺珂還家何意晩無處不經過<lb/>
　　　俠客控絶影　　　　　　　楊　縉<lb/>
青門小苑物華新花開鳥哢㑹芳春仙掌層臺浮麗日<lb/>
長楸横路起紅塵園中追尋桃李逕陌上逢迎遊俠人<lb/>
遊俠英名馳上國人馬意氣兩俱得白玉轆轤秋水劔<lb/>
青絲宛轉黄金勒復有魚目並龍文躡景追風本絶羣<lb/>
<pb n="KR4h0022_WYG_196-3b"/>
影入呉門疑曳練形來西北似浮雲寄語幽并馳射客<lb/>
未肯推名持借君<lb/>
　　　劉生　　　　　　　　　　梁元帝<lb/>
任俠有劉生然諾重西京扶風好驚坐長安恒借名菊<lb/>
花連夜飲竹葉觧朝酲結交李都尉遨遊佳麗城<lb/>
　　　同前　　　　　　　　　　張正見<lb/>
劉生絶名價豪俠恣遊陪金門四姓聚簫皷<hi>一作綉轂</hi>五香<lb/>
<hi>集作五侯</hi>來塵飛瑪瑙勒酒映車渠盃别有追遊<hi>集作随</hi>夜愁<lb/>
<pb n="KR4h0022_WYG_196-4a"/>
牎向月開<lb/>
　　　同前　　　　　　　　　　柳　荘<lb/>
四坐驚稱字<hi>一作坐驚稱字孟</hi>豪雄道姓劉廣陌通朱邸大路<lb/>
起青樓要賢驛已置留客轄仍投光斜日下霧庭隂月<lb/>
上鈎<lb/>
　　　同前　　　　　　　　　　江　暉<lb/>
五陵多美選六郡盡良家劉生代豪蕩標矩<hi>一作舉</hi>獨榮<lb/>
華寶劔長三尺金樽滿百花唯當重意氣何處有驕奢<lb/>
<pb n="KR4h0022_WYG_196-4b"/>
　　　同前　　　　　　　　　　徐　陵<lb/>
劉生殊倜儻任俠遍京華戚里驚鳴筑平陽吹怨笳俗<lb/>
儒排石氏新室是誰家髙才被擯壓自古共憐嗟<lb/>
　　　同前　　　　　　　　　　江　總<lb/>
劉生負意氣長嘯共徘徊髙論明秋水命賞陟春臺干<lb/>
戈倜儻用筆硯縱横才置驛無年限流俠四方來<lb/>
　　　同前　　　　　　　　　　𢎞執恭<lb/>
英名振關右雄氣逸江東遊俠五都内來去三秦中劔<lb/>
<pb n="KR4h0022_WYG_196-5a"/>
照七星影馬控千金騘縱横方未息因兹定立<hi>一作武</hi>功<lb/>
　　　同前　　　　　　　　　　楊　烱<lb/>
鄉家本六郡年長入三秦白璧酬知己黄金謝主人劔<lb/>
鋒生赤電馬足起紅塵日暮歌鐘發喧喧動四隣<lb/>
　　　同前　　　　　　　　　　盧照隣<lb/>
劉生氣不平抱劔欲專征報恩為豪俠死難在横行翠<lb/>
羽装劔鞘黄金飾馬鈴但令一顧重不恡百身輕<lb/>
　　　燕歌行　　　　　　　　　梁元帝<lb/>
<pb n="KR4h0022_WYG_196-5b"/>
燕趙佳人本自多遼東少婦學春歌黄龍戍北花如錦<lb/>
𤣥莵城中月似娥如何此時别夫婿金覊翠眊徃交河<lb/>
還聞入漢去燕營怨妾心中<hi>一作愁心</hi>百恨生漫漫悠悠天<lb/>
未曉遥遥夜夜聽嚴<hi>一作寒</hi>更自從異縣心同别偏恨同<lb/>
時成異節横波滿臉萬行啼翠眉漸<hi>一作暫</hi>歛千重結並<lb/>
海連天合不開那宜<hi>一作堪</hi>春日上春臺唯見逺舟如落<lb/>
葉復㸔遥舸似行盃沙汀夜鶴嘯覊雌妾心無怨生别<lb/>
離翻嗟漢使音塵斷空傷賤妾燕南垂<lb/>
<pb n="KR4h0022_WYG_196-6a"/>
　　　同前　　　　　　　　　　蕭子顯<lb/>
風光遲暮出青蘋蘭條翠鳥發春鳴洛陽梨花白如雪<lb/>
河邊細草青如茵桐生井底葉交枝今看無端雙燕離<lb/>
五重飛<hi>一作花</hi>樓入河漢九華閣道暗清池遥㸔白馬津<lb/>
上吏傳道黄龍征戍兒明月金花徒<hi>一作從</hi>照妾浮雲玉<lb/>
葉君不知思君昔去柳依依至今八月避暑歸明珠蠶<lb/>
蠒登勉機欝金春蘤特香衣洛陽城頭鷄欲曙丞相府<lb/>
中烏未飛夜夢征人縫狐貉私憐織婦裁錦絡呉刀鄭<lb/>
<pb n="KR4h0022_WYG_196-6b"/>
錦結<hi>句</hi>寒閨夜被薄芳年海上水中鳬日暮寒夜空城<lb/>
雀<hi>一作空城寒夜雀</hi>
　　　同前　　　　　　　　　　王　褒<lb/>
初春麗景鶯欲嬌桃花流水沒河橋薔薇開花百里葉<lb/>
楊柳覆池數<hi>一作楊柳拂地散</hi>千條隴西将軍號都護樓蘭校<lb/>
尉稱嫖姚自惜别如春燕分經年一去無相親<hi>一作相聞</hi>不<lb/>
<hi>一作無</hi>復漢地關山<hi>一作/長安</hi>月唯有漠北薊城雲淮南鏡<hi>一作</hi>
<hi>桂</hi>中明月影流黄機上織成文充國軍行屢築營楊史<lb/>
<pb n="KR4h0022_WYG_196-7a"/>
討虜䧟平城下風不多能却陣沙中雪淺詎停兵屬國<lb/>
小婦猶年少羽林輕騎數征行遥聞陌上採桑曲猶勝<lb/>
邊地胡笳聲向暮使人泣還使<hi>一作長望</hi>閨中空竚立桃花<lb/>
落地杏花舒<hi>一作桃花復地桃花舒</hi>桐生井底寒葉踈試為來㸔<lb/>
上林鴈應<hi>一作必</hi>有遥寄隴頭書<lb/>
　　　同前　　　　　　　　　　庾　信<lb/>
代北雲氣晝昏昏千里飛蓬無復根寒鴈嗈嗈<hi>一作丁丁又作</hi>
<hi>一一</hi>度遼水桑葉紛紛落薊門晉陽山頭無箭竹踈勒城<lb/>
<pb n="KR4h0022_WYG_196-7b"/>
中乏水源屬國征戍乆離居陽關音信絶能踈願得魯<lb/>
連飛一箭持寄思歸燕将書度遼本自有将軍寒風蕭<lb/>
蕭生水紋妾驚甘泉足烽火君訝漁陽少<hi>一作多</hi>陣雲自<lb/>
從将軍出細柳蕩子空牀難獨守盤龍明鏡餉秦嘉辟<lb/>
惡生香寄韓夀春分燕來能幾日二月蠶眠不復久洛<lb/>
陽遊絲百丈連黄河春氷千片穿桃花顔色好如<hi>一作如好</hi>
馬榆莢新開巧似<hi>一作似細</hi>錢蒲桃一杯千日醉無事九轉<lb/>
學神仙定取金丹作幾服能令華表得千年<lb/>
<pb n="KR4h0022_WYG_196-8a"/>
　　　同前　　　　　　　　　　屈　同<lb/>
漁陽八月寒草腓征人相對併思歸雲和朔氣連天暗<lb/>
蓬雜胡沙散野飛此時天地隂埃徧瀚海龍城皆血戰<lb/>
兩軍皷角暗相聞四面旌旗㸔不見昭君逺嫁己年多<lb/>
戎狄無厭尚不和漢兵候月秋防塞胡騎乗氷夜渡河<lb/>
河塞東西萬餘里地與京華不相似燕支山上少光輝<lb/>
黄砂磧下無流水金戈玉劔十年征紅粉青樓多怨情<lb/>
厭得殊方乆為别秋來愁見搗衣聲<lb/>
<pb n="KR4h0022_WYG_196-8b"/>
　　　同前　　　　　　　　　　陶　翰<lb/>
請君留楚調聽我吟燕歌家在遼東頭邊風意氣多出<lb/>
身為漢将正值戎未和雪中凌天山氷上渡交河大小<lb/>
百餘戰封侯竟蹉跎歸來㶚陵下故舊無相過雄劔委<lb/>
塵匣空門垂雀羅玉篸還趙女寶瑟付齊娥昔日不為<lb/>
樂時哉今奈何<lb/>
　　　同前　　　　　　　　　　高　適<lb/>
　　開元十六年客有從御史大夫張公出塞而還者<lb/>
<pb n="KR4h0022_WYG_196-9a"/>
　　作燕歌行以示適感征戍之事而和焉<lb/>
漢家煙塵在東北漢将辭家破殘賊男兒本自重横行<lb/>
天子非常賜顔色摐金伐皷下榆關旌斾逶迤碣石間<lb/>
校尉羽書飛瀚海單于獵火照狼山山川蕭條極邊土<lb/>
胡騎慿陵雜風雨戰士軍前半死生美人帳下猶歌舞<lb/>
大漠窮秋塞草衰<hi>一作腓</hi>孤城落日鬬兵稀身當恩遇恒<lb/>
輕敵力盡關山未觧圍鐡衣逺戍辛勤乆玉筯應啼别<lb/>
離後少婦城南欲斷腸行<hi>一作征</hi>人薊北空廻首邊風飄<lb/>
<pb n="KR4h0022_WYG_196-9b"/>
颻難可越<hi>一作那可度</hi>絶域蒼茫無所<hi>一作/更何</hi>有殺氣三時<hi>一作</hi>
<hi>日</hi>作陣雲寒風<hi>一作/聲</hi>一夜傳刁斗相㸔白刃徒<hi>一作血</hi>紛<lb/>
紛死節從來豈顧勲君不見沙塲征戰苦至今猶憶李<lb/>
将軍<lb/>
　　　同前　　　　　　　　　　賈　至<lb/>
國之重鎮惟幽都東威九夷北制胡五軍精卒三十萬<lb/>
百戰百勝擒單于前臨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>沱阻易<hi>一作後阻</hi>水崇山沃野亘<lb/>
千里昔時燕王重賢士黄金築臺從隗始倐忽興亡空<lb/>
<pb n="KR4h0022_WYG_196-10a"/>
<hi>一作王定</hi>薊丘漢家又似封五<hi>一作王</hi>侯蕭條魏晉為横流鮮<lb/>
卑竊據朝五州我唐區夏餘十紀軍容武備赫萬祀彤<lb/>
弓黄鉞授元帥墾耕大漠為内地季秋膠折邊草腓理<lb/>
兵羽獵因出師千營萬隊連旌旗望天<hi>一作之</hi>如火忽電<lb/>
馳匈奴懾竄窮髮比大荒萬里無塵飛君不見<hi>一無此三字</hi>
隋家昔為天下宰窮兵黷武征遼海南風不競多死聲<lb/>
皷臥旗折黄雲横六軍将士皆死盡戰馬空鞍奔故營<lb/>
時移道革天下平白環入貢滄海清自有農夫已髙枕<lb/>
<pb n="KR4h0022_WYG_196-10b"/>
無勞校尉重横行<lb/>
　　　鴈門大守歌二首　　　　梁簡文帝<lb/>
輕霜終夜下黄葉晩辭枝寒苦春難覺邊城秋易知風<lb/>
急征旗斷塗長鎧馬疲少解孫呉法家本幽并兒非關<lb/>
買鴈肉徒勞皇甫規<lb/>
　　　二<lb/>
隴暮風恒急關寒霜自濃櫪馬夜方飼邊衣秋未重潜<lb/>
師夜接戰略地曉催鋒悲笳動胡塞髙旗出漢墉勤勞<lb/>
<pb n="KR4h0022_WYG_196-11a"/>
謝勲業清白報迎逢非頒主人賞寕期定逺封單于如<lb/>
未繫終夜慕前蹤<lb/>
　　　同前　　　　　　　　　　禇　朔<lb/>
二月柳花合四月麥秋初幽州寒食罷鄭國採桑踈更<lb/>
聞鴈門守<hi>一作戍</hi>結束事戎車去歲無霜雪今年有閏餘<lb/>
月如弦上弩蝗類水中魚戎車攻日逐燕騎蕩康居大<lb/>
宛歸善馬小月送降書寄語閨中妾勿怨寒牀虚<lb/>
　　　同前　　　　　　　　　　李　賀<lb/>
<pb n="KR4h0022_WYG_196-11b"/>
黒雲壓城城欲摧甲光向日金鱗開角聲滿天秋色裏<lb/>
塞上燕支凝夜紫半巻紅旗臨易水霜重皷寒聲不起<lb/>
報君黄金臺上意提携玉環<hi>一作拏</hi>為君死<lb/>
　　　将軍行　　　　　　　　　劉希夷<lb/>
将軍闢轅門耿介當風立諸将欲言事逡廵不敢入劔<lb/>
氣射雲天皷聲破原隰黄塵塞路起走馬追兵急彎弓<lb/>
從此去飛箭如雨集突圍一百重<hi>一作里</hi>斬首五千級代<lb/>
馬流血死胡人抱鞍泣古來養甲兵有事常討襲乗我<lb/>
<pb n="KR4h0022_WYG_196-12a"/>
廟堂運坐使干戈戢獻凱帝來勞<hi>一作歸京都一作歸帝京</hi>軍容何<lb/>
翕習<lb/>
　　　戰城南四首　　　　　　　吳　均<lb/>
蹀躞青驪馬徃戰城南畿五歴魚麗陳三入九重圍名<lb/>
慴武安将血濺秦王衣為君意氣重無功終不歸<lb/>
　　　二<lb/>
前有濁酒罇憂思亂紛紛少年重意氣學劔不學文忽<lb/>
值胡關靜匈奴遂兩分天山己半出龍城無片雲漢世<lb/>
<pb n="KR4h0022_WYG_196-12b"/>
平如此何用李将軍<lb/>
　　　三<lb/>
陌上何喧喧匈奴圍塞垣黒雲藏趙樹黄塵埋隴根天<lb/>
子羽書勞将軍在玉門<lb/>
　　　四<hi>此第四首而五巻有之題作古意今存于後而削此</hi>
　　　同前　　　　　　　　　　張正見<lb/>
薊北馳胡騎城南接短兵雲起<hi>一作屯</hi>兩陣合劔聚七星<lb/>
横<hi>一作明</hi>旗交無後影角憤有餘聲戰罷披軍策還嗟李<lb/>
<pb n="KR4h0022_WYG_196-13a"/>
少卿<lb/>
　　　同前　　　　　　　　　　楊　烱<lb/>
塞北途遼逺城南戰苦辛幡旗如鳥翼甲胄似魚鱗凍<lb/>
水寒傷馬悲風愁殺人寸心明白日千里暗黄塵<lb/>
　　　同前　　　　　　　　　　盧照隣<lb/>
将軍出紫塞冒頓在烏貪笳喧鴈門北陣翼龍城南琱<lb/>
弓夜宛轉鐡騎曉驂驔應湏駐白日為戰待方酣<lb/>
　　　同前　　　　　　　　　　李　白<lb/>
<pb n="KR4h0022_WYG_196-13b"/>
去年戰桑乾原<hi>一作源</hi>今年戰葱河道洗兵條支海上波<lb/>
放馬天山雪中草萬里長征戰三軍盡衰老匈奴以殺<lb/>
戮為耕作古來唯見白骨黄沙田秦家築城備胡虜漢<lb/>
家還<hi>一作猶</hi>有烽火燃烽火燃不息長征<hi>一作征戰</hi>無已時野<lb/>
戰格闘死敗<hi>一作駑</hi>馬嘶<hi>一作號</hi>鳴向天悲烏鳶啄人腸衘<lb/>
飛上挂枯樹枝士卒塗草莽将軍空爾為乃知兵者是<lb/>
凶器聖君<hi>一作人</hi>不得已而用之<lb/>
　　　同前<lb/>
<pb n="KR4h0022_WYG_196-14a"/>
戰地何昏昏戰士如羣蟻氣重日輪紅血染蓬蒿紫烏<lb/>
鳥衘人肉食悶飛不起昨日城上人今日城下鬼旗色<lb/>
如羅星<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>聲殊未已妾家夫與兒俱在<graphic n="KR0911" url="https://raw.githubusercontent.com/kanripo/KR-Gaiji/master/images/KR0911.png" mimeType="image/png"/>聲裏<lb/>
　　　同前　　　　　　　　　　劉　駕<lb/>
城南征戰多城北無饑鵶白骨馬蹄下誰言皆有家城<lb/>
前水聲苦倐忽流萬古莫爭城外地城裏終<hi>一作有</hi>閒土<lb/>
　　　塞上曲　　　　　　　　　吳　筠<lb/>
劍頭利如芒恒持<hi>一作時</hi>照眼光鐡騎追驍虜金覊討黠<lb/>
<pb n="KR4h0022_WYG_196-14b"/>
羌髙秋八九月邉地早風霜男兒不惜死破膽與君嘗<lb/>
　　　同前　　　　　　　　　　前　人<lb/>
十月繁霜下征人逺鑿空雲遥<hi>一作摇</hi>錦更節海照角端<lb/>
弓暗磧埋沙樹衝飈巻塞蓬方隨膜拜入歌舞玉門中<lb/>
　　　同前　　　　　　　　　　李　白<lb/>
十萬羽林兒臨洮破郅支殺添邉地骨降足漢營旗塞<lb/>
濶牛羊散兵休帳幕移空餘隴頭水嗚咽向人悲<lb/>
　文苑英華巻一百九十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百七十四</head>
    <p>
<pb n="KR4h0022_WYG_474-1a"/>
欽定四庫全書<lb/>
　文苑英華巻四百七十四　宋　李昉等　編<lb/>
　䇿問十九道<lb/>
　　華州試進士問五道　　試進士問九道<lb/>
　　試進士問五道<lb/>
　　乾元元年華州試進士䇿問五道<lb/>
　　　　　　　　　　　　　　　杜　甫<lb/>
　　　第一道<lb/>
<pb n="KR4h0022_WYG_474-1b"/>
問古之<hi>集無此二字</hi>山林藪澤之地各以肥磽多少為差故<lb/>
供甲兵士徒之役府庫賜予之用給郊社宗廟之禮奉<lb/>
養禄食之出辨乎名物存乎有司是謂公賦知歸地着<lb/>
不撓者已今聖朝紹宣王中興之洪業于上庶尹備山<lb/>
甫補衮之能亊于下而東㓂猶小梗率土未甚闢緫彼<lb/>
賦税之獲盡贍軍旅之用建<hi>集作逮</hi>是官御之舊典闢矣<lb/>
人神之攸序乖矣欲使軍旅足食則賦稅未能充備矣<lb/>
欲將誅求不時則黎元轉罹於疾苦矣子等以待問之<lb/>
<pb n="KR4h0022_WYG_474-2a"/>
實知新之明觀志氣之所存於應對乎何有佇渴救弊<lb/>
之通術願聞強學之所措意道在此矣得㳺説乎<lb/>
　　　第二道<lb/>
問國有軺車廬有飲食古之案風俗遣使臣在王官之<lb/>
一守得馳傳而分命盖地有要害郊有逺近供給之比<lb/>
省費相懸今兹華惟襟帶關逼輦轂行人受詞於朝夕<lb/>
使者相望於道路屬年嵗無蓄積之餘軄司有愁痛之<lb/>
色<hi>集作歎</hi>况軍書未絕王命急宣挿羽先翥於騰鷹弊帷<lb/>
<pb n="KR4h0022_WYG_474-2b"/>
不供於埋馬豈芻粟之勤獨爾實驂騑之價闕如人主<lb/>
之軫念屢及於兹邦伯之分憂何嘗敢怠乞恩難再近<lb/>
日已降水衡之錢積骨頗多無暇更入燕王之市欲使<lb/>
輶軒有喜主客合宜閭閻罷杼軸之嗟官吏得從容之<lb/>
計側佇嘉論<hi>集作新語</hi>當聞適<hi>集作齊</hi>時<lb/>
　　　第三道<lb/>
問通道陂澤隨山濬川經啟<hi>名賢策問作啟闢</hi>之理疏奠<hi>名賢䇿問</hi>
<hi>作鑿</hi>之術<hi>一作跡</hi>抑有可觀其來尚矣𥘉聖人盡力溝洫有<lb/>
<pb n="KR4h0022_WYG_474-3a"/>
國作為隄防洎後代控引淮海漕通涇渭因舟楫之利<lb/>
逹倉庾之儲又頼此而殷亦行之自乆近者有司相土<lb/>
决彼支渠既潰渭而亂河竟功多而事寢人實勞止岸乃<lb/>
善崩遂使委輸之勤中道而棄今軍用盖寡國儲未贍<lb/>
雖逺方之粟大來而助輓之車不給是以國朝仗彼天<lb/>
使徴兹水工議下淇園之竹更鑿啇顔之井又恐煩費<lb/>
居多績用莫立空荷成雲之鍤復擁闐<hi>名賢策問作墳</hi>淤之泥<lb/>
若然則舟車之用大小相妨矣軍國之食轉致或闕矣<lb/>
<pb n="KR4h0022_WYG_474-3b"/>
矧夫人煙尚稀牛力不足者己子等飽隨時之要挺賔<lb/>
王之資副乎求賢敷厥讜論<lb/>
　　　第四道<lb/>
問足食足兵先哲雅誥蓋有兵而<hi>集無而字</hi>無食是謂棄之<lb/>
致能掉鞅靡旌斯可用矣况㓂猶作梗兵不可去日聞<lb/>
將軍之令親覩司馬之法關中之卒未息㶚上之營何<lb/>
逺近者鄭南訓練城下屯集贍彼三千之徒有異什一<lb/>
而税竊見明發教之<hi>集作以</hi>戰鬬亭午放其庸保課乃菽<lb/>
<pb n="KR4h0022_WYG_474-4a"/>
粟<hi>集作麥</hi>以為尋常夫悦以使人是能用古伊嵗則云莫<lb/>
實慮休工<hi>文粹作土</hi>未卜及𤓰之還交比翳桑之餓群有司<lb/>
自救不暇二三子謂之何哉<lb/>
　　　第五道<lb/>
問昔帝堯之為君也則天之大敬授人時十六昇自唐<lb/>
侯者已昔帝舜之為臣也舉禹之功克平水土三十登<lb/>
為天子者已本之以文思聰明加之以勞身焦思既睦<lb/>
九族協和萬邦黜去四凶舉十六相故五帝之後傳載<lb/>
<pb n="KR4h0022_WYG_474-4b"/>
唐虞之羙無得而稱焉易曰君子終日乾乾詩曰文王<lb/>
小心翼翼竊觀古之聖哲未有不以此<hi>集無此字</hi>君唱於上<lb/>
臣和於下致乎人和年豐成乎無為而理者也主上躬<lb/>
純孝之聖樹非常之功内則拳拳然事親如有闕<hi>一作待</hi>
外則悸悸然求賢如不及伊百姓不知帝刀庻官但恭<lb/>
已而已㓂孽未平咎徴之至數也倉廪未實物理之固<lb/>
然也今大軍虎歩列國鶴立山東之諸將雲合淇上之<lb/>
捷書日至二三子議論𢎞正詞氣髙雅則遺祲蕩滌之<lb/>
<pb n="KR4h0022_WYG_474-5a"/>
後聖朝砥礪之辰雖遭明主必致之於堯舜雖降<hi>一作降及</hi>
元輔必要之於䕫臯<hi>集作稷卨</hi>驅蒼生於仁壽之域反淳朴<lb/>
於羲皇之上自古哲王立極大臣為體𦕈然坦途則何<lb/>
徃不<hi>頁集作利川徃何順</hi>子有説否庻復見子之志豈徒𤨏𤨏射<lb/>
䇿趨競一第哉頃之問孝秀<hi>集作麻</hi>取備尋常之對多忽<lb/>
經濟之體考諸詞學自吐文章在䇿以徴事曷成凡例<lb/>
焉今愚之粗徴貴切時務而已夫時患錢輕以至於量<lb/>
資幣權子母代復改鑄或行乎前榆莢後契刀當此之<lb/>
<pb n="KR4h0022_WYG_474-5b"/>
際百姓䝉利厚薄何人所制輕重又糓者所以阜俗康<lb/>
時聚人守位者也下至十室之邑必有千鍾之藏茍凶<lb/>
穣以之貴賤失度雖封丞相而猶困侯大農而謂何是<lb/>
亦<hi>一作以</hi>繼絶表㣲無或區分踰越䝉實不敏仁逺乎哉<lb/>
　　進士䇿問　　　　　　　　　韓　愈<lb/>
　　　第一道<lb/>
問夫子既没聖人之道不明盖有楊墨者始侵而亂之<lb/>
<hi>集有其時二字</hi>天下咸化而從焉孟子辭而闢之則既廓如也<lb/>
<pb n="KR4h0022_WYG_474-6a"/>
今其書尚有存者其道可推而知不可乎其所守者何<lb/>
事其不合於道也<hi>集作者</hi>㡬何孟子之所以辭而闢之也<lb/>
<hi>一無也字</hi>者何説今之學者有學於彼者乎有近於彼者乎<lb/>
而<hi>集作其</hi>已無傳乎其無乃化而不自知乎其無傳也則<lb/>
善矣如其尚在将何以救之乎諸生學聖人之道必有<lb/>
能言是者其無所為讓<lb/>
　　　第二道<lb/>
問所貴乎道者不以其便於人而得於已乎當周之衰<lb/>
<pb n="KR4h0022_WYG_474-6b"/>
管夷吾以其君伯九合諸侯一匡天下戎狄以㣲京師<lb/>
以尊四海之内無不受其賜者天下諸侯奔走其政令<lb/>
之不暇而誰與為敵此豈非便於人而得於已乎秦用<lb/>
商君之法人以富國以强諸侯不敢抗及七君而天下<lb/>
為秦者商君也而後代之稱道者咸羞言管商氏何哉<lb/>
庸非求其名而不貴其實歟願與諸生論之無惑於舊<lb/>
説焉<lb/>
　　　第三道<lb/>
<pb n="KR4h0022_WYG_474-7a"/>
問夫子之言曰盍各言爾志又曰居則曰不吾知也如<lb/>
或知爾則何以哉今之舉者不本於鄉不序於庠一朝<lb/>
而羣至乎有司有司之不知也宜矣今將自州縣始請<lb/>
各誦所懐聊以觀諸生之志死者可作其誰與歸<hi>集有又曰</hi>
<hi>居是邦也六字</hi>事其大夫之賢者友其士之仁者敢問諸生之<lb/>
所事而<hi>一有所字</hi>友者其誰乎所謂賢而仁者其士<hi>集作事</hi>如<lb/>
何哉言及之而不言亦君子之所不為也<lb/>
　　　第四道<lb/>
<pb n="KR4h0022_WYG_474-7b"/>
問春秋之時百有餘國皆有大夫士詳於傳者無國無<lb/>
賢人焉其餘皆足以充其位不聞有無其人而闕其官<lb/>
者春秋之後其書尤詳以至於吳蜀魏下及晉氏之亂<lb/>
<hi>集作下及晉魏氏之亂</hi>國分如錙銖讀其書亦皆有人焉今天下<lb/>
九州四海其為土地大矣國之舉士内以明經進士外<lb/>
有方維大臣之薦其餘以門地勲<hi>一作勢</hi>力進者又有<hi>集作</hi>
<hi>加</hi>倍於是其為門户多矣而自御史臺尚書省以至於<lb/>
中書門下省咸不足其官豈今之人不及於古之人耶<lb/>
<pb n="KR4h0022_WYG_474-8a"/>
何求而不得也夫子之言曰十室之邑必有忠信如丘<lb/>
者焉誠得忠信如聖人者而以委<hi>一作而為之以</hi>大臣宰相之<lb/>
事有不可乎况於百執事之㣲者哉古之十室必有任<lb/>
宰相大臣者今之天下而不足士大夫於朝其亦有説<lb/>
乎<lb/>
　　　第五道<lb/>
問周易之説曰乾健也今考乾之爻在𥘉者曰潛龍勿<lb/>
用在三者曰夕惕若厲無咎在四者曰無咎在上者曰<lb/>
<pb n="KR4h0022_WYG_474-8b"/>
有悔卦六位一勿用二茍得無咎一有悔安在其為健<lb/>
乎又曰乾以易知坤以簡能乾之四位既不為易矣坤<lb/>
之爻又曰龍戰于野<hi>集有其血𤣥黄四字</hi>戰之於事其足為簡乎<lb/>
易六經也學者之所宜用心焉願施其辭陳其義焉<lb/>
　　　第六道<lb/>
問人之仰而生者在榖帛既豐無饑寒之患然後可以<lb/>
行之於仁義之途措之於安平之地此愚智所同識也<lb/>
今天下糓愈多而帛愈賤人愈困者何也耕者不多而<lb/>
<pb n="KR4h0022_WYG_474-9a"/>
糓有餘蠶者不多而帛有餘有餘宜足而反不足此其<lb/>
故又何也将以救之其説如何<lb/>
　　　第七道<lb/>
問夫子言堯舜垂衣裳而天下理又曰無為而理其舜<lb/>
也與書之説堯曰親九族又曰平章百姓又曰協和萬<lb/>
邦又曰厯象日月星辰敬授人時又曰洪水懐山襄陵<lb/>
下人其咨夫親九族平章百姓和萬邦則天道授人時<lb/>
愁水禍非無事也而其言曰垂衣裳而天下理者何也<lb/>
<pb n="KR4h0022_WYG_474-9b"/>
於舜則曰慎<hi>集有徽字</hi>五典又曰叙百揆又曰賔四門又曰<lb/>
齊七政又曰類上帝禋六宗望山川徧群神又曰協時<lb/>
月正日同律度量衡五載一廵狩又曰分十二州封<hi>集作</hi>
<hi>隨</hi>山濬川恤五刑典三禮彰施五色出納五言嗚乎其<lb/>
何勤且煩如是而其言曰無為而理者何也将亦有深<lb/>
辭隠義不可曉耶抑其年代逺矣<hi>集作已逺</hi>失其所<hi>集無所字</hi>傳<lb/>
耶二三子其辨焉<lb/>
　　　第八道<lb/>
<pb n="KR4h0022_WYG_474-10a"/>
問古之學者必有所師以通其業成就其德者<hi>一無者字</hi>由<lb/>
漢代<hi>集作氏</hi>已來師道日㣲然猶時有授經傳業者及于<lb/>
今則無聞矣德行若顔回言語若子貢政事若子路文<lb/>
學若子㳺猶且有師非獨如此雖孔子亦有師問禮於<lb/>
老𣆀問樂於萇𢎞是也今之人不及孔子顔回逺矣而<lb/>
且有所師然其不聞有業不通而道德不成者何也<lb/>
　　　第九道<lb/>
問食粟衣帛服仁行義以俟死者二帝三王之所守聖<lb/>
<pb n="KR4h0022_WYG_474-10b"/>
人未之有改焉者也今之説者有神僊不死之道不食<lb/>
粟不衣帛薄仁義以為不足為誠何道耶聖人之於<hi>集作</hi>
<hi>于下</hi>人猶父母之於子有其道而不以教之不仁其道雖<lb/>
有而未知之不智仁與智且不能又烏<hi>集作焉</hi>足以為聖<lb/>
人乎不然則説神僊者妄矣<lb/>
　　試進士䇿問<hi>元和二年為府試官作</hi>　　　白居易<lb/>
　　　第一道<lb/>
問禮記曰事君有犯無隠又曰為人臣者不顯諫夫<hi>夫字</hi>
<pb n="KR4h0022_WYG_474-11a"/>
<hi>集作然則</hi>不顯諫者有隠也無乃失事君之道乎無隠者顯<lb/>
諫也無乃失人臣之節乎語曰不知命無以為君子易<lb/>
曰樂天知命故不憂語又曰君子憂道不憂貧斯又憂<lb/>
道者非知命乎樂天不憂者非君子乎夫聖人立言皆<lb/>
有倫理雖前後上下若貫珠然今離之則可以旁行<lb/>
合之則不能一<hi>集作同</hi>貫豈精義有二耶抑學者未達<lb/>
其微㫖耶<lb/>
　　　第二道<lb/>
<pb n="KR4h0022_WYG_474-11b"/>
問夫<hi>集作夬字</hi>大時不齊大信不約大白若辱大直若屈此<lb/>
四者先聖之格言後學之彛訓有國者酌之以行化也<lb/>
立身者踐之以脩已也然則雷一聲而蟄蟲蘇勾萌逹<lb/>
霜一降而天地肅草木衰其為時也大矣斯豈不齊者<lb/>
乎日月代明而晝夜分刻漏者凖之無秒忽之失焉春<lb/>
秋代謝而寒暑節律吕者候之無黍累之差焉其為信<lb/>
也大矣斯豈不約者乎堯譲天下而許由遁周有天下<lb/>
而伯夷餓其為白也大矣斯豈辱身者乎桀不道龍逢<lb/>
<pb n="KR4h0022_WYG_474-12a"/>
諫而死紂不道比干諫而死其為直也大矣斯豈屈已<lb/>
者乎由是而觀有國者立身者就之乆矣衆君子試為<lb/>
辨也<hi>集作之</hi>
　　　第三道<lb/>
問大凡人之感於事則必動於情發於歎興於詠而後<lb/>
形於歌詩焉故聞蓼蕭之詠則知德澤被物也聞北風<lb/>
之刺則知威虐及人也聞廣䄂髙䯻之謡則知風俗之<lb/>
侈<hi>集作有</hi>蕩也古之人君者採之以補察其政經緯其人<lb/>
<pb n="KR4h0022_WYG_474-12b"/>
焉夫然則人情通而王澤流矣今有司欲請於上遣觀<lb/>
風之使復採詩之官俾無逺近<hi>一作邇</hi>無羙刺日採於下<lb/>
嵗聞於上以副我一人憂萬人之㫖識者以為何如<lb/>
　　　第四道<lb/>
問百官軄田盖古之稍食也國朝之制懸在有司兵興<lb/>
已還吏鮮克舉今稽其地籍則田亦具存計以户租則<lb/>
數多㪚失至使内外官中有品秩等局署同而厚薄相<lb/>
懸不啻乎十倍者斯積弊之甚也得不思革之乎請陳<lb/>
<pb n="KR4h0022_WYG_474-13a"/>
所宜以救其失<lb/>
　　　第五道<lb/>
問糓帛者生於下也泉布<hi>一作貨</hi>者操於上也必由均節<lb/>
以致厚生今田疇不加闢而菽粟之價日賤桑麻不加<lb/>
植而布帛之估日輕懋力者輕用而愈貧射利者賤收<lb/>
而愈富至使蠶農益困㳺手益繁夫然豈糓帛歛㪚之<lb/>
節失其宜乎將泉貨輕重之權不得其要乎今天子方<lb/>
䇿天下賢良政術之士親訪利病以活元元吾子若待<lb/>
<pb n="KR4h0022_WYG_474-13b"/>
問於王庭其將何辭以對<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百七十四<lb/>
</p>
<p>
</p>
  </div>
</body>
</text>
</TEI>
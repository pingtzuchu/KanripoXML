<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百九十四</head>
    <p>
<pb n="KR4h0022_WYG_593-1a"/>
欽定四庫全書<lb/>
　文苑英華卷五百九十四　宋　李昉等　編<lb/>
　謝茶藥<hi>果子綵帛附</hi>
　　代武中丞謝新茶表三首<lb/>
　　謝賜新火及新茶表一首<lb/>
　　為田神玉謝茶表一首<lb/>
　　謝衣藥表二首　　　　謝賜廣利方表一首<lb/>
　　謝賜藥方表一首<lb/>
<pb n="KR4h0022_WYG_593-1b"/>
　　謝賜衣甲及藥物等表一首<lb/>
　　為宰相謝賜果實等表一首<lb/>
　　代武中丞謝賜柑橘表二首<lb/>
　　為武中丞謝賜櫻桃表一首<lb/>
　　謝進橙子賜茶一首<lb/>
　　為御史大夫婁師德謝賜雜綵表一首<lb/>
　　為定王謝賜錦衣表一首<lb/>
　　謝勅書及綵綾表二首<lb/>
<pb n="KR4h0022_WYG_593-2a"/>
　　為封大夫謝勅賜衣及綾綵表一首<lb/>
　　謝内宴賜錦綵噐物等表一首<lb/>
　　謝賜銀噐及疋帛等表一首<lb/>
　　謝恩賜錦綵綾銀噐等表一首<lb/>
　　　代武中丞謝新茶表　　　　劉禹錫<lb/>
臣某言中使某奉宣聖㫖賜臣新茶一斤猥沐深恩再<lb/>
霑殊錫承㫖慶忭省躬慙惶臣某中謝伏以貢自外方<lb/>
名<hi>集作物</hi>殊衆品効參藥石芳越椒蘭出自仙厨俯頒私<lb/>
<pb n="KR4h0022_WYG_593-2b"/>
室義同推食空荷於曲成責在素飡實慙於虛受臣無<lb/>
任<lb/>
　　　二<lb/>
臣某言中使竇國晏奉宣聖㫖賜臣新苶一斤猥䧏王<lb/>
人光臨私室恭承慶賜跪啓緘封臣某中謝伏以方隅<lb/>
入貢採擷至珍自逺貢來以新為貴捧而觀妙飲以滌<lb/>
煩顧蘭露而慙芳豈柘漿而齊味既榮凡口倍切丹心<lb/>
臣無任<lb/>
<pb n="KR4h0022_WYG_593-3a"/>
　　　同前　　　　　　　　　　桞宗元<lb/>
臣某言中使竇某至奉宣聖㫖賜臣新茶一斤者天睠<lb/>
忽臨時珍俯<hi>一作驟</hi>及捧戴忭驚以兢<hi>集作喜</hi>以惶臣某中<lb/>
謝臣以無能<hi>一本作惟孱庸</hi>臣謬司邦憲大明首出<hi>一作臨照非</hi>得<lb/>
親仰於雲霄渥澤遂<hi>一作流</hi>行忽<hi>一作遽</hi>先霑於草木况茲<lb/>
靈味<hi>一作品</hi>成自遐<hi>一作逺</hi>方照臨而甲拆惟新煦嫗而芬<lb/>
芳可襲調六氣而成美扶萬夀以効珍豈臣<hi>集作可非</hi>賤微<lb/>
膺此殊錫<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>恩敢同於嘗酒滌慮方切於飲氷<hi>十四字一作感</hi>
<pb n="KR4h0022_WYG_593-3b"/>
<hi>恩思効百倍恒情</hi>撫事循涯隕越無地臣不任感戴欣忭之至<lb/>
　　此篇本卷重出今已削去注異同為一作<lb/>
　　　謝賜新火及新茶表　　　　武元衡<lb/>
臣某言中使至奉宣聖㫖賜臣新茶二斤者慈澤曲臨<lb/>
恩波下浹光燭閭里榮加賤微驚歡失圖荷戴無力臣<lb/>
某中謝臣庸𤨏無堪謬叅風憲曠官尸禄已渉嵗年竊<lb/>
位妨賢心知不可陛下宏上天之私覆廻白日之餘光<lb/>
錫貢頒榮布芳新於令節鑚燧改火燭幽昧於蓬門既<lb/>
<pb n="KR4h0022_WYG_593-4a"/>
荷惟新之恩更沐時珍之賜將何以仰申禆補俯効㳙<lb/>
埃惟當焚灼丹誠激勵愚魯况先朝之恩未報陛下之<lb/>
澤又深省分循涯伏増隕越無任感戴屛營之至<lb/>
　　　為田神玉謝茶表　　　　　韓　翃<lb/>
臣某言中使至伏奉手詔兼賜臣茶一千五百串令臣<lb/>
分給將士以下聖慈曲被戴荷無階臣某中謝臣智謝<lb/>
理戎功慙盪㓂前恩未報厚賜仍加念以炎蒸恤其暴<lb/>
露榮分紫笋寵䧏朱宫味足蠲邪助其正直香堪愈病<lb/>
<pb n="KR4h0022_WYG_593-4b"/>
沃以勤勞飲德相歡撫心是荷前朝饗士徃典犒軍皆<lb/>
是循常非聞特逹顧惟荷幸忽被殊私呉主禮賢方聞<lb/>
置茗晋臣愛客纔有分茶豈如澤被三軍仁加十乘以<lb/>
欣以忭感戴無階臣無任<lb/>
　　　謝衣藥表　　　　　　　　張　説<lb/>
臣某言伏奉某月日恩勅賜臣衣及藥渥流璿極綵溢<lb/>
旌門拜奉忭<hi>集作戴</hi>舞感戴忻越<hi>集作載欣載越</hi>臣受律虧方扞<lb/>
城無寄偏師不振逋㓂仍滋進慙計日之功退積踰時<lb/>
<pb n="KR4h0022_WYG_593-5a"/>
之咎誠合歸罪司冦以壓深責豈圖天寵猥臨宸慈寛<lb/>
假當從褫服<hi>英華作敗非</hi>轉承且吉之衣冝肆典刑翻加有<lb/>
喜之藥毁車夷馬復振鑾和窮灰枯荑<hi>集作莖非</hi>重殷<hi>集作敷</hi>
榮燄跼影邊塞馳心闕城微命易殁<hi>集作投</hi>生成難謝無<lb/>
任感戴之至<lb/>
　　　謝賜藥表<lb/>
臣某言去年某月日於右銀臺門蒙天恩引對特承慰<lb/>
問攝理無方以致熱疾縁在假内不敢奏聞聖慈憂軫<lb/>
<pb n="KR4h0022_WYG_593-5b"/>
詔使臨門伏枕在床雖體氣未適趣風拜命覺腠理遂<lb/>
平㤙榮豈止於丘山朽質永延於龜鶴無任感戴之至<lb/>
謹奉表陳謝以聞<lb/>
　　　謝賜廣利方表　　　　　　劉禹鍚<lb/>
臣某言中使至伏奉某月日勅書手詔賜臣元集要廣<lb/>
利方五巻者將吏森列黎元寂聽絲言溥及感荷德音<lb/>
緗帙頒開皆覩聖作臣某中謝伏惟皇帝陛下𤣥風御<lb/>
宇教以五常赤子愛人念其六疾遂長驅和扁髙視農<lb/>
<pb n="KR4h0022_WYG_593-6a"/>
軒刪彼繁蕪摭其簡驗莫匪十全之妙不勞三代之醫<lb/>
况慮軫服乘療覃牛馬圓首方足畢荷亭育之恩含齒<lb/>
帶觡盡歸仁夀之域臣奉明詔併工繕録俾封疆之内<lb/>
日月俱懸雖聾瞽而必知在幽偏而亦逹臣所守有限<lb/>
不獲奔走闕下蹈舞彤庭無任踴躍屛營之至<lb/>
　　　謝賜藥方表　　　　　　　符　載<lb/>
臣某言中使朱萬春至伏知聖㫖念臣風疾賜臣手詔<lb/>
并賜御札藥方四道天使忽臨宸翰猶濕跪捧驚越不<lb/>
<pb n="KR4h0022_WYG_593-6b"/>
知所從臣某中謝前月九日臣飲食失冝誤為熱風所<lb/>
中初甚沉頓肢體不安今漸調䕶稍用衰退伏以㣲臣<lb/>
之疾貽陛下之憂䧏駟騎於雲霄出神方於禁掖循端<lb/>
究末味宻思精補神農之闕遺蔑桐君之漏畧乾坤恩<lb/>
重螻蟻感深將欲調和已知平愈此所謂半枯之樹遇<lb/>
隂陽而扶踈既涸之魚値洪波而奮迅仰天忭躍跼地<lb/>
兢惶惟兩曜以鑒誠何百年之可報不勝感戴懇廹之<lb/>
至<lb/>
<pb n="KR4h0022_WYG_593-7a"/>
　　　謝賜衣甲及藥物等表　　　令狐楚<lb/>
臣某言中使某至伏奉勅書手詔兼賜臣衣甲噐械刀<lb/>
斧銀噐及藥物等并賜臣下軍将者賜因寄重報覺身<lb/>
輕蹈舞若驚載忻載躍臣某中謝臣力慙致<hi>一作毅</hi>果迹<lb/>
忝理戎六月之師纔申國討九天之詔先布皇慈将以<lb/>
忠勤恤其暴露側身拜命覩物知恩念臣或抱羸疴是<lb/>
加藥物矜臣必摧兇醜載錫戎裝弓倍六鈞刀逾百錬<lb/>
衣分𤣥甲戰則保全噐有白金食唯豪貴寵連諸將榮<lb/>
<pb n="KR4h0022_WYG_593-7b"/>
冠一時漢主賜人空聞寳劒宋朝頒藥但理金瘡豈如<lb/>
兼備五兵盡蠲萬病榮茲陋質感戴奚殫無任感恩捐<lb/>
軀之至<lb/>
　　　為宰相謝賜果實等表　　　孫　逖<lb/>
臣等今日頻承賜賚累䧏珍鮮飽德空深荷恩無力伏<lb/>
以甘果之實今則非時寜唯自逺而來固亦以少為貴<lb/>
當供御膳以備天厨何幸小人之腹忽辱非常之賜未<lb/>
施塵露空忝稻粱悚戴慙惶罔知攸措謹奉表陳謝以<lb/>
<pb n="KR4h0022_WYG_593-8a"/>
聞<lb/>
　　　代武中丞謝賜新橘表　　　劉禹錫<lb/>
臣某言中使某至奉宣聖㫖賜臣新橘若干顆特降恩<lb/>
光猥頒慶賜珍踰百果榮比兼金臣某中謝臣伏以丹<lb/>
實初成包貢爰至芬馨味重方列於御筵雨露恩深忽<lb/>
霑於賤品感同推食事等絶甘豈惟適口為珍實冀捐<lb/>
軀上荅臣無任感戴之至<lb/>
　　　代武中丞謝賜新柑表<lb/>
<pb n="KR4h0022_WYG_593-8b"/>
臣某言中使某至奉宣聖㫖賜臣新柑若干顆猥<hi>集作持</hi>
䧏殊私再頒名果自逺稱貴以新為榮臣某中謝伏以<lb/>
果實既成南方有貴瓊茅合貢中禁為珍<hi>集無此四字</hi>方外<lb/>
貢來人間未覩黄苞輝影雕爼増華芬芳初佐於天庖<lb/>
慶賜忽霑於<hi>集作遂霑於</hi>凡口甘踰萍實剖食既同於楚謡<lb/>
寒比柘漿析酲何慙於漢史恩光斯重尸素彌彰誓當<lb/>
捐軀以申上荅<hi>四句集作感恩思効倍百恒情</hi>臣無任感戴之至<lb/>
　　　為武中丞謝賜櫻桃表　　　栁宗元<lb/>
<pb n="KR4h0022_WYG_593-9a"/>
臣某言中使某至奉宣聖㫖賜臣櫻桃若干顆者天睠<lb/>
特深時珍洊䧏寵驚里巷恩溢圓方臣某誠喜誠懼頓<lb/>
首頓首伏以含桃之羞時令攸貴况今採因御苑分自<lb/>
天厨使發九霄集繁星而積耀味調六氣承湛露而不<lb/>
晞盈眥而外被恩光適口而中含渥澤顧慙素食彌切<lb/>
自公豈徒君子所先遂厭小人之腹無任感恩喜荷<hi>集作</hi>
<hi>懼</hi>之至<lb/>
　　　謝進橙子賜茶表　　　　　常　衮<lb/>
<pb n="KR4h0022_WYG_593-9b"/>
臣某言中使某至奉宣恩㫖以臣所進太清宫聖祖殿<lb/>
前橙子賜茶百串榮賚非次承命兢惶伏以陛下尊𤣥<lb/>
元於上宫本枝既盛䧏馨香於嘉木果實自珍常令䕶<lb/>
領之司及時採掇以進臣謬當率職正在戒期豈望皇<lb/>
澤之曲臨寵及下臣之私獻貪天是懼踳地戴惶無任<lb/>
　　　為御史大夫婁師德謝賜雜綵表<lb/>
　　　　　　　　　　　　　　　李　嶠<lb/>
臣某言顯福門宣勅出綵八十叚賜臣充軍裝臣才質<lb/>
<pb n="KR4h0022_WYG_593-10a"/>
駑下智能短乏謀非上畧識豈中權謬奉殊私猥叅大<lb/>
任雖鑿門之志必掃妖㐫而受鉞之功未宣戎幕遽延<lb/>
寵命先承優賞懐恩揆拙既懼且慙唯當誓骨銘心永<lb/>
緘天地之施觸鋒突刄常為士卒之先庶邀犬馬之勲<lb/>
遂滅鯨鯢之黨七擒三㨗誠所庶幾九死一生豈敢還<lb/>
顧無任悚戴歡忻之至謹奉表陳謝以聞<lb/>
　　　為定王謝賜錦表<lb/>
臣攸暨言伏奉恩㫖以臣昨扈遊上苑執轡還宫特賜<lb/>
<pb n="KR4h0022_WYG_593-10b"/>
臣瑞錦一疋臣某中謝承輝日月漸潤雲霄叨符聖慈<lb/>
累延宸照遂得入陪金殿出捧玉輿瑶水叅八駿之遊<lb/>
璿臺翊三龍之舉榮兼侍從寵冠宗枝捧日無以儷其<lb/>
歡登天未足儔其樂昔蟻封啓繇不㢠廻叅乘之恩駟馬<lb/>
從良寜承附輿之澤在臣叨忝實邁古今徒欣不世之<lb/>
榮豈望非常之賜况臣地兼臣子職奉君親蹔尋咫尺<lb/>
之途纔捧神仙之馭有何殊効合䧏隆私陛下恩愛曲<lb/>
成綢繆累洽俯廻珍異猥及庸微跪開緘題伏視文彩<lb/>
<pb n="KR4h0022_WYG_593-11a"/>
爛若朝霞之初起曄如春花之競發成都濯具本自非<lb/>
儔朝鮮製衣制如難擬方且裁而學政希勉勵於天工<lb/>
服以晝遊庶光榮於戚里効微施廣徒益慙惶恩重命<lb/>
輕罔知酧荅無任悚佩之至謹詣閤奉表陳謝以聞<lb/>
　　　謝勅書及綵綾表　　　　　李　邕<lb/>
臣邕言内使左立真至伏奉去年五月二十日御禮慰<lb/>
問并賜綵綾章服跪捧天書勢在龍虎仰瞻禮物色映<lb/>
虹霓慙戴汗流戰懼心慄臣某中謝臣聞食曰人天實<lb/>
<pb n="KR4h0022_WYG_593-11b"/>
生生之厚道稱物毋得存存之多伏惟陛下載以坤輿<lb/>
覆以乾宇排衆口之謗開獨見之明生臣存臣至於數<lb/>
四寵及問及彌於再三豈魯陽宵人景日㢠廻照荆樹散<lb/>
木慶雲結隂臣是以坐有所思行冀所得求西山之藥<lb/>
願補聖躬論東户之人以分帝念識愚不足以廣聽事<lb/>
躓不足以動忠夫何望焉非所隱也豈謂塵壤見納推<lb/>
言不遺奬以及誠許以佳士澤深巨海德重崇丘曷云<lb/>
家奉賜書光華九族物延世<hi>唐諱</hi>舊褒寵百齡淥水之<lb/>
<pb n="KR4h0022_WYG_593-12a"/>
龜且能廻首黄華之鳥将以誓心惟報主之末由恐殺<lb/>
身之無益不任戴荷欣躍之極謹因内使左立真附表<lb/>
云云<lb/>
　　　二<lb/>
臣某言伏奉去年月日御札特賜臣章服綵綾等八體<lb/>
神變廻龍鳯之殊姿五色暈開動雲霞之仙氣臣誠歡<lb/>
誠喜頓首頓首臣聞礎之潤也是足興雲戈之鋒也或<lb/>
能照水雖言微物有以上通常未察焉今可明矣伏惟<lb/>
<pb n="KR4h0022_WYG_593-12b"/>
陛下一武一文廓彌綸之道乃神乃聖疏造化之元盛<lb/>
業極天鴻休終古子育庶物臣伏百蠻溟渤不波沙朔<lb/>
無障太平之律大聖之功不得已而用之猶且増髙彌<lb/>
短廣大衆流録賢傾宇内之心捨過求天下之俊所以<lb/>
喁喁者将百身以効節區區者願一報以瀝肝况臣㧞<lb/>
自九原出於萬死再收骸骨更造衣冠舌在不足以歌<lb/>
堯命存未能以報國豈謂上仁德廣澤利無益之臣博<lb/>
愛理深慈育不才之子天門下詔横筆陣於長山御府<lb/>
<pb n="KR4h0022_WYG_593-13a"/>
賜衣列錦川於淄水臣道子道何顔受之今恩昔恩曷<lb/>
云報者戴天知重望日懐慙無任悚惕震惶感戴忭躍<lb/>
之極謹昧死逓表陳謝以聞<lb/>
　　　為封大夫謝勅賜衣及綾綵表　張　渭<lb/>
臣某言中使某至奉宣勅㫖賜臣衣若干事目覩絲綸<lb/>
手披篋笥新衣二稱虹霓間出綵綾五色鸞鶴互飛臣<lb/>
受鉞西門建旟北府地僻萬里天違九重豈意仁出於<lb/>
聖心賜出於御府白日亭午忽蒙慶雲之惠清秋届節<lb/>
<pb n="KR4h0022_WYG_593-13b"/>
偏承玉露之恩負丘山而忘疲瞻闕庭而莫見臣無任<lb/>
　　　謝内宴賜錦綵噐物等表　　常　衮<lb/>
臣某言伏奉恩旨賜臣内宴仍賜錦綵綾絹四百匹瓶<lb/>
盤五事衣二副并柑橘等殊常之寵上戴若驚伏惟寳<lb/>
應元聖文武皇帝陛下恭儉以行禮慈惠以布政式厚<lb/>
君臣之義爰崇饗宴之道至如醴以命宥幣以将意非<lb/>
有方叔之勲魯侯之親則不可以禮奉和之樂溥將之<lb/>
也臣以至愚承弼無益尸官夙夜自惟兢惶失次尚蒙<lb/>
<pb n="KR4h0022_WYG_593-14a"/>
慈恕猶辱樞銜荐沐鴻私歡承嘉惠接雲霄之上境陪<lb/>
勲戚於内朝宸威俯臨以戰以悚中食循省實慙孤賤<lb/>
微生遭逢一至於此睿眷流渥慈賞過豐廣乾坤而行<lb/>
慶俾下臣之受福束帛加璧申錫在於王庭珍噐黄柑<lb/>
浹洽至於歸第拜恩初喜審分増憂臣實非才事無任<lb/>
効待罪已乆冐榮則多况戎患未寜寅車尚駕聖懐所<lb/>
軫日旰忘勞躬行儉素以濟軍國臣之俸禄猶合助邊<lb/>
臣之服用敢安私室今又俯霑慶賞将此勞臣雖宏覆<lb/>
<pb n="KR4h0022_WYG_593-14b"/>
曲全務於均施而丹誠上感實愧無功不勝荷懼屏營<lb/>
之至<lb/>
　　　謝賜銀噐及疋帛等表<hi>此篇是辭賜表非謝表</hi>
　　　　　　　　　　　　　　　于　邵<lb/>
臣某言今月日中使奉宣進上賜臣銀噐壺瓶合各一<lb/>
銀椀一并盖錦帳一錦九疋白熟綾十疋色羅五十疋<lb/>
雜綵一百三十疋者恩私荐及跪捧増慙雖雨露殊深<lb/>
而心魂若厲何則臣之受遇有異朝班任重元戎榮登<lb/>
<pb n="KR4h0022_WYG_593-15a"/>
上相自當盡瘁與國同憂豈比常人妄加厚賜况戎夷<lb/>
初退帑藏猶虚每欲傾家以供國用區區之願神明所<lb/>
知乞囬此物復歸内府下以備六軍之寵賜上以奉一<lb/>
人之宴私臣之鄙懐於斯萬足其噐物等臣已勒押衙<lb/>
試少監郭某詣右銀臺門别狀奉進<lb/>
　　　謝賜錦綵綾銀噐等表　　　高　郢<lb/>
臣某言伏奉恩詔以告祔禮畢賜臣錦綵一百五十疋<lb/>
銀椀一無庸受恩不知所措臣某中謝伏以禘祫元祀<lb/>
<pb n="KR4h0022_WYG_593-15b"/>
從祔大經酌禮求中聖情合於天地奉先致孝精意刑<lb/>
於四海臣軄叨禮闈<hi>一作祔</hi>獲奉皇猷欣盛典於無窮顧<lb/>
微生而何補謬霑慶賜竊自慙惶無任<lb/>
　<lb/>
　<lb/>
　<lb/>
　<lb/>
　文苑英華巻五百九十四<lb/>
</p>
<p>
</p>
  </div>
</body>
</text>
</TEI>
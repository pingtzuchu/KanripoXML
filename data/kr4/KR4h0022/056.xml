<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五十六</head>
    <p>
<pb n="KR4h0022_WYG_056-1a"/>
欽定四庫全書<lb/>
　文苑英華卷五十六　　　宋　李昉等　編<lb/>
　禋祀三<lb/>
　　迎長日賦二首　　　禋六宗賦一首<lb/>
　　祠靈星賦一首　　　祀后土賦一首<lb/>
　　大蜡賦一首　　　　焚柴賦一首<lb/>
　　雍畤舉爟火賦一首　郊特牲賦一首<lb/>
　　　迎長日賦<hi>以三王郊禮日用夏正為韻</hi>　　栁宗元<lb/>
<pb n="KR4h0022_WYG_056-1b"/>
惟饗帝於事天必推䇿而迎日寅方肇建候啓蟄以展<lb/>
儀夘位將初爰用牲而恊吉送烈烈之凝氣導遲遲之<lb/>
陽律猶分可愛之輝式停寅賔之質稽之虞典期匪疾<lb/>
而匪徐行以夏時契惟精而惟一職在馮相事傳小正<lb/>
符上春以備儀必修其始先仲春而有事故謂之迎時<lb/>
也淑景初<hi>一作方</hi>延幽陽潛啓當四時之首位用三代之<lb/>
逹禮探賾索隐得郊祀<hi>一作禋</hi>之元辰極徃<hi>一作數</hi>知來正<lb/>
邦家之大體事冠前古儀標後王皮弁乍臨土圭之影<lb/>
<pb n="KR4h0022_WYG_056-2a"/>
猶積泰壇既罷玉漏之聲潜<hi>一作漸</hi>長變熙熙之純曜流杲<lb/>
杲之晴光璧彩<hi>一作影</hi>始融麗景欲<hi>一作才</hi>凝於城闕輪形<lb/>
尚疾斜暉未駐乎<hi>一作於</hi>康荘是知迎長<hi>一無此字</hi>日之儀實<lb/>
王心之<hi>四字一作聖王二字</hi>所共兆南郊之正位乗陽事之所用<lb/>
故可以知上下之分際見天人之交動浮晨光於爼豆<lb/>
散㣲照於苞茅周流金石暉照陶匏異乎天紀不修秦<lb/>
伯尚矜於泰畤日官失職晉侯徒繼乎夏郊于以迎之<lb/>
則無違<hi>一作為非</hi>者委照將久豈<hi>一作寕</hi>三舎之足慿延光可<lb/>
<pb n="KR4h0022_WYG_056-2b"/>
期胡再中之云假自然應以繁祉錫之純嘏禮儀允洽<lb/>
於<hi>一作于</hi>神人正朔克周於戎<hi>一作夷</hi>夏今我后再新古禮<lb/>
<hi>一作典</hi>與天地相參應戩榖之宜受之千億奉郊祀之報<lb/>
至於再三然則迎長日恭祀事並虞夏而何慙<lb/>
　　暉照<hi>一作輝映</hi>
　　　第二<hi>同前韻</hi>　　　　　　　　李　程<lb/>
氣之至兮景之長郊之初兮國之陽將有事於新日以<lb/>
無忘乎舊章太史先期而以告天子齋心而有常且曰<lb/>
<pb n="KR4h0022_WYG_056-3a"/>
經紀不忒乃貞明而成象疾徐中度胡躔次而可量俟<lb/>
一人天臨而斯出俾羣后景從而有光可以冠千古之<lb/>
嘉禮軼三代之盛王然後五輅乃駕六龍是驂迎炎精<lb/>
表著明於君象就陽位乃展禮於國南斯可以人詠明<lb/>
哉且知配虞帝之二工升歌也奚獨美文王之三且天<lb/>
有兩曜兮日無其匹域有四大兮王居其一將報本而<lb/>
郊天因宣明而主日大司徒執圭以表位羣有司奉璋<lb/>
而有秩羲和御之而有倫疇人則之而無失運行之次<lb/>
<pb n="KR4h0022_WYG_056-3b"/>
望遲遲以就陽寅賔之時見杲杲而已出始也戒職司<lb/>
明國體卜郊之典無闕迎日之義爰啓受命於祖作龜<lb/>
於禰是皆匪愆于儀未有不謹於禮禮容必呈祀事孔<lb/>
明迎扶桑之初乃實柴而薦敬因吉土之兆同掃地而<lb/>
貴誠信列辟之盛節俾歴代而作程魏則朝於獻嵗夏<lb/>
則置乎小正今則聽封人之善祝採從臣之嘉頌時令<lb/>
空美於風行帝力孰知其日用人悦於下禮行於郊不<lb/>
獨服尚𤣥素器遵陶匏是知禮之設也教之大者彼孔<lb/>
<pb n="KR4h0022_WYG_056-4a"/>
稱從周殷因於夏曽未若我后敬授人時而天錫純嘏<lb/>
　　　禋六宗賦<hi>以享神精潔四氣叶和為韻</hi>　　王　起<lb/>
王者稽祀典竭至誠禋六宗而欽若致四海之和平宗<lb/>
者以尊為稱禋者以敬為名爰是崇而是長必惟一而<lb/>
惟精則四序三光運有恒度水旱寒燠災無所萌上乃<lb/>
擇元辰留睿想萬樂備百禮徃圭璧陳爼豆敞靈壇嶽<lb/>
立擁千官而式瞻天仗星陳覩一人之可象玉食皓皓<lb/>
而方積珠旒穆穆而斯仰觀乎薦在有翼而有嚴貴其<lb/>
<pb n="KR4h0022_WYG_056-4b"/>
誠故来格而来享原夫禋于三辰天<hi>一作六</hi>宗必降嘉薦<lb/>
是列歆之以䖍恭奠之以豐潔使兩曜合璧不為薄蝕之<lb/>
虧五星連珠詎有欃槍之孽其禋于四時也將以恤蒸<lb/>
人感明神使還周克序鱗次相循攻<hi>一作攷</hi>之于葭灰不<lb/>
愆于候調之以玉燭無奪其倫其祭寒暑也將以周萬<lb/>
類均二氣時當𤣥律無堕指以成災節變朱明曷流金<lb/>
之足畏其祭水旱也則天無作孽人獲大和祅魃不生<lb/>
乎災熾商羊自屏於滂沱相彼六宗皇聖是接戬榖降<lb/>
<pb n="KR4h0022_WYG_056-5a"/>
而肸蠁文物紛其暐曄聆夫管磬知律吕之克諧列彼<lb/>
苾芬信幽明之允叶然後一徳不二三皇可四地發嘉<lb/>
生天呈上瑞授百神之職興兆人之利君子謂大舜之<lb/>
克禋唯我皇之能<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>
　　　祠靈星賦<hi>以工奏雲漢祈彼嘉榖為韻</hi>　　失　名<lb/>
祀有典兮惟敬天垂象兮在崇奉靈星之徳祈戩榖是<lb/>
豐乃命宗伯詔樂工徵舊典於祝史答嘉貺於𤣥穹以<lb/>
夫靈者降休祐星者燭宇宙况出應天田見彰農候足<lb/>
<pb n="KR4h0022_WYG_056-5b"/>
使野夫致享祠官敬授禮而有異豈雩禜之同登樂則<lb/>
必倫乃絲簧之並奏於是騐星紀稽帝文覩<hi>一作觀</hi>農祥<lb/>
之晨正彰土膏之脉分奠玉杯於青帝用潔牲於白雲<lb/>
乃啓雲壇爰登玉瓉拜天貺之昭彰見星光之照爛列<lb/>
黍稷而馨感明靈奏和樂而聲聞霄漢瞻彼太極載乎<lb/>
紫微神之至兮雲映曖靈之降兮日揚飛列綴兆於峻<lb/>
舞徵歌頌於絲衣禮成文兮樂終變神胥樂兮儼將歸<lb/>
雕豆玉觴自殊器於宗祀青主紺席乃叶禮於禳祈懿<lb/>
<pb n="KR4h0022_WYG_056-6a"/>
夫髙祖建始福禄奚委禮用太牢名存漢氏皇家復位<lb/>
樂器是備<hi>一作庀</hi>異晉皇之配饗因南郊而道弛禮容盛<lb/>
兮在今時祀豐兮邁彼且夫與衆祈禱曷不稱嗟溥天<lb/>
之恵罔不休嘉豈比夫賈生弔屈空祀三閭之水漢皇<lb/>
幸蜀<hi>疑</hi>虚禱萬里之沙者哉是知我禮有肅苾祀不黷<lb/>
告農可以勸躬耕祀聖可以厲浮俗固宜不害三時方<lb/>
成九榖然後覩觀澤之禮承届天之福庻慿之而多祐<lb/>
覩秋成於西陸<lb/>
<pb n="KR4h0022_WYG_056-6b"/>
　　　祀后土賦　　　　　　　　張餘慶<lb/>
粤若盛唐勃成天光禮樂克備典謨允臧固以轥轢軒<lb/>
昊跨躡堯湯豚魚信行於㝢縣鵷鷺才擢於巖廊至于<lb/>
我后招賁林藪即金鏡於南面運璿樞於北斗㧾四靈<lb/>
為禎祥以萬物為芻狗將以天之靈命纉乎已躬國之<lb/>
盛烈在祀與戎乃詢訪太史㧾攬英䧺金門曉闢御路<lb/>
横通隔嵗梅花氛氲於帳殿迎春楊栁摇曳於離宫戈<lb/>
横鐡騎旗掣長虹叠靈鼓於流水引繁笳於朔風威單<lb/>
<pb n="KR4h0022_WYG_056-7a"/>
于而過代比祠后土而幸河東故致䖍誠揀吉日甸師<lb/>
清野宗伯奉秩端旒垂綖左輔右弼修五禮之大道酌<lb/>
千靈之故實綵幣藻耀層壇崷崪黄琮展前以備陳白<lb/>
茅有藉而間出𤣥酒式降以尚本瑞珪不琢<hi>音篆</hi>而貴質<lb/>
繁<hi>一作盤</hi>纓藻帶燦爛於祭容孤竹雲和鏗鏘於聲律鬱<lb/>
人獻爵司干授器據青野之雕阜肅黄祗之神位鼎氣<lb/>
歊雲神光燭地魏珠映天子之輦汾鴈入大夫之贄薰<lb/>
風偃草以浹洽遲景暄空而明媚河圗所以無隠天寳<lb/>
<pb n="KR4h0022_WYG_056-7b"/>
由其不秘於是湛露沕潏羣后徜徉接武委質述職勤<lb/>
王神具醉止降福穣穣包六合而布化横萬乗以騰芳<lb/>
吾君終以守謙静重賢良其儀不忒其言有章豈比夫<lb/>
魯蜡有乖仲尼聞而發歎漢祀多僻匡衡陳其用祥顧<lb/>
惟不才宅生帝道願候雲亭之事素懐封禪之草儻中<lb/>
人之見談賦上林之振藻<lb/>
　　　大蜡賦<hi>以暮冬律變新陽載動為韻</hi>　　　楊　諌<lb/>
大蜡之祭兮所以饗田神賞農務隂律窮𤣥冬暮星迴<lb/>
<pb n="KR4h0022_WYG_056-8a"/>
於舊列日極於餘度必也介僎謀牲牷具狐裘以黄皮<lb/>
弁以素盖欲息田夫而褒嵗賦夫搜索之謂蜡閉藏之<lb/>
謂冬其索也可以舉羣祀其藏也可以務三農欲碩苖<lb/>
而不害則迎貓暨於田䑕俾昆蟲之無作則祭坊與夫<lb/>
水庸以夫月建丑日在戍磔犧牲之體所以尚其腥登<lb/>
水草之菹所以貴其質詠豳詩以合雅擊土鼓以應律<lb/>
瑞穣穣芬苾苾百日之勤一日之薦或酧或酢既騰觚<lb/>
於無筭為宫為徵方播樂於六變命清祀兮在殷復嘉<lb/>
<pb n="KR4h0022_WYG_056-8b"/>
平兮處秦繄率仁而終義實革故而迎新樂舉斯陶嗤<lb/>
子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>疑作貢</hi>之来覿禮成而出美仲尼之為賔故聖人之<lb/>
舉事也務於崇勸戒敦否臧樹之瓜華告多藏者必覆<lb/>
致乎女鹿示不徳者斯亡豈唯乎其儀抑抑其樂洋洋<lb/>
<hi>未見陽字官韻</hi>是以伊耆之禮不易大羅之職有常嗣嵗將興<lb/>
或祈榖于上帝人才不匱或觀政於四方則知徳厚者<lb/>
必祀功髙者必載司嗇之祐維永瑞於我唐先惞之神<lb/>
豈獨見於前代故曰蜡也移萬人登百種可以志隂陽<lb/>
<pb n="KR4h0022_WYG_056-9a"/>
之變動<lb/>
　　　焚柴賦<hi>以報天享日精意蠲潔為韵</hi>　　　何　迥<lb/>
於穆聖君功髙徳奥利澤能廣靈祗必禱溢周夏之珍<lb/>
符繼三五之徽號順甿心而展禮擇良日而大報所以<lb/>
后土祈榖圎丘祭天雍雍濟濟翼翼乾乾建朱干而日<lb/>
曜張翠帳而雲懸皇帝嚴法駕而戾止詔羣官而萃旃<lb/>
藉白茅以顒若望青壇而仡然我君精潔我后孝享容<lb/>
衛翩翻威儀森爽就陽之位斯在薦帝之儀罔失陶匏<lb/>
<pb n="KR4h0022_WYG_056-9b"/>
必成牲玉惟栗風伯戒道𤣥㝠司律惟天命子之辰惟<lb/>
帝告天之日靈神以之保艾昊穹以之宥宻殽核洋溢<lb/>
鼓鐘鏗鍧三靈同感庶物皆精故祭者修禮之義柴者<lb/>
告成之意燎焜煌而上熏煙勃窣而傍駛朝野美乎聖<lb/>
澤華夷賛乎能事恵浹洽於煇胞恩汪濊於民吏則知<lb/>
柴而致福祭示吉蠲效周室之為理望虞家之有年福<lb/>
福應兮飛熖神神来兮駕煙珪組既陳酒醴皆潔繼功<lb/>
前王垂裕來哲化成而萬嵗無疆禮畢而四方有截諒<lb/>
<pb n="KR4h0022_WYG_056-10a"/>
夏郊之義舉媿序能之筆拙<lb/>
　　　雍畤舉爟火賦<hi>以享神之期候此為節為韵</hi>王　起<lb/>
䧺䧺雍畤兮神州之壌赫赫爟火兮橋衡之象所以郊<lb/>
祀克明所以照臨是仰成形中度知有要而有倫燭幽<lb/>
以時表來顧而來享肇秦帝而有制洎漢皇而不爽伊<lb/>
昔克修羣祀大合百神聲明雲集文物星陳仰珠旒則<lb/>
嚴其待曙聽玉漏則闇然未晨晦威儀之秩秩迷爼豆<lb/>
之莘莘張華燈而其光不逺秉神燭而其明不均則雍<lb/>
<pb n="KR4h0022_WYG_056-10b"/>
畤之舉爟火也莫之與倫既而亭亭有掲燄燄方爇于<lb/>
以觀百里之備于以昭五夜之節拂瑞雲之表乍疑乎<lb/>
燭龍方來入靈壇之中又似乎神光不絶由是皚皚炳<lb/>
映盞斚罇彜咸若光而若滅罔顛之而倒之燿爚無替<lb/>
熒煌自持在質明而有譲當委照而無私殊太叔之于<lb/>
田盤遊是舉異齊侯之設燎朝㑹為期薦嘉者于焉仰<lb/>
止執熱者難乎嚮邇電延而自西自東星繁而一彼一<lb/>
此比王屋之火空際不流似陳寳之光祠中乍委則雍<lb/>
<pb n="KR4h0022_WYG_056-11a"/>
畤之義斯焉取斯爟火之作為於有為照苾苾與芬芬<lb/>
自明無黷燭蹌蹌與濟濟方表有儀故將崇其明祀立<lb/>
我洪規豈徒散孤光於地表煽丹熖於天垂而已哉國<lb/>
家祀典式崇舊章必授思宅中而圖大雍畤方𢎞法居<lb/>
上而克明爟火斯候足以掩前王之純懿諒介福而何<lb/>
究<lb/>
　　　郊特牲賦<hi>以繭栗之㣲貴乎誠慤為韻</hi>　　韋　充<lb/>
天實至尊物難致味所以郊祀之展禮惟重牲犧之用<lb/>
<pb n="KR4h0022_WYG_056-11b"/>
犢有為故能昭徳馨導生氣叶上帝精明之感必因誠<lb/>
以告䖍示下土恭謹之心有以小而為貴由是選才斯<lb/>
始禀命有歸固資於至敬之薦不在乎充身之肥盡黒<lb/>
黄蒼赤之形舉書其數用齒角皮毛之狀具體而㣲苟<lb/>
山川之不舍曷天地以相違當其大禮既陳泰壇斯踐<lb/>
形殊歸獸角若獨繭羈縻忽至𥘉無悚于肇牽觳<graphic n="KR1100" url="https://raw.githubusercontent.com/kanripo/KR-Gaiji/master/images/KR1100.png" mimeType="image/png"/>方<lb/>
來終有悲於餘喘肅然之内蠢爾如生委質未分於天<lb/>
理亡軀終狥於物情足以上祗明命下逹精誠乾乾之<lb/>
<pb n="KR4h0022_WYG_056-12a"/>
意不虧因必之於心敬戢戢之儀斯異亦何假於楅衡<lb/>
可以薦明時可以撰吉日天子以之合禮而具備有司<lb/>
用此陳儀而罔失殺身之際雖有補於馨香登爼之時<lb/>
固無慙於榛栗斯可以見至徳在斯入用惟時實禮之<lb/>
大者在信以成之介葛雖聞於早辨荘周誠得而興悲<lb/>
是故聖人制禮作樂必資後學分隆殺於輕重之心辨<lb/>
等儀於長短之角彼賔客者滿尺宗廟者盈握曽何足<lb/>
以表於齋荘固未可以彰其忠慤方今四海既定小信<lb/>
<pb n="KR4h0022_WYG_056-12b"/>
咸孚郊天祀地之禮將展博碩肥腯之用奚無所以下<lb/>
臣稽首而歌曰惟吾君之徳也與天地之巍乎<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五十六<lb/>
</p>
<p>
</p>
  </div>
</body>
</text>
</TEI>
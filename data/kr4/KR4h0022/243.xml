<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百四十三</head>
    <p>
<pb n="KR4h0022_WYG_243-1a"/>
欽定四庫全書<lb/>
　文苑英華巻二百四十三　宋　李昉等　編<lb/>
　酬和四<lb/>
　　包融一首　　　　　包佶三首<lb/>
　　包何二首　　　　　李嘉祐四首<lb/>
　　錢起一首　　　　　皇甫曾三首<lb/>
　　張繼二首　　　　　韓翃一首<lb/>
　　郎士元三首　　　　皇甫冉三首<lb/>
<pb n="KR4h0022_WYG_243-1b"/>
　　顧况九首　　　　　耿緯二首<lb/>
　　司空曙二首　　　　李益一首<lb/>
　　李端一首　　　　　章八元一首<lb/>
　　暢當二首　　　　　李夷簡一首<lb/>
　　武元衡三首　　　　李吉甫一首<lb/>
　　盧綸十三首<lb/>
　　　答國子張主簿　　　　　　包　融<lb/>
湖岸纜初解鸎啼别離處遙見舟中人時時一迴顧坐<lb/>
<pb n="KR4h0022_WYG_243-2a"/>
悲芳歲晩花落青軒樹春夢隨我心摇揚逐君去<lb/>
　　　奉和柳相公中書言懷　　　包　佶<lb/>
運籌時所貴前席禮偏深羸駕歸貧宅欹冠出禁林鳳<lb/>
巢方得地牛喘最闗心雅望期三入東山未可尋<hi>以下三篇</hi>
<hi>並見集本</hi>
　　　酬兵部李侍郎晩過東㕔之作<hi>時任刑部侍郎除國子祭酒</hi>
　　　　　　　　　　　　　　　前　人<lb/>
酒禮慙先祭刑書已曠官詔馳黃紙速身在絳紗安聖<lb/>
<pb n="KR4h0022_WYG_243-2b"/>
位登堂靜生徒跪席寒庭槐暫摇落幸為入春看<lb/>
　　　酬于侍郎湖南見寄十四韻　前　人<lb/>
桂嶺千崖斷湘流一派通長沙今賈傅東海舊于公章<lb/>
甫經殊俗離騷繼雅風金閨文作字玉匣氣成虹翰墨<lb/>
時無侣丹青夙在工主恩留左掖人望積南宫巧拙循<lb/>
名異浮沉顧位同九遷歸上略三已契愚衷責謝庭中<lb/>
吏<hi>詩選作禮</hi>悲寛塞上翁楚材欣有適燕石愧無功山曉重<lb/>
嵐外林春苦霧中雪花飜海鶴波影倒江楓去札頻逢<lb/>
<pb n="KR4h0022_WYG_243-3a"/>
信迴㠶早挂空避賢方有日非敢愛㣲躬<lb/>
　　　和程員外春日東郊即事　　包　何<lb/>
郎官休浣憐遲日野老歡娛為有年幾度折花驚蝶夢<lb/>
數家留葉待蠶眠藤垂委<hi>一作宛</hi>地縈珠履泉長侵階浸<lb/>
緑錢直到閉闗朝謁去鶯聲不散柳含煙<lb/>
　　　和孟處州閑齋即事　　　　前　人<lb/>
古郡鄰江嶺公庭半薜蘿府寮閑不入山鳥靜偏過睥<lb/>
睨臨花柳䦨干枕芰荷麥秋今已至君聽兩岐歌<lb/>
<pb n="KR4h0022_WYG_243-3b"/>
　　　奉和杜相公長興新宅即事呈元相公<lb/>
　　　　　　　　　　　　　　　李嘉祐<lb/>
意有空門樂居無甲第奢經過容法侣雕飾讓侯家隱<lb/>
樹長簷宿<hi>集作肅</hi>開園一逕斜據梧聽好鳥行藥寄名花<lb/>
夢蝶留清簟垂貂坐絳紗當山不掩户暎日自傾茶雅<lb/>
望歸安石深知在叔牙還成吉甫頌贈答比瑶華<lb/>
　　　和都官苗員外秋夜寓直對雨<hi>已見一百九十一巻</hi>
　　　　　　　　　　　　　　　前　人<lb/>
<pb n="KR4h0022_WYG_243-4a"/>
　　　奉酬路五郎中院長新除工部員外見簡<lb/>
　　　　　　　　　　　　　　　前　人<lb/>
一門同伴<hi>集作袐</hi>省萬里作長城問絹蓮花府揚旗細柳<lb/>
營詞鋒偏却敵草奏直論兵何幸新詩贈甘輸小謝名<lb/>
　　　酬皇甫十六侍御曾見寄<hi>此公時貶舒州司馬</hi>
　　　　　　　　　　　　　　　前　人<lb/>
自顧衰容累玉除忽承優詔付銅魚江頭鳥避青旄節<lb/>
城裏人迎露網車長沙地近悲才子古郡山多憶舊廬<lb/>
<pb n="KR4h0022_WYG_243-4b"/>
更枉新詩思何苦離騷愁處亦無如<lb/>
　　　山中酬楊補闕見過　　　　錢　起<lb/>
日暖風恬種藥時紅泉翠壁薜蘿垂幽溪塵過苔還靜<lb/>
深樹雲來鳥未知青瑣同心多逸興春山載酒逺相隨<lb/>
却思身外<hi>集作却慙身事</hi>牽纓冕寜勝林<hi>集作未勝杯</hi>前倒接羅<lb/>
　　　和杜相公移入長興宅呈諸宰執<lb/>
　　　　　　　　　　　　　　　皇甫曾<lb/>
欲向幽偏適還從絶第移秦官鼎食貴堯世土階卑㦸<lb/>
<pb n="KR4h0022_WYG_243-5a"/>
户槐隂滿書窓竹葉垂纔分五更漏遥隔萬年枝北闕<lb/>
深恩在東鄰逺夢知日斜門杳暎山逺樹參差論道齊<lb/>
鴛翼題詩憶鳳池從公亦何幸長與珮聲隨<lb/>
　　　酬鄭高郵秋夜見寄　　　　前　人<lb/>
摇落空林夜河陽興已生欲辭公府歩知結逺山情高<lb/>
柳風難定寒泉月助明袁安方卧雪尺素及柴荆<lb/>
　　　酬竇拾遺秋日見呈<hi>時此公自江隂令除諫官</hi>
　　　　　　　　　　　　　　　前　人<lb/>
<pb n="KR4h0022_WYG_243-5b"/>
孤城永巷時相見衰柳閑門日半斜欲送近臣朝帝<hi>一作</hi>
<hi>魏</hi>闕猶憐殘菊在陶家<lb/>
　　　酬李書記校書越城秋夜見贈<lb/>
　　　　　　　　　　　　　　　張　繼<lb/>
東越秋城夜西人白髮年寒城警刁斗孤憤抱龍泉鳳<lb/>
輦棲岐下鯨波鬪洛川量空海陵粟賜乏水衡錢投閣<lb/>
嗤揚子飛書代魯連蒼蒼不可問余亦賦思𤣥<lb/>
　　　酬張二十員外前國子博士竇叔向<lb/>
<pb n="KR4h0022_WYG_243-6a"/>
　　　　　　　　　　　　　　　前　人<lb/>
故交日零落心賞寄何人幸與馮唐遇心同跡復親語<lb/>
言未終夕離别又傷春結念湓城下聞猿詩興新<lb/>
　　　酬程延秋夜即事見贈　　　韓　翊<lb/>
長簟迎風早空城澹月華星河秋一鴈砧杵夜千家節<lb/>
候看應晩心期臥正<hi>集作亦</hi>賖向來吟秀句不覺已鳴鴉<lb/>
　　　和王相公題中書叢竹寄上元相公<lb/>
　　　　　　　　　　　　　　　郎士元<lb/>
<pb n="KR4h0022_WYG_243-6b"/>
多時仙掖裏色並翠琅玕幽意含烟月清隂庇蕙蘭枝<lb/>
繁宜露重葉老愛天寒竟日䨇鸞止孤吟為一看<lb/>
　　　酬蕭二十七侍御初秋言懷　前　人<lb/>
楚客秋多興江林月漸生細枝凉葉動極浦早鴻聲勝<lb/>
賞暌前夕新詩報逺情曲高慚和者惆悵閉寒城<lb/>
　　　奉和杜相公益昌路作　　　前　人<lb/>
春半梁山正落花台衡受律向天涯南去猿聲傍䨇節<lb/>
西來江色遶千家風吹畫角孤城曉林暎蛾眉片月斜<lb/>
<pb n="KR4h0022_WYG_243-7a"/>
已見廟謀能喻蜀新文更喜報金<hi>一作南</hi>華<lb/>
　　　奉和王相公喜雪<hi>已見一百五十四巻</hi>　皇甫冉<lb/>
　　　奉和王相公早春登徐州城　前　人<lb/>
落日憑危堞春風似故鄉川流通楚塞山色遶徐方壁<lb/>
壘依寒草旌旗動夕陽元戎資上策南畝富<hi>集作起</hi>耕桑<lb/>
　　　和袁郎中破賊後經剡中山水<lb/>
　　　　　　　　　　　　　　　前　人<lb/>
武庫分帷幄儒衣事鼓鼙兵連越徼外宼盡海門西節<lb/>
<pb n="KR4h0022_WYG_243-7b"/>
比全疎勒功當雪㑹稽旌旗迴剡嶺士馬濯耶<hi>集作靈</hi>溪<lb/>
受律梅初發班師草未齊行看佩侯<hi>一作金</hi>印豈得訪丹<lb/>
梯<lb/>
　　　酬唐起居前後見寄二首　　顧　况<lb/>
愁人空望國驚鳥不歸林莫話彈冠事誰知結襪心霜<lb/>
凋樹吹斷土蝕劒痕深欲作懷沙賦明時恥自沉<lb/>
　　　二<lb/>
何處弔靈均江邉一老人漢儀君已接楚奏我空頻直<lb/>
<pb n="KR4h0022_WYG_243-8a"/>
道其如命平生不負神自傷庚子日鵩鳥上承塵<lb/>
　　　奉酬茅山贈賜幷簡綦毋正字<lb/>
　　　　　　　　　　　　　　　前　人<lb/>
玉帝居金闕靈山幾處朝簡書猶有畏神理詎能超鶴<lb/>
廟新家近龍門舊國遥離懷結不斷玉洞<hi>集作洞浦</hi>一吹簫<lb/>
　　　酬柳相公　　　　　　　　前　人<lb/>
天下如今已太平相公何事喚狂生箇中恰似籠中鶴<lb/>
東望滄洲呌數聲<lb/>
<pb n="KR4h0022_WYG_243-8b"/>
　　　酬信州劉侍郎兄　　　　　前　人<lb/>
劉兄本知命屈伸不介懷南州管靈山可惜曠土棲<hi>集作</hi>
<hi>土乖</hi>樵隠同一徑竹樹薄西齋鳥陵嶂合沓月配波<hi>一作陂</hi>
徘徊薄宦脩禮數長景謝譚諧願為南州民輸稅事鉏<lb/>
犂胡為立不正<hi>集作走不止</hi>風雨驚邅迴<lb/>
　　　奉酬劉侍郎　　　　　　　前　人<lb/>
㡬迴新秋影璧滿蟾又缺鏡破似傾臺輪斜同覆轍雖<lb/>
分上林桂還照滄洲雪蹔伴顦顇人歸華耿不滅<lb/>
<pb n="KR4h0022_WYG_243-9a"/>
　　　酬本部韋左司　　　　　　前　人<lb/>
好鳥依佳樹飛雨灑高城况與二三子列坐分兩楹文<lb/>
雅此何盛林塘含餘清府君未歸朝逰子不待晴白雲<lb/>
帝城逺滄江楓葉鳴却略欲一言零淚和酒傾寸心久<lb/>
摧折别離重骨驚安得凌風<hi>集作霜</hi>翰肅肅<hi>集作蕭蕭</hi>四海輕<lb/>
　　　酬房杭州　　　　　　　　前　人<lb/>
郡樓何其曠亭亭廣而深故人牧餘杭留我披胷衿滿<lb/>
篋閲新作璧玉誕清音流水入洞天窅豁欲<hi>一作相</hi>凌臨<lb/>
<pb n="KR4h0022_WYG_243-9b"/>
闢險延北阜薙道陟南岑朝從山寺還醒醉動笑<hi>集作愁</hi>
吟荷花十餘里月色攅湖林父老惜使君却欲速華簮<lb/>
　　　酬漳州張九使君　　　　　前　人<lb/>
故人窮越徼狂生起悲<hi>集作悲楚</hi>愁山海萬里别草木十年<lb/>
秋鞭<hi>一作鞍</hi>馬廣陵橋出祖張漳州促膝墮簮珥闢幌戞<lb/>
琳球短題自兹簡華篇詎能酬無階承明庭高歩相追<lb/>
逰南方榮桂枝凌冬捨温裘猿吟郡齋中龍靜檀欒流<lb/>
薜鹿莫猺洞網魚盧亭洲<hi>集作舟</hi>心安處處安處處思遐<lb/>
<pb n="KR4h0022_WYG_243-10a"/>
陬<lb/>
　　　酬張少尹秋日鳳翔西郊見寄<lb/>
　　　　　　　　　　　　　　　耿　緯<lb/>
鼎氣孕河汾英英濟舊勲劉生曾任俠張率自能文官<lb/>
佐征西府名齊將上軍秋山遙出浦野鶴暮離羣逺恨<lb/>
邊笳起勞歌騎吏聞廢闗人不到荒戍日空曛草木凉<lb/>
初變隂晴景半分疊蟬臨積水亂燕入過<hi>一作高</hi>雲麗藻<lb/>
終思我衰髯亦為君閑吟寡和曲庭葉漸紛紛<lb/>
<pb n="KR4h0022_WYG_243-10b"/>
　　　酬田璫　　　　　　　　　前　人<lb/>
同逰七祖後已是十年餘幾度曾相夢何時定得書日<lb/>
高城影盡霜重柳條疎且對樽中酒千般總未如<lb/>
　　　酬李校書端見贈<hi>一作謝李端見贈</hi>　司空曙<hi>見集本</hi>
緑槐垂<hi>一作初</hi>穗乳烏飛忽憶山中獨未歸青鏡流年看<lb/>
髮變白雲芳草與心違乍<hi>一作多</hi>逢酒客春<hi>一作朝</hi>逰慣久<lb/>
别林僧夜坐稀昨日聞君到城闕莫將簮弁勝<hi>一作責</hi>荷<lb/>
衣<lb/>
<pb n="KR4h0022_WYG_243-11a"/>
　此詩二百五十四卷重出今已削去注異同為一作<lb/>
　　　酬張芬有赦後見贈　　　　前　人<lb/>
紫鳳朝銜五色書陽春忽布網羅除已將心變寒灰後<lb/>
豈料光生腐草餘建水風烟収客淚杜陵花竹夢郊居<lb/>
勞君故有詩相贈欲報瓊瑤恨不如<lb/>
　　　答許五端公馬上口號　　　李　益<lb/>
漫逐旌旗俱白首少逰京洛共緇塵不堪身外悲前事<lb/>
強向盃中覔舊春<lb/>
<pb n="KR4h0022_WYG_243-11b"/>
　　　和王元二相避暑懷杜太保　李　端<lb/>
艱難嘗共理海晏更相悲况復登堂處分明避暑時緑<lb/>
槐千穗綻丹<hi>一作紅</hi>藥一畨遲蓬蓽今何幸先聞大雅詩<lb/>
　　　酬劉員外月下見寄　　　　章八元<lb/>
夜凉河漢白巻箔出南軒過月鴻爭逺辭枝葉暗翻高<lb/>
謡聞麗曲緩歩接清言宣室思前席行看拜主恩<lb/>
　　　天柱隱所重答江州應物　　暢　當<lb/>
寂寞一悵望秋風山景清此中惟草色翻意見人行荒<lb/>
<pb n="KR4h0022_WYG_243-12a"/>
徑饒松子深蘿絶鳥聲陽崖全帶日寛嶂偶通耕拙昧<lb/>
難容世貧寒别有情煩君瓊玖贈幽懶百無成<lb/>
　　　山居酬韋蘇州見寄　　　　前　人<lb/>
孤柴泄烟處此中山叟居親雲寧有事耽酒詎知余水<lb/>
定鶴飜去松敧峯儼如猶煩使君問更欲結深廬<lb/>
　　　西亭暇日書懷十二韻獻上相公<lb/>
　　　　　　　　　　　　　　　李夷簡<lb/>
勝賞不在逺無然念𤣥<hi>一作冥</hi>搜兹亭有殊致經始富人<lb/>
<pb n="KR4h0022_WYG_243-12b"/>
侯澄澹分沼沚榮廻間林邱荷香奪芳麝石溜當鳴球<lb/>
撫俗來康濟經邦去咨謀寛明洽時論惠愛聞甿謳代<lb/>
斵豈容易守城獲優悠文翁舊學校子產昔田疇琬琰<lb/>
當佳什池䑓想舊逰誰言矜改作曾是日增脩憲省忝<lb/>
陪属岷峨問徽猷提攜當有路勿使滯刀州<lb/>
　　　奉酬李十一尚書大使西亭暇日書懷見寄十<lb/>
　　　　二韻之作　　　　　　　武元衡<lb/>
鼎鉉昔云忝西南分主憂烟塵開𤏡道旌節護蠻陬任<lb/>
<pb n="KR4h0022_WYG_243-13a"/>
重功不立<hi>集作無立</hi>力微恩未酬據鞍慙齒髮責帥懼春秋<lb/>
高德間<hi>集作聞</hi>鄭履儉居稱晏裘三刀君入夢九折我廻<lb/>
輈時景屢遷易兹焉期退休方追故山事豈謂台階留<lb/>
遐挹清靜理眷言蘭杜幽一緘瓊玖贈萬里别離愁巴<lb/>
嶺雲外没蜀江天際流懷賢耿遙思相望鳳池頭<lb/>
　　　奉酬荆州嚴司空見寄　　　前　人<lb/>
金貂再領三公府玉帳連封萬户侯簾捲青山巫峽曉<lb/>
烟開碧樹渚宫秋劉琨坐嘯風清塞謝朓裁<hi>集作題</hi>詩月<lb/>
<pb n="KR4h0022_WYG_243-13b"/>
滿樓白雪調高歌不得美人南國<hi>集作望</hi>翠蛾愁<lb/>
　　　甲午歲相國李相公有北園寄贈之作<hi>集作什</hi>唫<lb/>
　　　　翫歴時屢促酬答機務不暇未及卒<hi>集作報</hi>章<lb/>
　　　　今古遽分電波增感留墓劔於<hi>集作而</hi>心許偶<lb/>
　　　　鄰笛而意傷寓哀冥寞以廣遺韻云<lb/>
　　　　　　　　　　　　　　　前　人<lb/>
機事勞西掖幽懷寄北園鶴巢深更靜蟬噪斷猶喧仙<lb/>
醖百花馥艷歌䨇袖飜碧雲詩變雅皇澤葉流根未報<lb/>
<pb n="KR4h0022_WYG_243-14a"/>
雕龍贈俄傷淚劒痕佳城開<hi>集作闗</hi>白日夜<hi>集作/哀</hi>挽去<hi>集作</hi>
<hi>向</hi>青門禮命公台重烟霜壠樹繁天高不可問空使輔<lb/>
星昏<lb/>
　　　夏夜後園即事寄門下武相公<lb/>
　　　　　　　　　　　　　　　李吉甫<lb/>
結構非華宇登仙似古原僻殊蕭相宅蕪勝邵平園避<lb/>
暑依南廡追凉在北軒烟霞霄外靜草露月中繁鵲遶<lb/>
驚還止蟲吟思不喧懷君欲有贈宿昔貴忘言<lb/>
<pb n="KR4h0022_WYG_243-14b"/>
　　　和太常王卿立秋日即事　　盧　綸<lb/>
山<hi>集作嵩</hi>高雲日晴<hi>集作明</hi>潘岳賦初成籬槿花無色堦桐<lb/>
葉有聲絳紗垂簟靜白羽拂衣輕鴻鴈悲天逺龜魚覺<lb/>
水清别絃添楚思牧馬動邊情田雨農官問林風苑吏<lb/>
驚松篁終盛茂蓬艾自衰榮遙仰憑軒夕唯應苦<hi>集作善</hi>
宋生<lb/>
　　　和王倉少尹暇日言懷　　　前　人<lb/>
清時多暇日况乃是夫君習靜通仙事書空閲籙<hi>集作篆</hi>
<pb n="KR4h0022_WYG_243-15a"/>
文劒飛終上漢鶴夢不離雲無限烟霄路何嗟跡未分<lb/>
　　　和考功王員外杪秋憶終南舊居<lb/>
　　　　　　　　　　　　　　　前　人<lb/>
靜憶溪邉宅知君許謝公曉霜凝耒耜初日照梧桐澗<lb/>
䑕喧藤蔓山禽竄石叢白雲當嶺雨黃葉遶堦風野果<lb/>
垂橋上高泉落水中歡榮來自間羸賤往曾通月滿珠<lb/>
藏海天清鶴在籠餘音如可寄願得隱牆東<lb/>
　　　酬劉侍御春日見招<hi>一作酬侯釗侍御春日見寄</hi>
<pb n="KR4h0022_WYG_243-15b"/>
　　　　　　　　　　　　　　　前　人<lb/>
清園君子居左右滿圖書三徑春自足一瓢歡有餘莎<lb/>
庭成野席蘭藥是家蔬幽顯豈殊迹昔賢徒病諸<lb/>
　　　酬孫侍御春日見寄　　　　前　人<lb/>
經過里巷春同是謝家鄰顧我覺衰早荷君留醉頻松<lb/>
高猶覆草鶴起慙縈塵如悟達人志患名非患貧<lb/>
　　　和太常李主簿秋中山下别墅即事<lb/>
　　　　　　　　　　　　　　　前　人<lb/>
<pb n="KR4h0022_WYG_243-16a"/>
清秋來幾時宋玉已先知曠朗霞暎竹澄明山滿池葺<lb/>
橋雙鶴起收果衆猿隨韶樂今方奏雲林徒蔽虧<lb/>
　　　酬韋渚秋夜有懷見寄　　　前　人<lb/>
蕭條凉夜永秋草退<hi>集作對</hi>衰顔露下鳥初定月明人自<lb/>
閑獨悲無舊業共喜出時艱為問功成後同遊何處山<lb/>
　　　酬李叔度秋夜喜相遇因傷闗東寮友䘮逝見<lb/>
　　　　贈　　　　　　　　　　前　人<lb/>
寒月照秋城秋風泉澗鳴過時見蘭蕙獨夜感衰榮酒<lb/>
<pb n="KR4h0022_WYG_243-16b"/>
散同移病心悲似逺行以愚求作友何德敢稱兄石<hi>一作</hi>
<hi>谷</hi>變波長急松枮藥未成怨看新髩色怯問故人名野<lb/>
澤雲隂散荒原日氣生覉飛本難定非是惡絃驚<lb/>
　　　酬李端長安寓居偶詠見寄　前　人<lb/>
自别前峯隱同為外累侵幾年親酒㑹此日有僧尋學<lb/>
稼功還棄論邊事亦沉衆歡徒滿目專愛久離心覽鏡<lb/>
絲垂鬢彈絃淚灑琴訪田悲洛下寄宅憶山隂薄溜浸<lb/>
青石横雲架碧林壞簷藤障密衰棟棘籬深流散俱多<lb/>
<pb n="KR4h0022_WYG_243-17a"/>
故憂傷併在今為當俟高躅歸止共抽簮<lb/>
　　　奉和陜州十四翁中丞寄雷州二十四翁司户<lb/>
　　　　　　　　　　　　　　　前　人<lb/>
聮飛獨不前逈落海南天賈傅竟行矣邵公唯泫然瘴<lb/>
開山更逺路極水無邊沉劣本多感况聞原上篇<lb/>
　　　酬陳翃郎中冬日攜柳郎竇郎歸河中舊居見<lb/>
　　　　寄　　　　　　　　　　前　人<lb/>
三旬一休沐清景滿林廬南郭羣初<hi>一作儒</hi>從東牀兩客<lb/>
<pb n="KR4h0022_WYG_243-17b"/>
居晨煙浮雪野麥隴潤氷渠斑白皆持酒蓬茅盡有書<lb/>
終期買寒渚同此利蒲魚<lb/>
　　　酬包佶郎中覽拙巻後見寄　前　人<lb/>
令伯支離晩讀書豈知詞賦稱相如狂逢花木無新思<lb/>
拙伏溪源損舊居禁路看山珂自緩雲司翫月夜應初<lb/>
沉幽敢望金門召空愧巴歈問子虚<lb/>
　　　酬李益　　　　　　　　　前　人<lb/>
戚戚一西東十年今始同可憐歌酒夜相問兩悲翁<lb/>
<pb n="KR4h0022_WYG_243-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_243-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷二百四十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百二十五</head>
    <p>
<pb n="KR4h0022_WYG_225-1a"/>
欽定四庫全書<lb/>
　文苑英華巻二百二十五　宋　李昉等　編<lb/>
　道門一<lb/>
　　遊仙三十七首　　　　神仙二首<lb/>
　　懷仙五首　　　　　　夢仙二首<lb/>
　　謫仙一首　　　　　　仙谷遇毛女一首<lb/>
　　桃源三首　　　　　　秦越人洞中詠一首<lb/>
　　下元齋詠一首　　　　歌詞五首<lb/>
<pb n="KR4h0022_WYG_225-1b"/>
　　　遊仙　　　　　　　　　　梁武帝<hi>見初學記</hi>
水華䆒靈奥陽精測神秘具聞上仙訣留丹未肯餌潛<lb/>
名遊柱史隠迹居郎位委曲鳯臺日分明栢寢事蕭史<lb/>
暫徘徊待我升龍轡<lb/>
　　　同前<hi>奉和竟陵王</hi>　　　　　　　沈　約<lb/>
朝上閶闔宫髙<hi>類聚作暮</hi>宴清都闕騰盖擁<hi>類聚作隠</hi>奔星低鸞<lb/>
避行月九嶷紛相從虹旌乍升沒青鳥去復留髙唐雲<lb/>
不歇若華有餘照淹留且晞髪<lb/>
<pb n="KR4h0022_WYG_225-2a"/>
　　　同前<hi>和趙王</hi>　　　　　　　　庾　信<lb/>
藏山還採藥有道得從師京兆陳安世城都李意期玉<lb/>
京<hi>類集作魚</hi>傳相鶴太一受飛龜白石香新芋青泥美熟芝<lb/>
山精逢照鏡樵客遇<hi>類聚作值</hi>圍碁石紋如碎錦藤苗似亂<lb/>
絲蓬萊在何處漢后欲遥祠<lb/>
　　　同前<hi>此詩已見一百九十二巻</hi>　　　　　盧思道<lb/>
　　　同前<hi>尋蘇道士効作</hi>　　　　　　　王　績<lb/>
暫出東坡<hi>一作波</hi>路過訪北<hi>一作此</hi>巖前蔡經新學道王烈<lb/>
<pb n="KR4h0022_WYG_225-2b"/>
舊成仙駕鶴來無日乗龍去幾年三山銀作地八洞玉<lb/>
為天金精飛欲盡石髓溜應堅自悲生世促無暇待桑<lb/>
田<lb/>
　　　二<lb/>
上月芝蘭徑中巖紫翠房金壺新鍊乳玉釡始煎香六<lb/>
局黄公術三門赤帝方吹砂聊作鳥動石試為羊緱氏<lb/>
還程促瀛洲㑹日長誰知北巖下延首詠霓裳<lb/>
　　　三<lb/>
<pb n="KR4h0022_WYG_225-3a"/>
結衣尋野路負杖入山門道士言無宅仙人更有村斜<lb/>
溪横桂渚小徑入桃源玉牀塵稍冷金爐火尚温心疑<lb/>
遊北極望似陟西崑逆愁歸舊里蕭條訪子孫<lb/>
　　　四<lb/>
真經知那是仙骨定何為許邁心長切嵇康命似竒桑<lb/>
踈金闕逈苔重石梁危照水燃犀角遊山費虎皮鴨桃<lb/>
聞已種龍竹未經騎為向天仙道棲遑君詎知<lb/>
　　　同前<lb/>
<pb n="KR4h0022_WYG_225-3b"/>
葳蕤三珠樹杳靄仙源路日規半隠霞山忩未斂霧泛<lb/>
琴宜秋寂吹簫㸔鳯度披雲振輕衣踏葉羅幽歩前溪<lb/>
鬼谷隠後嶺王喬住翡翠映碧流桂花凝清露𦕈然歸<lb/>
天理逍遥任真趣寄謝桑榆客榮耀非所務<lb/>
　　　同前　　　　　　　　　　劉　緩<lb/>
税駕倚扶桑逍遥望九州二老佐軒轅稱戈戮蚩尤功<lb/>
成棄之去乗龍上丹丘<hi>一作天遊</hi>天上見玉皇夀與天地休<lb/>
俯視崑崙宫五城十二樓王母何窈𦕈玉質清且柔揚<lb/>
<pb n="KR4h0022_WYG_225-4a"/>
袂折瓊芳寄我天東頭相思千萬嵗大運浩悠悠安用<lb/>
知吾道日月不能周寄音青鳥翼謝爾碧海流<lb/>
　　　同前　　　　　　　　　　賈　島<lb/>
借得孤鶴騎髙近金鳥飛掬河洗古貌照月生嫩輝天<lb/>
中鶴路直天盡鶴一息歸來不騎鶴身自有兩翼若人<lb/>
無仙骨芝术徒煩食<lb/>
　　　同前　　　　　　　　　　王貞白<lb/>
我家三島上洞户眺<hi>一作枕</hi>波濤醉背雲屛卧誰知海日<lb/>
<pb n="KR4h0022_WYG_225-4b"/>
髙露香紅玉樹風綻碧蟠桃悔與仙子别思歸夢釣鼇<lb/>
　　我家<hi>集作駕言</hi>風綻<hi>集作/風撼</hi>仙子<hi>集作神仙</hi>
　　　大遊仙十三首　　　　　　曹　唐<lb/>
　　　漢武帝將候西王母下降<lb/>
崑崙凝想最髙峰王母來乗五色龍歌聽紫鸞猶縹緲<lb/>
語來青鳥許從容風廻水落三清月漏苦霜傳五夜鐘<lb/>
樹影悠悠花悄悄若聞簫管是行蹤<lb/>
　　　漢武帝於宫中宴西王母<lb/>
<pb n="KR4h0022_WYG_225-5a"/>
鼇岫雲低太一壇武皇齋潔不勝懽長生碧字期親署<lb/>
延夀丹泉許細㸔劔佩有聲宫樹静星河無影禁花寒<lb/>
秋風褭褭月朗朗玉女清歌一夜䦨<lb/>
　　　劉晨阮肇遊天台<lb/>
樹入天台石路新細雲和雨動無塵烟霞不省生前事<lb/>
水木空疑夢後<hi>一作裏</hi>身往往雞鳴巖下月時時犬吠洞<lb/>
中春不知此地歸何處湏就桃源問主人<lb/>
　　　劉阮洞中偶<hi>一作遇</hi>仙子<lb/>
<pb n="KR4h0022_WYG_225-5b"/>
天和樹色靄蒼蒼霞重嵐深路渺茫雲竇滿山無鳥雀<lb/>
水聲沿澗有笙簧碧沙洞裏乾坤别紅樹枝前日月長<lb/>
願得花間有人出不令仙犬吠劉郎<lb/>
　　　仙子送劉阮出洞<lb/>
殷勤相送出天台仙境那能却再來雲液毎歸湏强飲<lb/>
玉書無事莫頻開花當洞口應長在水到人間定不廻<lb/>
惆悵溪頭從此别碧山明月照蒼苔<lb/>
　　　仙子洞中有懐劉阮<lb/>
<pb n="KR4h0022_WYG_225-6a"/>
不将清瑟理霓裳塵夣那知鶴夣長洞裏有天春寂寂<lb/>
人間無路月茫茫玉沙瑶草連溪碧流水桃花滿澗香<lb/>
曉露風燈零落盡此生無處訪劉郎<lb/>
　　　劉阮再到天台不復見仙子<lb/>
再到天台訪玉真青苔白石已成塵笙歌𡨕寞閒深洞<lb/>
雲鶴蕭條絶舊隣草樹總非前度色烟霞不似昔年春<lb/>
桃花流水依前<hi>一作然</hi>在不見當時勸酒人<lb/>
　　　織女懐牛郎<lb/>
<pb n="KR4h0022_WYG_225-6b"/>
北斗佳人雙淚流眼穿腸斷為牽牛封題錦字凝新恨<lb/>
抛擲金梭織舊愁桂樹三天雲漠漠銀河一帶水悠悠<lb/>
欲将心就仙郎説借問榆花早晩秋<lb/>
　　　玉女杜蘭香下嫁於張碩<lb/>
天上人間兩渺茫不知誰嫁杜蘭香來經玉樹三山逺<lb/>
去隔銀河一水長怨入清塵愁錦瑟酒傾𤣥露醉瑶觴<lb/>
遺情更説何珍重擘破雲鬟金鳯凰<lb/>
　　　王逺宴麻姑蔡經宅<lb/>
<pb n="KR4h0022_WYG_225-7a"/>
好風吹樹杏花香花下真人道姓王大篆龍蛇隨筆札<lb/>
小天星斗滿衣裳閒抛南極歸期晩笑指東溟飲興長<lb/>
要喚麻姑同一醉使人沽酒向<hi>一作下</hi>餘杭<lb/>
　　　萼緑華將歸九疑留别許真人<lb/>
九㸃秋煙黛色空緑華歸思頗無窮毎悲馭鶴身難任<lb/>
<hi>疑作住</hi>長恨臨霞語未終河影暗吹雲夣月花聲閒落洞<lb/>
庭風藍絲重勒金條脱留與人間許侍中<lb/>
　　　穆王宴王母於九光流霞館<lb/>
<pb n="KR4h0022_WYG_225-7b"/>
桑葉扶踈閉日華穆王邀命宴流霞霓旌著地雲初駐<lb/>
金奏掀天月欲斜歌咽細風吹粉蕋飲餘<hi>一作酬</hi>清露濕<lb/>
瑶砂不知白馬紅韁解偷喫東田碧玉花<lb/>
　　　紫河張休真<lb/>
琪樹扶踈壓瑞煙玉皇朝客滿花前山川到處成三月<lb/>
絲竹經時即萬年樹石㝠茫初縮地盃盤狼藉未朝天<lb/>
東風小飲人皆醉從聽黄龍枕<hi>一作抛</hi>水眠<lb/>
　　　小遊仙十三首　　　　　　曹　唐<lb/>
<pb n="KR4h0022_WYG_225-8a"/>
　　　一<lb/>
偷來洞口等劉君緩歩輕擡緑繡裙旋擘桃花擲流水<lb/>
更無言語倚彤雲<lb/>
　　　二<lb/>
風動閒<hi>一作寒</hi>天清桂隂水精簾箔冷沉沉西妃少女春<lb/>
思亂斜倚彤雲盡日吟<lb/>
　　　三<lb/>
方士飛軒住碧霞酒寒風冷月初斜不知誰唱春歸曲<lb/>
<pb n="KR4h0022_WYG_225-8b"/>
落盡溪頭白葛花<lb/>
　　　四<lb/>
玉簫金瑟發商聲桑葉乾枯海水清静掃蓬萊山下路<lb/>
畧邀王母話長生<lb/>
　　　五<lb/>
紫雲停歩彩雲飛共㸔真皇海上歸千載桃花香破鼻<lb/>
玉盤盛出與金妃<lb/>
　　　六<lb/>
<pb n="KR4h0022_WYG_225-9a"/>
白石山中自有天竹花藤葉滿溪煙朝來洞裏圍碁了<lb/>
賭得青龍直幾錢<lb/>
　　　七<lb/>
酒灔春濃瑶草齊真公飲散醉如泥玉輪軋軋入雲去<lb/>
行到半天聞馬嘶<lb/>
　　　八<lb/>
南斗瓓珊北斗稀茅君夜著紫霞衣獨乗青鹿趂朝去<lb/>
鳯押笙歌隨後飛<lb/>
<pb n="KR4h0022_WYG_225-9b"/>
　　　九<lb/>
饑即飡霞悶即行一聲長嘯萬山青穿花渡水能相訪<lb/>
珍重多才阮歩兵<lb/>
　　　十<lb/>
東妃閒著紫霞裙自領笙歌出五雲清思宻談誰第一<lb/>
不過邀取小茅君<lb/>
　　　十一<lb/>
朝廻相引㸔紅泉不覺風吹鶴氅偏好見上清騎白鵠<lb/>
<pb n="KR4h0022_WYG_225-10a"/>
旋驅旌<hi>一作旄</hi>節旋昇天<lb/>
　　　十二<lb/>
紅草青林日半斜閒隨小鳯出彤霞略尋舊路過西國<lb/>
因得氷園一顆𤓰<lb/>
　　　十三<lb/>
風滿塗山玉葉稀赤龍閒卧鶴閒飛紫棃爛盡無人喫<lb/>
何事蘇君去不歸<lb/>
　　　神仙　　　　　　　　　　崔仲方<lb/>
<pb n="KR4h0022_WYG_225-10b"/>
崑丘本難陟軒臺不易朝還往麟洲上時聽鳯凰簫霞<lb/>
觀文犀簟香林碧玉條且學燒丹甑何假<hi>一作暇</hi>摘仙桃<lb/>
　　　同前　　　　　　　　　　顔之推<lb/>
紅顔恃容色青春矜盛年自言曉書劔不得學神仙風<lb/>
雲落時後嵗月度人前鏡中不相識捫心徒自憐願得<lb/>
金樓要思逢玉鈐篇九龍遊弱水八鳯出飛煙朝遊采<lb/>
瓊實夕宴酌膏泉崢嶸下無地列缺上陵天舉世聊一<lb/>
息中州安足旋<lb/>
<pb n="KR4h0022_WYG_225-11a"/>
　　　懐仙<hi>并序</hi>　　　　　　　　　王　勃<lb/>
客有自幽山來者起予以林壑之事而烟霞在焉思解<lb/>
纓紱永詠山林神與道超跡為形滯故書其事焉<lb/>
鶴岑有竒徑麟洲冨仙家紫泉潄珠液𤣥巖列丹葩常<lb/>
希<hi>集作若</hi>披塵網𦕈然登雲車鸞情極霄漢鳯想疲煙霞<lb/>
道存<hi>集作在</hi>蓬瀛近意愜朝市賖無為坐惆悵虚此江上<lb/>
華<lb/>
　　　觀内懐仙　　　　　　　　前人<lb/>
<pb n="KR4h0022_WYG_225-11b"/>
玉架殘書隠金壇舊跡<hi>集作路</hi>迷牽花尋紫洞歩葉下清<lb/>
溪瓊漿猶類乳石髓尚如泥自能成羽翼何必俟雲梯<lb/>
　　　懐仙引<hi>雜言</hi>　　　　　　　　盧照隣<lb/>
若有人兮山之曲駕青虬兮乗白鹿往從之遊願心足<lb/>
披磵户訪巖軒石瀬潺湲横石徑松蘿羃䍥掩松門下<lb/>
空濛而無鳥上巉巖而有猿懐飛閣度飛梁休余馬於<lb/>
幽谷掛余冠於夕陽曲復曲兮煙莊䆳行復行兮天路<lb/>
長脩途杳其未半飛雨忽以茫茫山坱軋嶝<hi>一作磴</hi>連褰<lb/>
<pb n="KR4h0022_WYG_225-12a"/>
攀石壁而無據泝泥溪而不前何無情之白日竊有恨<lb/>
於皇天囬行遵故道通川徧流潦廻首望羣峯白雲<lb/>
正溶溶珠為闕兮玉為樓青雲盖兮紫霜裘天長地久<lb/>
時相憶千齡萬代一來遊<lb/>
　　　懐仙吟二首　　　　　　　陳　陶<lb/>
丹陵五牙<hi>一作霞</hi>客昨日羅浮歸赤斧尋不得煙霞空滿<lb/>
衣試於華陽問果遇三茅知採藥向十洲同行牧羊兒<lb/>
十洲隔八海浩渺不可期空留雙白鶴巢在長松枝<lb/>
<pb n="KR4h0022_WYG_225-12b"/>
　　　二<lb/>
雲溪古流水春晩桃花香憶與我師别片㠶歸滄浪滄<lb/>
浪在何許相思淚如雨黄鶴不復來雲深離别處石渠<lb/>
泉泠泠三見菖蒲生日夜勞夢䰟隨波注東溟空懐别<lb/>
時惠長讀消魔經<lb/>
　　　忽夢遊仙　　　　　　　　王　勃<lb/>
僕本江上客牽跡在方内寐寤霄漢間居然有靈對翕<lb/>
爾登霞首依然躡雲背電䇿驅龍光烟道儼鸞態乗月<lb/>
<pb n="KR4h0022_WYG_225-13a"/>
披金帔連星解瓊珮浮識俄易歸真遊邈難冄寥廓沉<lb/>
遐想周遑奉遺誨流俗非我鄉何當釋塵昧<lb/>
　　　夢仙　　　　　　　　　　白居易<lb/>
人有夢仙者夢身昇上清坐乗一白鶴前引雙紅旌羽<lb/>
衣忽飄飄玉佩俄錚錚半空直下視人世塵𡨕𡨕漸失<lb/>
鄉國處纔分山水形東海一片白列嶽五㸃青湏臾羣<lb/>
仙來相引朝玉京安期羡門軰列侍如公卿仰謁玉皇<lb/>
帝稽首前致誠帝言汝仙才努力勿自輕却後十五年<lb/>
<pb n="KR4h0022_WYG_225-13b"/>
期汝不死庭再拜受斯言既寤喜且驚秘之不敢泄誓<lb/>
志居巖扃恩愛舍骨肉飲食斷羶腥朝食雲母散夜吸<lb/>
沆瀣精空山三十載日望輜軿迎前期過已久鸞鶴無<lb/>
來聲齒髪日夜衰<hi>集作衰白</hi>耳目減聰明一朝同物化身與<lb/>
糞壤并神仙信有之俗力非可營茍無金骨相不列丹<lb/>
臺名徒傳辟糓法虚受燒丹經祗自取勤苦百年終不<lb/>
成悲哉夢仙人一夢誤一生<lb/>
　　　謫仙詞　　　　　　　　　陳　陶<lb/>
<pb n="KR4h0022_WYG_225-14a"/>
牧龍丈人病歌<hi>一作髙</hi>秋羣童擊節星漢愁瑶堂鳯輦不<lb/>
勝恨太古一聲龍白頭玉氣蘭光久摧折上清雞犬音<lb/>
書絶蜺旌失手逺於天三島空雲對秋月人間磊磊浮<lb/>
漚客鸑鷟蜻蜓飛自隔不應冠盖逐黄埃長夢真君舊<lb/>
恩澤　　冠蓋<hi>後篇作冠劍</hi>
　　　仙谷遇毛女意知是秦宫人　常　建<lb/>
溪口水石淺泠泠明藥叢入溪雙峯峻松栝數<hi>一作栢踈</hi>幽<lb/>
風垂嶺竹嫋嫋翳泉花濛濛夤縁霽人目路盡心彌通<lb/>
<pb n="KR4h0022_WYG_225-14b"/>
盤石横陽崖前臨殊未窮廻潭清雲影瀰漫長天空水<lb/>
邊一神人千嵗為玉童羽毛經漢代珠翠迯秦宫目覿<lb/>
神已寓鶴飛言未終祈君青雲秘願謁黄仙翁常以耕<lb/>
玉田龍鳴西頂中金梯與天接幾日來相逢<lb/>
　　　同吉中孚夢桃源　　　　　盧　綸<lb/>
夜静春夢長夢逐仙山客林園滿芝术雞犬傍籬柵幾<lb/>
處花下人㸔余笑頭白<lb/>
　　　桃源行　　　　　　　　　劉禹錫<lb/>
<pb n="KR4h0022_WYG_225-15a"/>
漁舟何招招浮在武陵水拖綸擲餌信流去誤入桃源<lb/>
行數里清源尋盡花綿綿踏花覔逕至洞前洞門蒼黑<lb/>
烟霧生暗行數歩逢虛明俗人毛骨驚仙子争來致詞<lb/>
何至此湏臾皆破氷雪顔笑言委曲問世間因嗟隠身<lb/>
來種玉不知人世如風燭筵羞石髓勸客飡燈爇松脂<lb/>
留客宿鷄聲犬聲遥相聞曉光葱蘢開五雲漁人振衣<lb/>
起出户滿庭無路花紛紛飜然恐失<hi>集作迷</hi>鄉縣處一息<lb/>
不肯<hi>集作覺</hi>桃源住桃花滿溪水似鏡塵心如垢洗不去<lb/>
<pb n="KR4h0022_WYG_225-15b"/>
山家一出尋無蹤至今流水<hi>集作水流</hi>山重重<lb/>
　　　尋桃源　　　　　　　　　張　喬<lb/>
武陵春草齊花影隔澄溪路逺無人去山空有鳥啼水<lb/>
垂青靄斷松偃緑蘿低世上迷途客經兹盡不迷<lb/>
　　　秦越人洞中詠　　　　　　于　鵠<lb/>
扁鵲得仙處傳是西南峯年年山下人長見騎白龍洞<lb/>
門黒無底日夜唯雷風清齋将入時戴花兼抱松石逕<lb/>
隂且寒地響知逺鐘似行山林外聞葉<hi>集作乗</hi>屐<hi>一作履又作屨</hi>
<pb n="KR4h0022_WYG_225-16a"/>
聲重低礙更俯身漸逺晝夜同時時白蝙蝠飛入茅衣<lb/>
中行久路轉窄静聞水淙淙但願逢一人自得朝天宫<lb/>
　　　宿西山脩下元齋詠　　　　前　人<lb/>
幽人在何處松檜深溟溟西峯望紫雲知處安期生沐<lb/>
浴溪水暖新衣禮仙名脱履入静堂遶像隨禮行碧紗<lb/>
籠寒燈長幡綴金鈴林下聽法人起坐枯葉聲啓奏脩<lb/>
律儀天曙山鳥鳴分行布菅茅列坐滿中庭持齋候撞<lb/>
鐘玉函散寶經焚香開巻時照耀金室明投簡石洞深<lb/>
<pb n="KR4h0022_WYG_225-16b"/>
稱過上帝靈學道能苦心自古無不成<lb/>
　　　少室山韋鍊師昇仙歌　　　皇甫冉<lb/>
紅霞紫氣晝氛氲綘節青童迎少君忽從林下昇天去<lb/>
空使時人禮白雲<lb/>
　　　上清詞　　　　　　　　　張　繼<lb/>
紫陽宫女捧丹砂王母令過漢帝家春風不肯停仙馭<lb/>
却向蓬萊㸔杏花<lb/>
　　　仙女詞　　　　　　　　　楊　衡<lb/>
<pb n="KR4h0022_WYG_225-17a"/>
玉京初侍紫皇君金縷鴛鴦滿絳裙仙宫一閉無消息<lb/>
遥結芳心向碧雲<lb/>
　　　玉京詞　　　　　　　　　劉言史<lb/>
絶景寥寥日更遲人間甲子不同時未知樵客終何得<lb/>
歸後無家是㸔碁<lb/>
　　　瑶水詞<hi>集作懐仙</hi>　　　　　　　鮑　溶<lb/>
崑崙九層<hi>集作閬風綺閣</hi>幾千丈瑶水四<hi>集作西</hi>流十二城心羡<lb/>
<hi>集作曽見</hi>周靈王太子碧桃花下學吹笙<lb/>
<pb n="KR4h0022_WYG_225-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二百二十五<lb/>
</p>
<p>
</p>
  </div>
</body>
</text>
</TEI>
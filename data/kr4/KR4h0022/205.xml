<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百五</head>
    <p>
<pb n="KR4h0022_WYG_205-1a"/>
欽定四庫全書<lb/>
　文苑英華巻二百五　　　宋　李昉等　編<lb/>
　樂府十四<lb/>
　　古意三十三首　　　　擬古十四首<lb/>
　　　古意三首　　　　　　　　梁吴均<lb/>
雜虜冦銅鞮征役去三齊扶山剪踈勒傍海掃沉黎光<lb/>
夜悉如<hi>一作揮</hi>電<hi>一作劒光夜如電</hi>馬汗盡成泥何當見天子畫<lb/>
地取關西<lb/>
<pb n="KR4h0022_WYG_205-1b"/>
　　此詩一百九十六巻重出今已削去注異同為一作<lb/>
　　　二<lb/>
匈奴數欲盡僕在玉門關蓮花穿劔鍔秋月掩刀環春<lb/>
機鳴窈窕夏木思<hi>一作鳥鳴</hi>綿蠻中人坐相望狂夫終不還<lb/>
　　　三<lb/>
西都盛冠盖九逵塵霧塞中有惡少年伎能専自得玉<lb/>
鞭蓮花紐金苣流星勒聊為路旁人寫鞚長楸北<lb/>
　　　同前　　　　　　　　　　王僧孺<lb/>
<pb n="KR4h0022_WYG_205-2a"/>
青絲<hi>一作控</hi>被燕馬紫艾飾吴刀朝風吹錦帯晩<hi>一作落</hi>日<lb/>
暎珠袍陸離關右客照耀山西豪雖非學詭遇終是任<lb/>
逄遭人生會有死得處如鴻毛寕能若<hi>一作偶</hi>雞鶩寂寂<lb/>
隠蓬蒿<lb/>
　　　同前　　　　　　　　　　劉孝綽<lb/>
燕趙多佳麗白日照紅粧蕩子十年别羅衣雙帯長春<lb/>
樓怨難守玉堦悲自傷復此歸飛燕<hi>一作對此飛歸燕</hi>銜泥遶<lb/>
曲房差池入綺幙上下傍雕梁故居猶尚爾故人何<hi>一作</hi>
<pb n="KR4h0022_WYG_205-2b"/>
<hi>安</hi>可忘相思昏望絶宿昔夢容光魂交忽在御轉側定<lb/>
他郷徒然顧<hi>一作願</hi>枕席誰與同衣裳空使蘭膏夜炯炯<lb/>
對繁霜<lb/>
　　此詩二百四十七巻重出今已削去注異同為一作<lb/>
　　　同前<lb/>
逶迤臨雲雨蛾眉戲瓊<hi>一作瑶</hi>臺對酒自嬌笑君王肯下<lb/>
來擊鼓雷闐闐選妓紛呈才錫宴池上子精魄醉不廻<lb/>
指日窮所樂豈知殷運開孤舟一遥放層構成塵埃<lb/>
<pb n="KR4h0022_WYG_205-3a"/>
　　　長安古意一首　　　　　　盧照隣<lb/>
長安大道連狹斜青牛白馬七香車玉輦縱横過主第<lb/>
金鞭絡繹向侯家龍銜寳盖承朝日鳯吐流蘇帯晩霞<lb/>
百丈逰絲爭繞樹一群嬌鳥共啼花啼花戱蝶千門側<lb/>
碧樹銀臺萬種色複道交窓作合歡雙闕連甍垂鳳翼<lb/>
梁家畫閣天中起漢帝金莖雲外直樓前相望不相知<lb/>
陌上相逄詎相識借問吹簫向紫煙曽經學舞度芳年<lb/>
得成比目何辭死願作鴛鴦不羡仙比目鴛鴦真可羡<lb/>
<pb n="KR4h0022_WYG_205-3b"/>
雙去雙來君不見生憎帳額綉孤鸞好取開簾帖雙燕<lb/>
雙燕雙飛遶畫梁羅帷翠被鬱金香片片行雲著蟬鬢<lb/>
纎纎初月上鵶鬟淡黄粉白車中出含嬌含態情非一<lb/>
妖童寳馬鐵連錢倡婦盤龍金屈膝御史府中烏夜啼<lb/>
廷尉門前雀欲棲隠隠朱城臨玉道遥遥翠幰沒金堤<lb/>
挾弹飛鷹杜陵北探丸借客渭橋西俱邀俠客芙蓉劔<lb/>
共宿倡家桃李蹊倡家日暮紫羅裙清歌一轉口氛氲<lb/>
北堂夜夜人如月南陌朝朝騎似雲南陌北堂連北里<lb/>
<pb n="KR4h0022_WYG_205-4a"/>
五劇三條控三市弱栁青槐拂地垂佳氣紅塵暗天起<lb/>
漢代金吾千騎來翡翠屠蘓鸚鵡杯羅襦寳帯為君觧<lb/>
燕歌趙舞為君開别有豪華稱將相轉日迴天不相讓<lb/>
意氣由來排灌夫専權判不容蕭相専權意氣本豪雄<lb/>
青虬紫燕坐生風自矜歌舞長千載自謂驕奢陵五公<lb/>
節物風光不相待桑田碧海須臾改昔時金階白玉堂<lb/>
即今唯見青松在寂寂寥寥楊子居年年嵗嵗一牀書<lb/>
獨有南山桂華發飛來飛去襲人裾<lb/>
<pb n="KR4h0022_WYG_205-4b"/>
　　　古意二首　　　　　　　　沈佺期<lb/>
盧家少<hi>一作小</hi>婦鬱金堂海燕雙棲玳瑁梁九月寒砧催<lb/>
木葉十年征戍憶遼陽白狼河北軍<hi>一作音</hi>書斷丹鳳城<lb/>
南秋夜長誰謂含情<hi>一作愁</hi>獨不語<hi>一作/見</hi>更教明月對<hi>一作</hi>
<hi>照</hi>流黄<lb/>
　　　二<lb/>
八月凉風動髙閣三千<hi>一作千金</hi>麗人巻綃幕已憐地上歇<lb/>
芳菲不見君恩復摇落世上榮枯如轉蓬朝随阡陌暮<lb/>
<pb n="KR4h0022_WYG_205-5a"/>
雲中飛燕恃寵昭陽殿班姬飲恨長信宫長信宫昭陽<lb/>
殿春來歌舞妾自知秋至簾櫳君不見古時嬴女厭世<lb/>
紛學吹鳳簫乗綵雲含情轉睞向蕭史千載紅顔持贈<lb/>
君<lb/>
　　　同前　　　　　　　　　　邢象玉<lb/>
家中酒新熟園裏木初榮停杯欲取醉悒然思友生忽<lb/>
聞有竒客何姓復何名嗜酒陶彭澤能琴阮歩兵何須<lb/>
問寒暑徑共坐山亭舉袂祛啼鳥揚巾掃落英心神無<lb/>
<pb n="KR4h0022_WYG_205-5b"/>
俗累歌詠有新聲新聲是何曲滄浪之水清<lb/>
　　　同前<hi>和李侍郎</hi>　　　　　　　　喬知之<lb/>
妾家巫山隔漢川君度南庭向胡苑高樓迢逓想金天<lb/>
河漢昭回更悽然夜如何其夜未央閒花照月愁洞房<lb/>
自矜夫壻勝王昌三十曾作侍中郎一從流落戍漁陽<lb/>
懐哉萬恨結中腸南山羃羃兔絲花北陵青青女蘿樹<lb/>
由來花葉同一根今日枝條分兩處三星差池光照灼<lb/>
北斗西指秋雲薄莖枯緑謝葉憔悴香消花盡色零落<lb/>
<pb n="KR4h0022_WYG_205-6a"/>
美人長嘆艶容萎含情收取摧折枝調絲獨弹聲未移<lb/>
<hi>一作調絃獨坐朱顔移</hi>感君行坐星嵗遲閨中宛轉今若斯<hi>一作苦思</hi>
誰能為報征人知<lb/>
　　　同前　　　　　　　　　　吴少㣲<lb/>
洛陽芳草向春開洛陽女兒平旦來流車走馬紛相催<lb/>
推<hi>一作折</hi>芳瑶草向曲臺曲臺自有千萬行重花累葉間<lb/>
垂楊北林朝日錦明光南國㣲風蘇合香可憐窈窕女<lb/>
下作邯郸倡妙舞輕迴拂長袖髙歌浩唱發清商歌終<lb/>
<pb n="KR4h0022_WYG_205-6b"/>
舞罷歡無極樂往悲來長歎息陽春白日不少留紅榮<lb/>
<hi>一作花</hi>碧樹無顔色碧樹風花先春度珠簾粉澤無人顧<lb/>
如何年少忽遲暮坐見明月與白露白露明月夜已寒<lb/>
香衣錦帯空珊珊今日陽春一妙曲鳳凰樓上與君弹<lb/>
　　　同前　　　　　　　　　　蔣　洌<lb/>
昨夜巫山中失却陽臺女今日粧閣裏獨伴楚王語<lb/>
　　　同前　　　　　　　　　　常　建<lb/>
井底玉氷動地明琥珀轆轤青絲索仙人騎鳳披綵霞<lb/>
<pb n="KR4h0022_WYG_205-7a"/>
挽上銀瓶照天閣黄金作身雙飛龍口銜明月噴芙蓉<lb/>
一時渡海望不見曉上青樓十二重<lb/>
　　　同前　　　　　　　　　　崔　顥<lb/>
十五嫁王昌盈盈出畵堂自矜年正小復倚壻為郎舞<lb/>
愛前溪緑歌憐子夜長閒時鬬百草度日不成粧<lb/>
　　　同前六首　　　　　　　　崔國輔<lb/>
遺却珊瑚鞭白馬驕不行章臺折楊柳春日路旁情<lb/>
　此詩一百九十四巻重出今已削去<lb/>
<pb n="KR4h0022_WYG_205-7b"/>
　　　二<lb/>
玉籠薰羅裳著罷眠洞房不能春風裏吹却蘭麝香<lb/>
　　　三<lb/>
湖南與君别湖北憶君歸湖裏鴛鴦起雙雙他自飛<lb/>
　　　四<lb/>
種棘遮蘼蕪畏人來摘殺比至狂夫還看看幾花發<lb/>
　　　五<lb/>
歸來日尚早却欲向芳洲渡口水流急迴船不自由<lb/>
<pb n="KR4h0022_WYG_205-8a"/>
　　　六<lb/>
淨掃黄金堦飛霜厚如雪下簾弹箜篌不忍見秋月<lb/>
　　　同前　　　　　　　　　　李　頎<lb/>
男兒事長征生作<hi>一作小</hi>幽燕客賭<hi>一作覩</hi>勝馬蹄下由來<lb/>
輕七尺殺人莫敢前鬢如蝟毛磔黄金隴底白雲飛未<lb/>
得報恩不得歸遼東小婦年十五慣弹琵琶㑹歌舞合<lb/>
為羌笛出塞聲使我三軍淚如雨<lb/>
　　　同前　　　　　　　　　　崔　曙<lb/>
<pb n="KR4h0022_WYG_205-8b"/>
緑筍総成行紅花亦成子能當此時好獨自幽閨裏夜<lb/>
夜苦更長愁來不如死<lb/>
　　　同前　　　　　　　　　　崔　萱<lb/>
灼灼葉中花夏萎春又芳明明天上月蟾缺圓復光未<lb/>
如君子情朝違夕已忘玉帳枕猶暖紈扇思何長願因<lb/>
西南風吹上玳瑁床嬌眠錦衾裏宛轉雙鴛鴦<lb/>
　　　同前　　　　　　　　　　戴休珽<lb/>
窮秋朔風起滄海愁隂漲敵騎掠河南漢兵屯㶚上羽<lb/>
<pb n="KR4h0022_WYG_205-9a"/>
書驚沙漠刁斗諠亭障關塞何蒼茫邊烽逓相望弱齡<lb/>
負雄節俠客多招訪投筆棄書生提戈逐飛將㧞劍照<lb/>
霜白怒髪衝冠壯㑹立萬里功視君封侯相<lb/>
　　　同前　　　　　　　　　　權徳輿<lb/>
家人强進酒酒後能忘情持杯未飲時衆感紛已盈明<lb/>
月照我旁<hi>一作房</hi>庭柯振秋聲空庭白露下枕席凉風生<lb/>
所思萬里餘水濶山縱横佳期憑夢想未曉愁雞鳴願<lb/>
得一心人當年歡樂并長筵映玉爼素指<hi>一作手</hi>弹秦筝<lb/>
<pb n="KR4h0022_WYG_205-9b"/>
<graphic n="KR1863" url="https://raw.githubusercontent.com/kanripo/KR-Gaiji/master/images/KR1863.png" mimeType="image/png"/>睇呈巧笑惠音激淒清此願良未果永懐空如酲<lb/>
　　　同前三首<hi>戲贈陸大夫十二丈</hi>　　　　孟　郊<lb/>
蓮子不可得荷花生水中猶勝道旁栁無事<hi>一作時</hi>蕩春<lb/>
風<lb/>
　　　二<lb/>
緑萍與荷葉同在一泉<hi>一作此一作水</hi>中風吹荷葉在緑萍西<lb/>
復東<lb/>
　　　三<lb/>
<pb n="KR4h0022_WYG_205-10a"/>
蓮花不開<hi>一作葉未開</hi>時苦心終日巻春水<hi>一作風</hi>徒蕩漾荷<lb/>
花未開展<lb/>
　　　同前　　　　　　　　　　張夫人<lb/>
轆轤曉轉素絲綆桐聲夜落蒼苔塼涓涓吹溜若時雨<lb/>
濯濯佳蔬非用天丈夫不觧此中意抱甕當時徒自賢<lb/>
　　　同前　　　　　　　　　　梁　鍠<lb/>
妾家巫峽陽羅帳寢銀床曉日臨忩乆春情引夢長落<lb/>
釵仍在鬢㣲汗欲消黄縱使朦朧覺魂逰逐楚王<lb/>
<pb n="KR4h0022_WYG_205-10b"/>
　　　同前　　　　　　　　　　劉　商<lb/>
逹曙寢衣冷開門霜露凝風吹昨夜淚一片枕前氷<lb/>
　　　同前　　　　　　　　　　賈　島<lb/>
碌碌復碌碌百年雙轉轂志士中夜心良馬白日足俱<lb/>
為不等閒誰是知音目眼中兩行淚曾弔三獻玉<lb/>
　　　擬古<hi>此詩已見二百三巻</hi>　　　　　　劉孝威<lb/>
　　　同前<hi>此詩已見二百六巻</hi>　　　　　　辛徳源<lb/>
　　　同前　　　　　　　　　　崔　融<lb/>
<pb n="KR4h0022_WYG_205-11a"/>
飲馬臨濁河濁河深不測河水日東注河源迴西極思<lb/>
君正如此誰為生羽翼日夕大川隂雲霞千里色所思<lb/>
在何處宛在機中織離夢當有魂愁容定無力夙齡負<lb/>
竒志中夜多歎息㧞劔斬長榆彎弧射小棘班張固非<lb/>
擬衛霍行可即寄謝閨中人努力加飡食<lb/>
　　　同終南山擬古　　　　　　胡師耽<lb/>
結廬終南山西北望帝京烟霞亂鳥道劣見長安城宫<lb/>
雉互相暎雙闕雲間生鐘鼔沸閶闔笳管咽承明朱門<lb/>
<pb n="KR4h0022_WYG_205-11b"/>
臨槐路紫盖飛縱横望望未極已甕牖秋風驚巖岫草<lb/>
木黄飛鴈遺塞聲墜葉積幽逕繁露垂荒庭甕中酒新<lb/>
熟澗谷塞蟲鳴且對一壺酒安用世間名寄言市朝客<lb/>
君王樂太平<lb/>
　　　擬古　　　　　　　　　　何思澄<lb/>
故交不可忘猶如蘭桂芳新知雖可悦不異茱萸香妾<lb/>
有鳳鶵<hi>一作皇</hi>曲非無陌上桑薦君君不御抱琴自悲凉<lb/>
　　　同前贈陳子昻<hi>此詩見二百四十九巻</hi>　喬知之<lb/>
<pb n="KR4h0022_WYG_205-12a"/>
　　　同前三首　　　　　　　　徐彦伯<lb/>
讀書三十載馳騖周六經儒衣干時主忠䇿獻闕庭一<lb/>
朝奉休盼從容厠羣英束身趨建節秉筆坐承明廨署<lb/>
相填咽寮史紛縱横五日休澣時屠蘇繞玉屏橘花覆<lb/>
北沼桂樹交西榮樹棲兩鴛鴦含春向我鳴皎潔綺羅<lb/>
艶便娟絲管清擾擾天地間出處各有情何必巖石下<lb/>
枯槁閒此生<lb/>
　　　二<lb/>
<pb n="KR4h0022_WYG_205-12b"/>
遥裔烟嶼鴻雙影旦夕同交翰倚沙月和鳴弄江風茝<lb/>
若茂芳序君子從逺戎雲生隂海沒花落春潭空紅淚<lb/>
掩促柱錦衾羅熏籠自傷瓊草緑詎惜鉛粉紅裂帛附<lb/>
雙燕為余向遼東<lb/>
　　　三<lb/>
頽光無淹晷逝水有迅流緑苔紛易歇紅顔不再求歌<lb/>
笑當及春無令壯志秋弱年仕關輔門豁王<hi>疑</hi>御溝敷<lb/>
愉東城際婉變南陌頭荷花嬌緑水楊葉暖青樓中有<lb/>
<pb n="KR4h0022_WYG_205-13a"/>
緑<hi>疑作綺</hi>羅人可憐名莫愁畫屏繞金膝珠簾懸玉鈎纎<lb/>
指調寳瑟泠泠哀且柔贈君鴛鴦帯因以鷫鸘裘向曉<lb/>
吟日坐閨夕秉燭逰無作北門客咄咄懐百憂<lb/>
　　　同前　　　　　　　　　　李　白<lb/>
生者如過客死者如<hi>一作為</hi>歸人天地一逆旅同悲萬古<lb/>
塵月兔空𢷬藥扶桑已成薪白骨寂無語<hi>一作言</hi>青松豈<lb/>
知春前後皆歎息浮雲何足珍<lb/>
　　　同前　　　　　　　　　　釋皎然<lb/>
<pb n="KR4h0022_WYG_205-13b"/>
日出天地正煌煌闢晨曦六龍驅羣動古今無盡時夸<lb/>
父亦何愚兢走先自疲飲乾咸池水折盡長桑枝渴死<lb/>
化爝火嗟嗟徒爾為空留鄧林在折盡<hi>一作推折</hi>令人嗤<lb/>
　　　同前<hi>郭茂倩樂府作東飛伯勞歌</hi>　　　　李　暇<lb/>
秦王龍劔燕后琴珊瑚寳匣鏤雙心誰家兒女抱香枕<lb/>
開衾滅燭願侍寢瓊窓半上金鏤幬輕羅隠面不障羞<lb/>
青綺帳中坐相憶紅羅鏡裏見愁色簷花照月鶯對棲<lb/>
空將可憐暗中啼<lb/>
<pb n="KR4h0022_WYG_205-14a"/>
　　　同前　　　　　　　　　　孟　簡<lb/>
劔客不誇貎主人知取心但營纎毫義肯計千萬金勇<lb/>
發看鷙擊憤來聴虎吟平生貴酬徳刃敵無幽深<lb/>
　　　同前　　　　　　　　　　顧　况<lb/>
龍劔昔蔵影送雄留其雌人生阻歡會神物亦别離碧<lb/>
樹感秋落佳人無還期夜琴為君咽浮雲為君滋愛而<lb/>
傷不見使星徒參差<hi>集作星漢徒参差</hi>
　<lb/>
<pb n="KR4h0022_WYG_205-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二百五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百五十二</head>
    <p>
<pb n="KR4h0022_WYG_651-1a"/>
欽定四庫全書<lb/>
　文苑英華巻六百五十二　　宋　李昉等　編<lb/>
　勸學<lb/>
　　上東宫勸學啟一首　　上東宫請講學啟一首<lb/>
　薦士<lb/>
　　上桂州李中丞薦盧遵啟一首<lb/>
　　薦韓乂啟一首　　　　薦王寧啟一首<lb/>
　賀官<hi>雜賀附</hi>
<pb n="KR4h0022_WYG_651-1b"/>
　　賀陸相公拜相啟一首　賀趙相公拜相啟一首<lb/>
　　賀趙江陵宗儒辟符載啟一首<lb/>
　　賀裴相公破淮西啟一首<lb/>
　　賀門下裴相公啟一首<lb/>
　　賀門下李相公啟一首<lb/>
　　賀中書門下平澤潞啟一首<lb/>
　　賀相國汝南公啟一首<lb/>
　　賀髙相公除荆南啟一首<lb/>
<pb n="KR4h0022_WYG_651-2a"/>
　　勸學<lb/>
　　　上東宫勸學啟<hi>𤣥宗為太子時</hi>　　　劉　憲<lb/>
臣以今月二十二日侍從外叅親奉令㫖令臣勾當所<lb/>
進書随了随進并語臣云當今閒暇正好讀書臣自承<lb/>
殿下之好尚私心歡喜不能自勝伏惟天縱神武生知<lb/>
睿哲誠時與理會固無待勤求然自古及今皆重于學<lb/>
至於光輝盛徳發揚令聞安靜身心保寧家國除此之<lb/>
外更無以加常人讀書擬干爵禄事湏精熟乃堪試練<lb/>
<pb n="KR4h0022_WYG_651-2b"/>
殿下居副君之位有絶世之才豈假尋章摘句哉蓋應<lb/>
略知大意而巳用功甚少為利極多伏願克成美志無<lb/>
棄暇日上以慰至尊之心下以答庶寮之望幸甚幸甚<lb/>
侍讀禇無量經明行脩在朝罕匹是以皇帝簡擇令侍<lb/>
殿下謂宜時䝉召問而察其言臣以愚劣忝迹端士區<lb/>
區之誠莫不罄竭謹啟<lb/>
　　　上東宫請講學啟<hi>𤣥宗為太子時</hi>　　張　說<lb/>
臣某等啟臣聞安國家定社稷者武功也經天地緯禮<lb/>
<pb n="KR4h0022_WYG_651-3a"/>
俗者文教也社稷定矣固寧輯於人和禮俗興焉在刋<lb/>
正於儒範順考古道率由舊章故周文王之為太子也<lb/>
崇禮不倦魏文帝之在春宫也好古無怠博覽史籍激<lb/>
揚令聞取髙前代垂名不朽伏惟皇太子殿下英睿天<lb/>
縱聖敬日躋神算宻發雄威立斷廓清氛祲用寧國家<lb/>
兆人由是歸徳六合所以推功主鬯青宫固本也分務<lb/>
紫極觀政也副羣生之望作累聖之儲殿下之於天下<lb/>
可謂不輕矣監國理人可謂至重矣莫不拭目而視清<lb/>
<pb n="KR4h0022_WYG_651-3b"/>
耳而聽冀聞異政以裨聖道臣愚伏願崇太學簡明師<lb/>
重道尊儒以養天下之士今禮經殘缺學校陵遲歴代<lb/>
經史率多紕繆實殿下闡揚之日刋定之秋伏願博採<lb/>
文士旌求碩學表正九經刋考三史則聖賢遺範粲然<lb/>
可觀况殿下至性神聰留情國體幸以問安之暇應務<lb/>
之餘引進文儒詳觀文典商略前載討論得失降温顔<lb/>
開讜議則政途理體日以增益繼業承祧永垂徳美臣<lb/>
等行業素輕藝能寡薄顧慙端士叨侍宫闈日夜祗懼<lb/>
<pb n="KR4h0022_WYG_651-4a"/>
無以匡輔區區㣲誠願効塵露輕進芻鄙庶垂採擇臨<lb/>
啟如失伏用兢惶謹啟<lb/>
手令答曰經史脫誤事資刋理自非通儒孰詳大義侍<lb/>
讀等升堂觀<hi>集作覩</hi>奥能定闕文今司經崇文皆有舊籍<lb/>
敬承来教即令考序項日以来未暇數<hi>集作接</hi>對何嘗少<lb/>
選而忘徳音尋當叙進羣英<hi>集作公</hi>冀聞餘論仍令<hi>集作今仍</hi>
錄留啟本以代書紳<lb/>
　　薦士<lb/>
<pb n="KR4h0022_WYG_651-4b"/>
　　　上桂州李中丞薦盧遵啟　　栁宗元<lb/>
某啟凡士之當顯寵貴劇則其受賜於人也無徳心焉<lb/>
何也彼將曰吾勢能得之是以所出者大而其報也必<lb/>
細居窮厄困辱則感槩捧戴萬萬有加焉是以所出者<lb/>
小而其報也必巨審矣故凡明智之君子務其巨以遺<lb/>
其細則功業光乎當時聲名流乎無窮其所以激之於<lb/>
中者異也若宗元者可謂窮厄困辱者矣世皆背去顦<lb/>
顇曠野獨頼大君子以明智垂仁問訊如平生光耀囚<lb/>
<pb n="KR4h0022_WYG_651-5a"/>
錮若被文繡嗚呼世之知止足者鮮矣既受厚遇則又<lb/>
有不巳之求以黷閣下之嚴威然而亦欲出其感槩捧<lb/>
戴而效其巨者伏惟閣下留意裁擇幸甚幸甚伏以外<lb/>
族積徳儒厚以為家風周齊之間兄弟三人咸為帝者<lb/>
師孝仁之譽髙於他門伯舅叔仲咸以孝徳通于鬼神<lb/>
為文士所紀述相國彭城公嘗號于天下名其孝以求<lb/>
其類則其後咸宜碩大光寵以充神明之心今乃彫䘮<lb/>
淪落莫有逹者豈與善之道無可取耶獨内弟盧遵其<lb/>
<pb n="KR4h0022_WYG_651-5b"/>
行類諸父靜専温雅好禮而信飾以文墨逹於政事今<lb/>
所以聞於閤下者無怍於心無愧於色焉以宗元棄逐<lb/>
枯槁故不求逹仕不務顯名而又難乎其進也竊髙閤<lb/>
下之舉賢容衆故願委心焉則施澤於遵過於厚賜小<lb/>
人也逺矣以今日之形勢而不廢其言使遵也有籍名<lb/>
於天官獲禄食以奉養用成其志一舉而有知恩之地<lb/>
<hi>地集作士</hi>焉可不謂務其巨者乎伏惟試詳擇焉言而無實<lb/>
罪也其敢逃大譴<hi>七字集作罪其敢逃</hi>進退恐懼不知所裁不宣<lb/>
<pb n="KR4h0022_WYG_651-6a"/>
謹啟<lb/>
　　　薦韓乂啟　　　　　　　　杜　牧<lb/>
某啟昨日所啟言韓拾遺事非與韓求衣食救饑寒也<lb/>
御史亦豈為救饑寒之官乎中丞必曰大梁奏取韓以<lb/>
救饑寒何不去夫幕吏乃古之陪臣以人為北面雖布<lb/>
衣無耻之士亦宜訪其樂與不樂况有耻<hi>集作道</hi>之君子<lb/>
乎韓以旅寓洛中非不樂汴<hi>集作梁</hi>也不甘不告之請耳<lb/>
韓及第後歸越中佐沈公江西宣城府罷唐扶中丞辟<lb/>
<pb n="KR4h0022_WYG_651-6b"/>
於閩中罷府歸路由建州妻為元晦同髙祖妹惡晦為<lb/>
人不省之及晦得越乃棄産避之居常州殷儼者仰韓<lb/>
之道自閩寄百縑遺之及門不開書緘而斥去之牧比<lb/>
两府同院但見其亷慎髙絜亦未知其道太和八年自<lb/>
淮南有事至越見韓居<hi>集作君</hi>於境上三畆宅兩頃田樹<lb/>
𬞞釣魚唯召名僧為侣餘房究易嬉嬉然無日不自得<lb/>
也未嘗及身名出處之語未嘗入公府造請與幕吏宴<lb/>
逰因此不為縉紳所相見禮蕭髙二連帥至即日造其<lb/>
<pb n="KR4h0022_WYG_651-7a"/>
廬詢以<hi>集作其</hi>政事稱先人梓材有文學髙名沒於越之<lb/>
府幕故不願復為越賔及髙至許下厚禮辟之其為人<lb/>
也貞絜芳茂非其人不與逰非其食不敢食蕭舎人考<lb/>
功崔員外是趨於韓交者牧復趨於蕭崔二君子者即<lb/>
韓之去牧其間不啻容數十人矣亦安得知其賢而言<lb/>
之復不僣乎伏恐中丞謂韓求官以衣食干交朋者中<lb/>
丞初在憲府固宜慎選御史御史固非救饑寒之官某<lb/>
乆承恩知但欲薦賢於盛時雖至淺陋亦知不可以交<lb/>
<pb n="KR4h0022_WYG_651-7b"/>
友饑寒求清秩以干大君子者伏恐<hi>集作慮</hi>未審誠懇故<lb/>
此具陳本末伏惟照察謹啟<lb/>
　　　薦王寧啟<lb/>
某啟前渭南縣令王寧前件官實有吏才稱於衆口年<lb/>
少强力一也遇事必能裁割二也既藴智能無頭角誇<lb/>
誕三也亷直可保四也處於驕將内臣之間必能和同<lb/>
五也今者邉將生事雜虜起戎不憂兵甲唯在饋運某<lb/>
過承恩奬輙敢薦才伏惟取捨之間特賜恕察謹啟<lb/>
<pb n="KR4h0022_WYG_651-8a"/>
　　賀官<hi>雜賀附</hi>
　　　賀陸相公拜相啟　　　　　吕　頌<lb/>
某啟伏見詔書相公拜上台之位寅亮天工登翊王室<lb/>
弼成大化佇致和平叶一人夢卜之求副四海具瞻之<lb/>
望凡在中外孰不慶幸方今聖主文明天下思理兵革<lb/>
不舉于兹十年黎元有再安之望戎馬有歸牧之勢夫<lb/>
物應有兆機生其㣲制動者守乎靜求直者端乎表秉<lb/>
鈞者慎始而圗其終也相公天實生徳錫我皇家顒顒<lb/>
<pb n="KR4h0022_WYG_651-8b"/>
蒼生延首以望蠻夷左袵亦仰無窮某受任遐荒職在<lb/>
邉鎮瞻戀欣忭無任下情<lb/>
　　　賀趙相公拜相啟<lb/>
某啟伏見某月日詔書伏承相公膺啟沃之心登輔弼<lb/>
之任人望巳久天意下從休聲飈馳浹洽海内凡在士<lb/>
庶不勝慶幸伏以陛下文徳聿脩武功克靜祲沴不作<lb/>
昇平漸階正可乗天時以創制因人事以立法天其或<lb/>
者必以相公乗啟聖之運致仁壽之期自然百度以貞<lb/>
<pb n="KR4h0022_WYG_651-9a"/>
九流式叙霜露所墜罔不開化蠢動含生皆遂其性致<lb/>
君堯舜何獨古人某受命荒服職在天涯瞻望喜躍無<lb/>
任下情<lb/>
　　　賀趙江陵宗儒辟符載啟　　栁宗元<lb/>
某啟伏聞以武都符載為記室天下立志之士雜然相<lb/>
顧繼以歎息知為善者得其歸嚮流言者有所間執直<lb/>
道之所行義風之所揚堂堂焉實在荆山之南矣幸甚<lb/>
幸甚夫以符君之藝術志氣為時聞人才位未會盤桓<lb/>
<pb n="KR4h0022_WYG_651-9b"/>
固久中間因縁䧟在危邦與時偃仰不廢其道而為見<lb/>
忌嫉者横致唇吻房給事以髙節特立明之於朝王吏<lb/>
部以清議自任辨之於外然猶小人浮議困在交㦸凡<lb/>
諸侯之欲得符君者城聮壤接而惑於騰沸環視相讓<lb/>
莫敢先舉及受署之日則皆開口垂臂悵望悼悔譬之<lb/>
求珠於海而徑寸先得則衆皆怏然罷去知竒寳之有<lb/>
所歸也嗚呼巧言難明下流多謗自非大君子出世之<lb/>
氣則何望焉瞻望清風若在天外無任感激欣躍之至<lb/>
<pb n="KR4h0022_WYG_651-10a"/>
輕黷陳賀不勝戰越不宣謹啟<lb/>
　　　賀裴相公破淮西啟　　　　元　稹<lb/>
某啟伏見當道節度使牒伏承相公生禽吳元濟歸斬<lb/>
闕下功髙振古事絶稱言億兆讙呼天下幸甚某聞舉<lb/>
世非之而心不惑者謂之明羣疑未亡而計先定者謂<lb/>
之智日者天棄淮蔡蓄為汙瀦五十年間三后垂顧𦕈<lb/>
爾元濟繼為凶妖謂君命可逃以父死為利聖上以睿<lb/>
謨神筭方議剪除羣下守見習聞咸懐阻沮公英猷獨<lb/>
<pb n="KR4h0022_WYG_651-10b"/>
運卓立不囬内排疑惑之詞外輯異同之旅三軍保任<lb/>
一意誅鋤投石之卵雖危拒輪之臂猶奮頼閤下忠誠<lb/>
憤激親自拊廵靈旗一臨餘沴電掃此所謂俟周公而<lb/>
後淮夷服得元凱而後吳冦平凡在陶甄孰不忻幸况<lb/>
某早趨門館抃躍尤深僻守遐荒不獲随例拜賀無任<lb/>
踴躍徘徊之至<lb/>
　　　賀門下裴相公啟　　　　　劉禹錫<lb/>
某啟伏以相公含道傑出降神挺生坐籌以弼睿謩秉<lb/>
<pb n="KR4h0022_WYG_651-11a"/>
鉞以行天討風雲助氣山岳効靈制勝於罇爼之間指<lb/>
蹤於韝緤之末蕭斧既定衮衣以歸君心如魚水人望<lb/>
如風草一徳交暢萬方<hi>集作邦</hi>和平運神思於洪爐納生<lb/>
靈於壽域文武丕績冠于古今某恪守遐荒不獲随例<lb/>
拜賀瞻望抃躍無任下情<lb/>
　　　賀門下李相公啟<hi>自西川入為大夫拜相</hi>
某啟伏以聖君當功成愷樂之日而求賢愈切思治益<lb/>
深是上𤣥垂休欲速致太平之明效以相公事業而逢<lb/>
<pb n="KR4h0022_WYG_651-11b"/>
此時天下之人視仁壽之域其猶尋尺故命書所至徳<lb/>
風随之㣲材片善咸自磨拂况同主國柄如吹塤箎含<lb/>
生之倫唯所措置日月亭午物無邪隂聖賢合徳人識<lb/>
正道雖居畎畆足以詠歌某遐守要荒不獲随例拜賀<lb/>
私感竊忭實倍恒情<lb/>
　　　賀中書門下平澤潞啟　　　杜　牧<lb/>
某啟伏以上黨之地肘京洛而履蒲津倚太原而跨河<lb/>
朔戰國時張儀以為天下之脊建中日田恱名曰腹中<lb/>
<pb n="KR4h0022_WYG_651-12a"/>
之眼帶甲十萬籍土五州太行夷儀為其扃闗健馬强<lb/>
兵為其羽翼自逆黨専有僅及一世頗聞教育實曰精<lb/>
强昨者凶豎専地之請初陳聖主整旅之詔將下中外<lb/>
逺邇皆疑難攻蜂蠆螳蜋頗亦自負伏惟相公上符神<lb/>
斷潜運廟謀仗宗社威靈驅風雲雷電掌上必取彀中<lb/>
難逃纔逾周星果梟逆首周公東征之役㨗至三年憲<lb/>
皇淮夷之師尅聞四嵗較虜冦之强弱曾不等倫考攻<lb/>
取之敗亡何至容易若非睿筭英略借箸深謀比之前<lb/>
<pb n="KR4h0022_WYG_651-12b"/>
脩一何逺出自此鞭笞反側洒掃河湟大開明堂再振<lb/>
儒校窮天盡地皆為壽域之人赤子秀眉共老止戈之<lb/>
代某謬分符竹實由恩知慶快歡忭之誠倍百常品不<lb/>
宣謹啟<lb/>
　　　賀相國汝南公啟　　　　　李商隠<lb/>
某啟日者慶屬中興運推常武仰窺金版遐考瑶圗順<lb/>
祖之孝思丹青曾閔憲皇之武力刀机彭韋聖上初九<lb/>
潜淵登三佩契以后稷岐嶷為小慧故人莫得知以漢<lb/>
<pb n="KR4h0022_WYG_651-13a"/>
皇雲物為下祥故神無所豫洎陟元后洪惟長君固必<lb/>
降非常之人輔惟新之政伏惟閤下昭回降彩沆瀣融<lb/>
精徃執靈鉟正星辰之分野今調鏤鼎猶日月之得天<lb/>
昔軒后師臣成<hi>集作商</hi>王畏相殷奉伊尹則謂之元聖周<lb/>
事吕尚則命為太公此王者之所以尊賢傑而不以為<lb/>
疑也至于姬旦金縢不與燕召同列仲尼麟史不令游<lb/>
夏措辭甘盤尊舊學之名夷吾居仲父之位此又賢傑<lb/>
之所以自負其道而不以為讓也上下交感人祗叶從<lb/>
<pb n="KR4h0022_WYG_651-13b"/>
是我后夷姦秉哲之辰是閤下宰物康時之夕清廟係<lb/>
心矣蒼生延首矣允也無間樂哉惟時某早奉輝光嘗<lb/>
䝉咳唾牛心致譽麈尾交談而契闊十年流離萬里扶<lb/>
風歌則劉琨抱<hi>英華作跪</hi>膝白頭吟則鮑昭撫膺重至門闈<lb/>
空餘皮骨方從初服無補大鈞穿履敝衣正同北郭槁<lb/>
項黄馘乃<hi>集作仍</hi>類曹商未知伏謁之期徒切太平之賀<lb/>
下情無任抃賀踴躍之至謹啟<lb/>
　　　賀髙相公除荆南啟　　　　胡　曾<lb/>
<pb n="KR4h0022_WYG_651-14a"/>
伏以相公承家業峻開國勲髙術妙六竒圗精八陣生<lb/>
民皎日聖主迅雷才成破趙之功旋告下齊之㨗故得<lb/>
威宣破竹力號㧞山弛張七徳之中舒巻五車之内東<lb/>
周士庶咸遊沸鼎之中西蜀蒸民悉在春臺之上蓋由<lb/>
人事豈屬天時昔漢得韓信而興楚失陳平遂滅今者<lb/>
江騰海沸山動岳摇荆門告累卵之危淮楚陳剖胎之<lb/>
難赤眉巻地黄巾滔天公侯無匡合之才藩鎮乏縱擒<lb/>
之術若不預咨賢哲早託英雄則何異魚逰宋池鷰巢<lb/>
<pb n="KR4h0022_WYG_651-14b"/>
衞幕崑岡火發玉石俱焚歴陽水来智愚同䧟雖思嘗<lb/>
膽何補噬臍且擘斷華山冝假巨靈之力決平洪水湏<lb/>
憑大禹之才是以上自一人下同百辟僉云非相公不<lb/>
能定荆楚非相公不能綰貨泉既無易於肩堯遂有成<lb/>
於命說伏計即離犀浦遽赴龍山銷唐堯旰食之憂解<lb/>
黎庶倒懸之急某家在湖外郡出關中遂假道於荆闗<lb/>
獲起居於梅鼎仰將軍之大樹敢議營巢窺丞相之巨<lb/>
川唯希在藻伏惟照鑒<lb/>
<pb n="KR4h0022_WYG_651-15a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_651-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百五十二<lb/>
</p>
<p>
</p>
  </div>
</body>
</text>
</TEI>
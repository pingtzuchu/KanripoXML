<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三十一</head>
    <p>
<pb n="KR4h0022_WYG_031-1a"/>
欽定四庫全書<lb/>
　文苑英華巻三十一　　　宋　李昉等　編<lb/>
　地類七<lb/>
　　古石賦一首　　　石賦一首<lb/>
　　落星石賦一首　　昆明池石鯨賦一首<lb/>
　　禎石賦一首　　　仙石靈臺賦一首<lb/>
　　石鏡賦二首　　　望夫化為石賦一首<lb/>
　　溜穿石賦二首<lb/>
<pb n="KR4h0022_WYG_031-1b"/>
　　　古石賦　　　　　　　　　鄭惟忠<lb/>
博望侯周遊天下厯覽山川尋長河於異域得美石而<lb/>
獻焉漢武帝未之竒也東方朔見而喟然曰此石英輝<lb/>
潤宻秀色明爛舊枕昆吾之谿曾臨歸美之岸玊雉飛<lb/>
而激矢金雞鳴而縱彈至如天台始裂地乳初分丹靑<lb/>
孕彩隱起成文盈尺則内含明月膚寸則外吐浮雲别<lb/>
有兩楹分竦雙闕相向依依識啓母之形亭亭表望夫<lb/>
之狀鼔迎桴而若動㠶映舟而似颺此並流膏曲澗滴<lb/>
<pb n="KR4h0022_WYG_031-2a"/>
髓危峰據谷成虎臨池作龍鋪英九節連葉千重若乃<lb/>
泗水之上岐山之側撫之則磬動竒音被之則錦開新<lb/>
色匠石見而驚駭師涓聞而歎息於是琢磨成狀雕瑩<lb/>
生輝似龜則負圖盤峙如鵲則緘印鶱飛在地者佳人<lb/>
𢷬練登天者織女支機及其火烈崑墟星流宋國被隕<lb/>
形碎遭焚影黑碑沉郢路之東柱折陽關之北昔之開<lb/>
壇竹聳抱劒松抽礎應山雲之潤橋通海水之流柳谷<lb/>
岸崩之馬鬱林泥落之牛莫不歳月凋訛丘陵蕪没顛<lb/>
<pb n="KR4h0022_WYG_031-2b"/>
墜坑穽枕倚巖窟據洞口而嵳峩出泉心而硉矹徒見<lb/>
新排理坼舊蹙文迴圓分者雹散方裂者氷開旣藏瑕<lb/>
而被蘚又抱穴以侵苔豈如寫鏡能明磨鋒可利擊拊<lb/>
充帝庭之樂關和覩王府之器總五色而補天含九光<lb/>
而鎮地者矣詞未畢帝乃顧而言曰楚王見璞棄之山<lb/>
阿不有卞氏其如玉何抽琴命操爲古石之歌歌曰江<lb/>
東藏瑞簡濟北藴兵書若非平固湖中鴈定是昆明池<lb/>
裏魚歌響旣終神儀有懌左右驚視符彩傍射使玉人<lb/>
<pb n="KR4h0022_WYG_031-3a"/>
而攻之果得連城之璧<lb/>
　　　石賦　　　　　　　　　　李　邕<lb/>
代有遠遊子植杖大野周目層巖覩巨石而歎曰兹盤<lb/>
礴也可用武而轉乎兹峭峙也可騰趠而登乎觀其陵<lb/>
雲挿峰隠霄横嶂峻削標表汗漫儀狀劃鎮地以周博<lb/>
崛戴天而雄壯黙𤣥雲之暮起赩丹霞之朝上若使矗<lb/>
布長城嶷聮高壁遏西戎而分塞截東胡而度磧張九<lb/>
州之地險蹙四夷之天隔固可以眇絶驕子遐阻勍敵<lb/>
<pb n="KR4h0022_WYG_031-3b"/>
歸華夏之甲士却邊荒之羽檄别有列在王庭地當文<lb/>
砌疑貞琬之粉澤艶重錦之光麗承聽政之梁柱納進<lb/>
賢之階陛匪徒夾植桃李因芳茝蕙䧏神女之徜徉拂<lb/>
仙衣之容曳若乃苔蘚剥落雨露淋漓水碧藻曜繪畫<lb/>
紛披不邀代之所貴不欲人之見知罔懷金而則異曷<lb/>
剖玉而方竒至若危堞孤援懸門禦衝出陣摧鶴乗城<lb/>
起龍砲與矢而飛雨磁當途而列墉金鼔爲之沮氣戈<lb/>
矛爲之輟鋒借如奕秋沉思蜀相興圖秉節制以全勝<lb/>
<pb n="KR4h0022_WYG_031-4a"/>
縱劫殺以論都鄙宋緘之謬識嘉禹鑿之神模落五星<lb/>
而多懵坐千人而不孤惟磨礱之所取任圓方之自殊<lb/>
支空留於織室編尚想於兵符鳥何恨而填海山何言<lb/>
而望夫徒以貞者不黷堅者可久臥如羊於山野蹲似<lb/>
虎於林藪知作鼓之希聲信爲人之無偶梁架海以東<lb/>
住<hi>一作注</hi>鎮臨江而南守庶投水而克成將補天而何有<lb/>
豈獨砥礪利器盤踞眞王鏃來肅愼門通越裳屹特立<lb/>
以興主駕能言以發祥邇聞<hi>疑作開</hi>蓮兮表華遠倚劒兮<lb/>
<pb n="KR4h0022_WYG_031-4b"/>
疏梁保兹城而永固結彼交而不忘何止藏書入室勒<lb/>
篆離經翕湘川之飛燕伏昆池之駭鯨膏久服而顔駐<lb/>
碑一觀而涕零豈如扣角匡坐且悲歌於白水尋山小<lb/>
住止危途於翠屏而已哉<lb/>
　　　落星石賦　　　　　　　　崔　沔<lb/>
元氣初變有形旣闢稟清明之表者騰爲星辰受重濁<lb/>
之資<hi>一作姿</hi>者降爲土石肇經綸於邃古蓋常久而不易<lb/>
詭哉靈物爰始混成叅夫𤣥象麗於太淸彼在天也何<lb/>
<pb n="KR4h0022_WYG_031-5a"/>
譴奄淪落於邊城其在地也何幸復推遷於上京爾其<lb/>
蘭臺廣廡芸閣脩除飛軒廓落邃宇崇虚芳草旖旎珍<lb/>
木扶疎邇九重之宮闕藏萬古之圖書地禁務簡政和<lb/>
禮舒貞而不黷其淸有餘意棲閒之得所形<hi>一作雖</hi>變化<lb/>
其焉如徒觀其隱淪晶昭<hi>疑</hi>畜縮光芒體硉矹以難動<lb/>
氣埋冥而不揚擬於規矩旣不合於圓方徵其彩飾又<lb/>
無復於𤣥黄匪處匪出不識於行藏匪榮匪悴不逹於<lb/>
炎凉夫其靜也何必徐生百祥夫其重也何必能鎭百<lb/>
<pb n="KR4h0022_WYG_031-5b"/>
殃庻永終而知弊蓋抱璞而襲常彼無用也亦至人之<lb/>
所謂允臧<lb/>
　　　昆明池石鯨賦　　　　　　李子卿<lb/>
漢武帝將恢厥功闕<hi>一作闢</hi>厥土使近必伏遠必取乃象<lb/>
滇河以爲池法昆明而敎武於是水物備石鯨吐茸鱗<lb/>
鏤甲欲動於漣漪掉尾建鬐必隨於風雨殘文沙白古<lb/>
色苔蒼若噴沫而生浪狀銜珠而有光質惟其堅豈有<lb/>
時而泐感則斯應蓋動惟其常方將協靈德薦禎祥豈<lb/>
<pb n="KR4h0022_WYG_031-6a"/>
泥沉而沙臥與地久而天長者哉至若漢苑風霽秦渚<lb/>
流春輕搖澹泞稍動淵淪載沉載浮百尺且窺於頒首<lb/>
若明若滅兩崖猶認於文鱗對牛女而光動映樓船而<lb/>
色新誇大豈慙於海客遇屯空笑於波臣及乎雷隱南<lb/>
山雲生北斗鼔怒波擊崩騰水走勢則淘淘<hi>疑作洶洶</hi>有類<lb/>
陽侯之振聲乃虩虩宛是蒲牢之吼若此則非不知靈<lb/>
之所憑神之所有者也且石之爲質也磨而不磷魚之<lb/>
爲物也動而必順豈比夫爲犀蜀郡浦際空沉作燕湘<lb/>
<pb n="KR4h0022_WYG_031-6b"/>
川雨中方振色映乎崖渚性合乎風雷非任子之釣得<lb/>
儻琴高之御來幸見處於河漢亦何辭於刼灰客有感<lb/>
而言曰今失流無虞鏗鐘何託請爲不轉之志以就觀<lb/>
濠之樂儻南溟之可圖吾固知夫後時之可以潜躍也<lb/>
　　　禎石賦<hi>以素質𤣥字篆隷相叅爲韻</hi>　　　薛存誠<lb/>
上帝乃眷下顧豐我皇祚産禎石以報德約逺人以遐<lb/>
赴外輝煥以發章内淸明而含素方圓氷潔篆隷星布<lb/>
五千符聖厯之長一九合太陽之數瑩然非追琢所及<lb/>
<pb n="KR4h0022_WYG_031-7a"/>
忽爾若神靈來附考乎文也知諸受命之期徵乎石焉<lb/>
示此維城之固且夫文旌乎實石堅乎質垂本根以繁<lb/>
茂作元后之貞吉驗符而天命有歸貽慶而孫謀莫失<lb/>
方洛書以自來狀河圖之負出懿夫皪彩發鮮隱起成<lb/>
姸質非工斵字乃神鐫移篆文於玉璽之上取隷則於<lb/>
銅棺之前紛鳥迹以届漢若飛騰而在泉帝拜昌言慶<lb/>
實延於卜代名傳聖運功何異於補天苟不思而來曁<lb/>
恭承眷於上𤣥信乎瑞以勤致彰乎天賜其爲后也貴<lb/>
<pb n="KR4h0022_WYG_031-7b"/>
乎無得而稱其爲石也下乃不求而致豈比夫渭濱之<lb/>
璜兮空言佐命峴首之碑兮永沉文字孰若我垂吉祚<lb/>
於當時演昌期於後嗣且乎文可嘉而不可巻石可固<lb/>
而不可轉題八角而爾乃增輝刻九言而吾斯盡善宜<lb/>
子孫之蟄蟄得先銜於篆隷太宗勞謙垂制䖍告上帝<lb/>
伊連被而莫紀自高祖而流裔其石也爲遐玉之祥惟<lb/>
孤也實先君之系誠降慶之所致敢欺紿於輿隷於是<lb/>
公卿列辟劒佩鏘鏘聮趨詣石再拜稱觴斯萬人之有<lb/>
<pb n="KR4h0022_WYG_031-8a"/>
慶表二聖之重光不然何炫發於石玊侔其相瑩<hi>疑</hi>煌<lb/>
無點璀璨有章帝曰祖考之德惟覃股肱之能以參故<lb/>
天錫之罔替諒不榖而何堪<lb/>
　　　仙石靈臺賦<lb/>
惟神化之所感何禎祥而必臻位將天而同德天與日<lb/>
而共新百靈扶於三善萬象資乎一人美以<hi>疑</hi>英聲逺<lb/>
被嘉貺必陳於是祕其迹則如畫如隱圖其文則匪鐫<lb/>
匪刻屈若絲縈舒同髮直彩非因染辭無假飾雖真籙<lb/>
<pb n="KR4h0022_WYG_031-8b"/>
之可觀固神功之靡測若乃烟消字發苔落文生映月<lb/>
波起含日金明彰八千之綿祚著三代之珍名或鸞迴<lb/>
而鳳轉乍雲㸃而霜横法兼篆籀體備形聲信天筆之<lb/>
攸假實神翰之所成至如桂影宵臨星光夜燭分若珠<lb/>
解連同瓊續映斯<hi>疑作朝</hi>霞以散錦流夕露以垂玊紀三<lb/>
皇之故亊包五代之遺躅足使濁河龍泳淸洛龜沉旣<lb/>
超前而冠後亦挾古而光今所以管絃流韻鐘石凝音<lb/>
豈獨妙符至理固亦道叶乾心總羣瑞以考徵實表盛<lb/>
<pb n="KR4h0022_WYG_031-9a"/>
乎貞紀騰茂實於千載激淸流乎萬祀𤣥象煥以呈祥<lb/>
靈山鬱以効祉明皇期<hi>一作基</hi>之永固與天地乎終始嗟<lb/>
㣲臣之菲薄屬欽明於暮齒望天闕以長謠情顧戀其<lb/>
何已也<lb/>
　　　石鏡賦<hi>以淸光内朗稟之媚然爲韻</hi>　　　李　程<lb/>
惟石之貞惟鏡之淸鏡因石以爲異石假鏡而爲名其<lb/>
在石焉肇自一拳之質其爲鏡也非因百鍊之精不資<lb/>
磨瑩而氷淨詎假雕鐫而砥平徒美夫孕淸瑩含彩綴<lb/>
<pb n="KR4h0022_WYG_031-9b"/>
粲玊質以皎皛蓄霜華而明媚匪因人力其成也何時<lb/>
倬彼神功其來也奚自凝輝烱烱散彩洋洋旣不勞乎<lb/>
鎔範亦無失於圓方輝映空巖恒舞山雞之影色澄淸<lb/>
夜寧慙玊兎之光伊鑒物之必審信自然之所稟彼虚<lb/>
受而不遺同至道之無私旣不限於遐邇豈有差於毫<lb/>
釐深山之中誰辨藏氷之處幽谷之際寧分抵璧之時<lb/>
况剛直其體淸貞自持恒發輝山之色常含韞玉之姿<lb/>
懷寧一之心不可轉也處闃寂之地誰其尸之當六合<lb/>
<pb n="KR4h0022_WYG_031-10a"/>
之精爽澄素輝之潔朗可以坐致於雲霄可以立分於<lb/>
魍魎知遠之邇視山岳之在目以小觀大覽江湖如指<lb/>
掌且鏡之爲物也浄石之爲義也堅旣守質以固矣亦<lb/>
騰光而皓然朗鑒之前皆願呈其肝膽委照之下終願<lb/>
辨乎媸妍故能無幽不燭無物不載彼三光與萬類莫<lb/>
不形乎其内也哉<lb/>
　　　望夫化爲石賦<hi>以望逺思深質隨神變爲韻</hi>白行簡<lb/>
至堅者石最靈者人何精誠之所感忽變化而如神離<lb/>
<pb n="KR4h0022_WYG_031-10b"/>
思無窮已極傷春之目貞心彌固俄成可轉之身原夫<lb/>
念遠增懷憑高流眄心搖搖而有待目眇眇而不見絲<lb/>
蘿無託難立節以自持金石比堅故推誠而遂變徒觀<lb/>
夫其形未泐其怨則深介然而凝類夫啓母之狀確乎<lb/>
不㧞堅於王霸之心口也不言腹兮則實形落落以孤<lb/>
立勢亭亭而逈出化輕裙於五色獨認羅衣變纎手於<lb/>
一拳已迷紈質矧乎石以表其貞變以彰其異結千里<lb/>
之怨望含萬里之幽思緑雲朝觸拂峩峩之髻鬟㣲雨<lb/>
<pb n="KR4h0022_WYG_031-11a"/>
暮霑洒漣漣之珠淚雜霜華於臉粉脫苔㸃於眉翠昔<lb/>
居人代雖云賦命在天今化山椒可謂成形於地於是<lb/>
感其事察其宜採蘼蕪之芳生不相見化芙蓉之質死<lb/>
不相隨冀同穴於冥漠成終天之别離則知行高者其<lb/>
感深跡異者其致遠委碧峰之窈窕辤紅樓之婉娩下<lb/>
山有路初期携手同歸窺戸無人終歎往而不返嗟乎<lb/>
貞志可嘉高節惟亮同胚渾之凝結異追琢而成狀孤<lb/>
烟不散若襲香於爐峯之前圓月斜臨似對鏡於廬山<lb/>
<pb n="KR4h0022_WYG_031-11b"/>
之上形委化而已久目凝睇而猶望悲夫思婦與行人<lb/>
莫不覩之而惆悵<lb/>
　　　溜穿石賦<hi>以能以甚柔而攻至堅爲韻</hi>　　趙　蕃<lb/>
山溜泠然漱幽石而濺濺恒羃䍥以迸集忽嵌空而下<lb/>
穿介若自持謂稟靈而利物呀而中斷見積小以摧堅<lb/>
且其輕重異源剛柔殊類嘉洞出而無朕知累功而有<lb/>
自貫白雲之幽抱滴滴方來破蒼苔之古痕泠泠斯至<lb/>
﨑峗莫狀激射無窮逗跳沫以居内洩涓流而在中日<lb/>
<pb n="KR4h0022_WYG_031-12a"/>
就月將必漸然而爭<hi>一作自</hi>赴因㣲方著殊異<hi>疑作易</hi>者之<lb/>
先攻原乎厥性旣柔其平如砥因滴瀝以成象若洞澈<lb/>
而虚已注而匪竭歎追琢之莫加協乃有時顧堅貞而<lb/>
何以下漱而玉中開似冰謂雕以爲樽窪而無當疑鑿<lb/>
而成磴豁爾非憑然則引深邃洞觚稜諒在物而靡及<lb/>
非自㣲而不能由是異類相推於斯何甚蒙兮莫奪堅<lb/>
然是禀淸光亂灑初熠熠以穿菱素彩頻垂每熒熒而<lb/>
透錦偉夫烱若方絜於焉注兹或零落以將盡竟連環<lb/>
<pb n="KR4h0022_WYG_031-12b"/>
而不遺依依未通遵神泉之靡息一一將徹聽鳴玉之<lb/>
逺而故可以託質悠悠于山之幽載吐潜液靜如冥搜<lb/>
滴盤礴之間通兹餘潤挺剛克之際分乎至柔諒成功<lb/>
之不遠庻積習之可求<lb/>
　　　第二<hi>同前韻</hi>　　　　　　　　楊宏貞<lb/>
溜可穿石柔能䧟堅因依而上下相遇悠久而貞剛失<lb/>
全始則泠泠觸泓澄而或躍旣而決決窅洞逹而旁穿<lb/>
一道中透孤光下懸何載馳之不息終漸靡之使然觀<lb/>
<pb n="KR4h0022_WYG_031-13a"/>
夫習坎能通柔虚洊至虹挂空而飲井星曳練而投地<lb/>
徵老耼之說柔弱勝於剛强驗夫子之文積善由乎馴<lb/>
致當其涓涓無已皓皓未通若嶃巖之見拒能激射以<lb/>
相攻旣潄盪以探奥遂深沉而鑿空下漱花浮似出桃<lb/>
源之外乗流魚躍如辤丙穴之中言念其美因詳所以<lb/>
石雖堅而有崖溜雖柔而不止進寸退尺常一以貫之<lb/>
日往月來則就其深矣克諧潤下之道實契靈長之理<lb/>
想夫經始之時人莫知之笑我者謂量力而徒爾見機<lb/>
<pb n="KR4h0022_WYG_031-13b"/>
者料成功之遠而旣知難而不退長引彼而注兹是能<lb/>
卒獲其求何傷守柔細滴瀝以成響大逶迤而若抽在<lb/>
彼一拳同玉巵之無當經乎五色狀銀漢之分流其空<lb/>
可翫其義可禀庻求福之不回思進身而去甚彼以水<lb/>
投石于嗟莫承摧鋒飲羽誰謂難能曷若挫銳而功著<lb/>
積㣲而道𢎞妙哉斯賦之㫖惟執柔而有恒<lb/>
　<lb/>
　文苑英華巻三十一<lb/>
</p>
<p>
</p>
  </div>
</body>
</text>
</TEI>
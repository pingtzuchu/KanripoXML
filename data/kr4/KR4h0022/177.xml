<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百七十七</head>
    <p>
<pb n="KR4h0022_WYG_177-1a"/>
欽定四庫全書<lb/>
　文苑英華巻一百七十七　宋　李昉等　編<lb/>
　應制十　　　送餞<lb/>
　　餞中書侍郎來濟二首<lb/>
　　幸望春宫送朔方軍大緫管張仁亶六首<lb/>
　　送沙門𢎞景等還荆州二首<lb/>
　　送張說廵邉二十二首　送崔日知徃潞州二首<lb/>
　　餞王晙廵邉二首　　　送宇文融安輯户口一首<lb/>
<pb n="KR4h0022_WYG_177-1b"/>
　　送李邕之任滑臺一首　送新除岳牧一首<lb/>
　　送十道採訪使及朝使二首<lb/>
　　送李尚書入蜀一首<lb/>
　　送不蒙都䕶兼鴻臚卿歸安西一首<lb/>
　　　餞中書侍郎來濟　　　　　唐太宗<lb/>
曖曖去塵昏㶚岸飛飛輕盖指河梁雲峰衣結千重葉<lb/>
雪岫花開幾樹粧<hi>初學記作芳</hi>深愁黄鶴孤舟逺獨歎青山<lb/>
别路長聊將分袂沾襟淚還用持添離席觴<lb/>
<pb n="KR4h0022_WYG_177-2a"/>
　　　奉和餞來濟應詔　　　　　許敬宗<lb/>
萬乘騰鑣警岐路百壷供帳餞離宫御溝分水聲難絶<lb/>
廣宴當歌曲易終興言共傷千里道俯迹聊示五情同<lb/>
良哉既深留帝念沃化方有賛天聦<lb/>
　　　奉和幸望春宫送朔方軍大緫管張仁亶<lb/>
　　　　　　　　　　　　　　　李　嶠<lb/>
玉塞征驕子金符命老臣三軍張武斾萬乗餞行輪<lb/>
猛氣陵𤣥朔崇恩降紫宸投醪還結士辭第本忘身露<lb/>
<pb n="KR4h0022_WYG_177-2b"/>
下鷹初擊風髙鴈欲賔方銷塞北祲還静漠南塵<lb/>
　　　同前　　　　　　　　　　劉　憲<lb/>
命將擇耆年圖功勝必全光輝萬乗餞威武二庭宣中<lb/>
衢横鼓角曠野蔽旌旃推食天厨至投醪御酒傳凉風<lb/>
過鴈苑殺氣下鷄田分閫恩何極臨岐動睿篇<lb/>
　　　同前　　　　　　　　　　李　乂<lb/>
邉郊草具腓河塞有兵機上宰調梅寄元戎細栁威武<lb/>
貔東道出鷹隼北庭飛玉匣謀中野金輿下太㣲投醪<lb/>
<pb n="KR4h0022_WYG_177-3a"/>
銜餞酌緝衮事征衣勿謂公孫老行聞奏凱歸<lb/>
　　　同前　　　　　　　　　　蘇　頲<lb/>
北風吹早鴈日夕渡河飛氣冷膠應折霜明草正腓老<lb/>
臣帷幄筭元宰廟堂機飲酒回先蹕<hi>前巻作仙蹕</hi>臨戎觧御<lb/>
衣軍装乗曉發師律候春歸方佇勲庸盛天詞降紫㣲<lb/>
　　　同前　　　　　　　　　　鄭　愔<lb/>
御蹕下都門軍麾出塞垣長楊誇武騎細栁接戎軒睿<lb/>
曲風雲動邉威鼓吹喧坐帷將閫外俱是報明恩<lb/>
<pb n="KR4h0022_WYG_177-3b"/>
　　　同前　　　　　　　　　　李　適<lb/>
地限驕南牧天臨餞北征觧衣延寵命横劍緫威名豹<lb/>
畧恭宸㫖雄文動睿情坐觀膜拜入朝夕受䧏城<lb/>
　　　送沙門𢎞景道俊𤣥奘還荆州應制<lb/>
　　　　　　　　　　　　　　　李　嶠<lb/>
三乗歸净域萬騎餞通莊就日離亭近彌天别路長荆<lb/>
南旋杖鉢渭北限津梁何日紆真果還來入帝鄉<lb/>
　　　同前　　　　　　　　　　李　乂<lb/>
<pb n="KR4h0022_WYG_177-4a"/>
初日承歸㫖秋風起贈言漢珠留道味江璧返真源地<lb/>
出南闗逺天回北斗尊寧知一柱觀却啓四禪門<lb/>
　　　送張説廵邉<hi>有序不録</hi>　　　　　唐𤣥宗<hi>附見張説集</hi>
端拱復垂裳長懐御逺方股肱申教義戈劍静要荒命<lb/>
將綏邉服雄圖出廟堂三台入武帳八座起文昌寳胄<lb/>
匡朝<hi>集作韓</hi>主華宗輔漢王茂先慚博物平子謝文章盡<lb/>
節恢時佐輸誠禦寇塲三軍臨朔野駟馬即戎行鼔吹<lb/>
威夷狄旌軒溢<hi>集作益</hi>洛陽雲臺先著美今日更貽芳<lb/>
<pb n="KR4h0022_WYG_177-4b"/>
　　　將赴朔方軍應制　　　　張　説<lb/>
禮樂逢明主韜鈐用老臣恭慿神武策逺禦<hi>集作御</hi>鬼方<lb/>
人供帳榮恩餞山川喜詔廵天文日月麗朝賦管絃新<lb/>
幼志傳三畧衰材謝六鈞膽猶忠作屏<hi>集作伴</hi>心固<hi>集作故</hi>
道為隣漢保河南地胡清塞北塵早<hi>集作連</hi>年大軍後邇<lb/>
<hi>集作不</hi>日小康辰劍舞輕離别歌酣忘苦辛從來思博望<lb/>
許國不謀身<lb/>
　　　奉和聖製送張尚書廵邉　　源乾曜<lb/>
<pb n="KR4h0022_WYG_177-5a"/>
匈奴邇河朔漢地須<hi>集作復</hi>戎旅天子擇英才朝端出監<lb/>
撫流星下閶闔寳鉞專公輔禮物生光輝宸章<hi>集作意</hi>備<lb/>
恩詡有征視<hi>集作是</hi>矛㦸制勝唯尊爼彼美何壯哉桓桓<lb/>
擅斯舉聲華振臺閣功德標文武奉國知命輕忘家以<lb/>
身許安人在勤恤保大殫襟腑此外無異言同情報明<lb/>
主<hi>以下十篇並附載張説集</hi>
　　　同前　　　　　　　　　　張嘉貞<lb/>
天錫我宗盟元戎付夏卿多才兼將相必勇獨横行經<lb/>
<pb n="KR4h0022_WYG_177-5b"/>
緯稱人傑文章作代英山川㸔是陣草木想為兵不待<lb/>
河氷合猶防塞月明有謀當繫醜無戰且綏氓閫外傳<lb/>
三畧雲中冀一平感恩心共<hi>集作共心</hi>盡悵别旅魂驚直視<lb/>
前旌掣遥聞後騎鳴還期方定日復此出郊迎<lb/>
　　　同前　　　　　　　　　　宋　璟<lb/>
帝道薄存兵王師尚有征是闗司馬法爰命緫戎行盡<lb/>
<hi>集作畫</hi>閫崇威信分麾盛寵榮聚觀方結轍出祖遂傾城<lb/>
聖酒江河潤天詞象緯明德風邉草偃勝氣朔雲平宰<lb/>
<pb n="KR4h0022_WYG_177-6a"/>
國推良噐為軍挹羙<hi>集作壯</hi>聲至和常得體不戰即亡精<lb/>
以智泉寧竭其徐海自清遲還廟堂座贈别故人情<lb/>
　　　同前　　　　　　　　　　盧從愿<lb/>
上將發文昌中軍静朔方占星引旌節擇日拜壇塲禮<lb/>
樂臨軒送威聲出塞揚安邉俟帷幄制勝在巖廊作鼓<lb/>
將軍氣投醪壯士觴戒途遵六月離贈動三光槐路清<lb/>
梅暑蘅臯起<hi>集作赴</hi>麥凉時文仰雄伯耀武震遐荒衽席<lb/>
知無戰兵戈示不忘佇聞歌杕杜凱入繫名王<lb/>
<pb n="KR4h0022_WYG_177-6b"/>
　　　同前　　　　　　　　　　許景先<lb/>
文武承邦式風雲感國禎王師親賦政廟畧久論兵漢<lb/>
主知三傑周官統六卿四方分閫受千里坐謀成介胄<lb/>
辭前殿壺觴宿左營賞延頒賜厚<hi>集作重</hi>宸贈出車榮龍<lb/>
武三軍氣魚鈴五校名郊雲駐旌羽邉吹引金鉦訓<hi>集作</hi>
<hi>捧</hi>旅方稱德安人更克貞佇觀銘石罷同聼凱歌聲<lb/>
　　　同前　　　　　　　　　韓　休<lb/>
一德光台象三軍賞<hi>集作掌</hi>夏卿來威申廟畧出緫叶師<lb/>
<pb n="KR4h0022_WYG_177-7a"/>
貞受鉞辭金殿慿<hi>集作凭</hi>軒出<hi>集作去</hi>鼎城曙光搖組甲疎<lb/>
吹遶雲旌左律方先凱中鼙即訓兵定功張武事陳頌<lb/>
紀天聲祖宴初留賞宸章更寵行車徒靈雨送林野夕<lb/>
隂生路極河流逺川長朔氣平南轅遲返斾歸奏謁承<lb/>
明<lb/>
　　　同前　　　　　　　　　　徐知仁<lb/>
聖德膺三統皇威備<hi>集作被</hi>八埏大明均照物小醜未寧<lb/>
邉國相台衡重元戎廟畧宣紫泥方受命黄石乃推賢<lb/>
<pb n="KR4h0022_WYG_177-7b"/>
問罪隂山下安人屬國前度闗行照月乗障坐消烟北<lb/>
闕紆宸藻南橋列祖筵耀威當夏日殺氣指秋天鞞鼓<lb/>
黿鼉振旌旗鳥獸懸由來詞翰首今見勒燕然<lb/>
　　　同前　　　　　　　　　　崔羽錫<lb/>
供帳何煌煌公其撫朔方羣僚御餞酌明主䧏離章闗<lb/>
塞重門下郊岐禁苑傍陳兵宜雨濯<hi>集作洗</hi>卧鼓候風凉<lb/>
炎景寧云憚神謀肅所將旌搖天月逈騎入塞雲長赫<lb/>
赫皇威振油油聖澤滂非唯按車甲兼以正封疆叱咤<lb/>
<pb n="KR4h0022_WYG_177-8a"/>
隂山道澄清瀚海陽虜垣行决勝台座佇為光<lb/>
　　　同前　　　　　　　　　　胡　皓<lb/>
燕公為漢將武德奉文思利用經戎莾英圖叶聖詒塞<lb/>
沙制長䇿窮石捲搖旗萬里要相賀三邊又在兹稜威<lb/>
方逐逐談笑坐怡怡寵餞紛郊道充厨竭御司嘗醪企<lb/>
行邁聽樂罷漣洏衮旒垂翰墨纓蕤迭賦詩金山無積<lb/>
阻玉樹有華滋請迨炎風暮歸旌候此時<lb/>
　　　同前　　　　　　　　　　王　翰<lb/>
<pb n="KR4h0022_WYG_177-8b"/>
紫綬尚書印朱軿丞相車登朝身許國出閫將辭家不<lb/>
憚炎蒸苦親嘗走集賖選徒軍有政<hi>集作令</hi>誓卒爾無譁<lb/>
帝樂風初起王城日半斜寵行流聖作寅餞照台華騎<lb/>
歴河南樹旌搖塞北沙榮懐應盡服嚴殺已先加業峻<lb/>
靈祗保功成道路嗟寧如<hi>集作知恐非</hi>鑿空使逺致石榴花<lb/>
　　　同前　　　　　　　　　　崔泰之<lb/>
南庭荒服逺北斗將星飛旗皷臨沙漠旌旄出洛畿闗<lb/>
山遶玉塞烽火映金㣲屢獻帷謀策頻承廟勝威躞蹀<lb/>
<pb n="KR4h0022_WYG_177-9a"/>
臨河騎逶迤渡隴旂地脉平千古天聲振九圍車馬生<lb/>
邉氣戈鋋駐落暉夏近蓬猶轉秋深草未腓餞送紆天<lb/>
什恩榮賜御衣佇勒燕然頌鳴騶計日歸<lb/>
　　　同前　　　　　　　　　　王　丘<lb/>
德業藴時宗幽符夣象通台司計祈父師律緫元戎出<lb/>
入敷能政謀猷體至公贈行光睿什宴别感宸衷文炳<lb/>
髙天曜恩垂湛露融建牙之塞表鳴鼓接雲中䇿宻鬼<lb/>
神祕威成劍騎雄朔門正炎月兵氣已秋風肅殺從此<lb/>
<pb n="KR4h0022_WYG_177-9b"/>
始方乗天運隆<lb/>
　　　同前　　　　　　　　　　蘇　晉<lb/>
方漢比周年興王今在宣亟聞降虜拜復覩出軍<hi>集作師</hi>
篇祈父萬邦式英猷三畧傳筭車申夏政茇舍起戎田<lb/>
嚴問盈<hi>集作盟</hi>胡苑軍容濟洛川皇情悵闗斾詔餞列郊<lb/>
筵路接禁園草池分御井蓮離聲軫去角居念㫁歸蟬<lb/>
三㨗豈云永七擒良信然具寮有誠寄望凱秋風前<lb/>
　　　同前　　　　　　　　　　王光庭<lb/>
<pb n="KR4h0022_WYG_177-10a"/>
賢相德符充朝推文武雄海波先若鏡闗草預從風鉞<lb/>
助將軍勇威成天子功瓊章九霄發錫宴五衢通玉輾<lb/>
龍盤帶金装鳯頸騘虎貔分儗儗河洛振熊熊戈劍千<lb/>
霜白旌旃<hi>集作旗</hi>萬火紅示刑夷狄變流惠鬼神同㓂息<lb/>
軍容偃塵銷朔野空用師敷禮樂非是為獯戎<lb/>
　　　同前　　　　　　　　　　袁　暉<lb/>
出師宣九命分閫用三台始應幕中畫言從天上來丹<lb/>
青不獨任韜畧遂䨇該坐見威稜洽彌彰事業恢旌旗<lb/>
<pb n="KR4h0022_WYG_177-10b"/>
曉雲送鞞鼓朔風催虜氣銷殘月邉聲韻落梅羽書雄<lb/>
北地龍漢寢南埃<hi>集作垓</hi>寵戰黄金盡輸戈<hi>集作誠</hi>白日廻<lb/>
離章宸翰發祖讌國門開欲識恩華盛平生文武才<lb/>
　　　同前　　　　　　　　　　席　豫<lb/>
聖帝重兵權分麾屬大賢中軍仍執節<hi>集作政</hi>丞相復廵<lb/>
邊翕習戎装動張皇廟畧宣朝榮承睿札野餞轉行旃<lb/>
亭障東縁海沙塲北際天春冬見巖<hi>集作嚴</hi>雪朝夕候烽<lb/>
烟已勒封山記<hi>集作燕山頌</hi>猶聞遣戍篇五營將月合八陣<lb/>
<pb n="KR4h0022_WYG_177-11a"/>
與雲連經絡<hi>集作畧</hi>圖方逺懐柔道更全歸來畫麟閣靄<lb/>
靄武功傳<lb/>
　　　同前　　　　　　　　　　張九齡<lb/>
宗臣事有征廟算在休兵天與三台座人當萬里城朔<lb/>
南方偃革河右蹔<hi>集作誓非</hi>揚旌寵錫從仙禁光華出漢京<lb/>
山川勤逺畧原隰軫皇情為奏薫琴唱仍題寳劍名聞<lb/>
風六郡伏計日五戎平山甫歸應疾留侯功復成歌鐘<lb/>
旋可望衽席豈難行四牡何時入吾君聽履聲<lb/>
<pb n="KR4h0022_WYG_177-11b"/>
　　　同前　　　　　　　　　　徐　堅<lb/>
至德撫遐荒神兵赴朔方帝思元帥重爰擇股肱良累<lb/>
相承開地深籌叶子房寄崇專斧鉞禮備設壇塲鞞皷<lb/>
喧雷電戈劍凛風霜四黄<hi>集作騏</hi>將戒道十乗啟先行聖<lb/>
賜<hi>集作錫</hi>加恒數天文耀寵光出郊開帳飲寅餞盛離章<lb/>
雨濯梅林潤風秋麥野凉燕山應勒頌麟閣佇名揚<lb/>
　　　同前　　　　　　　　　　崔日用<lb/>
軒相推風后周官重夏卿廟謀能允廸韜畧又縱横吉<lb/>
<pb n="KR4h0022_WYG_177-12a"/>
日差<hi>集作四</hi>黄馬宣王六月兵擬清鷄鹿塞先指朔方城<lb/>
列將懐威撫匈奴畏盛名去當推轂送來佇出郊迎絶<lb/>
漠蓬將斷華筵槿正榮壯心㸔舞劍别緒應懸旌睿錫<lb/>
承優㫖乾文復寵行蹔勞期永逸赫矣振天聲<lb/>
　　　同前　　　　　　　　　　賀知章<lb/>
荒憬盡懐忠梯航已自通九攻雖不戰五月尚持戎遣<lb/>
戍徴周牒恢邊重漢功選車命元宰授律取文雄胄出<lb/>
天弧上謀成帝幄中詔旂分夏物專討錫唐弓帳宿伊<lb/>
<pb n="KR4h0022_WYG_177-12b"/>
川<hi>集作生</hi>右鉦傳<hi>集作吹</hi>晉苑東饔人藉蕡實樂正理絲桐<lb/>
岐陌涵餘雨離川照晩<hi>集作曉</hi>虹恭聞詠方叔千載舞皇<lb/>
風<lb/>
　　　賜日知往潞州　　　　　　唐𤣥宗<lb/>
潞國開新府壺闗寵舊林<hi>集作臨</hi>妙旌循吏德持<hi>集作特</hi>恱<lb/>
庶甿心禮樂中朝貴仁明列郡欽揚風非贈扇易俗是<lb/>
張琴藩鎮謳謠滿<hi>集作洽</hi>行宫雨露深㑹書丞相䇿先賜<lb/>
潁川金<lb/>
<pb n="KR4h0022_WYG_177-13a"/>
　　　奉和賜崔日知往潞州應制　張　説<lb/>
聖情留曩鎮佳氣翊興王増㦸雄都府髙車轉太常川<lb/>
横八練濶山帶五龍長連帥初恩命天人舊紀綱餞途<lb/>
飛御藻闔境自生光明主徴循吏何年下鳯凰<lb/>
　　　餞王晙廵邊　　　　　　　唐𤣥宗<lb/>
振武威荒服揚文肅逺墟金壇申將禮玉節授軍符免<lb/>
胄三方外銜刀萬里餘昔時呉㑹静今日虜庭虚分閫<lb/>
仍推轂援桴且訓車風颺旌旗逺雨洗甲兵初坐見台<lb/>
<pb n="KR4h0022_WYG_177-13b"/>
階謐行聞祅祲除檄来湏挿羽箭去亦飛書舟檝功斯<lb/>
著鹽梅望匪疎不應陳七德欲使化先敷<lb/>
　　　奉和餞王晙巡邉應制　　　張　説<lb/>
六月歌周雅三邉念夏卿欲施攻戰法先作簡稽行禮<lb/>
樂知謀帥春秋識用兵一勞堪定國萬里即長城䇿有<lb/>
和戎利威傳破虜名軍前雨洒道樓上月臨營别藻瑤<lb/>
華降同衣錦襮榮闗山由義近戈甲為恩輕絲竹路傍<lb/>
散風雲馬上生朝廷謂吉甫邦國望君平<lb/>
<pb n="KR4h0022_WYG_177-14a"/>
　　　奉和聖製送宇文融安輯户口應制<lb/>
　　　　　　　　　　　　　　　前　人<lb/>
至德臨天下勞情遍九圍念兹人去本蓬轉將何依外<lb/>
避征戍數内傷親黨稀嗟不逢明盛胡能照隐㣲栢臺<lb/>
簡行李蘭殿錫朝衣别曲動秋風恩令生春輝使出四<lb/>
<hi>集作西</hi>海安詔下萬心歸怍無䕫龍佐徒歌鴻鴈飛<lb/>
　　　送李邕之任滑臺　　　　　唐𤣥宗<lb/>
漢家重東郡宛彼白馬津黎庶既蕃殖臨之勞舊臣逺<lb/>
<pb n="KR4h0022_WYG_177-14b"/>
别初道路今行方及春課成應第一良牧爾當仁<lb/>
　　　奉和聖製漕橋東送新除岳牧應制<lb/>
　　　　　　　　　　　　　　　蘇　頲<lb/>
寳賢不遺俊臺閣盡鵷鸞未若調人切其如簡帝難上<lb/>
才膺出典中㫖念分官特以專城貴深惟列郡安政行<lb/>
思務本風靡屬勝殘有令田知急無分獄在寛至言題<lb/>
睿札殊渥洒仙翰詔餞三台降朝榮萬國歡舉杯臨水<lb/>
發張樂擁橋觀式佇東風㑹鏘鏘簡玉壇<lb/>
<pb n="KR4h0022_WYG_177-15a"/>
　　　奉和聖製送十道採訪及朝集使<lb/>
　　　　　　　　　　　　　　　張九齡<lb/>
三年一上計萬國趨河洛課最力已陳賞延恩復博垂<lb/>
衣深共理改瑟期咸若首路廻竹符分鑣揚木鐸戒程<lb/>
有攸徃詔餞無淹泊昭晰動天文殷勤在人瘼侍<hi>集作恃</hi>
久聖念兹克終朝所托行矣當自强春耕庶秋穫<lb/>
　　　奉和聖製暮春送朝集使歸郡應制<lb/>
　　　　　　　　　　　　　　　王　維<lb/>
<pb n="KR4h0022_WYG_177-15b"/>
萬國仰宗周衣冠拜冕旒玉乗迎大客金節送諸侯祖<lb/>
席傾三省褰帷向九州楊花飛上路槐色䕃通溝來預<lb/>
鈞天樂歸分漢主憂宸章類河漢垂象滿中州<lb/>
　　　奉和聖製送李尚書入蜀　　張九齡<lb/>
睿言感忠義何有間山川狥節今如此離情空復然皇<lb/>
心在勤恤德澤委昭宣周月成功已<hi>集作后</hi>明年或勞旋<lb/>
　　　奉和聖製送不䝉都䕶兼鴻臚卿歸安西應制<lb/>
　　　　　　　　　　　　　　　王　維<lb/>
<pb n="KR4h0022_WYG_177-16a"/>
上卿増命服都䕶揚歸斾雜虜盡朝周諸胡皆自鄶鳴<lb/>
笳瀚海曲按節陽闗外落日下河源寒山盡秋塞萬方<lb/>
氛祲息六合乾坤泰無戰是天心天心同覆載<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_177-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百七十七<lb/>
</p>
<p>
</p>
  </div>
</body>
</text>
</TEI>
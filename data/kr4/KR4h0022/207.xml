<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百七</head>
    <p>
<pb n="KR4h0022_WYG_207-1a"/>
欽定四庫全書<lb/>
　文苑英華巻二百七　　　宋　李昉等　編<lb/>
　樂府十六<lb/>
　　梁甫吟三首　　　　　白頭吟三首<lb/>
　　遊子吟五首　　　　　妾薄命九首<lb/>
　　妾安所居一首　　　　宛轉歌三首<lb/>
　　古興九首　　　　　　古曲一首<lb/>
　　古歌一首　　　　　　古詞五首<lb/>
<pb n="KR4h0022_WYG_207-1b"/>
　　　梁甫吟　　　　　　　　　陸　瓊<lb/>
臨淄佳麗地少小習名倡似笑唇朱動非愁眉翠揚掩<lb/>
抑随竽轉和柔㑹瑟張輕扇屢迴指飛塵亟遶梁寄言<lb/>
諸葛相此曲作難忘<lb/>
　　　同前　　　　　　　　　　沈　約<lb/>
龍駕有馳䇿日御不<hi>一作無</hi>停隂星籥亟廻變氣化坐盈<lb/>
侵寒花稍耿耿秋海<hi>一作塞</hi>日沉沉髙窓仄<hi>一作灰</hi>餘火傾<lb/>
河駕騰參颷風折暮草驚籜<hi>一作竿</hi>霣層林時雲靄空逺<lb/>
<pb n="KR4h0022_WYG_207-2a"/>
年氷<hi>一作淵水</hi>結清深奔樞豈易紐殊庭不可臨懐仁每多<lb/>
意履順孰能禁露清一唯促緩志且移心哀歌歩梁甫<lb/>
歎絶有遺吟<hi>一作音</hi>
　　　同前　　　　　　　　　　李　白<lb/>
長嘯梁甫吟何時見陽春君不見朝歌屠叟辭棘津八<lb/>
十西來釣渭濵寕羞白髪照清<hi>一作緑</hi>水逄時吐<hi>一作壯</hi>氣<lb/>
思經綸廣張三千六百鈎<hi>一作釣</hi>風期暗與文王親大賢<lb/>
虎變愚不測當年頗似尋常人又<hi>一作君</hi>不見髙陽酒徒<lb/>
<pb n="KR4h0022_WYG_207-2b"/>
起草中長揖山東隆準公入門開說<hi>一作不拜</hi>騁雄辯兩女<lb/>
輟洗來趨風東下齊城七十二指旄楚漢如旋蓬狂生<lb/>
落魄<hi>見酈食其傳</hi>尚如此何况壯士當羣雄我欲攀龍見明<lb/>
主雷公砰訇震天鼓帝旁投壺多玉女三時大笑生<hi>一作</hi>
<hi>開</hi>電光倐爍晦冥起風雨閶闔九門不可通以額叩關<lb/>
閽者怒白日不照吾精誠杞國無事憂天傾猰㺄磨牙<lb/>
競人肉騶虞不折生草莖手接飛猱摶彫虎側足焦原<lb/>
未言苦智者可巻愚者豪世人見我輕鴻毛力排南山<lb/>
<pb n="KR4h0022_WYG_207-3a"/>
三壯士齊相殺之用<hi>一作費</hi>二桃吴楚弄兵非<hi>一作無</hi>劇孟<lb/>
亞夫咍爾為徒勞梁甫吟聲正悲張公兩龍劔神物合<lb/>
有時風雲感㑹起屠釣天<hi>一作大</hi>人<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼當安之<lb/>
　　　白頭吟　　　　　　　　　張正見<lb/>
平生懐直道<hi>一作白首</hi>松桂比真<hi>一作貞</hi>風語黙妍媸際沉浮<lb/>
毁譽中䜛新恩易盡情去寵難終彈珠金市側抵玉泰<lb/>
山東含香老顔駟執㦸異揚雄惆悵崔亭伯幽憂馮敬<lb/>
通王嬙沒故<hi>一作胡</hi>塞班女棄深宫春苔封履跡秋葉奪<lb/>
<pb n="KR4h0022_WYG_207-3b"/>
粧紅顔如花落槿鬢似雪飄蓬此時積<hi>一作即</hi>長歎少<hi>一作</hi>
<hi>傷</hi>年誰復同<lb/>
　　　同前　　　　　　　　　　劉希夷<hi>文粹作宋之問</hi>
洛陽城中桃李花飛來飛去落誰家洛陽<hi>一作幽閨</hi>女兒好<lb/>
顔色行逄落花長歎息今年花開顔色改明年花開復<lb/>
誰在已見松栢摧為薪更聞桑田變成海古人無復洛<lb/>
陽東今人還對落花風年年嵗嵗花相似嵗嵗年年人<lb/>
不同寄言全盛紅顔子應憐半死白頭翁此翁白頭真<lb/>
<pb n="KR4h0022_WYG_207-4a"/>
可憐憶昔紅顔美少年光禄池臺文錦繡將軍樓閣畫<lb/>
神仙公子王孫芳樹下清歌妙舞落花前一朝卧病無<lb/>
相識三春行樂在誰邉宛轉蛾眉能幾時須臾鶴髪亂<lb/>
如絲但㸔古來歌舞地惟有黄昏鳥雀飛<hi>一作悲</hi>
　　　同前　　　　　　　　　　李　白<lb/>
錦水東北流波蕩雙鴛鴦雄巢漢宫月雌弄春草芳寕<lb/>
同萬死碎綺翼不忍雲間兩分張此時阿嬌正嬌妬獨<lb/>
坐長門愁日暮但願君恩顧妾深豈憚黄金買詞賦相<lb/>
<pb n="KR4h0022_WYG_207-4b"/>
如作賦得黄金丈夫好新多異心一朝將聘茂陵女文<lb/>
君因贈白頭吟東流不作西歸水落花辭條羞故林兎<lb/>
絲本無情随風任傾倒誰使女蘿枝而來强縈抱兩草<lb/>
猶一心人心不如草莫巻龍鬚席從他生網絲且留琥<lb/>
珀枕㑹有夣來時覆水再收豈滿杯棄妾已去難重迴<lb/>
古來得意不相負只今惟見青陵臺<lb/>
　　　遊子吟　　　　　　　　　顧　况<lb/>
故櫪思疲馬故窠思迷禽浮雲蔽我鄉躑躅遊子吟遊<lb/>
<pb n="KR4h0022_WYG_207-5a"/>
子悲乆滯浮雲欝東岑客堂無絲桐落葉如秋霖囏哉<lb/>
逺遊子所以悲滯滛一為浮雲詞憤塞誰能禁馳歸<hi>一作</hi>
<hi>暉</hi>百年内惟願展所欽胡為不歸歟坐使年病侵未老<lb/>
霜遶鬢非狂火燒心大行何難哉北斗不可斟夜静星<lb/>
河出耿耿辰與參佳人夐青天尺素重於金泬寥羣動<lb/>
異𦕈黙諸境森苔衣上閒階蟋蟀催寒碪立身計幾悮<lb/>
道險無容針三年不還家萬里遺錦衾夣魂無重阻離<lb/>
憂罔古今胡為不歸歟辜負匣中琴腰下是何物牽纒<lb/>
<pb n="KR4h0022_WYG_207-5b"/>
曠登尋朝與名山期夕宿楚水隂楚水殊演漾名山窅<lb/>
嶇嶔客從洞庭來婉孌瀟湘深橘柚在南國鴻鴈遺其<lb/>
音下有碧草洲上有青橘林引燭窺洞穴凌波睥天琛<lb/>
蒲荷影參差鳬鶴雛淋涔浩歌惜芳杜散髪輕華簮胡<lb/>
為不歸歟淚下沾衣襟鳶飛戾霄漢螻蟻制鱣鱏赫赫<lb/>
大聖朝日月光照臨聖主雖啓廸吾人分湮沉層城登<lb/>
<hi>一作發</hi>雲韶王<hi>一作玉</hi>府鏘球琳鹿鳴志豐草况復虞人箴<lb/>
　　　同前　　　　　　　　　　李　益<lb/>
<pb n="KR4h0022_WYG_207-6a"/>
女羞夫婿薄客耻主人賤遭遇同衆流低回愧相見君<lb/>
非青銅鏡何事空照面莫以衣上塵不為心如練人生<lb/>
當榮盛待士勿言倦君看白日馳何異弦上箭<lb/>
　　　同前　　　　　　　　　　孟　郊<lb/>
慈母手中線逰子身上衣臨行密密縫意恐遲遲歸誰<lb/>
言寸草心報得三春暉<lb/>
　　　同前　　　　　　　　　　陳　陶<lb/>
棲烏喜林曙驚蓬傷嵗䦨關河三尺雪何處是天山朔<lb/>
<pb n="KR4h0022_WYG_207-6b"/>
風無重衣僕馬飢且寒慘戚别妻子遲回出門難男兒<lb/>
值休明豈是長泥蟠何者為木偶何人侍金鑾鬱鬱守<lb/>
貧賤悠悠亦無端進不圗功名退不處巖巒窮通在何<lb/>
日光景如跳丸富貴苦不早今人摧心肝誓期春之陽<lb/>
一振摩霄翰<lb/>
　　　同前　　　　　　　　　　聶夷中<lb/>
萱草生堂階遊子行天涯慈親倚門堂不見萱草花<lb/>
　　　妾薄命篇　　　　　　　梁簡文帝<lb/>
<pb n="KR4h0022_WYG_207-7a"/>
名都多雅<hi>一作麗</hi>質本自恃容姿蕩子行不<hi>一作未</hi>至秋胡<lb/>
無定期玉貎歇紅縷<hi>一作臉</hi>長嚬慣翠眉奩鏡迷朝色釙<lb/>
縫<hi>一作縫鍼</hi>脆故絲本異摇舟咎何關竊虎疑生離誰拊背<lb/>
溘死詎來遲王嬙貎本絶踉蹌入氊幃盧姬嫁日晩非<lb/>
復妙<hi>一作少</hi>年時轉山猶可逐<hi>一作遂</hi>烏白望難期妾心徒<lb/>
自苦旁人㑹見嗤<lb/>
　　　同前　　　　　　　　　　劉孝威<lb/>
去年從越障<hi>一作嶂</hi>今嵗沒胡庭嚴霜封碣石驚沙暗井<lb/>
<pb n="KR4h0022_WYG_207-7b"/>
陘玉簮乆落鬢羅衣長掛屏浴蠶思洙<hi>一作□</hi>水挑桑憶<lb/>
鄭坰寄書朝鮮吏留釧武安亭勿言戎夏隔但令<hi>一作念</hi>
心契冥不見豐城劍千祀復同形<lb/>
　　　同前　　　　　　　　　　劉元淑<lb/>
自從離别守空閨遥聞征戰赴<hi>一作起</hi>雲梯夜夜相思<hi>一作</hi>
<hi>思君又作愁君</hi>遼海北<hi>一作/外</hi>年年抛<hi>一作棄</hi>妾渭橋西陽春白日<lb/>
照空暖紫燕紅<hi>一作銜</hi>花向庭滿彩鸞琴裏怨聲多飛鵲<lb/>
鏡前梳粧斷誰家夫婿乆<hi>一作不</hi>從征應是漁陽别有情<lb/>
<pb n="KR4h0022_WYG_207-8a"/>
莫道紅顔燕地少家家還似洛陽城且逐新人殊未歸<lb/>
還令秋至夜霜飛北斗星前横旅<hi>一作度</hi>鴈南樓月下𢷬<lb/>
寒衣更<hi>一作夜</hi>深聞鴈腸欲絶獨夜挑燈燈復滅暗啼羅<lb/>
帳空自憐夢度陽關向誰說每吟<hi>一作憐</hi>容貎宛如神何<lb/>
其<hi>一作如何</hi>薄命不如人願君朝夕燕山至好作明年楊栁<lb/>
春<lb/>
　　　同前　　　　　　　　　　李　白<lb/>
漢帝重阿嬌貯之黄金屋咳唾落九天随風生珠玉寵<lb/>
<pb n="KR4h0022_WYG_207-8b"/>
極愛還歇妬深情却踈長門一歩地不肯暫回車雨落<lb/>
不上天覆水最難<hi>一作難再</hi>收君情與妾意各自東西流昔<lb/>
日芙蓉花今成素秋草以色事他人能得幾時好<lb/>
　　　同前　　　　　　　　　　權德輿<lb/>
昔住邯鄲年尚少只是嬌羞弄花鳥青樓碧紗大道邉<lb/>
緑楊日暮風裊裊嬋姢玉貎二八餘自矜<hi>一作憐</hi>顔色花<lb/>
不如麗質全勝秦氏女藁碪寕用専城居嵗去年來年<lb/>
漸長青蛾<hi>一作春</hi>紅粉全堪賞玉樓珠箔但閒居南陌東<lb/>
<pb n="KR4h0022_WYG_207-9a"/>
城詎來往韶光日月看漸遲摽梅既落行有時寕知燕<lb/>
趙娉婷子翻嫁幽并游俠兒年年結束青絲騎出門一<lb/>
去何時至秋月空懸翡翠簾春幃懶卧鴛鴦被沙塞經<lb/>
時不寄書深閨愁獨意何如花前拭淚情無限月下調<lb/>
絃<hi>一作琴</hi>恨有餘别離苦多相見少洞房愁夢何由曉閒<lb/>
看雙燕淚霏霏静對空床夢悄悄鏡裏紅顔不自禁陌<lb/>
頭香騎動春心為問佳期早晩是人人總觧有黄金<lb/>
　　　同前　　　　　　　　　　孟　郊<lb/>
<pb n="KR4h0022_WYG_207-9b"/>
不惜十指弦為君千萬彈常恐新聲至<hi>一作發</hi>坐使故聲<lb/>
殘<hi>一作使我故曲殘</hi>棄置今日悲即是昨日歡將新變故易將<lb/>
故為新難青山有蘼蕪淚葉常不乾空令後世<hi>一作代</hi>人<lb/>
采掇幽思攅<hi>一作思幽蘭</hi>
　　　同前　　　　　　　　　　曹　鄴<lb/>
薄命常惻惻出門見南北劉郎馬蹄疾何處去不得淚<lb/>
珠不可收蟲絲不可織知君緑桑下更有新相識<lb/>
　　　同前　　　　　　　　　　盧　綸<lb/>
<pb n="KR4h0022_WYG_207-10a"/>
妾年初二八兩度嫁狂夫薄命今猶在堅貞掃地無<lb/>
　　　同前　　　　　　　　　　孟　郊<lb/>
薄命頭欲白頻年嫁不成秦娥未十五昨日事公卿豈<lb/>
有機杼力空傳歌舞名妾専脩婦徳媒氏却相輕<lb/>
　　　妾安所居　　　　　　　　曹　鄴<lb/>
賤妾先無寵蛾眉進不遲一非西北麗無復南城期何<lb/>
因暫艶逸豈為乏妍姿徒有黄昏望寧遇青樓時惟惜<lb/>
應門掩方除永巷悲匡床終不共何由横自私<lb/>
<pb n="KR4h0022_WYG_207-10b"/>
　　　宛轉歌　　　　　　　　　江　總<lb/>
七夕天河白露明八月濤水秋<hi>一作青</hi>風驚樓中恒聞哀<lb/>
曲響塘上復有苦辛行不觧何意悲秋氣直置<hi>一作致</hi>無<lb/>
秋悲自生不怨前堦促織鳴偏愁别路𢷬衣聲别燕差<lb/>
池自有返離蟬寂寞詎含情雲聚含<hi>一作懐</hi>清四望臺月<lb/>
冷相思九重觀欲題芍藥詩不成來採芙蓉花已散金<lb/>
樽送曲韓娥起玉柱調絲<hi>一作弦</hi>楚妃勸<hi>一作歎</hi>翠眉結恨<lb/>
不復開寳鬢迎秋度<hi>一作風</hi>前亂湘妃拭淚灑貞筠行樂<lb/>
<pb n="KR4h0022_WYG_207-11a"/>
玩花<hi>一作筴藥浣衣</hi>何處人歩歩香飛金薄履盈盈扇掩珊瑚<lb/>
唇已言採桑期陌上復能觧珮就江濵競入華堂要花<lb/>
枕争開羽帳奉華茵不惜獨眠前下鈎<hi>一作釣</hi>欲許便作<lb/>
後來薪後來暝暝同匡<hi>一作玉</hi>牀可憐顔色無比方誰能<lb/>
巧笑時<hi>一作特</hi>窺井乍取新聲學遶梁宿處留嬌堕黄珥<lb/>
鏡前含笑弄明璫巻葹摘心心不盡茱萸折葉葉更芳<lb/>
已聞能歌洞簫賦詎是故愛邯鄲倡<lb/>
　　　擬古神女宛轉歌二首　　　崔　液<lb/>
<pb n="KR4h0022_WYG_207-11b"/>
風已清月朗琴復鳴掩抑悲千態殷勤是一聲歌宛轉<lb/>
宛轉和更<hi>一作且</hi>長願為雙鴻鵠比翼共翺翔<lb/>
　　　二<lb/>
日已暮長簷鳥應度此時望君君不來此時思君君不<lb/>
顧歌宛轉宛轉那能異棲宿願為形與影出入恒相逐<lb/>
　　　古興二首　　　　　　　　沈　徽<lb/>
蔓草自細㣲女蘿始夭夭夤縁至百尺榮耀非一朝惠<lb/>
色髙碧嶺流芳薄丹霄如何摧秀木正為餘波漂莖朝<lb/>
<pb n="KR4h0022_WYG_207-12a"/>
<hi>一作葉</hi>落巗跡英蕤從風颷洪柯不足恃况乃託陵苕<lb/>
　　　二<lb/>
長門<hi>一作安</hi>冨豪右信是天下樞戚里笙歌發禁門冠盖<lb/>
趨攀雲無愧士唾地盡成珠日晏下雙闕烟花亂九衢<lb/>
恩榮在片言零落亦須臾何意還自及曲池今已無<lb/>
　　　同前三首　　　　　　冦坦母趙氏<lb/>
欝蒸更將半暑氣煽飛閣驟雨滿空來當軒巻羅幕度<lb/>
雲開夕霽宇宙何清廓明月流素光輕風換炎鑠孤鸞<lb/>
<pb n="KR4h0022_WYG_207-12b"/>
傷對影寳瑟悲别鶴君子去不還摇心欲何託<lb/>
　　　二<lb/>
金菊延清霜玉壺多美酒良乆<hi>疑作人</hi>猶不歸芳菲豈常<lb/>
有不惜芳菲歇但傷别離乆含情罷斟酌凝怨對窓牖<lb/>
　　　三<lb/>
霽雪舒長野寒雲半幽谷嚴風振枯條猿啼抱氷木所<lb/>
嗟遊宦子少小荷天禄前程未云至悽愴對車僕嵗寒<lb/>
成詠歌日暮棲林樸不憚行險道空悲年運促<lb/>
<pb n="KR4h0022_WYG_207-13a"/>
　　　同前　　　　　　　　　　常　建<lb/>
轆轤井上雙梧桐飛鳥銜花日將沒深閨女兒莫愁年<lb/>
玉指泠泠怨金碧石榴裙裾蛺蝶飛見人不語顰蛾眉<lb/>
青絲紅絲雜緑絲織成錦衾當為誰<lb/>
　　　同前　　　　　　　　　　薛　據<lb/>
日中望雙闕<hi>疑</hi>軒盖揚飛塵鳴珮初罷朝自言皆近臣<lb/>
光華滿道路意氣安可親歸來宴髙堂廣筵羅八珍僕<lb/>
妾盡綺羅歌舞夜逹晨四時固相代誰能乆要津已看<lb/>
<pb n="KR4h0022_WYG_207-13b"/>
覆前車未見易後輪丈夫須兼濟豈得樂一身君今皆<lb/>
得志肯顧顦顇人<lb/>
　　　同前　　　　　　　　　　李嘉祐<lb/>
十五小家女雙鬟人不知<hi>一作如</hi>蛾眉暫一見可直千萬<lb/>
資<hi>一作金餘</hi>自從得向蓬萊裏出入金輿乗玉趾梧桐樹上<lb/>
春鵶鳴曉伴君王猶未起莫道君恩長不休婕好團扇<lb/>
苦悲秋君看魏帝鄴都裏惟有銅臺漳水流<lb/>
　　　同前　　　　　　　　　　聶夷中<lb/>
<pb n="KR4h0022_WYG_207-14a"/>
片玉一塵輕粒粟山丘重唐虞貴民食秪是勤播種前<lb/>
聖後聖同今人古人共一嵗如苦飢金玉何所用<hi>集作將何</hi>
<hi>用</hi>
　　　古曲　　　　　　　　　　王　褒<lb/>
青樓臨大道遊俠盡淹留陳王金被馬秦女桂為鈎馳<lb/>
輪洛城巷鬬雞南陌頭薄暮飛塵起聊為清夜逰<lb/>
　　　古歌　　　　　　　　　　沈佺期<lb/>
落葉流風向玉臺寒釭愁<hi>一作夜寒秋</hi>思洞房開水晶簾外<lb/>
<pb n="KR4h0022_WYG_207-14b"/>
金波下雲母窓前銀漢廻玉堦隂隂苔蘚色君王履綦<lb/>
難再得旋<hi>一作璇</hi>閨窈窕秋夜長繡户徘徊明<hi>一作秋</hi>月光<lb/>
燕姬綵帳芙蓉色秦女金爐蘭麝香北斗七星横夜半<lb/>
清歌一曲斷君腸<lb/>
　　　古詞　　　　　　　　　　衛　象<lb/>
鵲血調弓濕未乾鸊鵜新淬劔光寒遼東老將鬢成雪<lb/>
猶向旄頭夜夜看<lb/>
　　　同前三首　　　　　　　　于　鵠<lb/>
<pb n="KR4h0022_WYG_207-15a"/>
素絲帯金地窓間掬飛塵偷得鳳凰釵門前乞行人<lb/>
　　　二<lb/>
新長青絲髪啞啞言語黠随人敲銅鏡街頭救明月<lb/>
　　　三<lb/>
東家新長兒與妾同時生並長兩心熟到大相呼名<lb/>
　　　同前　　　　　　　　　　曹　鄴<lb/>
髙闕礙飛鳥人言是君家經年不歸去愛妾面生花妾<lb/>
面雖有花妾心非女蘿郎君不自重重<hi>一作教</hi>妾欲如何<lb/>
<pb n="KR4h0022_WYG_207-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二百七<lb/>
</p>
<p>
</p>
  </div>
</body>
</text>
</TEI>
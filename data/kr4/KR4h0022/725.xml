<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百二十六</head>
    <p>
<pb n="KR4h0022_WYG_725-1a"/>
欽定四庫全書<lb/>
　文苑英華巻七百二十六　宋　李昉等　編<lb/>
　餞送九<lb/>
　　送竇拾遺赴朝廷序一首<lb/>
　　送韋拾遺歸嵩陽舊居序一首<lb/>
　　奉送劉侍御赴上都序一首<lb/>
　　送周司直赴太原序一首<lb/>
　　送前長水裴少府歸海陵序一首<lb/>
<pb n="KR4h0022_WYG_725-1b"/>
　　送皇甫七赴廣州序一首<lb/>
　　送張三十二昆季西上序一首<lb/>
　　送鄭子華之東陽序一首<lb/>
　　送靈沼上人逰夀陽序一首<lb/>
　　送沙門鍳虛上人歸越序一首<lb/>
　　送皇甫尊師歸吳興卞山序一首<lb/>
　　送元錫赴舉序一首<lb/>
　　送薛評事還晋州序一首<lb/>
<pb n="KR4h0022_WYG_725-2a"/>
　　送袁校書歸祕書省序一首<lb/>
　　送崔副使歸洪州幕府序一首<lb/>
　　送韋十六進士及第後歸東序一首<lb/>
　　送盧端公歸巴陵兼徃江夏謁大夫序一首<lb/>
　　送盧端公歸恒州序一首<lb/>
　　送盧侍御赴王令公幕序一首<lb/>
　　　送竇拾遺赴朝廷序　　　　梁　肅<lb/>
至哉聖人在穆清之中注意左右獻納之臣於是扶風<lb/>
<pb n="KR4h0022_WYG_725-2b"/>
竇拾遺易直<hi>四字集作遺直</hi>由華隂令擢拜左拾遺詔下之日<lb/>
士大夫相見而喜曰遺直舉矣直道其行乎頃之㑹國<lb/>
家舉風力以變元氣闡文明以張四維上曰五諌寂寥<lb/>
七臣安在由是獻可弼違者悚以奉職夫君亦朝服賁<lb/>
然時然後行七月初吉整車祀軷安定梁肅舉觴以祝<lb/>
曰夫有其道而不得其位得<hi>集作有</hi>其位而不得其時昔<lb/>
人所以為歎也君以懿文當百寮師師之盛履王臣謇<lb/>
謇之位行見夫束帶彤墀之下髙議明堂之側宣上徳<lb/>
<pb n="KR4h0022_WYG_725-3a"/>
抒下情唯夫子<hi>集作天下</hi>是望彼吟咏<hi>集作詠</hi>風騷優㳺平勃<lb/>
之事又曷足為長者言耶非歌詩無以見惜别之志不<lb/>
可以不賦<lb/>
　　　送韋拾遺歸嵩陽舊居序<lb/>
高人出於華族冠冕處乎山林於士儀見之矣在魏周<lb/>
際逍遙韋公語黙之間全清净之道間餘二百載之子<lb/>
以純懿貞粹追烈祖之蹤一門清風獨<hi>集作光</hi>映今古可<lb/>
謂全美也已初士儀與孔君述眷同隠于嵩丘上嗣位<lb/>
<pb n="KR4h0022_WYG_725-3b"/>
舉逸民孔以諌議大夫徴且調䕶太子乘輿還自漢中<lb/>
吾子方倘佯於松桂之下鶴板入谷拜左拾遺固辭獻<lb/>
納之任遂有江湖之適議者稱孔之兼善吾子之自得<lb/>
出處一轍消息同符然後知刻意而髙待時而動者俱<lb/>
失其道理矣揚州刺史杜公藴伊邵之望恱禽息之風<lb/>
士儀依仁游道幾歴寒暑既浩然有歸思乃忽乎以將<lb/>
行予嘗同召諌官同被儒服所不同者執李公之御與<lb/>
蹈頴陽之塵而已㑹脫韁鎻隨烟霞訪吾子於嵁巖之<lb/>
<pb n="KR4h0022_WYG_725-4a"/>
側豈或碌碌乆為躁静之異乎先書寄懐且以序衆君<lb/>
子考槃之什<lb/>
　　　奉送劉侍御赴上都序<lb/>
才全者必幾於道志正<hi>英華作大非</hi>者必安於時初劉君以<lb/>
文章㳺翰林深於文者以公幹越石為比中嵗有邁世<lb/>
志脫畧纓弁住江湖間論者又比之阮始平陶元亮未<lb/>
幾詔掌柱下方書出叅蜀漢軍事俄復自適其適道岷<lb/>
江浮湘潭歴敷淺源而東君子謂君渉履所至擬司馬<lb/>
<pb n="KR4h0022_WYG_725-4b"/>
子長遂留滯吴南以道自居其名益振其致愈逺向非<lb/>
才全志正又曷由光茂如是乎今軒堯在上伊傅作輔<lb/>
方舉贒能以熙衆職故劉君朝服賁然將如亰師御史<lb/>
延陵包公祖而觴之且曰易傳不云立誠以居業論語<lb/>
不云邦有道則智吾子居可大之業當則智之時是徃<lb/>
也將賀不暇豈愴别乎二三子尚未醉盍各賦詩以代<lb/>
踈麻瑤華之贈中丞既歌詩首<hi>集作首章</hi>命和者用古意皆<lb/>
以一百字成之凡七篇<lb/>
<pb n="KR4h0022_WYG_725-5a"/>
　　　送周司直赴太原序<lb/>
今年春上以副丞相鮑公領太原尹假節主河東諸侯<lb/>
北門宴閒夷夏是頼秋七月其部從事大理司直周頌<lb/>
自廣陵赴焉是宜後<hi>集作復</hi>命禮也初朝廷謂晋陽國家<lb/>
之豐沛天下勁兵所處<hi>集作處也</hi>故以推轂之任付鮑公公<lb/>
謂三軍經用仰淮湖之餽非仁智不足任也故以泛舟<lb/>
之役咨司直司直噐畧宏逺文敏忠信夫文則經逺<hi>集作</hi>
<hi>有經</hi>敏則有功忠信則厚事三務既成單車而還議者謂<lb/>
<pb n="KR4h0022_WYG_725-5b"/>
司直道將光大<hi>集作大光</hi>乎不然時之與才何其叅㑹也夫<lb/>
躡摶風之便者其翼必大列構厦<hi>集作構大厦</hi>之重者其材<lb/>
必廣頃鮑公由尚書郎為韓侯之佐三四年間董戎于<lb/>
藩穆如清風文武為憲以司直之懿文碩畫翔集翰林<lb/>
之上陵厲<hi>集作邁</hi>之勢不可度已非光大而何士有不佞<lb/>
嘗辱盛府之召之子于役我亦<hi>集作心</hi>載馳因賦思鴈門<lb/>
一章盖取夫欲徃從之路逺莫致云爾<lb/>
　　　送前長水<hi>集作安</hi>裴少府歸海陵序<lb/>
<pb n="KR4h0022_WYG_725-6a"/>
　　　　　　　　　　　　　　　前　人<lb/>
秋風木落臨水一望而<hi>集無而字</hi>逺客之思多矣而裴侯復<lb/>
告予將歸故國傷懐贈别之詩於是乎作也夫道勝則<lb/>
遇物而適文勝則縁情而美裴侯温粹在中英華發外<lb/>
既乘興而至亦虛舟而還與夫泣窮途詠式微者不同<lb/>
日矣若悲秋送逺之際宋玉之所以流歎也况吾儕乎<lb/>
　　　送皇甫七赴廣州序<lb/>
予同郡皇甫生膚清氣和敏學而文嘗纂家範數千言<lb/>
<pb n="KR4h0022_WYG_725-6b"/>
自逺祖漢太尉晋𤣥晏先生以還門風世徳煥燿篇録<lb/>
生聿脩之志可觀矣予聞璵璠在璞與碔砆等耳及夫<lb/>
琢而成器則價重當世以吾子之質且琢之不已名者<lb/>
公器其可避乎鎮南杜公負佐世之才有盛名於天下<lb/>
門閭之賔唯吾子屬斯徃也亦以赴知已而求善價吾<lb/>
儕贈之以詩蓋勉行而已豈以逺道為戒乎唯酒可以<lb/>
破别愁衆君子不可以不醉焉爾<lb/>
　　　送張三十昆季西上序<lb/>
<pb n="KR4h0022_WYG_725-7a"/>
恒衞大陸之間土厚風淳世生偉人其大名大節之後<lb/>
著於天下唯張氏為盛曩予得其叔季曰芃曰苞始冠<lb/>
章甫㳺翰林盖相知矣而未深也間八九年又相遇於<lb/>
江淮間則叔也秀才登科已知名於代季也立誠居業<lb/>
為後進之表加以簡直強毅恭寛信敏文史足用弛<hi>集作</hi>
<hi>施</hi>張不窮嚮吾所稱土風偉人盖此也今年上求士於<lb/>
四方揚州牧扶風公嘗得叔為門閭之賔因以充選議<lb/>
者謂扶風舉賢不避親叔得舉不以私則其才可知也<lb/>
<pb n="KR4h0022_WYG_725-7b"/>
季屬文以氣為主以經為師慕宗伯之賢從州黨之賦<lb/>
則其志可知也始大歴末予應詔至京師時予伯氏以<lb/>
文徳都絲綸之任博約之道於予最深絶絃之悲仰前<lb/>
修而未逺斷金之契於吾子而益厚别者<hi>集作若</hi>人所不<lb/>
免况予情乎凡道不合則信<hi>集作分</hi>不深言不盡則意不<lb/>
見序所以盡言而信道焉爾無金玉爾音焉<lb/>
　　　送鄭子華之東陽序<lb/>
鄭侯身甚否而意甚泰家愈貧而學愈富言政必及王<lb/>
<pb n="KR4h0022_WYG_725-8a"/>
言性必及道言文必及經而動不踰閑貞不絶俗年出<lb/>
三十其志未光抑有由哉夫風之行也則萬竅怒號時<lb/>
之止也不能動纎毳士不用則塊爾而已遇則雲蒸雨<lb/>
隨是牽於時而不由於已鄭侯雖有洛陽<hi>集作下</hi>之才淹<lb/>
中之學其如時止何傳曰美惡周必復吾子困于臲卼<lb/>
星幾周矣或者其將復乎予材薄體弱曩遇晋陵守獨<lb/>
孤公方執文柄爲當世<hi>集作時</hi>律度見視有終日不違之<lb/>
歎公既問服予將絶絃寢門衘悲適覯吾子子即晋陵<lb/>
<pb n="KR4h0022_WYG_725-8b"/>
之出也一見而觀其禮再見而同其志志同而忘其言<lb/>
悲歎兩集而不知其止邇來盖一紀矣詩人賦繁霜之<lb/>
月予滯于吴子游東陽當逆旅之次送乘桴之士命㫖<lb/>
酒登髙樓酣歌氣振人莫知者夫物不可以終聚必受<lb/>
之以散離㑹不紀何用文焉<hi>集作為</hi>既而叙行且以見志<lb/>
　　　送靈沼上人逰夀陽序<lb/>
上人形就而心和行獨而志㓗辱與僕㳺殆二十年矣<lb/>
初用文合晩以道交淡而文文而敬他人未有知也<hi>集作</hi>
<pb n="KR4h0022_WYG_725-9a"/>
<hi>未之知也</hi>今年春予有幽憂之疾謁長桑氏于東南上人以<lb/>
無住為樂將邁乎夀陽相待形骸之外相忘江湖之上<lb/>
比夫世間重事者不同日矣彼都人士高陽許生孟容<lb/>
開封鄭侯通誠皆於上人有忘言之契相<hi>集作想</hi>與夫二<lb/>
者道舊之暇必荷錫而逰問小山叢桂何在濠上鯈魚<lb/>
樂否予至東越亦訪支許故事歸而於虎丘之精廬先<lb/>
出後期以志少别云爾<lb/>
　　　送沙門鍳虛上人歸越序<lb/>
<pb n="KR4h0022_WYG_725-9b"/>
至人不在方實相無所住此沙門鍳虗所以順理而隨<lb/>
世也適遊皇都談天於重雲之殿今也于歸將休于沃<lb/>
州之上<hi>集作山</hi>泛然則<hi>集無則字</hi>無事獨與道俱遇物成不遷<lb/>
之論閒吟有定後之作可謂逺也矣曩予師來<hi>集作東</hi>越<lb/>
業天台之道追石門之游爾來已十數年長松飛泉寢<lb/>
<hi>集作寢</hi>寐吟想送子于徃情如之何東南髙僧有普門元<lb/>
浩予甚深之友也相遇之際幸說鄙夫擾擾俗狀且當<lb/>
澡灌心垢再期於無何之鄉<lb/>
<pb n="KR4h0022_WYG_725-10a"/>
　　　送皇甫尊師歸吳興卞山序<lb/>
尊師以齊物為師抱神為事有年數矣外則質貌蒼古<lb/>
遺是非於耳目内則冲氣浩然巻虛無於槖籥常誦道<lb/>
徳上下篇徃來吳中諸山如浮雲獨鶴自適其適吾陋<lb/>
且遁迹不暇又焉識其所以戊辰仲夏覿于山隂精舎<lb/>
于時方牧追右軍許邁之期下走<hi>集有喜字</hi>作壺丘禦冦之<lb/>
遇亦既合契於焉飽和百骸自理滓濁如洗先是師藏<lb/>
道書于卞山之下留止未幾忽乎將行不受一毫之施<lb/>
<pb n="KR4h0022_WYG_725-10b"/>
且輕千里之别有以見無待之情矣予欲脫形神於鞅<lb/>
絆蹈方外之逸軌有志未就心焉<hi>集作馬</hi>火馳命飬空而<lb/>
㳺相從於赤水之上師乎師乎斯言不苟也夫<lb/>
　　　送韋十六進士及第後東歸序<lb/>
益都有司馬楊王遺風生嘗薄㳺西南覽其江山頗奮<lb/>
文辭歎蜀觧嘲四子講徳之式及夫秀士升貢有司處<lb/>
之以上第時軰歸之以髙名飄飄然有排大風摩青天<lb/>
之勢今嵗後四月謝諸朋游輕騎東出且以五綵之服<lb/>
<pb n="KR4h0022_WYG_725-11a"/>
拜慶于<hi>集作於</hi>庭闈榮哉孝乎是徃也予當與生為五湖<lb/>
之游矣今則繋在柱下不能奮飛送歸如何為媿為羡<lb/>
大雅云敬慎威儀以近有徳盖雖有雜珮不如此詩輟<lb/>
而為好以志少别安定梁肅序<lb/>
　　　送元錫赴舉序<lb/>
自三閭大夫作九歌於是有激楚之詞流於後世其音<lb/>
清越其氣凄厲吾友君貺者實能誦遺編吟逸韻所作<lb/>
詩歌楚風在焉初元之明年予與君貺兄洪俱叅淮南<lb/>
<pb n="KR4h0022_WYG_725-11b"/>
軍事屬河外塵起羽書狎至每沉迷簿領之際一見夫<lb/>
人清陽則煩襟洗如也又常愛其人也澹然其静也曠<lb/>
然其適也泛然其徳<hi>集作無</hi>不與也且從賔薦之禮以赴<lb/>
揚名之期又見其志也秋氣云暮蕪城草衰亭臯一望<lb/>
烽戍滿目邉馬數聲心驚不已感離别於兹日<hi>集作辰</hi>限<lb/>
鄉闗於逺道孰曰有情而不歎息傷時臨岐者得無詩<lb/>
乎<lb/>
　　　送薛評事還晋州序　　　　符　載<lb/>
<pb n="KR4h0022_WYG_725-12a"/>
十八年秋七月余自潯陽來赴丞相府與評事始相值<lb/>
初揖其風貌次聆其嘉話終覽其篇詠如逰三山入仙<lb/>
洞沉深窈窱稍造異境烟霞草樹别有姿狀使人澹然<lb/>
忘歸也夫詩之所主大者存諷刺備勸戒觀風俗之美<lb/>
惡細者眄江山采雲物導性情之幽滯評事公之什才<lb/>
思凝逺髙韻孤枝躍出寥廓至于天池雲飛鶴去不可<lb/>
附近尚使名聲濩落晩嵗不偶斯乃執文柄者之咎也<lb/>
薛生何有哉廣陵握手秋徃汾晋𣺌𣺌長路蕭辰氣清<lb/>
<pb n="KR4h0022_WYG_725-12b"/>
想君馬上見落葉聴候鴈一吟一嘯自有遐趣亦足以<lb/>
開逰子顔也千里之别勿復恨恨<lb/>
　　　送袁校書歸秘書省序<lb/>
國朝以進士擢第為入官者千仭之梯以蘭臺校書為<lb/>
黄綬者九品之英其有折桂枝坐芸閣非名聲衰落體<lb/>
命轗軻<hi>一作疴舛</hi>不十數嵗公卿之府緩歩而登之袁生富<lb/>
有春秋挺豪徤之姿心氣剛明端行美文余始見於海<lb/>
昏抵湓浦西逰長安長安士大夫甚多之日者昌黎韓<lb/>
<pb n="KR4h0022_WYG_725-13a"/>
公尹京兆朗鍳之下應郷賦浩浩千輩生為甲冠繇是<lb/>
為聞秀才焉天官侍郎以判銓調士生渉髙級繇是授<lb/>
讐校之官焉於戱人之生也患詞不脩誠不立苟進取<lb/>
行已者盡併<hi>一作佇</hi>生也欲逃問望傲富貴其可得乎去<lb/>
年秋有休澣之請來覲于伯兄展禮于亞相棣蕚増韡<lb/>
韡之盛賔主得厭厭之樂道光事備青春北歸栁出<hi>一作</hi>
<hi>茁</hi>帝里蘭芳省署嘯侣持觴吟弄風月<hi>一作烟</hi>藉藉當年<lb/>
為樂如何走以嘉禮一來江夏相值於諸侯之舘因得<lb/>
<pb n="KR4h0022_WYG_725-13b"/>
與群彦賦祖行詩實亦從此旋歸舊隠偶長松老鶴為<lb/>
度時之適豈復以華鬂為肺<hi>一作痛</hi>腸之慮哉中朝珪組<lb/>
<hi>一作璋</hi>君子太半皆匡廬之舊間闊乆矣為余揖其休暢<lb/>
也<lb/>
　　　送崔副使歸洪州幕府序<lb/>
今四方諸侯裂王土荷天爵開蓮花之府者凡五十餘<lb/>
鎮焉以禮義相推以賔佐相髙長城巨防懸在一士苟<lb/>
人非髦彦延納失所雖地方千里財富百倍<hi>一作萬</hi>有識<lb/>
<pb n="KR4h0022_WYG_725-14a"/>
君子咸舉手而指之我主君常侍李君以南昌軍倅辟<lb/>
于崔君真得賢也崔君名稅字公約天質方厚氣色淳<lb/>
重有端正之行業有操斷<hi>一作切</hi>之利用柔則水順剛乃<lb/>
山峙工文章善笑謔<hi>一作談笑</hi>言語飲酒可百觴交朋好與<lb/>
遊者如攀瓊枝坐瑤圃油然竟日而不知厭也始以貞<lb/>
幹調補義興尉叅河南府軍事割而不細曠而能斷蹤<lb/>
跡清直風聲欝然是知動公卿之顧走群府之檄士林<lb/>
籍籍有自來矣十六年冬自洛陽抵襄州歴江夏將祗<lb/>
<pb n="KR4h0022_WYG_725-14b"/>
承本府之命大夫何公上才碩望作鎮兹地十四年矣<lb/>
急才愛士與飢渇等每賔客至登膺門下陳榻者輙損<lb/>
折威重降就禮數歡愉周旋襟期洞開况與常侍交分<lb/>
重丘山疆塲連風烟見我從事蹔如㑹面不得不留連<lb/>
繾綣以道平生之意乎繇是窮勝賞酬<hi>一作極</hi>宴醵景無<lb/>
徒盡花不浪發江夏郡東有黄鶴山山中頭陁大雲精<lb/>
舎顥師竹院惟一師茶圃又有東城石壁壁前有桃李<lb/>
樹千株澤國多雨芳華乆困適值寒食前後天野晴明<lb/>
<pb n="KR4h0022_WYG_725-15a"/>
衆花齊發火然雪白是日也或嗤丸劒之跳躍鄙絲桐之<lb/>
嘈噆大夫乃减徒御挈琴酒相與屢逰乎其間遭石而坐<lb/>
觸隂而息雅杯徐行微微春風好鳥一聲為我笙鏞徃復<lb/>
如此彌旬累晝皆所以竭主人之志盡公約之歡也明發<lb/>
理棹黯然愁慕南浦悠悠别如之何於戲古人云良辰<lb/>
美景賞心樂事四者難并今實并之矣常恐後㑹追之<lb/>
不及恨恨正在於此耳公約得不思之乎得不念之乎<lb/>
展布才力好輔君子以成賔主之美乃所望也副相視<lb/>
<pb n="KR4h0022_WYG_725-15b"/>
事久困倦劇未能操觚抒思故小生敢於叙述冠于首<lb/>
章不知慙怍之無從也請咸賦春中一物為道路之志<lb/>
　　　送盧端公歸巴陵兼徃江夏謁何大夫序<lb/>
　　　　　　　　　　　　　　　前　人<lb/>
已夘嵗主君以清净之理治洪州之三年也侍御史盧<lb/>
公自江夏展禮于我來之日至徃之日凡甲子四焉享<lb/>
勞祖軷慊然不足即客之重輕可知也將行主人賦五<lb/>
言詩一首韻諧金石光寵道路亦命酬和璨如編玉顧<lb/>
<pb n="KR4h0022_WYG_725-16a"/>
謂部從事符載序而導之云端公名泰卿<hi>作師</hi>字成業有<lb/>
當世才幹瑰瑋磊落不縈苛細工為文能讀三畧六韜<lb/>
觀其發論指畫規模宏㧞真卓然之士也中嵗轗軻竄<lb/>
逐江湖萍泛雲逰二十餘年常侍於公有松栢之心有<lb/>
管鮑之知故再逰長沙一至鍾陵相望益重相歡逾劇<lb/>
方翻驊騮之足簸鵰鶚之翮電發千里風生九霄豈止<lb/>
於實其裝槖而已哉盖通塞有時難與命言悠悠北歸<lb/>
悵望如何山有木工則度之常時而語矣況在其封域<lb/>
<pb n="KR4h0022_WYG_725-16b"/>
焉載知副相必起羸發困結攬賢傑延於參畫之地寧<lb/>
使涉洞庭波視木葉落歸守蓬户飢餓旦夕哉勉矣風<lb/>
水唯當痛飲醉髙秋之别<lb/>
　　　送盧端公歸恒州序<lb/>
今天子纉嗣鴻業也雨露霶然洗濯八荒藩隅安謐交<lb/>
修聘問是以侍御史盧君奉本府司空王公之命以乗<lb/>
馬玉帛展禮于我焉夫使之來也擁萬里之傳結四隣<lb/>
之歡大或議兵食細即道欵曲重輕之齊懸於俯仰非<lb/>
<pb n="KR4h0022_WYG_725-17a"/>
才人快士之選即何以當之端公少而能斷壯而宏逺<lb/>
練時務之畫負豪爽之聲始至也其氣直而肅其詞遜<lb/>
而婉其儀恭而和折旋應對雅㑹機要我太尉公恱而<lb/>
延坐與語目為雋異顔色禮數横加其間可謂賔之秀<lb/>
發者也繇是先太師之意逹賢司空之禮備胷襟之志<lb/>
也展賔主之好也深則皇華之美盡在此矣亦何必誦<lb/>
詩三百然後為得乎太尉南康公作坤維之梁柱二十<lb/>
三年矣大勲大徳播塞宇宙藻籍今古逈無其曹明司<lb/>
<pb n="KR4h0022_WYG_725-17b"/>
空英姿粹氣授於天造忠厚義烈繼芳前休異日也合<lb/>
徳同心翊戴是思勤於王家康活民庶小子見史臣載<lb/>
事之筆濡翰流離之不暇也實近為司空抃手而遥知<lb/>
端公徘徊此地乆而彌暢太尉嚴館戒吏厚餼具牢<hi>作羊</hi>
米禾芻薪亦如之唯恐其超然道别也端公感惜恩貸<lb/>
屢廻征駕自去嵗之鑿氷至今嵗之流火方遂其行焉<lb/>
蝉鳴嘒嘒凉飈欲動繚繞長路愁懐若何九月十月之<lb/>
交想端公下太行抵常山停車騎拂霜雪嚴城旦開矛<lb/>
<pb n="KR4h0022_WYG_725-18a"/>
㦸如林復命于雙旌之下赫然有光也主君以尊重之<lb/>
命下介引而叙之抽毫之際臨深履薄之不啻也咸賦<lb/>
四韻以代雜珮之贈焉<lb/>
　　　送盧侍御史赴王令公幕序<lb/>
持俯仰全檢劑從容温謹之地齷齪之士也跨時俗尚<lb/>
竒偉抗志風雲之表從横之才也監察御史范陽盧公<lb/>
神宇聳峙襟靈爽㧞脫苛細於塵垢得豪雋於意氣義<lb/>
分形於造次才畫充於懐抱邁跡遐逸與人無倫年未<lb/>
<pb n="KR4h0022_WYG_725-18b"/>
弱冠為鄱陽尉目事必割間無留刄勢掩曹輩快聲飈<lb/>
馳江西伯常侍鮑公祭酒李公寵以賔介之目授以叢<lb/>
劇之務政或闕漏我能補焉無幾何馳車逺逰北至恒<lb/>
冀聞以利計于司徒王公司徒器之開深沉之懐垂沛<lb/>
然之愛歡則膠固義存諷諭故能不四五年始自黄綬<lb/>
歴廷評司直冠惠文冠御史雖取恩知已實自躡青雲<lb/>
之梯也况年纔黒髮采色照地奮于名跡其心嶷嶷則<lb/>
氣髙五白之博室有千金之數直大夫豪逹之事豈足<lb/>
<pb n="KR4h0022_WYG_725-19a"/>
累隘目<hi>一作日</hi>之祖耶一昨扁舟南行次廬陵郡下適值<lb/>
侍御將歸華幕幸接便道為共濟之逰話酣意宻<hi>一作察</hi>
備取賢主君之盛業歡喜失次若無所従因輙以狂瞽私<lb/>
自忖度以為人生於世其公者樹勲烈銘鼎鼐休聲巍<lb/>
巍垂之無窮其私者富貴夀考而已矣今令公功徳格<lb/>
皇天忠義貫古人地方數千里甲兵十餘萬身為上公<lb/>
夀方無疆英英三子殷如川瀆尚書以寛厚保師旅大<lb/>
夫以沉毅威暴亂都尉以才智承恩澤一門雄雄洪業<lb/>
<pb n="KR4h0022_WYG_725-19b"/>
所鍾生人之美盡於斯<hi>一作此</hi>矣成天下之務者時也射<lb/>
萬世之利者勢也若當此時抗雙旌驅四牡星馳丹陛<lb/>
對敭休命彼燕趙東平之諸侯耻不若也皆執玉帛争<lb/>
修覲禮使純誠動鬼神之感光耀増日月之輝君臣之<lb/>
道穆穆皇皇則史册之羙又盡於此矣夫何犬戎之瑣<lb/>
細而敢為大國之患難紆令公之思慮哉侍御犀額鷰<lb/>
頷骨狀甚貴懸知是行也必能露丹懇騁飛辨大陳明<lb/>
義以酬國恩<hi>一作士</hi>山中異日偶承來問聞侍御褒衣結<lb/>
<pb n="KR4h0022_WYG_725-20a"/>
綬從公于北闕之下明天子以卿大夫印綬加之不可<lb/>
得而讓也窮秋葉脫鴈號霜勁矣行道開襟下㠶鍾陵<lb/>
衆君子珪璋偉士英華照爛美侍御之所從也樂請抒<lb/>
詩什以貺之載懦夫也酺腸<hi>二字疑</hi>所謂以附于叙末<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_725-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百二十六<lb/>
</p>
<p>
</p>
  </div>
</body>
</text>
</TEI>
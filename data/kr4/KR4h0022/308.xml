<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百八</head>
    <p>
<pb n="KR4h0022_WYG_308-1a"/>
欽定四庫全書<lb/>
　文苑英華巻三百八　　　宋　李昉等　編<lb/>
　悲悼八<lb/>
　　懐古四十八首<lb/>
　　　郢城懐古　　　　　　　　李百藥<lb/>
客心悲暮序登墉瞰平陸林澤窅芊眠山川鬱重複覇<lb/>
功<hi>文粹作王君</hi>資設險名都距江澳方城次北門溟海窮南<lb/>
服長䇿挫吳豕雄圗競周鹿萬乘重沮漳九鼎輕伊糓<lb/>
<pb n="KR4h0022_WYG_308-1b"/>
大蒐雲夣掩壮觀章華築人世更盛衰吉凶良倚伏遽<lb/>
見隣交㫁仍覩賢臣逐南風忽不競西師日侵蹙運圯<lb/>
属驅除時屯恣敲朴莫救夷陵火無復秦庭哭鄢郢遂<lb/>
邱墟風塵俄慘黷狐兎竟<hi>文粹作時</hi>逰踐霜露日沾沐釣渚<lb/>
曲<hi>文粹作故</hi>池平神臺層宇覆陣雲埋夏首窮隂慘荒谷悵<lb/>
矣舟壑遷悲哉年代倐雖異三春望終傷千里目<lb/>
　　　金陵懐古　　　　　　　　唐堯臣<lb/>
晉末英雄起神器淪荒服胡月蝕中原白日昇𤾉谷金<lb/>
<pb n="KR4h0022_WYG_308-2a"/>
陵實形勝関山固重複巨壑隍北壖長江塹西隩鑿山<lb/>
擬嵩華穿地象伊糓草昧席羅圖華路戴黄屋一時因<lb/>
地險五世享天禄禮樂何煌煌文章紛郁郁多士春林<lb/>
秀作頌清風穆出入三百年朝事㡬翻覆攙搶如雲勃<lb/>
鯨鯢旋自曝倦聞金鼎移驟覩靈龜卜吁嗟王氣盡坐<lb/>
悲天運倐天道何茫茫善滛乃相復行路偏<hi>疑</hi>衣半逐<lb/>
<hi>疑</hi>亡大梁族日隠汀洲上艫<graphic n="KR1139" url="https://raw.githubusercontent.com/kanripo/KR-Gaiji/master/images/KR1139.png" mimeType="image/png"/>登川陸月迥吳山樹風<lb/>
聞楚江鵠因依蘭蕙聚採襭不盈掬<lb/>
<pb n="KR4h0022_WYG_308-2b"/>
　　　峴山懐古　　　　　　　　陳子昂<lb/>
秣馬臨荒甸登高覧舊都猶悲堕淚碣尚想卧龍圖城<lb/>
邑遥分楚山川半入吳邱陵徒自出贒聖㡬凋枯野樹<lb/>
蒼烟㫁津楼晩氣孤誰知萬里客懐古正踟蹰<lb/>
　　　白帝城懐古　　　　　　　前　人<lb/>
日落滄江晩停橈問土風城臨巴子國臺沒漢王宫荒<lb/>
服仍周甸深山尚禹功嵓懸青壁㫁地險碧流通古樹<lb/>
生雲際孤㠶出霧中川途去無限客思坐何窮<lb/>
<pb n="KR4h0022_WYG_308-3a"/>
　　　洛川懐古　　　　　　　　劉希夷<lb/>
萋萋春風緑悲歌牧征馬行見白頭翁坐泣青竹下感<lb/>
歎前問之贈余辛苦詞嵗月移今古山河更盛衰晉家<lb/>
都洛濵朝廷多近臣詞賦歸潘岳繁華稱季倫紫<hi>一作梓</hi>
澤春草菲河陽亂花飛緑珠不可奪白首同所歸高楼<lb/>
倏㝠滅茂林久摧折昔時歌舞臺今成狐兎穴人事互<lb/>
消亡世路多悲傷北邙是吾宅東岳為我鄉君㸔北邙<lb/>
道髑髏縈蔓草<hi>闕</hi>　　　　　　　　　碑塋或半存<lb/>
<pb n="KR4h0022_WYG_308-3b"/>
荆棘歛幽魂揮涕棄之去不忍聞此言<lb/>
　　　巫山懐古　　　　　　　　前　人<lb/>
巫山幽隂地神女艶陽年襄王伺容色落日望悠然歸<lb/>
来高堂夜金釭㷔青烟頽想卧瑶席夣魂何翩翩摇落<lb/>
殊未已榮華倏徂遷愁思瀟湘浦悲凉雲夣田猿啼秋<lb/>
風夜鴈飛明月天巴歌不可聼聽此益潺湲<lb/>
　　　蜀城懐古　　　　　　　　前　人<lb/>
蜀土遶水竹吳天積風霜窮覽通表裏氣色何蒼蒼舊<lb/>
<pb n="KR4h0022_WYG_308-4a"/>
國有年代青楼思艶粧古人無嵗月白骨㝠邱荒寂歴<lb/>
彈琴地幽流讀書堂𤣥龜埋卜室米鳳滅詞塲陣圖一<lb/>
一在栢樹雙雙行鬼神清漢廟烏雀叅秦倉歎世已多<lb/>
感懐心益自傷<hi>一作歎逝日已多感懐心自傷</hi>頼蒙靈邱境時當<hi>一作釣</hi>
明月光<lb/>
　　　商洛山行懐古　　　　　　張九齡<lb/>
園綺直秦末嘉遁此山阿陳迹向千古荒途始一過碩<lb/>
人久淪謝喬木自森羅故事昔常覽遺風今豈訛泌泉<lb/>
<pb n="KR4h0022_WYG_308-4b"/>
空活活樵叟獨皤皤是處清輝滿從中幽興多常懐赤<lb/>
松意復憶紫芝歌避世辭軒冕逢時觧薜蘿盛明今在<lb/>
運吾道竟如何<lb/>
　　　廣武懐古　　　　　　　　楊　浚<lb/>
河水城下流登城望彌惬海雲飛不㫁岸草緑相接龍<lb/>
門無舊場武牢有遺堞扼喉兵易守捫指計何㨗天奪<lb/>
項氏謀卒成漢家業鄉山遥可見西顧淚盈睫<lb/>
　　　　再登河陽城懷古　　　　朱　延<lb/>
<pb n="KR4h0022_WYG_308-5a"/>
客逰倦旅思憇駕陟崇墉元凱標竒跡安仁擅羙蹤逺<lb/>
近濁河流出沒青山峯佇想空不極懐古悵無從<lb/>
　　　瞿唐懐古　　　　　　　　杜　甫<lb/>
西南萬壑注勍敵兩崖開地與山根裂江從月窟来削<lb/>
成當白帝空曲隠陽臺䟽鑿功雖美陶鈞力大哉<lb/>
　　　登廣武楚漢古城<hi>集作登廣武古戰場懐古</hi>
　　　　　　　　　　　　　　　李　白<lb/>
秦鹿奔野草逐之若飛蓬項王氣盖世紫電明雙瞳呼<lb/>
<pb n="KR4h0022_WYG_308-5b"/>
吸八千人横行起江東赤精斬白蛇叱咤入闗中兩龍<lb/>
不並躍五緯與天同楚滅無英圖漢興有成功按劍清<lb/>
八極歸酣歌大風伊昔臨廣武連兵决雌雄分我一杯<lb/>
羮太皇乃爾<hi>集作汝</hi>翁戰争有古跡壁壘頽層穹猛虎嘯<lb/>
洞壑饑鷹獵<hi>集作鳴</hi>秋空翔雲列曉陣殺氣赫長虹撥亂<lb/>
属豪聖俗儒安可通沈湎呼竪子狂言非至公拊掌黄<lb/>
河曲嗤嗤阮嗣宗<lb/>
　　　月夜金陵懐古　　　　　　前　人<lb/>
<pb n="KR4h0022_WYG_308-6a"/>
蒼蒼金陵月空懸帝王州天文列宿在覇業大江流緑<lb/>
水絶馳道青松摧古邱臺傾鳷鵲觀宫沒鳳凰楼别殿<lb/>
悲清暑芳園罷樂逰一聞歌玉樹蕭䬃<hi>集作瑟</hi>後庭秋<hi>一作</hi>
<hi>千古不勝愁</hi>
　　　秋夜獨坐懐古　　　　　　前　人<lb/>
少<hi>集作小</hi>隠慕安石逺逰學子平天書訪江海雲卧豈<hi>一作</hi>
起咸京入侍瑶池宴出陪玉輦行誇胡新賦作諌獵短<lb/>
書成但奉紫霄顧非邀青史名荘周空説劍墨翟耻論<lb/>
<pb n="KR4h0022_WYG_308-6b"/>
兵拙薄遂踈絶歸閑事耦耕顧無蒼生望空愛紫芝榮<lb/>
牢<hi>集作寥</hi>落暝霞色㣲茫舊壑情秋山緑蘿月今夕為誰<lb/>
明<lb/>
　　此詩集以懐故山為題語亦相應今英華作懐古<lb/>
　　故入此門恐誤<lb/>
　　　登敬亭山南望懐古贈竇主簿<lb/>
　　　　　　　　　　　　　　　前　人<lb/>
敬亭一廻首目盡天南端仙者五六人多<hi>集作常</hi>聞此逰<lb/>
<pb n="KR4h0022_WYG_308-7a"/>
盤溪深<hi>集作流</hi>琴高水石聳麻姑壇白龍降陵陽黄鶴呼<lb/>
子安羽化騎日月雲行翼鵾<hi>集作鵷</hi>鸞下視宇宙間四溟空<lb/>
<hi>集作皆</hi>波瀾决絶目下事從之復何難百年<hi>集作嵗</hi>落半途<lb/>
前期浩漫漫強食不成味清晨起長嘆願隨子明去煉<lb/>
火燒金丹<lb/>
　　　鄴中<hi>間氣集作城</hi>懐古　　　　　孟雲卿<lb/>
朝<hi>間氣集作欲</hi>發淇水南将盡北燕路魏家舊城闕寂寞無<lb/>
人住伊昔天地閉曹瞞<hi>一作公</hi>獨守<hi>一作中</hi>㩀羣臣将北靣<lb/>
<pb n="KR4h0022_WYG_308-7b"/>
白日忽西暮三臺竟寂寞<hi>一作寥</hi>萬代良難固<hi>一作萬事難長固</hi>
雄豪<hi>一作圖</hi>安在哉衰草沾霜露崔嵬長河北尚應想劉<lb/>
墓古樹藏乖龍<hi>一作龍蛇</hi>荒茅伏秋兎永懐故池館數子連<lb/>
章句逸興驅山河雄辭變雲霧我行覩遺跡精爽如可<lb/>
<hi>一作相</hi>遇斗酒将酧君悲風白楊樹<lb/>
　　　出蕭闗懷古　　　　　　　陶　翰<lb/>
驅馬擊長劍行旅至蕭邉悠然五原上永眺闗河前北<lb/>
虜三十萬此中常控弦秦城亘宇宙漢帝理戎旃刁斗<lb/>
<pb n="KR4h0022_WYG_308-8a"/>
鳴不息羽書日夜傳五軍計莫就三䇿議空全大漠横<lb/>
萬里蕭條絶人烟孤山常瀚海白日照祁連愴矣苦塞<lb/>
奏懐哉式㣲篇更悲秦城月夜夜出胡天<lb/>
　　　南楚懐古　　　　　　　　劉長卿<lb/>
南國久蕪漫我来<hi>一作生</hi>空欎陶君㸔章華宫處處生黄<lb/>
蒿但見陵與谷豈知賢與豪精䰟託古木寳玉捐江臯<lb/>
倚棹下晴景廻舟隨晩濤碧雲暮寥落湖上秋<hi>集作青</hi>天<lb/>
高往事那堪問此心徒自勞獨餘湘水上千載聞離騷<lb/>
<pb n="KR4h0022_WYG_308-8b"/>
　　　春草宫懐古　　　　　　　前　人<lb/>
君王不可見芳草舊宫春猶帶羅裙色青青向楚人<lb/>
　　　金陵懐古　　　　　　　　司空曙<lb/>
輦路江楓盡<hi>詩選作暗</hi>宫潮野草春傷心庾開府老作北朝<lb/>
臣<lb/>
　　　湘中懐古　　　　　　　　戴叔倫<lb/>
昔人從逝水有客弔秋風何意千年隔論心一日同楚<lb/>
亭方作亂漢律正酹功倏忽桑田變讒言亦已空<lb/>
<pb n="KR4h0022_WYG_308-9a"/>
　　　京口懐古　　　　　　　　前　人<lb/>
大江横萬里古渡渺千秋浩浩波聲險蒼蒼天色愁三<lb/>
方歸漢鼎一水限吳州覇國今何在清泉長自流<lb/>
　　　湘州懐古　　　　　　　　釋清江<lb/>
瀟湘連泪羅復對九疑河浪勢屈原塚竹聲漁父歌地<lb/>
荒征騎少天暖谷禽多脉脉東流去古今同奈何<lb/>
　　　蕪城懐古　　　　　　　　李　端<lb/>
風吹城上樹草没城邉路城上明月時精靈夜来去<lb/>
<pb n="KR4h0022_WYG_308-9b"/>
　　　金陵懐古　　　　　　　　劉禹錫<lb/>
潮滿臺城渚日斜征虜亭芳洲新草緑幕府舊烟青興<lb/>
廢由人事山川空地形後庭花一曲幽怨不堪聼<lb/>
　　　西塞山懐古　　　　　　　前　人<lb/>
西晉樓舡下益州金陵王氣漠<hi>一作黯</hi>然収千尋鐵鎖沉<lb/>
江底一片降幡出石頭人世㡬回傷往事<hi>一作荒苑至今生茂草</hi>
山形<hi>一作古城</hi>依舊枕寒流今逄四海為家日故壘蕭蕭蘆<lb/>
荻秋<hi>一作而今四海歸皇化兩岸蕭蕭蘆荻秋</hi>　一作皆唐宋類詩<lb/>
<pb n="KR4h0022_WYG_308-10a"/>
　　　荆門道懐古　　　　　　　前　人<lb/>
南國山川舊帝畿宋臺梁館尚依稀馬嘶古樹行人歇<lb/>
麥秀空城野雉飛風吹葉落填宫井火入荒墳化寳衣<lb/>
徒使詞臣庾開府咸陽終日苦思歸<lb/>
　　　西江懐古　　　　　　　　杜　牧<lb/>
上吞巴漢控瀟湘怒似連山静鏡光魏帝縫嚢真戱劇<lb/>
符堅投箠更荒唐千秋釣艇<hi>集作舸</hi>歌明月萬里沙鷗弄<lb/>
夕陽范蠡清塵何寂寞好風唯属往来商<lb/>
<pb n="KR4h0022_WYG_308-10b"/>
　　　汴口<hi>集作河</hi>懐古　　　　　　前　人<lb/>
錦纜龍舟隋煬帝平臺複道漢梁王逰人還<hi>集作閑</hi>起前<lb/>
朝念折桞孤吟㫁殺腸<lb/>
　　　姑蘇懐古　　　　　　　　許　渾<lb/>
宫館餘基輟棹過黍苖無限獨悲歌荒臺麋鹿争新草<lb/>
空苑鳬鷗占淺莎江上<hi>集作吴岫</hi>雨来虚檻冷海邉風起<hi>集作</hi>
<hi>楚江風急</hi>逺㠶多可憐國破忠臣死日月東流生白波<lb/>
　　　金陵懐古　　　　　　　　于　濆<lb/>
<pb n="KR4h0022_WYG_308-11a"/>
舘娃宫畔顧國變生嬌妬勾踐膽未嘗夫差心已誤吴<lb/>
亡甘已矣越勝今何處當時二國君一種邉江墓<lb/>
　　　金谷懐古　　　　　　　　前　人<lb/>
黄金嬌石崇與晉争國力更欲住人間一日買不得行<lb/>
為忠信住身是文章宅四者俱不聞空傳墮樓<hi>一作墜楼</hi>客<lb/>
　　　楚江懐古三首　蒼葭<hi>又𤣥集作蒼山</hi>
　　　　　　　　　　　　　　　馬　戴<lb/>
露氣寒光集㣲陽下楚邱猿啼洞庭樹人在木蘭舟廣<lb/>
<pb n="KR4h0022_WYG_308-11b"/>
澤生明月蒼葭夹亂流雲中君不降竟夕自悲秋<lb/>
　　　二<lb/>
驚鳥去無際寒蛩鳴我傍蘆洲生早霧蘭隰下㣲霜列<lb/>
宿分窮野空流注大荒看山候明月聊自整雲装<lb/>
　　　三<lb/>
野風吹蕙帶驟雨滴蘭橈屈宋魂𡨕寞江山思寂寥隂<lb/>
霓侵晩<hi>一作反</hi>景海樹入廻潮欲折寒芳薦明神拒可招<lb/>
　　　釣臺懐古　　　　　　　　劉　駕<lb/>
<pb n="KR4h0022_WYG_308-12a"/>
澄流可濯纓嚴子伹垂綸孤坐九層石逺笑清渭濵潜<lb/>
龍飛上天四海豈無雲清氣不零雨安使澆<hi>詩選作洗</hi>埃塵<lb/>
我来吟高風髣髴見斯人江月尚皎皎江石亦磷磷如<lb/>
何臺下路明日又迷津<lb/>
　　　建鄴懐古　　　　　　　　楊　乘<lb/>
故城故壘滿江濆盡是干戈舊苦辛君見即湏知帝里<lb/>
<hi>一作力</hi>生来便作太平人<lb/>
　　　秣陵懐古　　　　　　　　李羣玉<lb/>
<pb n="KR4h0022_WYG_308-12b"/>
野花黄葉舊吳宫六代豪花<hi>一作華</hi>燭散風龍虎勢衰佳<lb/>
氣歇鳳凰名在故臺空市朝遷變秋蕪緑墳壠高低落<lb/>
照紅覇業鼎圖人去盡獨来惆悵水雲中<lb/>
　　　汴河懐古二首　　　　　　皮日休<lb/>
萬艘龍舸緑絲間載到揚州盡不還應是天教開汴水<lb/>
一千餘里地無山<lb/>
　　　二<lb/>
盡道隋亡為此河至今千里頼通波若無水殿龍舟事<lb/>
<pb n="KR4h0022_WYG_308-13a"/>
共禹論功不較多<lb/>
　　　金陵懐古　　　　　　　　崔　塗<lb/>
葦聲蕭䬃水天秋吟對金陵古渡頭千載是非輸蝶夣<lb/>
一罇風雨属漁舟若無仙分應湏老幸有青山即合休<lb/>
何必登臨更惆悵比来人世只如浮<lb/>
　　青山<hi>集作山歸</hi>比來人世<hi>集作本來身世</hi>
　　　南海石門戍懐古　　　　　陳　陶<lb/>
漢家征百越落<hi>疑</hi>地喪貔貅大野朱旗没長江赤血流<lb/>
<pb n="KR4h0022_WYG_308-13b"/>
鬼神尋覆族宫廟變荒邱唯有朝臺月千年照戍楼<lb/>
　　　塗山懐古　　　　　　　　前　人<lb/>
落拓書劍晩清秋鷹正籠塗山間来上敬愛如登龍覽<lb/>
古覺神王翛然天地空東南更何有一醉先生風惟昔<lb/>
放勲世隂晦徹<hi>一作亂</hi>成洪皇圖化魚鱉天道漂無蹤帝<lb/>
乃命舟檝掇芳儒素中高陳九州力百道驅歸東舊物<lb/>
復光明洪爐再埏鎔經門不私子足知<hi>一作示</hi>天下公亮<lb/>
曰<hi>疑</hi>那並生唐虞禪華蟲茲山朝萬國一賦寰海同十<lb/>
<pb n="KR4h0022_WYG_308-14a"/>
載有區㝢秋毫皆帝功垂衣不驕徳子桀如何聾握髮<lb/>
聞禮賢葺茆見卑宫凡夫色難事神聖安能<hi>一作龍</hi>恭道<lb/>
隠三千年遺芳播笙鏞當時執圭處佳氣仍童童海嶼<lb/>
儼清廟天人盛祗供𤣥恩及花木丹䜟名崆峒異代草<lb/>
澤臣何由樹勲庸堯階未曽識誰信平生忠恨不當際<lb/>
㑹預為執鞭僮勞歌下山去懐徳心無窮<lb/>
　　　春日秦國懐古　　　　　　周　朴<lb/>
荒郊一望欲消魂涇水縈紆傍逺村牛馬放多春草盡<lb/>
<pb n="KR4h0022_WYG_308-14b"/>
原田耕破古碑存雲和積雪蒼山晩烟伴殘陽緑樹昏<lb/>
數里黄沙行客路<hi>一作路客</hi>不堪回首思秦原<lb/>
　　　望中懐古　　　　　　　　前　人<lb/>
齊心楼上望浮雲萬古千秋空姓名堯水永消天際去<lb/>
姬風一變世間平高蹤盡共天<hi>一作烟</hi>霞在大道長将白<lb/>
日明<hi>一作日月</hi>從此安然寰海内後来無復謾相傾<lb/>
　　　謝公亭懐古　　　　　　　張　喬<lb/>
謝家烟徑長莓<hi>一作蒼</hi>苔牢落虚櫩<hi>一作欄</hi>竹上開流水不<lb/>
<pb n="KR4h0022_WYG_308-15a"/>
将山色去閑雲時帯角聲来六朝舊跡遺詩在三楚空<lb/>
江有鴈廻逹理始應惆悵盡因僧清話憶天台<lb/>
　　　咸陽懐古　　　　　　　　韋　荘<lb/>
城邉人倚夕陽楼城上雲凝萬古愁山色不知秦苑廢<lb/>
水聲空傍漢宫流李斯不向倉中死徐福應無物外逰<lb/>
莫怪楚吟偏㫁骨野烟踪跡似東周<lb/>
　　　金陵懐古　　　　　　　　王貞白<lb/>
恃險不種徳興亡歎數窮石城幾換主天塹謾連空御<lb/>
<pb n="KR4h0022_WYG_308-15b"/>
路疊民塚臺基聚牧童折碑猶有字多記晉英雄<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百八<lb/>
</p>
<p>
</p>
  </div>
</body>
</text>
</TEI>
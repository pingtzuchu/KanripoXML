<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百十八</head>
    <p>
<pb n="KR4h0022_WYG_318-1a"/>
欽定四庫全書<lb/>
　文苑英華巻三百十八　　宋　李昉等　編<lb/>
　居處八<lb/>
　　别業五十七首　　　　　村墅十一首<lb/>
　　别業<lb/>
　　　南溪别業　　　　　　　　蔣　冽<lb/>
結宇依青嶂開軒對緑疇樹交花兩色溪合水重流竹<lb/>
徑風來掃蘭罇夜不收逍遥自得意皷腹醉中遊<lb/>
<pb n="KR4h0022_WYG_318-1b"/>
　　　題袁氏别業　　　　　　　賀知章<lb/>
主人不相識偶坐為林泉莫謾愁沽酒囊中自有錢<lb/>
　　　酬虞部蘇員外過藍田别業不見留之作<lb/>
　　　　　　　　　　　　　　　王　維<lb/>
貧居依谷口喬木帶荒村石路枉廻駕山家誰候門漁<lb/>
舟膠凍浦獵火燒<hi>集作犬繞</hi>寒原惟有白雲外踈鍾聞夜猿<lb/>
　　　終南山别業<hi>見二百五十巻</hi>
　　　輞川别業　　　　　　　　前　人<lb/>
<pb n="KR4h0022_WYG_318-2a"/>
不到東山向一年歸來纔及種春田雨巾草色緑堪染<lb/>
水上桃花紅欲然優婁比丘<hi>見法華經序品中</hi>經論學傴僂丈<lb/>
人鄉里賢披衣倒屣且相見相歡語笑衡門前<lb/>
　　　晦日遊大理韋卿城南别業<hi>四聲次用各六韻</hi>
　　　　　　　　　　　　　　　前　人<lb/>
與世澹無事自然江海人側聞塵外遊解弁<hi>集作驂</hi>軛<hi>柅夷</hi>
<hi>切</hi>朱輪極<hi>集作平</hi>野照暄景上天垂春雲張組竟比阜泛<lb/>
舟過東隣故鄉信髙㑹牢醴及家臣<hi>集作佳辰</hi>幸同撃壤樂<lb/>
<pb n="KR4h0022_WYG_318-2b"/>
心荷堯為君<lb/>
　　　二<lb/>
郊居杜陵下永日同携手仁<hi>集作人</hi>里靄川陽平原見峯<lb/>
首園廬鳴春鳥林薄媚新柳上卿始登席故老前為夀<lb/>
臨當送<hi>集作遊</hi>南陂約畧執盃酒歸轍繼<hi>集作歟繼</hi>微官惆悵<lb/>
心自咎<lb/>
　　　三<lb/>
冬日餘雪在墟上春流駛風日暢懐抱山川多秀<hi>集作好天</hi>
<pb n="KR4h0022_WYG_318-3a"/>
氣凋胡先晨炊庖鱠亦後至髙情浪海嶽浮生寄天地<lb/>
君子外簮纓埃塵良不啻所樂衡門中陶然忘其貴<lb/>
　　　四<lb/>
髙館臨澄波曠然蕩心目澹淡動雲天玲瓏暎墟曲鵲<lb/>
巢結空林雉鶵響幽谷應接無門暇徘徊似<hi>集作以</hi>躑躅<lb/>
紆組上春堤側弁倚喬木弦望忽已晦後期洲應緑<lb/>
　　　冬至後過吳張二子檀溪别業<lb/>
　　　　　　　　　　　　　　　孟浩然<lb/>
<pb n="KR4h0022_WYG_318-3b"/>
卜築因自然檀溪不更<hi>一作更不</hi>穿園廬二友接水竹數家<lb/>
連直取南山對非闗選地偏草堂時偃曝欄棹<hi>集作栧</hi>日<lb/>
周旋外事情都遣中流性所便閒垂太公釣興發子猷<lb/>
船予亦幽棲者經過竊慕焉梅花初<hi>集作殘</hi>臘月柳色半<lb/>
春天鳥泊隨陽鴈魚藏縮項鯿停盃問山簡可以習池<lb/>
邊<lb/>
　　　汝墳别業　　　　　　　　祖　詠<lb/>
失路農為業移家到汝墳獨愁常廢<hi>集作當廢</hi>巻多病久離<lb/>
<pb n="KR4h0022_WYG_318-4a"/>
羣鳥雀垂忩柳虹霓出澗雲山中無外事樵唱有誰<hi>一作</hi>
<hi>時</hi>聞<lb/>
　　　蘇氏别業　　　　　　　　前　人<lb/>
别業居幽處到來生隠心南山當户牖灃水在園林竹<lb/>
覆經冬雪庭昏未夕隂寥寥人境外閒坐聽春禽<lb/>
　　　出青門往南山下别業　　　薛　據<lb/>
舊居在南山夙駕自城闕榛莾相蔽虧去爾漸超忽散<lb/>
漫餘雪晴蒼茫季冬月寒風吹長林白日原上沒懐抱<lb/>
<pb n="KR4h0022_WYG_318-4b"/>
曠莫申相知阻胡越弱年多栖隠煉藥在嵓窟及此離<lb/>
垢氣興來亦因物末路期赤松斯言决不伐<lb/>
　　　潯陽陶氏别業　　　　　　劉□虚<lb/>
陶家集仙隠種柳長江邊朝夕潯陽縣白衣來幾年霽<lb/>
雲明孤嶺秋水澄寒天物象自清曠野情何綿聨蕭蕭<lb/>
丘中賞明宰非徒然願守黍稷税歸耕東山田<lb/>
　　　過任<hi>集作江</hi>氏别業　　　　　李　白<lb/>
遊山誰所<hi>集作可</hi>遊子明與浮丘疊嶺礙河漢連峯横斗<lb/>
<pb n="KR4h0022_WYG_318-5a"/>
牛任生<hi>集作汪生</hi>靣北阜池館涵清<hi>集作凊且</hi>幽我來感意氣槌<lb/>
庖<hi>集作炰</hi>列珍羞掃石歸明月<hi>集作待歸月又作待月歸</hi>開池漲寒流<lb/>
酒酣益爽氣為樂不知秋<lb/>
　　　越州賊退後送朱放之山隂别業<hi>一作送朱人歸山隂</hi>
　　　　　　　　　　　　　　　劉長卿<lb/>
越中初罷戰江上送歸橈南渡無來客西陵自落潮空<lb/>
城垂細<hi>一作故</hi>柳舊業<hi>一作/井</hi>廢春苖閭里稀相見<hi>集作相逢少一</hi>
<hi>作誰相問</hi>鸎花共寂寥<lb/>
<pb n="KR4h0022_WYG_318-5b"/>
　　　此詩二百三十一巻重出前已削去注異同為<lb/>
　　　　一作<lb/>
　　　調歸東川别業　　　　　　李　頎<lb/>
寸禄可言<hi>一作善</hi>取託身將見遺慙無匹夫志悔與名山<lb/>
辭紱冕謝知已林園多後時葛巾方濯足蔬食且垂帷<lb/>
十室對河岸漁樵秪在茲青郊香杜若泉石暎茅茨晝<lb/>
景徹雲榭夕隂澄石逵溪花獨開晩田鶴靜飛遲且復<lb/>
樂生事前賢為我師清歌聊皷檝永日望佳期<lb/>
<pb n="KR4h0022_WYG_318-6a"/>
　　　題綦毋校書别業　　　　　前　人<lb/>
常稱掛冠吏昨日歸滄洲行客暮㠶逺主人庭樹秋豈<lb/>
伊問天命但欲為山遊萬物我何有白雲空自幽蕭條<lb/>
江海上日夕見丹丘生事本魚鳥賞心隨去留惜<hi>一作昔</hi>
我曠微月欲濟捨輕舟倐忽今<hi>一作令</hi>人老相思河水流<lb/>
　　　同家兄題渭南王公别業　　蔡希寂<lb/>
好閒知在家退跡<hi>一作迹</hi>何必深不出人境外蕭條江海<lb/>
心軒車自來往空石對清隂川涘將釣玉鄉亭期散金<lb/>
<pb n="KR4h0022_WYG_318-6b"/>
素暉射流潄翠色綿森林曾為詩書癖寜惟耕稼任吾<lb/>
只許微尚枉道勃<hi>疑</hi>相尋朝慶老萊服夕閒安道琴文<lb/>
章遥頌美寤寐曾所欽既鬱蒼生望明時豈陸沉<lb/>
　　　淇上别業　　　　　　　　髙　適<lb/>
依依西山下别業桑林邉庭鴨喜多雨隣鷄知暮天野<lb/>
人種秋菓<hi>集作萊</hi>古老㸔<hi>一作開</hi>原田且向世情逺吾今聊<lb/>
自然<lb/>
　　　巴南舟中陸渾别業　　　　岑　參<lb/>
<pb n="KR4h0022_WYG_318-7a"/>
瀘水南<hi>一作州</hi>舟逺巴山北客稀嶺雲撩亂起溪鷺等閒<lb/>
飛鏡裏愁衰鬢舟中換旅衣夣魂知逺處無夜不先歸<lb/>
　　　送胡象下<hi>集作落</hi>第歸王屋别業<lb/>
　　　　　　　　　　　　　　　前　人<lb/>
㸔君尚少年下第莫悽然可郎<hi>疑</hi>疲獻賦山村歸種田<lb/>
野花迎短褐河柳拂長鞭置酒聊相送青門一醉眠<lb/>
　　　送鄭甚歸東京泥水别業<hi>得閒字</hi>
　　　　　　　　　　　　　　　前　人<lb/>
<pb n="KR4h0022_WYG_318-7b"/>
客舍見青<hi>一作春</hi>草忽聞思舊山㸔君㶚陵去疋馬成臯<lb/>
還對酒風與雪向家何復閑因悲宦遊子終嵗無時閒<lb/>
　　　送劉長上歸城南别業　　　韓　翃<lb/>
數刻是歸程花間落照明春衣香不散駿馬汗猶輕南<lb/>
渡春流淺西風片雨晴朝還㑹相就飯爾五侯鯖<lb/>
　　　贈張五諲歸濠州别業<lb/>
常知罷官意果與世人疎復此凉風起仍聞濠上居故<lb/>
山期採菊秋水憶觀魚一去蓬蒿逕羡君閒有餘<lb/>
<pb n="KR4h0022_WYG_318-8a"/>
　　　送元詵還丹陽别業　　　　郎士元<lb/>
已知成傲吏復見解朝衣應向丹陽郭秋山獨掩扉草<lb/>
堂連古寺江日動晴暉一别滄洲逺蘭橈幾嵗歸<lb/>
　　　送王公還剡中别業　　　　皇甫冉<lb/>
不見闗山去何時到剡中已聞成樹木更道長兒童籬<lb/>
落雲常聚村塘水自通朝朝隠去渡非晩對清風<lb/>
　　　潘司馬别業　　　　　　　周　瑀<lb/>
門對青山近汀牽緑草長寒深抱晩橘風𦂳落垂楊湖<lb/>
<pb n="KR4h0022_WYG_318-8b"/>
畔聞漁唱天邉數鴈行蕭然有髙士清思滿書堂<lb/>
　　　秋晩山中别業　　　　　　盧　綸<lb/>
樹老野泉清幽人好獨行去閒知路静歸晩喜山明蘭<lb/>
艾通荒井牛羊出古城茂陵秋最晩誰念一書生<lb/>
　　　早春遊樊川墅　　　　　　前　人<lb/>
白水搆通<hi>一作遍溝</hi>塍青山對杜陵晴明人望鶴曠野鹿隨<lb/>
僧古柳連巢折荒堤帶草崩隂橋全覆雪深溜半垂氷<lb/>
鬬䑕摇松影遊龜落石層韶光偏不待衰敗巧相仍桂<lb/>
<pb n="KR4h0022_WYG_318-9a"/>
樹曾爭折龍門幾共登琴師阮校尉詩和柳吳興紙茟<lb/>
求書扇張屏㸔畫蠅卜隣空遂約問卦獨無徵投足經<lb/>
危石收材過直繩守農窮自固行藥病何能掩帙蓬蒿<lb/>
晩臨川景氣澄颯然成一叟誰更慕騫騰<lb/>
　　深溜<hi>集作暴溜</hi>過直繩<hi>過詩選作遇</hi>
　　　春日題杜叟山下别業　　　前　人<lb/>
百鳥羣飛山半晴渚亭相接有泉聲園中曉露青藂合<lb/>
橋上春風緑野明雲影斷來峯影出林花落盡草花生<lb/>
<pb n="KR4h0022_WYG_318-9b"/>
今朝醉舞同君樂始信幽人不愛榮<lb/>
　　　春遊司直城西鸕鷀谿别業　釋清江<lb/>
别墅軍城下閒諠未可齊春深花蝶夣曉隔柳煙鞞韶<lb/>
景浮寒水疎楊暎緑堤沿洄㸔竹色來往聽鶯啼久慢<lb/>
持生術多親種藥畦家貧知素行心苦見清溪越客初<lb/>
投分南枝得寄棲禪機空寂寞雅趣頼招携本寺重江<lb/>
外遊方二室西徘徊戀知己日夕草萋萋<lb/>
　　　題黄公陶韓别業　　　　　釋處一<lb/>
<pb n="KR4h0022_WYG_318-10a"/>
聞說花園堪避秦幽尋數月不逢人煙霞洞裏無鷄犬<lb/>
風雨林間有鬼神黄公石上三芝秀陶令門前五柳春<lb/>
醉卧白雲閒作夣不知何物是吾身<lb/>
　　　張舍人南溪别業　　　　　釋法震<lb/>
新田遶屋半春耕藜杖閑門引客行山翠自成㣲雨色<lb/>
溪花不隠亂泉聲漁家遣到堪留興公府懸知欲厭名<lb/>
入夜更衣明月滿雙童喚出解吹笙<lb/>
　　　北原别業　　　　　　　　釋僧泚<lb/>
<pb n="KR4h0022_WYG_318-10b"/>
野外車騎絶古村桑柘隂流鶯出谷靜春草閉門深學<lb/>
稼農為業忘情道作心因知上皇日鑿井在雲林<lb/>
　　　冬日尋徐氏别業　　　　　釋皎然<lb/>
近依城北住幽徑少人知積雪行深巷寒山遶故籬竹<lb/>
花春自發橙實晩仍垂還共嵓前鶴今朝下習池<lb/>
　　　送皇甫侍御曾還丹陽别業　前　人<lb/>
雲陽别夜憶春耕花發陵湖問去程積水悠揚何處夣<lb/>
亂山稠疊此時情將離有月教絃斷贈逺無蘭覺意輕<lb/>
<pb n="KR4h0022_WYG_318-11a"/>
朝右要君持漢典明年北野可湏營<lb/>
　　　題周<hi>一作陳</hi>諫别業<hi>第寺與周生所居俱臨苕水</hi>
　　　　　　　　　　　　　　　前　人<lb/>
隠身苕上欲何如不着青袍愛緑羅柳巷任疎容馬入<lb/>
水籬從破許船過昻藏獨鶴閒心逺寂歴秋花野意多<lb/>
若訪禪齋遥可見竹忩書幌共煙波<lb/>
　　　雨後輞川　　　　　　　　李　端<lb/>
驟雨歸山盡頽陽入輞川㸔虹登晩墅踏石過春泉紫<lb/>
<pb n="KR4h0022_WYG_318-11b"/>
葛藏仙井黄花出野田有知無去路廻歩就人煙<lb/>
　　　送石協歸吳興别墅<hi>一作業</hi>　　朱慶餘<lb/>
識來無定居此去復何如一與耕者近日將朝客疎資<lb/>
身空藥石教子但琴書曾讀黄庭本斯言豈復虛<lb/>
　　　遊崔監丞城南别業　　　　劉得仁<lb/>
門與青山近青山復幾重雪融皇子岸春潤翠微峯地<lb/>
有經冬草林無未老松竹寒溪隔寺晴日直聞鍾<lb/>
　　　夏日樊川别業即事<lb/>
<pb n="KR4h0022_WYG_318-12a"/>
無事稱無才柴門亦罕開脫巾吟永日着屐歩荒臺風<lb/>
巻微塵上霆將暴雨來終南雲漸合咫尺失崔嵬<lb/>
　　　韓評事别業　　　　　　　周　賀<lb/>
門枕平湖秋景好水煙松色逺相依罷官餘俸租田種<lb/>
送客廻船載石歸離岸遊魚逢浪返望巢髙鳥<hi>一作寒鳥</hi>逆<lb/>
風飛嵩陽舊隠多時别閉目閒吟憶翠微<lb/>
　　　李侍御上虞别業　　　　　方　干<lb/>
滿目髙<hi>集作亭</hi>臺佳作繁蟬吟燕語不為喧晝潮勢急吞<lb/>
<pb n="KR4h0022_WYG_318-12b"/>
諸島暑雨聲廻露半村直為援毫方掩巻常因按曲便<lb/>
開罇若將明月為儔侣應把清風遺子孫繡羽驚弓籬菓<lb/>
上紅鱗見餌出蒲根尋君未要先敲竹且棹漁舟入大<lb/>
門<lb/>
　　　初歸鏡水<hi>集作中</hi>别業寄上陳端公<lb/>
　　　　　　　　　　　　　　　前　人<lb/>
去嵗離家今嵗歸孤㠶夣向鳥前飛必知蘆笋侵沙井<lb/>
兼被藤花占石磯雲塢<hi>一作島</hi>採茶常失路雪龕中酒不<lb/>
<pb n="KR4h0022_WYG_318-13a"/>
開扉故交若問逍遥事𤣥冕何曾勝葦衣<lb/>
　　　許員外新陽别業　　　　　前　人<lb/>
蘭沙橘島暎髙<hi>一作亭</hi>臺不是經心即手栽滿閣白雲隨<lb/>
雨去一池明<hi>集作寒</hi>月逐潮來小松出屋和巢長新逕通<lb/>
村避笋開柳絮風前欹枕卧荷花香裏棹舟<hi>集作釣魚</hi>廻園<lb/>
中問<hi>一作認</hi>葉封林草簷下攀枝落野梅莫恣髙情求逸<lb/>
思須防急詔用長材苦<hi>一作若</hi>因螢火終殘巻頁把魚竿<lb/>
<hi>集作便把漁歌</hi>送幾盃多謝郢中賢太守當<hi>集作常</hi>時談笑許追<lb/>
<pb n="KR4h0022_WYG_318-13b"/>
<hi>集作趍</hi>陪<lb/>
　　　東溪别業寄吉州段郎中　　前　人<lb/>
前山含逺翠<hi>一作翠晩</hi>羅列在窓中盡日<hi>一作晝夜</hi>無人到一樽<lb/>
誰與同凉隨蓮葉雨暑避柳條風豈分長孤寂明時有<lb/>
至公<lb/>
　　此詩二百六十二巻重出前已削去注異同為一<lb/>
　　作<lb/>
　　　題李剪處士杜城别業<hi>見二百三十一巻</hi>
<pb n="KR4h0022_WYG_318-14a"/>
　　　　　　　　　　　　　　　溫庭筠<lb/>
　　　晩夏歸别業　　　　　　　張　祐<lb/>
古岸扁舟晩荒園一徑微烏啼新菓熟花落故人稀宿<lb/>
潤侵苔甃斜陽照竹扉相逢盡鄉老無復話時機<lb/>
　　　題杜侍御别業　　　　　　趙　嘏<lb/>
紫陌煙多不可尋南溪酒熟一披襟山當晝枕石床穏<lb/>
泉落夜忩煙樹深白首逢人羞問計青雲何路覔知音<lb/>
惟君懐抱閒<hi>一作長</hi>於水他日門墻許醉吟<lb/>
<pb n="KR4h0022_WYG_318-14b"/>
　　　題鹽鐵李尚書滻州别業　　薛　能<lb/>
鹿原隂雨滻州湄坐覺林泉逼夣思閒景院開花落後<lb/>
濕香風好雨來時隣驚麥野閒雛雉别創茅亭住老師<lb/>
備足好中還有闕許昌軍裏李陵詩<lb/>
　　　秋晩自洞庭湖别業寄穆秀才<lb/>
　　　　　　　　　　　　　　　皮日休<lb/>
破村寥落過重陽獨自攖寜葺草房風撦紅蕉仍換葉<lb/>
雨霖黄菊不成香野猿偷栗重窺户落鴈疑人更繞塘<lb/>
<pb n="KR4h0022_WYG_318-15a"/>
他日若脩耆舊傳為予添取此書堂<lb/>
　　　題鄭侍御藍田别業　　　　張　喬<lb/>
秋山清若水吟客靜於僧小徑通商嶺髙忩見杜陵雲<lb/>
霞朝入鏡猿鳥夜窺燈許作峯前侣終來寄上層<lb/>
　　　郊墅二首　　　　　　　　鄭　谷<lb/>
韋曲樊川雨半晴竹莊花院遍題名畫成煙景垂楊色<lb/>
滴破春愁壓酒聲滿野紅塵誰得路連天紫閣獨闗情<lb/>
渼陂水色澄於鏡何必滄浪始濯纓<lb/>
<pb n="KR4h0022_WYG_318-15b"/>
　　　二<lb/>
蓼水菊籬邊新晴有亂蟬秋光<hi>集作先秋</hi>終寂寞晩醉自流<lb/>
<hi>集作留</hi>連野濕林<hi>集作□</hi>中露村閒社後天題詩滿紅葉何<lb/>
必浣花牋<lb/>
　　　訪姨兄王斌渭上<hi>集作口</hi>别墅　前　人<lb/>
桑柘河<hi>集作柘桑江</hi>上村牢<hi>集作寥</hi>落舊田園少小嘗來此悲<lb/>
凉不可言訪隣多指塜問路半移原久歉家童散初晴<lb/>
野薺繁客㠶懸極浦漁綱晒危軒苦澁詩盈篋荒唐酒<lb/>
<pb n="KR4h0022_WYG_318-16a"/>
滿罇髙枝霜果在幽沼<hi>集作渚</hi>暝鴻<hi>集作禽</hi>喧逺靄籠樵響<lb/>
微煙起燒痕哀榮孤族分感激外兄恩三宿忘歸去圭<lb/>
峯恰對門<lb/>
　　　訪題表兄王藻渭上别墅<hi>集作業</hi>
　　　　　　　　　　　　　　　前　人<lb/>
桑樹摇落渭川西蓼水瀰瀰接稻泥幽檻靜來漁唱逺<lb/>
暝天寒極鴈行低濯醪最稱㸔山醉吟句偏宜選行題<lb/>
中表人稀罹<hi>一作離</hi>亂後花時莫惜重相携<lb/>
<pb n="KR4h0022_WYG_318-16b"/>
　　　春日還郊　　　　　　　　王　勃<lb/>
推情兼黙黙<hi>一作語</hi>携杖赴嵓泉草緑榮新帶榆青綴古<lb/>
錢魚牀侵岸水鳥路入山煙還題平子賦花樹滿春田<lb/>
　　　仲春郊外　　　　　　　　前　人<lb/>
東園垂柳徑西堰落花津物色連三月風光絶<hi>集作繞</hi>四<lb/>
隣鳥飛村覺曙魚戱水知春初晴山院裏何處染囂塵<lb/>
　　　春郊興後　　　　　　　　前　人<lb/>
空園歌獨酌春日賦閒居澤蘭侵小徑河柳覆長渠雨<lb/>
<pb n="KR4h0022_WYG_318-17a"/>
去花光濕風歸葉影踈山人不惜醉惟畏緑樽虛<lb/>
　　　西郊　　　　　　　　　　杜　甫<lb/>
時出碧鷄坊西郊向草堂市橋官柳細江路野梅香傍<lb/>
架齊書帙㸔題減<hi>集作檢</hi>藥囊無人覺<hi>一作競</hi>來往疎懶意<lb/>
何長<lb/>
　　　南隣　　　　　　　　　　前　人<lb/>
錦里先生烏角巾園收芋粟不全貧慣㸔賔客<hi>集作戸門亦作</hi>
<hi>朋友</hi>兒童喜得食堦除鳥雀馴秋水纔深四五尺野航恰<lb/>
<pb n="KR4h0022_WYG_318-17b"/>
受兩三人白沙翠竹江村暮<hi>集作路</hi>相送<hi>集作對</hi>柴門月色<lb/>
新<lb/>
　　　村夜　　　　　　　　　　前　人<lb/>
風色蕭蕭暮江頭人不行村舂雨外急隣火夜深明胡<lb/>
羯何多難樵漁寄此生中原有兄弟萬里正含情<lb/>
　　　江村　　　　　　　　　　前　人<lb/>
清江一曲抱村流長夏江村事事幽自去自來堂上燕<lb/>
相親相近水中鷗老妻畫紙為碁局稚子敲針作釣鈎<lb/>
<pb n="KR4h0022_WYG_318-18a"/>
但有故人供緑水<hi>集作多病所須惟藥物</hi>微軀此外更何求<lb/>
　　　荒村三首　　　　　　　　前　人<lb/>
崢嶸赤雲西日脚下平地柴門鳥雀噪客子<hi>集作歸客</hi>千里<lb/>
至妻孥怪我在驚定還拭淚世亂遭漂蕩生歸<hi>一作還</hi>偶<lb/>
然遂隣人滿墻頭感歎亦歔欷夜闌更秉燭相對如夣<lb/>
寐<lb/>
　　　二<lb/>
晩嵗迫偷生還家少歡趣嬌兒不離膝畏我復却去憶<lb/>
<pb n="KR4h0022_WYG_318-18b"/>
惜多<hi>集作好</hi>追凉故繞池邊樹蕭蕭北風勁撫事煎百慮<lb/>
頼知黍秫<hi>集作黍禾</hi>收已覺糟牀注如今足斟酌且用慰遲<lb/>
暮<lb/>
　　　三<lb/>
羣鷄忽<hi>一作正</hi>亂呌客至鷄正生<hi>一作鬬爭</hi>驅鷄上樹木始聞<lb/>
叩柴荆父老四五人問我久逺行手中各有携傾榼濁<lb/>
復清莫<hi>一作苦</hi>辭酒味薄黍地無人耕兵革既未息兒郎<lb/>
<hi>一作童</hi>盡東征請為父老歌艱難愧深<hi>一作餘</hi>情歌罷仰天<lb/>
<pb n="KR4h0022_WYG_318-19a"/>
歎四坐淚縱横<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_318-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百十八<lb/>
</p>
<p>
</p>
  </div>
</body>
</text>
</TEI>
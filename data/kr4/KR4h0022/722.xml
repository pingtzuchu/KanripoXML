<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百二十三</head>
    <p>
<pb n="KR4h0022_WYG_722-1a"/>
欽定四庫全書<lb/>
　文苑英華巻七百二十三　宋　李昉等　編<lb/>
　餞送六<lb/>
　　送渭南劉少府執經赴東都省覲序一首<lb/>
　　奉送元城主簿兄赴任序一首<lb/>
　　送開封李少府勉自江南還赴京序一首<lb/>
　　送弟愐之京序一首　送李白之曹南序一首<lb/>
　　送薛處士業逰廬山序一首<lb/>
<pb n="KR4h0022_WYG_722-1b"/>
　　送張處士申還舊居序一首<lb/>
　　送史處士歸滏陽别業序一首<lb/>
　　送張徴君逰江南序一首<lb/>
　　前夏干越亭奉餞韋卿使君公赴婺州序一首<lb/>
　　仲秋奉餞蕭郎中使君赴潤州序一首<lb/>
　　送張都督赴嘉州序一首<lb/>
　　送王郎中赴蘄州序一首<lb/>
　　送李員外入朝序一首<lb/>
<pb n="KR4h0022_WYG_722-2a"/>
　　送峽州劉使君忠州李使君序一首<lb/>
　　送賈中允之襄陽序一首<lb/>
　　送太子僕馬公序一首<lb/>
　　送趙評事赴東都序一首<lb/>
　　送譚正字之上都序一首　送劉恊律序一首<lb/>
　　送紀奉禮之容州序一首<lb/>
　　送李校書歸江西序一首<lb/>
　　宴餞崔十二弟校書之容州序一首<lb/>
<pb n="KR4h0022_WYG_722-2b"/>
　　送藺舎人兼武州長史序一首<lb/>
　　送藺侍御史還序一首<lb/>
　　　送渭南劉少府執經赴東都省覲序<lb/>
　　　　　　　　　　　　　　　獨孤及<lb/>
彼狥名者遭時多故乘地高勢罕不争先着<hi>集無着字</hi>鞭而<lb/>
<hi>集無而字</hi>務飛速以誇當代獨吾子以文行裕蠱思不出其<lb/>
位奉籝金之所遺羞地芥而不拾其初筮仕<hi>集作以筮</hi>也典<lb/>
校秘書秘書之職脩尉于渭南渭南無粃政嵗二月以<lb/>
<pb n="KR4h0022_WYG_722-3a"/>
紛帨觽燧歸覲于洛白華之戀也和氣用事春物滿眼<lb/>
之子于征五綵其服想成臯花合糓洛水大是吾子拜<lb/>
嘉慶問清高之日歟夫克家而家肥䇿名而名彰居官<lb/>
而官辨孝之大者則貂蟬羔鴈在子外府姑務逺圖何<lb/>
嗟少别到洛陽為我寄聲謝鳴皐故山杼離如之何詩<lb/>
以贈逺<lb/>
　　　奉送元城主簿兄赴任序　　前　人<lb/>
徃嵗兄之尉鉅鹿<hi>二字集作匡</hi>徳刑成禮義舉粃政杜紊綱<lb/>
<pb n="KR4h0022_WYG_722-3b"/>
緝人曰蒞民如此其逹<hi>一作志</hi>必大十四年春王正月再<lb/>
命于元城元城地雄人悍土壤賦錯處宋衛中山燕齊<lb/>
趙魏之都㑹三川輻凑四術轂擊兄方以徳舉吏此大<lb/>
都<hi>集作邦</hi>則千里之迹兆於是矣彼徒勞者其鶱翥之濫<lb/>
觴乎嵗物已春秦山草緑<hi>集作日緑</hi>亦既撰<hi>集作選</hi>吉駕言徂<lb/>
東豈不知棠棣之詩廢則和樂之詩<hi>集作好</hi>缺盍使伯氏<lb/>
仲氏偕詠歌之以贈行邁<lb/>
　　　送開封李少府勉自江南還赴京序<lb/>
<pb n="KR4h0022_WYG_722-4a"/>
　　　　　　　　　　　　　　　前　人<lb/>
世或謂邦有道穀或謂全於徳者不以狥名降志彼於<lb/>
致命猶數數然孰與李侯兩忘而脗合之張其天機與<lb/>
道出處道長則陳力筮仕績成而退藏於宻戰勝江海<lb/>
之上然後乘歸流而返舊京乃知凌雲麗天則切玉利<lb/>
噐於夫子為鄧林之一葉耳而精㣲純粹豈中士所能<lb/>
得其門哉然當今堯親九族契敷五教材之美者工將<lb/>
度之子雖忘機機未忘子庸詎知泥蟠沙卧不為雲霄<lb/>
<pb n="KR4h0022_WYG_722-4b"/>
之鑿柄乎但蘭舟桂檝倐忽鳥逝朔風<hi>集作方</hi>秋草柰離<lb/>
憂何縁情者莫近於詩二三子盍詠歌以為贈<lb/>
　　　送弟愐之京序<lb/>
蒼龍居𤣥<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>之嵗與爾吹塤箎於長安靈臺之下當時<lb/>
爾方青衿余適紈袴各志小學相期大來其後爾以經<lb/>
術薦遂觀藝乎<hi>集作光於</hi>上國余牢落兩河為病所繋星分<lb/>
雨散十有二載中間蹔携手一笑者及今二三年<hi>五字集作</hi>
<hi>及今而三</hi>昨日逰寓今成疇昔此㑹綿邈空在<hi>集作存</hi>夢想豈<lb/>
<pb n="KR4h0022_WYG_722-5a"/>
不欲申橘柚之性詠和樂之什樂未終也别又繼之然<lb/>
君子脩誠則物應克已則名彰爾能珪璋特逹甲胄忠<lb/>
信致逸足於千里吾有望焉方務逺圖何嗟少别到秦<lb/>
地有問吾事者為報江湖間心<lb/>
　　　送李白之曹南序<lb/>
曩子之入秦也上方覧子虛之賦喜相如同時由是朝<lb/>
詣公車夕揮宸翰一旦襥被金馬蓬累而行出入燕宋<lb/>
與白雲為伍然則適來時行也適去時止也彼碌碌者<lb/>
<pb n="KR4h0022_WYG_722-5b"/>
徒見三河之遊倦百鎰之金盡乃議子於得失虧成之<lb/>
間曽不知才全者無虧成志全者無得失進與退於道<lb/>
徳乎何有是日也出車桐門特之<hi>集作將駕</hi>于曹仙藥滿囊<lb/>
道書盈篋異乎莊舄之辭越仲尼之去魯矣送子何所<lb/>
平臺之隅短歌薄酒擊筑相和大丈夫各乘風波未始<lb/>
有極哀樂且不足累上士之心况小别乎請皆賦詩以<lb/>
見交態<lb/>
　　　送薛處士業逰廬山序<lb/>
<pb n="KR4h0022_WYG_722-6a"/>
薛侯敦於詩固於學敏於行時然後言言而寡尤口不<lb/>
言禄禄亦不及識其真者也<hi>集作以</hi>為永歎而薛侯居之<lb/>
澹如君子哉若人也方以城市鄙於丘壑倦逰不如嘉<lb/>
遯是月也拂纓上之塵西逰廬山山上有峯頂大林下<lb/>
有東林西林化成<hi>英華作城非</hi>遺愛六寺慧逺道生二公昔<lb/>
嘗眷戀於斯焉履痕屐齒遍滿崖谷神期盻蠁恒若對<lb/>
面之子之徃獲心契矣苟藏器於身時行則行大之將<lb/>
來隠顯一致彼安貞者其或有<hi>集作為</hi>利渉之樞機乎趙<lb/>
<pb n="KR4h0022_WYG_722-6b"/>
補闕驊王侍御定張評事有略各以文為貺記行邁之<lb/>
所以然余亦持片言用代踈麻瑶華之贈<lb/>
　　　送張處士申還舊居序<lb/>
海水不揚波乆矣故昆蟲草木得遂本性䕫益巢由<hi>集作</hi>
<hi>許</hi>各安其節天鍾静於子而博之以文洞<hi>集作大</hi>壑無底<lb/>
虛舟任觸世皆尚白獨守太𤣥顧流俗而不言退將脩<lb/>
乎初服吾於是見全人之操矣了<hi>集作乃</hi>知白雲上下盖<lb/>
無心自出黄鶴飛去當有時而來他年孤舟冀再㑹於<lb/>
<pb n="KR4h0022_WYG_722-7a"/>
五湖之口<lb/>
　　　送史處士歸滏陽别業序<lb/>
初史侯至是<hi>集作自</hi>帝丘僕方釃酒於蔣氏之館揖讓堂<lb/>
下由東階升於是一酌而賔禮舉再酌而交態接三酌<lb/>
而威儀幡幡深衷畢見醉裏<hi>集作中</hi>投分客中忘形吾固<lb/>
知握手難常嘉㑹可惜其聚也言不浹日而意氣感其<lb/>
散也興未及盡而離憂至則臨觴徙倚孰能不以之黯<lb/>
然窮隂欲臘漳滏氷厚班馬連嘶歸雲無色非詩何以<lb/>
<pb n="KR4h0022_WYG_722-7b"/>
離羣者之志<lb/>
　　　送張徴君逰江南序<lb/>
初貞元二年進賢星明於是夫子與廣陵馬曽俱以𤣥<lb/>
纁辟焉一命而俯受服赤墀之下子守<hi>集作丼</hi>節不奪歸<lb/>
耕南陽議者稱馬之利用陋子之獨善及以為不然君<lb/>
子之道舒之則雲蒸雨降以救大旱巻之則天倪道機<lb/>
不盈一握姑務忠信以安聖時則歌國風於畎畆是亦<lb/>
為政有民人焉有社禝焉何必薄逰然後稱徳至是夏<lb/>
<pb n="KR4h0022_WYG_722-8a"/>
六月以菰菜之興扁舟而東是行也與夫乗桴揚舲者<lb/>
不同日矣津樓望極<hi>集作直望</hi>江漢在目少别非志士所悲<lb/>
深衷豈短章能見桃源秋至僕當搴其仙實俟子於武<lb/>
陵之南溪<lb/>
　　　首夏干越亭奉餞韋卿使君公赴婺州序<lb/>
　　　　　　　　　　　　　　　劉長卿<lb/>
今年春王正月皇帝居紫宸正殿擇東南諸侯以我公<lb/>
為少光禄自姑蘇行春於東陽愛人也頃公之在吳值<lb/>
<pb n="KR4h0022_WYG_722-8b"/>
欃槍搆戾南犯斗牛<hi>集作牛斗</hi>波動滄海塵飛金陵公夷險<lb/>
一心忠勇増氣四面皆敵姑蘇獨静卧甲霜天洗兵寒<lb/>
水竟使浙西士庶不見烟塵公之力也朝廷聞而多之<lb/>
以為姑蘇之人已理東陽之人未化是邦<hi>一作拜</hi>也宜哉<lb/>
卿月既明仁風載清出入數藩從容九棘在虞秦而皆<lb/>
智豈滕薛而異名頌聲洋洋實此行矣干越便道金華<lb/>
前山梅花過時槐色獨<hi>集作猶</hi>在白雲芳草盡入詩興公<lb/>
實秉文律將<hi>集作特</hi>為詞雄逶迤退公知八詠之有繼作<lb/>
<pb n="KR4h0022_WYG_722-9a"/>
矣<lb/>
　　　仲秋奉餞蕭郎中使君赴潤州序<lb/>
　　　　　　　　　　　　　　　前　人<lb/>
皇帝臨軒旰食憂濟在人擇良二千石與之共理民有<lb/>
疾苦得以安之吏有侵漁得以去之為風化之本繫黎<lb/>
元之命不其難哉故内外闕官自卿大夫以下多責成<lb/>
元輔唯剖竹分符寄决在禁中又以政貴有成化難數<lb/>
易至於理行超異公論當徴但増秩賜金或移典大郡<lb/>
<pb n="KR4h0022_WYG_722-9b"/>
而已由是我蕭公建隼兹地化行五年漢庭群公方待<lb/>
以右<hi>集作美</hi>職而竟有南徐之命盖天子憂逺人而緩徴<lb/>
拜也公才可以濟物徳可以化人五行之用備四時之<lb/>
氣足不立法而去弊不示禁而止奸寒者有衣饑者有<lb/>
食百城萬井若百<hi>集作衆</hi>草之得陽春亦不知其所以然<lb/>
而然也詔書既至公乃向闕北拜腰章遂行南徐之人<lb/>
望公如歸此邦之人去公如失千騎照路出於東郊男<lb/>
女滿野壺漿更奏泣涕以送<hi>集作涕泣如雨</hi>邀遮以晋或攀我<lb/>
<pb n="KR4h0022_WYG_722-10a"/>
車或維我舟臨風鳴笳慷慨高秋君子是<hi>集無此字</hi>謂有古<lb/>
人之遺愛矣凡工文者得無詩乎<lb/>
　　　送張都督赴嘉州序　　　　于　邵<lb/>
伊人之平康由我以專逹否則政弛人何頼焉在昔漢<lb/>
宣永懐至理思與二千石之良者共之貞深<hi>一作竟探</hi>其元<lb/>
以化天下非道熙陟降理際天地<hi>一作人</hi>則不可膺是高<lb/>
選尚書左僕射冀國公審才以底用論定而後請將欲<lb/>
更蘇息復整齊且如張公無出其右繄受授則為潜怛<lb/>
<pb n="KR4h0022_WYG_722-10b"/>
彼嘉陽之人所益多矣况學致廣大心自精㣲議道置<lb/>
法若示諸掌一舉雲翼三十為郎分兵領部義然後取<lb/>
公以之才大時論用少以今之多艱乎謂用大則用之<lb/>
大用小則用之小在我而已抑無懵焉良月撰吉輕舟<lb/>
既具長空青㝠未有黄落緹騎百從載旌而前戈矛生<lb/>
風左右如武且犀灘古地熊阜外虞通波萬里并客攸<lb/>
攝其無以易者盍思無邪耶嘗寮為心望此行矣大幕<lb/>
邀餞三軍助較<hi>一作敎</hi>樂只君子如何可忘而後利渉信<lb/>
<pb n="KR4h0022_WYG_722-11a"/>
宿人歸父母其顔渥丹下令如春受敎賜知常謀始<hi>疑</hi>
不浹年而國賦足軍實倍啓廸恢逹為諸侯雄<lb/>
　　　送王郎中赴蘄州序<lb/>
大君當宁之七載也日月㑹於降婁有詔尚書倉部郎<lb/>
中王公恭寛敏惠出典于蘄蘄之上有革車外賦有牙<lb/>
幢華領思與良二千石共理者朝廷乆之亦既俞徃允<lb/>
茲僉屬曽未浹辰抗手言邁惜此别易合宴公堂期其<lb/>
出郊于以送逺且觀坐彼一方困于無告誰為禁暴聞<lb/>
<pb n="KR4h0022_WYG_722-11b"/>
公知歸邦非人則不寧政無從則奚措今所徃者人安<lb/>
之哉公之下車曽是為念以公之素範不敢言利因公<lb/>
之善價無乃近名惟名之崇惟徳是累將善救物繄公<lb/>
冀焉然後導逹其和發萌以慮化行無二當借冦恂理<lb/>
平第一更徴黄覇他日之㑹賔寮有光悠悠斾旌灔灔<lb/>
春物想青林之漲水見黄石之平磯佳興未孤前期猶<lb/>
邈賦詩追餞者翰林之故事吾何間然<lb/>
　　　送李員外入朝序<lb/>
<pb n="KR4h0022_WYG_722-12a"/>
食租衣稅王者之常賦自至徳改元之後兵連天下軍<lb/>
用仰給四方諸侯各有戎事將發内布外而王命急宣<lb/>
不咨皇華無以專逹前十數軰皆課登而旋今尚書户<lb/>
部郎李公中朝駿選次董斯任以西蜀最大南賝多賈<lb/>
委之斯來于以藏事是以數年于茲卒多前功冀公憂<lb/>
國忘家一心同徳方錫貢以納貺度於常筭故泉榖之<lb/>
分必先此矣逺<hi>疑作達</hi>于上京然及方鎮遂能入者億計<lb/>
行者接武秦郊不闗持此更費冀公之勤其國本也如<lb/>
<pb n="KR4h0022_WYG_722-12b"/>
此李公之逹於時用也如彼使乎誰務將膺對敡挾兩<lb/>
驂以戒途歌四牡而復命北驛開餞中軍宴私滿院香<lb/>
風雜花潜送廣庭張樂妙音交作冀公以請召未許送<lb/>
君先鞭我心如馳不敢留止行復題已赤管俯伏青蒲<lb/>
答天子休命當使臣之始賞者爾<lb/>
　　　送峽州劉使君忠州李使君序<lb/>
國有戎事今兹十年外姦内宄略無寧嵗是以人之思<lb/>
理不教而然者乆矣夫非良二千石則無以光昭帝命<lb/>
<pb n="KR4h0022_WYG_722-13a"/>
勤恤人隠自邑居蕩析牧守承弊中和頌聲斯道寖息<lb/>
今皇帝之臨御也嘗垂意於理道夫能官人則能安人<lb/>
為官而擇人俾受夫頼尚書駕部郎中劉公司門員外<lb/>
郎李公分命之拜中朝駿選劉公之舉也以宣慈惠和<lb/>
李公之得也以温良恭儉咸推大略仁而愛人文學政<lb/>
事家邦必逹矧兹偏隅由我專制苟利於物其可易乎<lb/>
然後理兵期於知禁求瘼在乎不擾澤流愷悌汔可小<lb/>
康豈潁川之姦黨散落濟南之畏如大府而已夀星之<lb/>
<pb n="KR4h0022_WYG_722-13b"/>
㑹凉秋八月言辭北闕將騖南轅借<hi>疑作惜</hi>王馬之不留<lb/>
合六官以追餞乃卜勝撰吉咸集于吏部郎元公之居<lb/>
室地逺朝市家藏水木納終峯於宇下道漆園於方外<lb/>
風廻景泛匪寒匪燠入室而芝蘭襲人趨庭而珠玉交<lb/>
輝琴言自清座右必誡夫然則行者可以慰逺道居者<lb/>
可以依翰林二公於是撫席而言曰西楚風殊東巴路<lb/>
逈高堂雲雨遇荆門而可見皇州冠盖别瀟水以長懐<lb/>
多謝故人醑我以酒寵我之作羣公何謂以不腆斯文<lb/>
<pb n="KR4h0022_WYG_722-14a"/>
遂冠于篇首惣南宫之賦者凡四十有六章次之爵里<lb/>
亦當使君之佳傳云<lb/>
　　　送賈中允之襄陽序<lb/>
孔宣父說儒者之行有自立焉有近人焉有交友焉研<lb/>
精六藝較明舊史冠天人之際探得失之源非自立歟<lb/>
仗義而居立信為寳難得易失不謀苟合非近人歟終<lb/>
始之要膠固也患難之失身命也益者損者吾其擇焉<lb/>
非交友歟夫然則道之將行周流四海而無匱者庸可<lb/>
<pb n="KR4h0022_WYG_722-14b"/>
既乎頃年隠廬山之霧去秋舉湘江之㠶聞有道而來<lb/>
終有得而去所合必義所依必仁凡諸揖奉惜此言别<lb/>
累卜勝踐屢邀醉心雖雲蒸霧毒猶勝炎風而踈桐衰<lb/>
栁亦傍秋色時之所感事有攸㑹切於覲問而速是行<lb/>
者則尚書季父領鎮南之軍伐淮西之叛方除天地之<lb/>
害載戢干戈之威用重望繋人渴日為乆與尚書備相<lb/>
知之分憶昨執手于今三年負累遐荒莫由展禮南北<lb/>
不援我勞如何願即寤寐之勤永奉通明之徳<lb/>
<pb n="KR4h0022_WYG_722-15a"/>
　　　送太子僕馬公序<lb/>
嘗讀舊史氏見汲長孺之為人與之並生其時則隨從<lb/>
長者不敢避風雨况今之有人而捨勤乎太子僕馬公<lb/>
骨鯁端莊則如此而布和展惠信而好古煥乎其有文<lb/>
章則汲生之所不及明矣方將摶空直上髙視寥廓秉<lb/>
尚父黄鉞登范睢青雲顧夫蒼生不為負矣屬羣盗未<lb/>
息四郊猶虞春闈無事冬日可愛故自南自北從諸侯<lb/>
逰如竹箭之有筠雖霰雪之奚及未可量也予固不敏<lb/>
<pb n="KR4h0022_WYG_722-15b"/>
奉以周旋幾合獻酬之禮且陪文酒之事青溪白雲引<lb/>
我歸思槭槭寒水颼颼氷岸道勝獨徃高歌以行夫至<lb/>
人逹觀物無不可出則耀金組入則狎蓽蘿盖與時消<lb/>
息在我舒巻群公悵别則如之何<lb/>
　　　送趙評事赴東都序<lb/>
大盗既㓕東郊遂啓前馳龜䝉左夾遼碣過數千里革<lb/>
戎反華彼阻戎之餘承復禹之慶駿奔走滌怨思兼諸<lb/>
匪人因得請命連踵闕下歸甚忘亡<hi>一作志忘非</hi>是以身田<lb/>
<pb n="KR4h0022_WYG_722-16a"/>
<hi>一作由非</hi>身筐之貢不待錫而至者已紛組<hi>一作紛</hi>於長府申<lb/>
命職方郎中滎陽鄭公逹于伊洛以惣其事夫劇不可<lb/>
以專精故資於命介道且求於兼適必託乎至公大理<lb/>
評事天水趙侯當交辟之下膺至公之選罷戎西府受<lb/>
詔東周虛舟出不繋之外景鍾為待叩之用故士君子<lb/>
隨之而不避風雨則文行忠信不其末<hi>一作羙</hi>歟鳳翔尹<lb/>
兼御史大夫高公勤於容禮廹此王命曽是公器與時<lb/>
共之追鋒告行惜别而已行軍司馬侍御史李公玉帳<lb/>
<pb n="KR4h0022_WYG_722-16b"/>
居左金樽叙離群公當筵相顧不足白日陶暑青槐好<lb/>
隂牙幢宴如亦既醉止左右歡甚詩人興全争論逸價<lb/>
特以餉趙故拜命之辱輙冠于首篇<lb/>
　　　送譚正字之上都序<lb/>
皇上御㝢之明年布和發號其在野無遺賢將以啓廸<lb/>
理本蓋古先哲王之前大者分命十使周流天下弓旌<lb/>
一舉澗陸其空户部侍郎趙君故得譚子於瀟湘矣譚<lb/>
子受薦不拜趙君當薦不避朝廷官之不疑君子恱是<lb/>
<pb n="KR4h0022_WYG_722-17a"/>
三者之備公也者而<hi>一作其</hi>至矣哉况恭懿明允文為在<lb/>
禮發言有章臨事不<hi>一作無</hi>惑可以入備顧問出咨典謨<lb/>
豈止祖述六藝指歸舊史栖遲龍樓之下寂寞鉛槧之<lb/>
間哉僕孤奉盛明黜佐藩徼不自意而邂逅相遇念一<lb/>
老而得之周旋嘗與語<hi>一作話</hi>言為我消息日月之㑹時<lb/>
惟季冬星廻于天嵗且更始䁆慘<hi>一作驂</hi>蕭索長年所悲<lb/>
豈堪伊人告我以去方將背九疑之積阻泛蒼梧以連<lb/>
海經界于分<hi>疑</hi>廣合于上都謁崇明馳象魏講舊於知<lb/>
<pb n="KR4h0022_WYG_722-17b"/>
已從事於吾黨雲霄之外自此而階遷客者何叙之而<lb/>
已<lb/>
　　　送劉恊律序<lb/>
予廣徳年三掌注起居建中初擢修國史討論之際嘗<lb/>
覧周朝作相奕世載徳名列於紫㣲傳於青史者今恊<lb/>
律劉侯之先歟恊律富有文采挺然秀㧞懐長䇿以待<lb/>
時感知己而為用似續以才而不階門户求合以道而<lb/>
不惮風塵士君子之行有足多也零桂雖秋凉風未至<lb/>
<pb n="KR4h0022_WYG_722-18a"/>
江山<graphic n="KR1210" url="https://raw.githubusercontent.com/kanripo/KR-Gaiji/master/images/KR1210.png" mimeType="image/png"/>邈言出東路㠶席悠悠指途南海南海有國之<lb/>
重鎮北方之東西中土之士庶䑸連轂擊合㑹於其間<lb/>
者日千百焉况中丞元公載緝斯人言愍其旅金節始<lb/>
按休聲洽聞求賢重官方賀封徃<hi>疑</hi>老夫病矣負累杜<lb/>
門幾煩相問挹我以禮媿無風水之便且有登臨之别<lb/>
行矣自愛吾無間然<lb/>
　　　送紀奉禮之容州序<lb/>
紀氏之子曰文楚資於事母敬以愛兼則百行可知博<lb/>
<pb n="KR4h0022_WYG_722-18b"/>
於好古而功業著則文采可知丈夫於代能有是而無<lb/>
倦加體道以自牧出入中外身無擇行為不逹者未之<lb/>
有也頃屬世故家貧背胡越嶺執㸑以養當車就安人<lb/>
皆知之用是不乏所以長者繼轍來者升堂既榮於親<lb/>
又恱其子甚大慶也夫時有通塞事有從宜親安道存<lb/>
適則為可容州經畧之府南據交阯北逹蒼梧李郎中<lb/>
受委中朝聮典大郡凡有化理悉為世程紀子嚮風慕<lb/>
義不逺千里釋板輿即輕舸晨飡夕膳不改舊物從一<lb/>
<pb n="KR4h0022_WYG_722-19a"/>
樂土之一樂土誰其間焉郎中之愛子良鈞業擅家寳<lb/>
官登王畿美秀而文芝蘭可襲吾子一見足以滌塵慮<lb/>
慰客逰與諸子之得子亦何以異也行矣自愛時興元<lb/>
大赦之仲春桂林遷客于邵之别序云<lb/>
　　　送李校書歸江西序<lb/>
與子中外表也親之至也異姓莫先暌隔不面老而方<lb/>
合可謂<hi>一作為</hi>長歎息矣曷期逺㑹于零桂之間哉大火<lb/>
之交南秋可畏其欻如蒸其華轉鮮昏霾而禽鳥欲絶<lb/>
<pb n="KR4h0022_WYG_722-19b"/>
㬢赫而薄鑠無措易練不足以禦流汗並燎不足以敵<lb/>
炎氛<hi>一作氣</hi>予遷客也是丼其艱子薄逰也何在斯弊况<lb/>
依藉門户本儒家之文行緫貫隂陽乃王官之武備聦<lb/>
明精密道不茍合真吾人之益者也以世多故始家廬<lb/>
陵悲鄉國之𦕈邈想丘園以蕪沒覊旅南土復何言哉<lb/>
季子無金未下妻嫂淮隂寓漂終取王侯無以風雨為<lb/>
晦無以名位自薄乘時體命其乃光乎予屬湘東之命<lb/>
子有滏西之役非適之適我勞如何雲天茫茫行矣自<lb/>
<pb n="KR4h0022_WYG_722-20a"/>
愛<lb/>
　　　宴餞崔十二弟校書之容州序<lb/>
方伯盧公因牙門之清淨闢前館之爽塏乃命宿設具<lb/>
牢加籩言邀故人以寵行也清河崔子曰真源嘗典校<lb/>
石渠應諸侯之聘踐言勵行積學累藝<hi>一作仁</hi>而建中初<lb/>
天下文明懼乎遺逸黜陟十道君舉先在有詔集於京<lb/>
師將以更秩旣而容管經畧處置使隴西李公從而請<lb/>
焉猗歟真源以受命底禄已利也以從人之求國務也<lb/>
<pb n="KR4h0022_WYG_722-20b"/>
身不可先於國禄不可急於求翻然廻車假道于桂盧<lb/>
公執疇昔之好惜今辰之别朝陽初升賔筵始合子夜<lb/>
云艾主賦未晞觵觶交飛而取樂塤箎相恊以奏雅盧<lb/>
公意未之盡將命以篇顧謂遷客曰罷論幾何日輟使<lb/>
復何日請子之叙我今夕于子離席而辭曰老者敗者<lb/>
僚者<hi>一作也</hi>末也憂能傷人思無可者公之所命其得人<lb/>
乎公曰得哉是敢操簡而進發言有素一以論我公之<lb/>
講舊一以樂李公之得賢風煙不殊南北蹔間顯允崔<lb/>
<pb n="KR4h0022_WYG_722-21a"/>
子朂哉令聞云<lb/>
　　　送藺舍人兼武州長史序<lb/>
舍人丈以元昆尹京之明月始為西府連辟將展驥足<lb/>
於廣西之地所以懲彼叛亂與人休息君子謂此舉也<lb/>
得於治理失於屈賢譬諸汙池而集鵷鳳矣然則國家<lb/>
多故亭障猶虞不為利遷可以道進所居則化我何在<lb/>
焉况瓌姿偉望約之以禮兄友弟悌必因子心無終食<lb/>
之間違仁矧三州之與四海云爾勉此于邁怡然告别<lb/>
<pb n="KR4h0022_WYG_722-21b"/>
羣鸎尚囀四月猶花長江一望翠幈如畫佳興滿目曷<lb/>
唯宦逰監察御史楊公特進兼鴻臚吴公慰相宴接情<lb/>
言不盡諸公陪歡各以義洽邵野人也實沗中表趨風<lb/>
自允渇日増勤俄然仳離如失羽翼郊坰之送惜也何<lb/>
言<lb/>
　　　送藺侍御史還序<lb/>
河龍<hi>疑</hi>之塞秋為邊防每嵗徴師郡縣強家之子能控<lb/>
弦帯甲勇為人敵而應召焉行軍司馬侍御史藺公戒<lb/>
<pb n="KR4h0022_WYG_722-22a"/>
茲戎昭來閱軍實威用震罰而不及人爰興六月之師<lb/>
集我三邊之事况長源自清但挹朝海大厦已構尚勞<lb/>
持斧位寵杜詩之選職由韓厥之寄叅彼玉帳鎭茲金<lb/>
方亦既勤矣由是正風俗恤人隠刑章無煩<hi>一作無頗</hi>頒賦<lb/>
惟允上行下效<hi>一作交</hi>心莫不盡大鴻臚吴公國之良二<lb/>
千石也必先中權之令載勤東道之禮金蘭用譽風味<lb/>
相合樂只君子㑹于公堂清絃發越洋洋乎盈耳一夕<lb/>
三醉主人曰未也若然者群公陪歡其有間乎秋八月<lb/>
<pb n="KR4h0022_WYG_722-22b"/>
鶗鴂始鳴衆芳皆歇我有歸思整轅而西晴川淅瀝日<lb/>
上旌斾寒野莽蒼風入筯竿况肅殺以時虜騎方下元<lb/>
戎之師且有後命行軍欲乆留得乎請言詩以寵餞薦<lb/>
周旋而不墜耳<lb/>
　<lb/>
　<lb/>
　<lb/>
　文苑英華巻七百二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百四十二</head>
    <p>
<pb n="KR4h0022_WYG_741-1a"/>
欽定四庫全書<lb/>
　文苑英華巻七百四十二　宋　李昉等　編<lb/>
　文<lb/>
　　雕蟲論一首　　　　　偃武修文論一首<lb/>
　　質文論一首　　　　　文論一首<lb/>
　　編年紀傳論一首　　　人文化成論一首<lb/>
　　文章論二首　　　　　章表論一首<lb/>
　　　雕蟲論<hi>并序</hi>　　　　　　　　　裴子野<lb/>
<pb n="KR4h0022_WYG_741-1b"/>
宋明帝博好文章才思朗㨗常讀書奏號稱七行俱下<lb/>
毎有禎祥及幸讌集輙陳詩展義且以命朝臣其戎士<lb/>
武夫則託請不暇困於課限或買以應詔焉於是天下<lb/>
向風人自藻<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>雕蟲之藝盛於時矣梁鴻臚卿裴子野<lb/>
論曰<lb/>
古者四始六藝緫而為詩既形四方之風且彰君子之<lb/>
志勸羙懲惡王化本焉後之作者思存枝葉繁華藴藻<lb/>
用以自通若悱惻芳芬楚騷為之祖靡漫容與相如扣<lb/>
<pb n="KR4h0022_WYG_741-2a"/>
其音由是随聲逐影之儔棄指歸而無執賦詩歌頌百<lb/>
帙五車蔡應等之俳優揚雄悔為童子聖人不作雅鄭<lb/>
誰分其五言為家則蘇李自出曹劉偉其風力潘陸固<lb/>
其枝葉爰及江左稱彼顔謝箴繡鞶帨無取廟堂宋初<lb/>
迄于元壽多為經史大明之代實好斯文高才逸韻頗<lb/>
謝前哲波流相尚滋有篤焉自是閭閻少年貴游緫角<lb/>
罔不擯落六藝吟詠情性學者以慱依為急務謂章句<lb/>
為專魯淫文破典斐爾為功無被於管絃非止乎禮義<lb/>
<pb n="KR4h0022_WYG_741-2b"/>
深心主卉木逺致極風雲其興浮其志弱巧而不要隠<lb/>
而不深討其宗途亦有宋之風也若季子聆音則非興<lb/>
國鯉也趨室必有不敢荀卿有言亂代之徴文章匿而<lb/>
采斯豈近之乎<lb/>
　　　偃武脩文論　　　　　　　李　竦<lb/>
國有二柄以濟人天有四時以成嵗文武者君之威惠<lb/>
春秋者天之生成故人君法天時順人望人歸於徳天<lb/>
應以時莫不奉此而寧災由斯而康俗所謂文者足以<lb/>
<pb n="KR4h0022_WYG_741-3a"/>
經邦國所謂武者足以定禍亂故武在合變不可一黷<lb/>
文貴經久可守為常請借前事而明之庶斯得矣夫以<lb/>
堯舜揖讓湯武干戈干戈在乎止武揖讓資乎偃武故<lb/>
得享國日久多歴年所三王既徃霸者是繼晉文伐原<lb/>
以示信齊桓勤王以稱徳宋殤好戰以殞越徐偃專文<lb/>
以喪亡王霸陵夷列於秦漢始皇威懾六國建萬代業<lb/>
隳城郭焚詩書卒使宗廟為墟身殞下國黷武之徴也<lb/>
高皇夷秦項誅韓彭陸生著書叔孫制禮脩文之漸也<lb/>
<pb n="KR4h0022_WYG_741-3b"/>
光武以長者戡難孟徳以應變即戎故得擒樊崇破袁<lb/>
紹雖未悉於至理道亦存乎息戈晉文之對何曾不聞<lb/>
經國惠皇之溺賈后竟至破家吳王石頭之都劉備益<lb/>
州之地但區區於守險曽不暇於修文後魏則多難臨<lb/>
朝後周則經國日淺雖孝文崇禮制服衣冠未能倒載<lb/>
干戈休放牛馬武帝降高緯戮晉公甲兵未寧中道而<lb/>
殞武則不可文則不如東晉之僅保江山宋祖之草創<lb/>
社稷道成以殷憂啓祚蕭衍以戡定興王陳主以好内<lb/>
<pb n="KR4h0022_WYG_741-4a"/>
亡隋皇以征遼喪皆不明於文武適足為我驅除況高<lb/>
祖端拱無為太宗大功繼統高宗致位於𤣥黙中宗御<lb/>
俗以康寧睿宗之恭膺大寳𤣥宗之克清海内肅宗之<lb/>
收復二都皇帝之光有六合方今四夷向化萬姓歸心<lb/>
緫七聖之殊勲正百王之墜典然干戈未息瘡痍未瘳<lb/>
修文之期取則不遠偃武之義今則時哉<lb/>
　　　質文論　　　　　　　　　李　華<lb/>
天地之道易簡易則易知簡則易從先王質文相變以<lb/>
<pb n="KR4h0022_WYG_741-4b"/>
濟天下易知易從莫尚乎質質弊則佐之以文文弊則<lb/>
復之以質不待其極而變之故上無從暴下無從亂記<lb/>
曰國奢則示之以儉國儉則示之以禮禮謂易知易從<lb/>
之禮非酬酢裼襲之煩也儉謂易知易從之儉非茅茨<lb/>
土簋之陋也盖逹其誠信安其君親而己質則儉儉則<lb/>
固固則愚其行也豐肥天下愚極則無恩文則奢奢則<lb/>
不遜不遜則詐其行也涸瘠天下詐極則賊亂故曰不<lb/>
待其極而變之固而文之無害於訓人不遜而質之艱<lb/>
<pb n="KR4h0022_WYG_741-5a"/>
難於成俗若不化而過則愚之病淺於詐之病也無恩<lb/>
之病緩於賊亂之極也故曰莫尚乎奢也奢而後化之<lb/>
求固而不獲也利害遲速不其昭昭歟前王之禮世滋<lb/>
百家之言世益欲人專一而不為詐難乎哉吉㓙之儀<lb/>
刑賞之級繁矣使生人無適從巧者弄而餙之拙者眩<lb/>
而失守誠偽無由明天下浸為陂池蕩為洪荒雖神禹<lb/>
復生誰能救之夫君人者脩徳以治天下不在智不在<lb/>
功必也質而有制制而不煩而己太康啓子禹孫當斯<lb/>
<pb n="KR4h0022_WYG_741-5b"/>
時有堯舜遺人親受禹之賜國有羿奪内則夏之六卿<lb/>
外則夏之四岳而羿浞愚弄鬭爭内外黙然一以聴命<lb/>
至少康艱難而後復原由<hi>一無由字</hi>是觀之則聖有謨訓何<lb/>
補哉漢高除秦項煩苛至孝文恭黙仁儉斷獄幾措及<lb/>
武帝脩三代之法而天下荒耗則文不如質明矣漢氏<lb/>
雖歴産祿吳楚之亂而宗室異姓同力合心一舉而安<lb/>
且漢徳結於人心不如夏家諸吕吳楚之強倍於羿浞<lb/>
安漢至易而復夏至難何也周徳最深周公大聖親則<lb/>
<pb n="KR4h0022_WYG_741-6a"/>
管蔡為亂逺則徐奄並興四<hi>一無此字</hi>夷多難復子<hi>一無子字</hi>明<lb/>
辟兼虞夏商之典禮後王之法備矣太平之階厚矣至<lb/>
成王季年而後理唯康王垂拱囹圄虛空逮昭王南征<lb/>
不返因是陵夷則郁郁之盛何為哉周法六宫備職六<lb/>
宫備數四時盛祭車服盛<graphic n="KR0918" url="https://raw.githubusercontent.com/kanripo/KR-Gaiji/master/images/KR0918.png" mimeType="image/png"/>至於下國方五十里卿大<lb/>
夫士之多軍帥之衆大聘小聘朝覲㑹同地狹人寡不<lb/>
堪覲謁大何得不亂小何得不亡記云周之人強民<hi>一作</hi>
<hi>仁</hi>窮賞罰故曰殷周之道不勝其弊考前後而論之夏<lb/>
<pb n="KR4h0022_WYG_741-6b"/>
衰失於質而無制周弱失於制而過煩故也愚以為將<lb/>
求致理始於學習經史左氏國語爾雅荀孟等家輔佐<lb/>
五經者也及藥石之方行於天下考試仕進者宜用之<lb/>
其餘百家之說䜟緯之書存而不用至於䘮制之縟祭<lb/>
禮之繁不可傋舉者以省之考求簡易中於人心者以<lb/>
行之是可以淳風俗而不泥於坦明之路矣學者局於<lb/>
恒教因循而不敢差失<hi>一作失於</hi>毫釐古人之說豈或盡善<lb/>
數骨肉之罪而褒叔向不忍聞之言而書昭伯敬龜筴<lb/>
<pb n="KR4h0022_WYG_741-7a"/>
之信而陳僂句使不仁之人萌芽賊心而仁義之士閉<lb/>
目掩巻何如哉其或曲書常言無禆世教不習可也則<lb/>
煩潰日亡而易簡日用矣海内之廣兆民<hi>一作億兆</hi>之多無<lb/>
聊於煩彌世曠久今以簡質易煩文而便之則晨命而<lb/>
夕周踰年而化成蹈五常享五福理必然也孔子言以<lb/>
約失之者鮮矣與其不遜也寧固傳曰以欲從人則可<lb/>
記曰大樂必易大禮必簡顔子曰無施勞經義可㨿也<lb/>
如是為政者得無以為惑乎　　一作皆唐文粹<lb/>
<pb n="KR4h0022_WYG_741-7b"/>
　　　文論　　　　　　　　　　顧　況<lb/>
周語之畧曰孝敬忠信仁義智勇教惠讓皆文也天有<lb/>
六氣地有五行此十一者經緯天地叶和神人名之為<lb/>
文其實行也文顧行行顧文文行相顧謂之君子之文<lb/>
為龍為光上古云言之無文行之不遠堯之為君聦明<lb/>
文思文王既没文不在兹乎文王之代草木鳥獸皆樂<lb/>
文王之沼曰靈沼文王之臺曰靈臺虞芮不識文王入<lb/>
文王里所見耕者讓畔行者讓路班白不提挈自相謂<lb/>
<pb n="KR4h0022_WYG_741-8a"/>
曰吾黨之小子不可治於君子之庭詩人羙之云文王<lb/>
斷虞芮之訟晉文與楚子戰而霸謚曰文公夫以伏羲<lb/>
之文造書契黄帝之文垂衣裳重華之文除四㐫舉八<lb/>
元周公之文布法于象魏夫子之文木鐸狥路此其所<lb/>
以理文也伊尹之文放太甲霍光之文廢昌邑吕尚之<lb/>
文殺華士穰苴之文斬莊賈毛遂之文定楚從藺相如<lb/>
之文奪趙壁西門豹之文引漳水沉女巫建安正始洛<lb/>
下鄴中吟詠風月此其所以亂文也夫以文求士十致<lb/>
<pb n="KR4h0022_WYG_741-8b"/>
八九理亂由之君臣則之舜堯禹湯有文桀紂幽厲無<lb/>
文太顛閎夭有文飛亷惡來無文昔霍去病辭第曰匈<lb/>
奴未㓕無以家為於國如此不得謂之無文范蔚宗著<lb/>
後漢書其妻不勝珠翠其母唯薪樵一厨於家如此不<lb/>
得謂之有文且夫日月麗於天草木麗於地風雅亦麗<lb/>
於人是故不可廢廢文則廢天莫可法也廢天則廢地<lb/>
莫可理也廢地則廢人莫可象也郁郁乎文哉法天理<lb/>
地象人者也周易賛乾曰大哉乾元萬物資始賛坤曰<lb/>
<pb n="KR4h0022_WYG_741-9a"/>
至哉坤元萬物資生唯大者配乾至者配坤幽者賾鬼<lb/>
神明者賾禮樂不失於正謂之文<lb/>
　　　編年紀傳論　　　　　　　皇甫湜<lb/>
論曰古史編年至漢史司馬遷始更其制而為紀傳相<lb/>
承至今無以移之歴代論者以遷為率私意盪<hi>集本文粹作蕩</hi>
古法紀傳煩漫不如編年予<hi>二本作湜</hi>以為合聖人之經者<lb/>
以心不以跡得良史之體者在適不在同編年紀傳繫<lb/>
於時之所宜才之所長者耳何常之有故<hi>二本作夫</hi>是非與<lb/>
<pb n="KR4h0022_WYG_741-9b"/>
衆人同辯善惡得聖人之中不虛羙不隠惡則為紀為<lb/>
傳為編年是皆良史矣若論不足以折星極辭不足以<lb/>
壯<hi>二本作杜</hi>無窮雖為紀傳編年斯皆罪人且編年之作豈<lb/>
非以事繫日以日繫月以月繫時以時繫年者哉司馬<lb/>
氏作紀以項羽承秦以吕后接之亦以歴年不可中廢<lb/>
年不可闕故書也觀其作傳之意將以包該事跡叅貫<lb/>
話語纎悉百代之務成就一家之說必新制度而騁<hi>二字</hi>
<hi>集作然後馳</hi>才力焉又編年之史<hi>二本作紀事</hi>束於次第牽於渾<lb/>
<pb n="KR4h0022_WYG_741-10a"/>
并必舉其大綱而簡於叙事是以多闕載多逸文乃别<lb/>
為著錄以備時<hi>二本作書</hi>之語言而盡事之本末故春秋之<lb/>
作則為尚書左氏<hi>二本作傳</hi>之外又為國語可復省左史於<lb/>
右合外傳於内哉故合之則繁離之則異削之則闕子長<lb/>
病其然也出太古之軌鑿無窮之門作為紀傳世家表<lb/>
志首尾具叙錄表裏相發明庶為得中以是無媿太初<lb/>
以來千有餘嵗史臣按躅文人比踵卒不能有所改張<lb/>
奉而遵行傳以相授斯亦竒矣<hi>自出太古至竒矣七十一字二本作于是草舊</hi>
<pb n="KR4h0022_WYG_741-10b"/>
<hi>典開新程為紀為傳為表為志首尾俱叙述表裏相發明庶為得中將以垂不朽自漢至今代以更八年幾歴</hi>
<hi>千其間賢人摩肩史臣繼踵推今古之得失論述作之利病各擢聞見競誇才能改其規模殊其體統傳以相</hi>
<hi>授奉而遵行而編年之史遂廢盖有以也</hi>唯荀氏為漢紀裴氏為宋畧強欲<lb/>
復古皆為編年然其善語嘉言細事詳正<hi>二本作說</hi>所遺多<lb/>
矣如覽正史方能備明則褒貶<hi>三字二本作則其宻漏</hi>得失章章<lb/>
於是矣今之作者苟能遵紀傳之體裁<hi>文粹作制</hi>同春秋之<lb/>
是非文敵遷固直蹤<hi>二本作如</hi>南董亦無上矣儻謬乎此則<lb/>
<hi>五字二本作儻捨源而亊流棄意而徴跡</hi>雖服仲尼之服手握<hi>二本無此字</hi>絶麟<lb/>
<pb n="KR4h0022_WYG_741-11a"/>
之筆等古人之章句署王正之月日謂之好古則可矣<lb/>
顧其書何如哉<lb/>
　　　人文化成論　　　　　　　吕　温<lb/>
易曰觀乎人文以化成天下能諷其言盖有之矣未有<lb/>
明其義者也嘗試論之夫一二相生大鈞造物百化交<lb/>
錯六氣節宣或隂闔而陽開或天經而地紀有聖作則<lb/>
寔為人文若乃夫以剛克妻以柔立父慈而教子孝而<lb/>
箴此室家之文也君以仁使臣臣以義亊君予違汝弼<lb/>
<pb n="KR4h0022_WYG_741-11b"/>
獻可替否此朝廷之文也三公論道六卿分職九流異<lb/>
趣百揆同歸此官司之文也寛則人慢紏之以猛猛則<lb/>
人殘施之以寛寛以濟猛猛以濟寛此刑政之文也樂<lb/>
勝則流遏之以禮禮勝則離和之以樂與時消息因俗<lb/>
變通此教化之文也文者盖言錯綜庶績藻繪人情如<lb/>
成文焉以致其理然則人文化成之義其在兹乎而近<lb/>
代謟諛之臣特<hi>文粹作將</hi>以時君不能則象乾坤祖述堯舜<lb/>
作化成天下之文乃以旂常冕服章句翰墨為人文也<lb/>
<pb n="KR4h0022_WYG_741-12a"/>
遂使君人者浩然忘本沛然自得盛威儀以求至理坐<lb/>
吟詠而待升<hi>集作太</hi>平流蕩因循敗<hi>文粹作闇</hi>而未悟不其痛<lb/>
歟必以旂常冕服為人文則秦漢魏晉聲明文物禮縟<lb/>
五帝儀繁三王可曰煥乎其有文章矣何衰亂之多也<lb/>
必以章句翰墨為人文則陳後主隋煬帝雍容綺靡洋<lb/>
溢編簡可曰文思安安矣何㓕亡之速也覈之以名義<lb/>
硏之以情實既如彼較之以今古質之以成敗又如此<lb/>
傳不云乎經緯天地曰文禮不云乎文王以文理<hi>文粹作治</hi>
<pb n="KR4h0022_WYG_741-12b"/>
則文之時義其大矣哉焉可以名數末流雕蟲小伎厠<lb/>
雜其間也<hi>文粹作乎</hi>
　　　文章論　　　　　　　　　李徳裕<lb/>
魏文典論稱文以氣為主氣之清濁有體斯言盡之矣<lb/>
然氣不可以不貫不貫則雖有英辭麗藻如編珠綴玉<lb/>
不得為金<hi>集作全</hi>璞之寳矣皷氣以勢壯為羙勢不可以<lb/>
不息不息則流蕩而忘返亦猶絲竹繁奏必有希聲窈<lb/>
眇聴之者恱聞如川流迅激必有洄洑逶迤觀之者不<lb/>
<pb n="KR4h0022_WYG_741-13a"/>
厭從兄翰常言文章如千兵萬馬風恬雨霽寂無人聲<lb/>
盖為是也<hi>集作矣</hi>近世詔命唯蘇廷碩叙事之外自為<hi>文粹</hi>
<hi>作謂</hi>文章才實有餘用之不竭沈休文獨以音韻為切重<lb/>
輕為難語雖甚工㫖則未逺夫荆璧不能無瑕隋珠不<lb/>
能無纇文㫖高妙豈以音韻為病哉此可以言規矩之<lb/>
内未<hi>集作不</hi>可以言文章外意也較其師友則魏文與王<lb/>
陳應劉討論之矣江南唯於五言為妙故休文長於音<lb/>
韻而謂靈均已<hi>文粹作以</hi>來此秘未覩不亦誣人甚矣古人<lb/>
<pb n="KR4h0022_WYG_741-13b"/>
辭高者盖以言妙而<hi>蜀本作言妙工文粹作言妙而工</hi>適情不取於音<lb/>
韻<hi>曹植七哀詩有徊泥諧依四韻王粲詩有攀原安三韻班固漢書賛及當時詞賦多用協韻猗歟元勲包</hi>
<hi>漢舉信是也包文粹作左</hi>意盡而止成篇不拘於隻耦<hi>文選詩有五韻七韻十一</hi>
<hi>韻十三韻二十一韻考今之文字四韻六韻以至一百韻類皆䨇韻無有隻韻者</hi>故篇無足<hi>蜀本</hi>
<hi>作定</hi>曲詞寡累句譬諸音樂古辭如金石琴瑟高於至音<lb/>
今文如絲竹鞞皷廹於促節則知音<hi>文粹作即知聲</hi>律之為弊<lb/>
也甚矣世有非文章者曰辭不出於風雅思不越於離<lb/>
騷模寫古人何足貴也余曰譬諸日月雖終古常見而<lb/>
<pb n="KR4h0022_WYG_741-14a"/>
見而光景常新此所以為靈物也余常為文箴今載於<lb/>
此曰文之為物自然靈氣恍惚<hi>文粹作惚怳</hi>而來不思而至<lb/>
杼柚得之澹而無味琢刻藻繪珍<hi>集作彌</hi>不足貴如彼璞<lb/>
玉磨礱成噐奢者為之錯以金翠羙質既雕良寳斯棄<lb/>
此為文之大㫖也<lb/>
　　　同前　　　　　　　　　　牛希濟<lb/>
聖人之徳也有其位乃以洽化為文唐虞之際是也聖<lb/>
人之徳也無其位乃以述作為文周孔之教是也纂堯<lb/>
<pb n="KR4h0022_WYG_741-14b"/>
舜之運以宫室車輅鐘皷玉帛之為文山龍華蟲粉米<lb/>
藻火之為章亦已鄙矣師周孔之道忘仁義敎化之本<lb/>
樂霸王權變之術困於編簡章句之内何足大哉況乎<lb/>
澆季之下淫靡之文恣其荒巧之說失於中正之道兩<lb/>
漢以前史氏之學猶在齊梁以降國風雅頌之道委地<lb/>
今國朝文士之作有詩賦䇿論箴判賛頌碑銘書序文<lb/>
檄表記此十有六者文章之區别也制作不同師模各<lb/>
異然忘於教化之道以妖艶為勝夫子之文章不可得<lb/>
<pb n="KR4h0022_WYG_741-15a"/>
而見矣古人之道殆以中絶頼韓吏部獨正之於千載<lb/>
之中<hi>疑作下</hi>使聖人之㫖復新今古之體分而為四崇仁<lb/>
義而敦教化者經體之制也假彼問對立意自出者子<lb/>
體之制也屬詞比事存於褒貶者史體之制也又有釋<lb/>
訓字義幽遠文意觀之者久而方逹乃訓誥雅頌之遺<lb/>
風即皇甫持正樊宗師為之謂之難文今有司程式之<lb/>
下詩賦判章而己唯聲病忌諱為切比事之中過於諧<lb/>
謔學古之<hi>疑作文</hi>者深以為慙晦其道者揚袂而行又屈<lb/>
<pb n="KR4h0022_WYG_741-15b"/>
宋之罪人也且文者身之餙也物之華也宇宙之内㣲<lb/>
一物無文乃頑也何足以觀且天以日月星辰為文地<lb/>
以江河淮濟為文時以風雲草木為文衆庶以冠冕服<lb/>
章為文君子以言可教於人謂之文垂是非於千載殁<lb/>
而不朽者唯君子之文而己且時俗所省者唯詩賦兩<lb/>
途即有身不就學口不知書而能吟詠之列是知浮艶<lb/>
之文焉能臻於理道今朝廷思堯舜洽化之文莫若退<lb/>
屈宋徐庾之學以通經之儒居爕理之任以楊孟為待<lb/>
<pb n="KR4h0022_WYG_741-16a"/>
從之臣使仁義治亂之道日習於耳目所謂觀乎人文<lb/>
可以化成天下也<lb/>
　　　表章論<lb/>
人君尊嚴臣下之言不可達於九重表章之用下情可<lb/>
以上達得不重乎歴觀徃代策文奏議及國朝元和以<lb/>
前名臣表疏詞尚簡要質勝於文直指是非坦然明白<lb/>
致時君易為省覽夫聰明睿哲之主非能一一奥學深<lb/>
文研窮古訓且理國理家理身之道唯忠孝仁義而己<lb/>
<pb n="KR4h0022_WYG_741-16b"/>
苟不踰是所措自合於典謨所行自諧於堯舜豈在乎<lb/>
屬文比事況人君以表疏為急者竊以為稀況覽之茫<lb/>
然又不親近儒臣必使傍詢左右小人之寵用是為幸<lb/>
儻或改易文意以是為非逆鱗發怒畧不為難故禮曰<lb/>
臣事君不授其所不及盖不可援引深僻使夫不喻且<lb/>
一郡一邑之政訟者之辭蔓引數幅尚或棄之況萬乘<lb/>
之主萬機之大焉有三復之理國史以馬周建議不可<lb/>
以加一字不可以减一字得其簡要又杜甫嘗雪房琯<lb/>
<pb n="KR4h0022_WYG_741-17a"/>
表朝廷以為庾辭儻端明易曉必庶幾免於深僻之弊<lb/>
夫僻事新對用以相誇非切於理道者明儒尚且杼思<lb/>
移時豈守文之主可以速達竊願復師於古但寘於理<lb/>
何以幽僻文煩為能也<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_741-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百四十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百七十三</head>
    <p>
<pb n="KR4h0022_WYG_872-1a"/>
欽定四庫全書<lb/>
　文苑英華巻八百七十三　宋　李昉等　編<lb/>
　隐居<lb/>
　　隐居貞白先生陶君碑一首<lb/>
　　梓州射洪縣武東山陳居士碑一首<lb/>
　孝善<lb/>
　　唐善人墓碑一首　　　髙愍女碑一首<lb/>
　　隐居<lb/>
<pb n="KR4h0022_WYG_872-1b"/>
　　　隐居貞白先生陶君碑　　　蕭　綸<lb/>
夫夜光結緑非胠箧之恒珍逸羽翔鱗豈園池之近玩<lb/>
寧期心於逺大葢不知其所以然也是以頴陽髙蹈洗<lb/>
耳於唐朝漢隂貞栖㓕迹於周代盛徳風流有自来矣<lb/>
應期而曜質者其在兹乎先生名𢎞景字通眀本冀州<lb/>
平陽人也其先自帝堯陶唐氏之後𦙍堯治冀州平陽<lb/>
故因居止龍馬見五色之符欽眀表八彩之瑞光宅於<lb/>
天下允釐於庶職洪源夐逺系緒綿長漢興陶舎為髙<lb/>
<pb n="KR4h0022_WYG_872-2a"/>
祖右司馬子青翟位至丞相後至漢末南渡始居丹陽<lb/>
七世祖濬仕吳為鎮南将軍荆州刺史祖降宋南中郎<lb/>
叅軍事父貞寳司徒建安王國侍郎竝立履清約愽渉<lb/>
文史先生含元精之和氣蓄陵颷之雅姿兼宣七善總<lb/>
脩九徳行仁蹈義嶽峙淵渟墻仭無以覩清濁不能測<lb/>
道風與星漢同髙勝氣與煙霞共逺六嵗便解書能属<lb/>
文七嵗讀孝經毛詩論語數萬言曼倩㓜習典墳公幹<lb/>
少誦詩賦方之於古彼有多慙是以岐嶷流聲黄中著<lb/>
<pb n="KR4h0022_WYG_872-2b"/>
稱有鄉人得葛洪神仙傳見淮南八公諸仙事乃歎曰<lb/>
讀此書便使人有凌雲之氣於是寝興諷誦晨夜不輟<lb/>
年二十七為宜都王侍讀總知管記事牓道求賢焚林<lb/>
招士朝難其選是曰得人阮瑀之書記不足扶衡孫楚<lb/>
之才辭何以捧轂齊代好治宫室方脩苑囿清溪舊觀<lb/>
更就起築仍奏表上頌辭事兼美邁彼樂職之篇踰乎<lb/>
景福之製帝省覧久之益以為善除奉朝請恪居官次<lb/>
夙夜惟寅春朝秋請是棫樸者也先生本不希榮常欲<lb/>
<pb n="KR4h0022_WYG_872-3a"/>
辭退乃與親友書曰疇昔之意不願䖏人間年登四十<lb/>
志畢山藪今三十六矣時不我借知幾其神乎無為自<lb/>
苦眀年遂拜表解職抽簮東都之外解組北山之陽同<lb/>
稷邱之栖真慕留侯之却粒便具舟檝永言東邁朝廷<lb/>
錫問時賢餞别祖以二踈招兹四皓超然輕舉異世同<lb/>
符爾乃杖策孤征㳺踐山嶽既而到于句容登於茅嶺<lb/>
以此地神仙之宫府靈異之栖託往不能返遂卜居焉<lb/>
先生曰夫子云隐居以求其志行義以達其道吾聞其<lb/>
<pb n="KR4h0022_WYG_872-3b"/>
語未見其人我今義通無復其一請同求志之業故自<lb/>
稱隐居亦猶稚川之抱朴士安之𤣥晏倚巖栖隐依林<lb/>
遁跡交柯結宇剗徑為門懸崖對溜悲吟灌水深<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>絶<lb/>
<hi>藝文類聚作危</hi>峭組織煙霞枕石潄流水禽無撓採藥耦耕野<lb/>
獸不亂逍遥閒曠放浪陵山<hi>一作邱</hi>嗒然若䘮確乎難拔<lb/>
属齊末道消天命既否水闘榖洛地震由辰先生静思<lb/>
㝠數預識㣲兆於是近逺書問悉皆杜絶昔乃聞之夏<lb/>
甫今則見之先生我大梁休運應期受天眀命三辰開<lb/>
<pb n="KR4h0022_WYG_872-4a"/>
朗四海寧謐先生奉表稱慶於是信問復通天監以来<lb/>
常有勅㫖供給藥餌不乏嵗時渥澤湛恩莫之與比先<lb/>
生七年暫㳺南嶽兹山也譬閬風之地軸若崑陵之天<lb/>
鎮八桂傍臨九純間設樹有琅玕草生車騎遺世獨往<lb/>
是用忘歸一十年有勅遣左右司徒惠眀徴還先生茅<lb/>
山别給廨宇軒后之降精<hi>一作情</hi>天老漢帝之致禮河宗<lb/>
况於兹日弗能尚也養志山阿多歴年所攝生既善冥<lb/>
祥亦降猛獸不據魑魅莫逢庭無荆棘逺同闕里階吐<lb/>
<pb n="KR4h0022_WYG_872-4b"/>
神泉逕動<hi>闕</hi>　於是羽人徘徊仙客上下鸞鳳㳺集芝<lb/>
英豐潤大造佛像爰及冩經起塔招僧備諸供養自誓<lb/>
道塲受菩薩法夣登七地又得嘉名具以啓聞蒙勅許<lb/>
可葛𤣥之夣見開士朱鸞之逺望尊儀何以擬兹通感<lb/>
疋此徴應以大同三年嵗次景<hi>計其時當作丙疑唐人避諱</hi>辰三月<lb/>
壬寅朔日癸丑告别年化春秋八十有一天子嗟惜儲<lb/>
皇軫悼有詔稱譽追贈中散大夫諡曰貞白先生禮也<lb/>
以其月十四日窆于丹陽郡句容縣雷平山若軒轅之<lb/>
<pb n="KR4h0022_WYG_872-5a"/>
塟衣冠如王喬之藏劍舄化於兹日可得偶<hi>一作紀</hi>焉先<lb/>
生器宇凝深思識精贍含章貞吉不脩㢘隅年将中夀<lb/>
匪踰於矩眉目䟽朗儀貎鮮潔實亡勸沮多行徳惠恡<lb/>
惜光景愛好墳籍篤志勵節白首彌至若乃淮南鴻寳<lb/>
之訣隴西地動之儀太一遁甲之書九章歴象之術㓜<lb/>
女銀鈎之敏允南風角之妙太倉素問之方中散琴操<lb/>
之法咸悉搜求莫不精詣爰及卞射荀棊蘇卜管筮一<lb/>
見便曉皆不用心張華之慱物馬鈞之巧思劉向之知<lb/>
<pb n="KR4h0022_WYG_872-5b"/>
㣲葛洪之養性兼此數賢一人而已門人恒法闓等慕<lb/>
遥風於緱氏繪遺像於橋陽勒𤣥碑而相質騰絳霄之<lb/>
流芳乃為銘曰<lb/>
留舄表化棄劍凝神徘徊紫氣照耀丹鱗厥跡猶在餘<lb/>
風可遵誰其嗣此淵哉淑人髙行邁種盛徳日新朗猶<lb/>
懸鏡欝似貞筠身以𢎞道行不違仁昔㳺纓綬頡頏縉<lb/>
紳厭乎匡救勞彼問津亦既解組乃襲山巾逺尋丘壑<lb/>
髙蹈風塵情無𬗟世隐不隔真結宇依巖貞棲茂草水<lb/>
<pb n="KR4h0022_WYG_872-6a"/>
玉留年華精却老乃有令問兼斯夀考泉過危庭峯臨<lb/>
窈洞露凝蘭階雲生桂棟日斜欄席花落窻甕尚平未<lb/>
反王孫不旋海桑交易陵谷貿遷豐碑有樹遺烈無騫<lb/>
　　　梓州射洪縣武東山陳居士<hi>集作故居士陳君</hi>碑<lb/>
　　　　　　　　　　　　　　　陳子昻<lb/>
君諱嗣字𢎞嗣其先陳國人也漢末淪䘮八代祖祉自<lb/>
汝南仕蜀為尚書令其後蜀為晉所㓕子孫避晉不仕<lb/>
居涪南武東山與唐胡白趙五姓置立新城郡剖制二<lb/>
<pb n="KR4h0022_WYG_872-6b"/>
縣而四姓宗之世為郡長蕭齊之末有太平者兄弟三<lb/>
人為郡豪傑梁武帝受禪網羅英豪拜太平為新城郡<lb/>
守尋加本州别駕弟太樂太濛為黎州長史督䕶<hi>二字集作</hi>
<hi>都督䕶</hi>南梁二郡太守樂為本郡<hi>文粹作州</hi>司馬即君之髙祖<lb/>
父也生曽祖方慶好道不樂為仕得墨子五行秘書<hi>集有</hi>
<hi>而字</hi>隐于武當山生烈祖湯仕郡為主簿遇梁季䘮亂避<lb/>
世不仕生皇考廣<hi>文粹無此字</hi>迴迴早卒君即迴之第二子<lb/>
也少孤而有純徳恭已飭<hi>二本作飾</hi>行一日三省家世本以<lb/>
<pb n="KR4h0022_WYG_872-7a"/>
清白崇徳迨君之孤素業空矣君有二兄養母以孝君<lb/>
克順至行同勤苦節夏不避暑冬不避寒烝烝服事行<lb/>
年四十有五入則孝出則悌謹而信汎愛衆而親仁無<lb/>
餘力也以是不優於道逮親終沒春秋已髙從仕<hi>二本作事</hi>
不可以養矣乃輟干祿之學脩養生之道山壑髙居農<lb/>
野永嵗雅聞漢有王丹者放居不仕家累千金以自奉<lb/>
田稼勤者載酒肴從之鄉里承化以相懲沮乃歎曰彼<lb/>
王丹者足以<hi>集無以字</hi>為政矣奚其為為政也由是始考林<lb/>
<pb n="KR4h0022_WYG_872-7b"/>
澤闢良田習山書務農政天道時變地道化成丘陵泉<lb/>
<hi>文粹作淵</hi>藪星嵗雲物靡不用心也<hi>文粹無也字</hi>原田莓莓粳黍<lb/>
稷稷<hi>文粹作黍稷漠漠</hi>汶陽之稼如雲矣春日<hi>二本作也</hi>載華嵗聿<lb/>
其秋白露時降百糓收熟君嘗乗乎肩<graphic n="KR1221" url="https://raw.githubusercontent.com/kanripo/KR-Gaiji/master/images/KR1221.png" mimeType="image/png"/>省農夫饋田<lb/>
畯刑以肅惰悦以勞勤若孫吳之用兵鷙鳥之摶擊也<lb/>
倬彼碩<hi>文粹作甫</hi>田嵗取十千倉廩實崇禮節恤惸寡賑窮<lb/>
乏九族以親之鄉黨以歡之居十餘年家累千金矣其<lb/>
鄰里有媮衣食帯刀劍椎埋胠箧之類闘雞走狗之豪<lb/>
<pb n="KR4h0022_WYG_872-8a"/>
莫不靡下風馴雅業<hi>文粹作素節集作雅素</hi>曰里有仁焉吾何從<lb/>
<hi>文粹有之字</hi>也遂頓浮窈之節肅恭儉之規脩孝悌飭<hi>二本作飾</hi>
㢘恥将欲較君<hi>二字文粹作効君子</hi>之素業也君時年已耳順素<lb/>
無經世之情林園遺老𤣥黙忘嵗遂保先君武東山之<lb/>
故居行不由徑非公事未嘗至於州縣也昔襄陽有龎<lb/>
徳公谷口有鄭子真東海王霸西山蜀才皆避<hi>集有世之二字</hi>
人養徳退耕<hi>集有以字</hi>求志軒冕不可得而羈憂患不可得<lb/>
而累迨于我君作者五人矣於戯古者至人不利茍得<lb/>
<pb n="KR4h0022_WYG_872-8b"/>
不務近貴量腹而食度身而衣非其道萬鍾不足豐也<lb/>
匪<hi>二本作非</hi>其榮五鼎不足餁也躬勤耕稼植其杖而芸不<lb/>
答子路之問者其<hi>集無其字</hi>豈我君之徒歟綿綿羅網冥冥<lb/>
髙鴻趯趯竹竿穆穆幽龍其與禍敗之遼絶胡楚<hi>集無此字</hi>
越<hi>文粹作如胡越</hi>哉然則兩龔不免於蘭焚二老不免於薇歎<lb/>
其近貴利耶夫上無憂悔下無饑寒合<hi>集作含</hi>道以制嗜<lb/>
慾達命以順生死仁以愛身智以養徳俾爾耆而艾俾<lb/>
爾昌而熾君子保之以永夀考非我君者<hi>文粹無者字</hi>乎享<lb/>
<pb n="KR4h0022_WYG_872-9a"/>
年八十五嵗壬辰五月十三日考終厥命臨終誡曰啓<lb/>
余手啓余足我聞古人有言珠玉而瘞之是暴骸於中<lb/>
原也古者不封不樹後代聖人易之以棺椁吾不敢違<lb/>
聖人可具棺椁而已斂以常服墳無邱壠吾将庶幾以<lb/>
奉先人之清業也有子某某等皆能祗奉遺訓聿從先<lb/>
志長夀二年龍集癸巳某月朔某日𤣥月載踰卜兆時<lb/>
吉始啓殯昭告奉遷於舊塋武東山之陽禮也鄉里㑹<lb/>
塟者千餘人皆涕泣號慕悲純徳之不見咸曰君子沒<lb/>
<pb n="KR4h0022_WYG_872-9b"/>
矣仁<hi>文粹作人</hi>何以名陵壑<hi>集作谷</hi>不朽匪惟頌聲小子不敏<lb/>
謹<hi>文粹作請</hi>述鄉人之教其辭曰<lb/>
肅肅我祖國始於陳中裔淪䘮泊<hi>集作沮</hi>此江濵山川隆<lb/>
欝旂鼎氤<hi>二本作氛</hi>氲挺生君子<hi>集作生我君子</hi>於鑠元真唯孝肅<lb/>
悌唯仁善鄰樂我耕稼忘我縉紳芸芸<hi>二本作茫茫</hi>田藪嵗<lb/>
也其春農事方作<hi>二本作農人肅事</hi>君子犒勤孰為夫子植杖<lb/>
而耘弋者何慕<hi>集作□</hi>鴻冥<hi>集作飛</hi>髙雲楚狂懼世夷叔求<lb/>
仁良圗<hi>文粹作時</hi>終矣不考于身我異於是非隐非淪撫化<lb/>
<pb n="KR4h0022_WYG_872-10a"/>
隨運安排屈伸大<hi>二本作天</hi>年既沒長夜何辰聖達不免宇<lb/>
宙同塵桐棺三寸豈我窶貧自古有禮<hi>文粹作死非</hi>吾從聖<lb/>
人嗟爾百代子子孫孫驕奢自咎天道無親思我松栢<lb/>
恭儉是遵<lb/>
　　孝善<lb/>
　　　有唐善人墓碑　　　　　　白居易<lb/>
唐有善人曰李公公名建字杓直隴西人魏将軍申公<lb/>
發公十五代祖也周柱國陽平公逺六代祖也緩州刺<lb/>
<pb n="KR4h0022_WYG_872-10b"/>
史眀髙祖也太子中允進徳曾祖也綿州昌眀令珍王<lb/>
大父也雅州别駕贈禮部尚書震考也贈博陵郡太君<lb/>
崔氏妣也陳許節度使禮部尚書遜兄也渭源縣君房<lb/>
氏妻也容管招討使濟外舅也長慶元年二月二十三<lb/>
日夜無疾即世于長安脩行里第是嵗五月二十五日<lb/>
歸附于鳳翔某縣某鄉某原之先塋春秋五十八有二<lb/>
女五男曰訥朴恪慤碩公官歴校書郎左拾遺詹府司<lb/>
直殿中侍御史比部兵部吏部員外郎兵部吏部郎中<lb/>
<pb n="KR4h0022_WYG_872-11a"/>
京兆少尹灃州刺史太常少卿禮部刑部侍郎贈工部<lb/>
尚書職歴容州招討判官翰林學士鄜坊<hi>集作州</hi>防禦副<lb/>
使轉運判官知制誥知<hi>集無知字</hi>吏部選事階中大夫勲上<lb/>
柱國爵隴西縣開國男有史官起居郎渤海郡<hi>集無此字</hi>髙<lb/>
越<hi>集作鉞</hi>作行状有翰林學士中書舎人河南元稹作墓<lb/>
誌有尚書主客郎中知制誥太原白居易作墓碑大署<lb/>
其碑曰善人墓善人者何公㓜孤孝養太君太君老疾<lb/>
常曰㣦子勸吾食吾輙飽勸吾藥吾意其疾瘳㣦子公<lb/>
<pb n="KR4h0022_WYG_872-11b"/>
小字也及長居荆州石首縣環其居數百家凡争闘稍<lb/>
稍就公决公隨而評之寖及鄉人不詣府縣皆相率曰<lb/>
請問李君公養有餘力讀書属文業成與兄遜起應進<lb/>
士俱中第為校書時以文行聞故徳宗皇帝擢居翰林<lb/>
翰林時以視草不詭隨退官詹府詹府以貞恬自處不<lb/>
出户輙踰月鄜帥路恕髙之拜請為副在鄜時有非類<lb/>
者至以病去為御史時上位有過<hi>集作遏</hi>其行事者作謬<lb/>
官詩以諷為吏部郎中時調文學科暨吏課髙者得無<lb/>
<pb n="KR4h0022_WYG_872-12a"/>
停年又省成勞文<hi>集無文字</hi>急成状限繇是吏<hi>集作史</hi>軰無縁<lb/>
為姦詭<hi>集作訖</hi>今選部用其法知制誥時筆削間有以自<lb/>
是不屈者因請告改京兆少尹時與大尹議嵗减府税<lb/>
緡十三萬在灃時不鞭人不名吏居嵗餘人人自化在<lb/>
禮部時由文取士<hi>集作生非</hi>不聽譽不信毁公為人質良寛<lb/>
大體與用綽然有餘裕為政㢘平易簡不求赫赫名與<lb/>
人交外淡中堅接士多可而有别稱賢薦能未嘗倦好<lb/>
議論而無口過逺邪諛而不忤物其居家菲衣食厚賔<lb/>
<pb n="KR4h0022_WYG_872-12b"/>
客敬兄嫂禮妻子愛甥姪初先太君好善喜佛書不食<lb/>
肉公不忍違其志亦終身蔬食自八九嵗時始諷詩書<lb/>
日三百言諷畢盡得其義善治<hi>集作理</hi>王氏易左氏春秋<lb/>
前後著文凡三百五十二首皆詣理撮要詞無枝葉其<lb/>
卓然者有詹府司直比部員外郎㕔記請䨇日坐疏與<lb/>
梁肅書上宰相論選事状秉筆者許之薨之日不識者<lb/>
惜識者歎交逰者出涕執友者慟夫如是其善人乎傳<lb/>
曰善人國之紀也語曰善人吾不得而見之矣噫善人<lb/>
<pb n="KR4h0022_WYG_872-13a"/>
之稱難乎哉獨加於公無愧焉銘曰<lb/>
古者墓有表表有云顯其行省其文故季札死仲尼表<lb/>
其墓曰君子今吾䘮李君署其碑曰善人嗚呼李君有<lb/>
知乎無知乎君之名與此石俱<lb/>
　　　髙愍女碑　　　　　　　　李　翺<lb/>
愍女姓髙妹妹名也生七嵗當建中二年父彦昭以濮<lb/>
陽歸天子前此者有<hi>二字集作賊</hi>質妹妹與其母兄者<hi>集作而</hi>
使彦昭守濮陽及<hi>文粹作反</hi>彦昭以城歸妹妹與其母兄皆<lb/>
<pb n="KR4h0022_WYG_872-13b"/>
死其母李氏也将死憐妹妹之㓜無辜請獨免其死而<lb/>
以為婢于官<hi>二字文粹作衆</hi>皆許之妹妹不欲曰生而受辱不<lb/>
如死母兄<hi>集有且死二字</hi>皆不免何獨生為其母與兄将被刑<lb/>
咸拜於<hi>集作于</hi>四方妹妹獨曰我家為忠宗族誅夷四方<lb/>
神祗尚何知問其父所在之方西嚮哭再拜遂就死眀<lb/>
年太常諡之曰愍當此之時天下之為父母者聞之莫<lb/>
不欲愍女之為<hi>集有其字</hi>子也天下之為夫者聞之莫不欲<lb/>
愍女之為室家也天下之為女與妻者聞之莫不欲愍<lb/>
<pb n="KR4h0022_WYG_872-14a"/>
女之行在其身也昔者曹娥思夫自沉于江獄吏嘑囚<lb/>
章女悲號思唁其兄作詩載馳緹縈上書廼除肉刑彼<lb/>
四女或孝或智或仁或義噫此愍女厥生七年天至<hi>集作</hi>
<hi>生</hi>其知四女不倫向遂推而布之于<hi>集作於</hi>天下其誰不<lb/>
從而化焉雖有逆子必改行雖有悍妻必易心賞一女<lb/>
而天下勸亦王化之大端也異哉愍女之行而不家聞<lb/>
户知也貞元十三年翺在汴州彦昭時為頴州刺史昌<lb/>
黎韓愈始為余言<hi>一有之字</hi>余既悲而嘉之於是作髙愍女<lb/>
<pb n="KR4h0022_WYG_872-14b"/>
碑<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百七十三<lb/>
</p>
<p>
</p>
  </div>
</body>
</text>
</TEI>
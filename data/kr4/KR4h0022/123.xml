<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百二十三</head>
    <p>
<pb n="KR4h0022_WYG_123-1a"/>
欽定四庫全書<lb/>
　文苑英華巻一百二十三　宋　李昉等　編<lb/>
　薪火<lb/>
　　野燎賦一首　　　　　燈賦一首<lb/>
　　取榆火賦一首　　　　鑚燧改火賦一首<lb/>
　　庭燎賦二首　　　　　獸炭賦一首<lb/>
　　清明日恩賜百官新火賦一首<lb/>
　　積薪賦三首<lb/>
<pb n="KR4h0022_WYG_123-1b"/>
　　　野燎賦<hi>并序</hi>　　　　　　　　崔　湜<lb/>
先天二年十月僕客于郢山之胡氏胡氏之子體道之<lb/>
<hi>疑</hi>命與僕有忘年之厚焉常以暇日登髙縱觀見火燎<lb/>
于野壯而偉之因謂僕曰吾讀文多矣未嘗見有賦於<lb/>
是者試為吾賦之僕時負譴觸物多興援毫斐然豈近<lb/>
聲律其詞曰<lb/>
郢國東走楚藩南極江闗蒼茫千里一色在季月之窮<lb/>
㑹方短辰之驟匿霜皚皚而夜塗霰淅淅而朝逼百草<lb/>
<pb n="KR4h0022_WYG_123-2a"/>
同死萬木皆枯瞻彼灌莽鞠為榛蕪葉煩拏而積蔓枝<lb/>
擁腫而盤株既攘壑以擢阜亦纍塍而冐塗及乎農聚<lb/>
告畢澤虞縱燎逺靡不焚近無不燒灼地而山川巻色<lb/>
炎天而日月頽照固玉石以俱銷何芝蘭之不噍豈害<lb/>
物以利獲將順時而通教沃我公田之饒遂及我私之<lb/>
効盧城之曲客遊者聞之訊之其足觀也乃命我賔僕<lb/>
束吾征馬登於髙崗一瞰平野是時牧童樵豎匍匐交<lb/>
馳提爝秉炬斯焉取斯爾其薙棘崇藴縮茅始吹殘<hi>一作</hi>
<pb n="KR4h0022_WYG_123-2b"/>
<hi>殱</hi>芳未爇短炬猶羸或蠢蠕蓊勃或宛延冶迤晶翳翳<lb/>
而莫振力緜緜而可覊不利進而求食<hi>疑作退</hi>每違髙而<lb/>
趨卑狀君子之攝勇同哲人之守雌及乎旭日照爛晴<lb/>
風蕭索慿燥鼔威倐忽而作光赩赩而旁翥氣曈曈而<lb/>
上薄翻紫焰於半天迸紅星而四落騞爾電烈雄然雷<lb/>
奔泉汨飋飃沙騰霧昏其始也杳然若六氣含象開混<lb/>
元其少進也赫焉若十日揚光登天門迫而察之既似<lb/>
乎驚鑣失轂駭平原逺而望也又似乎列羽攅旗馳塞<lb/>
<pb n="KR4h0022_WYG_123-3a"/>
垣於是走熾狂迕衝煙怒擊咆林吼叢欱谷歕壁或霍<lb/>
濩以燐亂<hi>見靈光殿賦</hi>乍轟嗃而揊拍<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>如萬壑之岸崩拉<lb/>
若千巖之石坼經雪窟而歊靄突氷凌而沸液棲禽失<lb/>
竄以驚嘷伏獸迷奔而墮蹶應接不既吁其可畏能使<lb/>
烈士賈勇懦夫増氣開耳目之溷濁蕩胷襟之滯欷登<lb/>
農山之嶺既瑣瑣焉觀廣陵之濤亦復何謂及乎炎盛<lb/>
亢極途窮勢摧赫赫掃地㓕成煙煨何倐興而忽歇何<lb/>
有徃而不來無介推之生氣見韓安之死灰僕乃愀然<lb/>
<pb n="KR4h0022_WYG_123-3b"/>
歎息而謂胡公曰夫物忌太甚火亦如之得兹在兹失<lb/>
兹在兹徒觀其進德并命䇿名逄時三堦式踐六柄初<lb/>
持方望㑹於朝論亦謀明乎帝思居則擊鍾陳鼎出則<lb/>
長㦸幡旗咄嗟而嚴霜夏落顧盼而腐草冬滋道路多<lb/>
望塵而拜朝廷以轉目相期及乎過進受傷滿盈致缺<lb/>
或身辱名替或氣隳心折或朝失卿相之權或暮為匹<lb/>
夫之列客稍引而多去友雖求而已絶髙門翳羅雀之<lb/>
叢曲池淪涸魚之轍伊焰焰而不禁固炎炎而就滅聊<lb/>
<pb n="KR4h0022_WYG_123-4a"/>
假興於斯文庶投鍳於來哲<lb/>
　　　燈賦　　　　　　　　　　馮真素<lb/>
日杲而朝隮月朧而宵出禀純陽而合彩體沉隂而盈<lb/>
質照未被於覆盆光豈周於暗室顧兹燈之燠炫保謙<lb/>
光於自薦推九華於洞房攅百枝於複殿嗟㣲瑣之陋<lb/>
質侍君子之髙讌光逶迤於舞袖影朦朧於歌扇絲竹<lb/>
夜響綺羅春絢玉階星列金缸花徧至若上客將歡中<lb/>
樽未䦨吐氤氲於玉宇流艷溢<hi>一作滏</hi>於金盤雜行月而<lb/>
<pb n="KR4h0022_WYG_123-4b"/>
浮桂乘流風而泛蘭瑟韻諠兮逾炳更籌深兮轉寒覺<lb/>
離筵之閴寂知别恨之良難别有蕩子遼水賤妾空閨<lb/>
掩錦屏而綿歎下羅幔而長啼既婵娟於永夕亦委鬱<lb/>
於孤棲花伴粧而共落煙遶思而俱迷况復古人處否<lb/>
通道居幽門庭閴寂景物清秋憤書劔之無託意年華<lb/>
之不留抱枯簡以銳想對寒燈而足愁及其遇曉韜暉<lb/>
乗昏吐耀明以利物光非自照希助美於太陽豈聨暉<lb/>
於庭燎雖寓詞於感物終有類<hi>一作累</hi>於體要<lb/>
<pb n="KR4h0022_WYG_123-5a"/>
　　　取榆火賦<hi>以方春改火用榆鑚燧為韻</hi>　　王　起<lb/>
國家布和令稽舊章候葭灰之所應取榆火之有常鑚<lb/>
之彌堅初若切磋之響動而愈出俄生煒煜之光火則<lb/>
循利人惟嚮方豈徒宣明於四海固將貽範於百王時<lb/>
也遲遲日昇習習風至太簇中律勾芒整轡擇木之宜<lb/>
順天之利歴歴初種常散莢而如錢煌煌是求必鑚木<lb/>
而成燧曲直有倫尋尺為珍啓炎上之氣當發生之辰<lb/>
佐暄妍於獻歲助煦嫗於陽春比皇明之燭幽既自邇<lb/>
<pb n="KR4h0022_WYG_123-5b"/>
而及逺叶時令而委照是捨舊而謀新始青林兮見採<lb/>
終洪鑪兮有待鬱攸之氣方騰枮槁之容不改其執熱<lb/>
也殊金燧之感其攻堅也非水石之鑚佩之或雜於刀<lb/>
礪用之以代其槐檀運手而緑煙乍起屬目而朱燄可<lb/>
觀餘燼收之而有耀死灰燃之而孰難束藴是繁抱燋<lb/>
<hi>一作憔</hi>衆夥何鎔鑄而不頼何燔炙而不可紅星忽迸不<lb/>
異乎種天之星朱火既非<hi>疑</hi>詎同夫敲石之火則知調<lb/>
其玉燭取彼白榆誠國之美利亦君之逺圖始韜光而<lb/>
<pb n="KR4h0022_WYG_123-6a"/>
無朕卒既燥而有孚所以微成於著有生於無豈徒嚴<lb/>
凝之鄉樹於北塞晼晩之景失於東隅宜乎大化不爽<lb/>
餘光必共莫不愛一人之大化為百姓之日用<lb/>
　　　鑚燧改火賦<hi>以順兹四時取彼衆木為韻</hi>
乾坤設兮其儀有二寒暑運兮其序有四聖人則天而<lb/>
順氣故改火而鑚燧大矣其功愽哉其利智以濟物時<lb/>
以作事萬人由是資生六府以之咸遂爾其始也命工<lb/>
徒案林麓選槐檀之樹榆桞之木斬而取也期克順於<lb/>
<pb n="KR4h0022_WYG_123-6b"/>
隂陽鑚而改之序不愆於寒燠既類夫求美玉而琢山<lb/>
石又似乎採明珠而剖蚌腹爾其鑚也勢若旋風聲如<lb/>
驟雨星彩晨出螢光夜聚赫戱鬱攸赩熾振怒青煙生<lb/>
而陽氣作丹焰發而炎精吐影旁射而曜威氣上騰而<lb/>
作苦冠五行以斯用審四時而是取司方守赤以備乎<lb/>
南北東西利物濟人用配乎金木水土則知火之為德<lb/>
候而為期火之為用無以尚兹輝赫赫而不㓕性烈烈<lb/>
而自馳其猛也物則望而畏矣其炎也人則寒而附之<lb/>
<pb n="KR4h0022_WYG_123-7a"/>
豈不以陽氣所禀厚生所資用於燧人之氏熾於火正<lb/>
之司及乎日月其逝春秋相推取捨有常必假於人力<lb/>
新舊迭用無乖於天時惟火之用其則有順其初也鑚<lb/>
一木而挺英其大也燒萬物而為燼豈止夫田單克燕<lb/>
孟明伐晉或焚舟而濟河或爇牛而破陣而已哉今我<lb/>
國家七德聿修九牧入貢若以之爍金為鼎可以備物<lb/>
致用若以之鑄金為器可以安人和衆然則鑚燧之始<lb/>
既已如彼利<hi>一作和</hi>用之美又亦如此濟乎今古逹乎遐<lb/>
<pb n="KR4h0022_WYG_123-7b"/>
邇猗歟火之不可闕也如此<lb/>
　　　庭燎賦<hi>以早設王庭輝映羣辟為韻</hi>
王者崇北辰之位正南面之威赫朱燎以具舉列彤庭<lb/>
而有輝助彼皇明可燭於夜色<hi>一作艾</hi>叶兹睿哲引曜於<lb/>
宵衣信乎令典有作舊章不違當其冠劔鏗鏘環珮昭<lb/>
晣峩峩爭赴肅肅就列聽玉漏而未央仰紫宸而初<hi>疑</hi>
爇珠旒將出方熠熠以星懸綵仗徐來以<hi>疑作已</hi>煌煌而<lb/>
電設九儀稍布六樂爰分代晨光之昭曜雜佳氣之絪<lb/>
<pb n="KR4h0022_WYG_123-8a"/>
緼騰輝於鴛鷺之行若離若合委照於熊羆之旅或分<lb/>
<hi>一作友</hi>或羣昭昭彰彰紫氣紅光聲明燦煒百物熒煌覩<lb/>
炎上之有赫知臨下之無荒逺而瞻之謂焚裘之煙昭<lb/>
儉於晉帝迫而察之似流屋之火呈瑞於周王金缸莫<lb/>
齊銀燭非競長風乍拂髙焰彌盛華衮燦爛以相鮮猛<lb/>
虡攫拏而交映其容烈烈其明杲杲附寒者覺其春深<lb/>
假寐者疑其曙早則知統四海朝百辟勵夙興勤夕愓<lb/>
佐盛儀而有待惜流光而無斁昭其明也叶天鍳之清<lb/>
<pb n="KR4h0022_WYG_123-8b"/>
穆望而畏之<hi>左傳火烈人望而畏之一作望之儼然</hi>契天威之咫尺彼爟<lb/>
火秦舉神光漢覿何足示來儀之容呈入覲之績則知<lb/>
我皇立人之程為國之經旂渒渒而咸造鸞鏘鏘而可<lb/>
聆萬宇乂多士寧豈徒美君子之至在宣王之庭<lb/>
　　　第二<hi>以天覆之廣文德以來為韻</hi>　　　　楊　濤<lb/>
王者親政以䖍遲明於未明之前佇來朝於昩爽爰設<lb/>
燎以光宣爛然見舉赫以相鮮燧人載馳俾流光而燭<lb/>
地羣后咸造將辨物以朝天時也四照方<hi>一作干</hi>陽千官<lb/>
<pb n="KR4h0022_WYG_123-9a"/>
是候星尚泛於銀漢夜未窮於玉漏烘廣庭之際赩以<lb/>
朱陽曜紫㣲之旁皎如白晝伊有爛之通照契無私之<lb/>
光覆於是逮其時灼其姿影摇丹檻光動彤墀凌霜氣<lb/>
而炎威轉熾拂輕颷而委燼潜遺設必有因蓋欲司其<lb/>
明也幽無不察豈假望而畏之事光乎國典詠美乎周<lb/>
詩如是則稱蘭膏者自㓕影於是夜言金釭者敢呈暉<lb/>
於此時豈設王庭其照能廣既烈烈之旁逹不勤勤於<lb/>
睿想尚早斯至激環珮以鏘洋居髙匪遑<hi>疑</hi>燭宫闈而<lb/>
<pb n="KR4h0022_WYG_123-9b"/>
曭朗功殊甸燎事美蘭薰燃五夜而幽明已辨輝九重<lb/>
而鴛鷺斯分小投炬以流景嗤銜璧之呈文息其焰而<lb/>
恒讓朝日浮其煙而乍雜瑞雲有以啓天顔輝至德燐<lb/>
亂炳煥熒煌翕赩連珠户而散彩暎丹柱而混色懿夫<lb/>
勲烈有融用捨合理當其晦可燔爇以生譲其明可撲<lb/>
㓕而止原燎縱而爰<hi>疑作奚</hi>匹爟火通而何以未若兹燎<lb/>
之舉天庭之隈可使九門洞啟諸侯畢來<lb/>
　　　獸炭賦<hi>以朱火清耀昇為韻</hi>　　　　　蔣　防<lb/>
<pb n="KR4h0022_WYG_123-10a"/>
彼好竒者巧與之俱揉煨燼兮是謀是度象猛獸兮為<lb/>
虎為貙將以輝爍殊觀焜燿洪爐腹翕赩以凝電口喊<lb/>
呀而奪朱曳尾垂頭似無心而暴物噓煙吐焰若有齒<lb/>
而焚軀寓形兮必果徒搏兮莫可鋸牙鈎爪乍騰倚於<lb/>
寒灰隅目髙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>載光芒於烈火所以暖虛室娯密坐稽<lb/>
其狀也成鷙獸之雄雄求其類也笑形鹽之瑣瑣其靜<lb/>
兮無營其動兮匪驚稍頓足以狼顧時迸列以豺聲煜<lb/>
爚交光孰辨犬羊之鞹䫜顤欲歩似懷林野之情因炎<lb/>
<pb n="KR4h0022_WYG_123-10b"/>
上以委質殊檻中而徇生輝兮赫兮美其容之有焯不<lb/>
貪不暴嘉其身之中清無野心以見誚非内熱以自照<lb/>
恒虩虩而出勇復煌煌而引耀威而不猛謂馴擾於中<lb/>
堂攫而莫前疑踡跼於餘燎襲狐貉者對之而不驚被<lb/>
[絺-巾+ㄙ]絺者向之而伏膺佐南薰之煦嫗却北陸之嚴凝金<lb/>
釭近之而發彩玉壺隣之而散氷髣髴枕籍爌晃依馮<lb/>
類火䑕兮炎丘是託比燭龍兮崑閬斯昇此制也不唯<lb/>
資於翫好抑亦彰夫伎能<lb/>
<pb n="KR4h0022_WYG_123-11a"/>
　　　清明日恩賜百官新火賦<hi>以題為韻</hi>　謝　觀<lb/>
國有禁火應當清明萬室而寒灰寂滅三辰而纎靄不<lb/>
生木鐸罷循乃灼燎於榆栁桐花始發賜新火於公卿<lb/>
由是太史奉期司烜不失平明而鑚燧獻入匍匐而當軒<lb/>
奏畢初焰猶短新煙未密我后乃降睿㫖兹錫有秩中<lb/>
人俯僂以聳聴蠟炬分行而對出炎炎就列布皇明於<lb/>
此時赫赫遥臨遇恩光於是日觀夫電落天闕紅排内<lb/>
垣乍歴闈璅初辭渥恩振香爐以朱噴和曉日而燄飜<lb/>
<pb n="KR4h0022_WYG_123-11b"/>
出禁署而螢分九陌入人寰而星落千門于時宰執具<lb/>
瞻髙卑畢賜降五侯以恩渥歴庶僚以簡易煖逐来命<lb/>
風随逸騎入權門見執熱之象閲有司識燭幽之義咸<lb/>
就地以照臨示廣徳之遐被於是傳詔多士同歡令晨<lb/>
將以明而代暗乃去故而從新均於庭燎貺彼元臣燿<lb/>
燿當門煙助松篁之茂熒熒滿目艷如桃李之春羣臣<lb/>
乃屈膝辟易鞠躬踧踖捧煦育之恩惠受覆載之光澤<lb/>
各罄謝懇競輸忠赤拜手稽首感榮耀之無窮舞之蹈<lb/>
<pb n="KR4h0022_WYG_123-12a"/>
之荷鴻私之累百然後各㸑鼎鑊傳輝膳官爭焚爐炷<lb/>
競爇膏蘭銷冷酒之餘毒却羅衣之曉寒方知春秋故<lb/>
事未逾於我周禮救災徒稱變火曷若賜於百官萬方<lb/>
同荷<lb/>
　　　積薪賦<hi>以後來者居上為韻</hi>　　　　　張敦實<lb/>
積薪如之何伐自中野藏用如之何俟夫㸑者當就燥<lb/>
而未及固不材而見捨我取彼竭在寖寖以増髙顛之<lb/>
倒之信多多而益寡來因髙岡之上徙殊曲突之下知<lb/>
<pb n="KR4h0022_WYG_123-12b"/>
附熱之足食<hi>疑貪</hi>兼㣲光而是假原乎瞻彼林薄爰發條<lb/>
枚綢繆既束負荷皆來始交積以發地俄重叠而如堆<lb/>
顧遇可期亦有含音之器操持倘用豈無束濕之材匪<lb/>
伐柯於林下疑設燎於庭隈入用雖慙於散木待燃未<lb/>
怯於死灰幸薰灼之可近唯掄擇之所裁必能揚大君<lb/>
之光資烹飪以調味豈徒發太守之化祈㴻雨以禳灾<lb/>
觀其疊迹連牆攅形内向功成執熱化歸炎上催發生<lb/>
於庖人廢全模於梓匠曽不知縱横長短之術成結搆<lb/>
<pb n="KR4h0022_WYG_123-13a"/>
髙卑之狀犬牙交列未失本枝之形蠅翼巧成猶蓄運<lb/>
斤之望豈徒分彊幹弱枝之義留錯節盤根之餘異掄<lb/>
材而晉用似橧巢而夏居幸爝火未息與獸炭焚如無<lb/>
之實難鑚燧者於兹待乏雖欲勿用和羹者焉能捨諸<lb/>
古人徴<hi>一作懲</hi>用賢之乖喻積薪為偶奚自我而爭先反<lb/>
忽焉而在後念採掇之所在顧髙下而何有倘堅貞之<lb/>
可求庶有心而不朽<lb/>
　　　第二<hi>以帝取汲黯為韻</hi>
<pb n="KR4h0022_WYG_123-13b"/>
僕少好讀書長而無替謝絶門客幽闗長閉志尋經史<lb/>
見汲黯積薪之言即知君臣有道之契乃廢巻憤色竦<lb/>
袂臨砌豈吾道業謝於古人君德慙於徃帝竟空鹽梅<lb/>
之用長虛舟檝之濟於是辭雲林裂荷薜赴以時貢擬<lb/>
先<hi>一作光</hi>秋計何歲華之不與幾山川之迢逓積薪暗入<lb/>
於心<hi>一作先</hi>期後來空望其他惠積薪何薪唯楚與桂其<lb/>
採之也翹車載馳畢搜其林壑其得之也良材盡取靡<lb/>
遺其巨細風塵爾勞阡陌相繼辭雲壤而百處指王城<lb/>
<pb n="KR4h0022_WYG_123-14a"/>
而四詣得大有之妙象同萃享之深智無怠其功有司<lb/>
是主雖不近於丹陛幸得貯其華宇然蓄薪而雖多非<lb/>
有命而不取每至膳夫興造金鼎初汲論食玉而來窺<lb/>
將然桂而先挹勿貴先至在其下兮必棄置於後時勿<lb/>
輕後來居其上兮必取用而先及此自然之理胡物情<lb/>
之可習已矣哉蒼苔蕪兮白露湛愁來曉夜紅顔減君<lb/>
若助化於聖明伏望留情於汲黯<lb/>
　　　第三<hi>并序</hi>　　　　　　　　　李徳裕<lb/>
<pb n="KR4h0022_WYG_123-14b"/>
此郡巖壑重複林麓繁盛<hi>一作榛林鬱盛</hi>樵採之子未嘗輟音<lb/>
徃徃㳂流而下詣余求售余因積薪于庭竊有所歎乃<lb/>
為積薪賦賦曰<lb/>
邈巖居之幽逺有楚澤之放臣方絶學以自㸑誠未暇<lb/>
於披榛悲顔子之飯煤感萊蕪之生塵時束藴以請火<lb/>
訪蓬茨之善隣乃遇樵客維舟水濵余訊之曰採樵賤<lb/>
業常棲隱淪詩既嘉於刈楚傳亦歎於析薪爾豈延瀬<lb/>
之客不取金而且貧又豈叔敖之子似好亷而苦辛何<lb/>
<pb n="KR4h0022_WYG_123-15a"/>
乃負擔不已其生實勤客顧余而歎曰貴則近禍富多<lb/>
不仁寄迹於此以養吾真善大雅之知言信蒭蕘之<hi>一作</hi>
<hi>以</hi>可詢既而交加累積髙下齊均轟若井幹疊似龍鱗<lb/>
避氿泉而無浸生曲突而不陳<hi>一作先曲突以斯陳</hi>苟知防患之<lb/>
術終無焦爛之賔嗟長孺之昩道常喻此而求伸雖後<lb/>
來之髙處亦居上而先焚使薪為能言之物豈欲<hi>一作容</hi>
入㸑而揚芬未若生幽崖之側糺芳桂之輪不近野田<lb/>
之燎免勞匠者之斤冐霰雪以終嵗齊天年於大椿<lb/>
<pb n="KR4h0022_WYG_123-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百二十三<lb/>
</p>
<p>
</p>
  </div>
</body>
</text>
</TEI>
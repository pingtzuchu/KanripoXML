<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八</head>
    <p>
<pb n="KR4h0022_WYG_008-1a"/>
欽定四庫全書<lb/>
　文苑英華巻八　　　　　宋　李昉等　編<lb/>
　天象八<lb/>
　　老人星賦二首　　　五星同色賦四首<lb/>
　　衆星拱北辰賦二首　衆星環北極賦一首<lb/>
　　　老人星賦　　　　　　　　郗　昻<lb/>
魯大夫登大庫觀上𤣥端北辰以正象望南極之穹天<lb/>
辨列宿之高映見丈人之獨懸色熒煌以奪目形皎潔<lb/>
<pb n="KR4h0022_WYG_008-1b"/>
而臨邊候德至而浮彩副時和而應躔爾其𤣥烏司分<lb/>
蒼龍御厯節春秋而隐見當丙丁而的爍且遺光以表<lb/>
慶亦應祉而純錫故經曰其國泰其星明天垂象物與<lb/>
禎循晷度而靡替順璇衡而則呈其座也一符帝者之<lb/>
一位其義也夀契烝哉之夀名𤣥武宵中偵西陸以凝<lb/>
質白藏氣杪直南郊以散精夫有開必先無福不應若<lb/>
政事中律則嘉祥叶證五緯分影而交朗九月騰華而<lb/>
吐孕此乃王澤宏天瑞作恒星轉耀而同煥布景摇輝<lb/>
<pb n="KR4h0022_WYG_008-2a"/>
以相薄初昇穹昊月午而孤燭猶燃末映踈林夜乆而<lb/>
圓珠未落景貺繁集靈機衆夥臣望氣以敷奏君向陽<lb/>
而拱坐雖戬榖而自天寔休徴之在我騂芒下射滅草<lb/>
莽之飛螢紫焰傍融掩榆關之流火老人彰矣成此乾<lb/>
文老人出矣賛此明君書玉牒以垂範紀緗圖而播芬<lb/>
自古為天官者莫不察時變紀殊尤唐昧擅譽於南楚<lb/>
史佚專羙於西周宋則子韋遐鑒鄭乃禆竈深求殷馗<lb/>
縱眺識曹公之肇迹李郃凝目知漢使之将逰余非曩<lb/>
<pb n="KR4h0022_WYG_008-2b"/>
昔之羣彦媿懵學於前修徒循甘石之遺㫖願獻祐而<lb/>
歸休<lb/>
　　　第二　　　　　　　　　　楊　烱<lb/>
赫赫宗周皇天降休麗哉神聖皇天降命開綱布網發<lb/>
號施令河出圖兮五雲集天垂象兮三光映南極之庭<lb/>
老人之星煜煜爚爚煌煌熒熒秋分之旦見乎丙春分<lb/>
之夕入乎丁配神山之呼萬嵗符德水之兆千齡晃如<lb/>
金粟粲若銀燭比秋草之一螢狀荆山之片玉渾渾熊<lb/>
<pb n="KR4h0022_WYG_008-3a"/>
熊懸紫貝於河宫曄曄暐暐曜明珠於漢水其光也如<lb/>
丹其大也如李稽元命之攸述按星經之所紀見則化<lb/>
平主昌明則天下多士經始靈䑓嵳峩崔嵬星則唐都<lb/>
講藝氣則王朔呈材晝觀雲物夜察昭囬覩南郊之炳<lb/>
燿欣北極之康哉三公輔弼庶官文武獻仙夀兮祝堯<lb/>
奏昌言兮拜禹瞻太霄而踴躍伏前庭而俯僂萬人於<lb/>
是和歌百獸於焉率舞穆穆神皇受天之祥邈矣台州<lb/>
之北窅然汾水之陽貞明也者日月同光貞觀也者天<lb/>
<pb n="KR4h0022_WYG_008-3b"/>
地為常有混成之獨立運元氣之茫茫若夫大虹流渚<lb/>
金天當宁大電繞樞軒轅受圖殷馗則黄星見楚雷煥<lb/>
則紫氣臨呉青方半月東井連珠辰極之齊七政泰階<lb/>
之平六符雖前皇之盛德又何以加於此乎至若甘露<lb/>
溢醴泉出蓂莢生嘉禾實鳯凰丹彩騶虞白質南海無<lb/>
波東風入律比夫皇穹之錫夀何足以談其萬一聖上<lb/>
猶復招列仙擇羣賢日慎一日𤣥之又𤣥兵戈不起至<lb/>
德承天臣烱作頌皇家萬年<lb/>
<pb n="KR4h0022_WYG_008-4a"/>
　　　五星同色賦<hi>以昊天有成命為韻</hi>　　　張叔良<lb/>
聖人守公器膺大寳下順乎黔黎上法乎𤣥造天且不<lb/>
言而親於德星有同色兮應以道日月既運欃槍必掃<lb/>
近接唐堯遠徴太昊惠化已敷於萬國降精何慙於五<lb/>
老若乃二儀覆載七曜廻旋運行有凖次舍有躔或以<lb/>
璧合或以珠連更水火之啓閉逓金木而推遷且鎮也<lb/>
者配萬象以時應周四序以功全德位居中渾儀之人<lb/>
事著矣色黄主上國家之王氣在焉故嵗以春而布令<lb/>
<pb n="KR4h0022_WYG_008-4b"/>
辰以冬而候宣熒惑奉炎於夏日太白御煞於秋天皆<lb/>
青白各爾赤黑自然忽與土而同色瑞我皇之應乾逖<lb/>
覽傳記遐徴休咎隂數六陽數九上蒼降精𤣥象所守<lb/>
事湏合於徃契政必由乎厥后二儀交泰兮自古同休<lb/>
五星輝彩兮當今信有天下歡洽百姓殷阜况運昌兮<lb/>
屬乎羲軒矧嵗稔兮逢乎申酉且夫據大號寳鴻名既<lb/>
資乎日角亦禀乎星精然後臻符瑞叶休禎天雖高兮<lb/>
取則不逺象既設兮其應甚明觀五曜之同質審四序<lb/>
<pb n="KR4h0022_WYG_008-5a"/>
之有成則知聖能法天天能瑞聖君臣合作逺近相慶<lb/>
德邁乎古今道洽乎歌咏信五星之一色乃昊天之眷<lb/>
命<lb/>
　　　第二<hi>同前韻</hi>　　　　　　　　崔　淙<lb/>
大儀設象下土是保作烱戒於人主垂吉凶於穹昊咎<lb/>
厥失政休厥有道盈縮之分足推進退之心可考或主<lb/>
德而有功必祐或主法而有罪必討為天之佐兮融融<lb/>
作乾之緯兮杲杲若乃從横天宇經紀星躔光芒井口<lb/>
<pb n="KR4h0022_WYG_008-5b"/>
煜燿斗邉乍聚乍散或離或連分道則熒熒氷散周流<lb/>
乃㸃㸃珠圓其動也直其静也專道濁則失位時清則<lb/>
色姸豈比夫二使獨能承命七紀徒為麗天者也今我<lb/>
后運乾之符握坤之紐表正萬方肇康九有啓土繼聖<lb/>
乃人和而嵗阜順時立政故天長而地乆所以有倫有<lb/>
次不淫不守光光兮作邦之孚崇崇兮作聖不朽故我<lb/>
后修五禮偃五兵君臣一德歌舞以行斯倉斯廪如坻<lb/>
如京玉衡正太階平遂使金也水也不能知白而守黑<lb/>
<pb n="KR4h0022_WYG_008-6a"/>
木也火也不能全曜而自貞乃並用而丕變與黄中而<lb/>
同明東為四方之首胡不與嵗而同色水為五行之長<lb/>
胡不助神以同榮繄土也是我皇之休運乃昊天而有<lb/>
成且玉燭常明霜天若鏡隣月魄而璀燦落天津而隐<lb/>
映朝臨日道助我后夙興之勤思暮入天樞表聖皇夜<lb/>
寐之勤政有以見日月之貞觀有以見天地之寳命暫<lb/>
逢急景之時更作重暉之咏<lb/>
　　　第三<hi>以天下和平君臣合德為韻</hi>　　　　姚　逖<lb/>
<pb n="KR4h0022_WYG_008-6b"/>
至道無偏隂陽至理象緯不愆爰或五星同色四序調<lb/>
年非天莫能輔聖非聖奚能動天列位有恒皆向北辰<lb/>
為拱偶運則聚寧惟東井見傳觀天文之元吉由人文<lb/>
而化宣爾其嵗星配春維德斯專五常仁也五事貌焉<lb/>
彼若仁無虧夫貌則終日乾乾熒惑紀於朱夏禮貴知<lb/>
於言雅受制之月每獨入於太㣲休咎之時則先標於<lb/>
分野發號不乖於火德庶績其凝於天下太白出處衆<lb/>
星異科西則隂星以夕見東則啓明以曉過係金為主<lb/>
<pb n="KR4h0022_WYG_008-7a"/>
用義方多政洽則義當政失則言訛蓋秋令之不逆俾<lb/>
金氣而能和辰象韜精用晦而明智克存而聽審冬令<lb/>
順而水清或奎婁而春見或角亢而秋呈既度數而有<lb/>
凖知乾化之升平中央稱鎮應土而分昔則各主方色<lb/>
今則同色垂文特感無為而理實彰有道之君稽乎漢<lb/>
志抑有前聞堯舜為主伊吕作臣時惟尚質俗以還淳<lb/>
六氣氤氲風不鳴于樹三光朗麗雨必降于旬豈惟七<lb/>
歩而見祉蓋亦四夷以來賔感而遂通休徴薦荅諒朝<lb/>
<pb n="KR4h0022_WYG_008-7b"/>
廷之嘉瑞表君臣之道合豈比夫河在天而虚横斗建<lb/>
月而空匝宿離不忒實禎于國使七政之以齊何五行<lb/>
之相尅既垂象以昭泰可仰觀而取則因明試而賦斯<lb/>
敬頌聖人之火德<lb/>
　　　第四<hi>以天下偃兵無為而理為韻</hi>　　　　林　益<lb/>
惟聖御極兮惟德動天神超繫表兮功軼帝先和氣欝<lb/>
以交暢休風裕乎上𤣥耀貞明於日月紛輕靄於雲烟<lb/>
九星不改而仰止五緯相次而燦然若乃嵗位在木辰<lb/>
<pb n="KR4h0022_WYG_008-8a"/>
見於水熒惑表火正之中太白應金方之紀鎮實土德<lb/>
黄為中羙惟我皇之至聖信體元以合理萬國同風三<lb/>
光叶晷巖廊有謐垂衣之化炳焉蠻夷自清戢戈之日<lb/>
乆矣帝有孚而昭應天何言而効祉登觀䑓以書於宣<lb/>
夜徴瑞典載叶於聖期仰三辰之焜燿表六合之雍熈<lb/>
惟皇王之同德彰福應之允滋可以對越郊廟紛被歌<lb/>
詩瞻彼景瑞侯其禕而昭囬于天垂象于下廻列躔次<lb/>
遥通分野或表異於嵗登乃呈休於王者觀五行之秀<lb/>
<pb n="KR4h0022_WYG_008-8b"/>
氣與一月而齊明同色已傳於堯厯聚井更弭於漢兵<lb/>
足使皇圖有耀史牒増榮天凝兮瑞彩聖禀兮休符映<lb/>
天津乍疑於流火寫漢浦更類於沉珠煌煌則燿衡碧<lb/>
落歴歴則光含白榆惟列宿之自拱倬前古之所無夜<lb/>
何時兮其未返天之迥兮光已逺隨斜漢而影移落堯<lb/>
城之更晩星兮懸倚蓋而垂休伯也知靈䑓之已偃聖<lb/>
上事無事為無為精流緯象繇入熊羆猶下弓旌之詔<lb/>
俾收岩穴之竒夫或不敏備謳歌於聖代與帝力之何<lb/>
<pb n="KR4h0022_WYG_008-9a"/>
知<lb/>
　　　衆星拱北辰賦<hi>以人歸政德如彼衆星為韻</hi>李　程<lb/>
為章于天惟彼辰極環衆星於庶位標帝座於有北故<lb/>
昭囬之設象俾聖哲而取則鉤陳就列等營衛於宸宫<lb/>
閶闔旁連類藩屏於王國煥乎布彩儼若受職念精氣<lb/>
之無親叶天地之輔德仰圓象之烱爾嘉清輝之曒如<lb/>
昭明有融不韜光於隐晦悠乆斯在豈隨運以盈虚戒<lb/>
彼不恒其德故能奠厥攸居當其天宇廓清𤣥緯交映<lb/>
<pb n="KR4h0022_WYG_008-9b"/>
若萬物之調玉燭猶聖人之握金鏡守寳位而厚羣生<lb/>
在璇璣而齊七政麗天之象拱北辰以是依率土之俗<lb/>
亦向化而無違契一人之有慶同萬姓以知歸不然何<lb/>
躔次縈乎黄道周廬匝乎紫㣲乍合彩以呈質竟同耀<lb/>
而分輝俾夫左之右之莫不具爾無小無大曷惟嘒彼<lb/>
考時變兮是察知天成兮在此仰觀或辨其晦明内附<lb/>
寧阻其遐邇是以纚連清漢㸃綴蒼旻流彩未停蜀郡<lb/>
猶占二使圓光既聚潁川應㑹賢人則知居之者安輔<lb/>
<pb n="KR4h0022_WYG_008-10a"/>
之者衆輻共轂不足以喻其周環斗在天孰可以齊其<lb/>
比諷亦猶元聖立極羣后來庭登三傑而漢道斯盛致<lb/>
多士而文王以寧倘匡聖之有日願在位於恒星<lb/>
　　　第二<hi>同前韻</hi>
邈矣辰極凝光於北以迢迢之逺狀出蒼蒼之正色䕃<lb/>
華蓋作上帝之居擁神休為下土之式厥髙可仰其儀<lb/>
不忒觀衆星之附麗如小邦之懐德至於遐瞻五緯迥<lb/>
眺九圍湛河漢之秋景㓕烟霞之夕霏此則信無大而<lb/>
<pb n="KR4h0022_WYG_008-10b"/>
無小諒知彰而知㣲粲以低昻嗟在空而錯置煥而旋<lb/>
復訝共貫而知歸環紫極而未散流素月而方稀瞻夫<lb/>
攝提引翼鈎陳邐迤或重輝而玉集乍浮爍而波委儲<lb/>
精定位叶天歩之廓然有耀逺方振旄頭而嘒彼且冲<lb/>
漠之外或盈或虚宵則觀夫成列晝焉測其所如是知<lb/>
惟辰得中同睿作聖合真宰之至理禀昊天之成命隂<lb/>
滋玉燭徒見𡨕其六符洞契璇樞惟悟齊其七政當其<lb/>
重城未啔永夜向晨想清防於嚴宻披𤣥霄而得真俱<lb/>
<pb n="KR4h0022_WYG_008-11a"/>
熠熠以晶朗乍煌煌而彩新類珠連之可媚儼天行而<lb/>
自陳拱之立言孔氏已傳乎舊史犯而成象漢帝曽容<lb/>
其友人洎乎晷度環合躔次律中輻輳轂纔可比其稠<lb/>
水㑹瀛未足方其衆盖所以明上德之攸擬宣下情而<lb/>
通諷客有託身白社翹思青㝠當天地交泰山川永寧<lb/>
敢屬詞而體物照庶士之從星<lb/>
　　　衆星環北極賦<hi>以辰極鎮居衆星拱北為韻</hi>趙　蕃<lb/>
惟極天之樞惟星日之餘日散精而外布天樞要以髙<lb/>
<pb n="KR4h0022_WYG_008-11b"/>
居的然守中昭上𤣥之道著爛兮繁㑹助下濟以光舒<lb/>
况乎有條不紊既明且踈雖貫珠而奚擬縱編貝而豈<lb/>
如周流無窮隨五緯之軌道運行有度參兩曜之居諸<lb/>
疑徐而速若動而息不騫不崩匪差匪忒俱逓遷而序<lb/>
别各有位而分職瞻言粲粲何三五之在東嘒彼累累<lb/>
亦四七而朝北是知統太一而為衆處天心而稱極故<lb/>
能總懸象之綱作垂光之則不然何以探天之賾何以<lb/>
表天之闢必得一以含黙乃聚黄以修繹明夫據㑹者<lb/>
<pb n="KR4h0022_WYG_008-12a"/>
静而處輔相者動而順静乃常德不離動惟適道無吝<lb/>
然後衆星熠熠外辨方而不迷一極煌煌中居所而作<lb/>
鎮是以仲尼譬為政之德羲和時敬授之信則天道恒<lb/>
象人事或遵北極足以比聖衆星足以喻臣惟臣不矜<lb/>
德合星之夕惕惟聖不伐道配極之日新故得肅清黄<lb/>
道利貞紫宸豈惟大邦是控臨朝御衆而已實将先天<lb/>
稽極後極立經仰觀其動静旁暢其儀形然後為政同<lb/>
乎北極向方類乎衆星斯乃先哲之臣是崇是奉臯陶<lb/>
<pb n="KR4h0022_WYG_008-12b"/>
所以邁德虞舜所以垂拱不然比衆星之環北又奚足<lb/>
以為重<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百三十三</head>
    <p>
<pb n="KR4h0022_WYG_832-1a"/>
欽定四庫全書<lb/>
　文苑英華巻八百三十三　宋　李昉等　編<lb/>
　災祥<lb/>
　　泗州大水記一首　　甘露記一首<lb/>
　質疑<lb/>
　　息壌記一首　　　　辨石鐘山記一首<lb/>
　　釋武豹門記一首<lb/>
　寓言<lb/>
<pb n="KR4h0022_WYG_832-1b"/>
　　醉鄉記一首　　　　鶚執狐記一首<lb/>
　　枕中記一首<lb/>
　　災祥<lb/>
　　　泗州大水記　　　　　　　吕周任<lb/>
春秋左氏傳曰天反時為災<hi>一作妖</hi>地反物為妖<hi>一作災</hi>其<lb/>
於水也反利為害矣在唐堯時包山陵而若漫<hi>一作浩滔</hi>天<lb/>
在漢武時浮齧桑而浸鉅野皆震蕩上心昬墊下人其<lb/>
故何哉天其或者警休明而表忠誠也皇唐貞元八年<lb/>
<pb n="KR4h0022_WYG_832-2a"/>
嵗在壬申夏六月上帝作孽罰茲東土浩淼長瀾周亘<lb/>
千里請究其本而言之是時山泐桐栢發谼歕湧下注<lb/>
淮瀆平湍七丈浮夀踰濠下連滄波東風駕海潮上不<lb/>
落雨水相逆濺濤倒流矗縮廻薄衝壅汴<hi>一作淮</hi>泗積隂<lb/>
驟雨河㵼瓴建不捨晝夜至于旬時<hi>一作浹</hi>乾坤合怒雲<lb/>
雷為屯以水濟水吞洲漂防走不及竄飛不及翔連甍<lb/>
為河海<hi>一作淮</hi>噍類如魚鱉事出慮外孰能圖之開府儀<lb/>
同三司檢校右散騎常侍兼御史大夫泗州刺史武當<lb/>
<pb n="KR4h0022_WYG_832-2b"/>
郡王張公以其始至也聚邑老以訪故搴薪楗石以禦<lb/>
之其漸盛也運心術以馭事維舟編桴以載之遂連舳<lb/>
促櫓歛邑之惸嫠老弱州之庫蔵圖籍官府之噐先寘<lb/>
于逺墅軍資甲楯士女馬牛遽遷於<hi>集作于</hi>水次將徤丁<lb/>
壯遏水之不可者任便而自安迨數日而計行矣洪波<lb/>
汗漫不辨<hi>一作測</hi>涯涘驚颷皷濤舟不得不覆巨浪崩山<lb/>
城不得不圯崇丘如島稍稍而没夏屋如查汎汎相繼<lb/>
天廻地轉混茫其中公獨與左右十數人纜舟於郡城<lb/>
<pb n="KR4h0022_WYG_832-3a"/>
西南隅女牆濕堵之上以向衝波而<hi>一作之</hi>來不亦危哉<lb/>
公之左右失色同辭請移公曰伾天子守土臣也茍有<lb/>
難而違之若王<hi>一作君</hi>命何且南山隔淮幾五六里吾能<lb/>
往矣况是别境離局姦也雖死不為公於是使部内十<lb/>
驛遷於虹城西鄙而南傍南山而東四百里達維揚之<lb/>
路俾星郵無壅又東北直渡經下邳五百里至于<hi>一作於</hi>
徐州通亷察之問又移書淮南城將令斷扁舟往來立<lb/>
標樹信以虞冦賊<hi>一作盗</hi>之變公毎端拱對水而訴曰伾<lb/>
<pb n="KR4h0022_WYG_832-3b"/>
奉聖主明詔司牧此州以親萬姓河公何為不仁降此<lb/>
大沴伾之罪也厲聲正色阽危不撓歴再旬而水定又<lb/>
再旬而水抽自水始至及水始耗已一<hi>一作六疑</hi>時矣又一<lb/>
時而復流郊境之内無平不陂郛郭之間無岸不谷尺<lb/>
椽片瓦蕩然無所有可異者惟公之露寢與内寢巋然<lb/>
存焉豈不可浮而往盖不可顛而壊乎斯則神仰公之<lb/>
仁先庶物而遺已神賞公之忠臨大難而守節神髙公<lb/>
之義動適權以成務故保其聼政養安之所旌公之善<lb/>
<pb n="KR4h0022_WYG_832-4a"/>
也昔邵伯之理也人愛甘棠而勿剪方兹神靈支<hi>一作扶</hi>
持不亦逺乎公乃捨車而徒棄輴而泥弔亡恤存綏復<lb/>
軍郡逺軫聖慮詔左庶子姚公弔而賑之至於修府署<lb/>
建城池詔有司計功而償緡立㕓市造井屋公申勸科<lb/>
程以貰以貸纔踰年而城邑復常矣其於縮板為垣樹<lb/>
栁為麗端衢四達𪠘宇䨇峙即公之新意也天災流行<lb/>
何代無之逢昏即盛遇賢即退故劉琨<hi>後漢即昆</hi>返風而火<lb/>
滅王尊臨河而水止盖忠誠之至也公嘗領羸兵守孤<lb/>
<pb n="KR4h0022_WYG_832-4b"/>
城以百當萬俾國家全山東之地名載青史公即國之<lb/>
長城也今以一葦之航挂<hi>一作絓</hi>於危堞之上以當漲海<lb/>
之勢城頽而一塊不傾水止而所濟獲全公即國之貞<lb/>
臣也固知明主之委任於公也皆感而通焉周任不敏<lb/>
學於舊史氏借古人以諭公未或同年矣謹述而記<lb/>
之時貞元十三年嵗在丁丑清和之月哉生魄勒于石<lb/>
　　一作皆唐文粹<lb/>
　　　甘露記　　　　　　　　　符　載<lb/>
<pb n="KR4h0022_WYG_832-5a"/>
大唐壬午嵗南陽張君<hi>一作公</hi>宰上元之二年也有甘露<lb/>
降于庭梧瀼瀼靄靄如雨非雨者數日縣大夫謙不敢<lb/>
自道其羙胥徒洎邑之緇黄㓜艾以狀聞於連帥連帥<lb/>
表奏于天子天子嘉之優詔寵答煥然光曜癸未嵗復<lb/>
降于庭梧夏四月余自淮南罷去丞相府將假道以歸<lb/>
主人備勞餞之禮遂盛於杯噐以示予予取前箸以嘗<lb/>
之即薰喉淬齒液不及咽而腑臟塗<hi>楚陸反一作凃楚陸反</hi>然矣<lb/>
輙自揣大化之精而計之曰夫天地無私也至虚也寂<lb/>
<pb n="KR4h0022_WYG_832-5b"/>
然不動感而遂通若御物之心誠萬人之氣和為祥雲<lb/>
也甘露也或御物之心淫萬人之氣寃為繁霜也苦雨<lb/>
也動於此形於彼自開闢至於兹日無他理矣<hi>一作也</hi>夫<lb/>
如是張君之政徭賦調歟倉廪實歟風俗厚歟人民樂<lb/>
歟不然則何嘉祥𤣥貺鍾于邑也如此繇是言之二千<lb/>
石至于六百石主有土之教化操生人之性命正即為<lb/>
禎祥邪即為妖沴得不嚴心直志静操理本上答神明<lb/>
之㫖乎茂宰之時政也張君名集自某郡某里人也其<lb/>
<pb n="KR4h0022_WYG_832-6a"/>
餘風猷義行存乎碑頌此不書甲申嵗十月一日記<lb/>
　　質疑<lb/>
　　　息壌記　　　　　　　　　　栁宗元<lb/>
永州龍興寺東北陬有堂堂之地隆然負塼甓而起者<lb/>
廣四歩髙一丈五寸始之為堂也夷之而又髙凡持鍤<lb/>
者盡死永州居楚越間其人鬼且禨由是寺之人皆神<lb/>
之人莫敢夷史記天官書及漢志有地長之占而亡其<lb/>
說甘茂盟息壌盖其地有是類也昔之異書有記鴻<hi>集作</hi>
<pb n="KR4h0022_WYG_832-6b"/>
<hi>洪下同</hi>水滔天鯀竊帝之息壌以堙鴻水帝令祝融殺鯀<lb/>
于羽郊其言不經見今是土也夷之者不幸而死豈帝<lb/>
之所愛耶南方多疫勞者先死則彼持鍤者其死於勞<lb/>
且疫也土烏能神余恐學者之至於斯徴是言而唯異<lb/>
書之信故記于堂上<lb/>
　　　辨石鐘山記　　　　　　　李　渤<lb/>
水經云彭蠡之口有石鐘山酈道元以為下臨深潭微風<lb/>
鼓浪水石相搏響若洪鐘因受其稱有幽棲者尋綸東<lb/>
<pb n="KR4h0022_WYG_832-7a"/>
湖沿瀾窮此遂躋崖穿洞訪其遺蹤次于南隅忽遇䨇<lb/>
石欹枕潭際影淪波中詢諸水濵乃曰石鐘也有銅鐵<lb/>
之異焉扣而聆之南聲函㗅<hi>一作清韻</hi>北音清越枹止響騰<lb/>
餘音徐歇若非潭滋其山山涵其英聨氣凝質發為至靈不<lb/>
然則安能産兹竒石乎乃知山仍石名舊矣如善長之<lb/>
論則瀕流庶峯皆可以斯名<hi>一作石非</hi>貫之聊刋前謬晋遺<lb/>
將來貞元戊寅嵗七月八日白鹿先生記<lb/>
　　　釋武豹門記　　　　　　　　韋承造<lb/>
<pb n="KR4h0022_WYG_832-7b"/>
徃之事不知者多以故老之傳而實之舛生於訛以至<lb/>
大謬至若正氣為邪氣所偪本非正氣也盖疑生於莫<lb/>
折以逮於言思耳愚咸通甲午嵗孟春月十有七日奉<lb/>
天子詔來牧兹郡郡之人以武豹之門為祛邪禦魅之<lb/>
所作也其門北向左畵白虎執以蒼頭之矛右畫犬豕<lb/>
拒以雄武之威門之東壁有刻石焉乃故大光禄李公<lb/>
暨前牧是邦為文以觧之義與夫郡人之說不貳也又<lb/>
曰圖於寢室怳怳焉疑有所壓愈不知其所由來者矣<lb/>
<pb n="KR4h0022_WYG_832-8a"/>
適有多才能之士胡姓承裕名為愚釋之曰是州也其<lb/>
宅東西廣正北傾後無乾地南北嶮巇林木森聳水自<lb/>
北來地<hi>一作山</hi>勢岡阜即是八難地而武豹門正當九苦<lb/>
風時俗以武豹謂辟邪按韓王元嘉始創之㫖<hi>一作言</hi>乃<lb/>
以五行所尅勝其灾而滅之禍武屬木以木臨亥位故<lb/>
以豕承之寅主東方故畫東垣豹主西方故誌西壁禦<lb/>
禍之風制空之位一其義也今愚所築池北望月䑓池<lb/>
南釣絲䑓且及此門中架虹梁正與韓之設色三獸暗<lb/>
<pb n="KR4h0022_WYG_832-8b"/>
合其理一也愚故命筆書之庶將釋惑表異為後君子<lb/>
信與不信耳時乾符二年四月六日綘州刺史韋承造<lb/>
記<lb/>
　　寓言<lb/>
　　　醉鄉記　　　　　　　　　王　績<lb/>
醉之鄉去中國不知其幾千里也其土曠然無涯無邱<lb/>
陵阪險其氣和平一揆無晦明寒暑其俗大同無邑居<lb/>
聚落其人甚精無愛憎喜怒吸風飲露不食五榖其寢<lb/>
<pb n="KR4h0022_WYG_832-9a"/>
于于其行徐徐與鳥獸魚鼈雜處不知有舟車械噐之<lb/>
用昔者黄帝氏嘗獲遊其都歸而杳然䘮其天下以為<lb/>
結繩之政已薄矣降及堯舜作為千鍾百壺之獻因姑<lb/>
射神人以遐<hi>集作假</hi>道盖至其邊鄙終身太平禹湯立法<lb/>
禮繁樂雜數十代與醉鄉隔其臣羲和棄甲子而逃冀<lb/>
臻其鄉失路而<hi>集本文粹並有道字</hi>夭<hi>二本有故字</hi>天下遂不寜至乎<lb/>
末孫桀紂怒而昇<hi>二本有其字</hi>糟丘階級千仭南向<hi>集作面</hi>而<lb/>
望卒不見醉鄉武王得志于世乃命公旦立酒人氏之<lb/>
<pb n="KR4h0022_WYG_832-9b"/>
職典司五齊拓土七千里僅與醉鄉達焉故四<hi>二本作三</hi>十<lb/>
年刑措不用下逮幽厲迄乎秦漢中國䘮亂遂與醉鄉<lb/>
絶而臣下之受<hi>二本作愛</hi>道者往往竊至焉阮嗣宗陶淵明<lb/>
等十數人並逰于醉鄉沒身不返死葬其壌中國以為<lb/>
酒仙云嗟乎醉鄉氏之俗豈古華胥氏之國乎何其淳<lb/>
寂也如是予得<hi>二本作将</hi>遊焉故為之記<lb/>
　　　鶚執狐記　　　　　　　　李　華<lb/>
某嘗目異鳥擊豐狐於中野䨇睛燿宿六翮垂雲迅猶<lb/>
<pb n="KR4h0022_WYG_832-10a"/>
電馳厲若霜殺吻决肝腦爪刳腎腸昂蔵自雄倐歘而<lb/>
遊問名於耕者對曰此黄金鶚也其何快哉因識<hi>一作譲</hi>
之曰仁人秉心哀矜不暇何樂之有曰是狐也為患大<lb/>
矣震驚我姻族撓亂我閭里喜逃徐子之盧不畏申孫<lb/>
之矢皇祗或者其惡貫盈而以鶚誅之予非斯禽之快<lb/>
也而誰為悲夫髙位疾僨厚味腊毒遵道致盛或罹諸<lb/>
殃况假威為孽能不速禍在位者當洒濯其心祅<hi>疑作祓</hi>
除㐫意惡是務去福其大來不然則有甚於狐之害人<lb/>
<pb n="KR4h0022_WYG_832-10b"/>
庸忸於鶚之能爾<lb/>
　　　枕中記　　　　　　　　　沈既濟<lb/>
開元七年道士有吕翁者得神仙術行邯鄲道中息邸<lb/>
舍攝帽弛帯隠囊而坐俄見旅<hi>一作邑</hi>中少年乃盧生也<lb/>
衣短褐乗青駒將適于田亦止於邸中與翁共席而坐<lb/>
言笑殊暢乆之盧生顧其衣裝敝䙝乃長歎息曰大丈<lb/>
夫生世不諧困如是也翁曰觀子形體無苦無恙談諧<lb/>
方適而歎其困者何也生曰吾此茍生耳何適之謂翁<lb/>
<pb n="KR4h0022_WYG_832-11a"/>
曰此不謂適而何謂適答曰士之生世當建功樹名出<lb/>
將入相列鼎而食選聲而聼使族益昌而家益肥然後<lb/>
可以言適乎吾嘗志于學富於遊藝自惟當年青紫可<lb/>
拾今已適壯猶勤畎畆非困而何言訖而目昬思寐時<lb/>
主人方蒸黍翁乃探囊中枕以授之曰子枕吾枕當令<lb/>
子榮適如志其枕青甆而竅其兩端生俛首就之見其<lb/>
竅漸大明朗乃舉身而入遂至其家數月娶清河崔氏<lb/>
女女容甚麗生資愈厚生大悅由是衣裝服馭日益鮮<lb/>
<pb n="KR4h0022_WYG_832-11b"/>
盛明年舉進士登第釋褐袐校應制轉渭南尉俄遷監<lb/>
察御史轉起居舍人知制誥三載出典同州遷陜牧<hi>一作</hi>
<hi>郡</hi>生性好土功自陜西鑿河八十里以濟不通邦人利<lb/>
之刻石紀徳移節汴州領河南道採訪使徴為京兆尹<lb/>
是嵗神武皇帝方事戎狄恢宏土宇㑹吐蕃悉抹<hi>一作採疑</hi>
邏及燭龍莽布支攻陷𤓰沙而節度使王君<graphic n="KR0930" url="https://raw.githubusercontent.com/kanripo/KR-Gaiji/master/images/KR0930.png" mimeType="image/png"/>新被殺<lb/>
河湟震動帝思將帥之才遂除生御史中丞河西道節<lb/>
度大破戎虜斬首七千級<hi>一作十餘萬</hi>開地九百里築三大<lb/>
<pb n="KR4h0022_WYG_832-12a"/>
城以遮要害邊人立石於居<hi>一作㧞</hi>延山以頌之歸朝冊<lb/>
勲恩禮極盛轉吏部侍郎遷户部尚書兼御史大夫時<lb/>
望清重羣情翕習大為時宰所忌以飛語中之貶為端<lb/>
州刺史三年徴為常侍未幾同中書門下平章事與蕭<lb/>
中令嵩裴侍中光庭同執大政十餘年嘉謨宻命一日<lb/>
三接獻替啟沃號為賢相同列害之復誣與邊將交結<lb/>
所圖不軌下制獄府吏引從至其門而急收之生惶駭<lb/>
不測謂妻子曰吾家山東有良田五頃足以禦寒餒何<lb/>
<pb n="KR4h0022_WYG_832-12b"/>
苦求禄而今及此思衣短褐乗青駒行邯鄲道中不可<lb/>
得也引刄自刎其妻救之獲免其<hi>一作共</hi>罹者皆死獨生<lb/>
為中官保之減罪死<hi>一作死罪</hi>　　　　　　　　復追為<lb/>
中書令封燕國公恩㫖殊異生五子曰儉曰傳曰位曰<lb/>
倜曰倚皆有才噐儉進士登第為考功員外傳為侍御<lb/>
史位為太常丞倜為萬年尉倚最賢年二十八為左㐮<lb/>
其姻媾皆天下望族有孫十餘人兩竄荒徼再登台鉉<lb/>
出入中外徊翔䑓閣五十餘年崇盛赫奕性頗奢蕩甚<lb/>
<pb n="KR4h0022_WYG_832-13a"/>
好佚樂後庭聲色皆第一綺麗前後賜良田甲第佳人<lb/>
名馬不可勝數後年漸衰邁屢乞骸骨不許病中人候<lb/>
問相踵於道名醫上藥無不至焉將殁上䟽曰臣本山<lb/>
東諸生以田圃為娛偶逢聖運得列官叙過䝉殊奬特<lb/>
秩<hi>一作被是</hi>鴻私出擁節旌入昇台輔周旋中外綿歴嵗時<lb/>
有忝天恩無禆聖化負乗貽冦履薄增憂日懼一日不<lb/>
知老至今年逾八十位極三事鍾漏並歇筋骸俱耄彌<lb/>
晋沉頓待時益盡顧無成效上答休明空負深恩永辭<lb/>
<pb n="KR4h0022_WYG_832-13b"/>
聖代無任感戀之至謹奉表陳謝詔曰卿以俊徳作朕<lb/>
元輔出擁藩翰入賛雍熙昇平二紀實卿所賴比嬰疾<lb/>
疹日謂痊平豈斯沉痼良用憫惻今令驃騎大將軍髙<lb/>
力士就第候省其勉加鍼石為予自愛猶冀无妄期於<lb/>
有瘳是夕薨盧生欠伸而悟見其身方偃於邸舍吕翁<lb/>
坐其傍主人蒸黍未熟觸類如故生蹶然而興曰豈其<lb/>
夣寐也翁謂生曰人生之適亦如是矣生憮然良乆謝<lb/>
曰夫寵辱之道窮達之運得喪之理死生之情盡知之<lb/>
<pb n="KR4h0022_WYG_832-14a"/>
矣此先生所以窒吾欲也敢不受教稽首再拜而去<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_832-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百三十三<lb/>
</p>
<p>
</p>
  </div>
</body>
</text>
</TEI>
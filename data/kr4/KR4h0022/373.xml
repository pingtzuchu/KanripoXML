<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百七十三</head>
    <p>
<pb n="KR4h0022_WYG_373-1a"/>
欽定四庫全書<lb/>
　文苑英華巻三百七十三　宋　李昉等　編<lb/>
　諷諭一<lb/>
　　截冠雄雞志一首　　　説鶻一首<lb/>
　　羆説一首　　　　　　捕蛇者説一首<lb/>
　　紀鴞鳴一首　　　　　養狸述一首<lb/>
　　紀稻䑕一首　　　　　蟹志一首<lb/>
　　禽暴一首<lb/>
<pb n="KR4h0022_WYG_373-1b"/>
　　　截冠雄鷄志　　　　　　　李　翺<lb/>
翺至零口北有畜鷄二十二者七其雄十五其雌且啄<lb/>
且飲<hi>集作且飲且啄</hi>而又狎乎人翺甚樂之遂掬粟投于地而<lb/>
呼之有一雄鷄人截其冠貌若營羣望我而先來見粟<lb/>
而長鳴如命其衆鷄衆鷄聞而曹奔於粟既來而皆惡<lb/>
截冠雄鷄而擊之而曵之而逐出之已而競還啄其粟<lb/>
日之暮又二十一其羣栖于楹之梁截冠雄鷄又來如<lb/>
慕侶將登于梁且棲焉而仰望焉而旋望焉而小鳴焉<lb/>
<pb n="KR4h0022_WYG_373-2a"/>
而大鳴焉而延頸喔咿其聲甚悲焉而遂去焉至<hi>集作者</hi>
于庭中直上有木三十餘尺鼓翅哀鳴飛而栖其樹顛<lb/>
翺異之曰鷄禽于家者也備五徳者也其一曰見食命<lb/>
侣義也截冠雄鷄是也彼衆鷄得非幸其所呼而來耶<lb/>
又奚為既來而共惡所呼者而廹之耶豈不食其利背<lb/>
其惠耶豈不畏䘮其見食命侣之一徳耶且<hi>一作是</hi>何衆<lb/>
栖而不使偶其羣耶<hi>集作也</hi>或告曰截冠雄鷄客鷄也予<lb/>
里東鄙夫曰陳氏之鷄焉死其雌而陳氏寓之于我羣<lb/>
<pb n="KR4h0022_WYG_373-2b"/>
焉勇且善闘家之六雄鷄勿敢獨校焉且其<hi>集作是以</hi>曹惡<lb/>
之而不與同其食及棲焉夫雖善闘且勇亦不勝其衆<lb/>
而常孤遊焉然見食未嘗先啄而不長鳴命侣焉彼衆<lb/>
鷄雖賴具召召<hi>集無此字</hi>既至反逐之昔日亦猶是焉截冠<lb/>
雄鷄雖不見答然而其迹未曾變移焉翺既聞之惘然<lb/>
感而遂傷曰禽鳥微物也其中亦有獨禀精氣義而介<lb/>
焉者客鷄義勇超於羣羣皆妬焉尚不與儔焉况在人<lb/>
乎哉况在朋友乎哉况在親戚乎哉况在鄉黨乎哉况<lb/>
<pb n="KR4h0022_WYG_373-3a"/>
在朝廷乎哉由是觀天地之<hi>集無之字</hi>間鬼神禽獸萬物變<lb/>
動情狀其可以逃乎吾心既傷之遂志之特<hi>集作將</hi>用警<lb/>
予且可以作鍳于世之人<lb/>
　　　説鶻　　　　　　　　　　栁宗元<lb/>
有鷙曰鶻者穴於長安薦福浮圖有年矣浮圖之人室<lb/>
于<hi>集作宇於</hi>其下者伺之甚熟為余説之曰冬日之夕是鶻<lb/>
也必取鳥之盈握者完而致之以燠其爪掌左右而易<lb/>
之旦則執而上浮圖之跂焉者縱之延其首以望極其<lb/>
<pb n="KR4h0022_WYG_373-3b"/>
所如往必背而去之焉苟東矣則是日也不東逐南西<lb/>
北亦然嗚呼孰謂爪啄毛翮之物而不為仁義器耶是<lb/>
故無號位爵禄之欲里閭親戚朋友之愛也出乎鷇卵<lb/>
而知攫<hi>集作摶字</hi>食决裂之事爾不為其他凡食類之饑唯<lb/>
旦為甚今忍而釋之以有報也是不亦卓然<hi>文粹作絶</hi>有立<lb/>
者乎用其力而愛其死以忘其饑又逺而違之非仁義<lb/>
之道耶恒其道一其志不欺其心斯固世之所難得也<lb/>
余又疾夫今之説曰以喣喣而黙徐徐而俯者善之徒<lb/>
<pb n="KR4h0022_WYG_373-4a"/>
以翹翹而厲炳炳而白者暴之徒今夫梟鵂晦於晝而<lb/>
神於夜䑕不穴寢廟循墻而走是不近於喣喣者耶今<lb/>
夫鶻其立趯然其動砉然其視的然其鳴革然是不近<lb/>
於翹翹者耶由是而觀其所為則今之説為未得也孰<lb/>
若鶻者吾願從之毛耶翮耶胡不我施寂寥泰清樂以<lb/>
忘饑<lb/>
　　　羆説<lb/>
鹿畏貙貙畏虎虎畏羆羆之狀被髪人立絶有力而甚<lb/>
<pb n="KR4h0022_WYG_373-4b"/>
害人焉楚之南有獵者能吹竹為百獸之音嘗<hi>集作昔</hi>云<lb/>
持弓矢甖火而即之山為鹿鳴以感其類伺其至發火<lb/>
而射之貙聞其鹿也趨而至其人恐因為虎而駭之貙<lb/>
走而虎至愈恐則又為羆虎亦亡去羆聞而求其類至<lb/>
則人也捽搏挽裂而食之今夫不善内而恃外者未有<lb/>
不為羆之食也<lb/>
　　　捕蛇者説<lb/>
永州之野産異虵黑質而白章觸草木盡死以齧人無<lb/>
<pb n="KR4h0022_WYG_373-5a"/>
禦之者然得而腊之以為餌可以已大風攣踠瘻癘去<lb/>
死肌殺三蟲其始太醫以王命聚之嵗賦其二募有能<lb/>
捕之者當其租入永之人争奔走焉有蔣氏者専其利<lb/>
三世矣問之曰吾祖死於是而吾父死於是今吾嗣為<lb/>
之十二年幾死者數矣言之貌若甚慼者余悲之且曰<lb/>
若毒之乎余將告于蒞事者更若役復若賦則何如蔣<lb/>
氏大慼汪然出涕曰君將哀而生之乎則吾斯役之不<lb/>
幸未若復吾賦不幸之甚也嚮吾不為斯役則久已病<lb/>
<pb n="KR4h0022_WYG_373-5b"/>
矣自吾之三世居是鄉積於今六十嵗矣而鄉隣之生<lb/>
日蹙殚其地之出竭其廬之入號呼而轉徙饑渴而頓<lb/>
踣觸風雨犯寒暑呼嘘毒癘往往而死者相藉也曩與<lb/>
吾祖居者今其室十無一焉與吾父居者今其室十無<lb/>
二三焉與吾居十二年者今其室十無四五焉非死而<lb/>
徙爾而吾以捕蛇獨存悍吏之來吾鄉呌囂乎東西隳<lb/>
突乎南北譁然而駭者雖鷄狗不得寧焉吾恂恂而起<lb/>
視其缶而吾虵尚存則弛然而卧謹食之時而獻焉退<lb/>
<pb n="KR4h0022_WYG_373-6a"/>
而甘食其土之有以盡吾齒盖一嵗之犯死者二焉其<lb/>
餘則熙熙而樂豈若吾鄉隣之旦旦有是哉今雖死乎<lb/>
此比吾鄉隣之死則已後矣又安敢懼毒耶余聞而愈<lb/>
悲孔子曰苛政猛於虎也吾嘗疑乎是今以蔣氏觀之<lb/>
猶信嗚呼孰知賦歛之毒有甚是虵者乎故為之説以<lb/>
俟夫觀人風者得焉<lb/>
　　　紀鴞鳴　　　　　　　　　林簡言<lb/>
東渭橋有賈食於道者其舍之庭有槐焉聳幹舒柯布<lb/>
<pb n="KR4h0022_WYG_373-6b"/>
葉凝翠若不與他槐等其舍既陋主人獨以槐為餙當<lb/>
乎夏日則孕風貯涼雖髙臺大屋諒無慙徳是以徂南<lb/>
走北步者乗者息肩於斯税駕於斯亦忘舍之陋長慶<lb/>
元年簡言去鄜得息其下觀主人徳槐之意亦髙臺大<lb/>
室者也洎二年去夏陽則槐薪矣屋既陋槐且為薪遂<lb/>
進他舍因問其故曰某與隣俱賈食者也某以槐故利<lb/>
兼于<hi>一作予</hi>隣隣有善作鴞鳴者每伺宵晦輙登樹鴞鳴<lb/>
凡側于樹若小若大莫不凛然懼悚以為鬼物之在槐<lb/>
<pb n="KR4h0022_WYG_373-7a"/>
也不日而至也又私於巫者俾於鬼語槐於去鴞不息<lb/>
主人有母者且瘵慮禍及母遂取巫者語後亦以稀賔<lb/>
致困簡言曰假為鴞鳴滅樹殃家甚於真鴞非聽之誤<lb/>
耶然屈平謇諤非不利於楚也靳尚一鴞鳴而三閭放<lb/>
楊震訏謨非不利於漢也樊豐一鴞鳴而太尉死求之<lb/>
於古主人亦不為甚愚<lb/>
　　　養狸述　　　　　　　　　舒元輿<lb/>
野禽獸可馴養而有禆於人者吾得之於狸狸之性憎<lb/>
<pb n="KR4h0022_WYG_373-7b"/>
䑕而喜愛其體趫其文班予愛其能息䑕竊近乎正且<lb/>
勇嘗觀虞人有生致者因得請歸致新昌里客舍舍之<lb/>
初未為某居時曽為富家廪墉堵地面甚足䑕竅穴之<lb/>
口光滑日有䑕絡繹然某既居果遭其暴耗常白日為<lb/>
羣雖敲拍叱嚇略不畏忌或蹔黽侻跧縮須臾復來日<lb/>
數十度其穿巾孔箱之患繼晷而有晝或出遊及歸其<lb/>
什器服物悉已破碎若夜時長留缸績<hi>疑作續</hi>晨與役夫<lb/>
更吻驅呵甚擾神抱有時或缸死睫交黑暗中又遭其<lb/>
<pb n="KR4h0022_WYG_373-8a"/>
縁榻過靣泊泊上下則不可奈何或知之借櫝以收拾<lb/>
衣服未頃則櫝又孔矣予心深悶當其意欲掘地誅剪<lb/>
始二三十日間未果頗患之若抱癢疾自獲此狸嘗闔<lb/>
闗實竇縱於室中潜伺之見軒首引鼻似得䑕氣則凝<lb/>
蹲不動斯須果有䑕數十軰接尾而出狸忽躍起堅瞳<lb/>
迸金文毛磔班張爪呀牙劃洩怒聲䑕黨帖伏不敢竄<lb/>
狸遂搏擊或目抉牙截尾捎首擺瞬視間羣䑕肝腦塗<lb/>
地迨夜始背缸潜窺室内洒然予以是益寳狸矣<hi>一作命</hi>
<pb n="KR4h0022_WYG_373-8b"/>
常自馴飼之到今僅半年矣狸不復殺䑕䑕不復出穴<lb/>
穴口有土蟲絲封閉欲合嚮之韞櫝服物皆縱橫抛擲<lb/>
無所損壊噫微狸䑕不獨耗吾物亦將咬嚙吾身矣是<lb/>
以知吾得高枕坦卧絶瘡痏之憂皆斯狸之功異乎䑕<lb/>
本統乎陰蟲其用合晝伏夕動常怯怕人者也向之暴<lb/>
耗非有大膽壯力能凌侮於人以其人無禦之之術故<lb/>
得恣橫若此今人之家苟無狸之用則紅墉皓壁固為<lb/>
䑕室宅矣甘醲鮮肥又資䑕口腹矣雖乏人智其奈之<lb/>
<pb n="KR4h0022_WYG_373-9a"/>
何嗚呼覆燾之間首圓足方竊盗聖人之教甚於䑕者<lb/>
有之矣若時不容端人則白日之下故<hi>一作此字</hi>得騁於陰<lb/>
私故桀朝䑕多而闗龍逢斬紂朝䑕多而王子比干剖<lb/>
魯國䑕多而仲尼去楚國䑕多而屈原沉以此推之明<lb/>
小人道長而不知用君子以正之猶嚮之䑕竊而不知<lb/>
用狸而止遏縱其暴橫則五行七曜亦必反常於天矣<lb/>
豈直流患於人間耶某因養狸而得其道故備録始末<lb/>
貯諸篋内異日持諭於在位之端正君子<lb/>
<pb n="KR4h0022_WYG_373-9b"/>
　　　化稻䑕　　　　　　　　　陸龜䝉<lb/>
乾符已亥嵗震澤之東曰呉興自三月不雨至於七月<lb/>
常時汙拗沮洳者埃<graphic n="KR1881" url="https://raw.githubusercontent.com/kanripo/KR-Gaiji/master/images/KR1881.png" mimeType="image/png"/>坌勃櫂檝支𣲖者入扉屨無所<lb/>
汙農民轉逺流漸<hi>平聲</hi>潤<hi>集無此字</hi>稻本晝夜如乳赤子欠欠<lb/>
然救<hi>集作極</hi>渴不暇僅得葩折穗結十無一二焉無何羣<lb/>
䑕夜出嚙而僵之信宿食殆盡雖廬守板擊敺而駭之<lb/>
不能勝若<hi>集作苦</hi>官督户責不食者有刑當是而賦索愈<lb/>
急棘束械榜箠木肌<hi>集作脛</hi>頸者無壯老吾聞之於禮曰<lb/>
<pb n="KR4h0022_WYG_373-10a"/>
迎猫為食田䑕也是禮缺而不行久矣田䑕知之復<hi>集作</hi>
<hi>後</hi>歟物有時而暴歟政㳫貪而廢<hi>一作發</hi>歟國語曰呉稻<lb/>
蟹不遺種豈呉之土䑕與蟹更伺其事而效其力殱其<lb/>
民歟且魏風以碩䑕刺重歛碩䑕斥其君也有䑕之名<lb/>
無䑕之實詩人猶曰逝將去汝適彼樂土况<hi>集作矧字</hi>乎上<lb/>
招其財下㗖其食率一民而當二䑕不流浪轉徙聚<hi>集作</hi>
<hi>徒字</hi>而為盗何哉春秋螽蝝生大有年皆書是聖人於豐<lb/>
㐫不隐之驗也余通於春秋又親䝉其災於是乎記<lb/>
<pb n="KR4h0022_WYG_373-10b"/>
　　　蟹志<lb/>
蟹水族之微者其為蟲也有籍見於禮經載於國語揚<lb/>
雄太𤣥辭晉春秋勸學等篇考於易象為介類與龜<hi>集作</hi>
<hi>用與字非</hi>鼈剛其外者皆乾之属也周公所謂旁行者歟參<lb/>
於藥録食疏蔓延乎小説其智則未聞也唯左氏紀其<lb/>
為災子雲譏其躁以為郭索後蚓而已蟹始窟穴於沮<lb/>
洳中秋冬交必大出江東人云稻之登也率執一穗以<lb/>
朝其魁然後從其所之蚤夜觱沸指江而奔漁者緯蕭<lb/>
<pb n="KR4h0022_WYG_373-11a"/>
承其流而障之曰蟹斷<hi>音鍜</hi>斷<hi>音/短</hi>其之江之故<hi>文粹無故字</hi>道<lb/>
焉爾然後扳援<hi>文粹作奔紛</hi>越軼遯而去者十六七<hi>文粹作八九</hi>
既入于江則形質寢大於舊自江復趨于海如江之狀<lb/>
漁者又斷而求之其越軼遯去者又加多焉既入於海<lb/>
形質益大海人亦異其稱謂矣嗚呼穗而朝其魁不近<lb/>
於義耶捨沮洳而之江海自微而務著不近於智耶今<lb/>
之學者始得百家小説而不知孟軻荀楊氏之道或知<lb/>
之又不汲汲於聖人之言求大中之要何也百家小説<lb/>
<pb n="KR4h0022_WYG_373-11b"/>
沮洳也孟軻荀楊氏聖人之凟也六籍者聖人之海也<lb/>
苟不能捨沮洳以<hi>集作而</hi>求瀆由瀆而<hi>文粹作以</hi>至于海是人<lb/>
之智反出水<hi>集作介</hi>蟲下能不悲夫吾是以志其蟹<lb/>
　　　禽暴<lb/>
冬十月予視穫于甫里旱苖離離年無以支憂傷于<hi>集作</hi>
<hi>盈</hi>懐夜不能寐往往聲類暴雨而疾至者一夕凡數四<lb/>
明日訊其甿曰鳬鷖也其曹蔽天而下盖田所當之禾<lb/>
必竭穗而後去曰得無弋羅者捕而耗之耶對曰江之<lb/>
<pb n="KR4h0022_WYG_373-12a"/>
南不能弋羅常藥而得之㯅㯕<hi>上箆下西</hi>塗枝叢植于陂一<lb/>
中千萬膠而不飛是藥也出於長沙豫章之涯行賈貨<lb/>
錯嵗售於射鳥兒盗興已來䝉衝塞江其誰敢商是藥<lb/>
既絶群鳬恣翔幸不充乎口腹反侵人之稻粱予曰嘻<lb/>
失馭之民化而為盗闗梁急征商不得行使江湖小禽<lb/>
亦肆其暴以害民食古聖人敺害物之民出乎四裔况<lb/>
害民之物乎俾生靈之衆死乎盗死乎饑吾不知安用<lb/>
馭者為<lb/>
<pb n="KR4h0022_WYG_373-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百七十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百七十一</head>
    <p>
<pb n="KR4h0022_WYG_471-1a"/>
欽定四庫全書<lb/>
　文苑英華巻四百七十一　宋　李昉等　編<lb/>
　蕃書四<lb/>
　　驃國書<lb/>
　　　與驃國王雍羗書　　　　　白居易<lb/>
勑驃國王雍羗卿性懐<hi>集作𢎞</hi>毅勇代濟忠貞<hi>集作貞良</hi>訓撫<lb/>
師徒鎮寜封部欽承王化思奉朝章得睦鄰之善謀秉<lb/>
事大之明義又令愛子逺赴闕庭萬里納忠一心禀命<lb/>
<pb n="KR4h0022_WYG_471-1b"/>
誠信彌著忠嘉<hi>集作嘉相</hi>益深今授卿檢校太常卿并卿男<lb/>
舒難陁那及元祐摩訶思那等三<hi>集作二</hi>人亦各授官告<lb/>
徃至宜領之此所以表卿勲勤申朕恩禮敬受官爵<hi>集作</hi>
<hi>新命</hi>永為外臣勉𢎞令圖以副遐矚今有少信物具如别<lb/>
録想宜知悉也冬寒卿比平和<hi>集作安</hi>官吏百姓等並存<lb/>
問之遣書指不多及<lb/>
　　新羅書<lb/>
　　　勑新羅王金興光書三首　　張九齡<lb/>
<pb n="KR4h0022_WYG_471-2a"/>
勑新羅王開府儀同三司使持節大都督雞林州諸<lb/>
軍事上柱國金興光賀正使金竭丹等至兼得所進<lb/>
物省表具知海路艱阻朝賀不闕嵗益忠謹日以嗟稱<lb/>
所謂君子為邦動必由禮頃者渤海靺羯<hi>集作鞨</hi>不識恩<lb/>
信自<hi>集作負</hi>恃荒逺且爾逋誅卿疾惡之情常以奮厲故<lb/>
去年遣中使何行成與金思蘭同徃欲以叶謀比聞此<lb/>
賊困窮偷生海曲惟以抄竊作梗道路卿當隨近伺隙<lb/>
掩襲取之竒功若有所成重賞更何所愛<hi>一作惜</hi>適欲多<lb/>
<pb n="KR4h0022_WYG_471-2b"/>
有寄附實恐<hi>集作慮</hi>此賊抄奪不可不防豈資窮冦待蕩<lb/>
㓕之後終無所惜昨金志兼等到頓縁事物<hi>集作緒</hi>未及<lb/>
還期忽嬰疹疾遽令救療而不幸殂逝相次數人言念<lb/>
殊鄉載深軫悼想卿聞此良亦增懐然死者生之常固<lb/>
其命也固當理遣無以累情秋初尚熱卿及首領百姓<lb/>
以下並平安好今有答信物及别寄少信物並付金信<lb/>
忠徃至冝領取遣書指不多及<lb/>
　　　二<lb/>
<pb n="KR4h0022_WYG_471-3a"/>
勑雞林州大都督新羅王金興光賀正謝恩兩使繼至<lb/>
再省來表深具雅懐卿位總一方道踰萬里純誠見於<lb/>
章奏執禮存乎使臣雖隔滄溟亦如㑹面<hi>集作面㑹</hi>卿既能<lb/>
副朕虛已朕亦保卿一心眷言<hi>集作言念</hi>懇誠每以嗟尚况<lb/>
文章禮樂粲焉可觀德義簮𥚑浸以成俗自非才包時<lb/>
傑義<hi>集作志</hi>合本朝豈得物土異冝而風流一變乃比卿<lb/>
於魯衛豈復同於蕃服朕之此懐想所知也賀正使金<lb/>
義質及祖榮相次永逝念其逺勞情以傷憫雖有寵贈<lb/>
<pb n="KR4h0022_WYG_471-3b"/>
猶不能忘想卿乍聞當甚軫悼近又得思蘭表稱知卿<lb/>
欲於淇江置戍既當渤海衝要又與禄山相望仍有逺<lb/>
圖固是長策且蕞爾渤海人已逋誅重勞師徒未能撲<lb/>
㓕卿每嫉惡深用嘉之警㓂安邉有何不可䖏置訖因<lb/>
使以聞今有少物答卿厚意至宜領取春暮已暄卿及<lb/>
首領百姓並平安好遣書指不多及<lb/>
　　　三<lb/>
勑雞林州大都督新羅王金興光比嵗使來朝貢相繼<lb/>
<pb n="KR4h0022_WYG_471-4a"/>
雖隔滄海無異諸華禮樂衣冠亦在此矣皆是卿率心<lb/>
忠義能此恭勤朕每嘉之常優等數想卿在逺應體至<lb/>
懐頃者彼遣<hi>集作處</hi>使來累有物故水土不習飲食異宜<lb/>
奄忽為災遂至不救言念逝者此其命乎想卿乍聞應<lb/>
以傷悼所有<hi>集作以</hi>表奏皆依來請夏初漸熱卿及吏人<lb/>
並平安好今有少物並付來使至宜領取遣書指不多<lb/>
及<lb/>
　　　與新羅王金重熈書<lb/>
<pb n="KR4h0022_WYG_471-4b"/>
勑新羅王金重熈金獻章及僧冲虚等至省表兼進獻<lb/>
及進功德并陳謝者具悉卿一方貴族累葉雄材秉<hi>集作</hi>
<hi>伏</hi>忠孝以立身資信義而為國代承爵命日慕華風師<lb/>
旅叶和邉疆寜㤗况又時修職貢嵗奉表章進獻精珍<lb/>
忠勤並至功德成就恭敬彌彰載覽謝陳益用嘉歎滄<lb/>
波萬里雖隔於海隅丹悃一心每馳於闕下以兹歎賞<lb/>
<hi>集作嘉尚</hi>常屬寢興勉𢎞始終用副朕意今遣金獻章等歸<lb/>
國并有少信物具在<hi>集作如</hi>别録卿母及妃并副王宰相<lb/>
<pb n="KR4h0022_WYG_471-5a"/>
以下各有賜物至宜領之冬寒卿比平安好卿母比得<lb/>
如宜官吏僧道將十百姓等各家存問遣書指不多及<lb/>
　　渤海書<lb/>
　　　勑渤海王大武藝書四首　　張九齡<lb/>
勑忽汗州刺史渤海郡王大武藝卿於昆弟之間自相<lb/>
忿閲門藝窮而歸我安得不從<hi>集作容</hi>然處之西垂<hi>集作陲</hi>
為卿之故亦云不失頗謂得所何則卿地雖海曲常習<lb/>
華風至如兄友弟悌豈待訓習骨肉情深自所不忍門<lb/>
<pb n="KR4h0022_WYG_471-5b"/>
藝縱有過惡亦合容其改脩卿遂請取東歸擬肆屠戮<lb/>
朕教天下以孝友豈復忍聞此事誠是惜卿名行豈是<lb/>
保䕶逃亡卿不知國恩遂爾背朕<hi>集作德</hi>卿所恃者逺非<lb/>
能有他朕比年含容優恤中土所未命將事亦有時卿<lb/>
能悔過輸誠轉禍為福言則已<hi>集作似</hi>順意尚執迷請殺<lb/>
門藝然後歸國是何言也觀卿表狀亦有忠誠可熟思<lb/>
之不容易耳今使内使徃宣諭朕意一一並須口述使<lb/>
人李盡彦朕亦親有處分皆所知之秋冷卿及衙官首<lb/>
<pb n="KR4h0022_WYG_471-6a"/>
領百姓並平安好并遣崔尋挹同徃遣書指不多及<lb/>
　　　二<lb/>
勑渤海郡王忽汗州都督大武藝不識逆順之端不知<lb/>
存亡之兆而能有國者未之聞也卿徃年背德已為禍<lb/>
階近能悔過不失臣節迷非復善即又可嘉<hi>集作迷復非逺善又</hi>
<hi>何加</hi>朕記人之長忘人之短况又歸服載用嘉歎永祚東<lb/>
土不亦宜乎所令大茂<hi>集作戊</hi>慶等入朝並已處分各加<lb/>
官賞想具知之所請替人亦令還彼又近得卿表云突<lb/>
<pb n="KR4h0022_WYG_471-6b"/>
厥遣使求合擬打兩蕃奚及契丹今旣内屬而突厥私<lb/>
恨欲讎此蕃卿但不從何妨有使擬行執縛義所不然<lb/>
此是人情况為君道然則知卿忠赤動必以聞永保此<lb/>
誠慶流未已春晩卿及衙官百姓並平安好遣書指不<lb/>
多及<lb/>
　　　三<lb/>
勑渤海郡王忽汗州都督大武藝多蒙國所送水手及<lb/>
承前没落人等來表卿輸誠無所不盡長能保此永作<lb/>
<pb n="KR4h0022_WYG_471-7a"/>
邉捍自求多福無以加也漸冷卿及衙官百姓已下並<lb/>
平安好遣書指不多及<lb/>
　　　四<lb/>
勑忽汗州刺史渤海郡王大武藝卿徃者誤計㡬於禍<lb/>
成而失道未遥聞義能徙何其智也朕棄人之過收物<lb/>
之誠表卿洗心良以慰意卿旣盡誠節永固東藩子孫<lb/>
百代復何憂也所<hi>集作近</hi>使至具知欵曲兼請宿衛及替<lb/>
亦已依行大郎雅等先犯國章竄逐南鄙亦皆捨罪仍<lb/>
<pb n="KR4h0022_WYG_471-7b"/>
放歸藩卿可知之皆朕意也夏初漸熱卿及首領百姓<lb/>
等並平安好遣書指不多及<lb/>
　　　與渤海王大彛震書　　　　封　敖<lb/>
勑渤海王大彛震王子大昌輝等自省表陳賀并進奉<lb/>
事具悉卿代襲忠貞噐資仁厚遵禮義而封部和樂持<lb/>
法度而渤海晏寜逺慕華風聿修誠節梯航萬里任土<lb/>
之貢獻俱來夙夜一心朝天之禮儀克備龍庭必會鯷<lb/>
域何遥言念嘉猷豈忘寤歎勉𢎞教義常奉恩榮今因<lb/>
<pb n="KR4h0022_WYG_471-8a"/>
王子大昌輝等廻國賜卿官告及信物至宜領之妃及<lb/>
副王長史平章事等各有賜物具如别録<lb/>
　　奚書<lb/>
　　　勑投降奚等書　　　　　　張九齡<lb/>
勑新來投降奚等汝本小蕃不自存立頃年依我稍得<lb/>
安全而常持兩端遽即背叛忘恩負義豈是人心今者<lb/>
聞汝復歸亦應知過仍縁困蹙未免嫌疑汝若誠能洗<lb/>
心求以寄命便令處置汝等當須一一聽從即捨徃愆<lb/>
<pb n="KR4h0022_WYG_471-8b"/>
更收來效官賞諸事皆如舊日各宜自勉勿不知恩比<lb/>
嚴寒汝等部落百姓並平安好遣書指不多及<lb/>
　　　勑奚都督李歸圖<hi>集作國下同</hi>書二首<lb/>
　　　　　　　　　　　　　　　前　人<lb/>
勑李歸圖近得李首珪表稱奚衙官褥<hi>集作耨</hi>雲轍構異<lb/>
謀擕間部落兼藏突厥仍欲圖卿知卿忠義一心紏逖<lb/>
無隱臨危制變果獲罪人此雖天誘其𠂻亦是卿誠效<lb/>
克著聞已誅翦是自㓕亡朕於諸蕃含養過厚忝預人<lb/>
<pb n="KR4h0022_WYG_471-9a"/>
類亦合知恩但百姓無識易為驚擾安危動静處之在<lb/>
人以卿才能自應率伏念加威惠勿使猜嫌既去亂群<lb/>
當已寜帖所設官賞惟待有功茍能盡節何憂不賞宜<lb/>
各<hi>集作各宜</hi>勉勵以副朕懐秋凉卿及將士百姓<hi>四字集作衙官</hi>以<lb/>
下並平安好遣書指不多及<lb/>
　　　二<lb/>
勑奚都督右金吾衛大將軍歸誠王李歸圖朕比聞突<lb/>
厥欲㓕卿兩蕃先勑守珪嚴為防䕶今聞涅禮已破兇<lb/>
<pb n="KR4h0022_WYG_471-9b"/>
徒仍慮其收合餘燼復來掩襲卿可與湼禮相為腹背<lb/>
但突厥不盡後患終深卿可伺其歸師乘其䘮氣與諸<lb/>
將計㑹計逐<hi>集作逐要</hi>追襲時不可失宜自思之秋深極冷<lb/>
卿及衙官將士並平安好遣書指不多及<lb/>
　　契丹書<lb/>
　　　勑契丹王據垺可突于書<lb/>
勑契丹王據垺及衙官可突于蜀活刺史鬰健等順道<lb/>
則吉惟智能圖逆莭則㐫豈愚所覺卿頃年背誕禍實<lb/>
<pb n="KR4h0022_WYG_471-10a"/>
自貽<hi>集作實養禍貽</hi>今而知之亦猶未晩固是轉災而為福因<lb/>
敗而成功去百死之危保萬全之計則昔者之去何其<lb/>
悖也今兹復來又何智也皆是卿素有籌畧本於忠誠<lb/>
率先種人㧞於死地自爾之後更有何憂朕於諸蕃未<lb/>
嘗負約况於卿等更有舊恩聞卿此來豁然慰意一則<lb/>
兵革都息二則君臣如初百姓之間不失耕種豐草羙<lb/>
水蓄牧隨之更無外虞且知上䇿人生自奉誰不求安<lb/>
保此永年一無他慮在卿所見不<hi>集作何</hi>假朕言部落初<lb/>
<pb n="KR4h0022_WYG_471-10b"/>
歸應須安置可與守珪審定務依蕃部所欲相次<hi>集作相其</hi>
沃饒之所適彼寒暑之便無令下人有所不惬也冬末<lb/>
極寒<hi>集作寒甚</hi>想卿及衙官軍吏刺史以下及諸部落百姓<lb/>
平安好遣書指不多及<lb/>
　　　勑契丹都督湼禮書<lb/>
勑契丹都督湼禮徃者屈突于兇惡無心憂矜百姓背<lb/>
叛於我將日自防丁壯不得耕耘牛馬不得生養及依<lb/>
附突厥而課稅又多部落吁嗟卿所見也李過析<hi>集作拆下</hi>
<pb n="KR4h0022_WYG_471-11a"/>
<hi>同</hi>因衆人之忿誅頑兇之徒諸部落酋豪相率歸我已<lb/>
令人隨事賞錫<hi>集作賜</hi>亦云且得安寜過析封王豈直賞<lb/>
功而已亦為百姓衆意頼其撫存不知近日以<hi>集作已</hi>來<lb/>
若為非理亦聞殺害無罪捧打又多衆情不安遂致非<lb/>
命然卿彼之蕃法多無義於君長自昔如此朕亦知之<lb/>
然是卿蕃王有惡輕殺為此王者不亦難乎但恐卿今<lb/>
為王後人亦常不自保誰願作王卿雖蕃人是當圡豪<lb/>
傑亦須防慮後事豈取快志目前過析既亡卿初知都<lb/>
<pb n="KR4h0022_WYG_471-11b"/>
督百姓諸處復又安寜以否<hi>八字集作諸䖏分復得安寜以否</hi>守珪先<lb/>
擬徃彼亦即令便就處置卿應有官賞即有處分夏中<lb/>
甚熱卿及首領百姓竝平安好今賜卿錦衣一副并鈿<lb/>
帯<hi>二字集作腰帯恐非</hi>七事至宜領取遣書指不多及<lb/>
　　　勑契丹知兵馬李過析書<lb/>
勑契丹知兵馬中郎李過析等卿比在蕃中已知才畧<lb/>
一此行事十倍所聞既立殊勲又成大節何其壯也可<lb/>
突于狡筭翻覆人靣獸心事其君長不忠不義處其種<lb/>
<pb n="KR4h0022_WYG_471-12a"/>
落無信無恩專持兩端隨事向背而屈烈<hi>集作列</hi>愚蔽與<lb/>
之同惡卿此<hi>集作此</hi>觀變實為逺圖誅元兇而存一蕃行<lb/>
權宜而合正道所全者大所慮實深今諸部帖然皆卿<lb/>
之力也且頃者携叛聞<hi>集作又</hi>甚﨑嶇羊馬不保於孳生<lb/>
田疇不安於耕種寄命山谷併力干戈總由頑㐫致此<lb/>
勞苦向若無卿此舉信彼所行以疲弊之殘人當驍雄<lb/>
之巨衆彼則朝夕奔命此方嵗月攻守而衆寡不敵殱<lb/>
㓕有期頼卿先見之明遽用轉禍之計以救萬人之命<lb/>
<pb n="KR4h0022_WYG_471-12b"/>
以成萬代之名豈獨大功真為上智今将疇其井賦異<lb/>
姓封王以旌厥庸且有後命在彼初有變故乍應驚擾<lb/>
百姓既知所當安帖卿可與張守珪量事處置務逐便<lb/>
宜今既一家愛同赤子惟其所欲隨事撫存春初尚寒<lb/>
及衙官刺史縣令並百姓以下並平安好遣書指不多<lb/>
及<lb/>
　　　與契丹王鶻戍書二首　　　封　敖<lb/>
勑契丹王鶻戍大首領未荷得等至省所朝賀及進馬<lb/>
<pb n="KR4h0022_WYG_471-13a"/>
具悉卿英雄挺出忠信生知威令可固於封疆誠素必<lb/>
彰於禮義情深向闕志切輸忠萬里趨風表堅明之節<lb/>
操元辰稱賀見罄盡之忠勤想屬再三寜忘寤寐將綏<lb/>
多福勉守令圖今賜卿少物至宜領之妃以下及男等<lb/>
并兵馬使屯刺史梅落逹磨縣令等各有賜物具如别<lb/>
録末荷各賜官告想宜知悉春寒卿比平安好否兵馬<lb/>
使以下並各存問之遣書指不多及<lb/>
　　　二<lb/>
<pb n="KR4h0022_WYG_471-13b"/>
勑契丹王鶻戍某至自所進馬事具悉卿才雄沙漠氣<lb/>
勁燕山忠良自禀於生知毅勇豈資於時習禮備正朔<lb/>
誠懸表章職貢聿修逺致右牽之獻威儀就列常嘉左<lb/>
衽之風節及元正慶均多福永遵令善無替前勞相屬<lb/>
之懐寤興為念今賜卿少物至且領之<lb/>
　　突騎施書<lb/>
　　　勑突騎施毗伽可汗書　　　張九齡<lb/>
勑突騎施毗伽可汗天地有正位鬼神有正主敢此違<lb/>
<pb n="KR4h0022_WYG_471-14a"/>
犯必有禍殃不信朕言仁誠㸔取可汗雖為君長實在<lb/>
幽荒陰陰<hi>集作隂陽</hi>之氣偏僻如此縱欲自大其如天何徃<lb/>
年可汗初有册立以我國家常為勢援諸蕃聞此不敢<lb/>
動摇是我有大惠於可汗行德音<hi>集作陰德</hi>於彼國自爾以<lb/>
後二十餘年情義相親結為父子可汗身自不覺豈不<lb/>
是<hi>集作知</hi>彼之大援而戎俗少義見利生心故關<hi>集作闕</hi>俟<lb/>
斤入朝行至北庭有隙因此計議即起異心何羯逹所<lb/>
言既是彼人自告蹤跡已露然始行誅邉頭事宜未是<lb/>
<pb n="KR4h0022_WYG_471-14b"/>
全失朕猶以擅殺彼使兼為罪責北庭破劉渙之家仍<lb/>
傳首於彼可汗縱有怨望亦合宜有奏論朕若不依舉<lb/>
兵未晩而乃揔無來狀即起㐫謀侵我西州犯我四<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
連年累月馬死人亡於群胡已聞怨嗟於國家豈能大<lb/>
損中間使歌德都耽及安胡數半泥臨河來此求和朕<lb/>
亦信受故遣使相逐具宣徃意其後審觀形勢各<hi>集作全</hi>
是詐欺故宻勑半道令廻豈是元心有負自爾之後侵<lb/>
犯不絶可汗有何兵衆遂此慿陵諸國聞此豈不得計<lb/>
<pb n="KR4h0022_WYG_471-15a"/>
約筭已西諸國未敵我一兩大州可汗亦應先知何煩<lb/>
遂爾為惡况西州<hi>集作安西</hi>北庭將士皆是鐡石為心可汗<lb/>
具詞不煩更道此則承前輕舉彼自無義却以我為失<lb/>
無乃重其過乎可汗向若有禮以理論奏關<hi>集作闕</hi>俊月<lb/>
下羊馬數雖稍多欲為補答亦何足難惟費一州庸朝<lb/>
酬還則已大多而乃無義為酬<hi>集作讎</hi>暴我邉鎮孤城小<lb/>
堡倉卒見危大率而言其數非少彼若計索馬價我亦<lb/>
須得此物忝是有識之類可不自觧思量又可汗正為<lb/>
<pb n="KR4h0022_WYG_471-15b"/>
㓂敗闕伊難如從我界過葱嶺捕獲并物奏來所有蕃<lb/>
書具言物數朕皆送還替普其中一物不留可汗亦以<lb/>
此為詞謂言朕留此物且蕃中貧薄所見不廣銀瓶香<lb/>
子將作珍竒墨<hi>集作黒</hi>毯赤麋<hi>集作/<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    </hi>亦為好物我中國雖<lb/>
在貧下固不以此為貴可汗宜識此意勿妄生詞且闕<lb/>
伊難如越界可汗復邉頭作梗如此不促更促何人適<lb/>
是邊軍明其用命觀可汗求和之意似<hi>集作此非</hi>未有真心<lb/>
只擬引誘國家乗便取利如此等事何用言<hi>集作為</hi>之我<lb/>
<pb n="KR4h0022_WYG_471-16a"/>
國家守信如天終不欺於物謂天無信物應自<hi>集作自無</hi>知<lb/>
然於四時終不差也可汗若遂能為惡朕當别有處分<lb/>
三二年内試看若少<hi>二字集作若為必其</hi>自省前非更思舊恩朕<lb/>
既棄捨大過父子如初可汗更有何處百姓皆得安樂<lb/>
一任可汗自料朕亦不復多言一一在使者口具秋中<lb/>
漸冷可汗及公主衙官纛官首領百姓並平安好遣書<lb/>
指不多及<lb/>
　　䕶密書<lb/>
<pb n="KR4h0022_WYG_471-16b"/>
　　　勑䕶密國王書二首<lb/>
勑䕶密國王眞檀<hi>集作檀下同</hi>朕知卿忠赤能保國境所以<lb/>
前加禮命用叶蕃情卿感此殊恩盡力外禦聞有兇㓂<lb/>
能申逺績以義動衆雖弱必强豈獨人心亦有神助甚<lb/>
用嘉歎不可忘也冬末甚冷卿及首領以下<hi>四字集作將士</hi>比<lb/>
並何如遣書指不多及<lb/>
　　　二<lb/>
勑䕶密國王眞檀發匐積惡自取㓕亡想所具知不復<lb/>
<pb n="KR4h0022_WYG_471-17a"/>
煩述卿比<hi>集作此</hi>者雖受册立縁此未得還蕃彼既伏辜<lb/>
固無隔閡卿宣揚國命慰撫逺人保我西垂<hi>集作陲</hi>長守<lb/>
誠節突騎施兇逆慮其㓂抄<hi>集作掠</hi>卿宜善計勿令不覺<lb/>
其來已西商胡比遭發匐刼掠道路遂斷逺近吁嗟卿<lb/>
既還國必須防禁蕃中事意逺路難聞可量彼權宜便<lb/>
與王斛斯計㑹夏末甚熱卿及首領百姓已下並平安<lb/>
好遣書指不多及<lb/>
　　諸國書<lb/>
<pb n="KR4h0022_WYG_471-17b"/>
　　　勑識匿國王書<lb/>
勑識匿國王鳥訥没莫賀咄卿比與䕶宻相為唇齒而<lb/>
發富兇狡刼殺商胡罪不容誅走投異域朕知其惡積<lb/>
改立眞檀遽聞却來還占本國卿等讎嫉頑暴相率誅<lb/>
之累嵗逋逃一朝翦㓕永言忠義深所嗟稱今授卿將<lb/>
軍賜物二百匹錦袍金鈿帯七事以下亦節級有衣物<lb/>
<hi>集作已下節級亦有衣物</hi>各宜領取夏末甚熱卿及首領百姓等並<lb/>
平安好遣書指不多及<lb/>
<pb n="KR4h0022_WYG_471-18a"/>
　　　勑渤<hi>集作勃下同</hi>律國王書<lb/>
勑渤律國王蘇没謹忙得王斛斯表卿所與斛斯書知<lb/>
卿忠赤輸誠國家外賊相誘執志無二又聞被賊侵㓂<lb/>
頗亦艱虞能自支持且得退㪚并有殺獲甚用嘉之卿<lb/>
兄麻來兮及首領以<hi>集作已</hi>下各量與官賞具如别勑今<lb/>
賜卿物三百匹銀胡瓶盤<hi>四字集作銀盂瓶銀盤</hi>各一衣一副并<lb/>
金鈿帯七事至宜領取夏中甚熱卿及首領以下並平<lb/>
安好遣書指不多及<lb/>
<pb n="KR4h0022_WYG_471-18b"/>
　　　勑諸國王葉䕶城使等書<lb/>
勑諸國王葉䕶城使等突騎施不道連年作㓂使我邉<lb/>
鎮常以為虞諸處攻圍所在堅守能伺其隙各有誅夷<lb/>
此卿等赤誠臨事效節使枖<hi>集作妖</hi>不勝德氛祲自消遥<lb/>
料兇謀還慮再下且賊衆烏合疲於重來勞則心離乆<lb/>
必有隙卿等常須有豫以逸待之一二年間竒功甚<hi>集作</hi>
<hi>可</hi>立富貴之舉彼賊是資亮忠<hi>集作烈</hi>之懐此心可度今<lb/>
各賜卿衣一副聊慰勤誠所有勤<hi>集作勲</hi>勞今已<hi>集作已令</hi>叙<lb/>
<pb n="KR4h0022_WYG_471-19a"/>
定當續有處分想亦知之比春暄卿及首領將士百姓<lb/>
等並平安好遣書指不多及<lb/>
　　　勑罽賔國王書<lb/>
勑罽賔國王得四鎮節度使王斛斯所翻卿表具知好<lb/>
意然事在絶域不可預圖卿若誠心任彼量度事遂之<lb/>
日必有重賞且朕每於逺國未嘗有所食言想亦知之<lb/>
<hi>一作想若誠心</hi>勿致疑也秋初尚熱卿及首領以下並平安好<lb/>
遣書指不多及<lb/>
<pb n="KR4h0022_WYG_471-19b"/>
　　　勑日本國王書<lb/>
勑日本國王主明樂羙御德彼禮義之國神靈所扶滄<lb/>
溟徃來未嘗為患不知去嵗何負幽明丹墀眞人廣城<lb/>
<hi>集作成下同</hi>等入朝東歸初出江口雲霧斗暗所向迷方俄<lb/>
遭惡風諸船漂<hi>集作飄</hi>蕩其後一船在越州界即眞人廣<lb/>
城尋已發歸計當至國一船漂入南海即朝臣名代艱<lb/>
虞備至性命僅存名代未發之間又得廣州表奏朝臣<lb/>
廣城等漂<hi>集作飄</hi>至林邑國既在異域<hi>集作國</hi>言語不通並<lb/>
<pb n="KR4h0022_WYG_471-20a"/>
被刼掠或殺或賣言念災患所不忍聞然林邑諸國比<lb/>
常朝貢朕已勑安南都䕶令宣勑告示見在者令其送<lb/>
來待至之日當存撫發遣又一船不知所在永用疚懐<lb/>
或已逹本<hi>集作彼</hi>蕃有來人可具奏此等災變良不可測<lb/>
卿等忠信則爾何負神明而使彼行人罹其㐫害想卿<lb/>
聞此當用驚嗟然天壤悠悠各有命也冬中甚冷<hi>集作中冬</hi>
<hi>甚寒</hi>卿及首領百姓並平安好今朝臣名代還一一令口<lb/>
具遣書指不多及<lb/>
<pb n="KR4h0022_WYG_471-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百七十一<lb/>
</p>
<p>
</p>
  </div>
</body>
</text>
</TEI>
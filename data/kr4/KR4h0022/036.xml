<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三十六</head>
    <p>
<pb n="KR4h0022_WYG_036-1a"/>
欽定四庫全書<lb/>
　文苑英華巻三十六　　　宋　李昉等　編<lb/>
　水五<lb/>
　　雙瀵泉賦一首　　　　䝉泉賦一首<lb/>
　　娥女泉賦一首　　　　舒姑泉賦一首<lb/>
　　廬山雲液泉賦一首　　望瀑泉賦一首<lb/>
　　飲貪泉賦一首　　　　性猶湍水賦一首<lb/>
　　割鴻溝賦一首<lb/>
<pb n="KR4h0022_WYG_036-1b"/>
　　　雙瀵泉賦<hi>以泉澄水澈皎鏡春冬為韻</hi>　　王　潭<lb/>
呀厚地而濫涌者有河東之瀵泉拆隂開竇沃日浮天<lb/>
初汨沒圓衝拂高湍於柔祗之下復逶迤逺注散餘波<lb/>
於馮夷之川為神龍窟宅之上而致美為隂陽蓄泄之<lb/>
所而通𤣥將海日泓浤而昭此豈坤儀挺㧞以隳焉來<lb/>
何所以去何所止始開雙瀵發輝於汾魏之郊竟助洪<lb/>
流歸潮於渤澥之水借如夜色初升空光下凝繁星映<lb/>
而珠滿新月入而鈎澄洎乎風駭霧勃煙涌雲蒸則有<lb/>
<pb n="KR4h0022_WYG_036-2a"/>
鬼神倐閃以恍惚蛟螭鼔怒以噴騰異物之與詭恠孰<lb/>
可得而備徵意以爲潜虚洞决脉流派別雖一河有隔<lb/>
終隂隲以相連故數眼分開涵碧虚而共潔<hi>未見澈字官韻</hi>是<lb/>
以百尺澄兮四空皛珠胎明兮沙岸皎洗拂煙埃蕩漾<lb/>
魚鳥亦能凉生朱夏氣暖𤣥冬守謙下以含道順畎澮<lb/>
以利農道則以物爲賔水則假利於春人有情於利水<lb/>
水無意以求人人之自僞我豈非眞故至人以水爲德<lb/>
以心爲鏡鏡雖明不利於人故瀵之爲澤也廣泉之爲<lb/>
<pb n="KR4h0022_WYG_036-2b"/>
鑒也浄若壅而閉則澤不能及物混而濁則鑒不能自<lb/>
正故選士者象淸瀵以含虚懷才者但明心而未映苟<lb/>
能酌憲於兹泉則可以相鹽梅而翼聖<hi>汨没一作汨滑珠胎明兮一作</hi>
<hi>燦珠胎兮</hi>
　　　䝉泉賦　　　　　　　　　李　程<lb/>
䝉彼東山山下有泉運未逢於畎澮色空積於澄鮮虚<lb/>
明可鑒澹泞自然宜習坎以爲德胡止艮而莫前士有<lb/>
酌而歎曰惟水之義萬物之利顧導逹之或闕將灌注<lb/>
<pb n="KR4h0022_WYG_036-3a"/>
而奚遂朝宗路阻未歸朝夕之池潤下功㣲空浸尋常<lb/>
之地且夫壅則止理則通能致逺邇任決西東荷四氣<lb/>
之平均潜生麗藻處重隂而蒙蔽尚隔清風亦有舒女<lb/>
化而稱異耿恭感而成功彼皆因人而有託此獨居然<lb/>
而在䝉懿其滿而不盈卑以自處岷山未測且覩濫觴<lb/>
之時滄浪是期終異濯纓之所性則全柔德無與儔能<lb/>
載清而載濁諒可泳而可游將注江湖終有希於上善<lb/>
未分涇渭誠無惡於下流嗟止水之奚匹念發源兮在<lb/>
<pb n="KR4h0022_WYG_036-3b"/>
斯當其一勺而可挹豈待成川而後知儻理水之有便<lb/>
諒餘波而可期他日敢以勝載之力冀禆舟檝之時<lb/>
　　　娥女泉賦<hi>并序</hi>　　　　　　李　䝉<lb/>
泉在寧陽城南二里古老傳稱娥女羙容色善歌舞度<lb/>
曲此地化爲泉生於巖石間垂灑如淚故云耳<lb/>
水之裔巖之偏孌彼娥女瀏爲氿泉伊昔巧笑淑靈濃<lb/>
華艶色赬唇發而寥亮素袖盤而掩抑故能傾北方掩<lb/>
南國超俗絶世神窮化極於是淒兮雨濕黯兮雲沉銷<lb/>
<pb n="KR4h0022_WYG_036-4a"/>
玉貌與紈質冶瓊姿及蕙心舞成水態歌入流音臉眇<lb/>
眇以波盡眉娟娟而月深觀其岸草翠積崖苔綺映列<lb/>
山光以汎艶懸樹色而涵静引耀氷玉貞明石鏡能含<lb/>
上善之心不改至柔之性若乃蠲祀典戒良辰蘋藻前<lb/>
奠笙竽下陳莫不淋漓玉集滴瀝珠新聲嗚咽而成韻<lb/>
淚闌干而向人及夫嚴風嵗晩熾景炎節水壯河沉流<lb/>
枯海絶則必濕溜冬汎寒光夏冽異黄泉之下冥殊遊<lb/>
水之東閱噫化將云盡奚假物而獨靈道或既存雖得<lb/>
<pb n="KR4h0022_WYG_036-4b"/>
仁而何懟靡度可持<hi>此句疑</hi>安知榮悴望神光兮水潜鑒<lb/>
化跡兮山閟搴杜若以誰與弄潺湲而増思<lb/>
　　　舒姑泉賦<hi>以記云舒氏女化爲泉爲韻</hi>　　浩虚舟<lb/>
漂水之上葢山之前昔有處女化爲澄泉瞻風而艶色<lb/>
如在責實而寒流宛然原夫曠別幽室暗悲韶年顧容<lb/>
華之莫守望世人而都捐儼弱質以徐來顔猶灼灼委<lb/>
貞姿而色動聲已涓涓眷戀無心凄凉故地念嬋娟之<lb/>
可惜驚變化而殊異俯視清流託誠幽意陳翫習而斯<lb/>
<pb n="KR4h0022_WYG_036-5a"/>
在庻精魂之能記素鱗赬尾渾非舊日之容急管繁絃<lb/>
徒盡平生之志既而水府潜處幽𡨕既分凝情而淑歛<lb/>
寒色冶態而波生細紋泛浮影於中流遥疑嫋嫋逗鳴<lb/>
湍於別派遠若云云由是鱗甲與遊綺羅長阻迷緑沼<lb/>
之廻復㤀紅樓之處所源通湘渚冩幽恨於靈妃流逹<lb/>
漢臯導春心於遊女净色含虚清輝皎如烟凝泪以香<lb/>
起苕斕斑而錦舒浦水光摇似動横波之末岸莎風靡<lb/>
如存髩髪之餘想夫紈質已銷隂靈未謝濯衣彩於花<lb/>
<pb n="KR4h0022_WYG_036-5b"/>
晝洗鏡光於月夜泠泠不濁殊畫地而俄成潏潏無窮<lb/>
類拜井而潜化且静而淸者水之宜柔而順者女之爲<lb/>
憶朱顔之婉娩柔碧溜之逶迤浮沫粉聚懸流淚垂泛<lb/>
萍藻而翠翹零落動菰蒲而緑帶参差及夫亂草丰茸<lb/>
古墟荒毁雜泥沙之汨没蔽音容之妖靡至今閭里之<lb/>
人空傳其名氏<lb/>
　　　廬山雲液泉賦<hi>并序</hi>　　　　呉　筠<lb/>
筠所居之東嶺其側有泉洪纎如指冬夏若一山少凡<lb/>
<pb n="KR4h0022_WYG_036-6a"/>
石至多雲母其水色白味甘且滑此則雲母滋液所致<lb/>
因名雲液之泉乃結宇其旁引於軒廡之下既飲既潄<lb/>
永翫無斁今兹夏季不雨至於十月江湖耗井澗涸此<lb/>
泉泠泠不减乎昔懿其若是爰以作賦<lb/>
坤元孕氣潜暢成泉冠五行之首爲萬物之先爰有清<lb/>
泚出此山側處蒙險以難知猶井渫之不食我搜靈秘<lb/>
載披載登見其地僻至潔源深有恒凝寒不爲之損暑<lb/>
雨不爲之増乃考室以飲而樂在枕肱丼侔𤣥玉之膏<lb/>
<pb n="KR4h0022_WYG_036-6b"/>
滴乃雲華之液疚可蠲生可益引充狎翫惟意所適懸<lb/>
之則素皎壅之則澄碧晝浮光以悠揚夜含響以淅瀝<lb/>
隂陽爲災水旱失節不雨炎夏暨乎𤣥月汪汪洪波久<lb/>
已竭耿耿瀑布今已絶挫江湖之浩蕩沉澗谷之㣲劣<lb/>
斯泉秉彛毫纎無虧雖逺不霑惠而近有所滋彼淜湃<lb/>
於疇昔豈不慙㳙㳙於此時夫醴泉無源而易涸丹溜<lb/>
乍見而難挹曷若止以爲鑒酌焉取給何異神仙之瀵<lb/>
帝䑓之漿涌異域之表湛無人之鄉茲亦標竒於絶境<lb/>
<pb n="KR4h0022_WYG_036-7a"/>
眞可謂靈而長者也<lb/>
　　　望瀑泉賦　　　　　　　　李　華<lb/>
曙無雲兮川無波泛余舟於空碧彼廬山浮重湖之上<lb/>
兮峩極天之峻壁凝黛色之深明噫林嶺之岑寂何神<lb/>
造之杳冥躍騰泉於山脊孤流皎皎于蒼梁翠淙千仭<lb/>
兮懸帛玉繩縋於寥天銀河垂於廣澤㫪風雷兮簁霜<lb/>
雪穿重雲而下射白龍倒飲於平湖若天地之初闢委<lb/>
滔滔兮東迤詎知夫維今之在昔何倚高㠶而一望豁<lb/>
<pb n="KR4h0022_WYG_036-7b"/>
余心兮灑滌近古有鴈門上德兮昭洗塵昏柴桑閒士<lb/>
兮捨印推尊靈境殊象詮㣲究源人已古兮山在泉無<lb/>
心兮道存將黙貫於精極欲置之而不言<lb/>
　　　飲貪泉賦<hi>以言飲此泉心終不易爲韻</hi>　　胡　權<lb/>
吳隠之擁節南海停驂石門遇貪泉之廣陌若㫖酒於<lb/>
汙罇由是徵圖籍所載考耆舊之言云注茲而難窮地<lb/>
理或飲者而能移性原公乃斯言已察其事惟審十目<lb/>
所視表執心而不回一勺之多遂舉盃而就飲重言曰<lb/>
<pb n="KR4h0022_WYG_036-8a"/>
所執在我寧由此泉瀉泠泠而反同潔已持惴惴而過<lb/>
甚防川恬淡相資漸滂沱於德澤清亷是守何汨没於<lb/>
情田將正浮俗而去彼覩濫觴而在此臨川而不覺起<lb/>
予命酌而甘從率爾盈科即挹聊抒思以盤桓健筆忽<lb/>
飛寫縁情之綺靡既而威臨俗鎭塵静邊空闔境而皆<lb/>
知嚮化四方而靡不趣風量比滄溟能控清而引濁心<lb/>
如白水可原始而要終當其境接遐荒郡惟幽僻山川<lb/>
而多含瘴霧草木而少蒙膏澤道之云遠人不願適公<lb/>
<pb n="KR4h0022_WYG_036-8b"/>
藏器以俟時方遇君之側席泉云飲而名乃益彰心秉<lb/>
直而誓當不易則知貞清特立瑕穢莫侵人飲酒而蕩<lb/>
志我飲泉而洗心胡不誇於一石而不愧於千金于以<lb/>
明好惡定能否不貪爲寶而可憐<hi>疑</hi>不飲盗泉而非偶<lb/>
懿哉君子之鴻名竹帛永垂於不朽<lb/>
　　　性猶湍水賦<hi>以性之爲善猶水趨下爲韻</hi>　呉　冽<lb/>
人立性兮誠明爲本水激湍兮動直惟柔將以遊心於<lb/>
澹故其從善如流天理斯在坎德可求謂寘懷而必將<lb/>
<pb n="KR4h0022_WYG_036-9a"/>
流惡同赴勢而咸得處休至人之情唯當浩浩君子之<lb/>
道所以猶猶原夫性本皆善誘成遷化湍有常行决而<lb/>
上下得其道則致和平汨其流遂成姦詐故聖人行當<lb/>
順動義不詭隨欲㴞㴞而處下逾㓗將淼淼而致遠不<lb/>
疲順意周流誠隨波而遷染由衷激發庻合道以云爲<lb/>
託以洗心從之㓗已尊派別脉分之要道守滌瑕蕩穢<lb/>
之至理符老君之立教心乃善泉同太史之奏言德方<lb/>
在水勢雖相近意當一揆法潤下流謙之迹莫非有爲<lb/>
<pb n="KR4h0022_WYG_036-9b"/>
爲之愛漂沙宕石之功是皆景行行止心源洞適德澤<lb/>
潜敷在審思其决泄豈求潤於霑濡遠近相沿宛見爲<lb/>
仁由已始終共濟足見循道而趨不然則䘮其貞失其<lb/>
正動必旁午志皆紛競安能使通逹爲無滯之姿禀受<lb/>
成善利之性德如毛而轉潤行有葉而逾滋心鏡之前<lb/>
若光明而上下察也情田之内同澹汨而左右流之懿<lb/>
其義戒中人事標前典是明各有原本不可遷移豈徒<lb/>
虚閱波瀾以方清淺若然者信乎孟子之言所謂懲惡<lb/>
<pb n="KR4h0022_WYG_036-10a"/>
而勸善<lb/>
　　　割鴻溝賦<hi>以割土開城去存深跡爲韻</hi>　　侯　圭<lb/>
龍爭虎闘兮萬象交奔鏃盡兵窮兮白日猶昏潜豹略<lb/>
而久困割鴻溝而兩存臨屹屹之重關平分海嶽指遥<lb/>
遥之一水畫斷乾坤秦之末世也鹿走中原人殃下土<lb/>
天垂不定之氣代作分爭之主皆欲呵叱羣類鞭笞萬<lb/>
宇或功侔擘嶽掃氛祲以將清或力並觸山缺穹昊<hi>一作</hi>
<hi>旻</hi>而未補爭馳羽檄欲定雲雷共假長山之隔濶請如<lb/>
<pb n="KR4h0022_WYG_036-10b"/>
横漢以昭回劈六合以中裂割八紘而半開於是對戢<lb/>
雄稜俱停執馭盟高岸以斜指約中流而内據霜戈雪<lb/>
刄擁雲陣以東歸火幟虹旗扶日輪而西去險隘瓜剖<lb/>
深沉帶横兩曜而寧休暈蝕重宵而未落攙搶晋魏周<lb/>
韓出地表而共宗函谷燕齊楚越徹天涯而盡屬彭城<lb/>
池塹彌堅人煙漸隔瘡痍詎息於餘略兵甲俄循於舊<lb/>
跡孤軍外鎻截南北於千城萬馬重來併華夷於一擲<lb/>
由是霾隂再合霆霹交侵彊者功淺弱者機深空欲限<lb/>
<pb n="KR4h0022_WYG_036-11a"/>
溝洫之迢遰閉關河之阻尋分地理而不分天理割波<lb/>
心而不割人心及夫垓下之劔不還江上之師莫遏始<lb/>
知鳯閣之難處徒想鴻溝之獨割至今京索之原古津<lb/>
空濶<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_036-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百五十七</head>
    <p>
<pb n="KR4h0022_WYG_756-1a"/>
欽定四庫全書<lb/>
　文苑英華巻七百五十七　宋　李昉等　編<lb/>
　史論四<lb/>
　　三良論一首　　　　　張辟強論一首<lb/>
　　晉文公不合取陽樊論一首<lb/>
　　漢斬丁公論一首　　　周昌相趙王論一首<lb/>
　　秦穆公謚繆論一首　　鄼文終侯論一首<lb/>
　　荀息論一首　　　　　崔烈論一首<lb/>
<pb n="KR4h0022_WYG_756-1b"/>
　　石碏論一首<lb/>
　　　三良論　　　　　　　　　李德裕<lb/>
秦穆之殺三良詩人刺之矣春秋譏之矣今不復議唯<lb/>
三良許之以死而前代無議何也且臣道莫顯於咎繇<lb/>
孝友莫盛於周公咎繇尚不殉於舜禹二后周公尚不<lb/>
殉於文武二王三良詎可許之死乎如三良者所謂殉<lb/>
榮樂也非所謂殉仁義也可與梁丘㨿安陵君同譏矣<lb/>
焉得謂之百夫特哉昔荀息許晉獻一<hi>集作以</hi>言繼之以<lb/>
<pb n="KR4h0022_WYG_756-2a"/>
死君子猶歎斯言之玷不可為也豈得以生同榮樂死<lb/>
共埃塵以為忠也<hi>集作乎</hi>晏平仲言君為社稷死則死之<lb/>
斯言得之矣自周漢迄于巨唐殺身成仁代有髦傑莫<lb/>
不顯一身之義烈未有繫一國之存亡唯紀信乗黄屋<lb/>
以誑<hi>蜀作詐</hi>楚赴丹焰而存漢數千年間一人而已漢祚<lb/>
四百由<hi>集作猶</hi>此而興余謂漢祖封建紀氏宜在曹蕭之<lb/>
上報徳未稱良可悲也<lb/>
　　　張辟強論<lb/>
<pb n="KR4h0022_WYG_756-2b"/>
揚子美辟強之覺陳平非也若以童子膚敏善揣吕后<lb/>
之情竒之可也若以為反道合權以安社稷可謂不甚<lb/>
悖哉授兵産禄幾危劉氏皆因辟強啓之嚮使留侯尚<lb/>
在<hi>集作存</hi>必執戈逐之將為戮矣觀漢髙<hi>集作髙祖</hi>遺言吕后<lb/>
制其大事可為謀無遺䇿矣以王陵有廷諍之節置以<lb/>
為相謂周勃堪寄託之任令本兵柄況外有齊楚淮南<lb/>
盤石之固内有朱虚東牟肺腑之親是時産禄皆匹夫<lb/>
耳吕后雖心不在哀將相何必危懼必當憂傷不食自<lb/>
<pb n="KR4h0022_WYG_756-3a"/>
促其夀豈能為將相之害哉漢髙祖曰非劉氏而王者<lb/>
天下共擊之此慮屬在吕宗矣何可背之厥年稱制八<lb/>
年産禄之封殖<hi>文粹作植</hi>固矣若平勃二人溘先朝露則劉<lb/>
氏之業必歸吕宗及吕后之殁刼酈商以紿吕禄計亦<lb/>
窘矣周勃雖入北軍尚不敢公<hi>蜀本作訟</hi>言誅諸吕豈不艱<lb/>
哉頼産禄皆徒𨽻之人非英傑之士儻才出於世豈受<lb/>
其紿說哉嗟乎與其圖之於難豈若制之於易由是而<lb/>
言平勃用辟强之計斯為謬矣留侯破産以報韓結客<lb/>
<pb n="KR4h0022_WYG_756-3b"/>
以徂<hi>文粹作沮非</hi>秦招四皓以安太子所為必仗義居正由<lb/>
此知不尚權譎明矣<lb/>
　　　晉文公不合取陽樊論　　　皮日休<lb/>
三代之賞臣下以爵不以位以名不以器迨夫後世君<lb/>
弱臣侈撥去古法能立一功者先伺君地焉能立一勲<lb/>
者先窺君器焉由是於魯有三桓於齊有田常於楚有<lb/>
白公是賞過有僣生焉甚者奪主其<hi>集作從</hi>來尚矣且姬<lb/>
之列侯守其本封勝其上<hi>集作主</hi>爵賜<hi>集作錫</hi>之以斧鉞分<lb/>
<pb n="KR4h0022_WYG_756-4a"/>
之以鍾彛休戚其民生殺於國其貴已極矣遇天下無<lb/>
事則行其徳化奉其貢職居則待乎巡狩行則赴於㑹<lb/>
同遇天下有事則申之以鐘鼓行之以征伐上以定王<lb/>
室下以正諸侯真侯伯之職業也是常節也茍天子有<lb/>
錫宜以徳讓之豈當更受其地也茍讓不獲聽受之者<lb/>
其爵可也<hi>謂文天子命晉為侯伯</hi>其器可也<hi>謂周天子享晉文侯秬鬯圭瓉</hi>且天<lb/>
子之地方千里不千里則不足以待諸侯諸侯之地既<lb/>
侵天子之甸由削枝者必及乎榦剸肉者必至乎骨何<lb/>
<pb n="KR4h0022_WYG_756-4b"/>
者勢使之然也如晉文既定襄王于郟鄏王勞之以地<lb/>
<hi>謂陽樊茅温原攅田</hi>陽人不服<hi>陽樊大邑在畿内</hi>晉侯圍之乃辱其宗祊<lb/>
苦其人民虐其甥舅嗚呼其亦不仁矣是晉文雖有入<lb/>
天子之功而有陵天子之威也當王之賜宜讓曰臣重<lb/>
耳以𣺌𣺌之徳處專征之任遇翟㓂肆虐天王少違宗<lb/>
祏<hi>集作廟</hi>臣敢興下國之師殺兇臣定王室乃臣之常也<lb/>
不足賞也茍天王特念小伐不寘諸刑列唐叔之祚獲<lb/>
臣有奉為賞厚矣茍為畿内之地為臣之邑是上濫其<lb/>
<pb n="KR4h0022_WYG_756-5a"/>
賜下僣其受也雖天王之薦寵臣其若宗廟之靈百姓<lb/>
之心後世之罪何而晉文曽不是讓又請隧焉豈内輕<lb/>
衰周之陵遲外恃諸侯之强盛而為邪殊不知周王之<lb/>
尚守乎典禮也<hi>謂請隧不許</hi>且王曰昔我先王之有天下也<lb/>
規方千<hi>集作萬非</hi>里焉以為甸服以供上帝山川百神之祀<lb/>
以備百姓兆民之用<hi>已王周襄王之言</hi>且王之所錫<hi>集作賜</hi>田皆<lb/>
在周甸也王明知在甸内與乎晉者是力不足<hi>集作能</hi>制<lb/>
晉也如力足制晉肯以規方千里之内地與夫諸侯哉<lb/>
<pb n="KR4h0022_WYG_756-5b"/>
是王之語晉侯以規方千里者譏其受地也文公不悟<lb/>
卒而受之嗚呼文公之霸也有召君之譏請隧之僣不<lb/>
為甚矣甚者在陽樊也<lb/>
　　　漢斬丁公論<lb/>
忠之為稱也非委身事人<hi>五字文粹集本作葢欲委身以事主</hi>不以猜悞<lb/>
貳其心不以辯說貳其心不以疑懼貳其心者乎<hi>集作也</hi>
上有過諍於公不揚名於私豈猜悞之足入乎上有忌<lb/>
逾乎進不逾乎退豈辯說之足入乎上有間<hi>去聲</hi>懼乎心<lb/>
<pb n="KR4h0022_WYG_756-6a"/>
不懼乎事豈疑懼之足入乎夫茍禄怯生而仕者上有<lb/>
過言未省<hi>集作息</hi>而懼乎誅諌未再而去乎位自以得古<lb/>
人三諌不從之義然幸其生貪其禄是猜悞而貳其心<lb/>
者也上有忌必姦于心機媚于聲氣不思已之不聰而<lb/>
謂上之受謗不思道有未可而謂辯之足從辯之足去<lb/>
<hi>四字集作必文粹作不從辯而去</hi>是辯說而貳其心者也上有問必佞<lb/>
彼愛取乎厚也必諂彼幸求其捨也有愛不可佞倖不<lb/>
可諂即茍而已矣是疑懼而貳其心者也嗚呼劉項之<lb/>
<pb n="KR4h0022_WYG_756-6b"/>
作也淮隂不以猜悞而去項乎曲逆不以辯說而去項<lb/>
乎淮南不以疑懼而去項乎去彼而就此果竭忠<hi>集作謂</hi>
乎果謂不忠乎是利則存不利則亡者也則丁公臨敵<lb/>
無殺誠惻隱之心者也豈有猜悞辯說疑懼者邪有利<lb/>
則存不利必亡者邪與其不忠則彼三侯者<hi>謂淮隂侯淮南王曲</hi>
<hi>逆侯是也</hi>未可免鼎鑊之誅刀鋸之刑也是髙祖斬之果不<lb/>
為當噫漢之初立未為無人當固<hi>集作丁公</hi>就刑未聞有一<lb/>
言而戾者將固之命邪<hi>集作也</hi>悲矣<lb/>
<pb n="KR4h0022_WYG_756-7a"/>
　　　周昌相趙王論<lb/>
夫剛柔之分在乎性得失之機繫乎用茍剛暴則勝柔<lb/>
柔乆則勝剛物之常理也或用之以剛處柔以柔處剛<lb/>
其機必得矣如以剛處剛以柔處柔其機必失矣周昌<lb/>
之性剛也吕后之性剛也漢髙以百嵗後以趙王如意<lb/>
為憂故輟昌相趙嗚呼漢髙之意非逞志於一時納慮<lb/>
於一諌而相昌乎不然何其用之失也如以昌之剛足<lb/>
固趙國則趙王之兵甲能當漢乎是不可一也如以昌<lb/>
<pb n="KR4h0022_WYG_756-7b"/>
之剛足固趙王則吕后之徴王特一郵夫之力耳足不<lb/>
可二也如以昌之節足以存趙不過乎死死則趙王就<lb/>
徴耳是不可三也卒使百嵗之後如意寃戮周昌憤死<lb/>
惜哉漢祖未崩前以周勃統南軍以昌領北軍以陳平<lb/>
為謀主則吕后之命<hi>集作令</hi>産禄之謀不能當大難而不<lb/>
廻秉大節而不墜者也茍使握軍政執相權昌必能之<lb/>
奈何悞用<lb/>
　　　秦穆公諡繆論<lb/>
<pb n="KR4h0022_WYG_756-8a"/>
聖人務安民不先置不仁以見其仁焉不先用不徳以<lb/>
見其徳焉茍如是是見危者巳墜而欲援觀鬬者將死<lb/>
而方救噫其亦不仁矣以髙辛之仁化用一摯摯之不<lb/>
善天下之民捕堯以為君以唐堯之仁化用一鯀鯀之<lb/>
不績天下之民譟禹以為功夫如是摯之與鯀是髙辛<lb/>
唐堯誠用之也非先置也推其誠而用之人民尚倍之<lb/>
如是況先置者耶當晉獻驪姬之亂後奚齊卓子之死<lb/>
餘重耳在翟夷吾居秦以秦穆之力制翟而安晉其能<lb/>
<pb n="KR4h0022_WYG_756-8b"/>
必矣夫重耳之賢也天下知之又其從也皆足以相人<lb/>
國<hi>趙襄顛頡舅犯之謂</hi>如先立之必能誅亂公子去暴大夫翼徳<lb/>
於成周宣化於汾晉而穆公反<hi>集作乃</hi>取公子縶之言<hi>謂公</hi>
<hi>子縶曰君若求置晉君以成天下之名則不如先置不仁者以滑其中也</hi>乃置先夷吾是為<lb/>
惠公公之入也背内外之賂<hi>謂許里克以汾陽文粹作晉之田百萬丕鄭負蔡之</hi>
<hi>田七十萬許公子縶河外列城五黄金三十鎰白玉珩六雙</hi>誅本立之臣<hi>惠王二年春殺里克</hi>
<hi>秋殺丕鄭是也</hi>蒸先父之室<hi>謂惠公蒸於獻公/夫人賈君是也</hi>故生民興誦<hi>謂輿</hi>
<hi>人誦曰佞之不佞果喪其田是也</hi>死者無報<hi>謂惠公即位改葬恭世子而魄於外也</hi>卒身<lb/>
<pb n="KR4h0022_WYG_756-9a"/>
獲于秦<hi>公以九月獲十月歸</hi>而子殺於<hi>文粹/作于</hi>晉<hi>謂十五年文粹作三年惠公卒懐公</hi>
<hi>立秦乃召重耳於楚而納之晉人殺懐公於髙梁是也</hi>嗚呼致是也非晉人之罪<lb/>
抑秦人之罪耶<hi>集作也</hi>夫摯立八年不善而去鯀用三載<lb/>
弗績而誅況晉惠公之在位作宗廟之蠧蝎為社稷之<lb/>
稂莠一立十五年其為害也大矣今之學者以秦穆為<lb/>
繆尚疑其謚得斯文也可以謚繆為定<lb/>
　　　鄼文終侯論　　　　　　　羅　隱<lb/>
沛后既得秦蕭何改秦之法故三章之約焉而何竟自<lb/>
<pb n="KR4h0022_WYG_756-9b"/>
汙者豈非欲刑<hi>一作型</hi>其徳於萬代乎不然奚繫之在人<lb/>
先也且漢之功臣何居第一何不首行其法則後之立<lb/>
功為相者雖貪瀆規弄而法必不加則亂臣賊子於是<lb/>
<hi>闕</hi>　何之法不救當時而豈救後代乎<lb/>
　　　荀息論　　　　　　　　　牛希濟<lb/>
晉獻公子九人聽驪姬之譛也太子申生縊于新城重<lb/>
耳奔蒲夷吾奔屈盡逐羣公子唯姬之子奚齊及其姊<lb/>
之子卓子留於宫公疾病召荀息將使立奚齊荀息曰<lb/>
<pb n="KR4h0022_WYG_756-10a"/>
臣竭盡股肱之力加之以忠貞不濟則以死繼之公曰<lb/>
何為忠貞對曰公家之利知無不為忠也送徃事居耦<lb/>
俱無猜貞也公薨荀息立奚齊里克使人殺之喪次荀<lb/>
息將死之人曰無益也不如立卓子于朝荀息又立之<lb/>
里克曰三怨將作秦晉輔之子將何如荀息曰吾與先<lb/>
君言矣我欲復言然為<hi>一作謂</hi>人已乎里克殺卓子于朝<lb/>
荀息死之丘明褒之曰詩人有言曰白圭之玷尚可磨<lb/>
也斯言之玷不可為也以荀息有復言重諾之義夫荀<lb/>
<pb n="KR4h0022_WYG_756-10b"/>
息晉國之大夫為執政之臣顧命以立其君人能殺之<lb/>
已不能討之是偷於國再立卓子以偷其安里克之告<lb/>
又不得誅以害其主雖曰復言何歎之有且獻公以荀<lb/>
息為執政也以荀息為能賢也而囑之二子今二子無<lb/>
辜而死是荀息之不賢所致其無乃辜先君之托孤之<lb/>
寄乎且巳以大夫也不宜從君於昏而立幼稚知諸子<lb/>
之賢不能立之以利於晉為國家長世之計乎此<hi>疑</hi>周<lb/>
於姬氏之黨乃嬖之<hi>疑衍</hi>寵之黨也立二君而不能定其<lb/>
<pb n="KR4h0022_WYG_756-11a"/>
位縱其賊以致亂於其國若亡之黨不可以立乎非巳<lb/>
智力之能全也其輕許之乎是輕之言而許之是貪其<lb/>
位而固其權復言以死之子其不死人以誅之於子矣<lb/>
大國之力不能保其身知賊不討不可謂之忠縱具<hi>疑作</hi>
<hi>其</hi>為虐不可謂之貞事嬖寵幼弱之子逺覇王賢哲之<lb/>
君耦俱無猜其若是乎若羣盜力争不能計勝而死猶<lb/>
将賢之若不能討賊無謀自殞將何以尚之哉匹夫匹<lb/>
婦死於溝壑者無以異之凡顧命受遺之日擇長輔少<lb/>
<pb n="KR4h0022_WYG_756-11b"/>
之道非伊周之才智且將不濟豈荀息所能也是以憲<lb/>
宗彌留之日内外疑恐姦邪之人畏葢<hi>一無葢字</hi>之明復誅<lb/>
其黨有來中盡與裴晉公語及大政者公勃言曰當問<lb/>
大臣此非中殿事告者遽退杜黄裳時為庶子亦以王<lb/>
佩繫上陽周<hi>一作問</hi>問太子安否及臨慰勸之曰冡宰大<lb/>
臣前掲喪中覩天顔哀毁之狀莫不相顧而泣又憙萬<lb/>
國之得主也即深謀逺慮於防㣲之道如是之備及後<lb/>
國家以副君之命必有社稷之難遺詔擇立以為之常<lb/>
<pb n="KR4h0022_WYG_756-12a"/>
葢不由大臣之謀始也皆左右近密建議奉迎位既及<lb/>
定乃命百辟以行大禮始謀之臣即新君受賜之地遷<lb/>
之重權委以大政南北二軍歸其肘腋九城之禁由其<lb/>
管鑰若明然公議者尚可知其諌主及後誅戮嗣王之<lb/>
英武者或擇幼沖之可教者其議立之父輪告不實之<lb/>
狀循環署其名民間謂之車轂狀官者謂之金輪圖常<lb/>
有請趙公同署名者公歔欷流涕不忍執筆其子曰事<lb/>
既行矣禍不可變一家三百口在於今日大人何疑之<lb/>
<pb n="KR4h0022_WYG_756-12b"/>
有請筆代署時宦官畏大臣不從必興誅戮當動摇天<lb/>
下及見其名莫不喜恱由是驟命其子以居清列終致<lb/>
權歸疑閹䜿傾覆宗社皆趙公之所為也或曰趙公之<lb/>
生也由不如荀息之能盡其生也生之與死皆亂國者<lb/>
何升降之有二子者可謂異代而同罪丘明之褒不其<lb/>
謬歟<lb/>
　　　崔烈論<lb/>
漢室中葉戎狄侵軼之患邉郡畧無寧嵗兵連禍積歴<lb/>
<pb n="KR4h0022_WYG_756-13a"/>
世不已天下以困國用不足𣙜酤租筭之外方許民間<lb/>
竭産助國出金贖罪貨鏹以為郎以為經世之術救弊<lb/>
之務逮至桓靈之世天子要之百萬然後用為三公崔<lb/>
烈常以賄求備位於公輔問其子外以我為何如對以<lb/>
銅臭之說垂於前史然近之其<hi>疑</hi>人主無桓靈之僻自<lb/>
咸通之後上自宰輔以取方鎮下至牧伯縣令皆以賂<lb/>
取故中官以宰相為時貨宰輔以牧守為時貨銓注以<lb/>
縣令為時貨宰相若干萬繩刺史若干千繩令若干百<lb/>
<pb n="KR4h0022_WYG_756-13b"/>
繩皆聲言於市井之人更相借貸以成其求持權居任<lb/>
之日若有所求足其欲信又倍於科矣争圖之者仍以<lb/>
多為愈彼以十萬我以二十萬彼以二十萬我以三十<lb/>
萬自宰邑用賄之法争相上下復結駟連騎而徃觀其<lb/>
堆積之所然後命官權倖之門明如交易夫三公宰相<lb/>
坐而論道平治四海調爕隂陽為造化之主方鎮牧伯<lb/>
天子藩屏以固宗廟社稷之重刺史縣令為生民教化<lb/>
之首率皆如是不亡何待度其心而聞其謀即皆販婦<lb/>
<pb n="KR4h0022_WYG_756-14a"/>
之行一錢之出希十錢之入十萬者望二十萬之獲三<lb/>
十萬者圖六十萬之報盡生民髪與骨髓尚未足以厭<lb/>
其求漢之亡也人主為之國家之禍也權倖為之或曰<lb/>
兆其釁者崔氏之子為不朽之罪人乎武帝開之於前<lb/>
桓靈成之於後以至今日鍾<hi>疑作踵</hi>而行之而已且烈之<lb/>
世不聞教子以義方不能遺子孫以清白多藏若是俸<lb/>
禄之所獲乎不及於昆弟親戚矣不施於鄰里鄉黨矣<lb/>
其賄賂得之乎今日用之以逺<hi>疑</hi>不亦是乎且桓靈之<lb/>
<pb n="KR4h0022_WYG_756-14b"/>
世家諜且曰烈為相矣不如是則羣道<hi>疑作盜</hi>之所奪乃<lb/>
積之者過非用之者罪也被髪而祭於河<hi>左傳作野</hi>者辛有<lb/>
知其必戎作俑者其無後乎仲尼懼其狥葬葢知防其<lb/>
漸之日也明明天子許而行之何罪之有崔子素無異<lb/>
聞貪榮固利者小人之常也不施於親戚自圖於爵位<lb/>
者亦小人之常也何足加其罪有國家者不以仁義而<lb/>
務財利之道許而行之斯不可矣不許而自行之而不<lb/>
能知之又不可矣是亦覆國家者不亦過乎<lb/>
<pb n="KR4h0022_WYG_756-15a"/>
　　　石碏論<lb/>
衛莊公寵州吁也且又縱之石碏諌曰臣聞愛子教以<lb/>
義方弗納於邪驕奢滛佚所自邪也四者之來寵禄過<lb/>
也君若與之即將定若猶未也後將悔公不聽州吁竟<lb/>
殺其君而自立石碏之子厚與州吁逰禁之不可春秋<lb/>
之世有弑君之子或朝於王預諸侯之盟不復加討是<lb/>
以厚問定君於石子曰王覲為可曰何以得覲曰陳桓<lb/>
公方寵於王若朝陳使請必可得也厚從州吁如陳石<lb/>
<pb n="KR4h0022_WYG_756-15b"/>
碏使告於陳曰衛國𥚹小老夫耄矣此二人者實弑寡<lb/>
君敢即圖之陳人執州吁于濮石碏使其宰獳羊肩蒞<lb/>
殺石厚於陳君子曰石碏純臣也愛其君而厚預焉大<lb/>
義滅親其是之謂乎父子之道天性也君臣之道人<hi>一有</hi>
<hi>之字</hi>義也石子諌莊公也以義方教子<hi>一作令</hi>厚之為也無<lb/>
義方之訓哉且厚非弑君之謀為亂之首州吁既立仍<lb/>
從之逰州吁之為君也命石子逰必將從之況於厚乎<lb/>
已為大臣國有亂賊而不能討之忘其君也父子相欺<lb/>
<pb n="KR4h0022_WYG_756-16a"/>
以成殘忍之計是忘其親也為臣不忠為父不慈將使<lb/>
衛國之人父子相争屠矣是以先見之明知州吁之必<lb/>
能為亂也當戮力以除之豈止一諌而已哉知石厚必<lb/>
從惡也當嚴毅以討之無使必陷於戮不能救亂以安<lb/>
其國不能謀君以全其子莊公之亡也州吁之戮也石<lb/>
厚之死也皆石子忍<hi>闕</hi>況其君乎或曰周公之誅二叔<lb/>
聖人之教也日磾之棄愛子賢人之事也若不如是將<lb/>
何以止於亂乎夫周公知二叔之心不利於成王必危<lb/>
<pb n="KR4h0022_WYG_756-16b"/>
於宗廟故先除之以保天子之尊以安大本豈若石子<lb/>
弑莊公而後欺而誅之日磾怒其子與宫人戲葢防淫<lb/>
亂之本以静於國石子成其亂而誅之必不使從簒之<lb/>
黨而後誅之也然周公聖人也日磾賢人也知其必至<lb/>
於亂皆不得已而行之且周公日磾防其亂而先誅之<lb/>
以静於國石子成其亂而誅之無益於理反為相欺之<lb/>
計殘忍之行無父子之慈滅天倫之道且厚能問其父<lb/>
以定君之計是知是非理亂之理也是尊父子之道無<lb/>
<pb n="KR4h0022_WYG_756-17a"/>
疑父之心也疑父之心逆天之道也今乃欺之令朝於<lb/>
陳以行誅計斯人心之熟忍之矣不若告其子以理且<lb/>
曰州吁為子弑其父為臣弑其君也天地所不容者人<lb/>
之子不可與之為伍也是以吾禁子之逰且吾為大臣<lb/>
欲誅弑君之賊以報其國不討其賊是吾有殺君罪也<lb/>
能使州吁朝陳且勿徃我將報之石厚尚能求計於其<lb/>
父豈必陷父於惡若然者可以保其子全父子君臣之<lb/>
道矣今石碏以殘忍之性亂君臣父子之理以安其身<lb/>
<pb n="KR4h0022_WYG_756-17b"/>
以求其名而曰大義滅親為罪莫大於亂國不孝莫大<lb/>
於絶嗣今石子亂其國而殺其子矣及後樂羊為魏將<lb/>
伐中山中山殺其子而遺之一杯羮樂羊坐於幕下食<lb/>
之以盡乃㧞中山文侯賞其功而疑其心貪其功㤀骨<lb/>
肉之痛葢石子之流也屈突通當隋室之亂未從王師<lb/>
太宗使其子召之通反弓射之曰昔與汝為父子今與<lb/>
汝為仇讐既而捨弓矢於地再拜號泣以别隋后曰臣<lb/>
智力俱困非敢負陛下也然後來歸此又能全君臣父<lb/>
<pb n="KR4h0022_WYG_756-18a"/>
子之道也且能殘其子為仁義之人者未之有也為仁<lb/>
義之人能殘害其子者亦未之有也丘明脩千載王化<lb/>
之文欲開父子相疑之心親親相滅之理大非聖人之<lb/>
心乎<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_756-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百五十七<lb/>
</p>
<p>
</p>
  </div>
</body>
</text>
</TEI>
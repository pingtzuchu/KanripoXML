<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百二十七</head>
    <p>
<pb n="KR4h0022_WYG_526-1a"/>
欽定四庫全書<lb/>
　文苑英華巻五百二十七　宋　李昉等　編<lb/>
　田稅溝渠門十八道<lb/>
　　什一稅功臣判一道　　受田兼種五菜判五道<lb/>
　　為吏私田不善判一道　稅千畆竹判三道<lb/>
　　徴什一稅判三道　　　無夫修堤堰判四道<lb/>
　　修河堤不溉田判一道<lb/>
　　　什一税功臣判<lb/>
<pb n="KR4h0022_WYG_526-1b"/>
得京兆府行什一稅功臣不伏云賞地無國征<lb/>
　　　對　　　　　　　　　　　盧士瞻<lb/>
禹貢三壤周頌九賦此為古制實曰有經且四方無虞<lb/>
法宜仍舊三邉有備正可隨時瞻彼咸京是為上國擁<lb/>
山川之固䕶百二稱雄開井邑之菑畬什一編稅將期<lb/>
倉庾流衍斯箱發詠於詩人軍國豐盈盍徹見遵於有<lb/>
若功臣何者曽不是思忘雨露之鴻恩有違上命矜爪<lb/>
牙以怙寵無入國征同彼宋人不修職貢類茲楚子闕<lb/>
<pb n="KR4h0022_WYG_526-2a"/>
薦包茅罰可寘於刑書訟何聽於詭說<lb/>
　　　受田兼種五菜判<lb/>
丁受田兼種五菜吏税之丁云在外田稼不善詣郡科<lb/>
吏吏固執合稅乆莫能决亷察使按郡守令不行<lb/>
　　　對　　　　　　　　　　　平　伾<lb/>
度土有衆務農理國人力是借公田為居既八家而共<lb/>
資亦五菜而云取惟丁率常由已不遷見異守質抱甕<lb/>
將類漢隂之夫閒居鬻蔬未減河陽之令相維彼吏而<lb/>
<pb n="KR4h0022_WYG_526-2b"/>
乃弗經既忘過籍之非將為履畆之稅是同大桀宜刺<lb/>
小東且私田於人餘力豈讓吏之不恤稼乃無戒失官<lb/>
之譴已彰税人之理徒執季孫苟賦周典聞仲尼之言<lb/>
宣公不仁魯史有糓梁之議吏而多僻守可論刑不能<lb/>
蒞官何逃使按<lb/>
　　　同前　　　　　　　　　　平超然<lb/>
擇土制邑度地居民<hi>唐諱</hi>是分公私爰制内外食九食五<lb/>
<hi>一作外食内食</hi>制稱上下之農逺郊近郊師有異同之賦彼丁<lb/>
<pb n="KR4h0022_WYG_526-3a"/>
何者實曰田夫四體初勤五菜云樹既緑葵而白薤亦<lb/>
秋韮而冬菁但類潘仁用供朝夕之費同夫揚惲取給<lb/>
公上之求公田為居履畆非古考龔遂之政計口而畦<lb/>
讀糓梁之書損廬以種稼則不善吏固應科既匪<hi>一作匪經</hi>
大猷爰彰薄訴籍而不稅雖固執而奚為分而無成於<lb/>
從政乎何有亷使所按誰曰不然<lb/>
　　　同前　　　　　　　　　　熊季成<lb/>
度土居民<hi>唐諱</hi>使有寧宇省徭薄賦期於利物政之善者<lb/>
<pb n="KR4h0022_WYG_526-3b"/>
傳不云乎惟丁計畆受田奉時供上周公之典斯在糓<lb/>
梁之志可徴且同居八家並種五菜取其葱薤既云救<lb/>
乏賙無樹以楸桑誠得養生送死人苟利矣吾無間然<lb/>
此夫伊何多求是務不遵有若之盍徹徒事冉求之聚<lb/>
斂况廬舎自損田園將蕪勤私自可以非人率禮無聞<lb/>
於税畆迷而不復過也必文以虧郡守之明宜允使司<lb/>
之舉<lb/>
　　　同前　　　　　　　　　　李黄中<lb/>
<pb n="KR4h0022_WYG_526-4a"/>
王者域人是制廬井丁之受地用給公私以耕以耘窮<lb/>
筋力於嵗月是藨是蓘慘容鬢於風霜猶㫖蓄以禦冬<lb/>
慮艱食而為饉漢隂抱甕殆欲忘懐於陵灌園庶乎自<lb/>
適雖屋粟興稅園廛有征而田畯急民<hi>唐諱</hi>已闕三時之<lb/>
務誠邦家有賦焉取五菜之供恐非民<hi>唐諱</hi>之未宜將責<lb/>
吏之為當還同履畆郡令誰可封行請效埋輪㢘使即<lb/>
當隼擊<lb/>
　　　同前　　　　　　　　　　李夷吾<lb/>
<pb n="KR4h0022_WYG_526-4b"/>
五土異宜三農是務井田肇啟稅畆斯均非無沃塉之<lb/>
差實為封疆之異顧惟田畯職在主農徴収雖合以時<lb/>
役使宜遵常典安得不供所職有紊彞章將奪三時之<lb/>
功用此八家之力俾務農之士東作愆期使擊壤之夫<lb/>
西成何望必公田不善即過在夫人私稼靡登乃罪招<lb/>
於吏眷言丁訴理或有憑審聽吏詞義將未可今者百<lb/>
城滯訟八使舉繩曠官之責自貽不法之名斯在<lb/>
　　　為吏私田不善判<lb/>
<pb n="KR4h0022_WYG_526-5a"/>
丙為吏公田善私田不善或以議課不齊辭云非吏之<lb/>
罪<lb/>
　　　對　　　　　　　　　　　康元懐<lb/>
阜俗敦本長財飭力三時展務九扈分官自公田而及<lb/>
私田俾我疆而豐我理千箱起詠佇美於詩人四體既<lb/>
勤孰慙於夫子當勤甿而有典奚議課以不齊丙也伊<lb/>
何職茲為吏任農均力未恤於人言徇公害私旋招於物<lb/>
議事頗彰於妨奪法難逭於科繩考魯宣之舊章有同<lb/>
<pb n="KR4h0022_WYG_526-5b"/>
大桀徴糓梁之前志湏用小懲宜祥刑於士師盍歸罪<lb/>
於田畯<lb/>
　　　稅千畆竹判<lb/>
乙家於渭川有竹千畆京兆府什一税之云非九糓<lb/>
　　　對　　　　　　　　　　　姚齊梧<lb/>
度田居民<hi>唐諱</hi>因地制賦出不過籍汔可小康貢之無藝<lb/>
是稱大桀相維乙也業乃齊民<hi>唐諱</hi>營營四時頗聞潤屋<lb/>
青青千畆自比封君京兆以任切都城事繁供億主家<lb/>
<pb n="KR4h0022_WYG_526-6a"/>
戚里無聞萩<hi>漢貨殖傳河濟千樹萩乃梓也後世謂萩為蕭蒿恐合作楸集韻楸萩通用英華作</hi>
<hi>荻非</hi>竹之奢比屋編甿何擅渭川之富俾其什一而稅均<lb/>
夫播植之家事雖合權道恐非古必也稅同里布征異<lb/>
漆林自可責以所宜誅其入觀<hi>二字疑</hi>九土之法賦不同<lb/>
科四人之事業乃殊等今乃責非其有出不以地僕雖<lb/>
無似竊亦有疑<lb/>
　　　同前　　　　　　　　　　李　崟<lb/>
專欲召災藴利嗇禍克勤於儉庶曰式臧乙志在垂竿<lb/>
<pb n="KR4h0022_WYG_526-6b"/>
居於渭涘師計然之術恥回也之貧侈埒封君竹已遍<lb/>
於千畆富同季氏田不播於九糓遂使檀欒之質請擅<lb/>
利於膏腴耘耔之功不服勤於錢鎛府司登夫衆寡均<lb/>
彼有無爰度百夫之田用収什一之稅誠謂薄賦輕斂<lb/>
人無桀貊之謡缶米稯禾國盈流衍之積自可貢其藝<lb/>
極弗犯有司豈得莠爾煩言以成無妄曽謂鬻貨不如<lb/>
𨽻農<lb/>
　　　同前　　　　　　　　　　衞　俌<lb/>
<pb n="KR4h0022_WYG_526-7a"/>
生民<hi>唐諱</hi>異業近郊制賦以物地事將均土法惟乙何人<lb/>
卜居渭汭臨川垂釣未坐太公之茅緑葉翠莖且多子<lb/>
猷之竹况梢雲千畆栖鳯五毛豈是齊魯之桑還同漢<lb/>
蜀之漆頗為潤屋咸曰比侯京兆救時什一之稅奚爽<lb/>
乙之無理九糓之訴何為<lb/>
　　　徴什一稅判<lb/>
長安縣徴什一稅百姓訴云取已過半人將不農縣官<lb/>
云恐國用不足<lb/>
<pb n="KR4h0022_WYG_526-7b"/>
　　　對　　　　　　　　　　　髙　果<lb/>
眷彼長安是稱輦轂詢於百姓賦彼三農倘儲廪之未<lb/>
供在畎畆而攸給稽諸魯史什一税而可徴詠彼魏風<lb/>
三百㕓而斯取是為盍徹未抵彞倫雖過半有詞且悲<lb/>
杼柚而官惟恤隠冝窒盈庭如或水旱不時藨蓘無取<lb/>
嵗莫資於稼穡人必慮其流亡則徹田為糧盡輸王府<lb/>
而賑廪同食猶餼疲人將循古而知方亦從權而未爽<lb/>
　　　同前　　　　　　　　　　莊若訥<lb/>
<pb n="KR4h0022_WYG_526-8a"/>
秦雍皇居田疇為上若年有豐耗稅則等差相彼老農<lb/>
聿求多稼勤其四體庶彼千倉必也如京如坻無廢周<lb/>
公之典然而不足與足何耻魯侯之問縣司雖守文不<lb/>
替訴者亦舉直難違豆區之量必均過半之詞自息<lb/>
　　　同前　　　　　　　　　　房　說<lb/>
務農重糓徹田為糧布教頒常示人以信不足於二且<lb/>
異魯侯拾而糴三非如漢吏况决渠降雨神臯奥區既<lb/>
稱百二之雄何辭什一之稅殊大桀而小桀且如茨而<lb/>
<pb n="KR4h0022_WYG_526-8b"/>
如梁杼軸其空則吾豈敢膏腴兼倍於爾何傷徒誶語<lb/>
以無稽湏甘心而受諜抵欺赤縣曽是迷愚家財若不<lb/>
助邉軍實如何取給訴云過半誠為罔上之人又曰不<lb/>
農恐渉要君之責載翕其舌無厚爾顔<lb/>
　　　無夫修隄堰判<lb/>
河南諸州申無夫修理隄堰請與之平價仍免外徭省<lb/>
司以為與平價則官無所供免外徭則公事廢闕不之<lb/>
許州訴人實阻饑恐不及冬成至春復桃花水為害<lb/>
<pb n="KR4h0022_WYG_526-9a"/>
　　　對　　　　　　　　　　　元承先<lb/>
備預不虞古来善䇿隨事興理今亦宜然於廓長河邈<lb/>
界中國来萬里之外歴數州之間榮光載浮竹箭長下<lb/>
千里作曲呈瑞馬以出圖三日成霖或迷牛而為害永<lb/>
言諸郡夾河之壖堯水屢逄媧灰未正<hi>疑作當止淮南子女媧積蘆灰</hi>
<hi>以止淫水</hi>俾太守沉馬空竭精誠將軍負薪猶勞太息則必<lb/>
土功展事金堤爰起匪用齊人之力孰免為魚之歎恭<lb/>
聞漢事以蠲六月之徭大哉聖朝實平百姓之價公家<lb/>
<pb n="KR4h0022_WYG_526-9b"/>
之事知無不為苟利於人胡為不可省司所見未窒盈<lb/>
庭之辭州訴宜從可塞如川之口<lb/>
　　　同前　　　　　　　　　　郭尚温<lb/>
使人以時不奪農務前王令典歴代通規頃屬月離畢<lb/>
星天作霖雨縁河諸郡水害方殷王尊之祭徒誠陽侯<lb/>
之怒無息是隳堤堰乃請修營動衆興功雖不違於九<lb/>
月免徭酬直或大優於百姓握蘭則两停俱廢恐未得<lb/>
於隨時剖竹則二事兼全<hi>一作行</hi>亦頗同於太過况頻遭<lb/>
<pb n="KR4h0022_WYG_526-10a"/>
墊溺人實阻饑若不冬成必貽春慮理湏折𠂻事遣合<lb/>
宜則丞相無壊陂之尤將軍免負薪之苦<lb/>
　　　同前　　　　　　　　　　劉　閏<lb/>
邦寧本固書稱經理之方慮始樂成昜著變通之義且<lb/>
河分南北境控青徐壤雜下田土為上賦荐逄堯水乍<lb/>
闕殷儲感發於中思索其極順時令庀工徒版築爰興<lb/>
堤防互設崛然特起同斷岸之孤標的爾殊形狀屯田<lb/>
<hi>一作雲</hi>之錯峙期於永逸汔用小康望免外徭式酬平價<lb/>
<pb n="KR4h0022_WYG_526-10b"/>
州將當撫循之寄顧瞻黔黎省司應出納之權愛存府<lb/>
庫俱為奉國咸是循公探源君混其淄澠䆒理頗别於<lb/>
涇渭何則雖言營造本資其井田徒謂繕修未起於桑<lb/>
梓力常有限徭或可蠲役靡踰時價無冝給是則上省<lb/>
勞費人忘阻饑無闕於農不愆於素縱使堤踈瓠子不<lb/>
復興歌浪起桃花誰能為害<lb/>
　　　同前　　　　　　　　　　孟楚瓊<lb/>
五材並用水徳靈長八卦裁成坎宫流潤銀河有飄查<lb/>
<pb n="KR4h0022_WYG_526-11a"/>
之浪金堤苦懸米之憂漢書以溝洫興謡史記乃河渠<lb/>
發詠䟽導得理編甿以寧眷彼諸州是稱修葺堤堰縱<lb/>
横瓠子湏切黎人阻饑匏𤓰莫食逺由蘭署庶救梅林<lb/>
何髙見之不同而平價之無給夫則非人莫可人則非<lb/>
食罔存數日暫勞猶宜不許累旬重役焉可闕如官供<lb/>
尚且云無私備奚能取濟况國家無事主是唐堯河内<lb/>
有倉吏非汲黯但使凖格興役何必申省拘文公課自<lb/>
有常程令式寧無舊例免徭請價義竊惑焉<lb/>
<pb n="KR4h0022_WYG_526-11b"/>
　　　修河堤不溉田判<lb/>
乙主河隄郡守詰其不以溉田詞云亦有以據<lb/>
　　　對　　　　　　　　　　　唐南華<lb/>
長河千里聖主一清漢帝宣防猶負薪於瓠子王尊東<lb/>
郡尚堅立以安人所以河公不仁時聞泛濫主司有事<lb/>
毎見堤防葢却畧於石門亦摧殺其水怒傅以客土將<lb/>
全其邑居聚之淇竹實拯以昏墊常流不弛於正道泗<lb/>
野寧浮於齧桑諒巡植之為功奚褰帷而見詰必人同<lb/>
<pb n="KR4h0022_WYG_526-12a"/>
鄭白食我京師或且溉而有餘何屯膏而不作均夫鄴<lb/>
令招不智於漳河異彼武安頓遺利於鄃邑良能沃野<lb/>
義在隨時請據河渠之書無忘溝洫之志<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_526-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻五百二十七<lb/>
</p>
<p>
</p>
  </div>
</body>
</text>
</TEI>
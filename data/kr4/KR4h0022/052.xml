<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五十二</head>
    <p>
<pb n="KR4h0022_WYG_052-1a"/>
欽定四庫全書<lb/>
　文苑英華卷五十二　　　宋　李昉等　編<lb/>
　宫室六<lb/>
　　登姑蘇臺賦一首　　古銅雀臺賦一首<lb/>
　　朝元閣賦三首　　　𥘉日見朝元閣賦一首<lb/>
　　大厦賦二首　　　　柱礎賦一首<lb/>
　　階賦一首　　　　　中堂逺千里賦一首<lb/>
　　　登姑蘇臺賦　　　　　　　任公叔<lb/>
<pb n="KR4h0022_WYG_052-1b"/>
司馬遷世掌天官才稱良史探禹穴之遺跡紀吴國之<lb/>
覆軌乃憮然而嘻曰登此姑蘇之墟淹留兮躊躇感斯<lb/>
宇之基為沼而仲雍之祀忽諸我聞周道既衰諸侯狎<lb/>
主中無覇王蠻戎振旅始闔閭以信威終夫差以極武<lb/>
左與勁越同壤右與强楚為鄰内有髙臺之築外有逺<lb/>
畧之勤積如莽而暴骨亦如讐而視人是以疆場日駭<lb/>
版築未弭方五載而厥成造中天而特起因土累以臺<lb/>
髙宛嶽立而山峙或比象於巫廬之峯或倒影於滄浪<lb/>
<pb n="KR4h0022_WYG_052-2a"/>
之水悉人之力以為榮觀厚人之澤以為侈靡斯實累<lb/>
卵於九層天何見乎三百里俚語有之曰川壅則潰月<lb/>
盈則匡善敗由已吉凶何常矧謀主之賜劍若渉川兮<lb/>
無梁以為棲越以求覇卒見豢吴而受殃客自南鄙觀<lb/>
乎江濆徘徊舊徳惆悵前聞試逰目於寥廓曽巋然而<lb/>
參雲聽逆虐而翳諫竟麋鹿而為羣髙天放曠平湖泱<lb/>
漭奕奕孤嶼茫茫極浦悲早鴈於海風嘯寒鴟於江雨<lb/>
况復關梁坐隔覊旅増愁山木將落汀葭亂秋思美人<lb/>
<pb n="KR4h0022_WYG_052-2b"/>
兮何處獨懐邦兮逺逰彼名遂以身退顧與范蠡而同<lb/>
舟東吴王孫有睟其容因少為唱曰中心不必兮子胥<lb/>
何為懐直道而驟諫遭重昏之見危將漁父以杭跡且<lb/>
垂釣於江湄髙臺既傾夕露沾衣感蒞國之不及冀來<lb/>
人之與歸者也<lb/>
　　　古銅雀臺賦　　　　　　　張　鼎<lb/>
伊昔三方列峙惟魏宅中五都分設因鄴為宫北走邯<lb/>
郸燕薊南馳鄘衛河潼於是聖武欽若啓戎締經國之<lb/>
<pb n="KR4h0022_WYG_052-3a"/>
初構立濟世之元功受命而創洪業取威而定羣雄土<lb/>
徳王始炎靈告終天滅漢厯國封魏公黄星徵於分野<lb/>
素秋建於茅社諏良日兮御靈壇坐千乗兮馳六馬錫<lb/>
彤弓兮張海外授金印兮安天下不飭不美無以壮哉<lb/>
營宫營室是為王者乃僝梓匠掄瓌材伺農隙悦子来<lb/>
六府垂象制文昌之廣殿百工獻藝造銅雀之髙臺壮<lb/>
閶闔於昭回軼沆瀣於烟埃俯臨而漳滏水合仰觀而<lb/>
宇宙天開返道截梁兮漫延紅䔟縞璧兮徘徊連雙闕<lb/>
<pb n="KR4h0022_WYG_052-3b"/>
於日表飛累榭於雲㟪崪如五岳干霄而岌立<graphic n="KR2483" url="https://raw.githubusercontent.com/kanripo/KR-Gaiji/master/images/KR2483.png" mimeType="image/png"/>若三<lb/>
山出海而崔嵬金雀踶甍而欲翥玉螭盤柱而將廻召<lb/>
詞人於華屋留舞客於瑶杯登髙必賦無逺不該洎乎<lb/>
鞠旅卭筰反斾咸洛雖納漢以吞江終頽山而擠壑遷<lb/>
神於建始之殿返葬於夀陵之郭慷慨遺文凄凉舊閣<lb/>
罇盈玉座燈映蘭幕婕妤妓人皷舞歌唱當春月而朝<lb/>
臨悵日暮而西望見松栢之成行愁歌舞之相向异哉<lb/>
戰雖必克愛亦有捐戰可以力勝愛難以威全撫四子<lb/>
<pb n="KR4h0022_WYG_052-4a"/>
兮魂斷念六宫兮涕漣何壯圖之夭閼而閨思之婵娟<lb/>
紆曲念於弊履昏盛徳於繁絃非達人之所繫豈至尊<lb/>
之宜然嵗月其除君王安在出入三國芟夷四海號諡殊<lb/>
徽質文異彩及石氏之謀帝位髙歡之竊神器雖修舊<lb/>
而增崇竟移時而改代銅龍噴水似落九天金鳳銜珠<lb/>
終淪五綵我君遑遑行指鄴旁弔古太息馮髙獨傷東<lb/>
郊道兮蕪漫西原樹兮㣲茫露窋□兮泣蒼蘚風蕭梢<lb/>
兮悲白楊粧樓歇艶畫閣銷香陂陀巖屼巋峞摧蔵井<lb/>
<pb n="KR4h0022_WYG_052-4b"/>
榦滅兮有遺甃殿垣毁兮無華構但見蓁蓁蒿棘生復<lb/>
㸔觺觺饑鼯鬪雨嘯幽□<hi>渠希切又居希舉豈二切</hi>月哀離狖宿莽<lb/>
撑骨危巢覆鷇平臯晩兮拱木生寒紫陌昏兮黄埃奪<lb/>
晝人夀㡬何留恨日多追士衡以投弔效明遠以作歌<lb/>
歌曰銅雀蒼蒼對古馗清風切切有餘悲試憶望陵三<lb/>
五夜便是西園明月時<lb/>
　　　朝元閣賦<hi>以髙抗山頂升覧清逺為韻</hi>　　錢　起<lb/>
上將恢帝宇壯神臯斷景山之松用而有節感子來之<lb/>
<pb n="KR4h0022_WYG_052-5a"/>
衆役不告勞成仙閣之𢎞敞配紫極之崇髙先是徵規<lb/>
模宏大壮經始聖迹責成梓匠當桂户而八水悠逺植<lb/>
玉堦而千巖相抗升陽烏於赤霄之表棲玉兎於翠㣲<lb/>
之上可以吞貝闕壓崑閬盛矣哉亦神明之化也不可<lb/>
得而稱状觀乎儉以示徳髙即因山虹梁天近丹陛雲<lb/>
還漢武求仙望蓬萊於海上吾君有道致方士於人間<lb/>
厥構既崇其寧惟求正色深沉於木末浮光嶙亂於山<lb/>
頂如翬斯飛獨出于熲農務暇霜氣澄天門闢龍輅升<lb/>
<pb n="KR4h0022_WYG_052-5b"/>
俯人烟於萬井小雲樹於五陵天臨宇宙日照黎蒸是<lb/>
時也靈仙響集品物交感因髙載著於人風有象寕遺<lb/>
於睿覧聖人垂<hi>一作之</hi>化稽古上清彼㑹昌之構宇得朝<lb/>
元之美名不奪穡地知庶心胥悦髙標靈阜表聖夀長<lb/>
亨襟懐動植指掌寰瀛将九圍載廣與三光克明斯乃<lb/>
棟宇之大也雖前史莫之與京夫如是古之濬城隍飭<lb/>
宫苑孰比我君居髙而致逺<lb/>
　　　朝元閣賦<hi>同前韻</hi>　　　　　　孫翊仁<lb/>
<pb n="KR4h0022_WYG_052-6a"/>
神之本也以朝為大乾之徳也以元為髙合二美以制<lb/>
閣俾萬人兮不勞何哉彼朝元之為状厥髙因於嵓嶂<lb/>
岌嶪兮初謂湧於山巔崔嵬兮又謂居于天上崇崇之<lb/>
勢博敞宏壮斜窺渭北笑玉樹而徒空俯對終南與金<lb/>
闕而相抗逈出象外信非人間陽烏乍轉以廻翼翔鵾<lb/>
不逮而空還七聖同逰罷還㐮野萬國以㑹自是塗山<lb/>
既而𤣥冬啓景六合清逈法駕行幸於溫泉羽斾駢羅<lb/>
於髙頂帝乃躋稜層考休徵天之動日之升馳繚垣以<lb/>
<pb n="KR4h0022_WYG_052-6b"/>
望<graphic n="KR0772" url="https://raw.githubusercontent.com/kanripo/KR-Gaiji/master/images/KR0772.png" mimeType="image/png"/>窱開閶闔而越凌兢視逺如邇臨髙可慿于以旁眺<lb/>
于以廻覧忩前桃實在方朔之深知閣上鳳巢表帝軒<lb/>
之聖感昔秦皇學道漢主長生祈年既築望仙復營人<lb/>
既勞止事卒無成豈比夫向背山澤宻邇王城池八水<lb/>
而下臨無地階重巖兮上摩太清至若早霜啓色積雪<lb/>
初晴壯太山之日觀比天台之赤城信我后之攸處與<lb/>
神仙之混并嗟乎登髙作賦十上何晩題陸雲之閣吾<lb/>
道應行薦揚子之文其事不逺<lb/>
<pb n="KR4h0022_WYG_052-7a"/>
　　　朝元閣賦<hi>同前韻</hi>　　　　　　失　名<lb/>
皇帝於驪山之上起仙閣於神臯得凌雲之體勢彰考<lb/>
室之劬勞冠千峯而迥出聳百尺之彌髙蓋取惟清惟<lb/>
净而藉乎以遊以遨干碧霄而宏壮依絶頂而髙抗仰<lb/>
之者目眩心驚俯之者興逸神王納烟霞於袖裏㸔日<lb/>
月於掌上改山為㑹昌之號建福無疆題閣取朝元之<lb/>
名升天有望徒觀其出地表俯人寰飛重簷之日下疊<lb/>
千栱於雲間金鋪燭耀玉磶苔斑蓮井雕梁之彩錯綺<lb/>
<pb n="KR4h0022_WYG_052-7b"/>
忩網户之虚閒屹屹然下臨千仞亭亭然逺對黄山若<lb/>
乃初旭澄霽則勢能孤逈早霞初照如赤城在天台之<lb/>
峯積雪未消若銀臺處蓬莱之頂毎嵗農務隙寒事興<lb/>
聖人之玉輅是動金梯是凌限三休而爰至歴重檻而<lb/>
方慿寒鴈正來下秦山之八水暮烟初起繞漢家之五<lb/>
陵以人心為心則遇物多感以真趣為趣則放情𤣥覧<lb/>
豈不由登此而存所誠處此而無所營方抗隠而述物<lb/>
覺山空而益清七聖不迷勝軒轅㐮野之遊豫萬靈畢<lb/>
<pb n="KR4h0022_WYG_052-8a"/>
集若夏禹塗山之㑹成昔周日之中天擅美秦代之阿<lb/>
房著名既煩費於徭役復荒滛於性情豈與夫險不恃<lb/>
兮髙不傾囂塵絶兮虚白生光一人之息偃歴千載而<lb/>
彌逺者同日而言哉<lb/>
　　　初日見朝元閣賦<hi>以赫臨曉雲髙出蒼翠為韻</hi>郭　遵<lb/>
新豐之路兮朝元有歸客見初陽于東嶺照層閣於南<lb/>
陌惟閣也慿髙不傾惟日也臨下有赫既曈曚而延燭<lb/>
曷埃壒之能隔陽烏之翼兮若駐禁林羲和之轡兮若<lb/>
<pb n="KR4h0022_WYG_052-8b"/>
頓髙岑蒼蒼之質纔辨杲杲之光稍臨發璇題之麗色<lb/>
開玉户之宿隂浮輝外融峻勢無不呈其壮引耀中朗<lb/>
邃宇無以閟其深于原之表揭雲之杪暎朱檻以充<hi>一作</hi>
<hi>彤</hi>融凝粉垣而皛皎司晨而見異星樓之麗霄質明乃<lb/>
光殊日觀之生曉陽彩舒文昭然可分晞拂簷之夜霰<lb/>
辨出棟之朝雲類列仙降真祥光綿幕疑大君臨御瑞<lb/>
氣氤氲諒清旭之初起非反照之猶曛日惟至麗閣亦<lb/>
蓋髙竦莫大之標洪纎奚比委無私之照巨細何迯是<lb/>
<pb n="KR4h0022_WYG_052-9a"/>
以詭狀摩天殊姿詳悉欒虬欲動謂起蟄於春光井蓮<lb/>
倒披若争開於夏日的皪交映岧嶤上軼不殊南榮之<lb/>
明奚獨東方之出閣之峙矣于彼髙崗閣之麗矣于彼<lb/>
朝陽據厚載於秦雍隣顥氣於穹蒼豈比崑崙之山俟<lb/>
燭龍銜耀鳷鵲之觀俟金波寫光孰若列皇都之次鎮<lb/>
王畿之位近白日之貞明總離宫之蒼翠祥雲不散意<lb/>
往仙如存耀景毎臨誠望幸可冀因徘徊而寓目遂<graphic n="KR0877" url="https://raw.githubusercontent.com/kanripo/KR-Gaiji/master/images/KR0877.png" mimeType="image/png"/>
毫而寫意<lb/>
<pb n="KR4h0022_WYG_052-9b"/>
　　　大厦賦<hi>以君子用吉為韻</hi>　　　　　彭殷賢<lb/>
遐觀邃古逖聼前聞北辰居正南面為君莫不茅茨土<lb/>
階以恭儉而為度上棟下宇避燥濕以為文聲芳訏謨<lb/>
乎五典徳廣兆暎於三墳迨乎纉戎天秩啓迪人羣以<lb/>
為百堵仄陋不足以光先正九筵迫狄不足以垂景勲<lb/>
於是資奥區而寫城闕慿大壮而列宫棼杞梓庀匠于<lb/>
季穉林衡僝木於毫分既而工用其法人來以子鼛鼓<lb/>
逢逢版築儗儗離婁督繩以為度<hi>一作用</hi>般輸削墨而為<lb/>
<pb n="KR4h0022_WYG_052-10a"/>
砥侔造化以制作越埃壒而資始珠網滴瀝而露垂丹<lb/>
刻翬飛而霞起危簷矗以露斷髙閣立而雲倚逺而望<lb/>
之莫測其端倪迫而察之但驚其峻峙仰鵾鵬之不逮<lb/>
豈燕雀之能擬於是發禮以釁之勵樂以樂之可謂休<lb/>
以令聞垂之億秭者也既而馮陳就閒是逰是縱笑語<lb/>
卒獲聲色攸重邀觀<hi>一作歡</hi>則環拜興舞命賞則夾道羅<lb/>
從以為一生之歌斯哭斯千載之善禱善頌豈知海縣<lb/>
則天下所有帝王則黔黎攸共固惟不節之嗟蓋不知<lb/>
<pb n="KR4h0022_WYG_052-10b"/>
其所用也豈與夫明主君臨邊鄙静謐儉以足用貴在<lb/>
無佚尚菲陋卑宫室為無為以自保事無事以終日故<lb/>
得國家載寕帑藏充實福祚乃於萬斯永子孫則百而<lb/>
逢吉屢降哀矜之詔頻優耆老之秩斯可謂皇哉唐哉<lb/>
唐哉皇哉而天地長久何三五之能匹也<lb/>
　　　大厦賦<hi>同前韻</hi>　　　　　　　郝名逺<lb/>
昔者天地氤氲洪氣始分穴居野䖏獸聚鳥羣逮乎聖<lb/>
人演卦垂文上棟下宇信宫室之取則紫㣲黄屋表巗<lb/>
<pb n="KR4h0022_WYG_052-11a"/>
廊之在君爰制廣厦克崇景勲崛起黄道孤横翠氛巋<lb/>
峞穹崇若巨鰲負山出大壑巍峩岌嶪似神龍飛漢矗<lb/>
長雲原其本也蕆事作圗成終慮始命班倕召王爾鏟<lb/>
崱嶷平邐迤斬豫章之楩楠伐雲夢之杞梓關山百轉<lb/>
水陸萬里江妃析藏捧明月而時来泉客辭波薦夜光<lb/>
而至止於是規模具工徒庀經之營之載考載擬版築<lb/>
既畢剞劂將已邈矣層構仡然獨起觀其萬栱交穿千<lb/>
櫨叢倚連甍軒昻以鳳翥飛龍夭矯而虹指麟次翼張<lb/>
<pb n="KR4h0022_WYG_052-11b"/>
岑立岳峙綺䟽齊列洞户相似翕赩殿烻<hi>一作雷電</hi>煥爛倚<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>山梁藻梲蟠蛟螭於上楹方井圓泉姹芙蓉於倒水<lb/>
壯而且麗豐不踰軌輪焉奐焉美矣盛矣懿其梁棟之<lb/>
任固非斗筲之子夫成大海者百川所歸構明堂者多<lb/>
材是共亦猶一人出兮百寮從爰建股肱而作輔當其<lb/>
無而有室之用張公獻禱奚子作頌蓋亦美上古之淳朴<lb/>
防後代之驕縱皇矣上帝臨下有秩六合清晏八荒夷<lb/>
謐方將抑末敦本斵雕歸質異茅茨而立宇惡其飾以<lb/>
<pb n="KR4h0022_WYG_052-12a"/>
取卑宫之名削土階而度堂起其厚而崇破觚之實猶<lb/>
且明敭沉隠寤寐英逸燕雀聞而相賀鸞鳯来而應律<lb/>
思與羣公卿士衆官庶匹議經濟之法度籌安危之得<lb/>
失優哉㳺哉日慎一日斯乃國家之盛事嗟難得而賦<lb/>
述獨有間迹林野洗心蓬蓽想芳桂以淹留撫寒松而<lb/>
未出希薦之於大厦保柱石之終吉<lb/>
　　　柱礎賦　　　　　　　　　王　諲<lb/>
稽古太初穴處巢居則大壯之垂象上棟下宇成其室<lb/>
<pb n="KR4h0022_WYG_052-12b"/>
廬迨于中葉僣奢違道木衣緹緗土被文藻列蟠螭於<lb/>
欄檻拖長虹於欀橑謂桂柱之不堅施柱礎以侔其夀<lb/>
考相萬祀而一人偕天地而相保其始也徵士尚方聚<lb/>
徒嵓畔經迴溪之紆欝梯嵳峩於天半披林離之脩蘿<lb/>
刮莓苔之爛漫曜雲霞之彩駮嘉錦章之輝焕圖嵌空<lb/>
設妙筭或攻或鑿呌嘯相賛磓山成雷擊石火散初髣<lb/>
髴而縷析忽砰<graphic n="KR1503" url="https://raw.githubusercontent.com/kanripo/KR-Gaiji/master/images/KR1503.png" mimeType="image/png"/>以氷泮五丁力殫九牛流汗自彼幽<lb/>
藪登庸華觀乃命王爾操繩公輸削墨規上成範方下<lb/>
<pb n="KR4h0022_WYG_052-13a"/>
為則錯坎缺之參差開青熒之古色入紅璧對朱扉廊<lb/>
迴月皎殿廣星稀随風起潤逐日呈輝扣逶迤之環珮<lb/>
拂迴旋之舞衣及夫荏苒時移峥嶸嵗久堂惟荆棘塵<lb/>
埋户牖嗟建章之火流何金石之可守礎則不易人將<lb/>
誰夀礎兮礎兮金堅固曽見深宫㡬人故夫礎之為徳<lb/>
既堅且貞華而尚素晦而尚清象君子之待問扣之則<lb/>
鳴誠在位之有式居必底平平則可久久則不傾無靳<lb/>
固而守樸非昭章而昡明庶夫人之鋭意覽兹物而篤<lb/>
<pb n="KR4h0022_WYG_052-13b"/>
誠<lb/>
　　　階賦　　　　　　　　　　樊　晦<lb/>
昔在軒后棟宇惟新摹諸大壮頼及萬人修宫室以齊<lb/>
列起忩户而相因然後横髙階於左右次危級之相巡<lb/>
上嵳峩而山起下崱屴而龍鱗生蓂莢於堯日舞干戚<lb/>
於舜辰亦可以望聖帝升降觀享頥賓若乃憶趙妃之<lb/>
嬌妬窮漢武之寵慾昭陽特起麗飾繁縟梁纒藻繡窓<lb/>
綴丹綠砌鉛黄金階闐白玉使宫女而攅望聊優㳺以<lb/>
<pb n="KR4h0022_WYG_052-14a"/>
自足下朱履而影亂參差度羅衣而香飛斷續亦有珍<lb/>
物旁秀瓌竒四燭珊瑚碧樹弄晴風明月随珠耀初旭<lb/>
及夫陳后長信獨遭弃捐塵駮紫蘚庭鋪緑錢望金屋<lb/>
而魂絶對玉階而愁連至其戰國云亂七䧺相躔秦兵<lb/>
大起圍邯郸而已合趙楚同㑹運籌䇿而未宣嗟兩君<lb/>
之不决歎毛公之獨賢歴髙堦而直上挺長劍而無前<lb/>
豈不以斯階之見陟光厥事而能全既而衆狀叢開竒<lb/>
勢難纂或干天而上峻或盤空而不斷望之則意悦升<lb/>
<pb n="KR4h0022_WYG_052-14b"/>
之則步緩對謝庭而玉樹中榮臨兎園而芳薇上滿睹<lb/>
臺殿之要者實莫過於兹階美峥嶸之壮麗故作賦以<lb/>
攄懐<lb/>
　　　中堂逺千里賦<hi>以心曲聲光此時勿阻為韻</hi>謝　觀<lb/>
峻宇沉沉朱門阻深豈為遥逺有蔽徽音跬步之中易<lb/>
在一言之地踰時之逹難於千里之心莫不佇立盤桓<lb/>
曕風躑躅或恃穹崇以懈傲或麗欺誣之阨束遂使阼<lb/>
階之上迢遰於天子之田蕭墻之間綿邈於黄河之曲<lb/>
<pb n="KR4h0022_WYG_052-15a"/>
且夫百里之逺一日致之中堂之近經旬履之而所以<lb/>
借淹留之喻等邂逅之期豈君子同風之地在小人革<lb/>
面之時瞻廊廡之不遥便成燕宋念庭除之匪邈差若<lb/>
毫釐是絶音塵有暌言語非入室之士過作脱巾之阻<lb/>
布武之中疲赤驥於崇朝及肩之牆困鴻鵠之一舉唾<lb/>
井之路寥夐及門之子廻翔希日日以見徳尚朝朝以<lb/>
觀光毎望恩波如桂水之流淼淼時瞻徳宇若金城之<lb/>
路茫茫似蔽黄雲纔同明月髙深起於顧盼山岳生於<lb/>
<pb n="KR4h0022_WYG_052-15b"/>
倐忽於是以南軒北宇之嶔岑作河東河西之間越如<lb/>
此禮譲無成薰蕕不明東閣苔滿西園草平倒屣之餘<lb/>
風頓削握髪之清規不行自杜其匡諫之路詎聞乎哀<lb/>
樂之聲是使咫尺蕭條人遐室邇空施棖闑之横壮但<lb/>
見樓臺之邐迤則可以自勵於已寕求於彼君子勿嗟<lb/>
行路難古来如此<lb/>
　<lb/>
　文苑英華卷五十二<lb/>
</p>
<p>
</p>
  </div>
</body>
</text>
</TEI>
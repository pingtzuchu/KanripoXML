<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百三十五</head>
    <p>
<pb n="KR4h0022_WYG_534-1a"/>
欽定四庫全書<lb/>
　文苑英華巻五百三十五　宋　李昉等　編<lb/>
　縣令曹官小吏門十九道<lb/>
　　縣令有客判一道　　　立生祠判一道<lb/>
　　叅軍鶻子判一道　　　卒史有文學判六道<lb/>
　　小吏持劍判三道　　　省官員判四道<lb/>
　　成都令勸學判一道　　縣令祭名山判一道<lb/>
　　吏曹判一道<lb/>
<pb n="KR4h0022_WYG_534-1b"/>
　　　縣令有客判<lb/>
縣令有客吏賀皆往或遺賀錢萬人告其受贓辭云其<lb/>
實不持一錢<lb/>
　　　對　　　　　　　　　　　王　緯<lb/>
賔實有禮將存執贄之儀相在于堂爰司主進之務惟<lb/>
彼縣尹是亦為政詩愷悌以字人需飲食而肅客宓琴<lb/>
多暇偃室常閒將有四方之賔用致萬錢之賀彼吏人<lb/>
而迭進伊或者以遺來財非摭實詞作<hi>一作則</hi>誇誕稽諸<lb/>
<pb n="KR4h0022_WYG_534-2a"/>
漢史且曰大言詳乃吕刑寕聞黷貨哂無狀而即可驗<lb/>
受贓以謂何<lb/>
　　　立生祠判<lb/>
甲有惠政被立生祠百姓祈禱因而獲福或告有妖術<lb/>
訴云非所能致<lb/>
　　　對　　　　　　　　　　　李　宣<lb/>
考龔黃之跡窮卓魯之化不孤良吏可謂能賢甲惠訓<lb/>
聿修仁政所舉丕變舊染化居恒風歎歌邵之徒勤想<lb/>
<pb n="KR4h0022_WYG_534-2b"/>
借寇之無及冀全遺愛遂建生祠殁無媿於張蒼存不<lb/>
謝於王渙因心所感縱獲福而何傷唯道是從豈為術<lb/>
之能致告之誠謬訴乃有孚<lb/>
　　　㕘軍鶻子判<lb/>
西州人逯鶻子先任沙州叅軍永淳二年赴選冬集歸<lb/>
至甘州病經二年今於沙州取選觧不於京臺銓試直<lb/>
赴神都選曹司判不許稱鄉路阻逺既有田牧合便赴<lb/>
選<lb/>
<pb n="KR4h0022_WYG_534-3a"/>
　　　對　　　　　　　　　　　康子元<lb/>
域中有道天下無外雖在戎落亦挂周行鶻子運偶南<lb/>
薰地濵西域乆沐唐虞之化獲叅州郡之班萬里牽絲<lb/>
俄畢子荆之任九流懸鏡行披彦輔之雲未果登龍旋<lb/>
<hi>一作先</hi>驚退鷁金㣲絶徼將還敬梓之鄉玉塞遥途尚轉<lb/>
飄蓬之陌風霜之疾忽遘於虵杯寒暑之期亟環於鳯<lb/>
律瞻彼故里歸路仍懸載撫身名銓衡復及本州文觧<lb/>
難以希求往地官曹易為憑託遂蒙申送但事奔波不<lb/>
<pb n="KR4h0022_WYG_534-3b"/>
就京邑仙臺直指神都覽觀辭官歴稔不可妄託田牧<lb/>
明勑垂文無宜越來此選二途咸爽百慮空馳請精詭<lb/>
隨之人無黷清通之鑒<lb/>
　　　卒史有文學判<lb/>
有司選擇卒史以文學掌故<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>員有比百石已上誦多<lb/>
者先求之不得訟如功令<lb/>
　　　對　　　　　　　　　　　李庭暉<lb/>
學以從政位將禄賢必考㣲言以登稱<hi>疑作稍</hi>食詢諸漢<lb/>
<pb n="KR4h0022_WYG_534-4a"/>
制或漸通班按彼周官湏當下秩若業同晁錯才比匡<lb/>
衡多聞闕疑果行育徳三墳五典顧倚相而無慙七略<lb/>
九流仰劉歆而可繼固宜虗位允應旁求實乖與善之<lb/>
情而啓多訟之訴含光易退則醜歸於訟者推誠應物<lb/>
復過在於有司儻其誦過萬言加以通識千古與能從<lb/>
事可不務乎<lb/>
　　　同前　　　　　　　　　　賀蘭恒<lb/>
學古入官選才署吏以賢制爵無替舊典必加明試抑<lb/>
<pb n="KR4h0022_WYG_534-4b"/>
有前聞惟彼司存綜乎推擇課以經藝節其通敏或奉<lb/>
常以述職乍春坊而視事遂使晁錯通經將智囊而見<lb/>
擢東方荅客議雄辨以登難然則服勤滿嵗人實勞心<lb/>
纔補卒史報亦何輕無儒雅之超昇孰刀筆之叨㨿訟<lb/>
如功令誠謂有孚<lb/>
　　　同前　　　　　　　　　　賈季良<lb/>
與能賛國于以敷求噐人弼政聿先精擇有司審才無<lb/>
遺曲藝雖厮役之未劇亦文學以是徵列彼卒史典新<lb/>
<pb n="KR4h0022_WYG_534-5a"/>
掌故將適時而給務蓋從事以<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>員百石伊何九流清<lb/>
品禮秩式叙因等夷而不易干求無稽雖誦多而奚取<lb/>
欲加重典之科難取薄言之訴請詳漢道方議吕刑<lb/>
　　　同前　　　　　　　　　　史　溆<lb/>
學古入官議事以制既叙功而論徳將按名以責實眷<lb/>
乃卒史寔惟王人爰從推擇以膺明試同馬遷之有論<lb/>
望絶為郎異晁錯之登科才非<hi>一作無</hi>掌故進取棄於鳬<lb/>
短擇先得於龜長雖漢制四科先於徳行而孔門十哲<lb/>
<pb n="KR4h0022_WYG_534-5b"/>
稱以文學求之者何方倚相之能讀有司奚失俾平津<lb/>
之下第且一言體國珪爵斯分片善不遺草萊靡滯薄<lb/>
言之訟功令式昭舉事之愆有司彌逺<lb/>
　　　同前　　　　　　　　　　費光俗<lb/>
懿文聚學以期致逺難進易退必在從誠且晁錯多才<lb/>
亦先於掌故東方答客豈望於侍郎茍有求於叙進亦<lb/>
何同於卒史受禄不誣致貴有漸陟遐由邇楊園必倚<lb/>
於畝丘在著從㣲増氷有成於積水方進寧辭於計食<lb/>
<pb n="KR4h0022_WYG_534-6a"/>
陶潜不耻<hi>一作喜</hi>於折腰矧兹百石之比乃是上農之秩<lb/>
誦多為美誠有司之合甄先求見黜宜功令之致訟罪<lb/>
自已招誰可怨咎<lb/>
　　　同前　　　　　　　　　　鄭　務<lb/>
縣官凝命化天下以人文<hi>一作字</hi>有司慎舉闡大猷以儒<lb/>
行雖司徒既有詞客當國豈無髦士掌故帶經傳業射<lb/>
䇿㣲庸歐陽生之代業自昔斯授孔安國之家書居常<lb/>
時習刺六經以逹士就百石以代耕曩者植杖而耘未<lb/>
<pb n="KR4h0022_WYG_534-6b"/>
常釋巻今茲栫棘而訊豈廢傳儒由是䇿名廷尉公門<lb/>
惟其自訟<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>員文學卒史實以次敦以命求之自貽不<lb/>
得嫉詞多而有訟誣功令而不公寧假爰書宜從告詰<lb/>
　　　小吏持劒判<lb/>
得乙為小吏持劍執燭事功曹後忽帶劍於槐棄炬於<lb/>
地功曹將罰之乙不伏<lb/>
　　　對<lb/>
天生小人以事君子各徇所守式恭爾位恪勤或懈法<lb/>
<pb n="KR4h0022_WYG_534-7a"/>
罰必施居官之恒雖細不宥既署名於小吏則委質於<lb/>
功曹持劒為儀執炬行夜乙誠微品猥搆無良徒効激<lb/>
節慕竒不知安卑守道遂使披蓮寳鍔向春樹而棄捐<lb/>
爇桂華熖委宵途而撲滅執御洋洋不爽伊善為物諤<lb/>
諤果貽其傷空思强梁罪欲何逭<lb/>
　　　同前　　　　　　　　　　趙頥真<lb/>
王爵髙懸惟才是與君子陳力必厠周行雖士庶區分<lb/>
固有限於流品而忠信之道是無隔於胥徒乙也鯫生<lb/>
<pb n="KR4h0022_WYG_534-7b"/>
職司小吏業非地望有殊代禄之家才同懐寳頗異名<lb/>
人之子念荆璧之未斷惜連城之莫知吾道不行斯命<lb/>
也已<hi>一作命斯其也</hi>執鞭之事抑亦為之遂僶俛於下寮俄鞠<lb/>
躬而從役持劍曠久執炬斯勤竟無自明之効莫騁鉛<lb/>
刀之割掃丞相之門忠貞未表<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>功曹之卒日月其除<lb/>
無徐君之知已追延陵之挂劒爾位其曠誠逃王者之<lb/>
規嚴罰將加恐有蔽賢之責司徒尚猶不拜主吏更欲<lb/>
何尤不伏之辭恐為妄作<lb/>
<pb n="KR4h0022_WYG_534-8a"/>
　　　同前　　　　　　　　　　翟禹錫<lb/>
周曰胥吏漢稱轓幹既别府中之位仍標軨下之曹所<lb/>
以安其計食從於負版乙忻逢有造幸預可封不學竒<lb/>
童俄為小吏既而心勤左右荏苒驅馳慕郭太之平生<lb/>
有蕭何之志業帶昆吾之寳寕慙挂樹之人棄囬禄之<lb/>
煙誰賞移薪之客功曹班同許邵才謝山濤未見優容<lb/>
飜聞致罸情有所急罪不合加<lb/>
　　　省官員判<lb/>
<pb n="KR4h0022_WYG_534-8b"/>
有司議户口減耗請省州縣百姓訴云州縣廢則所𨽻<lb/>
濶逺罷人益困請省官員<lb/>
　　　對　　　　　　　　　　　司馬滔<lb/>
時康官僃所藉為理户減務煩則害於政有司縻我王<lb/>
爵思立國體知師旅之後版籍徒懸念閭里之空州縣<lb/>
宜省誠有可尚議未得中雖在濟物之規實亦勤人於<lb/>
逺請依百姓之訴用減庶寮之員省事省官晋朝髙其<lb/>
論從人從欲魯史異其文自古以然孰謂非允<lb/>
<pb n="KR4h0022_WYG_534-9a"/>
　　　同前　　　　　　　　　　杜　顗<lb/>
列地之圖辨邦之数制以[門@里]里設其井田居無遊人地<lb/>
不曠土頃因群寇且有大軍既為患於凶年毎屬想於<lb/>
美嵗方今國歩將泰人心盡歸乆悲風土之殊咸戀枌<lb/>
榆之舊則百堵皆作三農聿修既富之教已興食貪之<lb/>
惡<hi>一作貧之怒</hi>將息故郊遂絶不毛之地郛閈鮮無名之人<lb/>
商旅厚生無屑心於倚市黎甿樂業必食力於代田然<lb/>
後地不耕耘税以三家之粟宅無樹藝罰其一里之泉<lb/>
<pb n="KR4h0022_WYG_534-9b"/>
何必具以寮寀而欲省其州縣與其削邑寧愈減官是<lb/>
為政先實亦教本咨爾户部恤我人言將以攻乎異端<lb/>
不如坐進此道<lb/>
　　　同前　　　　　　　　　　盧　偘<lb/>
度土居人是齊勞逸列官撫俗亦藉忠良茍適於宜寕<lb/>
求改作頃者三苖未偃萬人靡安遂令麗土之甿多困<lb/>
轉蓬之役今寰瀛有截率土無虞稽版籍而多虗望喬<lb/>
木而未復有司爰憂爾爵式保我人議併州閭庶節賦<lb/>
<pb n="KR4h0022_WYG_534-10a"/>
役眷夫白屋是啓丹誠請減職員以規省約且廢州則<lb/>
邑居不接聽訟實難省吏則權制可遵恤隠何害况官<lb/>
不必備標之典經人之告勞豈忘惠廸<lb/>
　　　同前<lb/>
禹别九州秦稱百郡非無沿革屡有廢興茍損益之或<lb/>
差亦因循而是務頃者暫遇奸宄人或流亡軍旅是加<lb/>
荒饉仍及遂使黔黎失業喬木罕見於人煙井邑為墟<lb/>
壊垣寜聞於畎畆洎乎皇威逺被寰宇肅清頻霑利澤<lb/>
<pb n="KR4h0022_WYG_534-10b"/>
之私遂忘干戈之患省司以罷人是恤議廢置於州縣<lb/>
百姓以遐路告勞難駿奔於𨽻屬衆以减員是請或願<lb/>
取新官以省邑為謀盍宜仍舊從人欲也無或違之<lb/>
　　　成都令勸學判<lb/>
得成都令江延調縣中子弟二十以上除其吏徭各率<lb/>
環刀一宻布十令詣大學府司科擅賦斂録事批放仍<lb/>
舉科諸生謀殺之罪<lb/>
　　　對　　　　　　　　　　　李　乂<lb/>
<pb n="KR4h0022_WYG_534-11a"/>
郎官上應列星惟帝稱難邑宰下宣風化得人斯委江<lb/>
延材膺訓俗功寄臨人拜職周京銅章之秩六百隨班<lb/>
蜀國劍門之路五千兾行鄒魯之風思變彭岷之俗上<lb/>
琴臺而訓翟依石鏡而翔鸞將𢎞富教之宜用廣文儒<lb/>
之業爰調子弟是蠲徭賦環刀宻布聚糧求任土之資<lb/>
裂裳負笈函席就横經之道惜乎英靈莫嗣曽靡尚於<lb/>
摳衣剛悍猶傳遂有歌於剚刃不漸文翁之化有逾原<lb/>
壤之愆擅賦之條在江延之何負謀殺之狀顧諸生而<lb/>
<pb n="KR4h0022_WYG_534-11b"/>
已彰上藩之斷頗乖録事之批為得<lb/>
　　　縣令祭名山判<lb/>
乙為邑宰祭其封内名山州將按其非法訴稱旱暵甚<lb/>
所以祈之茍利於人不敢避也<lb/>
　　　對　　　　　　　　　　　王重華<lb/>
山川咸秩嘉其以靈雪霜不時於是乎禜庪懸斯設典<lb/>
禮孔明乙職惟奉公思不出位百里行善且在子男之<lb/>
列十倫展祭爰僣諸侯之封孰謂鄹人不如林放固宜<lb/>
<pb n="KR4h0022_WYG_534-12a"/>
按法曽是簡彝必也驕陽害時司嗇憚暑詩歌太甚義<lb/>
救如焚信靡神而不宗在精祈而則可用寕旱暵難責<lb/>
䂓為雖欲正名如其恤隠不乏吾事湏旌墨綬之賢空<lb/>
惜爾無允為彤䄡之舉<lb/>
　　　吏曹判<lb/>
得甲之周親執工伎之業吏曹以甲不合仕甲云今見<lb/>
修改吏曹又云雖改仍限三年後聽仕未知合否<lb/>
　　　對<lb/>
<pb n="KR4h0022_WYG_534-12b"/>
業有四人職無二事如或居肆則不及仕門甲爰有周<lb/>
親是稱工者方執伎<hi>集作耻役</hi>以事上且思禄在其中有慕<lb/>
九流雖欲自遷其業未經三載安可同升諸公雖違甲<lb/>
令之文宜守吏曹之限如或材髙㧞俗行茂出羣豈唯<lb/>
限以常科自可登乎大用以斯而議誰曰不然<lb/>
　<lb/>
　<lb/>
　文苑英華巻五百三十五<lb/>
</p>
<p>
</p>
  </div>
</body>
</text>
</TEI>
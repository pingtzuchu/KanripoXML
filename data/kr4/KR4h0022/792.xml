<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百九十三</head>
    <p>
<pb n="KR4h0022_WYG_792-1a"/>
欽定四庫全書<lb/>
　文苑英華巻七百九十三　宋　李昉等　編<lb/>
　傳<lb/>
　　陳子昻别傳一首　　　田司馬傳一首<lb/>
　　陸文學自傳一首　　　圬者王承福傳一首<lb/>
　　毛頴傳一首　　　　　革華傳一首<lb/>
　　　陳子昻别傳　　　　　　　盧藏用<lb/>
陳子昻字伯玉梓州射洪縣人也本居頴州四世祖方<lb/>
<pb n="KR4h0022_WYG_792-1b"/>
慶得墨翟祕書隱於武東山子孫因家焉世為豪族父<lb/>
元敬瑰偉倜儻年二<hi>陳子昻集作三</hi>十以豪俠聞屬鄉人阻饑<lb/>
一朝散萬鍾之粟而不求報於是逺近歸之若龜魚之<lb/>
赴淵也以明經擢第授文林郎因䆒覽墳籍居家園以<lb/>
求其志餌地骨錬雲膏四十餘年嗣子子昻奇傑過人<lb/>
姿狀嶽立始以豪家子馳俠使氣至年十七八未知書嘗<lb/>
從博徒入卿學慨然立志因謝絶門客專精墳典數年<lb/>
之間經史百家罔不該覽尤善屬文雅有相如子雲之<lb/>
<pb n="KR4h0022_WYG_792-2a"/>
風骨初為詩幽人王適見而驚曰此子必為文宗矣年<lb/>
二十一始東入咸京遊太學歴抵郡公都邑靡然屬目<lb/>
矣由是為逺近所籍甚以進士對䇿髙第屬唐髙宗大<lb/>
帝崩于洛陽宫靈駕將西歸子昻乃獻書閣下時皇上<lb/>
以太后居攝覽其書而壯之召見問狀子昻貎寢寡援<lb/>
然言王覇大畧君臣之際甚慷慨焉上壯其言而未深<lb/>
知也乃勑曰梓州人陳子昻地籍英靈文稱偉曄拜麟<lb/>
臺正字時洛中傳冩鬻其書市肆閭巷吟諷相屬乃至<lb/>
<pb n="KR4h0022_WYG_792-2b"/>
轉相貿鬻飛馳逺邇秩滿隨常牒補右衞胄曹上數召<lb/>
見問政事言多切直書奏輙罷之以繼母憂解官服闋<lb/>
拜右拾遺子昻<hi>闕</hi>晩愛黃老之言尤躭味易象往往精<lb/>
詣在職黙然不樂私有掛冠之意屬契丹以營州叛建<lb/>
安郡王攸冝親㧾戎律臺閣英妙皆署軍麾特勑子昻<lb/>
參謀帷幕軍次漁陽前軍王孝傑等相次䧟沒三軍震<lb/>
慴子昻進諌曰主上應天順人百蠻向化契丹小醜敢<lb/>
謀亂常天意將空東北之隅以資中國也大王以元老<lb/>
<pb n="KR4h0022_WYG_792-3a"/>
懿親威畧邁世受律廟堂弔人問罪精甲百萬以臨薊<lb/>
門運海陵之倉馳隴山之馬積南方之甲發西山之雄<lb/>
傾天下以事一隅此猶舉太山而壓卵建瓴破竹之勢<lb/>
也然而張𤣥遇王孝傑等不謹師律授首虜庭由此長<lb/>
冦威而殆戰士夫冦威長則難以爭鋒戰士殆則無以<lb/>
制變今敗軍之後天下側耳草野傾聽國政今大王冲<lb/>
謙退讓法度不申每事同前何以統衆前如兒戱豈徒<lb/>
為賊所輕亦生天下奸雄之心聖人威制六合故用聲<lb/>
<pb n="KR4h0022_WYG_792-3b"/>
爾非能家至户到然後可服况兵貴先聲今發半天下<lb/>
之兵以屬王安危成敗在百日之内何可輕以為尋常<lb/>
大王若聽愚計即可行若不聽必無功矣須共成功報<lb/>
國可欲送身誤國耶伏乞審聽請盡至忠之言凡軍須<lb/>
先比量智愚衆寡勇怯强弱部校將率士卒之勢然後<lb/>
可合戰求利以長攻短今皆同前不量力又不簡練暗<lb/>
驅烏合敗後怯兵欲討賊何由取勝僕一愚夫猶言不<lb/>
可况奸賊勝氣十倍未可當也且統衆禦奸須有法制<lb/>
<pb n="KR4h0022_WYG_792-4a"/>
親信若單獨一身則朱亥金鎚有竊發之勢不可不畏<lb/>
人有負琬琰之寳行於途必被刼賊何者為寳重人愛<lb/>
之今大王位重又㧾半天下兵豈直琬琰而已天下利<lb/>
器不可一失一失即後有聖智之力難為功也故願大<lb/>
王於此决䇿非小讓兒戱可了若此不用忠言則至時<lb/>
機已失機與時一失不可冄得願大王熟察大王誠能<lb/>
聽愚計乞分麾下萬人以為前驅則王之功可立也建<lb/>
安方求鬬士以子昂素是書生謝而不納子昻體弱多<lb/>
<pb n="KR4h0022_WYG_792-4b"/>
疾感激忠義嘗欲奮身以答國士自以官在近侍又叅<lb/>
預軍謀不可見危而惜身茍容他日又進諌言甚切至<lb/>
建安謝絶之乃署以軍曹子昻知不合因箝黙下列<hi>一作</hi>
<hi>吏</hi>但兼掌書記而已因登薊北樓感昔樂生燕昭之亊<lb/>
賦詩數首乃泫然流涕而歌曰前不見古人後不見來<lb/>
者念天地之悠悠獨愴然而涕下時人莫知之也及軍<lb/>
罷以父老表乞罷職歸侍天子優之聽帶官取給而歸<lb/>
遂於射洪西山構茅宇數十間種樹採藥以為飬嘗恨<lb/>
<pb n="KR4h0022_WYG_792-5a"/>
國史蕪雜乃自漢孝武之後以迄于唐為後史記綱紀<lb/>
粗立筆削未終鍾文林府君憂其事廢子昻性至孝哀<lb/>
號柴毁氣息不逮屬本縣令叚簡貪暴殘忍聞其家有<lb/>
財乃附㑹文法將欲害之子昻荒懼使家人納錢二十<lb/>
萬而簡意未塞<hi>陳集作已</hi>數輿曵就吏子昻素羸疾又哀毁<lb/>
杖不能起外廹苛政自度力氣恐不能全因命蓍自筮<lb/>
卦成仰而號曰天命不佑吾其死矣於是遂絶年四十<lb/>
二子昻有天下大名而不以矜人剛斷强毅而未嘗忤<lb/>
<pb n="KR4h0022_WYG_792-5b"/>
物好施輕財而不求報性不飲酒至於契情㑹理兀然<lb/>
而醉工為文而不好作其立言措意在王覇大畧而已<lb/>
時人不之知也尤重交友之分意氣一合雖曰白刄不<lb/>
可奪也友人趙真固鳯閣舍人陸餘慶殿中侍御史畢<lb/>
構監察御史王無競亳州長史房融右史崔泰之處士<lb/>
太原郭襲徵道人史懐一皆篤嵗寒之交與藏用遊㝡<lb/>
乆飽於其論故其事可得而述也其文章散落多得之<lb/>
於人口今所存者十巻嘗著江上丈人論將磅礴機化<lb/>
<pb n="KR4h0022_WYG_792-6a"/>
而與造物者遊遭家難亡之荆州倉曹槐里馬擇曰擇<lb/>
昔從父友王適獲陳君忻然忘我㓜齡矣榆闗之役君<lb/>
籌其謀戎安累年不接晤語聖歴初君歸寧舊山有挂<lb/>
冠之志予懐役南遊遘茲歡甚幽林清泉醉歌絃詠用<lb/>
覽所記倐徧岷峨予旋未㡬陳君將化悲夫言絶道冥<lb/>
杳然若䘮之幾延陵心許而彼已亡天䘮斯文我恨何及<lb/>
君故人范陽盧藏用集其遺文為序傳識者稱其實録<lb/>
嗚呼陳君為不亡矣遂為賛曰岷山導江回薄萬里浩<lb/>
<pb n="KR4h0022_WYG_792-6b"/>
瀚鴻溶東注滄海靈光氛氲上薄紫雲其瑰寳所育則<lb/>
生異人於戯才可兼濟屈而不伸行通神明困於庸竪<lb/>
子曰道之將䘮也命矣夫<lb/>
　　　田司馬傳　　　　　　　　于　卲<lb/>
司馬姓田氏名某字某其先盖自齊諸田之裔逺代仕<lb/>
漢徙家於秦世<hi>一作今</hi>為京兆茂陵人也生而岐嶷七嵗<lb/>
能誦詩遂通諸經齒太學數嵗不上第因左常侍王倕<lb/>
授職西河之地乃喟然而嘆謂同舍生曰大丈夫立身<lb/>
<pb n="KR4h0022_WYG_792-7a"/>
致位不在於此徒索長安米耳遂投刺王公見而奇之<lb/>
數日酬對以為必可用也遂表隨軍要籍從事耳目甚<lb/>
有禆補居無何公罷將軍下勢禄乃不及亦無愠色御<lb/>
史大夫哥舒翰兼統五原雅知其人得之甚喜表清勝<lb/>
府别將非其好也人皆嘆屈獨不以介意驟改永平府<lb/>
左果毅長松府折衝雖從列叙亦不出牙幢之内矣天<lb/>
寳中士馬殷富國用仰給哥舒公得黷武於河隴之間<lb/>
横行青海河收九曲西拓蕃境數千里置亭候郡邑創<lb/>
<pb n="KR4h0022_WYG_792-7b"/>
鄯城郡於河源軍又𨽻臨蕃縣由是選舉能吏以充員<lb/>
位者見善如不及臨蕃介在大<hi>一作天</hi>府尤難其人所被斟<lb/>
酌者蓋百餘軰人人自以為得令而哥舒公决䇿取之<lb/>
招輯新附承上接下罔有不悦其聲洋洋播於逺近㑹<lb/>
安禄山以范陽叛潼闗失守有詔御史中丞郭英乂專<lb/>
制隴右未及下車表渭州隴西縣令實資舊跡撫我凋<lb/>
甿曽未浹年風俗大變郭公嘗按部至邑見其治理褒<lb/>
歎乆之不以禮物為隔時<hi>一作特</hi>為公道見合下榻宴慰<lb/>
<pb n="KR4h0022_WYG_792-8a"/>
累日方還今閬州刺史馬雄參謀軍事亦幕之良也時<lb/>
有序述滿嵗鳯翔尹李鼎復兼隴右以秦渭臨洮餉饋<lb/>
不繼發漢陽之賦以資之遂舉知長道縣事仍表請起<lb/>
拜清要固辭不獲隨牒員來在公之勤嵗寒不易嘉聲<lb/>
美政益震於曩時自是日慎一日謙而致讓者至於數<lb/>
四時特進鴻臚卿兼刺史太原王公勞於取人逸於用<lb/>
人前後褒貶無有不當田公雖讓徳有餘而王公渴日<lb/>
不足遂舉攝司馬仍知縣事聊以為喻且俟後命書曰<lb/>
<pb n="KR4h0022_WYG_792-8b"/>
靡不有初鮮克有終田公有焉詩曰惟其有之是以似<lb/>
之王公有焉故人歌之曰二公更事闔境之庇二公其<lb/>
休誰其為嗣君子聞之曰漢陽之郊政有經矣昔有巫<lb/>
宓卓魯亦由今之視昔雲霄之望豈徒然哉邵忝春秋<lb/>
之徒實採輿人之誦執簡以徃為之傳云<lb/>
　　　陸文學自傳<lb/>
陸子名羽字鴻漸不知何許人也或云字羽名鴻漸未<lb/>
知孰是有仲宣孟陽之貎陋而有相如子雲之口吃而<lb/>
<pb n="KR4h0022_WYG_792-9a"/>
為人才辯為性𥚹躁多自用意朋友規諌豁然不惑凡<lb/>
與人宴處意有所適<hi>一作擇</hi>不言而去人或疑之謂生多<lb/>
瞋又與人為信縱氷雪千里虎狼當道而不諐也上元<lb/>
初結廬於茗溪之湄閉闗讀書不雜非類名僧高士談<lb/>
讌永日常扁舟往來山寺隨身唯紗巾藤鞵短褐犢鼻<lb/>
往往獨行野中誦佛經吟古詩杖擊林木手㺯流水夷<lb/>
猶徘徊自曙逹暮至日黒興盡號泣而歸故楚人相謂<lb/>
陸子蓋今之接輿也始三嵗<hi>一作載</hi>惸露育於竟陵太師<lb/>
<pb n="KR4h0022_WYG_792-9b"/>
積公之禪自九嵗學屬文積公示以佛書出世之業子<lb/>
答曰終鮮兄弟無復後嗣染衣削髮號為釋氏使儒者<lb/>
聞之得稱為孝乎羽將授孔聖之文公曰善哉子為孝<lb/>
殊不知西方染削之道其名大矣公執釋典不屈子執<lb/>
儒典不屈公因矯憐撫愛歴試賤務掃寺地㓗僧厠踐<lb/>
泥汚牆負瓦施屋牧牛一百二十蹄竟陵西湖無紙學<lb/>
書以竹畫牛背為字他日於學者得張衡南都賦不識<lb/>
其字但於牧所倣青衿小兒危坐展巻口動而已公知<lb/>
<pb n="KR4h0022_WYG_792-10a"/>
之恐漸漬外典去道日曠又束於寺中令芟剪卉莽以<lb/>
門人之伯主焉或時心記文字懵然若有所遺灰心木<lb/>
立過日不作主者以為慵墮鞭之因歎云恐嵗月往矣<lb/>
不知其書嗚咽不自勝主者以為蓄怒又鞭其背折其<lb/>
楚乃釋因倦所役捨主者而去巻衣詣伶黨著謔談三<lb/>
篇以身為伶正㺯木人假吏藏珠之戯公追之曰念爾<lb/>
道䘮惜哉吾本師有言我弟子十二時中許一時外學令<lb/>
降伏外道也以吾門人衆多令從爾所欲可捐樂工書<lb/>
<pb n="KR4h0022_WYG_792-10b"/>
天寳中郢人酺於滄浪邑吏召子為伶正之師時河南<lb/>
尹李公齊物黜守見異提手撫背親授詩集於是漢沔<lb/>
之俗亦異焉後負書於火門山鄒夫子别墅屬禮部郎<lb/>
中崔公國輔出竟陵因與之遊處凡三年贈白驢烏幇<lb/>
<hi>一作犁下同</hi>牛一頭文槐書凾一枚白驢幇牛襄陽太守李<lb/>
憕<hi>一云澄一云棖</hi>見遺文槐凾故盧黄門侍郎所與此物皆已<lb/>
之所惜也宜野人乗蓄故特以相贈洎至徳初泰<hi>一作秦</hi>
人過江子亦過江與呉興釋皎然為緇素忘年之交少<lb/>
<pb n="KR4h0022_WYG_792-11a"/>
好屬文多所諷諭見人為善若已有之見人不善若已<lb/>
羞之忠言逆耳無所廻避繇是俗人多忌之自祿山亂<lb/>
中原為四悲詩劉展窺江淮作天之未明賦皆見感激<lb/>
當時行哭涕泗著君臣契三巻源觧三十巻江表四姓<lb/>
譜八巻南北人物志十巻呉興歴官記三巻湖州刺史<lb/>
記一巻茶經三巻占夣上中下三巻並貯於褐布囊上<lb/>
元年辛丑嵗子陽秋二十有九日<lb/>
　　　圬者王承福傳　　　　　　韓　愈<lb/>
<pb n="KR4h0022_WYG_792-11b"/>
圬之為伎賤且勞者也有業之其色若自得者聽其言<lb/>
約而盡問之王其姓承福其名世為京兆長安農夫天<lb/>
寳之亂發人為兵持弓矢十三年有官勲棄之來歸䘮<lb/>
其土田手鏝衣食餘三十年舍於市之主人而歸其屋<lb/>
食之當焉視時屋食之貴賤而上下其圬之傭以償之<lb/>
有餘則以與道路之廢疾餓者焉又曰粟稼而生者也<lb/>
若布與帛必蠶績而後成者也其他所以飬生之具皆<lb/>
待人力而後完<hi>獨本有者字</hi>也吾皆頼之然人不可徧為宜<lb/>
<pb n="KR4h0022_WYG_792-12a"/>
乎各致其能以相生也故君者理我所以出令<hi>二字蜀本作生</hi>
者也而百官者承君之化者也任有大小<hi>集作大小</hi>唯其所<lb/>
能若器皿焉食焉而怠其亊必有天殃故吾不敢一日<lb/>
捨鏝以嬉夫鏝易能可力焉又誠有功取其直雖勞無<lb/>
愧吾心安焉夫力易强而有功也心難强而有智也用<lb/>
力者使於人用心者使人亦其宜也吾特<hi>集作故</hi>擇其易<lb/>
為而無愧者取焉嘻吾操鏝以入貴富之家有年矣有<lb/>
一至者焉又往過之則為墟矣有再至三至者焉而往<lb/>
<pb n="KR4h0022_WYG_792-12b"/>
過之則為墟矣問之其鄰或曰噫刑戮也或曰身既死<lb/>
而其子孫不能有也或<hi>集有則字</hi>曰死而歸之官也吾以是<lb/>
觀之非所謂食焉而怠其事而得天殃者耶非強心以<lb/>
智而不足不擇其才之稱否而冐之者耶非多行可愧<lb/>
知其不可而强為之者耶<hi>十字蜀本作知其不可能而強為之者耶</hi>將<lb/>
貴富難守薄功而厚饗<hi>蜀本有之字</hi>者耶抑豐悴有時一去<lb/>
一來不可常者耶吾之心憫焉是故擇其力之可能者<lb/>
行焉樂富貴而悲貧賤我豈異於人哉又曰功大者其<lb/>
<pb n="KR4h0022_WYG_792-13a"/>
所以自奉也博妻與子皆飬於我者也吾能薄而功小<lb/>
不有之可也又吾所謂勞力者<hi>集有也字</hi>若立吾家而力不<lb/>
足則心又勞也一身而二任焉雖聖者不可能也愈始<lb/>
聞而惑之又從而思之蓋賢者也蓋所謂獨善其身者<lb/>
也然吾有譏焉謂其自為也過多其為人也過少其學<lb/>
楊朱之道者耶楊朱之道不肯拔我一毫而利天下而<lb/>
夫人以有家為勞心不肯一動其心以蓄其妻子其肯<lb/>
勞其心以為人者哉雖然其賢於世之患不得之而患<lb/>
<pb n="KR4h0022_WYG_792-13b"/>
失之者以濟其生之欲貪邪而亡<hi>集作忘</hi>道以䘮其身者<lb/>
其亦逺矣又其言有可以警余者故余為之傳而自鑒<lb/>
焉<lb/>
　　　毛頴傳<lb/>
毛頴者中山人也其先明眎佐禹理<hi>集本文粹作治</hi>東方土<hi>閣本</hi>
<hi>作土</hi>飬萬物有功因封於卯地死為十二神嘗曰吾子孫<lb/>
神明之後不可與物同當吐而生已而果然明眎八世<lb/>
孫䨲世傳當殷時居山得神仙之術能匿光使物竊姮<lb/>
<pb n="KR4h0022_WYG_792-14a"/>
娥騎蟾蜍入月其後代遂隱不仕或<hi>文粹無此字</hi>云居東郭<lb/>
者號東郭曰㕙狡而善走與韓盧爭能盧不及盧怒與<lb/>
宋鵲<hi>集作㹱</hi>謀而殺之醢其家秦始皇時使<hi>二本無此字</hi>䝉將<lb/>
軍恬南伐楚次中山將大獵以懼楚召左庶長與軍尉<lb/>
以連山筮之得天與人文之兆筮者賀曰今日之獲不<lb/>
角不牙衣褐之徒缺口而長鬚八竅而趺居獨取其髦<lb/>
簡牘是資天下其同書秦其遂兼諸侯乎遂獵圍毛氏<lb/>
之族拔其毫載頴而歸獻俘于章臺宫聚其族而加束<lb/>
<pb n="KR4h0022_WYG_792-14b"/>
縛焉秦皇帝使恬賜之湯沐而封諸管城號曰管城子<lb/>
日見親寵任事頴為人强記而便敏自結繩之代以及<lb/>
秦事無不纂録隂陽卜筮占相醫方族氏山經地志字<lb/>
書圖畫九流百家天人之書乃至<hi>一字文粹作及</hi>浮圖老子外<lb/>
國之説皆所詳悉又通於當代之務官府簿書市井貨<lb/>
錢註記唯上所使自秦始皇及太子扶蘇胡亥丞相李<lb/>
斯中車府令髙下及國人無不愛重又善<hi>集作喜</hi>隨人意<lb/>
正直邪曲巧拙一隨其人雖後見廢棄終黙不洩惟不<lb/>
<pb n="KR4h0022_WYG_792-15a"/>
喜武士然見請亦時往累遷<hi>文粹作拜</hi>中書令與上益狎上<lb/>
嘗呼為中書君上親决事以衡石自程雖宮人不得立<lb/>
左右獨頴與執燭者常侍上休方<hi>蜀本作乃</hi>罷頴與絳人陳<lb/>
𤣥𢎞農陶泓及㑹稽楮先生友善相推致其出處必偕<lb/>
上召頴三人者不待詔輙俱往上未嘗恠焉後因進見<lb/>
上將有任使拂拭之因免冠謝上見其髮秃又所摹畫<lb/>
不能稱上意上嘻笑曰中書君老而秃不任吾用吾嘗<lb/>
謂君中書<hi>文粹有君字</hi>而今不中書耶對曰臣所謂盡心者<lb/>
<pb n="KR4h0022_WYG_792-15b"/>
也<hi>文粹作焉</hi>因不待召歸封邑終于管城其子孫甚多散處<lb/>
中國夷狄皆冒管城唯居中山者能繼父祖業<lb/>
太史公曰毛氏有兩族其一姬姓文王之子封於毛所<lb/>
謂魯衞毛𣆀者也戰國時有毛公毛遂獨中山之族不<lb/>
知其本所出子孫最為蕃昌春秋之成見絶於孔子而<lb/>
非其罪及䝉將軍拔中山之毫始皇封之管城世遂有<lb/>
名而姬姓之毛無聞頴始以俘見卒見<hi>卒字一作幸</hi>任使秦<lb/>
之滅諸侯頴與<hi>文粹作亦</hi>有功賞不酬勞以老見踈秦其<hi>集作</hi>
<pb n="KR4h0022_WYG_792-16a"/>
<hi>真</hi>少恩哉<lb/>
　　　下邳侯革華傳<lb/>
下邳侯革華者其先隴西人也三十六代祖守犍為黄<lb/>
帝時以力見<hi>文粹無此字</hi>召拜大司農以其闢土有功又知<lb/>
稼穡艱難遷輕車都尉子孫相繼至周武王時徙桃林<lb/>
冠冕遂絶其後人思其濟世之才因復其位而加任使<lb/>
焉華父犨生五年襲先祖爵仕至上輕車都尉華母居<lb/>
長樂有乳哺之恩越王勾踐時嘗侍宴姑蘇臺詩所謂<lb/>
<pb n="KR4h0022_WYG_792-16b"/>
有覺徳行者也犨因引重<hi>一字集作引輕車使</hi>至大行山力不任<lb/>
事遂死於轘轅下<hi>蜀本有主字</hi>上嗟悼命太宰中屠公執刀<lb/>
而<hi>集作以</hi>觧之其枝<hi>集作支</hi>派分離散在他處革華長子也<lb/>
上念其父劬勞而死於王事封華為下邳侯詔將作大<lb/>
匠治之華<hi>集有為字</hi>性堅勁崛强難以直御匠以其膏潤之<lb/>
然後去其豪族而加裁割焉㑹大原人金十奴與新鄭<lb/>
人<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>斯生相逢薦華於五木大夫是後稍稍得成其名<lb/>
上嘉之遂釋褐賜墨綬焉華嘗曰吾辛勤乆今方成名<lb/>
<pb n="KR4h0022_WYG_792-17a"/>
得處在<hi>集無在字</hi>上左右足矣及獻之果然華為人善履道<lb/>
别威儀進止<hi>集作退</hi>趨蹌一隨人意上將駕出遊畋獵馳<lb/>
騁毬擊<hi>集作擊毬</hi>射御及交賔接賢禮神祭祀未嘗不召華<lb/>
俱<hi>文粹作皆</hi>往伏事上乆之因病<hi>文粹/作忽</hi>開口論議泄露密<hi>集作</hi>
<hi>上</hi>㫖上由是踈之詔將作大匠治之又命其友金十奴<lb/>
等令補過之尋獻於上上雖納之然亦不甚見重有泥<lb/>
塗賤處方召使之餘並不得預焉頃之上見其顔色顦<lb/>
顇哀憊失度上咨嗟曰下邳侯老而憊不任吾事<hi>集作用</hi>
<pb n="KR4h0022_WYG_792-17b"/>
今棄於市朝不復召子矣遂棄之而終華無子<hi>文粹作息</hi>其<lb/>
繼者族人矣<lb/>
太史公曰華之先皮姓<hi>五字集作華氏之先出於皮姓</hi>軒轅時蒼頡觀<lb/>
鳥跡制文字以其始於皮而聲於革故從革焉初華<hi>集作</hi>
<hi>革</hi>自胡而來趙武靈王時<hi>集作為趙武靈王</hi>見重是後子孫盛<lb/>
于中國漢書功臣表有煮棗侯革朱者即其後也<lb/>
　<lb/>
　文苑英華巻七百九十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百二十</head>
    <p>
<pb n="KR4h0022_WYG_519-1a"/>
欽定四庫全書<lb/>
　文苑英華巻五百二十　　宋　李昉等編<lb/>
　喪禮門上二十七道<lb/>
　　不供夷盤判四道　　　毁壊壓死判四道<lb/>
　　木墜誤壓判一道　　　溺死判三道<lb/>
　　復以冕服判七道　　　縣君死復判一道<lb/>
　　哭子哭夫判二道　　　所知哭寢門判二道<lb/>
　　里尹為主判三道<lb/>
<pb n="KR4h0022_WYG_519-1b"/>
　　　不供夷盤判<lb/>
三品喪事夷盤不供司儀云時所不要<lb/>
　　　對<lb/>
喪也寧戚禮亦從宜思有厚於大臣義不遺於小歛今<lb/>
位崇三品名謝百年國章自書其禮物有司豈怠於供<lb/>
擬若春羔已獻在寧室而須開夏蟲正疑闕夷盤而不<lb/>
可自當曠官之責何待司儀之按時則匪要法欲何加<lb/>
　　　同前　　　　　　　　　　劉同昇<lb/>
<pb n="KR4h0022_WYG_519-2a"/>
喪事攸列凶禮克明佐器者存乎有司致用者期於無<lb/>
恡綴几初設已陳含玉之儀夷盤不供何施造氷之禮<lb/>
且議事以制觀過知仁必若夏日斯炎魄亡逹於墻屋<lb/>
固當秋露結罪刑宜麗於簡書如或冬凄已氷寒氣方<lb/>
總則史魚之殯雖且在堂咎繇之譽終期緩獄理則可<lb/>
也彼其詰哉<lb/>
　　　同前　　　　　　　　　　斐士淹<lb/>
凌人掌氷以待邦事深山窮谷居仲冬而益堅獻羔祭<lb/>
<pb n="KR4h0022_WYG_519-2b"/>
韭事司寒而方出且云一日二日亦惟秋刷夏頒在用<lb/>
捨而有時於出納而惟允嗟此三品俄嬰六極金章罷<lb/>
去玉禭方開具<hi>疑作夷</hi>厥衣於庭中設夷盤於牀下國之<lb/>
老疾猶或不遺朝之榮貴理宜從給徒以氣則分乎寒<lb/>
暑用則期乎折𠂻司儀所告省括之道雖勤主者定詞<lb/>
挈瓶之智斯得<lb/>
　　　同前　　　　　　　　　　顧　勝<lb/>
生榮死哀士有恒禮弔喪歸賵國著成規三品云亡九<lb/>
<pb n="KR4h0022_WYG_519-3a"/>
泉方閟窀穸之事未展縣棺之儀唅襚所陳遂闕夷盤<lb/>
之典至若夏德方暑自可歸氷冬陰沍寒何煩設器徒<lb/>
窮獻羔之禮方議鷞鳩之訓<lb/>
　　　毁壊壓死判<lb/>
乙有所毁壊而誤死人科其備慮不謹訴合所由為罪<lb/>
　　　對　　　　　　　　　　　韓　極<lb/>
立物有恒堅樹在始繕而不固壊則難支既動作而必<lb/>
虞將紀律而斯約罰之惟五先明宥<hi>一作有</hi>過之文死則<lb/>
<pb n="KR4h0022_WYG_519-3b"/>
有三終傷不弔之㫖若過誤而先定乃平刑而是察乙<lb/>
則何者率爾薄言已聞滅鼻止災胡乃反唇推過且守<lb/>
之必葺誠備慮而則安牆或不終將隟壊而誰咎罪有<lb/>
所在焉可逃夫<lb/>
　　　同前　　　　　　　　　　崔　殷<lb/>
九州既滌是資築䕶庶役斯起于以僝工俾湍悍不生<lb/>
而安居作又彼已之乙謂為何人率作而毁豈増修而<lb/>
藏事壊乃致害仍推過於所由言則餙文慮實無備然<lb/>
<pb n="KR4h0022_WYG_519-4a"/>
壓溺不弔酌戴禮而何傷而殺人者死在蕭章而難忘<lb/>
論以故傷闕則是减稱其誤殺科其不應爾徒有詞吾<lb/>
從丕蔽<lb/>
　　　同前　　　　　　　　　　田季羔<lb/>
乙惟賤工執用為是撤彼墻屋嘗聞作向之詩誤此殺<lb/>
人載犯謩虞之律雖因緣毁壊宜申重典而過失殺傷<lb/>
非無彛憲毁垣之下人盍違而去之壊宅之間乙恐非<lb/>
其罪也且凡所隳圮尤資審慎泉臺構落非梓匠之良<lb/>
<pb n="KR4h0022_WYG_519-4b"/>
規廣厦榱崩必鄭僑之見壓備慮欲繩其不謹懸危可<lb/>
恐乎無情既殊故犯之名請抵從輕之議許其收贖竊<lb/>
謂平反<lb/>
　　　同前　　　　　　　　　　梁　乗<lb/>
奚有建立洎乎崩壊必慎傷人無致害物何哉主者曽<lb/>
不任能顧彼匠人豈因何巧既無備慮且乏周防遂昧<lb/>
立身果貽誤殺事殊隟壊物異榱崩將壓有契於國僑<lb/>
不弔遂符於戴禮况造作之與毁壊匠人之與主司著<lb/>
<pb n="KR4h0022_WYG_519-5a"/>
臯繇之書合以所由為罪且人誰無死痛其不終宜用<lb/>
明刑以慰幽壌<lb/>
　　　木墜誤壓判<lb/>
將作官脩城木墜誤殺行者<lb/>
　　　對<lb/>
五材並用闗石是鈞百堵崇墉麗譙斯起頃以春風折<lb/>
棟秋雨摧梁雲構俄見於朝傾邊聲不聞於夜泣既而<lb/>
周官揆日斵之登登郢匠成風行者擾擾杠木之下危<lb/>
<pb n="KR4h0022_WYG_519-5b"/>
於坐堂改途而行何必由户異文王之所避同子産之<lb/>
見壓孽由已作殃實人興取類慿河有均暴虎<hi>唐諱</hi>據法<lb/>
雖論誤殺在禮為之不弔<lb/>
　　　溺死判<lb/>
甲與乙同舟既而甲懼水而投因溺死其家訟乙故殺<lb/>
縣斷以疑<lb/>
　　　對　　　　　　　　　　　孫欽望<lb/>
靈長演派資潤下以流謙習坎疏源含内虛而濟物故<lb/>
<pb n="KR4h0022_WYG_519-6a"/>
桂林望斷漢臣嗟其水源杭葦無因衛女歎其河廣由<lb/>
是剡木為檝利渉存焉造舟為梁有自來矣惟甲與乙<lb/>
俱因行邁駕言出遊大川為阻家非溱澨不可褰裳地<lb/>
若滄流爰慿鼓棹既而甫辭岸浦喜二子之同舟方駕<lb/>
波心嗟一夫之墜魄尋漆園之奥㫖未昧藏舟考司寇<lb/>
之㣲言旋驚逝水至若沃焦不易吕梁難嗣一類士龍<lb/>
之笑幾慚漁父之勇家人告稱故殺縣司斷以疑條乙<lb/>
則有詞未云丼伏向若平生宿憾殞命猶或推科如其<lb/>
<pb n="KR4h0022_WYG_519-6b"/>
邂逅相逢自死如何結罪誠可俾<hi>一作悍</hi>竿而求水府豈<lb/>
得陳牒而訟官曹不悟生也有涯將等死而無弔欲使<lb/>
長江岸上式旌孝女之碑箜篌曲中永作狂夫之曲竊<lb/>
稽狀迹不伏為宜<lb/>
　　　同前<lb/>
語稱有朋自逺易曰朋從爾思同氣相求同舟共濟吕<lb/>
安之懐叔夜或泛黄河之水王子之尋戴逵亦冐山陰<lb/>
之雪何以仰止欽賢是慕想彼甲乙道契筌蹄汎漲海<lb/>
<pb n="KR4h0022_WYG_519-7a"/>
之雲若見<hi>一作星</hi>蓬萊之樹棹倚砂之日方追河洛之仙<lb/>
既而智乏謀身情乖拯物覆舟之慎想伯夷而載虧驚<lb/>
濤之遊歎伯昏而遂逺三命有極百齡俄謝禍兮難倚<lb/>
寧收轉壑之魂比之匪人忽覩盈庭之訟尋端指狀於<lb/>
甲誠亦可矜據理詳刑在乙寧宜寘罪何者禮稱不弔<lb/>
溺者已絶律通人情乙惟<hi>一作為</hi>無咎庶從平典用叶大<lb/>
倫<lb/>
　　　同前<lb/>
<pb n="KR4h0022_WYG_519-7b"/>
鴻爐賦象人壽幾何生榮死哀物類同致晝夜不捨宣<lb/>
尼興其歎息吉凶共同賈誼發其詞賦眷言甲乙俱渉<lb/>
大川懸流波而得朋理征棹而云邁乙則同舟而濟宛<lb/>
若神仙甲乃懼死而投遽嗟沉溺波心乍没還疑觀影<lb/>
之人泉路不歸便似懐沙之客然則度河奏曲曽不爾<lb/>
思逝水沉䰟而招其咎家人有訟虛陳故殺之端乙既<lb/>
無讐難寘惟輕之典薄訴不伏理合哀矜縣斷以疑殊<lb/>
乖部<hi>一作剖</hi>察以愚管見釋放為宜<lb/>
<pb n="KR4h0022_WYG_519-8a"/>
　　　復以冕服判<lb/>
甲復以冕服御史糾其違失<lb/>
　　　對<lb/>
喪等孔昭復禮攸設公侯以下非無降殺用明沿襲且<lb/>
辨等威求彼平生振衣裳而有度號之某甫冀魂魄而<lb/>
知歸至如衮冕是陳爵弁斯列用捨之際抑亦有殊甲<lb/>
實伊何昧我常度未明死者之貴賤罕識凶儀之重輕<lb/>
自可憲章宣尼毎事有問何乃祖述季路率爾而行法<lb/>
<pb n="KR4h0022_WYG_519-8b"/>
則無稽難為叔氏之許舉而不物豈免先王之誅白簡<lb/>
彈違固其宜也<lb/>
　　　同前　　　　　　　　　　常　建<lb/>
䘮定等列在乎中制爵為公侯招以上服禮則有數甲<lb/>
其謂何必若錫重五侯寵加八命寢于中霤固當復彼<lb/>
東榮適在他邦是何升其左轂冕服則順鐡冠奚為如<lb/>
或有愆于儀不象厥德僣而有作同彼季孫孝則莫彰<lb/>
異夫曽子所謂殺禮宜其聚慝徵大夫之轍理既有違<lb/>
<pb n="KR4h0022_WYG_519-9a"/>
論司敗之刑法將何逭<lb/>
　　　同前　　　　　　　　　　祖　詠<lb/>
吉凶殊流冕服異數茍將失制敢用此規而泉壤幽深<lb/>
生涯溘盡綴足歛手初聞於長遊設階乗屋遽見於三<lb/>
號甲也用心審於盡愛尤差司服還闇禮經招平生之<lb/>
衣不有曽子之問加冕弁之服更異邾婁之言相彼豸<lb/>
冠素為人望今將一糾實謂正途<lb/>
　　　同前　　　　　　　　　　薛彦國<lb/>
<pb n="KR4h0022_WYG_519-9b"/>
服以命賢䘮則觀禮用存升降不易紀律故朝㑹之序<lb/>
必布常於典命死䘮之儀亦辨等於司服指彼甲也復<lb/>
冕其誰必也德亞元良位光衮職隨㑹以有紱受命叔孫<lb/>
以車服表庸自可飭虞人以設階命元士而即次取茲<lb/>
鷩衮載展升屋之禮用彼毳弁或同登轂之號道則庻<lb/>
乎禮無違者如或秩殊稍食家匪伐氷以陪臺之𨽻人<lb/>
遂㓕裂於䘮紀寘之於理誰謂不然憲司所劾既不書<lb/>
於祿位宗伯之義亦孰知其用捨且曰獻狀必也正名<lb/>
<pb n="KR4h0022_WYG_519-10a"/>
　　　同前　　　　　　　　　　郭廷誨<lb/>
生也有涯死而必復茍或不率克有常憲故國備典訓<lb/>
禮陳等威<hi>疑作藏</hi>虞人以具<hi>一作/設</hi>階崇壯元<hi>一作狄樂吏也</hi>士以<lb/>
即次美觀若禱其五祀則事始東榮或問以三號而復<lb/>
行左轂自適變通之要夫何過差之有惟甲向者以冕<lb/>
而復同鄶人之失德刺起素冠齊魯俗之虧䘮僣彰𤣥<lb/>
毳既非五等之列須異九儀之品何乃不類祗自塵兮<lb/>
非大猷是經而峻簡斯糾違失之禮其難捨諸<lb/>
<pb n="KR4h0022_WYG_519-10b"/>
　　　同前　　　　　　　　　　梁　乗<lb/>
禄秩之序貴有常尊㐫䘮之儀禮無越等已矣逝者魂<lb/>
兮不來死實生哀殁西山於九夜招之望反將北靣而<lb/>
三號既而骨肉復歸精魄無象宛其死矣則無不至且<lb/>
祭神不能如在神猶未饗復魂不似其服魂將奚依至<lb/>
若在館在家匪無名数公侯卿士實有彛倫小者則揄<lb/>
狄素紗諸侯乃衮衣冕服未詳甲也其位若何儻有土<lb/>
之公卿御史斯為折角若食采之鄉士甲也宜從噬膚<lb/>
<pb n="KR4h0022_WYG_519-11a"/>
　　　同前　　　　　　　　　　薛大球<lb/>
儉德之恭侈惡之大書分品命禮著等威茍違嚴律曽<lb/>
是抵禁稽諸甲也彼何人斯天不憗遺遄嬰六極服以<lb/>
招魂見誥九章至如受服統戎建節將命或聞以矢亦<lb/>
曰以綏固傷逝者之魂或載先王之典且甲兮云殁亦<lb/>
孔之哀莫知王爵之班胡僣弁師之冕必若位應受則<lb/>
邑錫建侯功有良夫之崇德叅士㑹之賜亦奚妨升轂<lb/>
合禮<hi>一作理</hi>發榮倘或生罔嘉聞死㣲可作須易大夫之<lb/>
<pb n="KR4h0022_WYG_519-11b"/>
簀豈復諸侯之冕嗟夫鐵冠所紏請審毳衣是用<lb/>
　　　縣君死復判<lb/>
縣君死於路所由不以綏復於右不給役車遽還<lb/>
　　　對<lb/>
眷彼縣君征途有疾庚子戒日止鵩生憂辰已臨年巢<lb/>
梟起歎東流逝矣北首長辭遽委魄於松門奄歸魂於<lb/>
蒿里不禄公室須申臯某之儀屬纊私家即罷求幽之<lb/>
義禮有明說焉可輙違凖例合得遞車所司如何不給<lb/>
<pb n="KR4h0022_WYG_519-12a"/>
但比璧<hi>疑作壁</hi>用刑須窮兩造鈞金察獄必聽五辭公私<lb/>
之節未明左右如何定罪請更詳委方可要終<lb/>
　　　哭子哭夫判<lb/>
哭子哭夫事<lb/>
　　　對<lb/>
喪子之親哀情已極喪夫之婦為死難勝非無寡鶴之<lb/>
悲豈息驚猿之痛然喪夫喪子悽感雖同而哭子哭夫<lb/>
禮儀須别穆伯之卒已有前規敬姜告言一何無識縣<lb/>
<pb n="KR4h0022_WYG_519-12b"/>
丞行罰之日於禮已違嫠婦指貽之愆在律難恕顧茲<lb/>
刑憲並合推科<lb/>
　　　哭子哭夫判<lb/>
季氏夫子喪哭不捨晝夜鄉人吿違禮<lb/>
　　　對<lb/>
季氏令質幽閑秀容綺艶事夫有道金釵見美於梁鴻<lb/>
訓子多方布被推賢於孟母為善必應天乎不仁三從<lb/>
靡依兩喪相次欹枕之淚空灑倚廬之望莫依不捨晨<lb/>
<pb n="KR4h0022_WYG_519-13a"/>
昏深符禮制<hi>一作則</hi>
　　　所知哭寢門判<lb/>
太史令緒所知亡哭於寢門之外吿違禮<lb/>
　　　對<lb/>
嵗月驚過人生若浮棲露不居空嗟溘死截飈易徃共<lb/>
盡何言令緒歎交臂之無依恨同心而遽失瞻九原而<lb/>
長想白日何年撫三益而傷魂青松上月雖墳未宿草<lb/>
而室無其人同宿睪<hi>恐用檀弓伯髙事盖荀子睪如訓髙如廣韻髙與臯同</hi>之奄<lb/>
<pb n="KR4h0022_WYG_519-13b"/>
終類一哀而出涕寢門興慟未見其容外野申悲嘗聞<lb/>
斯㫖致哭雖稱失位寧戚亦著前聞禮貴因情夫何推<lb/>
究<lb/>
　　　所知哭寢門判<lb/>
甲哭友人於寢門之外友弟將為疎闊輙毆之<lb/>
　　　對<lb/>
太虛運化勞息有期聖人制禮哀樂殊節甲以詩稱伐<lb/>
木義切斷金追管鮑之平生欣然相得鄙張陳之棄置<lb/>
<pb n="KR4h0022_WYG_519-14a"/>
莧<hi>疑作莞</hi>爾無恥<hi>一作取</hi>臨川興歎逝者如斯怨天地之不<lb/>
仁撫琴書之空在昔之莫逆把黄菊而思來今也則亡<lb/>
乗素車而慟哭哭於門外禮亦宜之責以相輕誰執其<lb/>
咎且孔丘將聖昭著格言有弟何知胡然昧議龍頭不<lb/>
見已喪朋從鳯字未題遽招伊戚非理輙毆宜啓刑書<lb/>
請驗所傷用申明罰<lb/>
　　　里尹為主判<lb/>
乙妹無子寡而死請里尹為主决曹掾科其違禮訴云<lb/>
<pb n="KR4h0022_WYG_519-14b"/>
其夫無族<lb/>
　　　對<lb/>
乙妹三從靡依一志空潔榮落朝蕣魂棲夜臺生則事<lb/>
兄義或遵夫歸妹死而誰主禮用行乎寡妻夫無執紼<lb/>
之姻里有主喪之尹雖親不可間義並連枝而事寧敢<lb/>
逾禮從異教决曹謬舉職我之由訴者有詞今汝則盡<lb/>
尚恐邑多匍匐之子家有不相之隣未詳其宜莫適問<lb/>
罪<lb/>
<pb n="KR4h0022_WYG_519-15a"/>
　　　同前　　　　　　　　　　閻　渙<lb/>
死生有命男女大綱于其不天可以徃唁惟乙之妹華<lb/>
而無實始窈窕以適人桃夭斯美俄惸獨以處室荼毒<lb/>
何深生無託於偕老死奄赴於同穴言念夫族曽何孑<lb/>
遺嗟兮隣人復已湮滅乙以骨肉之戚匍匐而來據親<lb/>
則可奔喪執義不合襄事况臨窀穸復引銘旌諒天窮<lb/>
之人請里尹為主决曹雖詰於禮無違<lb/>
　　　同前<lb/>
<pb n="KR4h0022_WYG_519-15b"/>
喪則有等自辨於重輕禮之所行亦崇於節制乙以天<lb/>
乎降戾斯殞其夫則穆伯早亡鄧侯無嗣啜其泣矣何<lb/>
痛如之永懐夫黨無親因求里尹為主禮則然矣人何<lb/>
非哉且决曹所稱亦何加止盖以喪也寧戚禮則因情<lb/>
姊憂去官見稱於陳重弟服去職著美於譙𤣥斯則亊<lb/>
之有由<hi>一作猷</hi>言也何爽得失相半斯之謂歟<lb/>
　<lb/>
　文苑英華巻五百二十<lb/>
</p>
<p>
</p>
  </div>
</body>
</text>
</TEI>
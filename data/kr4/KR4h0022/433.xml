<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百三十三</head>
    <p>
<pb n="KR4h0022_WYG_433-1a"/>
欽定四庫全書<lb/>
　文苑英華巻四百三十三　宋　李昉等　編<lb/>
　赦書十四<lb/>
　　雜赦書<lb/>
　　　曲赦并州管内詔　　　　　許敬宗<lb/>
門下上𤣥育物大徳基於施生前哲至仁大造原於去<lb/>
殺是以矜愼庶獄得其情而泣辜兼濟含靈窮其巢而<lb/>
解網朕懐此道逾切古人彼蒼垂鑒使膺司牧爰自㓜<lb/>
<pb n="KR4h0022_WYG_433-1b"/>
齒乃屬時屯五岳為封豕之墟四海被長鯨之毒茫茫<lb/>
區夏並懸命於焚原蠢蠢窮黎咸轉骨於冰谷是用仁<lb/>
心内發龔討外申吟嘯風雲揭日月而清大祲簸跳山<lb/>
河補乾坤以正封域捄其垂餌之厄惠其夀考之安煦<lb/>
以陽和同被發生之貺溽以膏潤申兹愷澤之錫粤自<lb/>
斯壤首建鴻名資此義徒遂登大寶夫小物不忘禀靈<lb/>
周於兆庶惟朕懐舊植性同其五情語地雖異中陽論<lb/>
心不殊代邸今兹黄髮已留連於廣宴在彼赭衣宜霑<lb/>
<pb n="KR4h0022_WYG_433-2a"/>
恩於宥罪可曲赦并州管内貞觀二十年正月十六日<lb/>
申時以前大辟罪已下已發覺未發覺已結正未結正<lb/>
繫囚見徒皆赦除之其犯十惡故殺人刼贓傷人謀殺<lb/>
人已傷官人枉法受財監治主守自盗所監治并常赦<lb/>
不免者不在赦例其有挾藏軍器亡命山澤百日不首<lb/>
復罪如初敢以赦前事相告言者以其罪罪之<lb/>
　　　安養百姓及諸改革制　　　　内制<lb/>
勅愛人者天地之徳育物者陽和之氣朕立極行政體<lb/>
<pb n="KR4h0022_WYG_433-2b"/>
元順時期於緝熈致彼仁夀今永惟春令慶在發生當<lb/>
萬有之遂心慮一物之失所救人恤隠雖已著於成式<lb/>
施惠布徳俾更𢎞於新令其天下百姓有灼然單貧不<lb/>
存濟者縁租庸先立長行每郷量放十丁猶恐編户之<lb/>
中懸磬者衆限數既少或未優洽若有此色尚軫于懐<lb/>
特宜每郷前放三十丁仍準㫖條處分待資産稍成任<lb/>
依恒式其所放丁委縣令對郷村一一審定務湏得實<lb/>
仍令太守子細案覆本道使察訪如有不當者本里正<lb/>
<pb n="KR4h0022_WYG_433-3a"/>
村正先决一百配入軍團縣令解太守本道使不舉者<lb/>
量貶降十徳為武必先禁暴五材並用誰能去兵自古<lb/>
盖非獲已闗山逺戍雖多戀本之情禄位高懸終有懋<lb/>
功之賞若能感激信可優矜其諸征行人家有兼丁如<lb/>
載限向滿情愿自相替者宜聽其家内應合更差防及<lb/>
諸雜差科一切放免古者黜陟幽明廉問風俗匪惟察<lb/>
吏亦以恤人今考績之期已滿於三載求瘼之意欲觀<lb/>
於四方宜即選擇使臣分往諸道訪察官吏善惡廵問<lb/>
<pb n="KR4h0022_WYG_433-3b"/>
百姓疾苦兼太守縣令老耄者比問諸郡或有損處尋<lb/>
令賑恤猶慮艱辛湏更優矜務使周濟其開元二十九<lb/>
載内外官所舉太守縣令等朕以撫字之任急於用賢<lb/>
特令舉親務欲求實翹車既至頓網無遺不限登科皆<lb/>
令効職既推心而無負期濟理而有成一自守官向已<lb/>
終秩思聞為政之績以觀推薦之義先有處分必行賞<lb/>
罰尤湏審察將復前言廻日並具狀奏聞且量地制邑<lb/>
大小雖殊置吏養人逺近如一比來中下縣令或非精<lb/>
<pb n="KR4h0022_WYG_433-4a"/>
選吏曹因循徒務填闕天下大率小縣稍多至於蒼生<lb/>
詎免其弊若無優奬豈致循良既在得人寜拘格限宜<lb/>
令選人内取中外清資是明經進士應制明法并資䕃<lb/>
出身有幹局書判者各於當色内量减一兩選注選擬<lb/>
赴任之日仍令引見朕當察審去就其老弱者更不得<lb/>
輙注考滿之後準畿官等例三選聽集在任有政績尤<lb/>
異者三考外委本道採訪使與通狀應是下下縣仍并<lb/>
升為中下縣又令長字人不可蹙闕比來補授直至選<lb/>
<pb n="KR4h0022_WYG_433-4b"/>
時亦可縣在僻逺多不情愿遂虗其位累載闕人既無<lb/>
本官為政不一户口逃散莫不由兹自今已後宜令選<lb/>
司先量才注擬如非時有事故等闕者所有當月牒中<lb/>
書門下於内外官中簡擇進擬遣今所在京員外人數<lb/>
稍衆既無職事頗亦滯才其高品者宜簡擇量授郡守<lb/>
六品以下堪理人者亦授縣令俾其効用冀有成績天<lb/>
下郡縣先有欠公廨本處今既分税錢並準式依本足<lb/>
例支給使厚其禄以竭其心經國之制省官為本况分<lb/>
<pb n="KR4h0022_WYG_433-5a"/>
司揆務既有常員授職任人湏存定限若踰程式實紊<lb/>
紀綱其内外六品以下員外官至考滿後一切並停合<lb/>
依選例自今以後更不得注擬其皇親諸親㓜小及諸<lb/>
色承恩授官軍功技術内省左右龍武軍并諸畨官等<lb/>
不在此限所司仍具作條件處分且禮經垂訓篇目攸<lb/>
殊或未盡於通體是有乖於大義昔如堯命四子所以<lb/>
授時周分六官曾不繫月先王行令盖取於斯苟分至<lb/>
之可言何弦望之足舉其禮記月令宜改為時令但五<lb/>
<pb n="KR4h0022_WYG_433-5b"/>
分定位岳鎮總其靈萬物阜成雲雨施其潤上帝攸宅<lb/>
寰區是仰且岱宗西岳先已封崇其中岳等三方典禮<lb/>
猶闕朕以眇身紹膺鴻緒紫機夙讓黄屋非尊屬天衢<lb/>
未亨王室多難載廹公卿之議遂膺歴數之重凛乎馭<lb/>
朽慄若渉泉自臨萬邦斯為三載頃者居遏宻之際莫<lb/>
議郊禋之禮霜露之恩日月增深今三元告辰萬物伊<lb/>
始假于清廟升彼圓丘躬耕祈榖率禮斯備大官視膳<lb/>
而牲潔奉常陳樂而邕和爰自降制之始迄于禮畢之<lb/>
<pb n="KR4h0022_WYG_433-6a"/>
際祥風候律瑞日揚光卿雲紛集於壇場甘露傍流於<lb/>
郊甸非常之慶豈獨在予宜因天地之心式覃雷雨之<lb/>
澤可大赦天下<lb/>
　　　至都大赦天下制　　　　　蘇　頲<lb/>
黄門周宅中土秦里上田皆王者之都也時邁觀風載<lb/>
廵展義皆王者之政也朕嗣守宸極頗移年所冕旒而<lb/>
視心每周於萬邦車轍所届迹不出於三輔豈懐安於<lb/>
憚勞姑省費而休力然以設京師者不偏於西據奉宗<lb/>
<pb n="KR4h0022_WYG_433-6b"/>
廟者亦候於東征安可阻從人之心增徯予之怨是用<lb/>
闓陽發嵗練日簡辰乗和氣以應物御惠風以行令永<lb/>
言告至載叶伻來顧兹菲躬畏此鴻業下輦而有宫室<lb/>
即舊不加登臺而有山川覽今猶昔森然在目用軫于<lb/>
懐思𢎞逺圖俾作寛典不忘師古之義特布惟新之澤<lb/>
可大赦天下自開元五年二月三日昧爽已前大辟罪<lb/>
已下罪無輕重已發覺未發覺已結正未結正繫囚見<lb/>
徒常赦所不原者咸赦除之唯謀反大逆不在赦限<hi>云</hi>
<pb n="KR4h0022_WYG_433-7a"/>
<hi>云</hi>夫政欲清净詞尚省要間者思致於<hi>一作于</hi>乂未臻其<lb/>
道文書盈几閣而吏益欺詔命下閭里而人莫諭得非<lb/>
失於牴牾弊於<hi>詔令作在</hi>煩蕪耶簡而易從禁則難犯令式<lb/>
格勅有不便者先令尚書省集議刋定宜詳厥衷合于<lb/>
大體亡命山澤挾藏軍器百日不首復罪如初敢以赦<lb/>
前事相告言者以其罪罪之赦書日行五百里布告天<lb/>
下知朕意焉主者施行<lb/>
　　　大厯四年大赦天下制　　　常　衮<lb/>
<pb n="KR4h0022_WYG_433-7b"/>
勅至理之代先徳後刑上歡心以臨下下欣然而奉上<lb/>
禍亂不作法令何施去聖久逺薄於教化簡書填委獄<lb/>
訟煩興苛吏舞文寃人致辟思欲刷耻改行厥路無由<lb/>
豈天地父母慈愛之意也朕主三靈之重託羣后之上<lb/>
夕惕若厲不敢荒寜内訪卿士外咨方岳日不暇給八<lb/>
年于兹而大道淳風鬱而不振四郊多壘連嵗備邉師<lb/>
旅在外役費尤廣賦輿輸轉疲耗吾人困竭無聊窮斯<lb/>
濫矣下之愚昧<hi>舊唐書作下庶暗昧集作下愚闇昧</hi>不見刑網戎士在軍<lb/>
<pb n="KR4h0022_WYG_433-8a"/>
未習法令犯禁抵罪其徒實繁幽繫狴牢<hi>集作繫牢之間</hi>未詳<lb/>
事實吏議不决動淹時序傷沮和氣屢彰咎徴此皆朕<lb/>
之不明教之未至豈上失其道而繩下以刑敢不罪已<lb/>
以答災𤯝且人者君之肢體害之則君有所傷刑者教<lb/>
之輔助失之則人無所措慮有寃濫慘然憂傷用明慎<lb/>
罰之典俾𢎞在宥之澤其天下見禁囚徒死罪降從流<lb/>
流已下罪釋放其左降官及流人并移𨽻等並與量移<lb/>
仍委所司即勘責送名中書門下奏聽進止如聞縣官<lb/>
<pb n="KR4h0022_WYG_433-8b"/>
比年率意恣行麤杖不依格令致使殞斃深可哀傷頻<lb/>
有處分仍聞乖越自今已後非灼然蠧害者不得輙加<lb/>
非理仍委觀察節度等使嚴加捉搦勿令有犯如違録<lb/>
名奏聞量情科貶宣示中外宜悉朕懐<lb/>
　　　大厯五年大赦天下制<lb/>
門下惟辟奉天作人父母若天垂戒於上人不安於下<lb/>
則修徳勤政以達至誠恤刑獄之寃滯問閭閻之疾苦<lb/>
招納諫諍訪求賢良允廸前烈率由兹道朕獲承宗廟<lb/>
<pb n="KR4h0022_WYG_433-9a"/>
之重托於王侯之上夙夜齋慄莫敢荒寜推誠以撫萬<lb/>
邦屈已以安百姓憂勤之至日慎一日服御之給損之<lb/>
又損而渉道猶淺燭理不明國經王度多有廢闕加以<lb/>
冦戎驟犯軍國煩勞賦重人竭因之嵗歉田荒業廢逋<lb/>
散相仍每深怵悼頻有蠲降兼亦簡求良吏以惠矜人<lb/>
除去奸兇用達幽枉大變風俗更張刑政冀人和之漸<lb/>
洽何天𤯝之屢彰固以朕徳之寡昧化之衰薄其咎不<lb/>
逺在予一人亦由郡邑之政未盡條理或貪以害物或<lb/>
<pb n="KR4h0022_WYG_433-9b"/>
擾以傷農有凌弱暴寡之寃有不均失中之政人無所<lb/>
措多陷刑辟盖上之教道未至豈忍以文法繩之慘然<lb/>
憂嗟深自引慝雖靡草麥秋之候方斷薄刑而薰風長<lb/>
養之時宜寛庶獄大决踈<hi>集作疏</hi>網與之更新其天下見<lb/>
禁囚徒死罪並降從流流已下並釋放内外文武官及<lb/>
前資官六品已下并草澤中有碩學專門茂才異等智<lb/>
謀經武諷諫主文者仰所在州府觀察牧宰精求表薦<lb/>
如所由搜揚未盡遺逸林間者即宜詣闕自舉親當策<lb/>
<pb n="KR4h0022_WYG_433-10a"/>
試量能擢用朕每覽漢文詔書至陽和之時草木羣生<lb/>
之類皆有以自樂而吾百姓或阽於死亡而莫之省緬<lb/>
然遐想感嘆增懐哀今之人又甚於昔思有贍恤俾安<lb/>
其居觀察節度使及刺史各宜訓勵所部使奉科條變<lb/>
貪官之節激循吏之行其清白明著政理殊尤者具以<lb/>
名聞必加奬擢若冐于貨賄紊我綱紀切宜紏摘當峻<lb/>
刑憲其官人犯賄<hi>集作贓</hi>經恩免罪者並宜申報中書門<lb/>
下及所司不得容其却上自王室多故積有嵗時皆我<lb/>
<pb n="KR4h0022_WYG_433-10b"/>
文武之臣中外戮力今天下既定崇徳報功與之剖符<lb/>
傳代不絶至於蒞官述職各宜明慎典刑貽慶子孫永<lb/>
同休戚於戱武徳貞觀之間有若魏徴王珪李靖李勣<lb/>
房𤣥齡杜如晦等扶翼大運勤勞王家尊主庇人匪躬<lb/>
致命咸有一徳格于皇天緬然長懐風烈猶在其後嗣<lb/>
沈翳特加優奬如廟宇荒毁即宜修葺無徳不報何日<lb/>
忘之具鰥寡孤獨老㓜貧窮不能自存者委州府縣吏<lb/>
取諸色官物量事賑給仍招擕户口勸課農桑應所在<lb/>
<pb n="KR4h0022_WYG_433-11a"/>
州府有興功役處非灼然急切者宜並停之四瀆五岳<lb/>
名山大川神明所居風雨是主宜委中書門下分使致<lb/>
祭以達精誠孝子順孫義夫節婦事跡明著者特加旌<lb/>
表頒示中外知朕意焉主者施行<lb/>
　　　大厯七年大赦天下制<lb/>
門下濟於道者化醇而刑措善於理者綱舉而網踈朕<lb/>
渉道未𢎞燭理多昧常亦遐想太古高揖𤣥風保合太<lb/>
和在宥天下盖徳薄而未臻也是用因時以設教便俗<lb/>
<pb n="KR4h0022_WYG_433-11b"/>
以立防務盡平恕用伸哀恤又教淺而多犯也加以邊<lb/>
虞未戢井賦猶繁荒瘵之際冦攘斯起遂令圜土嘉石<lb/>
之下積有纍囚危章互簡之中困於法吏屬盛陽之候<lb/>
大暑方蒸永念狴牢何堪鬱灼所以沮傷和氣感致咎<lb/>
徴天道人事豈相逺也如聞天下諸州自春以來咸<hi>一作</hi>
<hi>或</hi>愆時雨首種不入宿麥未登哀我矜人何恃不恐皆<lb/>
由朕過益用懼焉惕然憂嗟深自咎責所以悉减常膳<lb/>
<hi>唐書作减膳撤樂</hi>别居齋宫禱于神明冀獲嘉應仲夏之月静<lb/>
<pb n="KR4h0022_WYG_433-12a"/>
事無刑以助晏陰以𢎞長養斷薄决小已過於麥秋繼<lb/>
長增高宜順乎天意可大赦天下其大厯七年五月十<lb/>
五日昧爽已前已發覺未發覺已結正未結正應天下<lb/>
見禁囚徒罪無輕重一切悉宜放免所司<hi>詔令作由</hi>更不湏<lb/>
類例聞奏宜令諸道節度觀察及諸州牧縣宰於當管<lb/>
内所有名山靈跡各精誠致祭祈降甘澤冀獲豐稔永<lb/>
思流弊庶振風猷其巴南諸州仍嵗水旱廹於凍餒或<lb/>
至流離因有剽求苟全性命懼刑網之所及姑嘯聚以<lb/>
<pb n="KR4h0022_WYG_433-12b"/>
相依抑有由焉盖非獲已永言其弊用軫于懐如能相<lb/>
率來歸各安生業並無所問咸許自新敢以赦前事相<lb/>
告言者以其罪罪之亡命山澤挾藏軍器百日不首復<lb/>
罪如初赦書日行五百里宣示中外咸使知聞主者施<lb/>
行<lb/>
　　　大赦京畿三輔<lb/>
門下古者以季春三月布徳行惠恤刑振乏朕親執犧<lb/>
牲玉帛獲奉于上帝神祗九年于兹矣克已思理明不<lb/>
<pb n="KR4h0022_WYG_433-13a"/>
能燭昆夷未叙王略猶虞嵗㑹三秦之師日有千金之<lb/>
費悉索敝賦疲於餽軍侯甸之間徴求耗竭百榖翔貴<lb/>
闗中小歉窮則斯<hi>集作思</hi>濫安能懼刑因而成盗多有犯<lb/>
法至於軍戎之士致使廪賜不充因之逃亡扺于<hi>詔令作或</hi>
<hi>抵</hi>邦憲事非獲已情亦可察焉<hi>集無/此字</hi>近以露濡之感<hi>集作</hi>
<hi>思</hi>明發有懐屬禁煙<hi>集作火</hi>之令節方薦鮪於寢園聖祖<lb/>
敷佑景靈告祥先天後天載荷嘉貺以陰以雨又助發<lb/>
生固宜順釋<hi>音曲</hi>成之仁布惟新之命赦罪育物曠然滌<lb/>
<pb n="KR4h0022_WYG_433-13b"/>
除其京兆府及三輔并京城内諸司諸使見禁囚徒犯<lb/>
死罪已下特宜釋放其有犯未發覺者罪無輕重亦宜<lb/>
一切放免如有妄論告者以其罪罪之其官典犯贓不<lb/>
在免限頃者魚朝恩夙有功勲委之戎事而徴求黎庶<lb/>
空竭閭閻加之廣有貿易奪人賄利京城之内擅致刑<lb/>
獄恣行忍虐幽執無辜部領師人乖於撫馭資糧刻薄<lb/>
勞役煩苛惡稔釁盈自嬰沉痼念其勲舊許以優閑令<lb/>
罷兵權遂其養疾而宗社降鑒神明所殛羸瘵不起旋<lb/>
<pb n="KR4h0022_WYG_433-14a"/>
至斃亡既往無追一切不問所管將士等同坐於王事<lb/>
各効忠<hi>詔令作辛</hi>勤是朕爪牙自致勲業並宜仍舊勿有憂<lb/>
懼盖以朕誠乖感物明未知人失於授任而臻此也今<lb/>
則虚懐引咎親御禁戎特<hi>集作必</hi>加優寵以表勞績其資<lb/>
聖寺禁人并追捕勘責等即宜並停然以王畿艱<hi>集作多</hi>
弊矜恤疲人蠲税罷徭與之休息尚恐流庸罕復貧弱<lb/>
未安益用憂勤諒資損約京兆府百姓承前應欠負官<lb/>
物等委所由勘責實在百姓腹内者一切放免其在所<lb/>
<pb n="KR4h0022_WYG_433-14b"/>
由腹内者不在放限畿内官人手力資課及府官充職<lb/>
掌名額稍多所有<hi>集作在</hi>祗供不免煩費並諸縣郵逓路<lb/>
次館驛諸色徴科等一物已上並委中書門下與京兆<lb/>
尹即㑹計責取色目一一商量條件處置務令减省以<lb/>
息煩勞其諸司諸使廻易一切並停不急之務亦宜且<lb/>
罷農隙之後然準常式宣示中外知朕意焉<lb/>
　　　赦京城内囚徒制<lb/>
門下朕以寡薄獲守丕圖恭<hi>詔令作龔</hi>黙思道克謹天戒常<lb/>
<pb n="KR4h0022_WYG_433-15a"/>
恐至誠不達景化未敷寅畏之誠寢興在慮自純陽用<lb/>
事靈雨愆旬麥雖有秋禾未嘗畝有阻三農之候將貽<lb/>
百姓之憂是用齋心滌思禱于上下神祗雲從自郊月<lb/>
未離畢膏澤不降憂勤益深雖水旱成災陰陽恒數而<lb/>
刑法<hi>集作政刑</hi>失中或致愆伏豈信<hi>集作簡</hi>孚有爽衷敬未誠<lb/>
歟嗟我矜人䧟於<hi>集作于</hi>刑辟當炎蒸之序在縲絏之中<lb/>
久積幽寃有傷和氣所以引成湯之六事過實在予寛<lb/>
大禹之九刑誠存育物期於作解以救如焚其京城見<lb/>
<pb n="KR4h0022_WYG_433-15b"/>
禁囚徒死罪降從流流已下罪一切釋放仍委中書門<lb/>
下即䟽理處分訖奏聞雖赦罪從輕或謂之長惡宥過<lb/>
無小寜失於不經庶空夏臺用緩秋典宣示中外令知<lb/>
朕意<lb/>
　<lb/>
　<lb/>
　<lb/>
　文苑英華巻四百三十三<lb/>
</p>
<p>
</p>
  </div>
</body>
</text>
</TEI>
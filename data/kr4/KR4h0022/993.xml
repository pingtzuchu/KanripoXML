<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百九十四</head>
    <p>
<pb n="KR4h0022_WYG_993-1a"/>
欽定四庫全書<lb/>
　文苑英華巻九百九十四　　宋　李昉等　編<lb/>
　親族四<lb/>
　　祭妻文二首　　　　　祭姨文一首<lb/>
　　祭姊夫文一首<lb/>
　　為崔氏姊祭大夫何郎文二首<lb/>
　　祭新婦文一首　　　　雜祭文九首<lb/>
　　　祭亡妻博陵郡君文　　　　獨孤及<lb/>
<pb n="KR4h0022_WYG_993-1b"/>
大厯八年二月十五日檢校司封郎中兼舒州刺史獨<lb/>
孤及謹以清酌菜果之奠敬祭于故博陵郡君之靈嗚<lb/>
呼及顧惟鄙薄謬忝合好采蘩助祭歲時未幾執手偕<lb/>
老昊天遽奪齊體苦晩遺跡太早猶未知夀域有涯短<lb/>
長已臻其極耶將薄祐速釁冝為淑明所棄耶屋壁挂<lb/>
存琴瑟響絶脩法勤<hi>集作勸</hi>義今將疇依日月有時龜筮<lb/>
何<hi>集作告</hi>恊將陟<hi>集作渉</hi>故路祔于先塋及為印綬所拘不<lb/>
獲親自封樹豈虞此别死生間之往歲方舟偕来今也<lb/>
<pb n="KR4h0022_WYG_993-2a"/>
單輤獨歸郊岐不<hi>集作一</hi>慟心骨可絶頃者萬事無非去<lb/>
塵變化茫茫往矣何道今日巵酒將抒永别尚饗<lb/>
　　　祭妻李氏文　　　　　　　符　載<lb/>
坤道尚順婦德尚柔於維夫人璨璨寡仇玉樹易摧慶<lb/>
雲不留零落當年職此之由禮云胖合意不為薄矧余<lb/>
於子既和且樂一朝已矣百端無託穆穆中闈從兹寂<lb/>
寞常日和鳴尚為邈然此别如何遂欲終天夏木盖庭<lb/>
新隂芊眠羙景如舊孤魂不還同穴相從乃曰義全斯<lb/>
<pb n="KR4h0022_WYG_993-2b"/>
言旦旦神無懵焉<lb/>
　　　祭楊夫人文　　　　　　　白居易<lb/>
維元和三年歲次戊子八月辛亥朔十九日已已將仕<lb/>
郎左拾遺翰林學士太原白居易謹以清酌庶羞之奠<lb/>
敬祭于<hi>集有陳氏二字</hi>楊夫人之靈惟夫人柔明理<hi>集作治</hi>性温<lb/>
惠保身靜脩言容動中規度洎承訓師氏作嬪良人茂<lb/>
四德而蘭幽有香㓗百行而玉塋<hi>集作仁</hi>無玷發為淑問<lb/>
著為芳猷姻族有輝閨闈是式噫福行<hi>集作仁</hi>何昧積慶<lb/>
<pb n="KR4h0022_WYG_993-3a"/>
無徵冝享永年遽歸長夜浮生若此永痛如何嗚呼生<lb/>
必有涯如何不殁所甚感者其惟情乎故事劇者情易<lb/>
鍾深感者理難遣夫人雖從冝<hi>集作冝其</hi>室竟未辭家畜和<lb/>
順之誠不得施於娣姒藴孝恭<hi>集作□</hi>之德不得展於舅<lb/>
姑有志莫伸何恨過此况一嬰沉涸自夏徂秋伏枕七<lb/>
旬姊妹視疾歸櫬千里弟兄主䘮凋桃李之花夫逺不<lb/>
見失乳哺之愛女小未知其<hi>集作乃</hi>使哀情倍鍾血属洛<lb/>
川迢逓秦野蒼茫日慘不見雲愁無色妹孤<hi>集作姊妹</hi>且病<lb/>
<pb n="KR4h0022_WYG_993-3b"/>
親老尤慈哭别一聲聞者腸斷居易早聆懿範近接嘉<lb/>
姻維私之眷每深百<hi>集作有一</hi>慟之情何已恭<hi>集作敬</hi>陳薄奠<lb/>
庶鍳悲誠尚饗<lb/>
　　　祭徐姊夫文　　　　　　　李商隱<lb/>
嗚呼以君之文學以君之政術㓜以自立老而不倦亦<lb/>
可以為君子人矣君子人歟而不即清途不階貴仕此<lb/>
其命也夫何慊焉始者仲姊有行獲託貴族半産以資<lb/>
於外姓闔門冀託於仁人將以衰㣲倚為藩援不圖薄<lb/>
<pb n="KR4h0022_WYG_993-4a"/>
祐天奪初心仲姊凋殂諸甥不育以親以懿翻為路人<lb/>
再號再呼莫訴蒼昊尚以君子存伉儷之重敦行李之<lb/>
私二十年已来雖事賖而意通跡遥而誠宻神當賜<hi>集作</hi>
<hi>自</hi>鍳愚豈敢忘逮愚不天冄丁㓙釁泣血偷息餘生幾<lb/>
何君亦赤紱銀章淛東從務道途悠邈時序徂遷訝弔<lb/>
緘之不来忽訃書而俱至感舊懐分情如之何埋玉焚<lb/>
芝固未可喻嗚呼今来古往人誰不亡於君之亡其酷<lb/>
斯甚藐然一女纔已數齡乞後旁宗又未曽立賢弟扶<lb/>
<pb n="KR4h0022_WYG_993-4b"/>
服東路遇疾洛師徘徊十旬淹不得進浮泛水陸厥途<lb/>
四千逮旐云歸曠然無主尼姑居宗老之地<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>集作騶</hi>奴<lb/>
揔家相之權獲及故阡信為餘慶其所以為祔<hi>禮記作附下同</hi>
身祔棺之具又豈礙平生之曠達耶日月次遷卜筮斯<lb/>
叶幽明之異始於今辰愚方纒哀憂瘵恙縻寢不及一<lb/>
攀宰樹一慟荒阡謝淡成之交申永訣之禮矧余仲妹<lb/>
君其與<hi>集作與</hi>歸撫心骨以皆驚抆血淚而何筭嗚呼巳<lb/>
哉其何言耶禭衣非華奠物殊薄靈其監此慰我哀心<lb/>
<pb n="KR4h0022_WYG_993-5a"/>
嗚呼哀哉尚饗<lb/>
　　　為崔氏姊祭大夫何郎文　　符　載<lb/>
嗚呼莫莫女蘿縈紆葛藟我有弱妹克配君子關睢之<lb/>
化夫婦之始禮奉籩豆義濟死生常恐寡訓昧章懵理<lb/>
夙夜箴規庶無愧耻結䄜成婚垂三十春樂踰鼓瑟敬<lb/>
越如賔才盛道貴為唐碩臣擁旄樹羽夏水之濵鼎食<lb/>
錦衣長㦸朱輪宗旅百口庇公清塵浩浩陂池常為無<lb/>
津坊崩水涸哀此窮鱗嗚呼序當仲姊自慙踈昧用禮<lb/>
<pb n="KR4h0022_WYG_993-5b"/>
過恭豐家甚㤗良辰羙景長㓜髙會錯落圓方抑揚盻<lb/>
睐神理如何杳杳茫茫朝榮夕落使人摧傷言自漢江<lb/>
將歸洛陽䘮旗旅櫬親墳舊鄉苟可薦誠蘋藻馨香感<lb/>
深恩而何報寄沉痛於孤孀<lb/>
　　　為錢侍御太夫人祭新婦文　前　人<lb/>
嗚呼婦姑之間尊嚴而已情苟不至兩城千里吁嗟新<lb/>
婦德禮具羙心之所親如臂有指齒髪衰暮方用依倚<lb/>
天降鞠㐫骨驚心死新婦門緒薰華𣲖流深逺貞淑端<lb/>
<pb n="KR4h0022_WYG_993-6a"/>
一聦明婉娩奉余以敬待夫有則舉案得如賔之禮均<lb/>
養實鳴鳩之德勤勞絲枲吉蠲酒食自中閨之與外姻<lb/>
莫不盡其心力嗚呼爾之事吾善非一端柔聲順色迎<lb/>
意承歡晨鷄初鳴風髙露寒環珮至止我心則安今也<lb/>
年高人間意闌爾復捨我窮泉杳漫房帷空虗孤稚摧<lb/>
落深沉注視焦然肺肝嗚呼鄉關迢逓道路乖阻權厝<lb/>
兹地非為永處夀堂猶近如聞晤語靈其慰安無或覉<lb/>
旅撫棺永訣持觴奠醑冩一慟於髙秋望素車以延佇<lb/>
<pb n="KR4h0022_WYG_993-6b"/>
　　雜祭文<lb/>
　　　為岐<hi>集作伎下同</hi>人祭元十郎文　張　説<lb/>
維神龍三年月朔日故岐人伏十善謹以清酌少牢之<lb/>
奠敬祭于元十郎之靈緑水<hi>集作流</hi>茂樹藻<hi>集作萍</hi>蘿是依<lb/>
山崩川竭魚鳥何歸恭惟主君髙才逹節賞心樂事風<lb/>
流不絶歌艶露華舞廻春雪幸持此技承君餘晩綺羅<lb/>
脂粉嬌上春自言終代保<hi>集作實</hi>情親能知一日<hi>集作旦</hi>君<lb/>
魂<hi>集作思</hi>斷繁絃清管為何人懐主君之一<hi>集作異</hi>顧願狥<lb/>
<pb n="KR4h0022_WYG_993-7a"/>
命於九原迫夫人之嚴㫖遂投足於他門生有十年之<lb/>
愛况無數日<hi>集作爰無一日</hi>之恩雖強餙容<hi>集作容餙</hi>於新奉心摧<lb/>
絶而不敢言君子廣徳仁心必遍疇昔與君琴樽歡宴<lb/>
永懐蕙歎俯憐荼苦錫以時珍申哀故宇廞車既展祖<lb/>
奠斯開悲歌助挽長䄂承盃平居好此魂来不来心思<lb/>
往而莫遂足欲返而遲廻終天地於此訣毒煩寃而難<lb/>
裁嗚呼哀哉尚饗<lb/>
　　　祭和靜縣主文　　　　　　前　人<lb/>
<pb n="KR4h0022_WYG_993-7b"/>
維年月朔日敬祭薛氏太夫人和靜縣主之靈惟夫人<lb/>
軒庭繁祉嬴臺茂淑承訓公宫冝家卿族博士學問<hi>集作</hi>
<hi>築</hi>尚書題目法度蘋蘩刑儀<hi>集作儀刑</hi>松菊夫拜中令昔同<lb/>
鮑婦子昇璅闥今類馮母舉案如賔䦱門戒友在貴能<lb/>
降居貧施厚天道初革王風變韶維城落構若木踈條<lb/>
欽聞積善智洽仁昭克庇二族命服兩朝肅肅柔禮<hi>集作</hi>
<hi>和</hi>如風是暢峩峩<hi>集作娥</hi>女師如月斯望潘輿獻夀仲祿<lb/>
方養不弔昊天何德之䘮嗚呼哀哉洛邑啟殯長安歸<lb/>
<pb n="KR4h0022_WYG_993-8a"/>
陌哭慟髙堂<hi>集作臺</hi>旌懸舊宅階濕夜露庭隂曉魄嗟我<lb/>
外姻俱成弔客<lb/>
　　　為留守賈尚書祭嗣曹王故太妃文<lb/>
　　　　　　　　　　　　　　　穆　員<lb/>
維年月日某官某乙謹遺某官某以清酌少牢之奠敬<lb/>
祭于荆南節度觀察使户部尚書兼御史大夫嗣曹王<lb/>
故太妃之靈名山大川列于祀典以其所育能利於人<lb/>
恭惟太妃享用元福乗運之啟受天之終間生親賢為<lb/>
<pb n="KR4h0022_WYG_993-8b"/>
國藩屏人頼德施祀之攸冝樂貴自生禮宗其本維厥<lb/>
分閫資於卜鄰報我以榮則公侯其位養我以志則嬰<lb/>
孩其心如何風樹之悲遽奪晨葩之慶哀哀嗣王泣血終<lb/>
制既及先逺疚焉如新中貴䕶䘮有司備物詔臨祖奠<lb/>
弔集同盟風物含悽簫笳啟路泉扉一閉松月千秋黍<lb/>
稷非馨精誠所至尚饗<lb/>
　　　為杜相公祭易棣張相公太夫人文<lb/>
　　　　　　　　　　　　　　　　符　載<lb/>
<pb n="KR4h0022_WYG_993-9a"/>
熊羆之門將大而榮必有令母贊成家聲於維尊儀涵<lb/>
懿禀靈徳補隂教言為婦經輔助司空淑茂芳馨大君<lb/>
有命啟封于邢冝保攸長既休且寧鞠㓙何謂鍾我天<lb/>
齡英英家<hi>疑作冡</hi>子少年杖鉞身靜邉封世間忠節孟軻<lb/>
賢聖陶侃勲列實由二母卜鄰截髪端揆承訓事君禮<lb/>
竭知與古人異時同轍杯圈猶澤扇枕永訣創鉅痛深<lb/>
茹荼泣血某以拙薄叨鎮藩維偕分天子之茅土共列<lb/>
太常之旌旗歲月崩迫窀穸有期拘以戎事無因載馳<lb/>
<pb n="KR4h0022_WYG_993-9b"/>
風景蕭索山川逶迤遣蘋藻以冩慟瞻夀堂而凄其<lb/>
　　　為魏元忠祭石嶺戰亡兵士文<lb/>
　　　　　　　　　　　　　　　張　説<lb/>
維長安二年月朔日勑并州道行軍大總管兼宣勞使<lb/>
左肅政御史大夫同鳯閣鸞臺三品兼知并州事魏元<lb/>
忠遣裴思益以酒脯時果之奠致祭于石嶺戰殁兵士<lb/>
之靈邉𤇺漫天南牧吠主石嶺横地北都扄户興<hi>集作與</hi>
我王卒保界并圡如何不弔罹此冦虜列鎮既嚴連巖<lb/>
<pb n="KR4h0022_WYG_993-10a"/>
既削攻則路險守非惡㓕<hi>集作城惡</hi>彼謀匪臧實愆偕作援<lb/>
絶兵减軍孤勢弱地拒兩陘山望雙㠋風塵天起白刃<lb/>
交錯石盡矢窮旗焚冑落嗟爾戰夫烈烈忠勇奮不顧<lb/>
命志無旋踵身殁名揚生輕義重天子命我理兵普陽<lb/>
思與士衆底寧遐荒痛兹壯士翦為國殤盍訴天帝降<lb/>
厲鬼方助氣金鼓復怨沙場虜血爾酹虜醢爾嘗封屍<lb/>
死所招魂故鄉尚饗<lb/>
　　　為魏元忠祭石嶺沒䧟士女文　前　人<lb/>
<pb n="KR4h0022_WYG_993-10b"/>
維長安二年月朔日勑并州道行軍大總管兼宣勞使<lb/>
左肅政御史大夫同鳯閣鸞臺三品兼知并州事魏元<lb/>
忠遣裴思益以酒脯時果之奠致祭石嶺死亡百姓之<lb/>
靈北蕃自擅賊虐不道氣悍朔風馬肥秋草侵軼郡縣<lb/>
驚逼稚老奔走山林是頼<hi>集作障</hi>是保兵不善守將不逺<lb/>
謀如何减䆴無復燒牛侔爾士女熸于冦讐魂飛鋒刃<lb/>
血送氊裘傷悲雨哭氣怨天愁總兵帝鄉言念北阜抗<lb/>
憤朔漠傷心按部泣弔郊童哀問田叟為爾復惡誓㓕<lb/>
<pb n="KR4h0022_WYG_993-11a"/>
羣醜蹴踏蘭山脂膏葦藪誠若克就歿亦不朽慰爾衆<lb/>
靈醉此簞酒尚饗<lb/>
　　　祭歿將文<hi>為杜尚書</hi>　　　　梁　肅<lb/>
年月日某使某謹以清酌之奠敬祭于夀州鎮遏十將<lb/>
何鄭江某官三士之靈嗚呼勤身奉主之謂忠臨敵致<lb/>
果之謂勇以死成名之謂節惟此三士具兹三羙昨者<lb/>
封境不靜寇竊斯興<hi>集作受春</hi>各領軍行以當扞守山谷積<lb/>
阻矢石相陵謀無所用志必有死遂使勇<hi>集作英</hi>氣挫於<lb/>
<pb n="KR4h0022_WYG_993-11b"/>
小醜雄心屈於短兵人之云亡斯害也已嗚呼哀哉我<lb/>
居藩鎮不能守在四隣爾有忠勲遂乃沒于<hi>集作於</hi>一戰<lb/>
且憤且歎激于中腹<hi>集作腸是</hi>知以今辰旋定歸夀<hi>集作旋歸夀陽</hi>
爰遣奠酹用申悲凉加爾贈賻䘏爾孤孀魂而有知知<lb/>
予不忘人誰不終所貴名揚已矣三士俱為國殤嗚呼<lb/>
哀哉尚饗<lb/>
　　　衡州祭者<hi>集作拓</hi>里渡溺死百姓文<lb/>
　　　　　　　　　　　　　　　吕　温<lb/>
<pb n="KR4h0022_WYG_993-12a"/>
維元和五年歲次庚寅十月戊辰朔十七日甲申刺史<lb/>
呂某遣故衙前虞候何防以豚酒蔬果<hi>二字集作之奠</hi>致祭蘇<lb/>
昇陳演李寛㤗陳甫魯餘之靈爾等五人感余誠信力<lb/>
輸公稅爭赴先期溪山阻深潦水<hi>集作滛潦</hi>暴至不忍欺我<lb/>
忘其險艱州令未明津渡不謹致此淪逝咎由使君興<lb/>
言涕流痛念何及聊申薄酹兼致㣲贈代納殘稅皆余<lb/>
俸錢魂而有知諒此深意尚饗<lb/>
　　　道州祭百姓鄧助費念文　　前　人<lb/>
<pb n="KR4h0022_WYG_993-12b"/>
維元和五年歲次庚寅五月庚子朔七日景午刺史呂<lb/>
某遣衙前虞候蔣洛<hi>集作沼</hi>以酒脯之奠告鄧助費念之<lb/>
靈使君受命牧汝不能庇護使賊孟鸞等敢作不道酷<lb/>
加殺害是用疚心疾首萬計討擒亷使仁明不貸兇惡<lb/>
窮泉寃痛今日方申慙念無及澘然泣下故令於汝歿<lb/>
䖏陳賊之屍魂而有知歆此告酌<hi>集作酹</hi>嗚呼傷<hi>集作哀</hi>哉<lb/>
　<lb/>
　文苑英華巻九百九十四<lb/>
</p>
<p>
</p>
  </div>
</body>
</text>
</TEI>
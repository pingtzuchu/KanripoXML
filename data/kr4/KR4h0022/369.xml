<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百六十九</head>
    <p>
<pb n="KR4h0022_WYG_369-1a"/>
欽定四庫全書<lb/>
　文苑英華巻三百六十九　宋　李昉等　編<lb/>
　諌刺雜説<lb/>
　　畫諌一首<hi>見三百六十二卷</hi>
　　代河湟父老奏一首<hi>見三百六十二巻</hi>
　　禦暴説一首　　　　　木猫説一首<lb/>
　　文道元龜一首<lb/>
　　　禦暴説　　　　　　　　　陳　黯<lb/>
<pb n="KR4h0022_WYG_369-1b"/>
或問為物之暴者出於狼虎也何暴攫摶於山藪之間<lb/>
耳權倖之暴必禍害於天下也狼虎焉得而類諸夫虎<lb/>
狼之暴炳其形猶可知也權倖之暴萌其心不可知也<lb/>
自口<hi>一作形</hi>者不過於噬人之腥咋人之膏血自心者則<lb/>
必亡人之家赤人之族為害其不甚乎然則權倖之暴<lb/>
不能抑亦有國者不能設備以禦之俾民罹其害曰虎<lb/>
狼吾知其能禦者弓矢也權倖如之何能禦也曰刑法<lb/>
曰彼秦漢其弛刑法耶何趙高王莾之肆暴而不能禦<lb/>
<pb n="KR4h0022_WYG_369-2a"/>
哉曰彼秦之高漢之莾得肆其暴者皆由刑法之不明<lb/>
也苟明暴何自矣噫田鄙者由能執弓矢以弭其暴耳<lb/>
有國者反不能施刑法而禦<hi>一作移</hi>其暴豈存國者重其<lb/>
民不若田鄙者重其生哉<lb/>
　　　木猫説<lb/>
昔有兎類而小食五糓於田及糓熟農者穫而歸之兎<lb/>
類而小者亦隨而至遂潜於農氏之室善為盗每竊食<lb/>
能伺人出入時主人惡之遂題曰䑕乃選才可捕者而<lb/>
<pb n="KR4h0022_WYG_369-2b"/>
舉言其人曰莽蒼之野有獸其名曰狸有牙爪之用食<lb/>
生物善作怒才稱捕䑕遂俾徃須其乳時探其子以歸<lb/>
畜既長果善捕而遇之必怒而搏之為主人捕䑕既殺<lb/>
而食之而群䑕皆不敢出宂雖已食而捕人獲頼無䑕<lb/>
盗之患即是功於人何不敬其狸之名遂號之曰猫猫<lb/>
者末也莽蒼之野為本農之氏為末見馴於人是陋夲<lb/>
而榮末故曰猫猫乃生育於農氏之室及其子已不甚<lb/>
怒䑕盖得其母所殺䑕食而食之以為不殺而能食不<lb/>
<pb n="KR4h0022_WYG_369-3a"/>
見捕䑕之時故不知怒又其子則疑與䑕同食於主人<lb/>
意無害䑕之心心與䑕類反與䑕同為盗農遂歎曰猫<lb/>
本用汝怒為我制䑕之盗今不怒䑕已是誠失汝之職<lb/>
又反與䑕同室遂亡乃祖爪牙之為用而有䑕之為盗<lb/>
失吾望甚矣乃載以復諸野又探狸之新乳歸而養既<lb/>
長遂捕䑕如曩之者<lb/>
　　　文道元龜<hi>并序</hi>
天寳初適于平陽平陽太守稷山公則衡之從考舅雅<lb/>
<pb n="KR4h0022_WYG_369-3b"/>
好古道門尚詞客當今文人相與多矣嘗歎曰取士之<lb/>
道才其難乎或精文而薄於行或敦行而薄<hi>一作淺</hi>於文<lb/>
斯乃有失其道一至於此顧衡曰吾嘗謂<hi>一作語</hi>爾知言<lb/>
爾其言之衡私門以文塲而進五世鄙雖不詞忝藉餘<lb/>
訓<hi>一作休</hi>敢著元龜以叙其事元龜曰文道之興也其當<lb/>
中古乎其無所始乎且天道五行以别緯地道五色以<lb/>
别方人道五常以别徳易曰觀夫<hi>一作乎</hi>天文以察時變<lb/>
觀乎人文以化成天下非五緯孰可以知天非五方孰<lb/>
<pb n="KR4h0022_WYG_369-4a"/>
可以辯地非五常孰可以化人文之為道斯亦逺矣天<lb/>
人之際其可得於是乎夫卦始乎三畫文章之閫大抵<lb/>
不出乎三等斯乃從人而有焉工與不工各區分而有<lb/>
之君子之文為上等其徳全志士之文為中等其義全<lb/>
詞士之文為下等其思全其<hi>一無此字</hi>思也可以綱紀<hi>一作紀物</hi>
義也可以動衆徳也可以經化化人之作其唯君子乎<lb/>
君子之作先乎行行為之質後乎言言為之文行不出<lb/>
乎言言不出乎行此廼<hi>一無此二字</hi>質文相半斯乃化成之<lb/>
<pb n="KR4h0022_WYG_369-4b"/>
道焉志士之作介然以立誠憤然有所述言必有所諷<lb/>
志必有所之詞寡而意懇氣高而調苦斯乃感激之道<lb/>
焉詞士之作學古以杼情屬詞以及物及物勝則詞麗<lb/>
杼情逸則氣高高者求靖<hi>一作清</hi>麗者求婉耻乎質貴乎<lb/>
清而忘其志<hi>或作至</hi>斯乃頽靡之道焉古人之貴有文者<lb/>
将以飾行表徳見情著<hi>一作署</hi>事杼軸乎天地<hi>一作人</hi>之際<lb/>
道逹乎性命之元正復乎君臣之位昭感乎鬼神之奥<lb/>
苟失其道無所措矣君子也文成而業著志士也文成<lb/>
<pb n="KR4h0022_WYG_369-5a"/>
而徳䘮然今人<hi>一無此字</hi>之作其多詞士乎代由尚乎文者<lb/>
以斯文而欲範<hi>一作軌</hi>物範衆輕<hi>一作/安</hi>邦叙正<hi>一作政</hi>其難<lb/>
致乎化成悲夫敢著元龜庻觀文章之道得䘮之際悔<lb/>
吝之所由者也<hi>二字作焉</hi>一作皆文粹<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_369-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百六十九<lb/>
</p>
<p>
</p>
  </div>
</body>
</text>
</TEI>
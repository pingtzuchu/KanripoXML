<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百四十六</head>
    <p>
<pb n="KR4h0022_WYG_845-1a"/>
欽定四庫全書<lb/>
　文苑英華巻八百四十六　宋　李昉等　編<lb/>
　儒二<lb/>
　　兖州曲阜縣孔子廟碑一首<lb/>
　　陳留郡文宣王廟堂碑一首<lb/>
　　許州文宣王新廟碑一首<lb/>
　　柳州新修文宣王廟碑一首<lb/>
　　處州孔子廟碑一首<lb/>
<pb n="KR4h0022_WYG_845-1b"/>
　　書處州韓吏部孔子廟碑陰記一首<lb/>
　　　兖州曲阜縣孔子廟碑　　　李　邕<lb/>
嘗觀元化隂藏上帝𤣥造雖道逺不際而運行有符揚<lb/>
𣙜大抵宣考神用逮<hi>一作建</hi>人綂之可復補天秩之將頺<lb/>
其揆一也昔蚩尤怙賊厥弟驕兵巨力朋徒合緒連禍<lb/>
則黄帝興聖首<hi>一作重</hi>出群龍推下濟以君人儆勤畧以<lb/>
勘亂逮至横流方割包山其咨轉死為魚鱻食不粒則<lb/>
堯禹並跡振拔殷<hi>一作隠</hi>憂導百川康四國粤若殷禮缺<lb/>
<pb n="KR4h0022_WYG_845-2a"/>
周德微宋公用鄫楚子問鼎則夫子卓立燦然成章闢<lb/>
邦家之正門播今昔之彛憲此天所以不言而成化聖<lb/>
所以有開而必先其若是者乎故夫子之道消息乎兩<lb/>
儀夫子之德經營乎三代豈徒小說盖有異聞夫亭之<lb/>
者莫如天藉之者莫如地敎之者莫如夫子且沐其亭<lb/>
而不識其道則不如勿生荷其藉而不由其德則不如<lb/>
勿運故曰消息乎兩儀者也夫博之者莫如文約之者<lb/>
莫如禮行之者莫如夫子且會其文而不揚其業則不<lb/>
<pb n="KR4h0022_WYG_845-2b"/>
如勿傳經其禮而不啓其敎則不如勿學上代有以焯<lb/>
序中代有以宗師後代有以丕訓故曰經營乎三代者<lb/>
也噫唐虞之美不必至是贊而大者進聖君也夏桀之<lb/>
惡不必至是擠而毁者激庸主<hi>一作君</hi>也伊尹之忠不必<lb/>
至是演而數者勉誠節也趙盾之逆不必至是抑而書<lb/>
者誅賊臣也至若論慈廣孝輔仁寵義職此之由於是<lb/>
君臣之位序父子之道明朋友之事興夫婦之倫得雖<lb/>
朗日開覺膏雨潤澤和風清扇安足喻哉借如九皇繼<lb/>
<pb n="KR4h0022_WYG_845-3a"/>
綂而政醇千聖同年而道合雖事業廣運而理濟<hi>一作齊</hi>
一時未有薄逰大夫僻居下國德敎既往言滿方來廟<lb/>
食列邦不假手於後續君長萬葉必歸心於素王若此<lb/>
之盛是以騰跨百辟孤絶一人曷成名而可稱盖取興<lb/>
而為大者也我國家儒敎浹宇文思啓<hi>或作戾</hi>天仲吏曹<lb/>
以追尊建禮官而崇祀侯褒聖於人爵尸奠享於國庠<lb/>
是用大起學流錫類孝行敦悦施於萬<hi>一作方</hi>國光覆彌於<lb/>
𦙍宗三十五代孫嗣褒聖侯璲之子<hi>一作芝子</hi>藏暉洎族賢<lb/>
<pb n="KR4h0022_WYG_845-3b"/>
元亨等或専門碩學<hi>一作儒</hi>罔墜于緒或餘波明哲載揚<lb/>
厥聲乃相與合謀曰夫墟墓之地禮曰自哀聽訟之樹<lb/>
詩云勿翦一則遇事遺愛一則感物允懷矧乎大聖烈<lb/>
風吾祖鴻美故國封井舊居川岳歟宜其悚神馳魄膝<lb/>
行膜拜陳齋祭奠嚴祠樹繚垣以設坊刋豐石<hi>一作碑</hi>以<lb/>
為表兖州牧京兆韋君元<hi>一無元字</hi>珪王國周親人才懿德<lb/>
明啓風績<hi>一作俗</hi>休有政<hi>或作名</hi>敎長史河南源晉賔字光<lb/>
國賢操孤興清節特逺納人以禮成俗於師司馬天水<lb/>
<pb n="KR4h0022_WYG_845-4a"/>
狄光昭<hi>一無昭字</hi>字子亮相門開祥<hi>或作祚</hi>雅道踵武聞義必<lb/>
立從事可行錄事參軍東海徐仲連功曹成陽盖寡<hi>疑</hi>
倉曹太原王道淳𢎞農楊萬石户曹博陵崔少連𢎞農<lb/>
揚履𤣥<hi>一無此五字</hi>兵曹太原王光超<hi>一無此五字</hi>范陽張博望<lb/>
法曹安定皇甫佺東海徐彦光士曹滎陽鄭璋參軍扶<lb/>
風竇光訓及曲阜縣令鴈門田思昭主簿吳興施文蔚<lb/>
清河晏𢎞楷等宦緒通徳儒林秀士升堂覩奥逰聖欽<lb/>
風僉同演成乃共經始其銘<hi>或作詞</hi>曰<lb/>
<pb n="KR4h0022_WYG_845-4b"/>
元天隂隲大明靈<hi>一作虚</hi>鏡神不利滛物將與正凡曰投<lb/>
艱在此逢聖吞沙薦虐軒皇<hi>一作黄</hi>底定襄陵兆灾夏禹<lb/>
文命周道失序夫子應聘刪<hi>一作刋</hi>詩述史盛禮張樂雅<lb/>
頌穆清訓詞昭灼片言一字勸善懲惡誘進後人啓明<lb/>
先覺六順勃興四維<hi>一作敎</hi>皆作元<hi>一作茂</hi>功濟古至道維<lb/>
來首出列聖席巻羣才大名震耀廣學天開蒸嘗匝㝢<lb/>
<hi>一作宇</hi>誦習<hi>一作聲</hi>窮垓帝念居室以光壽宫建侯于嗣環<lb/>
封厥中孫謀不泯祖德斯崇乃刋聖烈用廣休風<lb/>
<pb n="KR4h0022_WYG_845-5a"/>
　　一作皆唐文粹<lb/>
　　　陳留郡文宣王廟堂碑<hi>前篇作記</hi>　　陳兼<hi>又見獨孤及集</hi>
唐天寶十有一載歲次壽星陳留改文宣王宫<hi>七字前篇作陳</hi>
<hi>留郡重建文宣王廟</hi>郡守河南道採訪處置使元公彦冲所以崇<lb/>
德樹風敬敎勸學也初公以三務<hi>前篇作農</hi>之隙分命<hi>前篇作務</hi>
有司修廢功舉墜<hi>前篇作墮</hi>禮而此堂也舊規僵<hi>前篇作偪</hi>陋下<lb/>
宇將壞我是以有經始之制冬十月丙午新宫成凡天<lb/>
下有道則文敎大洽為政者克廣舊典以尊先聖禮也<lb/>
<pb n="KR4h0022_WYG_845-5b"/>
浚儀令河東裴勝叶恭大猷祗奉成績乃立石于<hi>前篇作扵</hi>
朝廷以旌盛德所庇云<lb/>
有三才然後有剛柔剛柔交而利害作乎其中於是横<lb/>
目蚩蚩天不能節黄帝堯舜氏始以仁義拯溺其流及<lb/>
乎夏商而周監二代有明堂之禮樂敎之首也逮周<hi>集無</hi>
<hi>周字</hi>德下衰王室卑而五覇起彛倫墜而六學缺天將持<lb/>
其木鐸以授後聖繇是周公沒五百嵗而夫子生雲從<lb/>
龍風從虎大道既作天下化成故夫子修詩書以酌虞<lb/>
<pb n="KR4h0022_WYG_845-6a"/>
夏殷周之損益而國風帝典備約魯史記以書二百四<lb/>
十二年之廢典而亂臣賊子懼嗚呼<hi>集作嗚戯前篇作於戯</hi>不<hi>前篇</hi>
<hi>有有字</hi>大壞何以見聖人之全功乎粤若中都之制立民<lb/>
極也以匡頺風防不為曲兩觀之法用重典也以去姦<lb/>
雄<hi>集作宄</hi>政不為苛夾谷之會誅無禮也以尊兩君刑不<lb/>
為僣三預是邦之政而魯至於道向使鳯鳥來河圖出<lb/>
東周之化其在魯乎嗚呼明王未興亢龍無輔運匪我<lb/>
與德兮何衰盖𢎞其敎<hi>前篇作道</hi>以救物處其順以安時行<lb/>
<pb n="KR4h0022_WYG_845-6b"/>
藏屈伸與化推移<hi>集有也字</hi>其世衰也掲仁義於天下其世<lb/>
平<hi>集作大來前篇作世衰</hi>也啓土宇于<hi>前篇作於</hi>身後出入百代波流<lb/>
萬方孰不日用聖猷欽若祀典然後知素王之德與天<lb/>
地並或曰夫子栖栖於魯衞陳蔡之間或者其未智歟<lb/>
君子曰是智也聖人與時消息同彼憂患不有匡蒲<hi>前篇</hi>
<hi>作人</hi>之難麟鳯之感何以戒<hi>集作/誡</hi>茍合安蒙求<hi>前篇作亨</hi>使達<lb/>
者順時窮者知命然則巻舒之跡其可究乎弈弈新廟<lb/>
庶人成之有以建誕敷之<hi>前篇作文</hi>德勿亟之化盖黝堊其<lb/>
<pb n="KR4h0022_WYG_845-7a"/>
楹𤣥端其服加釁器之等<hi>前篇作數</hi>正當宁之位王命所以<lb/>
寵舊章也兩楹之下四科以班兖公東序<hi>前篇作房下同</hi>西向<lb/>
<hi>集作嚮下同</hi>費侯鄂<hi>前篇作□按會要冉耕封鄲侯</hi>侯薛侯徐侯衞侯黎侯<lb/>
吳侯魏侯西序東向其餘未入<hi>前篇作於</hi>室者畫衣冠於四<lb/>
墉<hi>集本作篇作西牖</hi>配祭所以辨等威也議者謂我邦君於是<lb/>
乎建宏規而播新命修令典而崇明祀講義以度功<hi>前篇</hi>
<hi>作軌度</hi>懋功以從時訓人以成德昭德以合禮六者禮之<lb/>
善物而時有遷邑有改不銘考父之鼎紀奚斯之功是<lb/>
<pb n="KR4h0022_WYG_845-7b"/>
廢名也何以示後嗣遂命客卿前封邱縣丞泗上陳兼<lb/>
志之<lb/>
　　此篇見獨孤及集而梁肅作及集後序亦云述聖<lb/>
　　德以揚儒風則陳留郡文宣王廟碑而碑末乃云<lb/>
　　命陳兼志之肅出及門必不誤書疑及命兼代作<lb/>
　　英華總目明言及作而八百十四巻并此巻重出<lb/>
　　却病作陳兼未詳前巻已刪今存于此<lb/>
　　　許州文宣王新廟碑　　　　劉禹錫<lb/>
<pb n="KR4h0022_WYG_845-8a"/>
歲在丙辰元日開成許州牧尚書杜公作文宣王廟暨<lb/>
學舍于兊隅革故而鼎新也前年公受社與鉞董淮陽<lb/>
汝南之師八月上丁釋菜于宣父之室陋宇荒堦不足<lb/>
迴旋已事而歎乃詢黄髮有鄉先生前致辭曰自盜起<lb/>
幽陵許為兵衝連戰交椊<hi>集作枰</hi>率無寧嵗耳恱鉦鼓不<lb/>
聞絃歌目不知書不害為智邇來生聚敎養起居祖習<lb/>
一出於軍容今幸天子憐許民為擇賢侯此人人思治<lb/>
之時也公曰諾吾當先後之於是元年修戎律以通衆<lb/>
<pb n="KR4h0022_WYG_845-8b"/>
志次年成郡政以蠲民瘼季年崇敎本以厚民風我言<lb/>
既從乃卜新宫瀷水之瀕城池在東登登其杵坎坎其<lb/>
斧繩之墨之鑿柄枝梧載塗載奐<hi>集作載塈載塗</hi>黝焉<hi>集作黟焉</hi>陵<lb/>
虚寢廟𢎞敞齋宫嚴閟軒墀廂廡儼雅清潔門庭墻仭<lb/>
望之生敬外飭觚稜中設黼幄嚮明當宁用王禮也堯<lb/>
頭禹身華冠象佩之容取之自鄒魯及門覩奥偶形畫<lb/>
像之儀取之自太學宗彛籩豆青黄規矩之器秉周禮<lb/>
也犧牲制<hi>集作時非</hi>幣薦獻升降之節遵國章也藏經于童<lb/>
<pb n="KR4h0022_WYG_845-9a"/>
檐斂器于處櫝講筵有位鼓篋有室授經有博士督課<lb/>
有助敎指蹤有役夫洒掃有廟幹公又割隟地為廣圃<lb/>
蒔其柔蔬而常菹旨蓄之御備捨己俸為子錢權<hi>集作𣙜</hi>
其孶贏而鹽酪釭膏之用給濟濟莘莘化行風驅家慕<lb/>
恭儉户知敬讓父誨其子兄規其弟不逰學堂與撻市<lb/>
同繇是縻勇爵戴鶡冠者往往弭雄姿而觀習禮義矜<lb/>
甲胄者知根於忠信服縵胡者不敢侮縫掖敎化之移<lb/>
人也如置郵焉冬十一月許人以新儒宫成來告且乞<lb/>
<pb n="KR4h0022_WYG_845-9b"/>
辭欲行乎遠也公名悰字永裕故丞相岐國公之孫岐<lb/>
公弼諧二帝碩學冠天下嘗著書二百餘篇言禮樂刑<lb/>
政古今損益綂名曰通典藏在石室副行人間今孝孫<lb/>
聿修<hi>集有之字</hi>形乎事業播于聲詩懿哉能世其家也禹錫<lb/>
昔年忝岐公門下生四參公府近年牧汝州道許昌躬<lb/>
閱其政故不得讓遂銘于麗牲之碑銘曰<lb/>
許介韓魏四征之地兵興已還其鬭㘖㘖亦有儒宫軋<lb/>
于兵間賢侯戾止思樂泮水俾人嚮學王化之始便地<lb/>
<pb n="KR4h0022_WYG_845-10a"/>
爰相新規鬱起廟貌斯嚴堂皇<hi>一作堂堂</hi>有煒秩秩禮物祁<lb/>
祁冑子入于門墻如造闕里春詠<hi>集作誦</hi>夏絃載颺<hi>集作揚</hi>
淑聲風于閭閻浹于郊坰途讓班白家尊父兄與化而<lb/>
遷其猶性成昔之委巷相詬交侮今逢親戚不道媟語<lb/>
昔之連營誇力使酒今遇賔客欽容<hi>集作相對</hi>拱手魯有泮<lb/>
林鳥革其音許崇學斆民恱其敎鐫于圭石以志新廟<lb/>
　　　柳州新修<hi>石本有𤣥聖二字</hi>文宣王廟碑<lb/>
　　　　　　　　　　　　　　　柳宗元<lb/>
<pb n="KR4h0022_WYG_845-10b"/>
仲尼之道與王化逺邇惟柳州古為南夷椎髻卉裳攻<lb/>
刼鬭暴雖唐虞之仁不能柔秦漢之勇不能威至于有<lb/>
國始循法度置吏奉貢咸若采衞冠帶憲令進用文事<lb/>
學者道堯舜孔子如取諸左右執經書引仁義旋辟唯<lb/>
諾中州之士時或病焉然後知唐之德大以遐孔氏之<lb/>
道尊而明元和十年八月州之廟屋壞幾毁神座<hi>石本作位</hi>
刺史柳宗元始至大懼不任以墜敎基丁未奠薦法齊<lb/>
時士<hi>一本作事</hi>禮不克施乃合初亞終獻三官衣布洎乎<hi>一本</hi>
<pb n="KR4h0022_WYG_845-11a"/>
<hi>作于</hi>嬴財取土木金石徵工僦功完舊益新十月乙丑王<lb/>
宫正室成乃安神棲乃正法庭秪會羣吏卜日之吉虔<lb/>
告於王靈曰昔者夫子嘗欲居九夷其時門人猶有惑<lb/>
聖言今夫子去代千有餘載其敎始行至於是邦人去<lb/>
其陋而本於儒孝父忠君言及禮義又况巍然炳然臨<lb/>
而灸之乎惟夫子以神道設敎我今罔敢知欽若茲敎<lb/>
以寧其神追思告誨如在于前茍神之在曷敢不虔居<lb/>
而無陋罔貳昔言申陳嚴祀永永是尊麗牲有碑刻在<lb/>
<pb n="KR4h0022_WYG_845-11b"/>
廟門<lb/>
　　　處州孔子廟碑<hi>前篇作記</hi>　　　　韓　愈<lb/>
自天子至郡邑守長通得祀而徧天下者唯社稷與孔<lb/>
子為<hi>前篇作焉</hi>然<hi>前篇有而字</hi>社祭土稷祭穀而勾龍與棄乃其<lb/>
佐享非有<hi>石本前篇並作其</hi>専主又其位所不屋而壇豈如孔<lb/>
子用王者事<hi>文粹集註並作禮</hi>巍然當座以門人為配自天子<lb/>
已<hi>或作以集本前篇作而</hi>下北面跪薦<hi>二字集作拜跪薦祭</hi>進退誠敬禮如<lb/>
視<hi>石本作親</hi>弟子者勾龍棄以功孔子以徳固自有次第哉<lb/>
<pb n="KR4h0022_WYG_845-12a"/>
自古多有以功德<hi>集註作續</hi>得其位者不得常祀勾龍棄孔<lb/>
子皆不得位而得常祀然其祀事<hi>前篇作者</hi>皆不如孔子之<lb/>
盛所謂生人已<hi>集作民以</hi>來未有如孔<hi>集作夫</hi>子者其賢過於<lb/>
堯舜逺者此其效歟郡邑皆有孔子廟或不能<hi>前篇作得</hi>修<lb/>
事雖設博士弟子或役於有司名存實亡失其所業獨<lb/>
處州刺史鄴侯李繁至官能以為先既新作孔子廟又<lb/>
令<hi>集作命</hi>工改其<hi>石本無/其字</hi>顔子<hi>四字集作改為顔囘</hi>至子夏十人像<lb/>
其餘六十<hi>前篇有二字</hi>子及後大儒公羊髙左丘明孟軻荀<lb/>
<pb n="KR4h0022_WYG_845-12b"/>
况<hi>或作卿</hi>伏生毛公韓生董生髙堂生揚雄鄭𤣥等數十<lb/>
人皆圖之壁選博士弟子皆如<hi>集本文粹作必省</hi>其人又為置<lb/>
<hi>三字集作說</hi>講堂敎之行禮肄習其中<hi>前篇有又為二字</hi>置本錢廪<lb/>
米令可繼處以<hi>前篇有守字</hi>廟宇<hi>集本文粹/作守廟</hi>成躬率<hi>前篇有羣字</hi>
吏及博士弟子入學行釋奠<hi>集本文粹並作菜</hi>禮耆老嘆嗟其<lb/>
子弟皆興於學鄴侯尚文其於古記無不貫達故其為<lb/>
政知所先後可歌也已詞曰<hi>二字前篇作乃作詩曰</hi>
維此廟學鄴侯所作厥初庳下神不以宇先師所處亦<lb/>
<pb n="KR4h0022_WYG_845-13a"/>
窘寒暑乃新斯宫神降其獻講讀有常不誡<hi>前篇作戒</hi>用勸<lb/>
掲掲元哲為<hi>集本前篇作有</hi>師之尊羣聖嚴嚴大法以存像圖<lb/>
孔肖咸在斯堂以瞻以儀俾不惑忘<hi>集作碑不惑忘</hi>後之君子<lb/>
無廢成美琢辭碑石以賛攸始<lb/>
　　此篇八百十四巻重出前已削去<lb/>
　　　書處州韓吏部孔子廟碑隂記　杜　牧<lb/>
天不生夫子於中國中國當何如曰不夷狄如也荀卿<lb/>
祖夫子李斯事荀卿一日宰天下盡誘夫子之徒與其<lb/>
<pb n="KR4h0022_WYG_845-13b"/>
<hi>集本文粹無其字</hi>書坑而焚之曰徒能亂人不若刑名獄吏治<lb/>
世之賢也彼商鞅者能耕能戰能行其法基秦為强曰<lb/>
彼仁義蝨官也可以置之<hi>置之言不用也</hi>自董仲舒劉向皆言<lb/>
司馬遷良史也而遷以儒分之為九曰博而寡要勞而<lb/>
無功不如道家者流也自有天地以來人無有不死者<lb/>
海上迂恠之士時<hi>二本作特</hi>出言曰黄帝鍊丹砂為黄金以<lb/>
餌之晝日乘龍上天誠得其藥可如黄帝以燕昭王才<lb/>
<hi>二本作才</hi>賢破強齊幾於覇秦始皇漢武帝之雄才滅六強<lb/>
<pb n="KR4h0022_WYG_845-14a"/>
擗四夷盡非凢主也皆甘其說耗天下捐骨肉而不辭<lb/>
至死而不寤<hi>二本作悟</hi>莫尊於天地莫嚴於宗廟社稷梁武<lb/>
帝起為梁國者以筍脯麵牲為薦祀之禮曰佛之敎牲<lb/>
不可殺以天子之尊捨身為其奴散髪布地親命其徒<lb/>
踐之有天地日月為之主隂陽鬼神為之佐夫子巍然<lb/>
綂而辯之復引堯舜禹湯文武周公為之助則其徒不<lb/>
為劣其治不為僻彼四君二臣不為無知一旦不信背<lb/>
而之他仍族滅之儻不生夫子紜紛冥昧百家鬭起是<lb/>
<pb n="KR4h0022_WYG_845-14b"/>
已所是非己所非天下隨其時而宗之誰敢非之縱有<lb/>
非之者欲何所依據而為其辭是楊墨駢慎已降百家<lb/>
之徒廟貌而血食十年一變法百年一改敎横斜髙下<lb/>
不知止泊彼夷狄者為夷狄之俗一定而不易若不生<lb/>
夫子是知其必不夷狄如也韓吏部夫子廟碑曰天下<lb/>
通祀唯社稷與夫子社稷壇而不屋取異代為配未若<lb/>
夫子巍然當門<hi>文粹作座</hi>用王者禮以門人為配自天子至<lb/>
于庶人親北面而師之夫子以德社稷以功固有次第<lb/>
<pb n="KR4h0022_WYG_845-15a"/>
因引孟子曰生人以來未有如夫子者也自古稱夫子<lb/>
者多矣稱夫子之德莫如孟子稱夫子之尊莫如韓吏<lb/>
部故書其碑隂云<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_845-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百四十六<lb/>
</p>
<p>
</p>
  </div>
</body>
</text>
</TEI>
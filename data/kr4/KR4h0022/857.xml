<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百五十八</head>
    <p>
<pb n="KR4h0022_WYG_857-1a"/>
欽定四庫全書<lb/>
　文苑英華巻八百五十八　宋　李昉等　編<lb/>
　釋九<lb/>
　　大唐泗州臨淮縣普光王寺碑一首<lb/>
　　嵩岳寺碑一首　　　　大相國寺碑一首<lb/>
　　海州大雲寺禪院碑一首<lb/>
　　　大唐泗州臨淮縣普光王寺碑　李　邕<lb/>
嘻代人以塔廟者即有象<hi>一作為</hi>也儀像者非有相也邕<lb/>
<pb n="KR4h0022_WYG_857-1b"/>
嘗論之未始諒矣其或執之於我安住為十刼之塲什<lb/>
之於空循捨得一如之智皆所以頌其願酌其心必於<lb/>
無作之時敷𢎞正法之故俾或禮或見能超因因之縁<lb/>
若我若人盡登果果之業則曷為不應曷道不行豈空<lb/>
寂之門獨階證入事相之地遂阻圓眀者哉普光王寺<lb/>
者僧伽和尚之所經始焉和尚之姓何何國人得眼入<lb/>
地龍朔初忽乎西來飄然東化獨歩三界遍遊十方烏<lb/>
飛於空月見於水泥鍵鐵鎻降伏貢髙長者錦書散除<lb/>
<pb n="KR4h0022_WYG_857-2a"/>
文字深以慾為苦噐道寔法鈞消一無於太常越諸有<lb/>
於真際豈徒福河灌頂慈雲覆身舉手而安喻四因動<lb/>
足而興復三見或以沉香作炭有枉言者則誘而進之<lb/>
沙末求珠不知其量也<hi>一作者</hi>則呵而責之香象之行雖<lb/>
極水底神龜之出亦兼陸道因如法如自得定力有作<lb/>
無作冀是福田嘗縱觀臨淮發念置寺以慈悲眼目信<lb/>
義方寸興廣濟心儀普照佛光相纔現瞻仰已多逺近<lb/>
簮裾往來舟楫一歸聖像再謁真<hi>闕</hi>　禮祈禪焚香㧞<lb/>
<pb n="KR4h0022_WYG_857-2b"/>
苦觸塵者庇如來之影牽毛者荷獅子之威信施駢羅<lb/>
建置周布繚垣雲矗正殿霞開層樓敞其三門飛閣通<lb/>
其兩鋪舎利之塔七寶齊山净土之堂三光奪景於製<lb/>
造也未綴於手猗徳名也已聞於天中宗孝和皇帝逺<lb/>
降綸誥<hi>一作言</hi>特加禮數延入别殿近益重元徳水五瓶<lb/>
霑濡紫極甘露一斗福潤蒼生乃請寺名仍依佛號中<lb/>
宗皇帝以照言犯諱光字從權親覩御書寵題寳額垂<lb/>
露落于天上飛翰傳於國中其末也廣内慶齊其至也<lb/>
<pb n="KR4h0022_WYG_857-3a"/>
連城歡迓扇慿筆貴獨属右軍寺為額髙更因天子每<lb/>
名晨大衆瞻禮嬉遊上昇門臺直視川墅巒阜嶾嶙而<lb/>
屏合淮水逶迤而帯長邑屋助其雄商旅增其大兹為<lb/>
勝也曷以加焉和尚口雖勿稱縁乃有以知變易之道<lb/>
廽軒少留衆生可悲菩薩亦病示滅同盡唯識永在嗚<lb/>
呼以景龍四年三月二日<hi>傳灯録作景龍三年三月三日</hi>端坐棄代于<lb/>
京薦福寺跡也孝和皇帝申弟子之禮悼大師之情敬<lb/>
漆色身謹將法供仍造福度門人七僧賜絹三百匹勑<lb/>
<pb n="KR4h0022_WYG_857-3b"/>
有司造靈輿給傳逓百官四部哀送國門以五日還至<lb/>
本處當是時也佛像流汗風雨變容鳥悲於林獸號於<lb/>
野矧伊慈子降及路人乎過去僧惠嚴<hi>傳灯録作慧儼</hi>等主僧<lb/>
道堅弟子木義等並持床有義失劒無追施法立齋知<lb/>
時眀物罔隊舊業克嗣前脩攀<hi>一作舉</hi>係儀形建崇塔院<lb/>
植婆羅樹表蓮花䑓宛然坐而不言歘爾感而皆應懴<lb/>
則殃滅求則福生<hi>一作至</hi>雖日月已綿而靈變如在歸依<lb/>
有衆檀施孔多鯨鍾萬斤震覺六種講筵七架開導四<lb/>
<pb n="KR4h0022_WYG_857-4a"/>
生清净之身更䟽浴室湼槃之飯别構食堂可謂能事<lb/>
畢矣喜願并矣冝八部之宅以致諸天廻首自然樹懸<lb/>
宻語印文地現五風轉柔澗<hi>一作潤</hi>之音千燈熖光明之<lb/>
色構之者罪花彫落信之者燋<hi>一作福</hi>種萌生雷響發其<lb/>
六牙珠彩澄其二水州牧杜公惟孝其直如箭其㓗如<lb/>
水<hi>一有撒屏習明板書作又八字</hi>地壓淮上城遷泗中民勦於勞物集<lb/>
<hi>一作售</hi>其利長史宗公<hi>公字一作子嗣全</hi>司馬盧公或清節首公<lb/>
文雅形國或禮容虚已堅操動時臨淮宰薛欽行等或主<lb/>
<pb n="KR4h0022_WYG_857-4b"/>
諾條流庭無置對或子人簡德邑有歡康並豎位大<hi>一作</hi>
<hi>天</hi>車正信超士興二道之教發一師之因相與累賛經<lb/>
身長懸覺道樹不朽之德𢎞未來之功是刻豐碑以光<lb/>
盛羙其詞曰<lb/>
惟普照之大身兮杖菩薩之右臂粤靈瑞之可聞兮固<lb/>
昭成之難值期一㑹之來思雄萬輩之善<hi>一作檀</hi>施𢎞住<lb/>
持之信受廣事相之該備豁川陸之雲龍雄城邑之頳<lb/>
雉辟天師於九重補人王於十利嘉寺旁之立名寵聖<lb/>
<pb n="KR4h0022_WYG_857-5a"/>
札之題字追已滅之化身了見在之文義貯儀形於空<lb/>
塔存詞謁<hi>疑</hi>於金地殃無懴而不除福何求而不致副真<lb/>
僧之貞寳接群公之雅噐播永日於山河刻巨石於淮<lb/>
泗<lb/>
　　　嵩岳寺碑<lb/>
凡人以塔廟者敬田也執於有為禪寂者慧門也得於<lb/>
無物今之作者居然异乎至若智常不生妙用不動心<lb/>
滅法滅性空色空喻是化城竟非住處所以平等之觀<lb/>
<pb n="KR4h0022_WYG_857-5b"/>
一洗於有無自在之心大通於權實導師假其方便法<lb/>
兩任其根莖流水盡納於海壖聚沙俱成於佛道大矣<lb/>
廣矣不可得而談也嵩岳寺者後魏孝眀帝之離宫也<lb/>
正光元年牓閑居士廣大佛刹殫極國財濟濟僧徒彌七<lb/>
百衆落落堂宇踰一千間藩戚近臣逝將依止碩德圓<lb/>
戒作為宇師及後周不祥正法無緒宣皇悔祸道什中<lb/>
興眀詔兩京光復二所議以此事為觀古塔為壇八部<lb/>
扶持一時靈變物將未可事故獲全隋開皇五年𨽻僧<lb/>
<pb n="KR4h0022_WYG_857-6a"/>
三<hi>一作二</hi>百人仁夀一<hi>一作二</hi>載改題嵩岳寺又度僧一百<lb/>
五十人逮豺狼恣睢龍象凋落天宫墜構刼火潜燒<hi>一作</hi>
<hi>刼潜燒然</hi>唯寺主眀藏等八人莫敢為尸不暇匡補且王充<lb/>
西拒蟻聚洛師文武東遷鳯翔巖邑風承羽檄先應義<lb/>
旗輓粟供軍悉心事主及傳奕進計以元嵩為師凡曰<lb/>
僧坊盡為除削獨兹寳地尤<hi>一作夫</hi>見褒崇實<hi>一作賞</hi>典殊<lb/>
科眀勑洊及不依廢省有録勲庸特賜田碾四所代有<lb/>
都維那惠果等勤宣法要大壯經行追思前人髣髴舊<lb/>
<pb n="KR4h0022_WYG_857-6b"/>
貫十五層塔者後魏之所立也發地四舖而聳陵空八<lb/>
相而圓方丈十二户牖數百加之六代禪祖同示法牙<lb/>
重寳妙莊就成偉麗豈徒帝力固以化開其東七佛殿<lb/>
者亦曩時之鳯陽殿也其西定光佛堂者瑞象之戾止<lb/>
昔有石像故現應身浮于河逹于洛離京轂也萬輩延<lb/>
請天柱不廽惟此寺也一僧香花日輪俄轉其南古塔<lb/>
者隋仁夀二年置舎利於羣岳以撫天下兹為極焉其<lb/>
始也亭亭孤興䂓制一絶今兹也巖巖對出形影䨇羙<lb/>
<pb n="KR4h0022_WYG_857-7a"/>
後有無量夀殿者諸師禮懴誦念之塲也則天太后䕶<lb/>
送鎮國金銅像置焉今知福利所資演成其廣珠幡寳<lb/>
帳當陽之舖有三金絡花鬘備物之儀不一皆光<hi>一作相</hi>
滿利<hi>一作秋是</hi>月色陵渥丹窮海縣之國工得人天之神妙<lb/>
逍遥樓者魏主之所構也引流揷竹上激登樓菱鏡漾<lb/>
於玉池金虬飛于布水食堂前古鐵鐘者重千斤凾二<lb/>
十石正光年中寺僧之所造也昔兵戎孔殷㓂攘偕作<lb/>
私邑竊而為寳公府論而作仇後有都維那惠登發夕<lb/>
<pb n="KR4h0022_WYG_857-7b"/>
<hi>一作力</hi>通夣遲眀獨往以一已之力杭分衆之徒轉戰而<lb/>
行踰晷而至雖神靈役鬼風雨移山莫之㨗也西方禪<lb/>
院者魏八極殿之餘趾也時有逺禪師座必居山行不<lb/>
出俗四國是仰百福攸歸眀凖帝庸光啟象設南有輔<lb/>
山者古之靈䑓也中宗孝和皇帝詔於其頂追為大通<lb/>
秀禪師造十三級浮圖及有提靈廟極地之峻因山之<lb/>
雄華夷<hi>一作戎</hi>聞傳時序瞻仰每至獻春仲月諱日齋辰<lb/>
鴈陣長空雲臨層嶺委欝貞栢掩映天榆迢<hi>一作超</hi>進寳<lb/>
<pb n="KR4h0022_WYG_857-8a"/>
階騰乘星閤作禮者便登<hi>一作發</hi>獅子圍遶者更攝蜂王<lb/>
其所内焉所以然矣若不以逹磨菩薩傳法於可可付<lb/>
於璨璨受於信信畀於忍忍遺於秀秀鍾於今和上<hi>一作</hi>
<hi>尚</hi>寂皆宴坐林間福潤㝢内其枕倚也隂陽所啟居四<lb/>
岳之宗其津梁也宻意所傳稱十方之首莫不佛前受<lb/>
記法中出家湛然觀心了然見性學無學自有證眀因<lb/>
非<hi>一作無</hi>因本末<hi>一作來</hi>清净開頓漸者欲依其根設戒律<lb/>
者將攝乎亂然後微妙之義深入一如廣大之功遍滿<lb/>
<pb n="KR4h0022_WYG_857-8b"/>
三界則知和雅所訓皆荷法乘慈悲所加盡為佛子是<lb/>
以無言之教響之若山不舎之檀列之如市則有和上<lb/>
姪寺主堅意者慿信之力統僧之綱崇現前之因鳩最<lb/>
後之施相與上座崇泰都維那曇慶寺等至矣廣矣經<lb/>
之營之身田底平福河流注今昔紛擾雜事夥多是以<lb/>
功累四朝法崇七代感化可以凾靈應縁起所以廣元<lb/>
河<hi>一作成</hi>故得尊容赫曦光聮日月厦屋𢎞敞勢蹙山川<lb/>
囬向有足度四生鍾重有足安萬國豈伊一邱一壑之<lb/>
<pb n="KR4h0022_WYG_857-9a"/>
異一水一石之竒禪林玲瓏曽深隠見祥河皎潔丹艧<lb/>
澄眀而已哉咸以為表於代者業以成形藏於宻者法<lb/>
亦無相非文曷以陳大略非石曷以示將來乃命道奐<lb/>
禪師千里求蒙一言書事專積<hi>疑作精</hi>每極臨紙屢空媿<lb/>
迷津之未悟期法主之可通其詞曰<lb/>
西域傳耆闍山世尊成道于其間南部洲嵩岳寺逹<lb/>
磨傳法於兹地天之柱帝之宫赫奕奕兮飛九空禪之<lb/>
門覺之徑宻微微兮通衆聖鎮四國定有力開十方惠<lb/>
<pb n="KR4h0022_WYG_857-9b"/>
有光立豐碑之隠隠表大福之穣穣<lb/>
　　　大相國寺碑<lb/>
夫聖不徒作作必有因化不徒開開必有攝故大事所<lb/>
㑹一法所傳若天若人或賢或達雖萬牙<hi>闕</hi>地而三獸<lb/>
渡河使不聞者聞未悟者悟豈虚也哉此寺伽藍古廢<lb/>
建國有濮州之像自安業而來及逝將復歸堅守常什<lb/>
人至萬且千飛聲殷雷用壯敵國坐如清㤗安如湏彌<lb/>
有若部人郭賔者生心起謗<hi>闕</hi>目失眀有若部人陳振<lb/>
<pb n="KR4h0022_WYG_857-10a"/>
者興言誑徒喉腫及舌皆追悔自昔痊平在今或沒身<lb/>
為奴或鑄鍾依佛延和初載奉詔改為大相國寺復置<lb/>
額焉先天中内府降財御書題額<hi>一作牓</hi>睿宗通夣靈應<lb/>
肇發臨遣碩徳僧真諦載馳載驅乃慰乃止昭宣渥命<lb/>
寵錫神幡吏人候迎法侣圍繞豁㕓里羅郊原者不可<lb/>
勝計夫以金仙聖容之表先主感之代邸嘉名之舊先<lb/>
主標之筆精池水之妙先主躬之故能鍾乾坤激日月<lb/>
景光遐燭德㝢𢎞覆曷云比也我開元神武皇帝受天<lb/>
<pb n="KR4h0022_WYG_857-10b"/>
元禧祚國傳寳睦九族叶萬邦功濟而業成道光而孝<lb/>
理惠康父子義結華戎寰<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>之濵大輿之上顒顒而戴<lb/>
欣欣而懐逮識路于兹<hi>一作慈</hi>寓目于兹<hi>一作慈</hi>者莫不瞻<lb/>
大明欽聖禮仰天性而泣遺澤荷慈氏而歎堅林形力<lb/>
者罔告勞檀施者罔辭費莊嚴不獨于示相功德何止<lb/>
於無為碁布黄金圖擬碧絡雲廓八景雨散四花國土<lb/>
威神塔廟崇麗此其極也雖五香紫府大息芳馨千燈<lb/>
赤城永懐照灼人間天上物外異鄉固可得而言也上<lb/>
<pb n="KR4h0022_WYG_857-11a"/>
座知隠寺主元深都維那上智儼皆妙覺圓常對境亡<lb/>
境彌入後地因如得如合之不離混以相濟咸以為他<lb/>
方所至廣法界惟三虚空所至𢎞度門惟一况乎實相<lb/>
感通之應聖跡飛動之神安可黙頌聲闕題紀者已乃<lb/>
作頌曰<lb/>
佛法住持正教𢎞益真容見寺先帝書額藩邸鴻名建<lb/>
國前跡我皇孝理我人光澤日月明眀家邦赫赫觀妙<lb/>
追逺懐恩惟昔八部莊嚴四天感激以式永代是紀豐<lb/>
<pb n="KR4h0022_WYG_857-11b"/>
石<lb/>
　　　海州大雲寺禪院碑<lb/>
天也地也攝生之謂元造日也月也容光之謂神功然<lb/>
亭育之仁可斡終滅昭眀之力未焯昏霾故熱惱積薪<lb/>
刼燒難鑠驚波巨海沃焦自淵獨有導師空王禪那宴<lb/>
寂一念首安住之域加行證無為之階密教内修莊嚴<lb/>
外度䨇引相應並照兩忌然後生無生净名不去照無<lb/>
照了義能覺爇菩提之炬則枳棘滌除楫般若之航則<lb/>
<pb n="KR4h0022_WYG_857-12a"/>
横流既濟湛四禪於中道超三有以上征精舎攸躋<hi>一作</hi>
<hi>脩</hi>度門斯盛其此之謂矣奥有寺之艮背山之前臨有<lb/>
礭師禪師房者武德八年邦守蕭公諱顗䕶法之所建<lb/>
也周目環郭澄心際海示<hi>一作亦</hi>既一味實無衆<hi>一作終</hi>生<lb/>
夫慿其髙宅其勝曽近俗諦或乘法師且水出於氷凡<lb/>
作於聖雖曰醜地猶是道塲矧乃妙有孤標寳相靈變<lb/>
入我室觀我形者哉施及貞觀嵗有等觀禪師繼前必<lb/>
承後問分之則别位二事合之則同列大空坐於斯竟<lb/>
<pb n="KR4h0022_WYG_857-12b"/>
於斯於戯四益風驅百為火滅棟宇崩落象設傾低先<lb/>
天中有惠藏禪師聞之斯行居而不住妙齡強植勁節<lb/>
老成被甲律儀下帷經藏方丈之室時歴十年簞瓢之<lb/>
飡日常一食信為法本悟寳如宗簡珠圓眀經<hi>一作紅</hi>蓮<lb/>
清净剃髮結<hi>音髻</hi>落亡境受除生起了於心<hi>一作身</hi>縁覺被<lb/>
於物是以興補舊塔建置尊容彌陀當其陽菩薩侍其<lb/>
側四大海水惠眼啟眀五湏彌山毫相崇絶有若稽義<lb/>
摭實沿名討因都極樂之大郊夀無量之景命備如苦<lb/>
<pb n="KR4h0022_WYG_857-13a"/>
者<hi>一作昔如昔者</hi>稱讃觀厥音聲克濟斯艱廼復于逺則有階<lb/>
地超越自在神通發𢎞願心得大勢用皆所以濡火宅<lb/>
軔劒輪投地者結業坐開入影者苦<hi>一作昔非</hi>趣以息粤若<lb/>
殫財竭力刻桷雕題積四三<hi>一作三四</hi>年模造化意寳殿蔚<lb/>
以雲構金山煥其日臨豈徒然哉夫壯麗者將以重威<lb/>
神儀形者將以攝歸止或離性解脫或見作随縁藥草<lb/>
寓其根莖雲雷感其方類即說非說若通不通惟三獸<lb/>
之度河庻一子之來學禪師以為黙則絶教言則牽文<lb/>
<pb n="KR4h0022_WYG_857-13b"/>
苟心事於化人豈迹留於捨法㑹議斵石僉允圖<hi>一作剏</hi>
功邕來守是邦偶聞兹事依僧依佛何日忘之在家出<lb/>
家惟其常矣頃者下檄湖海申眀捕殺鱗羽咸若災疫<lb/>
以寜救蟻雖尚於沙彌涸魚每憂於釋種祈寒則怨童<lb/>
子何知率三省於短懐寄一塵於寳地别駕𢎞農楊公<lb/>
守堅字越石本枝鼎貴胄𦙍岳靈直道守公智印觀法<lb/>
司馬瑯瑘王公元朂字固禮髙闈襲吉皇士令名資位<lb/>
升聞妙意融朗盛矣羙矣左之右之時有<hi>一無有字</hi>新羅通<lb/>
<pb n="KR4h0022_WYG_857-14a"/>
禪師五方<hi>一作力</hi>上乘一門深入利行攝俗徳水浮天讃<lb/>
而演成恭而有述其詞曰<lb/>
覆燾之漿始生終滅昭囬之眀内昏外徹隂入不㫁心<lb/>
起難折靈海慾深洪鑪火熱倬彼大師超然正覺亡境<lb/>
息想示法流渥絶生死岸破煩惱殻度門光啟住地元<lb/>
邈傳燈三葉<hi>或作乘</hi>分座一義象設儀形莊嚴地位有為<lb/>
不染無相能離苟曰法乘莫非種智古者豐石抗之髙<lb/>
山紀事標柱<hi>一作社</hi>銘勲列班廣兹妙有運彼元關則百<lb/>
<pb n="KR4h0022_WYG_857-14b"/>
伊昔粤吾無間<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百五十八<lb/>
</p>
<p>
</p>
  </div>
</body>
</text>
</TEI>
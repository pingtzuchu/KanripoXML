<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百七</head>
    <p>
<pb n="KR4h0022_WYG_906-1a"/>
欽定四庫全書<lb/>
　文苑英華卷九百七　　　宋　李昉等　編<lb/>
　軄官十五<hi>諸將軍四</hi>
　　冠軍大將軍郭知運碑一首<lb/>
　　右羽林將軍王君□碑一首<lb/>
　　右羽林將將軍臧公碑一首<lb/>
　　　冠軍大將軍郭知運神道碑　張　説<lb/>
四序<hi>集作時</hi>平分清秋之氣勁五方異俗崆峒之人武故<lb/>
<pb n="KR4h0022_WYG_906-1b"/>
隴上多豪山西出將其有雲龍感召星象特生金皷登<lb/>
壇隱如敵國麾幢指塞自比長城得之於太原公矣公<lb/>
諱知運字逄時其先太原著姓今則晉昌人也本乎文<lb/>
武之弟是為虢叔虢或云郭因而氏焉自燕昭尊隗以<lb/>
築宫漢祖封亭以列國其侯于陽曲宅彼太原舊矣亭<lb/>
之𤣥孫友從太原徙隴西昭帝分隴西置平郭氏又為<lb/>
郡之右族友之昆孫武威太守憲憲之猶子散騎常侍<lb/>
芝其有名迹見於魏晉則晉昌諸宗散騎之後也爾乃<lb/>
<pb n="KR4h0022_WYG_906-2a"/>
一門連譽時人號曰三儒四海名齊天下謂之八顧光<lb/>
禄𣲖分於馮翊廷尉世茂於穎川孝則天錫釜金忠則<lb/>
帝彰<hi>集作章</hi>冕服仁則猛獸不害信則童兒不欺豈但介<lb/>
休見有道之碑畧<hi>集作洛</hi>陽聞立徳之傳而已曽祖欽𤓰<lb/>
州大黄府統軍上柱國祖才朝議郎𤓰州常樂縣令上<lb/>
柱國父師朝散大夫上柱國贈伊州刺史磧鹵之地戎<lb/>
馬生郊業戰鬭而取<hi>集作𢎞</hi>勲仕州縣而為達啓莫京之<lb/>
繇福不在於其身積無窮<hi>集作聲</hi>之善慶必流於後嗣公<lb/>
<pb n="KR4h0022_WYG_906-2b"/>
太白之精雷泉之靈膺家之禎為國而生身長七尺力<lb/>
能扛鼎猿臂虎口虬鬚鶚瞬射穿九札劔敵萬人子卿<lb/>
路逢遥識將軍之相唐舉一見足辨封侯之骨解褐以<lb/>
善戰授昭武校尉秦州三度府左果毅以敗敵<hi>集作敵</hi>北<lb/>
庭加游擊將軍沙州龍勒府折衝兼右金吾郎將瀚海<lb/>
軍副使尋改朝散大夫伊州長史伊吾副使以軍累破<lb/>
虜即授其州刺史進當軍經畧使朝廷以未愜前除且<lb/>
有後命遷左金吾<hi>三字集作本衛</hi>中郎將仍舊為州軍使黙啜<lb/>
<pb n="KR4h0022_WYG_906-3a"/>
之冦北庭也公奔命解圍軍聲大振加雲麾將軍<hi>集無此字</hi>
右府衛將軍封介休縣開國公食邑三百<hi>集作三千</hi>户開元<lb/>
二年吐蕃入隴右掠坰牧公兵以竒勝冦不復蹤積甲<lb/>
山齊而有餘牧馬谷量而未盡歸功廟筭朝議多之授<lb/>
左<hi>集作拜右</hi>羽林將軍持節隴西<hi>集作右</hi>諸州節度大使兼鄯<lb/>
州都督河源軍使鎮西陲信國之藩屏坐北洛亦王之<lb/>
𤓰牙故入奉期門而出寄分閫<hi>集作出分閫寄</hi>於是料敵無備<lb/>
間其師老潜軍一舉大俘九曲鎻甲文劔𤏡馬㹈牛既<lb/>
<pb n="KR4h0022_WYG_906-3b"/>
獻戎㨗遂頒朝賜乃兼鴻臚卿攝御史中丞改封太原<lb/>
郡開國公加前食邑三千户執憲總軍典屬乗障増爵<lb/>
益邑遇厚恩深俄而六州羣部相率大叛命公統隴右<lb/>
之騎濟河曲之兵<hi>集作師</hi>鋒鏑争先玉石俱碎拜左武衞<lb/>
大將軍授一子官賜金銀器百事雜綵千段旋軍<hi>集作班師</hi>
臨洮遘兹虐疾嗟呼匈奴未㓕宿志不申生也有涯死<lb/>
而猶視開元九年十月二十三<hi>集作二</hi>日薨於軍舎春秋<lb/>
五十有五蕃夷邊鎮血靣椎心悲慘風雲號慟山谷豈<lb/>
<pb n="KR4h0022_WYG_906-4a"/>
非良將視人如子人亦視猶父乎皇帝閔焉詔贈涼州<lb/>
都督米粟五百石錦帛五百段命都水使者張景洪<hi>集作</hi>
<hi>佚</hi>備物䕶葬遵朝典也惟公氣猛而性和量寛而精鋭<lb/>
沉謀可以掩蓍蔡雄斷可以奪鬼神故常糟粕韜鈐芻<lb/>
狗風角然其樹恩結信立威用武怛然<hi>集作烜赫</hi>如風濤震<lb/>
蕩如雷雨戰必勝<hi>集作克</hi>攻必取每有奏謁帝特稱嘆孝<lb/>
文之得魏尚虜不足憂太祖之見郭嘉知成吾事前後<lb/>
賜<hi>集作錫</hi>錦衣寳帶文馬素女爛其盈門長鳴在廐感知<lb/>
<pb n="KR4h0022_WYG_906-4b"/>
已之主陳必死之力皇情西顧則九𦍑舋皷詔書北伐<lb/>
則六狄焚旗上成聖君之𤣥鍳下効武臣之素節其意<lb/>
<hi>集作竟</hi>也如此夫為人子立廟致敬祖考來格不亦孝乎<lb/>
為人臣恢疆禦侮以勞定國不亦忠乎若然者歸義方<lb/>
於先人揚令名於後代可也嗣子英傑起復定逺將軍<lb/>
左領軍衛翊府中郎將借紫服金章隴右經畧<hi>集作河西節度</hi>
副大使英竒朝散大夫前尚輦奉御英恊游擊將軍前<lb/>
京兆勵行府右果毅都尉英彦朝議郎行右<hi>二字集作前左衛胄</hi>
<pb n="KR4h0022_WYG_906-5a"/>
曹叅軍等咸善居喪而過哀哉從王事而奪禮則知辛<lb/>
賢父子繼位將軍祭彤兄弟並叅戎律知本不忘<hi>集作去本</hi>
<hi>不蠻</hi>達也而新是謀權也嘉此武功創其宅兆以十年七<lb/>
月塟我公太原夫人燉煌索氏祔焉禮也皇上念功以<lb/>
惜逝厚終以遇存有詔詞人為其碑誌介士送塟即封<lb/>
征虜之墳單于入朝當祭度遼之墓銘曰<lb/>
洸洸<hi>集作觥觥</hi>將軍雄畧冠郡平西征北震戎疊獯亭障<hi>闕</hi>
皷屯田饋軍伏兹<hi>集作此</hi>白刃致彼青雲郭侯讌喜既多<lb/>
<pb n="KR4h0022_WYG_906-5b"/>
受祉𤣥社<hi>集作牡</hi>黼衣清廟蠲祀鼎食金奏炮鼈鱠鯉即<lb/>
<hi>集作既</hi>來不庭有嚴天子流沙愽望羽林飛騎<hi>集作騎飛</hi>河曲<lb/>
廻兵臨洮舊防手握金節魂沉玉帳千里送喪三軍悽<lb/>
愴詔塟禮崇樹碑恩豐<hi>集作恩碑義豐</hi>生為神將死為鬼雄身<lb/>
世一㓕榮華萬空祁連之墓長旌武功<lb/>
　　　右羽林將軍王公神道碑<lb/>
維大唐開元十五年九月二十三日庚申右羽林大將<lb/>
軍持節河西隴右兩道節度營田九姓轉運十副大使<lb/>
<pb n="KR4h0022_WYG_906-6a"/>
兼赤水大使專知節度事攝御史中丞判凉州都督上<lb/>
柱國晉昌公薨於鞏芚<hi>集作芼</hi>亭故也夫事君効命之謂<lb/>
忠殺敵榮親之謂勇干星襲月之謂氣逐日㧞山之謂<lb/>
力有一於此名猶盖代矧兼其四人何間焉是晉昌所<lb/>
以錯落將星峥嶸山嶽者也公諱君□字威眀𤓰州常<lb/>
樂人也父壽因公建績致位九卿臨難守死褒贈特進<lb/>
審塞翁之倚伏達家叟<hi>集作朦瞍非</hi>之俘休老而益壯殁而<lb/>
名位者矣公威聲發於雷泉武義標於峒嶺小頭鋭上<lb/>
<pb n="KR4h0022_WYG_906-6b"/>
猿臂虬髯<hi>集作鬚</hi>龍劔摧<hi>集作漼</hi>百勝之鋒地矛得萬人之<lb/>
敵㧞自行軍<hi>集作陣</hi>果有吕䝉之才拜於壇場不爽韓信<lb/>
之用始仕鎮戍歴班外府及郎將中郎至軍副率雖驟<lb/>
移官守而恒在疆場郭知運推轂河源握符隴外<hi>集作古</hi>
公未登一命事主將之旌麾不出十年代總戎之節鉞<lb/>
慷慨之士以為羙談於是自驍衞將軍遷羽林大將軍<lb/>
既督隴右兼統河西綰塞垣之十軍佩節制之兩印大<lb/>
田多稼而屯廩百億蒐乗藉馬而鐵騎數萬乃蹈赤山<lb/>
<pb n="KR4h0022_WYG_906-7a"/>
焚罽幕獵青鳥驅犛牛喑嗚則七戎避勇<hi>集作辟昜</hi>烜<hi>集作炟</hi>
赫則千里震動亭候恃其長城廟堂頼其神將月獻戎<lb/>
㨗嵗行軍賞王侯無種屠狗起於將軍戰伐有功爛羊<lb/>
超於都尉前後翻飛幕下奮躍行間跨軍曲郡腰金冠<lb/>
玉者數十百人矣每至入朝奏謁升殿論邊山川險易<lb/>
立成於聚米攻守方畧一决於前籌遥詔置兵先合於<lb/>
漢光之旨親書從事暗同於魏武之心故得延譽上騰<lb/>
風雲欝其氣色恩華下㳫日月借<hi>集作供</hi>其光輝當斯時<lb/>
<pb n="KR4h0022_WYG_906-7b"/>
也躊躇攘袂三垂可以氣壓百蠻可以力制即叙者先<lb/>
生之常談和親者竪儒之怯<hi>一時持</hi>計定足為神武非常<lb/>
之主道哉誓請先收犬戎次擊獯鬻盡區域於西海闢<lb/>
郡縣於北荒煇皇靈於天外圖壯節於雲閣其事如果<lb/>
曠古未儔惟君知臣俾<hi>集作保</hi>斯言之可復何神與善負<lb/>
厥志而無成是年秋八月吐蕃犯邊𤓰州失守盗憎吳<lb/>
將執政<hi>集作致是</hi>其親公以為背父立威非孝也頓兵縱敵<lb/>
非忠也大義逼而忘家方寸亂而供國其定計也成列<lb/>
<pb n="KR4h0022_WYG_906-8a"/>
而出討賊盡狄而退殺身忠在孝先將之道也公馳驛<lb/>
要諜而迴紇内叛以八九之從人當數百之強虜然猶<lb/>
虓噉擊射殺傷略半勢孤兵盡流矢横及所謂朴而餘<lb/>
威折而不撓矣嗟呼嘗膽之憤空結噉肝之怨莫讐天<lb/>
子聞之黯然興歎人言以命<hi>闕</hi>國夫豈忘其言哉茍收<lb/>
必死之忠焉問不虞之過至矣<hi>集無此字</hi>盖聖主推恕心<hi>集作</hi>
<hi>仁恕</hi>於天下懸大信於後人愛欲其生戀<hi>集作懲是</hi>晉侯再克<lb/>
之喜惡傷其殁抱秦伯猶用之誠婉獨見之端豈常情<lb/>
<pb n="KR4h0022_WYG_906-8b"/>
所逮謀臣飲恩於望表猛將感徳於事外然後任人之固<lb/>
衆可知也乃下詔追贈特進荆州大都督禮命窀穸加常<lb/>
二等死事之經也公之伉儷曰武威郡夫人夏氏韓母築<lb/>
城之智孟光舉臼之才拔棘解圍三軍懾其徤婦崩城慟<lb/>
哭四海傷其孝妻此又伐間<hi>集作間伐</hi>之一竒一家之兩絶者<lb/>
也嗣子尚衣奉御承榮天奬賜蘭星祥名寳禮義形於橋<lb/>
梓哀戚過於纕麻稟訓帷堂克持門户特奉恩㫖收其二<lb/>
䕃飾柩玉闗歸魂上國以十六年十月詔葬於萬年縣見<lb/>
<pb n="KR4h0022_WYG_906-9a"/>
子之原鹵簿齊列方相雙引京尹䕶喪史官頌石千乘<lb/>
送葬觀驃騎之威儀十里開塋識龍驤之丘墓銘曰<lb/>
合衆在仁正兵維義將為天目國命所寄曲乃老師輕<lb/>
實兒戱安我封畧才難不易﨣﨣將軍貔貅絶羣超騰<lb/>
白地騫翥青雲朝盛勇爵時稱<hi>集作家榮</hi>戰勲衆考飛舉<hi>集作</hi>
<hi>衆聲飛譽</hi>帝曰予聞予聞伊何甲兵繕肅屯積萬庾馬量百<lb/>
谷丼心犬戎指掌獯鬻大軍<hi>集作畢是</hi>當<graphic n="KR1868" url="https://raw.githubusercontent.com/kanripo/KR-Gaiji/master/images/KR1868.png" mimeType="image/png"/>單于可掬壯計<lb/>
先達王師未張城隳孤塞冦及髙堂前忠後孝<hi>集作忠先孝後</hi>
<pb n="KR4h0022_WYG_906-9b"/>
拒敵而忘外仇易復内變難防克日將戰呼天不假岑<lb/>
彭詐客張飛帳下流矢<hi>集作鏑</hi>何人交錢去馬蒼黄反復<lb/>
哀㢤命也羙殮姑<hi>闕</hi>寵歸芷<hi>集作芒</hi>陽東都門外南登路<lb/>
旁髙墳纍纍列樹行行父子同兆何殊改<hi>集作故是</hi>郷詔刻<lb/>
金石義形意氣隱善必書殤魂不諱事棄忠在生輕節<lb/>
貴嗟爾眀靈衘恩永慰<lb/>
　　　左羽林大將軍臧公神道碑　李　邕<lb/>
夫兵者天之威將者人之命非武功不足以遏虐非智<lb/>
<pb n="KR4h0022_WYG_906-10a"/>
勣不足以視師故四朝簡才三邊受畧百姓拉之如朽<lb/>
五變轉之若丸横大漢而左廻出髙闕<hi>一作門</hi>而右去單<lb/>
于惟勷<hi>一作懐柔</hi>以納質匈奴辟易以破膽數騎深偵解鞍<lb/>
却敵入陣周迾摇扇坐謀矧乃大誰羽林離衛宸極蓄<lb/>
志堅石誓心渥丹捧日廓於九霄戴天旋於四孟千年<lb/>
聖主幸而逢之一代勲臣鮮哉稀矣公諱某字時眀東<lb/>
莞莒人也其先𣲖於后稷演於周公洎魯孝公臧因而<lb/>
為氏昔僖伯諫隱觀魚哀伯諫桓納鼎魯多君子視履<lb/>
<pb n="KR4h0022_WYG_906-10b"/>
考祥是以知其有後矣䧏自璋漢城陽王太傅暉蜀郡<lb/>
太守混晉東海内史曽祖滿府君隋銀青光禄大夫海<lb/>
州總管東海公祖寵府君皇朝請大夫靈州長史襲東<lb/>
海公考徳府君皇朝散大夫原州司馬贈銀州刺史上<lb/>
柱國莫不納忠詞光訓彛則大乃嗣種徳在人子孫並<lb/>
於昌時龜組疊於榮問公濬發卓犖雄舉倜儻風雨之<lb/>
氣澟澟出徒金玉之聲鏘鏘激物問家以廣孝形國以<lb/>
盡忠朋執義之昆弟友之雖文忠老成而壯武特立自<lb/>
<pb n="KR4h0022_WYG_906-11a"/>
左衞勲應穿葉附枝舉登科授左玉鈐翊府長史始足<lb/>
下也尋以天驕送死勝府纒兵占幕出竒衝突<hi>闕</hi>敵遷<lb/>
鴻州長道府左果毅仍長上恩奬充平敵軍都虞侯總<lb/>
管轉左衞陜西州華望府左果毅長上屬雜虜侵别將<lb/>
掎角横戈棹戰匹馬飛行拜游擊將軍本府折衝都尉<lb/>
仍長上公自任邊事每讀兵書山川之形不勞聚米戰<lb/>
陣之勢有以成圖驟施交賢博文求已習眀已至用𢎞<lb/>
畧以壯猷故兵部尚書同中書門下三品平章事韓國<lb/>
<pb n="KR4h0022_WYG_906-11b"/>
公張府君年位不侔志業相許引之入幕辟以論兵抗<lb/>
禮肅庭握手宻坐嘗謂人曰此子才經文武識匹孫呉<lb/>
逸翮將摶巨鱗必縱雖趙有李牧漢有衞青練彼朔方<lb/>
勦于獯狁無以居其右也由是聲聞于天威震于朔凡<lb/>
欲追討皆藉率先洎單于紹親間道畧地絶沙漠氷河<lb/>
公乃連馬拽柴多旗具火詐示遶擊為出分軍敵以表<lb/>
裏驚疑沮衂奔散轉懐州南陽府折衝都尉仍長上朝<lb/>
議以元功未塞後命載加遷寧逺將軍左領軍衞懐州<lb/>
<pb n="KR4h0022_WYG_906-12a"/>
景福府折衝仍長上充大武軍逰弈副使除定逺將軍<lb/>
大衞雍州通樂府折衝仍長上充大武軍慶加眀威將<lb/>
軍本衞左郎仍充東受䧏城副使公以敵騎應來備預<lb/>
宜速出敵不意惟我有謀乃毒以井泉焚以草莾中休<lb/>
㒺以秣馬夕炊㒺以汲人敵歎曰可北而不可以南可<lb/>
望而不可以至公之謀也累加宣威將軍使仍舊載遷<lb/>
忠武將軍左郎將兼安北副都䕶匈奴以地闕援孤士<lb/>
寡糧絶蟻附城下雨射城中公乃偃旄麾匿金皷懸門<lb/>
<pb n="KR4h0022_WYG_906-12b"/>
不發衿甲不陳匈奴且夕却軍遲眀出塞以功遷單于<lb/>
都䕶借紫金魚袋公以北鄙禦冦中道扼喉生門以携<lb/>
之死地以誘之覘其西也將驚其前察其東也將襲其<lb/>
後匈奴進退岐路廻旋二年議者以為約之不以長繩<lb/>
固之不以䧟穽非公用智全勝按甲養兵安能預於此<lb/>
恩制加銀青光禄大夫單于副大都䕶兼朔方軍副大<lb/>
總管上蔡縣開國男公理兵戒嚴撫下勤至感恩挾纊<lb/>
攝威䧟<hi>疑作蹈</hi>陣匃奴不南牧職公之故也拜靈州都督<lb/>
<pb n="KR4h0022_WYG_906-13a"/>
兼安軍經畧大使兼朔方軍大總管上蔡縣開國子匈<lb/>
奴利於馬牛指於靈夏嘗以三城分守上將專征議雖<lb/>
畫於河南身竟潜於漠北轉鄯州都督兼河原軍經畧<lb/>
使營田大使上蔡縣開國伯公曰且耕且戰足食足兵<lb/>
古制也於是闢屯積榖髙壘止戈轉輪勦勞校卒加勸<lb/>
公之經也恩加雲麾將軍左武威衞將軍經畧營田大<lb/>
使隴西節度副大使上蔡縣開國侯吐蕃恃衆無名嗇<lb/>
禍有素逺掠邇牧横掉我軍公乃下以單師張以厚陣<lb/>
<pb n="KR4h0022_WYG_906-13b"/>
惑之以聚散分之以從横左右夾攻首尾盡殪日公當<lb/>
西守虜蕃南侵獲其迹人審其隂計咸以投艱在將解<lb/>
控惟在<hi>疑</hi>復以本官兼勝都督東受䧏城大使營田大<lb/>
使兼朔方軍大總管上蔡縣開國公會六州九姓洊㐫<lb/>
階亂倉卒起於懐袖雜沓混於賔主敵接塞聨馬肥弓<lb/>
勁其駭人也公分於二蕃制於散地持必攻之郡計必<lb/>
死之兇出竒兵以四征保危堞以内備雖諸軍合勢而<lb/>
殊効特髙恩拜右武衞大將軍賜物三百叚餘如故自<lb/>
<pb n="KR4h0022_WYG_906-14a"/>
頃塞外餘黨留匿傍山或求食敓攘或逃死嘯聚猖狂<lb/>
三窟澶漫數州關隴震驚道路危阻復拜公朔州軍副<lb/>
大使節度河東道諸軍州兵馬圖是冦也公以敎騎雙<lb/>
絶誠難必擒夷險五岳非使不尅乃傍山釋馬依林去<lb/>
弓接之以銛戈扼之以武依襲其所短連其所長㐫逆<lb/>
鞠窮旬月底定以功最拜羽林衞大將軍復以本官兼<lb/>
安東大都䕶府都督攝御史中丞平盧軍節度使度支<lb/>
營田海運大使往者奚霫諸蕃之詭信也西屬匈奴南<lb/>
<pb n="KR4h0022_WYG_906-14b"/>
冦幽薊乘間每鈔無虞亟和公以兵數實多藉用尤費<lb/>
輕舉則外患不解大舉則内攻更深是以𫝊隂符移間<lb/>
諜飛言以誤其使重賞以賣其隣既伐碩交且斷右臂<lb/>
所謂以武闢武以敵攻敵雖賈誼計然晁錯䇿得無以<lb/>
尚也朝廷多之拜冠軍大將軍復本任東莞郡開國公<lb/>
及武神告天有成登岳展禮白羽日野朱旗霞山臨之<lb/>
以天儀列之以地陣公以驟奔走驅熊羆智勞促來風<lb/>
疾孔亟詔使累䧏御醫洊臻舊疴有痊後命遄拜復起<lb/>
<pb n="KR4h0022_WYG_906-15a"/>
前任無何以本官致仕聖上以公節不可奪故信臣禁<lb/>
兵畧不可謀故臨遣武事入為心膂出作爪牙非夫至<lb/>
公如貔如武焉可逺符夜拜雅杖邊秋萬里為城四鎮<lb/>
為岳澄北海之濤水掃西沙之風昏者哉及孚<hi>疑作乎</hi>暮<lb/>
律田園庄座枕蓆壯心不已餘興未并宿昔覇陵意將<lb/>
軍之夜獵屏營細柳冀天子之幸臨去鷰悲鳴疲<hi>闕</hi>跼<lb/>
顧賔御太息覧對永懐嗚呼日也者飄入於泉山者也<lb/>
藏歸於澤人謂之遊神謂之遷其可若何以開元十七<lb/>
<pb n="KR4h0022_WYG_906-15b"/>
年八月二十二日薨於京師平康里之私第春秋六十<lb/>
有八主上感悼邊人掩泣羊祜罷市耿㳟𠢐面見於此<lb/>
矣眀年秋七月日塟於白鹿原禮也長子敬廉定逺將<lb/>
軍前檢校左監門衞中郎將上柱國次子希庄中大夫<lb/>
前安北都䕶上柱國三子敬之前左金吾衞中候賜緋<lb/>
魚袋上柱國四子奉忠前左司禦率府長史賜緋魚袋<lb/>
上柱國五子敬泚前殿中省進馬上柱國並淳孝濟義<lb/>
昭武懿文檢崇讓以後身率周仁以集事光備慈訓追<lb/>
<pb n="KR4h0022_WYG_906-16a"/>
逺先塋雖史簡可𫝊而碑板尚闕顧予以舊執詢予以<lb/>
小才博殷而札翰未宣體大而褒揚不際將竭虛簿曽<lb/>
深其詞云爾<lb/>
惟至聖兮内外無憂任英武兮出入孔休總戎幕兮四<lb/>
紀羽林兮六周樹元勲兮特立隱敵國兮鮮儔救河曲<lb/>
兮走朔方解遼海兮振漁陽一生一死兮鞍甲卧沙雪<lb/>
兮疆場横匹馬兮飛將起萬里兮邊防忠則極兮智亦<lb/>
苦年且髙兮疾不愈事枕席兮忘家瞻日月兮戀主情<lb/>
<pb n="KR4h0022_WYG_906-16b"/>
遝遲兮怛化魂恍惚兮破虜志何深兮命何促時不與<lb/>
兮才不贖碑一代兮人英征九原兮鬼籙嘉孝忠兮題<lb/>
紀貽永載兮陵谷<lb/>
　<lb/>
　<lb/>
　<lb/>
　<lb/>
　文苑英華卷九百七<lb/>
</p>
<p>
</p>
  </div>
</body>
</text>
</TEI>
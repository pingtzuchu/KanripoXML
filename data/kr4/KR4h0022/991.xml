<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百九十二</head>
    <p>
<pb n="KR4h0022_WYG_991-1a"/>
欽定四庫全書<lb/>
　文苑英華巻九百九十二　宋　李昉等　編<lb/>
　親族二<lb/>
　　祭兄文四首　　　　　祭弟文五首<hi>姨弟附</hi>
　　　祭符離六兄文　　　　　　白居易<lb/>
維貞元十七年某月某日從祖弟居易等祭于符離主<lb/>
簿六兄之靈嗚呼聖人<hi>集無人字</hi>忘情愚不及情情所鍾者<lb/>
惟居易與兄豈不以親莫愛於兄弟别莫痛於生死<hi>集作</hi>
<pb n="KR4h0022_WYG_991-1b"/>
<hi>死生</hi>斯親也而有斯别也孰能不哀<hi>集作苦</hi>從中来而失聲<lb/>
去年春居易南遊兄亦東適黟歙之間欣然一覿相顧<lb/>
笑語相勉行役中路遽别情甚感激孰知此别為生死<lb/>
隔矧兄遇疾于路路無藥石歸全于家家無金帛環堵<lb/>
之室不容弔客稚齒之子未知哀慼自古孔懐之痛亦<lb/>
莫我之與劇古人有言神福仁天祐<hi>集作福</hi>敬又曰惡有<lb/>
餘殃善有餘慶惟兄道源乎太和德根乎至性以孝友<lb/>
肥其身以仁信羶其行而位不登於再命年不及於知<lb/>
<pb n="KR4h0022_WYG_991-2a"/>
命何報施之我欺俾吾兄之不幸嗚呼已焉哉既卜逺<lb/>
日既定<hi>集作宅</hi>新阡春草之中盡<hi>集作宅</hi>為墓田濉水南岸<lb/>
符離東偏其地則邇其别終天惟弟姪與家人儼拜哭<lb/>
於車前魂兮有知鍳斯文歆斯筵知居易之心㷀㷀然<lb/>
　　　祭烏江十五兄文<hi>時在宣城</hi>　前　人<lb/>
維貞元年十七年七月七日從祖弟居易謹以清酌庶<lb/>
羞之奠敬祭于故烏江縣主簿十五兄之靈易云積善<lb/>
之家必有餘慶書曰非天天人人中自<hi>集無此字</hi>絶命則冉<lb/>
<pb n="KR4h0022_WYG_991-2b"/>
牛<hi>論語作冉伯牛名耕</hi>斯疾顔回不幸何繆盭<hi>集作舛</hi>之若斯諒聖<lb/>
賢而<hi>集作之</hi>同病惟兄之生生而不辰孩失其怙㓜䘮所<lb/>
親房無兄弟藐然一身自强自立以至成人盖以孤子<lb/>
靡託友愛彌敦自居易與兄及高九行簡雖從祖之昆<lb/>
弟甚同氣之天倫故雖百里信宿之别曷嘗不惻然而<lb/>
悲辛矧終天之永訣知後期之無因徒撫膺而隕涕諒<lb/>
沉痛之難伸追思乎早歲離阻各悲零俜中年集㑹共<lb/>
喜長成同叅選於東都俱署吏於西京居則共被而寢<lb/>
<pb n="KR4h0022_WYG_991-3a"/>
出則聫騎而行友于四人同年成名優游笑傲怡怡弟<lb/>
兄雖不敢<hi>集作比字</hi>侔八龍三虎亦自謂當家一時之榮及<lb/>
兄辭滿淮南薄逰江東居易亦以行邁忽逆旅而相逄<lb/>
或歌或酒宴衎從容何朝不遊何夕不同常以兄仁信<lb/>
根於心孝弟積於躬謂至行之有益<hi>集作答</hi>必景福之<hi>集作</hi>
<hi>以</hi>来從嗚呼位始及一命禄未過數鍾年又不得四十<lb/>
而歿於道路<hi>集作途</hi>之中欝壯志而不展結幽憤於無窮<lb/>
况舊業東洛先塋北邙三千里外身殁陵陽有妹出嫁<lb/>
<pb n="KR4h0022_WYG_991-3b"/>
無男主䘮悠悠孤旐未辨還鄉宣城郭<hi>集作之</hi>西荒草道<lb/>
傍旅殯於此行路悲凉秋風蕭蕭白日無光聚今晨之<lb/>
弟姪對前日之盃觴稽首再拜魂兮来享進三奠而退<lb/>
一慟孰不神酸而骨傷哀哉伏惟尚饗<lb/>
　　　祭浮梁大兄文<hi>時在九江</hi>　　前　人<lb/>
維元和十二年歲次丁酉閠五月十日已亥居易等謹<lb/>
以清酌庶羞之奠再拜跪奠大哥于座前伏惟哥孝友<lb/>
慈恵和易謙恭發自修身施於為政行成門内信及眀<lb/>
<pb n="KR4h0022_WYG_991-4a"/>
寮亷幹露於官方温重形於酒德冀資福履保受康寧<lb/>
不謂纔及中年始登下位辭家不<hi>集作未</hi>踰數日寢疾未<lb/>
及兩旬皇天無知降此凶酷交遊行路尚為興歎骨肉<lb/>
親愛豈可勝哀舉聲一號心骨俱碎今属日時叶吉窀<lb/>
穸有期下邽南原永祔松檟居易負憂繫職身不自由<lb/>
伏枕之初既闕在左右執紼之際又不獲躬親痛恨所<lb/>
鍾倍百常理嗚呼追思曩昔同氣四人泉壌九重<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>奴<lb/>
早逝巴蜀萬里行簡未歸㷀然一身漂棄在此自哥至<lb/>
<pb n="KR4h0022_WYG_991-4b"/>
此<hi>集作屯</hi>形影相依死灰之心重有生意豈料避弓之日<lb/>
毛羽摧頺垂白之年手足斷落誰無兄弟孰不死生酌<lb/>
痛量悲莫如今日宅相癡小居易無男撫視之間過於<lb/>
猶子其餘情理非此能伸惟<hi>集作伏</hi>冀慈靈俯鍳悲懇哀<lb/>
纒痛結言不成文嗚呼哀哉伏惟尚饗<lb/>
　　　為李兵曹祭兄濠州刺史文　李商隱<lb/>
年月日伏惟靈天枝挺秀帝系傳芳材髙杞梓價<hi>集作位</hi>
重珪璋蘭芷斯茂先以馨香干鏌將用不挫鋒鋩始備<lb/>
<pb n="KR4h0022_WYG_991-5a"/>
千牛俄仕諸衛逸意方超絶足猶繫爰佐郡僚亦掾神<lb/>
京邑惟二宅曹實五兵地峻流急官閑政清嵩少曉霽<lb/>
伊洛秋明侣能吟之謝客伴作賦之賈生遂擢堯厨仍<lb/>
調湯膳位列<hi>集作字</hi>大朝名參内殿朱紱輝華銀龜舊粲<lb/>
漢有宗正委之親賢貳彼惟月人寧我先外夷求騁<hi>集作</hi>
<hi>永騁非</hi>天子憂邊皇華始賦紫綬俄懸雄其出塞之任假<lb/>
以中臺之權不拜無慙於蘇武去節寧類<hi>集作疑</hi>於王焉<lb/>
衘鬚誓死嚙雪獲全帝仗使者吾無媿旃既還中華止<lb/>
<pb n="KR4h0022_WYG_991-5b"/>
同屬國蒼蝇難備<hi>集作祛</hi>貝錦方織好丹非素㸃白為<hi>集作</hi>
<hi>成</hi>黒遭時不知非予有惑既先忌於絳灌遂不容於欒<lb/>
郤竟陵山水鍾離控扼名貴隼旟時瞻熊軾人以功遷<lb/>
吾由謗得其明若神其惠如春先除㸃吏且活疲民汙<lb/>
莱盡闢邑室重新草祥木瑞獸去鳥馴方俟徵還俄嬰<lb/>
羙疢積㣲而桓侯竟晩逹命而徐公待盡怳怳空驚遅<lb/>
遲未信誰知泉路之高低孰測夜臺之逺近永惟良配<lb/>
亦實女師庶姜猶效君子是宜異室無怨同穴有期河<lb/>
<pb n="KR4h0022_WYG_991-6a"/>
魴著詠皎日裁詩嗚呼哀哉龜筮叶從日時斯卜將去<lb/>
芳郊言辭華屋草樹縈帯川源廻複白髮孤弟臨棺慟<lb/>
哭失慈撫於終身宛聲容之在目心摧則氷炭交集血<lb/>
下而綆縻相續萬古永訣百身何贖酒滿未御殽乾未<lb/>
臨已矣伯氏来慰哀心<lb/>
　　　為人作祭弟文　　　　　　張　說<lb/>
維景龍三年<hi>集作元年按通鑑目録景龍四年庚戌七月改元年景雲當考</hi>歲次庚戌<lb/>
正月癸丑朔<hi>通鑑目錄作壬子朔</hi>五日丁已從兄兵部尚書某以<lb/>
<pb n="KR4h0022_WYG_991-6b"/>
清酌少牢之奠致祭於故將軍弟之靈欽若貽宴俾降<lb/>
戬榖神作<hi>集作拆</hi>玉衣天開<hi>集作門非</hi>金屋綿系溢竉諸宗横<lb/>
福覩交泰之二儀承殷序<hi>集作序殷</hi>之九族引同本於條幹<lb/>
合分流於昭穆義有感而意深恩無方而情篤况且山<lb/>
慕喬頂林晞霧水深仁逺慶俟子而<hi>集作能</hi>復何縱才之<lb/>
有餘而輔德之不足舉朝野而皆痛在親宻<hi>集作宻愛</hi>而尤<lb/>
酷嗚呼哀哉永懐令弟言念生平蘭薰<hi>集作萃</hi>雪艶玉潤<lb/>
珠清禮樂懸觧文章挺生三箧暗記千門畫成風流望<lb/>
<pb n="KR4h0022_WYG_991-7a"/>
羙月旦馳<hi>集作傾</hi>聲掌北軍之師律首東觀之詞英偉壯<lb/>
夫之獻頌善仁者之論兵睠新豐而臨幸遶湯井而連<lb/>
營那奉車之暴逝忽復綏而凶行軫天悲於宸振聚國<lb/>
<hi>集作國娶</hi>族於華京惠連詩夣子敬琴情儻昭昭之不冺知<lb/>
親親之素誠嗚呼哀哉尚饗<lb/>
　　　同前<lb/>
維年月日兄某致祭亡弟尚書之靈天其<hi>集作實</hi>䘮予不<lb/>
憗遺善家殞玉樹國墜寳臣嗚呼執柔何痛之甚嗟予<lb/>
<pb n="KR4h0022_WYG_991-7b"/>
與爾夙遭憫㓙哀惸相鞠殆及長成性實岐<hi>集作岐實</hi>頴徳<lb/>
表宣慈居盡友悌之心言必忠貞之事綿綿我族俟子<lb/>
而大奉祖德之令圖荷朝戚之渥惠白首相對紫綬相<lb/>
紆爾既秉國均<hi>集作鈞</hi>既敷朝典出牧千里入宰六官余<lb/>
聞爾言常戒過寵余嘉爾行在貴能畢清凈温恭每希<lb/>
於上士飲食車馬不越於平人每思與爾歸印東都懸<lb/>
車故里揚名講德居常侍終當謂老夫没於汝手不圖<lb/>
令弟殯<hi>疑作殯</hi>自我先及爾纒疴屬余伏枕不見數日長<lb/>
<pb n="KR4h0022_WYG_991-8a"/>
悲九泉嗚呼刋述未成平生已盡髪膚猶在魂魄焉知<lb/>
聞爾屬纊之辰託余身後之事薄𦵏之禮還從爾心字<lb/>
孤之情不待遺意所恨在疾不視於䘮不臨沉綿苦懐<lb/>
纒迫斯甚余嬴老矣傷心幾何人琴兩亡命也命也<lb/>
　　　祭亡弟故左羽林軍兵曹叅軍文<lb/>
　　　　　　　　　　　　　　　孫　逖<lb/>
余年有五爾實以生四十餘載而為兄弟撫髫並育接<lb/>
袵相成奈何棄予長隔幽明爾之徳器寛仁温厚天道<lb/>
<pb n="KR4h0022_WYG_991-8b"/>
何欺不假爾夀爾之縁餙文學政事天道何欺不假爾<lb/>
位未至中秋纔過強仕奄忽如斯嗟何及矣予兼右職<lb/>
爾位中司兩京為别數稔于兹頃雖一見倐已三時㑹<lb/>
合嘗少悠悠我思近有東訊駕言西上顧日望期心存<lb/>
目想當乘疾置以軾徂兩方欲再馳豈圖長往醫不及<lb/>
侯藥不及嘗壯年殞命暴疾罹殃無一言以告訣有萬<lb/>
恨於㝠茫長號永痛裂膈抽膓爾逄<hi>疑</hi>天威余限王事<lb/>
倉卒之辰急難靡寄遣奠之日奔臨莫遂痛緒彌深哀<lb/>
<pb n="KR4h0022_WYG_991-9a"/>
端益至今也来斯驟移時律目絶遺象心摧虗室顧天<lb/>
倫之有戚若具體之䘮一諒修短之同歸在先後而相<lb/>
恤撫遺孤而流慟氣腷臆而内圮伊物情之共傷豈余<lb/>
心之忍此蓬也未立穆兮仍稚以吾視之何但猶子神<lb/>
本不滅爾則有知精爽如在知今心期同蔬永絶采藻<lb/>
空施衘酸沃酹哀不能支<lb/>
　　　祭小弟文　　　　　　　　白居易<lb/>
維元和八年嵗次癸已二月某朔二十五日仲兄居易<lb/>
<pb n="KR4h0022_WYG_991-9b"/>
季兄行簡以清酌之奠致祭于亡弟金剛奴嗚呼川水<lb/>
一逝不復再還手足一斷無因再連惟吾與汝其苦亦<lb/>
然黄壚白日相見無縁每一念至腸熱骨酸如以兩火<lb/>
刺灼心肝况爾之生生也不天苗而不秀九歲夭焉昔<lb/>
權殯爾睢南古原今改𦵏爾<hi>集作子</hi>渭北新阡俯<hi>集作拊</hi>先<lb/>
塋之北次就卑位於東偏冀神魂之不孤庶窀穸之承<lb/>
安嗚呼自汝捨吾<hi>集作我</hi>歸于下泉日来月往二十二年<lb/>
吾等罪逆不孝殃罰所延一别爾後再罹凶艱灰心垢<lb/>
<pb n="KR4h0022_WYG_991-10a"/>
面泣淚漣漣松檟之下其生尚殘昔爾孤於地下今吾<lb/>
孤於人間與其偷生而孤苦不若就死而團圓欲自决<lb/>
而毁㓕又傷孝於歸全進退不可中心煩寃仰天一號<lb/>
痛苦萬端嗚呼爾魂在几爾骨在棺吾親奠酹<hi>蜀本作酌</hi>於<lb/>
爾床前苟神理之有知豈不聞吾此言尚饗<lb/>
　　　祭楊判官八弟文　　　　　唐　次<lb/>
維年月日姨兄開州刺史唐某以清酌庶羞之奠敬祭<lb/>
于楊判官八弟之靈平生懿宻重以嘉姻四海之内惟<lb/>
<pb n="KR4h0022_WYG_991-10b"/>
君一人發自總角逮于知命遨遊讌寢一歌一詠周流<lb/>
俯仰得君輝映野寺孤亭松門竹徑接茵援手和神善<lb/>
性霜鶴唳天玉音在聽空室閑齊枯棊爛柯自非偉生<lb/>
受勝相磨坐隱終日負進亦多歴歴笑言其情若何歡<lb/>
事勝遊皆隨逝波事均榮慼心冥貴賤骨肉為交肝膽<lb/>
相見嗚呼哀哉婉予㓜妹爰居爾室既結其䄜載和琴<lb/>
瑟何年齡之脆促乃貞羙之先失悼手足之零落又吾<lb/>
人之凋殁以君之才以君之藝合蹈豐福合居上第行<lb/>
<pb n="KR4h0022_WYG_991-11a"/>
與命違道將時背遏此仁厚天胡不惠博雅裴君鎮此<lb/>
南土大昭儁髦鵷鴻作侣曽未累月中兹炎毒百藥無<lb/>
驗頺齡愈促悵悵旅魂淵淵鰥目目雖瞑而有恨魂强<lb/>
招而可復加有傷怛况惟我親涕涙横隨遍乎衣巾想<lb/>
容色兮如在覧毫翰兮猶新嗚呼哀哉神理昭然幽途<lb/>
可覿悲心自攅痛淚血瀝何疇日之歡惬變今辰之空<lb/>
閴歸𦵏猶緩俟君冡嫡魂兮歸来安此幽宅嗚呼哀哉<lb/>
尚饗<lb/>
<pb n="KR4h0022_WYG_991-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷四十五</head>
    <p>
<pb n="KR4h0022_WYG_045-1a"/>
欽定四庫全書<lb/>
　文苑英華卷四十五　　　宋　李昉等　編<lb/>
　邑居一<lb/>
　　登長城賦一首　　　雲中古城賦二首<lb/>
　　北斗城賦一首　　　新築峨和城賦一首<lb/>
　　華山為城賦一首　　函谷闗賦一首<lb/>
　　潼闗賦一首　　　　武闗賦一首<lb/>
　　　登長城賦　　　　　　　徐彦伯<lb/>
<pb n="KR4h0022_WYG_045-1b"/>
班孟堅輟編史閣掌記戎幕坐燕阜之陽覽秦城之作<lb/>
喟然而嘆曰傅翼下鞲視人則媮鯨吞我寶鼎蠶食我<lb/>
諸侯鞭撻我上國動摇我中州所以二世而殞職此之<lb/>
由乎當其席卷之初攻必勝戰必克因利乗便追亡逐<lb/>
北自以為功勤三王威懾萬國重鈇鑕干戈於仁義輕<lb/>
詩書禮樂於殘賊然後馳海若以為梁斷陽紆以為藪<lb/>
犀象有形而採掇珠玉無脛而奔走朝則貪墨比肩<lb/>
野則庶人鉗口負闗河千里之壯言帝王一家之有神<lb/>
<pb n="KR4h0022_WYG_045-2a"/>
告籙圖亡秦者胡實懵蕭牆之嬖濫行髙闕之誅鑿臨<lb/>
洮之西徼穿負海之東隅猛將虎視焉存<hi>一作此焉</hi>綱紀謫<lb/>
戍勃興鈎繩亂起連連塢壁岌岌亭壘飛芻而輓粟者<lb/>
十有二年塹山而堙谷者三千餘里黔首之死亡無日<lb/>
白骨之悲哀不已猶欲張伯翳之絶𦙍馳棠梨<hi>疑作撑犁</hi>之<lb/>
驕子曾不知失全者易傾逆用者無成陳渉以閭左奔<lb/>
亡之師項梁以全呉趫悍之兵夢驂徵其敗德斬蛇驗<lb/>
其鴻名板築未艾君臣顛沛六郡沙漠五原旌斾運歴<lb/>
<pb n="KR4h0022_WYG_045-2b"/>
金火地分中外因虐主之淫愎成後王之要害則知作<lb/>
之者勞而居之者泰嵗次單閼我行窮髪眇嘿雞田幽<lb/>
隂馬窟土色紫而闗廻川氣黄而塞没調噪皷於海風<lb/>
咽愁笳於隴月試危坐以側聽孰不銷魂而斷骨哉况<lb/>
復日入青波堅氷峩峩危蓬殞蔕森木静柯羣峰雪滿<lb/>
聮峴霜多龍北卧而銜燭鴈南飛以度河載馳載驟彼<lb/>
亭之候唯見元洲無春隂壑罷晝鷙隼爭擊哀猱直透<lb/>
饑鹿夜咆乳虎晨鬬蟄熊䑛掌寒龜縮殻悲壯圖之夭<lb/>
<pb n="KR4h0022_WYG_045-3a"/>
遏憫勞生之艱遘昔者韓信猜叛李陵拘執望極燕臺<lb/>
山横馬邑戰雲愁聚衝颷晦急莫不陵地脉以扣心望<lb/>
天街以隕泣亦有王昭直送蔡琰未還路盡南國亭臨<lb/>
北蠻貯漢月於衣裦裛胡霜於髻鬟雖寵盈氊幄而魂<lb/>
斷蕭闗至若趙王遷逐馬融幽放去家離土踰沙歴障<lb/>
夢蠨蛸之戸側坐蠮螉之塞上桃李夕兮有所思綺羅<lb/>
春兮遥相望登毁垣以擗摽坐頽隅以惆悵是以衞青<lb/>
開幕張遼闢土校尉嫖姚將軍捕虜薙垣鋪障鋤亭伐<lb/>
<pb n="KR4h0022_WYG_045-3b"/>
皷斬元於鐵防之門流血於金河之浦張虎牙以泄憤<lb/>
虬蝟鬚以蓄怒及夫中郎殉節博望踰邊取劒仆地尋<lb/>
河際天幽海上而萬里竄胡中而幾年銀車荐出玉節<lb/>
仍旋南向國以樂只北違沙以莞然嗚呼長城之設載<lb/>
逾九百古往今來巋然陳迹窮海戰士孤亭戍客登峻<lb/>
墉陟<hi>一作躡</hi>窮石嗟故里而不見感殊方以殞魄者亦何<lb/>
可勝道哉嗟我羈淪南庭苦辛心<hi>一作長</hi>懐壯士永慕忠<lb/>
臣經百戰之戎俗對三邊之鬼燐徐樂則燕北書生開<lb/>
<pb n="KR4h0022_WYG_045-4a"/>
偉詞而喻漢賈誼則洛陽才子飛雄論以過秦嵗峥嶸<lb/>
而將暮實慷慨於窮塵<lb/>
　　　雲中古城賦　　　　　　吕令問<lb/>
正北曰幷有唐作京宻近戎狄張皇甲兵尹也總居守<lb/>
之任將也當節制之名故卒乗輯睦而王都肅清於是<lb/>
斷武誼按亭燧電轉前旌風飄横吹楊葉箭的蓮花劒<lb/>
騎下代郡而出鴈門抵平城而入胡地挾纊稱暖投醪<lb/>
必醉則知撫之者誠難用之者不易是時隂閉羣山寒<lb/>
<pb n="KR4h0022_WYG_045-4b"/>
凋衆木川平塞迥氷飲霜宿慷慨乎大荒徜徉乎遊目<lb/>
區脱潛遁屠耆懾逐訴古城之謂何傳魏家之所築伊<lb/>
昔晉京版蕩海縣沸騰不有所命將何以興王師赫怒<lb/>
爰整其旅霧集雲屯龍驤鳳舉棄萬里之沙漠傍五原<lb/>
之風土肇為此都寔惟太祖夫其規典章辨封疆池桑<lb/>
乾之水苑秦城之牆百堵齊矗九衢相望歌臺舞榭月<lb/>
殿雲堂開儒士於璧沼貯美人於玉房翕習沸渭熒熒<lb/>
煌煌取威定霸於是乎在施令作法罔或不臧武破六<lb/>
<pb n="KR4h0022_WYG_045-5a"/>
州之内文宅三川之陽何其壯也既而年代倐忽市朝<lb/>
遷徙干戈鼙皷之雄綺羅絲竹之美孰不煙散雨絶沙<lb/>
埋灰委樹名歡而詎存鳥稱樂而俱死危堞既覆髙墉<lb/>
復夷寥落殘徑依稀舊墀榛棘蔓而未合苔蘚分<hi>疑</hi>乎<lb/>
相滋伏熊鬬贙騰麕聚麋常鳴悍鷩乍嘯愁鴟不可勝<lb/>
紀但令人悲胡風起兮馬嘶急漢月生兮鴈飛入可憐<lb/>
久戍人懐歸空佇立有客志逺才雄秉義由𠂻負詩書<lb/>
禮樂之用藴蕭曹魏邴之風虜庭髙枕河源鑿空霜犯<lb/>
<pb n="KR4h0022_WYG_045-5b"/>
鬢而先白塵染顔而少紅三為都䕶五掌元戎益封而<lb/>
廣國事利而業崇獨見凌雲而作賦誰言坐樹而論功<lb/>
者哉<lb/>
　　　第二　　　　　　　　　　張　嵩<lb/>
開元十有四年冬孟月張子出玉塞秉金鉞撫循邊心<lb/>
窺按窮髪走汗漫之廣漠陟崢嶸之髙闕徒觀其風馬<lb/>
哀鳴霜鴻苦聲塵昏白日雲繞丹旌虜障萬里戍沙四<lb/>
平乗蒙恬之古築得拓跋之遺城伊昔晉人失政亡彼<lb/>
<pb n="KR4h0022_WYG_045-6a"/>
金鏡海水朝飛欃槍夕映鵝呈而二京繼覆馬渡而五<lb/>
胡交盛慨逐鹿而争雄空瞻烏而莫定於是魏祖發大<lb/>
號皷洪爐天授宏略神輸秘圖北清獯獫南振荆呉繇<lb/>
是一太隂以建極則廣莫而論都遂徵板榦庀徒卒鏟<lb/>
嶕嶢剞崛屼<hi>一作剖嵒屼</hi>因方山以列榭按長城以為窟既<lb/>
雲和而星繁亦丘連而岳突月觀霞閣左社右鄽𤣥沼<lb/>
泓汯湧其後白樓<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>㠗興其前開士子之詞館列先王<lb/>
之藉田靈臺山立璧水池圓雙闕萬仞九衢四達羽旄<lb/>
<pb n="KR4h0022_WYG_045-6b"/>
林森堂殿轇葛當其士馬精彊都畿浩穰始摧燕而滅<lb/>
夏終服宋而平梁故能出入百祀聮延七主擊魯衞之<lb/>
諸侯廓秦齊之土宇禮興樂盛修文耀武講六代之憲<lb/>
章布三陽之風雨亦云已矣哉俄而髙祖受命崇儒重<lb/>
才南廵主<hi>疑</hi>鼎之邑北去軒轅之臺鵬搏海運鳳舉天<lb/>
迴嗤紇真之鳥死憶新野之花開自朝河洛地空沙漠<lb/>
代祀推移風雲蕭索温室樹古瀛洲水涸城未哭而先<lb/>
崩梁無歌而自落魏家美人聞姓元新聲巧妙今古傳<lb/>
<pb n="KR4h0022_WYG_045-7a"/>
昔日流音遍華夏可憐埋骨委山樊城闕摧殘猶可惜<lb/>
荒郊處處生荆棘寒飈動地胡馬嘶若個征夫不沾臆<lb/>
人生榮耀當及時白髪須臾亂如絲君不見魏都行樂<lb/>
處只今空有野風吹乃載歌曰雲中古城鬱嵯峨塞上<lb/>
行吟麥秀歌感時傷古今如此報主懐恩奈老何<lb/>
　　　北斗城賦<hi>以池塘生春草為韻</hi>　　　　崔　損<lb/>
昔炎漢之開國宅咸秦而設規闡都邑之壯麗紛制作<lb/>
而多儀像蓬島以疏岳擬天河而鑿池館倚南山㨖雲<lb/>
<pb n="KR4h0022_WYG_045-7b"/>
霞而上出城侔北斗仰星漢而曾披何爽鳩之代謝驗<lb/>
驪騵之運虧是以作之者不處居之者不為祚我神唐<lb/>
丹青焜煌峻址雲矗層譙錦章羃赬壤以疊形凝皓粉<lb/>
以飛光門結黄金之石檐施白璧之璫堞盤紆於曲檻<lb/>
池徑復於圓塘城勢逶迤若台岑之隱映樓形宛轉似<lb/>
崑崙之相望接千門之宫闕通八達之康莊既而鸞駕<lb/>
西廵嚴扃晨啓羽衞咸集聲明克陳登睥睨以清夜聽<lb/>
畢逋而候春儼雄㦸以耀武振鵷行而拱辰夕沈煙雲<lb/>
<pb n="KR4h0022_WYG_045-8a"/>
之色曉流車馬之塵引祥昭之爛漫吐佳氣而輪囷於<lb/>
是嵗發青道池隍煦早堞霧縈林岸風柔草暖懸竇以<lb/>
彌藹飾崇隅之增好映春水之澄澄納朝陽之杲杲惟<lb/>
壯勢之崢嶸達洪規而鎮京望浮雲之黒水對翔鳳之<lb/>
丹楹配宗子之永固等皇家之不傾俯賔庭而贊義終<lb/>
自惡其輕生<lb/>
　　　新築峨和城賦<hi>以逺夷歸化邊候肅清為韻</hi>陳　諷<lb/>
元侯以制敵之雄略期方隅之永清得奔衝之故地創<lb/>
<pb n="KR4h0022_WYG_045-8b"/>
備守之新城四合分形見岡巒之表裏百堵定制變勝<lb/>
負之虚盈崪雲屯而霞起忽虎踞而龍行倚蒼壁以中<lb/>
絶玷<hi>第四十七卷長春宫賦作粘</hi>赬壤而外明將伐謀伐力制敵投<lb/>
兵馭亭嶂於振䇿摧氐羌於矯衡是知地利攸歸兵家<lb/>
大福我有巨防師無遺鏃神謀洞啓而機張天險載興<lb/>
而板築于以巒披岡削嶺門崖谷<hi>此兩句一作披岡削嶺門崖塹谷</hi>雉<lb/>
堞霜皜麗譙雲矗連山上捧鬬士以之增威峭壁初嚴<lb/>
戎王於焉慟哭矧夫勢雄形固師嚴令肅數萬落於屈<lb/>
<pb n="KR4h0022_WYG_045-9a"/>
指睇連營於寸目何蹔費於經營永無虞於敗覆故能<lb/>
功圖彀内智出謀先髙厚不愆乎<hi>一作于</hi>上命規模必合<lb/>
於中權俾夫登陴荷㦸憑墉控弦虜魄暗褫漢烽不然<lb/>
仰峻隅而已僨望懸門而不前懼摧鋒於百勝敢踏伏<lb/>
於三邊者哉是知奇功不作俾殊俗而向化善守以威<lb/>
即死士而知歸不然者戎輕無常獸困猶鬬安能使干<lb/>
戈掃跡烽柝寢候仰新壘以投戈覆故巢而罷冦是知<lb/>
威服德綏不獨逺夷彼或不讋我則成城以耀武彼能<lb/>
<pb n="KR4h0022_WYG_045-9b"/>
懐惠我則蹈道以貞師庶扄鐍而惟永顧咽㗋而在兹<lb/>
彼周城朔方漢得赤坂無制勝之明術徒疲人以勤逺<lb/>
豈比夫修武備清文苑將鳳沼以酬勲佇靈臺之伯偃<lb/>
　　　華山為城賦<hi>以因形設險坤德所為為韻</hi>　失　名<lb/>
地控强秦路惟分陜有太華之作固若崇墉之生險絶<lb/>
壑中抱重巒外掩倚雲漢而匝野屏開跨金方而當空<lb/>
黛染千尋壁立萬雉雲屯龍盤日月虎視乾坤大河自<lb/>
北而東呀為濬洫窮谷從中而斷豁若重門誠百二之<lb/>
<pb n="KR4h0022_WYG_045-10a"/>
光宅見九五之天尊偉夫襟帶皇都咽㗋上國磅礴乎<lb/>
崤函之外隱軫乎豐鎬之側所以羅羣象吞八極展萬<lb/>
祀而成在衆心冠三秦而位居一德况乎天地初霽雲<lb/>
霞四披紅塵滅影碧落標奇宿霧市之氣尚疑煙闕聳<lb/>
蓮峰之色不讓文陴顧萬夫之莫向信六國而奚為岌<lb/>
岌神才言言天設連岸抱九州之路壯氣折諸侯之節<lb/>
蕭蕭歸馬想飲窟之初還隠隠輕雷訝鳴鼔之不歇天<lb/>
包地束鳥過雲輕萬仞垂峭千峰入𡨕髣髴虹蜺盡識<lb/>
<pb n="KR4h0022_WYG_045-10b"/>
旌旗之色依稀星月皆分孤矢之形疑其發跡混茫孕<lb/>
兹重阻假巨靈拔山之力衞王者登龍之所不然安得<lb/>
不費一錢不勤一旅削成而千里共峻作鎮而一人可<lb/>
禦是宜堯為君而舜為臣道為主而德為隣與天地之<lb/>
人共守使海内之士咸賔夫如是則東夷之與北狄雖<lb/>
欲窺而何因<lb/>
　　　函谷闗賦　　　　　　　閻伯璵<lb/>
函谷天險𢎞農邦鎮南據二虢北荒三晉洞開一軌壁<lb/>
<pb n="KR4h0022_WYG_045-11a"/>
立千仞逕薦雙合梯苔孤峻世濁先封道康後順逺秦<lb/>
塞近崤陵幽泉<hi>或作䆳</hi>脉脉斷峰稜稜增陴霧杳聚柝煙<lb/>
凝髙卑異級坻崿相承靡届靡究不騫不崩寔隄防之<lb/>
樞轄為造化之緘縢齊之以權衡危不可得約之以符<lb/>
璽信而有徵昏主既廢聖人以興慎終於始欲罷不能<lb/>
觀夫憧憧往來驂駐成霧據于石東西十里臨其深前<lb/>
後咫歩建瓴百二之國扼㗋三七之路幅員既長城小<lb/>
而固恃元化之隂隲望彛倫之攸序於是敕用傳禁棄<lb/>
<pb n="KR4h0022_WYG_045-11b"/>
繻商君本魏之公子柱史乃周之臣符知結草之可守<lb/>
故習坎以無虞原夫阻河稱深因山為衞背宇宙之衝<lb/>
連阡陌之勢萬方納欵百工獻藝四旁磔攘諸侯之政<lb/>
典一丸成功陪臣之邪説直指天符變稊夷之末横分<lb/>
地維弛旂旒之贅聿修綱紀以遏醜戾或懸門而不發<lb/>
殊勇夫之重閉懐徳維寧將鎮其細既皇漢之辟國寔<lb/>
扄鐍於新安固之胡易捨之則難復襟帶於故道徒赬<lb/>
壤而未乾善孟子之禁暴惡臧孫之謬官存古訓以是<lb/>
<pb n="KR4h0022_WYG_045-12a"/>
式庶斯文之不刋<lb/>
　　　潼關賦　　　　　　　　張　翌<lb/>
惟皇王之建國分中外於上京憑山河以作固閾夷狄<lb/>
而騰聲誠曰咽㗋吞八荒而則大是稱巖險控萬國以<lb/>
來平周有掌貨之節禮無闗門之征巨防宵扃倚洪波<lb/>
而作鎮重扉擊柝連太華而為城創中代之新號變函<lb/>
谷之舊名柱史老𥅆擁仙雲而西邁終軍童子建使節<lb/>
而東行文仲不仁廢六闗而興誚王元有説封一丸而<lb/>
<pb n="KR4h0022_WYG_045-12b"/>
永清若用備不虞取諸繫象作邦畿之襟帶杜奸宄之<lb/>
來往長墉矗兮雲屯曾樓赫以霞敞登臨者有知其地<lb/>
雄踰越者無漏於天網亦有孟嘗奔走長宵未曙何白<lb/>
馬之不談學雞鳴而乃去逢尉臣之一失或愚者之千<lb/>
慮至如楚漢争雄沛公先入旗皷照耀兵戈翕習南面<lb/>
則三傑齊驅東井則五星俱集寔靈命之所應亦人謀<lb/>
而是及王道廓而已清帝業巍乎乃立窮四塞之艱阻<lb/>
成百王之都邑故知建功定霸期乎此闗武侯矜於固<lb/>
<pb n="KR4h0022_WYG_045-13a"/>
險婁敬説乎河山視前烈之軌躅覽陳跡而躋攀既登<lb/>
髙而能賦希駟馬而言還<lb/>
　　　武闗賦<hi>以海内無事重闗不修為韻</hi>　　　王　啟<lb/>
路入商山中横武闗穿重門於固䕶屹峭壁以孱顔昔<lb/>
在危時屯千夫而莫守今當聖日置一卒以常閒觀乎<lb/>
地勢争雄山形互對西連蜀漢之險北接崤函之塞鏁<lb/>
百二都綿幾千載世亂則阨限區宇時清則通流外内<lb/>
當其六國連謀闗防日修則斯地也雲屯貔虎雪耀戈<lb/>
<pb n="KR4h0022_WYG_045-13b"/>
矛張儀出以行詐懐王入而竟留縱下客之雞鳴將開<lb/>
莫可任公孫之馬白欲度無由及乎塵起九州波摇四<lb/>
海秦鹿失而襟帶難保漢龍興而山河遽改豈料禦衝<lb/>
之所此日全平未知擊柝之徒當時安在所謂以兵而<lb/>
備者莫之能守以道而居者莫得而踰千里之金城湯<lb/>
池終為漢有二世之土崩魚爛自是秦無今則要害何<lb/>
虞平隆已久雖設險以猶在顧戒嚴而則不蕭條古壘<lb/>
豈臧文之廢來寂寞空扉似楊侯之移後葢以文修武<lb/>
<pb n="KR4h0022_WYG_045-14a"/>
偃國泰時雍濬四溟而作塹廓八極以為墉遂使鼙皷<lb/>
無喧一水之寒聲决决旌旗常卷<hi>一作偃</hi>千載之暮色重<lb/>
重嗟呼昔為洪樞今成隙地信無外以斯見寔善閑之<lb/>
攸致儒有經其所感其事乃曰今朝西去豈無隨老氏<lb/>
之人他日東還誰是識終童之吏<lb/>
　<lb/>
　<lb/>
　<lb/>
<pb n="KR4h0022_WYG_045-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷四十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百二十</head>
    <p>
<pb n="KR4h0022_WYG_120-1a"/>
欽定四庫全書<lb/>
　文苑英華巻一百二十　　宋　李昉等　編<lb/>
　絲帛二<lb/>
　　冰蠶賦一首　　　　　海人獻冰蠶賦一首<lb/>
　　海人獻冰紈賦一首　　鮫人賣綃賦一首<lb/>
　　獻蠒賦一首　　　　　素絲賦一首<lb/>
　　直如朱絲繩賦一首　　斷織賦一首<lb/>
　　五絲續寳命賦一首<lb/>
<pb n="KR4h0022_WYG_120-1b"/>
　　　冰蠶賦<hi>以凝沍之境成彼竒彩為韻</hi>　　　王　起<lb/>
懿北極之寒勁有珍蠶之處冰匪柔桑之是食匪幽室<lb/>
之是憑託彼峩峩且不資於春煦抽其曵曵自有樂於<lb/>
隂凝既違燥而就濕知同類而殊能爾其𤣥律窮芳歲<lb/>
暮百谷風壯羣川氷固遊片片之凝光映重重之積素<lb/>
十畆之間兮洩洩何勞六尺之内兮涓涓正沍既苦寒<lb/>
而不倦將載績而是務觀夫如臨如履經之營之隔皚<lb/>
皚之積冰吐漠漠之輕絲朱緑曵而愈出黼黻成而是<lb/>
<pb n="KR4h0022_WYG_120-2a"/>
資煥乎有章豈寒女之能得超然獨處信夏蟲之所疑<lb/>
淋漓未泮組織方逞匪繅於盆匪懸於井蠶事登矣必<lb/>
因<hi>一作固</hi>之而剖冰繭稅求焉將取之而越境豈比夫風<lb/>
戾之所生歲單之所成蠶月而方育蠶器而見營安能<lb/>
苦其節履其貞窺之有戰戰之色取之有沖沖之聲匪<lb/>
樹而遊奚感仙而化不筐而績奚假蟹為名宜乎海人<lb/>
見彩堯帝斯呈伊蠢蠢之繁委實生生之殊詭<hi>一作軌</hi>鼠<lb/>
遊冰下我亦來思龜生穴中吾乃異彼況乎雪霜是履<lb/>
<pb n="KR4h0022_WYG_120-2b"/>
鱗角多竒若解以東風或泉魚而共躍藏諸北陸幸輿<lb/>
人之見知宜乎含章勿改牽絲有待儻來獻於九重必<lb/>
相宣於五彩<lb/>
　　　海人獻冰蠶賦<hi>以四夷即敘海不藏珍為韻</hi>張良器<lb/>
員嶠之山兮迥踴遐壤旁臨窮海嘉冰蠶之厎貢彰逺<lb/>
人之無怠原其稟氣斯異含靈有待鱗角是帶育七寸<lb/>
之殊形雪霜載加發五彩之異色資纎縷以成績弄杼<lb/>
攸勤美重錦之可持女工能即施勞且異於三盆為用<lb/>
<pb n="KR4h0022_WYG_120-3a"/>
寜同於五緎致美之厚罔差其妍不入獻之光必資於<lb/>
善良驚揖<hi>疑</hi>云邁懿<hi>一作承</hi>筐是將涉三山之重阻辭萬<lb/>
里之遐荒越溟漲届帝鄉昇玉殿薦君堂示彼有誠則<lb/>
申屈膝之䞇樂我無事願充垂拱之裳葢威靈之有及<lb/>
故珍物之不藏懿乎生乃因地育乃非時四氣平分届<lb/>
嚴冬而成止五方異俗在中國之莫為自堯年而効美<lb/>
暨今日而來思足以彰徳風之普洽表王道之清夷不<lb/>
然則修路﨑嶇洪漣濧<hi>一作澎</hi>濞校道里而累億罹寒暑<lb/>
<pb n="KR4h0022_WYG_120-3b"/>
而數四匪化理而無虞曷員來之可致彼躬桑載育獻<lb/>
蠒為均浴濯龍之水漲川舘之春而後羅紈是績筐筥<lb/>
<hi>一作篚</hi>攸陳固在常而可悅殊自逺而為珍是知化之所<lb/>
被物無不臻徳之所加人無或阻託兹賦以極思臻皇<lb/>
猷之焯敘<lb/>
　　　海人獻冰紈賦<hi>以四夷即叙海不藏珍為韻</hi>韋執中<lb/>
憬彼員嶠兮阻夫窮海厥貢冰紈兮備諸渥彩産非中<lb/>
夏故致用之所資來自殊方表懐人之斯在然則蠶雖<lb/>
<pb n="KR4h0022_WYG_120-4a"/>
土育紈實人力稟鱗角以成質則或屈或伸因冰雪以<lb/>
爽容而匪雕匪飾作九服之上貢應五方之正色雖寒<lb/>
暑鱗次必藉至隂之時而風土所宜則異中和之域既<lb/>
生既育是凖是則諒因時之所致實希代之莫識所美<lb/>
夫得之斯難所貴夫逺而能即亦由我后洪化浹洽淳<lb/>
風遐被方五帝而可六比三王之可四是使貢獻逺物<lb/>
徳格異類爰發跡於僻界肆涉遐而執䞇獻土地之所<lb/>
生攜篋篚之云洎亦既覯止侯其敢<hi>一作孔</hi>臧不灼不濡<lb/>
<pb n="KR4h0022_WYG_120-4b"/>
將火䑕以比義或朱或緑豈橦花<hi>吳都賦有橦花</hi>之足方既同<lb/>
練雲繚繞而交映又似仙花暐曄而含芳間衮龍以發<lb/>
色集黼黻以成章昔苞茅不貢昭周室之壊法今冰紈<lb/>
入獻覩邦家之耿光非夫混一車軌茂育華夷何則不<lb/>
逺其逺獻兹在兹既有勞於跋涉亦多歴於歲時標為<lb/>
貢首雖一時之可不獻於君所知四方之咸叙是則其<lb/>
求匪易其用何珍儻見加於剪拂度<hi>一作庶</hi>暉光之日新<lb/>
　　　鮫人賣綃賦<hi>以難得之貨色如輕霧為韻</hi>　馮　宿<lb/>
<pb n="KR4h0022_WYG_120-5a"/>
彼巨海兮鮫人是居作輕綃兮厥狀紛如不日而成固<lb/>
可巻而懐也候時將見期善價而沽諸出波心而月彩<lb/>
相絢映泉室而雲隂乍虚其來不測其麗何極行市道<lb/>
而莫知訪人寰而未識非運思於文繡詎用功於紡織<lb/>
足使大賈<hi>一作價</hi>慙容衆珍掩色豈重錦之云比諒千金<lb/>
而求直夫鮫者水府之所生綃者鮫人之所成竒貨聿<lb/>
來寜假手於蠶績變形斯至非挂籍於王征方霧縠而<lb/>
猶薄擬冰紈而更輕苟未知而不售恒固執而潛行皓<lb/>
<pb n="KR4h0022_WYG_120-5b"/>
如凝露紛若遊霧爰潔爾容不愆于素質初偕於蜃蛤<lb/>
名不登於貢賦知慢藏誨盜哂泉客之遺珠悟冶容誨<lb/>
淫恥風人之抱布偉夫遊洞穴媚清瀾趨市人逺凌波<lb/>
路難貴樸全真詎闗乎日浴出潛離隱豈效於泥蟠且<lb/>
深不可測赤水之珠求得徃莫可追漢臯之佩且欺是<lb/>
綃也成於無朕動若隨時辭海底之潛處赴日中之㑹<lb/>
期<hi>未見之字官韻</hi>屬吾皇斥無用之寳賤難得之貨徒待價而<lb/>
稱珍庶轉身而逺播<lb/>
<pb n="KR4h0022_WYG_120-6a"/>
　　　獻蠒賦<hi>以將以給宗廟之服為韻</hi>　　　　李君房<lb/>
冠六宫六職者公桑而已矣既卒蠶於世婦乃奠蠒於<lb/>
天子稽諸祭典實可重考諸女工斯為美信率土而在<lb/>
兹亦奉先而是以當其令布明堂時更青陽蠶事既卒<lb/>
女工式臧然後衣禮服出棘墻奉兹珍蠒盈彼懿筐纍<lb/>
纍乎如將薦卵皎皎乎有類凝霜既依于<hi>一作乎</hi>后亦獻<lb/>
于王所以申課績之勞止展威儀之孔將遂繰三盆修<lb/>
六服或黼或黻或朱或緑期有事於王公庶無勞於杼<lb/>
<pb n="KR4h0022_WYG_120-6b"/>
軸侯其禕而<hi>已注在前</hi>實足尚之享廟之容克備展敬之禮<lb/>
允釐斯葢夫人之畏慎王者之肅祗不然者賦有織絍<lb/>
之筐貢有岱畎之絲海人奉冰蠶至止園客將絲緒來<lb/>
兹冠冕之服可成祭祀之儀可輯可以重其珍美可以<lb/>
揚其裼襲何必桑壇而世婦斯復繭舘而夫人乃入俾<lb/>
來者既單恒日不暇給葢欲輸於勤苦表我敬恭厚禮<lb/>
奉於先祖躬勤勸乃農功使三官<hi>疑作宫</hi>之有序斯百代<lb/>
之攸宗是以獻蠒之道治國之要將取嫓於三推明至<lb/>
<pb n="KR4h0022_WYG_120-7a"/>
誠於九廟<lb/>
　　　素絲賦<hi>以貞素持質功濟為韻</hi>　　　　張良器<lb/>
羽雖白賁然而輕玉雖白堅然而貞未若素絲之為用<lb/>
以轉化而為名匪剛克以居體實柔立而有成其正也<lb/>
可以如繩之直其順也可以繞指而縈故能紛以隨時<lb/>
浩然養素揮流水則轉增其妍染繪色則不吝其汙動<lb/>
必隨人寸無恒度其來也何所自園客而出茲厥賦也<lb/>
何地由岱畎而貢之俯乎列<hi>疑作冽</hi>井將稽㡛氏之練<hi>疑作</hi>
<pb n="KR4h0022_WYG_120-7b"/>
<hi>凍見考功記</hi>實乎澤器徒為墨子之悲信干旄之望美非庶<lb/>
士之可持不願充嫠婦之緯不願托寒女之絲因弄杼<lb/>
以成韻庶補衮而為期代若好五彩我則大白以受質<lb/>
代若厭羣居我則衆縷以為匹非異俗而招累將矯世<lb/>
而摭實夫其公孫奉駕長倩趨風贈以生芻之束朂以<lb/>
素絲之總葢取諸自微之著積小成功君無謂我微君<lb/>
無謂我細若綦之可織則假手以成勞如裳之可縫則<lb/>
因縁而善繋功無不給物無不濟彼服卉佩蘭衣荷帶<lb/>
<pb n="KR4h0022_WYG_120-8a"/>
蕙念牽絲之無日傷考槃之失計今將侔潔白以修身<lb/>
詠羔羊而取嫓儻黄絹之可比希菅蒯而無替<lb/>
　　　第二<hi>以貞素持質積功為韻</hi>　　　　　喬　潭<lb/>
色之真者尚乎白質之細者珍乎絲真則貞而潔矣細<lb/>
則積而多之故君子輶徳是務清以自持將經綸以濟<lb/>
物先組織以修詞惟絲之故不愆於素組以飾馬言好<lb/>
善而不忘紽之在羊時退公之有度始也重蠶事終婦<lb/>
功促季月候戾風爰求柔桑寜止於十畆既登分蠒乃<lb/>
<pb n="KR4h0022_WYG_120-8b"/>
布於三宫至若三盆既繰八月成績方勤水練<hi>疑作凍</hi>爰<lb/>
去地尺晝曝於日吸太陽之光華夜懸諸井濡厚載之<lb/>
靈液於是典絲瞻臨㡛氏引繹引之於手如皓魄之飛<lb/>
承之以筐若凝霜之積既而嬪婦化理<hi>周禮嬪婦</hi>經緯縱横<lb/>
當軒兮婀娜之織弄杼兮軋軋之聲映羅袖而増麗度<lb/>
金梭而轉明每知白以自守亦含章而可貞夫以白能<lb/>
受采文匪勝質故公孫戒於從㣲墨翟悲其患失青為<lb/>
轡兮非擬朱為繩兮未匹珍蠶耻越鄉而來移繭嗟自<lb/>
<pb n="KR4h0022_WYG_120-9a"/>
園而出唯彼蚩蚩之喻無愧<hi>一作如</hi>皎皎之實乃續曰絲<lb/>
之素兮貞且吉人之質兮清且一若<hi>一作儻</hi>見用於當時<lb/>
寜七襄於終日<lb/>
　　　直如朱絲繩賦<hi>以題為韻</hi>　　　　薄　芬<lb/>
物有正而可尚者其繩則直如砥之平如竿之植不舒<lb/>
巻以隨用終徑挺而立極有㫖哉為天下式且取其直<lb/>
也故能為道之逆旅為義之蘧廬為人之端操為政之<lb/>
權輿于以方内君子所如木從之則正君受之<hi>疑作從之</hi>則<lb/>
<pb n="KR4h0022_WYG_120-9b"/>
聖猗歟猗歟<hi>未見朱字官韻</hi>原夫被物之際作巧之時運功<hi>疑</hi>
人之手績寒女之絲是尋是尺經之綸之其為用也不<lb/>
資於善結其為興也葢取於無私以之為準也則矯枉<lb/>
有度以之辨物也乃去邪勿疑大者逺者念茲在兹俾<lb/>
夫貪者慄慄智者兢兢其為舉直錯枉當有事於從繩<lb/>
　　　斷織賦　　　　　　　　　仲子陵<lb/>
儒有學而未殖敏而多識庶幾立言無念進徳當年以<lb/>
倦中道而息余雖不知請喻斷織伊昔孟子受學輟然<lb/>
<pb n="KR4h0022_WYG_120-10a"/>
如疲日忘其所志月忘其所知母也賢只教之勤斯拔<lb/>
銛刃以一割應鳴梭而中隳且自賢亦自滿泥鈞成器<lb/>
玉琢成瓉隣於墓爾則有踴躍築埋之非近於鄽爾則<lb/>
有嬉遊賈御之短是用居爾於學官之舎納爾於經籍<lb/>
之館期子衿之青青致履道之坦坦胡為乎不勤以學<lb/>
惟事于散苟爾學之可停猶吾織之斯斷其貌既舒其<lb/>
言又徐投杼惘爾操刀介如絲之傷一緯飄其無緒帛<lb/>
之裂千經蕩其無餘前工後拙始密今踈牽梃為之中<lb/>
<pb n="KR4h0022_WYG_120-10b"/>
止杼軸猶其一虛且以絲喻人以織喻學若金受礪如<lb/>
木斯斵夫絲可以衆而不可寡織可以勤而不可以捨<lb/>
一絲所累以倍乎尋常一織所工而衣乎天下因兹細<lb/>
故以及大者彼婦道之信然況君子之事也故形於織<lb/>
女思其功<hi>一作巧</hi>移於學士念其終業暢於外美歸於中<lb/>
則以顧綃之理宏素王之風我友我生無落無廢學若<lb/>
山積心無蓬穢當求斷織之義若之何以艾<lb/>
　　　五絲續寳命賦<lb/>
<pb n="KR4h0022_WYG_120-11a"/>
半夏生木槿榮時五月鵙始鳴楝<hi>來見切</hi>葉結綵絲襭<hi>續齊</hi>
<hi>諧記五月五日祭屈竹筒貯米以棟塞其上綵絲縛之</hi>祭彼三閭蛟龍不竊祭之<lb/>
水曰汨羅祭之日曰端午情既本乎楚俗奉又告乎夀<lb/>
縷夀縷其娜色絲五紽色絲何始金閨之子畫嘉嚬於<lb/>
青蛾發宜笑之皓齒國風既哀其窈窕家事詎忘乎絲<lb/>
枲别有恩從天上飛入宫中二八春日十五玉童誰其<lb/>
尸之奉蘋藻於清廟何彼襛矣司衣裳於聖躬洎天子<lb/>
御絺之日后妃獻蠒之時顔是渥丹對迴鸞之十字<hi>一作</hi>
<pb n="KR4h0022_WYG_120-11b"/>
<hi>子</hi>手如振素盤續命之五絲其五絲也蕙緑輕重蘭紅<lb/>
淺深皎皎而有鶯其領采采而亦翠其衿既比方而一<lb/>
色又條暢乎數尋觀其髪齊萬計花柔四赩宛委蛇盤<lb/>
張皇虹直植其鷺羽雜之而奪其鮮對彼鳳毛久之而<lb/>
寡其色别有金華别殿鈎弋靚糚褰開筐笥貢奉君王<lb/>
懿夀絲之禮大續寳命之天長衮冕紱班<hi>疑</hi>榮夀絲以<lb/>
成錦游纓錫美比夀絲以無疆錯以五采凖日以符節<lb/>
也綜以萬緒盈數以尊夀也龍爛蛇伸光氣騰騰以禦<lb/>
<pb n="KR4h0022_WYG_120-12a"/>
邪也瑞等乾坤拜啟獻也汪濊霑止其兵辟也不待萬<lb/>
歲蟾蜍其理疾也豈藉單衣龍子四海銷夭札之癘百<lb/>
姓登仁夀之祉微臣敢問天寳之建元則曰甘露黄龍<lb/>
之年紀<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_120-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百二十<lb/>
</p>
<p>
</p>
  </div>
</body>
</text>
</TEI>
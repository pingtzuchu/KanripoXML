<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百九十八</head>
    <p>
<pb n="KR4h0022_WYG_897-1a"/>
欽定四庫全書<lb/>
　文苑英華巻八百九十八　宋　李昉等　編<lb/>
　職官六<lb/>
　　故吏部侍郎元希聲碑一首<lb/>
　　吏部侍郎奚陟碑一首<lb/>
　　贈工部侍郎張誠碑一首<lb/>
　　贈户部侍郎崔浮碑一首<lb/>
　　　故吏部侍郎元公希聲神道碑<lb/>
<pb n="KR4h0022_WYG_897-1b"/>
　　　　　　　　　　　　　　　張　説<lb/>
良玉吐曜非媚荆人之斵幽蘭懐芳豈珍楚客之奏若<lb/>
夫克抱厥德不揭其明四海順風以𢎞道萬乘渴日而<lb/>
致用見於元公矣公諱希聲字某河南洛陽人也盖顓<lb/>
頊之裔十三代祖魏昭成帝勲格皇天惠孚庻物駿啓<lb/>
靈命大昌于後故我曽大父隋尚書左丞𢎞尊賢愛人<lb/>
開物成務我大父隋南郡司法義恭禮樂是蹈詩書是<lb/>
好我皇考黄州刺史孝節政以禮成名以德舉奕<hi>集作並</hi>
<pb n="KR4h0022_WYG_897-2a"/>
代集禮以洎于公公含真藴靈㓜有成量承顔善對實<lb/>
譚<hi>集作覃</hi>實訏母氏鞠育備于典訓三嵗便善草𨽻書客<lb/>
有聞而謬之者公援毫立就動有楷則故當時目曰神<lb/>
童焉七嵗属文邈有髙致十四通五經大㫖百家之言<lb/>
先儒未諭一覽氷釋四方儒墨之士由是嚮風矣雅尚<lb/>
<hi>一作合</hi>冲漠脱落人事鼎鍾黼黻罔汨其志妙於皷琴尤<lb/>
工幽居緑水之操常抵<hi>集作祗</hi>傲縱恣不求聞達兄通理<lb/>
以其聲華太髙諭其從事不得已舉進士授相州内黄<lb/>
<pb n="KR4h0022_WYG_897-2b"/>
主簿臨下以簡人用宜之黄州府君薨浹旬不怠朞而<lb/>
不懈至性之酷異類同傷於是昆弟胥命纍棘互勉負<lb/>
畚荷鍤躬自成墳故族稱元氏之孝服闋調補校書郎<lb/>
轉右金吾兵曹萬年主簿公之始至萬年也河洛肇基<lb/>
於天邑崤函分守於懿親鄎國公武攸望<hi>按唐書攸望封葉國公攸</hi>
<hi>宜封息國公</hi>地在維翰寄深鎮撫以公文吏之美僉為判官<lb/>
凡有牋疏皆自公出朝廷嘉焉徴拜司禮博士則天大<lb/>
聖皇后萬幾之餘属想經籍思欲撮羣書之要成一家<lb/>
<pb n="KR4h0022_WYG_897-3a"/>
之美廣集文儒以筆以削目為三教珠英盖一千二百<lb/>
卷公首膺嘉命議者榮之書成克厭帝㫖遷太子文學<lb/>
主客考功二員外賞勤也皇帝纉膺大業擢中書舍人<lb/>
是時天地初復中外多務章奏交馳文誥叠委公操斧<lb/>
則伐懸衡不欺至於獻納多所施用然而不樂處煩屢<lb/>
乞外補上優而不許轉太常少卿無何吏部缺公雖虬<lb/>
蟠不奮欲固其節而鶴鳴有聞終迫其用乃拜吏部侍<lb/>
郎實能考才施以諗所立振幽滯以器所用簡而能通<lb/>
<pb n="KR4h0022_WYG_897-3b"/>
清而不介輪桷畢舉衆論休之天錫不永清羸遘疾春<lb/>
秋四十有六景龍元年某月終于某天子悼焉賻以粟<lb/>
帛含襚之事即以景龍三年某月歸葬于某禮也懿交<lb/>
暱友平生詞賦之客聚泣而評曰公事寡嫂撫孤姪以<lb/>
義聞居閨門接昆弟以禮著黄州之酷昭其行也鄎國<lb/>
之徴表其才也太常之舉見其髙也吏部之僉彰其用<lb/>
也况乎體道之要心無疵瑕包身之防口絶臧否非夫<lb/>
全德具美自天離祉曷能臻此君子患道之不立不患<lb/>
<pb n="KR4h0022_WYG_897-4a"/>
夀之不永公道行矣奚其多傷而已哉有文集三十卷<lb/>
行於世嗣子寄童齓之子嬰兒之慕夫人李氏故亳州<lb/>
刺史某之女今主客郎中顒之從父妹也華首喪天帷<lb/>
堂哭晝藐視孤疚哀感草木託詞于我故人庻以紀百<lb/>
代之盛余與公一遇相得二紀同遊聮光粉闈接袂華<lb/>
禁容範之好宛猶在<hi>集作存</hi>目宴謔之言未忘於耳追慨<lb/>
疇曩援毫涕集公執交兵部侍郎洛陽張説吏部侍郎<lb/>
范陽盧藏用當代英秀文華冠時而盧兼有臨池之妙<lb/>
<pb n="KR4h0022_WYG_897-4b"/>
故張述銘盧篆石天下稱是碑有二美焉其<hi>集無此字</hi>詞曰<lb/>
英英白雲瑞彼君輅佻佻公子嘉我王度魏后遺德作<lb/>
華天朝臨氣應變直心遥遥麟閣書仙鳯池墨妙太常<lb/>
國禮少宰邦教公之處之有倫有要玉折其貞金斷其<lb/>
清没而不朽仁乎令名<lb/>
　　　故朝義郎守尚書吏部侍郎上柱國賜紫金魚<lb/>
　　　　袋贈司空奚公神道碑　　劉禹錫<lb/>
嗚呼有唐清臣尚書吏部侍郎奚公貞元十五年十月<lb/>
<pb n="KR4h0022_WYG_897-5a"/>
甲子薨于位詔贈禮部尚書太常考行諡曰某是嵗臈<lb/>
月丁酉葬于萬年<hi>文粹作安</hi>縣之某原後三十有四年子為<lb/>
諸侯為大夫門户有煒於是門下生琢石紀德揭于新<lb/>
<hi>集作我</hi>阡云公諱陟字殷衡<hi>二唐書作殷卿</hi>其先在夏為車正以<lb/>
功封于薛下古以降為譙郡人或因仕適楚復之秦今<lb/>
為京兆人隋唐之際再世以明經為博士家有賜書曽<lb/>
祖簡亦以文學為太子司議郎大父乾繹仕至光州刺<lb/>
史烈考諱某有道而尚晦終徐州司功叅軍贈和州刺<lb/>
<pb n="KR4h0022_WYG_897-5b"/>
史由子貴也天以大運生萬物而以正氣鍾賢人至和<lb/>
來宅其德乃具公實有焉㓜而擢陵苕之秀長而成清<lb/>
廟之器羣倫月旦咸以第一流處之<hi>文粹無處之二字</hi>及從鄉<lb/>
賦洎昇名太常果居上第明年詔郡國徴賢良設四科<lb/>
以盡材公居文詞清麗之目授𢎞文舘校書郎時德宗<lb/>
新即位聲恒<hi>文粹作烜</hi>虜庭西戎畏威底貢内附詔諫議大<lb/>
夫崔河圖持節即虜帳以報之使臣欲盛其賔寮以自<lb/>
大遂黙表公為介授<hi>集作換</hi>大理評事除書到門公方為<lb/>
<pb n="KR4h0022_WYG_897-6a"/>
人子不敢辭<hi>文粹作許集作訴</hi>以逺稱病弗果行歸寧夀春養<lb/>
志盡敬丞相楊炎勇於用才擢公為左拾遺奉安輿而<lb/>
西未幾再集荼蓼居從<hi>集無此字</hi>後喪将闋是嵗建中四年<lb/>
京師急變黄屋順動狩于巴梁公徒行間道以歸王所<lb/>
既中月而詔授起居郎充翰林學士創鉅愈遲病不拜<lb/>
職改太子司議郎從大駕迴入尚書為司金元士且叅<lb/>
𣙜筦之務有頃持愍冊宣恩于薊門将行錫銀朱於<hi>文粹</hi>
<hi>作于</hi>青蒲上復命稱㫖轉吏部員外郎是曹在南宫為眉<lb/>
<pb n="KR4h0022_WYG_897-6b"/>
目在選士為司命公執直筆閱簿書紛拏盤錯一瞬而<lb/>
剖時文昌缺左右丞都曹差重遂轉左司郎中尋遷中<lb/>
書舍人執事者繫公識精以斟酌大政非獨用文餙也<lb/>
㑹江淮間民被水禍上愍焉特命公宣撫之許以便宜<lb/>
及物赤車所至如東風變枯條其利病復奏咸可轉刑<lb/>
部侍郎時主計臣延齡以險刻貴倖而與京兆尹<hi>集作充</hi>
相惡以危事中之尹<hi>集作充</hi>坐譴已又逮繫其吏峻繩之<lb/>
事下司冦主奏議者欲文致而甘心焉公侃然持平挫<lb/>
<pb n="KR4h0022_WYG_897-7a"/>
彼嶽嶽君子聞之善其知道不私刑曹既清以餘刃兼<lb/>
領選事居一年授權知吏部侍郎又一年即眞是秩言<lb/>
能審官者本朝有裴馬盧李四君子物論以公嫓焉時<lb/>
得病發癰有國醫方直禁中上促遣如第且飭之曰某<lb/>
賢臣也悉術以治之及有司以不起聞上震悼加等公<lb/>
娶瑯琊王氏石泉公之曽孫友壻皆一時彦士長子某<lb/>
蚤不禄第二子敬則歴太僕少卿今為濮州刺史兼侍<lb/>
御史中丞錫金紫以連<hi>集作課</hi>最就加貴秩俾視九卿第<lb/>
<pb n="KR4h0022_WYG_897-7b"/>
三子敬𤣥以詞藝似續登文科歴左補闕今為尚書刑<lb/>
部郎中第四子炅舉進士最小子某咸砥礪纂修宜為<lb/>
名公家子其邁德垂裕之光也乎公少以名器自任及<lb/>
顯達急於推賢視其所舉則在西省薦權丞相由右掖<lb/>
<hi>集作史</hi>掌訓辭在中銓表楊僕射由地曹<hi>集作郎字</hi>綜吏部二<lb/>
公後為天下偉人凡執文章權衡以揣量多士一入中<lb/>
禁考策詞三在天官第章句披沙剖璞由我而顯者落<lb/>
落然居多推是風鑒移于大冶則鎔範之内無非祥金<lb/>
<pb n="KR4h0022_WYG_897-8a"/>
嗟呼天不遐其福而孤民望使由庚之什不作於貞元<lb/>
中惜也初公既<hi>集作齊字</hi>終詔贈大宗伯後以第三子在郎<lb/>
位被霈澤再褒至司空故昔之葬儀用常伯而今之碑<lb/>
制用三公云銘曰<lb/>
仁龍知麟為瑞一辰未若君子瑞于人倫惟唐德宗道<lb/>
類漢宣貴實<hi>文粹作督貴</hi>繩下風稜言言公丁斯時籍在雋<lb/>
賢從難表節執羈而還帝曰汝器黄流瑟然可為大僚<lb/>
左右化源乃飾王度乃馳輶軒既執刑柄亦操吏<hi>集作利</hi>
<pb n="KR4h0022_WYG_897-8b"/>
權陽和熈熈貯在顔間守法持正嶷如秋山火不侵玉<lb/>
倖臣畏伏鳯鳴祥煙梟噪低跧帝方倚用天不假年公<lb/>
寐無寤其名愈逺門人達者赤舄𤣥衮公居甚卑其德<lb/>
愈尊兩<hi>集作爾</hi>子朝服駢驅朱輪佳城何在胄貴之里螭<lb/>
首龜趺德輝是紀嗚呼後人下拜于此<lb/>
　　　嶺南觀察推官贈尚書工部侍郎吳郡張公神<lb/>
　　　　道碑銘　　　　　　　　白居易<lb/>
有唐嶺南觀察推官試大理評事吳郡張公大厯三年<lb/>
<pb n="KR4h0022_WYG_897-9a"/>
十<hi>闕</hi>月八日終于伊川别墅五年八月七日葬于伊闕<lb/>
縣中李原春秋五十五元和十三年詔贈主客員外郎<lb/>
明年贈太常少卿又明年贈尚書工部侍郎夫人吳郡<lb/>
陸氏貞元三<hi>集作二</hi>年某日終于某所春秋六十六追封<lb/>
嘉興縣太君又封吳郡太夫人嗣子通議大夫守尚書<lb/>
户部侍郎判度支上柱國賜紫金魚袋平叔以長慶二<lb/>
年某月某日立神道碑太原白居易文其碑云公諱誠<lb/>
<hi>一作諴</hi>字老萊吳郡人父諱無擇和州刺史祖諱孝績袁<lb/>
<pb n="KR4h0022_WYG_897-9b"/>
州司馬由髙曽而上世德世禄載在和州府君碑内此<lb/>
不書公年十八以通經中第及調判入髙等授蘇州長<lb/>
洲尉秩滿丁先府君憂既<graphic n="KR0941" url="https://raw.githubusercontent.com/kanripo/KR-Gaiji/master/images/KR0941.png" mimeType="image/png"/>又丁先太夫人憂泣血六<lb/>
年哀毁過禮<hi>集作制</hi>以方寸再亂始<hi>一作殆</hi>無宦情既除喪<lb/>
退居不調者累年而親友以大義敦責不得已而復起<lb/>
選授左武衛将軍<hi>集作騎曹</hi>叅軍分司東都屬安禄山䧟覆<lb/>
洛京以偽職淫刑脅刼士庻公與同官范陽盧巽潜遁<lb/>
于陸渾山食木實飲泉水者三<hi>集作二</hi>年迄不為逆命所<lb/>
<pb n="KR4h0022_WYG_897-10a"/>
汙及肅宗嗣位詔河南尹薛伯連搜訪不仕賊庭隠藏<lb/>
山谷者伯連得六人以應詔而公與巽在焉繇是名節<lb/>
聞子朝野君子以為知道優詔褒美特授宻縣主簿未<lb/>
周嵗遷宋州碭山縣令時睢陽當大兵後野無草里無<lb/>
人公撫之一年襁負至二年汙萊闢三年衣食足及觧<lb/>
印去縣民相率泣而餞之君子以為知政嶺南節度觀<lb/>
察使李勉偉人也既髙公陸渾之節又美碭山之政欲<lb/>
以名職禮命起而大之遂奏授試大理評事充觀察推<lb/>
<pb n="KR4h0022_WYG_897-10b"/>
官及除書簡牒到門即公捐舘舍之明日也才如是命<lb/>
如是嗚呼哀哉公常自負其才不後於人自疑其命不<lb/>
偶於世及将去碭山而反伊川也頓駕搦管沉嘆乆之<lb/>
因賦詠懐詩云論成方辯命賦罷即歸田竟如其<hi>集作是</hi>
言終于衡茅之下君子以為知命公有三子曰平仲平<lb/>
叔平季夫人陸氏即國子司業集賢殿學士善經之女<lb/>
賢明有法度初公既没諸子尚㓜夫人勤求衣食親執<lb/>
詩書誨<hi>集作諷</hi>而道之咸為令子又嘗以公遺志擇其子<lb/>
<pb n="KR4h0022_WYG_897-11a"/>
而付之故平叔卒能振才業致名位追爵命揭碑表繼<lb/>
父志揚祖德此誠孝子順孫之道也亦由夫人慈善教<lb/>
誘之德浸漬而成就之不其然乎居易常辱與户部遊<lb/>
而知其家事治見託譔述庻傳信焉銘曰<lb/>
猗嗟碭山以文行保家聲以義節振時名以惠政撫縣<lb/>
民而職不登諸侯卿秩不及廷尉評悲哉猗嗟碭山前<lb/>
有和州名德如彼後有户部才位若此才子之父名父<lb/>
之子賢者兼之可謂具美休哉<lb/>
<pb n="KR4h0022_WYG_897-11b"/>
　　　故湖州長城縣令贈户部侍郎博陵崔府君神<lb/>
　　　　道碑　　　　　　　　　前　人<lb/>
公諱孚字某古太嶽𦙍也今博陵人也唐虞之際因生<lb/>
為姜姓暨周封齊分類曰崔氏長源逺派大族清門珪<lb/>
組賢俊凖繩<hi>一作繩繩</hi>濟美斯崔氏所以綿千祀而甲百族<lb/>
也隋散騎常侍諱洽公六代祖也唐冀州武强令諱紹<lb/>
曽祖也監察御史諱預王父也常州江隂令諱育皇考<lb/>
也公㓜以門<hi>集作䕃字</hi>子補太廟齋郎初調授汝州葉縣尉<lb/>
<pb n="KR4h0022_WYG_897-12a"/>
再調改宋州單父尉時天寳末盗起燕薊毒流梁宋屠<lb/>
城殺吏如火燎原單父之民将墜塗炭公感激奮發仗<lb/>
順興兵挫敗賊徒保全郷原拳勇之士歸之如雲方欲<lb/>
紏合貔虎敺誅蛇豕京觀羣盗金湯一方本道節度使<lb/>
竒之将議上聞會有同事者争功隂相傾奪公超然脱<lb/>
屣遂以族行東遊江淮安時俟命屬吳王出閣領鎮求<lb/>
才撫人常聞公名試以吏事遂表請為宋城尉事畢<hi>集作</hi>
<hi>舉</hi>移假漣水令賞緋魚袋縣政脩轉常州録事叅軍糾<lb/>
<pb n="KR4h0022_WYG_897-12b"/>
察課成浙東採訪使聞之奏授越州餘姚令吏畏人悦<lb/>
嵗未滿浙西採訪使知之奏改湖州長城令長城之理<lb/>
又加於前二邑焉政成秩滿觧印罷去優游自得獨善<lb/>
其身興元元年疾殁于宋太和五年遷葬于洛陽享年<lb/>
若干詔贈尚書户部侍郎夫人隴西李氏追封鼓國太<lb/>
<hi>集無此字</hi>夫人皆從子貴也公為人儀表魁梧氣槩倜儻負<lb/>
不羈之才慕非常之功始發軔於單父志立而功不就<lb/>
終税駕於長城道行而位不達善慶所積實生司空諱<lb/>
<pb n="KR4h0022_WYG_897-13a"/>
𢎞禮公之㓜子也以學發身以文餙吏以幹蠱克家以<lb/>
忠壮許國典十郡領三鎮再釐東土追命上功雖天與<lb/>
之才國與之位亦由公義方之訓輔而成焉大丈夫貯<lb/>
蓄才術樹置功利鎡基富貴焯燿家邦不當其身而得<lb/>
於後父析子荷相去幾何嗚呼崔公何不足之有按國<lb/>
典五品已上墓廟得立碑又按喪葬令凡諸贈官得同<lb/>
正官之制其孫彦防彦佐等奉父命述祖德揭石于墓<lb/>
勒銘于碑銘曰<lb/>
<pb n="KR4h0022_WYG_897-13b"/>
天無全功賢無全福既享天爵難兼世禄矯矯崔公道<lb/>
積厥躬大志長畧卷于懐中黄綬遏冦思奮竒功銅印<lb/>
字人躬行古風才髙位下步濶塗窮竟戢羽翮不展心<lb/>
<hi>闕</hi>天道<hi>闕</hi>知善積慶鍾昭哉報施其在司空<lb/>
　<lb/>
　<lb/>
　<lb/>
　文苑英華卷八百九十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百八十二</head>
    <p>
<pb n="KR4h0022_WYG_881-1a"/>
欽定四庫全書<lb/>
　文苑英華巻八百八十二　宋　李昉等　編<lb/>
　家廟三<lb/>
　　東都留守令狐楚家廟碑一首<lb/>
　　天平軍節度使殷公家廟碑一首<lb/>
　　淮南節度使檢校尚書左僕射趙郡李公家廟碑<lb/>
　　　一首<lb/>
　　　東都留守令狐楚家廟碑　　劉禹錫<lb/>
<pb n="KR4h0022_WYG_881-1b"/>
今上元年七月十三日汴州刺史宣武軍節度副大使<lb/>
知檢校禮部尚書兼御史大夫上柱國彭陽縣開國伯<lb/>
令狐公西嚮拜章上言守臣楚蒙被恩澤列爲元侯得<lb/>
立家廟以奉常祀制書下其奏于有司於是善相考祥<lb/>
得地于<hi>集作於</hi>京師通濟里居無何新廟成公以守藩故<lb/>
申命季弟監察御史定卜牲練日越八月丁亥祔享三<lb/>
室塪墉以尚幽設幄以迎精禮無尤違神用寜謐第一<lb/>
室曰秦州上邽縣尉諱濬以妣太原王氏配第二室曰<lb/>
<pb n="KR4h0022_WYG_881-2a"/>
綿州昌明縣令贈吏部尚書諱崇亮以妣贈太原郡夫<lb/>
人河東柳氏配第三室曰太原府功曹叅軍贈司空<hi>二字</hi>
<hi>集作太子太保</hi>諱丞<hi>集作承</hi>簡以妣贈魏國太夫人冨春孫氏配<lb/>
明年十月公由浚郊以介圭入覲直拜户部尚書進爵<lb/>
爲侯旣辭戎旃<hi>集作旗</hi>得以列侯謁三廟是嵗南至上不<lb/>
視朝又得以展時祭先期致齋栗然以敬旣齋盡志歆<lb/>
然永思奉其百順陳以具物始躋而䖍恭終獻而汍瀾<lb/>
旣卒事顧麗牲之石冝有刋紀乃俾家老授其牒于所<lb/>
<pb n="KR4h0022_WYG_881-2b"/>
知云令狐晉邑也晉大夫魏顆以輔氏之功始封焉其<lb/>
易名曰文國語所謂令狐文子是也<hi>一作已</hi>其先周文王<lb/>
之昭畢公髙之裔畢萬為晉卿始封于魏自萬至顆盖<lb/>
四世其後三十七世藍田侯虬仕拓䟦魏爲燉煌郡太<lb/>
守子孫因家遂占數為郡人藍田之孫熈在隋爲納言<lb/>
惟上邽府君納言之𤣥孫道克肖而位不至惟尚書府<lb/>
君西州之右族光未耀而德已基惟司空<hi>集作太保</hi>府君志<lb/>
爲君子之儒以明經<hi>文粹作經學</hi>居上第調補陽安縣主簿<lb/>
<pb n="KR4h0022_WYG_881-3a"/>
歴正平縣尉汾州司法叅軍陜西大都督府兵曹終于<lb/>
太原府首掾始以顓經進旣仕旁通百家愛<hi>集作愛非</hi>榖梁<lb/>
子清而婉左邱明國語辨而工司馬遷史記文而不華<lb/>
咸手筆朱墨䆒其㣲㫖愷悌以肥家信誼以急人德克<lb/>
齒耋獨享天爵故休祐<hi>集作祜</hi>集于身後徽章流乎佳城<lb/>
凡以子貴丞<hi>集作承</hi>澤降命書告第者始贈尚書祠部郎<lb/>
中再贈禮部尚書三加右僕射四進太保五爲上公<hi>八字</hi>
<hi>集作四字今稱</hi>先夫人亦四徙封宻印纍纍邦族聳慕生三子<lb/>
<pb n="KR4h0022_WYG_881-3b"/>
皆才彭陽公爲嗣次子從端實肅給今爲檢校膳部郎<lb/>
中叅河東軍事季子前所謂監察御史今主柱下方書<lb/>
温敏而有文綽綽然真令兄弟惟彭陽公以才名翰飛<lb/>
叅侍從<hi>八字集作以詞筆取科名班叅侍從</hi>由博士主尚書牋奏典内外<lb/>
書命遂登樞衡言文章者以爲冠擁節緫戎率身知<hi>集作</hi>
<hi>和是</hi>衆留于盟津變風于浚都言方畧者以為能夫浚師<lb/>
嚄唶難治乘釁竊發寢成習俗莅政<hi>二作本政</hi>五載飲和革<lb/>
心束馬來朝慿熊<hi>集作熊羆文粹作人皆</hi>隕涕問公還期觴必祝<lb/>
<pb n="KR4h0022_WYG_881-4a"/>
之留為常伯旋命居守汴人聞公之東近而愈<hi>集作俞</hi>懐<lb/>
翹瞿<hi>集作翹翹瞿瞿</hi>盡<hi>文粹作咸</hi>西其首言遺愛者可紀焉貴而率<lb/>
禮老而能慕怵惕乎霜露齊莊乎廟祧睦其仲季施及<lb/>
鄉黨言孝悌者歸厚焉勒銘于碑以代夷<hi>文粹作彛</hi>鼎銘曰<lb/>
己孤之孝莫如備物顯彼<hi>二本作顯</hi>新廟四阿三室時維仲<lb/>
月卜用柔日醆醴苾芬牲牷博<hi>文粹作肥</hi>腯籩甒在堂蕭膋<lb/>
在庭孝孫蒸蒸躬<hi>文粹作恭</hi>若捧盈低簮委紳薦爼登鉶肹<lb/>
蠁交感流涕<hi>集作涕流</hi>縁纓禮以備儀誠以致羙祖考來格<lb/>
<pb n="KR4h0022_WYG_881-4b"/>
錫之休<hi>集作丕</hi>祉工祝告記退循軒所乃授風人作詩以<lb/>
紀猗歟彭陽之寵光佐憲皇穆<hi>集作王非</hi>西省東䑓迭為侍<lb/>
郎國之大柄<hi>集作政</hi>咨爾平章敬宗凝旒俾鎮雍邱入爲<lb/>
地官今<hi>集作令</hi>守東周彭陽之忠厚冝介福以壽東郊旣<lb/>
釐可復朝右綿綿其胄系于周舊由我顯起必昌其後<lb/>
大和紀元作廟之首刻碑廟門龍集己酉<lb/>
　　　天平軍節度使殷公家廟碑　馮　宿<lb/>
能樹休勲著茂功豊人爵列天秩焜耀當代恢張其門<lb/>
<pb n="KR4h0022_WYG_881-5a"/>
者幾何人哉不有營繕乎先宗廟而後宫室不有禋祀<lb/>
乎愴春秋而感霜露太和甲寅嵗天平軍節度使檢校<lb/>
尚書右僕射陳郡殷公侑建家廟于京師永平里之東<lb/>
北隅禮也前此表陳其請詔報曰俞勿亟成功度思來<lb/>
格於是乎討獻尸奠盎之茂典徵以繭粟浴蘭之通制<lb/>
冬十有一月辛亥奉工部衞尉騎省三府君李氏周氏<lb/>
劉氏三太夫人神主克祔于其室自西徂東靡陋靡豐<lb/>
守經㨿古處約為恭追惟我氏之權輿二十一代祖封<lb/>
<pb n="KR4h0022_WYG_881-5b"/>
在東漢桓靈間爲諌議大夫出冀州刺史避黨錮棄官<lb/>
挈家属南渡江栖於曲阿邁德流芳或隠或顯粲于家<lb/>
牒播于人聞十九代至工部府君諱楷字文絢<hi>一作詢</hi>髙<lb/>
宗朝四岳舉髙第釋褐拜雍州新豐尉累遷大理丞天<lb/>
授中以議獄平反為酷吏所䧟貶台州永寕丞今上太<lb/>
和八年七月詔追贈工部侍郎衞尉府君諱𤣥覺字元<lb/>
明十八明經出身以工部府君處明夷之時持法不撓<lb/>
謫居而殁未歸舊阡茹荼調選求為寕海尉旣克營護<lb/>
<pb n="KR4h0022_WYG_881-6a"/>
祔于先兆遂大布之衣終身不言禄與工部府君同日<lb/>
追贈衞尉少卿騎省府君諱懌字易從少負志氣博學<lb/>
善屬文弱冠逰太學籍甚於公卿間天寳末知天下將<lb/>
亂乃捉裝東歸侍太夫人版輿徙居吳郡吳中士大夫<lb/>
得從府君逰者鄉黨以為榮本道採訪使李希言辟為<lb/>
從事奏授試崑山尉浙東節度使薛兼訓請爲謀奏授<lb/>
試右衞兵曹叅軍並不就事具今東川節度禮部尚書<lb/>
楊嗣復府君神道碑元和至寳歴中累追贈左㪚騎常<lb/>
<pb n="KR4h0022_WYG_881-6b"/>
侍於戱三君皆位不允<hi>疑作充</hi>量道屯於時贈典累錫覃<lb/>
恩逮及天其或者將厥後必有逹人疇庸纉服在於茲<lb/>
者不然何陳郡公之龎鴻魁梧磊砢昭彰若此陳郡公<lb/>
大度宏略自誠而明垂髫而早聞立志負笈而見賞先<lb/>
逹佐軺軒不辱於絶域昇禮闈有聲於奉常爾其起草<lb/>
彌綸剖符愷悌五諌之𢎞益十連之勞徠徵拜名卿出<lb/>
乘元戎奮餓夫為齊氓化亂邦為善部襁負始至壺漿<lb/>
遽迎錫命就加壐書亟降時以為賀公以為憂桂人洪<lb/>
<pb n="KR4h0022_WYG_881-7a"/>
人滄人鄆人旣尸祝之又謳歌之異日鄭伯來朝韓侯<lb/>
入覲執圭有委蛇之狀捧爼申洞屬之容揚名立身養<lb/>
親繼孝賢臣之懿圖彰矣君子之能事畢矣夫碑之於<lb/>
神道者懸空<hi>疑作窆</hi>所用碑之於廟門者麗牲所資先祖<lb/>
無羙而稱之之爲<hi>一作謂</hi>誣先祖有羙而不稱之之謂不<lb/>
明古之人銘其功烈於鼎今人銘其德善於碑若然則<lb/>
轉石他山搜詞直筆垂攸乆於刋刻託堅剛以居諸皷<lb/>
音無窮鍾慶不匱盡在是已其銘曰<lb/>
<pb n="KR4h0022_WYG_881-7b"/>
帝里西偏天街右方三室兩廂克建<hi>一作搆</hi>斯堂於惟浸<lb/>
昌云誰經之鄆侯殷君云誰處之祖烈宗文藹然清芬<lb/>
揚名顯親教孝申敬是為率德可以觀政莫之與盛比<lb/>
時備物追逺復始無違享嘗茲用受祉固在元祀祝嘏<lb/>
言具粢盛旣飭罔絶敬齊如聞歎息有典有則順考前<lb/>
典聿脩明禋事死猶生為能饗親爰奉爰尊於惟皇祖<lb/>
持法不囘酷吏所擠竟孤其才僉曰哀哉穆穆王父天<lb/>
鍾孝德啜泣封樹歸全兆域報日罔極猗那先子超度<lb/>
<pb n="KR4h0022_WYG_881-8a"/>
名軰逺圖中輟貽慶後昆𤣥鑒不昧否道旣傾復迷非<lb/>
逺奉烝如在欽若報本飛章瀝懇秉越有䖍干城嶷然<lb/>
永懐悽愴長薦吉蠲於斯萬年<lb/>
　　　淮南節度使檢校尚書右僕射趙郡李公家廟<lb/>
　　　　碑　　　　　　　　　　白居易<lb/>
王建侯侯建廟廟有噐噐有銘所以論譔先德明著後<lb/>
代或書于鼎或文於碑古今之通制也維開成某年某<lb/>
月某日宣武軍御史節度使檢校尚書右僕射汴州刺<lb/>
<pb n="KR4h0022_WYG_881-8b"/>
史上柱國賜紫金魚袋趙郡李公齋沐祗栗拜章上言<lb/>
請立先廟以奉常祀於是得請于天子承式于有司是<lb/>
嵗某月某日經始於東都明年某月某日有事于新廟<lb/>
外盡其物内盡其志三獻百順神格禮成其友居易以<lb/>
李氏南祖<hi>唐宰相世系表李乃趙郡李氏有南祖西祖東祖集作宗廟非</hi>世家名爵與<lb/>
僕射志行官業書于麗牲之碑謹按家畧九代祖善權<lb/>
後魏譙郡守八代祖延觀徐梁二州刺史七代祖續馬<lb/>
頭太守六代祖顯逹隋頴州刺史五代祖遷皇朝冝榖<lb/>
<pb n="KR4h0022_WYG_881-9a"/>
二州别駕贈德州刺史髙祖季<hi>集粹作孝</hi>卿右㪚騎常侍贈<lb/>
德<hi>集粹作鄧</hi>州刺史曽祖府君諱敬𤣥總章儀鳳間歴吏部<lb/>
尚書侍郎同中書門下三品中書令𢎞文舘大學士監<lb/>
脩國史封趙國公謚曰文憲才智職業載國史今祭于<lb/>
第一室以妣□<hi>集作□非</hi>國夫人范陽盧氏配焉王父府君<lb/>
諱守一屬世難家故不求聞逹避榮樂道與時浮沉終<lb/>
成都府郫縣令今祭于第二室以妣榮陽夫人鄭氏配<lb/>
焉先考府君諱晤<hi>集作悟非</hi>歴金壇烏程晉陵三縣令府君<lb/>
<pb n="KR4h0022_WYG_881-9b"/>
為人篤於家行餙以吏事動有常度居無惰容所蒞之<lb/>
邑有善政辭滿之日多遺愛不登貴仕其命矣夫登于<lb/>
第三室以先妣上谷夫人范陽盧氏配焉府君累贈至<lb/>
尚書右僕射夫人累贈至上谷郡太夫人前後凡三追<lb/>
命六告身<hi>二本作弟</hi>渥澤疊洽自葉流根從子貴也郫縣洎<lb/>
晋陵府君咸善積于躬道屈于位儲祉流慶而僕射生<lb/>
焉僕射名紳字公埀六嵗丁晋陵府君憂孺慕號踊如<lb/>
成人禮九嵗終制孝養上谷太夫人年雖幼承順無違<lb/>
<pb n="KR4h0022_WYG_881-10a"/>
家雖貧甘㫖無闕侍親之疾冠帶不觧者三載餘可知<lb/>
也執親之䘮水漿不入口者五日餘可知也先是祖考<lb/>
妣<hi>晋陵府君前娶夫人裴氏無子早䘮</hi>洎叔父兄妹之殯咸未歸祔各隅<lb/>
<hi>集作處</hi>一方公在斬衰中親護九䘮匍匐萬里及期䘮事<lb/>
禮無闕違至誠<hi>文粹作誠</hi>感神有靈鳥瑞芝之應事動鄉里<lb/>
名聞公卿言孝友者以為表率憲宗嗣綂三年李錡盗<lb/>
據京口公寓居無錫擢第東歸錡聞公名署職引用初<lb/>
詢以謀畫結舌不對次強以章檄絶筆不書誘之以厚<lb/>
<pb n="KR4h0022_WYG_881-10b"/>
利不從迫之以滛刑不動將僇辱<hi>闕</hi>　　就幽囚者七<lb/>
旬誠質神明有死無二言名節者以<hi>闕</hi>
拜右拾遺嵗餘穆宗知公忠孝文行召入翰林特授司<lb/>
封員外郎知制誥遷中書舍人承㫖前膝<hi>二本作承顔色膝</hi>知<lb/>
無不言獻替啓沃如石投水俄拜御史中丞戸部侍郎<lb/>
旣而望屬台衡朝當晏駕時移世變遂出掾髙要佐潯<lb/>
陽旋為滁壽二州刺史大凢公之爲政也應用無方所<lb/>
居必化卧理二郡以去害為先故有盗奔獸伏<hi>集作依</hi>之<lb/>
<pb n="KR4h0022_WYG_881-11a"/>
感㢘察浙右以分憂爲功故有䘏隣活殍之惠尹正河<lb/>
洛以革弊爲急故有摘奸抉蠧之威文宗知公全才知<lb/>
<hi>文粹作以</hi>汴難理乃授鈇鉞俾鎮綏之初宣武師人驕強狠<lb/>
悍狃亂徼利積習生常公旣下車盡知情僞刑賞信惠<lb/>
合以為用一年而下懲勸二年而下服畏三年而下耻<lb/>
格肅然丕變薫然太和撫之五年人俗歸厚至於捍大<lb/>
患禦大災却飛蝗遏暴水致歲於豐稔免人於墊溺噫<lb/>
㣲公之力汴之民其為殣乎其為魚乎殊績尤課不可<lb/>
<pb n="KR4h0022_WYG_881-11b"/>
具舉天下征鎮淮海為大非公作師不足以長束諸侯<lb/>
制加銀青光禄大夫揚州刺史淮南諸州<hi>二本作道</hi>節度觀<lb/>
察等使餘如故詔下之日出次於外軍門不擊柝里巷<lb/>
無吠犬從容五日按節而東百姓三軍挈壺漿捧簞醪<lb/>
遮道攀餞者動以萬軰皆鳴咽流涕如嬰兒之别慈母<lb/>
焉噫若非襦袴之惠及其㓜鷄豚之養及其老又推赤<lb/>
心置人腹中者則安能化暴戾之俗一至於此乎西人<lb/>
泣送東人歌迓<hi>二本作迎</hi>梁楚千里風變化移膏雨景星所<lb/>
<pb n="KR4h0022_WYG_881-12a"/>
至蒙福于時開成㑹昌之際上方致理公未登庸顒顒<lb/>
蒼生還<hi>二本作還</hi>望而已盛矣哉大丈夫生於世也以忠貞<lb/>
奉于君以義利惠乎人以黻冕貴乎身以宗廟顯乎親<lb/>
以孝敬交乎神冝其荷百禄輔一德為有唐之宗臣者<lb/>
歟君子謂李氏之廟也休哉公之祭也順哉然曰有孫<lb/>
如此有子如此可謂孝矣故其碑銘曰<hi>二本作云</hi>
祭祀從貴爵士<hi>二本作士</hi>有秩諸侯之廟一宫三室皇皇西<lb/>
室皇祖中書曽<hi>二本作孝</hi>孫追逺昭穆有初顯顯中室王父<lb/>
<pb n="KR4h0022_WYG_881-12b"/>
<hi>闕</hi>　順孫祗享盡慤<hi>文粹作孝</hi>盡敬肅肅東室先考晋陵嗣<lb/>
子奉薦孝思蒸蒸嗣子其誰僕射公垂公垂翼翼齊嚴<lb/>
諒直爲子爲臣有典有則載膺休命載踐右職以孝肥<lb/>
家以忠報<hi>二本作肥</hi>國乃授侯伯纛鉞旂㦸乃饗祖禰牲牢<lb/>
黍稷家聲振耀國典褒餙六命徽章三世血食光大遺<lb/>
訓顯揚先德子孫承之埀裕無極<lb/>
　<lb/>
　文苑英華巻八百八十二<lb/>
</p>
<p>
</p>
  </div>
</body>
</text>
</TEI>
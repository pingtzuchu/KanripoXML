<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百六十</head>
    <p>
<pb n="KR4h0022_WYG_360-1a"/>
欽定四庫全書<lb/>
　文苑英華巻三百六十　宋　　李昉等　編<lb/>
　明道<lb/>
　　金鏡一篇　　　　　　讀荀卿子一篇<lb/>
　　訟忠一篇<lb/>
　雜説一<lb/>
　　通儒道説一篇　　　　儒義説一篇<lb/>
　　相孟子説一篇　　　　寓衛人説一篇<lb/>
<pb n="KR4h0022_WYG_360-1b"/>
　　仲由不得配祀説一篇　鍼子雲時説一篇<lb/>
　　詰鳯一篇　　　　　　大儒評一篇<lb/>
　明道<lb/>
　　　金鏡　　　　　　　　　　唐太宗<lb/>
朕以萬機暇日遊心前史仰六代之髙風觀百王之遺<lb/>
跡興亡之運可得言焉每至軒昊之無為唐虞之至治<lb/>
未嘗不留連讃詠不能已已及於夏殷末世秦漢恭君<lb/>
使人懔懔然兢懼如履朽薄然人君在上皆欲永享其<lb/>
<pb n="KR4h0022_WYG_360-2a"/>
萬乗之尊以垂百王之後而得失異趣興滅不同者何<lb/>
也盖短於自見不聞逆耳之言故至於㓕亡終身不悟<lb/>
豈不懼哉覩治亂之本源足<hi>一作是</hi>為明鏡之鑒戒亂未<lb/>
嘗不任不肖治未嘗不任忠賢任忠賢則享天下之福<lb/>
用不肖則受天下之禍臨危之主各師其臣若使覺悟<lb/>
社稷安有危亡之覆<hi>一作憂</hi>特由不留心於任使翻屬意<lb/>
於遨遊豈不哀哉若以遨遊將為任使以任使將為遨<lb/>
遊豈不善哉古人言舜禹不愛於聲不貪于色予謂不<lb/>
<pb n="KR4h0022_WYG_360-2b"/>
然將為愛也人云桀紂躭于聲色予將為不好也何以<lb/>
知之然桀紂命不終于天年樂不終于一世以此為不<lb/>
好也舜禹夀命於終樂畢於世予謂之愛也夫人有強<lb/>
躁寛弱之志愁樂貪慾之心思情有聰哲之才此乃天<lb/>
命其性有善有不善者也由是觀之堯舜禹湯躬行仁<lb/>
義治致隆平此禀其善性也幽厲桀紨乃為炮烙之刑<lb/>
刳孕婦剖人心斮朝渉脯鬼侯造酒池糟丘為長夜之<lb/>
飲此其受於天不善之性也夫立身之道在乎折衷不<lb/>
<pb n="KR4h0022_WYG_360-3a"/>
在乎偏射<hi>一作邉忱</hi>呉起曰昔桑氏之君修徳廢武以滅其<lb/>
國有扈氏之君恃衆好勇以喪社稷仲尼曰寛以濟猛<lb/>
猛以濟寛仁義之道猶不得偏何况於左道乎何况於<lb/>
不仁乎為君之道處至極之尊以億兆為君以萬邦為<lb/>
意理人必以文徳防邊必以武威孔子曰夫文之所加<lb/>
者深則武之所服者大徳之所施者博則武之所制者<lb/>
廣不可以威武安民不可以文徳備塞大鯨出入必廢<lb/>
遊波之功鴻鵠沈泥定無陵空<hi>一作雲</hi>之効若使各令遂<lb/>
<pb n="KR4h0022_WYG_360-3b"/>
志不失其能<hi>一作若使各令遂心並不失其志</hi>古人云欲構大厦者先<lb/>
擇匠然後棟材為國家者先擇佐然後定民大匠構屋<lb/>
必以大材為棟梁以小材為欀橑<hi>一作桷</hi>所有中<hi>三字亦作苟有</hi>
<hi>所患</hi>尺寸之木無棄此善治木者也非獨屋有棟樑國家<lb/>
亦然大徳為宰相亦國家之棟樑也予思三代以來君<lb/>
好仁人必從之<hi>一作君有所好民必從之</hi>在上留心䑓榭竒巧之人<lb/>
必至致精遊獵馳騁之人逺臻存意管絃鄭衛多進降<lb/>
懐粉黛燕趙斯來塞切直之路為忠者必少<hi>一作亢</hi>開謟<lb/>
<pb n="KR4h0022_WYG_360-4a"/>
諛之道為佞者必多古人云君猶器也民猶水也方圎<lb/>
在於器不在於水以是而言足為永誡夫玊不琢不成<lb/>
器人不學不知道仲尼師於郯子文王學於虢叔聖人<lb/>
且猶如此何况於凡人者乎治主思賢若農夫之望歳<lb/>
哲后求才若旱苖之思雨亂君疾勝已如讎視不肖如<lb/>
子懐之中心何日蹔忘王莽偽行仁義之道有始無終<lb/>
孫皓權施恩惠之風有初無末二子猶膠船之泛巨浪<lb/>
<hi>一作流四海</hi>毁在不遥若駑馬之奔千里困其將至古人云<lb/>
<pb n="KR4h0022_WYG_360-4b"/>
升不盛石小智不可謀大<hi>一作小升不可以盛石小智不可以謀大</hi>巧詐不<lb/>
如拙誠信非謬矣有明主有闇主髙祖攝衣於酈生比<lb/>
干剖心於辛紂殷湯則留情於伊尹龍逄則被誅於夏<lb/>
桀楚莊暇隙而懐憂武侯罷朝而含喜闇主䕶短而永<lb/>
愚明主思短而長善觀髙祖殷湯仰其徳行譬若隂陽<lb/>
調四時㑹法令均萬民樂則麒麟呈其祥漢祖殷湯豈<lb/>
非麒麟之類乎觀夏桀啇辛嗟其悖惡之甚猶時令不<lb/>
行寒暄失序則猛獸肆毒蟊螟為害夏桀啇辛豈非猛<lb/>
<pb n="KR4h0022_WYG_360-5a"/>
獸之儔乎予以此觀之豈非大道之類也雖曰天時抑<lb/>
亦人事成湯之世有七年之旱剪爪為犧千里降雨<hi>一作</hi>
<hi>雨降</hi>太戊之時桑榖生朝懼而修徳遂使十有六國重譯<lb/>
而來此豈非人事者也<hi>一作哉</hi>或云為君難或云為君易<lb/>
人君處尊髙之位執賞罰之權用人之才用人之力何<lb/>
為不成何求不得此言之實易論之實難何者輕陵天<lb/>
地衆精顯其妖忽慢神靈風雨應其暴<hi>一作異</hi>是以帝乙<lb/>
有震雷之禍殷紂致飛沙之焚多營池觀逺求異寳民<lb/>
<pb n="KR4h0022_WYG_360-5b"/>
不得耕耘女不得蠶織田荒業廢兆庶凋殘見其饑寒<lb/>
不為之哀覩其勞苦不為之感苦民之君也非治民之<lb/>
主也薄賦輕徭百姓家給<hi>一作給是</hi>上無暴令之徴下有謳<lb/>
歌之詠屈一身之欲樂四海之民憂國之主也樂民之<lb/>
君也此其所以為難也且用人之道又為未易已之所<lb/>
謂賢未必盡善衆之所謂毁未必全惡知能不舉則為<lb/>
失材知惡不黜則為禍始又人才有長短不必兼通是<lb/>
以公綽優於大國之老<hi>一作臣</hi>子産善為小邦之相絳侯<lb/>
<pb n="KR4h0022_WYG_360-6a"/>
木訥卒安劉氏之宗嗇夫利口不任上林之令捨短取<lb/>
長然後為美<hi>一作善</hi>夫人剛柔之情各異曲直之性不同<lb/>
古今奔馳貴賤不等為上之孝與下豈均上則匡國寧<lb/>
家志存崇禮下則承顔悦色止存敬飬虞舜孝也不為<lb/>
慈親所安曾參仁也不為宣尼所善孔子曰子從令者<lb/>
不得為孝臣苟順者不得為忠如斯之例不可不察也<lb/>
逆主耳而履道戮孔懐以安國周公是也順上心而安<lb/>
身隨君情以殺子易牙是也棄已之命安<hi>一作有</hi>君之身<lb/>
<pb n="KR4h0022_WYG_360-6b"/>
紀信是也挾國謀事以報私讐袁<hi>一作爰</hi>盎是也子<hi>一作挺</hi>
身而執節孤直<hi>一作立</hi>而自毁屈原是也外顯和睦之端<lb/>
内懐湯火之意宰嚭是也忠謟之道以此觀之足為永<lb/>
鑒<hi>一作鏡</hi>白起為秦平趙乃被昭王所殺亞夫定七國之<lb/>
亂卒為景帝所誅文種設䇿滅吳翻遭越王所戮伍胥<lb/>
<hi>一作員</hi>竭力<hi>一作誠</hi>為國終罹賜劔之禍乃是君之過也非<lb/>
臣之罪也至若趙髙韓信黥布陳豨之儔此則自貽厥<lb/>
釁非君之濫刑也髙祖失於存功之能光武獲於置將<lb/>
<pb n="KR4h0022_WYG_360-7a"/>
之妙臣安君社稷之固<hi>一作國</hi>君處臣危亡之地豈是相<lb/>
酬之道也為天下之君處萬民之上安可易乎背道違<lb/>
禮非惟損已乃為賢人之所笑卑身勵行實為君子又<lb/>
為庸夫之所譏越品進官其類必為深怨偏與人語衆<lb/>
望以為曲私任使賢良則為偶得委仗庸夫則言愚闇<lb/>
言數則謂<hi>一作為</hi>太繁辭寡則講道薄恣情忿怒則朝野<lb/>
戰慄留心寛恕則法令不行民樂則官苦官樂則民勞<lb/>
四海之内莫非王土要荒為枝葉畿内乃根本古人云<lb/>
<pb n="KR4h0022_WYG_360-7b"/>
皮之不存毛將安傅當使本固根深委之内相而伊尹<lb/>
傅説人<hi>一作世</hi>所希逄至如鎮積水之塞守飛雪之邊而<lb/>
魏尚李牧當今罕遇遣人逺撫則眷戀而不忍愍而不<lb/>
遣則枝葉落而不存二宜之間致心何所<hi>一作在</hi>是用晨<lb/>
興夕惕無忘斯事為上猶然何况臣下易云書不盡言<lb/>
言不盡意今畧陳梗槩以示心之所存耳古語云勞者<lb/>
必歌其事朕非故煩翰墨以見文藻但學以為已聊書<lb/>
<hi>下所盡</hi>所懐想逹見羣賢不以為嗤也<lb/>
<pb n="KR4h0022_WYG_360-8a"/>
　　　讀荀卿子説　　　　　　　韓　愈<lb/>
始吾讀孟軻然後知孔子之道尊聖人之道易行王易<lb/>
王覇易覇也以為孔子之徒没尊聖人者孟子而已矣<lb/>
晩得揚雄書盖尊信孟子因雄書而孟子益尊則雄也<lb/>
者亦聖人之徒歟聖人之道不傳乎世周之衰好事各<lb/>
以其説干時君紛紛籍籍相亂六經與百家之説錯雜<lb/>
然老師大儒猶在火于秦黄老于漢其存而醇者孟軻<lb/>
氏而止耳揚雄氏而止耳及得荀氏書於是又知有荀<lb/>
<pb n="KR4h0022_WYG_360-8b"/>
氏者也考其辭時有若不醇粹要其歸與孔子異者鮮<lb/>
矣仰其猶在軻雄之間乎孔子删詩書筆削春秋合於<lb/>
道者著之離於道者黜之故詩書春秋無疪予欲削荀<lb/>
氏之不合者附于聖人之籍亦孔子之志歟孟氏醇乎<lb/>
醇者也荀與揚大醇而小疪<hi>集作孟氏醇如也荀與雄文大醇而小疪</hi>
　　　訟忠　　　　　　　　　　牛僧儒<lb/>
春秋周大夫萇𢎞之城成周也晉女叔寛謂𢎞違天不<lb/>
免也國語衛彪徯又云萇叔支天有咎也攴天壊違天<lb/>
<pb n="KR4h0022_WYG_360-9a"/>
也人道補天反常也誘人城周誑人也左邱明皆然其<lb/>
言某以為一言䘮邦其例由斯矣若是則帝王不務為<lb/>
政而務稱天命下不務竭忠而務别興衰矣雖欲不亡<lb/>
其亡固翹足而俟矣必謂天壊不攴自古無中興之君<lb/>
乎衰運不輔自古無持危之臣乎殷太戊周宣王胡以<lb/>
承天壊而興乎殷傅説周吉甫胡以持襄運而夀乎二<lb/>
君二臣天豈私之乎且徯謂臣謀其君為違天則危而<lb/>
不扶為順天乎人道補天為反道則舎人徴天為合道<lb/>
<pb n="KR4h0022_WYG_360-9b"/>
乎誘人勤王為誑人則勸人叛王為信人乎辭之悖亂<lb/>
有至是者夫人道邇也忠者人倫紀綱也天道逺也談<lb/>
者人倫虚誕也假天道以助人倫猶慮論誣於失也况<lb/>
舍人事徴天道棄邇求逺無禆於教者也又謂不得終<lb/>
果由支天壊也則趙髙秦之助壊者也董賢漢之助壊<lb/>
者也曹爽魏之助壊者也賈謐晉之助壊者也咸家族<lb/>
身戮者天不夀之夫天之所與豈有親者以道承天則<lb/>
天無壊者以亂承天則天無支者故支壊非天也興衰<lb/>
<pb n="KR4h0022_WYG_360-10a"/>
由人也但有人不支而敗無天不可支也嗚呼𢎞無殷<lb/>
宗周宣以任之位卑大夫不為王卿士卒令強晉廹脅<lb/>
非道殘勦士死難於𢎞為得矣奈何丘明不譏周殺忠<lb/>
臣所以國危也晉殺王臣所以國分也但紀𢎞之戮死<lb/>
是神彪徯叔寛反常之説也謹按魏子賞賈辛以定王<lb/>
室也夫子曰其命也忠當有後于晉國也賞忠有後則<lb/>
身終不謂反<hi>一作支</hi>天戮也是知丘明謬聞偏見失聖之<lb/>
㫖甚逺恐史冊乆謬誣惑為臣者將求事之得不以文<lb/>
<pb n="KR4h0022_WYG_360-10b"/>
字申訟哉<lb/>
　　雜説一<lb/>
　　　通儒道說　　　　　　　　李　觀<lb/>
古今儒家多棄黄老豈必乎天徳未必者道上聖存於<lb/>
中而外施訓凡仁義禮智四者流於道道外而流於道<lb/>
以四化外俱復于天下為羲農不道而上徳則堯舜並<lb/>
知至徳則不列於聖教决無四數矣凡駢行之為仁為<lb/>
義為信為禮并行之為徳愈徳臻靖為道故二為儒之<lb/>
<pb n="KR4h0022_WYG_360-11a"/>
臂四為徳之指若忘源而决沠薙莖而掩其本樹難矣<lb/>
則冲虛利害于本末然老氏摽本孔氏囘末不能尤過<lb/>
者自中而息豈前無路哉及列氏莊氏展而針之空清<lb/>
泊中非典經與家風鄙而窺外俱逹誼也<lb/>
　　　儒義說　　　　　　　　　來　鵠<lb/>
天下之命修文士曰儒士其言書曰儒書是謬乆矣夫<lb/>
儒者可器之士之號矣何者以其不逹於事濡滯焉且<lb/>
以詩書之法未嘗言以周易春秋之文未嘗載斯明矣<lb/>
<pb n="KR4h0022_WYG_360-11b"/>
唯論語言當為君子儒毋為小人儒禮記儒行篇如是<lb/>
非仲尼之言也夫聖人言君臣父子夫婦兄弟朋友賔<lb/>
主之法而已矣是儒者無定不約其事而制之何必曰<lb/>
儒苟若是則曰儒曰佛曰道何恠耶夫士之出也進道<lb/>
徳行禮樂以治其身心能語言明仁義則曰儒士不善<lb/>
而為武夫夫控弦荷戈賤𨽻之徒也苟修其文而不知<lb/>
武烏得為君子孔子曰有文事者必有武備有武備者<lb/>
必有文事夫文所以遵乎忠孝若武所以戢乎叛逆二<lb/>
<pb n="KR4h0022_WYG_360-12a"/>
事之用以求于是而已某是知古今之人慮或未精故<lb/>
也輙建斯議以為世式<lb/>
　　　相孟子說<lb/>
孟子之愛人也細縁其言而不精以為習而有利則心<lb/>
唯恐其利至於傷人則曰術不可不愼也嗚呼術焉得<lb/>
愼愼則情背也心則可愼愼則惟術之惡而不利其傷<lb/>
也為仁人之心由術使之可動則咎繇之術治黥割也<lb/>
而咎繇豈利人之刑周公之術治縗絰也而周公豈利<lb/>
<pb n="KR4h0022_WYG_360-12b"/>
人之䘮以為愛人者必有其備故也術善可以化其心<lb/>
歟則師之術所以遵善也潘崇因師以殺楚子醫之術<lb/>
可以治生也晉人因醫以酖衛侯是師醫之所術豈不<lb/>
愼歟然而亦何嘗心之善歟果以利能固人心而唯禁<lb/>
其術則函不衛無敵之體是亦利其敵也巫不祝非病<lb/>
之人是亦果利其病也豈矢匠之心而已矣既以為不<lb/>
利而動心則矢匠<hi>一作人</hi>之利亦不欲殺凾人之利亦不<lb/>
欲死已有心矣然良其工不得不有其時而利其殺與<lb/>
<pb n="KR4h0022_WYG_360-13a"/>
死也以弧矢所以威天下則征不義而後可殺也棺槨<lb/>
所以封中野降殺有禮而後死可利也嗚呼為臣而倍<lb/>
叛為臣而倍𦵏其家人之心畏其情背也故術烏可使<lb/>
民愼古人濟其備所以教天下之愛也故尊生送死愛<lb/>
道盡此而孟子之愛也細為誅矢匠之意歟聖人所以<lb/>
使匠人<hi>一作函人</hi>也愛盡其道何如<lb/>
　　　寓衛人説　　　　　　　　李　甘<lb/>
於衛有人焉汙羣㓗獨師聖友賢不明於諸子間或從<lb/>
<pb n="KR4h0022_WYG_360-13b"/>
孟軻游在貧逃官將仕不妻宜若狂然鄉之君子以言<lb/>
譎曰若雖不明於諸子然且從軻軻為書曰仕非為貧<lb/>
也而有時乎為貧娶妻非為飬也而有時乎為飬今聞<lb/>
若推飬於弟避媒竄祿聖邪孟軻邪俱不識也對曰此<lb/>
吾母也吾母教我曰無以貧故不擇官滋汝以偷也無<lb/>
以飬故不擇婚滋汝以累也孝在便吾心也孝不在便<lb/>
吾身也愉愉授枕者便吾身也孶孶受道術者便我心<lb/>
也若便然汝不見馬牛羊狶乎同費芻豢也馬牛則免<lb/>
<pb n="KR4h0022_WYG_360-14a"/>
也羊狶則不免無他牛以耕免馬以駕免豈惟芻豢為<lb/>
然人有大焉汝當勤其道者也我對曰某聞㑹盟則牲<lb/>
馬宗廟則犧牛如此不以免奈何吾母嗟曰汝誠得列<lb/>
於㑹盟薦於宗廟雖不免吾言讙我固受教於吾母矣<lb/>
不然我何以得專此如牽人言而戾母心不知其子也<lb/>
鄉之君子退曰吾聞曾子能飬志者也若人曾子哉<lb/>
　　　仲由不得配祀説　　　　　來　鵠<lb/>
語曰民生於三視之如一父生之師教之君食之惟其<lb/>
<pb n="KR4h0022_WYG_360-14b"/>
所在則致死焉孔氏之徒囬聖也賜辨也商賢也子我<lb/>
才也曾閔孝也及諸子言志夫子皆信而從之唯由教<lb/>
而勵之以成也故夫子訓由而功倍始衣戎服則攝齊<lb/>
始衛以劒則衛以仁為蒲宰勞民以簞食壺漿孔子恐<lb/>
私以食饋民是明君之無惠使子貢止之其於教亦至<lb/>
矣由也誠宜葆死焉以俟乎致保身以全乎用何取臨<lb/>
於衛門非召忽之死而至盡<hi>疑作盡</hi>聖人之心嘆曰自吾<lb/>
有由惡言不聞於耳嘗圍於陳蔡胡以不如衛之於夫<lb/>
<pb n="KR4h0022_WYG_360-15a"/>
子邪且諸侯有相滅亡者桓公不能救則耻之夫諸侯<lb/>
有塹壘以遏冦有甲兵以禦侮而小白猶能為辭其耻<lb/>
而終為覇主以救之矧夫子纍然若䘮家之狗無塹壘<lb/>
無甲兵脫載為宋衛所暴匡季陵刼則由也不得施其<lb/>
後浪死於燔䑓何齊桓能救異侯之耻而由反不能終<lb/>
緩孔子之窮使夫子以由在則曰惡言不聞於耳今日<lb/>
<hi>一作由</hi>也豈惡言不日聞乎又奚用白羽若月赤羽若日<lb/>
之多為哉祭法曰捍大患則祀之素王道窮患非大乎<lb/>
<pb n="KR4h0022_WYG_360-15b"/>
由不終捍豈為祀乎賜曰商汝何無罪今由也而汝亦<lb/>
何無罪宜貶其祀以觀來者<lb/>
　　　鍼子雲說<lb/>
或曰揚子雲不思堯舜成康之世而自論以不遭蘇張<lb/>
范蔡之時豈儒者之為邪曰雄誠得素臣之事矣夫居<lb/>
四海之安處九層之高上鑒冲漠下瞰苑囿既其静息<lb/>
則必思事云亭追軒穆者矣列多士之朝齒無用之秩<lb/>
才畧不用名表莫聞既其静息則必思征虜功效雍丘<lb/>
<pb n="KR4h0022_WYG_360-16a"/>
者矣斯皆君臣居位之高下而所思則治亂亦不同盖<lb/>
位之極者思冲漠而欲無為也位之下者思功伐而欲<lb/>
有為也無為誠君之體有為誠臣之事如孔子曰大道<lb/>
之行也與三代之英丘未之逮也而有志焉揚雄則自<lb/>
論以不遭蘇張范蔡之時噫孔子真素王揚雄真素臣<lb/>
哉孔子思三代之英是猶處尊位而道極事云亭追軒<lb/>
穆者也雄之論不遭蘇張范蔡之時是猶居散秩而才<lb/>
閒思征虜功效雍丘者也素王誠得王體素臣誠得臣<lb/>
<pb n="KR4h0022_WYG_360-16b"/>
事然臣事何事邪曰子貢使吳越孟軻闢楊墨皆事也<lb/>
今不知雄思蘇張范蔡之時者其欲自為蘇張范蔡之<lb/>
人邪其欲折以正道使弭兵擴文歸吾域邪苟自為蘇<lb/>
張范蔡之人則叛矣又何臣事哉<lb/>
　　　詰鳯　　　　　　　　　　陳　黯<lb/>
嘗得揚雄云君子在理<hi>文粹作治</hi>若鳯在亂亦若鳯謂隠見<lb/>
之得宜也將欲神之以為鑑逮覽其劇秦美新則有異<lb/>
乎是<hi>句</hi>雄仕漢遇新室之亂既不能去之又禍及<hi>文粹作反</hi>
<pb n="KR4h0022_WYG_360-17a"/>
乃為斯文以媚而取容嗚呼鳯固若是邪果若是則鳯<lb/>
遇矰繳而猶回翔其間邪夫君子之仕也所以行其道<lb/>
道之不行也則可以明其節彼莽之不臣雄時在列宜<lb/>
以君臣之義興亡之理匡救之以行其道苟畏其威愛<lb/>
其死則可投簪高謝以明其節詎有苟禄貪生狥非飾<lb/>
詐廣引秦過以譽惡徳是稔其簒逆也與古之持顛扶<lb/>
危死名節者背而馳也則向者所著若鳯之説得不為<lb/>
誣鳯也哉雞常禽也晦曉而不昧其候鳯靈鳥也理亂<lb/>
<pb n="KR4h0022_WYG_360-17b"/>
而不知其時邪噫言之不思有如是邪或曰古之人臨<lb/>
危制變亦有權焉雄知莽之不可臣也故矯為其辭姑<lb/>
務脫禍是亦權也子何過之深歟曰不然夫權者聖人<lb/>
有焉所以不失其道未見捨其道而從其權昔仲尼仕<lb/>
魯以季桓子荒齊樂知其不可匡也乃去之曾不聞矯<lb/>
為其辭以求庸於是<hi>文粹作魯</hi>雖仲尼日月其徳人之不侔<lb/>
然揚亦慕仲尼之教者以著書立言為事得自易哉夫<lb/>
立言者豈不欲人放從<hi>文粹作從教</hi>邪且已不能信人况求<lb/>
<pb n="KR4h0022_WYG_360-18a"/>
信於人乎語曰君子先行其言而後從之豈斯言可欺<lb/>
也哉<lb/>
　　　大儒評　　　　　　　　　陸龜䝉<lb/>
世以孟軻氏荀卿子為大儒觀其書不悖孔子之道非<lb/>
儒不可<hi>文粹作而何</hi>然李斯嘗學於荀卿入秦干始皇帝并<lb/>
天下用為右丞相一旦誘諸生聚而坑之復下令<hi>集作禁</hi>
曰天下敢有藏百家語詣守尉燒之偶語詩書者棄市<lb/>
昔孔子之於弟子自仲由冉求以下皆言其可使之才<lb/>
<pb n="KR4h0022_WYG_360-18b"/>
及其仁則曰不知也斯聞孔子之道於荀卿位至丞相<lb/>
是行其道得其志者也反焚滅詩書坑殺儒士為不仁<lb/>
也甚矣不知不仁孰謂况賢知而傳之以道是昧觀聽<lb/>
也雖斯且五刑而况<hi>况字集作荀矧</hi>得稱大儒乎吾以為不如<lb/>
孟軻<lb/>
　<lb/>
　<lb/>
　文苑英華巻三百六十<lb/>
</p>
<p>
</p>
  </div>
</body>
</text>
</TEI>
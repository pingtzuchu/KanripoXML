<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百五十</head>
    <p>
<pb n="KR4h0022_WYG_150-1a"/>
欽定四庫全書<lb/>
　文苑英華巻一百五十　　宋　李昉等　編<lb/>
　草木八<lb/>
　　神蓍賦一首　　　　　靈茅賦一首<lb/>
　　㧞茅賦一首　　　　　徴苞茅賦一首<lb/>
　　江淮獻三脊茅賦一首　風偃草賦一首<lb/>
　　草上之風賦一首　　　轉蓬賦一首<lb/>
　　采葯賦一首　　　　　書帶草賦一首<lb/>
<pb n="KR4h0022_WYG_150-1b"/>
　　　神蓍賦<hi>以天生神物用配靈照為韻</hi>　　　康子玉<lb/>
神蓍之用兮誠禀靈於自然唯神也適變之義至唯用<lb/>
也極數之理全鈎深孰云乎筮短藏宻彌彰於徳圓再<lb/>
三則蒙捨我而懼瀆五十以學由我而樂天揲之而雖<lb/>
隠必索保之而其静愈専易之重者胡可比焉原夫質<lb/>
禀精純叢分薆薱覆青雲以表竒伏𤣥龜而克配佐爾<lb/>
筮之貞吉觀我生之進退知㣲知章而可期何思何慮<lb/>
而或昧於是命彼筮人擇乎上春韞之而必致其用揲<lb/>
<pb n="KR4h0022_WYG_150-2a"/>
之而爰動其神感以洗心遂通端䇿之志執之指掌空<lb/>
嗤握䇿之倫禮事其儀易賛其妙探彼幽賾觀其秘要<lb/>
皆多假爾之能必叶窮神之照將欲觀貞諒無與京乾<lb/>
道變化而語<hi>一作悟</hi>神明幽賛而生原始要終思盡性於<lb/>
大衍知來數往翼明彖於小成非我無<hi>一作要</hi>以昭效法<lb/>
之道非我無以稽作易之情於以致百慮於以類萬物<lb/>
象四時四十九數而有常推三才三百六旬而不拂惟<lb/>
蓍之用惟神是聽運不窮而或變通其志而遂寧且提<lb/>
<pb n="KR4h0022_WYG_150-2b"/>
携而成列有感應而協靈滋而後數布之而可辨生而<lb/>
成象審之而必形何一卉之時育配十朋之天縱耻紅<lb/>
蘭之見鋤鄙白茅之藉用則知夫蓍之可貴也庶類安<lb/>
能而共之哉<lb/>
　　　靈茅賦　　　　　　　　　呂巖說<lb/>
有靈茅之繁育禀<hi>疑脱堪字</hi>輿之粹精間叢薄以孕彩候韶<lb/>
陽之發生與百卉而同氣擅三脊而異名糅纎條以為<lb/>
族枝連茹以彚征蔓延亭臯鋪敷原陸白華霜净翠莖<lb/>
<pb n="KR4h0022_WYG_150-3a"/>
雲沃雜春澗之長松亂寒潭之羽<hi>一作明</hi>菊不剪彰帝堯<lb/>
之儉緼𫀆識子騫之服若乃薈蔚匝地低昂順風或結<lb/>
根於江漢之澳或蓄苗於嶺岫之中挺芳心兮䔿䔿吐<lb/>
脩葉兮叢叢煙霰之所蕩拂昆蟲之所翳蒙納日月之<lb/>
光照資露雨之霑融東市驗左生之術南征紀周王之<lb/>
功嘉此物之為用盖今昔之攸同至若錫履于齊俾侯<lb/>
於魯頌容衛之所藉寔禮儀之攸覩純束美夫詩人縮<lb/>
酒貢其任土宜有意於遺芳諒無替於終古茅之為物<lb/>
<pb n="KR4h0022_WYG_150-3b"/>
也賤尚見采於先王士之所貴者道豈敢昧於文章慕<lb/>
朝宗之涓滴對詞林而抑揚若邦國之是賴希寄心於<lb/>
棟梁<lb/>
　　　㧞茅賦<hi>以靈茅類征吉為韻</hi>　　　　　路　蕩<lb/>
披大易而探賾偉𤣥言之杳冥惟乾坤之交泰獲品物<lb/>
之流形惟卦也泰之義廣惟卉也茅之性靈其用也潔<lb/>
身而白當春也應候而青或茂江國或生楚郊三脊之<lb/>
異是稱靈茅刺其無禮詩人引之於純束責其不入諸<lb/>
<pb n="KR4h0022_WYG_150-4a"/>
侯終貢於厥苞不然者草則多矣胡著之於繫爻哉故<lb/>
可比君子喻物類惟人也能同其地人易心則兩苦茅<lb/>
分族則雙悴茍連茹以相依夫何往而不利是則傳其<lb/>
潔守其貞榮落惟運窮通曷情道或屯蒙滋雨露而育<lb/>
質時逢振㧞與連類而共征確乎莫移以保貞吉用之<lb/>
錫命既著之夏典將以縮酒又薦於周室異芝蘭之禀<lb/>
性不用其香等葵藿之有心尚思向日嵗聿云暮霜風<lb/>
慘慄願當蕪没之時不棄輕㣲之質<lb/>
<pb n="KR4h0022_WYG_150-4b"/>
　　　徴苞茅賦<hi>以九合諸侯一匡天下為韻</hi>　　前　人<lb/>
猗彼菁茅挺生<hi>一作然</hi>不雜縮醪醴以致潔與清明而相<lb/>
合荆人是職將有體其精誠王澤不流遂無聞於賦納<lb/>
故小白仗義夾輔衰周言念彤弓𤣥矢實征九伯五侯<lb/>
惟苞茅之有闕乃伊人之所羞爾貢或愆於先職王祭<lb/>
誠非於異求有命是遵雖云我疆理無思不服孰曰風<lb/>
馬牛於是戒徒無譁命衆以律顧爾心之有二諒我得<lb/>
之惟一楚子承擯以請罪夷吾將事而靡失陳師鞠旅<lb/>
<pb n="KR4h0022_WYG_150-5a"/>
見旌斾之翩翩伏軾致辭想徳音之秩秩且曰祭有百<lb/>
籩縮酒為先類生芻而比潔同有藇以告䖍職貢斯已<lb/>
爾則不共於命馨香罔薦我將謫見於天豈可<hi>一作徒</hi>狃<lb/>
爾車徒恃乃封守慢上則君臣異等黷兵則齊楚非偶<lb/>
議乎品列我則齒兄弟之二三揆以疆場我則吞蠻荆<lb/>
之八九是以來求獻㨗豈敢定居如憂連茹而亡禍之<lb/>
大者乃將任土作貢禮可忽諸於以止戈寰區折衝醆<lb/>
斚侔潔白於粢醍肅君臣於上下太壇之禮成彼菁菁<lb/>
<pb n="KR4h0022_WYG_150-5b"/>
者<hi>一作之</hi>茅問罪之師罔倦悠悠於野然彼率職四方用<lb/>
賓于王信耀徳於千祀豈矜功以一匡異魯隠觀魚以<lb/>
犯憲笑晉文將狩以亂常曷若返行葦之積徳遵方物<lb/>
之舊章美哉無私之舉也將歴代而彌光<lb/>
　　　江淮獻三脊茅賦<hi>以國有盛禮靈茅三脊為韻</hi>
　　　　　　　　　　　　　　　獨孤授<lb/>
茅有衆靈名之為盛雖百代以呈質終三脊以居正每<lb/>
彰封禪之期如受鬼神之命生<hi>一作先</hi>於古既光七十之<lb/>
<pb n="KR4h0022_WYG_150-6a"/>
君獻於今更表千里之聖出於淮甸來彼江潭使馳於<lb/>
北星流於南捧執而有嚴有翼緘縢而再四再三及夫<lb/>
覩至尊呈大國致於金華之上啟於瑶池之側施陳而<lb/>
百瑞慙容撫玩而千官變色美其出有常地生必舊形<lb/>
非成野鹿之禮寧假澄酒之馨超常倫而薦闕殊衆品<lb/>
而實庭理盡三分似叶通三之化體皆一類欲明得一<lb/>
之靈隠見之時吉蠲中禮獨標珍草之狀悉皆兄弟之<lb/>
體整齊而玉匣遥傳潔静而瓊華新啓應盛禮而居首<lb/>
<pb n="KR4h0022_WYG_150-6b"/>
表常度而為後道未格也雖有采而必無嶽可封焉縱<lb/>
不求而自有觀王者之得失知禮事之臧否且夫玉帛<lb/>
廣矣何尚於茅豈不以貴稱三脊重載六爻始彚征於<lb/>
呉楚終遍藉於陶匏奉上之時且報云亭之兆升中之<lb/>
後因知天地之交吾皇由是命太史詔宗伯議封山謀<lb/>
勒石備文物與禮器脩玉函與金䇿使聖功登於九天<lb/>
靈茅光於三脊使臣稽首稱萬嵗以旋役<lb/>
　　　風偃草賦<hi>以上之化人乃如是焉為韻</hi>　　羅立言<lb/>
<pb n="KR4h0022_WYG_150-7a"/>
人之化兮從政之所向草之偃兮隨風之所仰大小覃<lb/>
及道均乎廣敷髙下必加義存乎溥暢將咸被於榮悴<lb/>
匪有阻於遐曠感之化靡自符於順柔動而恱隨豈因<lb/>
乎用壯如雲起於龍召若臣和於君唱豈蕭條衆芳之<lb/>
間翺翔激水之上而已美其抗威有制應物無私播生<lb/>
成於萬族順炎凉於四時彌岡坂以盡仆歴原隰而無<lb/>
遺颼飀其音時自南而自北扶疎其狀隨左之而右之<lb/>
汎蘭叢而影分丹頴轉蕙圃而光摇碧滋有感而施不<lb/>
<pb n="KR4h0022_WYG_150-7b"/>
獨芃芃其麥觸類皆長<hi>一作靡</hi>寧遺楚楚者茨則知草之<lb/>
偃風威之所藉人之理上政之所化不然則何以喻徳<lb/>
君子比訓小人佐天地之化育助雷雨於陶鈞當槁葉<lb/>
辭條我則激凄清於霜夕及晴川觧凍我則㪚煦嫗其<lb/>
陽春豈直落餘花於黄菊翻碎浪於青蘋至哉凝韻松<lb/>
桂傳香蘭茝不行而疾合帝徳之無方不勵而威若神<lb/>
功之有宰兹君令所以為此聖人於焉嘉乃觀其匪疾匪徐<lb/>
或吹或嘘俾夫曲者必直勾者必舒庭葉晚飛墜丹梧<lb/>
<pb n="KR4h0022_WYG_150-8a"/>
於颯爾池荷夜轉㵼珠露以連如是則草非風不靡人<lb/>
非化不被故取鑒者用於斯觀政者必於是况王者致<lb/>
理與物化遷敬授人時乃何風不順式敷恵澤則何草<lb/>
不𤣥既殊㧞木之日斯鄙偃禾之年賦風行之義可以<lb/>
知其教焉<lb/>
　　　草上之風賦<hi>以君子之徳風偃乎草為韻</hi>　蔣　防<lb/>
草緜緜兮擢頴含薰風發發兮乍靡而分其取象也散<lb/>
芳馨於知已其為義也合政令於人君豈惟動之而委<lb/>
<pb n="KR4h0022_WYG_150-8b"/>
順抑亦播之而有聞<hi>一作以</hi>觀其徜徉代起激拂無已轉<lb/>
緑蕙而影亂時光汎青蘋而文横秋水浸淫翳薈振奮<lb/>
蘭芷颯然而動昔有遇於荆玉泠爾斯來今不乘於列<lb/>
子翻蓊欝轉葳𬎼在芃芃而可翫觀習習而無遺被以<lb/>
幽深諒有條而有暢布乎原隰誠長之而養之或徐或<lb/>
疾順天作則大以抑其滋蔓細以蕩其幽黙分乎萬彚<lb/>
盖吹萬以齊驅繫於一人誠畫<hi>一作晝</hi>一於同徳不擇乎<lb/>
髙下不棄乎幽蒙敷葉而重重偃翠翻花而灼灼駢紅<lb/>
<pb n="KR4h0022_WYG_150-9a"/>
連<hi>一作聨</hi>綿九野披靡千叢倚伏俟時小人之心猶草衰<lb/>
榮不問君子之徳如風莽眇平臯悠揚茂苑風何草之<lb/>
不動<hi>一作被</hi>草何風而不偃飄杜蘅而芳氣自遥歴蒿艾<lb/>
而清聲漸逺是知風為號令之類草為衆庶之徒方以<lb/>
俟<hi>一作候</hi>其披拂固有適<hi>一作遇</hi>於榮枯立政則斯為大矣<lb/>
騰芳而孰不宜乎故觀其化者知神之造觀其風者知<lb/>
國之道將有宣於八方故寓形於蔓草仲尼以之而取<lb/>
譬宋玉由斯而奮藻雖異代而殊時竊敢攄於懐抱<lb/>
<pb n="KR4h0022_WYG_150-9b"/>
　　　轉蓬賦<hi>以本根一斷隨風所之為韻</hi>
彼茁者蓬其生苯䔿因驚風之動地遂離根而去本委<lb/>
順而往異愚夫之守株任運則行叶高人之嘉遯摧弱<lb/>
質絶陳根始遲遲而徐轉俄忽忽而駿奔體以圓而疾<lb/>
質以弱而存凌寒後凋雖有慙於松栢近秋俱敗亦無<lb/>
媿於蘭蓀時也玉露為霜金風應律歎芳菲而難久覩<lb/>
摇落之不一初宛轉以孤翻漸邐迤而連出度平野而<lb/>
暫見映層臯而還失徘徊未已同風葉之辭枝漂蕩不<lb/>
<pb n="KR4h0022_WYG_150-10a"/>
停甚水萍之委質若乃慘澹雲晩悠揚日短嵗云秋矣<lb/>
莖弱者先衰風以動之根危者易斷徒觀其委地離披<lb/>
縈吹參差既忘懐於近逺寧繫跡於髙卑觸物何情類<lb/>
虚舟而自汎善行無跡於野馬而相隨豈不以生無固<lb/>
蔕轉有長風象車輪未始有極如循環莫知所終遊子<lb/>
感而忘歸歎飄居陌上小人見而懐土憶生在麻中矧<lb/>
夫依物蹔停遇風復舉乍飄揚以歴亂或㢠廻旋而容與<lb/>
青蘋之末不起聊可以躊躇黄埃之中自飛孰知其處<lb/>
<pb n="KR4h0022_WYG_150-10b"/>
所客有因時結念寓物屬詞觀其衰兮懼老將至矣觀<lb/>
其轉也嗟行靡不之撫懐抱起心有之誡驚鬢髪増首<lb/>
如之悲倘陽春之可待亦何恨飄飄於此時<lb/>
　　　采葯賦<hi>并序</hi>　　　　　　　　陸龜蒙<lb/>
葯白芷也香草美人得比之君子定情屬思聊為賦云<lb/>
日正融冷春歸飾荒覩一時之流恨撫萬古之遺香<lb/>
問人則不屈不宋説地則非瀟非湘搴其榮煙携而動<lb/>
色擢其體雪挺而騰光諷畔牢愁子雲於焉華皓吟哀<lb/>
<pb n="KR4h0022_WYG_150-11a"/>
時命曼倩由是摧藏情思矜年慵情畏晩胡繩繫晷以<lb/>
難駐曷車載<hi>一作<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>車截集/韻<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>水艸似蕨</hi>春而不返陋君折楊柳湏<lb/>
為送行陋君採芙蓉仍勞贈逺豈如隂晴互出稚豔相<lb/>
迎隈回鳳喜怨盼鴻驚侍笑者青琴作號顧謂<hi>疑</hi>者碧<lb/>
玉為名偷襞積競縈盈目斜柯而水怯鬢疊葉而雲争<lb/>
蘭在口以時聞嬌如連瑣蕙牽心而不定飄若懸旌契<lb/>
叩難申融怡自<hi>一作暗</hi>許石能潜遁以求偶山亦浮來而<lb/>
命侣誓不為巖阿竹冉冉孤生誓不為澗底松亭亭獨<lb/>
<pb n="KR4h0022_WYG_150-11b"/>
處於是欺皓本掩縮𬎼房紅者自破蔕縹者誰披望懐<lb/>
沙之浦詠遺襟之詞煙分而麝墨猶濕綺斷而龍刀合<lb/>
知只言長信長門年年可恨未必傾城傾國箇箇生悲<lb/>
臨階躑躅以虚徐當户薔薇兮綽約<hi>一作約弱</hi>蜂咋葉而先<lb/>
盡鶯踶枝而易落未若北堂公子樹芳草忘憂南國佳<lb/>
人佩生香辟惡露茁烟冶風條翠謔不知海旁之期逺<lb/>
不信人間之命薄休為上計掾空尋寳釵聊作侍中郎<lb/>
且乘金絡别有廬江小吏属<hi>一則蜀</hi>郡長卿或支離而築<lb/>
<pb n="KR4h0022_WYG_150-12a"/>
恨或調笑以衷情不同乎禀簮裙而霧悄秉禮義以霜<lb/>
明鄭交甫則江邉佩觧蕚緑華則席上詩成彼怡神而<lb/>
致問皆䕶節而含貞竦懼趨前<hi>一作竦懼自持</hi>雖陳辭而往愬<lb/>
遷延却立終結抱而難平淚滴堪穿腸廻好繫蟲絲織<lb/>
怨以成段象酒蠲愁而判劑江僕射之孤燈向壁不少<lb/>
凄迷張記室之少婦當罏應還細麗景方駘蕩思已低<lb/>
摧酒疲於子建為使花困於靈均作媒何庶物之相負<lb/>
痛妍華而未囘莫與心傷瑶圃從驚鵜䳏<hi>弟桂二音</hi>如防膽<lb/>
<pb n="KR4h0022_WYG_150-12b"/>
怯空屏宜畫魁堆<hi>獸名也</hi>剰欲追尋徒嗟緬邈杯形連理<lb/>
而終在扇様合歡而可學若遇劉公伯雅夢亦沉沉如<lb/>
逢<hi>一有西字</hi>王母少兒<hi>一作黎非</hi>晝還數數<lb/>
　　　書帶草賦　　　　　　　前　人<lb/>
彼碧者草云書帶名先儒既没後代還生有味非甘莫<lb/>
共三山芝校無香可媚難將九畹蘭争叨詞林畔種在<lb/>
經苑中榮翠影臨波恐被芙蓉見鄙貞姿傍砌愁為芍<lb/>
藥相輕發葉<hi>一作地</hi>抽英因天受性紛稚圭池上之宅拂<lb/>
<pb n="KR4h0022_WYG_150-13a"/>
仲蔚門前之徑不省教施異術安得返魂未嘗輙入明<lb/>
庭何當指佞㡬臨寒日幸到青春莎蕋未傳於漁父蒲<lb/>
茸竊詠於詩人霜亦曽霑潘令偏知白薤風常遍起宋<lb/>
生惟道青蘋栽培只倚於賢憐搴擷長憂乎稚戱出慙<lb/>
無用舒還有異當琴操發伯牙山水之情值儒編動鑿<lb/>
齒陽秋之思敢曰求友寧忘慕義呉娃楫上空羡苔滋<lb/>
魏主帷中惟通蕙氣或乃蘭榮越徼薰茂周原幽搜莫<lb/>
及興詠徒存此則對仲舉蕭踈之室處子山摇落之園<lb/>
<pb n="KR4h0022_WYG_150-13b"/>
不識深宫豈是曽為帝女非侵逺道誰言能憶王孫徒<lb/>
愛其斂疎煙披曉露弱可攬結勻能布濩蕭蕭而不計<lb/>
榮枯漠漠而何干好惡金燈照灼尚驚秦帝之焚粉蝶<lb/>
留連真謂羽陵之蠧爾乃高推籬菊瑞許階蓂我則惟<lb/>
親志士每聚流螢豈便離蒿萊於隙地希杜若於遥汀<lb/>
倘遇翰林主人之一顧庶長保於青青<lb/>
　<lb/>
　文苑英華巻一百五十<lb/>
</p>
<p>
</p>
  </div>
</body>
</text>
</TEI>
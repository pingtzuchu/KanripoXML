<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百六十五</head>
    <p>
<pb n="KR4h0022_WYG_664-1a"/>
欽定四庫全書<lb/>
　文苑英華巻六百六十五　宋　李昉等　編<lb/>
　雜啟上<lb/>
　　答趙王啓一首<lb/>
　　上門下裴相公啟一首<lb/>
　　上白相公啓一首<lb/>
　　上宰相啟一首<lb/>
　　上虢州崔相公啓一首<lb/>
<pb n="KR4h0022_WYG_664-1b"/>
　　上崔相公罷相啓一首<lb/>
　　上前鄭滑周尚書啟一首<lb/>
　　上前易定盧尚書啟一首<lb/>
　　上中書李舍人啟一首<lb/>
　　為崔從事寄尚書彭城公啟一首<lb/>
　　上兵部相公啟一首<lb/>
　　上時相啟一首<lb/>
　　上河東公啟三首<lb/>
<pb n="KR4h0022_WYG_664-2a"/>
　　端午日上所知劍并衣服啟二首<hi>闕</hi>
　　　答趙王啟　　　　　　　　庾　信<lb/>
某啓仰承張幕全韓連營上地澠池置陣解鄧禹之圍<lb/>
凾谷開闗削王元之印鋒旗朝上刁斗夜鳴彌雄壯士<lb/>
之心足起横行之志況復才人出娉還得賢夫塞外有<lb/>
夫人之城軍中有女子之氣都尉青旗即時春色將軍<lb/>
大樹已復花開雲氣浮壘流星汎枕細舞長歌横簫直<lb/>
笛當乎<hi>一作干</hi>此時青雲之上信不學無術本分泥沉忽<lb/>
<pb n="KR4h0022_WYG_664-2b"/>
逄天造搜揚仄陋今者遂總憲司預聞刋鼎獻嵗刑書<lb/>
既應懸法上春木鐸方須狥人但年髪已秋性靈久竭<lb/>
嘉石肺石無以測量舌端鼻端惟知繁擁乖展一月遂<lb/>
渉兩年頫首東瞻山河千里風塵未盡霜露沾衣仰願<lb/>
珍宜以為身寳謹啓<lb/>
　　　上門下裴相公啓　　　　　劉禹錫<lb/>
某啓嚮<hi>集作曩</hi>者淮右逋誅即戎嵗久天子齋戒以命元<lb/>
臣登壇之日上略前定從九天而下縱以神兵分六符<lb/>
<pb n="KR4h0022_WYG_664-3a"/>
之光拂<hi>集作掃</hi>其長彗授鉞於西顥之半䇿勲於北陸之<lb/>
初功成偃節復執大柄君臣相遇播於樂章山河啓封<lb/>
載在盟府上方注意人益具瞻因魚水之叶符極䕫龍<lb/>
之事業時屬四始恩覃萬方致君及物其徳兩大古先<lb/>
俊賢所未備者我從容而保之殆非人事抑有幽贊夫<lb/>
異同之論我以獨見剖之文武之道我以全材統之崇<lb/>
髙之位我以大功居之造物之權我以虚心運之然持<lb/>
盈之術古所難也實在隂施拯<hi>集作及</hi>物厚其徳基以左<lb/>
<pb n="KR4h0022_WYG_664-3b"/>
右功庸而百禄是荷人所欣戴久而愈<hi>集作逾</hi>宜昔袁<lb/>
太尉不忍錮人而楚獄衰息一言之慶而子孫丕承以<lb/>
今日將明之材行前脩博施之義筆端膚寸澤及九垠<lb/>
猶夫疾耕必有滯穗某頃堕<hi>集作墜</hi>危厄常受厚恩誼盟<lb/>
於心要之自効常懼廢死荒服永孤願言敢因賀牋一<lb/>
寄丹懇顧非竒理不足以縈於冲襟然利於行者固在<lb/>
乎常談而卓詭孤特之言未必利於行也伏惟以愚言<lb/>
與賢者叅之謹啓<lb/>
<pb n="KR4h0022_WYG_664-4a"/>
　　　上白相公啓　　　　　　　杜　牧<lb/>
某啓伏惟相公上佐聖主獨專魁柄封殖艮善脩整紀<lb/>
綱練羣臣謹百職考功績覈名實大張公室盡閉私門<lb/>
盛徳大功直筆實光於簡册清節細行祝史不愧於神<lb/>
明天下望之為凖繩朝廷倚之為依據畢公克勤小物<lb/>
周公煥發大猷丙吉陋按吏於公庭袁安不錮人於聖<lb/>
代衛將軍有常揖之客張子孺無謝恩之人吉甫率由<lb/>
舊章魏相能明故事房杜不以求備取人不以已長格<lb/>
<pb n="KR4h0022_WYG_664-4b"/>
物姚梁公先有司脩舊法下位各得言其志百司各得<lb/>
盡其材求於古人之賢皆集相公之徳如以尺量刀解<lb/>
粉布墨畫小大銖黍丸角尖缺各盡其分皆當其任是<lb/>
以庶人不議鄉校無言天下欣欣若更生者自此黄髪<lb/>
之老待哺之子不見兵戈不離抱撫清廟之祭四夷来<lb/>
助蒼生之願百志皆成顒顒萬方實懸斯望某逺守僻<lb/>
左無因起居但採風謡亦能歌詠無任攀戀激切之至<lb/>
謹啓<lb/>
<pb n="KR4h0022_WYG_664-5a"/>
　　　上宰相啓　　　　　　　　薛　逢<lb/>
伏以玉燭開年金儀應厯軒律風煖羲輪馭遲草木以<lb/>
之萌芽禽魚以之翔沬伏以相公化𢎞動植道洽雍熈<lb/>
吹嘘必自於幽深暄潤不遺於枯枿如某兀如枯木性<lb/>
若寒灰沐和風而莫振柯條應陽管而纔知動息伏惟<lb/>
相公模於心匠待以天成鼓鑄賢愚區分貴賤動用隂<lb/>
陽之炭開張天地之鑪量其小者則為盎為盂舉其重<lb/>
者則成鍾成鼎茍圓方式序幽陋不遺及兹發生俾遂<lb/>
<pb n="KR4h0022_WYG_664-5b"/>
春氣生死甚幸<lb/>
　　　上虢州崔相公啓<lb/>
相公河嶽鍾靈芝蘭藴徳頃因直道常中佞人阻絶九<lb/>
重播遷萬里無非中正發言而天地鑒知不負神明冒<lb/>
險而靈祗附助所以恬和自得寢膳長安雖經夷貊之<lb/>
長途不爍江山之沴氣皇天眷祐於焉有徴伏惟相公<lb/>
道濟中興仁歸厚徳即當重開鑑冶再設權衡俾器用<lb/>
各適圓方錙銖不失輕重天下幸甚逄此時或因陶鑄<lb/>
<pb n="KR4h0022_WYG_664-6a"/>
得叙宗彛佇從長養之時復覩昇平之代自相公歸官<lb/>
虢略尋欲附狀起居伏以革吏卑微不敢輕肆塵黷昨<lb/>
者從孫薛誠過此令候方便咨逹姓名𤨏𤨏形骸或希<lb/>
記憶謹啓<lb/>
　　　上崔相公罷相啓<lb/>
某聞川梁壅而舟檝施禾黍登而霖雨霽天地常數古<lb/>
今共然伏惟相公理逹巻舒用明進退調隂陽以成嵗<lb/>
受功於天執謙讓以歸仁𢎞道於已所謂進退惟正巻<lb/>
<pb n="KR4h0022_WYG_664-6b"/>
舒適時某每念庸虚常䝉匠化當幽滯之求振㧞則且<lb/>
願持權在卑懇之望廕庥復稍思稅駕從古難者於今<lb/>
見之雖范蠡登舟子房避世方之髙躅何足比肩慺慺<lb/>
懇誠伏望深鑒<lb/>
　　　上前鄭滑周尚書啓<lb/>
尚書筆綜文經機参武緯虚已應物推誠濟時澄明而<lb/>
識内融操剸而鋒不露在文宗時以詞藻参近宻峭若<lb/>
孤峰在武宗時以韜略鎮藩維殷然巨防謂往無不利<lb/>
<pb n="KR4h0022_WYG_664-7a"/>
用皆適時今者急詔徴還開襟待見必當付以舟楫委<lb/>
之陶甄空濟兆人鎔範庶物天下幸甚此時或希匠化<lb/>
獲備圓方資天地之太和沐唐虞之至化生死幸甚<lb/>
　　　上前易定盧尚書啓<lb/>
尚書文從心匠武自天機西南貞右界之師東北振中<lb/>
山之旅莫不皆争死節願答深仁乃者訓撫二州折衝<lb/>
四境飲成德盧龍之帥盡醉禮容啖天雄横海之師被<lb/>
充文教故得人知爼豆俗廢干戈嚴城夜開外戸不閉<lb/>
<pb n="KR4h0022_WYG_664-7b"/>
遂使常山蛇陣翻成干戚之文易水劍歌遽變鹿鳴之<lb/>
奏雖去病不師吳起世祖常合伏波方之變通曽何比<lb/>
數佇見翺翔温樹刷盪天池代著中興風還太古此時<lb/>
或將歌詠獲偶<hi>一作賛</hi>雍熙心醉堯罇神迷舜樂百生幸<lb/>
甚<lb/>
　　　上中書李舎人啓<lb/>
某啓某聞枝枯幹悴助莖葉者烟蘿棟橈梁欹能扶持<lb/>
者匠石是以茂盛自豐於莖葉孤危全頼於扶持若不<lb/>
<pb n="KR4h0022_WYG_664-8a"/>
為枝梧則立見傾弛某因縁恩顧輙吐肺肝伏惟念以<lb/>
風波必垂拯濟生死幸甚某家望陵遲𦕈然孤藐飄流<lb/>
勤苦垂三十年分分自登粒粒自啄取第不因於故舊<lb/>
䝉知皆自於雋賢每用飲水清心閉門守道南宫試藝<lb/>
三篇徒獻於九重東觀讐書七稔纔登於一邑同時流<lb/>
軰盡列班行獨此後時有慙先逹得不沉吟俛首局促<lb/>
哀鳴某自守一官倐爾兩考惟將勤儉用免悔尤刻意<lb/>
撫綏纔成條貫曹無宿案獄罕係囚孤弱者貸之以恩<lb/>
<pb n="KR4h0022_WYG_664-8b"/>
豪强者繩之以法置公𪠘草三千束粟三百石小有供<lb/>
湏了無率配洎徴三稅不鞭一胥公署無喧雀羅可設<lb/>
縣南峽口羣盜所居白晝刼人赤丸殺吏某自到縣百<lb/>
計方圓峽南<hi>闕</hi>北各置一鋪仍選有身手健兩處共置<lb/>
十人給與園塲兼之杵臼徃来應援旦夕隄防自此已<lb/>
還盜賊弭息其餘恢張𪠘宇搜抉姦欺澄清鎮軍檢轄<lb/>
僚吏乃至招携户目復使人夫利物之由不可具數昨<lb/>
者秋收自京回縣舍人靣喚詢諸所圖上戴恩知莫能<lb/>
<pb n="KR4h0022_WYG_664-9a"/>
比喻某比者依投仁宇首尾三年茍非同聲未甞接武<lb/>
輙將勤苦勉自進脩豈假再言素應詳熟尚想罇前即<lb/>
席月下談詩偏於才雋之塲曲借吹嘘之便其奈驚湍<lb/>
暗激利觜潜傷清要班資寂寥擬議自料於家必孝於<lb/>
國必忠於事必勤於身必正刑於兄弟至於家邦亦何<lb/>
必貴擬齊桓富侔盜跖復念誓志不識古人盟府䇿勲<lb/>
用為已事至於亭嶂山川之險易儲蓄<hi>一作軍儲</hi>經費之有<lb/>
無戈鋌利便之短長戎狄土風之好尚莫不心摩意揣<lb/>
<pb n="KR4h0022_WYG_664-9b"/>
慮計神籌言從智符事與機㑹陳思王之自試不獨古<lb/>
人班定逺之束書焉知来者既䝉憂軫得以諮謀伏惟<lb/>
念以迷方指其㨗路生死幸甚今所期者國庠愽士赤<lb/>
縣子男儻䝉歴試諸艱便作秦隴刺史不妨縁階取貴<lb/>
因効建功事列罇彛名光史册生死幸甚所謂射已之<lb/>
鵠無信旁人茍能自審行藏不致甚費恩力伏望憫其<lb/>
孤立曲賜重言俾枯荑再生於青楊朽骨重肥於白日<lb/>
誓當觸槐全盾結草抗回生為厮養之臣死作掃除之<lb/>
<pb n="KR4h0022_WYG_664-10a"/>
鬼生死幸甚如或責其狂妄校以尊卑躁僣之辜生死<lb/>
惟命伏惟俯垂仁恕幸甚不備謹啓<lb/>
　　　為崔從事寄尚書彭城公啓　李商隠<lb/>
福啓福聞雀辭楊館常懐資篋之恩鷰别張巢永結雕<lb/>
梁之戀推誠況物某有類焉始者尚書晞髪丹山騰身<lb/>
紫府曉趨清禁則瓊樹一枝夜直黄闈則金釭二等人<lb/>
寰莫見塵路難逢而某志在諱窮勇於永益輙干皂𨽻<lb/>
自露菲葑寳肆廻腸只期和氏醫門投足永念倉公果<lb/>
<pb n="KR4h0022_WYG_664-10b"/>
䝉愍彼顓愚溢為題品勾萌始逹依周囿以揚翹滴瀝<lb/>
纔分託靈光而振響遥輕<hi>集作輕軒</hi>短羽驟化窮鱗每欲陶<lb/>
冶肺肝耕耘筆硯粗調宫徴以謝陽秋而義有多塗情<lb/>
非一概辭煩轉野意宻彌賖雖途逭如韓遂之書反覆<lb/>
類<hi>集作若</hi>葛洪之紙終無髣髴可得端倪去嵗洛陽獲陪<lb/>
良宴頻趨絳帳累坐青氊況聞懇拒台階請從藩屏舉<lb/>
郄超之幕畫數阮瑀之軍書懸以嘉招刑於善謔何言<lb/>
違阻復賀光隂潼水千波巴山萬嶂接漏天之露雨隔<lb/>
<pb n="KR4h0022_WYG_664-11a"/>
嶓冡之烟霜皓月圓時樹有何依之鵲悲風起處巖無<lb/>
不斷之猿煎嚮義之初心<hi>集作孤</hi>軫懐仁之勁氣竊惟秦<lb/>
鏡當察衛桃一昨伏承擁節浚郊建牙随岸將求捧幣<lb/>
申好裂裳就塗接枚叟之餘光奉鄒生之末座又伏慮<lb/>
旋登殷夢俄奉周畋徴詔已行拜塵無及徘徊失措欝<lb/>
悒誰聊必也華榻長懸簡書無廢即割任安之席堪哂<lb/>
無圖負田叔之鈴可嗟非據伏惟慎安寝膳勉䕶興居<lb/>
早秉信圭速調大鼎至於禱祝實倍等倫半菽思貯於<lb/>
<pb n="KR4h0022_WYG_664-11b"/>
神倉一勺願投於靈海道之云逺更開殷浩之凾書不<lb/>
盡言重灑楊朱之淚攀戀感激不知所裁伏惟俯賜監<lb/>
照謹啓<lb/>
　　　上兵部相公啓<lb/>
商隠啓伏奉指命令書元和中太清宫寄張相公舊詩<lb/>
上石者昨一日書訖伏以賦曠代之清詞宜當時之重<lb/>
徳昔以道均契稷始染江毫今因慶襲韋平仍鐫宋石<lb/>
依於檜井䧟彼椒牆扶持固在於神明悠久必同於天<lb/>
<pb n="KR4h0022_WYG_664-12a"/>
地況惟陋質<hi>集作菲陋</hi>早預生徒仰夫子之文章曽無具體<lb/>
辱郎君之謙下尚遣濡翰空塵寡和之音素乏入神之<lb/>
妙恩長感集格鈍慙深但恐涕洟終班琬琰下情無任<lb/>
戰汗之至<lb/>
　　　上時相啓<lb/>
商隠啓暮春之初甘澤仍降既聞沾足又欲開晴實闗<lb/>
爕和克致豐阜繁隂初合則傅説為霖媚景將開則趙<lb/>
衰呈日獲依恩養定見昇平絶路左之喘牛用驚丙吉<lb/>
<pb n="KR4h0022_WYG_664-12b"/>
無廐中之惡馬以役任安偃仰興居惟有歌詠瞻仰<hi>集作</hi>
<hi>望</hi>闈闥不勝肺肝謹啓<lb/>
　　　上河東公啓三首<lb/>
商隠啓兩日前於張評事處伏覩手筆兼評事傳指意<lb/>
於樂籍中賜一人以備紉補某悼傷已来光隂未幾梧<lb/>
桐半死才有述哀靈光猶存且兼多病眷言息𦙍不暇<lb/>
提携或小於叔夜之男或㓜於伯喈之女檢庾信茍娘<lb/>
之啓常有酸辛詠陶潜通子之詩每嗟漂泊所賴因依<lb/>
<pb n="KR4h0022_WYG_664-13a"/>
徳宇馳驟府庭方思効命旌旄不敢載懐鄉土錦茵象<lb/>
榻石館金臺入則陪奉光塵出則揣麾鉛鈍兼之早嵗<lb/>
志在𤣥門及到此都更敦夙契自安衰薄㣲得端倪至<lb/>
於南國妖姬叢臺妙妓雖有渉於篇什實不接於風流<lb/>
況張懿仙本自無雙曽来獨立既從上將又託英僚汲<lb/>
縣勒銘方依崔瑗漢庭曵履猶憶鄭崇寜復河裏飛星<lb/>
雲間墜<hi>集作堕</hi>月窺西家之宋玉恨東舍之王昌誠出恩<lb/>
私非所宜稱伏惟克從至願賜寢前言使國人盡保展<lb/>
<pb n="KR4h0022_WYG_664-13b"/>
禽酒肆不疑阮籍則恩憂之理何以加焉干冒尊嚴伏<lb/>
用惶灼謹啓<lb/>
　　　二<lb/>
商隠啓某聞周朝貝葉列妙引於王褒梁日枳園灑芳<lb/>
詞於沈約必資乎鴻筆麗藻刻乎真金翠珉然後可以<lb/>
充足人天發揮龍象茍其曖昧即匪莊嚴爰託亨塗夙<lb/>
聞妙喻雖從幕府常在道塲猶恨出俗情微破邪工少<lb/>
二百日斷酒有謝蕭綱十一年長齋多慙王奐仰戀東<lb/>
<pb n="KR4h0022_WYG_664-14a"/>
閤未歸西林近者財俸有餘津梁是念適依勝絶微復<lb/>
經營伏以妙法蓮華經者諸經中王最尊最勝始自童<lb/>
㓜常所䕶持或公幹漳濵有時疾疹或謝安海上此日<lb/>
風波恍惚之間感騐非少今年於此州長平山慧義精<lb/>
舍經藏院特剏石壁五間金字勒上件經七巻既成勝<lb/>
果思託其音伏惟尚書有夫子之文章備如来之行願<lb/>
不逢惠逺已飛廬岳之書未見簡栖便制頭陁之頌是<lb/>
敢右繞三匝仰希一言庶使鵝殿増輝龍宫發色流傳<lb/>
<pb n="KR4h0022_WYG_664-14b"/>
沙界震動風輪報恩於蓮目果脣奪羙於江毫蔡絹伏<lb/>
希道念得降神鋒瞻望旌幢携持碪斧曝身布髪以俟<lb/>
還辭無任懇廹之至謹啓<lb/>
　　　三<lb/>
商隠啓伏奉榮示伏䝉仁恩撰金字法華經記一首正<lb/>
冠薦笏跪捧伏讀聽儀鳳之簫管秪恐曲終對仙客之<lb/>
棊枰仍憂路盡欣榮羡慕造次失常昨者爰託翠珉將<lb/>
翻具夾方資䕶念粗翼標題換骨惟望於一丸剜身止<lb/>
<pb n="KR4h0022_WYG_664-15a"/>
求於半偈豈謂尚書載持夣筆仰拂文星入不二法門<lb/>
住第一義諦儒童菩薩始作仲尼金粟如來方為摩詰<lb/>
鋪舒於無上藻輝於至真而又以七喻之微較五常之<lb/>
典脗然合契永矣同塗既令弟子言詩又與聲聞受<hi>集作</hi>
<hi>授</hi>記一佛出世萬人所望不知孱微何以負荷便當刻<lb/>
之鳥篆置彼龍宮此則吹之以宋玉之風照之以謝莊<lb/>
之月彼則傳之於赤髭疏主示之於白足禪師然後負<lb/>
箒趨門前芻入廐以鈴奴為勸<hi>集作歡</hi>友與車御為良朋<lb/>
<pb n="KR4h0022_WYG_664-15b"/>
冀必從公以謝嘉命過此而往不知所圖下情無任距<lb/>
躍感激歡喜信受之至謹啟<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百六十五<lb/>
</p>
<p>
</p>
  </div>
</body>
</text>
</TEI>
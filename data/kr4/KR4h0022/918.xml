<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百十九</head>
    <p>
<pb n="KR4h0022_WYG_918-1a"/>
欽定四庫全書<lb/>
　文苑英華卷九百十九　　宋　李昉等　編<lb/>
　職官二十七<hi>刺史一</hi>
　　周柱國楚國公岐州刺史慕容寧碑一首<lb/>
　　周兖州刺史廣饒公宇文常碑一首<hi>兖州當作商兖州下同</hi>
　　唐恒州刺史建昌公王義童碑一首<lb/>
　　　周柱國楚國公岐州刺史慕容公神道碑<lb/>
　　　　　　　　　　　　　　　庾　信<lb/>
<pb n="KR4h0022_WYG_918-1b"/>
昔在殷書懋賞周禮議勲諸侯計功大夫稱伐惟師尚<lb/>
父昆吾載寳鼎之銘王命尸臣栒邑傳琱戈之賜故知<lb/>
太上立徳明試以功存有顯爵之榮歿有大名之貴昊<lb/>
天不弔其惟楚國公乎可以旌徳景鍾勒勲彛器式昭<lb/>
盛美載揚洪烈者焉公諱寧字永安昌黎徒河<hi>周書作何</hi>人<lb/>
也都尉㧾六縣之卿名山稱五岳之佐燕太祖文皇帝<lb/>
慕容皝以當世英雄奄有河朔趙之南境且建王城冀<lb/>
之北土仍為興國公既皝之苗裔家世燕陲髙祖侍中<lb/>
<pb n="KR4h0022_WYG_918-2a"/>
使持節都督中外諸軍事太保録尚書北海王慕容超<lb/>
之世蕃屏王室詳之燕録可得稱焉曽祖尚書府君因<lb/>
魏室之難改姓豆盧仍為官族祖仕魏文成皇帝考早<lb/>
亡朝廷以庸勲攸屬恩深追逺保定三年有詔贈柱國<lb/>
將軍少師涪陵郡開國公食邑二千户公禀氣中和降<lb/>
神川岳岐嶷表羈貫之年通禮稱綺紈之嵗夙著竒節<lb/>
幼表大成兄弟分果備知推讓賔客解鈴曾無恡色永<lb/>
安元年太宰尒朱天光魏室滿<hi>疑</hi>輔握兵淮右抗權江<lb/>
<pb n="KR4h0022_WYG_918-2b"/>
南公時任别將便從征伐自是長城碣石必先行陣秦<lb/>
南隴西毎當矢石權<hi>疑</hi>降乘勝莫不前驅策勲行賞常<lb/>
居第一永熈元年補子都督并加鼓節軍儀除桑乾太<lb/>
守轉補都督其年以魏皇西幸奉迎大駕賜封河陽縣<lb/>
開國伯增邑三百户俄遷大中大夫改伯為侯增邑合<lb/>
九百户仍授使持節都督顯州諸軍事顯州刺史四年<lb/>
遷鎭東將軍金紫光禄大夫其年秋河橋之役先登破<lb/>
陣遷為車騎大將軍儀同三司五年沙苑之功加封合<lb/>
<pb n="KR4h0022_WYG_918-3a"/>
前二千户俄授敷州刺史加散騎常侍外深推轂内侍<lb/>
集書十五年授右衞將軍十六年授大將軍後魏元年<lb/>
重授敷州刺史公以先經刺舉固辭不就三年改封武<lb/>
陽郡開國公除尚書僕射職惟贊奏任居封掌分左右<lb/>
之儔兼典舉之選屬以江南阻兵渚宮邊敵軍機警急<lb/>
鋒鏑縱横公奉命星言元戎啓路惣秦人之銳士兼荆<lb/>
户之廣卒水龍競雙刀之勢步竒陳四分之威夷陵既<lb/>
燒黔中方定旋軍反斾解甲休兵其後鳳州内叛成都<lb/>
<pb n="KR4h0022_WYG_918-3b"/>
外絶公又惣督衆軍蒐乗即道兵不血刃並皆擒獲遷<lb/>
其酋豪納其降附皇朝受終文祖革命神宗選賢與能<lb/>
改絃創制爰降冊書授公柱國增邑四千户二年授同<lb/>
州刺史衿帶關輔唇齒秦晉編户殷積邸閤儲峙藩籬<lb/>
是任親賢勿居公建旟作牧褰帷行部六條斯舉百<lb/>
城咸勸三年授公大司寇又以公勲庸特著冊封楚國<lb/>
公食邑一萬户蓋因破万俟仁等於荆陜即其地而封<lb/>
焉逖糾王慝弛張刑政式遏冦虐於是御之以寛猛柔<lb/>
<pb n="KR4h0022_WYG_918-4a"/>
逺能邇然後平之以冲和舜任咎陶不仁者逺晉舉隨<lb/>
㑹羣盜皆奔保定四年授岐州諸軍事岐州刺史沉痼<lb/>
彌留保定五年三月四日薨于私第春秋六十有二詔<lb/>
贈某官諡某公禮也十月庚申葬于洪瀆之川馳綍毀<lb/>
宗客車專道𤣥甲被屬國之兵介士陳輕車之騎克善<lb/>
令終生榮死感嗚呼哀哉經德秉哲體道居貞履貴思<lb/>
冲居盈<hi>一作滿</hi>念損澄波千頃不能變其清濁高墻百仭<lb/>
無以測其汙隆立身行已居安如墜亡躬殉義視嶮若<lb/>
<pb n="KR4h0022_WYG_918-4b"/>
夷至於將畧應變出竒設伏太一風角之占常從星辰<lb/>
之候艛船戰陣之録强弩馳射之書莫不動㑹機神發<lb/>
符雷電梯衝所向地靡百樓之城長㦸所臨野關三門<lb/>
之陣是以斬將搴旗四十三戰尊官厚禄三十七年武<lb/>
彰七德之義謌誦九功之業迹紀庸器之文行昭易名<lb/>
之典昔臧文既殁穆叔稱其立言鄭僑云亡宣尼泣其<lb/>
遺愛德陽青石之墓千年未平板江白虎之碑百代無<lb/>
毀敢因斯義乃作銘曰<lb/>
<pb n="KR4h0022_WYG_918-5a"/>
遼水之東冀州之北既曰都尉兼稱屬國斂氣餘勇雄<lb/>
邊遺則孝實天經忠為令德冠冕世禄羽儀祚𦙍俗被<lb/>
燕丹風漸英藺劬勞行役辛苦行陣勇過溺駿氣踰瓦<lb/>
震王國克生思皇多士温温恭人謙謙君子擁旄仗節<lb/>
出蕃入仕五朝建旟千里時逢改特<hi>疑</hi>名載策勲淮隂<lb/>
召拜昭陽破軍職司刑政獄慎深文沈羊不飲萑盜無<lb/>
聞巴庸薄伐江漢專征軍惣六校兵兼七營運長擊短<lb/>
後實先聲增壘威敵减竈潛兵鐘鳴夜漏晞露朝陽邑<lb/>
<pb n="KR4h0022_WYG_918-5b"/>
里蕭索宅帷荒凉豐碑下柩題凑遷䘮宮臨樗里臺傾<lb/>
孟嘗卜兆戒期逺辰告筮德遺身後名昭殁世館舎長<lb/>
捐泉扄永閉晏嬰悼齊柳莊悲衞風秋北原日没川逝<lb/>
葬田舊頃客土新封淚墮片石劔挂孤松清徽令範千<lb/>
載餘蹤<lb/>
　　　周兖州刺史廣饒公宇文公神道碑<lb/>
　　　　　　　　　　　　　　　前　人<lb/>
唐朝以元凱並進十有六人周室以昭穆先封十有五<lb/>
<pb n="KR4h0022_WYG_918-6a"/>
國發源纂冑葉𣲖枝分開國承家珠聮璧合是用克明<lb/>
俊德思皇多士盛德有後公其裕哉公諱常字子元豫<lb/>
州滎陽人也周宣中興然後樹贒建戚鄭武有國然後<lb/>
保姓受氏荆衡之賦千乗莫敢加兵虢檜之封十城翻<lb/>
為獻邑况復郊門致騎先迎内史之賔南宮旦朝獨識<lb/>
尚書之履祖思慶建威將軍山陽太守建威取曹仁之<lb/>
號可以定名山陽有王暢之賢足觀風俗考頊銀青金<lb/>
紫方於温羡傳祗鎮南征東比於劉𢎞荀顗報功之冊<lb/>
<pb n="KR4h0022_WYG_918-6b"/>
則槐路是儀贈行之典則荆河惟牧公弱齡早惠幼志<lb/>
夙成立必正方言無勦説青衿智勇即埋雲夢之蛇童<lb/>
子仁心已愛中牟之雉始遊庠塾不無儒者之榮或見<lb/>
兵書遂有風雲之志出忠入孝事盡於心脩身立名理<lb/>
窮於性天統三年起義華陽先登廣武浮潛逾沔入渭<lb/>
亂河䝉授永安縣開國男輔國將軍自爾長從太祖入<lb/>
為帳内都督河橋接戰秋水則三月不流洛城揮鋒金<lb/>
墉則一月路斷西京不賔羌戎侵軼城如飛鳥地有伏<lb/>
<pb n="KR4h0022_WYG_918-7a"/>
龍公以金僕裁抽靈鉟蹔舉蜂目已奔狼心遂革遷平<lb/>
東將軍帥都督十五年襲父封魏昌縣開國伯轉大都<lb/>
督魏後三年授使持節車騎大將軍儀同三司黄權受<lb/>
詔嘉其入魏之功竇憲當官賞其平戎之策公之此授<lb/>
勲庸著矣進爵廣饒縣開國公邑五百户保定三年授<lb/>
都羅州諸軍事羅州刺史仍領金州兵馬應接上庸公<lb/>
於文谷路溪澗崢嶸巖崖豁嶮山窮水斷馬束橋飛中<lb/>
垺既開雙城即欵往者申息盡掩江黄無援涔陽極浦<lb/>
<pb n="KR4h0022_WYG_918-7b"/>
亟犯風塵夏首西浮頻遭鋒鏑公以伏波受脤樓船誓<lb/>
衆入横江之陣進下瀬之兵越客文身湛盧終去呉人<lb/>
長鬛艅艎遂逺建德四年授使持節開府儀同大將軍<lb/>
公孫敖下光禄之塞諸葛誕勒丸都之山公之處焉差<lb/>
無慙德四方雜俗天下殊風以君亷能使兼觀察馳傳<lb/>
擁節揚旌持斧既乗騘馬仍被繡衣羣盜累足貴戚斂<lb/>
手鄉亭留宿幸無歸忌之疑公車奏事寧有反支之日<lb/>
是使陽球司𨽻無所申威鮑恢都官因人成事高祖武<lb/>
<pb n="KR4h0022_WYG_918-8a"/>
皇帝以仲春誓衆甲子濟河公仗劔六軍披圖八陣譬<lb/>
彼張遼前鋒而報魏主方之耿弇先戰而待蕭王及乎<lb/>
九州攸同四隩既宅遂得功參勇爵名入司勲授上開<lb/>
府增邑五百户加以舉功行賞推恩分邑兼乘而反光<lb/>
乎譙郡之城載寶而歸照於臨漳之水即日賜姓宇文<lb/>
與國同族婁敬上書於鹿輅項伯舞劔於鴻門公之此<lb/>
榮足為連類以公績著屯險誠貫風霜其年授使持節<lb/>
督東徐州諸軍士事徐州刺史宣政元年授都督南兖<lb/>
<pb n="KR4h0022_WYG_918-8b"/>
州諸軍事南兖州刺史作牧濟河風行於雷澤建旟海<lb/>
岱化被於淮沂䄡帷入境貪殘者解印冕旒從政仁義<lb/>
者郊迎豈直白石開渠青鹽換粟祥雲入境行雨隨軒<lb/>
而已哉在任遘疾薨於方鎮皇甫嵩監御斯牧賢能刺<lb/>
史荀中郎連率此則中興方伯英聲茂實公之有焉詔<lb/>
贈某官諡某公禮也以大象二年十一月十日歸葬於<lb/>
滎陽之某山舊墓九原悽愴趙文子其何言駟馬悲鳴<lb/>
滕成公其已逺若夫勒鼎刋碑銘功頌德陳其令範必<lb/>
<pb n="KR4h0022_WYG_918-9a"/>
在生前嗟乎此之樹碑異乎洙泗之水此之勒石異乎<lb/>
燕然之山嗚呼哀哉乃為銘曰<lb/>
高陽之子少典之孫蒼林逺遘若水遥源公侯復始鐘<lb/>
鼎逾繁承基纂胄建國開藩我壯我武既公既侯緇衣<lb/>
出鄭卿士歸周魚陵北上滎澤東流河移酸棗雨粟陳<lb/>
留祖守南邦考鎮東部兩龜迴印雙虵結綬日察隂風<lb/>
星占長柳是曰世載其名不朽事親之道孝以立身事<lb/>
君之道忠以立仁今君嗣德一此君親如松之茂如竹<lb/>
<pb n="KR4h0022_WYG_918-9b"/>
之筠功參荆棘職主兵戈北臨青嶺南通白波直雲横<lb/>
塞長星渡河陳開沙斷師移竈多舉功行賞封疆受位<lb/>
宫室鏤珪山河分地决勝千里謀深計秘建武功成名<lb/>
連星次建旟濟漯擁節龜䝉既蠶桑土實撫梧桐野無<lb/>
異器河無别風呉亭楚障莫敢彎弓倐忽身世俄然松<lb/>
檟路轉銅魚山迥石馬武侯之廟欒公之社望此高碑<lb/>
悽然淚下<lb/>
　　　唐恒州刺史建昌公王公神道碑<lb/>
<pb n="KR4h0022_WYG_918-10a"/>
　　　　　　　　　　　　　　　楊　烱<lb/>
王氏之先代為佐命秦之霸也則王離滅楚國而三將<lb/>
連衡漢之興也則王陵誅項籍而五侯同拜南陽定命<lb/>
<hi>集作克定</hi>應圖䜟而作司空西晉聿興合謌謡而濟天下昔<lb/>
者伊尹伊陟但保乂於商朝太公桓公唯夾輔於周室<lb/>
蕭何之後居食禄而無聞鄧禹之孫在當塗而不嗣未<lb/>
有夏殷三統金木五遷册命重光軒裘<hi>集作裳</hi>代襲則我<lb/>
瑯琊之郡有冠蓋之里乎建昌之縣有公侯之子乎公<lb/>
<pb n="KR4h0022_WYG_918-10b"/>
諱義童字元稚其先瑯琊臨沂人也永嘉之末徙于<hi>集作</hi>
<hi>於</hi>江外皇運之始遷于<hi>集作於</hi>五陵今為雍州萬年人也<lb/>
祖僧興齊會稽令梁安郡守南安縣開國侯禄位千石<lb/>
珪符五等營室迴於羽儀山河入於盟誓父方賖梁正<lb/>
閤主簿伏波將軍梁安郡守隋上儀同三司以惠和之<lb/>
性<hi>集作德</hi>有文武之才伏波將軍從征等於馬援儀同三<lb/>
司開府均於鄧隲家餘積慶郡不乏賢代臨本州則元<lb/>
賔之父喜形於色繼為本守則張翕之子送<hi>集作迎</hi>者如<lb/>
<pb n="KR4h0022_WYG_918-11a"/>
雲自齊國遜位於梁庭及隋人内禪於皇室夏禹之鼎<lb/>
寶命集於周朝御龍之家世<hi>集作代</hi>禄歸於范氏公台階<lb/>
茂緒昴宿精靈五百歲之賢才一千里之皇佐忠規武<lb/>
節<hi>集作畧</hi>學府詞林元方閨門敬其有德少游鄉里稱其<lb/>
善人實惟清廟之器是曰皇居<hi>集作家</hi>之寶韻諧金石奏<lb/>
虞廷之八音德合珪璋列塗山之萬國黄河一曲之水<lb/>
莫測其源赤城千丈之巖未階其峻羣童忽聚綴帛而<lb/>
引旛旗父老相呼授履而傳兵法隋授左勲衞率非其<lb/>
<pb n="KR4h0022_WYG_918-11b"/>
好也漢東離析海内風塵天子溺於膠船諸侯問於金<lb/>
鼎能扶天下之危者必據天下之安能除天下之憂者<lb/>
必享天下之樂我高祖神堯皇帝就之如日望之如雲<lb/>
發三河之雷電<hi>集作霆</hi>平四海<hi>集作時</hi>之厯象武王之仗黄<lb/>
鉞一月臨於孟津高帝之執朱旗五星會<hi>集作聚</hi>於東井<lb/>
公瞻烏于屋射隼于<hi>集作於</hi>墉陳平則間行而去楚酈生<lb/>
則長揖而歸漢奉符繫組觀軹道之降王偃武脩文見<lb/>
山陽之散馬初拜車騎將軍稍遷右屯衞將軍録有功<lb/>
<pb n="KR4h0022_WYG_918-12a"/>
也考於周典崇德報功稽於春秋策勲舍爵車騎萬隊<lb/>
備凉土之羌戎衞軍千兵掌京師之屯禁于時天下<hi>集作</hi>
<hi>保</hi>初定邊方未輯二十八舍尚有呉越之妖氛一十三州<lb/>
猶積東南之殺<hi>集作反</hi>氣武德四年詔公為江南道招討<lb/>
使皷琴而送受命而行乘使者之輶車掌行人之旌節<lb/>
陸賈至於南海先責尉佗隨何入於九江即徵黥布詔<lb/>
除泉州都督封建昌縣男食邑三百户斗牛星象舜禹<lb/>
精靈境接東甌地隣南越言其寶利則瑇瑁珠璣叙其<lb/>
<pb n="KR4h0022_WYG_918-12b"/>
風俗則丹雞白犬公門容駟馬位列三刀防薏苡之譏<lb/>
嫌絶簡書之流謗豈知<hi>集作直</hi>廣州清節酌貪泉<hi>集作水</hi>於<lb/>
石門合浦神君返明珠於漲海貞觀三年詔還<hi>集作除</hi>散<lb/>
騎常侍行果州刺史授期天帝肇跡人皇南充國之舊<lb/>
都西巖渠之古邑岡巒紛糾天彭雙闕而作門珠貝浮<lb/>
沉<hi>集作沉浮</hi>巴水三迴而成字公入參師友出居方伯金蟬<lb/>
右貂朱旗曲蓋纔臨蜀郡即聞來暮之謌初踐益州已<lb/>
聽中和之樂七年詔遷銀青光禄大夫行恒州刺史西<lb/>
<pb n="KR4h0022_WYG_918-13a"/>
街畢昴北岳恒山天開太一之宫地列并州之鎮境分<lb/>
靈夀魏將樂羊之所封邑對行唐趙王惠文之所築公<lb/>
政成朞月風行萬里鄧晨一郡漢帝稱為主人李廣數<lb/>
年匈奴號為<hi>集作其</hi>飛將行嘗計日郭伋不負於童兒郡<lb/>
異中平王觀無私於任子既導德而齊禮亦勝殘而去<lb/>
殺三禾在殿將拜鄭𢎞兩鴈<hi>集作鷹</hi>隨車坐悲虞國享年<lb/>
若干以十五年冬十一月二十五日薨於洛陽之清化<lb/>
里公家<hi>集作門</hi>傳將相世<hi>集作/代</hi>有忠貞屬離<hi>集作裘</hi>亂之𢎞<lb/>
<pb n="KR4h0022_WYG_918-13b"/>
多值風<hi>集作雲</hi>雷之草昧河宗兩日負鼎而謁成湯渭水<lb/>
七年垂釣而逢西伯將軍再命刺史三遷仲暠欒巴牧<lb/>
人之良翰<hi>集作幹</hi>龎參虞詡將帥之宏規立事於當年揚<lb/>
名於後代兄國卬榖州刺史<hi>二字集作牧下同</hi>弟國稀仁州刺<lb/>
史荆枝擢秀棣蕚生光何止平輿之二龍是為賈家之<lb/>
三虎唐虞之際四岳分居趙魏之間八男為郡公雖勲<lb/>
參締搆位惣班條金友玉昆良田廣宅而能吐食<hi>集作養</hi>
下士倒屣迎賔無笑客之美人有拜賔之童𨽻策名委<lb/>
<pb n="KR4h0022_WYG_918-14a"/>
質善始令終生當封侯克成丈夫之志死而可作無忘<lb/>
事君之道越十六年二月二日葬于<hi>集作於</hi>伊闕縣之萬<lb/>
安山詔賜雜物百段給儀仗往還禮也亭連長樂城枕<lb/>
高都守闕塞者汝寛適伊川者辛有北瞻洛汭尚想元<lb/>
亮<hi>集作凱是</hi>之境東望邢山依然國僑之基夫人楊翟縣君<lb/>
河南褚氏即太常卿楊翟康侯亮之女中書令河南郡<lb/>
公遂良之妹也宋公子之流派<hi>集作𣲖别</hi>褚先生之苗裔𢎞<lb/>
夫人之禮傳淑女之詩有文在手歸於魯國有鳯和鳴<lb/>
<pb n="KR4h0022_WYG_918-14b"/>
適於陳氏邑之石窌縣以封丘夫尊於朝妻貴於室仙<lb/>
人暫别初悲寡鶴之聲寶劔纔分終合雙龍之氣以某<lb/>
年月日薨於某所越某年月日祔<hi>集作於</hi>建昌公之舊兆<lb/>
長子師本太穆神皇后挽郎襲建昌公歴韓王府祭酒<lb/>
岐州司士參軍定州安喜縣令譽聞州里學富丘山以<lb/>
卿子而為郎以象賢而開國朝遊楚澤暮宿燕宫東臨<lb/>
石柱雍為積高之地右會長星唐是中山之邑出遊隣<lb/>
國不以陪臣見朝上謁邦君不以屬官相待洛陽朝覲<lb/>
<pb n="KR4h0022_WYG_918-15a"/>
適見雙鳬東都墓田行悲駟馬以某年月日終於某所越<lb/>
某年月日即陪葬於先兆次子師表左千牛備身遷尚<lb/>
輦直長歴許州臨潁博州堂邑滄州樂陵緜<hi>集作錦</hi>州萬<lb/>
安果州西充五縣令能傳祖業克嗣家聲有言偃之文<lb/>
章兼仲由之政事晨陪紫極繞鈎陳之六星旦奉黄麾<lb/>
屯玉車之千乘至若繁昌土宇魏文帝之墠壇堂邑隄<lb/>
封漢陳嬰之侯國河分九道渤海東臨江𣲖五津崑崙<lb/>
北指莫不愛人以禮為政以德鍾離意之禁暴不用尺<lb/>
<pb n="KR4h0022_WYG_918-15b"/>
刀<hi>集作五兵</hi>公孫述之有神能持五縣次子師𤣥嶲州都督<lb/>
府臺徵縣丞次子師楚䕫州都督府雲安縣令芝蘭有<lb/>
秀羔鴈成行滇北數十尹莫大邛都之縣邑東七百里<lb/>
唯有巫山之峽言其縣職黄<hi>一作䕫</hi>龍入於闕門叙其宰<lb/>
人<hi>集作邑</hi>鸞鳥翔於學舍咸能生盡其孝<hi>集作/養</hi>喪<hi>集作没</hi>盡<lb/>
其哀積粟萬鍾思負米而何<hi>集作可</hi>得榱題三尺泣吾親<lb/>
而不見卜其宅兆麟鳯匝其岡巒陳其簠簋春秋變其<lb/>
霜露思傳舊德式建豐碑戴安道作頌於鄭𤣥蔡伯喈<lb/>
<pb n="KR4h0022_WYG_918-16a"/>
披文於郭泰魏武王讀而稱妙非所望焉夏侯堪見而<lb/>
陋之固其宜也銘曰<lb/>
厥初兮后稷導生人兮知<hi>集無此字</hi>稼穡降及文王精翼日<lb/>
兮衣青光平東遷兮郟鄏晉上賔兮帝鄉秦三將兮繼<lb/>
代漢五侯兮克昌比狼<hi>集作琅是</hi>山兮峻極等淮水<hi>集作海</hi>兮<lb/>
靈長惟祖考兮鼎盛佩金璋兮疊映彼山川兮降靈生<lb/>
玉樹兮青青成張良兮昴宿乘傅説兮箕<hi>集作尾</hi>星出忠<lb/>
兮入孝武緯兮文經陳嘉謨兮制千里摛藻思兮掞天<lb/>
<pb n="KR4h0022_WYG_918-16b"/>
庭有隋兮喪亂土崩兮瓦散皇運兮權輿人神兮攸贊<lb/>
值笙鏞兮變響屬天地兮貞觀河兩日兮事殷井五星<lb/>
兮歸漢帶長劔兮暐曄擁幡旌<hi>集作旗</hi>兮照爛周命兮惟<lb/>
新雲雷兮尚屯控東南兮荒景負江海兮未賔陳禮樂<lb/>
兮命使動輶車兮轔轔用虵符兮澤國頒武節兮山人<lb/>
專一方兮革面重九譯兮稱臣天垂兮星紀地連兮交<lb/>
趾山草樹兮潛移蜃樓臺兮欝起遷合浦兮太守為廣<lb/>
州兮刺史臨漲海兮明珠飲石門兮貪水偘沖天兮八<lb/>
<pb n="KR4h0022_WYG_918-17a"/>
翼代出身兮萬里全蜀兮奥區枕邛笮兮倚巴渝有靈<lb/>
臺兮古跡有充國兮舊都豐貂兮左珥介士兮前驅濬<lb/>
三刀兮持節昌兩日兮剖符降鳴鳩兮大夏騁神馬兮<lb/>
長衢畢昴兮分野蘭堂兮四下漢皇帝兮國都耿將軍<lb/>
兮壇社若恒山兮詔鄧猶朔方兮命賈李北平兮漢飛<lb/>
郭并州兮竹馬瞻太階兮坐躡惜天年兮不假伊天姓<lb/>
兮潁川有美人兮嬋媛桂生兮因地女嫁兮因<hi>集作移</hi>天<lb/>
見乘龍兮奕奕覩飛鳯兮翩翩知蘧瑗兮有禮笑虞邱<lb/>
<pb n="KR4h0022_WYG_918-17b"/>
兮未賢始衘悲兮晝哭終共盡兮千年卜龜謀<hi>集作龜謀應</hi>
兮習吉陳㫖酒兮嘉栗車徒儼兮在門旌斾紛兮竟術<lb/>
循洛橋兮南渡從國門兮右出樹蕭蕭兮有風雲慘慘<lb/>
兮無日指丘陵兮一閉與天地兮相畢悲孝子兮純深<lb/>
孰憂思兮可任訴高天兮泣血蹐厚地兮崩心樹碑兮<lb/>
神道無媿兮詞林歴陽之都兮水没圓嶠之海兮山沉<lb/>
俾外孫兮幼婦生白玉兮黄金<lb/>
　文苑英華巻九百十九<lb/>
</p>
<p>
</p>
  </div>
</body>
</text>
</TEI>
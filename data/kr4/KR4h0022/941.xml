<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百四十二</head>
    <p>
<pb n="KR4h0022_WYG_941-1a"/>
欽定四庫全書<lb/>
　文苑英華卷九百四十二　宋　李昉等　編<lb/>
　職官四<lb/>
　　李少卿條墓誌一首　　張監察衆甫墓誌一首<lb/>
　　王大夫珙墓誌一首　　盧賔客正已墓誌一首<lb/>
　　李賛善墓誌一首　　　常員外墓誌一首<lb/>
　　　朝散大夫守司農少卿賜紫金魚袋隴西縣開<lb/>
　　　　國男李公墓誌銘　　　　權徳輿<lb/>
<pb n="KR4h0022_WYG_941-1b"/>
公諱條字堅後以字為諱淮安靖王贈司空神通之𤣥<lb/>
孫也鹽州刺史孝銳司空之昭也𢎞農太原守璟鹽州<lb/>
之穆也太子太傅贈司徒齊物公之禰也尚書左僕射<lb/>
贈司空復公之兄也代以忠厚而膺爵命勲藉吏部皆<lb/>
冠宗室公秉是慶祉生而朗邁𢎞毅䟽逹方亷孝悌學<lb/>
以遜志文而無害始以門廕叅調三命官至廷尉平<hi>集作</hi>
<hi>評</hi>明清閱實適其輕重改宣城令滿嵗受代縣人以理<lb/>
狀乞留亷車上聞詔可其奏且加大理司直從人欲也<lb/>
<pb n="KR4h0022_WYG_941-2a"/>
縣鄙之南水泉委匯每暑雨流潦<hi>集作淹</hi>輙傷大田公乃<lb/>
峻為之防恱使其衆人就安利稼皆登成大厯中鄜坊<lb/>
節度使表為上介遷監察御史殿中侍御史權䇿畫一<lb/>
以咨之成師足食邉備益固使罷除昭陵臺令貴強㳫<lb/>
貪奸冐法禁公職在充奉露章以聞已<hi>集作已非</hi>為巧言所<lb/>
中坐貶建安尉在途累䟽詞理劘切上覽而直之罪人<lb/>
就誅方議率復屬太夫人棄敬飬貞元初移蘄州長史<lb/>
尋徴還京師執事者銳意引重公亦啓心獻納㑹一人<lb/>
<pb n="KR4h0022_WYG_941-2b"/>
有漢宣共理之歎拜泉州刺史泉人冝之入為宗正丞<lb/>
時卿長與其貳不相能告訐之書紛然交倅<hi>集作文訢</hi>詔公<lb/>
平之皆得其中自後屬籍疑讞顓其聽斷两造以明九<lb/>
族以和九年授果州刺史先是理下無𪠘署官司無令<lb/>
書節用量<hi>集有度字</hi>功經構講聚百堵乃興九章粲然政用<lb/>
樂易人皆輯附居部明年有女道士謝氏白晝上昇優<lb/>
詔嘉異州閭咏嘆十一年以課最陟為司農少卿國泉<lb/>
邦用精力區處利病陳聞靡不纎悉十四年宸心憫雨<lb/>
<pb n="KR4h0022_WYG_941-3a"/>
比屋艱食出其陳陳以活元元又百吏之禄廪以粟易<lb/>
幣則輕重相凖而便於人皆自公發之也公稽覽故志<lb/>
通綀程品嘗獻軍國便冝五章推理道以及人事其他<lb/>
奏議皆附經術有蹇蹇<hi>周易謇</hi>匪躬之操焉渥澤日加方<lb/>
厚其屬任而才命相戾末如之何十五年三月乙已以<lb/>
疾終于勝業里私第享年五十九夫人滎陽鄭氏某官<lb/>
某之孫某官某之女姿操柔明先于公若干年而殁乃<lb/>
者以公之勤追封滎陽縣君其孤曰昌舉進士甲科淑<lb/>
<pb n="KR4h0022_WYG_941-3b"/>
行至性公族稱其有後以其年五月甲寅龜筮襲吉血<lb/>
涕奉䘮祔塟于萬年縣某原先公之兆域以徳輿獲詳<lb/>
踐履俾篆斯文其銘曰昔有靖王愍䇿司空至公父兄<lb/>
亦命三公公族家代車服以庸允矣司農直方懿恭行<lb/>
惟遜悌仕乃亷忠利刄刜鍾輕翰翔風時方大来命則<lb/>
不融桞車遲遲棘人充充如履厦屋歸全舊封圓石篆<lb/>
銘永識于中<lb/>
　　　監察御史清河張府君墓誌銘　前　人<lb/>
<pb n="KR4h0022_WYG_941-4a"/>
君諱衆甫字子初清河人曽祖尚皇海州司馬祖𢎞藝<lb/>
皇兖州曲阜縣令考隠皇淄州司户叅軍早為諸生能<lb/>
以學行自力寛亷而温朴厚而文易居向晦固窮不變<lb/>
故年過耳順而方脫章甫冠惠文示不苟也初為轉運<lb/>
司所辟觧中太常寺太祝轉河南府夀安縣尉罷秩厯<lb/>
年僑居雲陽時以縁情比興䟽導心術志之所之輙詣<lb/>
絶境間以覊旅游京師卿大夫聆其風者方以聲韻屬<lb/>
和不暇㑹淮寧軍帥之始至也脊㨂僚佐求仕於朝朝<lb/>
<pb n="KR4h0022_WYG_941-4b"/>
賢多以君為才辟書荐至俄拜監察御史且為從事讜<lb/>
言幕畫舉無違者徴軍實於廣陵因渉江省家道病沉<lb/>
痼不克復命以建中三年三月日至家而終享年六十<lb/>
八夫人汝南周氏先於君殁其孤曰實曰宇年並孩齓<lb/>
未勝縗絰嵗以某月日權祔焉嗚呼貴仕眉夀或與令<lb/>
徳不并此昔賢所以為歎姑以景行茂實賁于黄泉銘<lb/>
曰<lb/>
洪範之義享用五福展如之人冝荷百禄嘉言婉婉則<lb/>
<pb n="KR4h0022_WYG_941-5a"/>
罔攸伏既鐵其冠亦朱其服浮休沄沄歸全還真喬木<lb/>
荒墳于嗟乎張君<lb/>
　　　御史大夫王公墓誌　　　　常　衮<lb/>
尊主直人則醜正者售禍權侔才忌則害能者構忤况<lb/>
位抗三府勢傾一時天下之事懸在掌握而剛腸立朝<lb/>
鷙鶚横秋<hi>一作瞬</hi>匡拂摩切姦邪是懲至使隂謀恊比承<lb/>
間竊發曖昧摧辱加於大臣公諱鉷太原祁人也昔在<lb/>
𤣥宗之盛外攘獯戎内立制度混一天下圖萬世安至<lb/>
<pb n="KR4h0022_WYG_941-5b"/>
于軍旅征伐府庫賜予聲明羽儀禮文憲則莫不懿鑠<lb/>
震曜龎鴻精備國用荐費闕於經入固宜有卓立大才<lb/>
統集其事公當此時以御史大夫領京兆尹佩帯使印<lb/>
十數焉黜幽陟明考察風俗地征國賦均輸<hi>一作衡</hi>平凖<lb/>
天子六閑上林三官皆緫制之未央前殿離宫下苑亦<lb/>
䕶作焉公以典訓經之文法緯之明察綱之亷平紀之<lb/>
其運也合變隂陽有以鼓其動其宻也至精鬼神不能<lb/>
窺其隙衘䇿害郡之黠鈐鍵多門之蠧裁兆物計億事<lb/>
<pb n="KR4h0022_WYG_941-6a"/>
沛有餘力矣動一節摇百支無所竄情矣故威檢轂下<lb/>
風清關右紅粟氷紈露積朽腐星精雪駟外廐填溢廣<lb/>
靈囿之百里奉祈年之萬春漢家水衡少府錢四十萬<lb/>
至是而過之俾我巍巍之朝四海雄冨丕變於太公之<lb/>
力焉入則轉移大謀出則平决群議天子垂拱於旒扆<lb/>
宰臣髙抗於廟堂時佐輔陳希烈忌公有宰相噐憂在<lb/>
移奪又楊國忠與公權勢相傾事不两立㑹有兇人邢<lb/>
宰<hi>唐書作倖</hi>隂聚姦黨於長安里舎中公以京輔都尉之卒<lb/>
<pb n="KR4h0022_WYG_941-6b"/>
逮捕悉擒詔公與廷尉雜理而希烈洎國忠使法吏以<lb/>
牘背喻風指於兇首引公愛弟銲連坐公具表其狀請<lb/>
自拘於司敗上以罪不相及猶遣使慰厚之而沉猜罔<lb/>
上者宻白而下其書舊制大臣不對理陳寃天寳十一<lb/>
年四月十三日奉氂纓盤水北面拜跪而自裁妻子移<lb/>
𨽻宅于荒服嗚呼歴觀憂國愛君之臣忠信未逹而左<lb/>
右所鞫按成其無狀之罪豈勝言也則王章晁錯納忠<lb/>
漢朝衣冠僇於都<hi>一作東</hi>市家屬徙於合浦古人有言曰<lb/>
<pb n="KR4h0022_WYG_941-7a"/>
刑罰出於身實難自他及之又何害也知我者其天乎<lb/>
公始以茂才異行首於䇿詔凡四佐王官之邑七領憲<lb/>
府之命一至殿省再遷臺郎大司空大司徒各一官族<lb/>
徳政燕國公張說已叙於烈祖之碑夫人河東郡夫人<lb/>
薛氏存與其榮殁與其辱南北萬里流離十年飲恨餘<lb/>
生以存宗祀以大厯三年五月終于某所嗣子稱以不<lb/>
天之釁承覆巢之餘遷逐炎海幽寃霜露家未悔禍慈<lb/>
親㐫歸生人之難無稱之比永惟先君及難塟故有闕<lb/>
<pb n="KR4h0022_WYG_941-7b"/>
泣血忍死獲終哀誠以大厯五年三月二十一日合祔<lb/>
於中書皇考真宅之次相國許昌公嘗感府辟緬然懐<lb/>
舊改贈移寢周於庀䘮有以見京兆知人之明許昌報<lb/>
徳之厚衮追叙遺烈亦門生表墓之禮銘曰<lb/>
知者謀始不能知終明者察㣲昧於數窮任我以事效<lb/>
我以功吉㐫悔吝生乎其中無象無端茫茫蒙蒙伏恨<lb/>
黄墟孰問蒼穹小君從祔松栢来同<lb/>
　　　太子賔客盧君墓誌銘　　　前　人<lb/>
<pb n="KR4h0022_WYG_941-8a"/>
上於大臣存殁優禮若忠厚篤敬勤勞有勲則錫以追<lb/>
命之册延曜耿烈使之昭也大厯五年七月癸酉制故<lb/>
太子賔客盧正已可贈太子少保昔唐虞之際龍作納<lb/>
言咎繇弼刑其在周漢申伯于藩南邦召公宅師東郊<lb/>
四皓輔翼太子公嘗拜蜀郡長史成都尹劔南節度採<lb/>
訪等使大理卿刑部侍郎工部尚書東郡留守太子賔<lb/>
客悉更乎明哲道徳有馨香於前世之臣所任也才難<lb/>
不其然歟公之作鎮也𤣥宗自省方復雍以千官六宫<lb/>
<pb n="KR4h0022_WYG_941-8b"/>
南北軍之從留蜀殆二年矣而元元給輸費苦以公徃<lb/>
典通義唐安二郡以理平遷通州刺史七州採訪禦使<lb/>
課最遂止輦草詔而命之翼勤則黜幽化源以清則群<lb/>
服庶尹執事之人不欺矣糺逖則攝懐亂畧以寧則蠻<lb/>
夷君長異姓侯王從乂矣匡困則資無繇賦既平則鰥<lb/>
寡孤獨廢疾者知所飬矣旌徳訓農禮讓大行則三老<lb/>
孝悌鄉嗇夫知所勸矣公之議刑也先帝以天下初定<lb/>
禁網踈闊朝廷郡國廢革舊章於是草具科條制刑録<lb/>
<pb n="KR4h0022_WYG_941-9a"/>
三卷以成後代法程無爽悔無佚罰矣公之居守也自<lb/>
邊騎入洛三川大殘長樂衞尉悉無官守中臺文書盡<lb/>
成灰燼而白晝大都之中剽吏奪金殺人横道河南尹<lb/>
不能禁公以明恕清汙俗以淳和消沴氣禮新序舊士<lb/>
庻欣欣勤懋郎吏増嚴屯校日引月長四方人大和㑹<lb/>
翼翼之頌復覩于京師矣公之調䕶也儲后方建廸簡<lb/>
首僚以孝友閒博通明道術而保奉之夫大賢濟時而<lb/>
不獨善大才當事而不辭難凡所任遇皆以國之艱急<lb/>
<pb n="KR4h0022_WYG_941-9b"/>
帝所親信而在厥服也始以經明四佐大邑三厯京椽<lb/>
五遷藩鎮三踐臺郎一處右轄再兼中憲以至于九卿<lb/>
元戎師賔居守小司冦冬官卿公字子寛本諱元裕<hi>元裕</hi>
<hi>改名正已查宰相世系表乃以為兄弟二人恐非</hi>以聲恊上之尊穪時方大用<lb/>
優詔改錫焉曽祖君胄虢州叅軍王父貞慶<hi>表作貞松</hi>髙尚<lb/>
不仕烈考履氷厯左補闕皆純古<hi>尚書作純佑</hi>秉哲本經輔<lb/>
行徳類賢續以之長世公含精於天性之道用晦於先<lb/>
物之智洞於學炳于文慈惠而厚汪汪洵洵未嘗簡彛<lb/>
<pb n="KR4h0022_WYG_941-10a"/>
不校其犯禄及踈逺家無長物在貴居陋樂而不更春<lb/>
秋之饗僅致君胙賔客之位適容宴豆漿藿未厭于家<lb/>
食稂莠不充於馬餼及賜告得謝安車東歸天子老臣<lb/>
優游惠飬早逹𤣥理迨茲逾深追贈之年二月既望疾<lb/>
甚不弛冠帯安坐超然越二十一日甲申薨于東都循<lb/>
善里之私第夀七十有九夫人滎陽郡鄭氏禮義風教<lb/>
鄉族宗焉澹忘物遷静與真㑹公一其好尚偕其貴夀<lb/>
亦古人之所難并也公薨之前祀八月七日終年六十<lb/>
<pb n="KR4h0022_WYG_941-10b"/>
有五權厝于新安縣龍澗原近先塋也將祔而定壙有<lb/>
伏泉改卜靳塢北里重岡之陽吉六年二月巳酉乃塟<lb/>
是以緩嗣子前祕書郎兼監察御史翰一身主祀泣盡<lb/>
形遺親友所憂言之感涕永惟先公夫人嘗有升堂之<lb/>
拜纂揚風烈非小子而誰銘曰<lb/>
五侯九伯太公征之大輅龍旂桓公受之子子孫孫勿<lb/>
替引之前人光明我公昭之天子作師我公師之懿徳<lb/>
顯猷永世則之<lb/>
<pb n="KR4h0022_WYG_941-11a"/>
　　　賛善大夫李君墓誌銘　　　前　人<lb/>
太上立徳我咎繇謀之太極至道我老氏明之施于子<lb/>
孫令聞長世盛衣冠於鄉族傳帯礪于侯社西凉有武<lb/>
昭之諡後魏有姑臧之封祚于我唐親則同姓門閥清<lb/>
顯冠於人倫婚姻所仰齊其大也朝位所推滕其長也<lb/>
君諱某字某其先隴西成紀人也曽祖𤣥道皇朝秦王<lb/>
府十八學士給事中銀青光禄大夫常州刺史祖正基<lb/>
皇太子舎人父犯肅宗廟諱皇膳部郎中淄州刺史文<lb/>
<pb n="KR4h0022_WYG_941-11b"/>
章侍從給事黄門官品第三使符至五軍坊司其啓奏<lb/>
殿柱題其名氏並以博學偉才厯位中外藹然聲問揚<lb/>
于家邦公體元精之和得大雅之正入出孝悌而蒸蒸<lb/>
如也恭儉寡過學如不及起詩禮之廢疾通古今之訓<lb/>
注以五經髙第冠名大學而四方諸儒多所質疑是時<lb/>
也𤣥宗在上天下大同分王宗枝以崇藩屏髙選僚友<lb/>
必極時俊非阮渾純粹鄭袤鑒識徐幹之恬淡寡欲匡<lb/>
衡之射䇿甲科則何以處畏慎之地當敬愛之禮故命<lb/>
<pb n="KR4h0022_WYG_941-12a"/>
公叅陜王忠王義王棣王四府藩佐雖天人帝子不出<lb/>
於清禁而井賦田租必㧾於朱邸公守以亷介謹<hi>一有于字</hi>
均節用用或有差終不奉教春秋匪懈夙夜在公行之<lb/>
惟艱不易其操何止攀小山之桂虚望神仙對西園之<lb/>
月空疲讌賞而已開元中御史大夫李商隠按察東都<lb/>
大明黜陟表公清白尤異特拜朝散大夫尋除右衞率<lb/>
府左郎將遷太子右賛善賛三善之徳周禮其難將四<lb/>
率之府晉朝所重風流名士文武兼才輝映崇賢肅清<lb/>
<pb n="KR4h0022_WYG_941-12b"/>
屯騎素懐止足亟請歸閒至于暮年終不得謝嗚呼道<lb/>
不可屈身屈何傷以天寳十四載正月十七日終于東<lb/>
京崇政里之私第享年若干永泰元年二月皇帝以肅<lb/>
宗藩僚清節明著家臣秋賽在先志而不忘中尉夜拜<lb/>
嘆流年之已逝又以子烈憲臣光我多士詔贈曹州刺<lb/>
史旌有徳也夫人滎陽鄭氏明粹柔閒配于君子孝敬<lb/>
感於冬鯉勤儉彰于夜螢先公而終其引盖殯有子二<lb/>
人長曰榮終潤州司功次曰挺前監察御史繼夫人滎<lb/>
<pb n="KR4h0022_WYG_941-13a"/>
陽縣鄭氏輔佐之道冝其家人均飬之徳愛猶已出<hi>一作</hi>
<hi>子</hi>有男曰慶前越州叅軍從夫啓南城之邑随子述東<lb/>
征之賦江海悠然徃歌来哭以大厯三年五月日葬我<lb/>
濟隂守于偃師縣東姑臧公之塋次盖二夫人祔焉挺<lb/>
慶等性與純孝幼承訓奬蒸蒸孺慕合塟于防海變山<lb/>
飛銘石不冺詞曰<lb/>
我之始祖自髙丘兮繼有賢王霸凉州兮冕紱班然<hi>一作</hi>
<hi>然兖冕班</hi>乃公侯兮周之姬姓漢之劉兮卓哉濟隂廣前脩<lb/>
<pb n="KR4h0022_WYG_941-13b"/>
兮懐文抱質能剛柔兮羽陵遺簡誦如流兮介幘單衣<lb/>
從梁逰兮儲宫端士侍銅樓兮長水校尉鳴絳騶兮方<lb/>
期告賜得歸休兮誰謂生涯忽若浮兮先朝宫臣聖眷<lb/>
留兮追命藩守詔書優兮糓也嗣子難也収兮合祔黄<lb/>
腸千萬秋兮<lb/>
　　　叔父故禮部員外郎墓誌銘　前　人<lb/>
魯有先大夫其言立於世春秋謂之不朽儒有今世行<lb/>
之後世以成楷則君子之道不患時之不逢患其道之<lb/>
<pb n="KR4h0022_WYG_941-14a"/>
不顯故賢哲所以啓正宗教盖風於人倫垂之無窮者<lb/>
矣賔客諱無字名某河内温人也曽祖渠州咸安令諱<lb/>
緒王父杞王司馬諱毅皇考慶王文學諱楚珪咸以清<lb/>
明粹和髙爽顯融經術可以致公卿道徳可以居師傅<lb/>
所不至者時之未㑹歟府君即文學之第三子也伯仲<lb/>
叔季嗣世清徳鴻藻振古休聲動時每至徴賢良舉秀<lb/>
才一門擅科半於天下既冠進士擢第其年㧞萃登科<lb/>
補益州新都尉開元十年舉文藻宏麗遂上陳皇王之<lb/>
<pb n="KR4h0022_WYG_941-14b"/>
盛下借周漢之諭稽以洪範九疇天人之統災變之異<lb/>
髙言體大乆而可驗如賈生之論漢也與孫逖同入第<lb/>
二等擢鄠縣尉文融寵幸用事緫領計簿地有不書登<lb/>
下之數者按而籍之乃明割利言辭義激切聞列於二<lb/>
府竟還其令忘已忤權風節獨立秩蒲判入等三等自<lb/>
周隋已来選部率以書判取士海内之所稱服者二百<lb/>
年間數人而已又居其最焉復以常資授萬年尉戢鸞<lb/>
之資摶鷙之用得不夭其性而䘮其真歟然亦筆無凝<lb/>
<pb n="KR4h0022_WYG_941-15a"/>
牘庭絶留訟昊天之荐禍于我家也廬于外壤負填封<lb/>
樹哀過而陽和變慘感逹而猛獸<hi>一作毅</hi>来馴常伯卿尹<lb/>
四方髙士麻弔于郊者匪朝夕而間焉莫不竦嘆而希<lb/>
慕也及禮既外除稱疾而不起朝廷方待以議郎博士<lb/>
辭而求邑除潞州上黨令恬澹推誠薰然化矣故老歌<lb/>
詠洋洋至今入拜起居舎人搜遺求實典册大備撰開<lb/>
元注記三十卷藏在太史除屯田員外郎未㡬轉禮部<lb/>
時天寳改元符瑞紛委郡國所獻月有千計公卿稱賀<lb/>
<pb n="KR4h0022_WYG_941-15b"/>
日奏<hi>闕</hi>　緫裁實難濬發皆麗𤣥宗每賞異因命女史<lb/>
傳冩時省覽焉方將擢居紫垣専統大誥斯文既䘮成<lb/>
命中止以天寳三年十二月二十日薨於西京宣賜里<lb/>
之私第享五十有六故事中書舍人非寵終之職上以<lb/>
心許乆矣特贈此官朝之殊典也以明年正月權厝于<lb/>
少陵之東至上元廣徳之間以長子官在清近加贈工<lb/>
部侍郎太子賔客夫人博陵崔氏徽閒有徳明順合禮<lb/>
逮事舅姑嘗佐明祀歸我不永方春即冥開元十七年<lb/>
<pb n="KR4h0022_WYG_941-16a"/>
終于京師年二十五窆于見子陵生長子侍郎御史著<lb/>
不幸早世繼夫人𢎞農縣太君楊氏大厯九年三月乙<lb/>
卯棄背于所封之邑其年七月已酉安厝于細桞原自<lb/>
廟見至于終堂三十九載冝家之懿範教子之明訓睦<lb/>
親之令徳並載于巳酉之銘生次子𢎞農縣令曽叔子<lb/>
大理評事普季子渭南縣尉魯永惟累世来遷僅二百<lb/>
年封域連岡昭穆相對禮不忘本時又恊吉以大厯十<lb/>
年十月庚午遷祔于𢎞農太君之塋博陵夫人同合焉<lb/>
<pb n="KR4h0022_WYG_941-16b"/>
夫敵已則不厭以子則咸貴若冡嗣既殘於中年元室<lb/>
不歸於先寢豈成兄之志也所以同異均愛前後相從<lb/>
亦承家之順也孝禮則然詢義惟允君子韙之諸孤不<lb/>
天㓜奪嚴訓志以苦立學以慈成克自脩㓗所承罔墜<lb/>
亦既成人重集大釁思飬于下不欲具生血盡而形遺<lb/>
者顧禮而終事也於戯天徳于我叔父以扶濟儒𤣥之<lb/>
道元精委其和太古全其淳徳之厚也知至至之可與<lb/>
㡬知終終之可與存恬然而虚寂然而通識之逹也五<lb/>
<pb n="KR4h0022_WYG_941-17a"/>
禮之宗六樂之奥致廣大而盡精㣲極髙明而道中庸<lb/>
儒之博也包括群有陶融象外燭日月之光華連星漢<lb/>
之昭回文之雄也若因親立愛則忠友過乎悌引進極<lb/>
乎慈奉先追孝則怵愓于時感齊明於夙興靖于位而<lb/>
不以善矜儉于家而不以菲廢先哲之休風遐烈未嘗<lb/>
不蹈其域而冥其㑹也若處之於舜代則肩八元以論<lb/>
道升之於孔門則隨四科而隣聖而位止于上士教淪<lb/>
于衰俗豈非蒼生之不幸耶𤣥風之始絶耶衮積釁少<lb/>
<pb n="KR4h0022_WYG_941-17b"/>
孤恭承憫覆躬誨無倦常至夜分性愚難移猶期日就<lb/>
外傳不得専也諸子不得視也獲漸庻㡬實頼慈奬恩<lb/>
未上報禍已先鍾逺慕何申有懐靡及所踐之職昔所<lb/>
彌綸顧瞻廷除出入哀懼㣲㣲小子夙夜上慙遷神甫<lb/>
臨省䕶摧絶哀以傳實不敢假詞銘曰<lb/>
厥初茫茫輔軒致皇至我義信即官于常開國長羅惟<lb/>
右將軍奄受髙陽惟光禄勲卬卬天水謚曰貞道赫赫<lb/>
黄黄魏之元老乃生司徒啓佑周邦踐華却齊建麾幢<lb/>
<pb n="KR4h0022_WYG_941-18a"/>
戲上賜田自温而遷迨茲十葉松栢芊芊穆處其後昭<lb/>
列其前哀詞具石永世不騫<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_941-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百四十二<lb/>
</p>
<p>
</p>
  </div>
</body>
</text>
</TEI>
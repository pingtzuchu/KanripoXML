<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三十三</head>
    <p>
<pb n="KR4h0022_WYG_033-1a"/>
欽定四庫全書<lb/>
　文苑英華巻三十三　　　宋　李昉等　編<lb/>
　水二<lb/>
　　觀秋水賦一首　　　空水共澄鮮賦一首<lb/>
　　水鏡賦三首　　　　水木有本源賦一首<lb/>
　　水輪賦一首　　　　曲水杯賦一首<lb/>
　　滄浪濯纓賦一首　　水始氷賦一首<lb/>
　　　觀秋水賦　　　　　　　　尹　程<lb/>
<pb n="KR4h0022_WYG_033-1b"/>
采<hi>疑作乗</hi>秋日之逰豫縱竒觀於長川惟秋水之清泚宗<lb/>
大壑而潺湲波浩蕩而不極影澄澈而彌天波沉馬色<lb/>
類真人之雲度岸迷牛影疑織女之河邊柳浸影而如<lb/>
卧萍隨流而似牽鳬帶藻而聲澁魚亂流而水圓晴霞<lb/>
晩鋪如漢江之濯錦夜月初上若纎鈎之映泉乃與斷<lb/>
金之好連璧之友矜壯歳之紅顔怯衰年之白首効淡<lb/>
水之宻契就河濱而置酒惜素節之凋荷歎嚴風之入<lb/>
柳况夫澄淡逶迤涵空冩浄符老君之上善同至人之<lb/>
<pb n="KR4h0022_WYG_033-2a"/>
不競處下不辭其垢濁攻堅豈難乎流盛星光夜照如<lb/>
臨剖蚌之珠菱影朝開似照盤龍之鏡爾乃長波澒洞<lb/>
洪濤汎溢晴天浄而空鮮夏雲臨而峰出照鄒忌之蕞<lb/>
貌鑒陸雲之笑疾遂有感於莊篇託㣲言於拙筆<lb/>
　　　空水共澄鮮賦　　　　　　張嘉貞<lb/>
空之爲象也本乎天水之爲德也本乎泉上善之人方<lb/>
其性真化之客愛其𤣥清虚而隱性含受而無偏因高<lb/>
下而臨照故能共於澄鮮誠大明而盡善實和光如可<lb/>
<pb n="KR4h0022_WYG_033-2b"/>
憐爾其皎潔淸泚空色懸於水底分明昭曠水光積於<lb/>
空上玲玲瓏瓏晶晶液液託九霄如染翠澈千里而含<lb/>
碧㣲風共息含晴影而湛然兩日俱生弔長輝而相射<lb/>
表裏如一容象難尋含泳游鱗若迴陵而上出聮翩度<lb/>
鳥疑戯沙之下沉爲當物將類於迴覆爲是人自惑於<lb/>
闚臨竟未能縷列於疑似分別於空水𤣥之又𤣥羙之<lb/>
逾美<lb/>
　　　水鏡賦<lb/>
<pb n="KR4h0022_WYG_033-3a"/>
利濟者水涵虚者鏡懷朗鑑遇物無心處下流通而不<lb/>
競對淸流則汎濫長游開寶匣則蟠螭孤映汾澮所及<lb/>
泯衆惡而無私銓衡不遺鑒羣才而必正淸汋其味堅<lb/>
貞其質六氣咸用彼得於終亨五材不愆乃取其初吉<lb/>
深則不竭貞能象物浮錦纜而花生映瑶䑓而月出若<lb/>
然者體不自有故受之於金功不自居乃推之於坎昭<lb/>
昭神遇必盡其妍媸泛泛隨流豈懷於舒惨淸必見底<lb/>
明恒照膽壅之則止寧有謝於屯蒙用之則行竟無情<lb/>
<pb n="KR4h0022_WYG_033-3b"/>
於窺鑒臨萬象而皆見總百川而俱㑹隱瑞鵲於光中<lb/>
泛靈查於天外混之不濁含静質而終潔覆之則昏用<lb/>
明道而若昧功雖一致理或殊調乘桴浮海從我者豈測<lb/>
其深賦蒙求徴無欲者以觀其妙納晴天而兩日交麗<lb/>
因紅粉而雙容俱笑既不憚於惠風亦何疲於屢照加<lb/>
以向日冰静澄流玉潔聲名未著覽鶴髪而魂驚功業<lb/>
後時仰龍門而心絶幸君子之惠鑒<hi>疑</hi>庶流同而𣲖別<lb/>
　　　第二　　　　　　　　　　　鄭　繇<lb/>
<pb n="KR4h0022_WYG_033-4a"/>
夫有名之域有象之中惟水能淨惟鏡能空水則無心<lb/>
而皎澈鏡則照膽而幽通遇物斯應匪我求蒙爾其决<lb/>
之則流盈而不闕泛金碧而色潤開玉匣而光發其淸<lb/>
也不同和風其鑒也不同朗月爾乃雲收白日粉拭紅<lb/>
塵拂芰葉而交映抱菱花而獨春直注千里旁通四隣<lb/>
成美惡之𤣥鑒<hi>原闕十一字</hi>　　　　　　　　惜容輝之<lb/>
易晩歎功名之難續况復影圓鳯沼聲激龍門可驚飛<lb/>
於神鵲可摇動於靈鯤同大道之自然合重𤣥之衆妙<lb/>
<pb n="KR4h0022_WYG_033-4b"/>
氷潭洞逹石崖含耀亦由裴楷淸通王戎簡要知之<hi>疑</hi>
類之<hi>疑</hi>意忘疲於屢照<lb/>
　　　第三　　　　　　　　　　賈　曽<lb/>
原夫水能利物鏡以含虚泛鷁攸徃盤龍是居藴靈長<lb/>
而遠蓄懸洞鑒而藏諸其止水也體靜而舒惠風拂而<lb/>
逾益明月來而不如清則徹底蒙紛濯洗朗亦難雜逢<lb/>
昏可合則有分流學海挂影仙䑓映氷壺而洞徹連錦<lb/>
帳以徘徊是用益澄流品取鑒羣材涸鮒思躍飛鷄自<lb/>
<pb n="KR4h0022_WYG_033-5a"/>
猜挹餘波而得潤雖屢照而常開惟兹道也可允孚惟<lb/>
兹務也可長守所以息僥倖之心<hi>疑</hi>杜讒慝之口將座<lb/>
銘之不若雖撲滿而何有士或湮淪時多苦辛願濯纓<lb/>
而未暇思照膽而無因空匪材而濫挹願將此以書紳<lb/>
　　　水木有本源賦　　　　　　高　郢<lb/>
木造天水窮𤣥森森擢千丈之秀汪汪澄萬頃之鮮散<lb/>
而成衆木䟽而爲百川把梓之材備矣江湖之量存焉<lb/>
竊聞源長而下流不竭未見本盛而枝葉先顛志士託<lb/>
<pb n="KR4h0022_WYG_033-5b"/>
以垂隂無假惡木渴者飲而滿腹何求盗泉故樹善於<lb/>
人人懷則甘棠不朽汎愛於衆衆凑則德水長懸方將<lb/>
成不言之蹊廣利渉之路俾出幽之鳥仰喬幹而能遷<lb/>
未濟之人因餘波而可渡鳥豈木之所擇非擇木而不<lb/>
栖人奚水之足鑒亦鑒人而取喻徒聞其移橙渡北不<lb/>
能苞貢於王國導漾之東是以昭回於昊穹木誠戀於<lb/>
南枝常得地而專羙水豈忘於西土乃陵雲而獨崇用<lb/>
不用也非結根之有異高莫高兮將聞源而實同葛藟<lb/>
<pb n="KR4h0022_WYG_033-6a"/>
猶能庇其本江漢所以朝其宗固宜大樹䕃庥而千牛<lb/>
可蔽洪河浸潤而九里旁通寧效有喬而不可休息於<lb/>
其下至廣而不可游泳於其中者哉則有青青弱幹獨<lb/>
秀未立涓涓細流徐清可挹植翰苑以蕭散赴龍門而<lb/>
驚急企樛木之逮下望恩波之流濕<lb/>
　　　水輪賦<hi>以汲引之道成於運輪爲韻</hi>　　　陳　章<lb/>
水能利物輪乃曲成升䧏滿農夫之用低迴隨匠氏之<lb/>
程始崩騰以電散俄宛轉以風生雖破浪於川湄善行<lb/>
<pb n="KR4h0022_WYG_033-6b"/>
無跡既斡流於浪靣終夜有聲觀夫斷木而爲慿河而<lb/>
引箭馳可得而滴瀝輻輳必循乎規準何先何後互興<lb/>
而自契心期不疾不徐迭用而寧因手敏信勞機於出<lb/>
沒惟與日而推移殊轆轤以致功就其深矣鄙桔橰之<lb/>
煩力使自趨之轉轂諒由乎順動盈科每恱於柔隨遠<lb/>
望蹄涔詎有朱殷之色挹兹鱗起終無塗附之期作霖<lb/>
或自於斯干流濕更彰乎就燥回環潤乎嘉榖洊至踰<lb/>
於行潦鈎深致遠沿洄而可使在山積少之多灌輸而<lb/>
<pb n="KR4h0022_WYG_033-7a"/>
各由其道爾其揚清激濁吐故納新輾桃花之活活搖<lb/>
杏葉之鱗鱗一勺每勞於濡軌三材必賴於工人浴海<lb/>
上之朝光升如日御泛江中之夜影重似月輪常虚受<lb/>
以載沉表能圓於獨運低迴而涯岸非阻委曲而農桑<lb/>
是訓惠可周於地利空霑負郭之田材足任於天津多<lb/>
寄臨川之郡池陂無漉畎澮既瀦用能務實勢欲陵虚<lb/>
磬折而下隨毖彼持盈而上善依於當浸稻之時寧非<lb/>
沃壤映生蒲之處相類安車異矣哉俯此溝塍潤於原<lb/>
<pb n="KR4h0022_WYG_033-7b"/>
隰成形必仰乎膏雨屈己且安乎卑濕苟量逺大之功<lb/>
庻無慙於甕汲<lb/>
　　　曲水杯賦<hi>以曲水同醉樂如之何爲韻</hi>　　陸　環<lb/>
麗景云暮歡情柰何水散循環之勢杯浮一勺之多樽<lb/>
爼必呈反本源於抔飲歌鐘合奏起觴飲於流波爾其<lb/>
洋溢折旋從容娛樂觀滴瀝以繚繞將灌注而酬酢袒<lb/>
裘解帶笑沉醉以山頽永日暄風期竭歡於水涸狎翫<lb/>
未己迴環不窮方醴泉之自異念酒池而莫同滿座酡<lb/>
<pb n="KR4h0022_WYG_033-8a"/>
顔盡染桃花之水縁隄芳草尚遺蒲杓之風是以布令<lb/>
如流娛情忽起已控淸流而引滿遂用銷憂而飾喜且<lb/>
異載沉而載浮寧同以水而濟水情符汎愛誤比投醪<lb/>
之時曲辨靈長足見濫觴之始爾乃負舟無力載酒何<lb/>
如波巻每觀其泛蟻鈎深自致乎無魚成禮交歡寧酒<lb/>
流而生禍效竒行恠豈杯度以慿虗所以上下隨波方<lb/>
圓在器念縮茅而自別比浮芥而亦異獻壽終歎於流<lb/>
川如澠倍符於此地已傾壺而揚觶黙爾無諠方枕麴<lb/>
<pb n="KR4h0022_WYG_033-8b"/>
而藉糟塊然復醉想夫飲流畢㑹倒載爲期乗波而潏<lb/>
潏迴疾入曲而悠悠轉遲投轄留賓自有清澄之色汙<lb/>
樽就飲飜疑樸畧之時分巡而小大殊矣遶座而左右<lb/>
流之時也酒且以闌景云暮促愜蘭亭之嘉㑹散陽春<lb/>
之麗曲終已時移但山高而水緑<lb/>
　　　滄浪濯纓賦<hi>以君子澡身及時爲韻</hi>
滄浪之水兮伊楚之濆汗漫蕩漾兮清泠奫淪控三湘<lb/>
之淺浪從大別而派分澄澹清景離披曉雲彼美人兮<lb/>
<pb n="KR4h0022_WYG_033-9a"/>
何其獨商歌以思君覩斯水之洞澈惡吾纓之垢氛將<lb/>
濯其纓亦潔其已逐臣逋客漁翁樵子吟刈楚以激昻<lb/>
詠伐檀而筮仕哀靈均之濯足笑許由之洗耳載泛載<lb/>
浮曷云其已洎夫白日始晞青天收潦千尋湛而見底<lb/>
萬里净而猶掃漾磷磷之淺沙蕩靡靡之纎草縈紆浦<lb/>
漵邐迤洲島興既遠兮情亦閒纓載濯兮身亦澡于彼<lb/>
濯矣伊水之濱于彼澡矣君子之身滌我滓穢去我埃<lb/>
塵且潔净以精㣲又肆志而王神孰與夫澤畔憔悴空<lb/>
<pb n="KR4h0022_WYG_033-9b"/>
見悲於楚客心之憂矣匪興刺於詩人已焉哉士生世<lb/>
兮患於不立朝聞夕死道之所急偶滄浪之且淸豈坎<lb/>
窞之能習易載出處詩稱維縶歳冉冉而不留雖追悔<lb/>
而何及<hi>一有辭字</hi>曰滄浪之水兮徵楚詞臨清漪兮應昌期<lb/>
濯吾纓兮有所思幸我生兮及明時進德脩業兮已矣<lb/>
㧞茅彚征兮良在兹<lb/>
　　　水始氷賦<hi>以律報司寒氷因水結爲韻</hi>
潤下之性有時可凝暑歸寒集陽閉隂升吹寒風之遠<lb/>
<pb n="KR4h0022_WYG_033-10a"/>
派蹙凍雨而成氷俾巨海以息浪胡涓波之足徵北陸<lb/>
隂涸寒泉井冽天吳外摶靈胥自潔含貞抱虚旣瑩且<lb/>
澈斷流而稜稜劍威照日而片片霜切馺坳曲陵湫穴<lb/>
蒼山甕石大冶流鐵圓光而蚌珠可掬朝渉而馬蹄可<lb/>
折既否隔於風雲亦秘藏於魚鱉爾乃命海若戒馮夷<lb/>
連燄絶於火井俾梁成於水湄乗險無替旬日不衰若<lb/>
擁輕絮如積素絲秋令雖終尚占庚辛之色嚴風更肅<lb/>
將奉𤣥冥之司其爲水也則陷其爲氷也則履畜成比<lb/>
<pb n="KR4h0022_WYG_033-10b"/>
玉之壺散作流謙之水柔性是著仙顔是比方稽化而<lb/>
轉疑蓋不知其所以夫其瀑布流湍迸射交攅簷溜承<lb/>
綆垂空凍乾微波煙羃大壑雲漫滴貫珠而呈脆排層<lb/>
巖而召寒至於六尺表竒百丈涵奥䑕北方而可規蠶<lb/>
東夏而禀操堅貞應運度光武而堪竒孝德幽通獻頳<lb/>
鯉以爲報<hi>此下不見因字官韻</hi>始氷之初立冬之日將鑿井望納<lb/>
秩刷室應候司管調律温泉殊沼夏蟲異術閶闔門静<lb/>
瑯琊井溢當腹堅而將藏候朝陽而廼出<lb/>
<pb n="KR4h0022_WYG_033-11a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_033-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三十三<lb/>
</p>
<p>
</p>
  </div>
</body>
</text>
</TEI>
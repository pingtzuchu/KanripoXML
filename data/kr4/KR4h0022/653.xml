<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百五十四</head>
    <p>
<pb n="KR4h0022_WYG_653-1a"/>
欽定四庫全書<lb/>
　文苑英華巻六百五十四　宋　李昉等　編<lb/>
　謝辟署<lb/>
　　為同州張評事謝辟并聘錢啟二首<lb/>
　　為山南薛從事謝辟啟一首<lb/>
　　為東川崔從事謝辟并聘錢啟二首<lb/>
　　為河東公謝相國京兆公啟二首<lb/>
　　為栁珪謝京兆公啟三首<lb/>
<pb n="KR4h0022_WYG_653-1b"/>
　　獻河東公啟二首　　　上尚書范陽公啟三首<lb/>
　　為白從事上陳許李尚書啟一首<lb/>
　　為桂州盧副使謝聘錢啟一首<lb/>
　　劍門寄上路相公啟一首<lb/>
　　代青州掌記謝本府辟啟一首<lb/>
　　　為同州張評事謝辟并聘錢啟<lb/>
　　　　　　　　　　　　　　　李商隠<lb/>
潜啟伏奉榮示伏䝉猥賜奏署今月某日勑㫖授官承<lb/>
<pb n="KR4h0022_WYG_653-2a"/>
命恐惶<hi>一作懼</hi>不知所措某文乖綺繡學乏縑緗負米東<lb/>
郊止勤色養獻書北闕未奉明恩撫京洛之塵素衣穿<lb/>
穴訪江湖之路白髪徘徊大夫榮自山陽来臨沙苑固<lb/>
以室盈東箭門咽南金豈謂搜揚乃加孱𦕈府稱蓮沼<lb/>
慙無倚馬之能地號雲門竊有化龍之勢便居帷幄遽<lb/>
别蓬蒿袁生有望於樵蘇楚子永辭於藍<hi>集作襤</hi>縷刻諸<lb/>
肌骨知所依歸伏惟特賜鑒察謹啟<lb/>
　　　二<lb/>
<pb n="KR4h0022_WYG_653-2b"/>
潜啟錢若干伏䝉仁恩賜備行李重非半两輕異五銖<lb/>
子母相權饑寒頓解細看銅郭徐憶牙籌雖云<hi>集作虞</hi>神<lb/>
有魯褒便恐癖如和嶠辦裝無闕通刺有期感戴之誠<lb/>
不知所喻謹啟<lb/>
　　　為山南薛從事謝辟啟<lb/>
傑遜啟今月某日伏䝉辟奏節度掌書記勑下徒有長<lb/>
裾曽無綵筆初疑誤聽乆乃知歸感激慙惶不知所喻<lb/>
某受天和氣而鮮雄材幸承舊族之華遂竊名場之價<lb/>
<pb n="KR4h0022_WYG_653-3a"/>
頃者湮淪孤賤綿隔音塵其後從事梓潼經塗天漢初<lb/>
筵末席披霧覩天自邇以来懐恩莫極鄭𤣥之腰腹若<lb/>
掛丹青崔琰之鬚眉常存夢寐方思捧持杖屨厠列生<lb/>
徒豈望便上仙舟遽塵蓮府尚書士林圭臬翰苑龜龍<lb/>
方殿大藩將求記室是才子懸心之地詞人効命之秋<lb/>
豈伊踈蕪堪此選擢思曾顔之供養念陳阮之才華自<lb/>
公及私終榮且忝伏以家室憂繫初解山川䟦涉未任<lb/>
須至季秋方離上國撫躬泣下尚遥郭隗之門閉目夣<lb/>
<pb n="KR4h0022_WYG_653-3b"/>
逰已入孔融之座下情無任攀戀銘鏤之至<lb/>
　　　為東川崔從事謝辟并聘錢啟<lb/>
　　　　　　　　　　　　　　　前　人<lb/>
福啟伏奉公牒伏䝉辟署觀察廵官某早辱梯媒獲沾<lb/>
科第吳公之薦賈誼未塞前叨竇融之舉班彪仍當後<lb/>
忝仰觀蓮幕俯度桂科卵翼不自於他門頂踵實非其<lb/>
已物但賫灰粉逺逐旌幢雖有命以酬實無言可謝伏<lb/>
惟俯賜鑒亮<lb/>
<pb n="KR4h0022_WYG_653-4a"/>
　　　二<lb/>
福啟錢若干伏䝉賜備行李竊以白馬從軍青鳬受聘<lb/>
磨文難滅校貫知多陸賈方驗於火花郭况莫矜於金<lb/>
穴感戴之至不任下情謹啟<lb/>
　　　為河東公謝相國京兆公啟<lb/>
　　　　　　　　　　　　　　　前　人<lb/>
某啟今月某日得當道萬安驛狀報伏承遣兵馬使陳<lb/>
朗賫幣帛鞍馬辟召少男者未敢尋盟遽兹聞喜遐瞻<lb/>
<pb n="KR4h0022_WYG_653-4b"/>
闗闥恨乏羽毛伏以自有縉紳誰無交結朋友不全素<lb/>
諾在古殊多父子同受深知當今罕<hi>集作未</hi>見豈期令徳<lb/>
圗於所難男珪曾未成人纔沾下第辨仲謀之菽麥雖<lb/>
則有餘况安石之芝蘭竊將不可忽依太府便厠英僚<lb/>
東吳之咍恐自此始西園之讌未知如何此皆相公以<lb/>
某謬接藩維乆依繩墨克降由衷之信將酬事大之心<lb/>
不然則安得接<hi>集作㧞</hi>童子於舞雩禮諸生於白社身枝<lb/>
獲慶城府知歸感激恩光丁寧教誡永言銘鏤尚昧端<lb/>
<pb n="KR4h0022_WYG_653-5a"/>
倪伏俟簡書来至敝邑則專請張覿評事奉啟狀申陳<lb/>
慕義無窮措辭莫盡攀附惶戰<hi>集作戢</hi>不能究陳謹啟<lb/>
　　　二<lb/>
某啟伏奉榮示伏䝉辟署某第二子前鄉貢進士珪充<lb/>
攝劒南西川安撫廵官并賜公牒舉者某去月得楊侍<lb/>
御書題㣲傳風㫖初如吉夣終謂戱談非不尋思莫得<lb/>
端緒今乃竟詢仲𦙍果降嘉招伸紙發緘悸魂流汗何<lb/>
者某頃居班列已奉陶甄口裏雌黄屢加彫煥胷中雲<lb/>
<pb n="KR4h0022_WYG_653-5b"/>
夣過沐涵濡掀之以順風煖之以愛日兹辰議報不在<lb/>
他門一昨叨裂土田謬分旗蓋適當東道獲事西隣豈<lb/>
望信在言前榮流意外坤維接畛何酬上相之知坎卦<lb/>
成占遂報中男之喜且渠譽乖郄桂名媿謝蘭未學周<lb/>
南召南纔得一科一第縱解問絹不能負薪將何以與<lb/>
先生並行從大夫之後仰塵帷幄佇雜簮纓况襟帶禺<lb/>
同咽喉巴濮求於安撫必也機謀深慮異時莫副虚佇<lb/>
然竊尋史傳所載語父子之間雖石苞獨異石崇而山<lb/>
<pb n="KR4h0022_WYG_653-6a"/>
濤不知山簡亦豈<hi>集作安</hi>敢保其孱陋遽遣退藏但當授<lb/>
以一經訓之大杖庶將寡過以謝明恩染翰銜情封牋<lb/>
寫抱小人多事拜台席以猶賖童子何知上賔階而在<lb/>
即瞻望閽闥死生以之伏惟深賜鑒信謹啟<lb/>
　　　為栁珪謝京兆公啟<lb/>
某啟散兵馬使陳朗至伏奉榮示兼奉公牒伏䝉召署<lb/>
攝成都府恭軍充安撫廵官者師襄鼓缶或近翫人和<lb/>
氏搜珉能無驚物跪受髙命莫知所裁某藏豹不堅雕<lb/>
<pb n="KR4h0022_WYG_653-6b"/>
龍未巧徒承庭訓遂厠人曹比衛家之一兒天懸鵬鷃<lb/>
望鄴中之七子風逸馬牛已忝决科敢思筮仕伏惟相<lb/>
公以仁義禮智信為基構用温良恭儉讓為藩籬堯時<lb/>
則業貫夔龍殷代則道符尹說入秉文教出曜兵權揮<lb/>
神鋒而劒合隂陽述雅誥而筆開造化况天有井絡地<lb/>
稱坤維控三巴百濮之雄帶南詔西山之險人稱奥府<lb/>
帝謂殊藩固已<hi>一作以</hi>廣集豪英用資恭佐玳簮珠履緑<lb/>
水紅蓮成籍籍於淮山致憧憧於燕路若某者徒將慕<lb/>
<pb n="KR4h0022_WYG_653-7a"/>
藺何足望囬又安敢<hi>集作可</hi>拂其塵埃加以冠履伏思相<lb/>
公直以大人頃居班列獲奉恩私羅照乗於驪淵覬歸<lb/>
昌於鳳穴未見其可處之不疑曾不念木朽石頑雕鐫<lb/>
莫就榆瞑豆重性分難移古人所以有以榮為憂受恩<lb/>
如敵斯言之作珪也有焉今月六日辰時輒奉辟書具<lb/>
聞晨省仰承嚴㫖便定行期而又内奮弟兄外誘交友傅<lb/>
翼類虎生角如麟事誠實於顯榮勢莫知其報効尚須<lb/>
旬日方拜旌旄唯當洗心為齋延頸以望持千尋之建<lb/>
<pb n="KR4h0022_WYG_653-7b"/>
木想像瓌姿周萬頃之澄波比量曠度載恩揣已授<hi>集作</hi>
<hi>投</hi>命依仁神之聽之百生如一謹啟<lb/>
　　　二<lb/>
某啟伏䝉榮示賜及前件衣服叚及束絹等謹依處分<lb/>
捧授訖伏以大人自處通班彌脩儉徳田園唯恐蕪沒<lb/>
子弟不免饑寒去春成名首秋歸覲雖才非張載未刋<lb/>
劒閣之銘而志慕胡威敢問荆州之絹豈謂<hi>集作意</hi>相公<lb/>
復以簡書召署筐篚加恩古者贖百里奚纔持五羖誚<lb/>
<pb n="KR4h0022_WYG_653-8a"/>
程不識猶惜一錢况某碌碌無竒庸庸自守敢邀厚幣<lb/>
来自雄藩品目難名珍纎可玩仰李膺之徳尚未登門<lb/>
讀戴聖之書<hi>集作經</hi>已驚潤屋下情無任戴荷悚懼之至<lb/>
謹啟<lb/>
　　　三<lb/>
某啟伏奉榮示令將前件馬及行官延接者某將仕大<lb/>
藩苦無逺道特䝉恩禮曲賜優崇扶以武夫濟之良馬<lb/>
經過燕館將耀於鳴騶夣寐梁園只思於飛鞚感佩之<lb/>
<pb n="KR4h0022_WYG_653-8b"/>
至不任下情謹啟<lb/>
　　　獻河東公啟<lb/>
商隠啟伏奉手筆猥賜奏署某少而孱懦<hi>集作薾</hi>長則艱<lb/>
屯有志為文無資就學雖雜賦八首或庶於馬遷而讀<lb/>
書五車逺慙於恵子契濶湖嶺凄凉路岐罕遇心知多<lb/>
逢皮相昔魯人以仲尼為佞淮隂以韓信為怯聖哲且<lb/>
猶如此尋常安能免矣<hi>集作乎</hi>是以艮背却行求心自處<lb/>
羅含蘭菊仲蔚蓬蒿見芳草則怨王孫之不歸<hi>集作逰</hi>撫<lb/>
<pb n="KR4h0022_WYG_653-9a"/>
髙松則歎大夫之虚位不可終否屬於髙明伏惟尚書<lb/>
春日同和秋霜共冽叔子則九代清徳稚春則七葉素<lb/>
儒君子立言永為周禮正人得位長作嵗星今者初渉<lb/>
將壇始敷賔席射江澳<hi>集作奥</hi>壤潼水名都俗擅繁華地<lb/>
多材雋指巴西則民皆譙秀訪臨卭則客有相如舉纎<lb/>
繳以下𡨕鴻執定鏡而求西子唯所指命便為丹青若<lb/>
某者又安可炫露短材叨塵記室鹽車款叚徒逢伯樂<lb/>
而鳴土鼓迂踈恐致文侯之卧承命知忝撫懐自驚終<lb/>
<pb n="KR4h0022_WYG_653-9b"/>
無喻蜀之能<hi>集作心</hi>但誓依劉之願未獲謁謝下情無任<lb/>
感激攀戀之至謹啟<lb/>
　　　二<lb/>
某啟伏䝉示及賜錢三十五萬以備行李謹依榮示捧<lb/>
領訖伏以古求良材必有禮幣一束芻皆堪貺羙五羖<lb/>
皮未曰輕齎况某跡忝諸生名非前哲尚遥玉帳已賚<lb/>
金錢訪蜀郡之卜人懸之莫竭遇河間之姹女數且難<lb/>
窮未草檄以愈風不執鞭而獲富敢將潤屋且以騰裝<lb/>
<pb n="KR4h0022_WYG_653-10a"/>
戴荷之誠寄諭無地<lb/>
　　　上尚書范陽公啟<lb/>
某啟仰䝉仁恩俯賜手筆將虚右席以召下材承命恐<lb/>
惶不知所措某幸承舊族早預儒林鄴下詞人夙䝉推<lb/>
與洛陽才子濫被交逰而時亨命屯道泰身否成名踰<lb/>
於一紀旅官過於十年恩舊凋零路岐悽愴薦禰衡之<lb/>
表空出人間嘲揚子之書僅盈天下去年逺從桂海来<lb/>
返玉京無文通半頃之田乏元亮數間之屋隘傭蝸舎<lb/>
<pb n="KR4h0022_WYG_653-10b"/>
危託鷰巢春畹將逰則蕙蘭絶逕秋庭欲掃則霜露沾<lb/>
衣勉調天官獲昇甸壤歸惟却掃出則卑趨仰燕路以<lb/>
長懐望梁園而結慮尚書道光士範徳冠民宗愷悌之<lb/>
化既流鎮靖之功方懋竊思上國投技<hi>集作刺</hi>東都及門<lb/>
唯交抵掌之談遂辱知心之契載惟浮泛頻<hi>集作頗</hi>陟光<lb/>
隂豈期咫尺之書終訪蓬蒿之宅感義增氣懐仁識歸<lb/>
便當焚逰趙之簦毁入秦之屩束書投筆仰副嘉招謁<lb/>
謝未閒下情無任感戀之至謹啟<lb/>
<pb n="KR4h0022_WYG_653-11a"/>
　　　二<lb/>
某啟某猥以謏聞仰承嘉命處囊引喻未施下客之能<lb/>
在握稱珍遂忝上卿之列循揣斯乆兢惶不任况尚書<lb/>
學捴百家術窮三略文鋒筆力抉揚馬之懸門劍氣弓<lb/>
聲割韓彭之右地永言賔畫宜在民宗豈意非才旋䝉<lb/>
過聽末至居右既乏相如之譽後来在上終興汲黯之<lb/>
嗟手足分榮里閭交慶行吟花幕卧想金臺未離紫陌<lb/>
之塵已夣清淮之月依仁佩徳白首知歸伏惟俯賜恩<lb/>
<pb n="KR4h0022_WYG_653-11b"/>
察謹啟<lb/>
　　　三<lb/>
某啟絹若干疋特䝉仁恩賜備行李謹依數捧領託嘉<lb/>
命猥臨厚賚仍及捉襟見肘免類於前哲裂裳裹踵無<lb/>
取於昔人感佩恩私不知所喻謹啟<lb/>
　　　為白從事上陳許李尚書啟<lb/>
某啟伏奉公牒辟署節度廵官兼伏奉榮示賜及疋帛<lb/>
等才異當仁事從非望拜受失度跪捧難勝某符彩無<lb/>
<pb n="KR4h0022_WYG_653-12a"/>
竒局量有限徒以杜林外氏學富文華謝朗舉宗皆親<lb/>
儒墨齠年有志壯嵗無名瞻遺構以自驚奉成書而未<lb/>
遂重以零丁屬舋息類非蕃决稚圭之甲<hi>集作射</hi>科則行<lb/>
有違離之苦效敬通之却埽則坐無供養之資徘徊盛<lb/>
時鬰抑衷懇敢思聘召忽賜降臨尚書分戚天家揚輝<lb/>
王國攻文而丹青讓巧論兵而鈎觡慙能頃者言自執<lb/>
金雄推受脤河橋三疊當弟子之輿尸易水一<hi>集作二</hi>城<lb/>
值將軍之下世功深式遏道著綏和中間衛朔拒君邢<lb/>
<pb n="KR4h0022_WYG_653-12b"/>
洺起亂紀侯去國汾晉挻災語其巢穴之間在我封鄰<lb/>
之側而又潜調逺轡宻運良籌輕敵殘人則勇於不敢<lb/>
代謀持重則令在必行今者趙北變風淮南受賜戎麾<lb/>
始至賔驛初開固合大選英髦以充僚屬豈期恩<hi>集作思</hi>
慮遂及孱微賁帛豐盈寓圭重復慈親喜問孀姉號驚<lb/>
姓名遂列於羣英簮笏遽<hi>集作再</hi>光於單緒感深肌骨戴<lb/>
重邱山未伸刺股<hi>集作投刺</hi>之誠已定糜軀之誓伏以乆將<lb/>
栖託兼議扶迎更渉旬時方遂行李漆園之蝶濫入莊<lb/>
<pb n="KR4h0022_WYG_653-13a"/>
周之夣竹林之虱永依中散之身蓮幕含誠金臺結想<lb/>
仰瞻恩顧伏撓精魂謹奉啟陳謝謹啟<lb/>
　　　為桂州盧副使謝聘錢啟<lb/>
戡啟錢若干伏䝉賜備行李謹依數捧領訖多若鑿山<lb/>
積如别藏丙科擢第未全染於桂香盛府從知却自驚<lb/>
於銅臭禮於是重富而可求既不憂貧惟思報徳伏惟<lb/>
俯鑒㣲懇謹啟<lb/>
　　　劒門寄上路相公啟　　　　胡　曽<lb/>
<pb n="KR4h0022_WYG_653-13b"/>
某啟某蓽户庸人荷衣賤子道慙墨妙業媿筆精效枚<lb/>
叟之文章雖憐七發感潘生之嵗月已歎二毛失路腸<lb/>
廻迷邦足刖蟻棲培塿蛙伏潢洿自笑柴愚誰憐参魯<lb/>
尚思逐鹿未分牽羊將趨渙汗<hi>疑作汗漫</hi>之程詎學邯鄲之<lb/>
歩但以才非逈出性乏孤標雖勤側管之窺終類正牆<lb/>
之視有心吐鳳無夣懐蛟不痊曹操之頭虚刺蘇秦之<lb/>
股誠宜世棄敢望時来方嗟碌碌之生忽忝戔戔之幸<lb/>
朽株委地永甘夫子之捐枯骨凝塵豈料昭王之市遍<lb/>
<pb n="KR4h0022_WYG_653-14a"/>
身徳澤滿目恩輝寧止負嵩仍兼戴華既䝉蜀顧敢望<lb/>
秦留即遂面走鹿頭背馳鶉首如昇青昊似入𤣥都不<lb/>
知劒閣之艱豈覺刀州之逺伏惟相公神資重器天縱<lb/>
偉才邦國金城朝廷玉燭文髙庾月詞峻謝山纔見紫<lb/>
髯便居黄閣陶鈞百辟啟沃一人議平吳皓之時雖云<lb/>
推局報破秦堅之日不廢圍碁故能早執化權乆司政<lb/>
柄今則暫辭龍闕来鎮龜城將軍之細栁雖新丞相之<lb/>
鹽梅仍舊不煩壯士自伏雄圗揚麾而氛䘲晨銷按節<lb/>
<pb n="KR4h0022_WYG_653-14b"/>
而妖星夜落劉焉原野昔為累卵之鄉杜宇山河今作<lb/>
覆盆之地曾實慙孤陋叨沐招延鄭驛將窮燕臺漸近<lb/>
那能倚馬妄竊攀龍仰天上之程途已親台席指人間<lb/>
之岐路尚感客星披霧非遥拜塵在即無任<lb/>
　　　代青州掌記謝本府辟啟　　顧　雲<lb/>
某啟今月日衙前虞候某乙賫到簡牒伏䝉召署節度<lb/>
掌書記者伏以記室司存雄藩重務吳中草檄始召陳<lb/>
琳鄴下裁牋方徴阮瑀咸持彩茟以掌軍書况地控全<lb/>
<pb n="KR4h0022_WYG_653-15a"/>
齊封連巨浸有外夷之琛賮多土貢之賦輿假道既繁<lb/>
飛章亦衆永言斯任宜委髙才且某徒效聚螢未嘗吐<lb/>
鳳讀傳而雖云成癖為文而未見愈風忽辱簡書遽䝉<lb/>
辟召捧函增懼撫已知歸遐想膺門已積糜軀之志仰<lb/>
瞻龍節空懐拜賜之誠<lb/>
　<lb/>
　<lb/>
　<lb/>
<pb n="KR4h0022_WYG_653-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百五十四<lb/>
</p>
<p>
</p>
  </div>
</body>
</text>
</TEI>
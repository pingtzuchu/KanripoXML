<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百七十一</head>
    <p>
<pb n="KR4h0022_WYG_371-1a"/>
欽定四庫全書<lb/>
　文苑英華巻三百七十一　宋　李昉等　編<lb/>
　紀述二<lb/>
　　金剛經報應述一篇　　甘露述一篇<lb/>
　　表醫者郭常一篇　　　陸歙州述一篇<lb/>
　　牧守竟陵因遊西塔著三感說一篇<lb/>
　　國學官書一篇　　　　書何易于一篇<lb/>
　　　金剛經報應述<hi>并序</hi>　　　　　獨孤及<lb/>
<pb n="KR4h0022_WYG_371-1b"/>
洪州牧刑部尚書兼御史大夫魏公身挂𤣥冕心㝠真<lb/>
如昔常奉般若法以𢎞正見雖顛沛造次心與經俱十<lb/>
有若干年矣皇帝中元年冬十月車駕有避狄之師百<lb/>
僚蒼黄南馳商於公為盗所攘而亡其經其往也匪家<lb/>
之念唯經是悼行與其獲七寳也寧見經生與其亡四<lb/>
句也寧捨身明年王正月大駕返正公為京兆尹痛𢎞<lb/>
誓之未從也則唯書籍是圖求經於𤣥法寺之藏藏人<lb/>
以送公發函披巻乃商於所亡之本也問守藏云<hi>集無云字</hi>
<pb n="KR4h0022_WYG_371-2a"/>
亦曰不知其所自而能得公瞻禮悲喜捧持而泣然後<lb/>
知精專感逹故隨心而至昭報肹蠁其疾若答顧謂孟<lb/>
子太常博士友順志之或曰得與䘮偶然爾何必謂誠<lb/>
感乎及對曰誠於此者形於彼故出其言善千里之外<lb/>
應之此以仁義忠信感於物者也况第一義諦超貫仁<lb/>
義自在慧力不啻忠信則因發而果從心誠而經還是<lb/>
法味幽賛非思議所及豈佛以般若之雨啓公善牙使<lb/>
因相以次<hi>集無次字</hi>獲願進啓<hi>集作/登</hi>乎無願之法<hi>集作法之</hi>法歟<lb/>
<pb n="KR4h0022_WYG_371-2b"/>
不然何心境𤣥合若律呂相召嵗在乙酉公以異見告<lb/>
及跪而述之曰上士勤道精應<hi>集作誠</hi>若馳願形於心報<lb/>
亦隨之至感無礙經斯來歸䕶公身田俾公斷疑公之<lb/>
善根疇可度思<lb/>
　　　甘露述　　　　　　　　　歐陽詹<lb/>
甘露述昭孝徳也貞元壬申嵗福州福唐縣尉清源莆<lb/>
陽<hi>集作田</hi>邑人濟南林公瓉太夫人終公每一痛至水漿<lb/>
不入口或三日或五日内外羸憊殆至殞滅癸酉嵗將<lb/>
<pb n="KR4h0022_WYG_371-3a"/>
與先府君脩合葬之禮公之於親事存既竭其力送終<lb/>
思盡其勤曰含襚品章則有王度不敢越也塋域固䕶<lb/>
實在我功當懇而行之於是躬開坎室自埏塼甓與兄<lb/>
弟手攻肩負以鑿以築雖率情性而無愆法度不違曲<lb/>
<hi>集作典</hi>禮而有異常儀載考載理而未之窆春三月五日<lb/>
忽異氣自天氛氲下蒙非雲非煙羃羃綿綿綵耀光鮮<lb/>
馨香馥然起朝及暝徘徊不散先是繞壠已栽松栢洎<lb/>
曙枝葉間遍懸露滴其滴齊大如梧子公竒之與兄弟<lb/>
<pb n="KR4h0022_WYG_371-3b"/>
及鄉人時相慰者而嘗之其味甘異於人間所甘之味<lb/>
日漸髙不銷不晞轉堅轉明瑩然如珠<hi>集作珠相</hi>鏗然玉聲<lb/>
如是者三日覩者争取或食或翫噫天㝠㝠其間蓄靈<lb/>
地陳陳其間蓄神靈無形神無身無形無言無身無聲<lb/>
苟有可褒以物而旌苟無可褒物不虚行其徳常其物<lb/>
常其徳稀其物稀予聞甘露之説莫覿甘露之實其為<lb/>
稀也不亦甚乎今天為公而降公之徳豈常徳與况殊<lb/>
香啓途異彩相宣凝結<hi>集作豐</hi>珠圓光明月翻况堅者哉<lb/>
<pb n="KR4h0022_WYG_371-4a"/>
<hi>八字集作向日翻堅者哉</hi>則其至誠所招又多矣予執吊禮幸獲而<lb/>
見珍聳不足遂為之述<lb/>
　　　表醫者郭常　　　　　　　沈亞之<lb/>
郭常者饒人業醫居饒中以直徳信饒江其南導自閩<lb/>
<hi>集有其南二字</hi>頗通商外夷波斯安息之貨國人有轉估于饒<lb/>
者病且亟歴請他醫莫能治請常為診曰病可去也估<lb/>
曰誠能生我我酬錢五十萬常因舍之先以針火雜治<lb/>
導其血闗然後輔以竒藥誡曰第槖慮塊居月餘估稱<lb/>
<pb n="KR4h0022_WYG_371-4b"/>
愈欲歸常所許財常不聽估曰先生以為寡歟常曰不<lb/>
也吾直吾之藥計吾之功不能損千錢而<hi>一作令</hi>所受非<lb/>
任反禍耳卒不内人以常為詐而責常常曰夫販賈之<lb/>
人細度而狹見終日譽集<hi>一作希售</hi>𣙜買計量於毫銖之間<lb/>
所入不能補其望今暴奪之息財五十萬則必追恡鬱<lb/>
惋寧能離其心且藥加於人病新去而六腑方憊復有<lb/>
悒然之氣自内而伐即不可救奈何彼方有疾時知我<lb/>
能治而告我我幸免之因利其財又使其死是獨不畏<lb/>
<pb n="KR4h0022_WYG_371-5a"/>
為<hi>集無為字</hi>不仁而神可欺者吾何敢歟沈亞之曰仲尼盖<lb/>
言我未見好仁者惡不仁者而後學之徒未聞明好惡<lb/>
豈其言之憤不足畏邪今世或有邦有土之臣專心聚<lb/>
歛殘割饑民之食以恣所欲忍其死而不愧受刑辱而<lb/>
無恥是亦不仁甚矣終無有惡者若<hi>集無若字</hi>郭常之賤而<lb/>
行之又焉得不稱於當時哉<lb/>
　　　陸歙州述　　　　　　　　李　翺<lb/>
呉郡陸傪公佐生于世五十有七年明於<hi>集作于</hi>仁義之<lb/>
<pb n="KR4h0022_WYG_371-5b"/>
道可以化人倫厚風俗者餘三十年連事觀察使觀察<lb/>
使不能知退居于田者六七年由侍御史入為祠部員<lb/>
外郎二年出刺歙州卒于道貞元十八年四月二十八<lb/>
日也凡人之所不能窮者必準<hi>集作推</hi>之於天天之注膏<lb/>
雨也人之心以為生旱苖然也雨與苖運相違或雨于<lb/>
海或雨于山旱苖不得仰其澤唯人也亦然天之生俊<lb/>
賢也人之心以為拯顦顇之人然也賢者與顦顇之人<lb/>
時不合或死于野或得其位而道不能行顦顇之人不<lb/>
<pb n="KR4h0022_WYG_371-6a"/>
得被其惠膏雨之降也適然唯賢者之生時也亦然運<lb/>
相合旱苖仰其澤顦顇之人賴其力傅說甘盤尹吉甫<lb/>
管夷吾之類也時弗合膏雨降雖終日賢哲生雖比肩<lb/>
旱苖之不救百姓之弗賴顔子子思孟軻董仲舒之類<lb/>
也故賢哲之生自有時百姓之賴其力天也不賴其力<lb/>
亦天也嗚呼公佐之官雖列<hi>集作升</hi>于朝雖刺于州其出<lb/>
外<hi>集作入</hi>始二年道之不行與居于田時弗差也公佐之<lb/>
賢雖曰<hi>一作日</hi>聞已其徳行未必昭昭然聞于天子公佐<lb/>
<pb n="KR4h0022_WYG_371-6b"/>
是以不得其職出刺一州又短命道病死天下之未蒙<lb/>
其徳固宜然則天之生君也授之以救人之道不授之<lb/>
以救人之位如膏雨之或雨于海或降于山旱苖之不<lb/>
沭其澤者均也故君子不得其位以行其道者命也其<lb/>
亦有不足於心者耶得是道者窮居于野非所屈冠冕<lb/>
而相天下非所伸其何有不足於心者耶<lb/>
　　　牧守竟陵因遊西塔著三感說<lb/>
　　　　　　　　　　　　　　　周　愿<lb/>
<pb n="KR4h0022_WYG_371-7a"/>
古人之文有旌物而為者謌功而為者詭時而為者感<lb/>
舊而為者旌物謚也謌功形也詭時詐也感舊情也若<lb/>
乃折裂金石騷牢鬼神莫尚乎感也予所作者其感舊<lb/>
耶客曰何謂也愿與百越節度使扶風馬公曩時俱為<lb/>
南海連率隴西李公復從事公詔移滑臺扶風公洎予<lb/>
又為幕下賔從容兩地七改星火今扶風公勲庸滿世<lb/>
文翰飛走續鎮南海作民父母而愿才貌單薄亦為刺<lb/>
史繇是二客雙鯉殷勤於楚越隴西短齡閲川而物故<lb/>
<pb n="KR4h0022_WYG_371-7b"/>
予感一也隴西先人諱齊物被大徳嘗為竟陵郡守公<lb/>
生於守之日故名復嗚呼愿以散拙忝公先人之州往<lb/>
為子僚今刺父郡悲夫隴西也歌鍾燼滅於池舘九原<lb/>
極零乎薤露其感二也愿頻嵗與太子文學陸羽同佐<lb/>
公之幕兄呼之羽自傳竟陵人當時羽説竟陵風土之<lb/>
美無出吾國予今牧羽國憶羽之言不誣矣扶風公又<lb/>
愿於羽者也代謂羽之出處無宗祊之籍始自赤子洎<lb/>
乎冠嵗為竟陵苾蒭之所生活老奉其教如聲聞辟支<lb/>
<pb n="KR4h0022_WYG_371-8a"/>
以尊乎竺乾聖人也羽字鴻漸百氏之典學鋪在手掌<lb/>
天下賢士大夫半與之遊加以方口諤諤坐能諧謔世<lb/>
無奈何文行如軻所不至者貴位而已矣噫我州之左<lb/>
有覆釡之地圓似頂狀中立塔廟篁大加臂碧籠遺形<lb/>
盖鴻漸之本師像也悲歟似頂之地楚篁繞塔塔中之<lb/>
僧羽事之僧塔前之竹羽種之竹視天僧影泥破竹枝<lb/>
筠老而羽亦終予作楚牧因來頂中道場白日無羽香<lb/>
火遐歎零落衣摇楚風其感三也是為三感說七言詩<lb/>
<pb n="KR4h0022_WYG_371-8b"/>
以詩以語陳事扶風公覧三感之説豈得不酸涕濕目<lb/>
以著詞致於塔下冠愿鄙章之首耶<lb/>
　　　國學官事書　　　　　　　周　墀<lb/>
國學官郭彪之太原人幼即攻儒家書後得大通周公<lb/>
孔子旨奥又能明百家流落之言樂苦躬自養不愛苟<lb/>
受禄宰相聞以東國學風醨久學者不得官其中皆以<lb/>
豪人使授業者迷徑<hi>一作經</hi>顓業者墮心元和七年詔彪<lb/>
之為國學助教彪之承詔而來拜祭酒司業已即詣學<lb/>
<pb n="KR4h0022_WYG_371-9a"/>
乃家于學焉役馬一疋左右勞一二人大笈一給用生<lb/>
具以實其間彪之身脩而貌古性不合俗尚首冠獸皮<lb/>
服用麻衣褒製襕袖濶帶髙覊履大屣至如禮公卿大<lb/>
夫亦是好飲流水茹野蔬與松栢之英不苟味膳又樂<lb/>
飲酒人有見者必寘酒於前始飲即周告四座曰酒以<lb/>
龢神熙性節之則經縱之則撓固不可為俗主酌挹授<lb/>
之禮命飲者自厭欲彪之盈引三爵而罷每凌爽詣論<lb/>
堂坐髙昧召七學諸生居不施廣裀長席俾隣臂而座<lb/>
<pb n="KR4h0022_WYG_371-9b"/>
澄震聲音分析典訓至於一詞間咸以俗理引諭了入<lb/>
於諸生心胸中使䝉者縱歴千萬日亦不失其來由是<lb/>
得諸生每嵗累及薦擢于有司彪之禄給矜孤餘即謀<lb/>
買居于山泉間蔽掩其光明嗟乎時畏奪禄分鄰者衆<lb/>
矣不然何不聞斯人于天子左右必翼颺君徳倣治古<lb/>
道使今之時奮為虞夏殷周之風賢者昌不肖者藏公<lb/>
侯康而百姓康噫公侯卿大夫黙於明者又無由得通<lb/>
九重聞徹天子聰明彪之内樂遺聞於上以得安性墀<lb/>
<pb n="KR4h0022_WYG_371-10a"/>
元和十年徳彪之道於國學仰其風嘉國學得其官又<lb/>
憤遺斯人于盡諫位因書其事作國學官書<lb/>
　　　書何易于　　　　　　　　孫　樵<lb/>
何易于嘗為益昌令縣距刺史治所四十里城嘉陵江<lb/>
南刺史崔朴嘗乗春自上游多從賔客歌酒泛舟東下<lb/>
直出益昌旁至則索民挽舟易于即自腰笏引舟上下<lb/>
刺史驚<hi>文粹有呌字</hi>問狀易于曰方春百姓不耕即蠶隙不<lb/>
可奪易于為屬令當其無事可以充役刺史與賔客跳<lb/>
<pb n="KR4h0022_WYG_371-10b"/>
出舟偕騎還去益昌民多即山樹茶利私自入㑹鹽鐵<lb/>
官奏重𣙜筦詔下所在不得為百姓匿易于視詔曰益<lb/>
昌不征茶百姓尚不可活矧厚其賦以毒民乎命吏剗<lb/>
去吏争曰天子詔所在不得為百姓匿今剗去罪愈重<lb/>
吏止死明府公寧<hi>集無寧字</hi>免竄海裔<hi>集無裔字</hi>耶易于曰吾寧<lb/>
愛<hi>集作愛</hi>一身以毒一邑民乎亦不使罪蔓爾曹即自縱<lb/>
火焚之觀察<hi>文粹作風</hi>使聞其狀以易于挺身為民卒不加<lb/>
劾邑民死䘮子弱業破不能具葬者易于輙出俸錢使<lb/>
<pb n="KR4h0022_WYG_371-11a"/>
吏為辦百姓入常賦有垂白僂杖者易于必召坐與食<lb/>
問政得失庭有競民易于皆<hi>文粹作輙</hi>親自與語為指白枉<lb/>
直罪小者勸大者杖悉立遣之不以付吏治益昌三年<lb/>
獄無繫民民不知役改綿州羅江令故<hi>文粹作其</hi>治視益昌<lb/>
是時故<hi>文粹無故字</hi>相國裴公刺史<hi>文粹作出鎮</hi>綿州獨能嘉易<lb/>
于治嘗從觀其政導從不過三人其察<hi>集作全</hi>易于㢘約<lb/>
如此㑹昌五年樵道出益昌民有能言何易于治狀者<lb/>
且曰天子設上下考以勉吏而易于考止中上何哉樵<lb/>
<pb n="KR4h0022_WYG_371-11b"/>
曰易于督賦如何曰止請貸<hi>集作常</hi>期不欲堅<hi>集作𦂳</hi>繩百<lb/>
姓使賤出粟帛督役如何曰度支費不足遂出俸錢冀<lb/>
優貧民饋給往來權勢如何曰傳符外一無所與擒盗<lb/>
如何曰無盗樵曰予居長安中<hi>文粹有十年字</hi>嵗聞給事中校<lb/>
考則曰某人為某縣得上下考某人由上下考得某官<lb/>
問其政則曰某人能督賦先期而畢某人能督役省度<lb/>
支費某人當道能得往來逹官為好言某人能擒若干<lb/>
盗縣令得上下考者如此邑民不對笑去樵以為當世<lb/>
<pb n="KR4h0022_WYG_371-12a"/>
在上位者皆知求財為功<hi>集作切</hi>至如緩急補吏則曰吾<lb/>
患無以共治膺命舉賢則曰吾患無以塞詔及其有知<lb/>
之者何人哉繼而言之使何易于不有得於生必有得<lb/>
於死者有史官在<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_371-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百四十六</head>
    <p>
<pb n="KR4h0022_WYG_346-1a"/>
欽定四庫全書<lb/>
　文苑英華巻三百四十六　宋　李昉等　編<lb/>
　愁怨<lb/>
　　怨四首　　　　　　棄婦一首<lb/>
　　苦婦一首　　　　　緑珠篇一首<lb/>
　　飛鷰篇一首　　　　春女歌一首<lb/>
　　静女歌一首　　　　情人玉清歌一首<lb/>
　　盧姬篇一首　　　　䔄草春一首<lb/>
<pb n="KR4h0022_WYG_346-1b"/>
　　鄭櫻桃歌一首　　　絶纓歌一首<lb/>
　　李夫人一首　　　　鄭姬歌一首<lb/>
　　長恨歌一首<lb/>
　　　姬人怨　　　　　　　　　江　總<lb/>
天寒海水慣相知空床明月不相冝庭中芳桂憔悴葉<lb/>
井上踈桐零落枝寒燈作花羞夜短霜鴈多情恒結伴<lb/>
非為隴水望秦川真置<hi>前篇作至</hi>思君腸自斷<lb/>
　　　姬人怨服散篇<lb/>
<pb n="KR4h0022_WYG_346-2a"/>
薄命夫婿好神仙避<hi>類聚作逆</hi>愁髙飛向紫煙金丹欲成猶<lb/>
百錬玉酒新熟㡬千年妾家邯鄲念<hi>類聚作好</hi>輕薄時逢<hi>類聚</hi>
<hi>作時忿</hi>仙童一丸藥自悲行處緑苔生何悟啼<hi>前篇作不悟悌</hi>多<lb/>
紅粉落莫輕年少<hi>類聚作小婦</hi>狎春風羅韈也知<hi>類聚作得</hi>歩河<lb/>
宫雲車欲駕應相<hi>前篇作冝</hi>待羽衣未去幸湏<hi>前篇作華胥</hi>同不<lb/>
學蕭史還樓上㑹逐<hi>前篇作與</hi>姮娥戱月中<lb/>
　　此巻英華二百五十六巻與此巻皆重出前已削<lb/>
　　去其江總姬人怨二詩本集及藝文類聚共是一<lb/>
<pb n="KR4h0022_WYG_346-2b"/>
　　篇今題目既有増减當以英華為正分為二首<lb/>
　　　閨怨篇　　　　　　　　　前　人<lb/>
寂寂青樓大道邉紛紛白雪綺忩前池上鴛鴦不獨自<lb/>
帳中蘇合還空然屏風有意障明月燈火無情照獨眠<lb/>
遼西水凍春應少薊北鴻來路㡬千願君闗山及早度<lb/>
念妾桃李片時妍<lb/>
　　　後庭怨　　　　　　　　　王　諲<lb/>
君不見紅閨少女端正時夭夭桃李仙容姿幸得君王<lb/>
<pb n="KR4h0022_WYG_346-3a"/>
憐巧笑披香殿裏薦蛾眉蛾眉雙雙人共進常恐妾身<lb/>
從此擯甄妃<hi>一作后</hi>為妬出層宫班女因猜下長信長信<lb/>
宫門閉不開昭陽歌吹風送來夣中魂魄猶言是覺後<lb/>
精神尚未廻念君嬌愛無終始使妾長啼後庭<hi>一作宫</hi>裏<lb/>
獨立毎㸔斜日盡一坐直至孤燈死秋日聞蟲翡翠簾<lb/>
春晴照靣鴛鴦水紅顏舊來花不勝白髪如今雪相似<lb/>
傳聞紈扇思<hi>一作恩</hi>未歇預想蛾眉上初月如君貴偽不<lb/>
貴真還同棄妾逐新人借問南山松葉意何如此砌槿<lb/>
<pb n="KR4h0022_WYG_346-3b"/>
花新<lb/>
　　　棄婦詞　　　　　　　　　前　人<lb/>
古人雖棄婦棄婦有歸處今日妾辭君辭君欲何去本<lb/>
家零落盡慟哭來時路憶昔未嫁君聞君甚周旋及與<lb/>
同<hi>一作君</hi>結髪值君適幽燕孤魂託飛鳥两眼如流泉流<lb/>
泉咽不燥萬里闗山道及至見君歸君歸妾已老物情<lb/>
棄衰賤新寵方妍好拭淚出故房傷心劇秋草妾已顦<lb/>
顇捐<hi>一作貌</hi>羞將舊<hi>一作故</hi>物還餘生欲有寄誰肯相留連<lb/>
<pb n="KR4h0022_WYG_346-4a"/>
空床對虛牖不覺塵埃厚寒水落芙蓉秋風堕<hi>一作脆</hi>楊<lb/>
栁記得初嫁君小姑始扶床今日君棄妾小姑如妾長<lb/>
廻頭語小姑莫嫁似兄夫<lb/>
　<hi>右棄婦辭李白集中亦有之比顧况甚詳未知竟誰作今註於後古來有棄婦棄婦有歸處今日妾辭君</hi>
　<hi>辭君遣何去本家零落盡慟哭來時路憶昔未嫁君聞君却周旋綺羅錦繡叚有贈黄金千十五許嫁君</hi>
　<hi>二十移所天自從結髪日未㡬離君緬山川家家盡歡喜孤妾長自憐幽閑多怨思盛色無十年相思若</hi>
　<hi>循環枕席生涙泉流泉咽不噪獨夣闗上道及此見君歸君歸妾已老物華悪衰賤新寵方妍好掩淚出</hi>
　<hi>故房傷心劇秋草自妾為君妻君東妾在西羅幃到曉恨玉貌一生啼自從離别乆不覺塵埃厚常嫌瑇</hi>
<pb n="KR4h0022_WYG_346-4b"/>
　<hi>瑁孤猶羡鴛鴦偶嵗華逐霜霰賤妾何能久寒沼落芙蓉秋風散楊栁以此顦顇顔空持舊物還餘生欲</hi>
　<hi>何寄誰肯相攀牽君恩既斷絶相見何年月悔傾連理杯虛作同心結女蘿附青松貴欲相依投浮萍失</hi>
　<hi>緑水教作若為流不歎君棄妾自嘆妾縁薄憶昔初嫁君小姑纔倚床今日妾辭君小姑如妾長廻頭語</hi>
　<hi>小姑莫嫁如兄夫</hi>
　　　苦婦詞　　　　　　　　　劉言史<lb/>
地逺易驕崇用刑匪精研哀哉苦婦身夫死百殃纒草<lb/>
草催出門衣堕髪披肩獨隨軍吏行當夕余<hi>一作途</hi>欲遷<lb/>
來時已猒生<hi>一作坐</hi>到此自不全臨江卧黄砂二子死在<lb/>
<pb n="KR4h0022_WYG_346-5a"/>
邉氣噦不發聲背頭血涓涓有時强為言秪是尤青天<lb/>
藁蓐無一枝冷氣两懸懸窮荒夷教卑骨肉病棄捐况<lb/>
非本族姻肌露誰為憐事痛感行賔住得貪程船必當<lb/>
負嚴法豈有胎孕篇遊畋復釋麛羔兎尚免鸇何處擯<lb/>
逐深一罪三見顛校尉勲望崇幕府才且賢蘭裙間珠<lb/>
履食玉處花筵但勿輕所暏莫慮無人焉<lb/>
　　　緑珠篇　　　　　　　　　喬知之<lb/>
石家金谷重新聲明珠十<hi>一作萬</hi>斛買娉婷此<hi>一作昔</hi>日可<lb/>
<pb n="KR4h0022_WYG_346-5b"/>
憐君自許此時可喜得人情君家閨閤未曽難常將歌<lb/>
舞借人㸔意氣雄豪非是許<hi>一作分理</hi>嬌矜<hi>一作奢</hi>勢力横相<lb/>
干辭君去去終未忍徒勞掩袂傷鉛粉百年離别在髙<lb/>
樓一代紅顏為君盡<lb/>
　　　飛鷰篇　　　　　　　　　王　翰<lb/>
孝成皇帝為嬌奢行幸平陽公主家可憐女兒三五許<lb/>
<hi>一作年三五</hi>丰茸惜<hi>一作借</hi>是一園花歌舞來時由不貴一旦<lb/>
逄君感君意君心見賞不見忘姊妹雙飛入紫房采女<lb/>
<pb n="KR4h0022_WYG_346-6a"/>
不得見專榮固寵昭陽殿紅粧寳鏡珊瑚䑓青鎻銀簧<lb/>
雲母扇日夕風傳歌舞聲只擾長信憂人情長憂人氣<lb/>
欲絶君王歌吹終不歇朝弄瓊簫下綵雲夜踏金梯上<lb/>
明月月下薄蝕陽精昬嬌妬傾人惑至尊已在白虹横<lb/>
紫極復聞飛鷰啄王孫王孫<hi>漢書作皇孫</hi>不死鷰啄折女弟<lb/>
一朝如火絶明明天子咸戒之赫赫宗周褒姒滅古來<lb/>
賢聖歎狐裘一國荒滛萬國羞安得尚方斷馬劔斬取<lb/>
木門公子頭<lb/>
<pb n="KR4h0022_WYG_346-6b"/>
　　　春女歌<hi>郭茂倩樂府作春女行</hi>　　　　前　人<lb/>
紫䑓穹跨連緑波紅軒鉿匝垂纎羅中有一人<hi>一作名</hi>金<lb/>
作靣隔幌玲瓏遥可見忽聞黄鳥鳴且悲鏡邉含笑着<lb/>
春衣羅䄂嬋娟似無力行拾落花比容色落花一度無<lb/>
再春人生作樂湏及辰君不見楚王䑓上紅顏子今日<lb/>
皆成狐兎塵<lb/>
　　　静女歌　　　　　　　　　張南容<lb/>
静女樂於静動合古人則妙年工詩書弱嵗勤組織端<lb/>
<pb n="KR4h0022_WYG_346-7a"/>
居愁若癡<hi>一作愁廢禮又作似愁癡</hi>誰復理容色十五坐幽閨四隣<lb/>
不相識天夭隣家子百花<hi>一作家</hi>装首餙日日淇上遊笑<lb/>
人不踰閾河水自濁濟自清仙䑓蛾眉秦鏡明為照齊<lb/>
王門下醜何如漢帝掌中輕<lb/>
　　　情人玉清歌　　　　　　張南容<hi>郭茂倩樂府作畢耀</hi>
洛陽城中有一人名玉清可憐玉清如其名善踏斜柯<lb/>
能獨立嬋娟花艶無人及珠為裙玉為纓臨春風吹玉<lb/>
笙悠悠滿天星黄<hi>樂府作萬</hi>金閣上曉粧成雲和曲中為曼<lb/>
<pb n="KR4h0022_WYG_346-7b"/>
<hi>一作慢</hi>聲玉梯不得踏摇𬒮两盈盈城頭之日復何情<lb/>
　　　盧姬篇　　　　　　　　　崔　顥<lb/>
盧姬少年魏王家緑鬢紅脣桃李花魏王綺樓十二重<lb/>
水精簾箔繡芙蓉白玉欄杆金作柱樓上朝朝學歌舞<lb/>
前堂後堂羅䄂人南牎北牖花發青翠幌珠簾鬬絲管<lb/>
一奏一彈雲欲斷君王日晩下朝歸鳴環珮玉生光輝<lb/>
人生今日得嬌貴誰道盧姬身細㣲<lb/>
　　　䔄草春<hi>并序</hi>　　　　　　　顧　况<lb/>
<pb n="KR4h0022_WYG_346-8a"/>
隴西李迅者别宅監奴為刺史配嫁監奴投井而死因<lb/>
作䔄草春<hi>麗情集作隴西李迅者納别宅監奴出不喜迅欲訪故人為刺史强而配焉既歸而不合</hi>
<hi>監奴投井而死因作䔄草春歌以悲之</hi>
䔄草春杳容與江南艶歌京<hi>一作凉</hi>西舞執心輕子都信<lb/>
節冠秋胡議以腰支嫁時論自有夫蟬鬢蛾眉明<hi>一作洞</hi>
井底燕裙<hi>一作下</hi>趙𬒮<hi>一作趙帯又作越帯</hi>縈轆轤李生聞之淚如<lb/>
綆不忍廻頭㸔此井月中桂樹落一枝池上鵁鶄唳孤<lb/>
影露桃穠李自<hi>一作日</hi>成蹊溪<hi>一作流</hi>水終天不向西翠帳<lb/>
<pb n="KR4h0022_WYG_346-8b"/>
緑忩寒寂寂錦茵羅薦夜凄凄䔄草春丹井逺别後相<lb/>
思意深淺<lb/>
　　　鄭櫻桃歌　　　　　　　　李　頎<hi>見郭茂倩樂府</hi>
石季龍僣天禄擅雄豪羙人姓鄭名櫻桃羙顏香且澤<lb/>
娥娥侍寝專宫掖後庭巻衣三萬人翠眉清鏡不得親<lb/>
官軍女騎一千疋繁花照耀漳河春織成花映紅綸巾<lb/>
<hi>載記季龍以女騎一千為鹵簿皆著紫綸巾五文織成鞾</hi>紅旗掣曳鹵簿新鳴鼙走<lb/>
馬接飛鳥銅釱琴瑟隨去塵鳯陽重門如意舘百尺金<lb/>
<pb n="KR4h0022_WYG_346-9a"/>
梯倚銀漢自言冨貴不可量女為公主男為王赤花雙<lb/>
簟珊瑚床盤龍斗帳琥珀光滛昏偽位神所惡㓕石者<lb/>
陵終不誤鄴城蒼蒼白露微世事飜覆黄雲飛<lb/>
　　　絶纓歌　　　　　　　　　前　人<lb/>
楚王宴客章華䑓章華羙人善歌舞玉顏艶艶空相向<lb/>
滿堂莫逆不得語紅燭滅芳酒闌羅衣半醉春夜寒絶<lb/>
纓觧帯一為歡君王捨<hi>一作赦</hi>過不之罪暗中珠翠鳴珊<lb/>
珊始愛賢不愛色青娥買死誰能識果却三軍全社稷<lb/>
<pb n="KR4h0022_WYG_346-9b"/>
　　　李夫人　　　　　　　　　李　賀<lb/>
紫皇宫殿重重開夫人飛入瓊瑶䑓緑香繡帳何時歇<lb/>
青雲無光宫水咽翩聮桂花逐<hi>一作墜一作堕</hi>秋月孤鸞曉<hi>集作</hi>
<hi>驚</hi>啼啇絃<hi>集作/綵</hi>發空<hi>集作紅</hi>壁䦨珊懸珮璫歌䑓小妓遥<lb/>
相望玉蟾滴水雞人唱露華蘭葉參差光<lb/>
　　　許公子鄭姬歌<hi>鄭園中請賀作</hi>　　　前　人<lb/>
許史世家外親貴宫錦千端買沉醉銅駞酒熟烘明膠<lb/>
古堤大栁煙中翠桂開客<hi>集作精聞容</hi>花名鄭䄂入洛聞香<lb/>
<pb n="KR4h0022_WYG_346-10a"/>
鼎門口先將芍藥獻粧䑓復醉<hi>集作後觧</hi>黄金大如斗莫愁<lb/>
簾中許<hi>一有作</hi>合歡清絃十五為君彈彈聲咽春弄君骨<lb/>
骨興牽人上馬鞍两馬八蹄踏蘭苑情如合竹誰能見<lb/>
夜光玉枕棲鳯凰祫羅當門刺純綫長翻<hi>一作糊</hi>蜀紙巻<lb/>
明君轉角含商破碧雲自從小靨來東道曲裏長眉少<lb/>
見人相如塜上生秋栢三秦誰是言情客蛾眉<hi>一作鬟又作鬢</hi>
醉眼拜諸宗為謁皇孫請曹植<lb/>
　　　長恨歌　　　　　　　　　白居易<lb/>
<pb n="KR4h0022_WYG_346-10b"/>
漢王重色思傾國御宇多年求不得楊家有女初長成<lb/>
養在深閨人未識天生麗質難自棄一朝選在君王側<lb/>
廻頭一笑百媚生六宫粉黛無顏色春寒賜浴華清池<lb/>
温泉水滑洗凝脂侍兒扶起嬌無力始是新承恩澤時<lb/>
雲鬢花冠<hi>集作顏</hi>金歩摇芙蓉帳裏暖<hi>一作度</hi>春宵春宵苦<lb/>
短日髙起從此君王不早朝承歡侍寢<hi>一作宴</hi>無容<hi>一作閑</hi>
暇春從春遊夜專夜後<hi>一作漢</hi>宫佳麗三千人三千寵愛<lb/>
在一身金屋粧成嬌侍夜玉樓宴罷醉和春姊妹弟兄<lb/>
<pb n="KR4h0022_WYG_346-11a"/>
皆列土可憐光彩生門戸遂令天下父母心不重生男<lb/>
重生女驪宫髙處入青雲仙樂風飄處處聞緩歌慢舞<lb/>
凝絲竹盡日君王聽<hi>集作㸔</hi>不足漁陽鞞皷動地來驚破<lb/>
霓裳羽衣曲九重城闕煙塵生千乘萬騎西南行翠華<lb/>
摇摇行復止西出都門百餘里六軍不發知<hi>一作無</hi>奈何<lb/>
宛轉蛾眉馬前死花鈿委地無人収翠翹金雀玉搔頭<lb/>
君王掩面救不得廽㸔血淚相和流黄埃散漫風蕭索<lb/>
雲棧縈廻登劔閣蛾眉山上<hi>川文粹作下</hi>少行人旌旗無光<lb/>
<pb n="KR4h0022_WYG_346-11b"/>
日色薄蜀江水碧蜀山青聖主朝朝暮暮情行宫見月<lb/>
傷心色夜雨聞鈴腸斷聲天旋地轉廻龍馭到此躊躇<lb/>
不能去馬嵬坡下塵<hi>一作泥</hi>土中不見玉顏空死處君臣<lb/>
相顧盡沾衣東望都門信馬歸歸來池苑皆依舊太液<lb/>
芙蓉未央栁芙蓉如靣栁如眉對此如何不淚垂春風<lb/>
桃李花開日<hi>一作夜</hi>秋雨梧桐葉落時西宫南内<hi>一作苑</hi>多<lb/>
秋草落葉<hi>集作夜</hi>滿階紅不掃棃園弟子白髮新椒房阿<lb/>
監青娥老夕殿螢飛思悄然秋<hi>一作孤</hi>燈挑盡未成眠遲<lb/>
<pb n="KR4h0022_WYG_346-12a"/>
遲鍾漏初長夜耿耿星河欲曙天鴛鴦瓦冷霜華重舊<lb/>
枕故衾<hi>集翡翠作衾寒</hi>誰與共悠悠生死别經年魂魄不曽來<lb/>
入夣臨卭方<hi>一作道</hi>士鴻都客能以精神致魂魄為感君<lb/>
王展轉恩<hi>一作思</hi>遂教方士慇懃覔排空<hi>集作雲</hi>馭氣奔如<lb/>
電昇天入地求之遍上窮碧落下黄泉两處茫茫皆不<lb/>
見忽聞海上有仙山山在虛無縹渺間樓殿<hi>一作閣</hi>玲瓏<lb/>
五雲起其間綽約多仙子中有一人名玉妃<hi>川文粹作字玉真一</hi>
<hi>作字太真</hi>雪膚花貌參差是金闕两<hi>集作西</hi>廂叩玉扃轉教小<lb/>
<pb n="KR4h0022_WYG_346-12b"/>
玉報雙成聞道漢家天子使九華帳下夣中<hi>一作䰟</hi>驚攬<lb/>
衣椎枕起徘徊珠箔銀鈎<hi>一屏作</hi>迤邐開雲髻半偏新睡<lb/>
覺花冠不整下堂來風吹仙袂飄飄<hi>一作颻</hi>舉猶似霓裳<lb/>
羽衣舞玉容寂寞淚闌干梨花一枝春帯雨含情凝睇<lb/>
謝君王一别音容两渺茫昭陽殿裏恩愛絶蓬萊宫中<lb/>
日月長廻頭下問<hi>集作望</hi>人寰處不見長安見塵霧空持<lb/>
<hi>一作唯將</hi>舊物表深情鈿合金釵寄將去釵留一股合一扇<lb/>
釵擘黄金合分鈿但教<hi>一作令</hi>心似金鈿堅天上人間會<lb/>
<pb n="KR4h0022_WYG_346-13a"/>
相見臨别慇懃重寄詞詞中有誓两心知七月七日長<lb/>
生殿夜半<hi>一作半夜</hi>無人私語時在天願為<hi>一作作</hi>比翼鳥在<lb/>
地願為連理枝天長地久有時盡此恨綿綿無盡<hi>集作絶</hi>
期<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_346-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百四十六<lb/>
</p>
<p>
</p>
  </div>
</body>
</text>
</TEI>
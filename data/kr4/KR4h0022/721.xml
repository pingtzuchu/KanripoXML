<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百二十二</head>
    <p>
<pb n="KR4h0022_WYG_721-1a"/>
欽定四庫全書<lb/>
　文苑英華巻七百二十二　宋　李昉等　編<lb/>
　餞送五<lb/>
　　薦福寺後院送新嶼尉洛郊序一首<lb/>
　　送李審秀才歸湖南序一首<lb/>
　　重送李審却赴廣州序一首<lb/>
　　送標和尚歸南岳便赴上都序一首<lb/>
　　送虔上人歸㑹稽覲省便遊天台山序一首<lb/>
<pb n="KR4h0022_WYG_721-1b"/>
　　送魏七秀才赴廣州序一首<lb/>
　　夏夜對雨送李玕擢第還鄭州序一首<lb/>
　　崔中丞城南池送徐侍郎歸亰序一首<lb/>
　　送成都成少尹赴蜀序一首<lb/>
　　送吏部杜郎中兵部楊郎中入蜀序一首<lb/>
　　送賀若員外廵按畢歸朝序一首<lb/>
　　送韋員外充副元帥判官之東都序一首<lb/>
　　送頴州李使君赴任序一首<lb/>
<pb n="KR4h0022_WYG_721-2a"/>
　　送澤州李使君赴任序一首<lb/>
　　送餘杭薛郡守入朝序一首<lb/>
　　送孫侍御赴鳳翔幕府序一首<lb/>
　　送王判官赴福州序一首<lb/>
　　送洪州李别駕還任序一首<lb/>
　　送韋評事赴河南召募畢還亰序一首<lb/>
　　送宇文恊律赴江西序一首<lb/>
　　送韋司直還福州序一首<lb/>
<pb n="KR4h0022_WYG_721-2b"/>
　　送廣陵許户曹充召募判官赴淮南序一首<lb/>
　　送六合林明府清白名聞上都赴選序一首<lb/>
　　送陳留張二十七少府鄖東都赴選序一首<lb/>
　　　薦福寺後院送辛嶼尉洛郊序　任　華<lb/>
一昨渭北節度工部尚書臧公表薦辛嶼尉洛郊盖知<lb/>
嶼事親以孝聞與朋友以信聞於吏道以幹聞不然非<lb/>
所聞也秋七月將之官乃胥命於此寺後庭盖所以破<lb/>
臨岐之妄想銷操𬒮之煩惱也僧院少客蒼苔滿地終<lb/>
<pb n="KR4h0022_WYG_721-3a"/>
南曉晴洗然黛色日暮飲罷鐘聲傍出<hi>一作山</hi>贈言曰子<lb/>
之叔父以清白著稱歴踐臺省官至二千石子其刻已<lb/>
自勵無墜叔父之風　操𬒮<hi>操疑作摻下同韓集舉正云晋人草書參作喿</hi>
　　　送李審秀才歸湖南序　　　前　人<lb/>
平西原之嵗隴西李審自湘東來才甚清氣甚和節甚<lb/>
竒心甚高僕是以恨相知晩也秋九月又言歸於湘東<lb/>
衆君子出餞于北郭碧峯巉巉出於栢稍有如虎牙夾<lb/>
天而立加以白日欲落挂在巖半横照灘水月帯㣲明<lb/>
<pb n="KR4h0022_WYG_721-3b"/>
<hi>一作一帯㣲月</hi>操袂于兹揮袂于兹恨無崐山片玉以相贈贈<lb/>
君桂林之一枝審再拜白幸甚<lb/>
　　　重送李審却赴廣州序　　　前　人<lb/>
吁嗟乎蒼梧之片雲或隨風而東或隨風而西片雲既<lb/>
如是孤客亦如是昨日李生言歸湘東今日李生將赴<lb/>
南海昨日今日豈有二李生乎亦猶前日蘇秦與今日<lb/>
蘇秦不殊耳所以然者何耶盖乘流則進見幾而作明<lb/>
有志於四方非凝滯於一途其中或有不得已之事亦<lb/>
<pb n="KR4h0022_WYG_721-4a"/>
不恠有也昔孔子嘗為東西南北之人張儀亦為燕趙<lb/>
齊楚之客其已乎滄波逺天混和暮色孤舟一去曷日<lb/>
而旋歸哉<lb/>
　　　送標和尚歸南岳便赴上都序　前　人<lb/>
南岳有大比丘其名曰道標性聰惠<hi>一作慧通用</hi>頴悟通於<lb/>
禪門精於律儀善於說法該於儒術是以禪師伯之律<lb/>
師仰之法師宗之儒流服之自登戒壇凡四十餘夏致<lb/>
弟子彌漫於江嶺間不下萬二千人不然安得前後連<lb/>
<pb n="KR4h0022_WYG_721-4b"/>
率新舊岳牧莫不嚮風稽首焉屬我中司隴西公方崇<lb/>
東流之法化南越之俗是以惠然杖錫而公待<hi>一作得</hi>之<lb/>
禮敬甚厚前隴西公曰維摩經不云乎法無徃來常不<lb/>
住故金剛經不云乎應無所住而生其心每念雙林樹<lb/>
下將歸乎湘東郡又憶王舎城中當詣於漢北闕公難<lb/>
違其意悵然乆之乃命幕中樂安任華為之序序云彼<lb/>
上人者甚為稀有方以般若為舟而浮于洞庭以大乘<lb/>
為車而游于亰師皇帝深信釋氏必將延入内殿問以<lb/>
<pb n="KR4h0022_WYG_721-5a"/>
秘藏豈唯將相得歸依之地王侯發廻向之心而已乎<lb/>
王<hi>疑</hi>曰如吾言焉<lb/>
　　　送虔上人歸㑹稽覲省便遊天台山序<lb/>
　　　　　　　　　　　　　　　前　人<lb/>
國書所載名山如天台者鮮矣故老萊遊于斯應真遊<lb/>
于斯虔上人亦遊于斯老萊崇於孝者也應真崇於道<lb/>
者也二公之美上人兼而有焉上人緇侣之澄肇詞塲<lb/>
之沈謝讀盡貝葉能了於空净如蓮花不著於水不然<lb/>
<pb n="KR4h0022_WYG_721-5b"/>
安得衆君子禮敬若是焉言歸膝下則孝名為戒將遊<lb/>
物外而朗詠長川豈徒䕃長松以隠身承瀑布以洗足<lb/>
是將探掇靈藥捜訪仙經歸獻北堂永同西母也鏡湖<lb/>
秋月當見色空稽山片雲能引詩興剡溪白鳥知爾無<lb/>
機雲門踈鐘訝君來暮豈不謂然耶今朝贈别桂林花<lb/>
洞庭白煙濕袈裟虔上人與君各在天一涯<lb/>
　　　送魏七秀才赴廣州序　　　前　人<lb/>
此邦詞客徃來亦云多矣其有論詩則為詩人對酒則<lb/>
<pb n="KR4h0022_WYG_721-6a"/>
為酒徒如魏秀才元稹者不可多得况爾兄殿中侍御<lb/>
史萬成吾友將為逺别豈同他人江亭暮天勿辭一醉<lb/>
醉後觧䌫則月照滄海猿啼碧山其柰爾何<lb/>
　　　夏夜對雨餞李玕擢第還鄭州序<lb/>
　　　　　　　　　　　　　　　前　人<lb/>
今年東都秀才登第者凡十數人隴西李玕為之稱首<lb/>
且宗伯方以㧞淹滯愍勤舊為務而玕則年甫二十餘<lb/>
豈張公意耶其如考舊文則上等試文䇿又上等欲以<lb/>
<pb n="KR4h0022_WYG_721-6b"/>
年少棄可乎不可也朝廷由是翕然謂張公之用心也<lb/>
周選才也當不膠柱於一途耳夏五月李玕將歸于鄭<lb/>
我中司李公惜明晨東郊之别成此夜西園之㑹桐葉<lb/>
滴其踈雨竹枝鳴其夕風夜酒既醉俾我小為之序<lb/>
　　　崔中丞城南池送徐侍郎歸<hi>集作還</hi>亰序<lb/>
　　　　　　　　　　　　　　　獨孤及<lb/>
侍郎昔為河南督郵河陽令其觧龜也東人思其遺美<lb/>
今出入夷險歴二十餘<hi>集無此字</hi>載而一來廰樹未老佐吏<lb/>
<pb n="KR4h0022_WYG_721-7a"/>
半在公位望章綬輝光城邑觀者榮之而東都主人亦<lb/>
以籩豆醆斚徴㑹脩好之不暇凡萃止十有五日而去<lb/>
去之日主人歎瞻仰<hi>集作之佇</hi>莫及也故又釃酒于此池池<lb/>
上有䨇彩艫與竹齋對布賔主位于罇之左右而蘭臺<lb/>
金閨建禮承明之英十有八人序列其次池外有闕塞<lb/>
䨇嶺遥作外户嵩高逶迤數峯當忩伊洛春樹若刺繡<lb/>
布錦仙桃火燃顧我則笑於是遊眺之不足則舉白以<lb/>
相勸而狂歌送之唱棹鳴桹簫皷陳乎其間醉中疑三<lb/>
<pb n="KR4h0022_WYG_721-7b"/>
江五湖去人不逺謂千慮萬事無非妄作况少别可以<lb/>
興愴乎但駟馬行塵明日將逺登而無賦謂罇酒何宜<lb/>
歌而詩之且以見追攀者之心也<hi>二字集作志</hi>
　　　送成都成少尹赴蜀序　　　前　人<lb/>
嵗次乙已定襄郡王英又出鎮庸蜀謀亞尹僉曰左司<lb/>
郎成公可温良而文貞固能幹力足以參大畧弼成庶<lb/>
務既條奏詔曰俞徃公亦<hi>集無亦字</hi>朝受命而夕撰日卜十<lb/>
一月癸已出車吉尚書諸曹郎四十有二人歎軒騎將<lb/>
<pb n="KR4h0022_WYG_721-8a"/>
逺故相與載籩豆醆斚封羊鱠魴脩飲餞于肅明觀以<lb/>
為好飲中客有賦蜀道難者公曰士感遇則忘軀臣受<lb/>
命則忘家姑務忠信夷險一致患已不稱于位於行邁<lb/>
乎何有言訖抗手建節即路且以㤋<hi>集作紛</hi>恱刀礪侍輕<lb/>
軒而西凡强學以脩業積行以取位赴知己不為名適<lb/>
四方不違親卿大夫之孝也吾子其無忘可移之忠將<lb/>
咨度是務使岷峨其人苛慝不作天聴自民誰謂蜀逺<lb/>
别細故也豈蠆芥乎凡今㑹同非詩無以導居者之志<lb/>
<pb n="KR4h0022_WYG_721-8b"/>
　　　送吏部杜郎中兵部楊郎中入蜀序<lb/>
　　　　　　　　　　　　　　　前　人<lb/>
二公罷東西之<hi>集無之字</hi>曹草奏啓事之劇而參軍西南時<lb/>
人或譏朝廷易其大難其細及以為不然方今天子命<lb/>
將帥以守四方丞相秉鉞為唐南仲擇佐命介宜先才<lb/>
者賢者事孰大焉彼採薇出車以遣役勞勤我則異於<lb/>
是受王命者不言勤赴知己者不愴離今日斗酒姑展<lb/>
交好遂以道吾子<hi>集無子字</hi>四方之志亦使滿座歌二公乎<lb/>
<pb n="KR4h0022_WYG_721-9a"/>
　　　送賀若員外廵按畢歸朝序<lb/>
今年春上以富人侯為丞相百揆時叙九州賦錯方欲<lb/>
齊職貢之法崇底慎之典使六府修九序成尚書吏部<lb/>
郎中<hi>集無中字</hi>賀若公貞明直躬特逹公器才足以懋功蕆<lb/>
事政足以𢎞道救物故俾繡衣持斧廵撫江介分王命<lb/>
也公電發神機霜淬智刄其始至也問謠俗省疾苦命<lb/>
司書視年數之上下削邦縣之版圖實其衆寡以差井<lb/>
賦然後勞來安集宣皇恩而煦之饑者如得食寒者如<lb/>
<pb n="KR4h0022_WYG_721-9b"/>
得纊使苞茅之貢必叙而杼軸之詩不作冬十一月命<lb/>
羣吏致事言旋于京師且將捧府檄於南陔侍版輿以<lb/>
西上禮也夫其由自家以刑國資事親以事君奉慈訓<lb/>
不廢陳力將君命不違色養忠孝之大者况姦宄已殄<lb/>
<hi>集作以弭</hi>干戈將戢朝廷方以律令章程責成三府然操六<lb/>
轡驟四駱周爰咨詢以成天下之務在是行乎翰飛方<lb/>
騁瞻望何及唯獻熟<hi>集作酬</hi>東閣弼成大猷使蒸人粒海<lb/>
水静農夫高枕及亦預焉凢拜首<hi>集作執手</hi>于路岐者請偕<lb/>
<pb n="KR4h0022_WYG_721-10a"/>
賦鴻鴈取之子于征劬勞于野爰及矜人哀此鰥寡以<lb/>
為善頌<lb/>
　　　送韋員外充副元帥判官之東都序<lb/>
　　　　　　　　　　　　　　　前　人<lb/>
太尉臨淮王之秉旄淮沂也天子命公為介洎臨淮薨<lb/>
而相公<hi>集作國</hi>太原公繼授兵符盡䕶東夏諸將亦表公<lb/>
㕘成周軍事如初命故事官至左右掖垣不驅傳不就<lb/>
辟<hi>十二字集作登掖垣者不驅傳居諌臣者不就辟</hi>將使其能必易其秩故自<lb/>
<pb n="KR4h0022_WYG_721-10b"/>
左補闕為尚書郎元年仲春始以使節赴洛陽經大盗<lb/>
䖍劉之餘頑民雖遷汙俗未返三軍之心注於帥帥<hi>下帥</hi>
<hi>字集作師非</hi>之耳目屬於叅佐以公貞諒文敏能恤大事且<lb/>
成宣之後也故以部從事咨焉夫民殘則訛訛則流禁<lb/>
流莫若以徳兵不戢則翫翫則暴禁暴莫若以信建信<lb/>
與徳以為幕中之畫繄吾子是冀將賀不暇别於何有<lb/>
我飲餞者姑以詩代路車乘馬<lb/>
　　　送頴州李使君赴任序<lb/>
<pb n="KR4h0022_WYG_721-11a"/>
公之為頴州也朝廷以不失人為明頴人以得父母為<lb/>
幸公獨以去色養為戚故執事者難之其為公謀者則<lb/>
曰受命忘家公也愛親讓禄私也君子不以私廢公不<lb/>
以孝棄忠况國家方親親賢賢而當頴人傒師長之日<lb/>
可以此時急聞禮而緩君命乎公曰諾然後明日朱兩<lb/>
轓而東竭力致身之誠於是乎全矣方當輯寧疲人𥜗<lb/>
而袴之宜其大王事而小行役豈徂暑之熱逺道之思<lb/>
與前期之難足攪胷臆賦詩朂别于以特贈<lb/>
<pb n="KR4h0022_WYG_721-11b"/>
　　　送澤州李使君兼侍御史充澤潞陳鄭節度副<lb/>
　　　　使赴本道序<lb/>
今嵗皇帝擇可以守四方之臣分命大司徒凉公作藩<lb/>
汧<hi>集作岐</hi>陽平秩西夏凉公季弟曰抱真敬事好學仁勇<lb/>
忠信凡仁則不偷勇則不撓忠則能宣<hi>集無宣字</hi>力信則人<lb/>
任焉故天子器之方倚以胥附使宅高平綏厥有衆董<lb/>
次將之任且以柱後惠文冠冠之詔下之日軍府胥恱<lb/>
盖蕭何守闗中舉宗詣軍而凉公荷方邵<hi>英華有南字非</hi>之寄<lb/>
<pb n="KR4h0022_WYG_721-12a"/>
亦以愛弟居東旅于行間忠之大者夫髙平上黨之地<lb/>
趙魏燕代潞之咽喉太行恒山為之襟帶公居有專城<lb/>
之任行有亞旅之職其畧足以固其封疆其惠足以柔<lb/>
其民人朂哉夫子進吾徃也伯兮仲兮執兵之要謹身<lb/>
以肥家自家以刑國高平之政可以未行而窺矣彼瞻<lb/>
望佇立壯夫耻之非歌詩莫足以贈<lb/>
　　　送餘杭薛郡守入朝序<lb/>
有大道者遺小成之迹抱宏畧者非曲士所見公嘗以<lb/>
<pb n="KR4h0022_WYG_721-12b"/>
匪躬之故三入承明時議用舟檝期公者七載矣而猶<lb/>
建隼河壖洗幘江島興貝錦之歎詠跋胡之詩豈不以<lb/>
名至盛徳至廣而厦材多節夷道若纇<hi>英華作頽非</hi>乎今天<lb/>
子受宣室之釐忽思賈誼以謗書之篋先示樂羊且捜<lb/>
𤣥珠俾詣丹闕則巨鱗方縱未可料也雖欲抱黄老<hi>作子</hi>
<hi>非</hi>之術與赤松子遊公噐所歸難乎免於珪組矣夏五<lb/>
月弭棹睢溪脂車而西火雲成峯郊草如織誰謂秦逺<lb/>
跋予望之有以見升青<hi>集作赤</hi>霄捧白日在此行也謂攀<lb/>
<pb n="KR4h0022_WYG_721-13a"/>
四牡者各賦南山有臺之四章取樂只君子徳音是茂<lb/>
以為志<hi>集有之爾二字</hi>
　　　送孫侍御赴鳳翔幕府序<lb/>
右扶風之地跨枕隴蜀扼秦西門帝命司徒為方叔開<lb/>
府之日捜賢自貳於是孫侯以監察御史領司徒掾夫<lb/>
子卿族也用文學纉緒而弟兄皆材伯曰宿以秋官即<lb/>
辟丞相府仲曰絳拾遺君前及余為寮夫子則以貞幹<lb/>
肅恪之能入主方書出佐戎政花蕚灼於三臺時人榮<lb/>
<pb n="KR4h0022_WYG_721-13b"/>
之二月丙午乘傳詣部人謂扶風於是乎有三幸獲白<lb/>
額而南山有採藜藿者一幸也<hi>先是司徒於南山擒賊帥髙玉</hi>今夫操<lb/>
兵者如虎而司徒仁而愛人二幸也其府君則賢其幕<lb/>
府多士而孫侯懿之以文徳三幸也恪於徳以臨事度<lb/>
於<hi>集作其</hi>義以從政力於忠以成績吾子勉之其蔑不濟<lb/>
矣士為知己者用豈干榮乎請居者歌之持貺行邁<lb/>
　　　送王判官赴福州序<lb/>
松梓楩柟茂於深山不能逃匠石之顧賢士君子晦於<lb/>
<pb n="KR4h0022_WYG_721-14a"/>
言迹不能使人不已知其勢然也之子言忠信行篤敬<lb/>
以文雅麗則括而羽之而世皆觀頥我獨儉徳吾固知<lb/>
長風六翮必有時而去及御史大夫李公之命介也辟<lb/>
書四下果以嗣宗為首嵗二月載驟四駱脂車而東閩<lb/>
中者左溟海右百越嶺外峭峻風俗剽悍嵗比饑饉民<lb/>
方札瘥非威非懐莫可綏也議者其謂君臣戎幕以義<lb/>
佐師律以禮報國士以直道罷人以徳使安危懸於指<lb/>
掌勝負决於談笑則咨謀之道𢎞矣豈椎髻殊俗覆車<lb/>
<pb n="KR4h0022_WYG_721-14b"/>
畏途足為志士之怵惕哉凡我出祖者亦既偕賦<lb/>
　　　送洪州李别駕還任序　　　獨孤及<lb/>
别駕者<hi>集作以</hi>嘗宰三縣佐四郡未始不以㢘直為己任<lb/>
亦未始以㢘直衒已名仕有餘力則寄傲於琴趣逺是<lb/>
以曲高意精是以聲全得於心而形於手故非外奬所<lb/>
及當其操絃如操政焉時人知其琴不知其政善而無<lb/>
伐光而不耀故也今也來思<hi>集作斯</hi>上台觧榻卿大夫士<lb/>
從之如不及時因觀操縵之妙可以見從政之道是行<lb/>
<pb n="KR4h0022_WYG_721-15a"/>
也吾子其懋脩乃徳恪儆爾位夫亦將抑與不暇求於<lb/>
何有繼楊<hi>二字集作唯湯</hi>郢音明旦將逺廬峰湓水大江間之<lb/>
風景可同而聴不可共由是衆君子賦詩以壯别且曰<lb/>
備折楊黄<hi>集作皇</hi>華之韻用抒他年之相思<lb/>
　　　送韋評事赴河南召幕畢還京序<lb/>
　　　　　　　　　　　　　　　前　人<lb/>
自唐䝉司馬相如開䍧牱<hi>漢書作牂牁</hi>鑿零山於是西南夷<lb/>
君長始受漢印及國家綏以大道振以長䇿滇越卬𤏡<lb/>
<pb n="KR4h0022_WYG_721-15b"/>
世亦皆為外臣蠢兹六蠻獨抗王旅天子方將開外户<lb/>
掃絶漠故授相國衛公鉞俾出作方叔入為吉甫且募<lb/>
如貔之介士將剪長虵之速飛由是分命我廷尉評事<lb/>
韋公實佐其任公以止戈諭之採薇歌之使政有典則<lb/>
人知義所故燕齊少年韓魏勁卒召募如景附赴敵如<lb/>
焱馳自春至於是月受命羽檄之下凡萬八千計然後<lb/>
頒賜筭級將朝于京師夫勤王集事之謂忠周爰咨詢<lb/>
之謂智復命而不愆<hi>集作潜非</hi>于素之謂信姑樹三徳載馳<lb/>
<pb n="KR4h0022_WYG_721-16a"/>
六轡行當以柱下之書賛募中之畫是役也冥冥羽翰<lb/>
非瞻望所及矣請俱<hi>集作偕</hi>賦以知魏風<lb/>
　　　送宇文恊律赴江西序　　　前　人<lb/>
復周正之年天子以潤州刺史張公林<hi>集作休</hi>為豫章牧<lb/>
<hi>集作太守</hi>豫章之人既庶且富部從事縣大夫缺而不補先<lb/>
以檄徴恊律於㑹稽時人皆賀豫章之得賢恊律之遭<lb/>
遇君子則曰夫子刃有<hi>集作之</hi>餘地不啻切玉割<hi>集作刲</hi>小<lb/>
鮮而用其鋩無乃不可乎夫子曰不然盖其不患秩卑<lb/>
<pb n="KR4h0022_WYG_721-16b"/>
而患已素餐不患國士之不我遇患遇之而不荅苟有<lb/>
用我者吾其為執射乎於是舉㠶西陵是日于邁然後<lb/>
知大夫之感義而不私<hi>集作思</hi>其身也于越<hi>集作于或非</hi>長路<lb/>
江皐暮春沉吟秦山悽愴鏡水豈不知今日斗酒明旦<lb/>
不共顧懐安敗名無勇也怨别傷逺非丈夫也苟將申<lb/>
其道而成其務則萬里咫尺少别何有二三子其詠歌<lb/>
之以代雜珮<lb/>
　　　送韋司直還福州序　　　　前　人<lb/>
<pb n="KR4h0022_WYG_721-17a"/>
逺别非難行路難行路非難相逢難始者與吾子㑹于<lb/>
撫以吾一日長乎子子嘗敦弟兄之好而不吾先自雲<lb/>
摇雨散凢四悲秋而一㑹面亦既道舊别又繼之斯亦<lb/>
可以愴矣然君子患徳之不建<hi>集作逮</hi>不患人之不我知<lb/>
吾子克慎厥身以荷先大夫之覆露賁然將命為邦司<lb/>
直被服文行而鏃礪之揚其家聲吾唯子之望豈行邁<lb/>
與聚散足貽志士之忻戚乎是别也祗以歌詠貺吾子<lb/>
而已<lb/>
<pb n="KR4h0022_WYG_721-17b"/>
　　　送廣陵許户曹充召募判官赴淮南序<lb/>
　　　　　　　　　　　　　　　前　人<lb/>
冉駹不庭三年矣王師戒嚴將問罪荒服於是上將分<lb/>
職慎選乃僚以許公有持斧舊名斷犀餘地故授以戎<lb/>
政俾發卒于東夫三河之人豪全齊之人武荆吴之人<lb/>
悍籍其餘勇可以盡敵信以致之繄公是頼然則諭王<lb/>
命敦師律度程以料民徴騎以濟衆歌事以遣役輯謀<lb/>
以定功在是行乎高天晩秋殺氣動地靡靡岐路悠悠<lb/>
<pb n="KR4h0022_WYG_721-18a"/>
斾旌送離如之何賦小戎以為好<lb/>
　　　送六合林明府清白名聞上都赴選序<lb/>
　　　　　　　　　　　　　　　前　人<lb/>
今之為邑者祗事趣辦而已矣之子獨以公㢘不苛聞<lb/>
於朝廷夫公則能㢘<hi>集作力</hi>㢘則不苛<hi>集作苟</hi>不苛則無害<lb/>
六合之人飽是三徳故家肥人讓而名隨之<hi>集有冝字</hi>其黜<lb/>
陟考績<hi>集作幽明</hi>之日首冠<hi>英華作守官非</hi>賢能之選也宜哉上方<lb/>
勤恤人隠渇良吏如不及之子令問將與位偕行當見<lb/>
<pb n="KR4h0022_WYG_721-18b"/>
函洛春物迎馬首於千里之外勿謂蕪城衰草足愴逺<lb/>
别二三子何以持贈其歌詩乎<lb/>
　　　送陳留張二十七少府鄖東都赴選序<lb/>
　　　　　　　　　　　　　　　前　人<lb/>
毎嵗孟冬<hi>集作春</hi>大冡宰懸象魏之法以官民材天下髦<lb/>
士於是乎雲屯詞峯角立智刃今子投𬒮而起將皷行<lb/>
乎其間以嚴樂之材力利商周之衆寡<hi>集無此十二字</hi>其於湛<lb/>
盧發硎批郤如玉繁弱在手捨㧞則獲者吾惟子之望<lb/>
<pb n="KR4h0022_WYG_721-19a"/>
當知君子廣其業逹其道則榮譽貴仕可得而捨區區<lb/>
秋風𤨏𤨏岐路又足為志士之感哉<hi>十六字集作嫋嫋秋風悠悠逺道足</hi>
<hi>為志士之感哉</hi>雜珮可以申永懐罇酒可以慰别緒其贈言之<lb/>
分顧謂<hi>集作調</hi>座者志之<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_721-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百二十二<lb/>
</p>
<p>
</p>
  </div>
</body>
</text>
</TEI>
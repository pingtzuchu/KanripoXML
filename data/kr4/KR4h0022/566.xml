<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百六十七</head>
    <p>
<pb n="KR4h0022_WYG_566-1a"/>
欽定四庫全書<lb/>
　文苑英華卷五百六十七　宋　李昉等　編<lb/>
　賀捷二<lb/>
　　爲百寮賀僕固懐恩死并諸道破賊表一首<lb/>
　　爲崔大夫賀破吐蕃表一首<lb/>
　　賀郭子儀破吐蕃表一首<lb/>
　　賀擒周智光表一首<lb/>
　　賀劒南破西蕃表一首<lb/>
<pb n="KR4h0022_WYG_566-1b"/>
　　賀破山南賊表一首<lb/>
　　爲崔中丞賀討田承嗣表一首<lb/>
　　賀張獻恭破賊表一首<lb/>
　　賀収涇州表一首<lb/>
　　賀破賊表一首　　　　賀破吐蕃表一首<lb/>
　　賀劍南奏破吐蕃表一首<lb/>
　　中書門下賀雲南軍破吐蕃劍山保定城表一首<lb/>
　　中書門下賀元誼李文通出洛州城表一首<lb/>
<pb n="KR4h0022_WYG_566-2a"/>
　　中書門下賀汴州擒李廼表一首<lb/>
　　中書門下賀靈武破吐蕃表一首<lb/>
　　中書門下賀蔡州破賊表一首<lb/>
　　賀蔡州破賊表一首　賀靈武破吐蕃表一首<lb/>
　　　爲百寮賀僕固懐恩死并諸道破賊表<hi>代宗</hi>
　　　　　　　　　　　　　　　闕　名<hi>永泰元年</hi>
臣某等言臣伏聞逆賊僕固懐恩以去月九日死於靈<lb/>
州鳴沙縣又見成徳軍節度使李寳臣露布斬逆賊蔚<lb/>
<pb n="KR4h0022_WYG_566-2b"/>
州刺史曹楚王并破党項部落収諸蕃漢官兵<hi>一作捷</hi>及<lb/>
百姓等三萬餘衆又邠寜節度使白孝徳破僕固琡下<lb/>
兵馬及吐蕃斬首三千級生擒一百九十五人獲馬八<lb/>
百疋兼鳯翔節度使李抱玉亦破吐蕃羗渾等三千餘<lb/>
衆収其軍資器械不可勝數者臣聞積徳者天之所啟<lb/>
反道者鬼得而誅逆賊懐恩者氊裘雜種出身㣲賤陛<lb/>
下以其久經驅䇿嘗立功勲任以樞機<hi>一作中樞</hi>升之上將<lb/>
而豺狼其性梟獍其<hi>一作爲</hi>心連結西蕃因依北虜大爲<lb/>
<pb n="KR4h0022_WYG_566-3a"/>
人患二年於兹謂旅拒可以偷生猖狂可以集事曽不<lb/>
知逆天暴物其惡貫盈故王師未加而元兇自斃又曹<lb/>
楚王去順効逆與之連衡更唱迭和同爲不道李寳臣<lb/>
恭行天罰遂戮鯨鯢其餘吐蕃之兵羗渾之旅或敺役<lb/>
邠土或陵逼鳯翔白孝徳䧟之於前李抱玉破之於後<lb/>
既已剪其兩翼方且覆其全軍信宿<hi>一作聞非</hi>之間數道皆<lb/>
捷彼進無所入退無所從殄掃妖羣指期非逺臣歴考<lb/>
近事因知天意自禄山開釁思明亂常迄于懐㤙三凶<lb/>
<pb n="KR4h0022_WYG_566-3b"/>
繼跡始雖俶擾旋見敗亡社稷危而復安天地否而重<lb/>
泰足明皇穹保佑厯數延長卜年之慶永代無極臣等<lb/>
幸逄昌運忝列朝行慶躍之誠倍萬恒品無任歡抃之<lb/>
至<lb/>
　　　爲崔大夫賀破吐蕃表<hi>代宗</hi>　　浩虚舟<hi>永泰元年</hi>
臣某言伏見關内河東副元帥朔方節度使司徒兼中<lb/>
書令汾陽郡王郭子儀八月日奏狀今月日先軍李懐<lb/>
光於監州界大破吐蕃及吐谷渾賊一萬餘衆獲馬六<lb/>
<pb n="KR4h0022_WYG_566-4a"/>
千七百五十疋牛羊器械未知定數者臣聞戎狄無厭<lb/>
厚將自斃兇殘不革舉必生擒惟此犬羊屢侵壃埸陛<lb/>
下頃雖遣將猶命緩追冀承含育之恩以變貪婪之性<lb/>
今乃先時入塞乗間犯邉鬼得而誅人皆自戰偏師暫<lb/>
出舉衆大奔係彼牛馬獲其生級數逾萬計威懾四夷<lb/>
陛下神化無方聖功潜被資於秘畧成此殊勲臣承恩<lb/>
入朝次行分陜雖捷書傳慶已竊抃於道<hi>一作途</hi>中而賀<lb/>
表陳誠願先馳於闕下無任之至<lb/>
<pb n="KR4h0022_WYG_566-4b"/>
　　　賀郭子儀破吐蕃表<hi>代宗</hi>　　于　邵<hi>永泰元年</hi>
臣某言今日吳承倩至奉宣進止示臣關内河東副元<lb/>
帥司徒兼中書令汾陽王郭子儀奏捷狀李懐光於監<lb/>
州界積石川大破吐蕃一萬餘衆生擒斬首共六千餘<lb/>
級獲牛馬及噐械不可勝數者伏以聖畧逺加制勝前<lb/>
定神功不測告捷如期吐蕃忘國厚恩歳犯邉境陛下<lb/>
料其進退知其無策親以規模授於諸將以鹽夏之路<lb/>
地曠人稀嘗語臣曰此賊秋中必來擾鹽夏今覩成擒<lb/>
<pb n="KR4h0022_WYG_566-5a"/>
之處果於所料之中俘馘既多羊馬甚衆此皆宸心懸<lb/>
照不差毫髪天威逺被克壯師徒遂令智勇雲起妖氛<lb/>
電掃合符聖㫁有此豐功子儀狀云又計日追蹤必當<lb/>
再捷者臣以蕃醜久逋聖誅從此氣衰必當瓦解坐視<lb/>
無外之慶載羙即叙之勲罷柝可期戢戈有望親承睿<lb/>
筭忽驗於今奉覩戎捷不勝慶快之至<lb/>
　　　賀擒周智光表<hi>代宗</hi>　　　　獨孤受<hi>永泰二年</hi>
臣等言臣聞征而無戰者王者之師也將而必誅者春<lb/>
<pb n="KR4h0022_WYG_566-5b"/>
秋之義也臣伏見周智光傲很頑虐昏迷猖狡<hi>集作狂</hi>敢<lb/>
專生殺之威以慢王度崇餙姦慝之志自干天誅陛下<lb/>
謂罪在己躬視人如子永言式遏之義不得已而用師<lb/>
而將纔受鉞兵未血刄已梟元惡之首載安舊汚之俗<lb/>
昔漢征黥布望塵<hi>集作陣</hi>而憂殷伐鬼方積年乃克豈若<lb/>
陛下朝命將帥夕殱渠魁制勝神速從古未有臣等不<lb/>
勝慶快之至<lb/>
　　　賀劔南破西蕃表<hi>代宗</hi>　　　常　衮<hi>大厯十年</hi>
<pb n="KR4h0022_WYG_566-6a"/>
臣某言今日伏見劔南西川節度使崔寜所奏露布十<lb/>
一月七日於劔南大破吐蕃斬首八千五百級生擒九<lb/>
百四十二人獲馬牛器械一千萬計者陛下以西戎負<lb/>
恩連歳設備近興武旅逺鑠王師故隴上或虞卭南每<lb/>
捷事同符契謀動鬼神凡在臣庶不勝慶快伏以西蜀<lb/>
一隅犬戎乗隙聖謀潜運藩帥龔行以我同力出其不<lb/>
意故得邉兵無遺鏃之費狂冦有<hi>一作致</hi>輿尸之㐫名王<lb/>
首將既充俘馘要塞堅城亦入封守神武之徳莫測掃<lb/>
<pb n="KR4h0022_WYG_566-6b"/>
除之勢足徴天聲一臨風動萬國則方隅不擾候我綏<lb/>
懐夷夏大同期於指掌臣等覩兹大捷愧乏嘉謀慶躍<lb/>
之誠實倍恒品<lb/>
　　　賀破山南賊表<hi>代宗</hi>
臣某言中使某至示臣山南西道露布破吐蕃高安堡<lb/>
五百人又生擒堡使等七人又破急援兵馬二千餘人<lb/>
者大獲帥長驅其畜牧焚其資儲夷其堡隊獲覩慶捷<lb/>
喜倍<hi>一作萬</hi>恒情臣伏以秋成以來羣帥宣力陛下皆先<lb/>
<pb n="KR4h0022_WYG_566-7a"/>
授方畧合如符契以蕃醜東冦猶窺疆埸受命獻恭掩<lb/>
征巢穴允膺密㫖精擇竒鋒行於險中出其料外遂使<lb/>
恃固之壘遽復于隍將領之渠盡衿其甲猶不悔禍更<lb/>
招援軍以犬羊恃衆之羣當貔虎輕齎之旅雖終日猶<lb/>
鬬殱耗相仍而乗夕盡逃覆亡不暇聖謀方舉西候遂<lb/>
寜神算既行北郊以靖逺周萬里之外甫料四夷之情<lb/>
中詔是<hi>闕</hi>所征皆捷茍承成命皆可指期故卭道拜章<lb/>
於前漢池拜章於後復留睿畧更布新書軍中皆必勝之<lb/>
<pb n="KR4h0022_WYG_566-7b"/>
師天下無不賔之虜臣幸叅樞近更乏嘉猷拜舞失容<lb/>
以慙以賀<lb/>
　　　爲崔中丞賀討田承嗣表<hi>代宗</hi>常　衮<hi>大厯十一年</hi>
臣某言中使某至奉宣某月日敕承嗣本輔逆臣罪當<lb/>
三夷陛下垂包荒之徳開自新之路假以台衮冀其悛<lb/>
革豈謂豺狼之心飽而增兇動摇隣境慢易君命天下<lb/>
臣子雖扼腕攘臂願食其肉畏懼陛下不敢自發今陛<lb/>
下殷然震雷霆之怒下誅購之令戴髪横目莫不憤激<lb/>
<pb n="KR4h0022_WYG_566-8a"/>
臣受國㤙守在逺藩不得驅策駑蹇列於將臣巨猾之<lb/>
首竟爲他㫁撫劔慙恥心䰟馳越臣又知鯨鯢既盡蜂<lb/>
蠆自滅陛下垂衣裳以臨萬邦無爲之政行同<hi>一作繼</hi>大舜<lb/>
無任慶快感憤之至<lb/>
　　　賀張獻恭破賊表<hi>代宗</hi>
臣某言今月中使某至伏蒙聖恩宣示南山西道節度<lb/>
使檢校工部尚書張獻恭所奏露布破岷州吐蕃十萬<lb/>
餘衆生擒百餘人并獲牛馬及燒焚賊倉庫甲仗並盡<lb/>
<pb n="KR4h0022_WYG_566-8b"/>
者伏以吐蕃背恩負約屢擾邉陲惡稔禍盈自招䘮敗<lb/>
聖謀潜運尅捷相仍自秋已來制勝非一頃則収功朔<lb/>
北今又獻凱山南皆陛下指受規模尅期進取遂令啣<lb/>
命之將感義之徒伏順争先奉詞掩襲未鼓而収城壘<lb/>
既戰而殱冦戎策備火攻威同電掃廻軍乗勝又破柘<lb/>
川殺獲追擒不可勝數嘯聚之黨今已戮除噍類之餘<lb/>
自當殄滅廓清右地計日可期斯實皇威逺覃睿畧先<lb/>
定動罔遺策舉必有功臣謬踐台陛親承睿筭無任踴<lb/>
<pb n="KR4h0022_WYG_566-9a"/>
躍之至<lb/>
　　　賀収涇州表<hi>徳宗</hi>
臣某言中使王開諌李重芝等至伏奉敕㫖送吐火羅<lb/>
王子并曹義臣家口共四十四人配漳泉等州安置伏<lb/>
聞大破兇醜収復涇州梟斬帥劉元等傳送闕下餘黨<lb/>
悉降西陲底定凡在臣庻不勝慶快臣聞聖人有作神<lb/>
契必先用彰睿謀小有邉患以威天下大告武成因兹<lb/>
斬效<hi>疑</hi>罔不率俾伏惟聖神文武皇帝陛下徳合天地<lb/>
<pb n="KR4h0022_WYG_566-9b"/>
明罰以法雷霆道符炎黄有征以懲姦宄蠢兹狂狡敢<lb/>
拒封圻梟獍之心不知㤙愛豺狼之性輒肆傷殘聖慈以<lb/>
𤣥造曲成神武不殺時寛嚴㫖頻許自新益用恣雎竟<lb/>
無悛革然夏后之征扈氏召六卿以恭行周文之伐密<lb/>
人示萬邦以整旅咸在侯甸之内亦効訓誓之勤於是<lb/>
我伐用張親授經畧而執迷不復雖困猶闘蹔假游氛<lb/>
尚稽靈誅皇赫斯怒天威震耀簡車馬以大閲命將帥<lb/>
以長驅飛舞梯衝瞰臨壁壘兇徒悚慄義士激昻梟懸<lb/>
<pb n="KR4h0022_WYG_566-10a"/>
渠魁檻送支黨上以告清廟下以布遐方人神豁憤朝<lb/>
野大慶百二之塞外虞解嚴十萬之師餘勇可息則日<lb/>
月所照敢不來庭戎夏大同期於指掌臣謬承重寄喜<lb/>
萬恒情無任慶躍之至謹奉表陳賀以聞<lb/>
　　　賀破賊表<hi>徳宗</hi>　　　　　　于　邵<lb/>
臣某言臣聞春生秋殺天之令也撫順討逆國之教也<lb/>
故王者上法震耀下脩典刑雖當垂拱之朝亦整干戈<lb/>
之用伏見今月十日神策行營節度使尚可孤破藍田<lb/>
<pb n="KR4h0022_WYG_566-10b"/>
賊保生擒賊偽署御史大夫仇敬忠斬獲共二千餘人<lb/>
者初從摩壘旋即合圍因乗破竹之威不漏枯池之網<lb/>
中賀伏惟皇帝陛下聲教以文暢禍亂以武戮奄有華<lb/>
夏光臨統厯日者蕞爾朱泚怙亂涇原腥穢宫闕僣賊<lb/>
神器隂連叛將竊緩輿屍實由逆賊仇忠敬等姦兇相<lb/>
資狡惡爲事因山㩀嶮欲抗雷霆之誅積粟税<hi>一作挽</hi>芻<lb/>
兾延晷刻之命殊不知天威不逺睿筭何逃未終瘈狗<lb/>
之狂已觸駭<graphic n="KR1706" url="https://raw.githubusercontent.com/kanripo/KR-Gaiji/master/images/KR1706.png" mimeType="image/png"/>之勢餘兇奪魄義衆増威掃氛祲於順<lb/>
<pb n="KR4h0022_WYG_566-11a"/>
風復京師於不日臣謬兼統帥濫<hi>一作乆</hi>緫禁戎矢石不<lb/>
親虛當坐制之地兇渠尚在終決前驅之心無任慶快<lb/>
之至<lb/>
　　　賀破吐蕃表<hi>徳宗</hi>　　　　　齊　映<lb/>
臣某言伏聞南蠻以六月某日大破吐蕃弄視等城擒<lb/>
戮俘獲不可勝計者臣聞徳之所綏在逺咸服義之所<lb/>
棄雖暴必亡蠢兹犬戎敢肆兇戾乆稽天討時動邉塵<lb/>
人神共讐夷夏同憤遂使南蠻奮旅仗義争先覆其保<lb/>
<pb n="KR4h0022_WYG_566-11b"/>
障之恃奪彼肥饒之地斬馘萬級俘計千羣掦天聲於<lb/>
區外正王畧於殊俗自非陛下道超帝圗化協神用武<lb/>
先七徳守在四夷安得使百蠻稽服潜被聲教始左衽<lb/>
以請吏俄倒戈而効誠捨其唇齒之資爲我爪牙之用<lb/>
雖書稱即叙詩羙來威方之聖功彼有慙徳臣謬膺朝<lb/>
寄待位東土不獲隨例稱慶闕庭抃躍之誠倍萬恒品<lb/>
不勝慶快之至<lb/>
　　　賀劔南奏破吐蕃表<hi>徳宗</hi>　　令狐楚<lb/>
<pb n="KR4h0022_WYG_566-12a"/>
臣某言當道進奏院狀報六月某日劔南節度使韋臯<lb/>
狀奏破吐蕃五千餘衆生擒大酋官七人陣上殺一百<lb/>
五十餘人収獲牛馬四百餘頭疋器械一千五百餘事<lb/>
者吉語逺及歡聲相接中賀臣聞順實臣道伏頭者至<lb/>
柔而全禮爲天經無禮者雖衆必敗陛下君臨萬國天<lb/>
覆兆人恩覃于幽微澤及乎荒逺蠢兹蕃醜假息西陲<lb/>
惟天地含𢎞之心未能剪滅以豺狼貪戾之性輙欲<hi>一作</hi>
<hi>肆</hi>陸梁爰整其師不攻而取此皆降睿畧於天上頒明<lb/>
<pb n="KR4h0022_WYG_566-12b"/>
謀於閫外制士之死命得人之歡心所以殪戎如羊破<lb/>
虜如蝨敺彼牛馬獲其侯王威加于殊域武暢于羣動<lb/>
自然赤山之壤可蹈清海之波可渉必當封土刻石以<lb/>
垂天聲戎臣司武獲覩其慶不勝歡抃之至<lb/>
　　　中書門下賀雲南軍破吐蕃劍山保定城表<hi>徳宗</hi>
　　　　　　　　　　　　　　　權德輿<lb/>
臣某言伏見劔南西川節度使某官某所奏兵馬使宋<lb/>
晃前月十八日與雲南軍合勢攻破吐蕃劍山保定城<lb/>
<pb n="KR4h0022_WYG_566-13a"/>
當日斬城使者伏以聲教所被遐邇大同蠢兹西戎尚<lb/>
有遺類或犯亭鄣且稽靈誅陛下睿筭無窮天威逺震<lb/>
以夷裔感㤙之衆佐藩隅制勝之臣取以多方累獻戎<lb/>
捷事皆前定必禀聖謀<hi>集作謨</hi>斬將搴旗出於料外堅城<lb/>
便地盡落彀中通荒服㑹朝之途絶餘孽窺覦之隙奉<lb/>
威懐之命以律而臧兼夷夏之師在和而克此皆陛下<lb/>
神武潜運妖氛永清由是成擒自當盡敵臣等謬當樞<lb/>
近媿乏廟謀幸覩成功不勝大慶無任欣抃之至謹奉<lb/>
<pb n="KR4h0022_WYG_566-13b"/>
表陳賀以聞<hi>貞元元年十二月三日</hi>
　　　中書門下賀元誼李文通出洛州城表<hi>徳宗</hi>
　　　　　　　　　　　　　　　前　人<lb/>
臣某言臣等今日靣奉進止元誼李文通等蒙恩宥過<lb/>
以今月七日將領將士出洛州城者伏惟皇帝陛下聖<lb/>
神之化懐保元元仁洽好生感深格物誼等列於守將<lb/>
本以忠勞師旅之間失於慮始蒼黄之際自謂匪人士<lb/>
吏危疑謀猷回遹陛下以震耀所及殺傷則多曲成以<lb/>
<pb n="KR4h0022_WYG_566-14a"/>
誘其衷持久以通其變愀然軫念不忍致誅待以初心<lb/>
許之遷善指其開壁率衆来朝實頼亭毒之恩再全臣<lb/>
子之節宥兹一眚昭示萬方睿慈所𢎞動植知幸臣等<lb/>
虛薄備位台司愧無調鼎之能獲覩止戈之慶無任欣<lb/>
抃踴躍之至謹奉表陳賀以聞<hi>貞元十二年正月十三日</hi>
　　　中書門下賀汴州擒李廼表<hi>德宗</hi>
臣某言中使某乙奉宣進止汴州以今月三日擒送李<lb/>
廼軍州並已寜帖者伏以聖徳含𢎞在宥天下而匪人<lb/>
<pb n="KR4h0022_WYG_566-14b"/>
醜類自抵刑章李廼本以庸微謬從軍校潜懐狂戾輙<lb/>
擾師徒乗其疾病坐邀職秩怙亂以逞志專戮以作威<lb/>
人思納忠義不同惡俄就械繫一方晏然雖梟獍之心<lb/>
暫求假息而鷹鸇之逐曾不崇朝衆情交欣以待朝㫖<lb/>
陛下命將相之重撫按是邦明書罪人且示輕典成命<lb/>
方下浚郊以清聖謨炳然若合符契足使義士勵節貪<lb/>
夫革心禀化畏威無有逺近<hi>集作邇</hi>臣等繆居台鉉每奉<lb/>
徳音愧乏嘉猷以承睿畧無任懽忻慶幸之至謹奉表<lb/>
<pb n="KR4h0022_WYG_566-15a"/>
陳賀以聞<hi>貞元十二年七月九日</hi>
　　　中書門下賀靈武破吐蕃表<lb/>
臣某等言臣等今日面奉徳音靈武大破吐蕃擒生斬<lb/>
將者伏以睿謀武經隂隲上畧兵符所授攻戰多方蠢<lb/>
兹犬羊尚勞爟燧羣師禀命中權戒嚴掎角相因初設<lb/>
險於三覆竒正合發俄獻功於七擒數酋渠之首級積<lb/>
戎械於亭候勝氣餘勇皷行無前即叙可期有征斯在<lb/>
臣等繆居樞掖莫效㳙埃每承以律之貞空荷止戈之<lb/>
<pb n="KR4h0022_WYG_566-15b"/>
運無任慶快踴躍之至謹奉表陳賀以聞<hi>貞元十四年十二月二十</hi>
<hi>九日</hi>
　　　中書門下賀蔡州破賊表<hi>徳宗</hi>
臣某等言伏奉宣示蔡州行營招討使韓全義所奏云<lb/>
四月二十七日於逆賊吳少誠界破賊騾子及馬歩軍<lb/>
三千餘人賊弟吳少陽棄衆奔遁者伏惟陛下聖神廣<lb/>
運丕冐萬方而顛越匪彛自蹈鋒刄徳音累降曉告不<lb/>
悛禁暴安人酌於軍志命師授律發於宸心整旅有嚴<lb/>
<pb n="KR4h0022_WYG_566-16a"/>
拊循决勝據便地以三覆分鋭師而九攻村官突騎奮<lb/>
勵精勇啟行所及莫敢枝梧奔北之徒自相蹈藉威謀<lb/>
克壯殺獲斯多更俟便宜續圗攻取蒙輪超乗靡不賈<lb/>
餘長轂鈎援期於盡殪此皆睿筭前定純臣協心佇清<lb/>
淮濆以慶天下臣等謬居樞近喜倍<hi>集作萬</hi>恒情無任欣<lb/>
抃踴躍之至謹奉表陳賀以聞<hi>貞元十六年五月四日</hi>
　　　賀蔡州破賊表<hi>徳宗</hi>　　　　張仲素<lb/>
臣某言伏聞蔡州營田招討<hi>一作招討行營</hi>韓全義今月某日<lb/>
<pb n="KR4h0022_WYG_566-16b"/>
大破賊軍斬首擒生其數至廣臣某中賀臣聞天覆至大負<lb/>
慝者必降雷電之討君恩至重失節者須示斧鉞之誅<lb/>
賊臣吳少誠輙因將帥之權遂肆豺狼之性聖恩含忍<lb/>
久示招携敢固執迷未即歸罪今全義親承睿㫖度禀<lb/>
聖謨蹔師臨境羣兇授首梟斬元惡計日可期廓清淮<lb/>
濆在兹一舉臣謬忝地官之職情同率土之歡欣快之<lb/>
誠倍百常品無任踴躍之至<lb/>
　　　賀靈武破吐蕃表<hi>徳宗</hi>　　　令狐楚<lb/>
<pb n="KR4h0022_WYG_566-17a"/>
臣某言臣得朔方節度使李欒牒稱十一月二十日大<lb/>
破吐蕃者千里喧傳三軍快抃臣某誠歡誠喜頓首頓<lb/>
首臣聞天生四夷用别荒服國有二柄誰能去兵伏惟<lb/>
陛下臣妾兆人庭衢六合溟波静息車軌混同萬里清<lb/>
平三分底定而吐蕃羶臊醜類狂狡隂計乗陵凍草妄<lb/>
竊邉疆相鼠無牙安能穿屋羝羊羸角徒欲觸藩是以<lb/>
神聖啟其將心忠勇成於士力兵既落於天上虜乃<hi>一作</hi>
<hi>果</hi>陷於彀中箝口之馬僨車而縶者千蹄<hi>一作嗷</hi>辮髪之<lb/>
<pb n="KR4h0022_WYG_566-17b"/>
人爲俘輿屍者萬指降旗載路棄甲滿野遥知水赤坐<lb/>
想風腥此皆宗祖儲靈朝廷決策破碎戎膽振騰天威<lb/>
凡百人臣不勝踊躍臣某未申絲髪謬緫旗旌欣歡憤<lb/>
激倍萬恒品所守有限不獲稱慶<lb/>
　　此表合在本巻令狐楚賀劔南吐蕃之後元誤入<lb/>
　　六百三十七巻賀狀内今移附卷末<lb/>
　<lb/>
　文苑英華巻五百六十七<lb/>
</p>
<p>
</p>
  </div>
</body>
</text>
</TEI>
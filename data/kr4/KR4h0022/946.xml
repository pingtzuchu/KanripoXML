<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百四十七</head>
    <p>
<pb n="KR4h0022_WYG_946-1a"/>
欽定四庫全書<lb/>
　文苑英華卷九百四十七　宋　李昉等　編<lb/>
　職官九<lb/>
　　周大將軍鄭偉墓誌一首<lb/>
　　周大將軍侯莫陳道生墓誌一首<lb/>
　　周大將軍宇文顯墓誌一首<lb/>
　　周大將軍司馬裔墓誌一首<lb/>
　　周大將軍呉明徹墓誌一首<lb/>
<pb n="KR4h0022_WYG_946-1b"/>
　　周大將軍鄭常墓誌一首<lb/>
　　　周大將軍襄城公鄭偉墓誌銘　庾　信<lb/>
公諱偉字子直榮陽開封人也周宣母弟就封于鄭河<lb/>
洛之地即有民人虢鄶之君非無郡邑其後蛇闘於門<lb/>
黿嘗於鼎韓侵負黍晉滅陽城其祀忽諸以國為氏祖<lb/>
徹撫軍<hi>周書比史並作祖思明直閣將軍</hi>贈濟州刺史父先䕶驃騎大<lb/>
將軍儀同三司襄城郡公青州刺史永安中洛城晝掩<lb/>
黄河凌合翟泉盟㑹之地蒼鳥忽飛武庫兵欄之中鱗<lb/>
<pb n="KR4h0022_WYG_946-2a"/>
魚遂上三帥北絏五馬南浮梁武帝大造中原樹君伊<lb/>
洛公之慿軾棧車言歸舊壤起為通直散騎侍郎天厭<lb/>
魏徳政在强臣公耻入亂階乃於陳留起義太祖封凾<lb/>
谷而待諸侯坐鄷宫而朝群后威懐是接席卷西飛大<lb/>
統三年入朝蒙授武陽縣開國伯食邑六百户尋除龍<lb/>
驤將軍北徐州刺史開河橋之陳觧王璧之圍張旃<hi>罹作</hi>
<hi>旂</hi>於冨平被練於伊闕探虎穴而揮戈上魚門而懸冑<lb/>
故以䇿名司勲功髙舎爵魏將侯景狼顧荆河天子命<lb/>
<pb n="KR4h0022_WYG_946-2b"/>
我偏師赴接垂餌虎口中途背盟事獲交綏公之力也<lb/>
除中軍將軍散騎常侍大都督襲襄城郡公食邑二千<lb/>
户仍除使持節車騎大將軍儀同三司餘如故遷驃騎<lb/>
大將軍開府加侍郎常伯位重霍去病之登朝上將官<lb/>
尊公孫敷之出塞以今方昔異代同榮魏後二年授大<lb/>
將軍事江陵防主都督十五州諸軍亊呉兵教士艫舳<lb/>
習流島嶼慿陵波瀾衝激公蹔臨江界已悉南越之兵<lb/>
裁沉樓船即善昆彌之戰遂得安歌澧浦弭節涔陽留<lb/>
<pb n="KR4h0022_WYG_946-3a"/>
魯侯而宴章臺對齊人而畋雲夣周保定元年授使持<lb/>
節都督冝州諸軍事宜州刺史天和六年授都督華州<lb/>
刺史餘如故崤凾重嶂汧渭分流陽陵之益既奔華隂<lb/>
之學還聚而消渇連年屢有相如之患至于大漸遂如<lb/>
范増之疾桐君對藥分闕神明李柱侍醫更無方便以<lb/>
天和六年四月十七日薨年五十七詔贈本官加少𫝊<lb/>
都督司豫洛相冀五州諸軍事司州刺史謚曰肅公禮<lb/>
也天子輟朝彌深大臣之議群公㑹塟咸得同盟之禮<lb/>
<pb n="KR4h0022_WYG_946-3b"/>
夫人李氏頓丘貴姓卿相之門賢才之室霜露先侵策<lb/>
封郊次以其年十一月六日合塟于咸陽之長安縣某<lb/>
原合塟非古既異三王之前死則同穴還同六載之始<lb/>
雖復衘珠兩鶴同歸紫盖之松出匣雙龍共没延平之<lb/>
水嗚呼哀哉乃薦銘曰國有巖邑朝多君子武公莊公<lb/>
平王卿士温麥踰盟祊田廢祀驂乗停輿来朝識履惟<lb/>
祖惟考既侯既公樞機周宻出納清通治煩政簡處亂<lb/>
心雄濟河遺惠<hi>一作徳</hi>海岱餘風世濟其美載誕其噐忠<lb/>
<pb n="KR4h0022_WYG_946-4a"/>
無不為孝則不匱幽冀紛梗關河鼎沸自北自南聲聞<lb/>
梁魏揚旌汝頴威震三川擁旄江漢席卷樓船成皋塵<lb/>
起廣武烽燃麋興麗箭鴈落驚弦㧾衞蘭錡申威河外<lb/>
山類鼓樓樹如車盖都䕶两道將軍獨拜梧桐茂苑楊<lb/>
栁倡家千金回雪百日流霞凋零倐忽悽愴榮華河陽<lb/>
古樹金谷殘花隴昏雲瞑山深路晩風氣纔髙松聲即<lb/>
逺疇昔親友懽愉交結不為平生應為此别<lb/>
　　　周驃騎大將軍開府侯莫陳道生墓誌銘<lb/>
<pb n="KR4h0022_WYG_946-4b"/>
　　　　　　　　　　　　　　　前　人<lb/>
君諱道生字某朔州武川人也本系隂山出自國族降<lb/>
及于魏在秦作劉父少興武川鎮將山河抗拒關塞被<lb/>
邉早擅威聲咸多雄烈君子讀書馬上清談劔端獨運<lb/>
六竒專精三畧雖復身居末將而勇冠旌門位在支軍<lb/>
而謀叅幕府魏正光五年任統軍頴天柱爾朱榮征北<lb/>
海王永安三年随太師賀㧞勝入關尋轉别將滑源卷<lb/>
甲關城束馬並皆尅㨗君有力焉永熈三年補都督太<lb/>
<pb n="KR4h0022_WYG_946-5a"/>
祖文皇帝奄有關河令行天下以君幹畧委之爪牙名<lb/>
洽中㳙功參上造兵臨河曲前登白馬之津冦發蒲城<lb/>
先戰黄沙之苑臨晉横船既禽趙將<hi>韓信臨晉陳船虜魏王豹其擒趙虜</hi>
<hi>將自楚㧞幟事在豹後未詳</hi>馬陵削樹復下齊兵班瑞司勲披圖䟽<lb/>
爵授驃騎大將軍金紫光禄大夫鄠縣開國公食邑五<lb/>
百趙儼之為驃騎正駕單車張堪之拜光禄長乗白馬<lb/>
以斯連類朝野榮之大統九年更姓侯莫陳氏随大將<lb/>
軍拓䟦逺經始陽二水長闘三川無市擐甲搆病死於<lb/>
<pb n="KR4h0022_WYG_946-5b"/>
轅門春秋五十一贈持節都督朔州刺史君在武川文<lb/>
皇帝同鄉里覇功既立王業克成不忘捨講猶論償博<lb/>
今嗣徳惟新功臣追逺東都馬鳴不無見日之歎北陵<lb/>
車過終憶平生之言有詔更贈使持節驃騎大將軍開<lb/>
府儀同三司都督冝敷綘三州諸軍事敷州刺史謚某<lb/>
公禮也夫人拓䟦氏安邑郡夫人庭有鍾鼓家承箴誡<lb/>
教容教徳言告言歸天和五年六月薨即以其年十月<lb/>
同塟于京兆某縣洪源鄉武子成寢請西階而合塟平<lb/>
<pb n="KR4h0022_WYG_946-6a"/>
縣下嫁即廬山<hi>衞青與平陽主合塟起家象廬山</hi>而共墳銘曰凝隂逺<lb/>
寂廣漠平寒沙窮瀚海地盡皋蘭塞鴻秋去胡桑夏乾<lb/>
風土壯氣山河凛然師<hi>一作兵</hi>旅上谷威雄武川君則繼<lb/>
踵代不乏賢匣有忠劔庭流孝泉魏室多故餘風未殄<lb/>
天保讓徳當途廢典上將指縱中㳙力展洛城夜㨗河<lb/>
梁朝剪鐵劔金龜榮追玉鉉身胄漢祚門承魏緒並擅<lb/>
華宗俱稱當路伉儷云匹年齡並故趙瑟秦聲同為丘<lb/>
墓小陵石槨洪原鄉墓芻靈两引池桞雙前隊路仍合<lb/>
<pb n="KR4h0022_WYG_946-6b"/>
松城即連霜随桞白月逐墳圓芝蘭幾代陵谷何年<lb/>
　　　周車騎大將軍贈小司空宇文顯墓誌銘<lb/>
公諱顯<hi>周書北史並作顯和</hi>字某上黨武鄉人也自大霧浮河長<lb/>
虹映渚承源於若<hi>一作弱</hi>水纂系於蒼林上黨居韓之西<lb/>
常山在趙之北因地為氏可畧而言焉祖求南衞將軍<lb/>
冀州刺史父金殿征南將軍定州刺史並控鶴兵俱張<lb/>
戎樂聲榮之盛繼踵當年公禀山嶽之靈擅風雲之氣<lb/>
容止矜莊聲名籍甚彎弧挽强左右馳射故得名高上<lb/>
<pb n="KR4h0022_WYG_946-7a"/>
谷威振樓煩襲爵安吉縣侯食邑五百户永興三年幽<lb/>
并叛換有無君之心帝顧謂公曰天下洶洶將若之何<lb/>
公曰擇善而從之乃誦詩云彼美人兮西方之人兮帝<lb/>
曰是吾心也乃定入關之䇿以公母老家大令預計公<lb/>
曰今日之事忠孝不並君不宻則失臣臣不宻則失身<lb/>
帝愴然改容曰卿是我王陵遷朱衣直閣閣内大都督<lb/>
改封長廣縣公邑一千五百户武帝初至潼關太祖親<lb/>
迎溱水太祖素知公名而未之識也目於衆疑而不問<lb/>
<pb n="KR4h0022_WYG_946-7b"/>
直云令此人射水傍小鳥應手即著太祖喜云我知卿<lb/>
名<hi>周書北史並作工</hi>矣即用為帳内都督滄州諸軍事滄州刺<lb/>
史増邑并前二千五百户黄公衡之决土魏后是以推<lb/>
心潘承明之忠壯吳王為之降禮異代同榮見之今日<lb/>
東夏邊隅地連荒服井陘寒道飛狐路斷乃以公為使<lb/>
持節衛將軍都督東夏州諸軍事東夏州刺史白波青<lb/>
犢之兵銅馬金繩之亂莫不交臂屈膝牽羊抱馬在州<lb/>
遘疾解任還朝小馬留廐餘狀掛衽吏人攀戀刋石陘<lb/>
<pb n="KR4h0022_WYG_946-8a"/>
山雖非漢陽之城還似扶風之路授使持節車騎大將<lb/>
軍儀同三司加散騎常侍以魏後元年疾甚亡于同州<lb/>
春秋五十七天子輟樂羣公㑹䘮太祖親臨弔祭哀慟<lb/>
左右于時兵革交侵普斷贈諡即以本官印綬權葬于<lb/>
同州之北今建徳二年二月二十三日遷䘮於咸陽長<lb/>
安縣之洪瀆原時逢禮樂之遷代屬謳歌之變國雖異<lb/>
政人足追榮乃贈使持節驃騎大將軍開府儀同三司<lb/>
小司空丹延綏三州諸軍事延州刺史謚某公禮也夫<lb/>
<pb n="KR4h0022_WYG_946-8b"/>
人高氏渤海人也柔㕘晉政拒曹爽之異謀起在漢庭<lb/>
共王陵而俱對况乎箴訓有儀言容以徳肅泰中興賢<lb/>
才内則豈直不聽雜樂以變齊國之風不食鮮禽以斷<lb/>
荆王之獵昔之命葬季武子之兩寢今之同穴長平侯<lb/>
之北陵世子神舉兄弟至性純孝善居䘮禮有終有始<lb/>
於身無改是以宦成名立孝顯忠存銘曰<lb/>
北岳二名䓤河兩本其峻惟極其源惟逺俗禀山川人<lb/>
資台衮義烈桓桓才雄悃悃乃祖乃父繼踵威雄摐金<lb/>
<pb n="KR4h0022_WYG_946-9a"/>
北陸鳴玉南宫隠若吳漢賢哉竇融負霜依徳無雷向<lb/>
風挺此含章生茲秉徳孝實天性忠為人則暢轂鏤膺<lb/>
燕南趙北若<hi>一作弱</hi>水將通九部<hi>疑作九都</hi>可勒帷幄㕘謀宫<lb/>
闈典職善擇忠言能防變色繁弱已勁淇園乃直㦸中<lb/>
小支禽穿左翼建旟赤谷揮戈武州長城萬里河水雙<lb/>
流潁川多恙淮水未瘳義重穿壁恩深置郵于谷之口<lb/>
于渭之丘陽山零落碑闕低昂草銜秋火樹抱春霜書<lb/>
劍俱没人琴並亡哀哀嗣子純心靡託孝水未枮悲松<lb/>
<pb n="KR4h0022_WYG_946-9b"/>
先落室逺巢鵀門通吊鶴功臣身殞㑹圖麒閣<lb/>
　　　周大將軍琅琊莊公司馬裔墓誌<lb/>
　　　　　　　　　　　　　　　前　人<lb/>
公諱裔字遵𦙍河内温人也南正司天北正司地是謂<lb/>
西河之官即嗣重黎之政卬之歸楚與章邯而並封<lb/>
豫之避秦共毛公而俱去祖龍<hi>北史全龍</hi>仍居選部水鏡三<lb/>
臺父悦再牧荆河威風千里而身遭禍機遂為季布所<lb/>
哭獲存遺嗣實賴程嬰之忠國家追念功臣更撫叔敖<lb/>
<pb n="KR4h0022_WYG_946-10a"/>
之子言思官族還求女齊之𦙍公始應辟為河内功曹<lb/>
除員外郎常侍汲郡治兵黄河浮馬雄<hi>疑作推</hi>鋒軹關之<lb/>
㨗逐北長城之陳授平東將軍北徐州刺史桞泉風塵<lb/>
三城席巻棠隂鋒鏑千室入關遷車騎大將軍儀同三<lb/>
司開國龍門縣伯仍除巴州刺史雖復巴水三廻夷歌<lb/>
數曲徒逄白竹之弩已濟青衣之功朝廷以漢之功臣<lb/>
須開上將之府晉之代胄冝紹琅琊之國遷驃騎大將<lb/>
軍開府改封琅琊公食邑一千五百户宫闈近宻寔俟<lb/>
<pb n="KR4h0022_WYG_946-10b"/>
忠貞詔為大御伯仍除大御正職司常伯任惣䕫龍王<lb/>
道既平絲言惟允尋除始州刺史都督始州諸軍事蠻<lb/>
夷持險狼顧鴟張髙山尋雲深谷無景九地縱横三門<lb/>
起伏峰危馬束水險橋飛遂得谷静山空氷消霧散仍<lb/>
為信州刺史都督信州諸軍亊精兵守於白帝足懼巴<lb/>
丘之城船梯下於荆州彌動西陵之戍即授使持節大<lb/>
將軍都督西寧州諸軍亊西陵州刺史將啓北户之人<lb/>
向通雲南之國聞寵若驚奄從深夜天和六年正月十<lb/>
<pb n="KR4h0022_WYG_946-11a"/>
八日亡春秋六十五詔贈本官加懐邵汾晉泗州刺史<lb/>
謚壯<hi>周書北史並作定</hi>公禮也以建徳元年七月十三日塟于<lb/>
武功之郡三疇原公愛敬純深有隠無犯忠貞亮直知<lb/>
無不為在戎四十一年身經六十九戰至於多竈唱籌<lb/>
並得成功飛沙擁石未嘗乖律恂恂教義呉起西河之<lb/>
風閑閑鼔旗李牧長平之政身死之日家無餘財山<hi>一作</hi>
<hi>出</hi>木所資一由詔塟有始有卒生榮死哀銘曰<lb/>
祝融是命重黎克舉公族乃建天官即<hi>一代</hi>序避世於秦<lb/>
<pb n="KR4h0022_WYG_946-11b"/>
承家於楚金行失馭玉鏡淪輝我之烈祖識變乗機黄<lb/>
旗東没青盖西飛落星置道長州出圍及我皇父荆河<lb/>
再撫世屬䘮亂身沉猾堅嗟我遺嗣﨑嶇趙武寒覆鳥<lb/>
翼饑吞獸乳獲歸河内更襲瑯琊年方小馬怨結長蛇<lb/>
藏兵九地置劍千家雪山埋馬氷河䧟車既乃班政超<lb/>
然榮守朱鷺頻飛金龜轉紐築塞長榆營軍髙桞玉案<lb/>
推食河橋勸酒石門氷釋金堤電散蘆水門關茅津成<lb/>
<hi>一作茂</hi>觀馭風逸翮脩途始半建武功臣先悲呉漢沉寥<lb/>
<pb n="KR4h0022_WYG_946-12a"/>
摇落㳺揚浸㣲金城路斷郿塢人稀風松盖雲白水山<lb/>
衣賢已星殞人没蘭衰<lb/>
　　　周大將軍懐徳公呉明徹墓誌　前　人<lb/>
公諱明徹字通昭<hi>一作炤</hi>兖州<hi>陳書作南州</hi>秦郡人也西都列<lb/>
國長以王功被山河東京貴臣大司馬名髙西漢豈直<lb/>
西河有守智足抗秦建平有城威能動晉而已也祖尚<lb/>
南譙太守父標<hi>南史作樹</hi>右軍將軍抗拒淮沂平夷濟㵕代<lb/>
為名將見於斯矣公志氣縱横風情倜儻圯橋取履早<lb/>
<pb n="KR4h0022_WYG_946-12b"/>
見兵書竹林逢猿偏知劔術故得勇爵登朝材官入選<lb/>
起家東宫直後除左軍葛瞻始嗣兵戈仍遭蜀滅陸機<lb/>
纔論功業即值呉亡公<hi>闕</hi>　梁未為逹也自梁受終齊<lb/>
卿得政禮樂征伐咸歸舜後是以威加四海徳教諸侯<lb/>
蕭索煙雲光華日月公以明畧佐時雄圖賛務鱗翼更<lb/>
張風颷遂逺冠軍侯之用兵未必師古武安君之飬士<lb/>
能得人心擬於其倫公之謂矣為左衞將軍尋遷鎮軍<lb/>
丹陽尹北軍中候惣政六師河南京尹冠冕百郡文武<lb/>
<pb n="KR4h0022_WYG_946-13a"/>
是寄公無愧焉蕭湘之役慿陵島嶼風船火艦周瑜有<lb/>
赤壁之兵盖舳䄡艫魏齊有横江之戰仍為平南將軍<lb/>
開府儀同三司都督湘衡桂武四州刺史遂得左廣廻<lb/>
扄轔車反暢長沙楚鐡更入兵欄洞浦藏犀還輸甲庫<lb/>
雖復戎歌屢凱軍幕猶張淮南望廷尉之囚合淝稱將<lb/>
軍之冦莫不失穴驚巢沉水䧟火為使持節侍中司空<lb/>
車騎大將軍都督南北兖青譙五州諸軍事南兖州刺<lb/>
史南平郡開國公食邑八千户鼔吹一部中台在𤣥武<lb/>
<pb n="KR4h0022_WYG_946-13b"/>
之宫上將列文昌之宿髙蟬臨鬢吟鷺陪軒平陽之邑<lb/>
萬家臨菑之馬千駟坐則玉案推食行則中分麾下生<lb/>
平若此功業是焉既而金精氣壯師出有名石鼓聲髙<lb/>
兵交可逺故得艫舳所臨盖于淮泗旌旗所襲奄有龜<lb/>
蒙魏將已奔猶書馬陵之樹齊師其遁空望平隂之烏<lb/>
俄而南仲出車方叔蒞止暢轂文茵鈎膺鞗革遂以天<lb/>
道在此南風不競昔者禆將失律衞將軍於是待罪中<lb/>
軍争濟荀桓子於焉受戮心之憂矣故<hi>疑作胡</hi>以事君宣<lb/>
<pb n="KR4h0022_WYG_946-14a"/>
政元年届於東郡之亭有詔釋其鸞鑣蠲其亹社始𢎞<lb/>
就館之禮即受登壇之䇿拜持節大將軍懐徳郡開國<lb/>
公邑二千户歸平津之舘時聞櫪馬之嘶舎廣城之傳<lb/>
裁見諸侯之客亷頗眷戀寧聞更用之期李廣盤桓無<lb/>
復前驅之望覇陵醉尉侵辱可知東陵故侯生平已矣<lb/>
大象二年七月二十八日氣疾增暴奄然賔舘春秋七<lb/>
<hi>陳書本傳作六</hi>十七即以其年八月十九日寄瘞于京兆萬年<lb/>
之縣東郊詔贈某官謚某禮也江東八千子弟從項籍<lb/>
<pb n="KR4h0022_WYG_946-14b"/>
而不歸海島五百軍人為田横而俱死焉嗚呼哀哉毛<lb/>
脩之埋於塞表流落不存陸平原敗於河橋死生慙恨<lb/>
反公孫之柩方且未期歸連尹之尸竟知何日逰魂羇<lb/>
旅足傷温序之心𤣥夜思歸終有蘇昭之夣遂使廣平<lb/>
之里永滯寃魂汝南之亭長聞夜哭嗚呼哀哉乃為銘<lb/>
曰九河宅土三江貢職彼美中邦君之封殖負才矜智<lb/>
乗危恃力浮磬戢鱗孤桐垂翼五兵早竭一鼓前衰移<lb/>
營减竈空幕禽飛羊皮詎贖畫馬何追茍罃永去随㑹<lb/>
<pb n="KR4h0022_WYG_946-15a"/>
無歸存没俄頃光隂愴悽岳裂中台星空上將眷言妻<lb/>
子悠然亭障䰟或可招䘮何可望壯志沉淪雄圖埋没<lb/>
西隴足抵黄塵碎骨何處池臺誰家風月墳𡑞羈逺營<lb/>
䰟流寓霸岸無封平陵不樹壯士之隴將軍之墓何代<lb/>
何年還成武庫<lb/>
　　　周大將軍上開府廣饒公鄭常<hi>墓誌作鄭常而九百十九卷神</hi>
　　　<hi>道碑作字文常盖其役賜也</hi>墓誌銘　　　前　人<lb/>
公諱常字某滎陽人也周宣王之弟初封其國鄭穆之<lb/>
<pb n="KR4h0022_WYG_946-15b"/>
孫始成其姓祖思慶建威將軍山陽太守考項儀同三<lb/>
司豫州刺史南陽坐嘯值此邦君西河建隼逢斯刺舉<lb/>
公侯繼踵冠冕連鑣可得而言傳於史籍公髫齓知禮<lb/>
早年馳譽就經黌舎畧見書堂習武兵欄偏知劔術雖<lb/>
復年猶小學已為儒者所稱位在偏禆即入將軍之賞<lb/>
大統三年起義華陽授本縣開國男文皇帝霸迹初基<lb/>
英雄輻輳公㧞劔轅門頴川從我洛城逆戰壯於白馬<lb/>
之兵河橋觧圍勇於烏林之䇿授平東將軍帥都督襲<lb/>
<pb n="KR4h0022_WYG_946-16a"/>
父封魏後二年授持節車騎大將軍儀同三司車騎用<lb/>
郭淮之勲儀同取王沉之貴公之此授僉曰得人進爵<lb/>
廣饒縣公邑千户保定三年授使持節都督遷州諸軍<lb/>
事遷州<hi>九百十九巻宇文常神道碑作羅州刺史今常墓誌作遷州按隋地理志西魏時於竹山縣置</hi>
<hi>羅州宇文後周於房陵郡置遷州至隋并號房州</hi>刺史即㧾領金州兵馬開拓<lb/>
北疆髙山尋雲深谷無景梯繩乃上浮竹裁通閩越影<lb/>
嚮勾呉聲勢公出戰短兵並皆奔北瓦觧氷碎山空谷<lb/>
静授持節開府儀同大將軍栢梁髙宴有大將軍之詩<lb/>
<pb n="KR4h0022_WYG_946-16b"/>
幕府初開有平陵侯之國比之今日豈可同年而語哉<lb/>
自是使車被之繡服風謡是察刑政事觀公露節東驅<lb/>
風奔群盗埋輪當路威振中原武皇帝有盟津之師以<lb/>
公為中權之勁外從决勝内侍軍謀及文軌既同旃旌<lb/>
已偃司勲行賞軍吏舉功乃授使持節上開府増邑五<lb/>
百户賜姓宇文與國同乗之榮周之宗盟非復異姓之<lb/>
後蕃屏是寄隆寵所歸公室無踈此之謂矣九州都督<lb/>
須得其才千里諸侯實俟其政乃為使持節都督東徐<lb/>
<pb n="KR4h0022_WYG_946-17a"/>
州諸軍事徐州刺史尋遷南衮州諸軍事南兖州刺史<lb/>
公頻惣六條再勞十部俗變風移人懐吏畏滯穗遺秉<lb/>
有利疲人山桑野蠶足充貢賦化被殊俗威行隣境奏<lb/>
事京師四方第一謂真刺史其在斯乎春秋未髙奄然<lb/>
遘疾以大象元年薨于州鎮時年六十三嗚呼哀哉吏<lb/>
人扳慕飛走變色河濟輟舂淮沂罷市以今年歸塟于<lb/>
滎陽之山詔贈某官禮也嗟陵谷之貿遷懼徽猷之永<lb/>
逺地乆天長敢鐫貞石銘曰<lb/>
<pb n="KR4h0022_WYG_946-17b"/>
荆河惟豫洛食之本水遶滎波山斜陸渾徳星猶照祥<lb/>
風未逺代不乏賢又無闕衮公之生也實降英靈忠為<lb/>
徳本孝禀天經觀書虎舘學劔龍亭雕弓偃月行馬流<lb/>
星置陣黎陽麾兵官渡平隂聴烏馬陵書樹氣視廻津<lb/>
星占飛歩火斷羗營沙崩賊路及驅犀節乃牧雄州吏<lb/>
不驚犬人無喘牛西蠶得嵗東作逢秋草爛獄户星低<lb/>
市樓五將星亡三台岳折哀哉天道遂當明哲棟梁崩<lb/>
壊風雲寂滅北郭長悲東都永别幽深此地宅兆斯慿<lb/>
<pb n="KR4h0022_WYG_946-18a"/>
山廻虎圈路上魚陵悲風夜烈苦露晨凝蘭芬菊茂終<lb/>
古相成<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_946-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百四十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百七十三</head>
    <p>
<pb n="KR4h0022_WYG_672-1a"/>
欽定四庫全書<lb/>
　文苑英華巻六百七十三　宋　李昉等　編<lb/>
　幕職下<lb/>
　　上絳州上官司馬書一首<lb/>
　　與京西幕府書一首<lb/>
　州縣部<lb/>
　　與雍州崔錄事司馬錄事書一首<lb/>
　　與夏縣崔少府書一首<lb/>
<pb n="KR4h0022_WYG_672-1b"/>
　刑法部上<lb/>
　　獄中上陳後主書一首<lb/>
　　獄中上隋髙祖書一首<lb/>
　　上廵察覆囚使歴城張明府書一首<lb/>
　幕職下<lb/>
　　　上絳州上官司馬書　　　　王　勃<lb/>
月日龍門百姓某謹再拜奉書于司馬上官公足下蓋<lb/>
聞靈化出於窈㝠帝圖寄於寥廓聖人生而萬物覩太<lb/>
<pb n="KR4h0022_WYG_672-2a"/>
階平而四國㑹故曰有非常之后者必有非常之臣有<lb/>
非常之臣者必有非常之績至今雷奔雨嘯風前<hi>疑作旋</hi>
電轉拾青紫於俯仰取公卿於朝夕雲臺廹漢南宫列<lb/>
元宰之圖霜㦸羅門北闕據名臣之第嘗見之矣至若<lb/>
時非我與雄略頓於窮途道不吾行髙材屈於卑勢孔<lb/>
宣父之英逹位未列於陪臣管公明之傑秀名近終於<lb/>
郡屬有時無主賈生獻流涕之書有志無時孟軻養浩<lb/>
然之氣則亦有焉豈非妙造無端盛衰止乎其域神期<lb/>
<pb n="KR4h0022_WYG_672-2b"/>
有待動靜牽乎所遇向使太公失於周伯則旗亭之屠<lb/>
父韓信屈於蕭何則轅門之餓𨽻又焉得鷹揚豹變吐<lb/>
納風雲者哉故曰知與不知用與不用觀夫得失之際<lb/>
亦窮逹之有數乎其有邀時譽忘㢘恥狥茍得設向背<lb/>
於朝廷立縱横於勢利舉三寸之舌屈辱豪門奉咫尺<lb/>
之書逡廵下席皆自謂材足以動俗智足以濟時鐘鼎<lb/>
輝其顧盼冠蓋生其籍甚豈知夫四海君子攘袂而恥<lb/>
之乎五尺微童所以固窮而不為也此蓋莊周有言所<lb/>
<pb n="KR4h0022_WYG_672-3a"/>
以得意而忘象得象而忘言語曰談何容易易稱書不<lb/>
盡言知談之不易而欲言之盡以是思之良可知矣下<lb/>
官者康衢之賤耳嘗聞闕里之言頗挂平輿之目豈不<lb/>
知塵形俗狀游水鏡而多慙抱皷援鼙偶雷門而自失<lb/>
而欲刻鵠飾鳬唐突扃餘<hi>疑</hi>者邪徒以登山泛海庶測<lb/>
髙深執炬傳螢希增日月三奔九合下官聞管仲之風<lb/>
千載一時君侯受鮑卿之託是以敢陳其徑庭<hi>一作挺</hi>不<lb/>
然則秋風明月西江留獨徃之因桂嶠松巖南山有不<lb/>
<pb n="KR4h0022_WYG_672-3b"/>
羣之地矧區區者而重髙明之閫閾君侯極天分構振<lb/>
瓊樹而韜霞帯地疏源握珠胎而冠月鱗軒羽殿瑶臺<lb/>
降卿相之榮鵲印蟬簪金社發公侯之始青臯獨唳望<lb/>
鴻漸而翻霞丹穴髙鳴對鵷池而矯霧嚴助以賢良待<lb/>
詔未厭承明汲黯以方正拾遺終榮卧理藩維克振既<lb/>
㕘來暮之歌邦國不空自有康沂之相加以雄材廣度<lb/>
散琬琰於胷懷逸氣遒文運風霜於掌握廹青霄而構<lb/>
舎煙霞之涯涘莫尋振滄渤以流謙江漢之波瀾未測<lb/>
<pb n="KR4h0022_WYG_672-4a"/>
耀靈桂於趙席垂棘知歸辨羣籟於莊軒懸匏自記<hi>一作</hi>
<hi>託</hi>賔階夕敝清河銷驥贄之虞虚榻晨披心<hi>疑</hi>禮得龍<lb/>
驅之地方當翊贊宸極羽儀台屛豈徒偃仰州縣勞事<lb/>
藩庭而巳哉借如僕者言不滿於鄉黨聲不出於堂閾<lb/>
東海取樂於簞瓢南山畢志於文史飡花佩葉入蘭室<lb/>
而談𤣥挹露攀霞坐松扃而嘯逸揚子雲之澹泊心竊<lb/>
慕之嵇叔夜之逍遥真其好也未嘗露才揚已飾小智<lb/>
以驚愚假勢憑時託中人而樹迹遍逰天下寒<hi>一作容</hi>心<lb/>
<pb n="KR4h0022_WYG_672-4b"/>
於將相之門獨守太𤣥側身於名利之境嘗謂奉琴巵<lb/>
於北牖詠詩禮於南陔坐商洛而折<hi>一作浙</hi>雲英臨江湖<lb/>
而採煙液生願畢矣而屬鸞扃停逸頻虚不次之階鶴<lb/>
板徴賢累發非常之詔天下有道吾豈匏𤓰承逹人一<lb/>
顧之榮辱公車再辟之禮平津侯之博物終屈奉常賈<lb/>
大夫之才名猶逢絳灌况庸者而可免於此乎君侯要<lb/>
津先據圖海盛於當時下官覆簣方勤為山始於今日<lb/>
雖陵深谷變終非入室之賓而晝詠宵吟敢預升堂之<lb/>
<pb n="KR4h0022_WYG_672-5a"/>
列夫以幽明不測尺標見天下之心巨細相傾寸管合<lb/>
羲舒之度豈非道存斯貴理在必亨覇畧近發於輿歌<lb/>
皇圖不隔於芻議故有榮枯絶等奉推轂而欣然年勢<lb/>
不侔受分庭而罔愧風規可接惟君侯體之今古未殊<lb/>
則下官願矣常恨霜松列澗萬尋無罩月之期露草滋<lb/>
山寸莖有梢雲之望斯則聲實困於兼濟才位難於俱<lb/>
立况乎地勢不足以誇俗容貌不足以動人遑遑藪澤<lb/>
安足以奉髙明之咳唾也所冀蠅階賤質附雲足而追<lb/>
<pb n="KR4h0022_WYG_672-5b"/>
飈蚋序輕姿託霜毛而絶海委名勵已蛟鐔伸獨斷之<lb/>
能偶跡當仁驪珠鮮闇投之懼天衢可望指鵬程而三<lb/>
休巨壑難逰伏龍門而一息死罪云云<lb/>
　　　與京西幕府書　　　　　　劉　蛻<hi>見文粹集本</hi>
漢武帝聞子虚賦初恨不與相如同時既而復喜其人<lb/>
之在世也若然者居蓬蒿而名聞於天子富貴固不足<lb/>
疑其來爵土固不足畏其大今按其本傳云官則止於<lb/>
使者居家初則甚貧嗚呼有才如相如有好才如武帝<lb/>
<pb n="KR4h0022_WYG_672-6a"/>
然而不逹者蛻知之矣于時武帝以四境為心中國耗<lb/>
弱爵土酬於謀臣金帛竭於戰士雖念一篇之子虚固<lb/>
不能减十夫之口食宜矣蛻也生值當時天下無事以<lb/>
文争勝得居第一獨蛻居家甚困白身三十過於相如<lb/>
者蓋無人先聞子虚於天子今又不然使有聞之於今<lb/>
藩翰大臣則其人自不廢棄老死者也嗚呼時異矣事<lb/>
古矣相如之時雖遇天子不能致富貴于今之時遇藩<lb/>
翰大臣則足以叙材用伏惟執事以文學顯用士之得<lb/>
<pb n="KR4h0022_WYG_672-6b"/>
失無不經於心謂小子之言何如哉<lb/>
　　州縣部<lb/>
　　　與雍州崔錄事司馬錄事書　李　嶠<lb/>
月日三原縣尉趙國李嶠謹再拜致書於崔錄事司馬<lb/>
錄公<hi>一作事</hi>執事嶠聞彩異彰施不足以遇離婁之目聲<lb/>
殊操暢未可以接延陵之耳况乎𤣥黄莫主宫徴舛節<lb/>
將何以移於好事藉賞知音者乎伏惟公等思侔天假<lb/>
道合神契清襟與秋水俱映縟藻共春葩競發風雲感<lb/>
<pb n="KR4h0022_WYG_672-7a"/>
其聲律墻仭深其閫奥羽陵緗簡遥開博綜之門洞庭<lb/>
金石近入鏗鏘之韻固以重規坐右連華史筆深思匠<lb/>
之真筌畢文心之能事嶠學術蕪淺才藝寡薄弓冶遺<lb/>
業獨事斯文而衣冠後進多慙接武頃以三餘暇景四<lb/>
時風月斗酒娛樂嚶鳴感召春還江北時興楚客之謡<lb/>
木落淮南乍動潘生之思有同狂簡無近雅什不意頻<lb/>
降徳音猥垂訪逮恭承嘉惠揣摩虚寡鑒淄水而慙容<lb/>
遵夀陵而恧步但以螢燭光耀尚增輝於暘谷畎澮微<lb/>
<pb n="KR4h0022_WYG_672-7b"/>
流且朝宗於水府敢緣斯義上呈如别大夫攄思空擬<lb/>
於登髙小子裁章顧羞於調下某再拜<lb/>
　　　與夏縣崔少府書<lb/>
安成足下伏聞髙義之日乆矣緬惟徽範䖍想徳音山<lb/>
川濶契風月勞心何嘗不煎九廻苦百慮向清風而披<lb/>
襟仰髙門而企躅然執事者庸詎知哉蓋理或宜符雖<lb/>
違必契物有彚感雖逺必臻龍虎鬱風雲魚龍<hi>一作鳥</hi>歸<lb/>
林壑同聲相應孔父精微之書同翼共飛馬生通博之<lb/>
<pb n="KR4h0022_WYG_672-8a"/>
史僕竊不遜仰希古人以為天下襟期<hi>一作帯非</hi>四海兄弟<lb/>
欵平生於千載感氣義<hi>一作意氣</hi>於一言道或乖膠漆不能<lb/>
同其異志茍合楚越無以異其同萬里比鄰寧須羣聚<lb/>
而㑹百年叶契何必偃伏而逰昔者鍾君西入邀蔣生<lb/>
為臭味延陵北逰欵國僑為舊識斯並未言而信不介<lb/>
而親芬若椒蘭婉同琴瑟何哉誠相期之有素也若下<lb/>
官者落拓無繫支離少合向嘗効一藝於友朋闗<hi>一作開</hi>
一竒於卿相形淪散冗名棄草澤通人未曾接賞談士<lb/>
<pb n="KR4h0022_WYG_672-8b"/>
不以挂言行為誚累動成嗤鄙然敢獻區區之心者徒<lb/>
以螢燭之光不逮日月而禀照之理同涓滴之水無覬<lb/>
江河而體潤之原一也故輙布之於左右以為魏蜀兩<lb/>
俊可復生於今吳鄭兩賢不獨美於古此褊心所度足<lb/>
下豈有意耶且僕智不効於一官謀不周於千慮徳慙<lb/>
季路訴甚伯寮畏此簡書就兹文墨首路之日馳情下<lb/>
風不為燕雀聨翩鴻鵠已逺形留神徃室邇人遐孤此<lb/>
宿心延竚何極然喜遇賢季得抒幽襟直置心許居然<lb/>
<pb n="KR4h0022_WYG_672-9a"/>
目擊竊以通家自任更將覩奥為歡聊下拂塵之榻便<lb/>
登勒銘之座芝蘭在室乆乆逾芳花蕚連枝韡韡交映<lb/>
徒觀其室居閑曠庭草蕪沒髙窓納景宻樹栖煙筵有<lb/>
丘中之琴案多濠上之帙懐情落落無事草𤣥虚館隂<lb/>
隂自然純白此傲吏之遺賞髙人之逺致也加復披玩<lb/>
華藻終朝忘倦珠明玉潤雲蔚霞舒符彩相燭稀聲間<lb/>
起彫逾繪素采奪華蟲之飾韻動旋宫響入飛龍之奏<lb/>
三月忘味疇足為多一朝投筆於是乎在想望光景若<lb/>
<pb n="KR4h0022_WYG_672-9b"/>
覩清顔下官才不逮人學非通敏徒以聞長者之餘論<lb/>
忝好事之末流有時感激斐然牽課但短綆之才嗟於<lb/>
不及挈瓶之智患在屢空頃者闗塞覊遊風塵旅泊抒<lb/>
情歌事畧有短篇未足追踵詞人亦以言其所志竊不<lb/>
自外思簡知音所冀南郢之聲時參委巷東里之潤或<lb/>
被庸章則駑駘獲薦於九方腹背可儔於六翮矣仍恐<lb/>
豚肩禱薄未足享盈車之報犗餌非香不能致吞舟之<lb/>
獲耳僕事巳清白尋就西轅仰承背夏渉秋方期戾止<lb/>
<pb n="KR4h0022_WYG_672-10a"/>
契濶不<hi>一作未</hi>㑹我勞如何勉敬風猷時敦景行李某諮<lb/>
<hi>一作白</hi>
　　此篇六百八十七巻重出今削去注異同為一作<lb/>
　　刑法部上<lb/>
　　　獄中上陳後主書　　　　　傅　縡<lb/>
夫人君<hi>陳書作君人</hi>者恭事上帝子愛下民<hi>南史作黔黎</hi>省嗜慾<lb/>
逺謟佞未明求衣日旰忘食是以澤被區宇慶流子孫<lb/>
陛下頃來酒色過度不䖍郊廟之神專媚淫昏之鬼小<lb/>
<pb n="KR4h0022_WYG_672-10b"/>
人在側宦豎弄權見<hi>陳書作惡</hi>忠直若仇讐視黎民<hi>南史作百姓陳</hi>
<hi>書作生民</hi>如草芥宫女<hi>陳書作後宫</hi>曵綺繡廐馬食菽粟百姓離<lb/>
散<hi>南史作兆庶流離</hi>轉<hi>陳書作僵</hi>尸蔽野貨賄公行帑藏損耗神怒<lb/>
民<hi>南史作人</hi>怨衆叛親離恐東南王氣自斯而盡矣<hi>後主怒賜死</hi>
　　　獄中上隋髙祖書　　　　　于仲文<hi>見隋書本傳</hi>
臣聞春生夏長天地平分之功子孝臣誠人倫不易之<lb/>
道曩者尉廻逆亂所在影從臣任重闗河地居衝要嘗<lb/>
膽枕戈誓以必死廻時購臣位大將軍邑萬户臣不顧<lb/>
<pb n="KR4h0022_WYG_672-11a"/>
妻子不愛身命冐白刃潰重圍三男一女相繼淪沒披<lb/>
露肝膽馳赴闕廷䝉陛下授臣以髙官委臣以兵革于<lb/>
時河南兇冦狼顧鴟張臣以羸兵八千掃除氛祲摧劉<lb/>
寛於梁郡破檀讓於蓼堤平曹州復東郡安城武定永<lb/>
昌觧亳州圍殄徐州賊席毗<hi>尉廽將也英華作貔虎非</hi>十萬之衆一<lb/>
戰土崩河南蟻聚之徒應時戡定當羣兇問鼎之際黎<lb/>
元乏主之辰臣第二叔翼先在幽州摠馭燕趙南鄰羣<lb/>
冦北捍旄頭内外安撫得免罪戾第五叔智建旟黑水<lb/>
<pb n="KR4h0022_WYG_672-11b"/>
與王謙為鄰式遏蠻陬鎮綏蜀道臣兄覬作牧淮南坐<lb/>
制勍敵乗機勦定傳首京師王諒謙竊據二江叛渙三<lb/>
蜀臣第三叔義受賑朝廷恭行天討自外父叔兄弟皆<lb/>
當重寄或銜命危難之間或侍衛鈎陳之側合門誠欵<lb/>
冀有可明伏願垂泣辜之恩降雲雨之施追草昧之始<lb/>
錄涓滴之功則寒灰更燃枯骨還肉不勝區區之至謹<lb/>
冐死以聞<lb/>
　　　上廵察覆囚使歴城張明府書<lb/>
<pb n="KR4h0022_WYG_672-12a"/>
　　　　　　　　　　　　　　　李　嶠<lb/>
月日涇州安定縣尉趙國李嶠謹再拜上書明公足下<lb/>
側聞幽明三光止水洞窮神之察雷電六爻連山繹噬<lb/>
膚之象是以金祗獻序肅帝典於秋霜瑞節宣風播皇<lb/>
華於春澤鷞鳩司讞黄渉<hi>疑作沙</hi>俟清問之仁神獬推姦<lb/>
素簡飛惠文之筆賔舜門而佇穆指軒郊而靜害分聽<lb/>
之寄其在兹乎伏惟某公孤官授社昻臣疏宗登雅譽<lb/>
於羣鳬照袗黻於瑞鵲青衣西指標玉壘之英詞紫蓋<lb/>
<pb n="KR4h0022_WYG_672-12b"/>
南浮變金陵之間氣若乃地華承懿天才嗣武連十珥<lb/>
於中陽壘雙都於上國遺編默覽粹識表於神聰化池<lb/>
昭業精藝鄰於聖道仙查泊宿懸河通博望之津天口<lb/>
飛鉗鬼谷譚縱横之術文用足矣學而優矣然後銅章<lb/>
底務絃佩維襟泱泱大風汎㳺歌而成韻巖巖崇岫應<lb/>
宓琴而度曲誠招異感春狎仁童徳禪靈遊夜呼神女<lb/>
屬二星齊騖八駿駢驅議馬良規兹承不寃之裔誅狼<lb/>
俊槩是寄埋輪之風廼者繡衣貳日錦傅詢風下璿樞<lb/>
<pb n="KR4h0022_WYG_672-13a"/>
而禀渙劑玉闗而致職宰鮮東夏舊辯淄澠道䑕西源<lb/>
近分涇渭鎬池十朱<hi>疑</hi>端衡制其輕重清河二天直繩<lb/>
糾其枉紊故使晨雞輟唱於酸吻夜鵲緘謡於苦哀寘<lb/>
棘剗束薪之苛食苗愜甘荼之戮矣嶠西垂之賤吏耳<lb/>
技非専業未始存於劒書迹惟太簡居然弊於刀筆頃<lb/>
以亨衢覩物窮途迷方自谷罕求聲之資挺險無擇隂<lb/>
之暇是用沿流委逝遇抵而止乗日愒景沍隂斯<hi>一作期</hi>
庇而涸鱗不懸於枯肆更想江湖哀羽未摧於墜繳緬<lb/>
<pb n="KR4h0022_WYG_672-13b"/>
窺雲漢退求鄙尚旋顧微軀雖質異鳳毛飾慙豹鞟然<lb/>
嗣徽良冶挹道聖衢至於組織身文筌蹄意象照神交<lb/>
於千載得奥旨於三復貞筠範操秉楛羽以銘丹秀蕤<lb/>
敷簡搴菁華而抒素砥礪希割鉛之効巾緹庶沾玉之<lb/>
資豈期事以命迍跡隨冗擯沉泣與涇泥共滓悲歌將<lb/>
隴泉俱咽彩叨靈鑒觖三獻而孤憤影昧天機懐九方<lb/>
而累悒顧以為探幽詣極𤣥宰之貞分閱秘甄微知音<lb/>
之妙賞且夫清英傃雲出於煨燼之末光華孕日生自<lb/>
<pb n="KR4h0022_WYG_672-14a"/>
泥沙之下是知賤有可尊明眸不忽陋而或寳清耳無<lb/>
遺明公銜綍帝廷彯纓天闕片言之賞飛闞言<hi>疑</hi>於日<lb/>
署尺一之奏抗陳徳於星階伏冀晰鑒蘭苗綴思茅茹<lb/>
俾夫集螢收曜攀若華而繄<hi>疑作翳</hi>景射鮒堙流泝扶津<lb/>
而飲液野籟叶編鐘之韻甘黎味和鼎之滋則樹李其<lb/>
緘反抛<hi>疑</hi>知執昔鯷濵據地抗嘉言於直指龍門蹈閫<lb/>
邀逺好於司𨽻兩賔不嫌於黷進二主無忤於歡接並<lb/>
雕芳憲序灼美清流然則古之望今亦猶今之視昔矣<lb/>
<pb n="KR4h0022_WYG_672-14b"/>
投翰魄沮授簡心馳不宣某頓首<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百七十三<lb/>
</p>
<p>
</p>
  </div>
</body>
</text>
</TEI>
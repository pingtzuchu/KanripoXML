<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百三十二</head>
    <p>
<pb n="KR4h0022_WYG_132-1a"/>
欽定四庫全書<lb/>
　文苑英華巻一百三十二　宋　李昉等　編<lb/>
　鳥獸二<lb/>
　　渥洼馬賦一首　　　　却千里馬賦一首<lb/>
　　漢文帝却千里馬賦一首獲大宛馬賦一首<lb/>
　　汗血馬賦一首　　　　朔方獻千里馬賦一首<lb/>
　　燕王市駿骨賦一首　　市駿骨賦一首<lb/>
　　千金市駿骨賦一首　　飲馬投錢賦一首<lb/>
<pb n="KR4h0022_WYG_132-1b"/>
　　　渥洼馬賦　　　　　　　　喬　彛<lb/>
域中之寳生乎天涯天子之馬産乎渥洼澤出騰黄獨<lb/>
降精於太乙神開滇壑固不渉於流沙目散電兮彪駮<lb/>
喙含丹而虎牙躡紅雲而噴玉霑赤汗以攢花望兮以<lb/>
乆来無晩耶應圖合謀光我帝業星通兩瞳月貼雙頰<lb/>
四蹄曳練飜瀚海之霜華一噴生風下胡山之木葉然<lb/>
後絡以金覊拂于鱗鬐睛射紫焰梢垂緑絲凝驕欲嘶<lb/>
嚼凄鏘之玉勒疊影不顧紛偃蹇之朱旗皇矣武帝漢<lb/>
<pb n="KR4h0022_WYG_132-2a"/>
網斯缺慿百萬之精勁倚四夷之磔裂屠蒲梢而亘大<lb/>
漠指二師而求汗血謂滅没之未來竟覊縻而不絶有<lb/>
生必感有感必通通也不極環之無窮彼泓汚之斗水<lb/>
乃幽賛於神功然後豗沙巻浪扵馮夷之宫疊足側身<lb/>
於奫淪之中星精降兮河嶽動天駟入兮駑駘空嗟我<lb/>
皇之英特而牽其惑欲能敗度侈多凉德夏后九代<hi>山海</hi>
<hi>經夏啓舞九代馬</hi>越天地之紀穆皇八駿荒帝王之則而况金<lb/>
通月支價及踈勒悉復馳去終無所得此余吾之降生<lb/>
<pb n="KR4h0022_WYG_132-2b"/>
觧倒懸於中國祈招愔愔式昭徳音感激萬古凄凉至<lb/>
今願以采求馬之人為求賢之使待馬之意為待賢之<lb/>
心<lb/>
　　　却千里馬賦<hi>以上之所班諸侯不貢為韻</hi>獨孤申叔<lb/>
惟漢徳之雍熈俾遐荒兮肅祗布澤所治致逺人之樂<lb/>
只任土必貢奉良馬以來思殊乎皎皎陋乃騤騤冀八<lb/>
鑾以御矣齊四牡以維之由是朝發於窮邉夕獻于君<lb/>
所倐追風以掣電邈千里兮一舉仰騄驥之居周鄙驌<lb/>
<pb n="KR4h0022_WYG_132-3a"/>
驦之在楚故將進薦於象魏庶得超遥於苑圉帝曰斯<lb/>
馬爾其還與<hi>平聲</hi>旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>之訓今則皎如歸獸之義寜當忽<lb/>
諸矧乃乖乎法駕而不合於乘輿且帝之御也厥儀惟<lb/>
舊帝之動也其道惟守驅千乗以啓前羅萬騎以居後<lb/>
分青旌兮在左揚素斾兮在右儼五路以居中矯六龍<lb/>
以齊首龢鑾是響将節乃疾徐次舍有期豈宜乎奔走<lb/>
蓋順之而則可信違之而則不雖千里兮足珍於一人<lb/>
兮何有矧乃塲苖既食馬政攸班間以赤兎兼之白<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR4h0022_WYG_132-3b"/>
叶圖之駒伏皂稱徳之驥在閑足以驅馳於九域之内<lb/>
足以巡狩於六合之間宜乎旋爾故鄉歸扵舊壤超乎<lb/>
半漢適彼莽蒼<hi>千蕩反</hi>庶逐北風之思却從東道之上俾<lb/>
得交頸裔土翹足荒陬克全真性有歸羣休同越地之<lb/>
放象似桃林之罷牛豈彼驊騮卒見覊於造父寧同屈<lb/>
産終服御扵晉侯是知漢文之徳彌尊歸馬之猷克中<lb/>
示後之立國者盡規矩之以却遠方之貢<lb/>
　　　漢文帝却千里馬賦<hi>以清道乘輿前警後蹕為韻</hi>闕　名<lb/>
<pb n="KR4h0022_WYG_132-4a"/>
皇天眷命兮炎漢斯興運鍾三葉兮文徳可稱六龍<hi>一作</hi>
<hi>飛</hi>整儀賤纎英而不服五馭飭駕却良<hi>一作駔</hi>駿而不乗<lb/>
猶<hi>猶由通用</hi>是遐邇授首蠻夷屈膝梯山航海者望之如雲<lb/>
納賮貢珍者府無虚日别有吉良<hi>博物志曰馬名吉良乗之者夀千嵗</hi>之<lb/>
種渥洼之出嫓飛黄於軒宫奄驊騮於周室歴無草以<lb/>
入貢渉流沙而效質就御服以馴養願馳驅而警蹕其<lb/>
體也廣膺毛服其目也擁後决前眸㸃漆而鏡朗權應<lb/>
規而璧懸禀月精於地法星象於天鬛上朱明溝中血<lb/>
<pb n="KR4h0022_WYG_132-4b"/>
走朝辭窮髪之鄉暮憇雕題之藪驌驦慙專美於前騕<lb/>
褭愧垂名扵後及夫噴玉勒而沫素鳴金珂而響清指<lb/>
九重以獻夀勒百禮以效誠帝於是宣皇風馳聖道前<lb/>
賢斯鑒古訓斯考差轍迹於穆王想旅獒於召保乃宣<lb/>
言曰朕法天以清净法地以𤣥虚有典有則不疾不徐<lb/>
捎星之旗逮於前步彗雲之斾設於後車吉行三十而<lb/>
當息良馬千里而焉如爾以馬為寳我以德為輿與其<lb/>
授受以交喪曷若乾乾而捨諸獻馬者乃黙爾慚顔低<lb/>
<pb n="KR4h0022_WYG_132-5a"/>
徊弔影步遷延以眷眷神寂寞而耿耿於是德日洽祚<lb/>
惟永俾來葉之嗣君仰斯道以自警<lb/>
　　　獲大宛馬賦<hi>以開逺戎得天馬為韻</hi>　　胡直鈞<lb/>
昔孝武寤善馬駕英才窮二師於海外獲汗血之龍媒<lb/>
於是宛卒大北神駒盡來駔駿竒狀超攄逸材走追風<lb/>
扵馬邑嘶逐日於雲堆因行師之勲著辨前王之業開<lb/>
當夫海西出征制敵要逺始遲疑而不進承再命之爰<lb/>
晩奉皇風之用宣冀邊草之齊偃既量功就已料生返<lb/>
<pb n="KR4h0022_WYG_132-5b"/>
越窮海之沙塵及大宛之城苑既髙勲以茂閥且不愧<lb/>
於分閫芻糧盡取騄驥亦空材為地産之最精降天山<lb/>
之中背不毛之殊俗從入律之東風沛艾骨異低昻氣<lb/>
雄溢鏡光於金勒流雪彩扵花驄悉可耀威華夏奪魄<lb/>
獯戎若乃發跡窮荒來儀中國史驚千載之異朝慶一<lb/>
人之徳君子之徳式孚天王之道允塞騰驤永埒曾何<lb/>
比於權竒滅没長衢獨有賴於筋力然則馬惟行地君<lb/>
實統天黷兵者耗財之本愛財者有國之先徒知天駟<lb/>
<pb n="KR4h0022_WYG_132-6a"/>
之可獲莫痛征夫之寡全時泰俗饒固理道之所急珍<lb/>
禽竒獸在人君而可捐穆王之荒何取文帝之事足傳<lb/>
竟洽大東之詠何為天馬之篇况驥之生也有矣屈之<lb/>
產也在焉復何必勤求於逺卒當耗斁之事邊向使武<lb/>
帝退術士寳賢者罷征戰於戎夷浹風俗於純嘏自將<lb/>
致丹質之鳳鳥豈徒來汗血之龍馬故前代論邊之徒<lb/>
以勞師逺伐屈衆筞之下<lb/>
　　　汗血馬賦<hi>以絶足方騁流汗如珠為韻</hi>　　王損之<lb/>
<pb n="KR4h0022_WYG_132-6b"/>
異彼天馬生于逺方每流汗以津潤如成血以熒煌所<lb/>
以名重騄驥價髙驌驦骨騰肉飛既揮紅而沛艾麟超<lb/>
龍翥亦流汗以倘徉當其武皇燿兵二師服猛破大宛<lb/>
之殊俗獲斯馬於絶境由是辭虜塞以員<hi>一作俱</hi>來望漢<lb/>
庭於遐騁初疑霡霂染瀚海之霜華終訝淋漓變榆關<lb/>
之霞<hi>一作雪</hi>影及乎獻闕之始就駕之初飾金羈而勢如<lb/>
躡影排玉勒而態若凌虚伯樂乍觀訝霑襟而沃若王<lb/>
良載馭驚濺袖以班如觀其步驟如流驅馳若滅恣餘<lb/>
<pb n="KR4h0022_WYG_132-7a"/>
力而聳躍控中衢而夐絶長鳴向日躞蹀而色若渥丹<lb/>
驤首臨風奮迅而光如振血疾徐中節羈束如濡流膺<lb/>
臆以飛赭灑纓鬛以疑珠雄姿泛彼逸態濡于映白駒<lb/>
之羣皆疑失素齊紫燕之匹不可奪朱卓彼竒姿實為<lb/>
殊觀初溢腹<hi>二字一作益丹</hi>而霑灑終盡足而渙汗此朱翼而<lb/>
表異難並駿良彼赤鬛以稱竒飜同款段超騰莫及迅<lb/>
疾難儔遽赫如以浹洽乍煥若以飛浮儻遂越都甚追<lb/>
風而更疾如同過隙似奔電以潜流且其戢聫翩異踡跼材<lb/>
<pb n="KR4h0022_WYG_132-7b"/>
逾良駿名先逸足倘不棄於血誠將八鑾而齊躅<lb/>
　　　朔方獻千里馬賦<hi>以題為韻</hi>　　　　王　起<lb/>
駜彼名馬產兹𤣥朔得遐方之勁氣是稟嚴凝應<hi>一作昭</hi>
上聖之禎符其來綿邈固可以飾和鸞之噦噦就鈎膺<lb/>
之濯濯始其同羣豐草挺質寒鄉名超兹白瑞掩飛黄<lb/>
伊六轡之爰設非九重之孰當爾其走險鹿駭望雲龍<lb/>
驤縶之維之登歌不慙於西極若滅若沒獻狀聿來於<lb/>
北方于以効伏皁之勤于以釋長鳴之怨流離而走血<lb/>
<pb n="KR4h0022_WYG_132-8a"/>
來格濩落而執靮斯獻計鴻鵠之舉彼未居多渉燕宋<lb/>
之遥我方適願柔心有待逸足未宣權竒於綘闕之下<lb/>
沛艾於紫庭之前禀月未匹追風莫先所以闡幽都之<lb/>
美所以増華廐之妍既佶且閑軼其羣兮相萬視逺如<lb/>
邇遵其路兮且千一人既瞻八駿初比彼千駟花發六<lb/>
騶雲起其止也可齊乎足其行也無踰於里信愕視於<lb/>
華原而騰輝於良史伊兹駿之間出在前王而殊寡或<lb/>
鑾輅而見損或皷車而不捨我皇昭景福錫純嘏稱徳<lb/>
<pb n="KR4h0022_WYG_132-8b"/>
以喻夫俊乂服勞以勸夫忠者豈惟同兩漢之帝獲千<lb/>
里之馬<lb/>
　　　燕王市駿骨賦<hi>以求骨知好騏驥雲集為韻</hi>闕　名<lb/>
昔燕王思良馬以扶輈搜揚未獲寤寐而求以為激貪<lb/>
可以動物明誠可以感幽乃市乎死駿之貴<hi>疑作骨</hi>比飛<lb/>
黄與驊騮則有權竒之類倜儻之儔既淪精於一代埋<lb/>
朽骨於千秋甘委土以從棄忽兼金而見留爾其愜意<lb/>
如生沉吟未歇朔風至若聞其激揚纎塵飛想見其滅<lb/>
<pb n="KR4h0022_WYG_132-9a"/>
没用已息於躡影状猶存乎挾月匪充貨賄殊巨象之<lb/>
焚身不薦宗祧異立龜之祀骨嗟夫君之愛彼彼竟奚<lb/>
為雖云力則無展儻亦魂而有知恩實殊常誠所謂汗<lb/>
血而匪恨生如可再思所願肉骨以効竒既而視同龜<lb/>
玉之珍藏諸韞櫝之奥衆既美其惟一孰不從其所好<lb/>
於是不逺而致<hi>一作至</hi>賁然來思競選竒而徃矣争簡異<lb/>
而歸之迭進騕褭争呈秀騏包在坰於魯頌掩食塲於<lb/>
周詩豈非結之以志感之以類寸誠式孚片骨罔棄不<lb/>
<pb n="KR4h0022_WYG_132-9b"/>
降階而屈身果鱗集而麇至詎比夫虞公愎諌竟貪屈<lb/>
産之良漢武勞師逺取大宛之驥乃知市骨以求駿馬<lb/>
則其至成羣築臺而尊郭隗則其從如雲骨何施焉姑<lb/>
明好駿之意隗未足也且表樂賢之君至矣哉可垂規<lb/>
於典墳國家皇極立洪勲集安輪之聘尚無斁側席之<lb/>
求如不及儻駿骨之已收欲騰驤而見縶<lb/>
　　　市駿骨賦<hi>以買死招生騰方必至為韻方一作黄</hi>韋執誼<lb/>
代有良驥勤求可致上心好也固有開而必先朽骨沽<lb/>
<pb n="KR4h0022_WYG_132-10a"/>
諸蓋有不期<hi>一作求</hi>而自至於是搜延<hi>一作馬</hi>廐發屠肆出<lb/>
千金而易之獲一骼而無棄不賈其用雖増飾而無成<lb/>
将慮其先使雄名而不墜昔之服纓玉飾軌鞗追長風<lb/>
而噴沬先急景而揚鑣豈知衂駿足於千里摧壯心於<lb/>
一朝權含月而共落蹄帶雪而俱銷當其死而不顧豈<lb/>
其生而可招是以服其無斁守而無失外揚嘉善之名<lb/>
内作旁求之術伊希代之異産固入用而無必處南中<lb/>
之穴莫測從來遊北土之泉始將安出聿求既彰類聚<lb/>
<pb n="KR4h0022_WYG_132-10b"/>
其方人獻騄驥天降此祥滅虞之役不興取諸外廐伐<lb/>
燕之師不舉貢自遐荒<hi>此韻不見黄字官韻觀此集時有無官韻者不知唐制如何</hi>
蓋将翕必張期於至止俾善始而令終寜賤目而貴耳<lb/>
假其力既重之於生思其勞曷輕之於死物以徳易道<lb/>
由人𢎞當不遇其知乃負車而伏櫪苟應乎其感必虬<lb/>
躍而龍騰故八駿咸臻萬邦為楷物非其産将命逾逺<lb/>
而來骨在於斯何惜發幣而買亦猶賢士所趣知機彚<lb/>
征田忌收老以成仁卒强齊國燕昭市骨而種徳乃獲<lb/>
<pb n="KR4h0022_WYG_132-11a"/>
樂生覩求賢之未暢悟得駿之非輕倘長鳴之見識庶<lb/>
吾道之將行<lb/>
　　　千金市駿骨賦<hi>以題為韻</hi>　　　　張仲素<lb/>
良金可聚駿骨難遇傳名豈限乎死生賈<hi>一作買</hi>價寜親<lb/>
乎金具伊前王之善誘頼下臣之素<hi>一作逺</hi>數滿籯初訝<lb/>
乎一空絶足終欣其荐赴故郭隗發求馬之術使燕昭<lb/>
興築臺之務賢為國寳昔見載之於經馬以龍名後亦<lb/>
表之於賦當其勤求未至思慮益專安得戀軒而就勒<lb/>
<pb n="KR4h0022_WYG_132-11b"/>
空聞馳荆而刷燕多亦奚為每厭倦於凡類愛而不見<lb/>
寧惜費於且千盖為傾心於延望之日市骨實由生之<lb/>
年其志著其謀宣非獨自馬而獲馬此實因賢而訪賢<lb/>
何異禄豐而遊士可集餌美而潜魚必懸夫其取與之<lb/>
分戒其鄙吝是非罔<hi>一作國</hi>惑孰敢妄進苟能賤貨以沽<lb/>
名果乃愜心而得駿斯骨也當填溝壑誰分天驥之上<lb/>
才縱視丹青豈辨靈<hi>疑作雲赭白馬賦祖雲螭兮</hi>螭之洪𦙍幸特達<lb/>
而見重使聲價之復振至若唐公驌驦穆王騄驥代勞<lb/>
<pb n="KR4h0022_WYG_132-12a"/>
馳路追奔結軌陳力効能死而後已豈若稱徳之際交<lb/>
義之始金侔龜形骨異象齒求焉事殊於漢日懸之數<lb/>
合於秦市智能測逺利用鈎深叶田方之念諧季札之<lb/>
心敦信外彰表然諾於匪石沉機内密重枯朽於捐金<lb/>
想夫嘶風頫影垂髾<hi>廣韻有此字</hi>植髪雖仆質於敝帷曽受<lb/>
精於皎月䝉君子一顧之渥恩知異窮塵之委骨<lb/>
　　　飲馬投錢賦<hi>以好善馳名叶乎前志為韻</hi>　王損之<lb/>
昔人有暗室無欺行行路岐渉清流之蕩漾指白水以<lb/>
<pb n="KR4h0022_WYG_132-12b"/>
驅馳乗匹馬而來念兹枯渇傾一囊以用投彼漣漪且<lb/>
水本無情人能誓志俯濯纓之上善控奔蹄之小駟廉<lb/>
隅是切斗升之水無多重價將酬子母之錢盡棄湯湯<lb/>
淺瀬歴歴五銖飲之而忘其量也投之而無乃甚乎同<lb/>
濟河而沉璧異濁水以求珠隠金沙之中迷於赤仄落<lb/>
蘋蘩之上混彼青蚨嗟乎利己則多潔身誠鮮在一飲<lb/>
而何損投半兩而稱善鳬鷖下處對鵝眼而難分鱣鮪<lb/>
游時雜鯨文而不辨駸駸練影潏潏波聲滿腹而自資<lb/>
<pb n="KR4h0022_WYG_132-13a"/>
行道墜泉而孰謂沽名郭况之家人儻來訝移金穴漢<lb/>
代之貲郎或見猶認水衡浦溆縈盈汀州<hi>不當從水已注在前</hi>重<lb/>
疊呉酌貪而難並王不言而雅叶致香醪而一醉且乏<lb/>
杖頭入春溜以俱沉不漂榆莢登<hi>一作澄</hi>明水底散亂馬<lb/>
前乍似揀金之磧何殊種玉之田逐好利之徒無辭俯<lb/>
拾同貫珠之子幾誤旁穿是知雅志無儔常情不到將<lb/>
均勺水之直自勝飲氷之操則墜銀瓶於井底思婦徒<lb/>
傷投竹杖於陂中仙翁可報賢哉項氏之心從吾所好<lb/>
<pb n="KR4h0022_WYG_132-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百三十二<lb/>
</p>
<p>
</p>
  </div>
</body>
</text>
</TEI>
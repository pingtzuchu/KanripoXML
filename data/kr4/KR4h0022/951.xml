<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百五十二</head>
    <p>
<pb n="KR4h0022_WYG_951-1a"/>
欽定四庫全書<lb/>
　文苑英華巻九百五十二　宋　李昉等　編<lb/>
　職官十四<lb/>
　　戴容州叔倫墓誌一首　崔饒州適墓誌一首<lb/>
　　陸歙州叅墓誌一首　　李郴州伯康墓誌一首<lb/>
　　崔房州述墓誌一首<lb/>
　　　朝散大夫容州刺史戴公墓誌銘<lb/>
　　　　　　　　　　　　　　　權徳輿<lb/>
<pb n="KR4h0022_WYG_951-1b"/>
維貞元五年夏四月容州刺史經畧使侍御史譙縣男<lb/>
戴公至部之三月以疾受代囘車甌駱六月甲申次于<lb/>
清逺峡而薨春秋五十八眀年正月庚申返葬於金壇<lb/>
玉京原之舊封宜叙世徳以識幽穸云公諱叔倫字㓜<lb/>
公本譙國人其先在宋為公族於漢為儒宗東漢則司<lb/>
徒渉西晉則有司農逯<hi>集作逵非下同</hi>逯後南渡始居丹徒八<lb/>
葉至宋臨湘侯眀寳眀寳曽孫梁左丞暠暠𤣥孫皇徳<lb/>
州司士好問公之曽王父也王父脩<hi>集作循</hi>譽父眘用皆<lb/>
<pb n="KR4h0022_WYG_951-2a"/>
自縻天爵不顧翹車傳次君之禮文盡通奥㫖師安道<lb/>
之晦徳尤惡知名故世風純慶及公而發公早以詞藝<lb/>
振嘉聞中以材術商功利終以理行敷教化帥<hi>集作率</hi>履<lb/>
素王之訓周旋君子之儒淑聲休問苾芬四暢初摳衣<lb/>
於蘭陵蕭茂挺以文學政事見稱蕭門文本菁華而長<lb/>
於比興粲為<hi>集作焉</hi>采章<hi>集作/焉</hi>鏘如珩璫<hi>集作璜是</hi>皷鐘于宫<lb/>
累辟大府分命於計相也則為湖南河南留後自祕書<lb/>
正字三遷至監察御史曳裾於賢王也則為湖南江西<lb/>
<pb n="KR4h0022_WYG_951-2b"/>
上介由大理司直轉至尚書祠部郎中其阜人成化也<lb/>
則東陽一同之人沐旬嵗之治撫人飲<hi>集作飫</hi>三年之恵<lb/>
容人被踰月之教䕫人聞詔而歡承訃而哀不及䝉其<lb/>
澤歴官十一而雲安不書所至之邦必刻金石始在轉<lb/>
運府也量則<hi>集作董賦</hi>於南荆㑹蜀將楊琳擁徒阻命詔書<lb/>
告諭初革至<hi>集作無革</hi>志宵引鋭卒刼脅使臣曰歸我金幣<lb/>
可以紓死公山立不撓勇生於仁端其詞氣强於師旅<lb/>
暴叛知感乞盟於公黎眀率其徒西嚮拜泣指京師臣<lb/>
<pb n="KR4h0022_WYG_951-3a"/>
列狀<hi>六字集作指期詣闕家臣列狀</hi>天子召對而推功於府不伐其勞<lb/>
時談翕然勇讓具舉其在臨川也清眀仁恕多省費方<lb/>
畧蜀郡崇儒之化南陽均水之法精力區處民以便安<lb/>
田壤耕闢獄犴清净居一年璽書褒異就加金紫未㡬<lb/>
而有容州之拜且都督<hi>集作智字</hi>府所治列城十三訓戎撫<lb/>
俗之任招徕式遏之寄非通方眀畧無以威懐盖皇慈<lb/>
所軫先於柔逺方將布愷悌於夷落致風俗於休嘉議<lb/>
者以九伯二南可跂而至天則不弔末如之何君直清<lb/>
<pb n="KR4h0022_WYG_951-3b"/>
篤厚博物通理有大學之眀誠大雅之䟽達静如淵泉<lb/>
動如鏌干不緇不磷與令問終始起布衣儒服位視方<lb/>
隅歸全之日纔具祭器去國見麾幢之盛返葬備裧輤<lb/>
之儀列松檟於舊封展牲牢於新薦哀榮之禮鄉黨稱<lb/>
焉初公娶京兆韋氏永州長史采之女繼室以博陵崔<lb/>
氏殿中侍御史殷之女皆淑眀柔嘉不幸早世𦙍子曰<lb/>
郅曰邡年甫及齓哀如成人公仲兄新城長伯倫以予<lb/>
夙承公歡且有遺託既不獲讓是用直書銘曰<lb/>
<pb n="KR4h0022_WYG_951-4a"/>
信都九江文禮章章百代彌光司徒佐漢司農匡晋乃<lb/>
熾而昌世無違徳時有通塞或行或蔵克生容州貴為<lb/>
諸侯其道直方政成中和播為頌歌化被二邦列爵䟽<lb/>
土燦爛龜組鸞聲鏘鏘宜享繁祉以媚天子今也則亡<lb/>
還葬故里遷<hi>集作僊</hi>山之趾徳音不忘<lb/>
　　　朝散大夫使持節饒州諸軍事守饒州刺史上<lb/>
　　　柱國崔君墓誌銘　　　　　前　人<lb/>
博陵崔氏為東山右族以政事方直稱者曰饒州刺史<lb/>
<pb n="KR4h0022_WYG_951-4b"/>
諱適字某貞元十四年某月甲子寢疾終于所部之𪠘<lb/>
舍春秋若干君仁厚信實方嚴清厲詞無枝葉而顧言<lb/>
必踐交不諂瀆而與人必誠深於士行精於吏職盖其<lb/>
天性然也一命為懐州叅軍累遷至大理評事司直監<lb/>
察御史好畤武功二縣令常絳二州司馬乃理富平遂<lb/>
佐興元貞元十一年春以西諸侯之師轉粟調食特拜<lb/>
倉部郎中兼御史中丞以董其事其年冬徴拜衛尉少<lb/>
卿眀年改鄧州刺史麾盖將行文换鄱陽歴官十五竟<lb/>
<pb n="KR4h0022_WYG_951-5a"/>
未充量其為御史也賈常侍至以才名尹轂下實所慰<lb/>
薦為之賔介蔣常侍沇以公㢘幹河運交辟將事𢎞助<lb/>
居多其宰封畿也縣鄙之地直于西郊禁衛之師勤于<lb/>
左次事為之節官修其方軍興人安闔境謡誦其佐晉<lb/>
陵也晉國韓公當撫封之重署為推官軺傳所至平反<lb/>
審克假守新定之人宜之薄於進取未數月引去其領<lb/>
陵邑也克奉肅敬里閭均安<hi>集作定</hi>黠吏强家望風累息<lb/>
相率屏匿者十八九其分憂為邦約已恵人樂易而知<lb/>
<pb n="KR4h0022_WYG_951-5b"/>
禁清眀而不擾此皆厯職必聞之效也至若章章尤著<lb/>
為士君子之所景行者則奉使西土鄙能言之縣官以<lb/>
乗塞宿兵旌旄相望饋饟之重非君莫可就<hi>集作既</hi>而經<lb/>
費出納制於中臺尅伐之人順非言利大率以布帛之<lb/>
不中於度不鬻於市者積以窳濫備其名物移用於軍<lb/>
増三倍之價平糴於人無一時之蓄掠是根本命為竒<lb/>
贏既衰邊備實蔽理道時有覆視誨其相䝉徒列簿書<lb/>
之文不登釜鍾之量因緣繆巧<hi>集作功非</hi>觸類而起君受命<lb/>
<pb n="KR4h0022_WYG_951-6a"/>
不茍臨事風生條其積弊盡達聰耳<hi>集作聽</hi>雖狺狺之吠<lb/>
營營之飛置於度外不直不已連章上愬詞㫖深切羣<lb/>
情惴駭處之恬然謝病乞告終無所屈皇眀嘉納入亞<lb/>
九卿時縉紳之士多以憑暴為戒怵迫附離而不能自<lb/>
固者多矣如君之特立剛毅不更其守古之儒行何以<lb/>
加之<hi>集作嘉焉</hi>此徳輿所以受其孤之哀請而不敢辭也君<lb/>
之曽祖𤣥基皇朝散大夫會州長史祖紹先皇揚州揚<lb/>
子縣尉父炅皇大理司直兼河南府河隂縣令代名土<lb/>
<pb n="KR4h0022_WYG_951-6b"/>
行裕是遺烈初君娶于某氏某官某之女生子曰包而<lb/>
殁繼室以某氏某官某之女皆有淑行如君之志以十<lb/>
四年某月日叶用吉卜附窆於河中某縣鄉原之舊封<lb/>
禮也初包以徳輿樸而好直且嘗奉行君之命書者四<lb/>
乃列其官簿次第俾識於墓石既而包毁瘠滅性夭於<lb/>
倚廬之中諾其請矣故銘之曰<lb/>
崔君之直兮不枉尺兮崔君之正兮不由徑兮展如之<lb/>
人宜錫蕃祉兮天實奈何一麾遄已兮襜襜帷裳来自<lb/>
<pb n="KR4h0022_WYG_951-7a"/>
鄱之陽兮峩峩丘封葬於河之東兮刻此貞珉識清風<lb/>
兮<lb/>
　　　使持節歙州諸軍事守歙州刺史賜緋魚袋陸<lb/>
　　　君墓誌銘　　　　　　　　前　人<lb/>
君諱叅字公佐吳郡人曽祖某某官考某某官君蚤孤<lb/>
與兄隠居於越有佳山水率子弟耕汲於其中因<hi>集作日</hi>
修桑門之法擯落人事貞元初兄既殁始為宗姻士友<lb/>
所强慨然有應知己之心繇試佐環衛歴大理評事攝<lb/>
<pb n="KR4h0022_WYG_951-7b"/>
監察御史裏行佐黔中又以殿中侍御史内供奉佐浙<lb/>
東凡四居憲軄介二方伯皆有直聲休利邦人宜之十<lb/>
二年所從既罷繼之者再至率以重禮禮君終不能屈<lb/>
非所樂而不茍合故也朝廷宗公賢大夫多悦其風十<lb/>
六年徴拜祠部員外郎居二年執事者上言其才請為<lb/>
劇曹㑹東方守臣表二千石之缺天子方加恩元元循<lb/>
責吏理面命執事曰誠如是姑使為郡須其報政縻以<lb/>
<hi>集作加</hi>好爵遂拜歙州刺史在途發瘍夏四月二十日<hi>三字</hi>
<pb n="KR4h0022_WYG_951-8a"/>
<hi>集作景字</hi>卒於洛師享年五十五夫人河東栁氏殿中侍御<lb/>
史并之息女才淑有賢行長子某年在羈貫嗣子某未<lb/>
離褓抱夫人既得吉卜具<hi>集作且</hi>以孤藐之詞請表墓於<lb/>
父友故鄙夫泣書於寢門之外而不讓云君峻而通直<lb/>
而和羣而不黨至於流俗之齷齪細人之姑息屑屑汲<lb/>
汲之態不萌於胷中器度夷逺英華發外居常無怵迫<lb/>
臨事有風節同心定交造次以之評議鑒裁精明不惑<lb/>
從善親仁發於肺肝文章𢎞朗有作者風格學不為人<lb/>
<pb n="KR4h0022_WYG_951-8b"/>
與古為徒嚮使登其年充其量束帯公朝其骨鯁魁壘<lb/>
之士與嘗與故䖍州刺史隴西李公受故右補闕安定<lb/>
梁寛中今禮部郎中京兆韋徳符右補闕廣平劉茂𢎞<lb/>
秘書郎趙郡李叔翰方外士右諭徳博陵崔公穎暨予<lb/>
友善<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>夫相視莫逆行二十年洪範之攸好徳儒行之<lb/>
逺相致今則已矣可勝慟耶時貞元十八年<hi>集作嵗</hi>嵗直<lb/>
鶉首秋七月甲子鏤堅石而銘曰<lb/>
皦皦陸生中和粹清直如朱絃潔如白珩或黙或語不<lb/>
<pb n="KR4h0022_WYG_951-9a"/>
將不迎如何斯人晻忽冥冥蚩蚩下輩戩穀或丁曄曄<lb/>
芳蘭嚴霜飄<hi>集作夙</hi>零命不可問死不可作<hi>集作死不作兮</hi>嗚呼<lb/>
陸生<lb/>
　　　使持節郴州諸軍事權知郴州刺史賜緋魚袋<lb/>
　　　李公墓誌銘　　　　　　　前　人<lb/>
君諱伯康字士豐隴西成紀人自凉武昭王𤣥孫文穆<lb/>
公冲為元魏僕射司空與兄穆侯恭侯恵侯莊公中秉<lb/>
樞揆外顓方國文穆公二子長曰廷實次曰休繤論道<lb/>
<pb n="KR4h0022_WYG_951-9b"/>
追命皆至司徒蟬聮茂盛冠於百族君即叔氏司徒之<lb/>
後也曾祖仲進皇宣州司馬祖僑皇河南府澠池縣令<lb/>
父愔皇朝議大夫宗正丞贈濮州刺史三葉用晦仕不<lb/>
過郡佐縣令夫典司宗籍而天爵崇茂士林嚮仰君以<lb/>
才實克家清方入官始為知己者所薦授閬州司倉掾<lb/>
轉下邽福昌奉先三縣尉皆有能名建中三年調補御<lb/>
史臺主簿成奉未下以太夫人寢疾歸侍藥膳眀年丁<lb/>
内難<hi>集作艱</hi>衣裳外除迫嚴君子之命復調為長安尉時<lb/>
<pb n="KR4h0022_WYG_951-10a"/>
王師清宫鑾輅初復武人干吏理轂下為多事邑之細<lb/>
大必决於君每嵗考績為府中最貞元五年再集荼蓼<lb/>
終喪猶毁不交人事屏居池陽以耕植自業九年春西<lb/>
鄙不靖詔城五原以備邊鄜坊節將選重賢佐以厚禮<lb/>
辟君實董塞門之役不愆於素抑有勞焉拜監察御史<lb/>
轉殿中丞賜以章紱尋遷侍御史加檢校工部員外郎<lb/>
九十四年徙官為鄜上介代謀而鄜之師以律折獄而<lb/>
鄜之人不寃十八年從守臣来朝行次中部所從復於<lb/>
<pb n="KR4h0022_WYG_951-10b"/>
左轂䕶其輤裧以至京師庀具㑹事稱情中禮十九年<lb/>
秋七月拜郴州刺史精力恵養蠲除煩苦導利省嗇而<lb/>
人不擾㢘平信厚而吏知方今相國左丞鄭君頃移佐<lb/>
兹郡知君也熟洎入緫綱轄盛推理行再筦宰政方圖<lb/>
陟眀斯言未復奄忽彫落時永貞元年十月某日甲子<lb/>
春秋六十三悲夫君天資器幹機用强敏夷易疏通不<lb/>
移名聲學尚周給<hi>集作洽</hi>而縁情甚<hi>集作其</hi>麗業履端脩而<lb/>
睦姻尤甚時人多知君吏理過於文行唯故相太傅盧<lb/>
<pb n="KR4h0022_WYG_951-11a"/>
恭公今相國左丞鄭君臮鄙人實知之而棲遲下國迫<lb/>
阨委化斯可歎已夫人范陽盧氏宣城縣令炅之女華<lb/>
緒令儀執笄佐餕先於君殁二十年矣嗣子盧氏縣尉<lb/>
操次子前眀經掖支子某等皆以孝謹而承訓義居<hi>集作</hi>
<hi>君</hi>令弟長安主簿少安請急喪<hi>集作襄</hi>事崩波勤逺自荆<lb/>
抵洛泣奉轜車以元和元年某甲子葬于某縣某原之<lb/>
舊封君子曰於長安之兄之喪有以見同氣之痛徳輿<lb/>
以中外伯仲周知所履刻石紀事樸而不誣銘曰<lb/>
<pb n="KR4h0022_WYG_951-11b"/>
郴之政兮理平君之行兮㢘清矧有深知兮秉國之成<lb/>
亟言於朝兮將陟其眀窘然符守兮奄忽冥冥胷臆約<lb/>
結兮未攄平生道途自逺兮廣桞芻靈風雨所交兮卜<lb/>
洛佳城元龜是貞厚載是寧吁嗟乎内兄<lb/>
　　　房州刺史崔公墓誌銘　　　前　人<lb/>
公諱述字元眀博陵安平人自東漢長岑長濟北相代<lb/>
擅雕龍之美濟北五代至晉大司農𢎞司農八代至北<lb/>
齊右僕射昻僕射三代至公曽祖皇朝散大夫冀州武<lb/>
<pb n="KR4h0022_WYG_951-12a"/>
邑縣令諱紹大父同州白水縣尉諱頊烈考晉州汾西<lb/>
縣令贈定州刺史諱昇之代有文行懿徳為北州冠族<lb/>
公夷雅温粹安舒㢘静於座右銘得含元之妙於政論<lb/>
得理道之奥以之修身以之蒞官盖家法積厚而公能<lb/>
踐之之故也始自宫衛試守未弱冠而為藍田尉已有<lb/>
嘉聞尋轉婺州浦陽令揚州兵曹㕘軍皆以吏理著稱<lb/>
故辟書交委命書隨之歴監察御史再為侍御史<hi>五字集作</hi>
<hi>殿中侍御史再為侍御史</hi>實佐夀潭洪三邦車賦之重拊循輯睦繄<lb/>
<pb n="KR4h0022_WYG_951-12b"/>
上介是賴府遷于荆薦言于朝拜著作郎虞部員外郎<lb/>
論著奏議率循憲矩不毁方以求合不游徑以取㨗貞<lb/>
元十二年出為房州刺史承長帥剛嚴之理當輿師饋<lb/>
饟之殷暴征繼起煩言狎至而能推情廣身以裕勞人<lb/>
惻隠所被四封嘉靖十七年秋九月辛酉感疾捐舘舍<lb/>
春秋五十七夫人京兆韋氏承公宫之訓為女士之表<lb/>
凡合姓二紀柔而正勸以義之道備焉其孤文伯武伯<lb/>
等學通禮籍姿性循至斬焉相視泣奉裳帷以冬十一<lb/>
<pb n="KR4h0022_WYG_951-13a"/>
月甲子祔葬于東都某原禮也初公仲兄左庶子安平<lb/>
公有重名於時安平所與游者公皆從而游焉故常與<lb/>
賢士大夫推<hi>集作摧</hi>古今世道博約論辯攄之於詞凡數<lb/>
千言因曰勝質之文吾所甚懼彼奔<hi>集作舛</hi>馳塞路者既<lb/>
不可遏又惡用斐然為之耶遂輙削去其用晦如此行<lb/>
義醇備慈仁任恤安平既即世伯兄繼殁猶子之解巾<lb/>
結䄜先於已子故不舉火之日男未仕女未行其於疾<lb/>
則十起衣無常主雖伯魚稚春不能如<hi>集作嘗</hi>焉羣從族<lb/>
<pb n="KR4h0022_WYG_951-13b"/>
姻均禄直以賙其乏不結黨友不趨聲利常<hi>集作加</hi>欲脩<lb/>
性息跡考一丘之樂而未克齒與位皆負其實奄然不<lb/>
淑為知者所歎建中初徳輿遇公于九江之西其後辱<lb/>
安平戴公<hi>集作侯是</hi>之知於公獲南容之眷刻石志美不敢<lb/>
曼辭而實録焉銘曰<lb/>
齊稱大風漢有文宗雋賢葳蕤以續昭融坦坦房陵勞<lb/>
謙孝恭優游禄仕惟道之從素履不華黄裳在中乃儀<lb/>
列星乃飾伏熊居易處厚有初有終魂氣杳冥諸孤哀<lb/>
<pb n="KR4h0022_WYG_951-14a"/>
恫圓蓍大蔡先逺攸同刻兹貞珉永賁丘封<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_951-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百五十二<lb/>
</p>
<p>
</p>
  </div>
</body>
</text>
</TEI>
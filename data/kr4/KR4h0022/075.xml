<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七十五</head>
    <p>
<pb n="KR4h0022_WYG_075-1a"/>
欽定四庫全書<lb/>
　文苑英華巻七十五　　　宋　李昉等　編<lb/>
　樂五<lb/>
　　簫韶九成賦一首　　　聞韶賦一首<lb/>
　　樂九成賦一首　　　　洞庭張樂賦三首<lb/>
　　樂理心賦一首　　　　樂出虚賦一首<lb/>
　　齊人歸女樂賦一首　　塤篪相湏賦一首<lb/>
　　　簫韶九成賦<hi>以曲終九成百獸皆舞為韻</hi>　失　名<lb/>
<pb n="KR4h0022_WYG_075-1b"/>
聖人順天道防人欲布和以調其性宣樂以察其俗氣<lb/>
将道志五聲發以成文化盡歡心百獸率而叶曲茫茫<lb/>
大空樂生其中聲隨化感律與天通交四氣之溥暢貫<lb/>
三光乎昭融将君子以審樂故先王以省風致同和於<lb/>
天地諒難究其始終惟樂之廣于何不有包隂陽兮不<lb/>
集不散降神靈兮或六或九故季札聆音而感深宣尼<lb/>
忘味於耳盈昭覆幬兮煦嫗召㳺泳以飛鳴演自窅𡨕<lb/>
發於性情将不動而為動自無聲而有聲五者通三我<lb/>
<pb n="KR4h0022_WYG_075-2a"/>
則貫三才而作陽數有九我則至九變而成不然者何<lb/>
以調大中何以繼光宅作終樂於數四歴君子之凡百<lb/>
其聲轉融其道彌赫大哉至樂于以洪覆收之而合乎<lb/>
希夷張之而散乎宇宙感天神與地祇格靈禽與仁獸<lb/>
扇風化而以贊則雍熈之可就大韶命曲大章同儕既<lb/>
和且樂亦孔之皆且簫為器之所細鳯為王之所懐若<lb/>
惉懘之音感清浄之化乖則歌已而於狂客孰来儀於<lb/>
克諧恭惟我君配天作主命工典樂考法師古浃聲教<lb/>
<pb n="KR4h0022_WYG_075-2b"/>
之汪濊合堯禹之規矩士有聞韶嘉於藴道擊壤希乎<lb/>
可取同鳥獸之歸仁承徳音而率舞<lb/>
　　　聞韶賦<hi>以宣父在齊三月忘味為韻</hi>　　　失　名<lb/>
韶則盡美徳何可忘况至徳之斯過聆竒音之孔揚天<lb/>
縱多能信以嘉乎擊拊神資博學知具美於典章用而<lb/>
不匱樂亦無荒若充乎四門之術不離乎數仞之墻驗<lb/>
則足徴用之可貴聖者妙而合道志者仰而自慰恱五<lb/>
音而肆直孰謂其聾致六府之和平自忘於味省風而<lb/>
<pb n="KR4h0022_WYG_075-3a"/>
八風叶暢觀徳而九徳昭宣季子慙遊於魯地穆公徒<lb/>
饗於鈞天曷若觀率<hi>一作干</hi>舞聆薰絃變態罔已周流自<lb/>
然可以深骨髓而期富夀豈徒資視聽而娱聖賢至若<lb/>
清磬虚徐朱絃䟽越鼗鼓以之迭奏笙鏞於焉間發以<lb/>
感隂陽於宇宙耀光眀於日月自表虞徳之不衰豈效<lb/>
文王之既沒是知武也未善濩也有慙鈞化歸於二八<lb/>
讓徳眀乎再三所以其道不窮厥監斯在驗率舞於百<lb/>
獸想同和於四海如其樂正非闗自衞而来儻俟風移<lb/>
<pb n="KR4h0022_WYG_075-3b"/>
有異從周而改愔愔不極杳杳乍迷俄将復矣抑又揚<lb/>
兮夢周公而不見想聖徳而思齊聞斯行諸厥不踰矩<lb/>
感心駭目是何其覩悠然而往三歎如在夫寥天滌爾<lb/>
而施萬籟已吟於九土詎忘味於三月諒永懐於千古<lb/>
幸賦韶樂之遺音美哉尼父<lb/>
　　　樂九成賦　　　　　　　　李　瓘<lb/>
唐在六葉将修封禪想與靈接乃冠顥色佩朝陽瑱瑶<lb/>
碧之眀潤屑桂椒之芳香曰予意夫放勛光眀重華風<lb/>
<pb n="KR4h0022_WYG_075-4a"/>
聲髣髴兮陽靈之宇嬋娟兮介丘之平先大樂緝正聲<lb/>
更恊五變親和九成均鳴絲於金竹参雲門與咸英使<lb/>
子野奪意伶倫䘮精帝於是摇翠竿於東國翳華芝而<lb/>
遂行然猶左却宓妃右屏西子寵罷金屋歡辭瑶水豈<lb/>
脩蛾之敢廻匪清矑之能視飛鷰心折毛嬙色沮朝雲<lb/>
之姣兮不能呈其妍絶代之冶兮無所施其美况肯選<lb/>
無限情未央将與昭陽比盛傾宫相望仍復斥鄭衞捐<lb/>
倡優靡曼無取淫哇不留淮南兮激楚荆歌兮趙舞長<lb/>
<pb n="KR4h0022_WYG_075-4b"/>
袖更進新聲自許嬌彩雲之徘徊拂錦茵而容與能使<lb/>
秦帝熒惑漢皇延佇度曲東城横黛北渚莫不巻襞而<lb/>
索無處所庾<hi>疑</hi>射兕之騁騖役誇胡之豫逰去翠被與<lb/>
豹舄戢鳥唬<hi>疑</hi>及驊騮復想像雲夢彷徨青丘麋麞熊<lb/>
羆之藪灌莽陵岡之幽於中為樂驕矜未休荒淫震蕩<lb/>
其誠不修将穆然儲思粹清髙想意援招摇兮往若而<lb/>
至乃建玉旃之光耀動金根之逶迤丹虬翊輦白武衞<lb/>
蕤後舞𤣥鵠前鳴長離清壇下蔚高烟上馳故能決地<lb/>
<pb n="KR4h0022_WYG_075-5a"/>
閫開天維降青𤣥兮来斯登黄靈兮遲遲江畔之茅抽<lb/>
三脊北里之禾滿芳席睢上之黄龍兮瑞以多願持朱<lb/>
鴈兮薦天歌眀徳既享靈心每和宜其日炷中降雲烟<lb/>
上帝光五色聲萬嵗氣非烟風若蕙勲侔成山碣石澤<lb/>
比漲海洪波<hi>一作河</hi>兹所以庶髙宗之美豈七十二君之<lb/>
足多孰與雄奢驕貴逞慾矝意貪靈好竒恃力誇資惑<lb/>
方士之說邀羡門之期果為風雨所中神仙見期歴瑯<lb/>
琊兮徒逺望蓬莱兮㡬時者哉<lb/>
<pb n="KR4h0022_WYG_075-5b"/>
　　　洞庭張樂賦<hi>以八音克諧天地充滿為韻</hi>　李子卿<lb/>
洋洋乎軒轅之作也陶𤣥化以發生運神武之不殺張<lb/>
至樂之純備播皇風之坱圠舉端於素得太始之自然<lb/>
克成於和蕩生靈之夭札何必管聲為五羽數惟八然<lb/>
後合夫大戛請言斯樂也不振而其聽博不眩而其意<lb/>
深大而不摦樂而不淫将使儉者得中和之紀奢者已<lb/>
醉飽之心君子曰是樂也不朽之徳音於是一僨一起<lb/>
于彼南國真聲暢和氣塞其静也洞庭安波其清也楚<lb/>
<pb n="KR4h0022_WYG_075-6a"/>
山霽色百蠻以之神化六狄由斯仰徳是樂也乃不朽<lb/>
之徳音於是柔克可以上享天心可以蕃屏人則知武<lb/>
也美而未盡濩矣猶有慙徳觀其妙矣則天地盛而氣<lb/>
不乖隂陽感而六律諧惟精惟一嗤萬舞之弈弈無荒<lb/>
無怠見鐘皷之喈喈觀其皦矣則合於自然施之無邉<lb/>
輝綽發越行流散遷事髙太古功儷鈞天其曲直其音<lb/>
至飾諸喜以平諸心極乎天而蟠乎地率其樂也何享<lb/>
而不利原夫樂之契道也在心而心正在聽而聽聰故<lb/>
<pb n="KR4h0022_WYG_075-6b"/>
至人定和而守一合愛而流通必以濟刑政之理行山<lb/>
川之風豈徒耳目是翫情性克充而已哉當是時也太<lb/>
虚遏雲寒谷生煖三光昭晰八極充滿何淳風之泱泱<lb/>
諒千古之纂纂吹伶倫之律惜彼時移繼炎氏<hi>荘子焱氏或作</hi>
<hi>炎</hi>之頌媿兹才短<lb/>
　　　第二<hi>同前韻</hi>　　　　　　　　蔣　至<lb/>
聆黄帝之遺音澹乎至察天非私覆稱其徳以無三國<lb/>
有𤣥風應其方以宣八所以合徳樞之幽鍵率至人之<lb/>
<pb n="KR4h0022_WYG_075-7a"/>
大戛當其存乎象用酌彼鈞深將合之於萬籟故稽之<lb/>
於八音非剽之以耳寧聽之以心風師拊石雲將摐金<lb/>
弃園客之絲彈為鶴舞辭羌人之竹擫以龍吟雖不擊<lb/>
而不考或習習而愔愔坐㤀斯得旋歸静黙其始也懼<lb/>
其終也惑廻日月之運行㑹鬼神之柔克凄清廣莫之<lb/>
野曼衍華胥之國奔夷貊於蟠木之東聳鱗翰於幽陵<lb/>
之北和容逺被休氣充塞邦用榮懐人之克諧何以鼓<lb/>
靈鼗之坎坎撞猛簴之喈喈至乃起於無朕調之自然<lb/>
<pb n="KR4h0022_WYG_075-7b"/>
張洞庭兮聽咸池同嶰谷兮合鈞天昭炎氏之作頌寓<lb/>
荘生之外篇是則成象者樂之餘希聲者樂之器舞妙<lb/>
有為八佾懸至和為二肆觀其妙叩以𤣥闗動無方覃<lb/>
於厚地貫隂陽而不測庸詎識其純粹吾君纘戎始酌<lb/>
遺風集端虚於黄屋攘靡曼於𤣥宫理代之音兮蹈而<lb/>
不厲不言而化兮美以能充今以視昔寔由𤣥同受靈<lb/>
命之誕敷窅希夷之自滿考徵音於天樂謝能賦於窺<lb/>
管<lb/>
<pb n="KR4h0022_WYG_075-8a"/>
　　　第三<hi>同前韻</hi>　　　　　　　　失　名<lb/>
昔軒帝出震用率大戛三才以貞萬人以察戰蚩尤於<lb/>
涿鹿之墟登飛龍九五張咸池於洞庭之野舞𤣥鶴二<lb/>
八遂使素女緘瑟昭文綴琴塤篪協韻笙磬同音始鏗<lb/>
鏘以拊石終訇隠而摐金雷出地中以成奮豫之象風<lb/>
行水上油生子諒之心包混茫之廣大含元氣之髙深<lb/>
不知不識順帝之則無視無聽至道之極三月㤀味思<lb/>
在齊而攸聞七旬格苖非得雋而為克所以事與時並<lb/>
<pb n="KR4h0022_WYG_075-8b"/>
名與功偕群方既睦庶尹允諧且如碩人褎然萬舞在<lb/>
前秉翟奕奕象九奏於鈞天后䕫爰至三歩既次夹振<lb/>
蹮蹮率百獸於厚地諒人神之在和何匏竹之足備况<lb/>
乎皇上降衷以符徳充理七音於周雅歌五絃於舜風<lb/>
仁親是務車軌攸同信敷草木澤被昆蟲在坑谷而何<lb/>
有與幬載而齊功故得萬屬宅心四夷脩款音無惉懘<lb/>
義取觀盥聞政始之頌聲足誡傾以持滿空歌時以獻<lb/>
賦若窺天之以管<lb/>
<pb n="KR4h0022_WYG_075-9a"/>
　　　樂理心賦<hi>以易直子諒油然而生為韻</hi>　　獨孤申叔<lb/>
心為靈府樂有正<hi>一作和</hi>聲感通而調暢之理自得訢合<lb/>
而邪僻之慮不生翕如𡨕契混若化成孕和平於徳宇<lb/>
保純粹於元精故先王立極受命制民作則脩匏土革<lb/>
木之器備干戚羽旄之飾將以恱萬人康四國動蕩其<lb/>
心志推移於道徳薰然而煦日以和悠爾而躋之夀域<lb/>
成文不亂知至樂之有融從律弗姦見王道之甚直聲<lb/>
之所感性罔不悛致和易於無象禁奸邪於未然希夷<lb/>
<pb n="KR4h0022_WYG_075-9b"/>
自適鬱結攸宣苟斯湏之不去何嗜慾之能遷况乎大<lb/>
樂同和至音交暢聽寂寞而何求視窅㝠而無狀將欲<lb/>
革驕志以純仁化貪心為貞諒在乎思不惑兮心不流<lb/>
安至樂兮優而柔順至性之蕩蕩符大道之油油純如<lb/>
皦如足飬浩然之氣融融洩洩寧抱悄爾之憂是知以<lb/>
徳音為音則合於仁義以淫樂為樂則比於慢易咸濩<lb/>
作而理亦隨之鄭衞興而時乃殆而信至化之所繫實<lb/>
和樂之攸資是以重華眀兮簫韶若此獨夫靡兮顛沛<lb/>
<pb n="KR4h0022_WYG_075-10a"/>
若彼忘味興歎於宣尼觀風見稱於季子則知樂之為<lb/>
用也不獨逞煩手讙俚耳正心術而導淳源非聽其鏗<lb/>
鏘而已<lb/>
　　　第二<hi>同前韻</hi>　　　　　　　　吕　温<lb/>
道無象天無聲聖人不有作曷以觀化成由<hi>一作於</hi>是鼓<lb/>
吹大塊鏗鏘元精因乎心而式是理本形乎器而强為<lb/>
樂名以齊五方之俗以厚萬物之生始積中<hi>一有而字</hi>發外<lb/>
率充性與情<hi>一作足充性而養情</hi>樂與心冥則所謂固天之縱心<lb/>
<pb n="KR4h0022_WYG_075-10b"/>
由樂理亦得夫自眀而誠至若樂在朝廷君臣叶義一<lb/>
發而陽唱隂和九變而雲行雨施上以見為君之難下<lb/>
以知為臣之不易有國者理心以此必覩<hi>一作獲</hi>儀鳳之<lb/>
<hi>一有嘉字</hi>瑞若乃樂在閨閫父子静専盖取諸無荒而樂有<lb/>
節而宣和以嚴濟愛由敬全有家者理心以此必返天<lb/>
性於自然且夫樂之作也一動一息心之理也惟清惟<lb/>
直然後<hi>一有能字</hi>在聽而必聰無入而弗克<hi>一作不得</hi>節有序觀<lb/>
貫珠而匪珠聲成文見五色而<hi>一作於</hi>無色其或惟邪是<lb/>
<pb n="KR4h0022_WYG_075-11a"/>
念惟慝是廋<hi>一作蒐</hi>則雖琴瑟在御管磬聿脩立樂之方<lb/>
既失理心之術何求亦焉望變淳<hi>一作澆</hi>風之浩浩致和<lb/>
氣之油油徒觀其心尚元通樂資交暢眀則贊天地之<lb/>
化育幽則索鬼神之情狀㑹節有極象之則發而時中<lb/>
應變無方擬之則貞而不諒大矣哉至樂希夷侯其褘<lb/>
而聽之以思固不資<hi>一作専</hi>於子野作必在聽<hi>一作不在聽</hi>亦<lb/>
無俟於后䕫方今敦和統同反本復始别<hi>一作辨</hi>六律以<lb/>
分聽<hi>一作職</hi>納八風而齊軌<hi>一作齊八風而同軌</hi>洪鐘虚受我則開<lb/>
<pb n="KR4h0022_WYG_075-11b"/>
其直言朱絲<hi>一作絃</hi>遺音我則戒夫専美此吾君之以樂<lb/>
理心也宜乎貴為天子<lb/>
　　　樂出虚賦<hi>以聲從響際出自虚中為韻</hi>　　吕　温<lb/>
和而出者樂之情虚而應者物之聲或洞爾以形受乃<lb/>
泠然而韻生去默歸喧始兆成文之象從無入有方為<lb/>
飾喜之名其始也因妙有而来向無間而至披洪纎清<lb/>
濁之響滿絲竹陶匏之器根乎寂寂故難辨於將萌率<lb/>
爾熙熙亦不知其所自故聖人取象於物觀民以風闢<lb/>
<pb n="KR4h0022_WYG_075-12a"/>
嗜欲之由塞决形神之未通欲使和氣潛作𤣥闗暗空<lb/>
與吹萬而皆唱起生三而盡同自我及人託物於未分<lb/>
之表蟠天極地開機於方寸之中於是澹以無倪留而<lb/>
不滯有非象之象生無際之際是故實其想而道升窒<lb/>
其空而聲蔽洞乎内而笙竽作刳其中而琴瑟制波騰<lb/>
悅豫風行於有道之年派别商宫雷動於無為之世杳<lb/>
杳徐徐周流六虚信闐爾於始寂乃譁然而戒初鏗鏘<lb/>
於百姓之心於斯已矣鼓舞於一人之徳知彼何如是<lb/>
<pb n="KR4h0022_WYG_075-12b"/>
則垂其仁有其實樂因之祖述究其形實其質聲因之<lb/>
洞出理在無二情歸得一塞雲谷而響絶疏天籟而音<lb/>
逸未隨於物絪緼乎七政八風忽變其和剖判於五聲<lb/>
六律由是遷為草木散作笙鏞群分自此而焱起九奏<lb/>
因之而景從道薄風漓莫究簫韶之本聲銷韻息空傳<lb/>
干戚之容今則素扆垂休清懸繼響平心已立於皇極<lb/>
率舞猶虚於睿想如是則薰然洩洩將生於象罔<lb/>
　　　齊人歸女樂賦<hi>以題為韻</hi>
<pb n="KR4h0022_WYG_075-13a"/>
昔齊人饋魯傾城者八十人瑰艶絶代綺羅嬌春洞横<lb/>
波於慢臉回流風於嫋身盖以仲尼定魯禮樂制齊君<lb/>
臣斬倡優於夹谷之㑹復土田於汶水之濵故遏雲與<lb/>
廻雪實内圖而外親將敗魯之政弱齊之鄰魯君臣果<lb/>
不端操迷不先覺聞進淫哇之聲皆忘聖人之學城南<lb/>
於是考雷鼓黕雲幄結齊魯之歡受鄭衞之樂感煩音<lb/>
之惉懘成正聲之蹖<hi>一作舛</hi>駮夫子則不可救其失復其<lb/>
迷望龜山以命操觀鳳凰而銜悽痛王綱之蕩蕩順天<lb/>
<pb n="KR4h0022_WYG_075-13b"/>
命之栖栖魯侯若盛徳是樹古道是稽抑麗靡而不納<lb/>
見聖性以思齊知季孫之僭惟仲尼是與足以受無疆<lb/>
之休足以振將墜之緒何敵國之敢抗良霸功之可佇<lb/>
悲夫任權臣之傾國納文馬與美女薦神祇之所歆誘<lb/>
耳目而不拒荒笑語之啞啞<hi>一作呢呢</hi>溺衣裳之楚楚由是<lb/>
齊日以長魯日以微見鄰國之侵地聞志士之沾衣雖<lb/>
代祀則逺而徳音不違往者不可諫来者猶可追若監<lb/>
魯道之有蕩放鄭衞而不歸則可以得域中之大致天<lb/>
<pb n="KR4h0022_WYG_075-14a"/>
下之肥者矣<lb/>
　　　塤篪相湏賦<hi>以樂和同聲然後致理為韻</hi>　許堯佐<lb/>
彼塤篪兮謂何同律吕兮相和苟論功於衆樂孰有徳<lb/>
而同科遂使手之足之候清音而屢舞伯氏仲氏諧雅<lb/>
韻於升歌疾徐共節長短同㫖感肅雍兮一貫伺戛擊<lb/>
兮雙起為合雅而諧聲故殊形而共理然則大篪諧奏<lb/>
美矣徳音之音鳴塤獨聞同乎以水濟水是故變通可<lb/>
象節奏斯呈爾韻方舒我則厲之以疾我音斯濁爾必<lb/>
<pb n="KR4h0022_WYG_075-14b"/>
懲之或清苟同方而助化故異氣而成聲信可以發揮<lb/>
韶夏協贊和平故得舞獸呈姿豈繫於拊石嘉賔展禮<lb/>
不讓於吹笙且塤資土以辨類篪假竹而成器土容質<lb/>
可以符素心竹聲清可以滌煩志是則相從以和律相<lb/>
因以成事苟洋洋而在聽諒醇醇而自致且彼鼓鐘于<lb/>
宫未足論乎異同鳴琴自手且何議乎先後豈若宫商<lb/>
並奏律吕相宣調五聲不資於繁細應八佾無違於折<lb/>
旋樂則既爾臣亦宜然塤之得篪載期於有輔臣之奉<lb/>
<pb n="KR4h0022_WYG_075-15a"/>
主必致乎無偏唱和之功備矣獻贊之道存焉故能振<lb/>
三代之風合九成之樂彼衆器之雕飾此羣聲之煩數<lb/>
又安足擬塤篪之純質論聲韻之清濁<hi>一作以清</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_075-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七十五<lb/>
</p>
<p>
</p>
  </div>
</body>
</text>
</TEI>
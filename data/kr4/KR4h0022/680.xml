<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百八十一</head>
    <p>
<pb n="KR4h0022_WYG_680-1a"/>
欽定四庫全書<lb/>
　文苑英華巻六百八十一　　宋　李昉等　編<lb/>
　文章下<lb/>
　　答進士梁載言書一首與元九書一首<lb/>
　　與劉蘇州書一首　　答莊充書一首<lb/>
　　謝西川白相寄賜新詩書一首<lb/>
　　與崔學士書一首　　與李生論詩書一首<lb/>
　　　答進士梁<hi>集本文粹並作王</hi>載言書<lb/>
<pb n="KR4h0022_WYG_680-1b"/>
　　　　　　　　　　　　　　　李　翺<lb/>
翺頓首足下不以翺卑賤無所可及<hi>集本文粹並作乃</hi>陳詞屈<lb/>
慮我先以書且曰余之藝及心不能棄于<hi>集作于</hi>時將求<lb/>
知者問誰可則<hi>文粹作則可</hi>皆告曰其李君乎告足下者過<lb/>
也足下因而信之又過也果若來陳雖道德備具<hi>文粹作道</hi>
<hi>備德具</hi>且猶不足辱厚命况如翺者多病少學其能以此<lb/>
堪足下所望博大而深宏者耶雖然意盛<hi>文粹作盛意</hi>不可<lb/>
以不答故敢略陳其所聞盖行已莫如恭自責莫如厚<lb/>
<pb n="KR4h0022_WYG_680-2a"/>
接衆莫如𢎞用心莫如直進徳<hi>集作道</hi>莫如勇受益莫如<lb/>
擇友好學莫如改過此聞之於師者也相人之術有三<lb/>
廹之以利而審其邪正設之以事而察其厚薄問之以<lb/>
謀而觀其智與不材<hi>集作才</hi>賢不肖分矣此聞之于<hi>集作於</hi>
友者也列天地立君臣親父子别夫婦眀長㓜接<hi>集本文粹</hi>
<hi>並作浹</hi>朋友六經之㫖也浩乎若河<hi>集本文粹並作江</hi>海髙乎若<lb/>
丘山赫乎若日月<hi>集本文粹並作火</hi>包乎若天地掇章稱詠津<lb/>
潤恠麗六經之詞也創意造言皆不相師故其讀春秋<lb/>
<pb n="KR4h0022_WYG_680-2b"/>
也如未嘗有詩<hi>集作也字</hi>其讀詩也如未嘗有易<hi>集作有字</hi>其讀<lb/>
昜也如未嘗有書<hi>集作也字</hi>其讀屈原莊周也如未嘗有六<lb/>
經<hi>集作也字</hi>故義深則意逺意逺則理辯理辯則氣厚<hi>集作直</hi>
氣厚<hi>集作直</hi>則詞盛詞盛則文工如山有恒華嵩衡焉其<lb/>
同者高也其草木之榮不必均也如瀆有濟淮河江焉<lb/>
其同者出源到海也其曲直淺深<hi>文粹有其字</hi>色黄白不必<lb/>
均也如百品之雜焉其同者<hi>集作也非</hi>飽於腹<hi>文粹作腸</hi>也其味<lb/>
醎酸苦辛不必均也此因學而知者也此創意之大歸<lb/>
<pb n="KR4h0022_WYG_680-3a"/>
也天下之語文章有六說焉其上<hi>文粹作高</hi>異者則曰文章<lb/>
辭句竒險而已其好理者則曰文章叙意茍通而已其<lb/>
溺于<hi>集作於</hi>時者則曰文章必當對其病于是者則曰文<lb/>
章不當對其愛難者則曰文章宜深不當易其愛易者<lb/>
則曰文章宜通不當難此皆情有所偏<hi>蜀本作偏也</hi>滯而不<lb/>
流不<hi>集作未</hi>識文章之所生<hi>集作/主</hi>也義不必深不主<hi>蜀本作求</hi>
<hi>至</hi>於理言不必信不在於教勸<hi>文粹作義不主於言理不在於教勸</hi>而詞<lb/>
句恠麗者有之矣劇秦羙新王褒僮約是也其理往往<lb/>
<pb n="KR4h0022_WYG_680-3b"/>
有是者而辭章不能工<hi>集作者字</hi>有之矣劉氏人物志王氏<lb/>
中說俗傳太公家教是也古之人能極於工而已不知<lb/>
其辭之對與否易與難也詩曰憂心悄悄愠于羣小此<lb/>
非對也又曰遘閔既多受侮不少此非不對也書曰朕<lb/>
堲<hi>文粹作疲非</hi>讒說殄行震驚朕師詩曰苑彼桑柔其下侯<lb/>
旬捋采其劉瘼此下民此非易也書曰允恭克譲光被<lb/>
四表格于上下詩曰十畆之間兮桑者<hi>集作柘</hi>閒閒兮行<lb/>
與子旋兮此非難也學者不知其方而稱說之如前所<lb/>
<pb n="KR4h0022_WYG_680-4a"/>
陳者非吾之所敢聞也六經之後百家之言興老𣆀列<lb/>
禦冦莊周田穰苴孫武屈原宋玉孟軻吳起商鞅墨翟<lb/>
<hi>集作鬼谷子三子</hi>荀况韓非李斯賈誼枚乗司馬遷相如劉向<lb/>
揚雄皆足以自成一家之文學者之所歸也故義雖深<lb/>
理雖當詞不工者不成為文且<hi>集有於字</hi>不能傳也文理義<lb/>
三者兼并乃能獨立乎<hi>集有於字</hi>一時而不冺滅於後代能<lb/>
必傳也仲尼曰言之無文行而<hi>集作之</hi>不逺子貢曰文猶<lb/>
質也質猶文也虎豹之鞟猶犬羊之鞟此之謂也陸機<lb/>
<pb n="KR4h0022_WYG_680-4b"/>
曰怵他人之我先韓退之曰唯陳言之務去假令述笑<lb/>
哂之狀曰莞爾則論語言之矣曰啞啞則易言之矣曰<lb/>
粲然則穀梁子言之矣曰攸爾則班固言之矣曰囅然<lb/>
則左思言之矣吾復言之與前文何以異也此造言之<lb/>
大歸也吾所以不恊于時而學古文者恱古人之行也<lb/>
恱古人之行者愛古人之道也故學其言不可以不行<lb/>
其行行其行不可以不重其道重其道不可以不知<hi>集作</hi>
<hi>循</hi>其禮古人之<hi>集作/之人</hi>相接有等輕重有儀<hi>蜀本作差</hi>列於經<lb/>
<pb n="KR4h0022_WYG_680-5a"/>
傳皆可詳引<hi>文粹作别</hi>如師之於門人則名之於朋友則字<lb/>
而不名稱之於師雖朋友亦名之子曰吾與回言又曰<lb/>
參乎吾道一以貫之又曰若由也不得其死然是師之<lb/>
名門人驗也夫子於鄭兄事子産於齊兄事晏<hi>集有嬰字</hi>平<lb/>
仲傳曰子謂子産有君子之道四焉又曰晏平仲善與<lb/>
人交子夏曰言游過矣子張曰子夏云何曾子曰堂堂<lb/>
乎張也是朋友字而不名驗也子貢曰賜也何敢望回<lb/>
又曰師與商也孰賢子游曰有澹臺滅明者行不由徑<lb/>
<pb n="KR4h0022_WYG_680-5b"/>
是稱於師雖朋友亦名驗也孟子曰天下之達尊三曰<lb/>
徳爵齒惡得有其一而慢其二足下之書曰韋君詞楊<lb/>
君潜足下之徳與二君未知先<hi>文粹作前</hi>後也而足下齒㓜<lb/>
而位卑而皆名之傳曰吾見其與先生並行也竊懼足<lb/>
下不思乃䧟于此韋踐之與翺書亟叙足下之善故敢<lb/>
盡詞以復足下之厚意計必不以為犯李翺頓首<lb/>
　　　與元九書　　　　　　　　白居易<lb/>
某月日居昜白微之足下自足下謫江陵至于今凡枉<lb/>
<pb n="KR4h0022_WYG_680-6a"/>
贈答詩近<hi>集作僅</hi>百篇每詩來或辱序或辱書冠于巻首<lb/>
皆所以陳古今歌詩之義且自序為文因緣與年月之<lb/>
逺近也僕既愛足下詩又諭足下此意常欲承答來㫖<lb/>
粗論歌詩大端并自述為文之意緫為一書致足下前<lb/>
累嵗已來牽故少暇間有<hi>一作苦</hi>容隙或欲為之又自思<lb/>
所陳亦無出足下之見臨紙復<hi>一本作自字</hi>罷者數四卒不<lb/>
能成就其志以至于今今俟罪潯陽除盥櫛食寢外無<lb/>
餘事因覧足下去通州日所留新舊文二十六軸開巻<lb/>
<pb n="KR4h0022_WYG_680-6b"/>
得意忽如靣㑹<hi>一作㑹靣</hi>心所蓄者便欲快言徃徃自疑不<lb/>
知相去萬里也既而憤悱之氣思有所洩遂追就前志<lb/>
勉為此書足下幸試留志為僕<hi>集作試為僕留意</hi>一省夫文尚<lb/>
矣三才各有文天之文三光首之地之文五材首之人<lb/>
之文六經首之就六經言詩又首之何者聖人感人心<lb/>
而天下和平感人心者莫先乎情莫始乎言莫切乎聲<lb/>
莫深乎義詩者根情苖言華聲實義上自賢聖下至愚<lb/>
騃微及豚魚幽及鬼神羣飛<hi>集作分</hi>而氣同形異而情一<lb/>
<pb n="KR4h0022_WYG_680-7a"/>
未有聲入而不應情交而不感者聖人知其然因其言<lb/>
經之以六義緣其聲緯之以五音音有韻義有類韻恊<lb/>
則言順言順則聲入類舉則情見情見則感易交於是<lb/>
乎孕大含深貫㣲洞察上下通而一氣泰憂樂合而百<lb/>
志熈二<hi>集作五</hi>帝三王所以直道而行垂拱而理者掲此<lb/>
以為大柄决此以為大寳也故聞元首明股肱良之歌<lb/>
則知虞道昌矣聞五子洛汭之歌則知夏政荒矣言者<lb/>
無罪聞者作戒言者聞者莫不兩盡其心焉洎周衰秦<lb/>
<pb n="KR4h0022_WYG_680-7b"/>
興採詩官廢上不以詩補察時政下不以歌洩導人情<lb/>
乃志於諂成之風動救失之道缺于時六義始刓矣國<lb/>
風變為騷詞五言始於蘇李蘇李騷人皆不遇者各繋<lb/>
其志發而為文故河梁之句止於傷别澤畔之吟歸于<lb/>
怨思徬徨抑鬰不暇及他耳然去詩未逺梗槩尚存故<lb/>
興離别則引䨇鳬一鴈為喻諷君子小人則引香草惡<lb/>
鳥為比雖義類不具猶得風人之什二三焉于時六藝<lb/>
始缺矣晋宋已還得者盖寡以康樂之奥博多溺於山<lb/>
<pb n="KR4h0022_WYG_680-8a"/>
水以淵明之高古偏放於田園江鮑之流又狹於此如<lb/>
梁鴻五噫之例者百無一二<hi>集有馬字</hi>于時六義寢微矣陵<lb/>
夷至於梁陳間率不過嘲風雪弄<hi>一作詠</hi>花草而已噫風<lb/>
雪花草之物三百篇中豈捨之乎顧所用何如耳設如<lb/>
北風其凉假風以刺威虐也雨雪霏霏因雪以愍征役<lb/>
也常棣之華感華以諷兄弟也采采芣苢羙草以樂有<lb/>
子也皆興發於此而義歸於彼反是者可乎哉然則餘<lb/>
霞散成綺澄江净如練離花先委露别葉乍辭風風之<lb/>
<pb n="KR4h0022_WYG_680-8b"/>
什麗則麗矣吾不知其諷焉故僕所謂嘲風雪弄花草<lb/>
而已于時六義盡去矣唐興二百年其間詩人不可勝<lb/>
數所可舉者陳子昂有感遇詩三十首鮑防有感興詩<lb/>
十五首又詩之豪者<hi>集有世字</hi>稱李杜李之作才矣竒矣人<lb/>
不逮矣索其風雅比興十無一焉杜詩最多可傳者千<lb/>
餘首至於貫穿古今覼縷格律盡工盡善又過於李然<lb/>
撮其新安石濠潼關吏蘆子關花門之章朱門酒肉臭<lb/>
路有凍死骨之句亦不過十三四杜尚如此况不逮杜<lb/>
<pb n="KR4h0022_WYG_680-9a"/>
者乎僕常痛詩道崩壊忽忽憤發或食輟哺夜輟寢不<lb/>
量才力欲扶之嗟乎事有大謬者又不可一二而言然<lb/>
亦不能不粗陳於左右僕始生六七月時乳母抱弄於<lb/>
書屏下有指無字之字示僕者僕雖口未能言心已黙<lb/>
識後有問此二字者雖百十其試而指之不差則僕㝛<lb/>
習之緣已在文字中矣及五六嵗便學為詩九載暗識<lb/>
聲韻十五六始知有進士苦節讀書二十以來晝課賦<lb/>
夜課書間又課詩不遑寢夜<hi>集作息</hi>矣以至于口舌成瘡<lb/>
<pb n="KR4h0022_WYG_680-9b"/>
手肘成胝既壯而膚革不豐盈未老而齒髪早衰白瞀<lb/>
瞀然如飛蝇垂珠在眸子中也動以萬數盖以苦學力<lb/>
文所致又自悲矣家貧多故二十七方從鄉試既第之<lb/>
後雖専於科試亦不廢詩及為<hi>集作授</hi>校書郎時已盈三<lb/>
四百首或出示交友如足下軰見皆謂之工其實未窺<lb/>
作者之域耳自登朝來年齒漸長閲事漸多每與人言<lb/>
多諭<hi>集作詢</hi>時務每讀書史多求理道始知文章合為時<lb/>
而著謌詩合為事而作是時皇帝初即位宰府有正人<lb/>
<pb n="KR4h0022_WYG_680-10a"/>
屢降壐書訪人急病僕當此日擢在翰林身是諌官月<lb/>
請諫紙啓奏之外有可以救濟人病禆補時闕而難於<lb/>
指言者輙詠謌之欲稍稍逓進聞於上上以廣宸聦副<lb/>
憂勤次以酬恩奬塞言責下以復吾平生之志豈圖志未<lb/>
就而悔已生言未聞而謗已成矣又請為左右終言之<lb/>
凡聞僕賀雨詩而衆言籍籍已謂非宜矣聞僕哭孔戡<lb/>
詩衆靣脉脉盡不恱矣聞秦中吟則權豪貴近者相目<lb/>
而變色矣聞登樂遊園寄足下詩則執政柄者扼腕矣<lb/>
<pb n="KR4h0022_WYG_680-10b"/>
聞宿紫閣村詩則握軍要者切齒矣大率如此不可偏<lb/>
舉不相與者號為沽名號為詆訐號為訕謗茍相與者<lb/>
則如牛僧孺之戒焉乃至骨肉妻奴皆以我為非也其<lb/>
不我非者舉世不過三兩人有鄧魴者見僕詩而喜無<lb/>
何而魴死有唐衢者見僕詩而泣未幾而衢死其餘則<lb/>
足下足下又十年來<hi>一無此字</hi>困躓若此嗚呼豈六義四始<lb/>
之風天將破壊不可支持耶抑又不知天之意不欲使<lb/>
下人之病苦聞於上耶不然何有志於詩者不利若此<lb/>
<pb n="KR4h0022_WYG_680-11a"/>
之甚也然僕又自思關東一男子耳除讀書屬文之外<lb/>
其他懵然無知乃至書畵碁博可以接羣居之懽者一<lb/>
無通曉即其愚拙可知矣初應進士時中朝無緦麻之<lb/>
親達官無半靣之舊䇿蹇歩於利足之途張空拳於戰<lb/>
文之場十年之間三登科第名入衆耳足<hi>集作跡</hi>升清貫<lb/>
出交賢俊入侍冕旒始得名於文章終得罪於文章亦<lb/>
其宜也日者又聞親友間說禮部舉選人多以僕私試<lb/>
賦判傳為凖的其餘詩句亦往往在人口中僕恧然自<lb/>
<pb n="KR4h0022_WYG_680-11b"/>
愧不知信也及再來長安又聞有軍使高霞寓者欲聘<lb/>
倡妓妓大誇曰我誦得白學士長恨歌豈同他妓哉由<lb/>
是増價又足下書云到通州日見江館柱間有題僕詩<lb/>
者復何人哉又昨過漢南日適遇主人集衆娛樂他賔<lb/>
諸妓見僕來指而相顧曰此是秦中吟長恨歌主耳自<lb/>
長安抵江西三四千里凡鄉校佛寺逆旅行舟之中往<lb/>
往有題僕詩者士庻僧徒孀婦處女之口毎每有人詠<lb/>
僕詩者此誠雕篆<hi>集作蟲</hi>之戱不足為多然今時俗所重<lb/>
<pb n="KR4h0022_WYG_680-12a"/>
正在此耳雖前賢如淵雲者前軰如李杜者亦未能忘<lb/>
情於其間哉古人云名者公器不可以多取僕是何者<lb/>
竊時之名已多既竊時名又欲竊時之富貴使已為造<lb/>
物者肯兼與之乎今之迍窮理固然也况詩人多蹇如<lb/>
陳子昂杜甫各授一拾遺而迍剥至死李白孟浩然軰<lb/>
不及一命窮悴終身近日孟郊六十終試恊律張籍五<lb/>
十未離一太祝彼何人哉彼何人哉况僕之才又不逮<lb/>
彼今雖謫佐逺郡而官品至第五月俸四五萬寒有衣<lb/>
<pb n="KR4h0022_WYG_680-12b"/>
饑有食給身之外施及家人亦可謂不負白氏之子矣<lb/>
微之微之勿念我哉僕數月來檢討囊篋中得新舊詩<lb/>
各以類分分為巻目自拾遺來凡所適所感關於羙刺<lb/>
興比者又自武徳訖元和因事立題題為新樂府者共<lb/>
一百五十首謂之諷詩又或退公獨處或移病閑居知<lb/>
足保和吟翫情性者一百首謂之閑適詩又有事務牽<lb/>
於外情性動於内隨感而形於歎詠者一百首謂之感<lb/>
傷詩又有五言七言長句短句自二韻至百韻者<hi>集作自一</hi>
<pb n="KR4h0022_WYG_680-13a"/>
<hi>百韻至兩韻者</hi>四百餘首謂之雜律詩凡一<hi>集作為</hi>十五巻約八<lb/>
百首異時相見當盡致於執事微之古人云窮則獨善<lb/>
其身達則兼濟天下僕雖不肖當師此語大丈夫所守<lb/>
者道所待者時時之來也為雲龍為風鵬勃然突然陳<lb/>
其力以出時之不來也為霧豹為㝠鴻寂兮寥兮奉身<lb/>
而退進退出處何徃而不自得哉故僕志在兼濟行在<lb/>
獨善奉而終始之則為道言而發明之則為詩謂之諷<lb/>
諭詩兼濟之志也謂之閑適詩獨善之意也故覧僕詩<lb/>
<pb n="KR4h0022_WYG_680-13b"/>
者知僕之道焉其餘雜律詩或誘於一時一物發於一<lb/>
笑一吟率然成章非平生所尚但以親朋合散之際取<lb/>
其釋恨佐懽今詮次之間未能刪去他時有為我編集<lb/>
斯文者畧之可也㣲之夫貴耳賤目榮古陋今人之大<lb/>
情也僕不能逺徵古舊如近嵗韋蘇州歌行才麗之外<lb/>
頗近興諷其五言詩又高雅閑淡自成一家之體今之<lb/>
秉筆者誰能及之然當蘇州在時人亦未甚愛重必待<lb/>
身後然後貴之今僕之詩人所愛者悉不過雜律詩與<lb/>
<pb n="KR4h0022_WYG_680-14a"/>
長恨歌已下耳時之所重僕之所輕至於諷諭者意激<lb/>
而言質閑適者思淡而詞迂以質合迂宜人之不愛也<lb/>
今所愛者並世而生獨足下耳然千百年後安知復無<lb/>
足下者出而知愛我詩哉故自八九年來與足下小通<lb/>
則以詩相戒小窮則以詩相勉索居則以詩相慰同處<lb/>
則以詩相娛知吾罪吾<hi>集作最要</hi>率以詩也如今年春遊城<lb/>
南時與足下馬上相戯因各誦新豔小律不雜他篇自<lb/>
皇子陂歸昭國里迭吟逓唱不絶聲者二十里餘樊李<lb/>
<pb n="KR4h0022_WYG_680-14b"/>
在傍無所措口知我者以為詩仙不知我者以為詩魔<lb/>
何則勞心靈役聲氣連朝接夕不自知其苦非魔而何<lb/>
偶同人當羙景或花時宴罷或月夜酒酣一咏一吟不<lb/>
知老之將至雖驂鸞鶴遊蓬瀛者之適無以加於此焉<lb/>
又非仙而何微之微之此吾所以與足下外形骸脫蹤<lb/>
跡傲軒鼎輕人寰者又以此也當此之時足下興有餘<lb/>
力且與僕悉索還徃中詩取其尤長者如張十八古樂<lb/>
府李二十新歌行盧楊二秘書律詩竇七元八絶句博<lb/>
<pb n="KR4h0022_WYG_680-15a"/>
搜精掇編而次之號曰元白徃還詩集衆君子得擬議<lb/>
於此者莫不踊躍忻喜以為盛事嗟乎言未終而足下<lb/>
左轉不數月僕又繼行心期索然何日成就又可為之<lb/>
嘆息矣又僕常語足下凢人為文私於自是不忍於割<lb/>
截或失於繁多其間妍<graphic n="KR1126" url="https://raw.githubusercontent.com/kanripo/KR-Gaiji/master/images/KR1126.png" mimeType="image/png"/>益又自惑必待交友有公鍳<lb/>
無姑息者討論而削奪之然後繁簡當否得其中矣况<lb/>
僕與足下為文尤患其多已尚病之况他人乎今且各<lb/>
纂詩筆粗為巻第待與足下相見日各出所有終前志<lb/>
<pb n="KR4h0022_WYG_680-15b"/>
焉又不知相遇是何年相見在何地溘然而倒<hi>集作至</hi>則<lb/>
如之何微之微之知我心哉潯陽臘月江風苦寒終嵗<lb/>
<hi>集作嵗暮</hi>鮮懽夜長無睡引筆鋪紙悄然燈前有念則書言<lb/>
無次第勿以繁雜為倦且以代一夕之話也微之微之<lb/>
知我哉樂天再拜<lb/>
　　　與劉蘇州書　　　　　　　李　翺<lb/>
夣得閣下前者枉手札數幅兼惠答憶春草報白君巳<lb/>
下五六章發亟披文而後喜可知也又覆視書中有攘<lb/>
<pb n="KR4h0022_WYG_680-16a"/>
臂痛拳之戯笑與抃㑹甚樂甚樂誰復知之因有所云<lb/>
續前言之戯耳試爲晋聽僕與閣下在長安時合所著<lb/>
詩數百篇<hi>集作首</hi>題爲劉白唱和集巻上下<hi>事具集觧中</hi>去年<lb/>
冬夣得由禮部郎中集賢學士遷州刺史氷雪寒路自<lb/>
秦徂吳僕方守三川得爲東道主閣下爲僕稅駕十五<lb/>
日朝觴夕詠頗極平生之懽各賦數篇視草而别歳月<lb/>
易得行復周星一徃一來忽又滿<hi>集作盈</hi>篋誠知醜老<hi>集作</hi>
<hi>老醜</hi>冗長爲少年者所嗤然吳苑洛城相去二三千里捨<lb/>
<pb n="KR4h0022_WYG_680-16b"/>
此何以啓齒而觧頥哉嗟乎微之先我去矣詩敵之勍<lb/>
者非夣得而誰前後相償<hi>集作答</hi>彼此非一彼雖無虚可<lb/>
擊此亦非利不行但止交綏未嘗失律然得雋之句警<lb/>
䇿之篇多因彼此唱<hi>集作唱此</hi>和中得之他人未嘗能發也<lb/>
所以輙自愛重今復編而次焉以附前集合成三巻題<lb/>
此巻爲下遷前下爲中命曰劉白吳洛寄和巻自太和<lb/>
六年冬送夣得之任之作始居易頓首<lb/>
　　　答莊充書　　　　　　　　杜　牧<lb/>
<pb n="KR4h0022_WYG_680-17a"/>
某白莊先軰足下凡爲文以意爲主以氣爲輔以辭彩<lb/>
章句爲之兵衛未有主疆盛而輔不飄逸者兵衛不華<lb/>
赫而莊整者四者髙下圓折歩驟随主所指如鳥随鳳<lb/>
魚随龍師衆隨湯武騰天潛泉横裂天下無不如意茍<lb/>
意不先立止以文彩辭句繞<hi>集作統</hi>前捧後是言<hi>文粹作詞</hi>愈<lb/>
多而理愈亂如入闤闠紛然莫知其誰暮散而巳是以<lb/>
意全勝者辭愈朴而文愈髙意不勝者辭愈華而文愈<lb/>
鄙是意能遣詞詞不能成意大抵爲文之㫖如此觀足<lb/>
<pb n="KR4h0022_WYG_680-17b"/>
下所爲文百餘篇實先意氣而後辭句慕古而尚仁義<lb/>
者茍爲之<hi>文粹作文非</hi>不巳資以學問則古作者不爲難到<lb/>
今以某無可取欲命以爲序承當厚意惕息不安復觀<lb/>
自古序其文者皆後世宗師其人而爲之詩書春秋左<lb/>
氏已降百家之說皆是也古者其身不遇於世寄志於<lb/>
言求言遇於後世也自兩漢以<hi>集作己</hi>來富貴者千百自<lb/>
今觀之聲勢光明孰若馬遷相如賈誼劉向揚雄之徒<lb/>
斯人也豈求知於當世哉故親見揚子雲著書欲取覆<lb/>
<pb n="KR4h0022_WYG_680-18a"/>
醬瓿雄當其時亦未嘗自有誇目况今與足下並生今<lb/>
世欲序足下未巳之文此固不可也茍有志古人不難<lb/>
到勉之而巳某再拜<lb/>
　　　謝西川白相寄賜新詩書　　薛　逢<lb/>
某啓伏䝉仁恩猥垂下顧兼賜新詩二十首向風長跪<lb/>
齊思探𤣥如畏途咀冰若旱苖䝉澤瑩心冷骨潤葉滋<lb/>
莖曠無津涯杳邈<hi>集作失</hi>顧視秋日懸而氛昏息雅音作<lb/>
而聾聵醒輙欲再頥幽𤣥重開户牖旁窺渉級漸冀升<lb/>
<pb n="KR4h0022_WYG_680-18b"/>
堂徒循夫子之牆未夣江生之筆今則緘之瑞錦貯以<lb/>
盤囊不獨榮耀於子孫實亦發揚於流軰生死幸甚伏<lb/>
計即離征鎮當赴闕庭皷萬有而罏冶重開序羣倫而<lb/>
權衡再設使鄭衛不作咸韶更張吹嘘而寒谷春生霑<lb/>
灑而枯荄萌動天下甚幸某此時或希匠化獲序宗彛<lb/>
願承舟檝之功得出風波之路嗟嘆不足繼之詠歌謹<lb/>
録長句七言詩一首獻上塵黷尊嚴惶恐無狀<lb/>
　　　與崔學士書<lb/>
<pb n="KR4h0022_WYG_680-19a"/>
賢弟過岐山賦謁譲帝陵二篇自三兩復莫究津涯煥<lb/>
乎與日月齊明洶乎與江海爭大苞若天地速如鬼神<lb/>
迎之不見其前隨之莫覩其後波瀾之外懲勸在焉崛<lb/>
立當今峭若嵩華是以謂之文矣歎之不足繼之詠歌<lb/>
霜霧興懐未即拜賜謹先奉狀代申誠欵不宣謹狀<lb/>
　　　與李生論詩書　　　　　　司空圖<lb/>
文之難而詩之難尤難而古今之喻多矣而愚以為辨<lb/>
於味而後可以言詩也江嶺之南凡足資於適口者若<lb/>
<pb n="KR4h0022_WYG_680-19b"/>
醯非不酸也止於酸而已為<hi>文粹作若</hi>鹺非不醎也止於醎<lb/>
而已華之人<hi>文粹有所字</hi>以充饑而遽輟者知其醎酸之外<lb/>
醇羙<hi>文粹有者字</hi>有所乏耳彼江嶺之人<hi>一作外</hi>習之而不辨<lb/>
也宜哉詩貫六義則諷諭抑楊渟蓄淵雅皆在其中矣<lb/>
然而直署<hi>集本文粹並作致</hi>所得以格自竒前軰編<hi>文粹作諸</hi>集亦<lb/>
不專工於此矧其下者耶王右丞韋蘇州澄澹精緻格<lb/>
在其中豈妨於道學哉賈閬仙誠有警句然視其全篇<lb/>
意思殊餒大抵附於蹇<hi>文粹作寒</hi>澁方可致<hi>文粹作置</hi>才亦為體<lb/>
<pb n="KR4h0022_WYG_680-20a"/>
之不備也矧其下者哉噫近而不浮逺而不盡然後可<lb/>
以言韻外之致耳愚竊<hi>集作㓜</hi>嘗自負既乆而愈<hi>集作逾</hi>覺<lb/>
缺然然得於早春則有草嫩侵沙短<hi>文粹作長</hi>氷輕着雨銷<lb/>
又人家寒食月花影午時天<hi>上句云隔谷見鷄犬山苖接楚田</hi>又雨微<lb/>
吟足思花落夣無憀<hi>英華無自人家以下四字</hi>又夜短猿悲减風和<lb/>
鵲喜靈<hi>此二句集本文粹並在方響夜深船之下</hi>得於山中則有坡煖冬生<lb/>
笋松凉夏健人又川明虹照雨樹密鳥衝人得於江南<lb/>
則有日帶潮聲晩煙和楚色秋<hi>集本文粹並作戍鼔和潮暗船燈照島幽</hi>又<lb/>
<pb n="KR4h0022_WYG_680-20b"/>
曲塘春盡雨方響夜深船得於塞下則有馬色經寒慘<lb/>
鵰聲帶晩饑得於䘮亂則有驊騮思故第鸚鵡失佳人<lb/>
又鯨鯢入海涸魑魅棘林高得於道宫則有碁聲華<hi>集作</hi>
<hi>花</hi>院閉幡影石壇<hi>集作幢</hi>幽得於夏景則有地凉清鶴夣<lb/>
林静肅僧儀得於佛寺則有松日明金像苔龕響木魚<lb/>
又觧吟僧亦俗愛舞鶴終卑得於郊園則有暖景鷄聲<lb/>
羙微風蝶影繁<hi>一作還集本文粹並無此二句</hi>又逺陂春早滲猶有水<lb/>
禽飛<hi>上句云緑樹連村暗黄花入麥稀</hi>得於樂府則有晩粧留拜月春<lb/>
<pb n="KR4h0022_WYG_680-21a"/>
睡更生香得於寂寥則有孤螢入空巢<hi>集本文粹並作出荒池</hi>落<lb/>
葉穿破屋得於愜適則有客來當意愜花發遇歌成雖<lb/>
庻幾不濵於淺涸亦未廢作者之譏訶也又<hi>文粹無又字</hi>七<lb/>
言云逃難人多分隙地放生鹿大出寒林又得劒更勝<lb/>
<hi>集作乍</hi>添健僕亡書渾<hi>集作一</hi>似憶良朋又孤嶼池痕春漲滿<lb/>
小欄花韻午晴初又五更惆悵回孤枕猶自殘燈照落<lb/>
花<hi>上句云故國春歸未有涯小欄高檻别人家</hi>又殷勤元日日欹午又明年<lb/>
<hi>上句云甲子今重數生涯只自憐自五更至此英華無</hi>亦<hi>集作皆</hi>不拘於一槩也且<lb/>
<pb n="KR4h0022_WYG_680-21b"/>
<hi>集作盖</hi>絶句之作本於詣極俾終古不能扣我耳<hi>八字集作此外</hi>
<hi>千變萬狀不知所以神而自神也豈容昜哉</hi>足下之詩時軰固有難色儻復<lb/>
以全羙為上<hi>文粹作工</hi>即知味外之㫖矣勉哉<hi>文粹作旃</hi>司空表<lb/>
聖再拜<lb/>
　<lb/>
　<lb/>
　<lb/>
　文苑英華巻六百八十一<lb/>
</p>
<p>
</p>
  </div>
</body>
</text>
</TEI>
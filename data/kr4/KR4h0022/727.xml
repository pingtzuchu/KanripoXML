<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百二十八</head>
    <p>
<pb n="KR4h0022_WYG_727-1a"/>
欽定四庫全書<lb/>
　文苑英華巻七百二十八　宋　李昉等　編<lb/>
　餞送十一<lb/>
　　送崔端公赴江陵度支院序一首<lb/>
　　送韋起居老舅假滿歸嵩陽舊居序一首<lb/>
　　送崔二十三丈諭徳承恩致仕東歸舊山序一首<lb/>
　　送徐諮議假滿東歸序一首<lb/>
　　送杜少尹閣老赴東都序一首<lb/>
<pb n="KR4h0022_WYG_727-1b"/>
　　送許祕書赴江西使府序一首<lb/>
　　月夜汎舟重送許祕書聮句序一首<lb/>
　　送張校書歸湖南序一首<lb/>
　　送陸校書赴祕省序一首<lb/>
　　送薛十九丈授將作主簿分司東都序一首<lb/>
　　送許協律判官赴西川序一首<lb/>
　　送嶺南韋評事赴使序一首<lb/>
　　送李十弟侍御赴嶺南序一首<lb/>
<pb n="KR4h0022_WYG_727-2a"/>
　　送李十二弟侍御赴成都序一首<lb/>
　　送李十兄判官赴黔中序一首<lb/>
　　送商州崔判官序一首<lb/>
　　送右龍武鄭録事東遊序一首<lb/>
　　送台州崔録事丈赴官序一首<lb/>
　　招隠寺上方送馬典設歸上都序一首<lb/>
　　送睦州李司功赴任序一首<lb/>
　　送當途馬少府赴任序一首<lb/>
<pb n="KR4h0022_WYG_727-2b"/>
　　送義興袁少府赴官序一首<lb/>
　　　送崔端公赴江陵度支院序　權徳輿<lb/>
今年春上始命二小司徒主量入經費之節辨繇賦𣙜<lb/>
筦之法皆内有郎吏外有從事多冠惠文冠分道將命<lb/>
督課郡國其或才軼羣倫望重縉紳者總二府之職而<lb/>
兼領之故執事有今茲南荆之命用能選也初執事以<lb/>
名聲文采為士林所仰方退然深居於華陽僊府講道<lb/>
肄業恬曠自居諸公之辟日至山下且以道勝於内則<lb/>
<pb n="KR4h0022_WYG_727-3a"/>
出處不殊儒衣昻然徐就知已及㕘捴世物更若劇職<lb/>
動成故事去如始至論文變則能窮損益之㫖商功利<lb/>
則能通輕重之權故數年之間三踐憲司赤紱在服襜<lb/>
如褒博諸生榮之嵗十二月自鍾陵抵江陵驅車即路<lb/>
不憚氷雪况騷楚遺韻楓江逺目在此路也情如之何<lb/>
五言詩送别之始故自戴臨川蕭王二柱史已降皆徴<lb/>
文貺逺字用五而詞多楚者以地理所歴且行古之道<lb/>
也<lb/>
<pb n="KR4h0022_WYG_727-3b"/>
　　　送韋起居老舅假滿歸嵩陽舊居序<lb/>
　　　　　　　　　　　　　　　前　人<lb/>
九年正月左史韋公移疾既踰時左曹以聞得請當免<lb/>
遂以角巾野服如東周舊山<hi>集有前此二字恐非</hi>中朝廷搢<hi>集作薦</hi>
紳先生之徒車轂擊於通馗觴酒交於竹林執其衣袪<lb/>
惜乎分隂弦晦屢移其懽不厭或發於歌詠以將厚意<lb/>
外孫權徳輿序而言曰大凡士之生世有二道焉其出<lb/>
也宣其功緒播其利澤納忠服勞以服天下其處也味<lb/>
<pb n="KR4h0022_WYG_727-4a"/>
道之腴與古為徒休影息跡以閒身世不如是者細則<lb/>
牽於利欲大則囿於得䘮識真者羞之公之先扶陽始<lb/>
以丞相致仕為西漢盛典逍遥以安車不屈為北朝外<lb/>
臣至是左史又能伸其志以𢎞其世嘉遯徳風盛乎一<lb/>
門况吾君用大和理萬物動者静者各遂其方則陳力<lb/>
以致用㓗身以𢎞教其利一也故左史得以聦明為駢<lb/>
枝以名聲為纒繳無耗氣無焚和退然葆真獨與道徃<lb/>
鷗鳥不動家人忘貧是行也朶頥者知懼矣出車家林<lb/>
<pb n="KR4h0022_WYG_727-4b"/>
揮手青門擁途而祖者唯恐不及合歡也忘印紱之輕<lb/>
重陳詩也無章句之約束放言無擇造適則笑行觴無<lb/>
筭既醉而罷虧成彼是曽不得<hi>集無此字</hi>棲於念慮之中而<lb/>
惠風閒雲飄拂左右動用視聽無非大方推<hi>集作排</hi>是類<lb/>
而廣之則泛清伊陟嵩丘又可知也小生無以為贈謹<lb/>
序其所以然附于編<hi>集作篇</hi>
　　　奉送崔二十三丈諭徳承恩致仕東歸舊山序<lb/>
　　　　　　　　　　　　　　　前　人<lb/>
<pb n="KR4h0022_WYG_727-5a"/>
大易之言君子也有出處語黙之異或有猷有為以宣<lb/>
事功或不營<hi>集作勞</hi>不忮以順天理則陳力廟廊之上潔<lb/>
身<hi>集有於字</hi>巖石之下皆其所也至於振風聲以助時化無<lb/>
乃處者裕乎丈人燕居積四十年而天爵人爵合發至<lb/>
亰師周月而觧巾致政之詔再下豈徒然哉初躬耕於<lb/>
延州三茅山之趾安仁食力聲利不入心虛<hi>集作靈</hi>曠而<lb/>
體胖道義富而家肥閨門淑行流於鄉黨泊然與白雲<lb/>
鷗鳥同其無事去年春鶴書下江南江南守臣多方以<lb/>
<pb n="KR4h0022_WYG_727-5b"/>
起之至止之日褐衣召見未受命而被以章紱既受命<lb/>
而侍於宫朝循性蹈道不遷於物抗章乞身詞直而明<lb/>
凢五上而後得請之詔下寵秩優禮周行聳視上以為<lb/>
天下之本至重必資賢人以奉三善故命職命官皆在<lb/>
於是及不得已而賜告也猶以審諭道徳處之不然者<lb/>
豈無他豐禄耶盖尊元良以貞萬國聖人之心也<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>夫<lb/>
士能自審出處之冝而不惑者鮮矣或圖<hi>集作囿</hi>於利欲<lb/>
四顧滿志或沒於黨類不能自還嚮非强志峻節皦然<lb/>
<pb n="KR4h0022_WYG_727-6a"/>
清厲大圭不瑑獨鶴無侣難乎哉追思曩嵗一踐巖逕<lb/>
盖二<hi>集作三</hi>十年矣徐話舊故有悲有歡唯𡨕𡨕翰飛不<lb/>
可及已輕裝喜氣心與道勝軟輪徐驅故山有輝想夫<lb/>
草堂環合喬松千餘本交柯翳景吟泫風露幅巾長謡<lb/>
偃放其間一氣不耗四支交暢清時外臣其樂如何非<lb/>
仁聖不能全不奪之操非堅强<hi>集作明</hi>不能果獨徃之志<lb/>
惇史古風復行於今群公惜别飛盖擁道如漢廷祖二<lb/>
䟽故事而類之以歌詩徳輿泝其心源也熟故斯言不<lb/>
<pb n="KR4h0022_WYG_727-6b"/>
怍<lb/>
　　　送徐諮議假滿東歸序　　　前　人<lb/>
徐生用經術歴太學太常二博士諮議于王門徊翔于<lb/>
天朝褎衣赤紱官品第五移疾請告歸息于讓王之舊<lb/>
鄉其進也量力其退也脩性斯可嘉矣國朝禮文酌損<lb/>
三代最為詳正生所洽通而又采獲古今亡於禮之禮<lb/>
者考論稽合頗有條貫故顧居守夷仲徐左曹元封今<lb/>
歸侯公和皆深知之生喟然曰州閭逹者凋落大半吾<lb/>
<pb n="KR4h0022_WYG_727-7a"/>
過懸車數嵗已為夀班在下大夫不云賤况天爵貴於<lb/>
纓冕田廬樂於都邑思雲卧水宿食稻與漁則華榱列<lb/>
鼎不如是之適賈勇於退不能留行可以言賀胡為愴<lb/>
别鄙夫嘗游息三吳間殆二十年每耳聞水國如話鄉<lb/>
黨則徐生亦吾之僑舊也可忘情耶商皓逺矣以不才<lb/>
者處之退朝隠几幸類休沐江海之思油然而生適因<lb/>
送歸愛此行色時嵗荏苒去異粻無幾何多疾早衰筋<lb/>
骸日耗乞身自便雖未敢言渉江而南聊寄夣想秋九<lb/>
<pb n="KR4h0022_WYG_727-7b"/>
月太子賔客權徳輿序<lb/>
　　　送杜少尹閣老赴東都序<lb/>
叔通之於文學政事若雄鋩百練窽卻中節比年<hi>二字集作</hi>
<hi>頃</hi>由東曹郎給事黄門俄以中執法守上洛得幹支郡<lb/>
視方任焉乃<hi>集作及</hi>今亞尹洛師實顓府政冬十月至自<lb/>
繞霤來朝京師三接面命出車就道凢所以慈惠東人<lb/>
者得悉數焉以叔通之華資茂實而湏長師於後命者<lb/>
盖使洛邑耆老周知功化然後尺一詔條焜燿恩禮夫<lb/>
<pb n="KR4h0022_WYG_727-8a"/>
如是則吳公之理平第一不復專美於前書矣又豈以<lb/>
翺翔<hi>集作旬翔</hi>疾徐為叔通道耶岐燕元老理具惜别文昌<lb/>
六職夏官卿趙公而下舉白出祖交歡道舊鄙人病不<lb/>
能醉亦笑言擊節於其間衆君子皆賦愧序引之辱<lb/>
　　　送許校書赴江西使府序　　前　人<lb/>
紳冕之士角逐於名聲者必以射䇿東堂校文石渠為<lb/>
稱首於公範言之皆其細者予與公範尋世好以約交<lb/>
道獲申十年之敬出處多故及茲再㑹乆飽諸公之議<lb/>
<pb n="KR4h0022_WYG_727-8b"/>
今日得之心包大猷口析精理可以稽合同異懸照是<lb/>
非夫然者焯當世之譽交大府之辟疾若機響不亦宜<lb/>
乎國家尚用兵車之㑹且思磐石之固俾賢王秉旄節<lb/>
主江西諸侯辟書四下大搜雋望公範拂拭縫掖從容<lb/>
長裾赴知己之命伸丈夫之志固當酌六經精義以賛<lb/>
軍政俾介胄之下禮譲興行且以中庸明誠之根本覃<lb/>
思於文藻致用於政事發硎投刃固在於逺者大者庸<lb/>
詎知今茲一舉非圖南之羊角耶臨岐話别送以勉固<lb/>
<pb n="KR4h0022_WYG_727-9a"/>
志業而已若愀然涕下以聚散為念此可畧也衆君子<lb/>
置之<lb/>
　　　月夜泛舟重送許校書聮句序　前　人<lb/>
公範持江西辟書駕言即路其出處之跡與婉婉之畫<lb/>
鄙人不腆已為之序引且吴抵鍾陵二千里而遥凢我<lb/>
諸生愴離讌之不足<hi>集有序字</hi>故再徴斯㑹秋月若晝方舟<lb/>
泝沿笑言不譁引滿造適公範乃握管作三字麗句僕<lb/>
與二三子聮而繼之申之以四五六七以廣其事如其<lb/>
<pb n="KR4h0022_WYG_727-9b"/>
風煙月露與行者居者之思各見于詞<lb/>
　　　送張校書歸湖南序　　　　前　人<lb/>
予初與知柔交相見<hi>集有之禮而退四字</hi>雖未知其歸而意其賢<lb/>
逮今七年方再㑹於鍾陵交歡歡甚言理理詣其容温<lb/>
然而不飾邊幅其中曠然而不施扃鐍渇善好義困而<lb/>
彌彰<hi>集作固</hi>締交<hi>集作文</hi>親仁乆而益敬其於官名虧成之<lb/>
際則得之自是不得自是故年過四十方一命典校諸<lb/>
生以為屈甚<hi>集作善</hi>而張恬然儒冠峩峩不耻敝緼吟詠<lb/>
<pb n="KR4h0022_WYG_727-10a"/>
古道以文自娱獻嵗南征者以寓環堵於長沙故也亦<lb/>
將叅質文於屈宋詳嵗時於荆楚楓樹千里片㠶烏飛<lb/>
晨征夜泊無非詩興彼湘君帝子之遺迹江蘺杜蘅之<lb/>
春色皆落君彀中矣而修軷者得無詞焉<hi>集作乎</hi>
　　　送陸校書赴祕省序　　　　前　人<lb/>
陸氏為江南冠族子容一門將<hi>集作特</hi>以文藻行實振起<lb/>
風緒叔父羣從嵗為儀曹首科子容亦登甲乙讐校秘<lb/>
書<hi>集作書府</hi>繇是君子謂春官天官之舉不失人子容之名<lb/>
<pb n="KR4h0022_WYG_727-10b"/>
不過實嵗七月將泝江流如<hi>集作入</hi>京師途出練湖實<hi>集作</hi>
<hi>賔</hi>訪予言别予業以貧病不能自振方具藁笠鎡基耕<lb/>
鑿吴門子容以名聲文采官遊上國吳秦之逺道出處<lb/>
之殊致在此别也情如之何子容諸父深源方源我族<lb/>
之出有早嵗遊處之舊故得君之道因是而深别離愀<lb/>
愴亦用加等於序引也所不敢辭<lb/>
　　　送薛十九丈授將作主簿分司東都序<lb/>
　　　　　　　　　　　　　　　前　人<lb/>
<pb n="KR4h0022_WYG_727-11a"/>
丈人罷碭山尉之嵗徳輿未<hi>一作年</hi>既齓寓居南徐拜手<lb/>
之初就傅未足以遜志歌詩未足以類事嬉于親<hi>集作硯</hi>
席不知苞羞㑹離之際亦命之賦爾來向三十年矣因<lb/>
縁進越濫次于朝而丈人以河隂丞滿嵗參調亦既感<lb/>
泣悲歡相乘微辨風采乍疑夣想而又徴楊惲史氏之<lb/>
學發羊曇西州之歎家風代徳有所未知遺文逸簡甫<lb/>
獲傳授以丈人素履厚行含章立誠黄流<hi>集作琮</hi>白珩璨<lb/>
然内照可以書惇史激薄俗者有焉方安舒以㓗已耻<lb/>
<pb n="KR4h0022_WYG_727-11b"/>
孟晉<hi>孟勉也晉進也出漢書</hi>以枉道俛首受署不競於時方今王<lb/>
在在鎬東人望幸百執事之府署盡備擇才以理繕工<lb/>
之属分領厥司所趨者静其禄不薄<hi>集作不薄其禄</hi>且以嵩峯<lb/>
之下素業在焉與夫角逐於亰劇者異日論也離觴舉<lb/>
白征盖就途因以弱嵗菲詞發篋見示且曰今日之别<lb/>
其可黙耶直書下情拜命之辱<lb/>
　　　送許協律判官赴西川序　　前　人<lb/>
十年冬予與今左曹相君兵部郎崔君同受詔禁中雜<lb/>
<pb n="KR4h0022_WYG_727-12a"/>
閱對䇿以第其等將命於廷有請程百職之功緒者且<lb/>
以郎吏課曹為言時相君為吏部郎崔為右補闕因相<lb/>
顧曰直言方譏切吾黨其可捨諸予撫手賀之以為得<lb/>
雋及後詔下徴他日之詞則許生也典校滿嵗西遊岷<lb/>
峨丞相彭城公雅聞其才辟以從事十三年冬以府檄<lb/>
計事至于亰師獻嵗廻車釃酒祖道以子之直而和敏<lb/>
而文䇿名於天府叶志於元臣摶迅颷翔層雲將賀不<lb/>
暇給而别何為愴衆君子中飲<hi>集作歡</hi>皆賦使鄙夫類之<lb/>
<pb n="KR4h0022_WYG_727-12b"/>
　　　送嶺南韋評事赴使序<lb/>
大夫杜公用徳禮威信訓齊南海居二年以部從事檄<lb/>
召京兆韋君君温文裕蠱銳於術學在綺襦青衿之嵗<lb/>
粲若氷玉年方冠仕至廷尉評擁大府之傳赴賢主人<lb/>
之命其徒榮之且楩柟巨幹不産培塿則知天鍾羙茂<lb/>
亦多在世徳其要在聿修之不怠而已彼吏理與將命<lb/>
事之細者况新發於硎鋩刃韜<hi>集作溢</hi>匣不折不缺之誡<lb/>
豈足為執事道耶予嘗被公辟書辱在下介顧以多病<lb/>
<pb n="KR4h0022_WYG_727-13a"/>
不敢逺遊南方祈<hi>集作蘄</hi>執事者芳訊見及則詳言美化<lb/>
佇為中和樂職之頌以抒下情<lb/>
　　　送李十弟侍御赴嶺南序　　前　人<lb/>
士君子之發令名沽善價鮮不由四征從事進者翔集<lb/>
翰飛盖視其府之輕重耳則侍御之今日猶鄙夫之昔<lb/>
時也因想昔與今徐方連帥王僕射徳素盛府主公楊<lb/>
尚書逹夫同登龍門於鍾陵爾來二十年矣二賢以大<lb/>
僚碩望當明天子注意分閫之重鄙夫顧無所用亦五<lb/>
<pb n="KR4h0022_WYG_727-13b"/>
叨中臺俯仰印綬以過量自愧追懐舊恩敢忘其所自<lb/>
耶况侍御温良敏肅用文術自賛初為州里所舉俄属<lb/>
聖朝以舊勲推恩累更禄仕<hi>集作位</hi>再至京劇今茲簮法<lb/>
冠駕軺軒感於已知不計勤逺又焉知圖南水激<hi>莊子作擊</hi>
之變化不在此耶既賀侍御所從又恱逹夫之舉賔主<lb/>
之間仁義<hi>集作所字</hi>在焉欵門告别思以言為貺至若洪範<lb/>
之攸好徳盤銘之日日新皆侍御所執也又<hi>集作今</hi>何言<lb/>
焉敬謝逹夫慎夏自愛無金玉爾音而已<lb/>
<pb n="KR4h0022_WYG_727-14a"/>
　　　送李十二弟侍御赴成都序　前　人<lb/>
相國臨淮公觀風俗於井絡之下辟禮所及皆雋人賢<lb/>
士隴西李侯虛中敏厚而文嘗再中正鵠於大<hi>集無大字</hi>春<lb/>
官天官氏同門生已翰飛三臺出入承明獨用恬退結<lb/>
黄綬於伊洛或静以勝熱或贏而不囂予意其必遇真<lb/>
工大冶以發鋩刃今果峩惠文趨黄閣<hi>集作閤</hi>視其所舉<lb/>
問其所從可以交賀矣行當見相君政成一方執介圭<lb/>
歸上亰<hi>集作台</hi>則掖垣侍從之選不在從事之賢者吾不<lb/>
<pb n="KR4h0022_WYG_727-14b"/>
信也中外零落始衰多疾祖道握手漼然涕洟至若銅<lb/>
梁玉壘之勝踐使軒賔榻之盛集皆備於歌詩者之說<lb/>
不能悉數云<lb/>
　　　送李十兄判官赴黔中序　　前　人<lb/>
今名卿賢大夫繇參佐而升者十七八盖刷羽幕廷而<lb/>
翰飛天朝異日之濟否視所從之輕重故予内兄以黔<lb/>
巫之地為夷途安流者受署於中執法王君故也以王<lb/>
君之馨香望實宜處清近乆矣惟天愛人授茲一方則<lb/>
<pb n="KR4h0022_WYG_727-15a"/>
兄之赴知已誠可賀也兄端明文敏焯見吏理奉本府<lb/>
之書奏陳逺人之便宜已<hi>集作以</hi>事復命驅車就路敢用<lb/>
觴酒宴軷繫之以言曰武陵辰溪四封十五郡大凡五<lb/>
十餘城以仁佐賢寜彼縣道婉婉語<hi>集作話</hi>言化為風謠<lb/>
然後徴理行之第一獻賔寮之功用夫如是得不謂所<lb/>
從之重乎京師離羣咏嘆仁政寓辭鈴閣之下無金玉<lb/>
其音<lb/>
　　　送商州崔判官序　　　　　前　人<lb/>
<pb n="KR4h0022_WYG_727-15b"/>
商於之地與郊圻接畛藩部條職顓逹於京師且有賦<lb/>
輿得署賔介今二千石以宗室貞幹自中臺郎出守首<lb/>
辟博陵崔君君温恪亷清且以文敏縁餙三命官至汜<lb/>
水主簿吏理有聞以中外之勲華文雅所憑者厚遊必<lb/>
有方<hi>集作常</hi>翔而後集然則君之委質商之報政二者其<lb/>
相為用乎園綺風聲夣想如在古祠喬木為寄遐心<lb/>
　　　送右龍武鄭録事東遊序　　前　人<lb/>
予弱嵗時從師於黨塾鄭生已用經術上第誦古先格<lb/>
<pb n="KR4h0022_WYG_727-16a"/>
言圓冠紳帶綽綽温雅里閈僑居年輩為長迨今踰二<lb/>
紀三徙官至親軍紀綱掾青袍化緇班鬢如艾徐道舊<lb/>
故悲歡相因以鄭生之理文脩行而職業未稱得不為<lb/>
大來之將然歟抑食浮於人者或腊毒歟予不知也今<lb/>
則請急於環列遵途於江介懐舊遊也吴中多賢士君<lb/>
子居易求志為予多謝之<lb/>
　　　送台州崔録事二十一丈赴官序<lb/>
　　　　　　　　　　　　　　　前　人<lb/>
<pb n="KR4h0022_WYG_727-16b"/>
夏四月臨海紀綱掾崔雅璋受命選部出東門是嵗重<lb/>
表甥權徳輿始至京師寓居同里顧其室空無以自貺<lb/>
逺輙竊仁者之義申之以言云古之君子脩誠以慎獨<lb/>
居易以養正行實中茂而纓轂外華其或不至則安之<lb/>
若命盖直已而不必用蹈道而不必行居今行古者實<lb/>
鮮而雅璋是已言必踐學必思四命官率由㑹府進不<lb/>
苟而交不黷簡亷肅給推心為理滿嵗罷去則與令弟<lb/>
躬耕於茅山之下睦姻食力修家法考農政嘻嘻申申<lb/>
<pb n="KR4h0022_WYG_727-17a"/>
有義有仁起於棖闑被於鄉黨之動也之静也得古之<lb/>
遺風闇然而未彰不易其方寧蹇連以終否無竒衺以<lb/>
害正華髪承弁知者嘆之且夫列郡之督郵視天臺之<lb/>
司轄地征之衆寡賦政之細大為樞為柅何莫由斯予<lb/>
獨知臨海之人受賜不暇矣又况琪樹風清石橋月明<lb/>
羽人僊子髣髴如覿遺<hi>集作遣</hi>有渉無與境而勝象外之<lb/>
歡可勝既乎今大君子主制河東諸侯府多雋賢且有<lb/>
雅璋者庸詎知今日適越不為異時之大來耶二三君<lb/>
<pb n="KR4h0022_WYG_727-17b"/>
子送逺加等釃酒以祖道歌詩以發志賢雅璋而思仙<lb/>
山故也各見于詞<lb/>
　　　招隠寺上方送馬典設歸上都序<lb/>
　　　　　　　　　　　　　　　前　人<lb/>
扶風馬諌茂直直方中和之性發於恬曠放言遣詞示<lb/>
<hi>集作亦</hi>有餘力知名舊矣故相得甚歡觀覧其巻則警㑹<lb/>
心府三復不倦若霜鴻清唳松雪孤映或諸生所不能<lb/>
至者而茂直至之且多特<hi>集作持</hi>操尤病茍進故調於南<lb/>
<pb n="KR4h0022_WYG_727-18a"/>
宫仕於東朝戰勝無悶官閒更適適相遇於南徐俄愴<lb/>
離居官局所係言旋上國予乃與一二踈放之客詣精<lb/>
廬上方主人又以啜茗籍芳代夫飛觴舉白𤣥言至論<lb/>
代夫握手流涕時物且舉靈臺曠然晴江有楓千里在<lb/>
目茂直深於詩者衆君子以詩貺之<lb/>
　　　送睦州李司功赴任序<lb/>
郡功曹實亞都吏而冠六聮選部銓署勤於他職李侯<lb/>
宗室子器幹明茂蒞官處煩率無留事清脩縁餙傾心<lb/>
<pb n="KR4h0022_WYG_727-18b"/>
於士友此其可尚也予接李侯中外之姻十二年矣曩<lb/>
嵗既展禮属予有禮官之命來趨闕下今兹得調甫獲<lb/>
再㑹又属予承乏代斵於儀曹不得授舘以觴酒相歡<lb/>
纔數四耳征盖將去離憂惄然竊聞太夫人賢明有䦱<lb/>
<hi>英華作□非</hi>門訓誡予之内妹主中饋勸以義出則事良二<lb/>
千石分曹賦事入則順承慈歡琴瑟静好名教之樂豈<lb/>
待多禄耶富春江漁<hi>集作魚</hi>浦潭紀行之詩與郡中坐嘯<lb/>
主諾之謡吾知之矣族属覊滯於江南者衆寓書難徧<lb/>
<pb n="KR4h0022_WYG_727-19a"/>
悉為多謝<lb/>
　　　送當途馬少府赴官序<lb/>
予始與馬生相遇於南徐州皆以刋<hi>集作列非</hi>校冗員涵泳<lb/>
文誼生以既不得調廼反初服與計偕予放浪<hi>集有於字</hi>江<lb/>
湖間因為東諸侯辟召旋忝朝命與漢廷臣並行於西<lb/>
垣南官中時生窮閻<hi>集作蘭</hi>旅食射䇿未中積嵗於靈臺<lb/>
之下儒衣甚敝詩思不詘亦與其徒三數生嬉春感秋<lb/>
觴酌吟嘯視豪游曠貴者傲如也先皇帝不以僕不肖<lb/>
<pb n="KR4h0022_WYG_727-19b"/>
使操刈楚之柄輙以得士自賀豈惟竊不遺不偷之目<lb/>
而已耶今兹<hi>一作之</hi>出青門結黄綬筮仕賦禄於東南之<lb/>
奥區且曰外兄州尊理行充茂所以利攸徃而不薄於<lb/>
中都官誠有由也然則郡齋言詩幕廷主畫雖欲勇退<lb/>
其可逃乎清和之月草木條暢京邑氣正在陽則舒方<lb/>
宜㑹合坐嘆離索追計舊故向三十年湖塘里巷疑在<lb/>
前日各有班鬢愴茲離襟又何可言也為予敬謝中丞<lb/>
君乃者南康永嘉廬江晉陵已為二千石表率今當明<lb/>
<pb n="KR4h0022_WYG_727-20a"/>
天子守臣之寄為仁由已固又與前四郡不侔賦政之<lb/>
暇知君自熟豈敢為曹丘耶但交賀而已<lb/>
　　　送義興袁少府赴官序<lb/>
過江山水陽羡居最性質夷淡者得之愈深袁生愿恭<lb/>
文敏渇善好學今兹試吏其本可書先正南陽王實扶<lb/>
中興之運光啓土宇慶流後昆國有令典延世命官觧<lb/>
巾筮仕偶得佳境况青春之年綵衣黄綬出則為政入<lb/>
則承歡以世徳遺直而慎脩之不怠異時必復此其推<lb/>
<pb n="KR4h0022_WYG_727-20b"/>
輪歟追思童丱<hi>集作年</hi>㳺寓兹地煙潭雲洞杳窱静深邑<lb/>
中諸生多業文者亦清輝勝槩之所發也生其勉之名<lb/>
<hi>集作有</hi>衛許胄曹首類歌詩鏘然在聽猥徴不腆俾叙夫<lb/>
羣篇<lb/>
　<lb/>
　<lb/>
　<lb/>
　文苑英華巻七百二十八<lb/>
</p>
<p>
</p>
  </div>
</body>
</text>
</TEI>
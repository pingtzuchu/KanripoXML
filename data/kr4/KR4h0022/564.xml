<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百六十五</head>
    <p>
<pb n="KR4h0022_WYG_564-1a"/>
欽定四庫全書<lb/>
　文苑英華卷五百六十五　宋　李昉等　編<lb/>
　賀祥瑞五<lb/>
　　賀杭州等龍見表一首　賀隰州等龍見表一首<lb/>
　　賀常州龍見表一首　　賀富平縣龍見表一首<lb/>
　　皇太子賀白龍見表一首<lb/>
　　賀麟跡表一首　　　　賀東川麟見表一首<lb/>
　　爲魏州成使君賀白狼表一首<lb/>
<pb n="KR4h0022_WYG_564-1b"/>
　　中書門下賀文丹國獻白象表一首<lb/>
　　賀白䑕表一首<lb/>
　　中書門下賀河陽獲白兎表一首<lb/>
　　賀白鹿表一首　　　　賀白野鷄表一首<lb/>
　　中書門下賀邢州獲白雀白山鵲表一首<lb/>
　　中書門下賀興慶池白鸕鷀表一首<lb/>
　　爲百官賀白鳥表一首<lb/>
　　　賀杭州等龍見并慶雲朱草表<lb/>
<pb n="KR4h0022_WYG_564-2a"/>
　　　　　　　　　　　　　　　許敬宗<lb/>
臣某言臣聞休氣降祥與聖人而合契明靈之貺候昌<lb/>
辰而咸通自五帝寂寥九皇悠緬神龍逃夏后之世一<lb/>
去莫追景靈歇伊帝之朝千齡不嗣逮乎茲日翔驟來<lb/>
儀天道去人何其交際伏惟皇帝陛下化龍<hi>疑作隆</hi>乾棟<lb/>
施厚大鑪馭三光以照臨摠萬㝢而光宅雖復荒陬之<lb/>
逺億兆之多一物不安則宵衣載惕四夷有罪則納隍<lb/>
興歎日者東師作梗類農皇之夙沙交河阻兵等軒后<lb/>
<pb n="KR4h0022_WYG_564-2b"/>
之獯獫元戎所輶<hi>疑</hi>大漢申湧醴之竒齊斧裁加昌海<lb/>
效静波之慶既而西師獻㨗東岱希封日告禎機嵗登<lb/>
靈稼表裏禔福彰外平而内成幽顕合符叶天意於人<lb/>
事伏見杭州刺史潘求仁表稱於錢唐縣界見青龍一<lb/>
又江州刺史左難當稱尋陽縣界見青龍二又得汝州<lb/>
及沂州狀稱所部各有慶雲見又延州刺史席辨稱臨<lb/>
貞縣界有朱草生臣等以管窺天之意若曰青者方色<lb/>
宜順動以東廵龍者帝閑可騑驂於大輅非煙五色雜<lb/>
<pb n="KR4h0022_WYG_564-3a"/>
雲旗於翠華朱草三英代靈芽於芳籍豈非以茲幽㫖<lb/>
警寤皇情促升中以奉髙與臣等自慶一生預逢千載<lb/>
雖復仲尼將聖恨出圗之未期夷吾大賢嗟比翼之難<lb/>
致羣臣庸昧竊譬古人幸遇休明勝之多矣披祥溢目<lb/>
觀祕驚心庇大厦以相歡荷施生而罔謝無任鳬藻之<lb/>
至<lb/>
　　　賀隰州等龍見表<lb/>
臣某等言臣聞狥齊御極𤣥滬<hi>疑作扈</hi>表其麝鳯文思則<lb/>
<pb n="KR4h0022_WYG_564-3b"/>
天黄河貺其龍馬是知利充於物乾坤應而合符行出<lb/>
於身明靈感而幽賛伏惟皇帝陛下道登䆳古功濟懐<lb/>
生發軫升陑墾災<hi>出漢書</hi>除害坐玉帳振金鼔運天機掩<lb/>
區縣然後散服林塞偃伯靈䑓羈左袵以長纓同文軌<lb/>
於遐裔禮高年以執酒酳<hi>闕</hi>
通孝敬於神明猶且昧旦丕顯凝旒庶政臨草纓而罪<lb/>
已削金諜以勝殘化洽風移禮脩樂備是以百靈効職<lb/>
四海夷波物不疵癘人無啙窳烟雲動色星辰叶契儀<lb/>
<pb n="KR4h0022_WYG_564-4a"/>
雙觡之駿奔奠飛甘之清醴黄金掞彩紫玉摛英粤自<lb/>
離陸之前其事無得而聞羲軒之降書契可畧而詳焉<lb/>
未有茂實鴻名若斯光大休徴美端<hi>疑作瑞</hi>如此感通伏<lb/>
見隰州刺史表裏<hi>疑</hi>異度表稱某月日青龍見隰州<lb/>
城北大四五圍長八九丈謹按瑞應圖云青龍水之精<lb/>
乘雨而下不處深泉王者有仁則出竊惟升雲騰霧孔<lb/>
氏論而不知凌江貟舟<hi>疑作負舟</hi>大禹對而猶懼豈如丹文<lb/>
緑錯驟簡皇情或躍且飛亟遊明世蒸哉懿已絶名<hi>闕</hi>
<pb n="KR4h0022_WYG_564-4b"/>
　考厯觀圗將何取譬臣等撫躬私抃鼓腹相歡忽以<lb/>
㣲生同沾<hi>一作沾天</hi>大賚逢物覩之昌運覧天祚之禎符開<lb/>
闢以来未聞斯遇千齡一㑹猶謂比肩何幸之深親承旦<lb/>
暮鷰雀相慶實百常情不勝悦豫之至<lb/>
　　　賀常州龍見表<lb/>
臣某言臣聞聖人作而萬物覩神靈滋而百寳用是以<lb/>
飛龍御天五雲勝彩潜龍涵池四海夷波軒帝由其受<lb/>
圗太昊以之爲紀莫不㳺泳宫沼騑服輿鑾玉牘丹文<lb/>
<pb n="KR4h0022_WYG_564-5a"/>
與㑹昌而契合金䋲緑錯候休明而降祥伏惟皇帝陛<lb/>
下道極上𤣥功成下武重光煥籙體睿凝圗至徳充於<lb/>
兩儀大孝刑于四海<hi>一作表</hi>網地張天之謂武制禮裁樂<lb/>
之謂文惟㡬惟深運神樞而不測無爲無事致璇厯於<lb/>
平分故能網絡九重琢磨三代普天之下用至道而不<lb/>
知懐生之倫荷大造而無謝於是湛恩洋溢休氣氤氲<lb/>
上格天下漏泉不私其照日月爲之揚彩不愛其道鱗<lb/>
介所以騰文神物有徴於斯不忒伏見常州别駕終文<lb/>
<pb n="KR4h0022_WYG_564-5b"/>
英表稱所部晋陵縣尉信都叔卿等七人以六月十三<lb/>
日於縣城南雲雨之際見有青龍長數十丈大八九圍<lb/>
久之乃没謹按熊氏瑞應圗曰有仁聖君子在位不肖<lb/>
斥退則見惟皇作極感而遂通惟徳動天逺無不應是<lb/>
使四靈嘉瑞叶千祀之登期五色榮光高萬古之靈貺<lb/>
方且以兹嘉祉造類雲亭頌其徽猷歸功清廟豈與夫<lb/>
魚生露鼎蔡上荷心竹葦凝珠晨昏合璧校其優劣何<lb/>
可同年而語哉臣等運偶明時預聞靈慶不任鳬藻之<lb/>
<pb n="KR4h0022_WYG_564-6a"/>
至<lb/>
　　　賀富平縣龍見表<lb/>
臣某等言臣等歴選前辟皇王之道詳焉遐觀曩載致<lb/>
治之方備矣竊聞垂衣垂拱之世追獯鬻而匪寜乗舟<lb/>
乗橇之期即析支而僅叙堯民有竄徒謂可封湯禱無<lb/>
徴非合<hi>一作能</hi>具羙道光史册幽賛禎符合擅鴻名俱爲<lb/>
稱首况以括地成象中天作鏡代𤣥功而造物叶神化<lb/>
以開祥取譬前脩豈同年而語矣伏惟皇帝陛下受初<lb/>
<pb n="KR4h0022_WYG_564-6b"/>
或躍嘯命風雲廓彼重昏裁成環晷張維立極不盈少<lb/>
選之間邁五登三度越千齡之表施生靈於動植日用<lb/>
者不知混覆燾於華戎航深者忘逺巍巍乎赫赫乎書<lb/>
契以来未之聞也猶且留神昧旦克念終朝去嵗以膏<lb/>
澤遲時撤八珍而罪已今春以濯枝未降輟萬騎於甘<lb/>
泉狥物爲心憂勤至矣於是天先致感畆積餘粮聖敬<lb/>
日躋虛心効祉近得富平縣令獨孤仁宗奏云十二月<lb/>
一日白龍見乂得沂州刺史李道遷狀云去年二月内<lb/>
<pb n="KR4h0022_WYG_564-7a"/>
景雲出又臣聞之天飛水㳺洞隂陽而不測雲行雨施<lb/>
混神妙而無端龍之謂靈義彰於此至乃千年韓<hi>疑</hi>慶<lb/>
四和充瑞名叶尭歌色符軒紀卿雲所貺復在於斯陛<lb/>
下挺睿哲之資納明靈之祐是以冲天宛宛貫六位以<lb/>
呈祥秘景紛紛亂五章而發彩故能逺安邇肅理定功<lb/>
成動而弗違告禪展禮<hi>闕</hi>報功使夫同和之樂與鈞<lb/>
天而並奏無體之禮對上𤣥而比隆超出萬古之前獨<lb/>
立九皇之上道格區宇何其盛歟臣等属㑹昌之辰曲<lb/>
<pb n="KR4h0022_WYG_564-7b"/>
成惠日倏聞嘉瑞再佇升中慶頼之深實兼恒抃不任<lb/>
鳬藻之至<lb/>
　　　皇太子賀白龍見表　　　　崔　融<lb/>
臣等言伏見某官等奏稱某月日玉山宫西南王谷上<lb/>
有白龍見臣聞天地和平聖人所以乗九五帝王符命<lb/>
神物所以寤黎蒸粤若皇家既髙居而逺望於惟史閣<lb/>
亦舒圗而負璽<hi>疑</hi>服星辰之冕衮彩奪華蟲建日月之<lb/>
旂常文騰翠鳯出東方而㩀木天下知春臨北荒而御<lb/>
<pb n="KR4h0022_WYG_564-8a"/>
火容光是燭風雨順隂陽和五榖登百寳用豈孫氏所<lb/>
謂出入應命上下以時無道則處有聖則見矣木火中<lb/>
星長風季月詳乎戴禮則帝嚳成龍之時校以河圗是<lb/>
黄軒夣龍之晦裁金别宇挺玉名區宫摸抗殿之基山<lb/>
接陵陽之路翩翩素翼矯矯白鱗果彩霜封風姿雪操<lb/>
<hi>一作澡</hi>徴鄴城之故事若下神祠探吳郡之遺塵疑過象<lb/>
冗臣聞感通之效人事可尋嘉瑞之來天心容察地稱<lb/>
王谷先題王者之名壤號玉山寳兆南山之固天皇以<lb/>
<pb n="KR4h0022_WYG_564-8b"/>
帝出乎震自天鍾有徳之期天后以致飬乎坤承天得<lb/>
西南之位披圗按諜影響合符漢朝之出在上封特其<lb/>
小者晋國之来從京兆曾何足云唯我后能得之固前<lb/>
王所不逮方使見龍于甸一人繫年月之書豈宜囿龍<lb/>
於池百姓爲朝夕之觀而已臣業謝温文觀聞絶瑞雖<lb/>
四靈爲畜未足以舞之蹈之而萬國歡心敢忘於羙矣<lb/>
盛矣不勝鳬藻之至<lb/>
　　　賀麟跡表　　　　　　　　李　嶠<lb/>
<pb n="KR4h0022_WYG_564-9a"/>
臣某言今月十六日聖上擬檢行安置大像處其夜舊<lb/>
著大像曜儀院内從南行向北緫有八十一麟跡見外<lb/>
無入處内有出蹤靈貺潜開禎符顯發唯此仁獸獨冠<lb/>
毛羣識變知機通靈感化悟金輪之欲轉即見殊祥知<lb/>
玉輦之方逰先呈異跡九九爲數明厯算之無疆濯濯<lb/>
咸歌見休明之有應五蹄顯五方之㑹一角彰一統之<lb/>
符式廣鴻基方𢎞象教昔有鳯巢軒閣纓冕相趨龍止<lb/>
堯壇神祗動色豈若祥開紫掖瑞感𤣥樞發揮萬刼之<lb/>
<pb n="KR4h0022_WYG_564-9b"/>
符幽賛三天之果美超五籍珍越四靈曠千古而不聞<lb/>
超九皇而獨逺臣濫承驅策親覿嘉祥欣慶之情實倍<lb/>
恒品無任抃躍之至謹奉表陳賀以聞伏請頒示天下<lb/>
録付史舘<lb/>
　　　賀東川麟見表　　　　　　張仲素<hi>元和七年</hi>
臣某言伏見劔南東川觀察使潘孟陽奏龍州寳華山<lb/>
中有麟見獨角馬蹄遍身光耀并嘉禾二十二莖至八<lb/>
十九穗麟見與鹿每来同食各畫圗函盛封進者臣<lb/>
<pb n="KR4h0022_WYG_564-10a"/>
聞六合同歸則麒麟至天下和一則嘉禾生伏惟陛下<lb/>
昭事上帝凝情衢室宵與滌慮申旦忘倦大敷至化以<lb/>
永時雍故得希世之祥應我皇運異質卓犖竒彩光明<lb/>
顧步幽巖發聞郡國神物自生於聖日靈編徒載其嘉<lb/>
名况大田之中衆穗斯茂沐以膏澤扇其祥風而後呈<lb/>
彼珍羣承茲共觝必生長畆之秀以明王者之瑞因縁<lb/>
所驗鄭重合符有以識上聖之心兆至和之本徳超千<lb/>
古慶洽無疆日月所均無思不服臣等幸覩休異喜萬<lb/>
<pb n="KR4h0022_WYG_564-10b"/>
恒情無任抃躍之至<lb/>
　　　爲魏州成使君賀白狼表　　崔　融<lb/>
臣某言某月日得所部魏縣申稱得令孟神符諜稱某<lb/>
日得佐吏長夀鄉單守中狀稱隆州長夀兩鄉界有白<lb/>
狼見臣等嘗恐是虛未敢即申因處分諸鄉若有見者<lb/>
輙令繫取某日長夀鄉致仕前㳺擊將軍上柱國朱佛<lb/>
兒於長夀鄉界内逢白狼馴狎無懼人意遂以䋲絡頭<lb/>
繫得隨送者臣謹按瑞應圗云白狼者金狼精也殷湯<lb/>
<pb n="KR4h0022_WYG_564-11a"/>
時䘖鉤入于庭王者仁智明哲即至動準法度即見周<lb/>
宣王時見而犬戎服伏惟皇帝陛下𤣥期兆朕靈命氤<lb/>
氲物類有感而必通符祥不召而緫集金精累爍鼓鑄<lb/>
於隂陽玉毳霜翹騰倚於郊甸應時乃出野心狎而無<lb/>
驚有道則㳺貪性馴而不搏亦何必兕豹可履蚖地可<lb/>
弄者哉徴故事於璇鈐考異聞於玉册出自神符之縣<lb/>
顯符命之通神來於長夀之鄉明久長之益夀重以陛<lb/>
下獨尊三界髙視四天身運明哲動循法度既合周王<lb/>
<pb n="KR4h0022_WYG_564-11b"/>
之時仍彰犬戎之服上𤣥潜驚佛兒来送天尊若曰陛<lb/>
下飬衆生其如二乎善守其忠亦可知矣謹尋令式唯<lb/>
合申䑓臣以尊號初加神聰顯應守文不奏恐爽靈心<lb/>
無任懼悚之至謹冒死遣官奉表稱賀以聞其白狼既<lb/>
非常獸臣未敢即放之山野見令佛児飬飼伏聼進止<lb/>
　　　中書門下賀文丹國獻白象表　常　衮<lb/>
臣某言今月日内侍董秀至宣進止文丹國王來朝并<lb/>
獻白象十一頭者臣聞春秋二百四十年不紀祥瑞而<lb/>
<pb n="KR4h0022_WYG_564-12a"/>
載異國之朝其在周書亦羙西戎之獻盖重其徳化及<lb/>
逺天下大同也伏惟陛下以至敬事天地以至孝奉<lb/>
宗祀武功以定大難文徳以懐逺人故舊典未載之邦<lb/>
前王不賔之長聲教所隔言語莫通悠悠南溟幾千萬<lb/>
里瞻望中國知有聖人踰海而来歴年方至紳<hi>疑</hi>冐重<lb/>
阻奔波載馳黄帔餙冠白鐺玩耳伏柔羣象牽置闕前<lb/>
低徊馴擾稽顙屈膝隨萬國而来庭與百獸而率舞如<lb/>
知禮樂之節益盛羽儀之容有以彰仁化𤣥通淳源洽<lb/>
<pb n="KR4h0022_WYG_564-12b"/>
暢至和大順以兆昌期事軼於軒轅跡超於漢代矣臣<lb/>
等謬塵樞近獲覩鴻休伏請宣付史官光照簡䇿無任<lb/>
慶抃之至<lb/>
　　　賀白䑕表<lb/>
臣某言今日内常侍吳承倩宣恩命示臣咸陽縣所進<lb/>
白䑕臣聞王者將致無疆之休必有非常之應臣竊謂<lb/>
䑕者隂類四夷之象白者金精西方之色以西方隂類<lb/>
受制於近郊得非諸戎有納欵之誠中國啟受降之兆<lb/>
<pb n="KR4h0022_WYG_564-13a"/>
也伏惟陛下俯憂黎獻控馭蠻夷能以禮綏孰云力競<lb/>
而晝伏夜動時擾於封疆乗障安邉尚勞於師旅今天<lb/>
且悔禍戎將感恩方委貢於蠻邸遂呈祥於甸邑干戈<lb/>
既息已有明徴鳥雀之来多慙逺瑞臣等忝居近侍獲<lb/>
覩禎符歡抃之誠倍萬恒品<lb/>
　　　中書門下賀河陽獲白兎表<lb/>
　　　　　　　　　　　　　　　權德輿<lb/>
臣某等言今日中使楊明義奉宣進止示臣河陽三城<lb/>
<pb n="KR4h0022_WYG_564-13b"/>
節度使李元淳所奏今月六日於河陽縣城南社壇獲<lb/>
白兎者謹按孫氏瑞應圗曰王者加恩耆老則白兎見<lb/>
又前史所稱多自純孝之本<hi>集作感</hi>伏惟皇帝陛下誠合<lb/>
天地孝通神明𤣥符嘉祉逺近相屬雖<hi>集作惟</hi>此瑞獸是<lb/>
稱月精來應昌期皓然雪彩當孟津之壘俯勾龍之壇<lb/>
邦畿士吏駭視歡賀且自前嵗已來中外所列凡在羽<lb/>
毛之族多呈皎潔之祥今八陵園寢脩復斯畢萬國臣<lb/>
寮手足相慶盛儀既展靈貺斯臻幽賛素姿若合符契<lb/>
<pb n="KR4h0022_WYG_564-14a"/>
臣等謬居台鼎倍萬恒情無任慶抃之至伏請宣付史館<lb/>
謹奉表陳賀以聞<hi>貞元十四年八月二十二日</hi>
　　　賀白鹿表　　　　　　　　令狐楚<lb/>
臣某言臣得進奏院狀報中書門下奏賀於醴泉縣建<lb/>
陵栢城獲白鹿一聖敬日躋禎祥荐至臣某謹按孝經<lb/>
援神契曰王者徳至禽獸則白鹿見伏惟陛下盛徳配天<lb/>
深仁育物和氣交感出爲休徴懿此異獸挺茲竒表在<lb/>
嶠山之側宛是隨仙来魏闕之前如將率舞天下稱述<lb/>
<pb n="KR4h0022_WYG_564-14b"/>
兆人歡慶昔者周因征伐而獲漢自祭祀而臻比今無<lb/>
爲冝有慙徳臣某幸逢昭代獲覩𤣥功欣抃之誠倍百<lb/>
恒品所守有限不獲隨例稱慶闕庭無任屛營踴躍之<lb/>
至<lb/>
　　　中書門下賀白野鷄表<lb/>
臣某言内常侍吳承倩至宣示臣淮南節度使陳少逰<lb/>
所進白野鷄者臣聞聖法天以布氣天表聖以呈祥皆<lb/>
啟廸皇猷發揮至理事均影響必在感通伏惟寳應元<lb/>
<pb n="KR4h0022_WYG_564-15a"/>
聖文武皇帝陛下徳合大和化髙前古休徴異瑞以月<lb/>
繫年方啟<hi>疑衍</hi>率舞以来儀豈<hi>疑/</hi>重譯<hi>疑</hi>而作貢臣謹按<lb/>
瑞應圗云王者仁聖旁流四海則見又云祭祀不相踰<lb/>
宴㑹衣服有節則見耿介之性自能馴狎綷雜之姿飜<lb/>
然純素丹立楹檻雪映雕籠時和自叶於禎祥天意實<lb/>
彰於變化豈越裳之獻獨羙於前王而岱宗之精用呈<lb/>
於今貺必然之應幽賛如斯載表太平之符克明柔逺<lb/>
之徳臣謬參樞近獲覩鴻休慶躍之情倍萬恒品<lb/>
<pb n="KR4h0022_WYG_564-15b"/>
　　　中書門下賀邢州獲白雀白山鵲表<lb/>
　　　　　　　　　　　　　　　權德輿<lb/>
臣某等言今日伏奉宣示昭義軍節度使李元淳所進<lb/>
於邢州獲白雀白山鵲各一者謹按孫氏瑞應圗曰王<lb/>
者奉已儉約尊事耆老則白雀見又晋中興書曰天下<lb/>
安寜則見伏惟陛下純儉成化乾坤合符敬彼黄髪感<lb/>
茲霜毳俗既登於夀域事多驗於祥經用應昌時固無<lb/>
虚月昔神雀效祉乾鵲知来或用以紀年或聞諸往載<lb/>
<pb n="KR4h0022_WYG_564-16a"/>
豈比山禽叶質靈貺特殊皎潔異姿追飛交映休嘉所<lb/>
集遐邇同歡臣等忝列台司倍百欣賀無任喜慶之至<lb/>
謹奉表陳賀以聞<lb/>
　　　中書門下賀興慶池白鸕鷀表<lb/>
　　　　　　　　　　　　　　　前　人<lb/>
臣某言伏承陛下以去月九日幸興慶池龍堂爲人祈<lb/>
雨忽有一白鸕鷀見於池上衆鸕鷀羅列前後如引御<lb/>
舟明日之夕甘<hi>集作㴻</hi>雨遂降者伏惟陛下子惠元元躬<lb/>
<pb n="KR4h0022_WYG_564-16b"/>
勤庶政念切時澤䖍於祈禱以陛下如傷之誠上感𤣥<lb/>
貺在烈祖發祥之地下降靈禽潔白異姿翻飛成列若<lb/>
應天意以承宸衷族<hi>集作蔟</hi>隂雲於一夕灑霈澤於千里<lb/>
疾均影響慶浹公私昔周致白翟徒稱遐邇<hi>集作逺</hi>漢歌<lb/>
赤鴈亦薦郊廟豈比今日感於至誠瑞諜所無蒸人何<lb/>
幸伏望宣付史册昭示將来臣等備位鼎司倍百懽賀<lb/>
無任欣慶抃躍之至謹奉表陳賀以聞<hi>貞元十三年四月十二日</hi>
　　　爲百官賀白鳥表　　　　　令狐楚<lb/>
<pb n="KR4h0022_WYG_564-17a"/>
臣某等言臣昨二十三日中書宣武軍節度使臣劉彦<lb/>
佐進白鳥并以鳥及所獻圗示百官臣某伏以殊祥絶<lb/>
瑞有應斯歸絪緼感通難識其朕惟聖徳動於皇天天<lb/>
意勤於聖后則必昭彰肹蠁靈物荐臻流行葦之仁樹<lb/>
太平之業毛羽遂性禽鳥呈祥臣等中賀臣謹按孫氏<lb/>
圗云王者宗廟敬則白鳥至又漢成帝時白鳥集於文<lb/>
武廟黒鳥皆從頗類此圗去年冬十一月履端之始陛<lb/>
下擁萬國驅百靈祀圎丘封天老前一日已孝享於宗<lb/>
<pb n="KR4h0022_WYG_564-17b"/>
廟盡敬致羙竭力精誠悲感之音動於列辟孝敬之極<lb/>
通於神明白鳥之来允答醇至書之史册萬代有詞觀<lb/>
其素彩皓潔丹觜朱距氷霧<hi>疑作霜</hi>奪色龜龍騰輝參五<lb/>
雲<hi>周禮雖有五雲又疑别用事</hi>之嘉祥掩百王之能事臣等叨逢昌<lb/>
運累沐殊私親覩太陽之精克叶大君之祉歡躍抃舞<lb/>
手足無從不勝犬馬欣慶之至<lb/>
　<lb/>
　文苑英華卷五百六十五<lb/>
</p>
<p>
</p>
  </div>
</body>
</text>
</TEI>
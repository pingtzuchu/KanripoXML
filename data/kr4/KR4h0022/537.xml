<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百三十八</head>
    <p>
<pb n="KR4h0022_WYG_537-1a"/>
欽定四庫全書<lb/>
　文苑英華卷五百三十八　宋　李昉等　編<lb/>
　孝感門十七道<lb/>
　　墳樹有甘露判四道　　紫芝白兎判一道<lb/>
　　紫芝白兎由刺史善政判二道<lb/>
　　男取江水溺死判四道　孝女抱父屍出判一道<lb/>
　　不除姊喪判一道　　　居喪年老判一道<lb/>
　　賣宅奉塟判一道　　士用大夫禮葬父判一道<lb/>
<pb n="KR4h0022_WYG_537-1b"/>
　　不用父言殉𦵏判一道<lb/>
　　　墳樹有甘露判<lb/>
楚州申殷賢喪親負土成墳甘露降樹芝草生廬青鸞<lb/>
鎮集白鹤<hi>一作鵠通用</hi>翺翔縣令張徳以為孝感刺史欲旌<lb/>
表郷人梁静告國家祥瑞<lb/>
　　　對<lb/>
殷賢所親云喪罔極纒哀集荒蓼以崩心攀寒松而泣<lb/>
血既流悲而遶墓遽結欷以成墳所以白鶴青鸞靈芝<lb/>
<pb n="KR4h0022_WYG_537-2a"/>
甘露翔集墳塋之際降生廬樹之間善應類彰禎符洊<lb/>
至所感雖因孝致論孝亦感皇風旌以門閭實將無媿<lb/>
告以祥瑞良亦有疑<lb/>
　　　對<lb/>
楚州淮海北距江水南濵挹桐栢之遥源酌柴桑之逺<lb/>
𣲖人沐無為之化家覃孝里之風殷賢志切茹荼誠深<lb/>
負土故得靈芝三秀如馬如龍甘露載垂為珠為玉鳴<lb/>
琴邑宰先以檢尋集竹州司欲加旌表但飡和飲徳日<lb/>
<pb n="KR4h0022_WYG_537-2b"/>
用猶迷舞鶴翔鸞天心有屬瑞允彰於周徳孝因感於<lb/>
殷賢梁静雖陳還宜凖此<lb/>
　　　同前<lb/>
殷賢名編澤國業預封人荷聖皇東户之期感孝子南<lb/>
陔之詠仰攀風樹俯蹈寒泉同王裒之手藝松栢比平<lb/>
原之躬修墳墓哀哀之性切切逾悲孝徹幽明祥聞動<lb/>
息故得春芝列秀曉露凝甘青鸞廻入鏡之容素鶴舉<lb/>
聞琴之翼縣寀檢尋非謬州端勘亦不虗静是郷人親<lb/>
<pb n="KR4h0022_WYG_537-3a"/>
來投告以為盛瑞咸屬國家但以子輿之冠前詢烏集<lb/>
休徵之屋<hi>一作室</hi>復見魚游則殊貺之來誠闗於至化而<lb/>
楚州申狀亦符於孝感事縁奬勸理合申明眷彼門閭<lb/>
固須旌表<lb/>
　　　同前　　　　　　　　　　劉　憲<lb/>
殷賢名編荆楚行逹神明實禀先賢之風遍聞至孝之<lb/>
感甘露降其樹還同淚栢之林芝草生其廬即在寢苫<lb/>
之室雖禎祥驟委諒神理無欺而謗議是興為郷人所<lb/>
<pb n="KR4h0022_WYG_537-3b"/>
惡且求諸故事抑有前聞率土莫非王臣含靈皆用天<lb/>
道通論則歸於有國析理則存乎其人以匹夫之感皆<lb/>
為王者之瑞則皇天所相何彰孝徳之深梁静湏正刑<lb/>
書刺史不煩疑惑<lb/>
　　　紫芝白兎判<lb/>
懐州申衛士楊建徳被差鎮勑到之後母亡遂廬墓側<lb/>
哀毁乃有紫芝生白兎來馴州司請加旌表廉察以為<lb/>
避鎮科罪<lb/>
<pb n="KR4h0022_WYG_537-4a"/>
　　　對<lb/>
橫戈出塞雖五校之嚴䂓主奠臨喪亦十倫之重制建<lb/>
徳身叅戎旅名列材官負羽腰鞬將馳邉戍枯魚銜索<lb/>
旋廹私庭瞻大樹於轅門痛風枝之不静聽嘶驂於戎<lb/>
幕感隙駟之難留燕雀之心已纒於罔極熊羆之效未<lb/>
遑於載馳詳甲乙之科無虧典禁推忠孝之道何爽公<lb/>
私既而匍匐墳埏充窮隴隧霜露之思義貫天經精感<lb/>
之徵遂彰靈應白兎呈貺背三窟而來馴紫芝符祥對<lb/>
<pb n="KR4h0022_WYG_537-4b"/>
九莖而擢秀州司請加褒異錫類之儀載光使局作此<lb/>
科䋲昧禮之情何甚聖朝孝理史官自合發揮楊建至<lb/>
誠門閭固宜旌表<lb/>
　　　紫芝白兎由刺史善政判<lb/>
岳州人王懐俊㓜䘮二親廬于墓側負土成墳至孝潜<lb/>
通屢呈祥瑞其地内生芝草兼白兎刺史元利濟仁明<lb/>
訓俗善績著聞亷使以為由刺史録奏懐俊不伏<lb/>
　　　對　　　　　　　　　　　高思元<lb/>
<pb n="KR4h0022_WYG_537-5a"/>
天經地義聖人不加通幽洞冥神心必應懐俊㓜傾怙<lb/>
恃早摽孝徳無窮之思已結於㨕書孺子之感更纒於<lb/>
匣扇既而日月有時爰從筮宅墳塋是託俄見葺廬馬<lb/>
鬛新封牛岡載闡有同文讓栢逕栖烏還類許孜蒿埏<lb/>
集鴈故得皎皎仙兎孕質而呈祥藹藹靈芝抽莖而表<lb/>
瑞豈以劉家之堇止出於生前王氏之魚不彰於死後<lb/>
此由聖皇御㝢恩覃錫類神靈滋液品物昭蘇純仁蹈<lb/>
於二儀禎符效於萬象假使六條闡化千里宣風侔郭<lb/>
<pb n="KR4h0022_WYG_537-5b"/>
賀之深仁嫓劉寛之善績何禎祥之所及豈徵應之所<lb/>
臻廉察推功妄塵旒扆懐俊不伏徒勞漫訟莫大之孝<lb/>
何以自安<lb/>
　　　同前<lb/>
孝通神明誠感天地烏馴兎擾聲髙曩傳芝秀堇榮事<lb/>
藹前史嘗聞其語豈獨古人王懐俊性實由衷行非外<lb/>
奬風樹不静遽軫攀栢之哀陟屺無望終纒負土之感<lb/>
豈惟弔賔驚鶴故已祥霄集鴈遂使金英孕彩奪神葉<lb/>
<pb n="KR4h0022_WYG_537-6a"/>
於芝田玉毳含暉接仙毫於麗魄斯固仁聖有道至徳<lb/>
潜通兆庶沐化以自效動植乗休而相感非借瑞於閭<lb/>
里不乞靈於郡縣而利濟仁明不問喬卿之徳察<hi>一作刺</hi>
使風績未見王褒之頌掠美竊譽在濟雖是有心假應<lb/>
移禎於使無宜妄察昔聞讓善今見争功貪天之誠頗<lb/>
同於往責無伐之願亦墮於前事但論孝則義歸光國<lb/>
於師則不許讓仁與其抑俊而揚濟未若捨貴而褒下<lb/>
任雖通廣孝實因心許與一介之人豈累六條之政既<lb/>
<pb n="KR4h0022_WYG_537-6b"/>
繼録奏湏更申聞勸奬之䂓竊將合序<lb/>
　　　男取江水溺死判<lb/>
顧乙從母所好令男十五里取江水溺死不為之服<lb/>
　　　對<lb/>
孝乃因心禮從適變惟彼顧乙徳合天地甘㫖必在於<lb/>
無違承顔克遵於不匱瞻言愛子取汲長江庶南陔之<lb/>
不虧豈東流而永逝掌玉茲碎庭蘭坐歇顧斯惟疾之<lb/>
憂恐阻長筵之樂既不彰於枲服誠有切於斑衣雖失<lb/>
<pb n="KR4h0022_WYG_537-7a"/>
禮入刑合寘彛典而割情循飬庶可權宜既竭姜詩之<lb/>
孝無寘蕭何之律<lb/>
　　　同前<lb/>
顧乙行繼人志譽美天經嘗申不匱之誠毎竭服勤之<lb/>
養母以不甘井汲好味江流爰將植杖之男當其抱甕<lb/>
之役異曹娥之父無復還屍均屈原之妻空餘往恨緬<lb/>
曕前誥既有同於姜詩詳彼舊章亦何殊於庾季雖云<lb/>
不服欲寘何辜<lb/>
<pb n="KR4h0022_WYG_537-7b"/>
　　　同前<lb/>
立身之道忠孝為先訓俗之䂓䘮紀攸重所以王祥王<lb/>
覽閔損曽參曉於九族傳諸萬古顧乙芳摇美箭業嗣<lb/>
良弓挹至孝之清猷得隨時之大義母之所好志必無<lb/>
違嘉旨精誠乃臻異物長江汎濫取汲何功孝情至切<lb/>
於求魚䘮制奚遵於䑛犢欲遵寕戚恐阻承顔所以僶<lb/>
俛于懐幽哀宻念憶將鶵之曲不忍聽琴對驅蚊之宵<lb/>
更勤扇枕眷彼純至足以揚名逝者如斯男何不吊三<lb/>
<pb n="KR4h0022_WYG_537-8a"/>
殤之服誠合切於哀情五禮之文貴取順於顔色既循<lb/>
姜詩之孝難科漢尉之刑<lb/>
　　　同前<lb/>
顧乙依仁植性履孝因心生我之義方深倚廬之思何<lb/>
極<hi>一竹切</hi>扇枕温席造次無違候旨承顔欽從所好屠鷄<lb/>
留膳不為執友之賢求鯉探泉兼入隣家之饌順慈親<lb/>
之旨忘愛子之勞屬以廻浦生風長江起浪因茲汲引<lb/>
遂見沉淪乙類姜詩無復㺯璋之念男同精衞空摇<hi>一作</hi>
<pb n="KR4h0022_WYG_537-8b"/>
<hi>存</hi>銜石之悲不服以殤初疑越禮苟全於孝取叶隨時<lb/>
既有符於古風恐難寘於令典<lb/>
　　　孝女抱父屍出判<lb/>
錢塘人孫戩少以迎濤為事因八月迎濤<hi>一作潮</hi>乗船衝<lb/>
濤船覆至死戩女媚容巡江哭以𤓰設祭因而自投江<lb/>
水抱父屍出縣司以為純孝欲立碑州司不許乃禁媚<lb/>
容數日<hi>一作月</hi>
　　　對<lb/>
<pb n="KR4h0022_WYG_537-9a"/>
海水有期三秋必壯江濤可望八月湏迎孫戩既曰篙<lb/>
工是稱舟子自言習水不慮驚風豈知白馬俄奔空邀<lb/>
伍相青鳬坐覆忽識馮夷應同罔象之神頗異吕梁之<lb/>
子媚容悲纒枕草志切投牋忽以祠𤓰何殊薦艾<hi>疑作芰</hi>
衘心似石寜怕海童泣淚如珠即追泉客初均洛媛持<lb/>
弱態以陵波竟學曹娥抱沉骸而出浪論情足為純孝<lb/>
撫事不媿褒揚未題黃絹之詞先寘𤣥縲之罪州司滯<lb/>
獄法恐不然縣請立碑理應為當<lb/>
<pb n="KR4h0022_WYG_537-9b"/>
　　　不除姊喪判<lb/>
得丙有姊之䘮合除而不除或非之稱吾寡兄弟不忍<lb/>
除也<lb/>
　　　對<lb/>
䘮雖寜戚禮且節哀俾不足與有餘必跂及而俯就丙<lb/>
愛深血屬禮過時制興鮮兄之嘆情既鍾於孔懐及居<lb/>
姊之䘮服將除而不忍雖志崇敦睦而事越典彛况僥<lb/>
貴適中哀不在外宜抑情而順變多奚以為苟在禮而<lb/>
<pb n="KR4h0022_WYG_537-10a"/>
或踰過猶不及請遵仲尼之訓無執季路之辭<lb/>
　　　居䘮年老判<lb/>
得丙居䘮年老毁瘠或非其過禮丙云哀情所鍾<lb/>
　　　對<lb/>
孝乃行先則當衘恤子為親後安可危身丙䘮則未終<lb/>
老其將至懐荼蓼之慕誠合盡哀廹桑榆之光豈宜致<lb/>
毁所以爰從肉食佳服麻縗况血氣之既衰老夫耄矣<lb/>
縱哀情之罔極君子忍之苟滅性而不勝則傷生而非<lb/>
<pb n="KR4h0022_WYG_537-10b"/>
孝因親立節庶畢三年之䘮順變從宜無及一朝之患<lb/>
既虧念始當愧或非<lb/>
　　　賣宅奉𦵏判<lb/>
得丁䘮親賣宅以奉𦵏或責其無廟云貧無以為禮<lb/>
　　　對<lb/>
慎終之道必信必誠死𦵏之儀有豐有省諒欲厚於卜<lb/>
宅亦難輕於慮居丁昊天降㓙逺日叶吉思𦵏具之豐<lb/>
<graphic n="KR0879" url="https://raw.githubusercontent.com/kanripo/KR-Gaiji/master/images/KR0879.png" mimeType="image/png"/>欲俯九泉顧家庭之屢空將鬻三畆愛雖深於䘮死<lb/>
<pb n="KR4h0022_WYG_537-11a"/>
義且渉於傷生念顔氏之貧豈宜厚𦵏覽子游之問因<lb/>
合稱家禮所貴於從宜孝不在乎益侈合伸破産之禁<lb/>
以避無廟之嫌<lb/>
　　　士用大夫禮𦵏父判<lb/>
得丁為士𦵏其父用大夫或責其僣辭云從死者<lb/>
　　　對<lb/>
禮惟辨貴孝不貶親是謂奉先孰云僣上丁慶加一命<lb/>
憂及三年㓙降昊天且結茹荼之痛吉從逺日方追食<lb/>
<pb n="KR4h0022_WYG_537-11b"/>
采之榮既貴賤之殊宜亦父子之異道同曽元易簀正<lb/>
位於大夫殊晏嬰遣車見非於君子未爽慎終之義允<lb/>
符從死之文辭則有徵責之非當<lb/>
　　　不用父言殉𦵏判<hi>一作嬖妾為殉判</hi>
得甲將死命其子以嬖妾為殉其子嫁之或非其違父<lb/>
之命子云不敢陷父於惡<lb/>
　　　對<lb/>
觀行慰心則禀父命辨惑執禮宜全子道甲立身失正<lb/>
<pb n="KR4h0022_WYG_537-12a"/>
没齒歸亂命子以邪生不戒之在色愛妾為殉死而有<lb/>
害於人違則棄言順為陷惡三年之道雖奉先而無改<lb/>
一言以失難致親於不義誠宜嫁是豈可順非况孝在<lb/>
慎終有同魏顆治命事殊改正未傷莊子難能宜忘在<lb/>
耳之言庶見因心之孝<lb/>
　<lb/>
　<lb/>
　<lb/>
<pb n="KR4h0022_WYG_537-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百三十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百二</head>
    <p>
<pb n="KR4h0022_WYG_801-1a"/>
欽定四庫全書<lb/>
　文苑英華巻八百二　　　宋　李昉等　編<lb/>
　㕔壁記六<lb/>
　州郡下<lb/>
　　楚州刺史㕔記一首　宣州重建小㕔記一首<lb/>
　監軍使<hi>給納使附</hi>
　　淮南監軍使院㕔壁記一首<lb/>
　　東渭橋給納使新㕔記一首<lb/>
<pb n="KR4h0022_WYG_801-1b"/>
　使院<lb/>
　　邠州節度使院壁記一首<lb/>
　　鎮海軍使院記一首<lb/>
　幕職上<lb/>
　　湖南都團練副使㕔記一首<lb/>
　　夀州團練副使㕔壁記一首<lb/>
　　州郡下<lb/>
　　　楚州刺史㕔記　　　　　　吕　讓<lb/>
<pb n="KR4h0022_WYG_801-2a"/>
稽聖人棟宇之用博矣太上垂典法利衆庶其次革壊<lb/>
弊鎮形勝其次辨尊卑示昇降最下炫彩色餙土木革其<lb/>
視榮其體而已若叅而合之則賢智公侯之居也古捨其<lb/>
參而務其末則貨殖匹夫之居也能是制者不亦鮮乎揚<lb/>
州屬都楚實甚大提兵五千籍户數萬其事雄富同於方<lb/>
伯然則刺史大㕔卑而且險<hi>疑作儉</hi>紊諸侯之等威每冬至<lb/>
嵗首文武畢集内不足以陳爼豆外不足以容卒衛及夏<lb/>
秋之交淮海蒸濕之氣中人為病多至煩熱憤悶居常無<lb/>
<pb n="KR4h0022_WYG_801-2b"/>
以逃其虐有事宴於斯皆翕翕<hi>一作翕肩</hi>流汗徃徃仆於地不<lb/>
卒其㑹而散自刺史至將校百吏盡知其不可思欲改造<lb/>
而乆逺以来為日者巫人稱隂陽鬼神之事以沮之且曰<lb/>
嵗深有物来憑更之則不利小以罪貶大以㐫終雜然其説<lb/>
如出一口前守或有構材定日視之惕息卒不敢毁而止大<lb/>
和七年天子以大理少卿滎陽鄭公活無辜當刑者四十餘<lb/>
人殊其績命守于楚既至累月威肅仁覆罔不得理戎行農<lb/>
室遽告無事公將易前非誠信於衆衆果以咎徴止公公笑而<lb/>
<pb n="KR4h0022_WYG_801-3a"/>
論曰吉㐫由已災不自起况隂陽變化人事之符勿忌<lb/>
勿拘以道為模苟不失正無二其圗敢㫁不疑鬼神随<lb/>
之與衆共利曷慮於<hi>一作為</hi>危秉直在公余為蓍龜乃築<lb/>
崇基乃剏宏規恱使樂成不亟不遲法度既備丹素亦<lb/>
施清氣和風旦暮颸颸氛厲不干笑語自怡大㑹其中<lb/>
寒暑皆宜駢羅鼓鐘間發塤箎劔士伎兒飲食熈熈以<lb/>
寛以容逮於飬厮觀邇及逺何物不綏不祥之詞沉寂<lb/>
無為守正之報必及其期則鄭公持大權臨大節不撓<lb/>
<pb n="KR4h0022_WYG_801-3b"/>
其惑者用此心也昔賢行事亦有據經合道不奪隂陽<lb/>
鬼神之說然未有<hi>一作能</hi>决然違俗與衆禍福之曰年甚<lb/>
不可破如化其著者豈非明識逹量以義㤀私不苟一<lb/>
時遺利後代耶使有土二千石去蠧除弊悉若是舉天<lb/>
下何憂於不理哉且詩詠斯干易規大壯皆羙居處有<lb/>
制度可以化人成俗也八年夏予罷郡西歸道岀於此<lb/>
而是㕔新成忝春秋之徒也見不朽之作而無述焉心<lb/>
竊耻之請書本末以告來者其他善政能事有風俗言<lb/>
<pb n="KR4h0022_WYG_801-4a"/>
故不採列於記上太和八年八月一日記<lb/>
　　　宣州重建小㕔記　　　　　沈　顔<lb/>
界江南宣州實為奥區凡厥貢之盛厥土之饒則古所<lb/>
良也暨鉅盗起芒碭環弊於四方是邦載罹窘阨雖城<lb/>
隍僅免而外無孑遺矣及兵部裴公慶餘去任竇常侍<lb/>
聿自池牧來臨蒞事未㡬遽為秦彦所㨿<hi>一作取</hi>姦連隣<lb/>
憝一旦擁兵渡江引黨趙鍠以代已任是嵗南徐劉顥<lb/>
作亂揚州繼䘮師律二境流離人不堪命𢎞農王方化<lb/>
<pb n="KR4h0022_WYG_801-4b"/>
自淝水爰奮義旗詢於同盟則田公司空首决宏謀及<lb/>
維楊克定秦彦就誅宣人有言曰何獨後予徯其來蘇<lb/>
𢎞農王允憫是誠我公復勵兵進討鍠悉銳逆戰亟為<lb/>
崩之及追蹙保壘兵食内空而外不絶商市無改肆鍠<lb/>
知人和在彼乃冒圍宵奔我公追擒之自此江表略定<lb/>
大順元年建子月孫儒大據維揚又來冦我舉不以義<lb/>
自老厥師復為我公擒之其衆盡潰𢎞農王去寧揚土<lb/>
我公嗣緫藩條天子嘉公之勲就轉左僕射命觀察於<lb/>
<pb n="KR4h0022_WYG_801-5a"/>
是明年建寧國節度又明年加司空宣城荐屬戎事便<lb/>
㕔乆缺司署者進言曰盍葺諸公曰民室未完民逃未<lb/>
復於是用文徳以來之既來而安之不朞嵗車者闐闐<lb/>
舟者聮聮比屋滯貨盈市溢鄽司署者復進言曰民室<lb/>
完矣民逃復矣公曰倉廪未實田野未闢於是薄其賦<lb/>
而省其徭給其乏而賑其饑不朞嵗荷耰秉犁橇蟠於<lb/>
泥如雲之稼穣穣在畦司署者復進言曰倉廪實矣田<lb/>
野闢矣公乃許然後度材相址不愆匠事横梁虹亘山<lb/>
<pb n="KR4h0022_WYG_801-5b"/>
節峰峙嶫嶫崇崇觀者改視公喜退顧人曰凡事之治<lb/>
不治無賢愚貴賤顯然知異觀此當其未治人咸慊之<lb/>
及其治也人咸榮之則吾於為政也豈不榮乎治哉我<lb/>
今欲刋成績宜付所能則沈氏子以文售予其何可辭<lb/>
焉乾寧二年乙夘秋九月八日記<lb/>
　　監軍使<hi>給納使附</hi>
　　　淮南監軍使院㕔壁記　　　杜　牧<lb/>
淮南軍西蔽蔡壁壽春有團練使北蔽齊壁山陽有團<lb/>
<pb n="KR4h0022_WYG_801-6a"/>
練使節度使為軍三萬五千人居中統制二處一千里<lb/>
三十八城䕶天下餉道為諸道府軍事最重然倚海塹<lb/>
江淮深津横岡備守堅險自艱難以來未嘗受兵故命<lb/>
節度使皆以道徳儒學來罷宰相去登宰相命監軍使<lb/>
皆以賢良勤勞内外有功來自禁軍中尉樞宻使去為<lb/>
禁軍中尉樞宻使自貞元元年及<hi>集無此三字</hi>元和已未大<lb/>
抵多如此今上即位六年命内侍宋公岀監淮南諸開<lb/>
府將軍皆以内侍賢良有材不宜使居外上以為内侍<lb/>
<pb n="KR4h0022_WYG_801-6b"/>
自元和以來誅齊誅蔡再伐趙前年誅滄旁擊趙魏且<lb/>
徴師且撫師且誥且諭勤勞危險終日馬上徃監青州<lb/>
新附卧未嘗安復監清州邉魏窮狹多事今監淮南是<lb/>
且使之<hi>集作休之</hi>休息亦不乆之故内侍至焉監軍四年如<lb/>
始至日簡約寛泰明白清净<hi>集作潔</hi>恕惜軍吏禮愛賔客<lb/>
舉止動作無非典故暇日唯召儒生講書道士治藥而<lb/>
已内侍舊部將校多禁兵子弟京師少俠岀入閭里間<lb/>
俛首唯唯受吏約束故上至相國竒章公下至於百姓<lb/>
<pb n="KR4h0022_WYG_801-7a"/>
無不道說内侍稱為賢人此不虗也宜其侍衛六朝聲<lb/>
光富貴某謬為相國竒章公幕府掌書記奉内侍命為<lb/>
㕔壁記<hi>某</hi>再謝不才不足記序内侍曰掌書記為監軍<lb/>
使㕔壁記宜也<hi>某</hi>慙惶而書時大和八年十月二十二<lb/>
<hi>集作一</hi>日記<lb/>
　　　東渭橋給納使新㕔記　　　沈亞之<lb/>
渭水東附河輪流逶迤於帝垣之後倚垣而跨為梁者<lb/>
三名分中東西天廩居最東内江淮之粟而羣曹百衛<lb/>
<pb n="KR4h0022_WYG_801-7b"/>
於是仰給唯輕重之凖為難即主官不職其咎何如哉<lb/>
長慶中得儒臣杜生以行御史主之能謹法整吏絶輕<lb/>
出重入之尤明量信叙無先貴後賤之弊故官曹士衛<lb/>
之所仰給者如取之家食焉居再嵗加為外郎因指其<lb/>
署曰夫渭津傍控甸邑諸陵道左輔岀入河東藩而公<lb/>
賔逰士過必臨我我儒世家也宜飾宇候賢以誠其敬<lb/>
今公齋陋冗無足為禮於是盡去之募市其傑棟巨楹<lb/>
文梁勁桷既已具構顧其中可叙百榻而儒良至者必<lb/>
<pb n="KR4h0022_WYG_801-8a"/>
與講談其道随其能否而梯給之得乆晋其下者雖孱<lb/>
車弊衣則名日彰矣今觀渭津之剏開署宇為嚴虗廣<lb/>
敞意者得無欲天下之士見其胷中之大曠乎<lb/>
　　使院<lb/>
　　　邠州節度使院壁記　　　　李直方<lb/>
自西漢始置幕府得顓辟士其聘舉之盛與公府置<hi>一作</hi>
<hi>署</hi>吏王國命官為比於是有班固傅毅崔駰蔡邕陳琳<lb/>
阮瑀之徒岀焉大抵多廵禦封略經參戎事居無恒處<lb/>
<pb n="KR4h0022_WYG_801-8b"/>
秩靡常品故命之曰賔國朝篤方岳之任慎求其佐頒<lb/>
以職貢為之定制或辟自諸侯或降於朝廷皆命於天<lb/>
子其所司也調政教之和䇿軍筭之秘岀入聘覲應對<lb/>
賔客其立署也行有戎次處有公堂與方伯周旋彌縫<lb/>
潤色而已王畿之腋劃為巨防外殿朝那作捍西疆中<lb/>
拱皇都以臨諸夏漆沮之仁既逺華夷之俗相猾非瓌<lb/>
材英傑莫典封守非莊明純固莫叅甿佐六年春皇帝<lb/>
勞韓侯牧圉之勤俾伊西夏申命御史中丞王君等九<lb/>
<pb n="KR4h0022_WYG_801-9a"/>
人為之使介既而師貞於律農勤其功恵和威武澤浸<lb/>
火烈孟秋述職曜兵河塞亭障蕭條千里晏清然後用<lb/>
虎旗虵矛定功於蒲入覲皇都増秩受賜旋師舊服勲<lb/>
用<hi>一作明</hi>徳舉非元臣<hi>一作和</hi>雄略能賢嘉績蔑用濟此先<lb/>
是尚父郭公開府是邦搜用勿貳駿乂<hi>一作又</hi>咸集不卜<lb/>
數年持樞衡治邦憲司誥命者咸布職於清朝今韓侯<lb/>
亦能詳延端士輔相威徳是府將來宜為駿賢<hi>一作骨</hi>之<lb/>
郊藪榮逹之閫閾衛多君子邠其有之夫敬其事則命<lb/>
<pb n="KR4h0022_WYG_801-9b"/>
始春秋之誼也是邦當徴號朔方而以名師建為三郡<lb/>
肇基於我師事舉徳宜始韓侯此記舊題於堂之北牖<lb/>
慮他日文字湮滅作者之文莫傳遂刻石以紀之李公<lb/>
自正字歴金吾掾廷評長安主簿遷監察殿中侍御史<lb/>
左司員外郎今為韶州刺史某早與公㳺知公異時之<lb/>
大來也庶斯文之不泯貞元二十年十月日記<lb/>
　　　鎮海軍使院記　　　　　　羅　隠<lb/>
惟天子建國必維九牧九牧既序區分局署兩漢三公<lb/>
<pb n="KR4h0022_WYG_801-10a"/>
府有掾屬魏普而降則置行臺若魏以秦王儀鎮中都<lb/>
<hi>一作山是</hi>髙齊以辛術監治東徐州事皆行臺之任也其官<lb/>
屬則令僕以至於尚書丞郎唐制由行臺而置採訪使<lb/>
殆今節制之始也鎮海軍舊治京口大丞相以錢塘之<lb/>
衆椹<hi>一作堪</hi>漢宏西殱逆朗天子不欲易其土故自符竹<lb/>
四命然後移軍於錢塘生以物宜租賦以便斥去舊址<lb/>
廣以新規廊開閈閎㧞起階級俾幢節之氣色貔武之<lb/>
岀入得以周旋焉庚申年始闢大㕔之西南隅以為賔<lb/>
<pb n="KR4h0022_WYG_801-10b"/>
從晏息之所左界飛樓右劘嚴城地聳勢峻約而有敞<lb/>
肥楹巨棟間架相稱雕煥之下朱紫苒苒非若越之今<lb/>
而潤之舊也疆場之事則議之於斯聘好之禮則接之<lb/>
於斯生民之疾痛則啓之於斯軍旅之賞罰則叅之於<lb/>
斯非徒以酒食駢羅而語言嘲謔者也其府屬以下或<lb/>
八都舊將或從公於征或禀之於朝廷或㧞之於鄉里<lb/>
故天子用清宫傳道<hi>一作遵</hi>之選以位之輟教民論道之<lb/>
任以副之其餘省秩卿曹職領相次自我朝藩服官屬<lb/>
<pb n="KR4h0022_WYG_801-11a"/>
之盛無加也噫大丞相之勲徳既藏之天府而攀鱗附<lb/>
翼者非鐫刻樂石其可乆乎是年冬十月始命觀察判<lb/>
官羅隠為記<lb/>
　　幕職上<lb/>
　　　湖南都團練副使㕔壁記　　吕　温<lb/>
湖中七郡羅壓上㳺右振䍧蠻左馳甌越控交廣之户<lb/>
牖扼呉屬之咽喉翼張四隅襟束萬里<hi>蜀本有半字</hi>天下之<lb/>
安危繋焉聖唐理雖偃革<hi>集作草</hi>制不去備消息變化必<lb/>
<pb n="KR4h0022_WYG_801-11b"/>
惟其時由是部<hi>集作剖</hi>分荆衡復古南鎮輕<hi>蜀本作控</hi>其兵徒<lb/>
而重其統帥易其將校而難其參佐所以顯仁藏用明<lb/>
道晦權成師於禮樂之中講武於文章之内雍容易簡<lb/>
四十餘年名跡風流<hi>一作靖</hi>冠於當代始則裴諫議虬以<lb/>
逸材竒略傲視而静<hi>一作靖</hi>荒冦次則趙相公璟<hi>唐書/作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>以<lb/>
髙標雅望鬱起而為國禎其餘馮郎中嶷之碩重房容<lb/>
州孺復之英逹鄭評事冽張著作季文之羙秀洎張和<lb/>
州惟儉盧侍御澥佐我先大夫宣慈明允實有成績是<lb/>
<pb n="KR4h0022_WYG_801-12a"/>
皆焯於朝論清在人謡者矣元和三年冬天子命御史<lb/>
中丞隴西李公以永嘉之清政京兆之懿則廷賜大斾<lb/>
俾綏衡湘威如秋霜無私凋恵如冬陽無私煦用人如<lb/>
止水無私鑒始下車表前副使殿中侍御史扶風竇君<lb/>
常字中行以本官復職於是監察御史河南穆君寂河<lb/>
内司馬君舒范陽盧君璠太常寺恊律郎河東薛<hi>蜀本作范</hi>
君存慶前咸陽縣尉呉郡顧君師閔前太子正字隴西<lb/>
李君礎前太常寺奉禮郎京兆杜君周士前延陵縣尉<lb/>
<pb n="KR4h0022_WYG_801-12b"/>
同郡杜君賞<hi>一作寳</hi>羣材響附各以類至文雅之噐<hi>集作噐用</hi>
嵗餘大備錯金碧於晴壑綷孔翠於春林遐邇翕然稱<lb/>
為盛府中行感㑹知已竭其誠能黄鍾音韻調於嶰谷<lb/>
之竹太阿鋒鋩拭以華山之土其吟鸞鳯斷犀兕不足<lb/>
恠也竇氏伯季<hi>一作仲</hi>同時七人一居方伯二列華省四<lb/>
在諸侯之舘名教之樂縉紳慕焉以温近守支郡且知<lb/>
故實得請連帥俾書公堂媿於不文安敢堅譲元和五<lb/>
年七月五日東平吕温述<hi>集作記</hi>
<pb n="KR4h0022_WYG_801-13a"/>
　　　夀州團練副使㕔壁記　　　沈亞之<lb/>
戰國南北書更言故世諸豪争據於壽春或兵至百萬<lb/>
有不能得者豈地勢為要津乎自建中已來淮夷窟叛<lb/>
於蔡天子之詔或討或赦由是壽春備為東塞矣為之<lb/>
守者皆佩將軍印幕府符書之設擬於方鎮而有副使<lb/>
之官焉元和中韋公武以殿中侍御史為之九年秋蔡<lb/>
丘<hi>集作州</hi>叛壽春守令狐通引兵屯霍丘副使得孱卒百<lb/>
餘人留郡中冬蔡兵大入馬塘㓂鄧家城殺其將卒五<lb/>
<pb n="KR4h0022_WYG_801-13b"/>
千餘人虜民男女焚壊邑室而去郡中驚駭民人多流<lb/>
其家而東副使因言曰<hi>集無曰字</hi>壽春其地塹水四絡南有<lb/>
淠西遮淮潁東有淝下以北注激而廻焉<hi>集作為</hi>西流環<lb/>
郛而濬入於淮此天與儉於是也假如愚民能棄其業<lb/>
西流即為蓬徙塵走耳安與國是為利耶乃出家奴與<lb/>
民户一丁俱為水工决安豊以南陂池㑹其流於城傍<lb/>
野中浸注如澤焉<hi>集無此字</hi>以故居民流心稍稍復定時馬<lb/>
塘鄧家城既陷霍丘方畏冦乗其虗復飛語為謡以感<lb/>
<pb n="KR4h0022_WYG_801-14a"/>
其俗曰狐死首丘井閭多傳言之耆老曰果守不能保<lb/>
是矣守聞之益恐遂棄其城亡歸是日霍丘焚行來未<lb/>
及郡㑹日暮使吏馳告副使以歸状令得夜開壁吏至<lb/>
壁卒捍關吏不得入呼罵其卒副使立城上曰某得命<lb/>
於詔城晝受即晝復之今守獨入而卒露無為也如驅<lb/>
與俱來寧不知盗居其間得夜則禍成矣或幸而<hi>集無而字</hi>
止於郵平明闢關介士陳兵夾道驅其號以入卒無敢<lb/>
越伍而趨居有頃守謫去詔以李將軍代將軍西出疆<lb/>
<pb n="KR4h0022_WYG_801-14b"/>
兵臨萬勝城復以副使掌留事明年陟其能得加侍御<lb/>
史是嵗亞之東觀戰至壽春得副使之跡題之於署下<lb/>
以記行事之時云<lb/>
</p>
<p>
</p>
  </div>
</body>
</text>
</TEI>
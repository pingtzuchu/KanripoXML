<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六十二</head>
    <p>
<pb n="KR4h0022_WYG_062-1a"/>
欽定四庫全書<lb/>
　文苑英華卷六十二　　　宋　李昉等　編<lb/>
　儒學二<lb/>
　　漢章帝白虎殿觀諸儒講五經賦一首<lb/>
　　貢士謁文宣王賦一首<lb/>
　　貢舉人見於含元殿賦一首<lb/>
　　人不學不知道賦一首　重寸隂於尺璧賦一首<lb/>
　　惜分隂賦一首　　　　學植<hi>左傳作殖</hi>賦一首<lb/>
<pb n="KR4h0022_WYG_062-1b"/>
　　學然後知不足賦一首　文戰賦一首<lb/>
　　解議圍賦一首<lb/>
　　　漢章帝白虎殿觀諸儒講五經賦<hi>以髙㑹群儒討論正義為</hi>
　　　　<hi>韻</hi>　　　　　　　　　　李　程<lb/>
漢章帝以文敎式孚象德崇儒倣石渠徵校文之所配<lb/>
白虎集青衿之徒於是發明詔下皇都宏辯者憤憤悱<lb/>
悱博議者雲萃風趨所以讃揚政理豈惟探討典謨爾<lb/>
其高觀洞開鴻儒四㑹擅古今之美為皇王之最八索<lb/>
<pb n="KR4h0022_WYG_062-2a"/>
九丘之籍理析異同三墳五典之書義分小大舉兩端<lb/>
而擬議興百代而沙汰既理貫於中亦聲聞於外實鈎<lb/>
深而索隠况致逺而情髙信積學而無倦豈待問而有<lb/>
勞談柄乍揮振冠蓋之岌岌詞源忽注㵼江海之滔滔<lb/>
將以演制度之善論威儀之盛撮五經之閫閾為九流<lb/>
之龜鏡連山魯史自此而刋禮義詩書自兹乃正夫如<lb/>
是始可以化人倫施國柄有典有則惟明惟聖上知恭<lb/>
勤下審教令然後代有等威理歸清净懿哉釋鈐鍵之<lb/>
<pb n="KR4h0022_WYG_062-2b"/>
樞奥賾精微而討論疑之者風散氷釋學之者理順義<lb/>
存可以明乎褒貶從其簡易貢别九州興窮六義豈惟<lb/>
槭之説蓋亦識之智今我后化叶人文莫羣陋漢日越<lb/>
堯君觀其環林森森璧池浩浩鴻儒碩生旦夕探討曲<lb/>
盡庶彚旁流聖造則知儒者可為帝王之師保<lb/>
　　　貢士謁文宣王賦<hi>以題為韻</hi>　　　黎　逢<lb/>
聖人没而教在明王興而道宣命上公以陳信展大禮<lb/>
以登賢觴酒豆肉金鏞筦懸致克禋以如在當質明而<lb/>
<pb n="KR4h0022_WYG_062-3a"/>
不愆祁祁諸生必恭敬止廓廣庭以容衆峩髙冠以脩<lb/>
已臨奠獻之筵肅造秀之士階間儼以成列槐隂布以<lb/>
如市將備禮於先師遂儲精於祝史于以致君恢復王<lb/>
化𢎞闡人文磬音繼於夜杵燭影迎於朝雲見曲暢於<lb/>
和易知具歆於苾芬肅肅階戺隂隂門闕喬木棲於暮<lb/>
煙前軒滿於行月羣士沓而歳至庻工齊而曉謁上𤣥<lb/>
酒以清滌間朱絃而踈越齊百王於建號歴千古而未<lb/>
歇蓋以敎俟天地而不朽功格宇宙而不伐不朽故可<lb/>
<pb n="KR4h0022_WYG_062-3b"/>
貴不伐故彌彰仰而不及融然有光實横被於歴代獨<lb/>
崇輝於帝唐徳教不輟王猷有昌日尊師於朝歳求士<lb/>
於鄉教之於右塾登之於上庠知本末之可務亦師師<lb/>
而不忘將歴試於宗伯必先謁於素王古先哲君任土<lb/>
以作貢洪惟我后嘉善而容衆猶冀獲師於卜獲相於<lb/>
夢時哉康哉冝阿閣之巢鳯<lb/>
　　　貢舉人見於含元殿賦<hi>以題中字為韻</hi>失　名<lb/>
國家開文學之科旁求英彦爰將貢於禮闈命先叅於<lb/>
<pb n="KR4h0022_WYG_062-4a"/>
秘殿欲使懐才抱噐自此鷹揚當令較伎呈能從玆豹<lb/>
變是以儒風益振睿澤惟新設薦舉為教化之本致朝<lb/>
見為榮貴之因庻使八紘碧嶂絶卧雲之士遂令萬歳<lb/>
彤庭觀獻賦之人莫不張文柄以旁羅詔諸侯而上貢<lb/>
俾離邦去里若攀龍附鳳或禀間生之瑞出則驚人或<lb/>
懐希代之珍來皆動衆期羙禄必取期殊科必中莫不<lb/>
逺凑天闕争趨帝閽曹劉麏至賈馬雲屯當仲冬月候<lb/>
丹禁門于時銅壺尚滴粉壁猶昏驪駒波躍蠟炬星繁<lb/>
<pb n="KR4h0022_WYG_062-4b"/>
俄而鐘斷長樂殿啓含元中使森而鶴立諸生凛以駿<lb/>
奔進揖退揚儼褒衣而設禮左旋右折俯丹陛以陳言<lb/>
曰臣等才非可升徳非可舉幸以辭乎海上達彼君所<lb/>
今則凝神注目無非繡户金鋪接踵比肩盡是鴻儔鶴<lb/>
侣歡聲數四周覽再三散漫而龍池霧起參差而宫樹<lb/>
烟含旣而中貴遥宣勞卿逺見咸精筆陣勉赴文戰時<lb/>
康俗泰終有待於英髦擇善搜賢本無遺於寒賤諸生<lb/>
乃退行列整簮裾瞻鳯扆獻玉除俟青春而變化有望<lb/>
<pb n="KR4h0022_WYG_062-5a"/>
當聖意而光輝有餘集鴻都而固難比矣會虎觀而未<lb/>
可加歟則唐之盛也堯舜不如<lb/>
　　　人不學不知道賦<hi>以學然後知不足為韻</hi>失　名<lb/>
君子之為道也敦詩書説禮樂俾其潤身而浴徳克已<lb/>
而志學亦猶嘉肴在噐良玉抱璞肴之知味旣因於甞<lb/>
玉之成功必由於琢物旣肖旃士亦宜然知此道者必<lb/>
勤學焉若夫即其講肄齒以胄筵儒風是習素業斯傳<lb/>
以三墳五典為本以八索九丘為先存乎博奥究其精<lb/>
<pb n="KR4h0022_WYG_062-5b"/>
研漁獵乎六籍之内牢籠乎百氏之前得用而行將陳<lb/>
力於休明之代自强不息必苦節於少壯之年於是慎<lb/>
擇其師審取其友師之嚴則尊敬而匪懈友之直則切<lb/>
磋而可乆志有所立言無所苟講道徳必探其本源進<lb/>
禮樂必盡其先後故業就而青紫可拾噐成而瑚璉自<lb/>
負<hi>闕</hi>
<pb n="KR4h0022_WYG_062-6a"/>
　<lb/>
　<lb/>
　<lb/>
　<lb/>
　<lb/>
　　　重寸隂於尺璧賦　　　　　王　起<lb/>
<hi>闕</hi>
　<lb/>
<pb n="KR4h0022_WYG_062-6b"/>
　<lb/>
　<lb/>
　<lb/>
　<lb/>
　<lb/>
　<lb/>
至若苦心無虧勵志罔移千里而笈是負三年而園不<lb/>
窺孫敬之户長閉仲舒之幃晝埀冬映雪而無倦夜聚<lb/>
<pb n="KR4h0022_WYG_062-7a"/>
螢而罔疲爾乃傾心葵藿属目桑榆郊影不留於北陸<lb/>
林光或改於東隅則尺璧可輕自可抵於烏鵲寸晷所<lb/>
重恨難繫於白駒固在夫學如不及寧務夫執而不趨<lb/>
是知務彼乾乾瞻其杲杲將以求雲霄之路亦以得青<lb/>
紫之道自然披褐懐玉滿堂獲寳向若貴温潤之姿賤<lb/>
荏苒之時光收皎皎景失遲遲則如琢如磨未能保其<lb/>
琬琰一寒一暑空見迫於崦嵫則知潤身之徳將貽後<lb/>
學尚鄙滿籯之金爰取沉河之璞况乎日就月將今是<lb/>
<pb n="KR4h0022_WYG_062-7b"/>
昨非六藝逺學所以知微則捐谷之中<hi>乃用抵璧於谷事</hi>自可<lb/>
棄其虹彩測圭之下實有愛於烏輝别有功名未録行<lb/>
古之躅時難冄得嗟晼晩於扶桑寳在不貪賤璘玢之<lb/>
如玉此大禹之所以成績得不述之而自勗<lb/>
　　　惜分隂賦<hi>以光景難駐賢哲無怠為韻</hi>　　蔣　防<lb/>
君子自彊惜分隂於短刻期碩學於縑緗念冉冉之特<lb/>
移非徒愛景惜依依之為戀足冀廻光每正中而圭表<lb/>
常懼减於毫芒事且異於秉燭理寧同於息影崇樹在<lb/>
<pb n="KR4h0022_WYG_062-8a"/>
乎功名淹速繼於時景苟不競夫分寸亦何期乎悠永<lb/>
三冬未就實有念於錙銖九仭將成顧無虧於俄頃當<lb/>
其南軒向晝北戸初寒微照悠揚而漸短斜輝晼晩而<lb/>
將殘分以惜焉豈少私而寡慾時之至也諒失易而得<lb/>
難及其躔次當留光華未暮宜草草以不息希曀曀而<lb/>
常駐出處無瑕故垂法於前賢徃來不遑見遺履之莫<lb/>
顧旣目擊而眷眷亦心想而專專况志業之難就當清<lb/>
隂之屢遷莫不以日繫月以時繫年是宜向微秒而重<lb/>
<pb n="KR4h0022_WYG_062-8b"/>
矣何得在斯須而舎旃不然夏后何以為聖陶公曷足<lb/>
稱賢於焉激功<hi>疑作切</hi>仰兹先哲彼分晷而莫駐此寸隂<lb/>
而靡輟不食不寢載勉於勞者之心以遨以遊誠乖乎<lb/>
志士之節皎皎白駒若有若無雖長繩莫得繫於桑野<lb/>
長戈不能却彼泉隅今則曖昧斯在瞬息不改宜乎陋<lb/>
韞石之騰輝輕天<hi>疑作尺</hi>璧之殊彩庻立功而立事故不<lb/>
愆而不怠<lb/>
　　　學植<hi>左傳作殖</hi>賦<hi>以深根固柢無使將落為韻</hi>張　泰<lb/>
<pb n="KR4h0022_WYG_062-9a"/>
學者人之本也必資乎窮要道勵專心故假農以為喻<lb/>
將克已而攸箴筆力載耕旣研精而不倦情田以耨將<lb/>
覃思而惟深懿兹善喻豐滋是務當勤勞而有獲豈㓕<lb/>
裂而不固種徳潜潤比土膏之勃興脩業大成方雲稼<lb/>
之森布切磋討論將究其根孜孜而其功且倍矻矻而<lb/>
其教彌尊苟惰以自安則耒耜之用廢習而不輟則藨<lb/>
蓘之道存藴經笥而煥乎旣庻成行業而油然寔繁且<lb/>
夫以兹訓語譬彼樹藝學者在清其本末農者在立其<lb/>
<pb n="KR4h0022_WYG_062-9b"/>
根柢庻存心而有補期竭力而無替顧三冬之足用且<lb/>
俟經時異四體之不勤而能望歳其道旣敷其志不渝<lb/>
自微至著生有於無厥修乃來類京坻之可積不思則<lb/>
罔同水旱之是虞原夫匪獨化人聿兼為已寧徒取於<lb/>
披閱固可移於任使功成乆習宋人之揠足傷事不兩<lb/>
全樊遲之學誠鄙稽其存於日省就此月將覩專專以<lb/>
開帙嫓汲汲而築場勞而無怠焉奚必乎四之日禄在<lb/>
其中矣可期乎萬斯箱客有服膺糟粕惟善是樂恒慮<lb/>
<pb n="KR4h0022_WYG_062-10a"/>
失而不逮詎懐安而自若取<hi>疑作敢</hi>竊比於農夫懼見逢<lb/>
於搖落<lb/>
　　　學然後知不足賦<hi>以君子强志然後成立為韻</hi>雍　陶<lb/>
士有倦乎耕耘求其典墳每下學以為已期千禄而事<lb/>
君雖歴三冬詞軋軋而未能足用雖觀百氏意歉歉而<lb/>
常如闕聞復得散秩<hi>一作帙</hi>如初功<hi>疑作攻</hi>堅兹始謂尺璧<lb/>
兮易得歎分隂之難止隱居就道欲名埀於千萬年嗜<lb/>
學從師將繼志於二三子當其敦詩説禮存誠自强恃<lb/>
<pb n="KR4h0022_WYG_062-10b"/>
少壯而能勉勵懼老大而有悲傷儆覆簣之遺事慕絶<lb/>
編以同芳親賔兮莫徃莫來晝夜兮無怠無荒始勵已<lb/>
而功<hi>疑</hi>誠為矻矻乃收心而貴復學茫茫豈九流之深<lb/>
豈六義之秘抑由懵學者請益而尚少雖勤而未至又<lb/>
安得食而求飽困而欲寐忘匡民<hi>疑作氏</hi>之心無蘇君之<lb/>
志由是其意彌堅其業彌専開巻且爾服膺拳然不出<lb/>
戸期知萬里不下帷寧止三年欲罷不能所求廣矣大<lb/>
矣以思無益故得藏焉脩焉始也儻易足於謏聞無求<lb/>
<pb n="KR4h0022_WYG_062-11a"/>
備乎講究顧羣籍而是棄雖勤師而莫誘若然者足見<lb/>
微功併棄於前洪名疾没於後所以大噐不愧晩成時<lb/>
習以資其學殖日就而冀其經明静而專敞<hi>疑</hi>而立旣<lb/>
勤勤而曽不息又孜孜兮如不及大矣哉學者之心信<lb/>
地芥而必拾<lb/>
　　　文戰賦<hi>以士之角文當如戰敵為韻</hi>　　　林　滋<lb/>
為學之人㑹友以文念斯文之樞要無極將一戰而是<lb/>
非可分索隱窮微旣不愆於夫子解紛挫銳爰取譬於<lb/>
<pb n="KR4h0022_WYG_062-11b"/>
將軍由是推匪石之心召如林之士六籍之奥斯究萬<lb/>
夫之雄莫擬且曰戰也者所以分勝敗之端文也者所<lb/>
以明盛衰之理必將抑浮偽考深㫖措詞苟得於朝聞<lb/>
遊刄寧甘於夕死是用徴師於代<hi>疑作伐</hi>善之所命將於<lb/>
角勝之場鶚視而鵝鸛斯列豹變而貔貅莫當利口從<lb/>
横已有摧堅之意雄姿踴躍那無露穎之囊得失未分<lb/>
切磋斯見弛張旣出於心術向背寧虞於色戰忠為甲<lb/>
而信為胄豈憚重圍筆有陣而詞有鋒誠能萬變旣區<lb/>
<pb n="KR4h0022_WYG_062-12a"/>
以别矣乃則而象之拂緗袠作皷鼙之響巻絳紗為旌<lb/>
斾之姿波駭九流苟再揚而盡委心攅百箭終一貫而<lb/>
無遺乃考擊蒙諒無前敵决勝旣返於三隅請命俄分<lb/>
於四壁是以及門之子互騁其成功無勇之徒空悲於<lb/>
敗績已而探討無餘詞林宴如九合之剛腸斯弭千里<lb/>
之秘思潜舒深淺旣分盡洗兵於學海姦回云革皆棄<lb/>
甲於徳車盖以振此芳塵仰于先覺苟能立分於閫閾<lb/>
曷愧坐籌於帷幄今則㐲<hi>疑作仗</hi>其信志其學幸從戰之<lb/>
<pb n="KR4h0022_WYG_062-12b"/>
有聞願無慙於挫角<lb/>
　　　觧議圍賦<hi>以詞理精通釋然自潰為韻</hi>　　浩虗舟<lb/>
王子猷之延賔暇時偶切磋於經史遂交戰於言詞出<lb/>
竒而彼力方壯向敵而吾矛莫持阻辯口而不通去來<lb/>
都絶閉赤城之深固中外生疑旣而謝婦側聆翠幃潜<lb/>
至察攻討之餘勢知勝敗之有自情田遂闢縱堂上之<lb/>
竒兵靈府忽開出身中之利噐是用自伐期乎不争因<lb/>
漁獵之近習得籌謀之至精縱吟嘯為皷鼙之雄倍増<lb/>
<pb n="KR4h0022_WYG_062-13a"/>
其勇察顔色為風雲之候暗識其情然後以徳而攻當<lb/>
無向背迎心石以奔北望詞鋒而辭<hi>疑</hi>潰一來一徃環<lb/>
回於文苑之間或否或臧蹂躪於儒林之内已而容勢<lb/>
相懸抵摧莫前擊觸而剛腸已折交侵而銳氣難全去<lb/>
不可迯顧咽喉之絶矣敗無相救覺唇齒之茫然觀夫<lb/>
忠甲不免<hi>疑</hi>徳藩何益望風而堅勁不保挫氣而秉持<lb/>
盡釋俄執訊於折角將犒師於重席驗運輸而經笥不<lb/>
窮察苞裹而智囊猶積是以扞格斯闢書文必同逆無<lb/>
<pb n="KR4h0022_WYG_062-13b"/>
不服滯無不通義櫓罷持倒載於徳車之上仁寳悉獲<lb/>
横行於王道之中故得學海長清言讎不起百家咸凑<lb/>
其軌轍六籍各分其疆理是使孤陋寡聞之徒永願伏<lb/>
膺而已<lb/>
　<lb/>
　<lb/>
　<lb/>
　文苑英華巻六十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百二十七</head>
    <p>
<pb n="KR4h0022_WYG_427-1a"/>
欽定四庫全書<lb/>
　文苑英華巻四百二十七　宋　李昉等　編<lb/>
　赦書八<lb/>
　　禋祀赦書四<lb/>
　　　寶厯元年正月七日赦文　　　編制<lb/>
門下朕以𦕈薄纂承洪構祗見九廟肇祀二儀外飾備<lb/>
物中惟盡敬<hi>一作志</hi>昆蟲草木<hi>一作水草</hi>之實致豐於蠲潔哀<lb/>
樂和愉之感庶交平<hi>一作於</hi>神明四海駿奔衆祗受職兾<lb/>
<pb n="KR4h0022_WYG_427-1b"/>
下觀而化皆内誠乎心百王之禮樂在陳列聖之聲詩<lb/>
合奏敬極嚴配道備饗親䖍奉成式惕然惴懼而今而<lb/>
後不敢滿假庶無大悔以貽祖考之羞因體元以統厯<lb/>
遂頒<hi>一作洽</hi>恩而大宥可大赦天下改長慶五年為寶厯<lb/>
元年自寶厯元年正月七日昧爽已前大辟罪已下罪<lb/>
無輕重已發覺未發覺已結正未結正繫囚見徒常赦<lb/>
所不原者咸赦除之其官典犯贓不在免限左降官自<lb/>
長慶四年三月三日制後未經量移者與量移近處已<lb/>
<pb n="KR4h0022_WYG_427-2a"/>
經量移者更與量移如復資者即任依常調選丁憂去<lb/>
任服闋日亦與量移如有親故在上都任於所司陳狀<lb/>
便與處分不必更待本州府申請别勑因責授降資正<lb/>
員官未經改轉者亦與進改亡官失爵放歸不齒者加<lb/>
收叙縱元勑云終身不齒者亦量與收叙流人未到所<lb/>
在及已到者量移近處如已收叙者量才録用并僧尼<lb/>
道士移𨽻者亦與量移近處得罪人已亡歿家口未許<lb/>
歸家者一切放歸如自情愿住者亦任諸色得罪人中<lb/>
<pb n="KR4h0022_WYG_427-2b"/>
如先有勑云縱逢恩赦不在免限者并别勑安置者亦<lb/>
並宜委中書門下量事狀輕重節級處分左降官及流<lb/>
人先有官者如已亡歿各還本官流貶人所在身亡任<lb/>
其親故收以歸葬仍仰州縣量給棺櫬優當發遣諸色<lb/>
人中有痕累禁錮及反逆縁坐等一切並無洗滌常叅<lb/>
官及諸州刺史有先因停替及因病假觧官并終制未<lb/>
授官者委中書門下量才進録勿令稽滯致仕官未經<lb/>
改轉者量改官依前致仕諸軍先擒獲吐蕃生口配在<lb/>
<pb n="KR4h0022_WYG_427-3a"/>
諸處者宜委本道資給放還本國毋許因循所在停住<lb/>
國家與吐蕃舅甥之好彼此無虞自今已後邊上不得<lb/>
授納投降人并擒獲生口等天下諸州府縣官應行鞭<lb/>
捶本罪不至死者假以責情致令殞斃每念於此良増<lb/>
惻然宜委御史臺及出使郎官御史等切加覺察<hi>一作察訪</hi>
仍具事由聞奏澄清教化莫尚乎太學揔<hi>一作明</hi>治心術<lb/>
必本乎六經天下諸色人中有能精通一經堪為師法<lb/>
者委國子祭酒選擇具以名奏天下州縣各委刺史縣<lb/>
<pb n="KR4h0022_WYG_427-3b"/>
令招延儒學明知訓誘名登科第即免征徭刑罰不清<lb/>
不足以言理職官不重不足以棲賢開<hi>一作閑</hi>出入之文<lb/>
束上下之手必資慎選庶叶詳平大理寺官屬比來吏<lb/>
部所授多非其才宜令精選有志行文<hi>一作詞</hi>學兼詳明<lb/>
法律者注擬其有課績特殊堪在朝奨者臺省有闕宜<lb/>
先選擢一夫不獲時予之辜茍有向隅之悲遂軫納溝<lb/>
之慮如聞去冬吏部三銓選人駁放者衆或文状夙昔<lb/>
<hi>一作粟錯</hi>或書判差池主司守文不得不爾既施惠澤亦有<lb/>
<pb n="KR4h0022_WYG_427-4a"/>
<hi>一作在</hi>霑恩其長名及雜駮放選人如有未離京城者委<lb/>
吏部今月内檢勘畢除涉踰濫者餘並却收以地逺殘<lb/>
闕量才注擬如不情願受地逺官亦不可强之仍速處<lb/>
分不得出選限内比者法<hi>一作下</hi>令懸科彰示大信法既<lb/>
無守人何適從赦命不行因循成俗誕告四方為虚設<lb/>
開施庶政為虚文豈吾德之未明為有司之見負永言<lb/>
歎息中夜疚懷朕即位之初已有赦令至如損徹服御<lb/>
止絶他獻限䘮葬以息淫費禁竒靡以專女工隱實版<lb/>
<pb n="KR4h0022_WYG_427-4b"/>
圖謹守儲備及從他徭擅賦閉糴禁錢吏行姦欺人冐<lb/>
依庇僧道踰濫流貶重輕錢幣利害軍屯侵占車馬衣<lb/>
服之制度公座入已之贓私悉令條䟽貴欲該備頒宣<lb/>
未幾廢格已多或職司堕慢而不能將明或誥命纔行<lb/>
而下已不守以此求理不亦難乎其元和已來詔書并<lb/>
長慶四年三月三日赦令委廢不行事在朕躬者諫官<lb/>
<hi>一作自</hi>極言得失無有所隱其系<hi>一作在</hi>䑓閣者左右丞據<lb/>
詔條司額重加分配勿容推倚若因循寢廢無所申明<lb/>
<pb n="KR4h0022_WYG_427-5a"/>
及雖曽宣下不能<hi>一作明</hi>提舉者具事由聞奏量加沙汰<lb/>
其在有司州郡者委御史䑓及分察使郎中御史<hi>一作分察</hi>
<hi>使出使郎官御史</hi>度支鹽鐵巡院准前後詔勑切加訪察各具<lb/>
犯狀移勘奏聞其本判官及刺史已下必加貶責用懲<lb/>
不恪如舉察之司循黙自守事狀泄露者亦據容庇量<lb/>
加殿黜仍並委中書門下重有舉明去年三月三日赦<lb/>
令及今年赦文一事已上切加懲督責據時限量官吏<lb/>
勤惰具科殿重輕聞奏京西京北邊上諸軍州鎮自今<lb/>
<pb n="KR4h0022_WYG_427-5b"/>
年已後如有中使及郎官御史奉使到所管並不得與<lb/>
人事物應天下典人莊園店地<hi>一作莊田園店</hi>便合祗承户稅<lb/>
本主贖日不得更引令式云依私契徵理組織貧人虞<lb/>
氏建官必明黜陟漢朝置吏皆長子孫政成簡用咸登<lb/>
右職近代遷除過速資給轉繁扇為時風莫有固志親<lb/>
人之職為弊尤深甿俗土宜未及週悉迎新送故已聞<lb/>
代換更易<hi>一作閱</hi>雖遽資望如初善否不分升降莫驗<hi>一作</hi>
<hi>辨</hi>徒為煩擾無益公私自今已後刺史縣令若無所犯<lb/>
<pb n="KR4h0022_WYG_427-6a"/>
非滿三周年不得除替如理行尤異但議就加其有才<lb/>
宜他職灼然要籍者中書門下先具事由及授上年月<lb/>
奏聼進止滿嵗遷代無闕敗者即與進改磐石維城義<lb/>
深麟趾穠華下嫁禮次椒塗縉紳文武之良才執事恪<lb/>
居之奉職克叅祼獻載叶肅雍亞獻嘉王運終獻循王<lb/>
遹等各賜物一百疋夾侍正衣進珪捧珪各賜五十疋<lb/>
亞獻終獻正衣各賜物四十疋大長公主嗣王郡主縣<lb/>
主各有賜物内外文武見任及致仕官三品已上賜爵<lb/>
<pb n="KR4h0022_WYG_427-6b"/>
一級四品已下加一階合入三品五品欠考未合叙者<lb/>
待考足日聼叙斯文未墜降聖克昌道逾三代之英化<lb/>
立百王之範象賢崇徳垂裔作賓教儀斯崇憲章無改<lb/>
文宣王二王三恪各與一子官其祠廟委所司量加修<lb/>
餙克稱敦<hi>一作淳</hi>叙周述本枝睦族是先觀親斯在皇五<lb/>
等已上親三品以上賜爵一級五品已上加一階六品<lb/>
已上及前資常選散官簡選日優與處分未有出身陪<lb/>
位者每家放一人出身應陪位者皇儲五等以上親及<lb/>
<pb n="KR4h0022_WYG_427-7a"/>
太皇太后皇太后三等已上親三品已上賜爵一級四<lb/>
品已下加一階諸親四等及諸州賀正官并諸色陪位<lb/>
官等五品已上加一階六品已下及白身人並賜勲兩<lb/>
轉其前資及有出身者各减一選締構興王弼成昌運<lb/>
勲藏冊府烈冠史編九原推可作之風百代凛如生之<lb/>
氣載懷丕績何日敢忘武德以來配饗功臣及將相名<lb/>
節尤著長慶四年三月三日制未霑甄叙者委中書門<lb/>
下條䟽聞奏量加優奨故尚父汾陽王贈太師晟贈太<lb/>
<pb n="KR4h0022_WYG_427-7b"/>
尉秀實子孫中未曽經甄奨者每家與一人正員官元<lb/>
和已來有因戰伐死於王事其名跡顯著未有優贈者<lb/>
各委本道節度使條録聞奏如勘覆詣實當有處分其<lb/>
有骸骨暴露者宜令所在埋瘞𢎞教愛之典<hi>一作理</hi>爰命<lb/>
推恩念追逺之懷用頒徽贈常叅官及諸州府長官父<lb/>
母見存未有官封者並量與五品致仕官及階并邑號<lb/>
父母亡歿未經追贈者量與贈官及邑號已經追贈者<lb/>
更與改贈如贈官已至一品邑號已至國夫人者不在<lb/>
<pb n="KR4h0022_WYG_427-8a"/>
此限中書門下及節度使帶平章事者宜與一子正員<lb/>
七品官祖父母父母先亡殁各與追贈經追贈者更與<lb/>
改贈官已至一品邑號已至國夫人者不在此限節度<lb/>
使與一子正員八品官東都留守度支鹽鐵使觀察處<lb/>
置都團練都防禦經畧招討等使及神䇿金吾六軍將<lb/>
軍大將軍上將軍統軍威逺鎮國軍等使皇城留守各<lb/>
與一子正員九品官京兆尹特加一階父母先亡歿未<lb/>
經追贈者各與追贈職脩祀事禮奉嚴禋既洽殊恩宜<lb/>
<pb n="KR4h0022_WYG_427-8b"/>
加異等應郊廟升壇升殿行事官普恩之外宜更加一<lb/>
階如合入三品五品者任待考足日聼叙尚書省三品<lb/>
四品已上中書門下五品已上特加一階便蕃殿省給<lb/>
事郊丘顧以忠勤是宜甄奨内行事官三品已上更賜<lb/>
爵一級四品已下更加一階内侍省及内侍省内坊官<lb/>
四品已上各賜勲五轉五品已下各賜勲三轉應從駕<lb/>
至郊廟者普恩之外三品已上賜爵一級四品已下各<lb/>
加一階品官白身賜勲兩轉環列師營服勞扞衛申威<lb/>
<pb n="KR4h0022_WYG_427-9a"/>
攸属敷惠是膺神䇿六軍金吾威逺皇城及諸道將士<lb/>
等三品已上賜爵一級四品已下加一階無官者賜勲<lb/>
三轉在城神䇿六軍威逺營在右金吾及皇城將士應<lb/>
大禮移仗宿衛御樓立仗等普恩之外三品已上賜爵<lb/>
一級四品已下加一階仍凖舊制賜物有差其神衛將<lb/>
士賜加一階仍凖舊例賜物有差神䇿將士應在京畿<lb/>
諸縣者亦各有賜物應縁大禮職掌行事官并修撰儀<lb/>
注及留守副留守倉庫卿等普恩之外三品已上賜爵<lb/>
<pb n="KR4h0022_WYG_427-9b"/>
一級四品已下各加一階䖍奉職貢載觀致仕官及郊<lb/>
禋俾覃錫賚之恩用廣懷來<hi>一作柔</hi>之義鴻臚禮賔院應<lb/>
在城内蕃客等各有賜物翰林待詔供奉及諸色直見<lb/>
任及前資并員外試官三品已上賜爵一級四品已下<lb/>
各加一階無官者賜勲兩轉導藩服之誠承帝庭之命<lb/>
忠勤既著勲賞宜周諸道知上都進奏院官在城者各<lb/>
賜勲兩轉應縁大禮四方進表䟽及賀正官各賜勲三<lb/>
轉敬承禋祀賛執豆籩列庶位以觀光酌多儀而中矩<lb/>
<pb n="KR4h0022_WYG_427-10a"/>
誠在儼肅<hi>一作恪</hi>理叶褒升郊廟行事齋郎减二年勞室<lb/>
長掌座禮生賛者减一年勞無勞可减者便放出身崇<lb/>
𤣥館行事學生及齋郎禮生畨考已滿所司縁大禮却<lb/>
追入行事各减一選國子監學生陪位者賜勲一轉中<lb/>
書門下儀制官各特賜一階應縁祗供作官直司長上<lb/>
諸州行綱考典兩縣耆壽諸色畨役當上在城并量留<lb/>
十二月畨者各賜勲兩轉飛龍閑厩宫苑典引掌扇内<lb/>
園緫監栽接少府將作内中尚武徳軍器内外弓箭庫<lb/>
<pb n="KR4h0022_WYG_427-10b"/>
等諸司諸使下白身人及無品直司定額長上雜匠巧<lb/>
兒黄衣長上監門直長雜使三衛七色引駕細引執扇<lb/>
角手弩手彍騎武士天文觀生厯生漏生典皷典鍾工<lb/>
人樂人主衣主膳主酪典食胡食手宰手掌閑幕士御<lb/>
士醫士獸醫門僕藥僮御書手楷書手典書流外行署<lb/>
等各賜勲兩轉尚年貴老所以教孝也聳義嘉節所以<lb/>
貞俗也天下百姓髙年者上縣以上每縣十人中縣五<lb/>
人下縣三人並以縣界年最髙者充數并孝子順孫義<lb/>
<pb n="KR4h0022_WYG_427-11a"/>
夫節婦先經旌表行義不虧者人各賜米三石絹兩疋<lb/>
仍版受上佐縣君並委令長齎粟帛就家宣賜訖具名<lb/>
本道一併聞奏其未及絹仍於上供數内申破神配峻<lb/>
極德稱靈長秩既升於王公禮合加於牲幣五岳四瀆<lb/>
宜委本州府長吏備禮致祭當極豊潔以副如在之誠<lb/>
書稱望秩禮著不封仰堯舜之聰明慕文武於方冊遐<lb/>
想忠貞之跡緬懷義烈之風能禦大灾咸申祀典名山<lb/>
大川及自古聖帝明王忠臣烈士各令所在以禮致祭<lb/>
<pb n="KR4h0022_WYG_427-11b"/>
亡命山澤挾藏軍器百日不首復罪如初赦書有所不<lb/>
該者所司具作條例聞奏敢以赦前事相告言者以其<lb/>
罪罪之赦書日行五百里布告天下咸使聞知主者施<lb/>
行　　一作皆唐大詔令<lb/>
　<lb/>
　<lb/>
　<lb/>
　文苑英華巻四百二十七<lb/>
</p>
<p>
</p>
  </div>
</body>
</text>
</TEI>
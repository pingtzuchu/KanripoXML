<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百五十二</head>
    <p>
<pb n="KR4h0022_WYG_551-1a"/>
欽定四庫全書<lb/>
　文苑英華卷五百五十二　宋　李昉等　編<lb/>
　雙闗門下十二道<lb/>
　　司倉㧞薤父老送錢判一道<lb/>
　　父友操杖諸母潄裳判一道<lb/>
　　春日餧獸夏日迎猫判一道<lb/>
　　貲次如苴卜得乾坤判一道<lb/>
　　社中木鳩朔望秩酒判一道<lb/>
<pb n="KR4h0022_WYG_551-1b"/>
　　坐大夫簀䘮姊不除判一道<lb/>
　　損名馬式直講考經判一道<lb/>
　　男加布首縣宰倉漏判一道<lb/>
　　私取行馬鸚爵享禰判一道<lb/>
　　函人所掌張侯下綱判一道<lb/>
　　結交四騎獲豹不賞判一道<lb/>
　　被髮禱斗學盤盂書判一道<lb/>
　　　司倉㧞薤判<lb/>
<pb n="KR4h0022_WYG_551-2a"/>
滑州刺史初臨人掃第以待司倉乃㧞家薤一本水一<lb/>
器置於第中刺史入第見之以其饋餉遂與下考司倉<lb/>
不伏<lb/>
　　　父老送錢判<lb/>
又越州都督更滿將還父老以錢物追送都督各取大<lb/>
錢一枚亷使訪知科其贓罪刑部例以為不當<lb/>
　　　對　　　　　　　　　　　王友方<lb/>
負海名區攸稱越府濵河大郡爰指滑臺旁連射的之<lb/>
<pb n="KR4h0022_WYG_551-2b"/>
巖俯帶纚舟之浦户千人萬實俟亷能露冕褰帷是資<lb/>
寛恵司倉之置水㧞薤方取喻於龎參父老之賫物送<lb/>
錢乃報恩於劉寵漢陽服其髙義耶溪書以清風取之<lb/>
者不以為貪置之者無聞於詭詭不累物難以損名貪<lb/>
不汝求詎得而罪饋餉之理與此全乖亷察之行殆將<lb/>
謬舉頼秋官審慎𢎞茲閱實類皆無罪竊謂合冝<lb/>
　　　父友操杖判<lb/>
得甲造父友操杖從之友將為謀已命子毆之<lb/>
<pb n="KR4h0022_WYG_551-3a"/>
　　　諸母潄裳判<lb/>
又乙脱犢鼻裩命諸母潄之庶弟告違禮<lb/>
　　　對<lb/>
凡適於尊必聞操杖欲敬諸母豈可潄裳見父之執雖<lb/>
退讓而明禮逢彼之怒遂嫌疑而未防且挂竿之資誠<lb/>
為穢服几杖之類克謀長者將害已而令毆此已負人<lb/>
取諸衣而見滌亦彰無禮子承父命或廹嚴顔季論昆<lb/>
非攸乖禦侮大未離於飛鳥兩難漏於吞鯨<lb/>
<pb n="KR4h0022_WYG_551-3b"/>
　　　春日餧獸判<lb/>
習齒以春日餧獸<lb/>
　　　夏日迎猫判<lb/>
姜肱以夏日迎猫<lb/>
　　　對　　　　　　　　　　　髙　昇<lb/>
至人御時大禮爰設資貪<hi>疑作含</hi>育以為徳立隄防以垂<lb/>
範三千之儀畢備九歌之序載揚承規理人開物成化<lb/>
習齒以青陽肇發落韶夏之風景姜肱以朱明始臨欣<lb/>
<pb n="KR4h0022_WYG_551-4a"/>
畏日之卉木俱尊凾丈之業共仰摳衣之軌爰茲餧獸<lb/>
未叶於順時復此迎猫有虧於通典事不師古如何兩<lb/>
昧學而不脩此焉雙缺適吳蜀以俱廢比臧榖以同年<lb/>
雖聖主寛刑唯留一靣而愚人懵學自挂三章咎也已<lb/>
招法將焉設請從泣辜之筆以懲紊禮之至<lb/>
　　　貲次如苴判<lb/>
甲貲次如苴乙强力為甲持錢舉半以遺侯家甲告乙<lb/>
盗用錢乙云望依權力人不敢負<lb/>
<pb n="KR4h0022_WYG_551-4b"/>
　　　卜得坤乾判<lb/>
又丙之宋卜得坤乾丁告違禁丙不伏<lb/>
　　　對<lb/>
貲貨山積行役如流四人别其工商六位占其來徃惟<lb/>
甲與丙食利遇時等朱公之在陶慕梁生之適越豐其<lb/>
家産列次於苴觀彼國風將之乎宋小人窺利冀獲浮<lb/>
雲之財君子于行希就隕星之郡既假人而出舉實跂<lb/>
予而望之乙寡貞亷欲附其末丙虧典禮誠不足徴異<lb/>
<pb n="KR4h0022_WYG_551-5a"/>
管仲之處南陽同孔某之去東魯所持雖則减半將存<lb/>
故未全賖縦見遺於侯家實無追於殷道徒資權要空<lb/>
遇坤乾據法律而未通在禮經而無禁甲稱盗用頗涉<lb/>
盜由丁告差違豈為差謬文飾其過猶掩耳而盗鐘詰<lb/>
問其源殊疾行而惡迹乙則有罪丙乃無辜彼按三章<lb/>
用肅嚴霜之典此詳五聽湏寛纇玉之條狀亦<hi>疑</hi>既造<lb/>
殊途割斷豈宜同罪<lb/>
　　　社中木鳩判<lb/>
<pb n="KR4h0022_WYG_551-5b"/>
甲旅食於人飲三爵行見社中木鳩鬬嚴駕而去因告<lb/>
主人謀殺<lb/>
　　　朔望秩酒判<lb/>
又丙朝朔由供秩酒不如法<lb/>
　　　對　　　　　　　　　　　李　歆<lb/>
甲常<hi>疑作寄字韓信傳常寄食於人</hi>食同韓信之未遇丙朝朔拘孔光<lb/>
之暮年王者優賢仍存几杖之禮主人愛客遂陳觴酌<lb/>
之儀三爵初行未應醉止上樽有闕罪即司存既而鳩<lb/>
<pb n="KR4h0022_WYG_551-6a"/>
鬬社中華佗於焉辭去醴酒不設穆生所以言歸非養<lb/>
老之恩有虧乃起訟之徴斯驗害人無兆本非謀殺之<lb/>
條供秩乖儀湏遵闕養之律罪歸酒正請送士師誣告<lb/>
主人應科反坐<lb/>
　　　坐大夫簀判<lb/>
諌議大夫廖貞坐黜疾用大夫簀<lb/>
　　　䘮姊不除服判<lb/>
又俞仲䘮姊不除服<lb/>
<pb n="KR4h0022_WYG_551-6b"/>
　　　對　　　　　　　　　　　張懐道<lb/>
位列千官藻火陳輕重之制禮明五服麻絰分䘮紀之<lb/>
儀茍失其中章程是紊廖貞門承累葉坐登朝散之榮<lb/>
俞仲痛切連枝行招墨綬之問潘仁之遭譴累將復位<lb/>
而無階子路之寡兄弟欲除䘮而未忍與其易而寜戚<lb/>
靡越周公之經當其疾而不遑猶卧大夫之簀下烏臺<lb/>
而遽紏如申避馬之威舉丹筆以緩刑似得求羊之術<lb/>
與奪合理法有固於隄防刑罰失中人無措其手足縱<lb/>
<pb n="KR4h0022_WYG_551-7a"/>
其牀簀不易見譏竹帛之書服制將逾豈累絃歌之化<lb/>
言規小過欲寘深文令長臨人未庶幾於蠶蠏鷹鸇逐<lb/>
雀亦何問於狐狸聽子興之言<hi>闕</hi>　　　　罪不假於<lb/>
科繩事終期於改正仲之無罪小鮮之責太深貞亦何<lb/>
辜大理之折斯當<lb/>
　　　損名馬式判<lb/>
損名馬式<lb/>
　　　直講考經判<lb/>
<pb n="KR4h0022_WYG_551-7b"/>
又直講請考専經<lb/>
　　　對<lb/>
六藝式崇執馭為重九流分派經明可尚執鞭投䇿先<lb/>
古所宗聞道尊儒禮訓攸著凝想彼乙思所出群瞻言<lb/>
于丁學優而仕規玉臺之妙式逺求名馬崇金籯之奥<lb/>
義載想蹲龍故得權竒之形事光於鎔鑄切磋之道譽<lb/>
闡於膠庠紫燕雲飛影弄珂前之雪青衿日就來呈席<lb/>
上之珍既而欲騁長途遂得榮參直講且甲之無故或<lb/>
<pb n="KR4h0022_WYG_551-8a"/>
至損傷丁以有功理宜褒進免科已從寛宥合賞湏即<lb/>
告知職司既在専經何得更邀他伎判放之筆詎曉通<lb/>
途告濫之詞未為髙見<lb/>
　　　男加布首判<lb/>
得王甲散官八品有男將加布其首筮於堂<lb/>
　　　縣宰倉漏判<lb/>
又尹乙掌縣倉漏三所斷徴銅自解職仰正斷<lb/>
　　　對　　　　　　　　　　　魯唐客<lb/>
<pb n="KR4h0022_WYG_551-8b"/>
王甲迹厠九流榮參散冗尹乙聲髙百里任摠絃歌玉<lb/>
樹光庭早襲夣熊之慶銅章列位未洽烹鮮之術禮經<lb/>
攸設存乎冠昏人天所頼在於倉儲緇布有序三加之<lb/>
義式陳禮節其興千箱之積斯在過庭之訓教子未虧<lb/>
於義方作宰之規為政殊乖於慎宻矧茲卜筮廼撰良<lb/>
辰惟彼盖藏旋聞弊漏於堂則有虧明禮堕職則湏按<lb/>
常刑稽以三千詳諸五聽阼醮陳其升降深謂合冝龜<lb/>
玉毁於櫝中誰執其咎在禮無失於法有違存以威儀<lb/>
<pb n="KR4h0022_WYG_551-9a"/>
同仲尼之好禮輙求解職異淵<hi>唐諱</hi>明之去官加布未爽<lb/>
於前聞罰銅請依於州斷<lb/>
　　　私取行馬判<lb/>
得暨師私取行馬以㸑為主司所擒獲<lb/>
　　　鸚爵享禰判<lb/>
又乙弗鸚鵡爵不更享禰以翰音或告禮薄並仰處分<lb/>
　　　對　　　　　　　　　　　邾象錢<lb/>
行馬申儀事章恒典翰音致享理煥經書為法藉於隄<lb/>
<pb n="KR4h0022_WYG_551-9b"/>
防設禮光於昭穆暨將入㸑有異鳳琴之鳴乙制不更<lb/>
遂舉鸚杯之禮但關梁禁遏本防内外之姦黍稷粢盛<lb/>
彌益室家之道私取既無陳請已犯嚴科薄禮即欲告<lb/>
言恐傷孟浪主司擒獲誠曰奉公乙弗所違理宜窮詰<lb/>
且法不違貴必行之命攸申禮不下庶輕重之端宜審<lb/>
竊尋名姓莫辨髙卑請更參詳然後科結庶使兩曹義<lb/>
獄罷雙璧之堅疑比寺平刑絶百金之奸利<lb/>
　　　函人所掌判<lb/>
<pb n="KR4h0022_WYG_551-10a"/>
函人所掌不利欲告鎔範非工<lb/>
　　　張侯下綱判<lb/>
又丙張侯下綱不及地式<lb/>
　　　對　　　　　　　　　　　楊　頥<lb/>
建侯行師豫順以動弦木羽蒿睽威以作數我軍實昭<lb/>
彼文章犀兕允著其夀年熊虎<hi>唐諱</hi>方異其班飾則考工<lb/>
有職梓人不替五等差數三屬分明實戎律之所先誠<lb/>
保大之攸急聿冝精其鎔範最彼弛張對夫子之和容<lb/>
<pb n="KR4h0022_WYG_551-10b"/>
拒養由之徹箭且賔人實貫昧我通規函人之仁愆乎<lb/>
所掌是以綱不及地將和容之未足而或告非工處常<lb/>
刑而誰捨聖澤遐凑皇明幽燭射以觀士武以備文中<lb/>
罕主皮賔有書於揖譲作而不利人無取於能函昔<hi>疑作</hi>
<hi>晉</hi>陽之美既虧矍相之儀何覩請徴非道方寘嚴刑<lb/>
　　　結交四騎判<lb/>
南郡𤣥栖好黄老通徳結交四騎所由以為非宜<lb/>
　　　獲豹不賞判<lb/>
<pb n="KR4h0022_WYG_551-11a"/>
又捕鳥鼠獲𤣥豹訴不酬賞<lb/>
　　　對<lb/>
乗軺持斧漢家有直指之使鳥獸草木舜典標山澤之<lb/>
官考行議能以先清舉選徒校獵自符月令抱甕矯俗<lb/>
已見<hi>一作是</hi>褒升徒搏異物不聞加賞假漢廷之跡猶或<lb/>
心勞越周家之雄乃聞手格州科妄罪湏正本條使稱<lb/>
違式未詳其事<lb/>
　　　被髮禱斗判<lb/>
<pb n="KR4h0022_WYG_551-11b"/>
甲被髮禱于北斗乙告其詛云侯家恐盗<lb/>
　　　學盤盂書判<lb/>
又丁學盤盂書庚相為引重後遂舉行其罪或止之甲<lb/>
云以此報徳<lb/>
　　　對<lb/>
律防姦慝書垂勸誡有犯無赦徳懋必彰載以王條藏<lb/>
之金匱使邪妄知禁忠義有憑至如北斗星象東臺秘<lb/>
績匪遇<hi>疑</hi>庶之所規祈實詞儒之所探練甲被髮以滛<lb/>
<pb n="KR4h0022_WYG_551-12a"/>
禱丁伏膺以獵精乙擿詛以明辜庚引重以旌譽詰理<lb/>
則事<hi>一作志</hi>窮討賊原心則情在崇儒證漢代之浮訛荐<lb/>
彰其蠧習殷時之典訓載穆其方且祝詛星厯刑莫重<lb/>
焉銘頌盤盂道亦斯在息夫妄惑其術昔時已滅其身<lb/>
李尤刋緝其詞後世亦髙其㫖曲而不離請標舋於詳<lb/>
刑婉而且徵<hi>疑作㣲</hi>聞舉罪以酬徳乙之所訴請寘金科<lb/>
或人止之恐昧前典<lb/>
　<lb/>
<pb n="KR4h0022_WYG_551-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百五十二<lb/>
</p>
<p>
</p>
  </div>
</body>
</text>
</TEI>
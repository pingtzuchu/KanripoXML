<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二十七</head>
    <p>
<pb n="KR4h0022_WYG_027-1a"/>
欽定四庫全書<lb/>
　文苑英華巻二十七　　　宋　李昉等　編<lb/>
　地類三<lb/>
　　小山賦一首　　　奉和御製小山賦一首<lb/>
　　掖庭山賦一首　　西嶽望幸賦一首<lb/>
　　　小山賦　　　　　　　　　唐太宗<hi>見初學記</hi>
何四序之交運轉三陽之暮時風辭暄而入暑樹替錦<lb/>
而成帷想蓬瀛兮靡覿望崑閬兮難期抗微山於綺砌<lb/>
<pb n="KR4h0022_WYG_027-1b"/>
横促嶺於丹墀啓一圍而建址崇數尺以成岯既無秀<lb/>
峙之勢本乏雲霞之資承墜宇之殘露挂低空之斷絲<lb/>
爾乃參差絶巘葳紆短逕風暫下而将飄煙纔髙而不<lb/>
暝寸中孤嶂連還斷尺裏重巒欹復正岫帶栁而合雙<lb/>
眉石澄流兮分兩鏡爾其移芳植秀擢幹抽<hi>一作芟</hi>莖松<lb/>
新翠薄桂小丹輕細影雜兮俱亂弱勢交兮共縈纔有<lb/>
力以勝蝶本無心而引鸎半葉舒而巖暗一花散而峯<lb/>
明何纎微之同景亦卑細以相成於是換浮歡於沉思<lb/>
<pb n="KR4h0022_WYG_027-2a"/>
賞輕仁<hi>當作隂</hi>於勝地俯蟻垤而有餘仰終南而多愧非<lb/>
為固於九折庶無虧於一簣聊夕翫而朝臨足攄懐而<lb/>
蕩志<lb/>
　　　奉和御製小山賦　　　　充容徐氏<lb/>
惟聖皇之馭㝢鍳敗徳於前規裁廣知以従狭抑髙心<lb/>
而就卑懼逸情之有泰欣靜慮於無為于時季春移序<lb/>
初光入暑露溽池臺烟霏林籞睿情悒以無歡懐仁智<lb/>
而延佇思寓賞以登臨非騁麗於茅宇殊華嶽之削成<lb/>
<pb n="KR4h0022_WYG_027-2b"/>
異羅浮之移所爾其表翫宸衷故作離宫含仁自下帶<lb/>
嶮非崇分上林之卉木㸃重巒之翠紅葉新抽而不樹<lb/>
花散植而無藂雜當忩之帯栁交約砌之珪桐纎塵集<lb/>
兮朝嶺峻宵露晞兮夕澗空影促圓峯三寸日聲低疊<lb/>
嶂一尋風風輕兮拂蘭蕙日斜兮䕃階砌蝶留粉於巖<lb/>
端蜂尋香於嶺際草臨波而側影石瑩流而倒勢雖蓬<lb/>
瀛之藴竒故未㽞於神睇彼崑閬之穪美詎有述於天<lb/>
製豈若數簣之形託於掖<hi>一作彤</hi>庭俯依丹檻仰昧<hi>疑作映</hi>
<pb n="KR4h0022_WYG_027-3a"/>
朱楹恥巖崖之鄙薄荷眺瞩之恩榮期保終於一國奉<lb/>
天睠於千齡<lb/>
　　　掖庭山賦<hi>應詔</hi>　　　　　　許敬宗<lb/>
覧先哲之英華逰舊典之塲圃善逾逺而斯應徳既昭<lb/>
而必溥見漢屏於睢陽驗周藩於有魯表商丘而作鎮<lb/>
規楚室而興宇亦何代其無人諒吾王之邁古於是命<lb/>
世作弼含章挺英允文允武惟誠惟明聼甘棠之暇隟<lb/>
想叢桂之幽情瞰浮雲而志逺瑩寒井而神清乃命僕<lb/>
<pb n="KR4h0022_WYG_027-3b"/>
夫整駕山隅勝<hi>一作騰</hi>鳴笳於通谷擁飛盖於髙衢逍遥<lb/>
仁智之境放曠道徳之區造中天而式宴陵倒景而為<lb/>
娱星懸珠網日對金鋪雲承綺棟霓縈繡櫨既而近瞩<lb/>
玲瓏逺眺溟濛隔翠微而半顯厯丹穴而纔通等玉京<lb/>
之仙化侔銀闕之神功于時百卉敷榮六合清朗霞澹<lb/>
水而川媚風飄林而澗響聳絶壁之千尋挂懸流之萬<lb/>
丈蔽日月而孤峙吐雲霓而秀上循折坂而邅廻躡危<lb/>
嶠而来往鑿離暉於石鏡法瑞露於雲掌爾其花藥芬<lb/>
<pb n="KR4h0022_WYG_027-4a"/>
披蹊徑參差舒英冒渚擢幹臨崖乍莽蒼而横植忽葑<lb/>
茸而倒垂扇晨飇而裊裊含宿霧而猗猗䕃町疃之毛<lb/>
羣哢間闗之羽族或相賀於甍棟或競馳於原陸駒食<lb/>
藿而馴塲鶯含桃而出谷徳澤加於飛走榮光周於草<lb/>
木日云暮時稍䦨暢神襟而體物紀盛跡以濡翰發詞<lb/>
林之華藻㵼筆海之波瀾命小臣而並作賦大雅而承<lb/>
歡辭曰芳園兮欝欝髙岫兮峩峩君王兮逰豫軒葢兮<lb/>
經過花同林兮異彩鳥各囀兮相和野獸鳴兮應鍾石<lb/>
<pb n="KR4h0022_WYG_027-4b"/>
山英開兮間綺羅侍荆臺之入夢舞洛汭之陵波懸清<lb/>
暉於日月同眉夀於山河<lb/>
　　　西嶽望幸賦　　　　　　　閻随侯<lb/>
壮哉太華兮為金方之鎮削成四面壁立千仭勢阨河<lb/>
闗兮横地以傑出氣雄宇宙兮極天而増峻䟽鑿則禹<lb/>
封崇則舜厯選列辟咸五載而一廵於昭有唐曷不登<lb/>
以肆覲我聖君之開元一十八載威靈限乎無外至徳<lb/>
與日月齊明寳位與乾坤比大鴻澤洋溢湛恩滂沛萬<lb/>
<pb n="KR4h0022_WYG_027-5a"/>
國同於文軌百蠻襲於冠帯河海清夷風雲昭泰鬼神<lb/>
奔走而奉職玉帛梯航而入㑹蕩蕩乎巍巍乎誠聖人<lb/>
之神用也美不可得而稱載至若祖武宗文之業觀風<lb/>
問俗之勤舉由禮兮動為仁禔百福兮延羣神無文之<lb/>
典咸秩中和之政惟醇邦國之鴻徽克播帝王之盛事<lb/>
畢陳若乃詩書禮義之府禮樂典章之則設金馬石渠<lb/>
之署修成均崇文之職坐公卿以論道養更老而崇徳<lb/>
詢善而當宁委裘禮賢而日旰忘食振木鐸而施令正<lb/>
<pb n="KR4h0022_WYG_027-5b"/>
銅儀而御極歌舞盡盛徳之容聲眀彰具物之飾此聖<lb/>
人之文教也先王剡木為矢弦木為弧所以修戎噐戒<lb/>
不虞於是簡車徒誓将帥百官象物而動軍政不戒而<lb/>
備重之以三令五申示之以戎昭果毅正卒伍駢部位<lb/>
鵝鸛魚麗兮鴈行鱗次鳴笳疊皷兮隠天動地自朝及<lb/>
野兮千乗萬騎谷轉山移兮天旋雲被赫赫震震耀武<lb/>
中原兮将除害以興利因農隙而講武事羗夷覩之以<lb/>
奪魄蠻狄聞之以挫氣雖商湯有景亳之命方此以知<lb/>
<pb n="KR4h0022_WYG_027-6a"/>
慙周成有岐陽之蒐比茲而多愧然後班師旅行慶賜<lb/>
穆穆煌煌焉舍爵策勲而飲至此聖人之武功也太原<lb/>
唘聖誕受駿命傳萬代兮本枝盛上黨興王休有烈光<lb/>
應大横兮天業昌漢髙不忘於豐沛光武本起於南陽<lb/>
故踰孟門越太行鏟危磴夷髙岡馬無泛駕兮鑾珮鏘<lb/>
鏘車靡摧輪兮和鈴鉠鉠紛曶霍以電邁震隠轔以軍<lb/>
装坌入乎舊宫之皇皇思宗祖之艱難詠潜龍於沂康<lb/>
出徳教兮修國章問老病兮勸農桑豈徒率子弟以佐<lb/>
<pb n="KR4h0022_WYG_027-6b"/>
酒歌大風而還鄉此聖人之廵狩<hi>一作省</hi>也古者為髙必<lb/>
因丘陵為下必因川澤去舂陵之天邸望䑓駘之星陌<lb/>
黄軒訪道乃逍遥於廣成丹陵出逰還悵望於姑射踐<lb/>
唐人之舊壤遵漢家之餘迹祠后土於汾隂盛禮容於<lb/>
瑶席既而泰折唘方壇闢有潔在盛有牲在滌奏咸池<lb/>
兮羅金石欽瘞繒兮埋玉璧幽髣髴兮地祗格電輝輝<lb/>
兮神光赫時展豫兮羣瑞臻紛景福兮随吾君黄龍降<lb/>
兮應景運寳鼎見兮冩龍文整樓船兮濟横汾縦歡樂<lb/>
<pb n="KR4h0022_WYG_027-7a"/>
兮歌白雲此聖人之報地也禮行於郊百神受職焉禮<lb/>
行於社百貨可極焉既即隂以報地遂就陽而禮天因<lb/>
吉土厯廣㕓跨周服掩秦田萬乗星陳出直城之郊外<lb/>
八方雲㑹就京兆之天邉騎雜沓車駢闐赫赫奕奕而<lb/>
燭川以届乎圓丘之前於是牲用特酒尚𤣥樂以雲門<lb/>
是重禮以蒼玉為先推髙祖以作配五精率而来旋逹<lb/>
上下合腥羶設柴燎致高煙上帝降監兮享明徳子子<lb/>
孫孫兮萬億年此聖人之禮天也王者受命必升中以<lb/>
<pb n="KR4h0022_WYG_027-7b"/>
因名山告成功而紀厥美四時以春方首事五嶽以岱<lb/>
宗為始無懐以降七十有餘管仲所詳十二而已我皇<lb/>
承先王正統繼列聖遐軌幽眀恊同靈物蕃祉故天不<lb/>
愛其寳地不愛其珍卿雲爛漫而動色醴泉湧溢而流<lb/>
津莫赤匪狐九尾而自擾莫黒匪烏三趾而来馴况復<lb/>
西鶼比翼東鰈呈鱗秬黍生於鄗址苞茅出於江濵一<lb/>
莖九穂之禾備粢盛而競發雙骼<hi>一作輅</hi>共觝<hi>一作抵</hi>之獸<lb/>
供犧牲而自臻可不謂然乎我皇雖以地平天清時和<lb/>
<pb n="KR4h0022_WYG_027-8a"/>
嵗貞欲行封禪之事猶執謙撝之情則有冠冕列辟搢<lb/>
紳諸生互陳嘉頌爭獻懇誠候属車之塵者率土皆是<lb/>
請闕廷之下者靡日不盈於是備法駕順卜征襲時服<lb/>
肅天行河洛之人尚觀於後乗鄒魯之地已識其前旌<lb/>
水湛千年之色山呼萬嵗之聲常龍之峯帝鄉之白雲<lb/>
遥接金雞之岫長安之曉日再明所以登封降禪所以<lb/>
騰鴻飛英既刻石以頌美亦泥金而告成信四三皇而<lb/>
六五帝曽何周漢之足名然後審度量正權衡咨嶽牧<lb/>
<pb n="KR4h0022_WYG_027-8b"/>
問黎甿人荷復除之恵家索牛酒之榮此聖人之東封<lb/>
也宗廟所以本仁祭祀所以尊祖馨香寕止於黍稷備<lb/>
物必該於水土故醴醆在堂粢醍在户歌采茨肆夏之<lb/>
節奏文始五行之舞有来斯雍助我明主祝嘏辭説豈<lb/>
云虚取宜其時和人豐而神降之佑也故所以靈芝秀<lb/>
祥飇興月毳下膏露凝奉先帝而追孝遂加敬於園陵<lb/>
此聖人之致孝也倬彼靈嶽傑出秦畿豁為巨防壮我<lb/>
皇威雖國家盛徳之無垠固先王設險而可依雄天府<lb/>
<pb n="KR4h0022_WYG_027-9a"/>
以岌岌符聖夀而巍巍萬物生華禀少隂之精粹五星<lb/>
分緯融太白之光輝俯壓黄壤上干翠微矧靈異之所<lb/>
蓄乃神仙之所歸實五鎮之為首諒羣山之所稀且夫<lb/>
西嶽之為鎮也大焉西方之為義也多矣其色也白白<lb/>
為五色之質其音也商商為五音之紀其味也辛辛為<lb/>
五味之和其行也金金為五行之始帝則少皥居神位<lb/>
則蓐收在祀嵗時有揫歛之功瓌寳多金石之美然所<lb/>
以能恊我大君之眀命永作固而配天髙峙也徒觀其<lb/>
<pb n="KR4h0022_WYG_027-9b"/>
交錯糺紛之勢盤礴峻秀之形嵒<hi>一作磊</hi>崿巘嶬停停熒<lb/>
熒紛刻峭其若削洞㟏岈以杳冥樹色凝黛天光結青<lb/>
暗谷<graphic n="KR1895" url="https://raw.githubusercontent.com/kanripo/KR-Gaiji/master/images/KR1895.png" mimeType="image/png"/>嵺而蔵胚渾之氣幽嵒晱暘兮化神仙之靈中<lb/>
融寒暑下聞雷霆南澗載陽而北澗停雪西峯見日而<lb/>
東峯見星偉哉靈造上峩穹昊憑之者永安涉之者難<lb/>
老疊嶂重巒互稠沓千巖萬壑相縈抱其虚谷也數行<lb/>
發地縁茂松其峻壁也百仞懸崖不生草夫崑閬峙於<lb/>
方外蓬瀛傑於海島皆𤣥聖之所逰非化人之可保豈<lb/>
<pb n="KR4h0022_WYG_027-10a"/>
若茲嶽俯臨京鎬上有明星玉女峯下有長安洛陽道<lb/>
作鎮并崇於雍豫靈祠化傳於洒掃雖則祀典逺更於<lb/>
百王都未若祚我唐之夀考矣然則神其聪眀正直而<lb/>
一既徳則斯輔知信不可失徃嵗垂天文運宸筆勒琬<lb/>
琰崇望秩云待予安民治國然後徐思其事懿夫俗阜<lb/>
時康今也正惟其日故可揚鴻徽而騰茂實奚不指河<lb/>
潼而嚴警蹕也又欲大康兆人兮嶽翼化淳四海兮嶽<lb/>
布冲和無疵厲兮嶽奨定禮樂諧神人兮嶽聼今萬邦<lb/>
<pb n="KR4h0022_WYG_027-10b"/>
胥悦四海肅清禮交樂舉人和政<hi>二世犯諱</hi>平豈猶茲嶽之<lb/>
所致實惟我后之眀眀又曰斯嶽降神生此多士則庶<lb/>
績咸若百工允釐河東地近領袖既得乎裴公圯上神<lb/>
人帷幄復歸於張氏况業固盤石城維宗子以為肺腑<lb/>
之親更任股肱之理惟邦是翰諒在乎此生甫及申豈<lb/>
惟於彼况乎聖徳幽運通天𤣥<hi>一作至</hi>精山靈附化而開<lb/>
石蹊路非人而自成舊日隘途将帝道而俱泰従来絶<lb/>
險與太階而共平非我后至聖之所感豈能使造化之<lb/>
<pb n="KR4h0022_WYG_027-11a"/>
力冄呈至乃紫闕東臨黄河北注嘉氣通於郊野休光<lb/>
被於草木桃林之野佇天馬而来逰蓮花之峯翼華葢<lb/>
而髙度昔禹禪吳㑹穆幸崑丘既江山勞止徒轍跡空<lb/>
㽞豈如是嶽不逺皇州何云嵗時展狩信亦朝夕可逰<lb/>
今左馮郡縣萬方黎獻僉曰吾王不逰吾何以休吾王<lb/>
不豫吾何以助咸傾想於班瑞之辰属望幸於肆朝之<lb/>
處國家頻成大禮天下大和豐穰嵗積符瑞日多聖人<lb/>
雖欲行謙光遜讓之禮其如天意人欲何其如鬼神符<lb/>
<pb n="KR4h0022_WYG_027-11b"/>
命何誠可備西封之盛儀採東廵之舊制順三秋之仲<lb/>
月升二華而展祭巨靈贔屭願髙掌以扶輪仙廟虚佇<lb/>
欲睟容而警衛尋可封十狀之美盡遥陟七梯之勢命<lb/>
茲毛女執左纛而先驅策彼茅龍随六馬而髙逝坐金<lb/>
機於雲表題玉冊於巖際象榻與瑶壇共華石皷将天<lb/>
聲俱厲如是則鴻猷振於萬古盛烈光於千帝然後臨<lb/>
大河而沉璧更秩於百靈睠東洛以廻鑾永延於億嵗<lb/>
已而歸格藝祖道洽華胥更崇太室之事復率東岱之<lb/>
<pb n="KR4h0022_WYG_027-12a"/>
初遂就恒山而展禮望衡嶠而移車聖主功成永穆羲<lb/>
皇之化小臣多幸敢獻登封之書<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_027-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二十七<lb/>
</p>
<p>
</p>
  </div>
</body>
</text>
</TEI>
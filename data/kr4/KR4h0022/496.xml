<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百九十六</head>
    <p>
<pb n="KR4h0022_WYG_496-1a"/>
欽定四庫全書<lb/>
　文苑英華巻四百九十六　宋　李昉等　編<lb/>
　政化<lb/>
　　政理一道　　　　　　政必成化必至一道<lb/>
　　不勞而理一道　　　　風化澆樸一道<lb/>
　　致和平復雍熈一道　　號令一道<lb/>
　　逹聰明致理化一道　　决壅蔽一道<lb/>
　　去盗賊一道　　議赦一道　　典章禁令一道<lb/>
<pb n="KR4h0022_WYG_496-1b"/>
　　　政理<hi>見四百八十三巻題作賢良方正䇿</hi>　　　吳師道<lb/>
　　　政必成化必至<hi>在敬始慎終</hi>　　　白居易<lb/>
問先王之教布在方册事雖易舉政則難成豈文之空<lb/>
垂將行之未至思臻其極佇質所疑<lb/>
　　<hi>此巻並於白居易集凖備制科七十五門中摘取十篇其問荅皆居易擬作</hi>
　　　對<lb/>
對夫欲使政必成化必至者無他焉在陛下敬始慎終<lb/>
之所致耳臣聞先王之訓不徒言也先王之教不虚行<lb/>
<pb n="KR4h0022_WYG_496-2a"/>
也淺行之則小理深行之則大和淺深大小之應其由<lb/>
影響矣然則天下至廣王化至大増减損益難見其形<lb/>
是以政之損者雖不見其日損必有時而亂也教之益<lb/>
者雖不見其日益必有時而理也陛下但推其誠勤其<lb/>
政敬其始慎其終日用而不知自臻其極此先王終日<lb/>
所務者也終日所行者也不可月㑹其教化之淺深嵗<lb/>
計其風俗之厚薄焉臣又聞易曰聖人乆於其道而天<lb/>
下化成詩曰靡不有初鮮克有終此言王者之教<hi>當作政</hi>
<pb n="KR4h0022_WYG_496-2b"/>
待乆而成也王者之化待終而至也陛下誠而乆之敬<lb/>
而終之<hi>八字集作誠能乆而終之</hi>則何慮政不成而化不至乎<lb/>
　　　不勞而理<hi>在順人心立教</hi>
問方今勤恤憂勞夙夜不怠而政教猶缺懲勸未行何<lb/>
則上古之君無為而理令不嚴而肅教不勞而成何施<lb/>
何為得至於此<lb/>
　　　對<lb/>
對臣請以三五之道言之臣聞三王之為君也無常心<lb/>
<pb n="KR4h0022_WYG_496-3a"/>
以天下之心為心五帝之為君也無常欲以百姓之欲<lb/>
為欲順其心以出令則不嚴而理因其欲以設教則不<lb/>
勞而成故風號無聞而人從刑賞不施而人服三五所<lb/>
以無為而天下理者由此道也後代反是故不及者逺<lb/>
焉臣請以三代已後之事言之臣聞後代之天下三五<lb/>
之天下也後代之人三五之人也後代之位三五之位<lb/>
也居其位得其人有其天下而不及三五者何哉臣竊<lb/>
驚怪之然亦粗知其由矣豈不以已心為心抑天下以<lb/>
<pb n="KR4h0022_WYG_496-3b"/>
奉一人之心也以已欲為欲咈百姓以從一人之欲也<lb/>
茍或心與道未合政與欲並行得失交争利害相半如<lb/>
此則雖宵衣旰食勞體厲精纔可以致小康不足以𢎞<lb/>
大道故出令而吏或犯設教而人敢違刑雖明而寡懲<lb/>
賞雖厚而鮮勸此由舍人而從已是以勤多而功少也<lb/>
伏惟陛下去彼取此執古御今以三五之心為心則政<lb/>
教何憂乎不洽以億兆之欲為欲則懲勸何畏乎不行<lb/>
政教洽則不殷憂而四海寧懲勸行則不勤勞而萬人<lb/>
<pb n="KR4h0022_WYG_496-4a"/>
化此由舍已而從衆是以事半而功倍也臣又聞太宗<lb/>
文皇帝嘗曰朕雖不及古然以百姓心為心臣以為致<lb/>
貞觀之理者由斯一言始也<hi>集作矣</hi>伏願陛下從而鑑之<lb/>
嗣而行之則天下幸甚天下幸甚<lb/>
　　　風化澆樸<hi>由教不由時</hi>
問甿俗之理亂風俗之盛衰何乃得於往而失於来薄<lb/>
於今而厚於古或曰興替之道執於<hi>集作在</hi>君臣又云澆<lb/>
樸之風繫於時代二說相反其誰可從<lb/>
<pb n="KR4h0022_WYG_496-4b"/>
　　　對<lb/>
臣聞代之澆漓人之樸略由上而不由下在教而不在<lb/>
時盖政之臧否定於中則俗之厚薄應於外也何以驗<lb/>
覈伏請以周秦已降之事言之臣聞周室寖衰君臣陵<lb/>
替蠶食𤓰割分為戰國秦氏得之以暴易亂曽未旋踵<lb/>
同歸覆亡炎漢勃興奄有四海僅能除害未暇化人迨<lb/>
於文帝景帝勤<hi>集作始</hi>思理道躬行慈儉人用富安禮讓<lb/>
自興刑罰不試升平之美隣於成康載在漢書陛下熟<lb/>
<pb n="KR4h0022_WYG_496-5a"/>
聞之矣降及魏晉迄於梁隋䘮亂𢎞多殆不足數我高<lb/>
祖始造<hi>集作建</hi>區夏未遑緝熈迨于太宗𤣥宗抱聖神文<lb/>
武之姿用房杜姚宋之佐謀猷啓沃無怠於心徳澤施<lb/>
行不遺於物所以刑措而百姓欣戴兵偃而萬方恱隨<lb/>
近無不安逺無不服雖成康文景無以尚之載在國史<lb/>
陛下熟知之矣然則周秦之亂極矣及文景繼出而昌<lb/>
運随焉梁隋之弊甚矣及二宗嗣興而王道融焉若謂<lb/>
天地生成之徳漸衰國家君臣之道漸䘮則當日甚一<lb/>
<pb n="KR4h0022_WYG_496-5b"/>
日代甚一代不應衰而復盛澆而復和必不爾者何乃<lb/>
清平樸素之風薄於周秦之交而復厚於文景之代耶<lb/>
順成和動之俗喪於梁隋之際而獨興於貞觀開元之<lb/>
年耶由斯言之不在時矣故魏徵有云若言人漸澆訛<lb/>
不反質朴至今應為鬼魅寧可復得而敎化耶斯言至<lb/>
矣故太宗嘉之臣又按禮記曰教者人之寒暑也事者<lb/>
人之風雨也此言萬人之從王化如百穀之委嵗功也<lb/>
若寒暑以時則禾黍登而菽麥熟若風雨不節則稂莠<lb/>
<pb n="KR4h0022_WYG_496-6a"/>
殖而秕稗生也故教化優深則廉讓興而仁義作刑政<lb/>
偷薄則訛偽起而姦宄臻雖百穀在地成之者天也雖<lb/>
萬人在下化之者上也必欲以凉徳弊政嚴令繁刑而<lb/>
求仁義行姦宄息亦猶飄風暴雨愆陽伏陰而望禾黍<lb/>
豊稂莠死其不可也亦甚明矣故曰堯舜率天下以義<lb/>
比屋可封桀紂率天下以暴比屋可戮斯則由上在教<lb/>
之明驗也伏惟聖心無疑焉<lb/>
　　　致和平復雍熈<hi>在念今而思古也</hi>
<pb n="KR4h0022_WYG_496-6b"/>
問今欲感人心於和平致王化於樸厚何思何念得至<lb/>
於斯<lb/>
　　　對<lb/>
對臣聞政不念今則人心不能交感道不思古則王化<lb/>
不能流行將欲感人心於和平則在乎念今而已伏惟<lb/>
陛下知人安之至難也則念去煩擾之吏愛人命之至<lb/>
重也則念黜苛酷之官恤人力之易罷也則念省修葺<lb/>
之勞憂人財之易匱也則念减服御之費懼人之有餒<lb/>
<pb n="KR4h0022_WYG_496-7a"/>
也則念薄麥禾之税畏人之有寒也則念輕布帛之征<lb/>
慮人之有愁苦也則念節聲樂之娱恐人之有怨曠也<lb/>
則念損嬪嬙之數故念之又念之則人心交感矣感之<lb/>
又感之則天下和平矣將欲致王化於雍熈則在乎思<lb/>
古而已伏惟陛下仰羲軒之道也則思興利而除害侔<lb/>
唐虞之聖也則思明目而逹聪師夏禹之徳也則思泣<lb/>
辜而恤人法殷湯之仁也則思祝網而愛物鍳漢之盛<lb/>
也則思罷露䑓而海内流化觀周之興也則思塟枯骨<lb/>
<pb n="KR4h0022_WYG_496-7b"/>
而天下歸心𢎞貞觀之理也則思聞房魏之讜議以致<lb/>
升平嗣開元之政也則思得姚宋之嘉謀而臻富夀故<lb/>
思之又思之則王化<hi>一作澤</hi>流行矣行之又行之則天下<lb/>
雍熈矣<lb/>
　　　號令<hi>令一則行推誠則化</hi>
問號令者所以齊其俗一其心故聖王重之慎之然則<lb/>
號<hi>集無號字</hi>令既出而俗猶未齊者其故安在令既下<hi>集作行</hi>
而心猶未一者其失安歸欲使下令如風行出言如響<lb/>
<pb n="KR4h0022_WYG_496-8a"/>
應導之而人知勸防之而人不踰將致於斯豈無其要<lb/>
　　　對<lb/>
對臣聞王者發號施令所以齊其俗一其心俗齊則和<lb/>
心一則固人於是乎可任使也傳曰人心不同如其面<lb/>
焉故一人一心萬人萬心若不以令一之則人人之心<lb/>
各異矣於是積異以生疑積疑以生惑除亂莫先乎令<lb/>
者也故聖王重之然則令者出於一人加於百辟被於<lb/>
萬姓漸於四夷如風行如雨施有往而無返也其在周<lb/>
<pb n="KR4h0022_WYG_496-8b"/>
易渙汗之義言號令如汗渙然一出而不可復也故聖<lb/>
王慎之然則令既出而俗猶未齊者由令不一也不一<lb/>
者非獨朝出夕改晨行暮止也盖謹於始慢於終則不<lb/>
一也張於近弛於逺則不一也急於賤寛於貴則不一<lb/>
也行於疎廢於親則不一也且人之心猶不可以不一<lb/>
而理况君之令其可二三而行者乎然則令既一而天<lb/>
下之心猶未悦隨者由上之不能行於已推於誠者也<lb/>
凡下之從上也不從口之言從上之所好也不從力之<lb/>
<pb n="KR4h0022_WYG_496-9a"/>
制從上之所為也盖行諸已也誠則化諸人也速求諸已<lb/>
也至則感諸人也深若不推之扵誠雖三令五申而令不<lb/>
明也<hi>集作矣</hi>茍不行之扵已雖家至日見而人不信也<hi>集作矣</hi>
聖王知其如此故以禮自修以法自理慎其所好重其所<lb/>
為有諸已者而後求諸人責於下者必先禁扵上是以推<lb/>
之而往引之而來導之斯行禁之斯止使天下之人<hi>集作心</hi>
顒顒然唯望其令聴其言而已故言出則千里之外應如<lb/>
響令下則四海之内行如風故曰禁勝於身則令行扵人<lb/>
<pb n="KR4h0022_WYG_496-9b"/>
者矣又曰下令如流水之<hi>集作浚</hi>源盖謂是也如此則何<lb/>
慮乎海内之令不如身之使臂臂之使指者哉<lb/>
　　　問達聰明致理化<lb/>
　　　對<lb/>
夫欲達聪明致理化則在乎奉成式不必乎創新規也<lb/>
臣聞堯之所以神而化者聦明文思也舜之所以聖而<lb/>
理者明四目達四聰也盖古之理化皆由聰明出也自<lb/>
唐虞以降斯道寢衰秦漢以還斯道大喪上不以聰接<lb/>
<pb n="KR4h0022_WYG_496-10a"/>
下下不以明奉上聰明之道既阻於上下則訛偽之俗<lb/>
不得不流於内外也國家承百王已弊之風振千古未<lb/>
行之法於是始立匭使始加諌員始命待制官始設登<lb/>
聞皷故遺補之諌入則朝廷之得失所由知也匭使之<lb/>
職舉則天下之壅蔽所由通也待制之官進則衆臣之<lb/>
謀猷所由展也登聞之皷鳴則羣下之寃濫所由逹也<lb/>
此皆我烈祖所剏累聖所奉雖堯舜之道無以出焉故<lb/>
貞觀之太和開元之至理率由斯而馴致矣自貞元以<lb/>
<pb n="KR4h0022_WYG_496-10b"/>
来抗疏而諌者留而不行投書於匭者寝而不報待制<lb/>
之官經時而不見於一問登聞之皷終嵗而不聞於一<lb/>
聲臣恐衆臣之謀猷或未盡展朝廷之得失或未盡知<lb/>
壅蔽者有所未通寃濫者有所未逹今幸當陛下踐阼<lb/>
體元之始施令布和之初則宜申明舊章修<hi>集作條</hi>舉廢<lb/>
事使列聖之述作不墜陛下之聪明惟新以初為常今<lb/>
其時矣時不可失惟陛下措而行之則堯舜之化<hi>一作風</hi>
祖宗之理可得而致矣臣故曰逹聪明致理化在乎奉<lb/>
<pb n="KR4h0022_WYG_496-11a"/>
成式不必乎剏新規也<lb/>
　　　問决壅蔽<hi>在不使人知所欲</hi>
　　　對<lb/>
對臣聞國家之患患在於臣之壅蔽也壅蔽之由由生<lb/>
於君<hi>集作壅蔽之生生於君</hi>之好欲也盖欲見於此則壅生於彼<lb/>
壅生於彼則亂作其間歴代有之可略言耳昔秦二代<lb/>
好佞趙髙飾諂諛之言以壅之周厲好利榮夷公陳聚<lb/>
斂之計以壅之殷辛好音師涓作靡靡之樂以壅之周<lb/>
<pb n="KR4h0022_WYG_496-11b"/>
幽好色襃人納豔妻以壅之齊桓好味易牙蒸首子以<lb/>
壅之雖所好不同同歸於壅也<hi>集作矣</hi>所壅不同同歸於<lb/>
亂也故曰人君無見其意将為下餌盖謂此矣然則明<lb/>
王非無欲也非無壅也盖有欲則節之有壅則决之節<lb/>
之又節之以至於無欲也决之又决之以至於無壅也<lb/>
其所然者將在乎靜思其故動防其微故聞甘言則慮<lb/>
趙髙之諛進於側矣見厚利則慮榮夷公之計陳於前<lb/>
矣聽新聲則慮師涓之音誘於耳矣顧<graphic n="KR1904" url="https://raw.githubusercontent.com/kanripo/KR-Gaiji/master/images/KR1904.png" mimeType="image/png"/>色則慮襃氏<lb/>
<pb n="KR4h0022_WYG_496-12a"/>
之女感於目矣嘗異味則慮易牙之子入於口矣夫如<lb/>
是安得不晝夜慮之寤寐思之立則見其參於前行則<lb/>
想其隨於後自然兢兢業業日慎一日使左不知其所<lb/>
欲右不知其所好雖欲壅蔽其可得乎此明王節欲决<lb/>
壅之要道也<lb/>
　　　問去盗賊<hi>在舉徳選能安業厚生</hi>
　　　對<lb/>
對臣聞聖王之去盗賊也有二道焉始則舉有徳選有<lb/>
<pb n="KR4h0022_WYG_496-12b"/>
能使教化大行姦宄者去次又安其業厚其生使㢘耻<lb/>
大興貪暴者息故舜舉臯陶不仁者逺晉用士㑹盗奔<lb/>
于秦此舉徳選能之效也成康阜其俗禮譲興行文景<lb/>
富其人盗賊衰息此安業厚生之驗也由是觀之則俗<lb/>
之貪廉盗之有無繫於人之勞逸吏之賢否也方今科<lb/>
禁<hi>集作禁科</hi>雖嚴桴皷未靜<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>
                    <graphic n="KR1817" url="https://raw.githubusercontent.com/kanripo/KR-Gaiji/master/images/KR1817.png" mimeType="image/png"/>時聞於道路穿窬或縱於<lb/>
鄉閭無乃陛下之人有多窮困凍餒者乎無乃陛下之<lb/>
吏有非循良明白者乎伏惟陛下大推愛人之誠廣諭<lb/>
<pb n="KR4h0022_WYG_496-13a"/>
稱善之㫖厚其生業使俗知恥格舉其<hi>集作以</hi>賢徳使國<lb/>
無幸人自然㢘讓風行姦濫日息則重門罕聞於擊柝<lb/>
外户庶見於不扄者矣<lb/>
　　　問議赦<lb/>
　　　對<lb/>
對臣謹案書曰眚災肆赦又易曰雷雨作解君子以赦<lb/>
過宥罪斯則赦之不可廢也必矣管子曰赦者奔馬之<lb/>
委轡也不赦者痤疽之砭<hi>集作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>管子作礦</hi>石也又諺曰一歳<lb/>
<pb n="KR4h0022_WYG_496-13b"/>
再赦婦兒喑啞斯又赦之不可數也明矣然則赦之為<lb/>
用用必有時數既失之廢亦未為得也何者赦之為徳<lb/>
大矣為賊亦甚矣大凡王者踐阼改元之初一用之則<lb/>
為徳也居常致理之際數用之則為賊也故踐阼而無<lb/>
赦則布新之義缺而好生之徳廢矣居常而數赦則恵<lb/>
姦之路啓而召亂之門開矣由此而觀盖赦者可疎而<lb/>
不可數也可重而不可廢也用舍之要其在兹乎<lb/>
　　　典章禁令<lb/>
<pb n="KR4h0022_WYG_496-14a"/>
問子大夫才膺間出副我旁求宜當悉心靡有所隱其<lb/>
或典章有違於古禁令不便於今爾無面從予將親覽<lb/>
焉<hi>集無焉字</hi>
　　　對<lb/>
對臣伏以今之典章百王之典章也安有戾於古道者<lb/>
歟今之禁令列聖之禁令也安有乖於今<hi>集作昔</hi>時者歟<lb/>
但在乎奉與不奉行與不行耳陛下之念至此誠思理<lb/>
之心切好問之㫖深也此臣所以極千慮昧萬死而獻<lb/>
<pb n="KR4h0022_WYG_496-14b"/>
狂直者以副天心之萬一焉臣聞典章不能自舉待教<lb/>
令而舉教令不能自行待誠信而行今百王之典具存<lb/>
列聖之法明備而禁未甚止令未甚行者臣愚以為待<lb/>
陛下誠信以行之也<hi>三字集作將之</hi>昔宓賤行化徳及泉魚<hi>一作</hi>
<hi>夜漁</hi>非嚴刑所致也推其誠而已魯恭為理仁及春翟非<lb/>
猛政所驅也委其信而已今以陛下上聖之資仁恵之<lb/>
力令行禁止之勢萬萬於一邑一宰也何慮教不敷而<lb/>
化不洽乎臣又聞周公之理也周年而變三年而化五<lb/>
<pb n="KR4h0022_WYG_496-15a"/>
年而定陛下茍能勤教令以撫之推誠信以奉之則三<lb/>
年化成五年理定臣竊未以為遲矣伏惟陛下少垂意<lb/>
而行<hi>集作待</hi>焉<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_496-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷四百九十六<lb/>
</p>
<p>
</p>
  </div>
</body>
</text>
</TEI>
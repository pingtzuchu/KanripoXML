<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百三十三</head>
    <p>
<pb n="KR4h0022_WYG_133-1a"/>
欽定四庫全書<lb/>
　文苑英華巻一百三十三　宋　李昉等　編<lb/>
　鳥獸三<lb/>
　　古駿賦一首　　　呉坂馬賦一首<lb/>
　　驥服鹽車賦一首　却走馬賦一首<lb/>
　　相馬賦一首　　　萬年縣試金馬式賦一首<lb/>
　　銅馬賦一首　　　寗戚飯牛賦一首<lb/>
　　目無全牛賦一首<lb/>
<pb n="KR4h0022_WYG_133-1b"/>
　　　古駿賦　　　　　　　　　牛上士<lb/>
寒關月壯羽書南向虜馬秋肥朔兵犯障爟烽夜驚候<lb/>
馬相望雲横朔塞之前雪滿天山之上於是天子按劍<lb/>
将軍事邊雷驅甲卒直指幽燕風□□<hi>别本□作蓬</hi>而出海<lb/>
波漫漫而騰天當鴈門而北上薄龍沙而左旋既而漢<lb/>
虜齊兵三軍合陣虹旗篲掃鼔聲雷振奕奕熊羆森森<lb/>
鋒刃或左提而右拂乍一留而一進則有俠少驫眓<hi>上必</hi>
<hi>由下許聿切二字見呉都賦</hi>雄駒㨗疾耳若挿筩顱疑削出跼金鑣<lb/>
<pb n="KR4h0022_WYG_133-2a"/>
以弄影控鐵銜而齧膝始驂驔以舞風忽濩略而追日<lb/>
蒙具装擇組練雜然一徃鼔仆旗旋足不得摇目不得<lb/>
眄超騰絶壑走及奔箭疑隔漢之流星似披雲而出電<lb/>
左贒為之膽懾骨都為之頷戰飛奔肅肅恣意馳逐宛<lb/>
若逰龍行如驚鹿左右披靡東西徃復溝蹙漢以朱殷<lb/>
毛拂霜而蝟縮蕭條萬里顧盼翹陸横塞上以長嘶餘<lb/>
聲振于山谷况乃項籍英雄驅馳冠戎旗翻落日劍倚<lb/>
長虹惜良騅之不逝歌美人於帳中摧拔山之氣泄指<lb/>
<pb n="KR4h0022_WYG_133-2b"/>
烏江而路窮遂使畢㑹戰塲挑身鋒鏑人控馬以騰踊<lb/>
馬隨人而奮擊轉足生風籋塵無迹跳山超澗冐刃衝<lb/>
敵突圍則漢將奔波怒目則追軍辟易遭楚王之不利<lb/>
當壯年之虛擲也别有渥水龍媒朱旄逸才䨇瞳目<hi>疑作</hi>
<hi>日</hi>耀五色花開逢漢王之棄置跼呉坂<hi>前後竝用呉坂戰國䇿作虞坂</hi>
以徘徊思效技於金埒願追仙於玉臺懐玉臺兮傷逺<lb/>
道朝朝暮暮銜枯草千金買骨君儻知百萬交錢猶未<lb/>
老垂两耳兮伏鹽車倚䨇輈兮慙蹇驢絆權竒而不用<lb/>
<pb n="KR4h0022_WYG_133-3a"/>
空倜儻其焉如<lb/>
　　　呉坂馬賦<hi>以下覩泥驥廻知貴駒為韻</hi>　　謝　觀<lb/>
呉坂之馬兮駿且竒伊孫陽兮不知伏櫪而誰憐拘絆<lb/>
<hi>疑</hi>倚輈而但見清羸兩耳長垂不斷於嘶風噴月四蹄<lb/>
可式<hi>一作試</hi>何愁於玉勒金覊當其初出渥洼孰分駑驥<lb/>
雖白日之可逐曷青雲之自致頓銜驤首逢人兮不鳴<lb/>
强鳴弄影超羣知已兮未至須至嗟乎全無芻粟半卧<lb/>
沙泥况精靈之粗有亦毛骨以非低金埒行時儻㧞風<lb/>
<pb n="KR4h0022_WYG_133-3b"/>
塵之跡玉鞭垂處願親桃李之蹊於是将躍未騰欲眞<lb/>
尚假徘徊龍廐之側踡跼鹽車之下良時易失常憐過<lb/>
隙之光朗鑒難逢多是迷途之者善相爰來精神陡<hi>一作</hi>
<hi>斗</hi>廻奮迅而蝟毛俱聳嘶鳴而星眼俄開舊皁云辭歩<lb/>
歩而風雲借便長衢一去行行而珂珮相催曩夕猶賤<lb/>
凌晨已貴羣心愓愓以暗伏衆口喧喧而相謂乍同曲<lb/>
突收将宫徴之音又似豐城指出斗牛之氣蓋非斯人<lb/>
無以辨龍駒非斯馬無以動寰區固二者之㝠契播一<lb/>
<pb n="KR4h0022_WYG_133-4a"/>
時之令圖馬兮雖遇新知還因舊主儻一頋之未替必<lb/>
載馳而可覩更有瑶池方外之程願著鞭於造父<lb/>
　　　驥伏鹽車賦　　　　　　　闕　名<lb/>
有驥子兮維之朽索服鹽車兮困于絶漠将發憤於一<lb/>
哀遂求知於伯樂由是騰健歩奮竒毛連嘶自若驤首<lb/>
彌高負調鼎之資空慙引重持向人之意終願代勞當<lb/>
其迢遰燕郊蒼茫呉坂悲東道之莫及念北風之將晩<lb/>
既同跼蹐載馳之用靡分倘遇知音千里之期何逺寧<lb/>
<pb n="KR4h0022_WYG_133-4b"/>
曳輪之是辱恐負軏之非名飲齕雖憐其垂耳鞭驅奚<lb/>
敢以抗衡是使𤣥黄莫遇<hi>一作喻</hi>欵段無營汗血匪難一<lb/>
日有祈於用力求人未易三年何恨於不鳴今也勞役<lb/>
薦臻髙名斯矚将激昻以待頋願奔馳而徇欲重伸羸<lb/>
氣自殊覂駕之難載發哀聲幸比擊轅之曲或有賤同<lb/>
牛皁用匪龍媒亦在異於剪拂辨以駑駘夫如是則當<lb/>
於輗軏之下自然不媿於羣材<lb/>
　　　却走馬賦<hi>以天下有道無所用之為韻</hi>　　闕　名<lb/>
<pb n="KR4h0022_WYG_133-5a"/>
貞元初既平㐫醜海縣安阜歸戍人於田里却戰馬於<lb/>
隴畆所以示力爭之無益昭靜勝之足有乃命司武關<lb/>
<hi>一作闢</hi>御皁出羣騶於紫陌閱衆驥於黄道吉行之乗存<lb/>
六駁而有餘無戰之時惜萬蹄而空老於是脫覊鞅任<lb/>
超逾騰驤於古塞之外飲齕於洪池之隅恣蕭蕭之永<lb/>
逸免逐逐之長驅天廐初辭誠貴人而賤畜農車倘駕<lb/>
亦以有而之無留之則踠<hi>一作跳</hi>其駿足而不與人共捨<lb/>
之則遂其生適而省其國用頋東道之常來凌北風而<lb/>
<pb n="KR4h0022_WYG_133-5b"/>
逺縱曩者揚鏕噴沬環<hi>一作被</hi>甲鳴鞭角紫燕以行地隨<lb/>
飛龍而御天追風於陣表絶電於君前功徳難忘信彌<lb/>
多而不厭驕奢作戒故雖愛<hi>一作受</hi>而必捐任物自然仁<lb/>
之上者脩文偃武徳之要也屏危事之形影張禮容於<lb/>
宗社尚兹恬淡見道發宸衷釋彼權竒知化成天下材<lb/>
雖駔駿用亦有時艱難則雲從而騁力開泰則野逸而<lb/>
呈姿昔常代於人勞良多效矣今則遂其天性非曰棄<lb/>
之感君恩之有序彌天壤而得所望驂騑而躑躅依水<lb/>
<pb n="KR4h0022_WYG_133-6a"/>
草以容與彼周武之歸漢文之却曷足方我皇之明舉<lb/>
　　　相馬賦　　　　　　　　　武少儀<lb/>
徐先生相馬不相色不相力相其徳奥乎不可測何以<lb/>
徴之鬛青絲兮風生眼黄金兮電光蹄盤攤而散花毛<lb/>
翕赩而成章衆人觀之已駢於路旁不啻於堵墻一曰<lb/>
為龍一曰為鹿中間何敢乎比方先生則異於是忘筌<lb/>
於毛質之外引鏡於肺腑之裏見其心兮如思勿思見<lb/>
其目兮如視非視虛舟為動喬木為止合大道而自然<lb/>
<pb n="KR4h0022_WYG_133-6b"/>
䘮一齊至人而何處有以若此者足不以遵地影不以<lb/>
逐形騰六合歕四溟截飛鳥遺流星日車為之不轉風<lb/>
馭為之中停二師以之罷貢伯樂為之焚經卓然擅天<lb/>
下名宜乎不爾直中繩曲中鈎徘徊閶闔之逰圓中規<lb/>
方中矩蜿蟺交衢之舞亦以其次噫徐公不至駑駘共<lb/>
皁於騏驥徐公一來騏驥出羣於駑駘由此觀之世上<lb/>
贒才用則虎否則䑕何以異哉小人也内頌無國馬之<lb/>
贒遇君有徐公之術早已蒙於一頋至今長鳴猶未騁<lb/>
<pb n="KR4h0022_WYG_133-7a"/>
於千里更思剪拂超然自得怳然自失倘受恩兮果如<lb/>
前則平生之願畢矣<lb/>
　　　萬年縣試金馬式賦<hi>以漢朝鑄金為名馬式為韻</hi>
　　　　　　　　　　　　　　　吕　鏄<lb/>
馬以行地致用式乃範金取規表騏驥以立則擬形容<lb/>
而可知合諸法象遵彼權竒卓爾趫姿想從革而乍見<lb/>
駭兹殊相疑軼塵而載馳毫髪盡此纎穠不差誠駿骨<lb/>
之倜儻亦巧心之云為本其稱自前朝制於往漢金也<lb/>
<pb n="KR4h0022_WYG_133-7b"/>
者持堅剛之可乆式也者驗逸異而有案形乃辨於千<lb/>
里功詎勞於萬鍜匪刻鶴之同科豈偶人而齊貫載錬<lb/>
載精我馬是程虎脊乍覩龍文可名星氣想合金光發<lb/>
明踠足不前如俟孫陽之顧望雲邈視寧殊洼水之生<lb/>
向日而疑将奮影臨風而状若長鳴曲盡其趣不愆于<lb/>
素冩逸態以全能制蘭筋而巧附瞳䨇鏡而可鑒顴<hi>一作</hi>
<hi>權</hi>兩月以合度謂天驥之呈材乃良金之所鑄取則不<lb/>
逺其象孔昭常矯矯以示象特昻昻而建標騕褭在目<lb/>
<pb n="KR4h0022_WYG_133-8a"/>
飛<hi>一作訾</hi>黄立朝哂求市之三年終觀駿死無相肥於一<lb/>
槩何慮駒跳所以稽乎驥徳垂此作式指半漢以成規<lb/>
豈駑駘之可惑置於宫壼有待獻書之贒鑄以越銅載<lb/>
假伏波之力事與名逺理将意深寧俟造父之能馴驊<lb/>
騮乃覿何必九方之善相驪牝獨尋等循形以觀影咸<lb/>
得駿於斯金故曰考兹術也選無違者可以斷臧否明<lb/>
取捨形分似是類别真假欲獻狀於國門<hi>赭白馬賦獻狀絳闕</hi>期<lb/>
一中於名馬<lb/>
<pb n="KR4h0022_WYG_133-8b"/>
　　　第二<hi>同前韻</hi>　　　　　　　　王　起<lb/>
先賢鑄金之英為馬之形馬無疆而致用金不朽而垂<lb/>
名瞻之在前則至寳山立寂然不動則異體峰平固将<lb/>
六龍可驗八駿斯營遐廹絶足逺契長鳴豈徒玩熒煌<lb/>
之彩眄熠爚之情哉始其模既全體将具思求絶塵之<lb/>
貎是假在鎔之鑄踴躍其液渥洼之形未出撲滅其煙<lb/>
浮雲之姿已露方中矩兮圓中規勢倜儻兮精權竒誠<lb/>
可傳而可繼每不驅而不馳其<hi>一作嘗</hi>巧既畢安貞莫移<lb/>
<pb n="KR4h0022_WYG_133-9a"/>
豈貪夫而是徇諒工者之所為若乃大閲羣騶旁搜萬<lb/>
國獻絳闕而咸萃充華廐而尚惑乃審厥象俾臻其極<lb/>
仰從革之輝光知代勞之軌則駑駘沓至自乖百鍊之<lb/>
形駔駿俱<hi>一作貟</hi>來允叶萬邦之式其狀惟肖其儀孔昭<lb/>
仰沛艾以龍翥若驂驔而鹿超摧<hi>詩摧之秼之</hi>秣勿施異乗<lb/>
黄之伏皁縶維罔及殊赭白之來朝翼翼雄姿煌煌壯<lb/>
觀恒引耀以錯落每勝<hi>疑作騰</hi>精而半漢牛以石兮多慙<lb/>
池以銅兮非翫是知武皇之制博伏波之㫖深用之則<lb/>
<pb n="KR4h0022_WYG_133-9b"/>
行昔飛聲於東道確乎不㧞終成象扵南金髙門洞闢<lb/>
秘殿旁臨将萬古以駭目俾四方而宅心豈作賂大宛<lb/>
其形見棄為神蜀郡厥祀方歆者哉固宜無迯扵衆寡<lb/>
不昧於取捨永作鏡扵域中比懸衡扵天下則稱驥徳<lb/>
頌駉牧者未若似是而非常以馬而喻馬<lb/>
　　　銅馬賦<hi>以鑄金象形用求良駿為韻</hi>　　　紇干俞<lb/>
昔伏波資越銅之具皇漢得天馬之度蓋以張戎容程<lb/>
國歩允稱其徳懐致逺之無疆既授扵師必命工而所<lb/>
<pb n="KR4h0022_WYG_133-10a"/>
鑄象物惟肖利人則深研精以範酌憲于心始察形而<lb/>
視骨遂修火以鎔金煥若中起昻然四臨望丹闕以就<lb/>
日俯𤣥墀而擇隂俾夫司僕載馳别扵羣而是仰倌人<lb/>
匪懈御于王而審象疑顧影以權竒乍含輝而爛朗由<lb/>
兹而明式遐布觀我而逸材利往即山為類且尚其功<lb/>
存齕草無施敢勞扵惠養徒想其屹以沛艾爛兮晶熒<lb/>
狀赤文而呈瑞方候日於堯庭超乎獨立的爾殊形訝<lb/>
騏驥之變態聿登歌於彼駉叶以隂徳禀于地靈列君<lb/>
<pb n="KR4h0022_WYG_133-10b"/>
軒之粹異咸此駿之儀形是知法以<hi>疑衍</hi>與人共思衆材<lb/>
而膺國用王惟智周寫𢎞範而俾營求矧乎揉其物於<lb/>
精剛制其器扵質良克絶奔踶邈無𤣥黄雖齊力齊毫<lb/>
用每虧扵典禮建如龍如鹿形既造而昭彰美成式之<lb/>
不替信改鑄<hi>一作煎</hi>之有常奚絶塵之足比庶出水而同<lb/>
方者哉銅為寳兮固越俗之所擯馬之神也仰漢庭而<lb/>
未進猗善相以來歸豈康衢之増駿乎<lb/>
　　　寗戚飯牛賦<hi>以取賢在牛首之下為韻</hi>　　王履眞<lb/>
<pb n="KR4h0022_WYG_133-11a"/>
惟彼甯戚兮既貧且窶跡未出扵樵夫身尚同於牧豎<lb/>
劬勞日夕頓冐風雨苟直道而退讓不非義而進取執<lb/>
以綆索積諸歲年取<hi>疑作飯</hi>以露草飲之靈泉取東臯之<lb/>
田同無得而乃得居南山之石常思賢以薦賢髙節彌<lb/>
堅潔操無改扣角之音雖倦立身之志恒在遊乎緑野<lb/>
息以青疇雲霞掩曖山川阻修異董生之乗馬同巢父<lb/>
之飲牛棲屑岐路蹉跎壟畆衣褐不足蔽其骭糠粃不<lb/>
足充其口心常想扵青雲貎恐遲於皓首強於學也以<lb/>
<pb n="KR4h0022_WYG_133-11b"/>
待問藏其器焉以待時獨商歌而奚謂思齊君而聽之<lb/>
君乃問旃知其在野君臣從此而道合理化以之而相<lb/>
假才足堪於輔佐位寧卑於庸下<lb/>
　　　目無全牛賦<hi>以虚心通明暗與理㑹為韻</hi>　王履真<lb/>
著絶藝者積功而成窮物理者因心而明觀彼庖丁之<lb/>
㳺刄合夫天道之至情運心術於妙用得𤣥技於惟精<lb/>
相彼牛兮雖完體斯在扵我目也而折爼已呈豈不以<lb/>
因功之深為志所使揮無厚以合度投有間之中軌積<lb/>
<pb n="KR4h0022_WYG_133-12a"/>
就之妙既由乎月将操割之微亦依乎天理若動不導<lb/>
窽<hi>見荘子</hi>任非由己則必受夫力劬孰能免夫目視始吾<lb/>
扵牛也膚革未充筋骨靡窮心無所措其利手無所施<lb/>
其功惑臂羺<hi>疑作臑</hi>之原本迷脉腠之要終動既多悔勤<lb/>
而未通逮三載以積用乃一朝而發䝉今吾扵牛也察<lb/>
其博碩考其小大不俟<hi>一作候</hi>刀觧自将神㑹定貴賤之<lb/>
骨若委地而在前視血膋之骨雖表革而無外信功著<lb/>
而理貫乃道成而情泰遂得不遵蓮鍔不合桑林騂騂<lb/>
<pb n="KR4h0022_WYG_133-12b"/>
之軀折如應手<graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>
                    <graphic n="KR0766" url="https://raw.githubusercontent.com/kanripo/KR-Gaiji/master/images/KR0766.png" mimeType="image/png"/>之角割若惬心此乃變化斯探視<lb/>
聽靡濫美候明而咸見雖處幽而無暗夫人之脩業頗<lb/>
亦象諸能𤣥通而理逹則疑釋而悟虚<hi>一作法</hi>别有技業<lb/>
目牛得同碩䑕取勢行止喻依庠序竊學見賢思齊敢<lb/>
望惟仁是與儻王庖之可待願發硎而延竚<lb/>
　<lb/>
　<lb/>
　文苑英華巻一百三十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻十四</head>
    <p>
<pb n="KR4h0022_WYG_014-1a"/>
欽定四庫全書<lb/>
　文苑英華巻十四　　　宋　李昉等　編<lb/>
　天象十四<lb/>
　　喜雨賦一首　　　　奉和聖製喜雨賦五首<lb/>
　　賀雨賦一首　　　　秋霖賦一首<lb/>
　　雨不破塊賦一首　　宻雨如散絲賦一首<lb/>
　　　喜雨賦　　　　　　　　　唐𤣥宗<hi>見張説集中</hi>
仰重華之齊政歩文命之彜倫何天道之云逺亦明徴<lb/>
<pb n="KR4h0022_WYG_014-1b"/>
之在人迄中夏而自春遘愆陽而為亢雲重結而復解<lb/>
雨纔滴而還障山祠植珪而不答田畯倚耒而怊悵京<lb/>
兆來奏音官撰曲将土龍而矯首請神巫而頓足彼有<lb/>
慿而可舉予何抑而未許恐嵗凶之及人寧天譴於我<lb/>
身<hi>一有爾字</hi>乃潔齋壇墠五精是祠暴立炎赫三日為期上<lb/>
帝臨我衷誠不欺重泉蒸潤觸石吐滋平雲黯而鋪幕<lb/>
宻雨森其散絲無雷無電不震不眩匪疾匪徐乍合乍<lb/>
踈泛草泊樹垂珠㸃露過闕入樓含烟雜霧或噴薄而<lb/>
<pb n="KR4h0022_WYG_014-2a"/>
攅集或淋漓而灌注亂積水之圓文拂㣲風之斜度寰<lb/>
海浹而康樂畎畆欣而相顧絲管合兮夜将曉芙蓉開<lb/>
兮日未暮原夫雨之為徳也無小大之異情無髙卑之<lb/>
不平無華朽之偏潤無臭薰之隔榮喜夫雨之今應也<lb/>
起<hi>一作赴</hi>一言而不舍<hi>一作/捨</hi>經累辰<hi>一作旬</hi>而廣瀉納清隂<lb/>
之浮涼同顥氣之飄灑感作霖於殷命諷其滂於周雅<lb/>
家尚知乎禮節國有望於豐霸小陽䑓之神人却大宛<lb/>
之走馬觀雲行而雨施吾何事乎天下<lb/>
<pb n="KR4h0022_WYG_014-2b"/>
　　　奉和聖製喜雨賦　　　　　張　説<lb/>
愚<hi>一作史</hi>臣啟先王之册府校絶瑞於祥經樂雲雨之平<lb/>
施齊品物之流形帝王争<hi>一作益</hi>重而為寳麟鳳自輕而<lb/>
讓靈况愆時之<hi>一作而</hi>渴望歘<hi>一作欲</hi>意逹而神聽是月也<lb/>
朱明漸半紫榴未吐恐降災兮此下人<hi>一作民</hi>罄䖍祈兮<lb/>
我仁主退象龍之禮禱斥持鷺之貌舞屏翳慙其廢職<lb/>
祝融悔其遷怒山泱漭而出雲天霶<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>而下雨速一言<lb/>
而感應尅三日而周溥氣滃靄<hi>一作蓊</hi>以黭黮聲颯灑以<lb/>
<pb n="KR4h0022_WYG_014-3a"/>
蕭條漼<hi>一作璀</hi>如雲<hi>一作/銀</hi>漢之屑落散<hi>一作燦</hi>似珠泉之歕<lb/>
<hi>一作噴</hi>澆街㕓漫其潢潦臯壤萋其綠苗舒四溟之清潤<lb/>
巻六合之喧<hi>一作煩</hi>囂咸澡骨於神液共歡心於聖朝借<lb/>
如五月有梅雨之名三春有榖雨之氣越人以泥牛待<lb/>
沃胡土以賣<hi>一作士賣土</hi>龍求費出員嶠而石香入成都而<lb/>
酒味彼偏方與小節非大人之所貴復有送地<hi>一作山</hi>祗<lb/>
於鬱島迎海后於葛川疾雷碎其山裂走電曄其海燃<lb/>
天子作愁霖之賦詞人綴苦雨之篇墻屋壊於倒井黍<lb/>
<pb n="KR4h0022_WYG_014-3b"/>
稷沉於下田乃凶祲之不令曷休徴之有焉請言瑞雨<lb/>
之可喜也恊氣交泰嘉生是頼湛覃而不溺衍溢而無<lb/>
害東漸出日之表西被無雷之外南窮火鼠之譯北盡<lb/>
燭龍之㑹天文則雲漢昭回天<hi>一作王</hi>澤則江河滂沛雖<lb/>
欲談天而窺管孰知堯徳之為大<lb/>
　　　第二　　　　　　　　　　韓　休<lb/>
聖人調玉燭握金鏡乘正陽而馭六氣之辨考中星而<lb/>
授四時之命所以平三階而齊七政惟十有六祀日躔<lb/>
<pb n="KR4h0022_WYG_014-4a"/>
於南紀火徳方盛炎曛自始主上問飛候之或失徴驕<lb/>
陽之所起未明求衣當食昃晷恐六事之害政引萬方<lb/>
而罪已乃設槱燎奠椒醑豈史巫之紛若惟誠徳之是<lb/>
與稽𤣥穹以誓期樂形影以増佇善言既發靈應無越<lb/>
天垂貫斗之雲神召離星之月有渰淒淒南山朝隮林<lb/>
鳴隂鳥澗隐晴霓九光之霞冠於雲日五色之氣映於<lb/>
巖谿始攅團而未下終颯洒而俱齊合散縈直紛飛驟<lb/>
息肇自千畆周於八極及乎公田我私<hi>二字疑</hi>長我黍稷<lb/>
<pb n="KR4h0022_WYG_014-4b"/>
我箱既萬我庾惟億人咸謂之神功爾孰知夫帝力若<lb/>
乃拂珠箔含綺䟽㣲霧氣於金掌糅香煙於玉除下碧<lb/>
雲而隂合滴銅池而響餘君王乃倚雲閣慿雨殿臨清<lb/>
署奏繁薦欣大徳之在生知上靈之有睠於斯時也一<lb/>
人有慶萬國歡心羣臣獻華封之夀天子御薰絃之琴<lb/>
昭宸文於合璧式王度其如金乾道兮下濟湛恩兮汪<lb/>
濊四三皇兮六五帝于胥樂兮萬千嵗<lb/>
　　　第三　　　　　　　　　　徐安貞<lb/>
<pb n="KR4h0022_WYG_014-5a"/>
惟大君之執象襲先帝之重𤣥體至精而御物用明徳<lb/>
而動天自乘春兮當暑洎三時而不雨何隂陽而併隔<lb/>
瞻雲漢以延佇而雍州之積髙乃神明之舊府君告有<lb/>
司無作淫祠圖應龍兮何召望愚婦兮何期禦愆伏之<lb/>
六沴唯蕩蕩之上帝信天道之悠哉固人事之所制爾<lb/>
其圜壇方墠聚以禁林拂瑶席兮列神座藉白茅兮推<lb/>
聖心却華葢而特立當赫曦之正臨幽應如響明徴在<lb/>
今油然作雲鬱山川之氣凄兮為雨變天地之隂乘空<lb/>
<pb n="KR4h0022_WYG_014-5b"/>
離合煙霏霧雜散影㣲㣲清神不稀無雷電之相廹但<lb/>
蕭條而自飛迥颯灑於天聽襲清凉於御衣如泰嶽之<lb/>
朝下似陽䑓之暮歸林籞增飾城池共色八水青田千<lb/>
門紫極洗原隰於龍鱗拂甍標於鳳翼伊萬物之同潤<lb/>
况油油之黍稷匝寰海而為期指咸林而一息吾君乃<lb/>
升玉堂闢金殿既滌炎暑是開清宴聽金石之克諧知<lb/>
神人之合抃濟濟三事稽首而言効靈䕫之鼓舞聮振<lb/>
鷺而飛飜欣復夏王之膳無邀漢后之恩㣲臣束紳國<lb/>
<pb n="KR4h0022_WYG_014-6a"/>
史秉筆階戺仰宸儀之法度聞天韻之宫徴大舜之慶<lb/>
雲已發武帝之秋風莫比欽豐嵗之餘裕賾先天之至<lb/>
理陋星斗之占冠靈䑓之紀猶誡奢靡之事信明明天<lb/>
子<lb/>
　　　第四　　　　　　　　　　賈　登<lb/>
聖人在位體天法地示人以五行應天以五事修其貌<lb/>
也時雨若正其言也時暘至彼氣象之或乖将反身而<lb/>
可致皇哉我君𤣥徳敷聞御極而三才交正乗時而四<lb/>
<pb n="KR4h0022_WYG_014-6b"/>
序平分十有六年以至今載旬有一雨不愆乎晦所謂<lb/>
𤣥化之功行於太平之代粤在春餘而乗夏初或土官<lb/>
以位或火正其居土勝於水午衝於子陽景且曜隂風<lb/>
莫起當天數之適然非嵗行之常紀惟帝念茲聞諸有<lb/>
司或獻舞雩之請或陳齋社之期省而不錄云奪農時<lb/>
直以萬乗之貴躬親三日之祠王言既出聖心惟一天<lb/>
昭厥誠神降之吉霈然為雨不俟終日明明聖后知㣲<lb/>
知彰廸彼炎暑化為清凉恐二氣之相廹於兆人而不<lb/>
<pb n="KR4h0022_WYG_014-7a"/>
臧以身作戒因物考祥當是時也收其威而雷不敢作<lb/>
隐其耀而電不能爍昭其令而風不憒憤布其和而氣<lb/>
不交錯徒以𤣥黙為貞清明惟神簡服用興徳仁如此<lb/>
者上獨感其雲行下獨成其雨施六合雖廣一朝畢被<lb/>
其始至也歴亂希㣲霧雜煙霏其少進也湛覃凌厲泉<lb/>
飛飇逝驚碎滴於瑶池噴懸流於錦砌傳聲竹樹之末<lb/>
濯色菱荷之際乗日用而此多仰豐年而可計帝乃罷<lb/>
薰風之絃奏其雨之篇歸功於大造致美於皇天詞因<lb/>
<pb n="KR4h0022_WYG_014-7b"/>
喜降義以情傳是禮也且髙於商武斯文也復掩於周<lb/>
宣非聖徳之兼濟何以臻於此焉巍乎聖主謙以自輔<lb/>
慮其率土猶稱疾苦申命文武更求多祜又吹之以軒<lb/>
后大風又沐之以殷宗霖雨潤再洽兮恩重溥自朝廷<lb/>
兮至草莽鑠皇篇兮熈帝譜于胥徳兮振萬古<lb/>
　　　第五　　　　　　　　　　李　宙<lb/>
既五月兮生一隂猶不雨兮思作霖聖自咎兮天同徳<lb/>
誠下荅兮神孔歆臣聞澤不潤下意将乾封豈大明在<lb/>
<pb n="KR4h0022_WYG_014-8a"/>
御而荒嵗或逄禮有旱暵之舞詩有昭回之詠陛下退<lb/>
史巫之紛若追后土之䖍敬以乾坤而合徳何造化之<lb/>
不測當赫曦兮是時與霶𩃱兮為期粤三日而将澍未<lb/>
崇朝而已布霏㣲露立之壇霡霂風旋之歩𬗟察獄以<lb/>
臨幸甞禱林而戒懼曷若不言而順於隂隲曰肅而變<lb/>
其陽數非破塊與鳴條惟滌塲及灑路靈䑓是升斯考<lb/>
休徴渾儀已緯更酌元亨爾乃紫㣲凉夏彤庭景深初<lb/>
泛灔於太液復蕭條於上林傾菡萏而花舞散青葱而<lb/>
<pb n="KR4h0022_WYG_014-8b"/>
葉吟宜刻漏於銀箭雜秋聲於玉琴龍虎飛騰兮多氣<lb/>
色鸛鶴鳴呌兮有清音况田畯之至喜奉聖人以為心<lb/>
惟大君之徳也如雨施於上𤣥如澤漏於重泉浸四溟<lb/>
而無逺洞萬物而無偏喜羣生之遂也山不翦其毛髪河<lb/>
不汚其宫闕思就紺而生虹願從風而移月絶奔雷以<lb/>
無景静行雲以不發願依稀兮其奚多雖三五而可越<lb/>
　　　賀雨賦　　　　　　　　　　沈　瑱<lb/>
臣聞堯以欽明文思察洪水而其咨湯以布昭聖武綿<lb/>
<pb n="KR4h0022_WYG_014-9a"/>
鑠石而不雨彼穹蒼之災沴豈睿君與聖主我明徳之<lb/>
馨香終時康而俗阜大唐以率俾蠻夏莫非王土主上<lb/>
以光宅君臨粤若稽古以淑徳崇化為乾作輔其廣運<lb/>
也包二儀以覆載其亭育也想羣生之父母聖謨洋洋<lb/>
嘉言孔彰惟精惟一無怠無荒百姓有過引之歸已一<lb/>
物失所納之於隍夫人之所重者食也政之所先者農<lb/>
也近嵗以冬雪不盈春雲少澤綠疇合瘁朱夏将革無<lb/>
西畢之霶𩃱有南威之赫奕我藝闕秀甫田虚闢湘鷰<lb/>
<pb n="KR4h0022_WYG_014-9b"/>
垂翼而不飛應龍矯首而何益爾乃邦人大恐皇念勤<lb/>
眷思轉災以為祥宜樹美而除譴移正寝徹豐膳釋幽<lb/>
寃索遺彦逹聰明目廣視聽於四方恤獄緩刑開網羅<lb/>
於三面誡絶崇慝懲離黨援衮路清泰階平君臣咸一<lb/>
邦家輯寧天方悔咎淪孽垂休降靈雲布族而靄䨴電<lb/>
驚空而煌熒殷雷震而闐闐飛雨零而冥冥夫其森沈<lb/>
散漫颯灑淩亂瀝液汪洋周流津漢<hi>疑</hi>濯上林之靃靡<lb/>
漲昆明之瀾汗驟繁響於闕庭浮清風於樓觀𤣥澤優<lb/>
<pb n="KR4h0022_WYG_014-10a"/>
而霽止晴光炳兮澄涣奔餘潦於廻塘掛晴虹於霄漢<lb/>
阡陌條暢而增綺黍稷芬榮而若换野老熈熈農人相<lb/>
持嘉廪儲之望歳喜甘霈之流滋鼓腹擊壤賡歌稱詩<lb/>
詩曰有渰凄凄興雨祁祁雨我公田遂及我私皇上睟<lb/>
容有穆神心載怡羣卿大夫濟濟纓緌拜手稽首足之<lb/>
蹈之賀農祥於介福答聖造於休期有諌議大夫沈瑱<lb/>
因進而稱曰臣聞昔者飛雉升鼎用墜殷宗之徳熒惑<lb/>
守心旋移宋景之慝禾苗盡起孺子感動於周公桑榖<lb/>
<pb n="KR4h0022_WYG_014-10b"/>
並生太戊獲相於伊陟夫君人者修已以敬乾乾日昃<lb/>
奉堯舜以為心崇禮譲而為則放黜回佞敷求讜直使<lb/>
人以時用丘明之昏定異物不貴誡老氏之難得哀賑<lb/>
惸嫠勉敦稼穡自然災伏至誠感於天地及當而行湛<lb/>
恩浹於寰瀛珍絡繹瑞縱横海氣蒙晏河光吐榮甘露<lb/>
凝而醴泉湧麒麟遊而鳳凰鳴烟雲蕭索而紛郁日月<lb/>
光華而淑清我后慎終如始用晦為明為而不有冲而<lb/>
不盈向之能事動植由庚<lb/>
<pb n="KR4h0022_WYG_014-11a"/>
　　　秋霖賦　　　　　　　　　盧照隣<lb/>
覽萬物兮竊獨悲此秋霖風横天而瑟瑟雲覆海而沉<lb/>
沉居人對之憂不觧行客見之思已深若乃千井埋烟<lb/>
百㕓涵潦青苔被壁綠萍生道於時巷無馬跡林無鳥<lb/>
聲野隂霾而自晦山幽曖而不明長塗未半茫茫漫漫<lb/>
莫不埋輪據鞍銜悽茹歎借如尼父去魯圍陳畏匡将<lb/>
飢不爨欲濟無梁問長沮與桀溺逢漢隂與楚狂長櫛<lb/>
風而雨沐<hi>三字一作以沐雨</hi>永悽悽<hi>一作栖栖</hi>以遑遑及夫屈平既<lb/>
<pb n="KR4h0022_WYG_014-11b"/>
放登髙一望湛湛江水悠悠千里泣故國之長秋見𤣥<lb/>
雲之四起嗟夫子卿北海伏波南川金河别鴈銅柱辭<lb/>
鳶闗山天骨霜露凋年眺窮隂兮斷地看積水兮連天<lb/>
别有東國儒生西都才客屋漏鉛槧家虚甔石茅棟淋<lb/>
淋蓬門寂寂蕪碧草於園徑聚綠塵於庖甓玉為粒兮<lb/>
桂為薪堂有琴兮室無人抗髙情以出俗馳精義以入<lb/>
神論甚<hi>一作有</hi>能鳴之鴈書成已泣之麟覩皇天之淫溢<lb/>
孰不隅坐而含嚬已矣哉若夫繡轂銀鞍金盃玉盤坐<lb/>
<pb n="KR4h0022_WYG_014-12a"/>
卧珠璧左右羅紈流酒為海積肉為巒視㐮陵而<hi>一作與</hi>
昏墊曾不輟乎此懽豈知乎堯舜<hi>一作禹</hi>之癯瘠而孔墨<lb/>
之艱難　　凡一作皆初學記節文<lb/>
　　　雨不破塊賦<hi>以㣲雨流潤用表豐年為韻</hi>　王　起<lb/>
國有休徵天作靈雨不為霖以破塊自呈祥而潤土既<lb/>
霑既足克成五稼之豐不疾不徐詎作三農之苦惟雨<lb/>
也映於遥天惟塊也列於大田彼以泛洒為利此以生<lb/>
植為先𤣥雲不開色霏㣲而方宻黒壌相映形磊落以<lb/>
<pb n="KR4h0022_WYG_014-12b"/>
皆全詎為暴於終日自成功於有年觀其散漫初來空<lb/>
濛如振不遺一撮之小不爽一旬之信滋螻蟻之穴何<lb/>
患沾濡帶蚯蚓之形亦懐膏潤其色如晦其飄甚㣲纚<lb/>
連異質優渥同歸如原野之霧合似隴畝之塵飛色潤<lb/>
方圓形沾大小東作之耕斯著西成之功必表青黎不<lb/>
散佇秀麥之芃芃白壤常存冝散絲之皎皎是知妖魃<lb/>
<hi>元作魅</hi>見也則枯旱為憂商羊舞也則泥塗見修孰若霡<lb/>
霂㣲漬霶<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>不流所以見太平之美所以彰至聖之休<lb/>
<pb n="KR4h0022_WYG_014-13a"/>
故冝美土疆資播種宣老圃之志作曾孫之頌祁祁美<lb/>
瑞九土之澤克施每每有形三日之霖勿用是知雨無<lb/>
破塊年必屢豐積而不載感之則通何沃土之不浹何<lb/>
瘠壌之不同夫如是則受塊之人共欣其天賜擊壌之<lb/>
老将明其帝功<lb/>
　　　宻雨如散絲賦<hi>以㣲宻相續集布如絲為韻</hi>李　鐸<lb/>
散萬物者莫潤乎雨鈞百貨者莫細乎絲雨将應時既<lb/>
盈空而沃若絲将比宻爰委<hi>一作賦</hi>質以棼之原夫清畢<lb/>
<pb n="KR4h0022_WYG_014-13b"/>
啟隂夕陽向暮散輕霞以成綺矗𤣥雲而似布於是霡<lb/>
霂郊野霏㣲草樹蔽重霄之靄靄猶委緒風暎逺岫之<lb/>
濛濛乍迷縠霧髣髴将久輕盈匪踈濛蔑浣紗之際浸<lb/>
淫濯錦之餘織婦停梭似曳方經之緒舟人罷釣疑牽<lb/>
或躍之魚由是揚素彩降碧虚忘機别天庭之睆彼拂<lb/>
鬢驚韶髪之皤如徒觀其散影有經分行無匹始斜足<lb/>
以色麗俄交反<hi>疑</hi>而勢宻輕沾素服懐墨子之悲時遥<lb/>
隔布泉誤詩人之怨日皎皎容潔綿綿體㣲絶而復尋<lb/>
<pb n="KR4h0022_WYG_014-14a"/>
等蛛網而共掛垂之如墜連雪絮以輕飛仰之盈目紛<lb/>
如可矚彼時澤之長懸若天經之恒續秦䑓蟻行豈惟<lb/>
珠曲乃穿湘浦鷰飛不獨鳥方驚觸有以灑炎炎之苦<lb/>
有以慰蚩蚩之俗且晴晦之異圖牒之祥則有雲如繒<lb/>
以遥列星曵練而可望布霑霈而莫能與比齊綿宻而<lb/>
曷足其相彼龍見而方雩與決雲而齊給或流電而未<lb/>
止或破塊而併集曽未若汗漫於率土之濱表王言之<lb/>
澤及<lb/>
<pb n="KR4h0022_WYG_014-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻十四<lb/>
</p>
<p>
</p>
  </div>
</body>
</text>
</TEI>
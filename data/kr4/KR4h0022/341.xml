<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百四十一</head>
    <p>
<pb n="KR4h0022_WYG_341-1a"/>
欽定四庫全書<lb/>
　文苑英華巻三百四十一　宋　李昉等　編<lb/>
　送行<lb/>
　　李白三首　　　　　杜甫三首<lb/>
　　釋皎然一首　　　　劉禹錫一首<lb/>
　　白居易一首　　　　李賀一首<lb/>
　　韋應物二首　　　　韓翃一首<lb/>
　　盧綸一首　　　　　李頎三首<lb/>
<pb n="KR4h0022_WYG_341-1b"/>
　　　鳴臯歌送岑徵君<hi>時梁園三尺雪在凊冷池作</hi>
　　　　　　　　　　　　　　　李　白<lb/>
若有人兮思鳴臯阻積雪兮心煩勞洪河凌兢不可以<lb/>
徑度氷龍鱗兮難容舠邈神仙<hi>集作邈仙山</hi>之峻極兮聞天<lb/>
籟之嘈嘈霜崖皜皎以合沓兮若長風扇海湧滄溟之<lb/>
波濤𤣥猿緑羆舑舕<hi>上他甘下吐覧切</hi>崟危<hi>集作岌</hi>咆柯振石駭<lb/>
膽慄魄羣呼而相號峰崢嶸以路絶掛星辰於巖㟼送<lb/>
君之歸兮動鳴臯之新作交鼓吹兮彈絲觴清冷之池<lb/>
<pb n="KR4h0022_WYG_341-2a"/>
閣君不行兮何待若返顧之黄鶴掃梁園之羣英振大<lb/>
雅於東洛巾征軒兮厯阻折尋幽居兮越巘㠋盤白石<lb/>
兮坐素月琴松風兮寂萬壑望不見兮心氛氲蘿𡨕𡨕<lb/>
兮霰紛紛水横洞以下渌波小聲而<hi>集作兮</hi>上聞虎嘯谷<lb/>
而生風龍藏溪而吐雲<hi>本集作沓𡨕</hi>寡鶴清唳饑鼯嚬呻塊<lb/>
獨處此幽黙兮愀空山而愁人鷄聚族以争食鳯孤飛<lb/>
而無隣蝘蜓嘲龍魚目混珍嫫母衣錦西施負薪若使<lb/>
巢由桎梏於軒冕兮亦奚異乎夔龍䠥<graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>於風塵哭何<lb/>
<pb n="KR4h0022_WYG_341-2b"/>
苦而救楚笑何誇兮而却秦吾誠不能學二子沽名矯<lb/>
節以耀世兮固將棄天地而遺身白鷗兮飛來長與君<lb/>
兮相親<lb/>
　　　鳴臯歌奉餞從翁請<hi>集作清</hi>歸五崖幽<hi>集作山居</hi>
　　　　　　　　　　　　　　　李　白<lb/>
昨憶鳴臯夣裏還手弄素月清潭間覺時枕席非碧山<lb/>
側身西望阻秦闗麒麟閣上春還早著書却憶伊陽好<lb/>
青松來風吹石道緑蘿飛花覆烟草我家仙翁愛清真<lb/>
<pb n="KR4h0022_WYG_341-3a"/>
才雄草聖凌古人欲卧鳴臯絶世塵鳴臯微茫在何處<lb/>
五崖峽<hi>一作溪</hi>水横樵路身被翠雲裘䄂拂紫雲<hi>集作煙</hi>去<lb/>
去時應過嵩少間相思為折三花樹<lb/>
　　　西岳雲臺歌送丹丘子　　　李　白<lb/>
西岳峥嶸何壮哉黄河如絲天際來黄河萬里觸山動<lb/>
盤渦谷<hi>集作榖</hi>轉秦地雷榮光休氣紛五綵千年一清聖<lb/>
人在巨靈咆哮擘兩山洪波噴流射<hi>集作箭射流</hi>東海二峯<lb/>
却立如欲催翠崖丹谷髙掌開白帝金精運元氣石作<lb/>
<pb n="KR4h0022_WYG_341-3b"/>
蓮花雲作臺閣道窈𡨕人不到<hi>集作雲臺閣道連窈𡨕</hi>中有不死<lb/>
丹丘生明星玉女備掃灑麻姑搔背指爪輕我皇手把<lb/>
天地户丹丘談天與天語九重出入生光輝東海<hi>集作求</hi>
蓬萊復西歸玉漿儻惠故人飲身騎第一龍上天飛<hi>集作</hi>
<hi>騎二茅龍上天飛按初學記華山門列仙傳呼予先者有仙人持二茅狗來騎之乃龍也</hi>
　　　送顧八分文學適洪吉州　　杜　甫<lb/>
中郎石經後八分盖憔悴顧侯運鑪錘筆力破餘地昔<lb/>
在開元中韓<hi>擇木</hi>蔡<hi>有隣</hi>同贔屭𤣥宗妙其書是以數子至<lb/>
<pb n="KR4h0022_WYG_341-4a"/>
御扎早流傳揄揚非造次三人並入直恩澤各不二顧<lb/>
於韓蔡内辯眼工小字分日侍諸王鈎深法更祕文學<lb/>
與我遊蕭踈外聲利追隨二十載浩蕩長安醉髙歌卿<lb/>
相宅文翰飛省寺視我揚馬間白首不相棄驊騮入窮<lb/>
巷必脱黄金轡一論朋友難遲暮敢失墜古來事反覆<lb/>
相見横涕泗嚮者玉珂人誰是青雲噐才盡傷形骸<hi>集作</hi>
<hi>體</hi>病渴汙官位故舊獨依然時危語<hi>集作話</hi>㒹躓我甘多<lb/>
病老子負憂世志胡為困衣食顔色少稱遂逺作苦辛<lb/>
<pb n="KR4h0022_WYG_341-4b"/>
行順從衆多意舟檝無根蔕蛟鼉好為祟况兼水賊繁<lb/>
特戒風颷駛崩騰戎馬際往往殺長吏子干東諸侯勸<lb/>
勉防縱恣邦以民為本魚饑費香餌請哀創<hi>集作瘡</hi>痍深<lb/>
告訴皇華使使臣精所擇進徳知厯試惻隠誅求情固<lb/>
應賢愚異列<hi>集作烈</hi>士惡苟得俊傑思自致贈子猛虎行<lb/>
出郊載酸鼻<lb/>
　　　惜别行送向卿進奉端午御衣赴上都<lb/>
　　　　　　　　　　　　　　　杜　甫<lb/>
<pb n="KR4h0022_WYG_341-5a"/>
肅宗昔在靈武城指揮猛將収咸京向公泣血灑行殿<lb/>
佐佑卿相乾坤平逆胡𡨕寞墮煙燼卿家兄弟功名振<lb/>
麒麟圖<hi>集作閣</hi>畫鴻鴈行紫極出入黄金印尚書勲業超<lb/>
千古雄鎮荆州繼吾祖裁縫雲霧成御衣拜跪題封賀<lb/>
端午向卿將命寸心赤青山落日江潮白卿到朝廷説<lb/>
老翁飄<hi>集作漂</hi>零已是滄浪客<lb/>
　　　惜别行送劉僕射判官　　　前　人<lb/>
聞道南行市駿馬不限匹數軍中須襄陽幕府天下異<lb/>
<pb n="KR4h0022_WYG_341-5b"/>
主將儉省憂艱虞祗収壮健勝鐡甲豈因格鬬求龍駒<lb/>
而今西北自反胡麒麟蕩盡一匹無龍媒真種在帝都<lb/>
子孫未落東南隅向非戎事偹征伐君肯辛苦越江湖<lb/>
江湖凢馬多顦顇衣冠往往乘蹇驢梁公富貴於身踈<lb/>
號令明白人安居俸錢時散士子盡府庫不為驕豪虛<lb/>
以玆報主寸心赤氣却西戎廽北狄網羅羣馬籍<hi>集作鳥籍</hi>
馬多氣<hi>集作用</hi>在驅除出金帛劉侯奉使光推擇滔滔才<lb/>
畧滄溟窄杜陵老翁秋繫船扶病相識長沙驛强梳白<lb/>
<pb n="KR4h0022_WYG_341-6a"/>
髮提胡蘆手兼菊花路傍摘九州兵革浩茫茫三歎聚<lb/>
散臨重陽當杯對客忍涕淚<hi>集有君子</hi>不覺老夫神内傷<lb/>
　　　送顧處士<hi>吳與丘司議之女婿即况也</hi>　　釋皎然<lb/>
吳門顧子予早聞風貌古眞誰似君人中黄憲與顔子<lb/>
物表孤髙將片雲性背時人髙且逸平生好古無儔疋<lb/>
醉書在篋稱絶倫神畫開厨怕飛出謝氏檀郎亦可儔<lb/>
道情還似我家流安貧用晦讀書坐不見將名干五侯<lb/>
知君别業長州外欲行<hi>去聲</hi>秋田修畎澮門前便取觳觫<lb/>
<pb n="KR4h0022_WYG_341-6b"/>
乘腰上還將轆轤佩禪子有情非世情御荈貢餘聊贈<lb/>
行滿道喧喧遇君别争窺玊潤與氷清<lb/>
　　　送僧仲剬東遊兼寄呈靈澈上人<lb/>
　　　　　　　　　　　　　　　劉禹錫<lb/>
釋子道成神氣閑住持曽上清凉山晴空<hi>一作清室</hi>禮拜見<lb/>
眞像金毛玊髻卿雲間西遊長安𨽻僧籍本寺門前曲<lb/>
江碧松間白月照寳書竹下香泉洒瑶席前時學得經<lb/>
綸成奔馳象馬開禪扃高筵談柄一麾拂講下門<hi>集作得</hi>
<pb n="KR4h0022_WYG_341-7a"/>
徒如醉醒舊聞南方多禪<hi>一作長</hi>老次第來入荆門道荆<lb/>
州本自重諸<hi>集作彌</hi>天南朝塔廟猶依然宴坐東陽枯樹<lb/>
下經行居止<hi>集作此</hi>故臺邉忽憶遺民社中客為我衡陽<lb/>
駐飛錫講罷同尋相鶴經閒來共蠟登山屐一旦揚眉<lb/>
望沃州自言王謝許<hi>集作與</hi>同逰憑將雜擬三十首寄與<lb/>
江南湯慧休<lb/>
　　　送張山人歸嵩陽　　　　　白居易<lb/>
黄昏慘慘天微雪循<hi>集作修</hi>行坊西皷聲絶張生馬瘦衣<lb/>
<pb n="KR4h0022_WYG_341-7b"/>
且單夜叩柴門與我别愧君冐寒來别我為君沽酒張<lb/>
燈火酒酣火煖與君言君何<hi>集作何事</hi>入闗又出闗答云前<lb/>
年偶下山四十餘月客長安長安古來名利地空手無<lb/>
金行路難朝逰九城陌肥馬香車欺殺客暮宿五侯門<lb/>
殘茶冷酒愁殺人春明門外高城<hi>一作高</hi>處直下便是嵩<lb/>
山路幸有雲泉客此身明日辭君且歸去<lb/>
　　　送韋仁實兄弟入闗　　　　李　賀<lb/>
送客飲别酒千觴無赭顔何物最傷心馬首鳴金環野<lb/>
<pb n="KR4h0022_WYG_341-8a"/>
色浩無主秋明空曠間坐來壮膽破新月不能㸔行槐<lb/>
引西道青稍長攅攅<hi>一作青松稍長攅</hi>君子送秦水小人巢洛<lb/>
烟韋郎好兄弟疊玉生文翰我在山上舍一畒蒿磽田<lb/>
夜雨呌租吏春聲聞暗闗誰觧念勞苦蒼突唯南山<lb/>
　　　送禇祕<hi>集作校</hi>書歸舊山歌　　韋應物<lb/>
握珠不返泉匣玉不歸山明時重士亦如此忽恠禇生<lb/>
何得還方稱羽獵賦昨<hi>集作來</hi>拜蘭臺職漢篋亡書已暗<lb/>
傳嵩丘遺簡還能識朝朝待詔青鎻闈中有萬年之樹<lb/>
<pb n="KR4h0022_WYG_341-8b"/>
蓬萊池世人仰望棲此地生獨徘徊意何為故山可往<lb/>
薇可采一自人間星嵗改藏書壁上<hi>集作中</hi>苔半侵洗藥<lb/>
泉中月還在春風飲餞灞陵原莫厭歸來朝市喧夫君<lb/>
不見東方朔避世從容金馬門<lb/>
　　　送孫徴赴雲中　　　　　　韋應物<lb/>
黄騘少年無雙㦸目視傍人皆辟易百戰曽誇隴上兒<lb/>
一身復坐雲中客寒風動地氣蒼茫横吹先悲出塞長<lb/>
敲石軍中傳夜火斧氷河畔汲朝漿前鋒直指隂山外<lb/>
<pb n="KR4h0022_WYG_341-9a"/>
虜騎紛紛翦應碎兇<hi>疑</hi>奴破盡㸔君歸金印酬功如斗<lb/>
大<lb/>
　　　送客之江寕　　　　　　　韓　翃<lb/>
春流送客不應賖南過徐州見桞花朱雀橋邉㸔淮水<lb/>
烏衣巷裏問王家千閭萬井無多事閉户開門向山翠<lb/>
楚雲朝下石頭城江鷰雙飛瓦棺寺呉士風流甚可親<lb/>
相逢嘉賞日應新從來此地夸羊酪自有蓴羹定却人<lb/>
　　此詩二百七十二巻重出前已削去<lb/>
<pb n="KR4h0022_WYG_341-9b"/>
　　　送張郎中還蜀歌　　　　　盧　綸<lb/>
秦家御史漢家郎親專兩印征殊方功成走馬朝天子<lb/>
伏檻論邉若流水曉離仙署趨紫㣲夜接髙儒讀青史<lb/>
瀘南五將望君還願以天書示百蠻曲棧重江初過雨<lb/>
前旌後騎不同山迎車拜舞多耆老舊卒新營遍青草<lb/>
塞口雲生火候遲煙中鶴唳軍行早黄花川下水交横<lb/>
逺鴈孤霞蜀國晴卭<hi>集作笻</hi>竹笋長椒瘴起荔枝花發杜<lb/>
鵑鳴回首岷峨半天黒傳觴接膝何由得空令豪士仰<lb/>
<pb n="KR4h0022_WYG_341-10a"/>
威名無復貧交恃顔色垂楊不動雨紛紛錦帳胡瓶争<lb/>
送君湏臾醉起簫笳發空見紅旌入白雲<lb/>
　　　送陳章甫　　　　　　　　李　頎<lb/>
四月南方大麥黄棗花未落桐隂長青山朝别暮還見<lb/>
嘶馬出門思舊鄉陳侯立身何坦蕩虬鬚虎眉仍大顙<lb/>
腹中貯書一萬巻不肯低頭在草莽東門沽酒飲我曹<lb/>
心輕萬事皆鴻毛醉卧不知白日暮有時空望孤雲髙<lb/>
長河浪頭連天黒<hi>一作暗</hi>津口停舟渡不得鄭國<hi>一作州</hi>遊<lb/>
<pb n="KR4h0022_WYG_341-10b"/>
人未及家洛陽行子空歎息聞道故林相識多罷官昨<lb/>
日今如何<lb/>
　　　送康生入京進樂府詩　　　李　頎<lb/>
識子十年何不遇只愛歡遊兩京路朝吟左氏嬌女篇<lb/>
夜誦相如羙人賦長安春物舊相宜小苑蒲桃花滿枝<lb/>
桞色偏濃九華殿鶯聲醉殺五陵兒曵𥚑此日從何所<lb/>
中貴由來盡相許白夾春衣仙史贈烏皮隠几臺郎與<lb/>
新書樂府唱堪愁御妓應傳鳷鵲樓西上雖因長公主<lb/>
<pb n="KR4h0022_WYG_341-11a"/>
終湏一見曲陽侯<lb/>
　　　送山隂姚丞携妓之任兼寄蘇少府<lb/>
　　　　　　　　　　　　　　　李　頎<lb/>
東風香草路南客心容與白晳呉王孫青娥桞家女都<lb/>
門數騎出河口片㠶舉夜簟眠橘洲春衫傍楓嶼山隂<lb/>
政簡甚從容到罷惟求物外蹤落日花邉剡溪水晴煙<lb/>
竹裏㑹稽峯才子風流蘓伯玉同官曉暮應相逐加飡<lb/>
共愛鱸魚肥醒酒仍憐丼蔗熟知君練思本清新季子<lb/>
<pb n="KR4h0022_WYG_341-11b"/>
如今得為隣他日知尋始寜墅題詩早晩寄西人<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百四十</head>
    <p>
<pb n="KR4h0022_WYG_240-1a"/>
欽定四庫全書<lb/>
　文苑英華巻二百四十　　宋　李昉等　編<lb/>
　酬和一<lb/>
　　吳均十首　　　　　周興嗣三首<lb/>
　　沈約二首　　　　　任昉一首<lb/>
　　王僧孺一首　　　　庾肩吾一首<lb/>
　　蕭子雲一首　　　　裴子野一首<lb/>
　　劉孝綽三首　　　　王筠二首<lb/>
<pb n="KR4h0022_WYG_240-1b"/>
　　袁朗一首　　　　　吕讓一首<lb/>
　　庾信二首　　　　　李那一首<lb/>
　　王胄二首　　　　　周若冰一首<lb/>
　　孫萬夀三首　　　　庾抱一首<lb/>
　　　酬聞人侍郎别三首　　　　吳　均<lb/>
悵然心不樂萬里尚<hi>類聚作向集作何</hi>悠悠凌朝<hi>集作湖日</hi>憇枉渚<lb/>
薄暮遵江洲君往青山上<hi>類聚集本並作居住青門上</hi>我發灞陵頭<lb/>
相思自有處明月清風樓<hi>類聚作春風明月樓集作風月在南樓</hi>
<pb n="KR4h0022_WYG_240-2a"/>
　　　二<lb/>
整棹北川湄廻首望城邑林踈風至少山髙雲度急共<lb/>
懐萬里心各作千行泣欲見終無縁思君空佇立<lb/>
　　　三<lb/>
舉首川之折離鴻四向飛子憐三湘薛<hi>集本薛與薛同莎也此字相類</hi>
<hi>當考</hi>我憶五陵薇但使同喜遁何必共輕肥思君美如玉<lb/>
不覺淚沾衣<lb/>
　　此首英華不載據集本添入<lb/>
<pb n="KR4h0022_WYG_240-2b"/>
　　　詶郭臨蒸<hi>類聚作丞</hi>　　　　　　吳　均<lb/>
聞君立名義我亦倦晨征馬在城上蹀劔自腰中鳴白<lb/>
日遼川暗黄塵隴坻生<hi>類聚作驚</hi>願君但銜酒新<hi>類作深</hi>知有<lb/>
素誠<lb/>
　　　和蕭洗馬古意　　　　　　前　人<lb/>
賤妾思不堪採桑渭城南帶減連枝繡髪亂鳯凰簮花<lb/>
舞依長薄蛾<hi>類聚作鵝</hi>飛愛緑潭無由報君德流涕向春蠶<lb/>
　　　詶周叅軍　　　　　　　　前　人<lb/>
<pb n="KR4h0022_WYG_240-3a"/>
日暮憂人起倚户長<hi>一作匣悵</hi>無懽水傳洞庭逺風送雁門<lb/>
寒江南霜雪重相如衣服單沉雲隠喬<hi>集作髙</hi>樹細雨滅<lb/>
層巒且<hi>集作是</hi>當對樽酒朱絃永夜彈<lb/>
　　　答桞惲　　　　　　　　　前　人<lb/>
清晨發隴西日暮飛狐谷秋月照層嶺寒風掃髙木霧<lb/>
露夜侵衣闗山曉催軸君去欲何之參差間原陸一見<lb/>
終無縁懐悲空滿目<lb/>
　　　酬蕭新浦王洗馬三首　　　前　人<lb/>
<pb n="KR4h0022_WYG_240-3b"/>
始可結交者文酒滿金壺圍棊帝臺局繫馬秦王浦長<lb/>
劔皆玉具短笛悉銀塗送歸日愁滿留客袂紛吾今成<lb/>
栢山上秋風星散烏<lb/>
　　　二<lb/>
思君出江湄慷慨臨長薄獨對東方酒誰舉指南酌崇<lb/>
蘭白帶飛青鵁紫纓絡一年流淚同萬里相思各胡為<lb/>
舍旃去故人在宛洛<lb/>
　　　三<lb/>
<pb n="KR4h0022_WYG_240-4a"/>
僕本二陵徒英豪<hi>一作俊</hi>多久要角觝良家兒期門惡年<lb/>
少身紆丈二組手擎尺一詔問子行何去髙帆艤江干<lb/>
今夜杯酒别明朝江水邊莓莓㸔細雨漠漠視濃煙颯<lb/>
灑八銅箭低昻五㑹船欲知故人者江南共採蓮悒然<lb/>
心不樂跨馬出城壕觀濤㸔白鷺望草見青袍青袍行<lb/>
中把蔽草覆平野公子不垂堂紛紛吾<hi>一作紛吾故</hi>交者肘<lb/>
懸辟邪印屋曜鴛鴦瓦翩翩流水車蕭蕭曳練馬是時<lb/>
君别我青莎沒馬蹄連連文蠶蠒鷖鷖伺朝鷄今日予<lb/>
<pb n="KR4h0022_WYG_240-4b"/>
懐友積雪滿東西<lb/>
　　　答吳均三首　　　　　　　周興嗣<lb/>
明燈照暗室邊韶對趙壹但酌中山酒唯甘江浦橘風<lb/>
動雲入箕雨至月離畢王丹贈不拜<hi>後漢王丹贈陳遵以不拜出東觀記</hi>
是我相知日<lb/>
　　　二<lb/>
驚鳬起北海儀鳯飛上林騫低不同翼歡楚亦殊音曀<lb/>
曀夕雲起落落曉星沉李陵報蘇武但令知我心<lb/>
<pb n="KR4h0022_WYG_240-5a"/>
　　　三<lb/>
昔别襄城村同㑹長安市誰學萊蕪甑本得王喬履堦<lb/>
前養素鶴池中飴赤鯉一徃玉壺上兼復見蕭史<lb/>
　　　酬孔通直逷懐蓬居　　　　沈　約<lb/>
閶闔既洞啟龍樓亦髙闢兩宫集鸞步二闈<hi>類聚作闥</hi>引通<lb/>
籍伊爾亊清途紛吾供<hi>一作驚</hi>賤役<lb/>
　　　酬謝宣城朓　　　　　　　前　人<lb/>
王喬飛鳬舄東方金馬門從宦非宦侣避世非避諠揆<lb/>
<pb n="KR4h0022_WYG_240-5b"/>
余發皇鑒短翮屢飛飜晨趨朝建禮晩沐卧郊園賔至<lb/>
下塵榻憂來命緑尊昔賢侔時雨今守馥蘭蓀神交疲<lb/>
夢寐路逺隔思存<lb/>
　　　答劉孝綽　　　　　　　　任　昉<lb/>
閱水既成瀾蔵舟遂移壑彼美洛陽子投我懐秋作久<lb/>
敬類誠言吹嘘似嘲謔兼稱夏雲盡復陳秋樹索詎慰<lb/>
耋嗟人徒深老夫託<lb/>
　　　秋日愁居答孔主簿　　　　王僧孺<hi>見類聚</hi>
<pb n="KR4h0022_WYG_240-6a"/>
首夏雲物善晝暑旦猶清日華隨水汎樹影逐風輕依<lb/>
簾野馬合當户昔邪生物我一無際人鳥不相驚儻過<lb/>
北山北聊訪法髙<hi>一作喬</hi>卿<hi>法真字髙卿見後漢逸民傳</hi>
　　　和衛尉新喻侯巡城口號　　庾肩吾<lb/>
維城寄右戚巡警屬勤王南瞻通㶚岸北眺指横芒入<lb/>
漢飛延閣臨雲上建章步逐天津逺城隨秋夜長露槐<lb/>
落金氣風寮上新凉<lb/>
　　　東郊望春詶王建安雋晩逰　蕭子雲<hi>見類聚</hi>
<pb n="KR4h0022_WYG_240-6b"/>
金塘緑泉滿上園梨蘂落蛺蝶戀殘花黄鶯對餘蕚芳<lb/>
菲滿郊甸蕙氣生蘭薄子家冠蓋里我館幽棲郭緑桞<lb/>
䕃長溪便橋限清洛相去能㡬許一水終踈索<lb/>
　　　答張真威<hi>一作成</hi>臯　　　　　裴子野<lb/>
匈奴時未服<hi>一作滅</hi>連年被甲兵明君思將帥方聽皷鼙<lb/>
聲吾生委逸翮撫劔起徂征非將<hi>一作徒</hi>慕辛李聊欲逞<lb/>
良平出車既方軌絶漠且横行豈伊長纓繫行見黄河<lb/>
清雖令懦夫勇念别猶有情感子盈篇贈握翫以為榮<lb/>
<pb n="KR4h0022_WYG_240-7a"/>
跂予振凱歌<hi>一作旋凱</hi>含毫備勒成<hi>一作銘</hi>
　　　詶陸長史倕　　　　　　　劉孝綽<lb/>
王粲始一别猶且<hi>集作自</hi>歎風雲况余屢之逺與子亟離<lb/>
群如何持此念復為今日分分悲宛如昨弦望殊揮霍<lb/>
行舟雖不見行程猶可度度君路應逺期寄新詩返相<lb/>
望且相思勞朝復勞晩<hi>集作相望接風煙相思勞嵗晩</hi>薄暮閽人進果<lb/>
得承芳信<hi>集作訊</hi>殷勤覽妙書留連披雅韻洌洲財<hi>集作才</hi>
賦總慈山行<hi>集作非</hi>旅鎮已切臨睨情遽動思歸引歸歟<lb/>
<pb n="KR4h0022_WYG_240-7b"/>
不可即前途方未極覽諷欲諼誚研尋還慨息來喻朂<lb/>
雕金比質非所任虚薄無時<hi>集作舉無</hi>用徘徊守故林屏居<lb/>
青門外結宇覇城隂竹庭已南映池牖復東<hi>集作西</hi>臨喬<lb/>
枝貫簷上垂條拂户隂條開風暫入葉合影還沉帷屏<lb/>
溽早露階霤擾昏禽衡門謝車馬賔席簡衣簮雖愧陽<lb/>
春曲寧無流水琴蕭條聊<hi>集作寡</hi>屬和寂寞少知音平生<lb/>
竟何託懐抱共君深一朝四美廢方見百憂侵曰余濫<lb/>
官守因之泝廬九水接淺源隂山帶荆門<hi>集作臺</hi>右從容<lb/>
<pb n="KR4h0022_WYG_240-8a"/>
少職事疲病踈僚友命駕獨尋幽淹留宿廬阜廬阜擅<lb/>
髙名岧岧<hi>集作迢</hi>陵太清舒雲類紫府標霞同赤城北山<lb/>
輪難進東封馬易驚未若兹山險車騎息逢迎石横路<lb/>
似絶徑側樹如傾䝉籠乍一啟磥硊無暫平倚巖忽廻<lb/>
望援蘿遂上征乍觀秦帝石復憇周王城交峯隠玉流<lb/>
對澗距金楹風傳鳯臺琯雲度洛濵笙紫書時不至丹<lb/>
爐且未成無因追羽翮及爾宴蓬瀛蓬瀛不可託悵然<lb/>
反城郭日斜歸路逺偶憇庵園閣雖異商人勞聊比化<lb/>
<pb n="KR4h0022_WYG_240-8b"/>
城樂影塔圖花樹經臺總香藥月殿曜朱幡風輪和寳<lb/>
鐸園楥即重嶺階基仍巨壑朝湲響甍棟夜水聲帷薄<lb/>
餘景騖登臨方宵盡談謔談謔有名僧惠義似傳燈逺<lb/>
師教逾闡生公道復𢎞乘非汲引法善㤀招報能積迷<lb/>
頓已悟為懽得未曽為懽誠已徃坐卧猶懐想况復心<lb/>
所親兹地多諧賞惜哉無輕軸更泛輪<hi>集作淪</hi>湖上可思<lb/>
不可見離念空盈蕩賈生傅南國平子相東阿優逰匡<lb/>
贊罷縱横辭賦多方才幸同貫無令絶詠歌幽谷雖云<lb/>
<pb n="KR4h0022_WYG_240-9a"/>
阻煩君計吏過<lb/>
　　　答何記室遜　　　　　　　劉孝綽<lb/>
逰子倦飄蓬瞻途杳未窮晨征凌迸水暮宿犯頽風出<lb/>
洲分去鷰向浦逐歸鴻蘭芽隠陳葉荻苖抽故叢忽憶<lb/>
園間桞猶傷江際楓吾生棄武騎髙視獨餘雄既殫孝<lb/>
王産兼傾卓氏僮罷籍睢陽囿陪謁建章宫紛余似鑿<lb/>
枘方圓殊未工黒貂久自敝黄金屢已空去辭追楚穆<lb/>
還耕偶漢馮巧拙良為異出處嗟莫同若厭蘭臺右見<lb/>
<pb n="KR4h0022_WYG_240-9b"/>
訪㶚陵東<lb/>
　　　答張左西　　　　　　　　前　人<lb/>
相思如三月相望非兩宫持此連枝樹暫作背飛鴻若<lb/>
人惠思我摛藻蔚雕蟲仙掌方晞露靈烏正轉風力假<lb/>
排重翮相與北山叢<lb/>
　　　和衛尉新喻侯巡城口號　　王　筠<lb/>
閶闔曖已昏鈎陳杳將暮棲烏城上返晩雀林中度屯<lb/>
衛時巡警凝威肆安步閣道趨文昌禁兵連武庫銅烏<lb/>
<pb n="KR4h0022_WYG_240-10a"/>
迎早風金掌承朝露罘罳分曉色睥睨生秋霧維城任<lb/>
寄隆空想靈均賦伊余方病免丘園保恬素<lb/>
　　　酬張淮南别　　　　　　　前　人<lb/>
故人杯酒别天清明月亮露下寒葭中風起秋江上衣<lb/>
染潺湲淚棹泛參差浪匕首直千金七寳雕華裝生離<lb/>
何用表頼此持相餉<lb/>
　　　和洗掾登城南坂望京邑　　袁　朗<lb/>
二華連陌塞九隴綂金方奥區稱富貴重險擅雄强龍<lb/>
<pb n="KR4h0022_WYG_240-10b"/>
飛㶚水上鳯集岐山陽神臯多瑞跡列代有興王我后<lb/>
膺靈命爰求宅兹土宸居法太㣲建國資天府𤣥風融<lb/>
黎庶德澤浸區宇醒醉各相扶謳歌從聖主南登少陵<lb/>
岸還望帝城中帝城何欝欝佳氣廼葱葱金鳯凌綺觀<lb/>
璇題敞蘭宫複道東西合交衢南北通萬國朝前殿群<lb/>
公議宣室鳴珮含早風華蟬曜朝日栢梁宴初罷千鍾<lb/>
歡未畢端拱肅巖廊思賢聽琴瑟逶迤萬雉列隠軫千<lb/>
閭布飛甍夾御溝曲臺臨上路處處歌鍾鳴喧闐車馬<lb/>
<pb n="KR4h0022_WYG_240-11a"/>
度日落長楸間含情兩相顧是月冬之季隂寒晝不開<lb/>
驚風四靣集飛雪千里廻狐白登廊廟牛衣出<hi>一作弃</hi>草<lb/>
萊詎知韓長孺無復重燃灰<lb/>
　　　和入京　　　　　　　　　吕　讓<lb/>
俘囚經萬里憔悴度三春髮改河陽鬂衣餘京洛塵鍾<lb/>
儀悲去楚隨㑹泣留秦既謝平吳利終成失路人<lb/>
　　　奉報寄洛州　　　　　　　庾　信<lb/>
舟師㑹孟津甲子陳東隣雷轅驚戰皷劔室動金神幕<lb/>
<pb n="KR4h0022_WYG_240-11b"/>
府風雲氣軍門闗塞人長旍析鳥羽合甲抱犀鱗星芒<lb/>
一丈焰月暈七重輪黎陽水稍緑官渡桞應春無庸奉<lb/>
天睠驅傳牧南秦繁詞勞簡牘雜俗弊風塵上洛逢都<lb/>
尉商山見逸民留滯終南下唯當一史臣<lb/>
　　　和劉儀同　　　　　　　　前　人<lb/>
止戈興禮樂脩文盛典謨壁開金石篆河浮雲霧圖芸<lb/>
香上延閤碑石向鴻都誦書徴博士明經拜大夫壁池<lb/>
寒水落學市舊槐枯髙談變白馬雄辯塞飛狐月落將<lb/>
<pb n="KR4h0022_WYG_240-12a"/>
軍樹風驚御史烏子雲猶汗簡温舒正削蒲連雲雖有<lb/>
閣終欲想江湖<lb/>
　　　和奉重適陽闗　　　　　　李　那<lb/>
銜悲向玉闗垂泪上瑤臺舞閣懸新網歌梁積故埃紫<lb/>
庭生緑草丹墀染碧苔金扉晝常掩朱簾夜暗開方池<lb/>
含水思芳樹結風哀行雨歸將絶朝雲去不廻獨有西<lb/>
陵上松聲薄暮來<lb/>
　　　答賀屬　　　　　　　　　王　胄<lb/>
<pb n="KR4h0022_WYG_240-12b"/>
外黄初邸客蜀郡晩琴聲本欲從張耳何曾說馬卿定<lb/>
知逰道日非是弟如行髙文擬雜珮善謔間瑶瓊前書<lb/>
言家室末叙挂簮纓問仁寧伐國揚波豈亂清聞有陽<lb/>
臺客<hi>一作客曲</hi>常留入愛<hi>一作梦</hi>情無為嗟獨割空引助庖名<lb/>
　　　詶陸常侍　　　　　　　　前　人<lb/>
相知四十年别離萬餘里君留五湖曲予去三河涘寒<lb/>
松君後凋溺灰余僅死何言西北雲復覿東南美深交<lb/>
不㤀故飛觴敦宴喜贈藻發中情竒音邁流徴追惟中<lb/>
<pb n="KR4h0022_WYG_240-13a"/>
嵗日於斯同憇止思之宛如昨倐焉逾二紀疇昔多朋<lb/>
好一旦埋蒿里無人莫已知有慟傷知已抱臂還相泣<lb/>
巋然吾與子霑襟行自念哀哉亦已矣吾歸在漆園著<lb/>
書試詞理勞息乃殊致存亡寧異軌大路不能遵咄哉<lb/>
情何鄙<lb/>
　　　答江學士協　　　　　　　周若冰<lb/>
弱齡愛邱壑與子亟㤀歸開襟對泉石携手翫芳菲忽<lb/>
逢朝市變斯樂眇難追氣意酒中改容顔鏡裏衰祁寒<lb/>
<pb n="KR4h0022_WYG_240-13b"/>
傷暮節落景促餘暉野曠蓬常轉林遥鳥倦飛故友輕<lb/>
金玉萬里嗣音徽鄉闗不可望客淚徒霑衣<lb/>
　　　和孔侍郎觀太常奏新樂<hi>已上見二百十二巻</hi>
　　　　　　　　　　　　　　　孫萬夀<lb/>
　　　答楊世子　　　　　　　　前　人<lb/>
太華五千仭長河九萬里山川藴玉石人物多君子丞<lb/>
相朝所宗太尉國之紀若人惟傑出濟世承餘祉趍庭<lb/>
遵教義博物兼文史寄聲振宛洛雅論窮名理伊余苦<lb/>
<pb n="KR4h0022_WYG_240-14a"/>
疲病寂寞罕賔逰不言驅駟馬於焉訪一丘縞紵始云<lb/>
贈膠漆乃相投伏枕空長想驂蹇遂無由忽此承來翰<lb/>
華藻殊輝煥雖則濫吹嘘可以蠲憂歎懐袖終不滅掌<lb/>
握方留翫和風初應律山鶯已復新芳菲徒自好節物<lb/>
不闗人勞歌雖有曲無以報陽春<lb/>
　　　和周記室逰舊京　　　　　前　人<lb/>
大夫愍周廟王子泣殷墟自然心斷絶何闗繫慘舒僕<lb/>
本漳濵士舊國亦淪胥紫陌風塵起青毡冠盖踈臺留<lb/>
<pb n="KR4h0022_WYG_240-14b"/>
子建賦宫落仲將書譙周自題柱商容誰表閭聞君懐<lb/>
古曲同病亦漣如方知周處嘆前后信非虛<lb/>
　　　和樂記室憶江水　　　　　庾　抱<lb/>
遥想觀濤處猶憶採蓮歌無因闗塞葉共下洞庭波<lb/>
　<lb/>
　<lb/>
　<lb/>
　文苑英華巻二百四十<lb/>
</p>
<p>
</p>
  </div>
</body>
</text>
</TEI>
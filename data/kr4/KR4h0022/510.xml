<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百十</head>
    <p>
<pb n="KR4h0022_WYG_510-1a"/>
欽定四庫全書<lb/>
　文苑英華巻五百十　　　宋　李昉等　編<lb/>
　勤學惰敎師歿直講門十六道<lb/>
　勤學<lb/>
　　求隣壁光判二道　　　於途墜坑判一道<lb/>
　　躭書穿牀判一道<lb/>
　惰教<lb/>
　　投諸棘寄判二道<lb/>
<pb n="KR4h0022_WYG_510-1b"/>
　師歿<lb/>
　　立廟藏衣判一道　　　着服六年判二道<lb/>
　　事貌相似判二道　　　貌似温敏判一道<lb/>
　　吊服加麻判二道<lb/>
　直講<lb/>
　　直講無他伎判二道<lb/>
　　勤學<lb/>
　　　求隣壁光判<lb/>
<pb n="KR4h0022_WYG_510-2a"/>
郗珍性好讀書家貧隣家富乃穿隣壁取燭光隣告為盗<lb/>
　　　對<lb/>
郗珍黄冠野客白屋寒生仰桂林之一枝猶思對策掩<lb/>
蓬門之三逕無忘偷光但學以資身行不踰志<hi>一作矩</hi>因<lb/>
人之利尚或不為竊隣之光何居而可必欲三餘不棄<lb/>
百遍無疲原憲弊衣杖藜而非病顔囬陋巷飲水而多<lb/>
歡既知讀書應聞對馬與其鑿壁何如聚螢若觀過知<lb/>
仁推情决獄束緼之婦尚未過於黄沙懸梁之夫庶獲<lb/>
<pb n="KR4h0022_WYG_510-2b"/>
哀於丹筆違禮入律理或難容居法徇私斯焉有在<lb/>
　　　同前　　　　　　　　　　康廷之<lb/>
郗珍荷衣横帶緝桞編蒲有賤籯金將希片玉南阮自<lb/>
富北郭實貧殊謝梁鴻不求因熱乃如蘇季願借餘光<lb/>
已接武於匡衡方齊蹤於寗越室仞非邃未窺夫子之<lb/>
墻紡績可兼輙鑿隣人之壁情非竊伏事渉穿窬<hi>一作情非</hi>
<hi>竊盗事渉穿窬</hi>抑有前聞宜徵故實從按記過不合論辜<lb/>
　　　於途墜坑判<lb/>
<pb n="KR4h0022_WYG_510-3a"/>
寗子讀書於途墜坑來晩師行檟楚令以罰非其罪令<lb/>
師謝過俱不伏<lb/>
　　　對<lb/>
學古入官不學將落聖人所以留範君子誰非用心猗<lb/>
哉寗生勤亦至矣手䋲口誦何劉實之能匹負書擔笠<lb/>
豈蘇秦之可加悠悠長途是諷是詠舞中襟而始勵經<lb/>
巨嶮而方歸師以來晩見嫌聊申檟楚令以罰非其罪<lb/>
乃起異端在師雖則傷嚴遣謝又乖通論且尊無謝卑<lb/>
<pb n="KR4h0022_WYG_510-3b"/>
之禮卑有順上之心䝉雖不才此未為允<lb/>
　　　躭書穿牀判<lb/>
孔安家貧躭書一座數載不移故穿牀邑宰以為惰農<lb/>
遂䝉笞責㢘使謂髙賢附狀<lb/>
　　　對　　　　　　　　　　　崔　融<lb/>
孔安家承闕里訓習淹中黄叔度之平生朱買臣之故<lb/>
事康成進徳斯覽巻於八千士安行道願加年於數百<lb/>
邑宰職當訓俗務在化人管㓜安之藜牀莫欽髙義王<lb/>
<pb n="KR4h0022_WYG_510-4a"/>
君公之板榻靡尚真規縲絏冶長昔聞其事鞭撻寗越<lb/>
今見其人徒有望於勤農終致慙於勵學㢘使親承聖<lb/>
㫖肅事澄清一字之褒人知激節片言之貶士識愧心<lb/>
附狀稱不優賢據理自須慙徳更懐文過須是提刑<lb/>
　　惰教<lb/>
　　　投諸棘寄判<lb/>
得國子監稱諸胄子不親師教將棘寄之省讓其侵冒<lb/>
刑章寘之於理監固論不已<lb/>
<pb n="KR4h0022_WYG_510-4b"/>
　　　對　　　　　　　　　　　于　峴<lb/>
有教無類下學上達春詩秋禮日就月將必復象賢之<lb/>
規以光齒胄之訓喻玊成器符金滿籯渥赭觀其屢舞<lb/>
拾青嘉其載擇况乎服勤多闕仰止徒虛温故知新未<lb/>
之已也進徳脩業此其謂何是朽木之難雕非檟楚之<lb/>
能及造士選士匪曰伊人左鄉右鄉攸稱往誥雖迂夫<lb/>
棘寄斥之遐邈且渉禦魑之罰將有招魂之詞㑹府以<lb/>
近滿刑章言投法理監司以逺探經義事合禮文亦既<lb/>
<pb n="KR4h0022_WYG_510-5a"/>
將<hi>一作狀</hi>申復奚科抑<lb/>
　　　同前　　　　　　　　　　蘇　倇<lb/>
聖人設教克勤于學胄子從師罕能由禮惟彼成均奉<lb/>
職宗伯分官將舞樂以持旄俾歌詩而序齒進而函丈<lb/>
知拾紫之華<hi>一有經字</hi>終<hi>一作/退字</hi>且負墻識滿金之喻<hi>一有訓字</hi>不<lb/>
傳其習或失于多嗟爾寡聞孰云功倍叩之勿應則罰<lb/>
於從容發然後禁何驚於扞格誠宜扑作二物吾與其<lb/>
進焉用棘寄四夷若斯見罰伺行父之逐鳥豈待庶乎徵<lb/>
<pb n="KR4h0022_WYG_510-5b"/>
楚子之奪牛理固深也不帥之教雖載於禮經侵冒之<lb/>
刑合歸於司寇仍為多訴無乃厚誣<lb/>
　　師歿<lb/>
　　　立廟藏衣判<lb/>
甲脩絜矩之道歿後其弟子以師所居立廟藏衣冠琴<lb/>
書人告越禮<lb/>
　　　對<lb/>
就賢體逺稱以動衆親師觀奥知乎成植甲允廸厥訓<lb/>
<pb n="KR4h0022_WYG_510-6a"/>
克懋存誠𢎞道惟人脩詞在已視博習之志初遊焉息<lb/>
焉觀絜矩之心後不寢不食况早承函丈常忝儒林讀<lb/>
夫子之微言習門人之正義學而已講吾其不憂嵗月<lb/>
之微<hi>一作徵</hi>梁木斯壊子在川上歎逝者之如斯人之云<lb/>
亡痛吾徒之安仰常時講位乍起於悲風他日荒墳俄<lb/>
懸於苦月輪奐斯在歌哭還升仰生前之令名存歿後<lb/>
之遺象上棟下宇不革故而廟成自堂徂軒咸鼎新而<lb/>
貌立藏衣冠而不墜委琴書而宛在且心䘮三年是則<lb/>
<pb n="KR4h0022_WYG_510-6b"/>
是效亭傳四序有嚴有翼彼猶薄訴此實厚誣道雖謝<lb/>
於周書理亦殷於魯典誡彼言者不亦可乎<lb/>
　　　着服六年判<lb/>
兖州人平辯受業於田才才亡辯着服六年廬於墓側<lb/>
刺史以為違經越禮妄造異端禁錮三年辯妻遣小女<lb/>
上䇿稱寃㢘察彈刺史刑獄不當<lb/>
　　　對<lb/>
田才地居鄒魯家習文儒業擅籯金道光珍席夙漸昇<lb/>
<pb n="KR4h0022_WYG_510-7a"/>
堂之教早傳藏壁之書學市攸開几筵爰設故得詢疑<lb/>
請益還如北海之前函丈摳衣更似西河之上平辯雩<lb/>
川童子闕里諸生常因閉户之勤豫受専門之業庶祈<lb/>
榮於青紫希變采於朱藍日就月將罰<hi>一作菽</hi>水之恩何<lb/>
極陵夷谷徙頺山之痛已深舊宅凄清空聞絲竹遺壇<lb/>
寂寞無復琴歌嗟二物之長收願百身而奚贖方思重<lb/>
服用表深衷一對松楸六遷檀柘曩時儒肆喜遇祥鱣<lb/>
今日㐫廬悲逢吊鶴論情雖㑹於寧戚據理未允於通<lb/>
<pb n="KR4h0022_WYG_510-7b"/>
途刺史職在宣風政乖道俗沉憂六載亦可驚嗟積禁<lb/>
三年固其未得少女以銜寃伏奏雅叶於鷄鳴大使以<lb/>
紏慝彈豪正諧於隼擊即冝録奏伏聽宸衷<lb/>
　　　同前<lb/>
不學墻面先哲之格言以徳潤身前賢之令軌孔丘要<lb/>
道逐楊震以西來馬融門生隨鄭𤣥而東去田才地隣<lb/>
鄒魯俗富詩書水接沂川家傳禮樂白圭無玷孤<hi>一作禮</hi>
標席上之珍黄金可輕獨貴林中之寳平辯伏膺道術<lb/>
<pb n="KR4h0022_WYG_510-8a"/>
企足風猷訪顔子於淹中得田生於稷下葉抽槐市皷<lb/>
篋笥而踐緇帷花發杏壇整襟裾而趨絳帳一登閫閥<lb/>
㡬積寒暄知十之業既𢎞在三之敬尤重専門春誦髙<lb/>
臺於是忽傾負<hi>一作扶</hi>杖晨歌梁木由是遽壊荒階積雪<lb/>
徒規東廊之蹤逝水驚波無復西河之氣師資之禮痛<lb/>
貫幽靈伏道之誠悲深卉木葺苫廬於墓側製麻服於<lb/>
塋前檀木遷移葭灰屢變墳抽細草撫書帶而増悲牖<lb/>
挂殘絲拂琴絃而永慕刺史褰帷魯國剖竹雩壇馮熊<lb/>
<pb n="KR4h0022_WYG_510-8b"/>
軾以宣風樹隼旟而展化以為非禮將作異端不樹甘<lb/>
棠之隂翻行叢棘之酷昔門人子貢廬於孔氏之墳弟<lb/>
子叔然制彼鄭生之服六年不釋於禮稍乖三載錮身<lb/>
在情何忍但以事符公冶繋犴獄而多年命彼緹縈仰<lb/>
鳳闈而長呌㢘使垂星整俗驛傳宣威正豸冠以觸邪<lb/>
下烏臺而肅物女既陳請使又彈非霜簡載馳雪身無<lb/>
路兩頭今既發覺一面何使<hi>一作所</hi>逃刑宜降朱轓用直<lb/>
<hi>一作申</hi>丹筆<lb/>
<pb n="KR4h0022_WYG_510-9a"/>
　　　事貌相似判<lb/>
甲容貌與乙相似甲歿後門人事乙隣人讓其非禮<lb/>
　　　對　　　　　　　　　　　康季子<lb/>
容貌相似陽貨惑於仲尼徳義可尊門人師于有若嵗<lb/>
丁辰巳甲遂云亡<hi>一作七儒</hi>月亦居諸乙方傳學實䘮予於<lb/>
東魯復疑汝於西河已寂琴歌詎聞金石思其笑語寧<lb/>
忘罰<hi>一作菽</hi>水之恩慕彼威儀<hi>一作循誘</hi>爰動頺山之戀不墜<lb/>
吾師之業還昇弟子之堂惟爾嗣音専之可也讓其非<lb/>
<pb n="KR4h0022_WYG_510-9b"/>
禮於已不然<hi>一作何諸</hi>有事古風未驚今聽<lb/>
　　　同前<lb/>
道在則業金籯非寳學而時習珍席為儒甲業擅專門<lb/>
勤茲閉户夙漸淹中之訓方傳壁裏之書絳帳談經䝉<lb/>
求者雲集緇帷講道鑚仰者電趨濟濟祈祈升堂入室<lb/>
夏弦春誦未厭于青藍閲水頺山遽悲於壊木歿而不<lb/>
作逝者何追道無常師未宜膠柱貌有相似自可摳衣<lb/>
昔夫子門人見師於有若馬融弟子或從於鄭𤣥故事<lb/>
<pb n="KR4h0022_WYG_510-10a"/>
非遥讓之未可<lb/>
　　　貌似温敏判<lb/>
儒生温敏歿或有貌似敏者弟子共師之縣令責其無<lb/>
知<lb/>
　　　對　　　　　　　　　　　唐昭明<lb/>
温敏果行育徳依仁游藝道鬱黄中聲芬白賁才克夢<lb/>
烏<hi>一作筆</hi>針左氏之膏肓學綜成麟傳聖人之糟粕既而<lb/>
生也有涯嵗聿其逝情殷埋玉迹<hi>一作逃</hi>必應金類宣父<lb/>
<pb n="KR4h0022_WYG_510-10b"/>
之云亡還思有若同蔡邕之已歿更重虎賁雖其人已<lb/>
還而典刑可想或欽遺韻用展師資唯彰好道之誠何<lb/>
寘無儀之論縣令奉子男之秩守韋弦之戒非欲使提<lb/>
耳流訓掣肘無譏錯節盤根抑亦殊道移風易俗何妨<lb/>
異代縱有科罰未累徳音無㸃<hi>一作玷</hi>憲章並宜告記<lb/>
　　　吊服加麻判<lb/>
甲乙二人所受學師亡皆吊服加麻出有所之則絰乙<lb/>
居則絰出則否縣司科甲乙不合為師制服並不伏<lb/>
<pb n="KR4h0022_WYG_510-11a"/>
　　　對　　　　　　　　　　　顔　勝<lb/>
理範通明國圖惟逺班和正本式古崇風訓學興文當<lb/>
今是教甲乙同志偃化從師春誦夏弦自得西河之美<lb/>
摳衣函丈無非北海之遊道叶雩壇聲髙闕里鴻都盛<lb/>
業方列義於儒堂電隙流年奄生悲於泉户兩楹之夢<lb/>
豈廻景於西山二竪之災竟遊魂於北斗壊木之悲<hi>一作</hi>
<hi>怨</hi>師也何追頺山之哀吾將安仰因情定禮自可䖍於<lb/>
心䘮吊服加麻實無虧於聖政甲出而絰是依古也乙<lb/>
<pb n="KR4h0022_WYG_510-11b"/>
居則否奚所咎焉既不異於門人信無徵於魯禮欲加<lb/>
之罪其有辭乎<lb/>
　　　同前　　　　　　　　　　盧　昌<lb/>
惟甲惟乙夙庇唐封如琢如磨服勤師訓自凝情於竹<lb/>
素將比色於朱藍既而逝水方驚梁木其壊微言已絶<lb/>
先師從召於鶴書素業無憑弟子空思於鱣序閒階寂<lb/>
歴泣對履綦舊宅凄清愁聞絲竹爰制衰絰以報師資<lb/>
雖乖心䘮之儀未失禮經之意何如宣尼既沒子貢<hi>一作</hi>
<pb n="KR4h0022_WYG_510-12a"/>
<hi>夏非</hi>為廬鄭生云亡叔然制服徃哲不貽伊誚縣司何遽<lb/>
見䋲請寛二公之愆無濫五刑之法<lb/>
　　直講<lb/>
　　　直講無他伎判<lb/>
丁專經直講每無他伎進考或人告濫<lb/>
　　　對　　　　　　　　　　　王靈漸<lb/>
丁以聚學立身脩詞果行從師氏之六藝當孔門之四<lb/>
科淑行惟新鱣魚巳落清言如屑塵尾先摇既珍席之<lb/>
<pb n="KR4h0022_WYG_510-12b"/>
有光亦經笥之攸屬籯金奪價琢玉成功皆取判於一<lb/>
經葢不資於他伎誣其善誘生此薄言由也兼人常聞<lb/>
於片折參則不敏必造其兩詞請更推尋然議斷割<lb/>
　　　同前　　　　　　　　　　常無欲<lb/>
典禮之興講經為要安人和衆學古入官丁以専經直<lb/>
講精師訓廸藝成重席業固專門歌詠先王頌聲以光<lb/>
於講肆討論文義徳化籍甚於談筵考課攸歸勤效斯<lb/>
在以無他伎䝉竊惑焉且州縣徒勞自拘於常式庠序<lb/>
<pb n="KR4h0022_WYG_510-13a"/>
爰設亦著於彞章妄告之人須科反坐<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_510-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻五百十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷七百八十二</head>
    <p>
<pb n="KR4h0022_WYG_781-1a"/>
欽定四庫全書<lb/>
　文苑英華卷七百八十二　宋　李昉等　編<lb/>
　佛像中<hi>道像附</hi>
　　繡地藏菩薩讃一首　　畫釋迦牟尼佛讃一首<lb/>
　　繡藥師佛觀音菩薩讃一首<lb/>
　　繡西方阿彌陀佛讃一首<lb/>
　　繡救苦觀世音菩薩讃一首<lb/>
　　繡藥師琉璃光佛讃一首<lb/>
<pb n="KR4h0022_WYG_781-1b"/>
　　畫元始天尊釋迦牟尼佛讃一首<lb/>
　　逹摩<hi>總目作磨</hi>大師法門義讃一首<lb/>
　　天台和尚法門義讃一首　二宗禪師讃一首<lb/>
　　能秀二祖讃一首　　　誌公讃一首<lb/>
　　唐大通和尚法門義讃一首<lb/>
　　唐鶴林和尚法門義讃一首<lb/>
　　畫救苦觀世音菩薩讃一首<lb/>
　　畫藥師琉璃光佛讃一首　畫西方變讃一首<lb/>
<pb n="KR4h0022_WYG_781-2a"/>
　　畫釋迦如來讃一首　　繡阿彌陀佛讃一首<lb/>
　　觀世音菩薩等身繡像讃一首<lb/>
　　佛頂尊勝陀羅尼幢讃一首<lb/>
　　藥師如來繡像讃一首<lb/>
　　　繡地藏菩薩讃<hi>并序</hi>　　　　穆　員<lb/>
今年天之不祐我也甚矣春三月謫我以次妹安國寺<lb/>
律師之䘮夏四月繼以伯姊楊氏夫人之酷季妹前監<lb/>
察御史裴氏妻泣曰人皆有姊妹而我獨亡所以發於<lb/>
<pb n="KR4h0022_WYG_781-2b"/>
骨髓者深宜格于神明之聽先是太夫人嘗為安國繡<lb/>
地藏菩薩逮卒哭而就是夜季妺夢伯姊謂之曰嘗知<lb/>
是像追䕶于我是用鬻衣充直緘淚僝工亦逮卒哭而<lb/>
就嗚呼萬聖一致乎慈悲莫大於救苦苦有生死之異<lb/>
聖者亦隨之<hi>一作人</hi>而殊如周之六官分天地四時之職<lb/>
蓋同歸於理而各有典司若乃㧞三塗證六道紓有生<lb/>
追徃之慟則菩薩超羣聖焉時貞元六年孟秋初七日<lb/>
也將以謹功<hi>二字一作請聖功</hi>之始既月而日之且系之以讃<lb/>
<pb n="KR4h0022_WYG_781-3a"/>
惟我素履景福崇嗟爾至聖𤣥感通有赫大士願力同<lb/>
五綵萬縷相好備一心十指聖靈萃振幽㝠兮如髣髴<lb/>
　　　畫釋迦牟尼佛讃<hi>并序</hi>
貞元八年九月二十八日員傷神之慟至是朞外姑故<lb/>
河南令裴君夫人鄭氏雅有天性之愛加人一等而疾<lb/>
視之勤䘮慼之甚則又加焉至哉母之於子也想其方<lb/>
娠想其既育想其乳抱想其稚戲想其習教想其有行<lb/>
生十九年而夭嵗一周矣無一日不同其十九年之見<lb/>
<pb n="KR4h0022_WYG_781-3b"/>
其遺跡見其同類見其所從見其所嗜則哀與之新訴<lb/>
於神明而不聞禱之寤寐而莫覩索於太虚而無像追<lb/>
之徃事而日逺乃求大聖之㫖裂素㸃絢丹青睟容願<lb/>
以已之深慈託於佛之巨力且曰吾子之生也以至仁<lb/>
為性積善為行二者之報同期於福今也夭而不深慈<lb/>
託福施不在於生不在於後宜在於既徃矧聖者以巍<lb/>
巍赫赫從而振之然則是像也金蓮之品安知非爾徃<lb/>
生乎讃曰<lb/>
<pb n="KR4h0022_WYG_781-4a"/>
生如花兮夭如花先笑後號鍾我家䘮有殺兮悼無涯<lb/>
哀慈母兮晝夜哭嵗一朞兮聲相續懇𤣥聖兮降㝠福<lb/>
　　　繡藥師佛觀世音菩薩讃<lb/>
萬聖本願同歸乎慈一致乎至有若東方藥師琉璃光<lb/>
佛洎大悲觀世音菩薩其威神徳力最著於羣生倬然<lb/>
於人間者也我季妹是用圖厥晬容永以成功其發念<lb/>
也淚逐聲盡福隨響至其成功也靈以指集慶將縷延<lb/>
如其經文則曰火不焚水不溺鬼不災祅不厲矧乃無<lb/>
<pb n="KR4h0022_WYG_781-4b"/>
妄之疾有生之害何從而來哉且聖功𤣥化隂隲潜䕶<lb/>
宜於自然動亨元吉彼觧焚拯溺禳災祓厲之功又安<lb/>
得而施之讃曰<lb/>
伊聖力漙如天吾何願夀百年<lb/>
　　　繡西方阿彌陀佛讃<hi>并序</hi>
唐故監察御史河東裴府君捐館舍二十五月而祥<hi>一有</hi>
<hi>直字</hi>貞元乙亥嵗仲秋再句有七日其孀員季妹也號曰<lb/>
吾觀天道日昃月虧㡬何而追吾觀四時寒來暑徃徃<lb/>
<pb n="KR4h0022_WYG_781-5a"/>
來如奔吾觀萬物秋落春榮榮落相續吾觀人事禍福<lb/>
倚伏則維其常何天道人亊四時萬物同歸於復其運<lb/>
如環而逝者棄于川流日逺未亡之酷終于此生恭聞<lb/>
西方之教有三塗報應之事大聖拯䕶之功是用發念<lb/>
髣髴有無之間躬現是像嗚呼若聖功則亦無幽㝠之<lb/>
苦蓋魂氣無不之也其返於太初乎苟冇三塗則聖者<lb/>
之力唯誠是㨿宜乎罪消一念福積萬指可思量耶讃<lb/>
曰<lb/>
<pb n="KR4h0022_WYG_781-5b"/>
嚴哉有赫自爾誠晬容巨力於是并能使徃生生彼國<lb/>
餘及未亡無終極<lb/>
　　　繡救苦觀世音菩薩讃<hi>并序</hi>
惟元精之和惟𤣥聖之功惟善之報惟人之心順之則<lb/>
宜感之斯契蓋善積而福㑹心至而靈應類夫有開必<lb/>
先之義存乎恍惚杳㝠之間天不言神無像發於寤寐<lb/>
者其昭昭歟我裴氏弱妹疇昔之夜夢老僧意夫聖者<lb/>
祈太夫人之福懇懇焉聖者復之曰當繡若繪救苦觀<lb/>
<pb n="KR4h0022_WYG_781-6a"/>
世音菩薩且視其形則如是<hi>一作誓</hi>覺而念之誠矣未果<lb/>
越句朔嗣夢如初是用心宜聖功指集晬容圓光具發<lb/>
朝日瞳朧嵗八旬有六日我慈親生之辰也願於是畢<lb/>
工於是終聖於是興福於是始同氣不類神明我遺禎<lb/>
夢靡臻斯文敢闕讃曰<lb/>
猗經文兮頌聖徳非知知兮焉識識我夢願兮未符巨<lb/>
力如四維虚空兮夫何有極<lb/>
　　　繡藥師琉璃光佛讃<hi>并序</hi>
<pb n="KR4h0022_WYG_781-6b"/>
東方藥師琉璃光佛事具本經今我季妹裴氏嚴是像<lb/>
也誠而禱之其嚴之何裂素㸃絢攅針緝縷以五采章<lb/>
成三十二相八十種好意夫十二上願從之其祝之何<lb/>
况我太夫人福如上願而夀如縷數夫以大聖之力加<lb/>
千積善而赴十精誠宜乎其至也如歸其答也如響其<lb/>
乆大無極而不可思量也如東方虚空抑經之有偈所<lb/>
以啟廸誓願發揚聖徳者也苟以至誠為用員敢讓於<lb/>
文乎讃曰<lb/>
<pb n="KR4h0022_WYG_781-7a"/>
上天報應為福為極有赫大聖與天冋力而我景行與<lb/>
聖同徳存存如山念念如川大聖拯<hi>一作祐</hi>䕶同符自然<lb/>
十二願我之事億萬縷我之年<lb/>
　　　畫元始天尊釋迦牟尼佛讃<hi>并序</hi>
聖人之教有三儒之先師曰孝者徳之本教之所由生<lb/>
又曰立身揚名以顯父母孝之終也若乃崇樹景福追<lb/>
䕶既徃有無上無邊之力非智智識識之功則道釋二<lb/>
宗其用一致記曰君子有終身之憂忌日之謂也嵗孟<lb/>
<pb n="KR4h0022_WYG_781-7b"/>
秋晦我王母太原郡夫人棄養之辰我公霜露永懷發<lb/>
是上願謂夙夜種徳以無忝為念裕蠱垂範立家開國<lb/>
不足以為顯鼎鼐之豐蘋蘩之絜不足以為饗蓼莪罔<lb/>
極石窌啟封不足以為報且曰元始天尊大道之原也<lb/>
釋迦牟尼佛萬聖之祖也以五綵繪圖二睟容及此辰<lb/>
而就眷命小子賛揚聖功其詞曰<lb/>
嚴哉煥乎觀者廻向有類夫朝日初昇圓月始望又若<lb/>
二聖現于空中髣髴乎不知其像我公孝思福應如響<lb/>
<pb n="KR4h0022_WYG_781-8a"/>
於乎聖力巍巍蕩蕩<lb/>
　　　達磨大師<hi>文粹作和尚</hi>法門義讃　僧皎然<lb/>
我師西來<hi>一作方</hi>傳于眞訣大輪當路小乘亡轍㝠㝠世<lb/>
人初見日月權迹有歸光雲不滅<lb/>
　　　天台和尚法門義讃<lb/>
我立三觀即假而眞如何果外强欲明因萬像之性空<lb/>
江月輪以此江月還名法身<lb/>
　　　二宗禪師讃<lb/>
<pb n="KR4h0022_WYG_781-8b"/>
裁玊為璧一體殊稱二聖淵淵果名同證安賛天后寂<lb/>
佐𤣥宗卷道就迹與時從容邈邈安公行越常致髙天<lb/>
無言九有咸庇大海無心百川同味<hi>不授心印但以無言應世而物無不</hi>
<hi>化</hi>曈曈大照有跡可覩不異六宗無慙七祖禪岡一傾<lb/>
人天何怙<lb/>
　　　能秀二祖讃<lb/>
二公之心如月如日四方無雲當空而出三乘同軌萬<lb/>
法斯一南北分宗亦言之失<lb/>
<pb n="KR4h0022_WYG_781-9a"/>
　　　誌<hi>一作志</hi>公讃<lb/>
大動之地我安其中髙景無氣靈鶴在空出生死阨隨<lb/>
物有終婺形駭俗借繢開䝉常携刀尺精意誰通<lb/>
　　　唐大通和尚法門義讃<lb/>
觀净之筌斯言不住四色蓮花白花為喻應知離相或<lb/>
未圓通吾師惠心雲開天空<lb/>
　　　唐鶴林和尚法門義讃<lb/>
真見之體知而不知性猶無主禪何有支我本圓寂湛<lb/>
<pb n="KR4h0022_WYG_781-9b"/>
而不移聿來化人慈力所為<lb/>
　　　畫救苦觀世音菩薩讃<hi>并序</hi>
繪工匠意通幽若菩薩出現湛兮凝心于内怡然示相<lb/>
于表非法王妙用何哉誰其主之即湖州刺史諫議大<lb/>
夫樊公夫人范陽縣君盧氏所造也初夫人有恤𦙍之<lb/>
兆嘗念觀音夢雲初懷育月方誕命曰是女且不正名<lb/>
蓋取宜子之意也公以積徳樹仁膺其錫羨雖菩薩大<lb/>
慈不昧亦江漢間氣所以鍾詩云維岳降神生甫及申<lb/>
<pb n="KR4h0022_WYG_781-10a"/>
斯蓋申甫之儔乎於戱至誠既敷上願斯答乃於寳勝<lb/>
殿内按經圖變祗於壁上觀世之門不捨毫端禮分身<lb/>
之國詞曰<lb/>
聖人之體兮有而無迹至人之心兮用而常寂公之小<lb/>
君兮惠性造微我之大士兮慈心莫違保幼子兮永貞<lb/>
無悔覿真儀兮常明不昧慈為雨兮惠為風灑芳襟兮<lb/>
襲輕珮<lb/>
　　　畫藥師琉璃光佛讃<hi>并序</hi>
<pb n="KR4h0022_WYG_781-10b"/>
佛以大慈療生死巨療示藥師名以大智證圓明妙身<lb/>
受琉璃稱無私之鑒湛乎不動誠懇之至感而遂通湖<lb/>
州刺史諌議大夫樊公夫人范陽縣君盧氏得之矣頃<lb/>
因懷姙黙念于心先徴佩印之祥載見懸弧之至遂圖<lb/>
此變以答佛慈光射金扉日月不聞於天上影朧珠綴<lb/>
煙霄自出於壁間東方如來瞻仰長世輙揚盛羙有愧<lb/>
諛才詞曰<lb/>
藥師之仁隨心至兮十二上願慈不遺兮琉璃之身為<lb/>
<pb n="KR4h0022_WYG_781-11a"/>
我示兮八十種好相畢備兮繪像報徳公夫人兮初祝<lb/>
𦙍子果克禋兮早見才童邁人倫兮將成大器應甫申<lb/>
兮如來惠父長可親兮貽厥孫謀夀萬春兮<lb/>
　　　畫西方變讃　　　　　　　權徳輿<lb/>
惟西方有極樂國以首楞嚴為理其應溥其用神大抵<lb/>
攝萬緣羣動會於虚寂其次則感通信誓為釐為福局<lb/>
於世論者多置為他方之教惟孝子信士仰為㝠助則<lb/>
像設之綵繪之用申罔極之報今兹西方變即故户部<lb/>
<pb n="KR4h0022_WYG_781-11b"/>
員外郎贈給事中范公之孤曰傳正傳質奉為先妣博<lb/>
陵崔夫人既練所畫也惟夫人以淑明柔順光配户部<lb/>
自□哭之後訓二孤之暇毎讀誦大乘微言宻詣精理<lb/>
今傳正等又能將順先㫖發於孝思於精廬素壁合朱<lb/>
緑金翠之飾天人法相靡不嚴靜以夫人之福履孝子<lb/>
之至誠若乘念以游如經之㫖當趺坐於芙蕖上品之<lb/>
中生滅流妄於是昭息予嘗心奉其教故得賛其所以<lb/>
然<lb/>
<pb n="KR4h0022_WYG_781-12a"/>
　　　畫釋迦如來讃<hi>并序</hi>
釋迦大聖以無礙應身演一切法後之人跡文字以為<lb/>
像設誠明以在中而福祉隨之伯舅武進縣丞府君守<lb/>
儒門言行之訓安貞下位其道未光貞元三年捐館舍<lb/>
太夫人從子于鍾陵承訃發哀茹鮮終之痛且痛不得<lb/>
當哭泣之位躬即逺之事朞䘮之禮有加等又曰悲哀<lb/>
鍾于情而不足以為㝠助也乃稽諸釋氏說以為幽賛<lb/>
交感之際不相逺也是用徼<hi>集作徼景</hi>福以作繪事煥以金<lb/>
<pb n="KR4h0022_WYG_781-12b"/>
碧穆然尊嚴瞻仰之際如至佛刹况孝悌通于<hi>集作乎</hi>神<lb/>
明聖功演乎無方小子徳輿謹繫以賛<lb/>
五色相宣兮聖質昭明福祥下照兮保佑㝠㝠<lb/>
　　　繡阿彌陀佛讃<hi>并序</hi>
十二因緣之中生死循環憂悲藴聚非天人大聖以利<lb/>
刃斷之慈航濟之則淪胥顚覆<hi>集作沒</hi>之不給矣<hi>集作溺不起矣</hi>
惟阿彌陀佛化行西方其號極樂有生之乘念感化則<lb/>
游於斯今兹功徳者清信女士隴西李氏為亡夫襄陵<lb/>
<pb n="KR4h0022_WYG_781-13a"/>
尉滎陽鄭君再期之為也女士歸鄭一周星而孀凡事<lb/>
舅姑以孝從娣姒以敬佐夫以義拊下以仁隐約終嵗<lb/>
<hi>集作窶</hi>至于晝哭衛風碩人柏舟之詩實兼痛焉初鄭君<lb/>
族人于晉因以筮仕成命甫臨<hi>集作行</hi>禄未及而大病女<lb/>
士方侍姑于吳承訃加慟𢎞誓徼福薦于㝠㝠紉針綴<lb/>
縷叶用五采青蓮白毫髣髴頻申彼二大士列侍左右<lb/>
晬容交光炳燿煌煌發於心成於手阿鞞䟦致其逺乎<lb/>
哉鄭固善士妻又吾伯舅之女子子也得周知之因以<lb/>
<pb n="KR4h0022_WYG_781-13b"/>
讃曰<lb/>
西方大聖乘念則至寫彼相好導兹智氣㝠助無方以<lb/>
成鄭志<lb/>
　　　觀世音菩薩等身繡像讃<hi>并序</hi>獨孤及<lb/>
元年建寅月前相州安陽縣令何昌系以是月甲子當<lb/>
受生之辰痛欲報而罔極哀見在之無住顧非大雄之<lb/>
慈法雲之悲則莫能救拯<hi>集作没振</hi>我無明苦果敷祐我𢎞<lb/>
誓願力乃彰施五色以刺繡成文寫菩薩之眞相等觀<lb/>
<pb n="KR4h0022_WYG_781-14a"/>
音之全身於是乎諦觀慈<hi>集作睟</hi>容瞻仰聖位知海潮之<lb/>
梵音不逺蓮華之法塵<hi>集作座</hi>可識將令功徳池水灌溉<lb/>
其三業菩提根牙發生於一雨至哉安陽之樹善也𢎞<lb/>
矣欲廣其善利以偈讃曰<hi>集作云</hi>
法雲垂䕃光破黑業五眼周視四魔怖懾以色觀空於<lb/>
相見法永殖兹<hi>集作慈</hi>緣河<hi>集作恒</hi>沙億刼<lb/>
　　　佛頂尊勝陀羅尼幢讃<hi>并序</hi>
道無形相不<hi>集作心</hi>離文字非言無以導引故諸法生於<lb/>
<pb n="KR4h0022_WYG_781-14b"/>
假名非智無以調伏故大音傳於宻教茫茫五濁客塵<lb/>
覆之根識相緣生滅相隨世王有為之牢獄二乘求慧<lb/>
而着空十住<hi>集作地</hi>見性而不<hi>集作了弗非</hi>微我智印侯誰司<lb/>
南故<hi>集作敦</hi>如來以大悲自定之慧力㧾持無畏之秘藏<lb/>
雲覆世界雷震羣有净除我垢令入法性設宗<hi>集作字</hi>根<lb/>
本假文以筌意也足聲齒舌因音以見法也以十四意<lb/>
<hi>集作音</hi>攝一切智雖入無漏而不捨有為即色以證空也<lb/>
奉之者惡趣固可使關<hi>集作闋</hi>閉黒業必為之清净况勝<lb/>
<pb n="KR4h0022_WYG_781-15a"/>
緣乎初太保韓國苖公以兩朝秉鈞所積廩賜顧令<hi>集作</hi>
<hi>命</hi>宗子家老曰䘮祭之餘以庀功徳於是我相國頴川<lb/>
公將演成公𢎞恩廣慧<hi>四字集作𢎞誓之果也</hi>是以樹因此幢韓<lb/>
公生代天工徳本植焉殁無鬼責惠牙滋焉而頴川公<lb/>
猶興哀於絶絃之地將乞靈於無我之法庶<hi>集作度</hi>俾法<lb/>
兩兩公身田故琢堅<hi>集作貞</hi>石以刋微言仰之讃之如揭<lb/>
日月嗚呼<hi>集作烏戱</hi>墨㸃之界有極鐵圍之山有壞唯梵音<lb/>
與法印等虚空而無窮則公之前際疇可彌度<hi>婺本作𢎞度</hi>
<pb n="KR4h0022_WYG_781-15b"/>
其詞曰<lb/>
六趣輪轉根塵相刃死生變化如嚮如勝<hi>集作如響如瞬</hi>何用<lb/>
拯溺㧾持秘印道罔不在𢎞之者人乃繼<hi>集作經</hi>靈幢公<lb/>
子是<hi>集作之</hi>因讃持大力啓迪迷津天魔遁形地獄開門<lb/>
㧞箭解縛如日破昏韓公善根與石長存<lb/>
　　　藥師如來繡像讃<hi>并序</hi>　　　吕　温<lb/>
藥師如來像者余妻蘭陵蕭氏之所繡也貞元二十年<lb/>
余奉徳宗皇帝之命西使吐蕃辭髙堂而出萬死介單<lb/>
<pb n="KR4h0022_WYG_781-16a"/>
車而馳不測國故遽至戎情猜閉坎險一遇星霜再周<lb/>
夫人盥饋之餘膏鉛不御日亂蓬首坐銷蕣華異域無<lb/>
期良時自晩始怨冬釭之乆而紅芳已闌方苦夏景之<lb/>
長而碧樹將落書委塵篋跡淪苔堦漸昧音容孰知存<lb/>
没黷龜不告因夢難徵觸慮成端沿情多緒黄昏望絶<lb/>
見偶語而生疑清旭意新聞疾行而誤喜循環何極刻<lb/>
舟靡<hi>集作匪</hi>尋浩隔理求窅非計得聞西<hi>集作東</hi>方有金界<lb/>
極樂藥師<hi>集無此二字</hi>大雄散琉璃之寳光照河<hi>集作恒</hi>沙之<lb/>
<pb n="KR4h0022_WYG_781-16b"/>
國土能度羣品<hi>集有衆生</hi>出諸幽厄一念必應萬感皆通是<lb/>
用濬發慧根妙求眞相<hi>集作像</hi>斷鳴機躬織之素染懿筐<lb/>
手績<hi>集作繢</hi>之絲盡瘁莊嚴彰施綵繡纒苦心於香縷注<lb/>
精意於針鋒指下而露洗<hi>集作染</hi>青蓮思盡而雲開白日<lb/>
<hi>集作月</hi>然後練時潔室華設珍供夕炬傳照晨爐續煙齊<lb/>
獻至誠泣敷懇願遂得慈舟宻濟覺路潛引當道塲發<lb/>
念之日是荒裔來歸之辰幽賛<hi>一作感</hi>㝠符一何昭焯乃<lb/>
知織廻文之錦無補離憂登望歸之臺空為廢目與夫<lb/>
<pb n="KR4h0022_WYG_781-17a"/>
心諧妙理手結勝因進則有濟渡之功退不離清净為<lb/>
本從長擇善豈同日而言哉余感其志効爰用賛敘雖<lb/>
在妻子亦無媿詞藏諸閨門永以傳信讃曰<lb/>
地萬里兮天一極徃無由兮來不得解脫願兮慈悲力<lb/>
五色繡兮黄金飾澄氛昏兮圓相開湛水月兮蓮花臺<lb/>
慈眼睠兮矌心廻死别離兮生歸來海為田兮劫為灰<lb/>
身念念兮<hi>蜀本作身身念念</hi>無窮哉<lb/>
　<lb/>
<pb n="KR4h0022_WYG_781-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷七百八十二<lb/>
</p>
<p>
</p>
  </div>
</body>
</text>
</TEI>
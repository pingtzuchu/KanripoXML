<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百十</head>
    <p>
<pb n="KR4h0022_WYG_809-1a"/>
欽定四庫全書<lb/>
　文苑英華巻八百十　　　宋　李昉等　編<lb/>
　樓下<lb/>
　　新修夏邑縣城門樓記一首<lb/>
　　五福樓記一首　　　　黄鶴樓記一首<lb/>
　　懷崧樓記一首　　　　朝陽樓記一首<lb/>
　　望雪樓記一首<lb/>
　閣下<lb/>
<pb n="KR4h0022_WYG_809-1b"/>
　　茅閣記一首　　　　　新修滕王閣記一首<lb/>
　　重修滕王閣記一首<lb/>
　樓下<lb/>
　　　新修夏邑縣城門樓記　　　孫公輔<lb/>
昔左丘明書梁亡嫌其亟城而至溝宫也書莒潰責其<lb/>
恃陋而不重閉也然則懲惡勸善之義信可不遺於後<lb/>
代矣方今生人震越虓虎啖嚼凡為侯大夫者孰得不<lb/>
鑒於梁而悼於莒哉夏邑縣城樓圖經即西漢栗鄉侯<lb/>
<pb n="KR4h0022_WYG_809-2a"/>
之故墟闍闉陂陊不可以禁滛佚臺觀崩弛不可以示<lb/>
軌儀訊諸鄉人云此地有隠慝焉縱其神姦慄若大忌<lb/>
故前後令長皆昵於神而廢禮也去年夏聖人戒師於<lb/>
東方宣武軍守臣劉公慮以軍興勢危賦重人困易置<lb/>
官屬紀綱事法遂假參佐范陽盧士宣字伯通為茲邑<lb/>
長伯通勤勞於民旋即真命以朱服示王命也愴夫先<lb/>
賢雖立譙門譙門必能將將雖作爾墉爾墉必能言言<lb/>
繇是正其小以及先王宫隅之制飾其儉用倅諸侯臺門<lb/>
<pb n="KR4h0022_WYG_809-2b"/>
之尊百工告利多福紛萃則嚮時妖異之說無復徴據<lb/>
神不神矣君何神耶茍無馨香曷肯變化是故直拔埃<lb/>
壒譬一賢之挺生介然堅彊同五福之壽考端穆大壯<lb/>
發揚斯干用而不和<hi>一作知</hi>我則為植其經費也自柿<hi>一作</hi>
<hi>度</hi>材至捽土<hi>一作卒土</hi>不礙疋夫之膏澤必因庶役之餘羡<lb/>
其博施也自賀燕至翔鶤尚貽終世之咸若寧止吾屬<lb/>
之遐覽然後命閽人以守之揭靈鼉以鼔之嵗時則懸<lb/>
法於其前災眚則禜祭於其下禦大冦則未足抑小戎<lb/>
<pb n="KR4h0022_WYG_809-3a"/>
而有餘且周文緩而靈臺成漢文約而露臺捨惟彼喆<lb/>
王睿后猶懼若此况人臣乎誾誾伯通可謂知禮至如<lb/>
板築之氣勢磨礱之固䕶塗塈之滑澤采章之藻麗則<lb/>
存諸詠歌非紀體所載時公輔館於伯通之署願記其<lb/>
善敢私於人乎<lb/>
　　　黄鶴樓記　　　　　　　　閻伯里<hi>石本作埕</hi>
州城西南隅有黄鶴樓者圖經云費禕登僊嘗駕黄鶴<lb/>
返憇於此遂以名樓事列神仙之傳迹存述異之志觀<lb/>
<pb n="KR4h0022_WYG_809-3b"/>
其聳構巍峩髙標巃嵸上倚河漢下臨江流重簷翼舘<lb/>
四闥霞敞坐窺井邑俯拍雲烟亦荆吳形勝之最也何<lb/>
必賴鄉九柱東陽八詠迺可賞觀時物㑹集靈僊者哉<lb/>
刺史兼侍御史淮西租庸使鄂岳沔等州都團練使河<lb/>
南穆公名寧下車而亂繩皆理發號而庶政其凝或逶<lb/>
迤退公或登車<hi>石本作</hi>送逺遊必於是極長川之浩浩見<lb/>
衆山之纍纍王室載懐思仲宣之能賦僊蹤可揖嘉叔<lb/>
偉之芳塵迺喟然曰黄鶴來時<hi>石本作時來</hi>歌城郭之並是<lb/>
<pb n="KR4h0022_WYG_809-4a"/>
浮雲一去惜人世<hi>石本作代</hi>之俱非有命抽毫紀兹貞石時<lb/>
皇唐永泰元年嵗次<hi>石本無次字</hi>大荒落月孟夏日庚寅也<lb/>
　　　五福樓記　　　　　　　　符　載<lb/>
人之氣剛而直靈而無方欲其全<hi>一作王</hi>也唯其所養故<lb/>
處卑陋則痾恙慘怛而邪僻淫戾生焉居髙明則遐矌<lb/>
博大而和平康樂生焉其或將移志氣張耳目聳形體<lb/>
使百祥九德沛然洋溢臺觀不作孰為起予是以我尚<lb/>
書劉公有麗譙之制建嘉名者其有旨乎曰太一五福<lb/>
<pb n="KR4h0022_WYG_809-4b"/>
遊乎神宫之三年也先是兹樓北嚮之㕔也穹崇𢎞敞<lb/>
實惟古制公之家毎斷大事行大宴威儀四設必在於<lb/>
是縉紳籩豆陳乎上麾幢鍾鼓羅乎下雖庭階燦爛誠<lb/>
則偉矣而直視南墉雲物悠然蒼茫雉堞若生逺思以<lb/>
聰明幹材智以光華照城壁百堵之上忽生飛樓連甍<lb/>
沓拱攢倚碧空離坎之地新陳對列相與饒借赫然公<lb/>
府自下而望之也若鰲山冠雲蜃氣横天霓裳鶴駕縹<lb/>
緲髣髴及其登也居顥氣之中坐青霞之側惝怳自顧<lb/>
<pb n="KR4h0022_WYG_809-5a"/>
謂生羽翼二江東注萬井如畫耳聞天語目視鳥背雪<lb/>
山嶔岑山與雲齊風從中來肌骨凄凄於戲勝不終屈<lb/>
必有伸也天作蜀國殆萬餘祀前人厥陋我能補之恢<lb/>
賢豪之軌躅成藩閫之雄觀其英特也公涯岸氣業傑<lb/>
出無侣成用迅宻㕘乎化機嘗以至公篤信佐故太尉<lb/>
之幕二十年矣賔主神交中無猜腸薨落之際以柄授<lb/>
手居無幾今天子雙旌千乗而褒寵之熊羆井絡實為<lb/>
天府號令政化風行雷動自纓弁至于椎髻鮐背至于<lb/>
<pb n="KR4h0022_WYG_809-5b"/>
稚齒莫不冠帯其法制飲食其恩信曽未周歲炎炎休<lb/>
聲然後結構之興出我餘力况其新棟宇重威容也陳<lb/>
享宴均慈惠也肆觀覽省風俗也采謳謠禆政教也豈<lb/>
止窮歡娛供視聼臨江遲客當宵待月而已哉有部從<lb/>
事符載揚盛迹刻貞石鎮梁益使百世君子知五福之<lb/>
巍巍也<lb/>
　　　朝陽樓記　　　　　　　　皇甫湜<lb/>
嶺南屬州以百數韶州為大其地髙其氣清南北之所<lb/>
<pb n="KR4h0022_WYG_809-6a"/>
同朝貢之所途先時此州無政有聞土穢水煩人創吏<lb/>
侵田畆莠而不墾城郭牢<hi>一作字</hi>而不實時惟李君奉<hi>集作</hi>
<hi>俸</hi>詔而來一年粗洽二年稱理三年大成顧郡之城既<lb/>
狹而專門牆枳扄庭除湫底秋之澍雨沉氣乃上暑之<lb/>
燂爍清風不下人慢吏䙝無嚴諸侯於是掠旁入之利<lb/>
乘可為之時端景相勢凝土度木經營未幾興就嶷然<lb/>
登閎豐崇髙明朗融耽耽盡飾沉沉生白改<hi>集作若</hi>積隂<lb/>
於多陽散温沴為祥風宫庭若虛炎天如<hi>集作若</hi>秋兹焉<lb/>
<pb n="KR4h0022_WYG_809-6b"/>
觀游其政優優宻親嚴容<hi>一作客</hi>嘉肴㫖酒兹焉宴喜其<lb/>
樂亹亹<hi>一作□□</hi>朱<hi>一作成</hi>衡旅楹君子攸寧飛撜雲基君子<lb/>
攸隮乃及月春乃擇清辰<hi>一作辰清</hi>宴豆旣陳賔僚有客肅<lb/>
肅纍纍訖昇<hi>集作聲</hi>以止天地若開江山如新原隰成文<lb/>
雲霞相陵蕩逺目<hi>集作日</hi>於天涯叢一境於階端四座洗<lb/>
然若夜行之曄于光煩痾<hi>一作嬰煩</hi>之脱于身畢夕皆下<hi>一作</hi>
<hi>而下仍有皆字</hi>熙熙滿足以其直城之東目為朝陽詩云鳳凰<lb/>
鳴矣于彼朝陽前代之良二千石若東萊頴川是鳥咸<lb/>
<pb n="KR4h0022_WYG_809-7a"/>
集兹樓可以樹修竹列髙梧矣僉以君朝之望也而出<lb/>
刺是州不已屈以事髙不心望以卑逺夙夜<hi>一作蒞</hi>其官<lb/>
聲績用明羽儀之拜日月以數嗣而屋<hi>集作居</hi>者致逺清<lb/>
<hi>集作請</hi>標疇克於將來<lb/>
　　　懷崧樓記　　　　　　　　李徳裕<lb/>
懷崧思解組也元和庚子歲余獲在内庭常僚九人丞<lb/>
弼者五而十數<hi>二字集作數十</hi>年間零落將盡今所存者惟余<lb/>
與<hi>集無此二字</hi>三川守李公而已<hi>已殁者西川杜公武昌元公中書韋公鎮海路公吏</hi>
<pb n="KR4h0022_WYG_809-7b"/>
<hi>部沈公在丞庾公舍人李公</hi>暨太和己丑歲復接舊老聞<hi>集無聞字</hi>同升<lb/>
台階或纔嘆止興已協白鷄之夢未聞稅駕遽有黄犬<lb/>
之悲則<hi>集無則字</hi>向之榮華可以悽愴况余憂傷所侵疲薾<lb/>
多病當驚北叟之伏<hi>集作福</hi>豈忘東山之歸此地舊施<hi>集作</hi>
<hi>隠</hi>曲軒旁隠<hi>集作旁隠</hi>壀堄竹樹隂合簷楹晝昬喧雀所依<lb/>
凉飈罕至余盡去危堞敞為虚樓剪榛木而始見前山<lb/>
除宻篠而近對佳<hi>集作嘉</hi>樹<hi>㕔前舊有太辛夷樹亦為草木所蔽</hi>延清輝於<lb/>
月幌<hi>集作觀</hi>留美景於寒薨<hi>集作/榮</hi>晨憇宵遊皆有殊意<hi>集作</hi>
<pb n="KR4h0022_WYG_809-8a"/>
<hi>致</hi>周視原野永懷崧峰肇此佳名且符夙尚盡庾公不<lb/>
淺之意寫仲宣極望之心貽於後賢斯乃無愧丙寅歲<lb/>
丙申月庚辰日<hi>集無此三字</hi>銀青光祿大夫守滁州刺史李<lb/>
德裕記<lb/>
　　　望雪樓記　　　　　　　　鄧　衮<lb/>
上纘位年京兆公繇亞荆牧彭搜鯁治蠧化者耘而革<lb/>
之不易節而政成旣而府署亭臺之弊壊者咸理新之<lb/>
明年秋作望雪樓訖功俾進士鄧衮銘之圍蜀之鄙截<lb/>
<pb n="KR4h0022_WYG_809-8b"/>
如巨砥厥郡維彭北西天屏危碧峭青戛霄磨冥鯨跳<lb/>
虬奔限蠻隔畨上排雪峰延疊萬重鶴甃瑶駢<hi>一作駢非</hi>月<lb/>
積綃鮮振古不泐四節一色皎皎披飄寒錮隂膠光涵<lb/>
二水冷射千里往哲所嘉名之玉壘公來未朞畢完瘵<lb/>
凋乃於崇墉作為麗譙長材羨工不伐不徭趾故規新<lb/>
不僭不驕經之浹辰翬飛迢迢三伏赫曦九野如燒斯<lb/>
焉一登神滌煩銷他日徵黄羊碑郡棠下客貢銘永播<lb/>
德芳先是王僕射潛蕭桂州祐繼守斯郡二公陶奇撰<lb/>
<pb n="KR4h0022_WYG_809-9a"/>
幽不乏心匠於西湖臺島花竹列植布置㒺不宛妙維<lb/>
雪山彭之殊觀獨莫經意豈非天待我公作賞跡乎昔<lb/>
西漢進儒術臣多貞方魏晉扇虛𤣥吏乎<hi>一作采</hi>風流孰<lb/>
若公精六籍練衆務藴張趙之幹敏兼王謝之清雅辨<lb/>
辭盈庭奮毫電飛具牘百幅歴眸氷什前可以折穆之<lb/>
之角近可以挫戴胄之鋭則不止有逸暇覽眺盖雄節<lb/>
大斾師長列侯方鈞平衡粛和神人廹期矣衮不佞鑱<lb/>
公奇績覬識士和<hi>一作事和</hi>望雪不取於澄心瑩目將以思<lb/>
<pb n="KR4h0022_WYG_809-9b"/>
潔白登樓不取於櫛清氷曠在㨿上睨下察人之利病<lb/>
亦敷政之嘉術也大和元年九月記<lb/>
　　閣上<lb/>
　　　茅閣記　　　　　　　　　元　結<lb/>
已巳中平昌孟公鎮湖南將二歲矣以威惠理戎旅以<lb/>
簡易肅州縣刑政之下則無撓人故居<hi>一作君</hi>方多閒時<lb/>
與賓客嘗欲因髙引望以抒逺懷偶愛古木數株垂<hi>集作</hi>
<hi>重</hi>覆城下<hi>一作上</hi>遂作茅閣䕃其清隂長風寥寥入我軒<lb/>
<pb n="KR4h0022_WYG_809-10a"/>
楹扇和爽氣滿於閣中世傳衡陽暑濕鬱蒸休息於此<lb/>
何為不然今天下之人正苦大熱誰似茅閣隂而庥之<lb/>
於戲賢人君子為蒼生之庥䕃不如是耶諸公詠歌以<lb/>
長<hi>一作美</hi>之俾茅閣之什得系嗣於風雅者矣<lb/>
　　　新修榺王閣記　　　　　　韓　愈<lb/>
愈少時則<hi>蜀本作嘗</hi>聞江南多臨觀<hi>文粹一作登臨</hi>之美而滕王閣<lb/>
獨為第一有瑰偉絶特<hi>閤本作時</hi>之稱及得三王所謂序賦<lb/>
記等<hi>王勃作游閣序王緒作賦今中丞王公為從事作修閣記並題在閣也</hi>壯其文辭益<lb/>
<pb n="KR4h0022_WYG_809-10b"/>
欲徃一觀而讀之以忘吾憂繫官于朝願莫之遂十四<lb/>
年以言事斥守揭<hi>集作潮</hi>陽便道取疾以至海上又不得<lb/>
過南昌而觀所謂滕王閣者其冬以天子進大號加恩<lb/>
區内移刺袁州袁<hi>集無袁字</hi>於南昌為屬邑私喜幸自語以<lb/>
為當得躬詣大府受約束於下執事<hi>集作文粹有及其無事且還儻得一</hi>
<hi>至其處十二字</hi>竊寄目賞適所願焉<hi>方崧鄉韓文舉正云文苑如此集本文粹作竊寄目</hi>
<hi>償所願焉</hi>至州之七月詔以中書舍人太原王公為御史中<lb/>
丞觀察江南西道洪江饒䖍吉信撫袁悉屬治所八州<lb/>
<pb n="KR4h0022_WYG_809-11a"/>
之人前所不便<hi>集本文粹有及所願三字</hi>欲而不得者公至之日皆<lb/>
罷行之大者驛聞小者立變春施<hi>集作生</hi>秋殺陽開隂閉<lb/>
令修於庭户數月<hi>文粹作日</hi>之間而人自得於湖山千里之<lb/>
外吾雖欲出意見論利害聴命於幕下而吾州乃無一<lb/>
事可假而行者又安得捨己所事以勤館人則滕王閣<lb/>
又無因而至焉其歲九月人吏浹和公與監軍使燕於<lb/>
此閣文武賓士皆與在席酒半<hi>集本文粹作席酒</hi>合辭言曰此<lb/>
屋不修且壞前公為從事此邦適理<hi>集本文粹作治</hi>新之公所<lb/>
<pb n="KR4h0022_WYG_809-11b"/>
為文實書在壁今三十年而公來為邦伯適及期月公<lb/>
又來燕於此公烏<hi>文粹作乎</hi>得無情哉公應曰諾於是棟楹<lb/>
樑桷板檻之腐黒撓折者<hi>文粹有易新之三字</hi>盖瓦級甎之破<hi>文粹</hi>
<hi>作故</hi>缺者赤白之漫漶不鮮<hi>集註一作至</hi>者治之則已無侈前<lb/>
人無廢後觀工既訖功公以衆飲而<hi>集本文粹有賞焉二字</hi>以書<lb/>
命愈曰子其為我記之愈既以未得造觀為歎竊喜載<lb/>
名其上詞列三王之次有榮耀<hi>集有者字</hi>焉乃不辭而承<lb/>
<hi>文粹</hi>公命其江山之好登望之樂雖老矣如獲從公遊尚<lb/>
<pb n="KR4h0022_WYG_809-12a"/>
能為公賦之元和十五年十月某日袁州刺史韓愈記<lb/>
　　　重修滕王閣記　　　　　　韋　慤<lb/>
鍾陵郡控連山大江環合州城揭起樓榭遊之者莫不<lb/>
目駭魂褫號為一方勝槩先是背郛郭不二百步有巨<lb/>
閣稱滕王者懿夫峻修廣袤非常製所能擬及考尋結<lb/>
構之始盖自永徽後時滕王作蘓州刺史轉洪州都督<lb/>
之所營造也距今大中歲戊辰亦將垂三百年徒嘉乎<lb/>
飛翬疊欒虎倨龍盤發地呈形與山同安曽不知盪滌<lb/>
<pb n="KR4h0022_WYG_809-12b"/>
不必繫於天災興廢自叶於時數將利恢復果憑智謀<lb/>
故我雁門公按節廉問方頒條詔令肅而兵戎讋服政<lb/>
和而疲瘵昭蘇妙撫循則有袴襦成雙<hi>一作咸獲</hi>之謠寛賦<lb/>
歛且無杼軸皆空之嘆歳比善熟俗臻治平故州民相<lb/>
與稱賀繼而歌曰自公之來闔境讙咍飲公之化若乳<lb/>
嬰孩雖國僑理鄭圃<hi>一作國</hi>多方長孺緝淮陽而布效方<lb/>
公今<hi>一作之</hi>日不足過也宜乎享亨跡居全功無何值祝<lb/>
融發其災回禄扇其焰曽未竟夕煤侔秋蓬則斯閣之<lb/>
<pb n="KR4h0022_WYG_809-13a"/>
製盪無餘矣其他廩廥之地接續郵亭薨棟纚連疾飈<lb/>
一驚遂至延及公至是領徒夜出俾撤屋開道毒燄方<lb/>
熾逡廵不能救翌日公乃往觀焉召將校謂之曰吾幸<lb/>
得備位廉察不能懇求人瘼敬避天戒致火之患時予<lb/>
之辜遂審量日力詳度費務役不加重而烝徒凑事協<lb/>
于中而公用省衆謂難集我方指期遂得鼛鼔不勝而<lb/>
築之閣閣梓材並構而勢己耽耽自非智用周敏政齊<lb/>
畫一則安能剏規模之豐麗如彼程制造之速疾如此<lb/>
<pb n="KR4h0022_WYG_809-13b"/>
不有廢絶孰能興耶今按舊閣基址南北濶八丈今増<lb/>
九丈三尺其峻修北自土際達閣板髙一丈二尺今増<lb/>
至一丈四尺濶板<hi>闕</hi>　長一丈今増至一丈三尺中柱<lb/>
北上聳於屋脊長二丈四尺今増至三丈一尺舊正閣<lb/>
通龜首東西六間長七丈五尺今増至七間共長八丈<lb/>
六尺闊三丈五尺固可謂宏廓顯敞殊形詭狀革弊鼎<lb/>
新有如是乎况前通舟車迴瞰江嶺毎值美景讌集笙<lb/>
歌散遞逺凝霄漢上軼雲雨即未知三山之靈仙窟宅<lb/>
<pb n="KR4h0022_WYG_809-14a"/>
五湖之賢達沉浮其於歴賢勝負果又何如耳故自焚<lb/>
爇之後又建是閣廣其郵驛㕔事接以飛軒累榭復架<lb/>
連樓小閣對峙髙揭旁通江亭津館致巧衒能廻廊并<lb/>
抱以交映䆳宇相縈而不絶則是閣也冠八郡風俗之<lb/>
最包四時物候之異春之日則花景鬭新香風襲人憑<lb/>
髙送歸極目蕩神夏之日則鸎舌變哢葉隂如棟紈扇<lb/>
罷搖綺忩堪夢秋之日則露白山青當軒展屛涼風逺<lb/>
來沉醉易醒冬之日則簷外雪滿幄中香暖耐舉罇斚<lb/>
<pb n="KR4h0022_WYG_809-14b"/>
好聼歌管則斯閣之盛縱遊之美賞心樂事庸可旣乎<lb/>
夫易舊圖新樹非常之績天其或者必將候魁岸博達<lb/>
負出人智能而俾張大其所為不然何當瘡痍未復之<lb/>
前而妙於救藥煨燼已成之末而遽及經營况不奪農<lb/>
時不勦人力帑藏免竭日時免賒觀之者咸謂神化翕<lb/>
忽殆非人力之所為也噫夫環璚特殊巍峩相扶似乗<lb/>
靈濤湧出方壺壽<hi>一作華</hi>厦峥嶸開闔睢盱用鎮遐俗尢<lb/>
光奥區是必知後千百年閣之名焉與公之政俱垂不<lb/>
<pb n="KR4h0022_WYG_809-15a"/>
朽矣至如江山之重復物産之殷充亭臺増葺以雲蔓<lb/>
廨署繕完而櫛比布在圖籍孰能該詳愚今所以為異<lb/>
者但舉乎閣之廢矣自公復興而已其他壯麗形勝已<lb/>
備列諸公述作故不能一二覼縷時大中執徐歳秋八<lb/>
月哉生明記<lb/>
　<lb/>
　<lb/>
　<lb/>
<pb n="KR4h0022_WYG_809-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百十<lb/>
</p>
<p>
</p>
  </div>
</body>
</text>
</TEI>
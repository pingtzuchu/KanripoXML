<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六</head>
    <p>
<pb n="KR4h0022_WYG_006-1a"/>
欽定四庫全書<lb/>
　文苑英華巻六　　　　　宋　李昉等　編<lb/>
　天象六<lb/>
　　初月賦二首　　　　明月照高樓賦一首<lb/>
　　月臨鏡湖賦一首　　破鏡飛上天賦一首<lb/>
　　月照寒泉賦一首　　姮娥奔月賦一首<lb/>
　　新月誤驚魚賦一首　漣漪濯明月賦一首<lb/>
　　海上生明月賦一首<lb/>
<pb n="KR4h0022_WYG_006-1b"/>
　　　初月賦　　　　　　　　　王泠然<lb/>
觀乎皎皎新月含虚驚闕伺海蛤而齊生候階蓂而俱<lb/>
發既與物而盈偃亦隨時而興歇故其清光未滿斜輪<lb/>
半空依稀破鏡髣髴懸弓離畢墜雨繞暈生風散㣲華<lb/>
於粉壁集輕照於蘭叢爾其於狀也皎皎的的鏡丹霄<lb/>
而灼爍鮮鮮綿綿㸃清漢而連娟逢輕雲而暫蔽雜華<lb/>
星而共妍冩邊城之羇目鑒珠箔之嬌絃思閨女之披<lb/>
幌弄舟人於叩舷若乃斷山風入中天氣清雲徹暮景<lb/>
<pb n="KR4h0022_WYG_006-2a"/>
霞開晩晴望頺陽之西落見㣲月之孤生出烟郊而漫<lb/>
漫映江浦之亭亭凝碧䑓以光浄度青樓以色明雖予<lb/>
情之斯得停搴攬而不盈俄而凉夜未幾低輪半傾墜<lb/>
斜光於森木落餘照於嚴城臨玉墀而不見望亭閣而<lb/>
杳冥余亦何為者感在空庭<lb/>
　　　第二　　　　　　　　　　鄭　遥<lb/>
初生㣲月若無若有出城中兮纔廣於眉入堂上兮不<lb/>
盈於手若乃金壺稍滴銀漢将流暗鵲驚夜寒蛩送秋<lb/>
<pb n="KR4h0022_WYG_006-2b"/>
天清暈滅露白光浮臨皓壁而添粉映珠簾而半鈎纎<lb/>
光潤海重明表壑的的飛上姢姢未落衘破鏡而飛斜<lb/>
抱彎弓而勢却蓂稀葉少桂短花新無篋笥之團扇有<lb/>
虚空之半輪悵徘徊以将失情欝結而莫伸命後車之<lb/>
文雅恭進牘於詞人<lb/>
　　　明月照高樓賦<hi>以明月照樓四字為韻</hi>
千里著明者唯月百尺崇高者曰樓月照耀而莫大樓<lb/>
宏敞而寡儔光含雪浄勢冩雲浮生滄海而皎皎度飛<lb/>
<pb n="KR4h0022_WYG_006-3a"/>
宇而悠悠皓天地而彌廣沉氛埃而已收於是隐映澄<lb/>
寂特起峻峭月上樓高樓明月耀黄鶴驚而欲翥素娥<lb/>
集而匪召垂輪簾外疑鈎勢之重懸透影窓中若鏡光<lb/>
之開照其望也可以相思其登也可以逺眺及夫高秋<lb/>
廓落寒夜肅清四空迥而晃朗九層屹而峥嶸列歡宴<lb/>
㑹友生去洞房兮即重屋滅華燈而臨前楹玉檻連彩<lb/>
粉壁迷明動鮑昭之詩興銷王粲之憂情則有離居獨<lb/>
處愁思未歇持鳯管而坐樓矜蛾眉而對月徘徊宵際<lb/>
<pb n="KR4h0022_WYG_006-3b"/>
悵怏明發歩蓂葉而盈盈顧桂華而忽忽<lb/>
　　　月臨鏡湖賦<hi>以風静湖滿輕波不動為韻</hi>　陸　贄<lb/>
月配陽含虚而明湖止水體柔而平光無不臨故麗天<lb/>
並耀清可以鑒因取鏡表名月包隂以成象水禀月而<lb/>
為精兩氣相合實不入而疑入二羙交映伊本清而又<lb/>
清色皎潔而秋天愈静波演漾而宵風乍輕類泗濵之<lb/>
磬見疑合浦之珠明至明洞幽至清無垢同𤣥澤無逺<lb/>
不遍等達人以虚而受滿不可恃望之足戒以虧盈形<lb/>
<pb n="KR4h0022_WYG_006-4a"/>
或未分鑒之則辨其姸醜輕靄不起纎塵莫過沉璧彩<lb/>
而為鏡碎金輝以成波皓質未判空聞田鶴之唳香風<lb/>
乍度暗傳蓮女之歌萬象皆總湛清光而不動極望靡<lb/>
窮凝虚浩而如空照同心千里之外洞游鱗百丈之中<lb/>
棹影乍浮如上天邊之漢桂華不定多因蘋末之風白<lb/>
晝誠窮殘夜将短臨逺峯而欲落沉餘景而猶滿月之<lb/>
徳也朗而迥水之性也柔而静照有餘輝光無匿影滿<lb/>
而将缺顧兎自殊於太陽導之則流無禽豈同於舊井<lb/>
<pb n="KR4h0022_WYG_006-4b"/>
原夫徳無不應理必相符湖以柔而藏月月因朗而彰<lb/>
湖不私其明明則有裕無逆於物物乃不孤異投珠而<lb/>
按劒等藏氷而耀壺惟水月之叶美與君子而同途<lb/>
　　　破鏡飛上天賦<hi>以青天流魄玉戸失顔為韻</hi>李　程<lb/>
何新月之嬋娟如破鏡之上天㣲茫而桂樹猶短髣髴<lb/>
而菱花不全皓色減去清光獨懸謂是云非開玉匣而<lb/>
長在自無而有指金波而未圓象則陵虚名何責實伊<lb/>
酷似其素影若同分於麗質莫測潜化空驚逈出憐此<lb/>
<pb n="KR4h0022_WYG_006-5a"/>
夕以孤飛念誰家而暗失况夫㣲明海澨逺掛關山感<lb/>
重輪而易缺思鞶帶而莫攀姮娥掩色嫮女分顔意迢<lb/>
遞而難明半生象外豈别離之可贈餘在人間霽景澄<lb/>
寂泬寥凝碧匪廽輝而照膽徒向晦而淪魄洞房未掩<lb/>
過䑓上而不歸斜漢欲低入窓中而猶隔亦何辨夫鎔<lb/>
於火化隲彼隂靈比孤光於珪白喻片影之銅青遥空<lb/>
絢練逺色晶熒爽氣共浮豈彩霞之能掩芳塵不到非<lb/>
素手之所經觀夫漸倚上𤣥廹於下土瞻吳牛之罷喘<lb/>
<pb n="KR4h0022_WYG_006-5b"/>
對孤鸞之欲舞徴碎質以委地有方輝而竟戸哉生之<lb/>
後從一氣以裁成埋照之時豈五金而能補正當殘夜<lb/>
偏稱髙秋含烟不隐泛水如流苟孕明於真宰非禀質<lb/>
於人謀似逃秦殿聊上庾樓疑熠熠以從革類纎纎而<lb/>
若鈎異彼糚奩掩兹遊燭方應候以戯珠不鑒容以銷<lb/>
玉坐惜雲曙行愁漏促暈猶未合無陳方士之灰㸃不<lb/>
可磨空負先生之局<lb/>
　　　月照寒泉賦<hi>以秋月清明夜泉澄澈為韻</hi>
<pb n="KR4h0022_WYG_006-6a"/>
皎兮月出毖彼泉流月燭清夜泉澄素秋其象也合之<lb/>
雙美其氣也同以相求觀夫彼濬者泉彼高者月臨四<lb/>
海而照無私利萬物而功不伐故能流而不竭明而不<lb/>
歇清見底而練色寒凝暉盈輪而桂華秋發則知水者<lb/>
秋之氣月者隂之精月下泉湧泉中月生其始愈出其<lb/>
少徐清度晦明兮共隐共見歴今古兮齊虧齊盈皎皎<lb/>
兮不易其色泠泠兮不改其聲足以洗潁川之耳濯滄<lb/>
浪之纓者歟至若寒露白秋天晴金風始扇銀河未傾<lb/>
<pb n="KR4h0022_WYG_006-6b"/>
巻纎雲而九霄可覩掃薄霧而萬里克明於是泉悠悠<lb/>
以東注月遅遅而西行彼月伊何明之大者彼泉伊何<lb/>
清之至也泉凝釋於春冬月行藏於晝夜既處卑以習<lb/>
坎亦居高而臨下攬不盈也則照之而有餘流無窮焉<lb/>
如逝者之不舍故得莫明匪月莫清匪泉月經天而燭<lb/>
地泉帶地而澄天素波洞出清影孤懸氣涵浪於一色<lb/>
輪照底而雙圓圓如日麗净若霜凝寳鏡出匣玉壺開<lb/>
氷摇清吹而灔灔澹碧空而澄澄度淺沙則清影遅漫<lb/>
<pb n="KR4h0022_WYG_006-7a"/>
漱幽石則光波沸騰又可樂而瓢飲枕以曲肱者也客<lb/>
有續為泉月之歌歌曰月照泉兮泉涵月泉潺湲兮月<lb/>
皎潔波無魚兮清澄月有蟾兮澄澈觀碎璧於漣漪認<lb/>
明珠於圓折信上善之可方而智者之所悦<lb/>
　　　姮娥奔月賦<hi>以一升天中永棄塵俗為韻</hi>　蔣　防<lb/>
昔姮娥服仙藥於俄頃指隂靈以馳騁嗟人世之如流<lb/>
覺天衢之何永於是竦身騫翥霽月凝冷振環鏘珮雜<lb/>
珠露之珊珊雲帔花冠渡銀河之耿耿伊立志之有恒<lb/>
<pb n="KR4h0022_WYG_006-7b"/>
果躡景而可慿出乎寥廓愛此清澄企予望之想蟾蜍<lb/>
之下視進吾徃也軼埃壒而上升且夫碧虚望而自致<lb/>
清質瞻而不墜天逈而音塵已沒風落而芳馨㣲至徃<lb/>
而不返誰謂與子偕行仰之彌高孰云不我遐棄窈窕<lb/>
輕舉圓明映空遺九族於脫屣冀孤輪之處躬獨徃孤<lb/>
高若集瑶池之上潜來烟霧如分紈扇之中迷晶皎亂<lb/>
曈融神明合柔徳通想泛金波詎假琴高之鯉将摇桂<lb/>
魄寧因禦寇之風冥冥睟容規規皓質乗飛廉兮竦踴<lb/>
<pb n="KR4h0022_WYG_006-8a"/>
廹望舒兮寥慄初疑糚以臨鏡形影猶分終類氷之在<lb/>
壺輝華相失故得享年代之悠乆與乾坤而齊立明明<lb/>
配日高高在天對陽烏之升降伴孤兎之昭宣滿時而<lb/>
玉貌和光難分皓皓虧處而娥眉共麗不辨娟娟烱若<lb/>
通輝超然絶俗想明眸而下鑒並玉鈎而傍燭閨中結<lb/>
恨感予於三五之時笛裏傳情聽我於關山之曲豈伊<lb/>
異人學道全真湘波之妃洛浦之神曽不足繼其芳塵<lb/>
　　　新月誤驚魚賦<hi>以在水為鈎有並垂綸為韻</hi>白行簡<lb/>
<pb n="KR4h0022_WYG_006-8b"/>
纎纎之月兮濯影清流渒渒之鱗兮妄意懸鈎乍見之<lb/>
而深入復瀺焉而誤逰尋落餌遲來舟游泳不安頗似<lb/>
縱而方引噞喁自失疑已懸而未收當其照溪篁興舟<lb/>
子駭垂竿而亂動訝半規而特起諒不知夫月來徒有<lb/>
虞於夕死或跳躍無所毎健羡於脱泉周旋不能乍蹉<lb/>
跎於失水且復走菱荇觸洲沚歛鬐鬛以曲全高首目<lb/>
而圜視引耀方丈形儀更眞挂影西南盡迷𤣥兎與波<lb/>
上下難晦紫鱗雖類吳牛之喘月獨喻文鰩之觸綸轉<lb/>
<pb n="KR4h0022_WYG_006-9a"/>
蕩其心似迎其手恐牽復於未濟懼鈎深於善誘同畏<lb/>
景惡跡之士視於無形異貪餌慕羶之徒求之何有夕<lb/>
惕未已宵迷不舒毎流浪而遷逝願息隂以躊蹰豈将<lb/>
畏首與畏尾亦将慎終而慎初靄靄孤光隔千里而共<lb/>
此鰥鰥下視雖擘波其焉如既而魄盡中流光沉西海<lb/>
猶<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>眙於故處尚怵惕其安在豈鵬化之質不能奮飛<lb/>
方魚服之時毎嗟危殆悲夫似是之疑何莫由斯况文<lb/>
竿晝引緒蠒宵垂苟人謀之不輟何天道之可窺安得<lb/>
<pb n="KR4h0022_WYG_006-9b"/>
逺猜機漾修逈笑明月而弄淪漣與狎鷗而相並<lb/>
　　　漣漪濯明月賦<hi>以題為韻</hi>　　　　侯　喜<lb/>
水上風起天邉月圓何怡情於遥夜濯委照於輕漣兎<lb/>
怯盈縮蟾驚泝沿謂𤣥濤之弄珠将投進退訝方流之<lb/>
有玉欲獻遷延泛灔靡凝沖融不歇漸失沙鏡逾迷海<lb/>
月丹霞合而暫止青蘋開而匪輟足使浣紗之女愧顰<lb/>
蛾於後來伐檀之人恨流光於明發咸池何為逺在天<lb/>
涯言浴白日曽非綠漪彼浪以雪著月以光垂縱欲報<lb/>
<pb n="KR4h0022_WYG_006-10a"/>
其虚室亦無能而可施曷霄漢之下人寰不離望舒俯<lb/>
降陽侯悦隨班如賁如克将順乎其美于沼于沚必周<lb/>
旋而中規且濯乃彊名明而有素盖取樂於風景豈同<lb/>
効於塵路所以淺不浮華深不掩嫮殊渙渙於鄭什引<lb/>
悠悠於謝賦懿其澹若含情眇若功成遍菰蒲而歛曜<lb/>
滿洲渚以澄明漏永更遥空見浮沉之状星移漢轉無<lb/>
聞出沒之聲嗟夫月霽乃明水煩則濁苟氛昏之掩蔽<lb/>
與魚鼈而瀺灂水假當其演溢月縱思其滌濯運乖道<lb/>
<pb n="KR4h0022_WYG_006-10b"/>
阻天懸地邈則安得輕飇暫拂水鏡動於秦䑓纎埃不<lb/>
飛玉璧吐於荆璞含輝發彩似忠臣之沃明君如後進<lb/>
之資先覺豈徒比其光麗而已<lb/>
　　　海上生明月賦　　　　　　徐　晦<lb/>
巨浸不極太隂無私搴積水之遊氣覩圓魄之殊姿皜<lb/>
皓天歩蒼茫地維泱漾崩騰助金波玉浪之勢晶熒激<lb/>
射當三五二八之期盖進必以道豈出非其時繼傾曦<lb/>
以對越擅浮光而在兹嗟乎空闊之容若彼清明之状<lb/>
<pb n="KR4h0022_WYG_006-11a"/>
如此蜃樓旁起疑庾亮之可從珠蚌潛開異隨侯之所<lb/>
委躔次雖遊風濤詎弭出霞岸而不遅過鼇山而孔邇<lb/>
顧兎摇曳姮娥徙倚将運行以故然諒滌濯之難揣逺<lb/>
絶昏霾逈臨津涯竟無幽而不燭斯冥力而上排希逸<lb/>
之賦可稱界于斜漢仲言之詩有作映彼清淮未若皎<lb/>
皎初吐蒼蒼可階叶朝夕以晦朔寧望斷而意乖奫淪<lb/>
涳洞雪飜烟弄水族将蟾影交馳浪花與桂枝相送凝<lb/>
目是逺賞心斯衆苟佳景之必存孰良辰之不共滔滔<lb/>
<pb n="KR4h0022_WYG_006-11b"/>
節宣冉冉徂遷循彼萬流差廣納而觀海推夫兩曜候<lb/>
乆照而得天客有吟想此夜淹翔有年感浮桴而偶聖<lb/>
庶乗槎而逢仙亦将覽孤景盥洪漣聊學抽毫而進牘<lb/>
豈追羡魚以臨川<lb/>
　<lb/>
　<lb/>
　<lb/>
　文苑英華巻六<lb/>
</p>
<p>
</p>
  </div>
</body>
</text>
</TEI>
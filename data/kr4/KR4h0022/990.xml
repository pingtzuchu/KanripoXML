<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百九十一</head>
    <p>
<pb n="KR4h0022_WYG_990-1a"/>
欽定四庫全書<lb/>
　文苑英華巻九百九十一　宋　李昉等　編<lb/>
　親族一<lb/>
　　為高力士祭父文一首　祭二先文一首<lb/>
　　祭叔父文二首　　　　祭姑文一首<lb/>
　　祭舅文一首<lb/>
　　為王司馬祭妻父文一首<lb/>
　　祭外舅房州李使君文一首<lb/>
<pb n="KR4h0022_WYG_990-1b"/>
　　重祭外舅司徒文一首祭外姑文一首<lb/>
　　　為高力士祭父文　　　　　張　說<lb/>
維開元十七年月日孝子力士敢告于考潘州府軍妣<lb/>
南海太君之靈小子不天夙齡凶閔身嬰冦剽家值虜<lb/>
裂幸供掃洒之餘遂䝉侍從之顧扶戴明聖逼畏艱難<lb/>
大固不敢不宻小亦不敢不誠事必記心言無漏口日<lb/>
慎一日將二十年玉弁加首金章在佩先靈納祐明神<lb/>
降鍳阿母逺至於京華妹兄自㧞于泥滓咸以官漸榮<lb/>
<pb n="KR4h0022_WYG_990-2a"/>
禄姻通士林慈顔復慶<hi>集作顧復</hi>於目前同氣展歡於膝下<lb/>
又縁㓜育高氏變族移家敬愛盡於二堂温凊周於一<lb/>
紀不圖無狀招禍永見孤棄聖主恩華曲逮存没邑封<lb/>
舊郡官贈本邦親感<hi>集作恩</hi>君澤子承父意致命報天誓<lb/>
有同於皦日竭忠資孝志無忝於幽泉敬惟靈懐慰聞<lb/>
昭遂先逺有日卜兆新塋遥啟尊魂合祔良壌哀迫祖<lb/>
載攀戀湏㬰謹以清酌少牢恭陳遣奠盈罇不舉虚饌<lb/>
莫嘗號天叩地殞絶何仰<lb/>
<pb n="KR4h0022_WYG_990-2b"/>
　　　祭二先文<hi>閩本作追贈祭文</hi>　　　　張九齡<lb/>
維開元二十二年歲次乙亥孤子九齡謹遣弟某等謹<lb/>
以清酌脯醢<hi>集作醢脯</hi>庶羞之奠敢昭告于先考先妣之靈<lb/>
九齡積罪昊天天實降罰嚴廕永逺<hi>集作隔</hi>慈顔重違欲<lb/>
報劬勞終天何及某夙承教誨幸有所成<hi>集作幸而有成</hi>忝<hi>集作</hi>
<hi>崇</hi>國竉靈猥當大任聖上義存延賞追贈所天<hi>集作及</hi>朝<lb/>
恩優渥跪承摧感伏惟昭亮享慈<hi>集作兹是</hi>殊錫今謹具贈<lb/>
太常卿廣州都督告身并桂陽郡大夫人告身及玉帯<lb/>
<pb n="KR4h0022_WYG_990-3a"/>
金章紫衣各一副伏惟尚饗<lb/>
　　　祭䖏士房叔父文　　　　　李商隱<lb/>
某爰在童蒙最承教誘違訣雖乆音㫖長存近者以壇<lb/>
山舊塋忽罹風水夀堂圮壊宰樹凋傾雖崩則不脩聞<lb/>
諸前哲<hi>集作聖</hi>但墮而罔治那俟他人况真隱昭<hi>集作貽</hi>芳<lb/>
鴻儒著美豈可令趙岐之表墊彼𤣥扄郭㤗之碑淪於<lb/>
夜壑載惟瑊頊藐爾孤冲誠呌號之不停顧營辨之無<lb/>
素某等輙考諸蓍筮别卜邱封使羲叟以令日吉時奉<lb/>
<pb n="KR4h0022_WYG_990-3b"/>
移神寢奢無僣縟儉免虧疎是期永閟尊靈長安幽穸<lb/>
眠牛有慶自及於諸孤白馬垂祥豈祈<hi>集作均</hi>於猶子追<lb/>
懐莫及感切徒深更思平昔之時兼預生徒之列陸公<lb/>
賜杖念榮益以何成殷氏著文媿獻酬而早屈引進之<lb/>
恩方極禍凶之感俄鍾誰言一記之餘又奉再遷之兆<lb/>
哀深永往情極初聞矧宗緒衰微簮纓殆歇五服之内<lb/>
一身有官將使澤底名家翻同單系山東舊族不及寒<lb/>
門靜思肯構之文敢怠成書之託瑊等既幽明無累年<lb/>
<pb n="KR4h0022_WYG_990-4a"/>
志漸成則當授以詩書諭其婚宦使烝嘗有奉名教無<lb/>
虧靈其鍳此㣲誠助夫至願敢有求於必大庶免歎於<lb/>
忽諸迫其哀憂兼之瘵恙曽非遐逺不獲躬親瀝血裁<lb/>
詞叩心冩懇長風破浪敢忘昔日之規南巷齊名永絶<lb/>
今生之望冀因薄奠少降明輝延慕酸傷不能堪處苦<lb/>
痛至深永痛至深<lb/>
　　　為鄭從事妻李氏祭從父文　前　人<lb/>
有美吾門實系公族絳霄結䕃皇極流輝自嚴君以交<lb/>
<pb n="KR4h0022_WYG_990-4b"/>
辟延榮仲父以立朝衍慶叔父雖禮疎五服而義叶一<lb/>
家馬援於兒姪之間一情無異王華在弟兄之列數從<lb/>
猶親吉人寡辭君子無諍屬者以獻賦不遇投筆從戎<lb/>
鏡水稽山聊屈觀書之望甬東淛右始開傳<hi>集作侍</hi>劒之<lb/>
名經塗幾千去國數嵗爰因職貢来奉闕庭傳車方馳<lb/>
朝露溘至禍生朽索釁起揚鞭始驚香而不禁俄折臂<lb/>
而無望嗚呼存亡恒<hi>集作定</hi>理夀夭常期所悲者方次中<lb/>
途所痛者非因美疢稅鞅告痛肩輿數晨既鍼艾之莫<lb/>
<pb n="KR4h0022_WYG_990-5a"/>
徵果含禭而斯及况乎合室逺在海涯一女方覉二子<lb/>
未丱人生甚痛天道奚言今以國家<hi>集作家國</hi>載遥干戈未<lb/>
息尚稽歸祔乃議從權定鼎城東永通門外南瞻嵩嶺<lb/>
北望邙山式崇寓殯之封且作藏神之室必也慶延異<lb/>
日時屬通年先温序之思歸俟臧孫之有後二十一姪<lb/>
女早䝉慈撫乆歎違離今又從夫山東食貧洛水將療<lb/>
無及驚悲有加敢因祭酹<hi>集作酒醊</hi>之馨聊冀精靈之降嗚<lb/>
呼叔父永鍳卑誠<lb/>
<pb n="KR4h0022_WYG_990-5b"/>
　　　祭韓氏老姑文<hi>故安定韓尚書太夫人</hi>　前　人<lb/>
猗歟我家世奉𤣥德譲弟受封勤王賜國名芳彛鼎勲<lb/>
盈史册季孟國高秦晉欒<hi>集作樂</hi>郄恭惟柔範載禀淵塞<lb/>
既作女師乃為嬪則潁水波清梁園月明言從百兩且<lb/>
拜雙旌計<hi>集作託</hi>侯令弟配國名卿入從述職出輔專征<lb/>
螽斯不妬鳳凰和鳴此時同慶東都<hi>集作郡</hi>分榮使者責<lb/>
梁公子專魏帝念元昆人思仲氏杖節赴敵斬芻盡瘁<lb/>
無以家為或從王事禮優内子詩美夫人冕紘瑱紞山<lb/>
<pb n="KR4h0022_WYG_990-6a"/>
蕨澗蘋子元罕見冀缺如賔緑衣有感翟茀仍新遽歎<lb/>
夜川遄聞晝哭原阡舊署孟隣斯卜閒居獻夀作賦之<lb/>
官弓裘望襲菽水承歡福善餘基好謙舊祉復自良人<lb/>
集于之子爰從上蔡去臨易水空報登壇未聞曵履晁<lb/>
父先歸莫之能比趙母上言盖不得已寒暄結恙燥濕<lb/>
為疵徒虗百禄靡效三毉嗚呼夀夭所賦彭殤不移誰<lb/>
能了悟孰不憂悲何兹逹識乃克先知同易簀以就正<lb/>
如買棺而指期苟有所累安能及斯道逺轘轅程遥河<lb/>
<pb n="KR4h0022_WYG_990-6b"/>
洛建兆臨塗移舟就壑日惨林嶺風凄灌薄積靄茫茫<lb/>
行煙漠漠某等誠深通舊情恊先親始自童子至于成<lb/>
人年將二紀恩冠六姻念升堂之如昨慟幽夜之無晨<lb/>
歌停行路舂輟比隣雖寓辭之有所終含酸而莫伸壺<lb/>
清媿酹<hi>集作酧</hi>爼薄羞芹唯餘彤管有羙清塵嗚呼哀哉<lb/>
　　　為李郎中祭舅竇端州文　　前　人<lb/>
始虞命<hi>集作燕</hi>夏暴于𤣥穹功垂刋木徳叶堙洪洎帝相<lb/>
之難作誕少康於竇中由屯獲吉因生受封降及後代<lb/>
<pb n="KR4h0022_WYG_990-7a"/>
傳勲繼庸西京則嬰為外戚東漢則融居上公愍陽城<lb/>
之不享始移籍於扶風源逺更清基高自<hi>集作足</hi>峻有焯<lb/>
明靈藹然休問陋巷不憂坦途方進月逺標儀霞高映<lb/>
論玉寧韞匱錐要處囊宜伸尚屈將集猶翔潜師大易<lb/>
謙尊以光誓安老氏債少易償爰紆銅墨是宰濠梁宓<lb/>
琴時奏潘樹逾芳入賛朝儀言揚事舉圭璧蠻夷弁冕<lb/>
文武吐辭含韻知今博古進揖退揚從規合矩復陶啓<lb/>
位殿省承榮孔門之束帯無忝漢宫之綿蕝難更君子<lb/>
<pb n="KR4h0022_WYG_990-7b"/>
<hi>集有之字</hi>信讒小人<hi>集有之字</hi>道長未暇閉關難期稅鞅暫持符<lb/>
竹逺出羅網誰識卑飛因成利往銅梁改秩錦里經時<lb/>
人去而琴臺壊棟文移而石室摧基劉𢎞之重銘葛廟<lb/>
王商之更立嚴祠隴首云歸端溪遽逐角豈觸藩臂終<lb/>
困木海濶天盡山深霧毒許靖他鄉有名無禄馬超正<lb/>
色宜歌反哭何為善之無慿而降災之甚速某欽惟教<lb/>
義夙所依因在昔家世勤王實殷高旌大斾結駟飛輪<lb/>
慶豈遺於自出榮實垂<hi>集作萃</hi>於外姻一紀已来艱㐫遄<lb/>
<pb n="KR4h0022_WYG_990-8a"/>
及嗟宅相以無取懼堂構之不集詎言渭水之乖離竟<lb/>
絶西州之出入嗚呼哀哉違京背闕古陌荒阡松門積<lb/>
靄隴首停<hi>集作行</hi>煙祖庭是日乞墅何年淚有血而皆墮<lb/>
憤無膺而可填况玕剖郡符璟持使節塞逺城逈河窮<lb/>
路絶顧後瞻前形孤影孑長號出次重拜臨穴酒濃清<lb/>
醴<hi>集作酒醴清濃</hi>殽羞羅列庶有鍳於斯文冀不同於虗設<lb/>
　　　為王司馬祭妻父文　　　　張九齡<lb/>
維年月朔日某乙謹遣<hi>集作具</hi>少牢清酌之奠敬祭<hi>集作于</hi>
<pb n="KR4h0022_WYG_990-8b"/>
故某公府君之靈惟公聫葉公侯振景天朝昔也時来<lb/>
則地分茅土今也福過則海變桑田豈唯魑魅之憂方<lb/>
為蝼蟻之患嗚呼哀哉始更榮盛早睦嘉姻謬入郄公<lb/>
之選當荷戴侯之遇情契闊而彌積義流離而益固公<lb/>
之謫官<hi>集作䆠</hi>某又犯時永矣去國賁然来思雖窮途之<lb/>
至此幸隣境之在兹所忌者法豈忘於私聞析聲而宻<lb/>
邇畏簡書而間之然猶風煙可冀翰墨無輟心已運於<lb/>
虗舟跡尚濡於涸轍驟寒暑之徂謝紛吉㓙之廻穴京<lb/>
<pb n="KR4h0022_WYG_990-9a"/>
兆之使忽追廣陵之音遽絶嗚呼哀哉平生多感自傷<lb/>
千里之心已矣長辭徒發九原<hi>集作泉</hi>之歎計疇昔之光<lb/>
寵痛淪亡於旅竄嘗許恤人之孤况霑愛子之半謹因<lb/>
遣奠<hi>閩本作遣尊酧</hi>敢昭<hi>集作昭告</hi>明靈心不可倦德以為馨匪羞<lb/>
是薦惟魂是聽遣行人於信宿空泫目於郊坰嗚呼哀<lb/>
哉尚饗<lb/>
　　　祭外舅房州李使君文　　　符　載<lb/>
波澗濬廣根柢深長沃日淮海捎雲豫章氣韻孤髙鴛<lb/>
<pb n="KR4h0022_WYG_990-9b"/>
鴻翺翔高行端簡秉心直方在天寳中族大且光一門<lb/>
六姻鳴玉琅琅作宰藍田政聳民康栖遲半刺亦振芬<lb/>
芳才盛位卑厥聲昭彰遂登侯牧答時之望雨洩雲蒸<lb/>
虬螭騰<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>清路方騁羽鱗摧傷嗚呼昔公典郡歸江之<lb/>
涘小子旋蜀道途舍此扁舟旋泊弱植殘鄙公辱車馬<lb/>
晤言則喜與能奬善感慨知已意敵周親禮成半子迫<lb/>
切寧覲不遑留止爰方浹旬遽征千里縈紆岩嶂浩蕩<lb/>
雲水惠愛纒綿簡書填委食貧多故淹歴周祀逺侍板<lb/>
<pb n="KR4h0022_WYG_990-10a"/>
輿敬符深㫖嗚呼哀哉歲暮朐䏰<hi>䕫州雲安縣之古號</hi>積雪皚皚<lb/>
旅舘蕭條凶訃亦来望風一號使人甚哀心膓結塞彌<lb/>
旬不開公嘗好古服膺儒藝擅美素琴騰芳草𨽻泊拜<lb/>
靈座清塵四蔽札蠧徽銷空知灑涕嗚呼公用中孚納<lb/>
人于誠人負長者薄塵頌聲道孤無隣怨抑不平逝景<lb/>
潜晦崇山忽傾孀稚寃號自硤徂荆霜降露濡毒漬中<lb/>
情今則䖍恭歸厝先塋靈有安宅道無弛程泬寥之晨<lb/>
萬象凄清野曠鴻斷天色光明煌煌素車翩翩銘旌出<lb/>
<pb n="KR4h0022_WYG_990-10b"/>
祖荒逵惋慟交并聞諸格言黍稷非馨意有所欽生芻<lb/>
豈輕湛彼罇罍冀降明靈儻精爽之如在庶哀詞之是<lb/>
聽<lb/>
　　　重祭外舅司徒公文　　　　李商隱<lb/>
嗚呼哀哉人之生也變而往耶人之逝也變而来耶冥<lb/>
寞之間杳惚之内虗變而有氣氣變而有形形變而有<lb/>
生今將歸生於形歸形於氣漠然其不識浩然其無歸<lb/>
則雖有憂喜悲歡而亦勿能措<hi>二字集作用</hi>於其間矣苟或<lb/>
<pb n="KR4h0022_WYG_990-11a"/>
以變而之有變而之無若朝昏之相交若春夏之相易<lb/>
則四時見代尚動於情豈百生莫追遂可無恨儻或去<lb/>
此亦孰貴於最靈哉嗚呼公之世胄勲華職官<graphic n="KR2348" url="https://raw.githubusercontent.com/kanripo/KR-Gaiji/master/images/KR2348.png" mimeType="image/png"/>歴並<lb/>
已託於寄奠備在前文今所以重具酒牢載形翰墨盖<lb/>
意有所未盡痛有所難忘以公之平生之恩曩昔顧盻<lb/>
屬纊之夕不得聞啓手之言祖庭之時不得在執紼之<lb/>
列終哀且痛其可<hi>集作何</hi>道耶嗚呼七十之年人誰不及<lb/>
二公之位人誰不登何數月之間不及從心之歳聞天<lb/>
<pb n="KR4h0022_WYG_990-11b"/>
有慟方登論道之司時泰命屯才長運否為善何益彼<lb/>
蒼難知昔澤恠既明告<hi>集作吉</hi>敖釋桓公之病隂德未報<lb/>
夏侯知邴吉不亡何昔有其傳今無其證豈人言之不<lb/>
當將天道之或欺雖北海懸定薨期長沙前覺灾至偃<lb/>
如巨室去若歸人處順不憂得正之喜在公之徳斯盛<lb/>
在物之痛何言矧乎再軫慮居屢垂理命簡子將戰之<lb/>
誓唯止桐棺晏嬰送死之文寧思石槨素車僕馬踈巾<lb/>
弊帷成一代之清規揚百古之休問所謂有始有卒髙<lb/>
<pb n="KR4h0022_WYG_990-12a"/>
明<hi>集作朗</hi>令終嗚呼往在涇川始受殊遇綢繆之迹豈無<lb/>
他人樽空花朝燈盡夜室忘名器<hi>集作品</hi>於貴賤去形跡<lb/>
於尊卑語皇王致理之文<hi>集作源</hi>考聖哲行藏之㫖每有<lb/>
論次必䝉褒稱及移秩農鄉分憂舊許覊牽少暇陪奉<lb/>
多違跡踈意通期賖道宻紵衣縞帶雅貺或比於僑呉<lb/>
荆釵布裙高義每符於梁孟今則已矣安可贖乎<hi>集作兮</hi>
嗚呼哀哉千里歸途東門故第數尺素帛一爐香煙耿<lb/>
賔從之云歸儼盤筵而不御小君多恙諸孤善喪昇<lb/>
<pb n="KR4h0022_WYG_990-12b"/>
堂輙啼下馬先哭含懐舊極撫事新傷植玉求歸已輕<lb/>
於舊日立<hi>集作泣</hi>珠報惠寧盡於兹辰况邢氏吾姨蕭門<lb/>
仲妹愛深猶女思切仁兄撫婺緯以増摧闔孀閨而永<lb/>
慟草荄土梗旁助酸辛高烏深魚遥添怨咽嗚呼精神<lb/>
何往形氣安歸苟才能有所未伸勲庸有所未極則其<lb/>
强氣宜有異聞玉骨化於終<hi>集作鍾</hi>山楸栢實於裘氏驚<lb/>
愚駭俗佇有聞焉嗚呼姜氏懐安之規既聞之矣畢萬<lb/>
名數之慶可稱也哉<hi>集作夫</hi>篋有遺經匣藏傳劔積兹餘<lb/>
<pb n="KR4h0022_WYG_990-13a"/>
慶必有揚名愚方遁迹邱園㳺心墳素前耕後餉併食<lb/>
易衣不忮不求道誠有在自媒自衒病或未能雖吕範<lb/>
以乆貧本冶長之無罪昔公愛女今愚病妻内動肝肺<lb/>
外揮血淚得仲尼三尺之喙論意無窮盡文通五色之<lb/>
毫書情莫既嗚呼哀哉公其監之<hi>此篇原編入九目九十巻交舊門今移于</hi>
<hi>此</hi>
　　　祭外姑宇文夫人文　　　　陳子昻<lb/>
維年月日朔女夫陳子昻謹以清酌嘉𬞞之奠奉祭于<lb/>
<pb n="KR4h0022_WYG_990-13b"/>
故髙氏河南宇文夫人之靈恭聞夫人有清穆之德皓<lb/>
㓗之行淳懿肅恭内外仰則而道<hi>集作遣</hi>風素範蕙敷蘭<lb/>
滋用能惠心光浮氛氲梁沚崇嚴壼訓芬郁母儀中饋<lb/>
柔嘉娣姒有則豈圖慈顔幽翳於今十年毫木<hi>集作汪木</hi>已<lb/>
拱尊靈廓然今吉辰叶應幽殯方開容象如在器質已<lb/>
灰改卜有<hi>集作禮</hi>典宅兆方遷山園既列祖載行焉哀子<lb/>
號咷女也蝉<hi>集作婵</hi>媛於<hi>集作終</hi>天永訣泣血流連子昻謬<lb/>
承嘉惠預叨姻戚生事早暌送終空積竊聞精意以享<lb/>
<pb n="KR4h0022_WYG_990-14a"/>
黍稷非馨敢陳薄酹以獻明靈伏惟夫人明神尚饗<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_990-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百九十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻五百三</head>
    <p>
<pb n="KR4h0022_WYG_503-1a"/>
欽定四庫全書<lb/>
　文苑英華巻五百三　　　宋　李昉等　編<lb/>
　乾象律厯門二十三道<lb/>
　　習星厯判六道　　　　家僮視天判五道<lb/>
　　私習天文判一道　　　馮相㑹天判一道<lb/>
　　以管聽鳳判一道　　　為律娶妻判三道<lb/>
　　上生下生判一道　　　厯生失度判三道<lb/>
　　典同度管判二道<lb/>
<pb n="KR4h0022_WYG_503-1b"/>
　　　習星厯判<lb/>
得甲稱人有習星厯屬㑹吉㐫有司劾以為妖疑<hi>疑作欵</hi>
云天文志所載不伏<lb/>
　　　對<lb/>
南正司天北辰列象昭囬可議坐徵雲漢之詩厯數難<lb/>
推自合史官之序當今銅渾設範玉衡齊政編氓各業<lb/>
庻績其凝舉而推之雖頗㑹於終吉子不語恠竟貽咎<lb/>
於為妖彼何人斯獨探幽説然古人垂教良史屬詞重<lb/>
<pb n="KR4h0022_WYG_503-2a"/>
黎掌日得唐堯之躔次甘公言星明漢家之厯象遐覽<lb/>
前志事有職司攻乎異端誰任其罰請寘霜典無取星<lb/>
占<lb/>
　　　同前　　　　　　　　　　郭休賢<lb/>
天道非逺人情難測俯察仰觀知來藏往顧惟所習頗<lb/>
曰常途取則四時識乗蛇之度數明諸六厯辨廻蟻之<lb/>
循環習洛閎之平生得陵渠之志事既知休咎同入精<lb/>
㣲攻乎異端自貽伊慼必若門傳良冶亦觀過而知仁<lb/>
<pb n="KR4h0022_WYG_503-2b"/>
如其職異靈臺乃欽哉而難䘏劾為妖妄何太忽諸引<lb/>
以天文未聞其可<lb/>
　　　同前　　　　　　　　　　韋　恒<lb/>
𤣥象垂文星辰作範休咎之徵斯在吉㐫之跡可明秘<lb/>
以人倫得之邦國既河長而山久亦自古而迄今尚有<lb/>
不遵典刑黙習推歩眷茲所學幸遇休明慕劉氏之髙<lb/>
蹤仰張衡之舊業既而秋槎將泛知河漢之明梭太白<lb/>
初髙識將軍之出戰雖灾祥之屢犯在徵應之可慿若<lb/>
<pb n="KR4h0022_WYG_503-3a"/>
彞典以斯違亦公途而難舍有司情惟糾慝志切䋲違<lb/>
告為妖訛事恐乖於五聽科其犯禁誠有叶於三章<lb/>
　　　同前　　　　　　　　　　薛重暉<lb/>
藝術多端隂陽不測吉㐫潜運倚伏難明預曉灾祥子<lb/>
産稱博通之首逆窮否㤗裨竈為廣學之宗是知羽駕<lb/>
奔星初平言七日之㑹乗槎上漢嚴君定八月之期習<lb/>
學之規技無妨於紀厯屢㑹之禮法禁言於吉㓙<hi>英華作㑹</hi>
<hi>之禮法禁妄言於吉㐫非</hi>有司嫉惡居心䋲愆軫慮恐惑彞憲劾以<lb/>
<pb n="KR4h0022_WYG_503-3b"/>
為妖冀必静於金科庶不刑於玉律眷言執㫖雖欵載<lb/>
於天文審事語情實恐迷於至理即定刑罰恐失平反<lb/>
庶誥有司方期後斷<lb/>
　　　同前　　　　　　　　　　褚廷詢<lb/>
和氏命官疇人繼職裁度<hi>一作成</hi>厯數辨正隂陽雖日月<lb/>
星辰無幽不燭而吉㐫性命象在其中所以班固題篇<lb/>
編而作志馬遷著史取以成書安可私議災祥公違典<lb/>
憲仰秦儀而雖隔瞻漢綱而斯存豈得日用不知都勞<lb/>
<pb n="KR4h0022_WYG_503-4a"/>
帝力天文妄習仍委國刑宜峻典彞以申平反<lb/>
　　　同前　　　　　　　　　　徐楚望<lb/>
大君<hi>一作唐</hi>有位北辰列象庶官分職南正司天和玉燭<lb/>
而調四時制銅儀而稽六合是則官脩其業物有其方<lb/>
彼何人斯而言厯數假使道髙王朔學富唐都徒取衒<lb/>
於人間故無聞於代掌多識前載方期為已役成稱<hi>一作</hi>
<hi>則</hi>賤寧是潤身眷彼司存行聞紏慝語其察變應宗石<lb/>
氏之經㑹以吉㐫合引班生之志誡其偏習宜肅正刑<lb/>
<pb n="KR4h0022_WYG_503-4b"/>
　　　家僮視天判<lb/>
甲於庭中作小樓令家僮更直於上視天乙告違法甲<lb/>
云專心候業不伏<lb/>
　　　對　　　　　　　　　　　劉庭𤦺<lb/>
士惟各業法貴師古茍睽厥道盖速其尤甲也黔人頗<lb/>
逰𤣥藝門庭之中駕小樓而對月星象之下縱㣲管以<lb/>
窺天懸究昭回逺探雲物傳諸子弟頗覿前修授以家<lb/>
僮未詳其可雖有詞於候業亦難免於刑典更資研問<lb/>
<pb n="KR4h0022_WYG_503-5a"/>
方寛紏䋲<lb/>
　　　同前　　　　　　　　　　蘇　綰<lb/>
聖人作孚萬物惟乂百寮分亊命南正而司天五緯連<lb/>
衡遵北辰而列象莫不上稽天道下授人時率由舊章<lb/>
克備常典辨躔次之無忒識運行之有度南躔日至爰<lb/>
有望於靈臺東陸春歸方可觀於太室必若官非代掌<lb/>
業異家藏復王朔<hi>漢有王朔望氣英華作覇非</hi>之精才有唐都之秘<lb/>
術不在其位理宜朂於閑邪有犯於時辭豈逃於語怪<lb/>
<pb n="KR4h0022_WYG_503-5b"/>
惟彼甲也能㣲訟乎僮則無良異疇人之子弟乙惟嫉<lb/>
惡復吕氏之刑書庭際遐瞻寧用圭而測景樓中仰視<lb/>
徒以管而窺天攻乎異端既殊氷操在乎正本請寘霜<lb/>
科<lb/>
　　　同前　　　　　　　　　　薛　驥<lb/>
仰觀俯察通幽洞㣲明分野之災祥知廢興之休咎故<lb/>
漢皇應籙瑞日揚光宋景推誠妖星退舍所以標之甲<lb/>
令著自前經茍非主司習者多罪甲官非馮氏名在平<lb/>
<pb n="KR4h0022_WYG_503-6a"/>
人詩書為席上之珍無聞教子圖緯豈門庭之事輙訓<lb/>
家僮公然有違法在無赦難專候業定欲窺天措之罪<lb/>
刑應湏搶地乙告非法既叶公途請寘條章無容詞訴<lb/>
　　　同前　　　　　　　　　　崔　翹<lb/>
昜不云乎仰觀時變詩有之矣上列昭回國家盖轉銅<lb/>
渾灰飛玉律曙光侵而皷應暝色下而鍾鳴月穆穆而<lb/>
増波煙藂藂而不散茍非其局必寘刑名甲命家僮心<lb/>
謀窺管至如長雲氣色京房有隠士之占徳星夜聚太<lb/>
<pb n="KR4h0022_WYG_503-6b"/>
史有賢人之奏儻泛言古事自合張裕之流如私習天<lb/>
文請寘吕刑之訓必也業傳弓冶名𨽻保章寧失不經<lb/>
豈濫無罪待窮由緒方正紏條<lb/>
　　　同前　　　　　　　　　　貟　俶<lb/>
聖人體道雖旁行而不流君子為儒亦博覽而多識甲<lb/>
誠不敏嘗窺秘文傳妙術於青猿得精符於翠鳳管公<lb/>
明之好事不寐每踰於夜分劉子政之多能觀星或至<lb/>
於明發固當率由古道仰止先賢既非日御之官當晦<lb/>
<pb n="KR4h0022_WYG_503-7a"/>
風占之跡况門庭之内賔友相趨遂乃别構青樓廽披<lb/>
丹檻當牖異紅粧之女寓宿乃蒼頭之僕董舒災異主<lb/>
人猶且致尤雕語怪神秦帝尚令下獄既私庭竊候罪<lb/>
已<hi>一作乃</hi>良多公憲正詞刑其無捨但以考陳生之國志<lb/>
嘗有其人徵葛公之蜀科未聞斯罪古今異政夫何足<lb/>
疑待更細推方從公議<lb/>
　　　私習天文判<lb/>
定州申望都縣馮文私習天文殆至妙絶被隣人告言<lb/>
<pb n="KR4h0022_WYG_503-7b"/>
追文至云移習有實欲得供奉州司將科其罪文兄遂<lb/>
投匭請追弟試勅付太史試訖甚為精妙未審若為處<lb/>
分<lb/>
　　　對　　　　　　　　　　　崔　璀<lb/>
精心寧寂綿思洞幽既訊水之如符亦言天而若印昔<lb/>
聞其事今覩斯人馮文儒術圓冠識均方士耻蒼蝇之<lb/>
迷夜重鳴鷄之唱晨<hi>一作曉</hi>由是㣲神穿石流觀刺井探<lb/>
九𤣥之㣲妙察五緯之綱維眷彼傾河言不乖於暝雨<lb/>
<pb n="KR4h0022_WYG_503-8a"/>
循茲險澗罪已掛於秋霜隣人嫉深始求資於魏闕友<lb/>
于情切方辨過於堯年由是皇㫖鑒㣲刑不阿附<hi>一作附重</hi>
既令付法湏裁典憲按其所犯合處深刑但以學擅專<lb/>
精志希供奉事頗越於常道律當遵於異議即冝執奏<lb/>
伏聽上裁<lb/>
　　　馮相㑹天判<lb/>
甲為馮相氏掌十二嵗以㑹天位闕於冬夏致日所司<lb/>
科之不伏<lb/>
<pb n="KR4h0022_WYG_503-8b"/>
　　　對<lb/>
惟甲馮相稱氏隂陽具司登臺窺天庶無乖於經紀觀<lb/>
景致日方不越於躔次自可式旌典法克審璇衡或禳<lb/>
災於未彰亦表瑞於先覺而乃曠我后之要列効羲和<lb/>
之廢時愛陽南臨既睽於宿偶<hi>月令宿離不貸註離讀如儷偶之儷宿儷謂其</hi>
<hi>屬馮相氏保章氏掌天文者與宿偶當審侯伺不得過差也</hi>畏暑北至又闕於瞻度<lb/>
儻冬夏失度分至乖道則六氣不節五行混施爾職不<lb/>
恭天位斯紊所司科處誠謂合冝徒事薄言終資按法<lb/>
<pb n="KR4h0022_WYG_503-9a"/>
　　　以管聽鳳判<lb/>
乙以管聽雌雄之鳳而不合將罪之云中國無竅均者<lb/>
　　　對　　　　　　　　　　　逺奚珣<lb/>
鳳凰于飛聲中律吕雌雄是聽道在伶倫通乎忽㣲探<lb/>
彼幽賾瞻言乙也忝跡於倫<hi>一作斯</hi>豈術數之未精餙詞<lb/>
之而有訴且軒轅已降嵗序茲深推律者寧止於一家<lb/>
探竹者無聞於絶塞遐求嶰谷近捨金門荀朂聲髙懸<lb/>
同此設京房識逺有愧其能既<hi>一作多</hi>謝知音冝從寘罪<lb/>
<pb n="KR4h0022_WYG_503-9b"/>
　　　為律娶妻判<lb/>
甲善筭為律娶妻生子人告其妖不伏<lb/>
　　　對　　　　　　　　　　　周之翰<lb/>
甲道窮靈府藝盡數原探鄒衍之幽谷總洛閎之妙術<lb/>
洞律吕相生之道尚隂陽更配之理推計必究其精微<lb/>
變育乃均乎造化言其孕子如逢蘭夢之徵語以好仇<lb/>
似叶楊子之慶且智殫風律尚有革於京生况妙極𤣥<lb/>
穹豈無知於鄧道稽之自古尚不為妖察之於今如何<lb/>
<pb n="KR4h0022_WYG_503-10a"/>
結罪告者無理咸從配之<lb/>
　　　同前　　　　　　　　　　張　鼎<lb/>
理厯明時創自軒丘之帝寅餞納日制彼丹陵之主散<lb/>
在國典欎乎疇人甲以妙察五均工言三統雄管雌管<lb/>
候六間而靡差上生下生稽五行而得象乾坤並位律<lb/>
固聞於娶妻隂陽昜<hi>一作定</hi>方吕實號於生子豈曰三星<lb/>
之㑹何驚十月之祥顧不謀於白圭寧可信於緹幕如<lb/>
簧之口雖欲加人匪石之心安能引咎疑則合闕妖則<lb/>
<pb n="KR4h0022_WYG_503-10b"/>
謂何<lb/>
　　　同前　　　　　　　　　　武同徳<lb/>
物生有象象而後數洎夫化原孰得其始惟此甲也筭<lb/>
莫善焉乃窮日者之言累盡唐生之術不測謂神推隂<lb/>
陽之度數曠能變谷知律吕之短長想彼娶妻寧因匪<lb/>
斧之克興言生子備見弄璋之慶與物相召誰其忍諸<lb/>
人告為妖一何誣也<lb/>
　　　上生下生判<lb/>
<pb n="KR4h0022_WYG_503-11a"/>
律生筭失上生下生之數或告之辭云管皆合度<lb/>
　　　對　　　　　　　　　　　張　秀<lb/>
元聖立極俾人作乂博謀廣通以訪異能理厯明時用<lb/>
司氣候律生何者忝乎在職考銅渾而正氣吹玉管以<lb/>
飛灰變冷含<hi>一作昜寒</hi>暄當盡互物之妙娶妻生子庶探成<lb/>
器之功何得俶擾厥繇候張失數儻虧官紀必殄孟陬<lb/>
安可敬授人時是亦焉知天道永惟至理多昧彞途且<lb/>
官不易方士資守業唐都秘術莫繼菁華趙達能名空<lb/>
<pb n="KR4h0022_WYG_503-11b"/>
嗟已矣既乖七始之則須正九章之科<lb/>
　　　厯生失度判<lb/>
厯生失秒忽之度<lb/>
　　　對　　　　　　　　　　　李　昂<lb/>
鳯凰司厯象<hi>疑</hi>謀託筭象生有數感而遂通邈探渾元<lb/>
是知𤣥妙𦕈覩雲物必在精微情至紛擾則他想交亂<lb/>
形質濁穢則寄鑒不明焉可以見天地之心窮鬼神之<lb/>
狀幽變未測孰辨端倪相彼厯生迹叅日御臺觀是忝<lb/>
<pb n="KR4h0022_WYG_503-12a"/>
泉䝉未豁唐都不作糟粕誰傳趙達何追菁華莫繼失<lb/>
秒忽之度曷以敬授人時若歸竒於扐履端於始則毫<lb/>
釐不爽黍累無愆如或未精法將焉捨<lb/>
　　　同前<lb/>
瞻乎厯生跡編太史按黄鍾之妙筭玉管非工察緹幕<lb/>
之微灰銅儀罕究今者三元奥術尚懵履端之明六律<lb/>
幽源未達歸餘之數失之黍忽紏以簡孚誠櫝龜之見<lb/>
毁豈書馬而致誤不堪敬授將亂甲乙頗異太初之差<lb/>
<pb n="KR4h0022_WYG_503-12b"/>
宜正羲和之罪<lb/>
　　　同前　　　　　　　　　　王泠然<lb/>
律吕之本今古攸尚周行殷厯孔子於是興嗟漢襲秦<lb/>
正劉歆以之條奏莫不考於經傳稽之氣象惟彼厯生<lb/>
稱明筭法理湏<hi>一作辨</hi>銅壺曉唱則聽鷄嗚玉斗夜廻方<lb/>
㸔蟻轉何得輕於秒忽失以毫釐裨竈多言豈知天道<lb/>
羲和廢職幾亂人時遂令太史罷占疇人廢業陸佐公<lb/>
之漏刻莫見新成張平子之渾儀但聞虚設既失推蓂<lb/>
<pb n="KR4h0022_WYG_503-13a"/>
之典何逃寘棘之刑<lb/>
　　　典同度管判<lb/>
典同度管失候不應史稱黍細徒少其人<lb/>
　　　對　　　　　　　　　　　范鳴鶴<lb/>
道幹始根陽圓成象同律審候紀物書雲各守其官倫<lb/>
創厥事考同律於巡禮先閲虞書資省律於張生方尋<lb/>
漢志恭惟所典實曰司存職此之由須聞不怠影度從<lb/>
候物精昭芒既未曉於談天徒効誠於窺管遂使牛車<lb/>
<pb n="KR4h0022_WYG_503-13b"/>
轉水顛倒烟灰之色鷄卵色黄混淆氣火之象損三生<lb/>
一紛糾無憑居隂布陽舛錯奚甚史也胥品誠迷厥官<lb/>
縱欲陳力就列未知不能者止黍細厥粒徒寡其人先<lb/>
無告辭後有推過此而獲宥何以用刑<lb/>
　　　同前　　　　　　　　　　常非月<hi>登科記作自</hi>
火正分司疇人命職欽若天象敬授人時黍累無愆寸<lb/>
管測隂陽之數葭灰期應閉户窺天地之心所以申命<lb/>
有司節宣丕序未遂御於乾道近獲戾於叛官辰廽鴈<lb/>
<pb n="KR4h0022_WYG_503-14a"/>
天不奪於房次月躔龍宿莫命於勤農二分或錯於春<lb/>
秋九土有虧於啓閉不修厥職猶餙彼辭且列在群司<lb/>
匪無常典徒有成數黍有常形黍細當合簡孚徒少豈<lb/>
宜緘口防微於始胡不謀先敗而後言無乃太晩愆我<lb/>
星度冝暴刑章待憑髙下之班方定重輕之罪<lb/>
　<lb/>
　<lb/>
　<lb/>
<pb n="KR4h0022_WYG_503-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻五百三<lb/>
</p>
<p>
</p>
  </div>
</body>
</text>
</TEI>
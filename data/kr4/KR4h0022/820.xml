<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百二十一</head>
    <p>
<pb n="KR4h0022_WYG_820-1a"/>
欽定四庫全書<lb/>
　文苑英華巻八百二十一　宋　李昉等　編<lb/>
　釋氏五<lb/>
　幢<lb/>
　　尊勝幢記一首<lb/>
　　如信大師功德幢記一首<lb/>
　方丈<hi>西軒附</hi>
　　廬山東林寺觀音方丈記一首<lb/>
<pb n="KR4h0022_WYG_820-1b"/>
　　西軒記一首<lb/>
　僧<lb/>
　　大智禪伯碑隂記一首<lb/>
　　信州南巖草衣禪師宴坐記一首<lb/>
　　東都龍興寺鎮國般舟道場均上人功德記一首<lb/>
　　嵩嶽珪禪師影堂記一首<lb/>
　　幢<lb/>
　　　尊勝幢記　　　　　　　　穆　員<lb/>
<pb n="KR4h0022_WYG_820-2a"/>
我生同氣者七人先五後二兄姊弟妹半之不弔天降<lb/>
割于我今年春夏次妹安國寺大徳尼伯姊前烏程令<lb/>
𢎞農楊夫人逾月繼酷先是兩兄郴州刺史贊前右補<lb/>
闕貶連州司馬質從官於逺員洎弟妹前監察御史賞<lb/>
前監察御史河東裴某妻痛支體一斷終天不續乃相<lb/>
與鬻衣尾直揭兹靈幢願得輕風微塵洎日月度影之<lb/>
所及也深兹至念慘與之怛<hi>一作俱</hi>然則巍巍永永斯乎<lb/>
<hi>一作期受</hi>風土日月相無極焉是幢也實表安國之塔伯姊<lb/>
<pb n="KR4h0022_WYG_820-2b"/>
之隧貞元六年秋七月七日前侍御史穆員記<lb/>
　　　如信大師功徳幢記　　　　白居易<lb/>
有唐東都臨壇開法大師長慶四年二月十三日終于<lb/>
聖善寺華嚴院春秋七十有五夏臘五十二是月二十<lb/>
二日移窆于龍門山之南岡寳厯元年某月某日遷葬<lb/>
于奉先寺附其先師塔廟穴之上不封不樹不廟不碑<lb/>
不勞人不傷財唯立佛頂尊勝陀羅尼一幢髙若干尺<lb/>
圍若干尺六隅七層上覆下承佛儀在上經呪在中記<lb/>
<pb n="KR4h0022_WYG_820-3a"/>
讚在下皆師所囑累<hi>集作果</hi>而門人奉遺志也師姓康號<lb/>
如信㐮城人始成童受蓮華經於釋巖既具戒學四分<lb/>
律於釋晤後傳六祖心要於本院先師浄心名楞伽俱<lb/>
舍百法經根論披閱<hi>集作經根論枝又作經論披閱</hi>罔不通焉繇是禪<lb/>
與律交修定與慧相養蓄為道粹揭為僧豪自建中訖<lb/>
長慶凡九遷大寺居十輔大徳位涖法㑹主僧盟者二<lb/>
十二年勤宣佛命卒復祖業若貴賤若賢愚若中小大<lb/>
乗人逰我門繞我座禮我足如羽附鳳如水㑹海於戲<lb/>
<pb n="KR4h0022_WYG_820-3b"/>
非夫動為儀言為法心為道塲者則安能使化縁法衆<lb/>
悦隨欣戴一至於是耶同學大徳繼居大<hi>集作夲是</hi>院者曰<lb/>
智如弟子上首者曰嚴隠暨歸靖<hi>一作精</hi>藏周常賁懐嵩<lb/>
圓恕圓昭<hi>獨本作照</hi>貞操等若干人聚謀幢事琢刻既成將<lb/>
師治<hi>集作理</hi>命請蘇州刺史白居易為記記既訖因書二<lb/>
四句偈以讚云<lb/>
師之度世以定以慧為醫藥師救療一切師之闍維不<lb/>
塔不祠作功徳幢與衆共之<lb/>
<pb n="KR4h0022_WYG_820-4a"/>
　　方丈<lb/>
　　　廬山東林寺觀音方丈記　　釋元楚<lb/>
觀音於諸先覺猶孔門之有亞聖其悲智應用鴻纎毫<lb/>
億刹常如視諸掌是以郢川屈殳因伯兄宗厚上人為<lb/>
空王入室弟子手足相愛嘗得聞斯語遂捨二十萬於<lb/>
新殿東南造觀音方文一間四<hi>一作兩</hi>厦西嚮峻棟嵒嵒<lb/>
間出廊廡又以香泥像普門功徳克類端莊天飾梵儀<lb/>
如語如嘿危冠百寳風容動摇式繄拳拳靈貺斯在俾<lb/>
<pb n="KR4h0022_WYG_820-4b"/>
愚菲薄旌寘堅貞愚無文苟欲贊其播植善稼於斯而<lb/>
已矣噫兹寺也自晉于唐五百餘載以土木有壊因而<lb/>
造<hi>一作去</hi>之者數也真風未弭因而復之者時也由是前<lb/>
九江太守給事中博陵公奉詔指撝之舊龍象三十人<lb/>
經營建立之方三四年基構宏壯特新前降<hi>一作際</hi>遂得<lb/>
鑪峰増色圖牒再張車盖貴㳺結轍林下逢迎相賀輝<lb/>
動巖軒挹虎溪之波瀾清麈尾之風韻閲繹故事飽飫<lb/>
前生從容吟嘯而去若是則安知来者之無柴桑乎往<lb/>
<pb n="KR4h0022_WYG_820-5a"/>
者之無鴈門乎矧馨香庭實千花雪明重修白社期在<lb/>
旦夕矣愚江干宿<hi>一作暮</hi>齒常夢寐舊岑力抒肺腸逺謝<lb/>
泉石亦厚公之恵也以唐十六葉聖宣皇帝大中六年<lb/>
壬申春二月十五日江夏僧元楚記<lb/>
　　　西軒記　　　　　　　　　栁宗元<lb/>
永貞中余名在黨人不容於尚書省出為邵州道貶永<lb/>
州司馬至則無以為居居<hi>文粹作寓</hi>龍興寺西序之下余知<lb/>
釋氏之道且乆固所願也然余所庇之屋甚隠蔽其户<lb/>
<pb n="KR4h0022_WYG_820-5b"/>
北面<hi>集粹作向</hi>居昧昧也寺之居於是州為髙西序之西屬<lb/>
當大江之流江之外山谷林麓甚衆於是鑿西墉以為<lb/>
戸戸之外為軒以臨羣木之杪無所不矚不徙席不運<lb/>
几而得大觀夫室向者之室也席與几向者之處也向<lb/>
也昧而今也顯豈異物耶因悟夫佛之道可以轉惑見<lb/>
為真智即羣迷為正覺捨大闇為光明夫性豈異物耶<lb/>
孰能為余鑿大昏之墉闢靈照之戸廣應物之軒者吾<lb/>
將與為徒遂書為二其一志諸戸外其一以貽選上人<lb/>
<pb n="KR4h0022_WYG_820-6a"/>
焉<lb/>
　　僧<lb/>
　　　大智禪伯碑隂記　　　　　　楊伯成<lb/>
夫道非言言以明道也空非相相以泯空也禪師彌天<lb/>
宜符曠刼傳中出等等騰<hi>一作勝</hi>非非適来時也適去順<lb/>
也上自宸扆下達蒸黎纔仰青蓮之光旋驚白林之㑹<lb/>
中書侍郎嚴公探秘藏決詞江洋洋兮文宗昭昭乎靈<lb/>
迹某殊昧先覺忝在後塵糾合羣公激揚衆美豈翰墨<lb/>
<pb n="KR4h0022_WYG_820-6b"/>
以云朽將金石以齊固所為<hi>一作謂</hi>非六經曷以明夫子<lb/>
也非四偈曷以曉真如也凡捨淨財者人具顯爵里于<lb/>
時嵗在辛已五月庚戌朔十八日丁夘皇唐開元十七年<lb/>
　　傳中<hi>一作傳印</hi>
　　　信州南巖草衣禪師宴坐記　權徳輿<lb/>
信州南巖有清浄宴坐之地而禪師在焉師所由来莫<lb/>
得而詳初州人析薪者遇之于中野<hi>文粹作野中</hi>其形塊然<lb/>
與草木俱咨於州長乃延就兹地三十年矣州人不知<lb/>
<pb n="KR4h0022_WYG_820-7a"/>
其所以然也遂以草衣號焉足不蹈地口不嘗味日無<lb/>
晝夜時無寒暑寂黙之境一䋲牀而已萬有囂然此心<lb/>
不動其内則以三世五藴皆從妄作然後以無有法諦<lb/>
觀十二因縁於正智中得真常真我方寸之地湛然虚<lb/>
無身及智慧二俱清浄微言軟語有時而聞渉其境之<lb/>
逺近隨其根之上下如雨潤萬物風行空中履其門皆<lb/>
獲趣入若非斡𤣥機於無際窮實相之源底則四時攻<lb/>
於外百疾生於内矣古所謂遺物離人而立於獨者禪<lb/>
<pb n="KR4h0022_WYG_820-7b"/>
師得之嗚呼世人感<hi>集作惑</hi>物以逰心心遷於物則利害<lb/>
生焉吉凶形焉牽攣羈<hi>集作料鞿</hi>鎻蕩而不復至人則返静<lb/>
於動復性於情夭夀仁鄙之殊由此作也斯盖世諦之<lb/>
一説耳於禪師之道其猶稊稗耶建中二年予以使役<lb/>
道于上饒時左司郎崔公出為郡佐探禪師之味也熟<lb/>
為予詳言之拂拭纓塵攜手接足洗我以善得於儀形<lb/>
且以為楞嚴之妙旨毗耶之宻用皆在是矣又焉知此<lb/>
地之宴坐不為他方之説法乎故粗書聞見以志于石<lb/>
<pb n="KR4h0022_WYG_820-8a"/>
　　　東都龍興寺鎮國般舟<hi>一作共下同</hi>道塲均上人功<lb/>
　　　徳記　　　　　　　　　　穆　員<lb/>
按經文我以神力供養不如以身供養故曰若能然手<lb/>
指乃至足指者是名第一之施盖菩薩之行也今我上<lb/>
人以兩臂為爐爇香千度用芬苾蕭膋之義以簡萬望<lb/>
夫以百福莊嚴之重千度焚燒之苦與夫一指之功不<lb/>
為多乎又刺體之血以嚴經像若素為塗若繪為綵若<lb/>
寫為墨凡成就阿彌陀佛一軀觀音勢至二善二菩薩<lb/>
<pb n="KR4h0022_WYG_820-8b"/>
各二事經千巻經<hi>一有稱字</hi>以皮為紙以血為墨書寫經戒<lb/>
亦菩薩之行也曷若加之圖像三十二相八十種好盡<lb/>
取諸身乎上人姓王氏東周河南人七嵗䘮所恃十一<lb/>
䘮所怙童䝉孤子無兄弟之親自毁其生用集封樹已<lb/>
而嘆立身揚名無逮既往乃發大𢎞誓以報罔極大厯<lb/>
五年始居龍興寺鎮國般舟道塲爾来足不踰閾者垂<lb/>
三十載其為業也形不住心夜不息晝外不舍百刻之<lb/>
一中不遷萬化之二勞其形與天健精其志與日新蹈<lb/>
<pb n="KR4h0022_WYG_820-9a"/>
極樂於自<hi>闕</hi>之操前後以一月有一旬有九<hi>一作五</hi>日為<lb/>
一息者不記百數其願以本尊本以願為願其病以衆<lb/>
生之病我為病我生未已我病曷祛我病未祛我願曷<lb/>
已然則大慈大悲之誓竟我願云竟無邊生生之苦盡<lb/>
我病焉盡我生有滅我願與生生俱生我形或勞我心<lb/>
與極樂無極巍巍乎可思量哉員太夫人河東郡太夫<lb/>
人性合真如業通禪寂嘗謂學者千萬達者二三茍未<lb/>
至於心離有無迹超生滅則苦行為難為至誠格諸天<lb/>
<pb n="KR4h0022_WYG_820-9b"/>
念嚮羣聖亦足使見聞聳善逺邇歸心况乎蚩蚩廻向<lb/>
之徒聞道甚稀睹相且衆則上人所以持本教濟衆生<lb/>
與夫禪門諸祖迭為舟梁可無媿矣又懼夫物之尤者<lb/>
見異於類行之殊者或疑於常申命小子以紀精<hi>一作積</hi>
苦之能所以題之於此貞元十年五月二十五日前侍<lb/>
御史河南穆員記<lb/>
　　　嵩嶽珪禪師影堂記　　　　許　籌<lb/>
籌僅童知佛業儒雜老莊徳慕𤣥空<hi>一作究</hi>靡極營儒身<lb/>
<pb n="KR4h0022_WYG_820-10a"/>
及進士第一年尉告成明年逰是嶽謁律徳唯珙上人<lb/>
引將布覽至珪大師影堂珙公曰子嘗識珪公覺<hi>疑衍</hi>否<lb/>
曰未云珪公覺道靈威莫可周名獨有嶽神為大師移<lb/>
植松栢於東巖事碑塔所不書珪公之誠<hi>一作誡</hi>杜從祅<lb/>
也且佛說羣經事又焉可徇珪公謙勝哉珙欲頌之患<lb/>
辭不文子進士也矧僅童知佛尚<hi>一有書字</hi>信珪公謙勝乎<lb/>
籌唯蔵惑偶得嵩陽居士喻應真與洛陽處士陳惟復<lb/>
書言岳神為珪公植樹事甚備曰大師法諱元珪俗姓<lb/>
<pb n="KR4h0022_WYG_820-10b"/>
李氏伊闕縣人也太宗朝甲辰嵗生髙宗代癸亥嵗具<lb/>
戒𤣥宗帝丙辰嵗化滅歴年七十三始𨽻閒居寺習律<lb/>
安少林味禪後廬龎塢將化謂其徒仁素曰吾始志閒<lb/>
居寺東嶺我滅爾必塔吾骸于兹開元十一<hi>一作二</hi>年素<lb/>
力允師之志喻陳二髙士曰大師嘗寂定結廬戔山巖<lb/>
<hi>一作卜廬於岳之龎塢</hi>時岳神輕步謁大師大師覺精神不世謂<lb/>
曰仁者胡来而復何往<hi>一作善来仁者胡為而至</hi>神曰師寜識我耶<lb/>
大師曰吾觀佛與衆生等吾一目之豈分别識<hi>一無此字</hi>耶<lb/>
<pb n="KR4h0022_WYG_820-11a"/>
神曰我斯<hi>一作此</hi>岳神也能以恠<hi>一作/生</hi>死痛害<hi>一無此五字</hi>生<lb/>
死於人師安得一目我哉大師曰汝能生於人<hi>一無此五字</hi>
吾本不生汝焉能死吾視身與空等視吾與汝等汝能<lb/>
壊空與汝乎茍能壊空及壊汝<hi>闕</hi>則不生不滅也汝尚<lb/>
不能若<hi>一作如</hi>是又焉能生死吾也<hi>一作邪</hi>神稽首禮曰我<lb/>
亦聪明正直於餘神而謂是神<hi>一無此四字</hi>豈<hi>一作詎</hi>知師有<lb/>
廣大過空之智辨也<hi>一作乎</hi>願授以正戒梯㧞世間<hi>一作令我</hi>
<hi>度世</hi>大師曰神<hi>一作汝</hi>既乞戒即既戒也所以者何戒外無<lb/>
<pb n="KR4h0022_WYG_820-11b"/>
戒又何戒哉神曰此理也非濟岸梯杭之事<hi>七字一作我聞茫昧</hi>
止求師戒我身為門弟子大師辭不獲即為張座焚香<lb/>
秉爐正几曰付汝五戒汝<hi>一作若</hi>能奉持即應曰能不能<lb/>
即曰否神曰敬奉戒<hi>一作謹受教</hi>大師曰汝能不婬乎神曰<lb/>
亦娶也大師曰非為<hi>一作謂下同</hi>此也謂無羅欲也神曰能<lb/>
大師曰汝能不盗乎神曰何乏我也焉有盗取哉大師<lb/>
曰非為此也謂嚮取<hi>二字一作嚮</hi>而福淫不供而禍善也神<lb/>
曰能大師曰汝能不殺乎神曰正柄在居<hi>一作實司其柄</hi>焉曰<lb/>
<pb n="KR4h0022_WYG_820-12a"/>
不殺大師曰非為此也謂有濫誤混疑<hi>一作疑混</hi>也神曰能<lb/>
大師曰汝能不妄乎神曰我本正直焉能有妄乎大師<lb/>
曰非為此也謂先後不合天心也神曰能大師曰汝能<lb/>
不遭酒敗乎神曰力<hi>一無力字</hi>能大師曰如上是為佛戒也<lb/>
又言以有心奉持而無心拘縶以有心為物而無心想<lb/>
身如能是則先天地生不為精後天地死不為老跳身<lb/>
為帝王不為崇髙命子為輔相不為富貴<hi>一無此十八字</hi>終日<lb/>
變化而不為動畢竟<hi>一作盡</hi>寂黙而不為休悟此則雖娶<lb/>
<pb n="KR4h0022_WYG_820-12b"/>
非妻也雖嚮<hi>一作鄉</hi>非取也雖柄非權也雖作非故也雖<lb/>
醉非惛也若能無心與萬物則羅欲不為淫福淫禍善<lb/>
不為盗濫誤混疑<hi>一作疑混</hi>不為殺先後違天不為妄惛荒<lb/>
顛倒不為醉是為<hi>一作謂</hi>無心也無心則無戒無戒則無<lb/>
心無衆生則無我無我則無汝<hi>十一字一作并無佛無衆生無汝及無我無汝</hi>
孰能<hi>一作為</hi>戒哉神又曰我神通亞佛大師曰汝神通十<lb/>
句五能五不能佛神通<hi>二字作則</hi>一十句七能三不能神竦<lb/>
然避席跪唘曰可得聞乎大師曰汝能㧞<hi>一作戾</hi>上帝東<lb/>
<pb n="KR4h0022_WYG_820-13a"/>
天行而西七曜乎神曰不能又<hi>一作師</hi>曰汝能奪地祗融<lb/>
五岳而結四海乎神曰不能大師曰是為<hi>一作謂</hi>五不能<lb/>
也佛能空一切相皆滅萬法<hi>一作成萬法智</hi>而不能即滅定業<lb/>
佛能知羣有性窮億刼事而不能化導無縁佛能度無<lb/>
量有情而不能盡衆生界<hi>英華無此十八字止作遷抑自然</hi>是為三不<lb/>
能也定業亦不能<hi>一無此字</hi>牢乆無縁亦謂一期衆生界本<lb/>
無増減<hi>十三字英華作自然亦不能彌極</hi>恒<hi>一作亘</hi>無一人能主有法有<lb/>
法無主是謂<hi>一作為</hi>無法無法有<hi>一作/無</hi>主是為<hi>一作謂</hi>無心<lb/>
<pb n="KR4h0022_WYG_820-13b"/>
如我悟<hi>一作觧</hi>佛亦無神通也但能以無心通逹一切法<lb/>
爾岳神頓首作禮曰我誠淺昧未聞空義大師指我戒<lb/>
我我當化矣<hi>十字一作師所授戒我當奉行</hi>更何業因何拘塵界<hi>一無此八</hi>
<hi>字</hi>我<hi>一作今</hi>願報慈徳効我所能大師曰吾觀身無物觀<lb/>
物<hi>一作法</hi>無常法窟<hi>一無此二字</hi>塊然更有何欲神曰師必命<lb/>
我為世間事展我小神功使已發心初發心未發心不<lb/>
信心必信心五等人目我神蹤知有佛有神有能有不<lb/>
能有自然有非自然者也<hi>一無此字</hi>大師曰無為是無為是<lb/>
<pb n="KR4h0022_WYG_820-14a"/>
神曰佛亦使神䕶法師寜隳叛佛耶須請告我<hi>四字一作須隨</hi>
<hi>意垂誨</hi>大師意不獲遂<hi>三字一作/不得已而</hi>言曰東岳<hi>一作巖</hi>寺之障<lb/>
也莽然無樹北岫有之而能<hi>能字一作皆非</hi>屏擁汝能神力移<lb/>
北樹於東嶺乎神曰謹奉<hi>一作已聞</hi>命矣又陳我假昏夜風<lb/>
雷擺摇震運<hi>十二字一作然昏夜願間必有喧動</hi>師無駭即作禮辭去<lb/>
大師門送且觀之見儀衛逶迤如王者象<hi>象字一作之狀</hi>又復<lb/>
碧烟紅霞紫風皓氣錯散四逺<hi>十四字一作嵐靄煙霞紛紜間錯</hi>幢幡<lb/>
鉞<hi>一作環</hi>珮凌髙寢空<hi>四字一作凌/空隠没焉</hi>其夕果有迅<hi>一作暴</hi>風<lb/>
<pb n="KR4h0022_WYG_820-14b"/>
吼雷奔雲震電大壯棟宇岌嶪將圯定僧瞻動牙捉仆<lb/>
叫<hi>十八字一作棟宇摇動宿鳥聲喧</hi>大師安<hi>一作謂</hi>衆曰無怖無怖神與<lb/>
我相契矣啓<hi>一作詰</hi>旦和霽則北巖松檜<hi>一作栝</hi>盡移東嶺<lb/>
森然行植焉而<hi>一無此字</hi>大師謂其徒曰吾歿有塔我者有<lb/>
碑我者無紀是事<hi>十四字一作吾歿後無令外知若為口實</hi>人將祅我也籌<lb/>
得開元中喻陳二居士狀<hi>一有將字</hi>師之行因珙公請為影<lb/>
堂記遂群而書之<lb/>
　　此篇英華自結廬而下多脱誤今以景德傳燈録<lb/>
<pb n="KR4h0022_WYG_820-15a"/>
　　增入其異同注為一作<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_820-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百二十一<lb/>
</p>
<p>
</p>
  </div>
</body>
</text>
</TEI>
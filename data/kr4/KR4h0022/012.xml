<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻十二</head>
    <p>
<pb n="KR4h0022_WYG_012-1a"/>
欽定四庫全書<lb/>
　文苑英華巻十二　　　　宋　李昉等　編<lb/>
　天象十二<lb/>
　　五色卿雲賦二首　　　白雲無心賦二首<lb/>
　　白雲照春海一首　　　白雲起封中賦一首<lb/>
　　山川出雲賦一首　　　雲從龍賦一首<lb/>
　　夏雲賦一首　　　　　富貴如浮雲賦一首<lb/>
　　　五色卿雲賦<hi>以題為韻</hi>　　　　　李　惲<lb/>
<pb n="KR4h0022_WYG_012-1b"/>
惟皇建極兮憲章前古於穆文明兮保乂寰宇御時得<lb/>
一兮臨人以五法天無私兮承天之祜至矣哉衆兆融<lb/>
朗山川出雲叶千年之休裕垂五色之氤氲蕭索離披<lb/>
狀虹輝之貫日徘徊摇曵疑鼎氣之歊汾散作霞彩聚<lb/>
成錦文匪騰華於觸石信呈瑞於明君其静也専其動<lb/>
也直既無散漫亦時消息逺而可視髙未能逼乗輕吹<lb/>
之霏㣲映朝陽而翕赩稟造化之元氣挺自然之竒色<lb/>
英倐倐也秪可以理求紛溶溶兮固難乎智測若霧非<lb/>
<pb n="KR4h0022_WYG_012-2a"/>
霧有始有極轉空不待於扶摇動日豈資於羽翼有道<lb/>
斯見無徳匪呈庶物皆覩應天之卿體鵠振而超越候<lb/>
龍吟而化成則需為大矣可謂乎元亨利貞<lb/>
　　　第二<hi>同前韻</hi>
於穆聖唐建其皇極通三㣲而昊穹降祉禔萬福兮隂<lb/>
陽不測答禧祥於一人見彩雲之五色其為狀也乃從<lb/>
龍以分氣其為勢也若摶鵬之垂翼薈蔚非觸石而興<lb/>
縹緲盈畫工之飾葱翠烱晃蕭索氛氲廻合斐亹散聚<lb/>
<pb n="KR4h0022_WYG_012-2b"/>
繽紛轉光風則動而愈出衝霽日則燦然皆分古之函<lb/>
闗紫氣帝鄉白雲豈比澄鮮流慶作瑞吾君夫徳施者<lb/>
帝王之所崇雲行者天地之所溥惟帝徳之動天諒卿<lb/>
雲之飛吐光浮碧落奪虹彩於太虚影下清潭照錦色<lb/>
於曲浦将以發揮明時騰邁前古雖建官惟賢列爵惟<lb/>
五降及品彚莫不是覩緬彼瑞牒詢夫物名則有甘露<lb/>
降黄河清狐九尾而來擾草三秀而敷榮若以匹敵莫<lb/>
之與京式昭聖理承應天卿是乃感夀以呈休應君以<lb/>
<pb n="KR4h0022_WYG_012-3a"/>
來附苟非至道則未期遇故漢主之祠后土也寳鼎見<lb/>
兮其色同昭軒轅之誅蚩尤也華葢蒙兮一<hi>疑</hi>形乃拊<lb/>
佳衆聖於徃昔亦効祉而斯覩式賛其羭<hi>左傳羭美也</hi>恭命<lb/>
述賦<lb/>
　　　白雲無心賦<hi>以山川出雲天實為之為韻</hi>　韋執中<lb/>
英英白雲合莫為質義則難究覽之不一觀其發雖有<lb/>
類於知機稽其理乃無心而自出葢𤣥造之潜運而神<lb/>
功之隂隲時止時行或徐或疾結自元氣生乎羣山将<lb/>
<pb n="KR4h0022_WYG_012-3b"/>
離兮孰制而合既徃兮孰召而還非欲恢𢎞自覆乎大<lb/>
荒之際焉知酌損不踰於膚寸之間徒見其紆餘上漢<lb/>
繚繞飛天形不常而屢易居靡定而頻遷謂變通之不<lb/>
倦将有志於必然斯乃生有於無假虚為實勢乍分於<lb/>
逐火色暫渝於帶日油油裔裔雖在空而可觀杳杳㝠<lb/>
㝠考攸徃而無必觸石蒼野揚埃白泉不恒厥所有開<lb/>
必先摇颺縈空滅煙光於逺嶠輪囷委地雜波景於遥<lb/>
川氤氤氲氲或聚或分其散也氣其興也雲忽羡溢以<lb/>
<pb n="KR4h0022_WYG_012-4a"/>
洪舒若練之曵乍縈紆而交錯如絲之棼所謂化於無<lb/>
象著於無為匪知咎於進退惟契道而推移夕随重隂<lb/>
則黯以霮䨴晝混陽景則焕然赫曦歘上騰而蓊蔚俄<lb/>
疊影以參差既有遇而必變則無心兮可知然則隂陽<lb/>
不測天實為之不然者雷何慿而隠隠雨何施而祁祁<lb/>
雖思慮而不假何巻舒以應時儻帝鄉之可陟何自致<lb/>
兮在茲<lb/>
　　　第二<hi>同前韻</hi>
<pb n="KR4h0022_WYG_012-4b"/>
觸石起於膚寸散逺天以逶迤既輪囷而合道澹摇曵<lb/>
以無為綴廣莫以霜浄凝太虚以纓垂出處靡恒同至<lb/>
人之無著巻舒罔究類君子之不覊翹玉葉以繚繞耀<lb/>
金柯而陸離其兆無質其形罕一匪潤礎以上昇或從<lb/>
龍而逈出入房呈貺偶作瑞於殷王登封効祥諒無情<lb/>
於漢室影遥連於逺水光俯接於平川幾徘徊以暫散<lb/>
倐迤邐而相連分至必書驗其物而有則荆棘不别表<lb/>
茲性之無偏勢出塞以繽紛色瑩空以氤氲被漫漫之<lb/>
<pb n="KR4h0022_WYG_012-5a"/>
精氣成英英之白雲抱翠石以流彩入清池而寫文或<lb/>
假勢於重嶺或隔閡於孤山挺竒峯於天末亘横陣於<lb/>
巖間順細雨以低舉隨輕風而往還哂魚鱗之覆地輕<lb/>
鵬翼以垂天誠莫察其所感亦安知其所然五色競彰<lb/>
我則匪黄匪黒五方皆遍我則何後何先至矣哉信潔<lb/>
白之無心寔敷華之不實雲之容兮或明或暗雲之體<lb/>
兮乍徐乍疾唐堯沉璧而受釐軒后紀官而脩吉異哉<lb/>
近逺相追紆餘葳蕤出蒼梧以漠漠入帝鄉以遲遲媿<lb/>
<pb n="KR4h0022_WYG_012-5b"/>
作凌雲之賦思歌出谷之詩儻賢良以見舉庶㣲才以<lb/>
應之<lb/>
　　　白雲照春海賦<hi>以鮮碧空鏡春海為韻</hi>　姜公輔<lb/>
白雲溶溶摇曵乎春海之中紛紜層漢皎潔長空細影<lb/>
參差匝㣲明於日域輕文燐亂分烱晃於仙宫始而乾<lb/>
門闢陽光積乃縹緲以從龍遂輕盈而拂石出窮巒以<lb/>
髙翥跨横海而逺摭故海映雲而自春雲照海而生白<lb/>
或杲杲以積素或沉沉以凝碧圓虚乍啟均瑞色而周<lb/>
<pb n="KR4h0022_WYG_012-6a"/>
流蜃氣初收與清光而激射雲信無心而舒巻海寧有<lb/>
志於潮汐彼則澄源紀地此乃泛跡流天影觸浪以時<lb/>
動形隨風而屢遷入洪波而並曜對緑水而相鮮時惟<lb/>
孤嶼氷朗長汀雲净辨宫闕於三山揔妍華於一鏡臨<lb/>
瓊樹而昭晰覆瑶䑓而縈映鳥頡頏以追飛魚從容以<lb/>
涵泳莫不各得其適咸悦乎性登夫爽塏望茲雲海雲<lb/>
則連錦霞以離披海則蓄玟瑰之翠彩色莫尚乎潔白<lb/>
嵗何芳於首春惟春色也嘉夫藻麗惟雲白也賞以清<lb/>
<pb n="KR4h0022_WYG_012-6b"/>
真可臨流於是日縱觀美於斯辰彼美之子顧曰無倫<lb/>
揚桂檝棹青蘋心遥遥於極浦望逺逺乎通津雲兮片<lb/>
玉之人<lb/>
　　　白雲起封中賦<hi>以皇漢施徳介丘告成為韻</hi>高　孚<lb/>
客有遭逢漢昌從武帝而登岱覩白雲之効祥曰此葢<lb/>
非常不飄不揚初起封中方郁郁以呈象稍浮山上乍<lb/>
英英而有光原初出之義也告成我皇我皇徳以静人<lb/>
威以平難廓清諸夏光啟大漢俗既和兮考時廵禮既<lb/>
<pb n="KR4h0022_WYG_012-7a"/>
備兮登日觀惟天輔聖無雨則其明徴惟岳通𤣥出雲<lb/>
所以幽賛不然者山有四岳胡獨興於此地有四極胡<lb/>
不普而施觀耀質以流彩若無心而有知無心者何隨<lb/>
車而動息有知者何表聖之功徳帝穆清以脩祠雲故<lb/>
清其容帝貞白以為心雲故白其色豈徒然也君為萬<lb/>
國所仰岳乃衆雲所届其垂思儲精登封俯拜亦庶乎<lb/>
明神斯荅景福攸介故夫是雲也乗元氣而出冠靈壇<lb/>
而浮不漠漠以四散直亭亭於上頭祥光内朗瑞色旁<lb/>
<pb n="KR4h0022_WYG_012-7b"/>
流既表慶於茲日復増華於介丘此可以見其無疆之<lb/>
休者也且夫刻石者所以紀號泥金者所以昭告必𤣥<lb/>
徳之已升乃兹山之可造若齊桓僣侈秦帝驕暴縱傾<lb/>
國以脩封豈嘉祥之云報美矣哉晝日斯清瑞雲孔明<lb/>
絪緼蕭索下應一人之感髣髴影響旁聞萬嵗之聲彼<lb/>
入房彰於殷帝浮河表於周成豈可與兹而名哉<lb/>
　　　山川出雲賦<hi>以維岳降神生甫及申為韻</hi>　李　曾<lb/>
天地為大不能獨生山川通氣然後化成故雲者氣也<lb/>
<pb n="KR4h0022_WYG_012-8a"/>
感時而先出雨者施也慿雲而後行亦由将有邦家神<lb/>
必生其賢智獲其輔佐化乃洽於文明且觸石爰分凌<lb/>
空可覩雜峯巒而勢逸竒狀掩山川而氣騰雄怒變而<lb/>
可大隨風散以飛揚用而有成從龍作為霖雨因知雲<lb/>
之将出合君臣之道賢之将來為帝王之輔所以神致<lb/>
命於開周岳降神而生甫者矣天不我欺雲出以時濟<lb/>
旱災而有望播膏澤而無私則臣既在茲君當以維黄<lb/>
彩有豐年之驗青光表舉賢之期豈獨郁郁紛紛合嘉<lb/>
<pb n="KR4h0022_WYG_012-8b"/>
氣以成慶朝朝暮暮向陽䑓而有思其為體也且多其<lb/>
為状也難及舒則杳㝠而無際巻則涓液而並入况至<lb/>
帝鄉而散城邑隨葢狀以徐轉對陣影而遥集君無謂<lb/>
輕虚而不眞君無謂悠揚而不親有以通天地而為化<lb/>
有以合隂陽之至神與道興滅隨時屈伸為君重隂覆<lb/>
萬人於炎暑為君載雨滌四海之埃塵蔽虧窮巷遶山<lb/>
扉以升降廻旋翠幄拂仙家而綿邈應賢為瑞願浮色<lb/>
於洛川改容非煙冀騰光於崑岳<lb/>
<pb n="KR4h0022_WYG_012-9a"/>
　　　雲從龍賦<hi>以聖主得賢臣為韻</hi>　　　　張　隨<lb/>
山川之氣曰雲寂爾虚無倐爾韜映雖無心而既出終<lb/>
有感而叶慶鱗蟲之長曰龍道符於神徳合於聖時變<lb/>
化而無極在隂陽而應令是知雲為佐龍為主龍無雲<lb/>
不可以陟煙霄雲無龍不可以降時雨始靄靄於山澤<lb/>
俄騤騤於天宇有若魚水相湏君臣夾輔而已原夫或<lb/>
躍在泉道契𤣥黙未始出岫時有通塞及夫順天地之<lb/>
功賛生成之徳吟空山而奮揚其狀觸幽石而蓊勃其<lb/>
<pb n="KR4h0022_WYG_012-9b"/>
色然後蹈乎寥廓自彼南北何往而不濟何施而不得<lb/>
潤萬物豈待崇朝控千里纔踰瞬息故曰氣感則應有<lb/>
開必先臣良而聖主垂拱雲起而飛龍在天以類相從<lb/>
罕聞不合惟后作乂孰曰非賢是以殷丁得其傅説吉<lb/>
甫佐於周宣品物咸泰寰海晏然則雲龍之義明矣君<lb/>
臣之道一焉于以辨物理于以通人倫運有智兮事有<lb/>
因如羽翼之相假同股肱之相親則當今得賢共理豈<lb/>
不冠前代之君臣<lb/>
<pb n="KR4h0022_WYG_012-10a"/>
　　　夏雲賦　　　　　　　　　劉元淑<lb/>
崇山作鎮峩峩秀絶暑氣潜蒸夏雲孤洩其稍進也間<lb/>
古木以深沉其上升也鏤太陽而明滅其質散漫其光<lb/>
氛氲抱翠石而留影入明水以寫文粲粲爛爛摩太虚<lb/>
而歴漢郁郁紛紛從皓景而横汾美其任運髙下與時<lb/>
消息似大道之無心同逹人之有識時康則應伴雨足<lb/>
於一旬主聖乃浮變歌聲於五色俄頃萬里不資天地<lb/>
之功膚寸九霄豈假隂陽之力爾乃含精飄揚逐吹低<lb/>
<pb n="KR4h0022_WYG_012-10b"/>
舉周遊散適不常其所出塞邐迤暮為隂山之陣入夢<lb/>
嬋娟朝是陽䑓之女别有孤陋沉淪文章日新既作凌<lb/>
雲之賦未為天子之臣<lb/>
　　　富貴如浮雲賦<hi>以不義而得有如浮雲為韻</hi>鄭磻隐<lb/>
義重所守雲輕不居苟崇髙而非據等飄薄之無餘比<lb/>
赫赫之榮不因於道徳似悠悠之質且寄於空虚推在<lb/>
天之所自諒於我其焉如昔宣父以飲水為娯枕肱方<lb/>
息原憲在左顔生侍側感落落以抱影見英英之改色<lb/>
<pb n="KR4h0022_WYG_012-11a"/>
眀徴瞰室之誡窮彼吉凶遥憐出岫之容齊乎失得且<lb/>
曰得之不處生也若浮放於利而安仰止於天而不留<lb/>
将以輕列爵動諸侯雖南國佳人漫學如蟬之鬂西園<lb/>
危檻空齊似蜃之樓察彼載浮異茲長守髙冠始加而<lb/>
已失雅歌式遵而非久像徃來之車葢圓影難追映躞<lb/>
蹀之馬蹄嘉名何有誠以善惡不昧巻舒有時由得之<lb/>
而濫矣果飄然兮已而暴則不居異郁郁紛紛之狀求<lb/>
而非道同朝朝暮暮之姿然則觸石而起者如苟得之<lb/>
<pb n="KR4h0022_WYG_012-11b"/>
易從風而滅者非能散之義顧炎炎之色鼎食皆虚仰<lb/>
片片之多烟空如寄倐忽時變悠揚日曛垂一言於百<lb/>
代揖萬國之孤雲月榭風䑓空復散其蕭索藻扃黼帳<lb/>
皆不駐於氤氲可以定聖哲之窮逹審是非於得否山<lb/>
川之氣俄失髙明之象速朽至乎哉如雲之喻傳於二<lb/>
三子之口<lb/>
　<lb/>
　文苑英華巻十二<lb/>
</p>
<p>
</p>
  </div>
</body>
</text>
</TEI>
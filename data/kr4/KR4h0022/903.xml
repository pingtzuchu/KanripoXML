<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百四</head>
    <p>
<pb n="KR4h0022_WYG_903-1a"/>
欽定四庫全書<lb/>
　文苑英華卷九百四　　　宋　李昉等　編<lb/>
　軄官十二<hi>諸將軍一</hi>
　　周大將軍崔説神道碑一首<lb/>
　　周大將軍司馬裔碑一首<lb/>
　　　周大將軍崔説<hi>周書作□</hi>神道碑　庾　信<lb/>
公諱說字某博陵郡安平縣人也昔者華陽之野䧏龍<lb/>
首之神烈山之都啓龜文之繇匡周則盟津有㑹佐夏<lb/>
<pb n="KR4h0022_WYG_903-1b"/>
則龍門始鑿西逰則起家秦相東入則載世齊卿備乎<lb/>
史籍可得言矣祖辨中軍將軍<hi>魏書北史並作安南將軍</hi>定州刺史<lb/>
父楷鎮北將軍司馬<hi>魏書周書北史並作驃騎將軍開府儀同三司</hi>烈侯並厲<lb/>
風霜俱張鋒頴邸史疊迹官曹凜然是謂鮑恢都官百<lb/>
城振懼葛豐握節京師歛手公特稟英靈偏鍾山岳雄<lb/>
姿俊茂眉目踈朗觀虎於檻齠髮不驚稱象於船勝衣<lb/>
能對至於拉虎覊<hi>一作押</hi>熊摧班碎掌忘歸繁弱落鴈吟<lb/>
猨故得氣盖關中威申河外解褐領軍府録事轉諮議<lb/>
<pb n="KR4h0022_WYG_903-2a"/>
叅軍時當塗失御政在權門始論函谷之兵即起韓陵<lb/>
之戰太師賀㧞勝作牧西荆公為假節冠軍將軍防城<lb/>
都督夫<hi>疑作及</hi>南陽失守卷甲奔梁樂毅覊旅猶思燕路<lb/>
陳軫愴悽終戀秦聲幸值和隣言歸舊國授衞將軍都<lb/>
督封安昌縣開國子食邑三百户𢎞農尅復沙苑揮鋒<lb/>
進爵為侯増邑并前一千一百户信珪則更受司勲糓<lb/>
壁則還輸典瑞鐵馬有河橋之戰戈船有汾水之兵除<lb/>
京兆太守移民下邑未學邉韶走馬章臺不同張敞遷<lb/>
<pb n="KR4h0022_WYG_903-2b"/>
帥都督持節撫軍通直散騎常侍大都<hi>闕</hi>　　使持節<lb/>
車騎大將軍儀同三司都官尚書定州大中正五曹奏<lb/>
事有朱穆之忠九品論人見楊喬之直改卦安國縣侯<lb/>
益邑合前一千四百户賜姓宇文改名為説漢王改婁<lb/>
敬之族事重論都魏后變程昱之名恩深捧日遷車<hi>周書</hi>
<hi>北史作驃</hi>騎大將軍開府儀同三司加侍中竇憲連官單于<lb/>
之寳鼎可致張寛固位渭橋之流星可識司木七工既<lb/>
掌邱陵之賦司㑹六典乃均邦政之才居官得人於斯<lb/>
<pb n="KR4h0022_WYG_903-3a"/>
為盛進爵為公改卦萬年縣通前二千四百户除隴州<lb/>
刺史都督隴州諸軍事隴坻路遥秦川望逺鄧仲華之<lb/>
不去馬文淵之願歸尋除凉州刺史總督河西丼𤓰諸<lb/>
軍事地似伏龍城如飛鳥燉煌實録宛在胷襟玉門亭<lb/>
障無勞圖畫有馬如羊不以入厩有金如粟不以入懐<lb/>
柱國齊王今上之介弟龔行薄伐問罪河陽以公為行<lb/>
軍長史叅謀帷幄中軍之司既舉魏絳上卿之佐實用<lb/>
荀林以公方之差無慙徳<hi>周書有軍還二字</hi>除使持節大將軍<lb/>
<pb n="KR4h0022_WYG_903-3b"/>
大都督崇徳安義建忠九曲安樂三泉伏流周張平泉<lb/>
固安蠻通俗凡十三防禦熊和中<hi>周書如此按隋地理志陸渾日和州新安</hi>
<hi>置中恨今北史志後周時宜陽曰熊作能和中未詳英華作天和中非</hi>三州黄蘆起谷王<lb/>
晏供超牽羊温狐交河大嶺避雨木柵寺一十戍諸軍<lb/>
崇徳防主宜陽上地更有秦兵熊耳山前還逢積伏用<lb/>
是連營凾谷獵騎黎陽威振兩河名陵三晉改封安平<lb/>
縣公淮隂一國韓信之故人户牖萬家陳平之鄉里公<lb/>
此衣錦足為連類建徳四年正月十日薨於長安之永<lb/>
<pb n="KR4h0022_WYG_903-4a"/>
貴里私第春秋六十有四詔贈敷<hi>周書作鄜下同</hi>延丹綏恒<hi>周書</hi>
<hi>作長</hi>五州諸軍事敷州刺史謚曰莊公禮也即以其年二<lb/>
月二十四日葬于京兆平原郷之吉遷里北陵追逺大<lb/>
司馬有賜綬之恩西京贈行冠軍侯有詔葬之禮嗚呼<lb/>
哀哉世子儀同衍生事以禮死葬以禮愛親有王祥之<lb/>
孝同氣有姜肱之睦百行之本於斯備焉况復松檟深<lb/>
沉既封青石之墓丘陵標榜湏勒黄金之碑乃為銘曰<lb/>
華陽之神厲山之祖鳯野匡周龍門佐禹日浴溟池山<lb/>
<pb n="KR4h0022_WYG_903-4b"/>
浮海浦甫穆覇國營丘樂土𦙍斯宗邑承此壤王移封<lb/>
東武就君安陽中軍節目鎮北鋒芒商飈獵草電火驅<lb/>
霜公之輪煥繼體貞幹儀表邱墟風神墻岸孝有至徳<lb/>
忠能臣賛不廢横琴無妨歌案既班三事又貳六官衞<lb/>
青受詔韓信登壇長城馬窟廣武兵欄軍吏無犯營民<lb/>
不寒乃用六謀乃論三䇿城壘向背星辰主客劔起沉<lb/>
犀弓開伏石楚后讓盟秦君還璧百齡危脆千仭摧藏<lb/>
諸侯地裂邊將星亡輕車騎士𤣥甲黄腸杜如齊地廟<lb/>
<pb n="KR4h0022_WYG_903-5a"/>
似桐郷銘功賛徳碑闕相望<lb/>
　　　　周大將軍司馬裔碑　　　前　人<lb/>
公諱裔字遵𦙍河内温人也昔顓頊之命始則南正司<lb/>
天重黎之後又以羲和掌厯夏陽適晉得隨㑹而同奔<lb/>
東海避秦與毛公而俱隱其後金行受命王筍南遷帝<lb/>
系極於<hi>闕</hi>圖中朝至于江表曽祖楚之晉太傅録尚書<lb/>
揚州牧㑹稽文孝王之次子元顯之㓜弟也元顯見害<lb/>
之後桓𤣥簒逆之初爰自齠齓客身屠釣河内道左抱<lb/>
<pb n="KR4h0022_WYG_903-5b"/>
劔長號代郡城前慟悲靈祭江淮志節之士汝頴風塵<lb/>
之客感激一言咸多依附既而雲生伏龜星出鯨魚太<lb/>
白經天蚩尤映野公乃收合餘燼泣血登陴臨武牢之<lb/>
闗據成臯之坂擁衆萬家歸于魏室魏眀元皇帝遥授<lb/>
平南大將軍荆州刺史襲封瑯琊郡王尚河内公主命<lb/>
王承制從賔國之儀于時宋兵慿凌旗皷侵逼虎牢不<lb/>
封金墉無援魏太武皇帝授王使持節侍中安南大將<lb/>
軍開府儀同三司給前後部皷吹元戎啓行志雪寃恥<lb/>
<pb n="KR4h0022_WYG_903-6a"/>
登壇慷慨三軍掩泣黄河漕粟已出石門士馬連旗將<lb/>
臨野坂既而雲中柝起代郡烽燃反斾南轅途窮北略<lb/>
贈征西大將軍都督梁益秦寧荆兖青豫郢洛十州諸<lb/>
軍事揚州牧司徒謚貞王祖金龍封瑯琊鎮西大將軍<lb/>
儀同三司吏部尚書贈司空謚康王父恱鎮南將軍豫<lb/>
州刺史漁陽莊侯<hi>周書北史並作子</hi>以荆河刺舉時值亂離釁<lb/>
起蕭墻遂終非命公遺腹載誕流離冦逆複璧襁負深<lb/>
山擁樹程嬰之匿趙武從役家臣王成之藏李爕為傭<lb/>
<pb n="KR4h0022_WYG_903-6b"/>
酒市遭太夫人憂苫草墳塋以終灰燧形骸毁瘠逾於<lb/>
䘮禮年十有五始幹家事楹前鑿柱即取遺書石上開<lb/>
松仍求故劔出身司徒府叅軍除中堅將軍員外散騎<lb/>
常侍值魏室多難所在蜂起孟津以北無復封畿嵩山<lb/>
已南即為鋒鏑公建議脩武立柵温城凾谷西封河橋<lb/>
北斷長亭籍馬並入武城百里祖車咸輸温縣太祖文<lb/>
帝締構關都經綸夷阻招携以禮懐逺以徳馬文淵之<lb/>
擇主去壠坻而歸身竇周公之入朝在河西而奉詔大<lb/>
<pb n="KR4h0022_WYG_903-7a"/>
統七年蒙授平東將軍北徐州刺史十年河内故義四<lb/>
千餘家願立忠誠湏公衣錦乃授使持節領河内太守<lb/>
加前將軍懐州拓境兩鎮奔波柳泉轉戰三城授首十<lb/>
三<hi>周書北史並作五</hi>年太祖召山東諸立義之將能率衆入關<lb/>
者有加重賞公率先而至領户千室即以為封固辭不<lb/>
受其菽粟之賜或以指囷馬牛之賞將同量谷朝廷以<lb/>
華陽西極漢水東流歎孟逹之奔兵恠劉封之失䇿魏<lb/>
前元年移鎮漢中除白馬城主領華陽郡守者昔稱導<lb/>
<pb n="KR4h0022_WYG_903-7b"/>
漾今聞上瀦烟沉<graphic n="KR1413" url="https://raw.githubusercontent.com/kanripo/KR-Gaiji/master/images/KR1413.png" mimeType="image/png"/>井雨歇雲門其年授大都督加散<lb/>
騎常侍柱國蜀國公開金牛之道通牧馬之關公卷甲<lb/>
北塞懸軍束馬遂得䇿預葭萌勲叅綿竹封龍門縣開<lb/>
國子蒲州刺史仍領新州尋授使持節車騎大將軍儀<lb/>
同三司大中正隆周授圖天保大定以公才望仍為舊<lb/>
臣遂乃義深追逺恩隆繼絶即改封瑯琊縣公邑五百<lb/>
户仍遷驃騎大將軍開府儀同三司都督巴州諸軍事<lb/>
巴州刺史武成二年被勅赴援信州魚復道阻屢却岑<lb/>
<pb n="KR4h0022_WYG_903-8a"/>
彭荆門水急㡬沉吳漢公乃月峽先登瞿唐直上天子<lb/>
以公操履忠勤儀刑亮直乃徴為大御伯尋轉大御正<lb/>
邑一千一百户樞機近侍出納絲言所謂多識舊章殿<lb/>
中無雙者矣四年大將軍東討公所領義衆先守枳關<lb/>
授都督懐州諸軍事懐州刺史偃師張幕河陽牧馬雖<lb/>
接戰於富平已連營於官渡五年詔追還拜始州刺史<lb/>
更封信州賊山彰尋寳渝恃憸岐路五尺絙約纔通縣<lb/>
水三門橋飛濟渡既而風行草偃谷静山空前後平十<lb/>
<pb n="KR4h0022_WYG_903-8b"/>
一城獲九千餘口馬歸平樂金輸水衡天保二年除信<lb/>
州刺史都督信州諸軍事朝發白帝暮宿江陵氣振巴<lb/>
邱之兵威警建平之戍五年遷潼州刺史益州柱國公<lb/>
<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>帝子之重鎮天井之星延閣擬於叢臺岷山方於代<lb/>
郡公仰稟雄謨叅謀逺略故得身預舞陽之功位極長<lb/>
平之寵六年授使持節大將軍大都督西寧州諸軍事<lb/>
西寧州刺史方欲關沬若徼䍧牱見夜郎之候習昆彌<lb/>
之戰而飛鳶墮水馬援去而無歸金馬騁光王褒行而<lb/>
<pb n="KR4h0022_WYG_903-9a"/>
不反嗚呼哀哉七年正月十日薨春秋六十有五詔贈<lb/>
使持節大將軍懐邠汾晉四州諸軍事懐州刺史夫人<lb/>
襄城公主魏獻帝之曽孫趙穆王季女王姫肅㳟榆翟<lb/>
禮典四敎競<hi>一作兢</hi>莊三星令淑有光隆慮之賢足表平<lb/>
陽之盛生則從夫以秩死則同穴以禮建徳元年八月<lb/>
十二日合葬於武公三時原大夫墓樹以栢諸侯墓髙<lb/>
於雉于嗟滕公來居此里詔謚定公禮也公資忠履孝<lb/>
藴義懐仁直幹千尋澄波萬頃逢蒙射法力牧兵書星<lb/>
<pb n="KR4h0022_WYG_903-9b"/>
辰髙下之占風雨逢迎之氣故得師出以律天幸將軍<lb/>
者也至如官曹案牘未常煩壅戎馬交馳不妨餘裕足<lb/>
使四岳彌峻三台更眀在朝四十一年身經一百餘戰<lb/>
凡任四郡歴八州未甞以貨殖經懐去如始至渭南千<lb/>
畆之竹更懼盈滿池陽二頃之田常思止足身殁之日<lb/>
家無餘財素車白馬狹室﨑嶇黄腸𤣥甲堦庭仄陋有<lb/>
詔冬官為營寢室朱邑祭酹無所漢后是以賜金陳表<lb/>
妻子露立吳王為之開舘嗚呼哀哉世子侃孝家忠國<lb/>
<pb n="KR4h0022_WYG_903-10a"/>
揚忠顯親是以勒此豐碑懼從陵谷殖之松栢不忍淍<lb/>
枯銘曰<lb/>
欽若厯象平秩寅賔少梁奔華地入咸秦族夷興馬書<lb/>
窮獲麟玉鏡云始金行乃構象浦通關龍沙開候上糝<lb/>
石起河陽水鬬五馬南浮三星東宿大傅作牧奄有江<lb/>
沲司徒避亂承制荆河南勞推轂猶思枕戈龍媒被野<lb/>
蒼哭凌波莊侯季年禍機相接誕公遺嗣﨑嶇懐挾山<lb/>
竄趙武家藏李爕伍員道阻燕丹路遥南奔楚塞北避<lb/>
<pb n="KR4h0022_WYG_903-10b"/>
秦橋水流登壠寒風度遼有功都䕶則重嫖姚懐書上<lb/>
馬習禮從戎陣圖六甲兵占八風藏松寳劔射柳琱弓<lb/>
推誠賈復屈節㢘公八翼頻飛六循<hi>疑作條</hi>亟秉勇此仁<lb/>
義行兹寛猛持印山開沉黎盗静取甲無邱均田不井<lb/>
懋功賜爵上將賞官軍中受詔塞外登壇方屠叅合更<lb/>
鏖臯蘭渝川毒水𤏡道灾氛地亡都尉灘悲使君谷寒<lb/>
無日山空足雲北風吹旐秋霖泣軍遣奠雙設銘旌兩<lb/>
布泌水同墳平陽合墓悲哀嗣子攀號靡訴慟甚風枝<lb/>
<pb n="KR4h0022_WYG_903-11a"/>
悲深霜露自此何世從斯幾年麒麟欲鬬華表中燃地<lb/>
形樓起松心盖圓茫茫邱壠代代英賢<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_903-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷九百四<lb/>
</p>
<p>
</p>
  </div>
</body>
</text>
</TEI>
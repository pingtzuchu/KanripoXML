<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百五十六</head>
    <p>
<pb n="KR4h0022_WYG_356-1a"/>
欽定四庫全書<lb/>
　文苑英華巻三百五十六　宋　李昉等　編<lb/>
　騷三<lb/>
　　弔屈原一首　　　　　九諷系述一首<lb/>
　　九諷九篇　　　　　　反招魂一首<lb/>
　　悼賈一首<lb/>
　　　弔屈原　　　　　　　　　柳宗元<lb/>
後先生蓋千祀兮余再逐而浮湘求先生之汨羅兮擥<lb/>
<pb n="KR4h0022_WYG_356-1b"/>
蘅若以薦芳願荒忽之顧懐兮冀陳辭而有明<hi>集作光</hi>先<lb/>
生之不從世兮惟道是就支離搶攘兮遭世孔疚華蟲<lb/>
薦壤兮進御羔褏牝雞咿嚘兮孤雄束咮哇咬環觀兮<lb/>
蒙耳大吕堇喙以為羞兮焚棄稷黍岸<hi>詩宜岸宜獄集作犴非</hi>獄<lb/>
之不知避兮宫庭之不處䧟塗藉穢兮榮若繡黼榱折<lb/>
火烈兮娯娯<hi>集作娭娭</hi>笑舞讒巧之嘵嘵兮惑以為咸池便<lb/>
媚鞫恧兮美愈<hi>集作逾</hi>西施謂謨言之恠誣兮反寘瑱而<lb/>
逺違匿重痼以諱避兮進俞緩之不可為何先生之凛<lb/>
<pb n="KR4h0022_WYG_356-2a"/>
凛兮厲鍼石而從之<hi>一有但字</hi>仲尼之去魯兮曰吾行之遲遲<lb/>
柳下惠之直道兮又焉徃而可施今夫世之議夫子兮<lb/>
曰何隱忍而懐斯惟逹人之卓軌兮固僻陋之所疑委<lb/>
故都以從利兮吾知先生之不忍立而視其覆墜兮又<lb/>
非先生之所志窮與逹固不渝兮夫惟服道以守義矧<lb/>
先生之悃愊兮蹈大故而不貳沉璜瘞佩兮孰幽而不<lb/>
光荃蕙蔽匿兮胡乆而不芳先生之貎不可得兮猶髣<lb/>
髴其文章托遺編而歎喟兮渙余涕之盈睢呵星辰而<lb/>
<pb n="KR4h0022_WYG_356-2b"/>
驅詭恠兮夫孰救於崩亡何揮霍夫雷電兮苟為是之<lb/>
荒茫耀姱辭之矘朗兮世果以是之為狂哀余姱之坎<lb/>
坎兮獨愠憤而増傷諒先生之不言兮後之人又何望<lb/>
中<hi>集作忠</hi>誠之既内激兮抑咸<hi>集作衘</hi>忍而不長芉為屈之<lb/>
幾何兮胡獨焚其中腸吾哀今之為仕兮庸有慮時之<lb/>
否臧食君之禄畏不厚兮悼得位之不昌退自服以黙<lb/>
黙兮曰吾言之不行既媮風之不可去兮懐先生之可<lb/>
忘<lb/>
<pb n="KR4h0022_WYG_356-3a"/>
　　此篇第一千卷哀吊門重出今已削去<lb/>
　　　九諷系述　　　　　　　　皮日休<lb/>
在昔屈平既放作離騷經正詭俗而為九歌辨窮愁而<lb/>
為九章是後詞人摭而為之皆所以嗜其麗詞撢<hi>集作探</hi>
其逸藻者也至若宋玉之九辨王褒之九懐劉向之九<lb/>
嘆王逸之九思其為清怨<hi>集作愁</hi>素艷幽快<hi>集作抉</hi>古秀皆<lb/>
得芝蘭之芬芳鸞鳯之毛羽也自屈原已<hi>集作以</hi>降繼而<lb/>
作者皆相去數百祀足知其文難述其詞罕繼者矣大<lb/>
<pb n="KR4h0022_WYG_356-3b"/>
凡有文人不擇難易皆出於毫端者乃大作者也揚雄<lb/>
之文孔孟乎而有廣騷也梁竦之詞班馬乎其<hi>一作而</hi>有<lb/>
悼騷也又不知王逸奚罪其文不以二家之述為離騷<lb/>
之兩派也昔者聖賢不偶命必著書以見志况斯文之<lb/>
怨抑歟噫吾之道不為不明吾之命未為未<hi>文粹作不</hi>偶而<lb/>
見志於斯文者吾懼來世任臣之君因<hi>一作用</hi>謗而去賢<lb/>
持禄之士以猜而逺徳故復嗣數賢之作以九為數命<lb/>
之曰九諷焉嗚呼百世之下復有脩離騷章句者乎則<lb/>
<pb n="KR4h0022_WYG_356-4a"/>
吾之文未過不為乎廣騷悼騷也<lb/>
　　九諷<lb/>
　　　正俗<lb/>
粤句亹之薄俗兮其風狡而且苦吾欲以直道揠<hi>烏入切</hi>
其邪心兮皆逞容而莫顧前而誨行兮後止髙而踰<hi>集作</hi>
<hi>喻</hi>仰兮下俯咸為<hi>疑/</hi>吾之儇<hi>音/翾</hi>為愚兮竝以吾之㦟<hi>音埋</hi>
為傴羗靈脩之乃吾知兮先職我而為輔奈其臣之狺<lb/>
狺<hi>魚巾切</hi>兮乃不知吾之所撫<hi>亡輔切</hi>吾欲以明喆之性辨<lb/>
<pb n="KR4h0022_WYG_356-4b"/>
君臣之分兮定文物之數吾欲以正直<hi>集作訏</hi>之道兮進<lb/>
忠賢而退姦豎吾欲以醇釀之化兮反當今而為徃古<lb/>
吾欲以忖度之志兮定觚圜而反規矩念儓覆<hi>上臺下匐文粹</hi>
<hi>作覈</hi>之在位兮若梟羊之當路内灼怛以如倳<hi>側吏切</hi>兮復<lb/>
何知其所愬乃指天而鬰悠兮將天奪乎國之祐永惄<lb/>
惄以何言兮將求知於吾祖<lb/>
　　　禺謗<lb/>
有肪兮墨而謂之不㓗有泉兮壅而謂之不决有茝兮<lb/>
<pb n="KR4h0022_WYG_356-5a"/>
轥而謂之不芳有軸兮鍥<hi>苦結反</hi>而謂之不轍聲咺<hi>呼逺切</hi>
唏<hi>呼几切</hi>以無音兮氣鬱悒而空咽<hi>集作/噎</hi>既□□<hi>魚覲切川文粹</hi>
<hi>作惄惄</hi>以憎懼兮又謾謾而不訣誣彭祖以為孺兮譎殤<lb/>
子以為老夥衆人之難信兮撏夸者之不悅侫為贅兮<lb/>
何去姦為龎兮莫劀讟為轡兮莫衘謗為玉兮何切彘<lb/>
既䑋<hi>而羊切</hi>而必烹兮木方<g n="菱-土+_鬯-匕">]□</g>
                    <hi>子公/切</hi>兮必折心<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>以<hi>集作</hi>
<hi>而</hi>似車兮思綿綿而如瓞手欲動兮似拲足將行兮如<lb/>
絏既不辨於<hi>文粹作其</hi>顔跖兮遂一貫於堯桀吾哀生之不<lb/>
<pb n="KR4h0022_WYG_356-5b"/>
逄兮奚至死而惙惙念帝座之不爣<hi>他郎切</hi>兮胡<hi>集作故</hi>交<lb/>
光於巻舌既何路以自辨兮遂没齒而癆剌<lb/>
　　　見逐<lb/>
靳尚之言兮美於<hi>集作如</hi>㜲子蘭之氣兮醲於酲既怒<graphic n="KR1531" url="https://raw.githubusercontent.com/kanripo/KR-Gaiji/master/images/KR1531.png" mimeType="image/png"/>
<hi>音綿</hi>以相向兮遂裹足而南征靣㥾㥾<hi>音/匿</hi>以奚<hi>文粹作美</hi>色兮<lb/>
心<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音榮</hi>以<hi>集作/而</hi>何情耳方聰兮忽瞶<hi>集作/揆</hi>目正<hi>集作方</hi>
視兮忽肓日當午兮便是天方晝兮不明欲泣兮有血<lb/>
將啼兮失聲望靈修兮似失出國門兮若驚軔識怨兮<lb/>
<pb n="KR4h0022_WYG_356-6a"/>
欲緩駟知愁兮復明既徜徉兮夏水復眷戀兮南荆嗟<lb/>
余夙禀於大訓兮涵漬國之忠貞既貿者之莫余容兮<lb/>
向重蒼而自明既惏仁以慿義兮遂鈲<hi>匹歴切漢書鉤鈲折亂注鈲破</hi>
<hi>也</hi>信而槻<hi>音/規</hi>誠將眞宰者<hi>一無此字</hi>之不仁兮胡為役余以<lb/>
此生彼鷽<hi>音預</hi>斯之蟊賊兮固不能容乎鶬鶊彼茨菉之<lb/>
藂穢兮固不能讓於杜蘅已矣乎國無人兮莫我留將<lb/>
訴帝于玉京<lb/>
　　　悲遊<lb/>
<pb n="KR4h0022_WYG_356-6b"/>
荷為裯<hi>丁牢切</hi>兮芰為襬<hi>彼皮/切</hi>荃為䘿<hi>居匆切</hi>兮薜為褘弭<lb/>
吾棹兮灃之浦駐吾檝兮湘之湄悲莫悲兮新去國怨<lb/>
莫怨兮新相思幽篁蕭兮静晩清渏澹兮去遲湘君欲<lb/>
出兮風水急帝子不來兮煙雨㣲芷既老兮深<hi>一作白</hi>葯<lb/>
日將暮兮紅萎朝浮乎鶻<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>
                    <hi>音啼</hi>夕呌乎覉雌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>集作/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>漾<lb/>
漾兮不止潢<hi>音黄</hi>悠悠兮何之日出没兮北渚雲依稀兮<lb/>
九疑既無人以辨余兮又何心而怨咨退不觧其㤞<hi>音懌</hi>
<graphic n="KR2907" url="https://raw.githubusercontent.com/kanripo/KR-Gaiji/master/images/KR2907.png" mimeType="image/png"/>
                    <hi>音悸</hi>進不知其忸怩寒蜩怨而無聲兮古木凄其寡枝<lb/>
<pb n="KR4h0022_WYG_356-7a"/>
嗟吾魄之不返兮千秋萬嵗湘中馳<lb/>
　　　憫邪<lb/>
慨天道之不明兮何獨生此大侫若䝟貐之能冠兮當<lb/>
一國而持柄見亂臣之反詐兮信其主以不競轍已覆<lb/>
而又遵兮仡將飜而不整不思心腹之疾兮又玩膏肓<lb/>
之病竟客死于咸陽兮終不作毒王之幸既養䖘<hi>音莬</hi>以<lb/>
遺患兮遂倒釬<hi>音犴</hi>而授柄將諛臣之肆禍兮豈上天之<lb/>
付命粤吾大以為不可兮彼以灾而為慶儻靈脩之魄<lb/>
<pb n="KR4h0022_WYG_356-7b"/>
有知兮刷吾耻於下暝<lb/>
　　　端憂<lb/>
有一美人兮端憂千喑萬惄兮曾不得以少休腸結多<lb/>
以莫廻兮淚啼劇而不流王孫何處兮碧草極目公子<lb/>
不來兮清湘滿樓汀邉月色兮曉復<hi>一作將</hi>曉浦上蘆花<lb/>
兮秋復秋天泬寥以似悴兮峯巉崒以如抽篔簹颯兮<lb/>
兩岸杜若死兮霜洲遺余程兮灃之側整余陌兮湘之<lb/>
幽望汝嬃兮秭歸夢懐宋玉兮荆門愁欲向天以噭咷<lb/>
<pb n="KR4h0022_WYG_356-8a"/>
兮寸晷不可以少留又不知吾魂之所處兮永寞寞以<lb/>
悠悠<lb/>
　　　紀祀<lb/>
山之巔兮水之涘桂為祠兮蘭為位<hi>一作祀</hi>執玉桴兮扣<lb/>
雷鼔奠金<graphic n="KR2168" url="https://raw.githubusercontent.com/kanripo/KR-Gaiji/master/images/KR2168.png" mimeType="image/png"/>
                    <hi>音摩</hi>兮滴蜉蟻薦瓊芳兮望暮雲獻椒醑兮<lb/>
拜寒水祝肹蠁以恠談兮巫妖冶而魅醉波倐忽<hi>集作閃倐</hi>
兮湘君風<hi>集作竹</hi>蕭踈兮帝子日將暮兮河伯秋正深兮<lb/>
山鬼神之化兮何方人之艱兮至此胡不化其邪而為<lb/>
<pb n="KR4h0022_WYG_356-8b"/>
直<hi>集作正</hi>兮胡不返其戾而為義胡不轉其亡而為興兮<lb/>
胡不易其亂而為治但血食于下國兮曾不少禆於有<lb/>
為<hi>集作位</hi>吾將乗青螭而駕白虬兮將謁帝而訴神之累<lb/>
請天弧發鏃兮天棓行箠神速悔尤俾吾靈脩而昜志<lb/>
　　　捨慕<lb/>
粤吾秉心兮㓗於瑾瑜芬其徳而芳其道兮榮於蘼蕪<lb/>
將興國以見罪兮擬佐王而蒙辜彼羣小之茸茸兮如<lb/>
慕臭之蚍蜉以大鵬為雀兮以康瓠為㼶以衮衣為褋<lb/>
<pb n="KR4h0022_WYG_356-9a"/>
兮以黎丘為墟以鄭姬為醜兮以子産為愚以鮑焦為<lb/>
貪兮以孔聖為誣吾將奮鱗於太空兮奚獨慕此江湖<lb/>
吾將發榮於蟠桃兮奚獨守此蒿蔞吾將蕩其魄兮驂<lb/>
風軌<hi>集作軔</hi>與乾<hi>一作虬</hi>車謁帝於𡨕𡨕之中兮秉其生殺<lb/>
之樞將飄飄以髙逝兮亦何必懐此奸<hi>文粹作侫</hi>邪之故都<lb/>
　　　㓗死<lb/>
堯死兮舜㓕禹殄兮湯絶似玉兮將沉似金兮永折<hi>集作</hi>
<hi>沒</hi>行以仁兮止以義生以貞兮死以㓗念余曾不足以<lb/>
<pb n="KR4h0022_WYG_356-9b"/>
蹈聖閫兮亦慕茲而自恱湘浦兮煙沉沅江兮風切顧<lb/>
影兮自憐撫躬兮永訣鬼慘兮天愁<hi>一作神悲</hi>雨泣兮泉咽<lb/>
竟汨沒以奫淪兮永幽憂而拂鬱湘之山兮未盡湘之<lb/>
流兮不竭千秋兮愁雲萬古兮明月靈均之寃兮孰能<lb/>
銷其氣靈均之愁兮孰能釋其結來者之取<hi>集作自</hi>鑒兮<lb/>
無致恨於牙孽<lb/>
　　　反招魂<hi>并序</hi>　　　　　　　　前　人<lb/>
屈原作大招魂<hi>或云景差作疑不能明</hi>宋玉作招魂皮子以為忠<lb/>
<pb n="KR4h0022_WYG_356-10a"/>
放不如守介而死奚招魂為故作反招魂一篇以辨之<lb/>
辭曰承溟涬之命兮付余才以<hi>一作而</hi>輔君君既不得乎<lb/>
志兮余飄飄而播遷余將蕩大空而就㓕兮君又招余<lb/>
俾復身余詣帝以請訣兮帝俾巫陽以筮云巫陽御<hi>一作</hi>
<hi>語</hi>余以不可歸兮故作詞以招魂<hi>集作/君</hi>乃下招曰君<hi>集作</hi>
<hi>余</hi>兮歸來故都愼不可留些其君雄虺兮其民封狐些<lb/>
食民之肝膈以為其肉兮摘民之髮膚以為其衣些朝<lb/>
刀鋸而暮鼎鑊兮上曖昧而下墨呆<hi>上眉下癡</hi>些君兮來歸<lb/>
<pb n="KR4h0022_WYG_356-10b"/>
故都愼不可留些余昔為比干之魂兮干僇而余去些<lb/>
未聞干貪生以自招兮余竟㓗其所處些君兮歸來故<lb/>
都愼不可留些余昔為伍胥之魂兮胥僇而余逝些未<lb/>
聞胥貪位以惜生兮執屬鏤而不滯些君兮歸來故都<lb/>
愼不可留些余昔為𢎞演之魂兮演自殘而余行些未<lb/>
聞演惜命以不死兮俾其義而義明些君兮歸來故都<lb/>
愼不可留些帝命余以輔君兮亦以君之忠介自今以<lb/>
忠而見聞歟尚盤桓而有待些將自富貴而入覊旅兮<lb/>
<pb n="KR4h0022_WYG_356-11a"/>
其志乃悔些將戀骨肉而惜家族兮何不自裁<hi>去聲</hi>些梟<lb/>
食母而鏡<hi>集作獍</hi>食父兮見禽獸之為生些苟兇殘者眉<lb/>
夀兮食梟鏡<hi>集作獍</hi>之<hi>集作而</hi>同名些君乎愼勿懐故都之<lb/>
戀歸來乎余為君存千古忠烈之榮名<hi>集作枯</hi>些<lb/>
　　　悼賈<hi>并序</hi>　　　　　　　　　前　人<lb/>
余嘗讀賈誼新書見其經濟之學大矣哉真命世王佐<lb/>
之才也自漢氏革嬴髙祖得於矢石不暇延儒生<hi>文粹作人</hi>
及為天子制缺度弛處華而夷是時獨有叔孫生能定<lb/>
<pb n="KR4h0022_WYG_356-11b"/>
朝儀其制未悉唯生草其書欲以制屈諸侯推定正朔<lb/>
調革輿服通流貨幣天不祐漢絳灌興謗竟枉其道出<lb/>
傅湘南<hi>集作沅</hi>生自以不得志哀屈平之放逐及渡沅<hi>文粹</hi>
<hi>無此字</hi>湘沉文以弔之故其辭曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>丑離切</hi>九州而相君兮<lb/>
何必懐此都也<hi>一作此故都</hi>噫余釋生之意矣當戰國時屈<lb/>
平不用於荆則有齊趙秦魏矣何不捨荆而相他國乎<lb/>
余謂平雖遭靳尚子蘭之讒不忍舎同姓之邦為他國<lb/>
之相宜矣然則生之見棄又甚於平當漢時舎乎帝則<lb/>
<pb n="KR4h0022_WYG_356-12a"/>
為諸侯矣如適諸侯則新書之文抑諸侯而尊天子也<lb/>
捨諸侯則胡越矣如適胡越則新書之文㓕胡越而崇<lb/>
中夏也是以其心切其憤深其詞隠而麗其藻傷而雅<lb/>
余悲生哀平之見棄又生不能自明<hi>一作用</hi>其道嗚呼聖<lb/>
賢之文與道也求知與用苟不在於一時而在于百世<lb/>
之後者乎其生之哀平歟余之悲生歟吾之道也廢與<lb/>
用幸未可知但不知百世之後得其文而存之者復何<lb/>
人也咸通癸未中南浮至沅湘復沉文以悼之其詞曰<lb/>
<pb n="KR4h0022_WYG_356-12b"/>
粤炎緒之媽綿兮其國度之未彰天錫生以命理兮冀<lb/>
其道之益光偉呉公之知賢兮道其名於文皇既<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音刃</hi>
<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>
                    <hi>音軫</hi>以召之兮遂位之於上庠愍耄儒之憃窒<hi>集作愚</hi>兮<lb/>
對天問<hi>文粹作懟天間</hi>之不臧既羣愚之讓俊兮馳其譽之煌<lb/>
煌嘆<hi>集作嗟</hi>大漢之丕緒兮蚪其賢於汙潢上下溷而不<lb/>
分兮議削制於驕王殺僇棼而不制兮斷捽胡與<hi>集作其</hi>
冦攘羗虜坌以侵華兮曾不能以抑強餌其嗜之延延<lb/>
兮寔<hi>一作定</hi>三代之計良念五徳之更承兮論尵結而不<lb/>
<pb n="KR4h0022_WYG_356-13a"/>
綱乃秉臆以興說兮數用五而色上<hi>文粹作尚</hi>黄又諸侯以<lb/>
開國兮輸其租於咸陽曾不得以撫民兮俾其君兮可<lb/>
忘請紆<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>音愚</hi>以乗印兮各馳化于所疆上既說而欲大<lb/>
通兮遭絳灌于東陽道既擯兮何明何出傳于三<hi>集作於阮</hi>
湘侼<hi>音敖</hi>沅波之滃<hi>集作/翁</hi>洫兮或漁<hi>集作漾</hi>棹以夷猶望靈<lb/>
均之没所兮顮<hi>音頻</hi>其心之怊怊臨汨羅之浩漾兮想懐<lb/>
沙之幽憂森<hi>一作卉</hi>樛蘿以蓊鬱兮時<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>狖以相號霧雨<lb/>
暗于北渚<graphic n="KR1599" url="https://raw.githubusercontent.com/kanripo/KR-Gaiji/master/images/KR1599.png" mimeType="image/png"/>䗤毒乎芳洲景黯沮以不明兮若夫悼乎<lb/>
<pb n="KR4h0022_WYG_356-13b"/>
離騷香依依兮杜若韻凄凄<hi>集作萋萋</hi>兮䔁<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>上音栗下音勞</hi>山隠<lb/>
隠以掃空兮煙㣲㣲而澹<hi>集作淡</hi>秋吾不知所感兮淚懭<lb/>
悢以横流當抱憤于渺藩兮曽無足以少休既菼薍以<lb/>
傷思兮聞<hi>集作又</hi>鵂鶹而動愁嗚呼哀哉世既不平頷<hi>吾感</hi>
<hi>切</hi>吾道以為非兮吾復何依蘋蘭憔悴兮稂莠繁滋麟<lb/>
鳯匿跡兮梟鏡<hi>文粹作獍</hi>騰威憒<hi>文粹/作哲</hi>匠罷斤<hi>文粹作斧</hi>兮拙者<lb/>
搆之離婁閉目兮瞽者揚眉子都蒙袂兮敦洽騁姿嗚<lb/>
呼哀哉亦先生之尤也貽其世之不可兮何不觧而去<lb/>
<pb n="KR4h0022_WYG_356-14a"/>
位文垂萬世之名兮取舎在此奚自取謗於童羖兮乃<lb/>
憫然而為累蓋伊尹三就五就之心兮冀其民之可治<lb/>
奈惛惛之不悟兮又被之以非議幸一人之再覺兮答<lb/>
受釐之奥義既孱王以墮駕兮乃寃慟而已矣訊曰君<lb/>
不明兮莫我知幽都寂兮和涕歸文懸日月兮俟後聖<lb/>
用之大故忽兮其何足悲<lb/>
　<lb/>
　<lb/>
<pb n="KR4h0022_WYG_356-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百五十六<lb/>
</p>
<p>
</p>
  </div>
</body>
</text>
</TEI>
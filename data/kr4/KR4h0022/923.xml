<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百二十四</head>
    <p>
<pb n="KR4h0022_WYG_923-1a"/>
欽定四庫全書<lb/>
　文苑英華卷九百二十四　宋　李昉等　編<lb/>
　職官三十二<hi>刺史六</hi>
　　黔州刺史薛舒碑一首<lb/>
　　常州刺史獨孤及碑一首<lb/>
　　房州刺史杜元徽碑一首<lb/>
　　温州刺史裴希先碑一首<lb/>
　　　黔州刺史薛舒神道碑　　　韋　建<lb/>
<pb n="KR4h0022_WYG_923-1b"/>
名位所以寵賢爵禄所以馭貴徳盛者慶逺源深者流<lb/>
長垂裕後昆啓迪前烈今見其人矣薛氏之先奚仲為<lb/>
夏車正仲虺為湯左相與滕爭長薛實先封佐漢登台<lb/>
因而胙土河東冠族代不乏賢五代祖道衡隋吏部侍<lb/>
郎内史侍郎隋文帝創造霸圖發揮綸翰變當時之文<lb/>
體髙祖収皇朝行臺金部員外天䇿府學士我太祖之<lb/>
經綸王業專掌詔檄擅經國之詞宗凡所事業著於史<lb/>
傳曽祖原超皇朝户部尚書中書令汾陽縣開國男丹<lb/>
<pb n="KR4h0022_WYG_923-2a"/>
青景化金玉王度訏謨載於盟府故事畱於臺閣祖毅<lb/>
皇朝鄜州洛交縣令大子舎人父儒童皇朝京兆府醴<lb/>
泉縣丞贈梁州都督潛徳養蒙晦眀蔵用位不克量道<lb/>
屈安卑武子之徳在人太丘之徳益茂府君諱舒字仲<lb/>
和醴泉府君之長子也元和誕靈純粹時秀覃訏有異<lb/>
敏惠夙成聞詩禮之義方深仁眀之正性讀書知王霸<lb/>
大體覽史纂名臣髙節脫畧細務經濟逺圖銓衡賞擢<lb/>
年十九授華州司士參軍従累士也轉相州司法參軍<lb/>
<pb n="KR4h0022_WYG_923-2b"/>
又遷岐州司功參軍鄴郡舊都扶風左輔掾曺之選必<lb/>
先才地以儒學飾吏以明察涖官筮仕之初有令名再<lb/>
命而傴不忘循牆之恭三語故稱則聞趨府之譽堆案<lb/>
之下析滯無虞天寳初寰宇昇平典刑攸叙旁求端士<lb/>
以授法官拜大理寺丞敬爾繇獄有郡吏抵犯議合惟<lb/>
輕台臣作威俾令従重伏念累日至於旬時茍有動摇<lb/>
必將頗類彰書厥狀實曰非辜初秉直而不移終忤權<lb/>
以獲罪貶青州司户參軍君子曰守法不回正也移官<lb/>
<pb n="KR4h0022_WYG_923-3a"/>
無愠達也道不可屈身屈何傷無何授金州司馬遷夷<lb/>
州刺史舉淹滯擇㢘平也至徳初遷渝州刺史西通楚<lb/>
道北控漢中山鎮縉雲峽通明月歌来暮於巴俗願借<lb/>
畱於梁境昇課最矣君理行第一所居必聞冉季膺政<lb/>
事之科龔黄獲循良之首累遷巫溪二刺史兼少府監<lb/>
殿中侍御史溪洞雜類蠻夷徼外綬有素服小有底寧<lb/>
言語之所不通撫柔之化風靡寳應初皇上以四郊多<lb/>
壘五谿未安乃拜黔州刺史黔中經畧招討官觀察處<lb/>
<pb n="KR4h0022_WYG_923-3b"/>
置鹽鐵選補等大理卿兼御史中丞黔中者禹貢荆州<lb/>
之域秦開武陵郡其啓土也大其貨殖也殷有廪君之<lb/>
土舟擅寡婦之丹穴惠化所感無思不服昆明夷者西<lb/>
絶域開池習戰漢所未通逺聞徳政翻然琛賮尤物来<lb/>
獻於重譯紫泥寳書屢榮於手詔尋加金紫光禄大夫<lb/>
御史大夫河東郡開國伯賞茂勲也十郡土氣百域異<lb/>
俗輕剽啙窳姦宄矯䖍示之以威信興之以禮讓華風<lb/>
變於夷裔膏雨浹於殊壤方將作鎮藩翰永為長城天<lb/>
<pb n="KR4h0022_WYG_923-4a"/>
不憗遺人將安仰以大厯十年四月二十五日薨於溪<lb/>
州之公館春秋六十有八勤王事也魏闕將朝来展韓<lb/>
侯之覲荆州罷市深懐叔子之仁百蠻感慟三軍雨泣<lb/>
惟君孝悌之性始於閨門忠義之誠聞於邦國少有大<lb/>
量幼而考成結綬勤王敬恭朝夕精識可以應務眀斷<lb/>
可以析疑每推是心以接於物魏其廡下金盡散人汜<lb/>
毓室中衣無常主而雅好文酒醉猶温克陶然忘機傲<lb/>
然自得儻来軒冕曽不在懐此則山簡之疎曠莊周之<lb/>
<pb n="KR4h0022_WYG_923-4b"/>
造道貴而不驕謙遜每推於寮友寛而能恕喜愠不見<lb/>
於家人信大雅之保身中庸之蹈道况乎負才器以身<lb/>
許國剖郡符簡易之風政行於南國者二紀領藩鎮者<lb/>
十年凡所條奏上簡聖心汝實專征嘗受元戎之鉞我<lb/>
惟共理兼榮副相之印充國之功宣右地伏波之式是<lb/>
南邦遺愛去思古今一揆君外祖故中書令逍遥公韋<lb/>
嗣立先朝碩徳叔父故陳畱郡太守河南採訪使江童<lb/>
當代著名賢季弟前吏部侍郎今宣州刺史宣歙等州<lb/>
<pb n="KR4h0022_WYG_923-5a"/>
觀察使邕朝之俊茂既<hi>疑</hi>隋朝至今掌綸翰者四葉天<lb/>
寳之後膺方面者三人中外相門奕代文學閥閱之大<lb/>
莫與之京夫人京兆韋氏故工部尚書東都留守虚心<lb/>
之次女琬<hi>疑作婉</hi>淑之徳早映圖史柔明之姿動成師範<lb/>
方保榮於韓樂奄追悼於潘詩以永泰二年三月殂逝<lb/>
巫州官舎追贈扶風郡夫人従夫貴也長子長卿貢明<lb/>
經安親次子左金吾衛兵曺安國早成訓遵皆成器業<lb/>
才行之美孝友彰聞友志不時相次淪夭三子永王府<lb/>
<pb n="KR4h0022_WYG_923-5b"/>
參軍安郡髫稚之嵗執親之喪致毁而終人踰<hi>疑</hi>所痛<lb/>
卜云其吉列兆先塋不忘孝也第二女故梓州射洪縣<lb/>
令杜滔妻至孝純深提攜孤幼江山險阻扶䕶言歸誠<lb/>
孝所通龜筮協吉喪事不敢不勉備物必誠必信聖恩<lb/>
震悼贈禮部尚書賻物三百疋仍令中使監䕶弔祭儀<lb/>
仗禮優常等飾終之典迴日月於佳城詔塟之儀濡雨<lb/>
露於泉隧以大厯十一年七月二十日合祔於萬年縣<lb/>
栖鳳原禮也季子大常寺奉禮郎遵誠協律郎遵誨太<lb/>
<pb n="KR4h0022_WYG_923-6a"/>
祝<hi>一作常非</hi>遵訓等七人童丱而孤孺慕罔極松楸已拱地<lb/>
邇先君棣萼前彫塋連愛子封之若斧尚行夫子之規<lb/>
坎不及泉自合延陵之禮余沗内弟早荷周旋傳盛德<lb/>
而備詳叙髙行而無愧詞曰汾水源長條山連岡鼎氣<lb/>
發祥大族其昌車正仕夏鈞衡佐湯贛君法令内史文<lb/>
章德厚慶逺才優道彰中書政本綸合傳芳時稱茂緒<lb/>
代濟業祉學小申韓藝通墳史邦有良翰朝推端士拆<lb/>
滯列曺申寃大理三黜無愠九遷兹始州縣蹔勞雲霄<lb/>
<pb n="KR4h0022_WYG_923-6b"/>
則邇西南重鎮實倚長城夷落風變蠻陬化行駐車決<lb/>
遺攬轡澄清赤舄命服朱綸錯衡霜飛憲簡露温戎旌<lb/>
絶域輸<hi>一作納</hi>欵殊方獻誠牙璋既備介圭方覲仁則宜<lb/>
夀天胡不憗迢遰江山悲涼旅櫬震悼宸扆哀痛藩鎮<lb/>
詔使䕶喪同盟執引哀哀孝子㷀㷀令𦙍銘徳叙功庶<lb/>
乎傳信<lb/>
　　　常州刺史獨孤及神道碑　　崔祐甫<lb/>
昔劉向稱賈誼言三代與秦亂之意其論甚美達於國<lb/>
<pb n="KR4h0022_WYG_923-7a"/>
體雖古之尹管<hi>文粹作吕</hi>未能逺過又稱董仲舒有王佐之<lb/>
才雖伊吕無以加管晏之屬殆不及也烏<hi>文粹作於</hi>戲二君<lb/>
以偉才當盛漢之崇而位止於下國二千石祐甫聞於<lb/>
先君僕射曰主恩非臣下之所圖天命豈生人之所制<lb/>
有唐碩量深識之士曰獨孤常州諱及字至之河南洛<lb/>
陽人皇朝左千牛元慶之曽孫蔡州刺史思暕之孫殿<lb/>
中侍御史贈秘書監通理之第四子仕而遭時鵠立於<lb/>
朝建旟東夏三著嘉績嗚呼痛乎奄忽捐館其時也大<lb/>
<pb n="KR4h0022_WYG_923-7b"/>
厯十二年夏四月二十九日其地也常州之路寢其夀<lb/>
也五十三年凡朝士公素見知者後進之士聞義嚮風<lb/>
者洎濠舒常三州之百姓莫不揕<hi>集作填</hi>膺流背不宴不<lb/>
相浹辰彌月厚而惜之者往往失聲出涕沱若公有子<lb/>
朗郁等年未齓厥兄檢校水部員外郎兼侍御史氾方<lb/>
佐淛河<hi>集無此字</hi>東帥聞喪来奔半旬而至<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>毒之甚情<hi>二本</hi>
<hi>作如</hi>不欲生既受吏人賓客之弔乃忍死<hi>集作哀</hi>謀事以六<lb/>
月六日引使君之柩去常州歸洛陽其年嵗次丁已十<lb/>
<pb n="KR4h0022_WYG_923-8a"/>
月朔七日葬我使君于河南府夀安縣其原先秘監之<lb/>
塋以夫人博陵縣君崔氏祔焉禮也水部曰天之降灾<lb/>
害<hi>二字集作割</hi>于我家仲叔季盡矣吾將老矣吾弟常州之<lb/>
子未立今不刻石表墓則常州之令名何以傳於後乃<lb/>
託我故人叙而銘之常州稟元和以生幼有成人之量<lb/>
秘監府君親授以孝經常州一覽成誦秘監問曰汝志<lb/>
於何句對曰立身行道揚名於後世是可尚<hi>二字文粹作志</hi>也<lb/>
自是徧覽五經觀其大義不為章句學成童丁秘監憂<lb/>
<pb n="KR4h0022_WYG_923-8b"/>
勺飲不入口者累日先夫人同郡長孫氏諭以不可滅<lb/>
性之義由是微進饘粥杖而後起免喪加於人一等鄉<lb/>
族稱其孝焉長孫夫人髙行明識訓導甚至至常州漸<lb/>
教成器卓然有立著延陵論君子謂其評議之精在古<lb/>
人右天寳末以洞曉𤣥經對䇿上第超拜華隂縣尉著<lb/>
古函谷關仙掌二銘格髙理精當代詞人無不畏服俄<lb/>
屬中原兵亂避地於越丁太夫人憂毁瘠過禮既外除<lb/>
江淮都督使戸部尚書李<hi>闕</hi>奏為掌書記授左金吾衛<lb/>
<pb n="KR4h0022_WYG_923-9a"/>
兵曺參軍旅之事非其所好未㡬返初服今上即位下<lb/>
詔収俊茂舉滯淹政之大者以公為左拾遺凡所諫諍<lb/>
直而不訐婉而不撓削藁詭詞<hi>文粹作屬稾訓詞</hi>不傳於外遷<lb/>
太常博士時新平大長公主之子裴防尚永清公主初<lb/>
以太子少傅裴遵慶為婚主將行五禮公實相焉中使<lb/>
口宣詔㫖易之大長主後夫姜慶初常州曰婚姻之禮<lb/>
王化之階以異姓之人主之不可甚矣某不奉詔中書<lb/>
令汾陽王時為五禮使從焉又百官薨卒定諡之際綜<lb/>
<pb n="KR4h0022_WYG_923-9b"/>
覈名實皆居其當與嚴河南郢訓答吕荆州諲諡議博<lb/>
而正當時韙之遷尚書禮部員外郎受詔考第吏部選<lb/>
人詞翰旌别淑慝朝野稱正上方大䘏黎庶精選牧守<lb/>
以公為濠州刺史平其徭賦恤其寃弱課績聞上加朝<lb/>
散大夫遷舒州刺史舒<hi>集有之字</hi>境瀕江傍山羣盜所聚或<lb/>
<hi>闕</hi>　林藪或趦趄城市公惠以柔之武以讋之釋矛服<lb/>
耒盡為良俗其他如在濠之政居一年璽書勞問就加<lb/>
尚書司封郎中錫以金章紫綬屬江南旱歉比境之人<lb/>
<pb n="KR4h0022_WYG_923-10a"/>
流移甚衆公忠<hi>集作悉</hi>心以撫舒獨完安天子聞而休之<lb/>
擢拜常州刺史常州當全吳之中據名域沃土兵興之<lb/>
後中華剪覆吳中州府此焉稱大故朝之選牧恒屬意<lb/>
焉公宣中和平易之教務振人毓德之體百姓蒙化遷<lb/>
善不知所以安而安吏不忍欺路不拾遺餘糧棲畝膏<lb/>
露降之<hi>集作庭</hi>公平生聞人之善必揄揚之氣盡與之不<lb/>
啻若身得之後進有才而業未就者教誨誘掖之惟日<lb/>
不足公之文章大抵以立憲誡世褒賢遏惡為用故論<lb/>
<pb n="KR4h0022_WYG_923-10b"/>
議最長其或列于碑頌<hi>文粹作碣</hi>流于詠歌峻如嵩華盛如<lb/>
江河清如秋風過物邈不可逮公有集二十卷行於代<lb/>
若夫贊堯舜禹湯之命為誥為典為謨為訓人皆許之<lb/>
而不吾試論道之位<hi>集作任</hi>宜而不涉前是公之仲兄季<lb/>
弟伯姊三年之間繼殁執天倫之喪如荼如蓼竟以無<lb/>
禄天何不仁然則賈與董名位不盡其才吾先君之歎<lb/>
主恩天命斯見矣其銘曰<lb/>
常州之徳<hi>二本無此字</hi>孝行為大烝烝翼翼以敬以愛友于<lb/>
<pb n="KR4h0022_WYG_923-11a"/>
兄弟如捧如戴常州之義篤于朋<hi>二本無此字</hi>友用之有恒<lb/>
行之可久<hi>集作故之曰如一恒之曰可久</hi>扶危拯溺爾身我手常州之<lb/>
才施于有<hi>二本無此字</hi>政扶柔三部謙以為柄龔遂國僑千<lb/>
古迭映常州之文究其元<hi>二本無此字</hi>本質取其深<hi>文粹作</hi>艶<lb/>
従其損在星之緯在衣之衮常州之年止于<hi>二本無于字</hi>身<lb/>
深去昭昭之盛世與萬鬼而為隣白馬江上青鳥洛濱<lb/>
鶺鴒在原嗟爾元昆縗絰<hi>二本作在</hi>霑血長號訴寃纂述遺<lb/>
美謂余不諼我見<hi>二本作覯</hi>之子將二十年相投藥石胡疹<lb/>
<pb n="KR4h0022_WYG_923-11b"/>
不痊譬我於池子為之泉譬我於桐子為之絃榮不獨<lb/>
遂難不隻全如何淑明推馥碎堅歛衣楚挽徘徊墓田<lb/>
望之不見赴之無縁貍首斑如女手拳拳如天如天泣<lb/>
涕漣漣<hi>二本作貍首斑如女手拳如天如天如泣涕漣如</hi>
　　　房州刺史杜府君神道碑　　劉大貞<lb/>
茂天爵者薄人秩韜真機者庇世道是有草莱纓組塵<lb/>
埃聲利位始階而身退名始存而跡逺者見之府君矣<lb/>
府君杜氏諱元徽字金剛京兆人也宗啓周封業光魯<lb/>
<pb n="KR4h0022_WYG_923-12a"/>
史層源演派疊萼舒英以地則因人斯大以世則令郡<lb/>
望族至若驟諫興王飛謀戰國垂康漢之緒著平吳之<lb/>
功咸寵冠往賢爵華前載斯粗舉而未能也曽祖良把<lb/>
府君銀青光禄大夫國子祭酒贈左僕射祖士倫府君<lb/>
大中大夫左衛大將軍考𤣥隠府君游擊將軍商州栒<lb/>
水府折衝上柱國或遵揚儒風或宣肆武烈方傳學省<lb/>
勲在戎府俾昌而裕毓我今人府君貞量居體中和成<lb/>
性孝慈根於素風明敏彰於覊貫惟道素是味唯還丹<lb/>
<pb n="KR4h0022_WYG_923-12b"/>
是慕浮碧落而雲髙立秋江而鶴逺既而宗族喻良弓<lb/>
之業親朋示博帶之義事感於中勉而筮仕解巾暑部<lb/>
戎校金吾左翊府尋授左監門衛長史晁錯才識始従<lb/>
掌固揚雄詞賦仍聞執㦸滯脩鱗於汙瀆棲逸翮於榆<lb/>
枌摩重霄躍洪瀾將有日矣然而雅好翰墨尤工弧矢<lb/>
援毫露垂舎拔星落脩倒薤以偕極掩穿楊而稱妙造<lb/>
次於是專精無怠况素以飾智於是隳身徇物則儒墨<lb/>
兩忘也匪江湖而閑匪仁義不修則朝野一致也是用<lb/>
<pb n="KR4h0022_WYG_923-13a"/>
齊榮賤混淹速嵗星逾所名秩乃徙人不堪其望我則<lb/>
莫之屑其鍊性存神逺希彭羨猶初志也府君之従父<lb/>
昆弟有懸王官宿債者簡書煙交司空星至悉責薄産<lb/>
殆將不給且家人嗷嗷泉壤貽懼府君憂攢于貌事甚<lb/>
在己遂鬻所居之業而代償焉卜遷于西郊之别墅又<lb/>
有至自西州者官遊既久田屋斯變陶園兼松菊己荒<lb/>
江宅與桑田俱盡府君復推别墅以居之其仁愛之厚<lb/>
多此類也屬虜起幽都兵交中原二京弛禁六龍偏幸<lb/>
<pb n="KR4h0022_WYG_923-13b"/>
府君心壯血憤志圖家國乃激勸親族糾率子弟弦木<lb/>
礪金有車一乗督責遣之曰吾聞救時者無險易赴難<lb/>
者無逺邇况文武繼代食君之禄者乎吾夙有林棲之<lb/>
契又齒髮將暮不有處者誰保家屬汝曺行乎吾欲兼<lb/>
濟遂提老襁幼集于終南時勲武爭摶齊人大擾戰血<lb/>
殷野傷魂嘯林丁壯濟師婦姑行餉府君深居事外適<lb/>
與靜合身絶鼙角目無鋒刃天下鼎沸雲卧恬然伊昔<lb/>
漢臣擇日而不去秦客縁原以忘返屯往泰還我無凝<lb/>
<pb n="KR4h0022_WYG_923-14a"/>
滯由是故放蕩形役徜徉家林州閭歸仁疆理息訟儒<lb/>
書仙録開卷自得鶴侣鴻儔風期相許實清㝠上人也<lb/>
以乾元二年夏四月十八日遘疾終于長安居徳里私<lb/>
第春秋六十有四夫人渤海郡太夫人髙氏媛懿淑茂<lb/>
柔貞惠和含貞樂道合府君之志以貞元四年秋九月<lb/>
庚午合葬于咸陽之洪瀆原禮也長子前河北招討都<lb/>
統領兵馬使銀青光禄大夫檢校太子詹事兼御史中<lb/>
丞上柱國建安郡王食實封一百五十户季玭宣茂績<lb/>
<pb n="KR4h0022_WYG_923-14b"/>
於邦家施湛恩於祖考忠誠好謀深毅能斷當禁衛之<lb/>
心膂總兵符於掌握皇威揚於外臣節固於中勲庸大<lb/>
来爵位斯集朝廷以府君重<hi>疑作垂</hi>裕道至貽謀慶深下<lb/>
詔褒寵用光幽穸贈房州刺史次子冠軍大將軍兼試<lb/>
太常少卿季璘探賾兵謀妙通劍術致身環列亦著殊<lb/>
名惟伯與仲孝心罔極莫不切追逺之情循聿修之㫖<lb/>
爰托圖篆式昭令徳其詞曰<lb/>
休祉錫美元淳毓靈是曰哲人惟道之英風質簡逺音<lb/>
<pb n="KR4h0022_WYG_923-15a"/>
詞淑清優游下秩想象高㝠謀能圖國射足觀徳藥龜<lb/>
霜𤣥書池水墨義自情感仁非教植鬻業推居宗親翼<lb/>
翼當夷亂華髙蹈雲崖子弟従師䇿勲王家艱難既平<lb/>
吐納元和玉貌雖全促齡如何詵詵令嗣忠武濟世位<lb/>
崇銀章權總輿衛是降褒贈載光幽竁攒<hi>疑</hi>詞揚休昭<lb/>
示来裔<lb/>
　　　故朝議郎使節温州諸軍事温州刺史充靜海<lb/>
　　　　軍使賜緋魚袋河東裴府君神道碑<lb/>
<pb n="KR4h0022_WYG_923-15b"/>
　　　　　　　　　　　　　　　權徳輿<lb/>
春秋時賢卿大夫皆叙其代功舊徳章明以續<hi>集作績</hi>蓋<lb/>
黄流玉瓚之寳産於深山清廟夏屋之材秀於中林其<lb/>
或為珩為珮為節為梲無非禮神用備崇構洪河之東<lb/>
裴氏在焉自魏晉迨今忠賢輩出士林以為領袖史臣<lb/>
披於簡䇿而又奕代降休且公侯上嬪王姬領方州者<lb/>
可得而言以刻金石曰君諱希先字某四代祖懐節皇<lb/>
給事中工部侍郎荆楊二州<hi>集無二字</hi>大都督府長史洛州<lb/>
<pb n="KR4h0022_WYG_923-16a"/>
刺史諡曰定曽祖昭歴司門度支二郎中衛尉太府二<lb/>
守卿祖確歴左右衛左右金吾衛四大將軍太府卿太<lb/>
子詹事平陽郡開國公諡曰貞自定公至貞公皆銀青<lb/>
光禄大夫以至烈考怦仕至鄜<hi>集作麟非</hi>州刺史太子僕贈<lb/>
絳州刺史凡四代貴仕左曺二千石四衛九列副冬官<lb/>
尹東朝<hi>集作明非</hi>禮及易名恩深追逺代修其業鍾美於君<lb/>
君寛裕博厚恭儉莊誠資性端直詞氣閑雅於經書泛<lb/>
為疏達而不窮章句於吏道通於理述而不求聞問自<lb/>
<pb n="KR4h0022_WYG_923-16b"/>
解巾而至於捐館凡歴十一官無疵政無違徳祗守家<lb/>
法奉以周旋仕於宫殿始為僕寺進洗馬中允再為家<lb/>
令仕於國王歴濟陳蜀三府初為騎曺掾次為長史次<lb/>
為傅其初又為夀安丞後牧臨卭乃遷永嘉班宣六條<lb/>
撫柔二郡恵和所被夷越嚮方其在朝也以晁錯之智<lb/>
王陽之道而滯於散地括於久次其分符也仁慈愛利<lb/>
而必易<hi>集作不茍</hi>簡奉法循理亦不細苛居三年以疾受代<lb/>
貞觀六年冬十一月沒于鍾陵<hi>集作林非</hi>之私第享年若干<lb/>
<pb n="KR4h0022_WYG_923-17a"/>
明年八月返葬於長安少陵原之舊塋以夫人永年郡<lb/>
主祔焉禮也惟郡主𤣥宗之孫今皇帝之従祖姑也儲<lb/>
是慶靈生而洵淑窕窈徳象婉娩聽従備柔嘉之行成<lb/>
肅雍之道初天寳十三年詔選資地才令以府君有安<lb/>
仁武子之美而下嫁焉齊莊以主中饋和樂以宜姻族<lb/>
作配君子禮同家人嚴祭祀服澣濯者三十六年而没<lb/>
春秋五十八嵗貞元五年也鍾陵之守臣以聞上不視<lb/>
朝率禮有加嗚呼以公之率履永年之仁淑宜其繁祉<lb/>
<pb n="KR4h0022_WYG_923-17b"/>
夀考子孫繩繩而生不極其道歿無主其後此伯道之<lb/>
痛碩人之詩所由作也遺命以兄之子某為副乃列其<lb/>
祖代官伐請刻豐碑辭之不獲乃繫詞曰<lb/>
河東右族蕃衍紹績代功世禄昌而熾兮乃生永嘉剖符<lb/>
承家實而不華諭於義兮二邦靜謐禮之善物朱轓赤<lb/>
茀亦為貴兮有齊永年作儷仁賢佩玉鎗然四徳備兮<lb/>
天漢之尊平王之孫爛其盈門恭祀事兮返彼𤣥壤少<lb/>
陵之上終古悽愴金石識兮<lb/>
<pb n="KR4h0022_WYG_923-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_923-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷九百二十四<lb/>
</p>
<p>
</p>
  </div>
</body>
</text>
</TEI>
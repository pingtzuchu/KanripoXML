<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷八百三十</head>
    <p>
<pb n="KR4h0022_WYG_829-1a"/>
欽定四庫全書<lb/>
　文苑英華卷八百三十　　宋　李昉等　編<lb/>
　紀事上<lb/>
　　伯樂川記一首　　　鄭駙馬孝行記一首<lb/>
　　上元二年豫章冠葢盛集記一首<lb/>
　　京兆府司録加秩記一首<lb/>
　　宣州開元以來良吏記一首<lb/>
　　土洑鎮保寧記一首<lb/>
<pb n="KR4h0022_WYG_829-1b"/>
　　　伯樂川記　　　　　　　　孫　逖<lb/>
太原元帥黄門侍郎李公國之宗盟朝之俊<hi>一作唆</hi>徳以<lb/>
元凱之忠肅兼桓文之節制戊辰嵗秋七月公以疆埸<lb/>
之事㑹幽州長史李公于伯樂川王命也公<hi>一作以</hi>駕四<lb/>
牡鏘八鸞斾旌悠悠車轞嘽嘽乙未出于北京戊戌次<lb/>
于横野已亥至于㑹封人戒備軍吏宿設立㑹表于髙<lb/>
阜僻轅門於大荒漁陽精銳太原材力駟介八百徒兵<lb/>
三千戈如林羽若月少長有禮賓主不悖蚩尤衂其五<lb/>
<pb n="KR4h0022_WYG_829-2a"/>
兵若敖慙其六卒洸洸乎信可以懾穹廬而震髙闕也<lb/>
於是地主致餼以昭饗宴之禮君子有儀以訓上下之<lb/>
則歌蔓草之相遇笑投壺之失辭大庖既盈釃酒有藇<lb/>
胥樂周於卒乗屬厭及於輿臺慈恵之徳於是乎在夫<lb/>
幽州太原襟帶之地自河以北幽州制之自河以東太<lb/>
原制之在兩軍之交當二境之上厥有棄地皆為曠林<lb/>
守之則表裏之勢全舎之則候<hi>一作俟</hi>望之路隔公料以<lb/>
古今度其川原獻方畧而入覲於王議工徒而東為此<lb/>
<pb n="KR4h0022_WYG_829-2b"/>
㑹爰究爰度匪逰匪追蓐食無再舎之勤干諏<hi>左傳作干掫干</hi>
<hi>胡旦切釋文諏通用</hi>為一夕之衛不愆<hi>一作志</hi>於素返斾而旋君子<lb/>
謂此㑹也能用典矣初公之始至太原也酌於人賦於<lb/>
事以為節用者國之善政於是乎減戌卒以寛其征修<lb/>
備者武之善經於是乎致秋集以襃其旅足食者人之<lb/>
所庇於是乎賞屯兵以丈其力近利者奸之所生於是<lb/>
乎禁和糴以懲其弊然後序山澤之險廣亭燧之虞候<lb/>
騎出於長城爟火通於大漠畫田定賦講射訓騶蓄信<lb/>
<pb n="KR4h0022_WYG_829-3a"/>
義為國寳修徳刑為戰器行之一年軍乃有節邊鄙不<lb/>
聳龔黄之教也雖魏絳有和戎之利郤縠有敦詩之徳<lb/>
申伯之式是南邦韓侯之奄受北國曷云比議未足量<lb/>
力公之與幽州李公也義均伯仲芳若蘭茝<hi>一作蕙蕑</hi>周諸<lb/>
侯以異姓為後晉大夫以同官為寮入亞六卿共行司<lb/>
馬之法出膺九命俱受元戎之律詩曰維其有之是以<lb/>
似之其二公之謂矣不書所㑹将何述焉揚厥美於<hi>一無</hi>
<hi>此字</hi>萬斯年俾夫來世知二公相見在此川也<lb/>
<pb n="KR4h0022_WYG_829-3b"/>
　　　鄭駙馬孝行記　　　　　　獨孤及<lb/>
特進駙馬都尉榮陽鄭□潛曜其字睿宗外孫𤣥宗之<lb/>
甥代國長公主之才子也膚敏而文生知純孝開元中<lb/>
長公主寢疾公年二十八觿燧<hi>集本從内則元本作燧詩云容兮遂兮</hi>侍<lb/>
左右帶不解面不靧者累月嘗藥請禱憂懇備至而疾<lb/>
無瘳乃刺血濡翰書為榮<hi>集作策</hi>祝請命於上下神祗願<lb/>
以身代親之身乞靈祈死泣盡繼血既而誠逹於神感<lb/>
而遂契徹夜俟命焚其章畢<hi>集作草</hi>獨神道許三字在存<lb/>
<pb n="KR4h0022_WYG_829-4a"/>
於<hi>二字集作乎</hi>煨燼之中翌日長公主疾間公固命左右勿<lb/>
敢言其請天之章公之客尹靈琛之詞也向微靈琛言<lb/>
之則人莫知之者矣君子謂天道逺人道邇其死生㝠<lb/>
運吉凶隂隲未嘗與天同功也而孝子竭誠上𤣥為感<lb/>
神符靈貺來若響答乃知行或精至則幽㝠不能逃其<lb/>
應而况人乎鄭氏之子其事親也可謂孝矣惟武王周<lb/>
公與天合徳三壇之祝宜有丕應若公者地<hi>集作也</hi>在綺<lb/>
襦紈袴之中非有植璧秉珪之禮而精誠上逹神亦降<lb/>
<pb n="KR4h0022_WYG_829-4b"/>
福非徳性純至其孰能致感如此其速者歟公開元二<lb/>
十八年尚𤣥宗第十二女臨晉長公主主柔眀而賢輔<lb/>
佐以禮公力行好學處貴不驕䟦履夷險無替忠信歴<lb/>
太僕光禄卿嗣滎陽郡公佩金印列長㦸垂三十餘載<lb/>
克荷大業而崇其家聲善而必慶為不誣矣懼他日史<lb/>
氏闕疑也故著之於篇<lb/>
　　　上元二年豫章冠盖盛集記<lb/>
鳯凰鵷雛翔於碧霄非梧竹不下而食賢人君子有四<lb/>
<pb n="KR4h0022_WYG_829-5a"/>
方之志非樂國不適其土豫章郡左九江而右洞庭按<lb/>
苗氏<hi>豫章類集作民</hi>之遺墟非觀風按部叅事蒞職者<hi>二字集作貳職</hi>
則長者車轍莫由至也嵗次辛丑<hi>集有孟字</hi>春正月東諸侯<lb/>
之師有事於淮西是役也以蜂蠆竊發華夷<hi>類聚作夏</hi>震驚<lb/>
執事者匪遑啓居亦既播越我都督防禦觀察處置使<lb/>
兼御史中丞常公元甫克振逺畧殷為長城且修好於<lb/>
隣侯從交相見執<hi>集作敦</hi>同盟戮力之義圗靖難勤王之<lb/>
舉故三吳舟車八使冠盖名公髦士羣后庶尹輳輻<hi>類聚</hi>
<pb n="KR4h0022_WYG_829-5b"/>
<hi>作輻輳</hi>鱗集其來如歸於是戸部尚書兼御史大夫李公<lb/>
峘至自廣陵越州刺史兼御史中丞杜公鴻漸至自㑹<lb/>
稽潤州刺史試鴻臚少卿韋公儇至自京口蘇州刺史<lb/>
韋公之晉至自吳廬州刺史<hi>唐書類集長史</hi>前尚書右丞徐公<lb/>
浩至自合肥由是越人吳人荆人徐人以其孥行駱驛<lb/>
荐至大江之涯於是乎𢎞舸巨鷁舳接艫隘輶車鸞鑣<lb/>
䡺挂轂擊每講射合禮賔主好㑹峨星弁執象笏鴈行<lb/>
而揖者五十有九人凡處八座者一歴中書者三尚書<lb/>
<pb n="KR4h0022_WYG_829-6a"/>
司轄者貳建隼旟者九冠獬豸者十乙其載筆掖垣曵<lb/>
裾廷寺分曹環衛典校蓬閣者印綬纍然若差肩駕於<lb/>
宇下<hi>集作印纍纍綬若若架肩於宇下駕肩類集作肩駕</hi>翼如也夫衛甸侯也以<lb/>
多君子而誇列國梁孝王漢寵弟也有鄒枚嚴馬之盛<lb/>
而焜燿後世孰與以<hi>類集無以字</hi>一郡之狹五湖之阻而濟<lb/>
濟俊乂馳軒冕而就客位者殆九州多士之半則鵷鳯<lb/>
羣翔而萃至<hi>集作止</hi>不若也彼昔人所稱<hi>集作平</hi>方斯其陋<lb/>
乎嵗二月楚氛掃除江介底定然後皆整歸斾分鑣言<lb/>
<pb n="KR4h0022_WYG_829-6b"/>
旋縶維莫從音徽將逺不頌不述後嗣何觀公於是謹<lb/>
而目<hi>集作月</hi>之且列其爵里名氏於舘俾來世知衆君子<lb/>
之車塵在此境也<lb/>
　　　京兆府司録加秩記　　　　于　邵<lb/>
司録之職雅有前志著乎屋壁舊矣自乾元元年四月<lb/>
皇帝郊於上𤣥用柴禮以報功也施恵行慶大庇於生<lb/>
人厥有條目其一在天下糺曹而加秩以為此官郡府<lb/>
之樞轄政之小大自我褒貶若網之在綱猶衣之有領<lb/>
<pb n="KR4h0022_WYG_829-7a"/>
襘人存政舉所益則多盖聖人之新意為國之大體由<lb/>
此作者時論宜之副相李公兼領京兆祗奉明詔深難<lb/>
其選自中及外心必叅之趙郡李侯春自監察御史出<lb/>
行虞鄉令到官九十日表之而還則向來之言無所闕<lb/>
矣希<hi>希字一作上布</hi>此令下乃宏舉咸有一徳庻乎賡歌凡厥<lb/>
能事此非所載猶恐逓遷之後混而為别不務首題孰<lb/>
<hi>一作貺</hi>為夫子愚以李侯同聲之故見副舉善之方謹而<lb/>
志之敢以專逹如後之觀者将辨乎始事覧此中記非<lb/>
<pb n="KR4h0022_WYG_829-7b"/>
公誰歟<lb/>
　　　宣州開元以來良吏記　　　陳簡甫<lb/>
君子所貴乎徳積於中而化行於外大可以篆鐘鼎次<lb/>
可以備謳歌所謂古人遺愛歿而不朽者也宣州秦故<lb/>
郡之地阻以重山縁以大江封方數百里而銅陵鐵冶<lb/>
繁阜乎其中故其俗佻而侈其人勁而悍屬鞬掲鈠者<lb/>
習以為恒易於冦<graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>昔號難治武徳中天下既定唯兹<lb/>
後附自是朝廷艱厥官非勲賢崇茂者文明中正者清<lb/>
<pb n="KR4h0022_WYG_829-8a"/>
貞孤㧞者法令峻整者無以刻符為邑焉先天之前人<lb/>
物緬淪矣自開元距今恵化浹物清循<hi>一作修</hi>邁倫故事<lb/>
傳於府中淑問存諸故老得之數公焉有若裴曜卿者<lb/>
兹公輔之器受分憂之任以為立政在於樹本樹本在<lb/>
於設教設教在於率身乃潔其源舉其端削煩苛布寛<lb/>
恵簡易<hi>一作易簡</hi>得而庻務修愷悌行而羣心化赭衣堊面<lb/>
者知禁鄉校黨序者胥勸自是宣人始服教矣開元癸<lb/>
酉嵗國家以天下久平四海繁富慮吏之不率人之不<lb/>
<pb n="KR4h0022_WYG_829-8b"/>
康乃詔分十道署㢘察以督之此州統江南之西包譚<lb/>
衡十有六州而班公景倩始受命焉公清㢘以飭躬苦<lb/>
節以從政以為法者國之柄天下之評寛則阿阿則公<lb/>
室之權削矣急則刻刻則下民之怨生矣江右荒服政<lb/>
紊俗訛濟之以猛弛張在我乃布甲令舉直繩恤人之<lb/>
疾苦除吏之貪暴踰年坐賄削免者百有餘輩澄清之<lb/>
政於是乎得矣有若竹公承構特髙孤貞行懿直方秉<lb/>
法以馭下去邪以為治鰥惸於是乎康豪奸於是乎息<lb/>
<pb n="KR4h0022_WYG_829-9a"/>
矣代班之政不易其舊閱嵗而屬城放黜者㡬乎前焉<lb/>
初上以遐方罔廸邦禁思文法之臣而二公繼蒞於兹<lb/>
政斯清人斯寧俾吾楚之俗不愆於度者二公是賴豈<lb/>
比夫延年有掃墓之稱郅都垂蒼鷹之號彼皆刻深而<lb/>
我不濫可同年而語哉有若裴公敦復者繼班竹之餘<lb/>
承法理之極變而通之使人不倦推而廣之使人知化<lb/>
振綱而羣目張舉大而細故削破觚為圎齊變至魯澆<lb/>
俗由是觀於義矣有若涇大夫李偁者行温而恭政清<lb/>
<pb n="KR4h0022_WYG_829-9b"/>
而簡不矯激以干譽不嚴厲以臨下反躬而令行存誠<lb/>
而化逹天寳初自太平長遷於涇涇與太平壤距而俗<lb/>
二㳺<hi>疑作洊</hi>為二邑僅盈十稔盖久於其道而恵和之徳<lb/>
漸於人之氣血矣故溢於去思夥於歌謡後卒此州長<lb/>
史以同鄉之愛歸竁於涇而家因寓焉廣徳初羣盗蜂<lb/>
軼連陷州縣人士罹難者比肩而李公之閭獨完由羣<lb/>
盗聚而保之且曰無忘其徳也於戲召公之化勿翦其<lb/>
棠柳季之仁不薪其墓<hi>傅亮修漢諸陵教曰展季之壟樵蘇有刑</hi>豈若凶㓂<lb/>
<pb n="KR4h0022_WYG_829-10a"/>
懐恵束手侵掠又難於古之人矣招討使給事中表公<lb/>
異而上聞詔贈宣州刺史旌善也有若司功掾張邈者<lb/>
清而亷謹而信非自公無以舉非禄稍無以入私謁杜<lb/>
於居官餽贈絶於故吏肅肅然有寒松真玉之操焉由<lb/>
是累辟使車令奉丹墀青㝠之階其在兹也昔在漢世<lb/>
黄覇課最於潁川魯恭化流於中牟皆異時齊芳髙暎<lb/>
簡牒曷若一州之政年未三紀而循良者六人歟大厯<lb/>
初兼御史中丞陳公揔方鎮臨此州緬想前哲徴諸輿<lb/>
<pb n="KR4h0022_WYG_829-10b"/>
誦以為旌賢者所以崇徳作頌者所以垂勸以數君之<lb/>
美霈乎在人而不播絃歌傳於竹素逶迤靡迤<hi>一作頽靡</hi>與<lb/>
尋常者共貫則何以激清風教發揮盛業歟以小子學<lb/>
乎春秋<hi>一有氏字</hi>世於文翰爰命操簡用紀餘烈其里氏族<lb/>
望期世家存焉故不書大厯乙酉嵗三月二十五日記<lb/>
　　　土洑鎮保寧記　　　　　　符　載<lb/>
夏口至西南四百里其山曰西塞其鎮曰土洑山鎮相<lb/>
距可百許丈崖岸中斷呀然摩霄大江浩浩横注其下<lb/>
<pb n="KR4h0022_WYG_829-11a"/>
其餘控荆衡走揚越氣雄勢傑岡連水滙者盖數千里<lb/>
此天用設險於吳楚也茍邉将不䖍化為豺狼以一鼓<lb/>
之鐵一丘之木撑鬬鍵鏁絶流束隘則江介之勝吞八九<lb/>
於鎮中矣在昔僭吳偏宋或攻或守年代紛綸莫不悉<lb/>
數永泰中代宗以董秦為淮西節度是鎮𨽻焉秦素兇<lb/>
戅昧懵王度乗先朝寛大之典幸是地咽喉之固雖無<lb/>
䟦扈之志而多割剥之暴至於士民工啇連檣如雲必<lb/>
将沿於斯泝於斯主守者乃髙其門閱厲其威容恣奸<lb/>
<pb n="KR4h0022_WYG_829-11b"/>
吏巧誣聽部伍强丐誤差毫釐誘入罪地輸其緡錢魚<lb/>
鹽丹漆羽毛小則半取之大則竭索之愁痛之聲雷動<lb/>
宇内小人君子咸謂為蠻夷之域無何季希烈自禆将<lb/>
驅除董秦奪其兵柄其土洑之民方組織禍階軍食不<lb/>
足督索之酷倍百前政甲子嵗希烈大逆不道皇帝震<lb/>
怒命宗臣曹王臯肅将天威詰誅暴亂節制江西之事<lb/>
春二月王乞靈宗廟一戰而克故是鎮復歸於我逺近<lb/>
皆輟涕為笑姁愉相賀枯骸瘠體脫去擔負然否則傾<lb/>
<pb n="KR4h0022_WYG_829-12a"/>
矣而未甚泰元年夏四月國家裂諸侯之地俾大夫盧<lb/>
公藩壤沔卾以江蘄等六大郡屬之車始至而沴氣肅<lb/>
清令始設而軸轄滿盈和始扇而魚龞不驚浹辰之下<lb/>
舊染汚俗咸與保寧矣昨野人出自山林來謁上郡帆<lb/>
次於檻側卒不識禁将不呵問無逗留於時無裒歛於<lb/>
貨向至暮夜則漁者唱樵者和蕩蕩然罷鳴柝吠犬之<lb/>
驚嗚<hi>一作於</hi>戲昔登太行摧輸之險今踐通衢如砥之泰<lb/>
非所託遇仁賢所守用徳義則孰能致此歟是知王者<lb/>
<pb n="KR4h0022_WYG_829-12b"/>
之御四海得賢而治失人而亂諸侯之守封畧以徳則<lb/>
固恃險則亡其猶影響耶况大夫寛仁恵和文武光明<lb/>
存易簡為約束萬夫知禁倚誠信為政令千里自化變<lb/>
我澆俗寖為貞淳若察近以逺則他日手持陶鈞心運<lb/>
動植嗤嗤横目知愛<hi>疑作受</hi>其大賴矣小子感前後之殊<lb/>
事樂人庶之服恱故為保寜記以獻敢無愧詞貞元丙<lb/>
寅嵗夏五月三日山客符載記<lb/>
　文苑英華巻八百三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二十五</head>
    <p>
<pb n="KR4h0022_WYG_025-1a"/>
欽定四庫全書<lb/>
　文苑英華巻二十五　　　宋　李昉等　編<lb/>
　地類一<lb/>
　　地賦一首　　　　　土賦二首<lb/>
　　五色土賦二首　　　盖地圖賦一首<lb/>
　　立春出土牛賦一首　土牛賦三首<lb/>
　　　地賦　　　　　　　　　　劉允濟<lb/>
元氣攸分太極斯判建三才以可乆開二儀以貞觀偉<lb/>
<pb n="KR4h0022_WYG_025-1b"/>
坤徳之無疆恢地道之幽贊叶髙明而資始孕沉潛而<lb/>
剛斷空徴王母之圖竟勞豎亥之筭用能載九嶽振百<lb/>
川蕩雲霧洩風煙羣物畢發衆象森然飛沉咸遂動植<lb/>
斯甄五億十選二萬八千含靈應節蓄聖懐仙元命之<lb/>
所苞矣彛倫之所繫焉周易以為理契於牝墨翟以為<lb/>
仁深於天由是開階<hi>一作陸</hi>立隧<hi>一作墜</hi>提衡建極置羲和<lb/>
之官列司徒之職審其逺近辨其紆直廣輪之數不愆<lb/>
夷險之情不匿用能峻市朝明甸侯既布井而陳邑亦<lb/>
<pb n="KR4h0022_WYG_025-2a"/>
列郡而分州窪盈沃瘠之品原野墳衍之流歛跨萬俗<lb/>
兼該六幽隔蠻壤限夷陬珍卉竒木之他族鱗介羽毛<lb/>
之異儔詭怪畢備璀璨咸周銀䑓瑶檻𤣥闕丹丘鄒衍<lb/>
之所不議方朔之所難紬禎符應於河象災異紀於春<lb/>
秋爾乃禮備玉衣葉隆金屋彌北渚而應慶邁東陵而<lb/>
誕福辭珠璫屏綃縠配飛龍以凝順詠闗雎以薦淑契<lb/>
眀理於東南想賢才於薖軸化漸蘋藻教敷種稑詠麟<lb/>
趾而合符比螽斯而繁育功<hi>疑作力</hi>宜右轉道叶上升遵<lb/>
<pb n="KR4h0022_WYG_025-2b"/>
四時以生殺順六氣以陶蒸珍符顯見寳厯相仍我疆<lb/>
我理如坻如陵徽猷潜暢禮節鬱興大鑪交泰庶績其<lb/>
凝用能祀列黄琮禮配蒼璧揚義聲於農步飛仁風於<lb/>
禹跡服耒耜於田疇偃戈矛於邉埸諒嬪則之廣被信<lb/>
輿圖之逺闢<lb/>
　　　土賦　　　　　　　　　　吕太一<lb/>
一闔一闢分陽分隂坎為水兮離為火東方木兮西方<lb/>
金惟土徳之為大處中位而君臨寒暑不能易其節鬼<lb/>
<pb n="KR4h0022_WYG_025-3a"/>
神無以測其深吐納清濁區分㝢縣帝軒感氣於星斗<lb/>
虞舜降精於雷電爾其荆河墳壤淮海塗泥草木漸苞<lb/>
於赤熾<hi>疑作埴</hi>璆鐵作貢於青黎火以炎上為母水以潤<lb/>
下為妻黄白分於雍兾官位列於東西蒸之以為城闕<lb/>
北連朔野累之以為䑓觀上構虹霓為海為河為牛為<lb/>
馬起圓規於陳法美教化於王者負之為模邊人失其<lb/>
膽氣得之為祥晋卿載於原野且久且大非名可名定<lb/>
剛柔於坤徳合絲竹於宫聲夫其為重也封割五色分<lb/>
<pb n="KR4h0022_WYG_025-3b"/>
茅錫社夫其為厚也包括萬象含姿育靈處瘠則勞處<lb/>
沃則逸白獸忽見羵羊間出體均物而為象抱温柔以<lb/>
成質舟航纔盡則青縷飛神六五既臨則黄裳元吉萬<lb/>
國收其利三公主其秩因覆簣而成山為幽居而鑿室<lb/>
不借譽於龍鳯直養徳於麒麟失之則昆蟲作孽得之<lb/>
則宗族以親雖鼇足初分重濁者為之地而羊角勃起<lb/>
輕清者為之塵授之可薦於宗廟捧之未塞於孟津起刑<lb/>
馬而為首祀勾龍以為神漢廟玉環方之則君王納諌<lb/>
<pb n="KR4h0022_WYG_025-4a"/>
豐城寳劒拭之則光彩射人含物吐象包藏玉石均王<lb/>
四時卑陛三尺運乎虚舟之中不以為損捧乎泰山之<lb/>
上不以為益土之為徳也重土之為性也平爰稼穡而<lb/>
為務被朱紫而為榮余以既藉形體承恩天壤公和之<lb/>
山窟非陋子猷之冬林自賞先君列國猶未㫁於封疆<lb/>
軒佐吹塵直庶幾於夢相<lb/>
　　　第二<hi>以中方正色繁育生類為韻</hi>　　　　韋　岫<lb/>
質賦坤元形分地類有持帶山川之力有長養稼穡之<lb/>
<pb n="KR4h0022_WYG_025-4b"/>
利結為大塊中含萬物之根充被方輿外定九州之位<lb/>
於是黄帝后土怒而交爭曰天有兩曜日為最眀地有<lb/>
五行土為至精人無我而不立子無我而不成故禮得<lb/>
之而以壇以墠君得之而以社以城子言各執其一端<lb/>
子智不出乎四域<hi>缺生字官韻</hi>向者夸競交肩紛紜未息殊<lb/>
不知皆在五土何自徳色木之始藂榮本茂葉秀枝繁<lb/>
不依於土何因託根火之重赫奕華夏照曜乾坤無吾<lb/>
為土雖猛不存金生於山山吾所育水出於地地吾之<lb/>
<pb n="KR4h0022_WYG_025-5a"/>
族若蔵礦朴於峯巒化江湖於原陸子何有哉吾為五<lb/>
方之主為萬聖之雄造邦本立大中布而為金木水火<lb/>
分而為南北西東使百王之傳授若四氣之始終皆徳<lb/>
非博厚故號不統同國家保大定功體元立正法土徳<lb/>
受天命陵無一抔之盗貢有五色之盛合為應鼓擊六<lb/>
氣以還淳累作春䑓熙萬人之遂性子蓋<hi>疑作盍</hi>鳩合異<lb/>
類率賔殊方歸有極賛無疆帝乃約束逺近神乃紏合<lb/>
要荒咸鞠躬離位厥角来王自是盡四夷之君長皆朝<lb/>
<pb n="KR4h0022_WYG_025-5b"/>
我唐<lb/>
　　　五色土賦<hi>以皇子畢封依色建社為韻</hi>　崔　損<lb/>
　　　　<hi>按唐登科記大厯十年上都試賦第四崔恒第六崔種無名損者</hi>
至哉土徳光含五色其色也辨五方以建侯其徳也發<lb/>
萬物以生植自夏禹而作貢在徐方而是職王者立社<lb/>
以封疆諸侯苴茅而有國於赫巨唐徳之皇皇實乗土<lb/>
而化康采大漢强幹之宜裂地以爵法有周維城之制<lb/>
分土而王各班其位各正其方用甲日而靡忒建隂氣<lb/>
<pb n="KR4h0022_WYG_025-6a"/>
而允臧定五方而式序分五色而有章平野烟銷發卿<lb/>
雲之瑞彩髙天雨霽浮麗日之重光衆色環封所以示<lb/>
外共其方職正色居上所以表内附於中黄觀其儀則<lb/>
知大君之有弼稽其㫖則知邦伯之有秩列三才則惟<lb/>
數在五叅十端則惟徳居一<hi>一作徳居于一</hi>既眀既麗可以比<lb/>
乎天文不騫不崩所以保乎隂隲配皇王之永久齊天<lb/>
地而終畢矧夫經<hi>一作建</hi>邦理<hi>一作禮</hi>社必土是封光昭聖<lb/>
徳叶賛時雍将尊天以親地在侯土與國社既蕃翰乎<lb/>
<pb n="KR4h0022_WYG_025-6b"/>
四海實底寧乎天下若然者君立社以布政臣受土而<lb/>
宣威象君臣之同理知社土之相依是以成百王之則<lb/>
作萬邦之憲珪璋玉帛莫不因我而執公侯伯子莫不<lb/>
因我而建土之徳也斯美社之義也奚擬其色也匪同<lb/>
五星而乍連乍散其質也各表一方而嶽立山峙有以<lb/>
崇國祚於我皇有以同盤石於宗子夫如是則其義廣<lb/>
矣豈斯文之所能盡紀<lb/>
　　　第二<hi>同前韻</hi>　　　　　　　　盧士開<hi>登科記作士閲</hi>
<pb n="KR4h0022_WYG_025-7a"/>
尊彼國常乃立人極依大社以封土命諸侯以方色木<lb/>
官復位東方<hi>一作極</hi>於焉必書火正是司南方由之可識<lb/>
西同白帝之象北察𤣥武之職配中黄而立名覆四方<lb/>
而作式於是端扆穆穆授策皇皇賢戚封建君臣樂康<lb/>
既載人之爾厚亦植物而惟良可以載八紘包大荒豈<lb/>
離逷于爾邑盡東南于我疆昔神黷無厭聞革故於有<lb/>
魏天祚明徳遂惟新於聖唐總祝融與蓐收臣𤣥冥與<lb/>
勾芒知合之以濟代故貢之以来王守于爾位亦有寵<lb/>
<pb n="KR4h0022_WYG_025-7b"/>
子思翦桐而是立故分茅以共理所以維城所以撫封<lb/>
爰作稼穡錫之附庸列五色以相備和八音以相従色<lb/>
能惟正音乃叶雅将察之以報功故封之以立社惟人<lb/>
是恤選賢以建仰夏王之攸敦法周官之大憲胙之而<lb/>
氏可命相之而宅可依五徳聿修萬方知歸即之也真<lb/>
彩煌煌望之也靈壇巍巍足以表正方夏發揚徳輝等<lb/>
乎珪瑞叶以元吉建樹侯家藩屏王室分之惟五行之<lb/>
惟一寔邦家之永固與天壤而齊畢<lb/>
<pb n="KR4h0022_WYG_025-8a"/>
　　　蓋地圖賦<hi>以聖徳感通靈仙降獻為韻</hi>　　錢　起<lb/>
有虞氏提地釐享天命光唘九有緝熙八政能使坤徳<lb/>
以寕祥符錫慶神矣王母通靈感聖獻爾寳圖昌爾金<lb/>
鏡嗣堯之美於斯為盛固知冥貺有則休眀無極非天<lb/>
私我有虞惟神歸于至徳必将永其厯數寧惟錫彼封<lb/>
域俾皇鑒之昭昭豈神明之黙黙諒可耀寰宇盛邦國<lb/>
盖地如何匪茲不克懿此圖籙實昭應感廣豎亥之遐<lb/>
步資重華之睿覽規方逺近微妙𤣥通致蠻貊於度内<lb/>
<pb n="KR4h0022_WYG_025-8b"/>
出山川於巻中可以明四目逹四聰易曰不出户知天<lb/>
下何莫假此神功徒稽其囊括也吞八極盡四溟霜露<lb/>
所墜日月所經莫不總天目入帝庭嗤秦政得燕圖以<lb/>
拓境小穆公夢鶉首以稱靈亦有周王御天漢君求仙<lb/>
窮人力於宇宙遍轍跡於山川孰與夫髙居深視探微<lb/>
洞𤣥得地理於冥契擁神休以永年則知明徳在茲景<lb/>
福是降播頌聲以洋溢洎寰海與里巷美矣哉厯選列<lb/>
辟符瑞鉅萬雖𤣥珪告成白環入獻曷若斯圖之用也<lb/>
<pb n="KR4h0022_WYG_025-9a"/>
九土𢎞而庶績建<lb/>
　　　立春出土牛賦<hi>以平秩東作敬授人時為韻</hi>常惟堅<lb/>
月周於紀水次於行其候凛冽其氣清英倐嵗隂之将<lb/>
盡復陽春之載眀知北陸之寒光向斂喜東郊之暖氣<lb/>
先迎是以候鴈思朔潜鱗或驚裂金火以取諸助氣策<lb/>
土牛以示乃發生在弦望而宜早當晦朔而得平我皇<lb/>
於焉以設教賢相由是以持衡請循其本也太史告時<lb/>
有司選吉冬官蕆事牛人乃出将恊地紀克符天秩約<lb/>
<pb n="KR4h0022_WYG_025-9b"/>
嵗時之儉泰示農耕之遲疾惟榖是登惟人是恤察前<lb/>
後之凖祈倉廩之實故知丑以牛為用牛以土為質合<lb/>
隂陽之妙㫖齊冬夏之秘術豈比夫作享昊天為牲繭<lb/>
栗而已哉於是時既斯得令無不通候農祥而取正引<lb/>
丁壮而就功我疆我理自西自東以茲政行而化洽宜<lb/>
其人和而年豐徒觀乎彼蟄将唘斯牛是作正我耒耜<lb/>
務我耕鑿首巍巍以山聳角戢戢而林錯制以紅縻飾<lb/>
以丹雘出北陸以送寒佇西成而取穫野人知五畝可<lb/>
<pb n="KR4h0022_WYG_025-10a"/>
樹逰子懐二頃負郭國之有令岡敢不敬一人布和萬<lb/>
邦咸慶恩深草木澤浸翔泳考来今之規矩立振古之<lb/>
龜鏡自得上行下效紛紛輝映然後鼎取新革去舊惟<lb/>
利是持惟時是授自可家給而人足無乃兵强而國富<lb/>
曽孫之稼克稔唐叔之禾乃秀不忤於物有利於人稽<lb/>
乎天文上列於乾象究諸地志下協於坤珍不獨山川<lb/>
其捨曷云九十其犉夫如是物各遂其性農不奪其時<lb/>
仰崇丘之翼翼登春䑓而熙熙相陳力而久矣願負重<lb/>
<pb n="KR4h0022_WYG_025-10b"/>
而来斯永懐種徳兾念茲而在茲<lb/>
　　　土牛賦<hi>以示農耕之早晩為韻</hi>　　　　陳仲師<lb/>
服牛是比合土成美将十鈞之重斯得而一撮之多有<lb/>
以雖欲勿用泥蟠之質初分誰謂爾無塊立之形酷似<lb/>
是月也採吕氏時令徴圬人巧指始辨塗附寧分脉起<lb/>
誠安媿乎角立復何勞於肉視然後遵土訓唘人時戒<lb/>
曉而出迎春是資于以審先後之節有以占疾徐之期<lb/>
仰白榆之文慙其睆彼叶葱犗之色則而象之能首出<lb/>
<pb n="KR4h0022_WYG_025-11a"/>
於泥滓豈羣分於毫釐彼芻狗之列飾文繡以求媚泥<lb/>
龍之興因舞雩而取類曷若標國典配田噐比物以作<lb/>
則順時以相示同乎非馬契荘叟之至言偶彼真龍殊<lb/>
葉公之繪事質美埏埴巧逾覆簣那虞食角之患寧假<lb/>
熒蹄之異俾逰刄者訝全之於目運斤者喜墁之在鼻<lb/>
且耒耜斯呈我則正春扈於農耕干戈既偃我則歸郊<lb/>
馬於嵗晩将物候自然諒人情何逺必也擥洪縻親紺<lb/>
幰覩似是之足尚謂来思使畜疑之人猶将屢飯由是<lb/>
<pb n="KR4h0022_WYG_025-11b"/>
出五種命三農乃修故事于彼窮冬闢我疆則厥壤爰<lb/>
度考爾牧則其犉有宗今也物被殊私形分大造載之<lb/>
以厚地之徳奉之以先天之道時将敬授在三推播植<lb/>
之前物或肇牽察庶物生成之早其用則大其儀可考<lb/>
故曰如土委地者豈必以載牛為寳<lb/>
　　　第二<hi>以四聲為韻</hi>　　　　　　　闕　名<lb/>
維土作稼維牛配坤将底法於田賦故侔形於國門其<lb/>
聼也非喘其視也非奔協東風之表慶俾南畆之司存<lb/>
<pb n="KR4h0022_WYG_025-12a"/>
戒期於彼發令於此知出者之在衢見觀者之如市三<lb/>
之日可以于耜四之日可以舉趾稽小大之聿修標逺<lb/>
近而稱美為徳不殊建功能大思負軛之無虧豈蹊田<lb/>
之有害曽是獨立農人咸集非芻茭之是仰豈鞭策之<lb/>
云及騂而且角異魯國之山川花以為蹄同漢朝之井<lb/>
邑若乃擇元辰司上春塗泥萃丹雘陳牛從繩兮則正<lb/>
人從物兮惟新既牽之而不復亦繫之而克馴其儀可<lb/>
采其跡難改奚中立而不倚若将行而有待假使越俗<lb/>
<pb n="KR4h0022_WYG_025-12b"/>
多方武侯専思或封泥作雨或刻木成噐五榖以之惟<lb/>
豐三軍以之不匱徒見機而有作匪應節而攸利豈如<lb/>
我以牛為名以土為質示菑畬之早晩驗播植之舒疾<lb/>
在天成象望北陸而分區在地成形近東郊而候律百<lb/>
王傳而靡替丸扈司而弗失等農祥於程度祈帝籍之<lb/>
充實<lb/>
　　　第三　　　　　　　　　　闕　名<lb/>
土牛所置惟民是利将立表以勸農勝陶冶而為噐相<lb/>
<pb n="KR4h0022_WYG_025-13a"/>
牽之状或垂象而在天觀出之期諒成形而在地所以<lb/>
無芻豢之損殊死生之類寔大塊之所資豈一撮之所<lb/>
致故乃用為恒典蕆其成事執農政之後先因策人以<lb/>
相示觀夫出康荘之際當立春之期既合土而成象矣<lb/>
還服箱而似之誠鞭策而無用信耒耜之是持異彼土<lb/>
龍毎因旱而方致同夫芻狗表至仁而無私若非農為<lb/>
國本曷能敬授人時原其事始誠則有以圖白巫以侔<lb/>
形毎葱犗而在視寧同日夕與羣羊而下来諒在月窮<lb/>
<pb n="KR4h0022_WYG_025-13b"/>
惟御人之所指是以先春斯舉農正是供察之者覺順<lb/>
時而行令觀之者知有事於上農既惟人而是瞻豈與<lb/>
驥而同皁足以符務農之政足以叶勸人之道立之於<lb/>
後訝春事之尚遲御之於前悟農功之在早令出惟行<lb/>
百姓昭眀既有象而垂則表得時而親耕立以示農豈<lb/>
憂燧尾之禍莫由而飯奚聞扣角之聲事有開而必先<lb/>
義任重而致逺既遵之而為早方驗之而知晩非同金<lb/>
鎻入寒渚而無蹤有異紺轅行籍田而方墾夫然則土<lb/>
<pb n="KR4h0022_WYG_025-14a"/>
牛之出也可以為農政之本<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_025-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二十五<lb/>
</p>
<p>
</p>
  </div>
</body>
</text>
</TEI>
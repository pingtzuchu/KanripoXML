<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百六十四</head>
    <p>
<pb n="KR4h0022_WYG_164-1a"/>
欽定四庫全書<lb/>
　文苑英華巻一百六十四　宋　李昉等　編<lb/>
　地部六<lb/>
　　泉一十四首　　　　　瀑布十首<lb/>
　　雜題二十五首　　　　曲江五首<lb/>
　　昆明池十首　　　　　温湯三首<lb/>
　　泉<lb/>
　　　聽夜泉　　　　　　　　　張　籍<lb/>
<pb n="KR4h0022_WYG_164-1b"/>
細泉深處落夜乆漸聞聲獨起出門聽欲尋當澗行還<lb/>
疑隔林逺復畏有風生月下堪留此無人亦到明<lb/>
　　　僧院引泉　　　　　　　　姚　合<lb/>
泉眼髙千丈<hi>集作尺</hi>山僧取得歸架空横竹引鑿石透渠<lb/>
飛洗藥溪流濁澆花雨力㣲朝昏長逺㸔䕶惜似持衣<lb/>
　　　方山寺松下泉　　　　　　章孝標<lb/>
石脉綻寒光松花噴曉霜注瓶雲母滑漱齒茯苓香野<lb/>
客偷煎茗山僧惜净牀三禪不要問孤月在中央<lb/>
<pb n="KR4h0022_WYG_164-2a"/>
　　　憶四明山泉　　　　　　　施肩吾<lb/>
愛彼山中石泉水幽聲夜夜落空裏至今憶得卧雲時<lb/>
猶自涓涓在人耳<lb/>
　　　聽夜泉　　　　　　　　　劉得仁<lb/>
静裏層層石潺湲到鶴林流迴出幾洞源逺歴千岑寒<lb/>
助空山月清兼此夜心幽人聽逹曙難罷蘚牀吟<lb/>
　　　和鄭校書夏日遊鄭泉　　　前　人<lb/>
太虛懸畏景古木蔽清隂爰有泉堪挹閒思日可尋來<lb/>
<pb n="KR4h0022_WYG_164-2b"/>
聞鳴滴滴昭竦碧沉沉幾脈成溪壑何人測淺深澄時<lb/>
無一物分處歴千林净溉靈根藥凉浮玉翅禽飲疑蠲<lb/>
宿疾見自失煩襟僧共雲前瀨龍聽月下吟疊光輕<lb/>
吹動徹底曉霞侵不用頻遊去令君少進心<lb/>
　　　秋晩日少陵原遊山泉之什　楊　發<lb/>
喧濁侵肌性未沉毎來雲外恣幽尋塵衣更喜秋泉㓗<lb/>
倦跡方依竹洞深暫過偶然應繫分有期終去但勞心<lb/>
唯憐一夜空山月似許他年伴獨吟<lb/>
<pb n="KR4h0022_WYG_164-3a"/>
　　　山泉　　　　　　　　　　前　人<lb/>
半空飛下水勢去響如雷静徹啼猿寺髙陵坐客臺耳<lb/>
同經劒閣身若到天台濺樹吹成凍隣祠觸作灰深中<lb/>
試楖栗淺處落莓苔半夜重城閉潺湲枕底來<lb/>
　　　經漢武泉　　　　　　　　趙　嘏<lb/>
芙蓉苑裏起清秋漢武泉聲落御溝他日江山映蓬鬢<lb/>
二年楊桞别漁舟竹間駐馬題詩去物外何人識醉逰<lb/>
盡把歸心付紅葉晩來隨水向東流<lb/>
<pb n="KR4h0022_WYG_164-3b"/>
　　　青鳥泉　　　　　　　　　張　喬<lb/>
秪此沉仙翼瑶池似不遥有聲懸翠壁無勢下丹霄净<lb/>
瀨煙霞古寒原草木凋山河幾更變幽咽到唐朝<lb/>
　　　石門山泉　　　　　　　　鄭　谷<lb/>
一脉清泠何所之縈莎潄蘚入僧池雲邉野客窮來處<lb/>
石上寒猿見落時聚沫遶槎殘雪在迸流穿樹墮花隨<lb/>
烟春雨晩閒吟去不復逺尋皇子陂<lb/>
　　　題東林寺虎跑泉　　　　　周　繇<lb/>
<pb n="KR4h0022_WYG_164-4a"/>
勝致通幽感靈泉有虎跑爪擡山脉斷掌托石心坳竹<lb/>
藹疑相近松隂蓋亦交轉令棲遁者真境愈難抛<lb/>
　　　野泉　　　　　　　　　　張　蠙<lb/>
逺出白雲中長年聽不同<hi>一作窮</hi>清聲縈亂石<hi>一作石亂</hi>寒色<lb/>
入長空挂壁聊成雨穿林别起風温泉非爾類源發在<lb/>
深宫<lb/>
　　　商山夜聞泉　　　　　　　曹　松<lb/>
㵼月聲不斷坐來心益閒無人知落處萬木冷空山逺<lb/>
<pb n="KR4h0022_WYG_164-4b"/>
憶雲容外幽疑石縫間那辭通曙聽明日度藍關<lb/>
　　瀑布<lb/>
　　　湖口望廬山瀑布　　　　　張九齡<lb/>
萬丈洪泉落迢迢半紫氛奔飛下雜樹灑落出重雲日<lb/>
照虹蜺似天清風雨聞靈山多秀色空水共氤氲<lb/>
　　　入廬山仰望瀑布　　　　　前　人<lb/>
絶頂有懸泉喧喧出烟杪不知幾時嵗但見無昏曉閃<lb/>
閃青崖落鮮鮮白日皎灑流濕行雲濺沫驚飛鳥雷吼<lb/>
<pb n="KR4h0022_WYG_164-5a"/>
何噴薄箭馳入窈窕昔聞山下䝉今乃林巒表物情有<lb/>
詭激坤元曷紛矯黙然置此去變化誰能了<lb/>
　　　翫廬山瀑布　　　　　　　李　白<lb/>
西登香爐峯南見瀑布水挂流三千丈噴壑數十里歘<lb/>
如飛練來隠若白虹起初驚河漢落<hi>一作銀河落</hi>半灑雲天<lb/>
裏仰觀勢轉雄壮哉造化功海風吹不斷江月照還空<lb/>
空中亂潨射左右洗青壁飛珠散輕霞流沫沸穹石而<lb/>
我樂名山對之心益閒無論漱瓊液還得洗塵顔且諧<lb/>
<pb n="KR4h0022_WYG_164-5b"/>
宿所好永願辭人間<lb/>
　　　廬山瀑布　　　　　　　　前　人<lb/>
廬山上與星斗連日照香爐生紫烟飛流直下三千尺<lb/>
疑是銀河落九天<lb/>
　　　瀑布泉　　　　　　　　　冷朝陽<lb/>
潺湲半空裏霜落石房邉風激珠光碎山欹練影偏急<lb/>
流難起浪迸沬秪如烟自古惟今日凄凉一片泉<lb/>
　　　廬山瀑布　　　　　　　　徐　凝<lb/>
<pb n="KR4h0022_WYG_164-6a"/>
瀑布瀑布千丈直雷奔入海不暫息今古長如白練飛<lb/>
一條界破青山色<lb/>
　　　瀑布　　　　　　　　　　章孝標<lb/>
秋河溢長空天曬萬丈布深雷隠雲壑孤電掛巖樹滄<lb/>
溟曉噴寒碧落晴盪素非趨下流急勢使不得住<lb/>
　　　東山瀑布　　　　　　　　方　干<lb/>
遥夜看來疑月照平明失却<hi>集作去</hi>被雲迷掛巖逺勢穿<lb/>
松島落地<hi>集作擊石</hi>殘聲注稲畦素色噴成三伏雪餘波流<lb/>
<pb n="KR4h0022_WYG_164-6b"/>
作萬年溪若非真宰能開决應向前山雜淤泥<lb/>
　　　天台瀑布　　　　　　　　曹　松<lb/>
萬仭得名云瀑布逺看如織掛天台休疑寳尺難量度<lb/>
直恐金刀易剪裁噴向林梢成夏雪傾來石上作春雷<lb/>
欲知便是銀河水墮落人間合却廽<lb/>
　　　廬山瀑布　　　　　　　　裴　説<lb/>
静景慿髙望光分翠嶂開嶮飛千尺雪寒撲一聲雷過<lb/>
去雲衝斷旁來燒隔廻何當住峯下終嵗絶塵埃<lb/>
<pb n="KR4h0022_WYG_164-7a"/>
　　雜題<lb/>
　　　賦得曲澗　　　　　　　　劉孝威<lb/>
澗流急易轉溪水暗難開近樓俄已失前洲忽蕩廻石<lb/>
岸生寒蘚沈根漬水苔菱舟失道去歸鳬迷逕來<lb/>
　　　嚴陵瀬　　　　　　　　　任　昉<lb/>
羣峯此峻極參差百里嶂清淺既漣漪激石復奔壯神<lb/>
物徒有造終然莫能状<lb/>
　　　夕逗繁昌浦　　　　　　　劉孝綽<lb/>
<pb n="KR4h0022_WYG_164-7b"/>
日入江風静安波似未流崖廻知舳轉䌫解覺船浮暮<lb/>
煙生逺渚夕鳥赴前洲隔山聞戍皷傍浦喧棹謳疑是<lb/>
辰陽宿於此逗孤舟<lb/>
　　　晩出新亭　　　　　　　　隂　鏗<lb/>
大江一浩蕩離悲足幾重潮落猶如蓋雲昏不作峯逺<lb/>
戍惟聞皷寒山但見松九十方稱半歸途詎有蹤<lb/>
　　　詠浮漚<hi>已見一百五十五巻</hi>　　　　　鄭　縉<lb/>
　　　進船泛洛水　　　　　　　薛慎惑<lb/>
<pb n="KR4h0022_WYG_164-8a"/>
禁園紆睿覧仙棹叶時逰洛北風花樹江南彩畫舟芳<lb/>
生蘭蕙草春入鳯凰樓興盡離宫暮烟光起夕流<lb/>
　　　泛前陂　　　　　　　　　王　維<lb/>
秋空自明<hi>一作明月</hi>迥况復逺人寰<hi>集作間</hi>暢以沙際鶴兼之<lb/>
雲外山澄波<hi>集作陂</hi>澹将夕清月皓方閒此夜任孤棹夷<lb/>
猶殊未還<lb/>
　　　牛渚磯　　　　　　　　　李　白<lb/>
絶壁臨巨川連峯勢相向亂石流洑間廻波自成浪但<lb/>
<pb n="KR4h0022_WYG_164-8b"/>
驚羣木秀莫測精靈状更聽猿夜啼憂心醉江上<lb/>
　　　尋龍湍　　　　　　　　　孫　逖<lb/>
仙穴尋遺迹輕舟愛水鄉溪流一曲盡山路九峯長漁<lb/>
父歌金洞江妃舞翠房遥憐葛仙宅真氣共㣲茫<lb/>
　　　石頭瀬　　　　　　　　　崔國輔<lb/>
悵矣秋風時余臨石頭瀬因髙見逺境望盡此州内羽<lb/>
山一㸃青海岸雜花碎離離樹木少淼淼湖波大日暮<lb/>
千里帆南飛落天外湏㬰遂入夜埜色有㣲靄尋逺路<lb/>
<pb n="KR4h0022_WYG_164-9a"/>
已窮遺榮事多昩一身猶未理安得濟時代且泛朝夕<lb/>
潮荷衣蕙為帶<lb/>
　　　宿范浦　　　　　　　　　前　人<lb/>
月暗潮又落西陵渡蹔停村煙和海霧舟火亂江星路<lb/>
轉定山遶塘連范浦横鴟夷近何去空山臨滄溟<lb/>
　　　泊楊子津　　　　　　　　祖　詠<lb/>
纔入維楊郡鄉山此地遥林殘初霽雨風退欲歸潮江<lb/>
火明沙岸雲帆礙浦橋客衣今正薄寒夜昨來饒<lb/>
<pb n="KR4h0022_WYG_164-9b"/>
　　　横龍渡　　　　　　　　　劉長卿<lb/>
空傳古岸下曾見蛟龍去秋水晩沈沈猶疑在深處亂<lb/>
聲沙上石倒影雲中樹獨繫一扁舟樵人往來渡<lb/>
　　　與鄧縣郡官泛渼陂<hi>集作與鄠縣羣官泛渼陂</hi>
　　　　　　　　　　　　　　　岑　參<lb/>
萬頃浸天色千尋窮地根舟移城入樹岸濶水浮村閒<lb/>
鷺驚簫管潜蛇傍酒罇暝來呼小吏列火儼歸軒<lb/>
　　　西陵渡寄一公　　　　　　皇甫冉<lb/>
<pb n="KR4h0022_WYG_164-10a"/>
西陵遇潮處自古是通津終日空江上雲山若待人汀<lb/>
洲寒事早魚鳥興情新回望山隂路吾心有所親<lb/>
　　　酬皇甫冉西陵渡見寄　　　釋靈一<lb/>
西陵潮信滿島嶼入中流越客依風水相思南渡頭寒<lb/>
光生極浦暮雪映滄洲何事揚帆去空驚江上鷗<lb/>
　　　㳺元象泊　　　　　　　　釋　泚<lb/>
空水潮色净澹然湖上心舳艫輕且進汀洲如可尋秋<lb/>
風洄泝險落日波濤深寂寞武侯去中流方至今<lb/>
<pb n="KR4h0022_WYG_164-10b"/>
　　　泊楊子津　　　　　　　　盧　綸<lb/>
山影南徐暮千帆入古津魚驚出浦火月照渡江人清<lb/>
鏡悲雙鬢滄波寄一身空憐芳草色長接故園春<lb/>
　　　滁州西澗　　　　　　　　韋應物<lb/>
獨憐幽草澗邉生上有黄鸝深樹鳴春潮帶雨晩來急<lb/>
野渡無人舟自横<lb/>
　　　淮上秋夜　　　　　　　　劉方平<lb/>
旅夣何時盡征途望毎賖晩秋淮水上新月楚人家猿<lb/>
<pb n="KR4h0022_WYG_164-11a"/>
嘯空山近鴻飛極浦斜明朝南岸去定折桂枝花<lb/>
　　　早發夀安次承濟<hi>集作永夀</hi>渡　　許　渾<lb/>
東西車馬塵鞏洛與咸秦山月夜行客水烟朝渡人樹<lb/>
凉風浩浩沙淺石磷磷㑹待功名就扁舟寄此身<lb/>
　　　長洲　　　　　　　　　　趙　嘏<lb/>
扁舟殊不繫浩蕩路纔分范蠡湖中樹呉王苑外雲悲<lb/>
心人望月獨夜鴈離羣明發還驅馬關中見日曛<lb/>
　　　夜入湘中　　　　　　　　馬　戴<lb/>
<pb n="KR4h0022_WYG_164-11b"/>
洞庭人夜到孤棹入湘中露洗寒山遍波摇楚月空宻<lb/>
林飛暗狖廣澤發鳴鴻行抵揚帆者江分又不同<lb/>
　　　渼陂　　　　　　　　　　鄭　谷<lb/>
昔事東流共不回春深獨向渼陂來山前别業依稀在<lb/>
雨裏梨花寂寞開却展魚絲無野艇舊題詩句沒蒼苔<lb/>
潸然回顧難消遣秪有佯狂泥酒盃<lb/>
　　　秋浦　　　　　　　　　　羅　隠<lb/>
晴川倚落暉極目思依依野色寒來淺人家亂後稀乆<lb/>
<pb n="KR4h0022_WYG_164-12a"/>
逰身不逹多病意常違還有漁船在時時夣裏歸<lb/>
　　曲江<lb/>
　　　曲江早秋　　　　　　　　白居易<lb/>
秋波紅蓼水夕照青蕪岸獨信馬蹄行曲江池四畔早<lb/>
凉晴後至殘暑暝來散方喜炎燠銷復嗟時節換我年<lb/>
三十六冉冉昏復旦人夀七十稀七十新過半且當對<lb/>
酒笑勿起臨風歎<lb/>
　　　曲江　　　　　　　　　　前　人<lb/>
<pb n="KR4h0022_WYG_164-12b"/>
細草岸西東酒旗摇水風樓䑓在花杪鷗鷺下煙中翠<lb/>
幄晴相接芳洲夜暫空何人賞秋景興與此時同<lb/>
　　　曲江春　　　　　　　　　張　喬<lb/>
尋春與送春多遶曲江濵一片鳬鷖水千秋輦轂塵岸<lb/>
凉隨衆木波影逐逰人自是逰人老年年管吹新<lb/>
　　　春逰曲江　　　　　　　　喻坦之<lb/>
誤入杏花塵晴江一看春菰蒲雖似越骨肉且非秦曲<lb/>
岸藏翹鷺垂楊拂躍鱗徒憐汀草色未是醉眠人<lb/>
<pb n="KR4h0022_WYG_164-13a"/>
　　　曲江春感　　　　　　　　羅　隠<lb/>
江頭日暖花又開江東行客心悠哉髙陽酒徒半凋落<lb/>
終南山色空崔嵬聖代也知無棄物侯門未必用非才<lb/>
一船明月一竿竹家住五湖歸去來<lb/>
　　昆明池<lb/>
　　　和靈法師逰昆明池二首　　庾　信<lb/>
逰客重相懽連鑣出上蘭值泉傾蓋飲逢花駐馬㸔平<lb/>
湖泛玉舳髙堰歇金鞍半道聞荷氣中流覺水寒<lb/>
<pb n="KR4h0022_WYG_164-13b"/>
　　　二<lb/>
秋光麗晩天鷁舸泛中川宻菱障浴鳥髙荷没釣船碎<lb/>
珠縈斷菊殘絲繞折蓮落花催斗酒栖烏送一絃<lb/>
　　　和春日晩景宴昆明池　　　前　人<lb/>
餘春足光景趙李舊經過上林栁腰細新豐酒徑多小<lb/>
船行釣鯉新盤待摘荷蘭臯徒税駕何處有凌波<lb/>
　　　秋日逰昆明池　　　　　　江　總<lb/>
靈<hi>類聚作𤣥</hi>沼蕭條望逰人意緒多終南雲影落渭北雨聲<lb/>
<pb n="KR4h0022_WYG_164-14a"/>
過蟬噪金堤桞鷺飲石鱗波珠來照似月織處冩成河<lb/>
此時臨水歎非復採蓮歌<lb/>
　　　同前　　　　　　　　　　薛道衡<lb/>
㶚陵因静退靈池暫徘徊新船木蘭檝舊宇豫章材荷<lb/>
心宜露泫竹徑重風來魚潜疑刻石沙暗似沉灰琴逄<lb/>
鶴欲舞酒遇菊花開覊心與秋興陶然寄一杯<lb/>
　　　賦昆明池一物得織女石　　虞　茂<lb/>
隔河圖列宿清漢象昭回支機就鯨石拂鏡取池灰船<lb/>
<pb n="KR4h0022_WYG_164-14b"/>
疑海槎渡珠似客星來所恨雙蛾歛逄秋遂不開<lb/>
　　　秋逰昆明池　　　　　　　元行恭<lb/>
旅客傷覊逺樽酒慰登臨池鯨隠舊石岸菊聚新金陣<lb/>
低雲色近行髙鴈已<hi>初學記作影</hi>深欹荷㵼圓露卧桞横清<lb/>
隂衣共秋風冷心學古灰沉還似無人處幽蘭入雅琴<lb/>
　　　和許侍郎逰昆明池　　　　李百藥<lb/>
神池望北極滄波接逺天儀星似河漢落景類虞泉年<lb/>
深平舘宇道泰偃戈船差池下鳬鴈掩映生雲烟浪花<lb/>
<pb n="KR4h0022_WYG_164-15a"/>
開已合風文直且連税馬金堤外横舟石岸前羽觴傾<lb/>
緑蟻飛日落紅鮮積水浮深智明珠曜雅篇大鯨方逺<lb/>
擊沉灰獨未然知君嘯儔侶短翮徒聮翩<lb/>
　　　和七月七日臨昆明池　　　任希古<lb/>
秋風始摇落秋水正澄鮮飛眺牽牛渚激賞鏤鯨川岸<lb/>
珠淪曉魄池灰歛曙烟泛查分㵼漢儀星别構天雲光<lb/>
波處動日影浪中懸驚鴻絓蒲弋逰鯉入荘筌萍葉疑<lb/>
江上菱花似鏡前長林代輕幄細草即芳筵文華開翠<lb/>
<pb n="KR4h0022_WYG_164-15b"/>
㶑筆海控清漣不挹蘭罇聖空仰桂舟仙<lb/>
　　　昆明池晏坐答王兵部珣三韻見示<lb/>
　　　　　　　　　　　　　　　蘇　頲<lb/>
畫舸疾如飛遥遥泛夕暉石鯨吹浪隠玉女步塵歸獨<lb/>
有衘恩處明珠在釣磯<lb/>
　　温湯<lb/>
　　　浴温湯　　　　　　　　　劉　逖<lb/>
驪岫猶懐土新豐尚有家神井堪消疹温泉足蕩邪紫<lb/>
<pb n="KR4h0022_WYG_164-16a"/>
苔生石岸黄葉擁金沙振衣殊未已翻能使停車<lb/>
　　　同崔員外温泉即事　　　　郭　汭<lb/>
輦輅移雙闕宸逰整六師天廻紫㣲座日轉羽林旗霜<lb/>
氣寒戈㦸軍容壮虎貔弓鳴射鴈處泉暖躍龍時惠化<lb/>
成觀俗謳謡入賦詩同歡王道盛相與詠雍熈<lb/>
　　　温湯即事　　　　　　　　前　人<lb/>
天仗星辰轉霜冬景氣和樹含温液潤山入繚垣多丞<lb/>
相金錢賜平陽玉輦過接輿來自楚朝夕值行歌<lb/>
<pb n="KR4h0022_WYG_164-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百六十四<lb/>
</p>
<p>
</p>
  </div>
</body>
</text>
</TEI>
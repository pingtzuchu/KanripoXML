<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百九十六</head>
    <p>
<pb n="KR4h0022_WYG_795-1a"/>
欽定四庫全書<lb/>
　文苑英華巻七百九十六　宋　李昉等　編<lb/>
　傳<lb/>
　　無心子傳一首　　　　負笭者傳一首<lb/>
　　仲長先生傳一首　　　五斗先生傳一首<lb/>
　　強居士傳一首　　　　醉吟先生傳一首<lb/>
　　江湖散人傳一首　　　甫里先生傳一首<lb/>
　　書李賀小傳後一首　　李夫人傳一首<lb/>
<pb n="KR4h0022_WYG_795-1b"/>
　　楊烈婦傳一首　　　　竇烈女傳一首<lb/>
　　趙女傳一首<lb/>
　　　無心子傳<hi>并序</hi>　　　　　　王　勣<hi>集作績</hi>
東臯子始仕以醉懦罷鄉人或誚之東臯子不屑也退<lb/>
著無心子以見趣焉<hi>集作云</hi>
無心子寓居於越越王不知其天人也拘之仕無喜色<lb/>
泛越<hi>集此無字</hi>若而從越國之式<hi>新唐書作法集作載</hi>曰有穢行者不<lb/>
恥俄而無心子者以穢行聞於王王黜之無愠色退而<lb/>
<pb n="KR4h0022_WYG_795-2a"/>
將逰于茫蕩之野適勣之邑而遇機士機士撫髀而歎<lb/>
者三曰嘻子賢者而以罪癈無心子不應機士曰願受<lb/>
教無心子曰爾聞蜚亷氏之馬説乎昔者蜚廉氏有二<lb/>
馬一者朱鬛白毳龍骼<hi>集作體</hi>鳯臆驟馳如舞終日不釋<lb/>
鞍竟以熱<hi>集作藝</hi>死一者重脛昻尾駞頸貉□踶齧善蹶<lb/>
棄而散諸野終年肥遁是以鳯凰不憎山栖蛟龍不羞<lb/>
泥蟠君子不茍㓗以罹患聖人不避穢而飬生<hi>唐書作清</hi>東<lb/>
臯聞之曰善哉不可以加之矣<lb/>
<pb n="KR4h0022_WYG_795-2b"/>
　　　負笭者傳　　　　　　　　前　人<lb/>
昔者文中子講道於白牛之溪弟子捧書北靣環堂成<lb/>
列講罷程生薛生退省于松下語及周易薜收嘆曰不<lb/>
及伏羲氏乎何詞之多也俄而有負笭者皤皤然委擔<lb/>
而息曰吾子何嘆也薛生曰叟何為者而徵吾歎負笭<lb/>
者曰夫麗朱者丹附墨者黒盖累漸而得之也今吾子<lb/>
所服者道而猶有嘆是六府五藏不能無受也吾是以<lb/>
問生曰收聞之師易者道之藴也伏羲氏畫八卦而文<lb/>
<pb n="KR4h0022_WYG_795-3a"/>
王繫之不逮省乆<hi>文粹作文</hi>矣<hi>一作文王繫辭之不逮者乆矣</hi>以為文王病<lb/>
也吾是以嘆<hi>集作疑</hi>負笭者曰文王焉病伏羲氏病甚者<lb/>
也昔者伏羲氏未畫卦也三才其不立乎四序其不行<lb/>
乎百物其不生乎萬象其不森乎何勞乎而費畫也<hi>一作</hi>
<hi>事畫</hi>自伏羲氏洩道之密漏神之機分張大和磔裂元氣<lb/>
使天下智詭之道迸出曰我善言篆而識物情隂陽相<lb/>
磨逺近相取作為剛柔同異之説以駭人志於是智者<lb/>
不知而大朴散矣則伏羲氏始兆亂者也安得羸嘆而<lb/>
<pb n="KR4h0022_WYG_795-3b"/>
嗟文王乎負其笭而行追而問之居與姓字<hi>集本文粹作名</hi>不<lb/>
答而去文中子聞之曰隱者也<lb/>
　　　仲長先生傳　　　　　　　前　人<lb/>
先生諱子光字不曜自云洛陽人也往來河東傭力自<lb/>
給無室廬絶妻子開皇末始菴河渚間以息身焉十餘<lb/>
年<hi>集有間以二字</hi>賣藥為業人莫知之也汾隂侯生以筮著<hi>集有</hi>
<hi>名字</hi>因㳺河渚一覩而伏<hi>集作服</hi>曰東方朔管輅不如也由<lb/>
是顯重守令至者皆親謁先生辭以瘖疾未嘗交語著<lb/>
<pb n="KR4h0022_WYG_795-4a"/>
獨遊頌及河渚先生傳以自喻識者有以知其懸觧也<lb/>
人有請道者則書老易二字示之彈琴餌藥以終其世<lb/>
文中子比之虞仲夷逸<lb/>
　　　五斗先生傳　　　　　　　前　人<lb/>
有五斗先生者以酒徳遊於人間有以酒請者無貴賤<lb/>
皆往往必醉醉則不擇地斯寢矣醒則復起飲也常一<lb/>
飲五斗因以為號焉先生絶思慮寡言語不知天下之<lb/>
有仁義厚薄也忽焉而去倐然而來其動也天其靜也<lb/>
<pb n="KR4h0022_WYG_795-4b"/>
地故萬物不能縈心焉嘗言曰天下大抵可見矣生何<lb/>
足<hi>集作為</hi>飬而稽康著論途何為窮而阮籍慟哭故昬昬<lb/>
黙黙聖人之所居也遂行其志不知所如<lb/>
　　　强居士傳　　　　　　　　釋皎然<lb/>
人生性靜而遷乎可欲可欲萌乎憂喜者病之源<hi>一作原</hi>
也故至人觀其靜見萬物之真觀其動見萬物之通客<lb/>
有强君隱士之儔也理照淈俗寄於和扁之伎而時人<lb/>
無能知者予嘗問君以醫之術君對曰夫妙有統於心<lb/>
<pb n="KR4h0022_WYG_795-5a"/>
而通於物理其靜為性其照為覺覺也者日月之謂乎<lb/>
性也者太虚之謂乎故理世為儒可以敷五典理性為<lb/>
釋可以越四荒<hi>一作四流</hi>理病為醫可以空六腑使定命可<lb/>
逭業疾可亡而世教罕能代之故醫王未悉辨也子曰<lb/>
至哉斯言命小子志之<lb/>
　　　醉吟先生傳　　　　　　　白居易<lb/>
醉吟先生者忘其姓字鄉里官爵忽忽不知吾為誰也<lb/>
宦遊三十載將老退居洛下所居有池五六畆竹數千<lb/>
<pb n="KR4h0022_WYG_795-5b"/>
竿喬木數十株臺榭舟橋具體而㣲先生安焉家雖貧<lb/>
不至寒餒年雖老未及昏耄性嗜酒躭琴滛詩凡酒徒<lb/>
琴侣詩客多與之遊遊之外栖心釋氏通學小中大乘<lb/>
法與嵩山僧如滿為空門友平泉客韋楚為山水友彭<lb/>
城劉夣得為詩友安定皇甫朗之為酒友每一相遇欣<lb/>
然忘歸洛城内外六七十里間凡觀寺丘墅有泉石花<lb/>
竹者靡不遊人家有美酒嗚琴者靡不過有圖書歌舞<lb/>
者靡不觀自居守洛川洎布衣家以宴遊召者亦時時<lb/>
<pb n="KR4h0022_WYG_795-6a"/>
往每良辰美景或雪朝月夕好事者相遇<hi>集作過</hi>必為之<lb/>
先拂酒罍次開詩箧詩酒既酣乃自援琴操宫聲㺯秋<lb/>
思一遍若興發命家僮調法部絲竹合奏霓裳羽衣一<lb/>
曲若歡甚又命小妓歌楊栁枝新詞十數章放情自娯<lb/>
酩酊而後已往往乘興屨<hi>一作履</hi>及鄰杖於鄉騎逰都邑<lb/>
肩轝適野轝中置一琴一枕陶謝詩書數巻轝竿左右<lb/>
懸雙酒壺尋水望山率情便去抱琴引酌興盡而返如<lb/>
此凡十年山間<hi>二字集作其間日</hi>賦詩約千餘篇日釀酒約數<lb/>
<pb n="KR4h0022_WYG_795-6b"/>
百斛而十年前後賦釀者不與焉妻孥弟姪慮其過也<lb/>
或譏之不應至再至三乃曰凡人之性鮮得中必有所<lb/>
偏好吾非中者也設不幸吾好利而貨殖焉以至于多<lb/>
藏潤屋賈禍危身柰吾何設不幸吾好博奕一擲數萬<lb/>
傾財破産以至於妻子凍餒柰吾何設不幸吾好藥損<lb/>
衣削食錬鉛燒汞以至于無所成有所誤柰吾何今吾<lb/>
幸不好彼而自適盃觴諷詠之間放即<hi>集作則</hi>放矣庸何<lb/>
傷乎不猶愈於好彼三者乎此劉伯倫所以聞婦言而<lb/>
<pb n="KR4h0022_WYG_795-7a"/>
不聼王無功所以遊醉鄉而不還也遂率子弟入酒房<lb/>
環釀甕箕踞仰靣長吁太息曰吾生天地間才與行不<lb/>
逮於古人逺矣而富於黔婁夀於顔回飽於伯夷樂於<lb/>
榮啟期健於衞叔寳幸甚幸甚餘何求哉若捨吾所好<lb/>
何以送老因自吟詠懐詩云抱琴榮啟樂縱酒劉伶逹<lb/>
放眼㸔青山任頭生白髮不知天地内更得㡬時<hi>集作年</hi>
活從此到終身盡為閒日月吟罷自哂揭甕撥醅又飲<lb/>
數盃兀然而醉既而醉復醒醒復吟吟復飲飲復醉醉<lb/>
<pb n="KR4h0022_WYG_795-7b"/>
吟相仍若循環陶陶然昏昏然不知老之將至古所謂<lb/>
得全於酒者故自號為醉吟先生于時開成三年先生<lb/>
之齒六十有七鬢<hi>集作鬚</hi>盡白髮半秃齒雙缺而觴詠之<lb/>
興猶未衰顧謂妻子云今之前吾適矣今之後吾不自<lb/>
知其興如何<lb/>
　　　江湖散人傳　　　　　　　陸龜䝉<lb/>
散人者散誕之人也心散意散形散神散既無覊限為<lb/>
時之怪民束於禮樂者外之曰此散人也散人不知恥<lb/>
<pb n="KR4h0022_WYG_795-8a"/>
乃從而稱之人或笑曰彼病子之散而目之子反以為<lb/>
其號何也散人曰天地之<hi>文粹無之字</hi>大者也在太虚中一<lb/>
物耳勞乎覆載勞乎運行差之晷度寒暑錯亂望斯須<lb/>
之散其<hi>集作而</hi>可得耶水土之散稽有用乎水之散為雨<lb/>
為露為霜為雪水之局為瀦為洳為潦為汙土之散封<lb/>
之可崇穴之可深生可以藝死可以入土之局塤不可<lb/>
以為埞<hi>集作埏</hi>甓<hi>集作瑶</hi>不可以為盂得非散能通於變化<lb/>
局不能耶退若不散守名之筌進若不散執時之權筌<lb/>
<pb n="KR4h0022_WYG_795-8b"/>
可守耶權可執耶遂為散歌散詠<hi>集作傳</hi>以志其散<lb/>
　　　甫里先生傳<lb/>
甫里先生者不知何許人也人見其耕於甫里故云<hi>甫里</hi>
<hi>松江上村墟名</hi>先生性野逸無覊檢好讀古聖人書探六籍識<lb/>
大義就中樂春秋抉擿㣲㫖見有文中子王仲淹所為<lb/>
書云三傳作而春秋散深以為然貞元中韓晉公嘗著<lb/>
通例刻之于石<hi>今在閏州文宣王廟</hi>意以是學為己任而顛倒漫<lb/>
漶翳塞無一通者殆將百年人不敢指斥疵類先生恐<lb/>
<pb n="KR4h0022_WYG_795-9a"/>
疑誤後學乃著書摭而辨之先生平居以文章自怡雖<lb/>
幽憂疾痛中茫<hi>集作落</hi>然無旬日生計未嘗暫輟㸃竄塗<lb/>
抹者紙札相壓投于箱篋中歴年不能淨冩一本或為<lb/>
好事者取去後於他人家見亦不復謂已作矣少攻<hi>一作</hi>
<hi>工</hi>歌詩欲與造物者争柄遇事輙變化不一其體裁始<lb/>
則凌轢波濤穿穴險固囚鏁恠異破碎陣敵卒造平淡<lb/>
而後已好㓗几格<hi>音閣</hi>䆫户硯席剪然無塵埃得一書詳<lb/>
熟然後寘于方冊值本即校不以冄三為限朱黄二毫<lb/>
<pb n="KR4h0022_WYG_795-9b"/>
未嘗一日去手所藏雖少咸精實正定可傳借人書有<lb/>
編簡斷壊者緝之文字繆誤者刋之樂聞人為善講評<lb/>
通論不倦有無賴者毁折糅汙或藏去不返先生蹙然<lb/>
自咎先生貧而不言利問之對曰利者商也人既士矣<lb/>
柰何亂四人之業乎且仲尼孟軻氏之所不詳先生居<lb/>
有地數畆有屋三十楹有田畸十萬歩<hi>呉田一畆當二百五十歩</hi>有<lb/>
牛減<hi>集作咸</hi>四十蹄有耕夫百餘指而田汙下暑雨一晝<lb/>
夜則與江通也<hi>集無也字</hi>無别<hi>集有他字</hi>田也先生由是苦饑困<lb/>
<pb n="KR4h0022_WYG_795-10a"/>
倉無升斗蓄積乃躬負畚鍤率耕夫以為具<hi>具區之具集作具區</hi>
由是嵗波雖狂不能跳吾防溺吾稼也或譏刺之先生<lb/>
曰堯舜黴瘠大禹胝胼彼聖人也<hi>集作焉</hi>非聖人耶<hi>集作無此</hi>
<hi>四字</hi>吾一布衣耳不勤劬何以為妻子之天乎且與其蚤<lb/>
虱名器雀䑕倉庾者如何哉先生嗜茶荈置小園於顧<lb/>
渚山下<hi>山在呉興嵗貢茶之所</hi>嵗入茶租十許薄為甌蟻之費<hi>集作</hi>
<hi>蟻之實</hi>自為品第書一篇繼茶經茶訣之後<hi>茶經陸季庇撰茶訣釋皎</hi>
<hi>然述</hi>南陽張又新嘗為水説<hi>集作記</hi>凡七等其二曰慧山寺<lb/>
<pb n="KR4h0022_WYG_795-10b"/>
石泉<hi>在無錫縣出</hi>其三曰虎邱四石井其六曰呉松江是三<lb/>
水距先生逺不百里高僧逸人時致之以助其好先生<lb/>
始以喜酒得疾血敗氣索者二年然後能起有客至亦<lb/>
㓗樽置觴<hi>集作觶</hi>但不復引滿向口耳性不喜與俗人交<lb/>
雖詣<hi>集作訪</hi>門不得見也不置車馬不務慶吊内外姻黨<lb/>
伏臘䘮祭未嘗及時往或寒暑得中體佳<hi>集作性</hi>無事時<lb/>
則乘小舟設蓬蓆賫一束書茶竈<hi>集作爐</hi>筆牀釣具櫂船<lb/>
郎而已所詣小不㑹意徑還不留雖水禽决起山鹿駭<lb/>
<pb n="KR4h0022_WYG_795-11a"/>
去之不若人謂之江湖散人先生乃著江湖散人傳而<lb/>
歌詠之由是渾毁譽不能入利口者亦不復致意先生<lb/>
性狷急遇事發作輙不含忍尋復悔之屢改不能乆<hi>集作</hi>
<hi>矣</hi>先生無大過亦無出入人事不傳姓名無有得之者<lb/>
豈涪翁漁父江上丈人之流者乎<lb/>
　　　書李賀小傳後<lb/>
玉溪生傳李賀云<hi>集作字</hi>長吉常時旦日出遊從小奚奴<lb/>
騎距驢背一古破錦囊遇有所得即書投囊中暮歸足<lb/>
<pb n="KR4h0022_WYG_795-11b"/>
成其文余為兒時在溧陽聞白頭書佐言孟東野貞元<lb/>
中以前秀才家貧受溧陽尉溧陽昔為平陵<hi>句絶</hi>縣南五<lb/>
里有投金瀬瀬八里許道東有故平陵城周千餘歩基<lb/>
阯陂陁裁高三四尺而草木勢甚盛率多大櫟合數十<lb/>
<hi>集作夫</hi>抱藂蓧䝉翳如塢如洞地窪下積水沮洳深處可<lb/>
活魚鼈軰大抵幽䆳岑寂氣候古澹可喜<hi>集作嘉</hi>除里民<lb/>
樵罩外無入者東野得之忘歸或比日或間日乘驢後<lb/>
<hi>集作領</hi>小吏經驀投金渚一往至得䕃大櫟隱嵓<hi>集作藂</hi>蓧<lb/>
<pb n="KR4h0022_WYG_795-12a"/>
坐于積水之傍吟到日西還爾後衮衮去曹務多弛廢<lb/>
令季躁<hi>集作秃懆</hi>卞急不佳東野之為立白王府請以假尉<lb/>
代東野分其俸以給之東野竟以窮去吾聞滛畋漁者<lb/>
謂之暴天物天物既不可暴又可抉擿刻削露其情狀<lb/>
乎使自萌卵至于槁死不能<hi>集作得</hi>隱伏天能不致罰耶<lb/>
長吉夭東野窮玉溪生官不掛朝籍而死正坐是哉正<lb/>
坐是哉<lb/>
　　　李夫人傳<hi>華外祖故貴鄉丞范陽盧君諱善觀夫人</hi>李　華<lb/>
<pb n="KR4h0022_WYG_795-12b"/>
夫人趙郡李氏諱某字某號惠日自後魏義豐懿公璨<lb/>
七代至明經君𤣥福道義徳禮歸于一門魏史所謂事<lb/>
親孝謹風度審正是也年十三歸于貴鄉丞范陽盧公<lb/>
善觀姑崔夫人待子婦甚嚴年高多疾自夫人奉飬體<lb/>
氣日和姑視夫人愛子如也夫人奉飬姑慈親如也撫<lb/>
下掩其小過因而誨之則大過無從生矣姑怒責㓜賤<lb/>
夫人則詭請曰此誠違教尊宜降責新婦不安請引外<lb/>
懲恥既而輕罰復命姑或未厭則曰責誠未塞伏以尊<lb/>
<pb n="KR4h0022_WYG_795-13a"/>
慈恐他日追憐傷尊之心崔夫人撫而笑曰李新婦不<lb/>
唯安吾兼變吾性自是委以家政其柔明婉敏皆此類<lb/>
也盧公嘗為宕州司法叅軍夫人隨官西南羗戎不知<lb/>
長㓜之别夫人之威儀敬順聞於殊俗羗戎化焉大夫<lb/>
人因疾䘮明夫人奉衣則安奉膳則飽每曰此女在側<lb/>
吾忘失明及居憂泣血三年終身衘戚讀論語詩書禮<lb/>
傳古史箴頌近世詞賦合於雅者盡諷之善皷琴幽閑<lb/>
自娯志普門之教肹蠁符應六姻孤㓜歸夫人者如不<lb/>
<pb n="KR4h0022_WYG_795-13b"/>
孤焉開元元年終春秋五十無子有女一人孝慈明惠<lb/>
如夫人之德歸于安邑令趙郡李公遺孤檢校吏部員<lb/>
外華不及逮事感慕罔極聞於外家十不存一哀書大<lb/>
畧敢告史官<lb/>
　　　楊烈婦傳　　　　　　　　李　翺<lb/>
建中四年李希烈䧟汴州既又將盗陳州分其兵數千<lb/>
人抵項城縣盖將掠其玉帛俘纍其男女以㑹於陳州<lb/>
縣令李侃不知所為其妻楊氏曰君縣令也冦至當守<lb/>
<pb n="KR4h0022_WYG_795-14a"/>
力不足死焉職也君如逃則誰守侃曰兵與財皆無將<lb/>
若何楊氏曰如不守縣為賊所得矣倉廪皆其積也府<lb/>
庫皆其財也百姓皆其戰士也國家何有奪賊之財而<lb/>
食其食重賞以令<hi>一作合</hi>死士其必濟於是召胥吏百姓<lb/>
於庭楊氏言曰縣令誠主也雖然嵗滿則罷去非若吏<lb/>
人百姓然吏人百姓邑人也墳墓存焉冝相與致死以<lb/>
守其邑忍失其身而為賊之人耶衆皆泣許之乃狥曰<lb/>
以瓦石中賊者與之千錢以刀矢兵刃之物中賊者與<lb/>
<pb n="KR4h0022_WYG_795-14b"/>
之萬錢得數百人侃率之以乘城楊氏親為之㸑以食<lb/>
之無長少必周而均侃使與賊言曰項城父老義不為<lb/>
賊矣皆悉力守死得吾城不足以威不如亟去徒失利<lb/>
無益<hi>文粹作為</hi>也賊皆笑有飛箭集于侃之手侃傷而歸楊<lb/>
氏責之曰君不在則人誰肯固矣與其死於城上不猶<lb/>
愈於家乎侃遂忍之復登陴項城小邑也無長㦸勁弩<lb/>
高城深池<hi>集作溝</hi>之固賊氣吞焉遂率其徒將超城而下<lb/>
有以弱弓射賊者中其帥墜馬死其帥者希烈之子壻<lb/>
<pb n="KR4h0022_WYG_795-15a"/>
也賊失勢因<hi>集作遂</hi>相與散走項城之人無傷焉刺史上<lb/>
侃之功詔遷絳州太平縣令楊氏至茲猶存人之受氣<lb/>
於天其何不同也婦人女子之徳奉父母舅姑盡恭順<lb/>
和於娣姒於卑㓜有慈愛而能不失其貞者則賢矣至<lb/>
於辦行陣明攻守勇烈之道此固公卿大臣<hi>一作夫</hi>之所<lb/>
難厥自兵興朝廷注意寵旌守禦之臣慿堅城深池之<lb/>
險儲蓄山積貨財自若冠冑服甲負弓矢而馳者不知<lb/>
㡬人其勇不能戰其志不能守其忠不能死棄城而去<lb/>
<pb n="KR4h0022_WYG_795-15b"/>
有矣彼何人哉若楊氏者婦人也孔子曰仁者必有勇<lb/>
楊氏當之矣李翺<hi>二字集粹作賛</hi>曰凡人之情皆謂後來者不<lb/>
及於古之人賢者自古亦稀况<hi>集無况字</hi>獨後代耶及其有<lb/>
之與古人不殊也若高愍女楊烈婦者雖古烈女其何<lb/>
加焉予懼其行事湮㓕而不傳故皆叙之將告於史官<lb/>
　　　竇烈女傳　　　　　　　　杜　牧<lb/>
烈女姓竇氏小字桂娘父良建中初為汴州户曹掾桂<lb/>
娘美顔色讀書甚有文李希烈破汴州使甲士至良門<lb/>
<pb n="KR4h0022_WYG_795-16a"/>
取桂娘以去將出門顧其父曰慎無戚必能滅賊使大<lb/>
人取富貴於天子桂娘既以才色在希烈側復能巧曲<lb/>
取信凡希烈之密雖妻子不知者悉皆得聞希烈歸蔡<lb/>
州桂娘嘗謂希烈曰忠而勇一軍莫如陳先竒其妻竇<lb/>
氏先竒寵且信之願得相徃來以姊妹叙齒因徐説之<lb/>
使堅先竒之心希烈然之桂娘<hi>集有因字</hi>以姊事先竒妻嘗<lb/>
間謂曰賊兇殘不道遲晩必敗姊宜早圖遺種之地先<lb/>
竒妻然之興元元年四月希烈暴死其子不發䘮欲盡<lb/>
<pb n="KR4h0022_WYG_795-16b"/>
誅老將校以卑少者代之計未决有獻含桃者桂娘白<lb/>
希烈子請分遺先竒妻且以示無亊於外因為蠟帛書<lb/>
曰前日已死殯在後堂欲誅大臣<hi>希烈僣敗曰臣</hi>湏自為計以<lb/>
朱染帛丸如含桃先竒發丸見之言於薛育曰兩日希<lb/>
烈稱疾但恠樂曲雜發晝夜不絶此乃有謀未定示暇<lb/>
於外事不疑矣明日先竒薛育各以所部兵譟於衞門<lb/>
請見希烈希烈子迫出拜曰願去偽號一如李納<hi>時正已死</hi>
<hi>納代為帥</hi>先竒曰爾父悖逆天子有命因斬希烈及妻子凾<lb/>
<pb n="KR4h0022_WYG_795-17a"/>
匕首以獻暴其尸於市后兩月呉少誠殺先竒知桂娘<lb/>
謀因亦殺之請試論之希烈負桂娘者但刼之耳希烈<lb/>
僣而桂娘妃復寵信之於女子心始終希烈可也此誠<lb/>
知所去所就逆順輕重之理明也能得希烈權也娣先<lb/>
竒妻智也終能滅賊不顧其私烈也六尺男子有祿位<lb/>
者當希烈叛與之上下者衆矣此豈才力不足耶蓋義<lb/>
理茍至雖一女子可以有成大和元年予客遊涔陽路<lb/>
出荆州松滋縣攝令王湛<hi>集作淇下同</hi>為某言桂娘事湛年<lb/>
<pb n="KR4h0022_WYG_795-17b"/>
一十嵗能念五經舉童子及第時年七十五尚可日記<lb/>
千言當建中亂希烈與李納田悦朱泚朱滔等僣詔書<lb/>
檄争戰勝敗地名人名悉能記之聽說如一二日<hi>三字集作</hi>
<hi>一日</hi>前言竇良出於王氏實湛之堂姑子也<lb/>
　　　趙女傳　　　　　　　　　皮日休<lb/>
趙氏女山陽之鹽山人其父貿鹽盗出其息不納有司<lb/>
賦官捕得法當死簿<hi>音部</hi>已伏就刑有日矣趙氏女求見<lb/>
䀋鐵官泣愬于庭曰某七嵗而母亡䝉父私盗官利衣<lb/>
<pb n="KR4h0022_WYG_795-18a"/>
食某身為生厚矣今父罪根露某當隨坐法若不可官<lb/>
能原乎原之不能請隨坐之法官清河崔遽義之曰固<lb/>
當<hi>三字集作固</hi>為減死論趙氏大泣曰某之身前則父所育<lb/>
今則官所賜誓<hi>集作願</hi>去髮學釋氏以報官徳自以女子<lb/>
之言難信因出利刃于懷立截其耳以盟必然崔益義<lb/>
之竟全其父命趙氏侍父刑疾愈因訣歸浮屠氏舍日<lb/>
休曰古者救危拯禍必先示信至夫家全國完則隨而<lb/>
乖其盟如趙氏一乳臭女子耳繼死請父命孝也自刑<lb/>
<pb n="KR4h0022_WYG_795-18b"/>
以盟言信也秉孝植信高蹈於世㓗乎瑾瑜不足為其<lb/>
貞芬乎<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>蘭不足為其秀與夫古之救危拯禍者逺矣<lb/>
今之士見難不立其節見安不償其信者其趙女之刑<lb/>
人乎噫後之脩女史者幸無忘耶<lb/>
　<lb/>
　<lb/>
　<lb/>
　文苑英華巻七百九十六<lb/>
</p>
<p>
</p>
  </div>
</body>
</text>
</TEI>
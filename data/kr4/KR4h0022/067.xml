<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六十七</head>
    <p>
<pb n="KR4h0022_WYG_067-1a"/>
欽定四庫全書<lb/>
　文苑英華巻六十七　　　宋　李昉等　編<lb/>
　治道一<lb/>
　　懸法象魏賦一首　　八使出廵賦一首<lb/>
　　振木鐸賦三首　　　鄉老獻賢能書賦三首<lb/>
　　政不忍欺賦一首<lb/>
　　　懸法象魏賦<hi>以正月之吉懸法象為韻</hi>　　蘇　珦<lb/>
建皇極者存乎正名體元命者存乎作程彼宗周之創<lb/>
<pb n="KR4h0022_WYG_067-1b"/>
業遂體制而緣情職命六官必先庚而著令厯分三統<lb/>
因建子而為正當是時也𤣥律司候黄鍾紀月伊歳序<lb/>
之允初懿陽和之始發於是懸邦國之六典致象魏之<lb/>
兩闕俾萬人觀而取象罔敢逾越者也大矣哉示人有<lb/>
則布政惟時既當途而明矣亦浹日而歛之是則是傚<lb/>
念兹在兹乃人君之大象諒王國之元龜是知象魏之<lb/>
章煥為故實分章授事典司非一或以理象為理人之<lb/>
規或以敎象為教人之術觀之者仰而可見從之者貞<lb/>
<pb n="KR4h0022_WYG_067-2a"/>
而且吉俯黄道而高懸與蒼龍而逈出法之不朽雖草<lb/>
創於前王體有可傳亦恢張於是日國家以務人為本<lb/>
以施命為先拱北極之六星庶官咸備張南端之雙闕<lb/>
舊典常懸是知大聖君臨名臣不乏欽承帝道足以為<lb/>
法以之安人其國斯廣敢引此以為喻亦因兹而取象<lb/>
懸法魏闕其教可以普施懸法禮闈其人可以外奬夫<lb/>
然則青雲可期於影響<lb/>
　　　八使出廵賦<hi>以彰善貶惡黜陟幽明為韻</hi>　張友正<lb/>
<pb n="KR4h0022_WYG_067-2b"/>
明明漢皇文物昭彰順帝以化俾人從康將欲敷聖政<lb/>
舉皇綱乃分國之八使而宣命於四方八使伊何朝中<lb/>
之善將假其權尤難其選稱直指而獨立歌皇華而分<lb/>
遣繡衣既盛於新儀四牡載光於古典當官而行受命<lb/>
無忝善微毫而必舉惡纎芥而必貶舉善兮必尋其清<lb/>
流之源貶惡兮必去其阿諛之謟或負宫闕之厚㧞不<lb/>
顧城社之㣲托無懼薰燒不驚矰繳肆豺狼之毒懐梟<lb/>
鏡之惡徑持斧而前進歘下鞲而直搏誓將去大族而<lb/>
<pb n="KR4h0022_WYG_067-3a"/>
㧞盤根安問狐狸之與鳥雀其有鋭心公器戮力王室<lb/>
知賢才而能進察奸佞而能黜必將上聞於天子寧俟<lb/>
於終日道之不愆人亦焉廋操利劍而剸其固懸明鏡<lb/>
而燭其幽使乎使乎萬方觀德天下之治也賢者當其<lb/>
權天下之亂也不肖居其職求訛偽之訟採妖艶之色<lb/>
方直者于以退藏阿諛者由是登陟若謂之治也歟適<lb/>
足以亂其國我國家統紀有經超古作程采虞典之考<lb/>
績法漢家之分行舉八元而普天輯睦按十道而攬轡<lb/>
<pb n="KR4h0022_WYG_067-3b"/>
澄清太階既平君聖臣明豈待久於其道而後天下化<lb/>
成<lb/>
　　　振木鐸賦<hi>以孟春之月遒人狥路為韻</hi>　　王　起<lb/>
國家敷文教布時令爰振鐸於九衢將採詩於萬姓上<lb/>
立其典將興詠之必聞下聼其音知從諫而則聖事且<lb/>
彰於歳首禮無虧於春孟所以下訓是崇周官克敬亦<lb/>
既戒止居然可珍赫赫奕奕爛爛燐燐以金為鈴且嘗<lb/>
巧於懿匠剡木為舌將托音於下人及夫拂拭光生提<lb/>
<pb n="KR4h0022_WYG_067-4a"/>
擕彩發順一人之施令採四海之箴闕鐬鐬於遐邇之<lb/>
路杳若和鑾煌煌於前後之車爛如明月于以闡幽于<lb/>
以冥搜知政教之兹始表申嚴之所由動素手而知音<lb/>
愈出注清耳而其義可求色耀皇衢映遲遲而日麗聲<lb/>
摇紫陌隨獵獵而風遒昭彰有儀掌握成韻因木德之<lb/>
將盛懐金聲而載振或聆之而胥悦或仰之而旅進豈<lb/>
比夫鼔有節而斯通雷發聲而先狥可以展六義可以<lb/>
成四詩在道途而無壅致朝廷之允釐驚百衆以泠泠<lb/>
<pb n="KR4h0022_WYG_067-4b"/>
昭其聲也沃九重於翼翼失則革之鐸之為義也深鐸<lb/>
之為用也固虚其中而不屈圓其外而合度可以揚天<lb/>
之聲可以遵王之路令出不返知遒人之是司道之將<lb/>
行幸夫子之可喻故其鎔鑄式珍錯磨永新舊典斯考<lb/>
英聲克振既有符於𤣥化斯永保夫青春<lb/>
　　　第二<hi>以振文教而納規諌為韻</hi>　　　　　白行簡<lb/>
國家古典脩時令順命遒人之職執木鐸以狥本其教<lb/>
在每歳之發生聼其音知羣物之始振於是官師傾聼<lb/>
<pb n="KR4h0022_WYG_067-5a"/>
道路咸聞採謳謡於多士延諷刺於大君外振金聲將<lb/>
發號而施令中含木德貴偃武而脩文所以應之如響<lb/>
從之如雲道達天和契宫商而成韻揄揚帝命獻詩頌<lb/>
而為羣懿夫一器維則萬人是效儆于有位佇從善而<lb/>
如流愼乃攸司固匪怒而伊教百官奉職而奔走萬族<lb/>
尋聲而騰趠觀乎四㑹五達舉而摇之溥天率土孰云<lb/>
逺而期赫赫於永代每鏘鏘於此時響不聞空能同誹<lb/>
謗之木聼猶在耳將陳誦諫之詩莫不獻其詞而諤諤<lb/>
<pb n="KR4h0022_WYG_067-5b"/>
帥其属而師師靡其荒怠曷不肅祗士傳言而戾止工<lb/>
執藝而疇咨足以播祥風於地末闡皇明於天垂故夫<lb/>
聖之訢合詢芻蕘而聼納動而悦隨謀卿士之箴規乃<lb/>
知我武不施司馬之執奚為斯文未䘮封人之喻攸宜<lb/>
徒云擊石拊石曷若恩斯勤斯與徳音而共暢載仁聲<lb/>
而逺馳則六變通神九成感物不足擅義而標奇也故<lb/>
我后振鐸以聳善喜人之敢諫俾夫下不瀆上不慢由<lb/>
和鈴之昭其聲致朝野之清晏<lb/>
<pb n="KR4h0022_WYG_067-6a"/>
　　　第三<hi>以發號施令王猷所先為韻</hi>　　　　羅立言<lb/>
上方繼統大寳發號初年俾木鐸是狥彰皇恩而宣清<lb/>
韻乍分庶道乎無逺不浹長聲始振將表乎有開必先<lb/>
蓋欲由舊章布新令使有聞而必戒如審樂以知政德<lb/>
音爰降義符招諫之君大典允敷道契多能之聖洪纎<lb/>
手運斷續風移始條貫以遐逺終激揚而廣施發千門<lb/>
以瀏亮儆三條而逶迤將警乎羣心斯乃有倫有要言<lb/>
提乎衆耳孰可不識不知且夫洞然諧音鏘爾立號豈<lb/>
<pb n="KR4h0022_WYG_067-6b"/>
比官師之職無勞有司之告則知君立教非鐸而不宣<lb/>
金有聲非木而奚道所以酌彛古典稽法前王範乎金<lb/>
蓋取乎剛德示利振以木期在乎直言有章罔匪舌而<lb/>
是出信有聲而必揚鄙伐鼔之坎坎小和鈴之央央節<lb/>
奏中規周旋有序合椌楬諧律吕侈弇之制自異陶匏<lb/>
之音不舉動而逾出擊且殊於匏竽虚以和鳴懸匪勞<lb/>
於簨<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>帶未央晨漏時與俱來混南山殷雷乍迷其所<lb/>
于以明盛禮于以揚王猷日聞四方聼思聰而廣被教<lb/>
<pb n="KR4h0022_WYG_067-7a"/>
覃萬國澤咸霈而周流或乃妙響清越綿綿將歇敢煩<lb/>
手於再振冀駭耳於一發客有觀光以成文願刋象魏<lb/>
之闕<lb/>
　　　鄉老獻賢能書賦<hi>以行誼昭洽可升王庭為韻</hi>封殷<lb/>
至哉求士之方稽彼側陋書乎善良備採擇於鄉老爰<lb/>
升薦於天王乃曰行之實藝之長可謂舉不踰等信乎<lb/>
幽而有芳用之則行豈遐方之繫滯時不可失逢昭代<lb/>
之明揚於是申衆寡稱旗章播唐風而靡闕同周制而<lb/>
<pb n="KR4h0022_WYG_067-7b"/>
有常操簡兢兢願獻巖廊之器率徒濟濟咸從禮義之<lb/>
鄉佐理之源匡時之盛可以榮鄉黨可以輔國政豈徒<lb/>
稱藝能褒德行而已亦以示尊寵尚賢能再拜之儀設<lb/>
五物之禮興俾地官而是載命天府而爰登膺選以行<lb/>
豈黄冠而是阻策名之後見青雲而可升所謂納芻蕘<lb/>
㧞淹滯或端莊而果行或踴躍而負藝聞善必舉誠哉<lb/>
不過其辭惟賢是求豈曰後難為繼是以臻彼道德致<lb/>
乎雲霄多士如流可閱一編之上羣才是選寧辭萬里<lb/>
<pb n="KR4h0022_WYG_067-8a"/>
之遥矧物類之咸若在皇明之孔昭考鄉閭之中既已<lb/>
為善顧周行之内無媿嘉招原夫進以守法明乎化洽<lb/>
庶所以觀士無取乎徹甲方今搜賢鄉黨致理國經具<lb/>
名氏於尺牘先貢獻於彤庭隨籍而來先容必假於垂<lb/>
白進善以致克已自期乎拾青士有其心徒堅其誠未<lb/>
果道寧忘於光大藝必慙乎微瑣沈潛下國隨鄉書而<lb/>
計偕希望榮名在王庭之試可<lb/>
　　第二<hi>同前韻</hi>　　　　　　　張嗣初<lb/>
<pb n="KR4h0022_WYG_067-8b"/>
皇上尊教本旌藝能徵鄉舉里選之人則哲俾含光抱<lb/>
素之用必稱故講信脩睦之<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>坦然𢎞大謙光素履之<lb/>
士赫爾昭升時乃正月初吉鄉老旁戾奉簡牘之詞詣<lb/>
闕傾葵藿之心獻歳且曰君不可以獨理必敷求以兼<lb/>
濟賢不可以失時故脩已而獻藝惟古訓之是式叶周<lb/>
官之舊制自家刑國率是道而克明選賢與能誠致逺<lb/>
之不泥逖覽虞舜稽古唐堯明揚側陋惠訪庶僚由是<lb/>
金鏡朗玉燭調禮崇儉約樂奏咸韶致王道之易易啓<lb/>
<pb n="KR4h0022_WYG_067-9a"/>
賢路之昭昭豈不以道不逺人𢎞之在我察言行之枝<lb/>
葉執禮義為韁鎖惟仁是與諒俾善以交脩在邦必聞<lb/>
非據德而孰可斯實義光前古道冠百王德政者介爾<lb/>
以昭進學植者闇然而日彰賤不遐遺邦教以順乎九<lb/>
有下無沈抑聖謨猶洎於萬方矧乎職有司存令申先<lb/>
甲既自上而下下誠德優而化洽是以敦育德理<hi>疑作禮</hi>
窮經激浮惰以食力耨甫田於拾青片善罔遺君子何<lb/>
辭於在野芻言式衆多士必見其盈庭吾君於是納逺<lb/>
<pb n="KR4h0022_WYG_067-9b"/>
謀守至正欽若前典申鍚時命曰酌爾之令德竭爾之<lb/>
文行俾敷奏沃余一人而聲教<hi>一作政</hi>加乎萬姓是用尊<lb/>
賢以崇德致君而齊聖丕休哉揭捍<hi>一作激捍</hi>之道洵君人<lb/>
之大柄<lb/>
　　　第二<hi>同前韻</hi>　　　　　　　滕　遇<lb/>
審其賢必鄉之耆德納其獻惟國之哲王爰進牘以舉<lb/>
善希命官之必良脩身既浹於閭里累行宜應乎搜揚<lb/>
垂鶴頭之書來自衡門之下俯鮐背而獻發乎丹闕之<lb/>
<pb n="KR4h0022_WYG_067-10a"/>
旁書曰能藴於藝文賢彰其德行文可以賛謀猷光教<lb/>
命德可以鎭邦慝備匡諍今則潜獲其人可施於政咸<lb/>
能藏器以自持秉心而無競處乎野興在軸之歌遇其<lb/>
時仰干旄之詠矧臣察之而甚熟交之而益敬逼桑榆<lb/>
暮景敢罔於天聰當杞梓良材將禆於國慶若夫博通<lb/>
之藝可稱虧汚之德難升臣不敢書其德而妄舉賢能<lb/>
若乃閨門之風雖浹鄉黨之言未洽臣不敢請於王而<lb/>
逺離荷鍤凡所稱無黨所覆有經録其功能策勲於盟<lb/>
<pb n="KR4h0022_WYG_067-10b"/>
府采其藝能掞藻於天庭豈以臣之職所言莫可昔明<lb/>
王問政於耆耋聖后取人於農瑣帝乃啓書而相視賢<lb/>
不佻聼讜言而其容穆穆納嘉猷而厥德昭昭由是道<lb/>
冠百王風馳四裔使居鄉者契<hi>一作㓗</hi>其已在家者脩其<lb/>
義以黄髪薦士之書為式欲庶官推賢之路無蔽彼周<lb/>
詢鄉老漢延羣儒未足量功而並利<hi>叶韻力計切</hi>
　　　政不忍欺賦<hi>以愛飬人為本為韻</hi>　　　蔣　防<lb/>
政之至也物全其眞德之至也信洽於人不矜不能彼<lb/>
<pb n="KR4h0022_WYG_067-11a"/>
則先之於戒令無偏無黨我則獨寄於真淳諒保政以<lb/>
自睦乃去邪而存仁不然曷以姦歸曲直從伸風俗優<lb/>
㳺而嚮化草木條暢而和春者哉觀夫穆穆時和温温<lb/>
徳廣漸之以忠信紀之以刑賞奉聖日之貞明助南風<lb/>
之長飬於以任人而任德豈唯舉直而錯枉戴星從事<lb/>
我且大務其劬勞鳴琴在堂我又不違其偃仰是知循<lb/>
名法者非鴻醇之盛代施慘烈者翥<hi>疑</hi>冬日之可愛苟<lb/>
和順以積中故信誠而發内人知我所奚憂險易之爭<lb/>
<pb n="KR4h0022_WYG_067-11b"/>
政致平康誰假韋弦之佩事無事為無為清淨而時惟<lb/>
昭泰簡易而人不驅馳物無欺兮彛倫式序政有經兮<lb/>
百度咸宜布和為風而偃草降德為澤而濡枝匪寛猛<lb/>
以取濟匪恩威而自施一德旁流齊是非於衆庶三無<lb/>
合則混情性於髙卑豈不以酌元和叶誠悃遷善者斯<lb/>
焉而取斯懐慝者損之而又損君子謂是政也為邦家<lb/>
之大本<lb/>
　文苑英華巻六十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻十六</head>
    <p>
<pb n="KR4h0022_WYG_016-1a"/>
欽定四庫全書<lb/>
　文苑英華巻十六　　　　宋　李昉等　編<lb/>
　天象十六<lb/>
　　金莖賦一首　　　　　初日照露盤賦二首<lb/>
　　霜䧏賦一首　　　　　秋霜賦一首<lb/>
　　聚雪為小山賦一首　　殘雪賦一首<lb/>
　　雪影透書帷賦一首　　小雪賦一首<lb/>
　　　金莖賦<hi>以日華川上動為韻</hi>　　　　　吕令問<lb/>
<pb n="KR4h0022_WYG_016-1b"/>
惟漢武皇聖謨洋溢英徽振於綿古洪徳恊於元吉騰<lb/>
休聲馳茂實掩八紘以稱大御六龍而首出雖端拱之<lb/>
無為常鍊竒以永日於是乎訊殊方之士考靈仙之術<lb/>
張皇䑓殿恢拓宫室飛㢘之觀既成長年之宫已畢乃<lb/>
金莖之仙掌承沆瀣之精華歘聳擢以横漢屹岧亭而<lb/>
出霞珠盤上開疑天半之懸日丹莖直指若峰蓮之秀<lb/>
花崛然雙立巍乎造天紛爌爌以照野赫奕奕而燭川<lb/>
晴朝有日兮金鏡相射清夜無雲兮銀露自圓屑瓊蘂<lb/>
<pb n="KR4h0022_WYG_016-2a"/>
以充餌噏玉英以延年想王喬之再覩乗羽服以翩<graphic n="KR1473" url="https://raw.githubusercontent.com/kanripo/KR-Gaiji/master/images/KR1473.png" mimeType="image/png"/>
思王母之一至拖霓裳以婵娟錬液之法斯在化金之<lb/>
術攸傳觀其逈出囂塵孤髙巃嵸錯金盤於龍鳳曵浮<lb/>
光於螮蝀長風激而自清震雷驚而不動亦可以納虚<lb/>
澹之閒曠遺代俗之煩揔然而仙在物表君居人上物<lb/>
表者不可以苟求居上者不可以自放虚信神君之語<lb/>
徒蓄長生之望求師入海終貽欒大之誅書帛飯牛卒<lb/>
受文成之誑竟迷情於虚誕亦何補於崩䘮則知履道<lb/>
<pb n="KR4h0022_WYG_016-2b"/>
者守國以正直失徳者納人於邪妄向使武皇不謬於<lb/>
兹道亦可以冠百王以為尚也<lb/>
　　　初日照露盤賦<hi>以雲表清露光發金景為韻</hi>鄭　絪<lb/>
日初出兮露成文盤既潔兮光乍分凝素彩而泛灔鮮<lb/>
顥氣之絪緼忽烱爾以流景乍掲然而拂雲若乃勢倚<lb/>
金莖色映霞表倒初景以摇颺澹輕烟之縹緲承露華<lb/>
以逾明焜霽色而共曉焕然孤秀赫奕奕於長川爛爾<lb/>
生光照翻翻之髙鳥盤以貞兮露以盈日既明兮天以<lb/>
<pb n="KR4h0022_WYG_016-3a"/>
清焜以相鮮若曙月之臨朝鏡粲然交映類瓊花之雜<lb/>
玉英金景發色玉壷肇明敷皓質以流耀含太陽之至<lb/>
精伊昔漢帝初營求仙是務我皇復立承天有裕乍髣<lb/>
髴於帝䑓宛昭彰乎天路首出庶物表一人之大明光<lb/>
發四施照萬方而遐布豈有屑瓊蘂泫珠露冀靈物之<lb/>
來遊望神人之自遇懿夫合以成象麗然増光干浮雲<lb/>
以杲耀激旭日而悠揚仙掌斜分若蓮峰之曙景宸心<lb/>
廻想如崑岫之晴霜豈比周穆西遊覲王母於崑岳重<lb/>
<pb n="KR4h0022_WYG_016-3b"/>
華南狩怨帝子於瀟湘獨能覩雲闕而飲靈漿者乎徒<lb/>
觀夫素色上升清光下發分廻彩以照耀焜長空而超<lb/>
越白華映兮光復臨露彩揚兮色彌深既炫晃以如玉<lb/>
乍晶明而散金且孤髙者可擬之以抗志絜朗者亦仰<lb/>
之而為心况地表煙息天維氣整日之麗矣與星明而<lb/>
共融盤實堅然齊聖祚之悠永昔之頌靈液歌浪井曽<lb/>
不如賦露盤之瑞景<lb/>
　　　第二<hi>同前韻</hi>　　　　　　　　盧景亮<lb/>
<pb n="KR4h0022_WYG_016-4a"/>
掲金盤而受露擢仙掌而凌雲當朝陽之出海属寥廓<lb/>
之無氛霽色曈曨金輝晃皛光奕奕於九霄之際色昭<lb/>
昭於衆象之表大明既照夕露方盈金景相映銀華自<lb/>
清髙不可攀駐王喬之羽駕仰不可視奪離朱之目晴<lb/>
彼方丈之金闕洎天台之赤城或煒煌而景耀或焕赫<lb/>
而霞明出人寰之杳𦕈隔海嶠之峥嶸孰與我之為異<lb/>
摽景光於上京觀其巃嵸雙立岩嶤上騖輕靄不飛纎<lb/>
雲不度九成爛爛摇翠影於樓䑓四野熒熒落浮光於<lb/>
<pb n="KR4h0022_WYG_016-4b"/>
草樹斯亦域中之殊觀其惟作器而盛露且夫先王立<lb/>
晦獨覩太陽巻天宇之夜色引帝庭之曙光惟大君之<lb/>
攸俟抑羣后之所望其彩若電其形若月列缺雖伏常<lb/>
煒煒而不收蟾蜍已歸實亭亭而未沒日無私而見照<lb/>
盤既遇而斯發請言露盤之始也林巒掩映崖谷重深<lb/>
自藴於石孰為之金遭漢皇之雅尚㑹良冶之幽尋忽<lb/>
範鎔而有作爰奉承之是任不然者在塗泥而重棄與<lb/>
瓦礫而湮沉安敢望微耀之輝映初陽之照臨金之為<lb/>
<pb n="KR4h0022_WYG_016-5a"/>
質也光盤之為體也静從有感而出日諒無心而生景<lb/>
念志士之未偶因逹人之<hi>宜作而</hi>後騁顧淺陋之凡才寧<lb/>
覬覦於天幸<lb/>
　　　霜降賦<hi>以霜降之日豺乃祭獸為韻</hi>　　　崔　損<lb/>
天地之氣嚴凝為霜候髙秋於玉琯體正色於金方表<lb/>
肅殺而順時戒節恊變化而開隂闔陽激清風而增厲<lb/>
净皓月而浮光驚鴻鴈之嗷嗷落蒹葭之蒼蒼所以從<lb/>
地而升應律而降詠團扇而見託班姬豈恨於長門履<lb/>
<pb n="KR4h0022_WYG_016-5b"/>
堅氷以是階袁安欲驚於陋巷逹重隂而首出啟沍寒<lb/>
以先期隂與律而相感寒與氣而相資百工由是休矣<lb/>
萬物於焉成之原夫日次于氐月窮于戌當青女以紀<lb/>
候從白露以受質洞庭之葉驚波豐山之鐘應律詩人<lb/>
可比庶欲澈於玉壷大國是資亦将慙於凌室凝於地<lb/>
也似和光以同塵凋於木也類去華而取實其進也則<lb/>
有俟於青霄其退也則見晞於旭日若乃林有擊隼野<lb/>
有祭豺翻繽紛之槁葉宿莽蒼之枯荄烈女覩之而壮<lb/>
<pb n="KR4h0022_WYG_016-6a"/>
志覊人對此而感懐皚皚其姿皎皎其彩既無惡於菅<lb/>
蒯亦何情於蘭茝佐昊天之有成恭神功而不宰笳聲<lb/>
乍拂怨楊栁之衰<hi>闕</hi>劔鍔可封發芙蓉之厲乃國家順乾<lb/>
坤之徳法天地之制布澤如春肅物成嵗申其令以敦<lb/>
乎風俗宣其威以殄厥災沴服用有度修典禮而罔差<lb/>
稲熟可羞先寝廟而攸祭名籍籍於憲府法稜稜於司<lb/>
㓂却炎蒸而克叙四節淒金石而率舞百獸客有惜嵗<lb/>
星之屢遷傷志業而未就獨沉吟於軒屏望泬寥於宇<lb/>
<pb n="KR4h0022_WYG_016-6b"/>
宙聞萬户之輕砧聽九重之永漏近瞻庭樹空聞槭槭<lb/>
而有聲緬想澗松誰惜青青而獨秀夫如是則可知霜<lb/>
降之候<lb/>
　　　秋霜賦<lb/>
目長空以流思偉繁霜之獨異雖變露而成形不慿雲<lb/>
以自致向朝陽<hi>一作晞</hi>而既滅逢夜晴而又墜候暖而止<lb/>
乘寒則飛當鷹隼之始擊值鴻鴈之初歸稜稜作氣凛<lb/>
凛生威比齊紈之顔色奪楚劍之光輝及其降池塘被<lb/>
<pb n="KR4h0022_WYG_016-7a"/>
原陸衰衆草落羣木萎南澗之白蘋碎東籬之紫菊梧<lb/>
桐為之失影蕖荷為之銷馥豈直若斯而已徒美其威<lb/>
不妄作動隨物情因其死者而死保其生者而生彫芝<lb/>
蘭而無怨色拂松竹而不傷榮譬大聖行刑必順於時<lb/>
序通賢用法不害於堅貞至若蒲海之居桑河之汭侵<lb/>
戰士之馬蹄封将軍之狐毳沾翠幕而生冷凍朱旗而<lb/>
自脆助隂氛之肅殺壮堅氷之體勢三冬閨閣兮貯相<lb/>
思萬里闗山兮苦留滯不私於已觸物而止疑薄霧之<lb/>
<pb n="KR4h0022_WYG_016-7b"/>
初覆似輕塵之未起陵厲自然嚴凝莫擬故能發揮司<lb/>
宼光揚御史明忠臣之無事承君子之所履<lb/>
　　　聚雪為小山賦　　　　　　李子卿<lb/>
皓色旁射兮清虚上騰閒階之下兮聚雪崚嶒嘆此雪<lb/>
兮具知其有興有滅故為山也庶期乎不騫不崩始也<lb/>
散而從風類元氣之無象今也結而為阜若胚渾之初<lb/>
凝五嶺髙標三峰逺蹠昔則心徃斯焉目擊千里之勢<lb/>
存乎袤文萬仭之容見乎盈尺皜曜起乎岑嶂曈曨生<lb/>
<pb n="KR4h0022_WYG_016-8a"/>
乎樹石峽裏則秋月長懸封中則曉雲猶白夫其以近<lb/>
則逺以逺則親玉林不夜瑶草先春照寒景而逾㓗拂<lb/>
朝霞而更親嶺上<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>襂作緱氏之仙鶴巖中綽約冩姑<lb/>
射之神人樵傍壑而踈隐徑臨崖而絶隣至若霽日生<lb/>
暖融風變朔危容半頽儻遇嵇康之醉片影初墜謂入<lb/>
郄詵之幄因降髙而就卑遂散雕而為朴沍寒始勁猶<lb/>
可持而斵見晛則消不可繫<hi>一作擊</hi>而握因知夫色不久<lb/>
鮮物無常堅始則有於無有今乃然於自然觀陵谷之<lb/>
<pb n="KR4h0022_WYG_016-8b"/>
推易信人世之徂遷亦何必恠桑田之變海都邑之成<lb/>
川<lb/>
　　　殘雪賦<hi>以明月照積雪為韻</hi>　　　　　范　榮<lb/>
謝惠連遒文擅名藻思騰聲覩階墀之積雪因體物以<lb/>
興情曰是雪也感沍寒之徳陶元化之精𤣥冬御時固<lb/>
凄其而以䧏青春换律奚浩然以居貞豈不以其氣勁<lb/>
其質清處慘無昧遇蒙而成若就陽呈妍已遇乎東風<lb/>
所觧且居隂寓質望晞夫朝日之明乃春宵尚寒銀漢<lb/>
<pb n="KR4h0022_WYG_016-9a"/>
未沒質瑩庭廡光摇林樾雜凝花於春露亂素影於夜<lb/>
月小山虚映瑶峰盈尺而潜生樛枝乍垂梅花照樹而<lb/>
将發詎比夫瓊蘂難求夜光可照且昧不貪之寳未得<lb/>
巻舒之妙或消或結吾将任其行藏是翫是瞻彼何為<lb/>
乎衒耀當其朔風駛同雲劇既散亂以飛空或繽紛而<lb/>
下隟於是出野而萬頃連縞晞山而千峰合璧既見晛<lb/>
以俱消将飄零而委積隨時之義强守潔而在今潤物<lb/>
之功固呈豐而自昔既而陽氣長隂氣滅将散有以歸<lb/>
<pb n="KR4h0022_WYG_016-9b"/>
無尚葆光而固節已矣哉人道不能無否泰天道豈可<lb/>
無寒熱固可洞消息以從之何必託興於殘雪<lb/>
　　　雪影透書帷賦<hi>以光彩輝映披閲古今為韻</hi>蔣　防<lb/>
顥爾凝素襜如夕張因潔朗以旁徹遂虚明而内彰繇<lb/>
是以洞篇翰鑒毫芒委六出之姿喜乘時而瑞聖就三<lb/>
冬之業期利用之觀光况復素軸増輝輕紗閟彩釋居<lb/>
中之茫昧致藏用之所在霏㣲兮太素初分晃朗兮窮<lb/>
隂既改映草𤣥之客類姑射之神仙隐談天之人疑胚<lb/>
<pb n="KR4h0022_WYG_016-10a"/>
渾之眞宰凛凛寒色融融暮幃縑緗叢耀簡牒連輝朣<lb/>
朧而㣲月将入羃䍥而輕風乍霏故得百氏旁窺萬流<lb/>
仰鏡稽古昔資興詠動鉛管而有助含章對鶴書而無<lb/>
非浴浄葢以啟其幽黙不獨事其韜映契荘周之理虚<lb/>
白自生徵大禹之文光隂是競俾夫夕可以忘寐牖可<lb/>
以罷窺焕乎而不藏於宻昭然而葢取諸離清熒兮寒<lb/>
氣方壮髣髴兮晴雲欲披澄筆海之波瀾皆為練色耀<lb/>
書林之杞梓盡作瓊枝是能燭前轍彰徃哲時觀謝賦<lb/>
<pb n="KR4h0022_WYG_016-10b"/>
想墀廡之縈盈載覩曹詩歎蜉蝣之掘閲詳夫理同委<lb/>
照處異在隂比燃膏之功益簡助繫日之務逾深必将<lb/>
脩詞以進徳實勤考古以觀今所謂用晦而彰韜光有<lb/>
曙祛絳紗之閟邃發素王之牖户期㓗白以無虧庶研<lb/>
精乎千古<lb/>
　　　小雪賦<hi>以寒律變時因風有漸為韻</hi>　　　林　滋<lb/>
偉茲雪之霏霏應𤣥冥而不失其期賦象於虹藏之日<lb/>
成形於氷凍之時委地則㣲庶表三冬之候翻空雖小<lb/>
<pb n="KR4h0022_WYG_016-11a"/>
那無六出之姿當其寒氣初升隂風始變既淅瀝於遥<lb/>
野却飄颻於廣甸邉城一望龍山之净色猶晞上苑再<lb/>
瞻鳳闕之清光未遍眇若毫端輕飛可觀細細而千巖<lb/>
送冷飄飄而萬户迎寒霏㣲墀廡之間瑶䑓月曉髣髴<lb/>
草茅之上玉樹花攅逈拂隂軒髙翻曉律縈枝分盈尺<lb/>
之象帶甍誤如圭之質㣲交月影天邉之孤鴈應迷稍<lb/>
助山明松際之浮煙已失細糝長空纎緣綺櫳净若蘆<lb/>
花之覆水輕同栁絮之因風是則謝氏林亭盡在廻眸<lb/>
<pb n="KR4h0022_WYG_016-11b"/>
之内梁王池舘無非跬歩之中于以明㓗白之姿于以<lb/>
表隂凝之漸雖見晛而無滯詎因汚而成染初疑盡閣<lb/>
粧奩之香粉㣲㣲又若瓊筵玉筯之凝蘇㸃㸃既而纎<lb/>
悉繽紛呈祥是因掩日而難分薄霧開簾而不辨輕塵<lb/>
影入空帷預想映書之子光侵逺水潜思訪戴之人可<lb/>
謂不逺而來自無而有始縈盈於階砌終散漫於林藪<lb/>
安得不燎薰爐命芳酒作小雪之賦繼大夫之後<lb/>
　文苑英華巻十六<lb/>
</p>
<p>
</p>
  </div>
</body>
</text>
</TEI>
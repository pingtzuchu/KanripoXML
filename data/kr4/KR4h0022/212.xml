<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百十二</head>
    <p>
<pb n="KR4h0022_WYG_212-1a"/>
欽定四庫全書<lb/>
　文苑英華巻二百十二　　宋　李昉等　編<lb/>
　音樂一<lb/>
　　樂八首　　　　　　　琴二十九首<lb/>
　　筝十首　　　　　　　笙四首<lb/>
　　琵琶三首　　　　　　箜篌一首<lb/>
　　簫一首　　　　　　　笛十四首<lb/>
　　雜樂六首<lb/>
<pb n="KR4h0022_WYG_212-1b"/>
　　樂<lb/>
　　　觀樂應詔　　　　　　　王　<graphic n="KR0788" url="https://raw.githubusercontent.com/kanripo/KR-Gaiji/master/images/KR0788.png" mimeType="image/png"/>
趙瑟含清音秦筝凝逸響參差陳九夏依遲紛四上從<lb/>
風繞金梁含雲映珠網遞奏豈二八繁絃非一兩幸叨<lb/>
東郭吹厠陪南風賞忘味信鏗鏘飡和終俯仰輕塵已<lb/>
飛散逰魚亦翻蕩恩光實難遇詠言寧易放<lb/>
　　　奉勑於太常寺脩正古樂　何　妥<hi>見初學記</hi>
大樂遺鐘鼓至樂貴忘情俗乆淳和變年深禮教生嶰<lb/>
<pb n="KR4h0022_WYG_212-2a"/>
谷調孤管崙山學鳳鳴浮雲成武曲白雪作歌名聞詩<lb/>
六義辨觀漏八風平肅穆皇威暢淪漣河水清鈞天動<lb/>
絲竹䀨地響錞鉦盡美兼韶濩威徳總咸英寥亮鳬鍾<lb/>
徹飄揚翟羽輕小臣属千載時幸預簪纓行欣負蒼璧<lb/>
衢壇聽九成<lb/>
　　　樂部曹觀樂　　　　　　　前　人<lb/>
東海餘風大陶唐遺思深何如觀徧舞奏鼔間摐金清<lb/>
管調絲竹朱絃韻雅琴八行陳樹羽六徳審知音至道<lb/>
<pb n="KR4h0022_WYG_212-2b"/>
兼韶濩充庭總韎任髙天度流火落日廣城隂百神諧<lb/>
景福萬國仰君臨大樂非鐘鼓且用戒民心<lb/>
　　　奉和月夜聽軍樂應詔　　　薛道衡<lb/>
旌門臨古堞徼道渡深隍月冷凝秋夜山寒落夏霜遙<lb/>
空澄暮色清景散餘光笳清喧隴水鼓曲噪漁陽沉鬱<lb/>
興神思聎聽發天章嵩岱終難學丘陵徒自强<lb/>
　　　觀太常奏新樂　　　　　　孔徳紹<lb/>
大君膺寶歴出豫表功成鈞天金石響洞庭絃管清八<lb/>
<pb n="KR4h0022_WYG_212-3a"/>
音動繁㑹九變叶希聲雲和留睿賞薰風悦聖情盛烈<lb/>
光韶濩易俗邁咸英竊吹良無取率舞抃輕生<lb/>
　　　同前　　　　　　　　　卞　斌<hi>一作孫萬夀</hi>
昔人夢上<hi>一作之</hi>帝尚<hi>一作/常</hi>喜預鈞天况兹<hi>一作荷</hi>開景業<lb/>
作樂武功宣大雅<hi>一作子</hi>廢還理乗風毁更懸中和誠易<lb/>
擬韶夏詎相沿犍為<hi>一作泗濵</hi>磬響徹嶰谷管聲傳小臣濫<lb/>
清耳長奏南風絃<lb/>
　　此詩二百四十巻重出今已削去注異同為一作<lb/>
<pb n="KR4h0022_WYG_212-3b"/>
　　　於太常寺聽陳國蔡于元所教<hi>一作校</hi>正聲樂<lb/>
　　　　　　　　　　　　　　許善心<lb/>
維揚盛禮樂治定昔君臨充庭觀樹羽上<hi>一作之</hi>帝仰摐<lb/>
金既因鍾石變將隨河海沉湛露廢還序承<hi>一作乗</hi>風絶<lb/>
復尋衮章無舊迹韶夏有餘音澤竭英莖散人遺憂思<lb/>
深悲来未減瑟淚下正聞琴詎似文侯睡聊同微子吟<lb/>
鐘奏殊南北商聲異古今獨有延陵聽應知亡國音<lb/>
　　　三層閣上置音聲　　　　唐太宗<hi>見初學記</hi>
<pb n="KR4h0022_WYG_212-4a"/>
綺筵移暮景紫閣引宵烟隔棟歌塵合分階舞影連聲<lb/>
流三䖏管響亂<hi>一作扎</hi>一重絃不似秦樓上吹簫空學仙<lb/>
　　琴<lb/>
　　　秋夜詠琴　　　　　　　　劉孝綽<hi>見集本</hi>
上宮秋露結上客夜琴鳴幽蘭暫罷曲積雪更傳聲<lb/>
　　　同前<hi>初學記作詠琴</hi>　　　　　　　劉　溉<lb/>
寄語調絃者客子心易驚離泣已將墜無勞別鶴聲<lb/>
　　　日晩彈琴　　　　　　　　馬元熙<hi>見初學記</hi>
<pb n="KR4h0022_WYG_212-4b"/>
上客厰前扉鳴琴對晩暉掩抑歌張女淒清奏楚妃稍<lb/>
視紅塵落漸覺白雲飛新聲獨見賞莫恨知音稀<lb/>
　　　賦得為我彈清琴　　　　沈　烱<lb/>
為我彈清琴琴鳴傷我襟半死無人覺入竈始知音空<lb/>
為貞女引誰達楚妃吟<hi>類聚作心</hi>雍門何假説落淚自淫淫<lb/>
　　　聽琴　　　　　　　　　蕭　慤<lb/>
洞門凉氣滿閒館夕隂生絃隨流水急調雜秋風清掩<lb/>
抑朝飛弄凄斷夜啼聲至人齊物我持此<hi>一作時與</hi>悦髙情<lb/>
<pb n="KR4h0022_WYG_212-5a"/>
　　　賦得詠琴　　　　　　　江　總<lb/>
可憐嶧陽木雕為緑綺琴田文垂睷淚卓女弄絃心戲<lb/>
鶴聞應舞逰魚聽不沉楚妃幸勿嘆此異丘中吟<lb/>
　　　賦得坐彈鳴琴　　　　　楊希道<lb/>
北林鵲夜飛南軒日斜進調絃發清徴蕩心祛褊恡變<lb/>
作離鴻聲還入思歸<hi>一作相思</hi>引長嘆未終極秋風飄素鬢<lb/>
　　　咏琴　　　　　　　　　楊希道<hi>見初學記</hi>
久擅龍門質孤竦嶧陽名齊娥初奏弄趙女正調聲嘉<lb/>
<pb n="KR4h0022_WYG_212-5b"/>
客勿遽反繁絃曲未成<lb/>
　　　同前　　　　　　　　　劉允濟<lb/>
昔在龍門側誰想鳳鳴時雕琢今為器宮商不自持巴<lb/>
人緩疎節楚客弄繁絲欲作髙張引翻成下調悲<lb/>
　　　夏彈琴　　　　　　　　劉希夷<hi>文粹作劉戩</hi>
碧天本岑寂素絲何清幽彈為風入松崖谷颯已<hi>一作以</hi>
秋庭鶴舞白雪淵魚躍洪流余欲娛世人明月難暗投<lb/>
感歎未終曲淚下不可收嗚呼鍾子期零落歸山<hi>一作荒</hi>
<pb n="KR4h0022_WYG_212-6a"/>
丘死而若有知魂兮從我逰<lb/>
　　　琴　　　　　　　　　　　前　人<lb/>
隠<hi>一作名</hi>士竹林隈英聲<hi>一作鳴琴</hi>寶匣開風前緑綺弄月下<lb/>
白雲来<hi>一作風前中散至月下步兵来</hi>淮海多為寶<hi>一作淮海曽為寶武丘山有琴室近</hi>
<hi>淮海</hi>梁岷舊作臺子期如可聽山水響餘哀<lb/>
　　　寶琴　　　　　　　　　　唐釋彪<lb/>
吾有一寶琴價重雙南金刻作龍鳳像彈為山水音星<lb/>
從徽裏發風来弦上吟鍾期不可遇誰辨曲中心<lb/>
<pb n="KR4h0022_WYG_212-6b"/>
　　　江上琴興<hi>此詩已見一百六十二巻</hi>　　　常　建<lb/>
　　　張山人彈琴　　　　　　　前　人<lb/>
居士芳草緑西峰留玉琴豈惟丘中賞兼得清煩襟朝<lb/>
從山口還出嶺聞幽音了然雲霞意照見天地心元鶴<lb/>
下澄空翩翩舞松林改絃和<hi>一作扣</hi>商聲又聽飛龍吟稍<lb/>
覺此身妄漸知仙事深其將鍊金鼎永矣投吾簪<lb/>
　　　琴　　　　　　　　　　　王昌齡<lb/>
孤桐秘虚鳴朴素傳幽真髣髴絃指外遂見初古人意<lb/>
<pb n="KR4h0022_WYG_212-7a"/>
逺風雪苦時来江上<hi>一作山</hi>春髙宴未終曲誰能辨經綸<lb/>
　　　聽琴彈風入松贈楊補闕　　前　人<lb/>
商風入我琴夜竹深有露絃悲與林寂清景不可度寥<lb/>
落幽居心颼飀青松樹松風吹草白谿水寒日暮聲意<lb/>
去復還九辨待一顧空山多雨雪獨立君始悟<lb/>
　　　秋夕聽羅山人彈三峡流泉　岑　參<lb/>
皤皤岷山老抱琴鬢蒼然衫袖拂玉徽為彈三峡泉此<lb/>
曲彈未半髙堂如空山石林何颼飀忽在窓户間纖指<lb/>
<pb n="KR4h0022_WYG_212-7b"/>
弄鳴咽清絲激潺湲演漾怨楚雲虛徐韻秋煙疑兼陽<lb/>
臺雨似雜巫山猿幽引鬼神聽静令耳目便楚客腸欲<lb/>
斷湘妃淚斑斑誰裁清桐枝亘以朱絲絃能含古人曲<lb/>
遞與今人傳知音難再逢惜君方老年曲終月已落惆<lb/>
悵東齋眠<lb/>
　　　同張參軍喜李尚書寄新琴　司空曙<lb/>
新琴傳鳳凰晴景稱髙張白玉連徽净朱絃<hi>集作絲</hi>擊爪<lb/>
長輕埃隨拂拭雜<hi>集作新</hi>籟滿鏗鏘暗想山泉合如親蘭<lb/>
<pb n="KR4h0022_WYG_212-8a"/>
蕙芳正聲銷鄭衞古狀掩笙簧逺識賢人意清風願激<lb/>
揚<lb/>
　　　冬夜陪丘侍御先輩聽崔校書彈琴<lb/>
　　　　　　　　　　　　　　　楊巨源<lb/>
雪滿中庭月映林謝家幽賞在瑶琴楚妃波浪天南逺<lb/>
蔡女煙沙漠北深顧盼何曽因誤曲殷勤終是感知音<lb/>
若將雅調開詩興未扺丘遲一片心<lb/>
　　　宿藏公院聽齊孝若彈琴　　前　人<lb/>
<pb n="KR4h0022_WYG_212-8b"/>
禪思何妨在玉琴真僧不見聽時音離聲怨調秋堂夕<lb/>
雲向蒼梧湘水深<lb/>
　　　夜集汝州郡齋聽陸僧辨彈琴　孟　郊<lb/>
康樂寵詞客清宵意無窮徵文北山<hi>集作窓</hi>外惜月南樓<lb/>
中千里寂然静<hi>集作愁併盡</hi>一樽歡暫同胡為戞楚瑟淅瀝<lb/>
起寒風<lb/>
　　　聽琴　　　　　　　　　　前　人<lb/>
颯颯微雨收翻翻橡<hi>集作桐</hi>葉鳴月沉亂岑西寥落三四<lb/>
<pb n="KR4h0022_WYG_212-9a"/>
星前溪忽調琴隔林寒琤琤聞彈正弄聲不敢枕上聽<lb/>
㢠廻燭整頭簪潄泉立中庭定步屐齒深久彈月<hi>集作貌禪目</hi>
㝠㝠微風吹衣襟亦<hi>集作猶</hi>認宮徵聲學道三十年未免<lb/>
憂死生聞彈一夜中㑹盡天地情<lb/>
　　　好彈<hi>集作聽</hi>琴　　　　　　　白居易<lb/>
本性愛<hi>集作好</hi>絲桐塵機聞即空一聲来耳裏萬事離心<lb/>
中清暢堪銷疾恬和好養蒙尤宜聽三樂安慰白頭翁<lb/>
　　　夜調琴憶崔少卿<lb/>
<pb n="KR4h0022_WYG_212-9b"/>
今夜調琴忽有情欲彈惆悵憶崔卿何人解愛中徽上<lb/>
秋思頭邊八九聲<lb/>
　　　聽琴<hi>集作清夜琴興</hi>　　　　　　　前　人<lb/>
月出烏棲盡寂然坐空林是時心景閒可以彈素琴清<lb/>
泠由木性恬淡隨人心心積和平氣木應正始音響餘<lb/>
羣動息曲罷秋夜深正聲感元化天地清沉沉<lb/>
　　　廢琴　　　　　　　　　　前　人<lb/>
絲桐合為琴中有太古聲古聲淡無味不稱今人情玉<lb/>
<pb n="KR4h0022_WYG_212-10a"/>
徽光彩滅朱絃塵土生廢棄来已久遺音尚泠泠不辭<lb/>
為君彈縱彈人不聽何物使之然𦍑笛與秦筝<lb/>
　　　聽段䖏士彈琴　　　　　　方　干<lb/>
㡬年調弄七條絲元化工夫<hi>集作分功</hi>十指知泉迸清<hi>集作幽</hi>
音雜石底松含細韻在霜枝忩中<hi>集作東</hi>顧兎初圎夜竹<lb/>
上寒蟬盡散時唯有此時<hi>集作中</hi>心更浄<hi>集作/静</hi>聲聲堪<hi>集作</hi>
<hi>可</hi>作後人師<lb/>
　　　聽琴　　　　　　　　　張　喬<lb/>
<pb n="KR4h0022_WYG_212-10b"/>
清明轉琴<hi>一作静</hi>軫弄中湖<hi>一作湘</hi>水寒能令坐来客不語<lb/>
自相㸔静<hi>一作净</hi>恐鬼神出急疑風雨殘㡬時歸嶺嶠更<lb/>
過洞庭彈<lb/>
　　　同前<hi>一作蜀琴</hi>　　　　　　　　羅　隠<lb/>
寒雨蕭蕭落井梧夜深何䖏怨啼烏不知一盞臨卭酒<lb/>
救得相如渴疾無<lb/>
　　筝<lb/>
　　　和彈筝人二首　　　　　梁孝元帝<lb/>
<pb n="KR4h0022_WYG_212-11a"/>
横筝在故帷忽憶上絃時舊柱離移䖏銀帶手輕<hi>一作經</hi>
持悔道啼將别教成今日悲<lb/>
　　　二<lb/>
瓊柱動金絲秦聲發趙曲流徵含陽春美手過如玉<lb/>
　　　詠彈筝人　　　　　　梁昭明太子<lb/>
故筝猶可惜應度新人邉塵多澀移柱風燥脆調絃還<lb/>
作三州曲誰念九重泉<lb/>
　　　詠筝　　　　　　　　　沈　約<lb/>
<pb n="KR4h0022_WYG_212-11b"/>
秦筝吐絶調玉柱揚清曲絃依髙張斷聲隨妙指續徒<lb/>
聞音繞梁寧知顔如玉<lb/>
　　　同前　　　　　　　　　　王臺卿<lb/>
依歌時轉韻按曲動花鈿促調移輕柱亂手度繁絃唯<lb/>
有髙秋月秦聲獨可憐<lb/>
　　　𤣥圃宴各詠一物得筝　　陸　瓊<lb/>
三五併時年二八共来前今逢泗濵樹定減琴中絃鶴<lb/>
別霜初緊鳥<hi>一作烏</hi>啼月正懸<lb/>
<pb n="KR4h0022_WYG_212-12a"/>
　　　聽筝　　　　　　　　　　張九齡<lb/>
端居正無緒那復發秦筝纎指傳新意繁絃起怨情悠<lb/>
揚思欲絶掩抑態還生豈是聲能感人心自不平<lb/>
　　　筝柱子　　　　　　　　　朱　灣<lb/>
散木今何幸<hi>集作在</hi>良工不棄捐力微慙一柱材薄仰<hi>集作</hi>
<hi>命</hi>羣絃且喜聲相應寧辭跡屢遷知音如見賞雅調為<lb/>
君傳<lb/>
　　　筝　　　　　　　　　　　白居易<lb/>
<pb n="KR4h0022_WYG_212-12b"/>
雲髻飄蕭緑花顔旖旎紅雙眸剪秋水十指剥春葱楚<lb/>
艷為門閥秦聲是女功甲鳴銀玓瓅柱觸玉玲瓏猿苦<lb/>
啼嫌月鶯嬌語泥風移愁来手底送恨入絃中趙瑟情<lb/>
<hi>集作清</hi>相似胡琴調<hi>集作閙</hi>不同慢彈㢠廻斷鴈急奏轉飛蓬<lb/>
霜珮鏘還委氷泉咽復通珠聯千拍碎刀截一聲終倚<lb/>
麗精神定矜能意態融歇時情不斷休去思無窮燈下<lb/>
清歌<hi>集作青春</hi>夜罇前白首翁且聽應得在老耳未多聾<lb/>
　　　贈彈筝人　　　　　　　　溫庭筠<lb/>
<pb n="KR4h0022_WYG_212-13a"/>
天寶年中事玉皇曾將新曲教寧王鈿蟬金鳳<hi>集作細蟬金鴈</hi>
皆零落一曲伊州淚萬行<lb/>
　　笙<lb/>
　　　笙　　　　　　　　　　　陸　罕<lb/>
管清羅袖拂響合絳脣吹合情應節轉逸態逐聲移所<lb/>
美周王子弄羽一參差<lb/>
　　　同前　　　　　　　　　　沈　約<lb/>
彼美實孤枝孤篠定參差鵾雞已嘲哳棗下復林離本<lb/>
<pb n="KR4h0022_WYG_212-13b"/>
期王子晉<hi>初學記作宴</hi>寧待洛濵吹<lb/>
　　　同前　　　　　　　　　　楊希道<lb/>
短長挿鳳翼洪細摹鸞音能令楚妃歎復使荆王吟切<lb/>
切孤竹管来應雲和琴<lb/>
　　　嵩嶽聞笙　　　　　　　　劉希夷<lb/>
月出嵩山東月明山益空山人愛清景散髮臥秋風風<lb/>
止夜河清獨夜草蟲鳴仙人不可見乗月近吹笙絳脣<lb/>
吸靈氣玉指調真聲真聲是何曲三山鸞鶴情昔余落<lb/>
<pb n="KR4h0022_WYG_212-14a"/>
塵俗願言聞此曲今我<hi>集作来</hi>臥嵩岑何幸承幽音神仙<lb/>
樂吾事笙歌銘夙心<lb/>
　　琵琶<lb/>
　　　琵琶　　　　　　　　　　唐太宗<lb/>
半月無雙影金花有四時摧蔵千里態掩抑㡬重悲促<lb/>
節縈紅袖清音滿翠帷駛彈風響急緩曲釧聲遲空餘<lb/>
關隴恨因此代相思<lb/>
　　　聽鄰人琵琶　　　　　　　陳叔達<lb/>
<pb n="KR4h0022_WYG_212-14b"/>
本自龍門桐因妍入漢宮香由<hi>一作縁</hi>羅袖裏聲逐朱絃<lb/>
中雖<hi>初學記作離</hi>有相思韻翻將入塞同關山臨却月花蘂<lb/>
散廻風為將金谷引添令曲未終<lb/>
　　　鄂渚聽杜別駕彈胡琴　　　劉長卿<lb/>
文姬留此曲千載一知音不解胡兒語空愁楚客心聲<lb/>
隨邊草動意入隴雲深何事長江上蕭蕭出塞吟<lb/>
　　箜篌<lb/>
　　　箜篌　　　　　　　　　梁簡文帝<lb/>
<pb n="KR4h0022_WYG_212-15a"/>
捩遲初挑吹弄急持摧<hi>類聚作時推</hi>舞釧響逐絃鳴衫廻半<lb/>
鄣柱欲知心不平君㸔黛眉聚<lb/>
　　簫<lb/>
　　　簫　　　　　　　　　　　劉孝綽<hi>一作儀</hi>
危聲合歌鼓<hi>類聚作鼔吹</hi>絶弄混笙箎管饒和氣促釵動覺<lb/>
脣移仙史安為貴能令秦女隨<lb/>
　　笛<lb/>
　　　賦長笛吐氣清　　　　　　周宏讓<lb/>
<pb n="KR4h0022_WYG_212-15b"/>
商聲傳後出龍吟鬱前吐情斷山陽舍氣咽<hi>一作吐</hi>平陽<lb/>
塢胡騎争北歸偏知引<hi>一作別</hi>鄉苦羇旅情易傷零淚如<lb/>
交雨<lb/>
　　　同前　　　　　　　　　賀　徹<lb/>
胡關氛霧侵𦍑笛吐清音韻切山陽曲聲悲隴上吟栁<lb/>
折城邊樹梅舒嶺外林方知出塞虜不憚武溪深<lb/>
　　　詠笛　　　　　　　　　姚　察<lb/>
作曲是佳人制名由巧匠鵾絃時莫並鳳管還相向隨<lb/>
<pb n="KR4h0022_WYG_212-16a"/>
歌響更發逐舞聲彌亮宛轉度雲窓逶迤出黼帳長隨<lb/>
畫堂裏承恩無所讓<lb/>
　　　同前　　　　　　　　　　劉孝孫<lb/>
凉秋夜笛鳴流風韻九成調髙時慷慨曲變或淒清征<lb/>
客懐離緒隣人思舊情幸以知音故千載有竒聲<lb/>
　　　同前　　　　　　　　　　李　嶠<lb/>
羌笛寫龍<hi>一作餘</hi>聲長吟入夜清關山孤月下来向隴頭<lb/>
鳴逐吹梅花落含春栁色驚行觀向子賦坐憶舊鄰情<lb/>
<pb n="KR4h0022_WYG_212-16b"/>
　　　清溪半夜聞笛　　　　　　李　白<lb/>
羗笛梅花引吳溪隴水清寒山秋浦月腸斷玉關情<lb/>
　　　與史郎中飲聽黄鶴樓吹笛　前　人<lb/>
一為仙客去長沙西望長安不見家黄鶴樓中吹玉笛<lb/>
江城五月落梅花<lb/>
　　　觀胡人吹笛　　　　　　　前　人<lb/>
胡人吹玉笛一半是秦聲十月吳山曉梅花落敬亭愁<lb/>
聞出塞曲淚滿逐臣纓却望長安道空懐戀主情<lb/>
<pb n="KR4h0022_WYG_212-17a"/>
　　　江中聞笛　　　　　　　　王昌齡<lb/>
横笛怨江月扁舟何䖏尋聲長楚山外曲繞胡關深相<lb/>
去萬餘里遥傳此夜心寥寥浦嶼寒響盡唯幽林不知<lb/>
誰家子復奏邯鄲音水客皆擁棹空霜遂盈襟疲馬顧<lb/>
北走遷人悲越吟何當邊草白旌節龍城隂<lb/>
　　　塞上聽吹笛　　　　　　　髙　適<lb/>
雪净胡天牧馬還月明羌笛戍樓間<hi>一作胡人𦍑笛戍樓間樓上蕭條明</hi>
<hi>月閒</hi>借問梅花何䖏落風吹一夜滿關山<lb/>
<pb n="KR4h0022_WYG_212-17b"/>
　　　聞笛　　　　　　　　　　李　益<lb/>
囘樂峰前沙似雪受降城外月如霜不知何䖏吹蘆管<lb/>
一夜征人盡望鄉<lb/>
　　　寄岷笛與宇文舍人　　　　杜　牧<lb/>
調髙銀字聲還側物比柯亭韻較竒寄與玉人天上去<lb/>
桓將軍見不教吹<lb/>
　　　寄澧州張舍人　　　　　　前　人<lb/>
髮勻肉好生春嶺截玉鑽星寄使君檀的染<hi>一作深</hi>時痕<lb/>
<pb n="KR4h0022_WYG_212-18a"/>
半月落梅飄䖏響穿雲樓中威鳳傾冠聽沙上驚鴻掠<lb/>
水分横想紫泥封詔罷夜深遙隔禁墻聞<lb/>
　　　夜上受降城<hi>一無此五字</hi>聞笛　　李　益<hi>一作戎昱</hi>
入夜思歸<hi>一作歸思</hi>切笛聲清更哀愁人不願聽自到枕前<lb/>
来風起寒<hi>一作塞</hi>雲斷夜深關月開平明獨惆悵落<hi>一作飛</hi>
盡一庭梅<lb/>
　　雜樂<lb/>
　　　詠鐘　　　　　　　　　　李　嶠<lb/>
<pb n="KR4h0022_WYG_212-18b"/>
既接南鄰磬還同<hi>一作隨</hi>北里笙平陵通曙響長樂徹<hi>單題</hi>
<hi>詩作驚</hi>宵聲秋至含霜動春歸應律鳴豈惟恒待扣金簴<lb/>
有餘清<lb/>
　　　夜聞<graphic n="KR1227" url="https://raw.githubusercontent.com/kanripo/KR-Gaiji/master/images/KR1227.png" mimeType="image/png"/>篥　　　　　　　　杜　甫<lb/>
夜聞<graphic n="KR1227" url="https://raw.githubusercontent.com/kanripo/KR-Gaiji/master/images/KR1227.png" mimeType="image/png"/>篥滄江上衰年側耳情所向鄰舟一聽多感傷<lb/>
塞曲三更歘悲壯積雪飛霜此夜寒孤燈急管復風湍<lb/>
君知天地干戈滿不見江湖行路難<lb/>
　　　窟磊子人　　　　　　　　梁　鍾<lb/>
<pb n="KR4h0022_WYG_212-19a"/>
刻木牽絲作老翁雞皮鶴髮與真同須臾弄罷寂無事<lb/>
還似人生一世中<lb/>
　　　樓中閲清管　　　　　　　韋應物<lb/>
山陽遺韻在林端横吹驚響迥慿髙閣曲怨繞秋城淅<lb/>
瀝危葉振蕭瑟凉風生始遇絲<hi>一作兹</hi>管賞已懐故園情<lb/>
　　　詠拍板　　　　　　　　　朱　灣<lb/>
赴節心長在從繩道可<hi>集作自</hi>觀須知片木用莫向<hi>集作作</hi>
散材看空為歌偏苦仍愁和即難既能親掌握願得接<lb/>
<pb n="KR4h0022_WYG_212-19b"/>
同歡<lb/>
　　　聽杜山人彈胡笳　　　　　戎　昱<lb/>
緑琴胡笳誰妙彈山人杜陵名庭蘭杜君少與山人友<lb/>
山人沒来今已久當時海内求知音囑付胡笳入君手<lb/>
杜陵工琴四十年琴聲在音不在絃座中為我奏此曲<lb/>
滿堂蕭飋如窮邊第一第二拍淚盡蛾眉沒蕃客更聞<lb/>
出塞入塞聲穹廬氊帳難為情胡天雨雪四時下五月<lb/>
不曾芳草生須臾促軫變宮徵一聲悲兮一聲喜南㸔<lb/>
<pb n="KR4h0022_WYG_212-20a"/>
漢月雙眼明却顧胡兒寸心死回鶻數年收洛陽洛陽士<lb/>
女皆驅將豈無父母與兄弟聞此哀情皆斷腸杜陵先<lb/>
生證此道沈家祝家皆絶倒如今世上雅風衰若箇深<lb/>
知此聲好世上愛筝不愛琴誰明此調難知音今朝促<lb/>
軫為君奏不向俗流傳此心<lb/>
　<lb/>
　<lb/>
　<lb/>
<pb n="KR4h0022_WYG_212-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二百十二<lb/>
</p>
<p>
</p>
  </div>
</body>
</text>
</TEI>
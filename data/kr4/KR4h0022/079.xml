<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七十九</head>
    <p>
<pb n="KR4h0022_WYG_079-1a"/>
欽定四庫全書<lb/>
　文苑英華巻七十九　　　宋　李昉等　編<lb/>
　樂九<lb/>
　　觀舞賦一首　　　　　舞賦一首<lb/>
　　開元字舞賦一首　　　兩階舞干羽賦一首<lb/>
　　舞中成八卦賦三首　　國子舞賦一首<lb/>
　　湖南觀雙柘枝舞賦一首<lb/>
　　鸜鵒舞賦一首<lb/>
<pb n="KR4h0022_WYG_079-1b"/>
　　　觀舞賦<hi>應魏王教</hi>　　　　　　　謝　偃<lb/>
惟欽眀之昌運應靈圖而嗣籙紐三代之離術正千齡<lb/>
之差朔可以治定制<hi>一作易</hi>禮可以功成變樂實磐石之<lb/>
攸寄固維城之斯屬欣微生之多幸濫髙選於名藩列<lb/>
通籍之渥恵承置醴之殊恩晨曳裾於東閣夕侍宴於<lb/>
西園于時霜氣歛靄夜景澄廓雲徹層臺烟銷連閣流<lb/>
月華以照耀間星文而灼爍巖桂偃而未凋宫梧紛而<lb/>
就落於是羅薦周設黼帳髙舒露凝珠網風清玉除燭<lb/>
<pb n="KR4h0022_WYG_079-2a"/>
浮輝<hi>一作烟浮暉</hi>於緹幕燈<hi>一作燭</hi>籠光於綺疏爾乃咀哇聲<lb/>
<hi>一作咀清哇文選舞賦咀哇咬</hi>揚激徵金石奏絲桐理竒調間發新聲<lb/>
互起從宴洽而忘疲歡情暢而未已於是燕餘齊列絳<lb/>
樹分行曳羅<hi>一作綃</hi>裙兮拖瑶珮簮習<hi>一作羽</hi>釵兮珥眀璫<lb/>
擢纎腰以孤立若巻旌之未揚紆脩袖<hi>一作袂</hi>而將舉似<lb/>
驚鴻之欲翔退不失倫進不由躅<hi>二字一作踰曲</hi>流而不滯急<lb/>
而不促絃無差袖聲必應足香散飛巾光流轉玉若乃<lb/>
巴姬並進鄭媛俱前對席齊舉分庭共旋乍差池以鷰<lb/>
<pb n="KR4h0022_WYG_079-2b"/>
接又颯沓而鳬連止有餘態動無遺妍似兩艷之同發<lb/>
類雙花之偶鮮進止合度俯仰若一節緩則顧遲唱速<lb/>
則廻疾殊姿異制不可談悉若夫金翠的皪緗綺参差<lb/>
方趨應矩圓歩中規飛鈿<hi>一作耘</hi>雪落頽鬢雲垂舒類飛<lb/>
霞曳清漢屈若垂栁縈華池既而曲變終雅奏闋清角<lb/>
止流商絶頓華履以自持整文袿而竚節始綽約而廻<lb/>
歩乃遷延而就列於是君王悠然懐古怡然自適遷思<lb/>
廻慮弛懸改夕揖摛藻之賔引良談之客然後討覈八<lb/>
<pb n="KR4h0022_WYG_079-3a"/>
索詆訶六籍語妙則衆絶希夷論逺則喻窮開闢議先<lb/>
哲之往軌考前王之餘迹方欲草登封之頌勒云亭之<lb/>
石與日月而齊眀同天地之不易<lb/>
　　凡一作皆初學記<lb/>
　　　舞賦　　　　　　　　　　平　列<lb/>
陳思王榮分帝子寵列天孫集賢東閣追宴西園使趙<lb/>
女携琴文君送酒劉楨吮墨而作賦王粲稱觴而獻夀<lb/>
樂者所以節宣其意舞者所以激揚其氣不樂無以調<lb/>
<pb n="KR4h0022_WYG_079-3b"/>
風俗不舞無以攄情志王乃奏長歌登舞閣徵絶伎於<lb/>
行宫命夭姬而走索同曳緒<hi>一作璽</hi>之翩聨狀跳丸之揮<lb/>
霍即使燕姬撫琴秦女吹笙楚妃歌防露之曲陳后唱<lb/>
結風之聲則有楚媛巴兒齊童鄭女躡凌波之緩歩曵<lb/>
飛蟬之薄縷掩長袖以徐吟頓纎腰而起舞低鳳鬟於<lb/>
綺席聽鸞歌於促柱燭若蓉蕖折波而湧出婉若鴻鵠<lb/>
凌雲而欲舉其為體也似流風廻雪而相應其為勢也<lb/>
似野鶴山雞而對鏡總衆麗以為資集羣眸而動咏觀<lb/>
<pb n="KR4h0022_WYG_079-4a"/>
其躡影赴節體若摧折將欲来而不進既似去而復輟<lb/>
廻身若春林之動條舉袂若寒庭之流雪乃其指顧彷<lb/>
徨神氣激昻竦輕軀以鶴立若將飛而未翔作之者不<lb/>
知其所觀之者恍若有亡别有丘園覊旅簮纓無序擢<lb/>
髙枝於芳桂挺茂榦於長楚頓雌雄於飛伏卜行藏於<lb/>
虎䑕思擢太常之第求奉揚庭之舉<lb/>
　　　開元字舞賦<hi>以全徳崇文通節聲色為韻</hi>　失　名<lb/>
禮以訓俗樂以移風粤我皇兮是崇字以形言舞以象<lb/>
<pb n="KR4h0022_WYG_079-4b"/>
徳肇開元兮是則是知聖人之合舞也既所以誕敷文<lb/>
教亦所以擬象周旋自我作古示不相沿豈比夫漢主<lb/>
習五行之典虞后陳兩階之前干戚之容雖備文字之<lb/>
㫖未全何以哉盡美盡善待吾君其具焉望之如雲聖<lb/>
人為君横御樓<hi>一作座</hi>於北極<hi>一作樓</hi>張古樂於南薰八佾<lb/>
之羽儀繁㑹七盤之綺袖繽紛雷轉風旋應鼉鼓以赴<lb/>
節鸞廻鶴舉循鳥跡以成文周瑜之顧不作蒼頡之字<lb/>
爰分竦萬方之壯觀邈千古之未聞其漸也左之右之<lb/>
<pb n="KR4h0022_WYG_079-5a"/>
以引以翼整神容而裔裔被威儀而抑抑烟霏桃李對<lb/>
玉顔而共春日照晴霓間羅衣而一色霧縠從風宛若<lb/>
驚鴻匿跡於往来之際更衣於倏忽之中始紆朱而曳<lb/>
紫旋布綠而攅紅傅仲之詞徒欲歌其俯仰離婁之目<lb/>
曽未識其變通懿夫乍續乍絶將超復發啓皓齒以吟<lb/>
風騰星眸而吐月搖動赴度或亂止以成行指顧應聲<lb/>
乃徐行而順節且歌者所以導志舞者所以飾情觀其<lb/>
容也或以移乎風俗察其字也或以表乎貞眀振古不<lb/>
<pb n="KR4h0022_WYG_079-5b"/>
覩斯今獨榮掩雲門而奪大頀<hi>一作濩</hi>鄙咸池而陋六英<lb/>
一人有作萬物咸亨臣固迷於日用願頌美兮載厥聲<lb/>
　　　兩階舞干羽賦<hi>以皇風廣被夷夏謐清為韻</hi>失　名<lb/>
寰海之内長沙大野妖<hi>一作祅</hi>星既落兮天履其下皇帝<lb/>
將欲罷鑄兵歸䮜馬舞比干羽文化區夏在昔則格虞<lb/>
氏之逺人於今則彰我朝之風雅日麗黄道帝臨丹墀<lb/>
鼓靈鼉兮旂翠鳳登舞童而詔樂師兩階儼然而八佾<lb/>
舞之顧歩而動兮成文在兹拊金懸始求聲於律吕揚<lb/>
<pb n="KR4h0022_WYG_079-6a"/>
玉戚非取象於莫<hi>疑作華</hi>夷且干者兵器去其用而持其<lb/>
實羽者樂音美其聲而秉其質是用抑揚於倒載之後<lb/>
鼓舞於飾容之日肅穆壯成舒遲静謐周旋乎東向西<lb/>
向行列乎左墄右墄所以増廣殿之煜烜所以符泰階<lb/>
之光眀然後叶順氣繼和聲騖精而白日重貫造物而<lb/>
紅爐再成必使萬類千器<hi>一作品</hi>四維八紘革心而来約<lb/>
泄泄於靈府鼓腹而進仰巍巍於穆清吾君是以黜掌<lb/>
上之纎腰弛庭中之妙戯况丸劒揮霍巾盤慢易或洶<lb/>
<pb n="KR4h0022_WYG_079-6b"/>
湧於鼇抃或翩翻於鳥企諒文徳之無補於樂情之為<lb/>
偽若其條暢旁逹聲眀逺被俾其洞心駭耳屈膝交臂<lb/>
是知至誠可以幽通大樂兹焉統同彼儀鳳之瑞格神<lb/>
之功雖非至理是必同風不然曷能去肉刑除脂網福<lb/>
如山峙澤若河廣盖總干動其形容理國觀於指掌而<lb/>
已客有窺萬舞美柏皇然後賦兩階之事知五樂之方<lb/>
　　　舞中成八卦賦<hi>以中和所製盛徳斯陳為韻</hi>張存則<lb/>
樂之容舞為則導於情崇於徳製其衣而五方咸備頒<lb/>
<pb n="KR4h0022_WYG_079-7a"/>
其序而八卦不惑然後體利貞而疾徐有度法行健而<lb/>
循環不窮數盈而剛柔匪雜綴短而眀徳將融初配六<lb/>
以廻旋狀馬行於此及變三而成列知龍化其中信乾<lb/>
坤之簡易應金石之變通於是歩日而前因風而舉乘<lb/>
飄颺而婆娑雜沓映照燭而長短合序既順之而不却<lb/>
亦眀之而有所則離巽之不差豈進退之無旅則有應<lb/>
水之理象木之規疊若奔溜散如繁絲五色相宣謂神<lb/>
龜初負八音咸奏知靈鳳来儀震如<hi>疑作也</hi>坎也何斯違<lb/>
<pb n="KR4h0022_WYG_079-7b"/>
斯既以恱隨企其遵令象山而乍結乍凝依澤而若游<lb/>
若泳狀巍巍之徳仰之彌髙節蕩蕩之音於斯為盛是<lb/>
知艮兌之為美故必隨而不競是故聖人窮樂之變制<lb/>
舞惟新效知来而藏往故有要而有倫非干戚之前設<lb/>
若鈞天之所陳至若卿雲共臨瑞日同霽乍離乍合若<lb/>
翔若滯隨方辨色非前代之舊章應節成文實我唐之<lb/>
新製是知舞以適道無頗樂以審政同和觀象取則異<lb/>
乎側弁峨峨則斯舞也實百代之不訛<lb/>
<pb n="KR4h0022_WYG_079-8a"/>
　　　第二<hi>同前韻</hi>　　　　　　　　白行簡<lb/>
卦惟體徳舞以象功分其節於乾坤之位列其畫於綴<lb/>
兆之中相彼六爻爰配數於六律侔兹八體俾叶義於<lb/>
八風原夫乍合乍離進旅退旅參於繇而九變無撓辨<lb/>
於位而五方有序作既自於天心用必在夫君所剛柔<lb/>
斯别皆取象於負圖俯仰可觀各分行於曳緒爾其舞<lb/>
既備位亦陳贊陽和之啓蟄助雷雨之解屯卦始畫於<lb/>
庖犧當皇唐貞元之嵗易咸列於宣父在聖祖中和之<lb/>
<pb n="KR4h0022_WYG_079-8b"/>
辰度曲未終變態無極震艮以節其動止離坎以分其<lb/>
南北聞之者正性命而深和覩之者守精微而不賊繼<lb/>
虞韶之盡美哂夏樂之慙徳徵其本察其儀成於㢲而<lb/>
徳風備矣變為兊而聖澤在斯近取諸身且表乎是則<lb/>
是傚大合乎樂孰謂乎不識不知矧夫作者既取諸身<lb/>
演者必因於聖諒曠代而莫覩實於斯而為盛其始也<lb/>
取於卦而施諸人其終也觀其妙而通乎政是以契兹<lb/>
穆穆異彼傞傞象在於中將致天地交泰徳形於外以<lb/>
<pb n="KR4h0022_WYG_079-9a"/>
眀保合太和且夫周八佾而非美漢五行而徒製雖冠<lb/>
華秉翟於干戚之間起索隠鈎深於天人之際曷若容<lb/>
止合於彖象幽賾殊乎卜筮客有欣千載之一時歌聖<lb/>
功而獻藝<lb/>
　　　第三<hi>同前韻</hi>　　　　　　　　錢衆仲<lb/>
舞者樂之容卦者象之則故因舞以成卦乃觀象以知<lb/>
徳八音是節位必配乎八風五方具陳衣必表乎五色<lb/>
是以徳從之理也功加有截化洽無為作樂以習舞同<lb/>
<pb n="KR4h0022_WYG_079-9b"/>
文而共規俾萬姓覩而悅服百代勤而行斯懿其舞者<lb/>
員来樂人攸叙匏土革木兮夙設六律五聲兮具舉初<lb/>
就列以修容忽揚袂而進旅體殊舜樂九成徒辨其疾<lb/>
徐跡類羲文八卦自分其處所行綴罔失俯仰攸同乾<lb/>
坤定而有倫有要震兌分而自西自東禀雷澤以浃洽<lb/>
象天地之昭融紛綸乎抑揚之際輝煥乎節奏之中進<lb/>
退相依變易交映艮㢲布而若離若合離坎峙而不譁<lb/>
不競體山風之次序叶水火之情性周旋乎𤣥武之間<lb/>
<pb n="KR4h0022_WYG_079-10a"/>
繁㑹乎羽籥之盛既而諧管磬感神人卦成列而不已<lb/>
節有序而復頻赴度應聲倏鳳轉而龍翥攅青拖紫粲<lb/>
霞駭<hi>疑</hi>而錦新翹遙兮比大章而未匹縹緲兮異鈞天<lb/>
之下陳我后惟眀舊章爰製以嗣以續不陵不替和樂<lb/>
且濡每立象以化人徳音不忘故體乾而稱帝是知卦<lb/>
之設也八方正四序和彼象功以眀徳安可與兹舞而<lb/>
同科<lb/>
　　　國子舞賦<hi>以持羽後見形貌雍雅為韻</hi>　　失　名<lb/>
<pb n="KR4h0022_WYG_079-10b"/>
天子斂賢才之地合禮樂之府命宗伯因四時之宜教<lb/>
胄子以六代之舞惟徳是務以和為主翕左手以執籥<lb/>
就前軒以樹羽方將發揮五禮張皇六詩忽投歩而赴<lb/>
節乍整容而自持雖鏘鏘與濟濟必庸庸以祗祗及夫<lb/>
鐘鼓鏗訇絲竹宴衍音容間起干旄迭見屹然山立歘<lb/>
然風從觀者如堵曷不肅雍實經國之洪範盖訓人於<lb/>
中庸且樂以平其心舞以發其貌故無小無大是則是<lb/>
傚宜合國之子弟實教人於忠孝其儀不忒其徳惟馨<lb/>
<pb n="KR4h0022_WYG_079-11a"/>
逺人由是以来之故時無違命眀神可得而禮矣故物<lb/>
無遁形大哉聖人其道可久約我以禮樂𢎞我以孝友<lb/>
覩蹮蹮之屢舞實循循之善誘文徳温恭則羽籥在歸<lb/>
根之時武士<hi>一作事</hi>發揚則干戈居孽萌之後夫手之舞<lb/>
之有小有大成童舞象弱冠舞夏並允浃於生靈良克<lb/>
諧於風雅莫善於樂執而勿捨聖人若斯湏而去身則<lb/>
孰垂拱於天下<lb/>
　　　湖南觀雙柘枝舞賦　　　　盧　肇<lb/>
<pb n="KR4h0022_WYG_079-11b"/>
瀟湘二姬桃花玉姿獻柘枝之妙舞佐清宴於良時始<lb/>
其金罍欲陳象筵宿設考清音於絃管之部選麗質於<lb/>
綺羅之列何彼姝之婉孌媚戎服之豪俠司樂以魚符<lb/>
發詠侍兒以蘭膏薦潔華燈張翠被徹聽銅壺之刻漏<lb/>
瞻銀漢之眀滅佇新詞以潜習隠含具而纔閱恐急節<lb/>
之将差撫柔荑而不絶及夫陽烏浴彩寒雞早晨登粧<lb/>
臺而鸞鳳比翼對寳鏡而菡萏争春桂裳馥以彩翠玉<lb/>
指皓以璘珣互飾鉛華畏濃澹之殊態共聽金管恐髙<lb/>
<pb n="KR4h0022_WYG_079-12a"/>
低之不均須㬰饔正奉羞司罇舉酌左肴兮右胾兕觥<lb/>
兮玉爵朱題赩以垂虹素幕翩以騰鶴羅異果之芬芳<lb/>
映雕盤之錯落時也群工合奏絃悲管清升歌闋賔禮<lb/>
成於是乎<graphic n="KR3300" url="https://raw.githubusercontent.com/kanripo/KR-Gaiji/master/images/KR3300.png" mimeType="image/png"/>鼉鼓啾鳳笙雲駢四坐花芬兩楹舞師巧<lb/>
誨於蹈戾<hi>疑作厲</hi>諧優飾辨以縱横且曰不巾不擲匪鐸<lb/>
匪舌古也郅支之伎今也柘枝之名因清角之繁奏見<lb/>
韶華之並榮佳人乃整<hi>一作秀古抽字也</hi>金蟬收玉燕襲舞衫<lb/>
突舞弁珠彩熒煌鈐光炫轉外寳帶以連玉中丹裾而<lb/>
<pb n="KR4h0022_WYG_079-12b"/>
疊蒨則有鞶鑑逶迤瓊瑰四垂鞾瑞錦以雲匝袍蹙金<lb/>
而鴈攲將翺將翔惟鴛惟鴦稍隨緩節歩出東廂始再<lb/>
拜以離立俄側身而相望思東南之美兮清風甚長凝<lb/>
情頃刻兮静對鏗鏘再撫華裙巧襞修袂將匀玉顔若<lb/>
抗瓊珶懐要<hi>一作衆又作懐</hi>妙以盈心望深思而滿背彼工也<lb/>
以初奏迎我舞也以次旅呈乍折旋以赴節復宛約而<lb/>
含情突如其来翼爾而進每當節而必改乍慘舒而復<lb/>
振驚顧兮若嚴進退兮若慎或迎兮如流即避兮如恡<lb/>
<pb n="KR4h0022_WYG_079-13a"/>
傍睨兮如慵俛視兮如引風裊兮弱栁烟羃兮春松縹<lb/>
緲兮翔鳳婉轉兮游龍相邇兮如借相逺兮如謝忽抗<lb/>
足而相跐復和容而若射勢雖窘於趨速態終守乎閒<lb/>
暇飛飇忽旋鸞鶴聨翩撼帝子之瑤珮觸仙池之玉蓮<lb/>
擁驚波與急雪捲祥雲及瑞烟詞方重陳鼓亦再歇我<lb/>
舉袂以容曳忽吐音而清越一曲曲兮春恨深一聲聲<lb/>
兮邊思發傷心兮隴首秋雲斷腸兮戍樓孤月歌扇兮<lb/>
纔歛鳴鼙兮更催將騰躍之激電赴迅疾之驚雷忽如<lb/>
<pb n="KR4h0022_WYG_079-13b"/>
厭乎揮霍戢餘勢以徘徊屹而立若雙鸞之窺石鏡専<lb/>
而望似孤雲之駐蓬莱輕攅翠蛾稍拂香汗蹔爾安逸<lb/>
復騁陵亂抽軋軋於蕙心耀纎纎之玉腕躊躇曠望若<lb/>
戀虞以南馳俯僂廻旋非為劉而左袒拾華衽以雙舉<lb/>
露輕裾之一半花灼灼鼓逢逢㡌瑩隨蛇熠熠芝蘭之<lb/>
露裾翻莊蝶翩翩獵蕙之風来復来兮飛燕去復去兮<lb/>
驚鴻善睐睢盱偃師之招周妓輕軀動蕩蔡姬之讋齊<lb/>
公則有拂菻妖姿西河别部自與乎金石絲竹之聲成<lb/>
<pb n="KR4h0022_WYG_079-14a"/>
文乎雲韶咸夏之數然後能使燕趙慙妍威<hi>南威毛嬙古美婦人</hi>
<hi>或改威為嬪非</hi>嬙掩嫮我之服也匪妺喜之牝雞我之容也匪<lb/>
木蘭之雄兎既多妙以多能亦再羞而再顧鼓絶而曲<lb/>
既終倐雲朝而雨暮<lb/>
　　　鸜鵒舞賦<hi>以屈伸俯仰旁若無人為韻</hi>
謝尚以小節不拘曲藝可俯<hi>或是可覩因無官韻改作俯</hi>願狎鴛鴦<lb/>
<hi>一作鸞</hi>之侣因為鸜鵒之舞於是褫貂裘岸章甫在容止<lb/>
可觀之際方見翼如當絃管互奏之時俄逞退旅伊昔<lb/>
<pb n="KR4h0022_WYG_079-14b"/>
王導延為上賓倍謁者讓登之處遇羣賢式燕之晨俎<lb/>
豆在列尊卑且倫始服膺於末席<hi>三字一作之末座</hi>方酬償於<lb/>
主人<hi>償一作賞</hi>導曰久慕徳音衆皆傾想願覩傞傞之態用<lb/>
答嚶嚶之響非敢玩人以䘮徳庶使棲遲而偃仰徒欲<lb/>
見長觜利距之能豈比夫弋林釣渚之賞公乃正色洋<lb/>
洋若欲飛翔避席俯傴摳衣頡頏宛修襟而乍疑雌伏<lb/>
赴繁節而忽若鷹揚由是見多能之妙出萬舞之傍若<lb/>
乃三歎未終五音鏗作頷若燕而蹙頓徳如毛而矍鑠<lb/>
<pb n="KR4h0022_WYG_079-15a"/>
衆客振衣而跂望滿堂擊節而稱樂且喤喤之奏未終<lb/>
而洩洩之容自若於是媿飲啄盡歡娱聽式歌而調兼<lb/>
吐鳳觀屢起而勢若將雛以樂慆憂既醉者於焉見矣<lb/>
手舞足蹈囅然者豈得而無是知因此名聞那辭跡屈<lb/>
同漁陽之慷慨鄙五原之噎鬱將美其率爾不矯怡然<lb/>
任真自動容於知己非受侮以求伸况乃意綽步蹲然<lb/>
後知鴻鵠之志不與俗態而同塵<lb/>
　<lb/>
<pb n="KR4h0022_WYG_079-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七十九<lb/>
</p>
<p>
</p>
  </div>
</body>
</text>
</TEI>
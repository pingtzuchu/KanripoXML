<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百八十一</head>
    <p>
<pb n="KR4h0022_WYG_580-1a"/>
欽定四庫全書<lb/>
　文苑英華卷五百八十一　宋　李昉等　編<lb/>
　辭官二<lb/>
　　為楊相求退表一首<lb/>
　　河東副元帥馬司徒請罷節度表二首<lb/>
　　卧疾辭官表一首<lb/>
　　代盧相公謝賜方藥并陳乞表五首<lb/>
　　代賈相公乞退表一首<lb/>
<pb n="KR4h0022_WYG_580-1b"/>
　　又代賈相公陳乞表六首<lb/>
　　代魏慱田僕射辭官表一首<lb/>
　　代韓僕射辭官表二首<lb/>
　　為鄭滑李僕射辭官表一首<lb/>
　　代裴相公辭官表一首<lb/>
　　　為楊相求退表<hi>德宗</hi>　　　　于　邵<hi>建中二年</hi>
臣炎言比者盛夏無雨農人觖望遂軫聖慮迨乎孟秋<lb/>
乃下明詔並表羣祀神人協和膏澤旋降嘉穀無害粢<lb/>
<pb n="KR4h0022_WYG_580-2a"/>
盛可期此皆陛下明聖慈仁上應臣所以慙冒重位容<lb/>
身無地載積憂懼豈遑夙夜歴觀自昔帝王以理天下<lb/>
者未有不疇咨訏謨以熙帝載三五以降則有六相十<lb/>
六族共陳翼亮之功其在夏殷不易斯典逮周分六官<lb/>
秦置左右西漢因之以丞相東漢更名以三公魏晉雖<lb/>
有損益亦無獨任之道陛下拔臣江澤之外致臣密勿<lb/>
之地縱欲思報鴻造贊襄盛業其如智識薄劣力所不<lb/>
任常恐負乘之纇無以塞責臣又聞之天有三台鼎有<lb/>
<pb n="KR4h0022_WYG_580-2b"/>
三足疑丞所以備四輔股肱所以象四體創明堂構大<lb/>
厦非一木之力焉况臣駑愚而久備位今舞干以化戎<lb/>
狄脩好網羅再張兆人是賴朝多賢達野無遺逸一能<lb/>
勝臣者則指顧皆是豈以萬務之重而獨委於凢流乎<lb/>
縱臣一朝敗累分從隕越則既墜之跡死将安謝伏乞<lb/>
俯廻天鑒退臣散地舉用伊臯使不仁者遠臣雖萬死<lb/>
誓無所恨不勝待罪兢惶之至<lb/>
　　　河東副元帥馬司徒請罷節度表<hi>德宗</hi>
<pb n="KR4h0022_WYG_580-3a"/>
　　　　　　　　　　　　　　　崔元翰<hi>興元元年</hi>
臣燧言臣聞享其名者必有其實受其賞者必有其功<lb/>
臣以往年奉詔東征田悅尋又伏奉恩命加臣魏博節<lb/>
度使方将收其土地撫彼黎人致天誅以伸威布王澤<lb/>
而施恵不得不居其任何事而辭其後摧敗雖多剪滅<lb/>
未即<hi>類表作則未</hi>其賊偷延數刻獨保孤城田悅以潰亂殞<lb/>
身田緒以窘逼歸欵聖恩復加𢎞貸悉復舊封以臣有<lb/>
擒制之所係纏綏懷之所降附人徒之衆将吏之多特<lb/>
<pb n="KR4h0022_WYG_580-3b"/>
勑别置保寧軍節度仍以臣兼充其使臣又方以勞來<lb/>
為事實且慰安其心尋獨西討河中内清關輔事殷任<lb/>
重勞力焦神正在憂虞未遑辭讓今臣舉軍還鎭解甲<lb/>
息師况當歉歲未康疲人<hi>類表作重</hi>困苦復虚兼二使别創<lb/>
兩軍職任既繁祿廪愈<hi>一作逾</hi>倍且臣非有收郡邑壁壘<lb/>
之實不宜復加名位非有保城池封畧之才不宜别開<lb/>
軍府而乃妄為繁費謬積恩榮在私心懷苟得之羞於<lb/>
國典為虚授之失伏乞罷保寜節度停臣此使以保寧<lb/>
<pb n="KR4h0022_WYG_580-4a"/>
軍兵馬𨽻屬河東節度則聖朝有省約之利愚臣減盈<lb/>
滿之憂且臣尊爵大官窮榮極寵何待加兹一職乃為<lb/>
被以鴻私今保寧河東兵馬久同征行以相和協有同<lb/>
一體不必異名頗亦便安伏希裁擇無任悃欵之至<lb/>
　　　第二表<lb/>
臣某言為臣之道臣實聞之有難則受命而不敢辭事<lb/>
君無苟免之責已安則避位而不敢處量己無昧進之<lb/>
譏况福過忌於滿盈任重憂於顛覆臣之所懼孰以<hi>類表</hi>
<pb n="KR4h0022_WYG_580-4b"/>
<hi>作不</hi>為宜臣少無材能進非經術因逢屯難遂効驅馳陛<lb/>
下毎録微功累加高秩皆緣恩澤備盡寵光名列台司<lb/>
位兼宰輔總戎巨鎭<hi>類表作防</hi>居守舊都比又以東討魏州<lb/>
招降頗衆伏奉恩命别以為保寧軍節度又以臣兼充<lb/>
其使重以四征羣寇總帥諸軍加臣河東寧保奉誠等軍<lb/>
節度并管内諸道兵馬副元帥臣亦欲懷來欵附統一<lb/>
携離以此因循不即辭避今者寇戎剪掃區宇混同方<lb/>
将撫綏無事征伐則止不宜復居副元帥之任保寜軍<lb/>
<pb n="KR4h0022_WYG_580-5a"/>
将士與河東将士久同居處並以和寧不必别為節度<lb/>
伏請停此二使許臣但以河東節度使鎭守北藩猶有<lb/>
尊官又兼寵祿以為厚甚不可復加雖尚偷榮近於量<lb/>
力豈将飾讓於外實惟陳請於中伏乞聖慈俯垂照鑒<lb/>
臣無任懇欵屏營之至<lb/>
　　　卧疾辭官表<hi>德宗</hi>　　　　　齊　映<hi>貞元二年</hi>
臣某言臣生何僥倖遇聖屬千年之運命何舛薄染患<lb/>
逾十旬之程法既限於朝章事竟塵於天聽惶懼戰灼<lb/>
<pb n="KR4h0022_WYG_580-5b"/>
不知所圖臣某中謝臣自三月天澤傍流御醫親降膏<lb/>
肓既辨沉痼日輕但於寢疾多時羸頓猶甚支體骨立<lb/>
氣力惙然審慮旬日之間未任朝謁之禮更以法資畫<lb/>
一令在必行豈以微臣虧於大憲况中書近密樞務重<lb/>
切不可一日而闕臣以累月在假頗為曠闕罪實難逃<lb/>
更乞淹延心何自處故臣之陳奏非敢竊退讓之名臣<lb/>
之懇誠非為追止足之誡直以當其無病猶不逮人既<lb/>
以違文豈堪玷法伏乞𢎞廣運之道崇大中之規是歸<lb/>
<pb n="KR4h0022_WYG_580-6a"/>
執象之言以副垂衣之理豈微臣幸甚實彛章幸甚無<lb/>
任誠懇之至<lb/>
　　　代盧相公謝賜方藥并陳乞表<hi>徳宗</hi>
　　　　　　　　　　　　　　　權徳輿<hi>見集本</hi>
臣邁言臣自染偏風今已彌月将息未減渥澤轉深伏<lb/>
蒙特令供奉僧智昌醫療每日令中使存問及賜柳湯<lb/>
煎驢頭方仍便令服餌者臣以庸賤昧於攝理久兹竊<lb/>
位常懼害盈隂陽之和無補時化風毒生疾上煩聖慈<lb/>
<pb n="KR4h0022_WYG_580-6b"/>
靈方御醫稠疊備至雖受恩服藥誠合漸瘳而福過災<lb/>
生慮難自保况中貴将命寵臨私門犬馬之微日塵黈<lb/>
纊或有加減自合上聞非常之恩伏乞停罷且台司要<lb/>
重庶政泉源以臣平居素積官謗今右邊手足動用不<lb/>
隨自滯枕席己淹弦晦伏乞以時免職使得養疾家居<lb/>
博求上才用塞人望則公朝無覆餗之責陋質荷生成<lb/>
之仁今攝衣拜章力且未足口占代署貴逹愚衷無任<lb/>
感恩廹切之至謹奉表陳請以聞<hi>貞元十二年十月一日</hi>
<pb n="KR4h0022_WYG_580-7a"/>
　　　第二表<lb/>
臣某言臣以疾病所嬰在假既久自審不逮遂有上陳<lb/>
詔㫖優荅懇誠未允屏營慚懼不知所安臣聞為官擇<lb/>
人各司其局條貫責實<hi>集作條責實効</hi>共致理平凡在庶僚猶<lb/>
不可曠况宰臣之任鼎足承君調和隂陽左右敎化能<lb/>
否之下利害繫焉苟有所壅其傷必大以臣虚薄備位<lb/>
四年奉勵精之勤但樂昌運當具瞻之地莫負羣心書<lb/>
曰百僚師師百工維時言得其人也語曰陳力就列不<lb/>
<pb n="KR4h0022_WYG_580-7b"/>
能者止言審其分也况沉頓逾月冠帶未任風毒所侵<lb/>
惟望速差彼其之刺倍切於今以被病之微臣尸台司<lb/>
之厚祿自知不可如公議何伏枕披誠再黷宸扆冀廻<lb/>
天鑒俯遂愚衷所謂曲成豈惟平施無任悃欵廹切之<lb/>
至謹奉表陳請以聞<hi>貞元十二年十月八日</hi>
　　　第三表<lb/>
臣某言臣逼於疾瘵累有陳奏再奉詔㫖私願未從感<lb/>
恩則深量力難濟况偏風狀候與諸疾不同雖時似少<lb/>
<pb n="KR4h0022_WYG_580-8a"/>
減終慮成沉痼中樞務重不可闕人自臣在假已四十<lb/>
餘日曠廢斯甚兢惶益深一夫不獲一吏不職則繫聖<lb/>
慮以之憂勞今臣手足未平心緒未復卧受豐祿胡顏<lb/>
自安伏惟陛下順天理物躬勤庶政事無細大咸遂其<lb/>
宜豈可獨私微臣久玷時化是以直疏誠懇不敢苟餙<lb/>
煩詞冒黷宸嚴期於照鑒無任惶怖震越之至謹奉表<lb/>
陳請以聞<hi>貞元十二年十月十六日</hi>
　　　第四表<lb/>
<pb n="KR4h0022_WYG_580-8b"/>
臣某言臣素以庸虛又嬰疾病半年在假未任出入四<lb/>
表上陳備盡誠懇過蒙渥澤特賜優容聖慈則深私願<lb/>
猶阻俯仰袵席兢惶靡寧臣本謂至春和得漸平復今<lb/>
方藥遍用根本未除雖簮帶假人得以被體而趨步無<lb/>
力難於拜恩輔臣之任百辟是仰遵守法度誠所宜先<lb/>
豈有踰歲家居尚塵鼎飪况所受厚祿出於疲人竊位<lb/>
公卿尚知不可沉疴私室何以自安易象害盈實在今<lb/>
日伏惟陛下𢎞覆萬物曲成不遺凢在懷生各得其所<lb/>
<pb n="KR4h0022_WYG_580-9a"/>
以臣沉痗久曠官司前後臣聞披瀝肝膽期切之至謹<lb/>
奉表陳請以聞<hi>貞元十二年十月二十五日</hi>
　　　第五表<lb/>
臣某言臣待罪非據歳時已深寵秩逾涯災患自至一<lb/>
從移病忽及周月五獻章表未遂血誠沉痼之身滯於<lb/>
牀枕職守之効絶於官曹虚費祿廪不安夙夜遂於本<lb/>
年五月二十八日進狀乞停俸錢自後不敢更有請受<lb/>
竊冀素飡之責少息輿議再懇之至上廻聖心邇來又<lb/>
<pb n="KR4h0022_WYG_580-9b"/>
經九十餘日承命未下憂惶無措盖聞祿以詔功又以<lb/>
養賢以臣之愚而無功績久此尸曠俯仰内訟逼於公<lb/>
私臣之情理實為難處臣之言詞不能自逹使得終獲<lb/>
退免曲遂微誠亭育深恩實在於此無任猥逼懇欵之<lb/>
至謹奉表陳乞以聞<hi>貞元十三年九月某日</hi>
　　　代賈相公乞退表<lb/>
臣耽言臣以庸愚謬尸寵禄位居師長職重台司徒叨<lb/>
渥恩無補時化跼蹐荏苒六年于兹去秋以來多病相<lb/>
<pb n="KR4h0022_WYG_580-10a"/>
繼毎自策勉以奉休明而筋骸内衰官謗外積近染痢<lb/>
疾綿歴旬時進退之狀不恒寢食之理皆耗伏寢循省<lb/>
無所克堪凡在常情皆願貴仕况臣累蒙任使實越等<lb/>
夷從容廟<hi>集作朝</hi>堂沐浴天澤恩私歲久誠毎切於匪躬<lb/>
疲薾日侵事有逼於量力伏惟陛下覆育臨照曲成不<lb/>
遺俯矜愚衷移授散秩則樞軸不曠輪轅適宜拳拳之<lb/>
誠所望斯足無任懇欵惶懼之至謹奉表陳請以聞<hi>貞元</hi>
<hi>十四年七月二十四日</hi>
<pb n="KR4h0022_WYG_580-10b"/>
　　　又代賈相公陳乞表<hi>順宗</hi>
臣耽言伏奉今日制除臣檢校司空兼左僕射依前同<lb/>
中書門下平章事祗荷成命捧戴恩私心䰟震驚慙怖<lb/>
失次臣以庸薄無他才能先朝過聽謬賜驅策叨居鼎<lb/>
飪十有三年猥承雨露之恩終闕涓埃之効累經陳乞<lb/>
未允懇誠復以餘年再承休運<hi>集作命</hi>自陛下紹<hi>集作纂</hi>膺<lb/>
寶厯澤被羣生亭育所加飛沉遂性而臣齒髪頽暮疾<lb/>
恙嬰侵筋體<hi>集作骸</hi>日衰心力皆耗况宰相之職用調隂<lb/>
<pb n="KR4h0022_WYG_580-11a"/>
陽司空之官實平水土從古授受重難其人以臣平居<lb/>
猶知不可今中既眩耄外亦支離寢興不安言語失次<lb/>
豈可苟貪貴任上玷清時省躬則然况在公議古者君<lb/>
有致政之惠臣感得謝之恩鐘鳴漏盡前哲所誡年衰<lb/>
疾劇在臣為甚逼於情理敢黷天威慺慺血誠期在鑒<lb/>
聽無任懇欵恐懼之至謹奉表陳讓以聞臣耽誠惶誠<lb/>
恐頓首頓首謹言<hi>貞元二十一年三月二十一日</hi>
　　　第二表<lb/>
<pb n="KR4h0022_WYG_580-11b"/>
臣耽言臣以疾病所逼氣力不任輒露懇誠上祈退免<lb/>
聖慈備至私願未從詔㫖便蕃慰勉纎悉自宜策勵以<lb/>
奉休明螻蟻之誠敢忘夙夜犬馬之疾日益纒綿視聽<lb/>
昏煩舉措乖誤心不記事口不逮心神理害盈正謂今<lb/>
日昔韋賢致仕著在漢庭韓厥請老書於魯史豈可以<lb/>
兹沉廢苟汙班榮逼於公私非敢撝挹自聖明馭宇動<lb/>
植覃恩豈於庸愚獨阻誠志乞廻天鑒俯遂殘生伏紙<lb/>
上陳感涕嗚咽無任惶懼懇切之至謹再奉表陳乞以<lb/>
<pb n="KR4h0022_WYG_580-12a"/>
聞臣耽誠惶誠恐頓首頓首謹言<hi>貞元二十一年三月二十七日</hi>
　　　第三表<lb/>
臣耽言臣殘年沉瘵漸不支持再表上陳未蒙允許顧<lb/>
兹朽質徒感鴻私而枕席纒綿形神消耗上台之任歲<lb/>
月積深大病之期晦明難保自叨升論道扶疾拜恩邇<lb/>
來狀候日以羸瘠<hi>集作頓</hi>災因福過足驗於今伏乞賜臣<lb/>
骸骨收臣印綬期於必遂不敢煩辭無任量力懇迫之<lb/>
至謹奉表陳乞以聞<hi>貞元二十一年五月二十日</hi>
<pb n="KR4h0022_WYG_580-12b"/>
　　　第四表<lb/>
臣耽言臣聞生人所欲豈過富貴仕進之榮無踰公相<lb/>
臣受祿過厚叨恩且深疾瘵所侵日月以甚表章三上<lb/>
宸睠未廻薾然私室溘盡是慮臣頃歲齒及懸車疾經<lb/>
百日輙援禮令乞遂休閒先聖優容未蒙允許<hi>集作矜允</hi>今<lb/>
則桑榆轉逼沉頓寖深比於往年逺不相及前後陳請<lb/>
備竭肺肝特希聖慈俯鑒愚懇羸骸假息所望退身瀝<lb/>
血披誠伏待明命無任屏營懇逼之至謹奉表陳乞以<lb/>
<pb n="KR4h0022_WYG_580-13a"/>
聞<hi>貞元二十一年七月二十二日</hi>
　　　第五表<lb/>
臣某言臣以庸愚累叨爵命大行皇帝㧞擢非次列於<lb/>
宰輔歲時寖深塵露無補太上皇踐祚聽政寵登三公<lb/>
而臣寢疾所嬰已在牀枕沉疴日劇氣力漸微自春涉<lb/>
秋四表陳乞伏遇陛下繼明纂統臨照萬方澄清化源<lb/>
朝野相慶但臣百疾所凑四支不任豈使将盡之人猶<lb/>
處具瞻之地私誠所逼上黷宸嚴既非矯<hi>一作飾</hi>讓期在<lb/>
<pb n="KR4h0022_WYG_580-13b"/>
聽納無任懇欵逼切之至謹奉表陳乞以聞<hi>永貞元年八月八日</hi>
　　　第六表<lb/>
臣某言臣犬馬之疾福過災生前日以來轉就危困自<lb/>
量氣力的不支持自陛下嗣纂睿圖臣已寢疾<hi>一作瘵</hi>綿<lb/>
亟竟不得一趨陛下謁龍顏幽壤之中以此為恨臣備<lb/>
位宰相歲時最深永歸泉下無補明代伏惟陛下為萬<lb/>
姓自愛則幽明蒙福無任感恩哀戀之至謹奉遺表以<lb/>
聞<hi>永貞元年十月十一日</hi>
<pb n="KR4h0022_WYG_580-14a"/>
　　　代魏博田僕射辭官表<lb/>
臣某言臣聞中原息戰子房得以乞身東吳既平范蠡<lb/>
終能行志二臣皆因時効用遇主成功進咸展於盡忠<lb/>
退各安於秩考所以立名萬古保慶一時愚臣夙心私<lb/>
有所慕况蒲桞先邁駑蹇易疲審已無堪量力知止吐<lb/>
誠上達罄冩中懷仰覬天慈俯照愚悃中謝臣雖長於<lb/>
戎旅㓜業詩書毎凛効忠之言早勵為臣之節當河朔<lb/>
承襲之日在軍幕危疑之間毎動險中幾隣於死常以<lb/>
<pb n="KR4h0022_WYG_580-14b"/>
捐軀報國率彼頑人受命指蹤掃清餘孽用攄宿憤<hi>一作</hi>
<hi>志</hi>以荅明時一覩天庭百生願足但懷感激豈意遭逢<lb/>
伏遇陛下神武應期聖謀獨斷臣得進陳忠欵見委赤<lb/>
心唯将擐甲啓行執殳畢力上慿睿筭凶寇自夷今日<lb/>
獲覲天顏躬承睿渥平生之願既遂休老之志宜申豈<lb/>
可更貪寵光久冐榮祿使貽官謗取笑将來臣自總魏<lb/>
師初率歸化當時結念便誓此心祈於<hi>一作終始</hi>素誠非是<lb/>
飾讓匹夫之志猶不可奪臣昨自離本鎭亦以此意明<lb/>
<pb n="KR4h0022_WYG_580-15a"/>
言陳諭聖恩勉其忠義将士等皆懐皇化盡激丹誠則<lb/>
一軍幸安且無足慮在於今日臣何所任豈可久職妨<lb/>
賢待譏竊位此時不退何日宜退臣犬馬之齒未云甚<lb/>
髙筋力之間己知不健<hi>一作逮</hi>加以少罹憂患鬢髮早衰<lb/>
久經行陳心力已耗若許其優養或冀保餘年儻抑其<lb/>
愚性則生理必阻且身兼将相人臣之位已極滿朝子<lb/>
弟人臣之家至盛於國何補獨荷殊私所以憂餘惡盈<lb/>
樂在知足擊壤自歡於聖日懸車豈待於禮年是用瀝<lb/>
<pb n="KR4h0022_WYG_580-15b"/>
膽披肝冒昧陳乞伏惟皇帝陛下德邁羲軒恩深覆載<lb/>
蕩除餘祲理致太和動植含靈無不遂性方将旁求英<lb/>
俊共洽昇平如臣以鷹犬之微獲申搏噬累塵髙位常<lb/>
積厚顔福過災生自當勇退且富貴榮樂是人所欲苟<lb/>
心所有尚意趣或違彊其不能適足增苦儻蒙恩造獲<lb/>
遂優閒許歸衡茅取樂餘齒是天地曲成之徳君父莫<lb/>
大之恩五湖廻舟生無慙於越相都門揮手死不愧於<lb/>
漢臣言披血誠情切中素無任悃欵懇逼之至<lb/>
<pb n="KR4h0022_WYG_580-16a"/>
　　　代韓僕射辭官表　　　　　張　述<lb/>
臣某言臣以夙疾多時受任非淺常有負<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>冐據官榮<lb/>
将貽折足之尤以速素飡之謗昨者輙陳章疏冀蒙矜<lb/>
免不意血誠徒懇聖慮未廻懐荷寵私有如氷炭臣聞<lb/>
力小任重久則致敗功微祿厚過則生災故經垂知足<lb/>
之言易著負乘之誡皆明力不勝任才不當官臣雖孱<lb/>
微嘗所執守且臣受鉞閫外二十一年弟執金吾男居<lb/>
藩服窮極寵幸萃臣一門毎夙夜憂惶常恐身先犬馬<lb/>
<pb n="KR4h0022_WYG_580-16b"/>
不獲䇿勵駑蹇上報鴻恩今臣實懼不逮是以告訴况<lb/>
臣心力未减猶可支持筋骸已傷或難勉彊伏望聖慈<lb/>
哀察賜徇<hi>一作鑒</hi>懇誠恐其再有陳聞許以病免丹欵儻<lb/>
遂没齒為榮無任懇逼之至<lb/>
　　　第二表<lb/>
臣某言伏以累獻表章微誠務達屢陳聖聽罪犯已多<lb/>
臣聞固陋寒賤人之所惡富貴榮達人之所欲自臣忝<lb/>
謬即宜推陳豈可蓄縮偷安敓<graphic n="KR1327" url="https://raw.githubusercontent.com/kanripo/KR-Gaiji/master/images/KR1327.png" mimeType="image/png"/>
                    <hi>一作依違</hi>苟得若禮<hi>一作命字</hi>
<pb n="KR4h0022_WYG_580-17a"/>
乖當植得者不勸<hi>一作榮</hi>故禮以旌徳賞以勸勞諒或苟<lb/>
差何以沮勸臣自叨幸高位二十一年手足病風十有<lb/>
餘歲毎恨國恩未答沉瘵遂嬰命竊極於公侯身實隣<lb/>
於廢棄幸逢明詔獲覩闕庭天顔咫尺之間稠疊慈諭<lb/>
彤庭拜舞之際宣<hi>一作曲</hi>賜人扶焉有臣對君上獲此恩<lb/>
禮陳于明庭雖丞相乘車入朝鄼侯劒履上殿臣忝<hi>一作</hi>
<hi>方臣</hi>僥倖竊被殊榮未知何功寵光及此史冊莫載今古<lb/>
全無皆陛下降稽天之仁垂極地之徳特開貸納俯賜<lb/>
<pb n="KR4h0022_WYG_580-17b"/>
含容君父之恩不可稱量臣毎退朝之後感極涕流唯<lb/>
思訓子導孫披誠瀝懇率令致命不止終身盖由感深<lb/>
遂切肌骨但臣去就如此保固官榮尚稽覆載之私更<lb/>
安顯重之位則何以標明賞典準約朝綱臣是以陳露<lb/>
鄙誠罄竭於此昨者再披悃欵冐死奏聞蒙賜批諭特<lb/>
加奨飭錄其微功未賜允從臣今輙敢復獻表章觸法<lb/>
陳乞特仰恩私養疾衡門則陛下無虚授之名微臣免<lb/>
曠官之責不奪之志告訴豈懼於再三觖望之誠允許<lb/>
<pb n="KR4h0022_WYG_580-18a"/>
庶幾於萬一陛下倘恕塵黷俯察區區容其病免以徇<lb/>
誠請<hi>一作情</hi>雖死之日猶生之年臣無任<lb/>
　　　為鄭滑李僕射辭官表<lb/>
臣某言臣聞虞舜之朝九官皆讓西漢之盛二疏云去<lb/>
盖上以淳風盪俗下以廉耻激節故也况寵辱之際不<lb/>
驚則愚進退之間不知則殆中謝伏惟皇帝陛下徳超<lb/>
邃古功格上𤣥誕敷文敎丕變頽靡天地日月載惟貞<lb/>
明動植翔泳罔不咸若臣某席以枝䕃階緣休運弱齡<lb/>
<pb n="KR4h0022_WYG_580-18b"/>
入仕四紀于兹三省微躬一何厚幸是以毎涖一職毎<lb/>
徙一官未嘗不心効權衡操懷竹栢雖齷齪廉謹曾無<lb/>
異績而毫釐過犯未汚簡書知臣在君匪敢矜述自陛<lb/>
下嗣臨寶位一十七年不以疲駑猥蒙奨㧞授以疆土<lb/>
假以麾幢入居宗廟之司出典股肱之郡八座之貴臣<lb/>
拜者三六條之榮臣守其五四開戎幕一佐中軍至如<lb/>
宫相臺丞侍臣遥節兼命稠叠累遷頻速輝光既極盈<lb/>
滿是憂間歲初領華州方宣聖澤俄以滑臺選帥非次<lb/>
<pb n="KR4h0022_WYG_580-19a"/>
及臣雙旌自天匹馬之鎭此州當四達之地控兩河之<lb/>
境兵雖勁逸人至凋殘臣逺仗皇威推誠撫衆服勤吏<lb/>
事盡瘁牧人遂得黎庶就耕織之時士伍知訓習之禮<lb/>
此皆大化光被臣敢貪天之功常恐三至奪慈孤立速<lb/>
謗此臣所以怵惕惟厲中夜以興願披血誠上達旒扆<lb/>
伏惟陛下少加憐察臣竊以酬恩狥節心實無涯引重<lb/>
致逺力誠有極臣先於嶺南染風毒脚氣今年春又患<lb/>
發鬢分将不起命及阽危幸沐亭育之恩免從帷蓋之<lb/>
<pb n="KR4h0022_WYG_580-19b"/>
斃臣年逾知命齒髮已衰疾經沉痼方寸頓減久當繁<lb/>
劇必慮闕遺臣又聞制<hi>類表作分</hi>閫者以重鎭為雄仗鉞者<lb/>
以専征為務臣器幹不足以在<hi>類聚作獨</hi>任方畧不足以持<lb/>
權何以統節制之師貞定否臧之戎律臣且陳力就列<lb/>
訓誥攸存審才則然以病宜免况巖廊多士宇宙無虞<lb/>
為官擇人皆出臣右胡可晏安冒寵尸素妨賢乞降賜<lb/>
骸之恩以全折足之咎臣獲退就散秩保養餘年<hi>類表作生</hi>
候筋力之復彊申赴蹈而寧晚臣於當<hi>類表作所</hi>部勸課營<lb/>
<pb n="KR4h0022_WYG_580-20a"/>
田及以羨餘優恤将士等事一一别具條奏冀明輯睦<lb/>
上副憂勤塵黷宸嚴氷炭交臆無任懇切屏營之至<lb/>
　　　代裴相公辭官表<hi>文宗</hi>　　　劉禹錫<hi>太和四年</hi>
臣某言臣去冬得疾近日加<hi>集作方</hi>劇西夕之景豈能久<lb/>
留及其未亂披露誠懇臣犬馬之齒六十有七壽雖不<lb/>
長亦不為短位忝公台近十五年皆由際會非以才進<lb/>
常懼官謗以招國刑令被病得死保其始終為幸甚厚<lb/>
豈復咨嗟所恨者遇聖明之君不得佐成太平之化自<lb/>
<pb n="KR4h0022_WYG_580-20b"/>
量氣力忽恐奄時<hi>一作然</hi>則心有微素無階上達伏惟聖<lb/>
慈照鑒臨而察之中謝伏惟<hi>集作以</hi>三公非曠職之地宰<lb/>
相非卧理之官臣伏枕之初已有陳乞請罷真食兼辭<lb/>
貴階<hi>集作之陛</hi>伏蒙優詔纔遂一事頻降中使慰勉再三専<lb/>
令御醫旦夕診視苟安名器不覺經時主恩則深公議<lb/>
不可伏思陛下臨御之始宰臣四人逮今零落忽已一<lb/>
半臣且危惙餘年幾何唯易直外鎭獨得無恙竊持此<lb/>
理權位難居伏乞賜臣停官許在家養疾就閒辭祿或<lb/>
<pb n="KR4h0022_WYG_580-21a"/>
冀有瘳害盈福謙固是神理倘天眷綢厚念以服事多<lb/>
年臣之所陳未蒙便遂則國朝勲舊以疾辭<hi>一作辟</hi>位者<lb/>
皆得致仕使其家居足以頥養既有成例著於舊章伏<lb/>
望天恩特賜哀允<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_580-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷五百八十一<lb/>
</p>
<p>
</p>
  </div>
</body>
</text>
</TEI>
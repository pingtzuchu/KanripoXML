<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百六十一</head>
    <p>
<pb n="KR4h0022_WYG_760-1a"/>
欽定四庫全書<lb/>
　文苑英華巻七百六十一　宋　李昉等　編<lb/>
　封禪<lb/>
　　封禪議一首　　　　　封禪射牲議一首<lb/>
　郊祀<lb/>
　　皇后不合祭南效議一首<lb/>
　　駮祝欽明請南郊皇后充亞獻議一首<lb/>
　　南郊先燔後祭議一首<lb/>
<pb n="KR4h0022_WYG_760-1b"/>
　廟樂<lb/>
　　定宗廟樂議二首<lb/>
　　論立對破陣慶善二舞議一首<lb/>
　　魯議一首<lb/>
　封禪<lb/>
　　　封禪議　　　　　　　　　顔師古<hi>貞觀十一年</hi>
将封先祭義在告神且備欵謁<hi>舊唐書作謁敬</hi>之儀方展慶成<lb/>
之禮固當為<hi>唐書作於</hi>壇下距<hi>唐書/作趾</hi>預<hi>㑹要通典作先</hi>申齋潔賛饗<lb/>
<pb n="KR4h0022_WYG_760-2a"/>
已畢然後登封旣表重慎之深兼示行事有漸今請祭<lb/>
於山下封於山上四出開壇道塲通議南面入升於事<lb/>
為允今請山上圜壇廣五丈髙九尺用五色土為<hi>唐書作加</hi>
之四面各設一陛<hi>唐書作階</hi>御位在壇南升自南陛<hi>唐書作階</hi>而<lb/>
<hi>㑹要作宜</hi>就行事<hi>二字唐書作上封玉牒</hi>舊藏玉牒止用石函亦猶書<lb/>
盛篋笥所以或呼為石篋然其形大質重轉徙非易岱<lb/>
宗儻無此石皆應取自他山所以不為混成累輯而作<lb/>
大要在於周固稽其縝<hi>㑹要作緝</hi>宻而近代儀注更名石䃭<lb/>
<pb n="KR4h0022_WYG_760-2b"/>
䃭非稽古之文<hi>㑹要作稱</hi>本無義訓可尋贏<hi>㑹要作盈</hi>縮之間貴<lb/>
在折中<hi>㑹要作衷</hi>不煩紛議更増疑惑今請方石三枚以為<lb/>
冊累其十枚石檢刻方石四邊而立之纒以金繩用備<lb/>
檢約凡言封者皆是積土之名利建分封亦以班社立<lb/>
號謂之封禪厥義可知今若置牒壇上止因累石不加<lb/>
繕築即以為封匪唯嚴秘之道有如簡率亦乃名實不<lb/>
副理恐乖爽今請於圜壇之上安置方石封印<hi>唐書通典作璽</hi>
<hi>緘</hi>旣訖<hi>㑹要作畢</hi>加五色土築以為封髙一丈二尺而廣二<lb/>
<pb n="KR4h0022_WYG_760-3a"/>
丈金玉重寳質性堅貞宗祀嚴禋皆充噐幣豈嫌華靡<lb/>
寔貴精確况乎三神壯觀萬代鴻名禮極殷崇事資藻<lb/>
縟玉牒玉檢式韞靈琦<hi>㑹要作事韜靈琦</hi>傳之無窮永存<hi>㑹要作在</hi>
不朽至于廣袤之數足以載文辭緘束之方務在申膠<lb/>
固今宜立制隨時損益豐功厚德旣以跨躡前蹤盛典<lb/>
宏規無勞一遵曩式今請玉牒長一尺三寸廣厚各五<lb/>
寸玉檢厚二寸<hi>唐書有長短濶一如玉牒七字</hi>其印齒踈宻隨印大小<lb/>
距石之設意取牢固本資實用豈云巧<hi>唐書作雕</hi>飾今旣積<lb/>
<pb n="KR4h0022_WYG_760-3b"/>
土厚封更無差動天長地久寧假支持斜設横安請並<lb/>
弗<hi>㑹要作不</hi>置勒石紀號垂裕後昆美盛德之形容闡后王<lb/>
之休烈其義逺<hi>通典作大</hi>矣其事尚焉我皇聲暢九垓威横<lb/>
八極靈祗不愛其寳兆庶無得而稽但當賛述希夷以<lb/>
攄臣下之至具<hi>㑹要作其</hi>祭壇之例<hi>㑹要作制</hi>登封之所肆覲萬<lb/>
國受記<hi>㑹要作職</hi>百神固宜刻頌顯<hi>㑹要作播通典作明</hi>揚功業至如<lb/>
小距環壇<hi>㑹要作圜</hi>石闕别樹<hi>唐書作廻建</hi>事非經據無益禮儀<lb/>
煩而非要請從減省神靈璽寳而弗用由來無所施行<lb/>
<pb n="KR4h0022_WYG_760-4a"/>
其六璽雖以封書莫不披于羣下受命之璽登封則用<lb/>
昭事上𤣥表兹介福休徴緯兆豈因常貫又封檢之璽<lb/>
分寸不同即事而言請並更造旣順肅䖍之理永垂創<lb/>
制之名禪壇制度請從新禮行事儀式亦並依之自外<lb/>
委細不載於文者職在所司隨事量定議曰謹率愚管<lb/>
其録如前庸疑之言不足觀採但封禪大禮舊典不存<lb/>
秦漢以來頗有遺跡闕而不備難可甄詳昔在元封倪<lb/>
寛專賛其决逮乎光<hi>㑹要作建</hi>武梁松獨尸其事縉紳雜議<lb/>
<pb n="KR4h0022_WYG_760-4b"/>
不知所裁至如流俗傳聞記注臆說未嘗從事徒有空<lb/>
言乖殊不一曷足云也且夫沿革不同著之前誥自君<lb/>
作古聞諸徃册方今台鉉佐時逺超風后秩宗典職追<lb/>
邁伯夷究六經之妙㫖畢天下之能事納于聖徳禀自<lb/>
宸𠂻果斷而行文質斯允詔㫖集公卿及儒生學士議<lb/>
登封事謹依訪聞具件如右但封禪大禮舊典不存秦<lb/>
漢以來頗有遺跡闕而不備難可甄詳昔在元封時主<lb/>
博採羣論建武有司亦禀成規至如記注近書委巷浮<lb/>
<pb n="KR4h0022_WYG_760-5a"/>
說不足憑據無所取材且夫沿革不同著於徃冊自君<lb/>
作古寔惟令範聖朝丕業方貽萬載臣下庸蔽不取專<lb/>
决請垂鍳察克斷宸衷謹録奏聞伏聽裁擇謹議<lb/>
　　　封禪射牲議<hi>高宗</hi>　　　　　裴守貞<hi>永淳元年</hi>
議曰據周禮及國語郊祀天地天子自射其牲漢武唯<lb/>
封太山令侍中儒者射牛行事至於餘祀亦無射牲之<lb/>
文但親舂射牲雖是古禮久從廢省難以施行據封禪<lb/>
禮祀日未明十五刻宰人以鸞刀割牲質明而行事比<lb/>
<pb n="KR4h0022_WYG_760-5b"/>
鑾駕至時牢牲揔畢天皇<hi>通典作陛下</hi>唯奠玉獻酌而已今<lb/>
若祀前一日射牲事即傷早祀日方始射牲事又傷晩<lb/>
若依漢武故事即非親射之儀事不可行請從減罷謹<lb/>
議<lb/>
　　郊祀<lb/>
　　　皇后不合祭南郊議<hi>中宗</hi>　　禇无量<hi>景龍三年</hi>
議曰夫郊祀者明王之盛事國家之大禮行其禮者不<lb/>
可以臆斷不可以情求皆上順天心下符人事欽若稽<lb/>
<pb n="KR4h0022_WYG_760-6a"/>
古率由舊章然後可以交神明可以膺福祐然禮文雖<lb/>
衆莫如周禮周禮者周公致太平之書先聖極由衷之<lb/>
典法天地而行教化辨方位而叙人倫其義可以幽賛<lb/>
神明其文可以經緯邦國備物致用其可忽乎至如冬<lb/>
至圓丘祭中最大皇后内主禮甚尊崇<hi>一作禮位甚尊</hi>若合郊<lb/>
天助祭則當具著禮典今遍檢禮經<hi>一作周官</hi>無此儀制盖<lb/>
由祭天南郊不以地配惟将始祖為主不以祖妣配天<lb/>
故惟皇帝親行其禮皇后不合預<hi>唐䇿作助㑹要作同</hi>也謹按大<lb/>
<pb n="KR4h0022_WYG_760-6b"/>
宗伯職云若王不與祭祀則攝位注云王有故代其行<lb/>
祭事下文云凡大祭祀王后不與則攝而薦豆籩徹若<lb/>
皇后合助祭承此下文即當云若不祭祀則攝而薦豆<lb/>
籩今於文上更起凡明<hi>一作則</hi>是别生餘事夫事與上異<lb/>
則别起凡凡者生上起下之名不專繫於本職周禮一<lb/>
部之内此例極多備在文中不可具録又王后助祭親<lb/>
薦豆籩而不親徹案九嬪職云凡祭祀賛后薦徹豆籩<lb/>
注云后進之而不徹則知中徹者為宗伯生文若宗伯<lb/>
<pb n="KR4h0022_WYG_760-7a"/>
攝祭則宗伯親徹不别使人又案外宗掌宗廟之祭祀<lb/>
王后不與則賛宗伯此之一文與上文相證何以明之<lb/>
按外宗惟掌宗廟祭祀不掌郊天足明此文是宗廟祭<lb/>
也又按王后行事揔在内<hi>英華作外非</hi>宰職中檢其職文唯<lb/>
云大祭祀后祼獻則賛瑶爵亦如之鄭注云謂祭宗廟<lb/>
也注所以知者以文云祼獻祭天無祼所以<hi>一作以此</hi>得知<lb/>
又祭天之噐則用陶匏亦無瑶爵注以此得知是宗廟<lb/>
也又内司服掌王后六服無祭天之服而巾車職掌王<lb/>
<pb n="KR4h0022_WYG_760-7b"/>
后之五輅亦無后祭天之輅祭天七獻無后亞獻以此<lb/>
諸文叅之故知后不合助祭天也唯漢書郊祀志則有<lb/>
天地合祭王后預<hi>唐䇿作助㑹要作同</hi>享之事此則西漢末代强<lb/>
臣擅朝<hi>㑹要作權</hi>悖亂彛倫黷神謟祭不經之典事渉誣神<lb/>
故易傳曰誣神者殃及三代太誓曰王稽古立功立事<lb/>
可以永年承天凝丕天之大績斯史䇿之良誡豈可不<lb/>
知今南郊禮儀事不稽古臣忝守經術不敢黙然<hi>㑹要作緘</hi>
<hi>黙</hi>請旁詢碩儒俯循<hi>一作/摭</hi>舊典遵<hi>一作採</hi>曲臺之故事行<lb/>
<pb n="KR4h0022_WYG_760-8a"/>
圓丘之正儀使聖朝叶昭曠之塗天下知文物之盛豈<lb/>
不幸甚<hi>唐䇿作美歟</hi>謹議　　一作皆舊唐書本傳<lb/>
　　　駮祝欽明請南郊皇后充亞獻議<lb/>
　　　　　　　　　　　　　　　蔣欽緒<lb/>
議曰周禮凡言祭祀享三者皆祭之互名本無定議何<lb/>
以明之按周禮典瑞職云兩珪有邸以祀地則祭地亦<lb/>
稱祀也又司几筵云設祀先王之昨<hi>讀作胙</hi>席明<hi>一作則</hi>祭<lb/>
宗廟亦稱祀也又内宗職云掌宗廟之祭祀此又非獨<lb/>
<pb n="KR4h0022_WYG_760-8b"/>
天稱祀地稱祭也又按禮記云惟聖人為能享帝此即<lb/>
祀天帝亦言享也又按孝經云春秋祭祀以時思之此<lb/>
即宗廟亦言祭祀也經典此文不可備數㨿此則欽明<lb/>
所執天曰祀地曰祭廟曰享未得為定明矣乂周禮凡<lb/>
言大祭祀者祭天地宗廟之揔名非<hi>一作不</hi>獨天地為大<lb/>
祭祀也何以明之按欝人職云大祭祀與量人受舉斚<lb/>
之卒爵按尸與斚皆宗廟之事則宗廟亦稱大祭祀又<lb/>
欽明狀引九嬪職大祭祀后祼獻則賛瑶爵㨿天無祼<lb/>
<pb n="KR4h0022_WYG_760-9a"/>
亦無瑶爵此乃宗廟稱大祭祀之明文欽明所執<hi>㑹要作云</hi>
大祭祀即為祭天地未得為定明矣又周禮大宗伯職<lb/>
云凡大祭祀王后有故不預<hi>㑹要作赴</hi>則攝而薦豆籩欽明<lb/>
惟執此文以為王后有祭天地之禮欽緒等㨿此乃是<lb/>
王后薦宗廟之禮非祭天地之事何以明之按此文凡<lb/>
祀大神祭大祗享大鬼臨<hi>一作帥執</hi>事而卜日宿視滌濯涖<lb/>
玉鬯省牲鑊奉玉齍制<hi>一作詔</hi>大號理其大禮<hi>二字一作禮</hi>制<lb/>
相天王之大禮若王不與<hi>㑹要有大字</hi>祭祀則攝位此已上<lb/>
<pb n="KR4h0022_WYG_760-9b"/>
一<hi>㑹要作云</hi>凡直是王兼祭天地宗廟之事故通言大神大<lb/>
祗大鬼<hi>六字英華只作大祗㑹要作大祭今以舊唐書祝欽明傳増入</hi>之祭也已下文<lb/>
云凡大祭祀王后不與則薦豆籩徹此一凡直是王后<lb/>
祭宗廟之事故惟言大祭祀也若云王后合助祭天地<lb/>
不應重起凡大祭祀之文也為嫌王后有祭天地之疑<lb/>
故重起後凡以别之耳王后祭宗廟自是大祭祀何故<lb/>
取上凡相天王之禮以混下凡王后祭宗廟之文此是<lb/>
本經科段明白又按周禮外宗掌宗廟之祭祀佐王后<lb/>
<pb n="KR4h0022_WYG_760-10a"/>
薦玉豆凡王后之獻亦如之王后不預則賛宗伯按此<lb/>
王后有故不預則宗伯攝而薦豆籩外宗賛之内宗外<lb/>
宗所掌皆佐王后宗廟之薦本無佐祭天地之禮但天<lb/>
地尚質宗廟尚文玉豆宗廟之噐初非祭天所設請問<lb/>
欽明若王后助祭天地在周禮使何人賛佐若宗伯攝<lb/>
后薦豆祭天又命<hi>一作合</hi>何人賛佐並請明徴禮文即知<lb/>
攝薦是宗廟之禮明矣按周禮司服云王祀昊天上帝<lb/>
則服大裘而冕享先王則衮冕内司服掌王后祭服無<lb/>
<pb n="KR4h0022_WYG_760-10b"/>
王后祭天之服按三禮義宗明王后六服謂褘衣摇<hi>周禮</hi>
<hi>注及唐史並作摇英華皆作摇</hi>翟闕翟鞠衣展衣褖衣也禕衣從王祭<lb/>
先王則服之摇翟從王祭先公則服之闕翟饗諸侯則<lb/>
服之鞠衣以采桑則服之展衣以禮見王及見賔客則<lb/>
服之褖衣燕居則服之王后無助祭於天地但自先王<lb/>
已下又三禮義宗明王夫人之服云后不助祭天地五<lb/>
岳故無助祭天地四望之服按此則王后無祭天之服<lb/>
明矣又三禮義宗明王后五輅謂重翟厭翟安車翟車<lb/>
<pb n="KR4h0022_WYG_760-11a"/>
輦車也重翟者后從王祭先王先公所乘也厭翟者后<lb/>
從王享諸侯所乘也安車者后宫中朝夕見於王所乘<lb/>
也翟車者后採桑所乘也輦車者后遊宴所乘也按此<lb/>
則皇后無祭天之車明矣又禮記郊特牲義賛云祭天<lb/>
無祼鄭𤣥注云惟人道宗廟有祼天地大神至尊不祼<lb/>
圓丘之祭與宗廟祫同朝踐王酌泛齊以獻是一獻后<lb/>
無祭天之事大宗伯次酌醴齊以獻之是為二獻按此<lb/>
則祭圓丘大宗伯次王為獻非攝王后之事欽明等所<lb/>
<pb n="KR4h0022_WYG_760-11b"/>
執王后有故不預則宗伯攝薦豆籩更明攝王后宗廟<lb/>
之薦非攝天地之祀明矣欽明建議只及引禮記祭統<lb/>
曰夫祭也者必夫婦親之按此是王與后祭宗廟之禮<lb/>
非關祀天地之義按漢魏晉宋後魏齊梁周陳隋等歴<lb/>
代典<hi>一作史</hi>籍興王令主郊天祀地代有其禮史不闕書<lb/>
並不見徃代王后助祭之事又高祖神堯皇帝太宗文<lb/>
武聖皇帝南郊祀天無皇后助祭處高宗天皇大帝永<lb/>
徽二年十一月辛酉親有事于南郊又總章元年十二<lb/>
<pb n="KR4h0022_WYG_760-12a"/>
月丁卯親祀南郊亦並無皇后助祭處又按大唐禮亦<lb/>
無皇后助祭南郊之禮欽緒等幸忝禮官親承聖問竭<lb/>
盡聞見不敢依隨伏以主上稽古志遵舊典所議助祭<lb/>
實無正<hi>一作明</hi>文若以王者制禮自我作古明主立斷非<lb/>
臣所敢言謹議　　一作皆舊唐書祝欽明傳<lb/>
　　　南郊先燔後祭議　　　　唐子元<hi>徐堅同議開元年中</hi>
議曰臣等謹按顯慶年修禮官長孫無忌等奏改燔柴<lb/>
在祭前狀稱祭祀之禮必先降神周人尚臭祭天則燔<lb/>
<pb n="KR4h0022_WYG_760-12b"/>
柴者臣等按禮迎神之義樂六變而<hi>一作則</hi>天神降八變<lb/>
而<hi>一作則</hi>地祗出几變則鬼神可得而禮矣則降神以樂<lb/>
周禮正文非謂燔柴以降神也按尚臭之義不為燔之<lb/>
先後假如周人尚臭祭天則燔柴容或燔臭先以迎神<lb/>
然則殷人尚聲祭天亦燔柴何聲可燔先迎神乎又按<lb/>
顯慶中無忌等奏稱晉氏之前猶遵古禮周魏以降妄<lb/>
為損益者今按郭璞晉南郊賦及注爾雅祭後方燔又<lb/>
按宋志所論亦祭後方燔又檢南齊北齊及梁郊祀亦<lb/>
<pb n="KR4h0022_WYG_760-13a"/>
先飲福酒訖燔燎<hi>一作後方燔</hi>又按後周及隋郊祀亦先祭<lb/>
後燔㨿此即周遵後燔晉不先燔無忌之奏<hi>一作事</hi>事<hi>一作</hi>
<hi>義</hi>乃相乖又按周禮大宗伯職以玉作六噐以禮天地<lb/>
四方注云禮為始告神時祭<hi>一作薦</hi>於神坐也又<hi>又一作下文</hi>
云以蒼璧禮天以黄琮禮地皆有牲幣各放<hi>一作如</hi>其噐<lb/>
之色又禮噐云有以小<hi>一作少</hi>為貴者祭天特牲是知蒼<lb/>
璧之與蒼牲俱合奠之神座理即<hi>一作節</hi>不惑又云四珪<lb/>
<hi>圭珪通</hi>有邸以祀天旅上帝即明祀昊天上帝之時以旅<lb/>
<pb n="KR4h0022_WYG_760-13b"/>
五方天帝明矣其青珪赤璋白琥𤣥璜自是立春立夏<lb/>
立秋立冬之日各於其方迎氣所用自分别矣今按顯<lb/>
慶所改新禮以蒼璧與蒼牲蒼幣俱用先燔蒼璧旣已<lb/>
燔矣所以遂加四珪有邸奠之神座牲旣已燔矣所以<lb/>
更加騂牲充其寳<hi>一作實</hi>爼混昊天於五帝同用四牲失<lb/>
特牲之明文加為二犢深乖禮制<hi>一作意</hi>事乃無憑請依<lb/>
貞觀舊禮先祭後燔庶允經義謹議<lb/>
　　一作皆舊唐書禮儀志<lb/>
<pb n="KR4h0022_WYG_760-14a"/>
　　廟樂<lb/>
　　　定宗廟樂議二首<hi>此篇英華題作太宗廟樂舞名議非</hi>
　　　　　　　　　　　　　　　顔師古<lb/>
貞觀十四年六月一日詔曰殷薦祖考以崇功德比雖<lb/>
加以誠潔而廟樂未稱宜令所司詳諸故實制度<hi>一作定</hi>
奏聞秘書監顔師古議曰近奉德音俾令釐革嘉名創<lb/>
立實宜允副<hi>㑹要有此十六字</hi>伏惟皇祖𢎞農府君宣簡公懿<lb/>
王並積德累仁重光襲軌化覃行葦慶崇<hi>㑹要作出</hi>𤓰瓞詩<lb/>
<pb n="KR4h0022_WYG_760-14b"/>
云濬哲惟<hi>一作維</hi>商長發其祥言殷之先祖久有深德<hi>四字</hi>
<hi>一作久而有深智㑹要作久而深智</hi>虞夏二代發禎<hi>㑹要作祺</hi>祥也三廟之樂<lb/>
請同奏長發之舞其登歌則各為辭太祖景皇帝迹肇<lb/>
漆沮<hi>一作沮漆</hi>教漸豳岐胥宇之志旣勤靈臺之萌始附詩<lb/>
云君子萬年永錫祚𦙍言遐逺之期惟天所命以長<hi>一作</hi>
<hi>長與</hi>福祚流于子孫也廟樂請奏永錫之舞代<hi>㑹要作世</hi>祖元<lb/>
皇帝丕承鴻緒克紹宏猷實啓蕃昌用集寳命易大有<lb/>
彖曰其德剛徤而文明應乎天而時行言德應天道行<lb/>
<pb n="KR4h0022_WYG_760-15a"/>
不失時剛徤靡滯文明不犯也廟樂請奏大有之舞高<lb/>
祖太武皇帝膺期馭厯揖譲受終奄有四方仰齊七政<lb/>
介以景福申兹多祐<hi>一作祜</hi>式崇勿替誕保無疆易曰大<lb/>
明終始六位時成謂其終始之道皆能大明故不失時<lb/>
成六位也詩有大明之篇稱文王有明德廟樂請奏大<lb/>
明之舞文德皇后厚德載物凝輝<hi>一作暉</hi>麗天易曰含𢎞<lb/>
光大品物咸亨言坤道至静柔順利貞資生庶類皆暢<lb/>
逹也廟樂請奏光大之舞謹議　　一作皆通典<lb/>
<pb n="KR4h0022_WYG_760-15b"/>
　　　二　　　　　　　　　　　許敬宗<lb/>
議曰臣聞七廟觀德義冠於宗祀三祖在天式彰於嚴<lb/>
祀致敬之情允洽大孝之道克<hi>一作宜</hi>宣是以八佾具陳<lb/>
肅儀形於綴兆四懸備展被鴻徽於雅音著<hi>一作考</hi>作樂<lb/>
之明義擇皇王之令典前聖所履莫大于兹伏惟皇帝<lb/>
陛下天縱感通率由𡨕極孝治<hi>一作理</hi>昭懿光被於八埏<lb/>
愛敬純深追崇於百世<hi>一作葉</hi>永言錫祚思<hi>一作願</hi>𢎞頌聲<lb/>
鍾律革音播鏗鏘於享<hi>一作饗</hi>薦羽籥成列申蹈厲於烝<lb/>
<pb n="KR4h0022_WYG_760-16a"/>
嘗爰制<hi>一作詔</hi>典司加隆<hi>㑹要/作崇</hi>稱號<hi>一作加隆</hi>循聲覈實敬闡<lb/>
尊名竊以皇靈滋慶濬源長委邁吞鷰之生商軼擾龍<lb/>
之肇漢咸<hi>一作盛</hi>韜光於九二漸發迹於三分高祖紐地<lb/>
補天重張區宇返魂肉骨再造生靈恢恢帝圖與二儀<lb/>
而合大赫赫皇道共七曜以齊明雖復聖迹神功不可<lb/>
得而窺測經文緯武敢有寄於名言敬備樂章式昭彛<lb/>
範具列如左皇祖𢎞農府君宣簡公懿王三廟樂請同<lb/>
奏長發之舞太祖景皇帝廟樂請奏大基<hi>通典作階</hi>之舞世<lb/>
<pb n="KR4h0022_WYG_760-16b"/>
<hi>通典作代</hi>祖元皇帝廟樂請奏大成之舞髙祖太武皇帝廟<lb/>
樂請奏大明之舞文德皇后廟樂請奏光大之舞七廟<lb/>
登歌請每室别奏謹議　　一作皆舊唐書音樂志<lb/>
　　　論立對破陣慶善二舞議<hi>高宗永淳元年</hi>
　　　　　　　　　　　　　　裴守貞<hi>見舊唐書并㑹要</hi>
議曰竊惟二舞肇興謳吟攸屬賛九功之茂烈叶萬國<lb/>
之歡心義均韶夏用兼賔祭皆祖宗盛德而子孫享之<lb/>
詳覧傳記未有皇王立觀之禮况升中大事華夷畢集<lb/>
<pb n="KR4h0022_WYG_760-17a"/>
九服仰垂拱之安百蠻懐率舞之慶甄陶化育莫匪神<lb/>
功豈於樂舞别申嚴敬臣等詳議每奏二舞時天皇不<lb/>
合起立謹議<lb/>
　　　魯議　　　　　　　　　　高　郢<lb/>
周公居攝七年致政而殁成王康王追思其德命魯侯<lb/>
代代<hi>一作代之</hi>祀以天子禮樂魯君得乘大輅建太常外祭<lb/>
郊社内祭嘗禘虞夏商周之服噐與官<hi>一無此字</hi>兼而用之<lb/>
以廣魯於天下郢竊謂自天子至庶人尊卑貴賤待禮<lb/>
<pb n="KR4h0022_WYG_760-17b"/>
而别豐者不可殺殺者不可豐成康過賜非禮也魯君<lb/>
受賜亦非禮也何則郢聞有其<hi>一無其字</hi>位而後行典禮仲<lb/>
尼不臣門人非君也季札不嗣呉爵非長也周公不王<lb/>
而禮樂以王者是以非禮誣周公也設若誣周公以非<lb/>
禮魯謂昊天上帝亦可以<hi>一無以字</hi>誣乎奈何使魯人郊昔<lb/>
孔子憤歎於衰周而欲求禮於魯及觀其僣乃言曰魯<lb/>
之郊禘非禮也周公其衰乎魯用天子禮樂者本以郊<lb/>
上帝旣非聲明文物之當用可知矣又恐未來<hi>一作來者</hi>以<lb/>
<pb n="KR4h0022_WYG_760-18a"/>
杞宋用王禮為疑<hi>一作從</hi>因言杞之郊也禹也宋之郊也<lb/>
契也是天子之事守也杞宋二王之<hi>一無之字</hi>後得守先祖禮<lb/>
樂魯何守而用之耶猶恐其未能又言曰天子祭天地<lb/>
諸侯祭社稷祝嘏莫敢易其常古是謂大嘏此乃申言<lb/>
名位不同禮樂<hi>一無此字</hi>亦異數之定分也夫子之言昭昭<lb/>
如揭日月而學者或以為事更聖人未聞可否難措辭<lb/>
於魯議者於謙黙之道則可矣於發揮之義恐未盡也<lb/>
詩曰爾之教矣人胥效矣魯侯用王禮其臣亦用侯之<lb/>
<pb n="KR4h0022_WYG_760-18b"/>
禮故季氏舞八佾旅㤗山三<hi>一無此字</hi>設公廟歌雍徹嗟乎<lb/>
禮之不早辯也如此古者父為天子諸侯子為士祭禮<lb/>
從子不得從其父邘晉應韓武王之穆得用備物享武<lb/>
王乎若享非禮之褒是周公不得為聖也如<hi>一作知</hi>其不<lb/>
享是成康祗以王者禮樂餒周公於<hi>一作于</hi>魯矣安在其<lb/>
為成康乎且周公之績孰與伊尹<hi>一有佐商二字</hi>成康之明孰<lb/>
與太戊崇異伊尹不過號為保衡至于沃丁太戊亦不<lb/>
加以王禮或謂周公叔父也於伊尹而為親故尊而異<lb/>
<pb n="KR4h0022_WYG_760-19a"/>
之夫太伯太王之長子三以天下譲於王季王季得之<lb/>
以傳祚於文武故孔子曰太伯其可謂至德也已矣及<lb/>
武王克紂追<hi>一有大字</hi>王王季文王而不追王太伯豈武王<lb/>
忘太伯之德而不親乎盖以等威之禮名分之别為萬<lb/>
代之凖不為一人之私也夫人情無常以禮為常以禮<lb/>
從情動則有悖且如王者祖有功而宗有德祖宗之廟<lb/>
代代不毁大凡繼體之君皆欲尊崇其父至于德功未<lb/>
著則不敢妄加廟稱者情非不欲限禮而已矣故禮之<lb/>
<pb n="KR4h0022_WYG_760-19b"/>
行于宗廟父子不得遂其私而况成康又得以天下之<lb/>
公噐大典獨私于<hi>一作予</hi>周公乎周公有大勲于周土田<lb/>
附庸以益之則可秬鬯圭瓉以賜之則可若天子禮樂<lb/>
成康所恃以為尊也胡可以假人成康雖欲尊於周公<lb/>
伯禽其忍受之以出僣其君入䧟其父乎若周公躬制<lb/>
禮樂墳土未乾而子孫弗克負荷首<hi>一無此字</hi>亂王者之度<lb/>
孔子稱其衰不亦宜乎　　一作皆唐文粹<lb/>
　文苑英華巻七百六十一<lb/>
</p>
<p>
</p>
  </div>
</body>
</text>
</TEI>
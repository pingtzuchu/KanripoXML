<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百六</head>
    <p>
<pb n="KR4h0022_WYG_705-1a"/>
欽定四庫全書<lb/>
　文苑英華巻七百六　　　宋　李昉等　編<lb/>
　文集八<lb/>
　　　太尉衛公㑹昌一品制集序<lb/>
　　　　　　　　　　　　　　　鄭　亞<hi>見李德裕集</hi>
綸綍<hi>文集蜀集並作紼</hi>之興載籍之始先王發號施令明罰勅<lb/>
法蓋本於此也唐虞之盛二典存焉夏殷之隆厥有訓<lb/>
誥自𦙍征甘誓乃有誓命之書皆三代之文一王之法<lb/>
<pb n="KR4h0022_WYG_705-1b"/>
也虞夏之際代祀綿逺其代王掌制之名氏莫得而知<lb/>
至于成湯太甲則有仲虺伊尹為之訓誥髙宗得傅説<lb/>
則有説命之篇周公召公相成王則有洛誥酒誥周官<lb/>
顧命秦始皇帝并一區宇丞相李斯實掌其言漢興當<lb/>
秦焚書之後侍從之臣皆不習文史蕭曹之輩又乏儒<lb/>
墨之用每封功臣建子弟其辭多天子為之縱委於執<lb/>
翰者亦非彰灼知名之士武帝使司馬相如視草率皆<lb/>
文章之流以相如非將相之<hi>集本文粹並無之字</hi>器也厥後寖以<lb/>
<pb n="KR4h0022_WYG_705-2a"/>
微長<hi>集本文粹作寖㣲寖長</hi>下于魏晉亦代有其人我髙祖革隋<lb/>
文物大備在貞觀中則顔公師古岑公文本興焉在天<lb/>
后時則李公嶠崔公融出焉燕許角立於𤣥宗之朝常<lb/>
楊繼美於代宗之代<hi>集作世</hi>洎憲宗皇帝英武啟運雄圖<lb/>
赫張中興之業髙映前古其時則先太師忠公翺翔内<lb/>
署有宻勿贊佐之績平吳定蜀時<hi>文粹作實</hi>唯其功及登樞<lb/>
衡作霖雨尊王室卑諸侯圖蔡料齊外定内理顯王言<lb/>
於典誥彰帝範於圖籍紀在徽冊播於無窮特進太子<lb/>
<pb n="KR4h0022_WYG_705-2b"/>
少保分司東都衛公長慶中事惠皇為翰林學士訓誥<lb/>
之業彰於傳聞昭肅皇帝統握乾符寤寐良弼詔自淮<lb/>
海復升台庭盡付𤣥機允厭神度每彤墀<hi>集作彤庭</hi>奏罷别<lb/>
承天睠帝亦講伊尹傅説<hi>集本文粹作伊訓説命</hi>之㫖定元首股<lb/>
肱之契以太平之制度上古之文教咸屬於公焉㑹先<lb/>
太后懿號未立帝明發有永懐之痛公述沙麓神井之<lb/>
瑞贊繞樞懐日之慶懋遵聖緒光慰孝思於是承命有<lb/>
宣懿祔廟之制及武宗郊昊天拜清廟文物胥備朝廷<lb/>
<pb n="KR4h0022_WYG_705-3a"/>
有禮華夷述職河朔修貢乃顯神庥薦徽號奉揚一德<lb/>
以示萬方於是撰仁聖文武至神大孝之冊封域無虞<lb/>
天子翛然有求𤣥之思乃範貞金模聖表隆凖日角燭<lb/>
于宫庭中外臣僚咸欲以頌山河而褒日月也公於是<lb/>
有聖容之贊天街之北獯鬻攸居因饑慿陵怙衆强禦<lb/>
嚴之以刁斗而勃爾無懼申之以文告而腆<hi>集作坦</hi>然不<lb/>
率天子震怒旋命征之公獨運沉機上資宸斷萬里勝<lb/>
負决於帷中雷霆既震犬羊遽<hi>集本文粹作遂</hi>潰疣贅披抉腥<lb/>
<pb n="KR4h0022_WYG_705-3b"/>
羶解離遁其名王復我貴主公於是有討北狄之詔天<lb/>
寶末薊門為首亂之地瘡痏榛棘襲世未平至於漁陽<lb/>
帥師仲武掃除妖孽臧獲仇讐奉揚威神乃底康靖仍<lb/>
願勒石於盧龍之塞以叙聖功飛章上聞帝用允若公<lb/>
祗膺<hi>文粹作應非</hi>明命舒展格言呼嘯神祗吐納嵩華當晝<lb/>
而文星現不寐而白鳳来成諸侯不朽之勲尊元后無<lb/>
私之化公於是有幽州紀功之碑潞帥劉從諫死其子<lb/>
因關河之嶮恃甲兵之衆請爵爭地屢聞王庭中外疑<lb/>
<pb n="KR4h0022_WYG_705-4a"/>
迷互撓天聽帝將耀神武公累罄<hi>文粹作獻</hi>忠<hi>集作竒</hi>謀且言<lb/>
曰重耳在䘮不聞利父雄渠受戮祗以拒君况明皇舊<lb/>
宫天井内地跨摇<hi>集本文粹作連</hi>河北脅倚山東豈可行有<hi>一作</hi>
<hi>宥</hi>匪人坐為汚俗若是可忍孰不可容沃心無疑躡足<lb/>
乃定又曰上黨居天下之脊當河朔之喉今漳水雄兵<lb/>
常山勁卒是為唇齒寔懼因依不若乗其<hi>文粹作於</hi>未萌制<lb/>
其將動帝俞其奏乃妙選使臣以勞諭之嚴立刑賞以<lb/>
勸戒之魏侯鎮侯戮力從命絶壺關之右臂收泜水之<lb/>
<pb n="KR4h0022_WYG_705-4b"/>
上游獲兹渠魁在此成筭又轅門叛將潢水餘兇竊上<lb/>
相之旌旗盗晉陽之管鑰帝怒斯赫人心愈疑咸以師<lb/>
老于郊梟巢尚固議罷兵者蚊聚請宥過者雷同公又<lb/>
揚笏而言曰彼地則義師帥介<hi>集作師分</hi>宗室是𤣥祖<hi>英華作文</hi>
<hi>王恐非</hi>勤商之邑后稷造周之邦𤓰瓞具存堂構斯在茍<lb/>
虧䇿畫不襲仇讐則是奬彌牟逐主之風長冒頓射親<lb/>
之俗詩稱築室于道書謂疑謀勿成由是洞啟宸衷大<lb/>
破羣議運籌制勝舉無遺䇿防㣲慮逺必契神機授鉞<lb/>
<pb n="KR4h0022_WYG_705-5a"/>
之臣服膺承命謝安之圍碁尚拗曹叅之飲酒方酣果<lb/>
有軍書繼聞戎捷砥磨周鉞水<hi>集本文粹作兵</hi>淬鄭刀萬里来<lb/>
袁紹之頭顱二塜葬蚩尤之肩髀歡聲雖震於朝市喜<lb/>
氣不見於形容何其纂立功勲鎮定風俗若是之重也<lb/>
<hi>集本文粹無也字</hi>公於是有伐上黨之制平晉陽之勅宗英可<lb/>
汗獻琛輸賮越自絶漠<hi>集本文粹作域</hi>通於本朝文畢伯士之<lb/>
𦙍呼韓谷<hi>文粹作鹿</hi>蠡之師或執玉而朝靈囿或解辮而拜<lb/>
甘泉並垂於䇿書<hi>集作史冊</hi>光彼明命公於是有諭廻鶻之<lb/>
<pb n="KR4h0022_WYG_705-5b"/>
命五慰堅昆之書四文章等於訓傳機事出於神明固<lb/>
將偃仰邳石之符傲睨鬼箝之録聞之者可以祛聾聵<lb/>
得之者可以弼邦國每牙管既㧞芝泥將熟<hi>一作乾</hi>嘗於<lb/>
前席親授筆札公亦分隂可就落簡如飛時有急宣關<lb/>
於宻畫内庭外制皆不與聞或勢切疾雷機難終日宣<lb/>
室未召武帳莫開公則手疏<hi>集本文粹作疏于</hi>封章達於旒扆<lb/>
<hi>集本文粹作衮</hi>當乙夜觀書之際未嘗不稱美爾三此又豈可<lb/>
與傳<hi>集作賦</hi>洞簫而諷於後庭聞子虚而嗟不同世者論<lb/>
<pb n="KR4h0022_WYG_705-6a"/>
功校<hi>集作較</hi>德耶嵗在乙丑羣公常伯以天子之道貫於<lb/>
神祗一年而風雨攸序災沴不作二年殱醜虜興北伐<lb/>
之詩四年誅狡童詠東征之歌而又移<hi>集本文粹作伐</hi>摩尼之<lb/>
風壊浮圖之俗偃兵反樸四海胥定思欲増鴻名光下<lb/>
武公乃觀東序之圖按西崑之牒鋪舒名實藻縟文采<lb/>
<hi>集作質</hi>類于上帝為唐神宗公於是纂章天成功神德明<lb/>
道之冊文號位既畢華夷㑹同方將命禮官召儒者訪<lb/>
匡衡后土之議採公玉明堂之圖考肆覲之禮於梁生<lb/>
<pb n="KR4h0022_WYG_705-6b"/>
取封禪之書於犬子盡皇王之盛事極臣子之殊功而<lb/>
軒鼎將成禹書就掩然猶進先嘗之藥獻髙手之醫藏<lb/>
周旦請代之書追漢宣易名之美作為大誥祈于昊天<lb/>
始終一朝紹續九德其功伐<hi>文粹作攻伐集作攻閥</hi>也既如彼其<lb/>
制作也又如此故合武宗一朝冊命典誥奏議碑讃軍<lb/>
機羽檄凡兩帙二十巻輙署曰㑹昌一品制集紀年追<lb/>
聖德也書位旌官業也嵗在丁卯亞自左掖出為桂林<lb/>
九月公書至自洛以典誥制命示于幽鄙且使為序以<lb/>
<pb n="KR4h0022_WYG_705-7a"/>
集成書尋𤣥珠莫究其<hi>集本文粹作不究於</hi>倪域聽希聲莫窮於<lb/>
髙下承命震恐<hi>集本文粹作惴</hi>幾移朝夕援筆而復止者三四<lb/>
念江陸修盪辭讓不及因齋㓗以序焉夫全功難持大<lb/>
名難兼<hi>集作堅</hi>日赫於晝而乏清媚月皎於夜而無温煦<lb/>
冬之為候也則雪霜飄暴凍入肌髪夏之為用也則金<lb/>
流石爍火走膚脈如陽春髙秋者稀焉南則瘴風毒虺<lb/>
之為厲也北則獯戎黠虜之為患也如洛邑咸秦者幾<lb/>
焉鵰鷲不傅之以馳騁驊騮不授之以鶱翥如應龍者<lb/>
<pb n="KR4h0022_WYG_705-7b"/>
鮮焉仲尼聖賢之宗也位止於司㓂老<hi>集本文粹作師</hi>聃道德<lb/>
之祖也官不過柱史如姬旦者幾焉是以保衡傅説左<lb/>
右殷宗<hi>集作左右殷王</hi>召公畢公寅亮周室咸著大訓克為元<lb/>
龜書契已<hi>文粹作以</hi>来未之多有李斯以刻石紀號之文勝<lb/>
而不在休明之運又何足數哉周勃霍光雖有勲伐而<lb/>
不知儒術枚臯嚴忌善為文華而不至巖廊<hi>文粹作巖廟集作廊</hi>
<hi>廟</hi>自是以降其類寔繁惟公藴開物致君之才居元弼<lb/>
上公之位建靖難平戎之業垂經天緯地之文萃于直<lb/>
<pb n="KR4h0022_WYG_705-8a"/>
躬<hi>集本文粹作萃于厥躬</hi>慶是全德蓋四序之陽春九州之咸洛<lb/>
品彚之應龍人倫之姬旦<hi>集本此下有也字</hi>後之學者其景行<lb/>
之云爾<hi>集本文粹無云爾二字</hi>
　　　同前<hi>代桂府滎陽公</hi>　　　　李商隠<lb/>
唐葉十五帝諡昭肅始以太弟茂對天休遂臨<hi>去聲</hi>西宫<lb/>
入髙廟將以凖則九土指麾三靈乃顧左右曰我祖宗<lb/>
並建豪英範圍古昔史卜宵夣震嗟不寜是用能文惟<lb/>
睿掌武以永大業今朕奉承天命顯登乃辟庸不知帝<lb/>
<pb n="KR4h0022_WYG_705-8b"/>
賫朕者其誰氏子焉左右惕兢威靈迷撓章指周訥揚<lb/>
吃不能仰酬既三四日乃詔曰淮海伯父汝来輔予霞<lb/>
披霧消六合快望四月某日入覲是月某日登庸淵角<lb/>
竒姿山庭異表為九流之華蓋作百度之司南帝由是<lb/>
盡付𤣥機允厭<hi>入聲</hi>神度左右者咸不知其夣耶卜耶金<lb/>
門朝罷玉殿宴餘獨銜<hi>集作含</hi>日光静與天語帝亦幽闡<lb/>
徴召誥説命之㫖定元首股肱之契曰我將俾爾以大<lb/>
手筆居第一功麒麟<hi>英華作凌煙恐非</hi>閣中霍光且圖於勲伐<lb/>
<pb n="KR4h0022_WYG_705-9a"/>
𤣥洲苑上魏牧<hi>集作収</hi>别議於文章光映前修允兼具羙<lb/>
我意屬此爾無讓焉公拜稽首曰臣某何敢以當之在<lb/>
昔太宗有臣曰師古曰文本髙宗有臣曰嶠曰融𤣥宗<lb/>
有臣曰説曰瓌代宗有臣曰衮至於憲宗則有臣禰廟<lb/>
曰忠公並禀太白以傳<hi>集作傳</hi>精神納非煙而敷藻思才<lb/>
<hi>集作材</hi>可以淺深魏邴道可以升降伊臯而又富僧孺之<lb/>
新事識庾持之竒字清風濯熱白雪生春淮南王食時<lb/>
之工裴子野昧爽之獻疑王粲之夙構無禰衡之加㸃<lb/>
<pb n="KR4h0022_WYG_705-9b"/>
然後可以𢎞宣王畧輝潤天文豈伊乏賢可纂<hi>集作纉</hi>舊<lb/>
服帝又曰舜何人也回何人也朕思丕承汝勉善繼無<lb/>
忝辱乎爾之先公復拜稽首曰易曰中心願也詩曰<hi>集作</hi>
<hi>云</hi>何日忘之臣敢不夙夜在公以揚鴻烈㑹一日上明<lb/>
發於法<hi>集作清</hi>宫之中念兆人之衆顧九州之廣永懐不<lb/>
逮之痛式重如存之敬公伏奏曰唯先后懋守丕基允<lb/>
<hi>集作永</hi>資内助秀南頓<hi>集作頴非</hi>嘉禾之瑞開烈山神井之祥<lb/>
德駕河洲淑肩沙麓將顯降媯之配未𢎞褒紀之恩渝<lb/>
<pb n="KR4h0022_WYG_705-10a"/>
<hi>集作論</hi>美椒塗掩華蘭掖縁山破芿夙聞齊主之悲採石<lb/>
傳形早降漢皇之慟繞樞有慶鳴社承輝而懿號未彰<lb/>
貞魂莫祔恐無以懋遵聖緒光慰孝思公於是承命有<lb/>
宣懿祔廟之制初文宗皇帝思宗社之靈祧祖之重傳<lb/>
於夏啟既不克終歸於余<hi>左傳作與</hi>夷又<hi>集作亦</hi>未能立乃推<lb/>
帝堯敦叙九族之道𢎞魏文榮樂諸弟之志<hi>集作意</hi>嘗曰<lb/>
潁邸吾寜忘耶及武宗讓踰三四位當九五出潛離隠<lb/>
躍泉在天揚八彩於堯眉挺二肘於湯臂故外則上公<lb/>
<pb n="KR4h0022_WYG_705-10b"/>
列辟内則常侍貴人咸願擬議形容依稀彩飾公搢圭歸<lb/>
美吮墨摛詞詠日月之光華知天者之務也贊乾坤之<lb/>
易簡作易者之事乎公於是有聖容之贊天寳季年物<lb/>
豐時泰骨鯁者慕周偃武肉食者效晉清談豕不豶牙<lb/>
蠆因摇尾氛興燕易駕狩巴梁九十年鑾輅不東三千<lb/>
里華戎遂隔日者上𤣥降鑒元聖恢竒遂於首亂之邦<lb/>
先有納忠之帥復我疆理平我仇讐<hi>集作疆理我邉鄙臧獲我仇讐</hi>負<lb/>
羽䝉輪已聞於深入赤芾邪幅將事於駿奔陳萬<hi>集作方</hi>
<pb n="KR4h0022_WYG_705-11a"/>
賄以展儀備四旂<hi>集作駟介</hi>而告㨗仍願<hi>集無願字</hi>於箕星之分<lb/>
巫閭之旁追琢貞珉彰灼来葉以文上請屬意宗臣公<lb/>
乃更夣江毫重吞羅鳥町疃<hi>集作畦</hi>河濟呼嘯神祗述列<lb/>
<hi>集作烈</hi>聖之英猷荅藩維<hi>集作大藩</hi>之深懇既事苞理亂思屬<lb/>
安危不惟嵩岳降神固亦文星助彩螭蟠龜戴<hi>集作載</hi>蟲<lb/>
篆鳥章構思而君苗硯焚灑翰而元常筆閣公於是有<lb/>
幽州紀聖功之碑天街之北獯鬻攸居結以閼氏<hi>集作支</hi>
降我皇女奉春君婁敬嘗為逺使下杜<hi>集作社是</hi>人揚望長<lb/>
<pb n="KR4h0022_WYG_705-11b"/>
作畫工乗以無年遂忘舊好分偵邏於甌脱遺祭酹<hi>集作</hi>
<hi>酹祭</hi>於蹛林俾我刁斗晨驚兠鈴夜設公乃上資宸斷旁<lb/>
輝<hi>集作耀</hi>軍謀心作靈䑓手為天馬充國四夷之學此日<lb/>
方知薛公三䇿之徴他時未爽既而鬼箝飛辨邳石降<lb/>
籌不使郭門仍讒於段熲寜教李邑更毁於班超勢叶<lb/>
聲同火熸水灌遂得朝還貴主暮遁名王轄栁塞之歸<lb/>
車復梅粧而向闕及晉成赤狄䘮師歸珪有閼伯之弟<lb/>
兄誕景升之兒子將憑蜀閣欲恃吳錢姑務連雞靡<hi>集作</hi>
<pb n="KR4h0022_WYG_705-12a"/>
<hi>不</hi>思縛虎既乗<hi>集作埀是</hi>文誥尚有羣疑公乃挺身而進曰<lb/>
重耳在䘮不聞利父衛朔受貶祗以拒君今天井雄藩<lb/>
金橋故地跨摇河北脅倚山東豈可使明皇舊宫坐為<lb/>
汙俗文宗外相行有<hi>集作宥</hi>匪人忠謀既陳上意旋定俄<lb/>
又埃昏晉水霧塞唐郊殊懿公之東渉<hi>集作徒</hi>渡河若紀<lb/>
侯之大去其國稽于時議憚在宿兵公又揚笏而言曰<lb/>
彼地則義師帥唯宗室乃𤣥<hi>集作文非</hi>王勤商之邑后稷造<lb/>
周之邦𤓰瓞具存堂構斯在茍虧䇿畫不習仇讐則是<lb/>
<pb n="KR4h0022_WYG_705-12b"/>
奬夙沙縳主之風長冒頓射親之俗昔武安君用戕坑<lb/>
卒四十一萬齊桓公受胙立功一十二國今真將軍為<lb/>
時而出賢諸侯代不乏人况其俗産代地之名駒富管<lb/>
涔之良璞有抱樹辭榮之節有漆身報德之風耶躡足<lb/>
以謀屈指而定謝安之圍棊尚拗曹參之飲酒正酣適<lb/>
有軍書果聞戎㨗邯牛謝衆丕豹出奔樂毅不歸鄒衍<lb/>
已去砥磨周鉞水淬鄭刀萬里来袁紹之頭顱二塜葬<lb/>
蚩尤之肩髀何其纂立大効<hi>集作功</hi>樹建嘉績若是之速<lb/>
<pb n="KR4h0022_WYG_705-13a"/>
歟宗英可汗既畏皇威遂聞請吏留黎徑路對湩酪以<lb/>
知羞毳幕氈裘望衣冠而有慕文畢<hi>集作大異</hi>伯士之範呼<lb/>
韓單于之師或執玉而朝靈囿或解辮而拜甘泉並垂<lb/>
於冊書光彼明<hi>集作名</hi>命百王共貫三代同規公於是奉<lb/>
命有討北狄之詔伐上黨之制諭廻鶻之命五慰堅昆<lb/>
之書四每牙管既㧞芝泥將乾<hi>集作熟</hi>上輙曰爾有獨斷<lb/>
朕<hi>集作我</hi>無疑謀固俟沃心不可假手公亦分隂可就落<lb/>
簡如飛故每有急宣關於宻畫内庭外制皆不與聞此<lb/>
<pb n="KR4h0022_WYG_705-13b"/>
又豈可與美洞簫而諷於後庭聞子虚而嗟不同世者<lb/>
論功而校德耶其有勢切疾雷機難終日屬宣室未召<lb/>
武帳不開公莫暇昌言且陳宻疏賈太傅之憂國故動<lb/>
<hi>集作洞</hi>深誠山吏部之論兵詎因夙習凡所奏御罕或依<lb/>
違及武<hi>下言其升遐英華作宣非</hi>宗下武重光崇名再易公又觀圖<lb/>
東序按諜西崑率億兆同心列公卿定議以一十四字<lb/>
垂百<hi>集作億</hi>千萬年藻縟詞華鋪舒名實秦晉於玉檢瑶<lb/>
繩之内平勃於緑疇讒鼎之間方將命禮官召儒者訪<lb/>
<pb n="KR4h0022_WYG_705-14a"/>
匡衡后土之議採公玉明堂之圖考肆覲之禮於梁生<lb/>
取封禪之書於天子盡皇王之盛事極臣子之殊功而<lb/>
軒鼎將成禹書就掩然猶進先嘗之藥獻髙手之醫藏<lb/>
周旦請代之書追漢宣易名之義作為大誥祈于昊天<lb/>
始終一朝紹續九德其功伐也既如彼其制作也又如<lb/>
此故合詔誥奏議碑贊等凡一帙一十五巻輙署曰㑹<lb/>
昌一品集云紀年追聖德也書位旌官業也不言制禁<lb/>
崇論道也惟公字文饒姓李氏趙郡人盖大鼎<hi>集作昻是</hi>中<lb/>
<pb n="KR4h0022_WYG_705-14b"/>
丘有風雨翕張之氣藂䑓髙邑名<hi>集作有</hi>山河隐軫之靈<lb/>
萃于直躬慶是全德許靖廊廟之器黄憲師長之姿何<lb/>
晏神仙叔夜龍鳳宋玉閒麗王衍白晢馬援之眉宇盧<lb/>
植之音聲此其妙水鏡而為言託丹青而為裕至於好<lb/>
禮不倦用和為貴敬一人而取説謙三<hi>集作六</hi>位而無咎<lb/>
意<hi>集作㸃</hi>以黙識確乎寡詞車<hi>集作連非</hi>匠胡奴罔迷於半靣<lb/>
背碑覆局無俟於專心聿承儉訓不有長物昔猶卑官<lb/>
端坐心齋江革分謝朓之舊襦便為卧具周正得袁憲<lb/>
<pb n="KR4h0022_WYG_705-15a"/>
之談柄常<hi>集作嘗</hi>在講筵五車自娛三箧能識麗則孔門<lb/>
之賦清新鄴下之詩重以多能推於小學王子敬之𨽻<lb/>
法道媚皇休明之草勢沉著異代<hi>集作時</hi>相逼當世<hi>集作代</hi>
罕儔不妄遇人<hi>集作不忘過人非</hi>慎於取友與李杜齊名者少<lb/>
願<hi>集作湏</hi>僑札交貺者稀故能應是昌時媚於天子憲章<lb/>
皇極爕理𤣥穹燭耀家聲粉飾國史侔帝典之灝灝噩<lb/>
噩尊王道之蕩蕩平平而又不節怨嗟知進憂亢張良<lb/>
竟稱多病王允方務頥神無潁陽之善田乏好畤之巨<lb/>
<pb n="KR4h0022_WYG_705-15b"/>
産何曽之食既疏<hi>集作疏去</hi>虞悰之鮓方嘗憂其厚味有爽<lb/>
和氣肴簌<hi>疑作荻</hi>無在<hi>集作任</hi>琴鶴有餘成萬古之良相為<lb/>
<hi>集作作</hi>一代之髙士繄爾来者景山仰之某昔在左曹每<lb/>
<hi>集作實</hi>事先帝雖詭詞望利不接於言話而申義約文庻<lb/>
窺於風采代天之言既集蟠地之樂難忘盖屬才華用<lb/>
為序引以鄒衍之迂恠將潁嚴之淺近忽焉承命何所<lb/>
措辭吾領幽遐八桂森爽莫逢博約寜遇切磋處無價<lb/>
之塲率然占玉登<hi>集作立</hi>不枯之岸粗爾論珠雖嘗有意<lb/>
<pb n="KR4h0022_WYG_705-16a"/>
焉亦不知量也某叩頭再拜上<hi>集無此六字</hi>
　　右李德裕集兩序前篇鄭亞為桂帥時所撰今集<lb/>
　　用之其後篇疑亞先委判官李商隠代作亞復改<lb/>
　　定故有異同<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_705-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百六<lb/>
</p>
<p>
</p>
  </div>
</body>
</text>
</TEI>
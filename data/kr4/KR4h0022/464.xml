<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百六十四</head>
    <p>
<pb n="KR4h0022_WYG_464-1a"/>
欽定四庫全書<lb/>
　文苑英華巻四百六十四　宋　李昉等　編<lb/>
　詔勅六<lb/>
　　廢置<lb/>
　　　置乾封明堂縣制　　　　　　制集<lb/>
東䑓元天著象於紫微厚地區域於赤縣外崇四岳伊<lb/>
帝闡其宏規旁别九州𤣥王邵其丕績所以料兹物土<lb/>
畫野分疆相彼人事觀時濟俗開物成務理則由然髙<lb/>
<pb n="KR4h0022_WYG_464-1b"/>
祖皇帝誕膺靈命肇開景業括囊軒頊孕育胥庭太宗<lb/>
文皇帝大聖登期自天縱哲撲崑岑之猛燎拯滄海之<lb/>
飛流巍巍蕩蕩無徳而名朕以虚薄夙奉瑶圗承累徳<lb/>
之洪猷履㑹昌之嘉運中外禔福逺邇乂安仰薦成功<lb/>
升禋岱巘緬惟嚴配祗建合宫感事開元聿光先徳俾<lb/>
我黎獻永頼隆平寜濟之方實資寛簡鑒寐凝想思致<lb/>
厥塗以為翼翼上京率土攸仰剪華抗堞貫渭䟽瀾城<lb/>
闕崇嚴都邑夷敞户口盈積市獄殷繁東西兩縣官曺<lb/>
<pb n="KR4h0022_WYG_464-2a"/>
尚少在於撫字事或難周至於辭訟綜理時闕湏分所<lb/>
職各使兼濟其長安縣宜置乾封縣萬年縣析置明堂<lb/>
縣並於京城内近南安置其户口即於兩縣逐便割𨽻<lb/>
應湏官寮并公𪠘等一事以上并凖長安萬年兩縣各<lb/>
令所司處分奏聞庶使憂勤之懐獨暎於前古建元之<lb/>
慶長垂於後葉<hi>揔章元年十一月二十二日</hi>
　　　置鴻宜鼎稷等州制<lb/>
鸞䑓朕聞先王疆理天下也莫不料其土宇相其地宜<lb/>
<pb n="KR4h0022_WYG_464-2b"/>
分五服以應財成宅三川而適通變辨方樹辟協和之<lb/>
道以隆置郡罷侯經始之圗載逺而區分或異制度罕<lb/>
同連率法於在鎬牧守儀於起沛官稀則政毁地狹則<lb/>
人勞義在隨時期於致乂我大周席蘿闡化夢梓登期<lb/>
通三授𤣥扈之濵得一升翠媯之汭<hi>春秋合成圗曰黄帝逰𤣥扈洛上云</hi>
<hi>云又河圗挺恠輔日黄帝齋七日至翠媯之川云云並見藝文類聚</hi>維嵩設險聳危峯於<lb/>
少室在河穪防𨗳洪波於太史卜兹洛食是曰奥區物<lb/>
産孔殷形勝斯在朕仰膺睠命俯叶時雍<hi>詔令作樂推</hi>即瀍<lb/>
<pb n="KR4h0022_WYG_464-3a"/>
澗之基恢鼎革之運珍符寳貺賁發郊藪佳氣榮光昭<lb/>
煥川澤建明堂而陟配立清廟以嚴禋方闡隆周之業<lb/>
以光卜年之兆况成王定鼎此則餘基永言朝貢實歸<lb/>
中壤是霜露之所均當水陸之交㑹庶齊勞逸無隔遐<lb/>
邇作制王畿雖憲章於故實緬惟帝邑未折衷於新規<lb/>
宜𢎞自我之典式廣來蘇之澤但京兆之地舊號秦中<lb/>
廼睠編甿最為繁殖一州獨治事多擁滯宜令雍州管<lb/>
内析置五州其間於雍州以西安置潼關即宜廢省然<lb/>
<pb n="KR4h0022_WYG_464-3b"/>
以千里之内舊制通畿征賦所出事資廣逺又王侯設<lb/>
險以固其國若無襟帶何以為守雍州并所㭊州同州<lb/>
太州並通入畿内洛州南面東面北面仍各置關庶幾<lb/>
食菜之家<hi>詔令作地</hi>自分湯沐之邑棄繻之客更從軒蓋之<lb/>
逰其雍州舊管及同太等州土狹人稠營種辛苦有情<lb/>
願向神都編貫者宜聽仍給復三年百姓無田業者任<lb/>
其所欲即各差清強官押領并許將家口自隨便以次<lb/>
<hi>三字詔令作便於水次</hi>量給船乗作船次進發至都分付洛州受<lb/>
<pb n="KR4h0022_WYG_464-4a"/>
領支配<hi>闕</hi>安置訖申司録奏聞人惟邦本本固邦寧將<lb/>
以不肅而成既庶而富欲令率土黔黎咸得遂性勞求<lb/>
安措<hi>一作集</hi>人不廢<hi>詔令作失</hi>業其有諸州人或先縁饑嵗流<lb/>
宕忘歸或父兄去官因循寄住為籍貫屬恐陥刑名荏<lb/>
苒多時未經首出衛士雜色人等並限百日内首盡任<lb/>
於神都及畿内懐鄭汴許汝等州附貫給復一年復滿<lb/>
便依本畨上下其官人百姓有情願於洛懐等七州附<lb/>
貫者亦聽應湏交割及發遣受領並委本貫共新附州<lb/>
<pb n="KR4h0022_WYG_464-4b"/>
分明計㑹不得因兹隠漏户口虚蠲賦役并新㭊五州<lb/>
三面及雍州以西置關處所司具為條例務從省便奏<lb/>
聞<hi>天授二年七月九日</hi>
　　　廢潼關雍洛州置開鄭汴許衛等州府制<hi>詔令作以</hi>
　　　<hi>鄭汴等州為王畿制</hi>
鸞䑓朕聞上圗列宿垂七紀而環紫微下科物土制八<lb/>
紘而尊赤縣是以帝猷方盛開甸服於平陽王業肇基<lb/>
創神郊於景亳雖政或沿革道有汚隆強幹弱枝率由<lb/>
<pb n="KR4h0022_WYG_464-5a"/>
兹典用能體國經野阜<hi>詔令作濟</hi>俗安人法天險之崇髙顯<lb/>
宸居之壯觀朕膺<hi>詔令作應</hi>此符命大庇黎元俯順謳歌君<lb/>
臨區夏紹隆周之睿業因丕洛之鴻基相彼土中實惟<lb/>
新邑五方入貢兼水陸之<hi>詔令作而</hi>駿奔六氣運行均霜露<lb/>
而調序山川形勝祥祉荐臻逺寐乾心近收甿欲式建<lb/>
宗社大啓神都知王者之無外明在徳之可乆粤自夏<lb/>
殷分土列爵爰及秦漢置守罷侯所以東姫握圗王畿<lb/>
存千里之制西京御歴帝里據三輔之饒否泰既殊損<lb/>
<pb n="KR4h0022_WYG_464-5b"/>
益且異務歸於適物義尚於隨時朕以鼎業惟初寳祚<lb/>
伊始斟酌今古申畫封疆征賦科徭實資寛簡沃塉勞<lb/>
逸宜有平分緬懐習武之規載隆辨方之術可以洛東<lb/>
鄭州汴州南汝州許州西陜州虢州北懐州澤州潞州<lb/>
東北衛州西北蒲州為王畿内鄭州汴州許州可置八<lb/>
府汝州可置二府衛州可置五府别兵皆一千五百人<lb/>
所司詳依格格明為條例庶使固本之道<graphic n="KR1922" url="https://raw.githubusercontent.com/kanripo/KR-Gaiji/master/images/KR1922.png" mimeType="image/png"/>轢於前脩<lb/>
足兵之義牢籠於振古主者施行<hi>天授二年四月二十九日</hi>
<pb n="KR4h0022_WYG_464-6a"/>
　　　却置潼關制<lb/>
鸞䑓山河作固肇自徃圗關梁是脩抑惟前典朕情存<lb/>
太朴志在無外成臯姫陜勿用咽喉函谷秦封觧其襟<lb/>
帶欲使鴈行靡拾鶉居不擾而甿俗澆弊浮惰者多非<lb/>
所以禁絶末逰作限中外事資權變理貴從宜便可率<lb/>
由舊章安置應湏脩補及官典兵防一事以上所司速<lb/>
凖例處分其神都四面應湏置關之處宜令檢校文昌<lb/>
虞部郎中王𤣥珪即徃檢行詳擇要害務在省功斟酌<lb/>
<pb n="KR4h0022_WYG_464-6b"/>
古今必令折衷還日具圗様奏聞<hi>聖厯元年五月十九日</hi>
　　　置勞州都督府制<lb/>
朕聞舞干戚者所以懐荒逺固城池者所以欵戎夷我<lb/>
國家頃有營州兹為虜障使北戎不敢窺覘東藩由其<lb/>
輯睦者乆矣自趙翽失於鎮静蕃部因此攜離頗有負<lb/>
塗之暌族聞改邑之歎髙墉填塹故里為墟言念於此<lb/>
毎思開復逹奚饒樂郡王李大酺賜婚來朝已納呼韓<lb/>
之拜契丹松漠郡王李失活遣子入侍彌嘉秺侯之節<lb/>
<pb n="KR4h0022_WYG_464-7a"/>
咸申懇請朕所難為宜恢逺圖用光舊業其營州都督<lb/>
宜依舊於桞城置<lb/>
　　　置北都制<lb/>
經邦創制建都設險必因時順人統物立極我國家以<lb/>
神武聖徳應天受命龍躍晉水鳯翔太原建萬代之模<lb/>
為億兆之主猶成湯之居亳有<hi>一作姫</hi>周之興岐顧朕<hi>一作</hi>
<hi>朕以</hi>𦕈身纂承昌運守宗社<hi>一作祖宗</hi>之大寳恢中原之鴻業<lb/>
叶時卜狩始經此<hi>一作北</hi>都事本因心情兼惟舊近者嘉<lb/>
<pb n="KR4h0022_WYG_464-7b"/>
<hi>一作禎</hi>祥荐至休瑞屢臻此皆宗祐<hi>一作祉</hi>降靈神祗潜暨<lb/>
豈予匪<hi>一作伊菲</hi>徳獨享厥休昔堯理唐郊式建丹陵之地<lb/>
漢居洛邑更表南陽之都今王業所興宫觀猶在列於<lb/>
邊郡情所未安非所以恢大聖之鴻規展孝思之誠敬<lb/>
其并州宜置北都改州為太原府刺史為尹司馬為少<lb/>
尹太原晉陽為赤縣諸縣為畿縣官吏品第視<hi>闕</hi>　京<lb/>
河南府<hi>開元十一年正月</hi>　　一作皆唐大詔令<lb/>
　　條理<lb/>
<pb n="KR4h0022_WYG_464-8a"/>
　　　詳定刑名制<hi>詔令作頒行新律詔</hi>　　　　制集<lb/>
門下朕聞大徳曰生肖天地而為貴大寳曰位體宸極<lb/>
以居貞所以經緯三才彌綸萬物順人心以敷化因天<lb/>
討而立刑易稱明罰哀矜之志愈逺書云肆𤯝簡恵之<lb/>
道斯崇故能象服畫冠化隆上葉道徳齊禮刑清中代<lb/>
暨乎大道既隠淳風已衰元首司契狥驕奢以臨下股<lb/>
肱賛道用深刻為奉公罪名積於簡書滋章被於率土<lb/>
姫訓夏法峻網備於三千秦革周科深文加於九族漢<lb/>
<pb n="KR4h0022_WYG_464-8b"/>
祖約法後嗣不勝其弊晉武蠲刑末流竟致<hi>一作臻</hi>其酷<lb/>
遂使茫茫區㝢圄犴所以實繁蠢蠢黔黎手足為之無<lb/>
措自斯以降禁網愈宻難深袁凖之書事切劉𢎞之奏<lb/>
太宗文皇帝至道難名𤣥功不測撥亂反正恤獄慎刑<lb/>
杜澆弊之餘源削繁苛之峻法道臻刑措二十餘年恥<lb/>
格之義斯隆惻隠之懐猶切玉几遺訓重令刋改瞻奉<lb/>
隆規興言感咽朕以虚寡夙嗣寳圗寅畏上𤣥憂勤庶<lb/>
類乗奔履薄懼一物之未安旰食宵衣慮萬方之多罪<lb/>
<pb n="KR4h0022_WYG_464-9a"/>
雖觧網之徳有慙列聖而好生之恵無媿伊心於是仰<lb/>
遵先㫖旁求故實詔太尉揚州都督監脩國史上柱國<lb/>
趙國公無忌開府儀同三司上柱國英國公勣尚書左<lb/>
僕射監脩國史上柱國燕國公志寧尚書右僕射監脩<lb/>
國史上䕶軍北平縣開國公行成光禄大夫侍中監脩<lb/>
國史上䕶軍蓨縣開國公高季輔銀青光禄大夫行黄<lb/>
門侍郎平昌縣開國公宇文節中書侍郎桞奭右丞叚<lb/>
寳𤣥太常少卿令狐徳棻吏部侍郎高敬言刑部侍郎<lb/>
<pb n="KR4h0022_WYG_464-9b"/>
劉燕客給事中趙文恪中書舍人孝友益少府丞張行<lb/>
實大理丞元紹太府丞王文端刑部郎中賈敏行等爰<lb/>
建朝賢詳定法律酌前王之令典考列辟之舊章適其<lb/>
輕重之宜採其寛猛之要使夫畫一之制簡而易從約<lb/>
法之文<hi>詔令作章</hi>疎而不漏再移朞月方乃撰<hi>詔令作始勒</hi>成宜<lb/>
班下普天垂示來葉庶設而不犯均被皇恩<hi>詔令作均彼上皇</hi>
凡在羣司<hi>詔令作臣</hi>逮於列岳其務在審慎稱朕意焉<hi>永徽二年</hi>
<hi>閏九月十四日</hi>
<pb n="KR4h0022_WYG_464-10a"/>
　　　刪定刑書制<lb/>
門下蓋大帝臨下覆燾之徳彰焉聖人在上財成之跡<lb/>
著焉然則統天理運微政令不能通其道經國訓人非<lb/>
渙汗無以宣其化故羲爻演繇后以施命誥四方虞典<lb/>
記言帝乃敷文偹九域豈惟遒人振鐸理存乎闡教象<lb/>
闕懸書義在於垂法雖時分歩驟必脩<hi>詔令作循</hi>先甲之規<lb/>
代變驪騵無革逹名之軌既而淳源已徃澆風漸扇姦<lb/>
宄於是萌生譎詐以之颷起相彼群俗頗乖於信義顧<lb/>
<pb n="KR4h0022_WYG_464-10b"/>
之庶尹罕嗣於忠勤尺一交馳徒有書亭之弊五條間<lb/>
出猶招掛壁之譏非所謂光闡帝圗作為人極者也由<lb/>
此緑綈爰降尤慎於繁冗黄素所施彌崇於曉諭皇家<lb/>
創業抑揚前古粤在貞觀大啓憲章浹聲敎於幽遐燭<lb/>
文明於區宇鴻池衍誥統理詳宻螭鈕騰文規模𢎞逺<lb/>
固以貽厥將來懸諸日月朕祗肅鴻業恭臨寳位握千<lb/>
載之禎符承百王之末緒凝神閑館託軒夣以憂人深<lb/>
誦康衢用堯心而拯物然以萬機事揔恐聽覽之或遺<lb/>
<pb n="KR4h0022_WYG_464-11a"/>
四海務殷慮綏緝之多闕南宫故事綜覆已殫内史舊<lb/>
章搜羅殆盡自御宸扆<hi>一作居</hi>毎懐氷谷身雖處於巖廊<lb/>
情實係於億兆比者在外州府數陳表䟽京下諸司亦<lb/>
多奏請朕以為帝命多緒範圍之㫖載𢎞王言如絲彌<lb/>
綸之道斯洽前後處分因事立文嵗序既淹條流遂積<lb/>
覽之者滋惑行之者愈<hi>詔令作逾</hi>怠但政貴有恒詞務體要<lb/>
道廣則難備事簡則易從故自永徽以來詔勅揔令沙<lb/>
汰詳稽得失甄别異同原始要終捐華摭實其有在俗<lb/>
<pb n="KR4h0022_WYG_464-11b"/>
非便事縱省而悉除於時適宜文雖繁而必録隨義刪<lb/>
定類别<hi>詔令作以類</hi>區分上禀先規下齊庶政導生靈之耳<lb/>
目闢風化之户牖俾夫施之萬祀周知訓夏之方布之<lb/>
八埏共識司南之路仍令所司編次具為巻秩施行此<lb/>
外並停自今已後諸有表奏事非要切並凖勅令各申<lb/>
所司可頒示普天使知朕意主者施行<hi>儀鳯元年十二月五日</hi>
　　　定刑法制<hi>詔令作頒行律令格式制</hi>
門下朕聞唐虞膺録畫象而人知禁夏商御圖設刑而<lb/>
<pb n="KR4h0022_WYG_464-12a"/>
罪不息周秦以降沿革罕同漢魏而還條流浸廣雖或<lb/>
輕或重一弛一張義在於訓人事期於肅物然則刑辟<lb/>
勿用見稱於昔典法令滋章貽譏於前哲朕情在愛育<lb/>
志切哀矜踈網恢恢實素懐之所尚苛政察察良夙心<lb/>
之所鄙方冀化致無為業先刑措近見所司進律令格<lb/>
式一一自觀至於經國成務之規訓俗懲違之範萬目<lb/>
咸舉一事無遺但能奉以周旋守而勿失自可懸諸日<lb/>
月播之黎庶何事不理何化不成先聖憂勤萬務遺念<lb/>
<pb n="KR4h0022_WYG_464-12b"/>
庶績或慮湏有弛張所以汎令刪定今既綱維偹舉法<lb/>
制𢎞通理在不刋義歸無改豈可更有異同别加撰削<lb/>
必年月乆逺於時用不便當廣延羣議與公卿等謀之<lb/>
今未有疑無庸措筆其先律令格式之本宜早先布凡<lb/>
厥在職務湏遵奉輒造異端妄踰軌躅者咸禁除之庶<lb/>
用刑符於畫一守法在於無二内外寮宷知朕意焉<hi>文明</hi>
<hi>元年四月二十二日</hi>
　　　申理寃屈制<lb/>
<pb n="KR4h0022_WYG_464-13a"/>
門下大帝降鑒無幽不燭下人上訴在屈必伸將使處<lb/>
巖廊者户牖絶千里之蔽<hi>詔令作遥</hi>御億兆者門庭無九重<lb/>
之隔故堯推心以撫俗業濟天下湯克己以察寃恵孚<lb/>
海内朕祗膺寳厯<hi>詔令作厯嗣</hi>寅奉璇圗常居安以戒危毎<lb/>
在得而思失慮一夫之弗獲憂萬方之有罪以為承平<lb/>
既乆區㝢至曠州邑相望衆庶殷阜事繁則詐起法弊<lb/>
則姦生念兹寃滯載懐惻隠是以頻發詔書庶幾息訟<lb/>
比命申理未副朕懐百姓雖事披論官司不能正斷及<lb/>
<pb n="KR4h0022_WYG_464-13b"/>
於三司陳訴不為究尋向省告言又却付州縣至有財<lb/>
物相侵婚田交争或為判官受属有理者不申或以按<lb/>
主取錢合得者被奪或積嫌累載横誣非罪或肆忿一<lb/>
朝枉加殺害或頻經行陣竟無優賞或不當矢石便獲<lb/>
勲庸改换文簿更相替奪或於所部憑倩織作少付絲<lb/>
麻多收絹布或營造噐物耕事田疇役即伍功雇無半<lb/>
直又境内市買無所畏憚虚立錢價抑取貴物實貪利<lb/>
以侵人乃㨿估以防罪或進退丁户等色多有請求或<lb/>
<pb n="KR4h0022_WYG_464-14a"/>
觧補省佐之流專納賄賂或徴科賦役差㸃兵防無錢<lb/>
則貧弱先行<hi>詔令作充</hi>有<hi>詔令作行</hi>貨則富強獲免亦有鄉邑豪<lb/>
<hi>詔令作旋</hi>強容其請造或酒食交徃或妻子去還假託恩威<lb/>
公行侵暴凡如此事固非一緒經歴䑓省徃來州縣動<lb/>
淹年嵗曽無與奪欲使元元何所控告見在京訴訟宜<lb/>
令朝㪚大夫守御史中丞崔謐朝散大夫守給事中劉<lb/>
景先朝請郎守中書舎人裴敬彛等於南牙門下外省<lb/>
共理寃屈屬户所有訴訟隨狀為其勘當有理者速即<lb/>
<pb n="KR4h0022_WYG_464-14b"/>
奏聞無理亦語發遣其有虚相搆架浪擾官方若更處<lb/>
分喧訴不絶者宜即科决使知懲厲仍限今年十二月<lb/>
内使了其在外州縣所有訴訟寃滯文案見未斷絶者<lb/>
並令常處速為盡理勘斷務使甘伏勿使淹滯若處斷<lb/>
不平所司紏察得實者所由宫人隨即科賦<hi>一作條付</hi>布告<lb/>
遐邇使知朕意主者施行<hi>儀鳯二年十一月十三日</hi>
　　　省獄官制<hi>詔令作减大理丞廢秋官獄勅</hi>
鸞䑓崇徳簡刑列辟之彛範併官省事有國之良圗聖<lb/>
<pb n="KR4h0022_WYG_464-15a"/>
人執契以乗時道苞乾大善政改絃而馭俗義叶鼎新<lb/>
朕䖍荷先基恭臨下土運一心之淺慮憂四海之羣生<lb/>
馭朽載兢踐氷惟惕幸頼九𤣥垂裕七廟宣靈天地以<lb/>
清風雨咸若菽粟登稔疆<graphic n="KR1522" url="https://raw.githubusercontent.com/kanripo/KR-Gaiji/master/images/KR1522.png" mimeType="image/png"/>無虞荗祉日繁殊禎嵗集<lb/>
答昊穹之睠命順億兆之誠祈蒼璧靈壇展嚴禋於上<lb/>
帝黄金秘牒追顯號於前王大典聿申鴻符允暢斯實<lb/>
祖宗之遐慶函夏之多福豈朕虚薄能臻此乎但萬嵗<lb/>
初元肇開昌厯九章恒憲甫釋嚴科逺近無縲絏之寃<lb/>
<pb n="KR4h0022_WYG_464-15b"/>
老㓜有歌謡之樂人皆遷善政在惟新丹筆刑官已絶<lb/>
理梧之聽黄沙獄户將為鞠草之塲而法禁之曹宷寮<lb/>
斯衆司刑一局便有八丞既罕囚徒静無推案豈煩多<lb/>
士虚習夏書宜减二員俾從他職文昌國府建禮天闈<lb/>
庶政是歸具寮攸仰諒青縑之羙地非頳服之攸居雖<lb/>
復時有申讞頗斯聽斷兩造之文必具吾詞之理亦窮<lb/>
詎彼狴牢方甄枉直先䑓置獄甚謂非宜今欲揔撤踈<lb/>
羅寜可别施囹圄其秋官獄即冝除毁朕既深居秘宇<lb/>
<pb n="KR4h0022_WYG_464-16a"/>
不能徧覽綿區惟仗時賢共康天下州縣牧宰寄重親<lb/>
人寮守勾曹任惟綱紀百姓或有愆犯必湏盡理推尋<lb/>
審知罪状分明方可禁身科斷不得纔聞小過遽縶圜<lb/>
扉髙下其心同叔魚之鬻獄輕重其等爽定國之平刑<lb/>
黠吏從姦恣其乾沒要囚多滯積以炎凉有一於兹當<lb/>
加貶譴幸悉心而慎罰同底績以勝殘佇𢎞勿辟之規<lb/>
用闡無為之化將使三千之罪永絶於當年豈惟數百<lb/>
之刑僅寛於昔代布告天下識朕意焉<hi>萬嵗登豐元年十月十三日</hi>
<pb n="KR4h0022_WYG_464-16b"/>
　　　申寃制<lb/>
門下九重嚴䆳非呌閽之可聞萬邦遐曠因表䟽而方<lb/>
逹朕尊居黄屋乃心<hi>詔令作心念</hi>蒼生微物不安毎切納隍<lb/>
之慮一人失業更軫宵衣之懐思欲下情上通無令壅<lb/>
隔所以明四聦者也其官人百姓等有寃滯未申或獄<lb/>
訟失職或賢才不舉或獻納<hi>詔令作進獻</hi>謀猷如此之流任<lb/>
其投匭凡百士庶宜識朕懐<hi>神龍元年二月二十七日</hi>
　文苑英華巻四百六十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百六十九</head>
    <p>
<pb n="KR4h0022_WYG_768-1a"/>
欽定四庫全書<lb/>
　文苑英華巻七百六十九　宋　李昉等　編<lb/>
　貨食<lb/>
　　貨泉議一首　　　　復漢以粟為賞罰議一首<lb/>
　　錢貨議一首　　　　錢重物輕議一首<lb/>
　　廢職田議一首<lb/>
　邊防<lb/>
　　與魏徵論突厥議一首<lb/>
<pb n="KR4h0022_WYG_768-1b"/>
　　㧞四鎭議一首　　　設險議一首<lb/>
　　貨食<lb/>
　　　貨泉議<hi>文粹作請禁私鑄錢議</hi>　　　　劉　秩<hi>開元二十二年</hi>
議曰臣伏奉今月二十一日勑欲不禁鑄錢更令百寮<lb/>
詳議可否者夫錢之興其來尚矣将以平輕重而權本<lb/>
末齊桓得其術而國以霸周景失其道而人用弊考諸<lb/>
載籍國之興衰實繫於是陛下思變古以濟今欲反經<lb/>
以合道而不即改作詢之芻蕘臣雖憃愚敢不薦其聞<lb/>
<pb n="KR4h0022_WYG_768-2a"/>
見古者以珠玉為上幣黄金為中幣刀布<hi>文粹作錢布</hi>為下<lb/>
幣管仲曰夫三幣握之則非有補於煖也捨之則非有<lb/>
損於飽也先王以守財物以御人事而平天下也是以<lb/>
命之曰衡衡者使物一高一下不得有常故與之在君<lb/>
奪之在君富之在君貧之在君是以人戴君如日月親<lb/>
君如父母用此術也是謂<hi>舊唐志作為</hi>人主之權今之錢即<lb/>
古之下幣也陛下若捨之任人<hi>唐䇿有自鑄二字</hi>則上無以御<lb/>
下下無以事上其不可一也夫物賤則傷農錢輕則傷<lb/>
<pb n="KR4h0022_WYG_768-2b"/>
賈故善為國者觀物之貴賤錢之輕重夫物重則錢輕<lb/>
錢輕由乎物多多則作法收之使少少則重重則作法<lb/>
布之使輕輕重之本必由乎是柰何而假於人其不可<lb/>
二也夫鑄錢不雜以鉛鐡則無利雜以鉛鐡則惡惡不<lb/>
重禁之不足以雜心且方今塞其私鑄之路人猶冒死<lb/>
以犯之况啓其源而欲人之從令乎是設䧟穽而誘之<lb/>
入其不可三也夫許人鑄錢無利則人不鑄有利則人<lb/>
去南畆者衆去南畆者衆則草不墾草不墾又隣於寒<lb/>
<pb n="KR4h0022_WYG_768-3a"/>
餒其不可四也夫人富溢則不可以賞勸貧餒則不可<lb/>
以威禁故令法不可以行人之理亂<hi>十字唐志㑹要作法令不行人之不</hi>
<hi>理</hi>皆由貧富之不齊也若許其鑄錢則貧者必不能為<lb/>
臣恐貧者彌貧而服役於富室富室乘之而<hi>㑹要作則</hi>益恣<lb/>
昔漢文帝之時呉濞諸侯也富埒天子鄧通大夫也財<lb/>
侔王者此皆鑄錢之所致也必欲許其私鑄是與人利<lb/>
權而捨其柄其不可五也陛下必以錢重而傷本工費<lb/>
而利寡則臣願言其失以効愚計夫錢重者猶人日滋<lb/>
<pb n="KR4h0022_WYG_768-3b"/>
於前而爐不知加於舊又公錢重與銅之價頗等故盗<lb/>
鑄者破重錢以為輕錢錢輕<hi>㑹要無此二字</hi>禁寛則行錢重<hi>唐志</hi>
<hi>㑹要無此二字</hi>禁嚴則止止則棄矣此錢之所以少也夫鑄錢<lb/>
用不贍者在乎銅貴<hi>㑹要有之由二字</hi>銅貴在於採用者衆夫<lb/>
銅以為兵則不如鐡以為噐則不如漆禁之無害陛下<lb/>
何不禁於人禁於人則銅無所用銅無所用則銅益賤<lb/>
賤則錢之用給矣夫銅不布下則盗鑄者無因而鑄無<lb/>
因而鑄則公鑄<hi>㑹要作錢</hi>不破<hi>㑹要叠公錢不破四字</hi>人不犯死刑錢<lb/>
<pb n="KR4h0022_WYG_768-4a"/>
又日增必<hi>唐志㑹要文粹作未唐策作斯通典作不</hi>復利矣是一舉而四<lb/>
美兼也惟陛下熟察之謹議<lb/>
　　　復漢以粟為賞罰議　　　　吕　温<lb/>
議曰先王賞以飾喜罰以飾怒喜必待功而賞不僣行<lb/>
怒必<hi>集作自</hi>待罪而罰無輕赦其來尚矣漢氏雜覇道而<lb/>
隳王制昧宏規而狃小利俾人納粟除罪拜爵以罰人<lb/>
則廢法以賞人則廢功以儲蓄則廢本是阻<hi>禁作沮</hi>勞惠<lb/>
奸而怠棄南畆也何以言之惟名與噐不可假人而班<lb/>
<pb n="KR4h0022_WYG_768-4b"/>
爵於并兼之家析圭於滯積之室使屠沽賤𨽻陵駕英<lb/>
豪茍有懐亷耻之心豈復致患難之死雖月要天地日<lb/>
誓山河而賞不足以勸矣天討有罪刑之<hi>集作兹</hi>無赦而<lb/>
撓權於殘賊之徒屈法於奸宄之黨使兇人汙<hi>集作酷</hi>吏<lb/>
言暴無傷茍開必免之門孰懲罔極之惡雖臨以斧鉞<lb/>
驅於鼎鑊而刑不足以威矣且朝縻好爵以粟授受國<lb/>
有常刑以粟出入貪利愛生之夫孰不願空壠畆而貨<lb/>
圭組竭倉廪而救死亡拜爵者坐等封君遂忘其本業<lb/>
<pb n="KR4h0022_WYG_768-5a"/>
免罪者室如懸罄<hi>集作磬</hi>曷保其生聚賞罰者君<hi>集作長</hi>人<lb/>
之大柄農嗇者為<hi>集作有</hi>國之永圖忽而棄焉曽不是念<lb/>
而利乎國儲之蹔實兵食之僅濟其何補歟然而漢承<lb/>
秦弊中國耗弱高惠務厥完輯孝文守以恭儉德未浹<lb/>
於海外威未行於四夷邊候猶聞擊柝戎士不得解甲<lb/>
晁錯是以權宜之對救弊之術偷利於當代幸成於一<lb/>
時雖曰有因而為終貽識者之誚國家體元御極繼天<lb/>
而作勝<hi>集作騰</hi>軼殷周休有<hi>集作紹休</hi>唐虞率我烝人登于壽<lb/>
<pb n="KR4h0022_WYG_768-5b"/>
域王一變至於帝帝一變至於皇非大道之謩不聽非<lb/>
聖德之猷不<hi>集作非盛德之事不</hi>問焉有襲<hi>集作習</hi>近古之失䇿採<lb/>
庸臣之詭論者哉必患國廪猶虛邊餽未繼莫若興李<lb/>
悝之平糴務充國之屯田練将簡兵以省軍費輕徭薄<lb/>
賦以恱人心東作一興西成再秩則太倉之蓄如京矣<lb/>
塞下之稼如雲矣亦何必虧昭德塞違之道墜信賞必<lb/>
罰之典恐非聖唐經邦軌物之制也謹議<lb/>
　　　錢貨議　　　　　　　　　元　稹<lb/>
<pb n="KR4h0022_WYG_768-6a"/>
奉進止當今百姓乏<hi>集作之</hi>困衆情所知欲減税則國用<lb/>
不充欲依舊則人困轉甚皆由貨輕錢重征税闇加宜<lb/>
令百寮各陳意見以革其弊者臣以為當今百姓之困<lb/>
其弊數十不獨在於錢貨征税之謂也旣聖問言之又<lb/>
以為黎人之重困不在於征<hi>集作賦</hi>稅之闇加悉在於剥<lb/>
奪之不已錢貨之輕重不在於議論之不當患在於法<lb/>
<hi>集作號</hi>令之不行今天下稅賦一法也厚薄一概也然而<lb/>
亷能蒞之則生息貪愚蒞之則敗傷盖得人則理之明<lb/>
<pb n="KR4h0022_WYG_768-6b"/>
驗矣<hi>集作也</hi>豈征稅闇加之謂乎自嶺已南以金銀為貨<lb/>
幣自巴已外以鹽帛為交易黔巫溪峽大抵用水銀硃<lb/>
砂繒帛<hi>集作綵</hi>巾帽以相市然而前人以之理後人以之<lb/>
擾東郡以之耗西郡以之贏又得人則理之明驗也豈<lb/>
錢重貨輕之謂乎自國家置兩税已來天下之財限為<lb/>
三等<hi>集作品</hi>一曰上供二曰留使三曰留州皆量出以為<lb/>
入定額以給資然而節将有進獻以市國恩者有賂遺<lb/>
以買私名者有藏鏹滯帛以貽子孫者有高樓廣榭以<lb/>
<pb n="KR4h0022_WYG_768-7a"/>
熾第宅者彼之俸入有常也公私有分也此何從而得<lb/>
之又國家置度支轉運已來一則管鹽以易貨一則受<lb/>
財以經費近制有年進月進之名有正至三節之獻彼<lb/>
之管鹽有常也受財有數也此又何從而得之且百姓<lb/>
國家之百姓也財貨國家之財貨也不足則取之有餘<lb/>
則捨之在我而已又何必授之重柄假之利權狥彼之<lb/>
徼恩成我之怨府哉今陛下初臨億兆首問羣寮誠能<lb/>
禁方<hi>集作藩</hi>鎭大臣不時之獻貢罷度支轉運别進之名<lb/>
<pb n="KR4h0022_WYG_768-7b"/>
絶賂遺之私節侈靡之俗峻風憲之舉深贓罪之刑精<lb/>
覈考課之條愼選字人之長若此則不減税而人安不<lb/>
改法而人理矣至于古今言錢幣之輕重者熟矣或更<lb/>
大錢或放私鑄或龜或貝或皮或刀或禁埋藏或禁銷<lb/>
毁或禁噐用或禁滯積皆可以救一時之弊也然而或<lb/>
損或益者盖法有行不行之謂也臣不敢逺徵古證竊<lb/>
見元和已來初有公私噐用禁銅之令次有交易錢帛<lb/>
兼行之法近有積錢不得過數之限每更守尹則必有<lb/>
<pb n="KR4h0022_WYG_768-8a"/>
用錢不得加除之牓然而銅器備列於公私錢帛不兼<lb/>
於賣鬻積錢不出於墻垣欺濫偏行於市井亦未聞鞭<lb/>
<hi>川粹作罪</hi>一夫黜一吏賜<hi>集作賞</hi>一告訐壞一蓄藏豈法不便<lb/>
於時耶盖行之不至也陛下誠能採古今救弊之方<hi>集作</hi>
<hi>法</hi>施賞罰必行之令則聖祖神宗之法制何限前賢後<lb/>
智之議論何窮豈特愚臣盗竊古人之見自稱革弊之<lb/>
術哉謹議<lb/>
　　　錢重物輕議<lb/>
<pb n="KR4h0022_WYG_768-8b"/>
右臣伏見中書門下牒奉進止以錢重物輕為病頗甚<lb/>
宜令百寮各隨所見作利害狀類㑹奏聞者臣備位有<lb/>
司謬揔邦計權物變弊職分所當固合經心自思上逹<lb/>
豈宜待問方始啓謀臣伏以作法於人必求適中茍非<lb/>
濟衆是作不臧所以夙夜寘懐重難其術伏奉制㫖旁<lb/>
採庶寮臣實有司敢不知愧旣不早思所見上沃聖聰<lb/>
今乃備數庶官肩隨奏議無乃失有司奉職之體負尸<lb/>
位素飱之責况道謀孔多是用不集盈庭之言自古所<lb/>
<pb n="KR4h0022_WYG_768-9a"/>
知至於業廣即山稅徵榖帛發公府之朽貫禁私室之<lb/>
滯藏使泉流必通物定恒價羣議所共指事皆然但在<lb/>
陛下行之有司遵守利害之説自足可徴若更将廣引<lb/>
古今誕餙詞辯有齊畫餅無益國經恐重空文不敢輕<lb/>
議謹議<lb/>
　　　廢職田議<hi>并序</hi>　　　　　　　李元紘<hi>開元十三年</hi>
時初廢京司職田議者請於關輔置屯田以實倉廪元<lb/>
紘建議曰<lb/>
<pb n="KR4h0022_WYG_768-9b"/>
伏以軍國不同中外異制若人閒無役地棄不墾發閒<lb/>
人以耕棄地省餽運以實軍粮於是乎有屯田其為益<lb/>
多矣今百官所退職田散在諸縣不可<hi>舊唐書本傳有處字非</hi>聚<lb/>
也百姓所有私田皆力自耕墾不可取也若置屯田即<lb/>
湏公私相換徴<hi>㑹要作調</hi>發丁夫徴役則業廢於家免庸則<lb/>
賦闕於國内地置屯古所未有得不補失<hi>㑹要作若此處置</hi>或<lb/>
恐未可謹議<lb/>
　　邊防<lb/>
<pb n="KR4h0022_WYG_768-10a"/>
　　　與魏徴論突厥議　　　　　温彦博<lb/>
貞觀十三<hi>三字貞觀政要作四字非</hi>年頡利初敗而來降者甚衆詔<lb/>
議安邉之術朝士多言突厥恃强擾亂中國為日乆矣<lb/>
今天寔䘮之窮來歸我本非慕義之心因其歸命分其<lb/>
種落浮之河南兖蔡之地<hi>蔡政要作豫是</hi>散属<hi>舊唐書突厥傳作居</hi>州縣<lb/>
各使耕織百萬獷卒可得化為百姓則中國有加户之<lb/>
利塞北可常空矣惟中書令温彦博議請凖漢建武時<lb/>
置降匃奴於五原塞下令<hi>突厥傳作全</hi>其部落得為捍蔽又<lb/>
<pb n="KR4h0022_WYG_768-10b"/>
不離其土俗因而撫之一則實空虛之地二則示無猜<lb/>
之心若遣向河南兖豫則乖物性故非含育之道太宗<lb/>
将從之秘書監魏徴奏曰<hi>突厥傳作言</hi>突厥自古至今未有<lb/>
如斯之破敗者也此是上天勦絶宗廟神武且其代冦<lb/>
中國百姓寃讐陛下以其降伏不能誅滅即宜遣還河<lb/>
北居其故<hi>政要作舊</hi>土匃奴逰牧逐草居無常處强必冦盗<lb/>
弱則卑服不顧恩義其天性也秦漢患其若是故發猛<lb/>
將以擊之取<hi>取政要作收其</hi>河南以為郡縣陛下柰何以内<lb/>
<pb n="KR4h0022_WYG_768-11a"/>
地居之且今降者幾至十萬數年之間孳息自<hi>突厥傳作百政</hi>
<hi>要作過</hi>倍居我肘腋甫<hi>政要作俯</hi>邇王畿心腹之疾将為後患<lb/>
尤不可河南處也温彦博奏曰天子之於物也<hi>政要作萬物</hi>
如天地覆載<hi>突厥傳作天覆地載</hi>有歸我者則必養之今突厥破<lb/>
滅<hi>政要作敗</hi>之餘歸心降<hi>政要作部落歸</hi>附陛下不加憐愍棄而不<lb/>
納非天地之道<hi>政要作心</hi>阻四夷之意臣愚甚謂不可遣處河<lb/>
南亦無所患所謂死而生之亡而存之懐我德惠<hi>政要作厚</hi>
<hi>恩</hi>終無叛逆魏徴又曰晋代有魏時胡落分居近郡平<lb/>
<pb n="KR4h0022_WYG_768-11b"/>
呉以後郭欽江統勸武帝逐出塞外帝不用欽等言數<lb/>
年之後遂傾河<hi>二本作瀍</hi>洛前代覆車殷鑒不逺陛下必用<lb/>
彦博之言遣居内地<hi>二本作河南</hi>所謂養獸自遺患也彦博<lb/>
又曰臣聞聖人之道無所不通古先哲王有教無類突<lb/>
厥餘醜<hi>政要作䰟</hi>以命歸降<hi>二本/作我</hi>我援䕶之使<hi>二本作收</hi>居内地<lb/>
我指麾之<hi>突厥傳作禀我指麾</hi>教以禮法數載之後盡為農人選<lb/>
其酋首<hi>政要作長</hi>遣居宿衛畏威懐德何患之有且光武有<lb/>
<hi>突厥傳作居</hi>南單于居<hi>突厥傳作於</hi>内郡為漢藩翰終乎一代不<lb/>
<pb n="KR4h0022_WYG_768-12a"/>
有叛逆上竟從其議<lb/>
　　　㧞四鎭議　　　　　　　　崔　融<lb/>
議曰北狄之為中國患者乆哉唐虞以上為獯鬻殷周<lb/>
之際曰獫狁西京東國有匈奴冒頓焉當塗典午有烏<lb/>
丸鮮卑焉拓䟦世則蠕蠕猖狂宇文朝則突厥恣睢斯<lb/>
皆名號因時而改種落與運而遷五帝不能臣三王不<lb/>
能制兵連禍結無代不有長䇿逺筭曠古莫聞夫胡者<lb/>
北狄之揔名也其地南接燕趙北窮沙漠東接鮮卑西<lb/>
<pb n="KR4h0022_WYG_768-12b"/>
界吐蕃天性驕傲覘伺便隙鳥飛獸走草轉水移自言<lb/>
天地所生日月所宜南有大漢北有强胡更相馳突至<lb/>
今䧟潰者靡嵗而寧焉漢興髙皇以百萬衆窘于平城<lb/>
之下國人羞之逮至武皇患其如此赫然發憤肆志逺<lb/>
畧建元中使張騫始通西域旣而列四郡㨿兩關以斷<lb/>
匈奴右臂乃復度河湟築令居塞以絶南羗北交於是<lb/>
乘障塞絶亭燧出長城數千里矣于斯時也承文景𤣥<lb/>
黙之後國用富强太倉之粟相因水衡之錢貫朽練兵<lb/>
<pb n="KR4h0022_WYG_768-13a"/>
選将深入窮追傾府庫之財殫士馬之力行人使者嵗<lb/>
月亭障貳師驃騎首尾關河餓虎未摧其國已耗槖駞<lb/>
旣死其人亦殄乃至造皮幣筭緡錢稅舟車𣙜酒酤夫<lb/>
豈不懷深惟長乆之計然而匈奴於是乎孤特逺竄羽<lb/>
檄不行焉始孝武開西域之後為置使者校尉領䕶之<lb/>
宣元哀平其道不替王莾簒位貶易侯王由是西域怨<lb/>
叛與中國隔絶並復從属匈奴歛税重刻諸國不堪命<lb/>
光武中興皆遣使求内属自建武至于延光三絶三通<lb/>
<pb n="KR4h0022_WYG_768-13b"/>
至唐太宗方亊外討復脩孝武舊跡並南山至於葱嶺<lb/>
為府鎭烟火相望焉其在高宗勵精為政不欲廣地務<lb/>
其安人徭戌繁數用度減耗復命有司㧞四鎭其後吐<lb/>
蕃果驕大入西域焉耆以西所有城堡無不降下遂長<lb/>
驅東向踰高昌壁歴車師庭侵常樂縣界斷莫賀延磧<lb/>
以臨我墩煌伏頼主上神鑒通幽冲機測逺下嚴霜之<lb/>
令興時雨之兵乃命右相韋待價為安息道行軍大揔<lb/>
管安西都䕶閻温古為副問罪焉時也先命蘭州刺史<lb/>
<pb n="KR4h0022_WYG_768-14a"/>
行軍司馬宋師将料敵簡徒倍道㨿磧賊逄有備一戰<lb/>
而走我師追躡至于焉耆粮道不繼而止竟亦無功朝<lb/>
廷以畏懦有刑流待價於瓊州棄温古於秦州放棄二<lb/>
罪而諸将咸肅至王孝傑而四鎭復焉今若㧞之是棄<lb/>
已成之功忘乆安之䇿小慈者大慈之賊前事者後亊<lb/>
之師柰何不圖也四鎭無守則狂胡益贍必兵加西域<lb/>
諸蕃氣羸恐不能當長蛇之口西域旣動自然威臨南<lb/>
羗南羗樂禍必以封豕助虐蛇豕交連則河西危河西<lb/>
<pb n="KR4h0022_WYG_768-14b"/>
危則不得救况復邊境守禦之具未整内郡武衛之備<lb/>
未精方湏命将出師興役動衆向之所得今之所失向<lb/>
之所勞今之所逸可不謂然乎而議者但憂其勞費念<lb/>
其逺征曽不知其蹙國減土春秋所譏杜漸防萌安危<lb/>
之計夫南羌者請試言之徃孝武皇帝築令居時羣羗<lb/>
明約與匈奴合兵至十餘萬共圍枹罕遣李息為擊平<lb/>
之是則羌胡同惡有自來矣遽而依西海塩池左右漢<lb/>
遂因山為塞河西地空稍徙民以居之至宣帝時先零<lb/>
<pb n="KR4h0022_WYG_768-15a"/>
種豪言願得度湟水逐人所不田處為畜牧将軍趙充<lb/>
國以為不可後羌因縁前言遂度湟水郡縣不能禁乃<lb/>
遣充國與諸将擊平之是則願牧始言非止於今年耳<lb/>
且漢之匈奴曷若今之黙啜今之勃律孰與漢之南羗<lb/>
頃者若兵稍遲留賊先㨿要害則河西四郡已非國家<lb/>
之有今復安得而㧞之乎何謂非國家之有但莫賀延<lb/>
大磧者伊州在其北沙州在其南延袤向二千里中間<lb/>
水草不生焉每災風横必石飛吼行人晝㸔朽骨以知<lb/>
<pb n="KR4h0022_WYG_768-15b"/>
道路夜視斗柄以辨方隅徃徃遇駞泉時時得馬酒而<lb/>
後度焉盖駞馬死者十四五人畜疲極若北有强冦則<lb/>
難以度磧漢兵難度磧北<hi>闕</hi>伊西延安及諸蕃無救則<lb/>
疲兵不能自振不能自振則為賊所役属賊吞之又得<lb/>
肥饒之馬馬肥人逸漢復焉得懸軍深入乎有以知通<lb/>
西域之艱難也磧南有沙𤓰丼肅四州並以南山為限<lb/>
山南即吐渾及吐蕃部落賊知漢兵不得度磧必踰南<lb/>
山分路而下磧北賊與突厥通結相合而前則凉州以<lb/>
<pb n="KR4h0022_WYG_768-16a"/>
西勢必危矣故曰非國家之有㧞之非便主上以黙啜<lb/>
逆天置之度外神武不殺上仁好生遂令匍匐請命聳<lb/>
踴知耻中國不聞犬吠之警邊亭不識狼顧之憂聖人<lb/>
之用兵也如此則知啟脩政而有扈奔農脩德而夙沙<lb/>
至禹焚甲而夷人附舜舞戚而苖民來為不虛也賈誼<lb/>
書云<hi>賈誼新書作周</hi>成王問鬻子曰聖王在上位使人富且夀<lb/>
夫富則可為也夀不在天乎對曰聖王在上位則天下<lb/>
無軍兵之事則人免於一死而得一生矣君積於道吏<lb/>
<pb n="KR4h0022_WYG_768-16b"/>
積於德人無凍餒則免於二死而得二生矣君積於仁<lb/>
吏積於愛則刑罰廢人無天闕之誅則免於三死而得<lb/>
三生矣使人以時而用之以節人無癘疫則免於四死<lb/>
而得四生矣今聖主在上而得四生禀氣流形孰不幸<lb/>
甚然為邦之道安不忘危漢時單于上書願保塞請罷<lb/>
邊備郎中侯應習邊亊以為不可東漢時西羗作亂徴<lb/>
天下兵賦役無已司徒崔烈以為宜棄凉州議郎傅燮<lb/>
厲言曰斬司徒天下乃安凉州天下要衝國家藩衛世<lb/>
<pb n="KR4h0022_WYG_768-17a"/>
宗拓境列置四郡議者以為斷匈奴右臂烈為宰相不<lb/>
念為國思所以弭之之䇿仍欲割棄一方萬里之土若<lb/>
使左袵之虜得居此地土勁甲堅因以為亂此天下之<lb/>
至慮社稷之深憂竟從燮議今宜日愼一日雖休勿休<lb/>
採侯應不可之言納傅燮深慮之議然後風為號令雷<lb/>
為折衝繕甲兵思将帥上與天合德下與地合明中與<lb/>
人合心善戰者不戰<hi>一作陣</hi>如斯而已矣㧞舊安之四鎭<lb/>
委難制之兩兇求将來之端考已然之驗伏念五六至<lb/>
<pb n="KR4h0022_WYG_768-17b"/>
于再三愚下固陋知其不可伏惟朝廷再三察焉謹議<lb/>
　　　設險議　　　　　　　　　李　谿<lb/>
易稱王公設險以守其國夫為國之衛恃於山川丘陵<lb/>
郛郭溝池自古而然也左氏傳司馬侯對晋主以九州<lb/>
之險而不以一姓恃險為殆此欲其夕愓戰慄而進德<lb/>
也説者不知言左氏與大易相反而曰非設險或曰孟<lb/>
子稱地利不如人和夫和不設險以為周備也何以言<lb/>
之昔周室肇基后稷業隆昌發玉璜佐命而寳龜卜七<lb/>
<pb n="KR4h0022_WYG_768-18a"/>
百之祀師逾孟津諸侯不謀而至遂雷響風颮<hi>音疱</hi>殷墟<lb/>
圯裂乃定鼎郟鄏遷都洛食聿脩祖宗之業非棄德也<lb/>
而無險阻以自固遂使晋文作覇召天子於河陽楚莊<lb/>
問鼎之失足以為鏡矣向使周設秦之險秦法周之德<lb/>
則七百之期可以保强大萬葉之制可以無棟橈也且<lb/>
譬之御者焉<hi>闕</hi>
　　　　　今猶任商周之德業述商周之仁義然後<lb/>
阻江漢以險使夷狄賔因岳鎭以險使諸侯順慿關梁<lb/>
<pb n="KR4h0022_WYG_768-18b"/>
以險使近甸安張四維以險使百官衆斷刑罰以險使<lb/>
盗賊止求明察以險使奸偽白險之時用大矣哉斯所<lb/>
以來逺鎭邇戢兵解甲而守終膠固也謹議<lb/>
　<lb/>
　<lb/>
　<lb/>
　<lb/>
　文苑英華巻七百六十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百三十二</head>
    <p>
<pb n="KR4h0022_WYG_432-1a"/>
欽定四庫全書<lb/>
　文苑英華巻四百三十二　宋　李昉等　編<lb/>
　赦書十三<lb/>
　　　立太子赦書詔　　　　　　沈　約<lb/>
門下朕夙纘璿祚君臨四方夕惕寅畏若寘淵谷思所<lb/>
以光闡洪基克隆鼎命王公卿士咸以為樹元立嫡有<lb/>
邦所先守器傳統於斯為重是用俾茲㓜䝉體乾作貳<lb/>
永固宗祀以貞萬國元良之寄非獨在余宜令嘉慶被<lb/>
<pb n="KR4h0022_WYG_432-1b"/>
之億兆可大赦天下賜民為父後者爵一級主者速施<lb/>
行<lb/>
　　　冊太子禮畢赦文　　　　玉堂遺範<lb/>
門下朕丕承寶圖撫有方夏夙夜寅畏不敢遑<hi>一作荒</hi>寜<lb/>
永惟祖宗之洪業歴考皇王之令典思所以垂統立極<lb/>
事神保人推明至公安固大本尊廟祧而主匕鬯嚴社<lb/>
稷而奉粢盛俾開春闈乃命元子斯古人之通誼也皇<lb/>
太子寜清净<hi>一作明</hi>體仁莊敬好禮服典謨之誼一君親<lb/>
<pb n="KR4h0022_WYG_432-2a"/>
之誠允諧詢謀用建儲貳爰以吉日冊于明庭鼓鐘載<lb/>
和文物大備盛禮云畢慶感良深是宜布澤申恩自中<lb/>
達外厥有前躅舉而行之可大赦天下自元和四年十<lb/>
月十八日昧爽已前天下應犯死罪非殺人者降從流<lb/>
流罪已下逓减一等左降官未經量移者與量移文武<lb/>
常叅官及諸州府長官子為父後者賜勲兩轉應縁冊<lb/>
禮行事官賜階及勲爵有差鄧王府官量與進改夫輔<lb/>
翼元良教諭成徳使目覩正事耳聞正言形于施為漸<lb/>
<pb n="KR4h0022_WYG_432-2b"/>
于心術非齊莊忠慤之士不在兹選工部侍郎歸登給<lb/>
事中吕元膺並踐履端方行義修潔通於經訓而得其<lb/>
要達於教化而蹈其中侍講承華師範磐石訪乃公議<lb/>
副于精求並可充皇太子諸王侍讀登宜加一階元膺<lb/>
宜賜紫金魚袋天下孝子順孫先旌表門閭者委所管<lb/>
州縣各加存恤五嶽四瀆名山大川委所在長吏量加<lb/>
祭祀　　一作皆唐大詔令<lb/>
　　　冊太子禮畢赦文　　　　　崔　羣<lb/>
<pb n="KR4h0022_WYG_432-3a"/>
門下王者司牧黎元紹膺統緒必建儲貳以貞家邦故<lb/>
春秋垂冡祀之文易象著震方之位朕屬承景運嗣守<lb/>
丕圖稽前王之令謨奉列聖之彛訓上以嚴宗祧之顧<lb/>
下以繫億兆之心無疆之休用崇主鬯祗荷成憲敢怠<lb/>
于懐皇太子恒忠孝温文率義由禮寛粹莊重自誠而<lb/>
明慶靈所積姿器夙茂能辨南陽之牘允符東海之貴<lb/>
承華載啟命以居之撰吉展儀神人允洽舉是典冊授<lb/>
之軒墀百辟在庭四方來賀以言承序所感則深永惟<lb/>
<pb n="KR4h0022_WYG_432-3b"/>
國<hi>詔令作固</hi>本為慶滋大宜𢎞欽恤之令亦覃命賜之恩與<lb/>
衆共之無逺不被可大赦天下自元和七年十月七日<lb/>
昧爽已前天下應犯死罪非殺人者逓減一等左降官<lb/>
流人並與量移如因流貶所亡殁及得罪之人並任歸<lb/>
葬文武常叅官及諸州府長官子為父後者賜勲兩轉<lb/>
應縁冊皇太子行事官加階賜勲爵有差文武常叅官<lb/>
及陪位官并宗子諸親賜勲一轉遂王府量與進官春<lb/>
闈毓徳肇錫嘉名磐石聯華義深敦序澶王寛宜改名<lb/>
<pb n="KR4h0022_WYG_432-4a"/>
惲深王察宜改名悰洋王寰改名忻絳王寮改名悟建<lb/>
王宻改名恪夫習近遷性聖賢所慎詳觀古昔輔正元<lb/>
良必惟其人朝夕講訓然後明君臣父子之道通禮樂<lb/>
教化之情自非學究宗源行可師範則無以膺兹茂選<lb/>
式是儀刑其皇太子及諸王侍讀宜委中書門下精擇<lb/>
二人具名奏聞天下孝子順孫先旌表門閭者及高年<lb/>
廢疾者委所管州縣各加存恤五嶽四瀆名山大川委<lb/>
所在長吏量加祭祀布告遐邇咸使聞知<lb/>
<pb n="KR4h0022_WYG_432-4b"/>
　　　太和七年八月七日冊皇太子徳音<lb/>
　　　　　　　　　　　　　　　　編制<lb/>
門下帝者承天地貞邦國法明離之象固鴻基<hi>一作業</hi>之<lb/>
本必命元子以備儲闈斯皇王之令謨古今之丕典朕<lb/>
祗受眷佑䖍奉寶圖欽若彛章光修聖緒皇太子永㓜<lb/>
禀仁智生知孝愛體温文以立徳資敏哲以保躬寛俗<lb/>
有常貞慎無怠爰膺盛禮俾奉青宫嚴宗廟主鬯之儀<lb/>
遵朝夕視膳之節冊命云畢感悦良深問安既慶於寢<lb/>
<pb n="KR4h0022_WYG_432-5a"/>
門布澤宜覃於天下可大赦天下自太和七年八月七<lb/>
日昧爽已前天下應犯死罪降從流流已下罪逓減一<lb/>
等惟官典犯贓及故殺人刼獄奪囚持杖强刼者不在<lb/>
此限左降官流人並與量移如應流貶及諸色得罪人<lb/>
所在亡殁並任歸葬宗周之盛實在於維城二漢之隆<lb/>
亦由於磐石自開元以後累聖子孫皆長於深宫罔知<lb/>
稼穡曾不得習詩書以備禮樂交氣類以叙人倫雖有<lb/>
間平之才莫施衛魯之政永言淪廢深軫朕懐諸王等<lb/>
<pb n="KR4h0022_WYG_432-5b"/>
宜以今年以後相次出閤具授𦂳望已上州刺史上佐<lb/>
觀其才能續有序用人倫所先婚禮為重笄年許嫁則<lb/>
有明文其十六宅諸府縣主<hi>一作亦</hi>宜擇選良偶以時出<lb/>
適仍委吏部於諸色選人中取情愿者揀選具名奏聞<lb/>
亦當别加優奬令久於其道政乃可成方鎮刺史三考<lb/>
已下不得輙議替换如理有異等委中書門下訪察就<lb/>
加寵奬如灼然可録者别與甄升其或政理有乖害及<lb/>
百姓者即不在滿三考限易譏豐屋傳美卑宫彫刻磨<lb/>
<pb n="KR4h0022_WYG_432-6a"/>
礱先賢所戒近者官纔陞於郎署位始至於都府<hi>一作符</hi>
莫不高其門閥<hi>一作閈閎</hi>廣以池榭非惟僣侈踰制實亦耗<lb/>
蠧傷百姓財其百官第宅已造成者並許仍舊今已後<lb/>
如更有創立新宅及屋宇高大者並委御史臺彈紏必<lb/>
嚴加黜責御史臺所置六察分紏百司比來因循鮮能<lb/>
舉職起今已後諸司如有身名偽濫隠盗官錢及違法<lb/>
等他時發覺者本察御史並當貶斥考課之法前王所<lb/>
重盖以綜覈吏理勵精政途名實苟違將何勸激宜準<lb/>
<pb n="KR4h0022_WYG_432-6b"/>
故事置内外知考使兼令中書舍人給事中各一人監<lb/>
考百姓困窮弊由奸吏政苟不擾人皆自安其司農寺<lb/>
供宫内及諸司厨冬藏菜並委本寺自供其菜價仍委<lb/>
京兆府納每年時價支付更不得配京兆府和市其諸<lb/>
陵守當失宜委京兆府以價直送陵司令自雇召並不<lb/>
得差配百姓寒食杏仁雞子月進土蘇白麥樹栽選塲<lb/>
棘針修橋梁木等便於本户税錢内尅折不得更令和<lb/>
市天下諸州府應納義倉及諸色斛斗除凖式每斗二<lb/>
<pb n="KR4h0022_WYG_432-7a"/>
合耗外切宜禁斷仍委度支塩鐵分廵院及出使郎官<lb/>
御史切加訪察如聞今嵗所在豐稔其義倉斛斗先有<lb/>
借用處委户部勾當並湏及時填足文武常叅官及諸<lb/>
州府長官子為父後者賜勲兩轉縁冊太子攝太尉稱<lb/>
賀攝侍中承㫖宣制進中嚴外辦中書令讀冊授冊各<lb/>
賜爵一級其行事職掌官其就禮漢代用人皆由儒術<lb/>
故能風俗深厚教化興行近日苟尚浮華莫修經藝先<lb/>
聖之道理<hi>詔令無理字</hi>堙鬱不傳况進士之科尤要釐革雖<lb/>
<pb n="KR4h0022_WYG_432-7b"/>
鄉舉里選不可復行然務實抑華必有良術既當甚弊<lb/>
思有改張今寰宇乂寜干戈已戢皇太子方從師傳授<lb/>
六經一二年之後當令齒胄國庠以興墜典宜令國子<lb/>
監於諸道搜訪名儒置五經博士各一人其公卿士族<lb/>
子弟明年已後不先入國學習業不在應明經進士之<lb/>
限其進士舉宜先試帖經并畧問大義取經義精通者<lb/>
次試議論各一首文理高者便與及第其所試詩賦並<lb/>
停其試帖經官便以國子監學官充禮部不得别更奏<lb/>
<pb n="KR4h0022_WYG_432-8a"/>
請𢎞文兩館生齋郎並依令式試畢仍差都省郎官<hi>一作</hi>
<hi>中</hi>兩人覆試湏責保任不得輙許代替苟渉情故必加<lb/>
罪責卿大夫者羣下<hi>舊唐書作下人</hi>之所視逺方之所倣若非<lb/>
恭儉克已廉貞化人而望其服從固不可得况朕不寶<lb/>
珠玉不御纎華逮于六宫皆務儉薄卿大夫得不叶朕<lb/>
此心<hi>一作志</hi>率先兆人比年所頒制度皆約國家令式去<lb/>
其甚者稍為<hi>一作謂</hi>得中士大夫苟自便身安於習俗因<lb/>
循未革以至于今百官士族起今年十月冬服裘已後<lb/>
<pb n="KR4h0022_WYG_432-8b"/>
其衣服輿馬並宜準太和六年六月十七日勅處如固<lb/>
違制度九品以上量<hi>唐書作重</hi>加黜陟其布衣五年不得舉<lb/>
選百姓軍人各委州府長吏漸施教化使自遵行不要<lb/>
便為禁制令其驚擾惠養疲人本於亷吏阜其生殖在<lb/>
絶貪求其諸道方鎮刺史等有聚歛貨財潛行饋遺者<lb/>
御史臺糾察以聞仍委度支鹽鐵分廵院同為訪察不<lb/>
得容放<hi>一作蔽</hi>親人之官切在守長及書寶引冊寶舁舉<lb/>
冊寶禮儀使禮官等三品以上賜爵一級四品已下加<lb/>
<pb n="KR4h0022_WYG_432-9a"/>
一階撰冊文官特加一階仍並賜物有差導引官各加<lb/>
一階造冊寶填金字裝寶人賜勲兩轉行事流外及禮<lb/>
生等各賜勲一轉文武官常叅官及陪位官并宗子諸<lb/>
親各賜勲一轉魯王府官未經進改者量與進改其皇<lb/>
太子侍讀宜委中書門下精擇二人具名奏聞天下孝<lb/>
子順孫先旌表門閭者及年高廢疾者委所管州縣各<lb/>
加存恤五嶽四瀆名山大川委所在長吏量加祭祀布<lb/>
告遐邇咸使聞知　　一作皆唐大詔令<lb/>
<pb n="KR4h0022_WYG_432-9b"/>
　　　寶應元年皇太子監國頒天下赦文<lb/>
門下天下之本屬於<hi>一作于</hi>元良四方之民資其繼照是<lb/>
有傳歸之義必膺監撫之重克廣前烈與人守邦非君<lb/>
父之獨親俾生靈以<hi>一作之</hi>同戴朕號慕弓劒寢居縗絰<lb/>
頃以疾苦未能康寜殘寇猶虞中原多壘軍國大務理<lb/>
湏叅决乃眷匕鬯共承宗祧皇太子豫天縱聰明日躋<lb/>
徳業中興丕構已有大功問安寢門知九國之夢制勝<lb/>
戎閫高五官之才時方艱難禮在諒隂且以庶政委之<lb/>
<pb n="KR4h0022_WYG_432-10a"/>
元子宜令權知<hi>一無知字</hi>監國又以上天降寶獻自楚州神<lb/>
明告厯數之符金璧定妖灾之氣總集瑞命祗承鴻休<lb/>
因以體元叶于五紀其元年宜改為寶應元年建巳月<lb/>
改為正月其餘月並依常數仍依舊以正月一日為嵗<lb/>
首受兹福應佇以升平因日月之重光布雲雷之<hi>一作雲雨</hi>
渥澤可大赦天下見禁囚徒罪無輕重并已發覺未發<lb/>
覺已結正未結正四月十五日昧爽已前一切放免左<lb/>
降官已量移者宜即更與量移近處流人一切放回有<lb/>
<pb n="KR4h0022_WYG_432-10b"/>
司更不得輙有類例條件其楚州刺史并出寶縣官及<lb/>
進寶官等量與進改隨進寶官與傔等各量與一官宣<lb/>
布中外咸知朕意主者施行　　一作皆唐大詔令<lb/>
　　　籍田赦書<hi>見四百六十二巻</hi>　張九齡<lb/>
　<lb/>
　<lb/>
　<lb/>
　文苑英華巻四百三十二<lb/>
</p>
<p>
</p>
  </div>
</body>
</text>
</TEI>
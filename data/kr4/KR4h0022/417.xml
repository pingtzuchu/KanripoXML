<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百十七</head>
    <p>
<pb n="KR4h0022_WYG_417-1a"/>
欽定四庫全書<lb/>
　文苑英華巻四百十七　　宋　李昉等　編<lb/>
　加階<lb/>
　　加階<lb/>
　　　授宣城縣令儲孝任等加階制<lb/>
　　　　　　　　　　　　　　　李　嶠<lb/>
鸞臺朝議郎行宣州宣城縣令儲孝任等並早從推擇<lb/>
乆著勤勞績茂綰銅時逢檢玉千齡有慶既屬休符百<lb/>
<pb n="KR4h0022_WYG_417-1b"/>
里能官宜從榮奬可依前件主者施行<lb/>
　　　授右衞親府中郎將裴思諒等加階制<lb/>
　　　　　　　　　　　　　　　前　人<lb/>
鸞臺宣威將軍守右衞親府中郎將檢校左羽林衞上<lb/>
柱國裴思諒等八屯五校俱奉職司三垓九筵咸屬休<lb/>
慶錫以班秩用存優奬可依前件主者施行<lb/>
　　　授通州刺史于光逺等加階制<lb/>
　　　　　　　　　　　　　　　前　人<lb/>
<pb n="KR4h0022_WYG_417-2a"/>
鸞臺中散大夫使持節通州諸軍事守通州刺史于光<lb/>
逺並資才藝咸剖符竹勤勞有積聲望俱優神岳貢金<lb/>
明堂㑹玉頒賞行慶宜加恩奬可依前件主者施行<lb/>
　　　授皇甫翼等加階制　　　　張九齡<lb/>
門下朝請大夫檢校尚書左丞上柱國皇甫翼等才有<lb/>
國良望為時重或紀綱㑹府成司直之名或彌綸列曹<lb/>
得在公之譽屬禮崇齋祭慶洽衣冠宜加等級之恩用<lb/>
廣殊常之賜可依前件<lb/>
<pb n="KR4h0022_WYG_417-2b"/>
　　　授張均等加階制　　　　　鄭少㣲<lb/>
門下中大夫行中書舍人張均等並藻珪璋騰華綸綍<lb/>
文行致美駮議惟精肅侍嚴禋咸稱慎禮宜覃行慶之<lb/>
典俾承加等之榮可依前件<lb/>
　　　授李逢吉章秘等加階制　　元　稹<lb/>
門下某官李逢吉是朕皇太子時侍讀也忠孝之訓何<lb/>
嘗忘之惟祕洎璀實惟藩臣克壯威猷以固垣翰楊造<lb/>
等祗事内外夙夜惟寅並沐前恩逓昇榮級上下有等<lb/>
<pb n="KR4h0022_WYG_417-3a"/>
式示彛章可依前件<lb/>
　　　授崔元畧等加階制<lb/>
勑崔元畧等階之設二十有九有庸有事有叙有加用<lb/>
是四者以詔百吏由郾而上至于元畧曰加曰叙由瀍<lb/>
而下至于𢎞景曰事曰庸光我侍從之臣且優致政之<lb/>
老詔贒詔徳於是乎在堂奥益近爾其敬之可依前件<lb/>
　　　授髙元裕等加階制　　　　崔　嘏<lb/>
勑國之肆𤯝必有霈澤所以惠及於下也爾元裕國之<lb/>
<pb n="KR4h0022_WYG_417-3b"/>
重臣守我封部能以惠化富吾疲甿其地分内外之任<lb/>
盡勤勞之誠皆以所能舉其官業是用因兹大慶錫以<lb/>
崇階各敬爾儀無忝休命可依前件<lb/>
　　　授内諸司及供奉官叙階制<lb/>
勑設堂陛所以辨等威置階級所以彰貴賤苟可授者<lb/>
吾無愛焉爾等或司我繁重夙夜無違或侍吾左右勤<lb/>
勞不懈而皆温和植性㢘潔終身方將委以腹心豈止<lb/>
加於爵位爾其率職以事上用䧏以持滿勿以貴而驕<lb/>
<pb n="KR4h0022_WYG_417-4a"/>
人無以髙而自忽保兹貞吉以永休光可依前件<lb/>
　　　授韋慤裴識等加階制<lb/>
勑記曰爵人於朝與衆共之盖以階級既崇寵榮斯異<lb/>
䟽封錫命列土承家爾等或才推粉澤豈唯五字之工<lb/>
或任重藩垣自茂一方之績或官居象月或位應列星<lb/>
或擁緹騎而分九衢或奉瑶墀而總六尚皆聿脩官業<lb/>
克紹家風爰因慶澤之辰更舉山河之誓宜思帶礪永<lb/>
保簮裾可依前件<lb/>
<pb n="KR4h0022_WYG_417-4b"/>
　　　授李駢等加階制<lb/>
勑慶澤可以示恩榮貴階可以顯勞績至於叙進則有<lb/>
彛章况爾等咸以儒業吏能累更事任乆而益茂志且<lb/>
不渝方承覆簣之勤宜錫崇基之漸封妻䕃子斯足為<lb/>
榮可依前件<lb/>
　　　授孫簡等加階制<lb/>
勑上造出秦中㳙自漢古所以叙武功今所以寵文徳<lb/>
施恩布澤今古同途爾等皆道光儒業任重藩維才膺<lb/>
<pb n="KR4h0022_WYG_417-5a"/>
歴試之難徳茂嵗寒之操或卿曹副貳多推幹用之方<lb/>
或正殿賛揚共許詳閑之美况橋山奉職鶴禁來儀既<lb/>
讐事往之勞亦舉優賢之典河山在目帶礪為期克保<lb/>
初終永光胄緒可依前件<lb/>
　　　授盧𢎞正加三品階制<lb/>
勑夫門交棨㦸身耀金紫抱孫可䕃顧室增封自非峻<lb/>
級崇階其何以致爾等或以强學潤已武畧登壇或望<lb/>
重𤨏闈輝華於粉署或道光憲席輔相於青宫或以長<lb/>
<pb n="KR4h0022_WYG_417-5b"/>
才累更重任或以吏道乆領郡符用則殊途事皆一致<lb/>
爰因慶澤以布恩榮勉思階級之髙無忽柔謙之誡可<lb/>
依前件<lb/>
　　　授朱克柔張戎等加階制　　薛廷珪<lb/>
勑具官某等外諸臣有政事可以稱家父位尊功大不<lb/>
求聞於時者可謂能處其身而恊進趣之道矣而師保<lb/>
元勲燕居轂下以遺落之材廣朕聞聽亦深得大臣之<lb/>
體裁<hi>一作哉</hi>惟兹二事朕實樂聞爾克柔能以政經葺吾<lb/>
<pb n="KR4h0022_WYG_417-6a"/>
舊許人蒞俗逺至邇安而戎前佐大藩休有淑問盤錯<lb/>
斯驗鋒鋩有餘或嘉韜櫝之心或允求伸之志大臣子<lb/>
弟朕豈無私元勲薦揚朕豈不信上公進律少將通班<lb/>
階序徽章旌别優異惟爾克柔與戎宜知朕寵待汴帥<lb/>
全忠與太保鋋之意而勉於從政立朝也可依前件<lb/>
　　開府<lb/>
　　　授王仁皎開府儀同三司制　蘇　頲<lb/>
門下后族之榮况有資敬台儀之重允膺是求特進王<lb/>
<pb n="KR4h0022_WYG_417-6b"/>
仁皎盛門華緒當代賢戚不言而自有陽秋從信而罔<lb/>
愆風雨軒星作範已寵於金穴魯管増輝更芳於玉樹<lb/>
三事斯擬百工式瞻俾延椒臺之祥宜助槐庭之理可<lb/>
開府儀同三司主者施行<lb/>
　　　授李抱玉開府儀同三司制　常　衮<lb/>
門下秉徳者必先於冲譲報功者亦資於禮秩遂其所<lb/>
執以彰明哲之心存其所賞以稱勲賢之䇿<hi>一作業</hi>則勞<lb/>
臣知勸羣議允從兵部尚書同中書門下平章事潞州<lb/>
<pb n="KR4h0022_WYG_417-7a"/>
大都督府長史知鳯翔事充陳鄭澤潞觀察處置等使<lb/>
仍充南道通和吐蕃秦隴淋<hi>疑</hi>洮以來觀察處置等使<lb/>
上柱國李抱玉風雲所感挺此人傑文武相濟弼于朕<lb/>
躬竭股肱而宣力敷心腹而納誨道髙可以諮訪言惠<lb/>
可以底行鎮撫四夷旌麾授其二柄决勝千里法令齊<lb/>
於一人端誠馭衆律畧安邊究詩書之義府脩徳刑之<lb/>
戰器故使剛者有禮勇者有方三軍可用九伐皆尅西<lb/>
戎即叙中夏底寧而又精心吏職諭我朝旨茂周原之<lb/>
<pb n="KR4h0022_WYG_417-7b"/>
多稼省隴戍之外徭老少安懷逺邇和洽社稷之衞邦<lb/>
家之光嘉乃丕績肆于時夏冲而不盈泰而彌損累執<lb/>
范宣之志不言馮異之功辭禮閣之端右罷王畿之戎<lb/>
號足以光昭史冊軌度縉紳今之儀同未曰優異以其<lb/>
遜職是有進階式從彛序無替成命可開府儀同三司<lb/>
餘並如故<lb/>
　　　授鍾庭光開府儀同三司制<lb/>
勑鳯翔節度下歸順羗首領部落副使保寧州都督特<lb/>
<pb n="KR4h0022_WYG_417-8a"/>
進守右羽林軍試太常卿鍾庭光夙承勲望早勵誠勤<lb/>
自屬艱虞備申効用既臨危而見節亦因事以成功率<lb/>
先歸懐丹款昭著益表自新之志允兹從重之賞禮優<lb/>
八命秩比三司宜茂寵章式酬勲則可開府儀同三司<lb/>
餘如故<lb/>
　　　授李秀璋開府儀同三司制<lb/>
勑儀亞槐庭寵分茅社議功而賞舊典斯存河西觀察<lb/>
判官特進檢校左散騎常侍兼泗州刺史上柱國李秀<lb/>
<pb n="KR4h0022_WYG_417-8b"/>
璋議慮深逺理懐明濟勁節不奪長才有餘湟中絶塞<lb/>
乆毗戎幕車師前部仍領藩條萬里孤軍十年連戰主<lb/>
畫以貞師律推誠而得士心摧兇陷堅勝㨗相繼軍吏<lb/>
緩帶邊人反耕緬思忠勞益用嘉歎宜進秩於八命更<lb/>
褒封於五等可開府儀同三司仍封隴州縣開國男餘<lb/>
如故<lb/>
　　　授張自勉開府儀同三司制<lb/>
勑淮西節度都虞候特進試太常卿上柱國張自勉體<lb/>
<pb n="KR4h0022_WYG_417-9a"/>
仁以成勇狥節以臨戎職在刺奸威屬整旅齊軍令之<lb/>
進退明師律之否臧南清江黃北啓申息邊虞載戢亭<lb/>
候肅然舍爵議榮實居其右承景風之章叙比公府之<lb/>
命秩可開府儀同三司餘如故<lb/>
　　　授論誠信等開府儀同三司制<lb/>
　　　　　　　　　　　　　　前　人<lb/>
勑大將軍論誠信等咸有將才早彰臣節或往叅締構<lb/>
業著總干或近歴艱難勲髙負靮録功行慶啓號覃恩<lb/>
<pb n="KR4h0022_WYG_417-9b"/>
宜䟽五等之封更寵三司之任誠信可開府儀同三司<lb/>
　　　授杜冕開府儀同三司制<lb/>
門下禮優八命秩比三台名器之崇勲賢所屬特進試<lb/>
太常卿使持節鄜州諸軍事兼鄜州刺史御史中丞充<lb/>
鄜坊等五州都防禦使上柱國鄭國公杜冕植性剛毅<lb/>
立心忠烈夙有將帥之才早知軍旅之事任當禦侮政<lb/>
在親民守七徳以臨戎頒六條而訓俗地臨上郡時屬<lb/>
多虞軍令惟行髙懸賞罰之柄王師所處不敗商農<hi>一作</hi>
<pb n="KR4h0022_WYG_417-10a"/>
<hi>不敢傷農恐誤</hi>之業戎軒屢㨗郊壘用寧制勝功髙緝綏課最<lb/>
加以命數抑惟典常可開府儀同三司餘並如故<lb/>
　　特進<lb/>
　　　授阿史那獻特進制　　　　蘇　頲<lb/>
黃門建官制爵立化之本樹善崇功惟能是任招慰十<lb/>
姓兼四鎮經畧大使定逺道行軍大總管北庭大都䕶<lb/>
瀚海軍使節度巴西諸蕃國左驍衞大將軍攝鴻臚卿<lb/>
上柱國興昔可汗阿史那獻凌鉄闗之逺塞威揚萬里<lb/>
<pb n="KR4h0022_WYG_417-10b"/>
雄金山之舊族誠竭累朝每讀古人之書且多竒士之<lb/>
節豈止秺侯忠孝呼韓𦙍緒而已哉頃服獯戎綏其種<lb/>
落茂勲則逺已寵於登壇厚秩未加俾榮於開府亞台<lb/>
之典羣議允集可特進餘並如故主者施行<lb/>
　　　授李林甫特進制<lb/>
門下王度以貞實寄於良輔天秩有禮允歸於盛徳光<lb/>
禄大夫尚書左僕射兼右相吏部尚書集賢院學士脩<lb/>
國史上柱國晉國公李林甫應期致用命代生才禮樂<lb/>
<pb n="KR4h0022_WYG_417-11a"/>
形於物範文章表於王佐自登衮職一紀于兹啓沃之<lb/>
謨酌泉源而不竭忠公之節貫霜雪而罔改彛倫攸叙<lb/>
庶績其凝實賴予弼用熈帝載猶且謙冲夕惕兢慎日<lb/>
嚴問温樹而不言履薄冰而逾勵乆而益著徳則茂焉<lb/>
近者禮屬交神恩當進秩雖允恭克譲徒有固辭而惟<lb/>
器與名本無虚授宜昭寵數以鎮崇班可特進行尚書<lb/>
左僕射兼吏部尚書主者施行<lb/>
　　　授李光顔加階并賜一子官制<lb/>
<pb n="KR4h0022_WYG_417-11b"/>
　　　　　　　　　　　　　　　元　稹<lb/>
門下朕聞有天下者道徳仁義以為理城郭溝池以為<lb/>
固故曰不教人戰是謂棄之有備無患可以應卒此先<lb/>
王敺攘戎狄保障黎元之大畧也五原居宥夏靈慶之<lb/>
中當蛇豕豺狼之窟將搤咽喉之要爰授<hi>集作命</hi>腹心之<lb/>
臣厥有成功宜加茂典邠寧慶等州節度觀察處置等<lb/>
使金紫光禄大夫檢校司空兼邠州刺史御史大夫上<lb/>
柱國武威郡開國公李光顔氣敵三軍心師百行有卞<lb/>
<pb n="KR4h0022_WYG_417-12a"/>
莊之勇守之以仁有日磾之誠濟之以武叱咤則風雲<lb/>
廻合開宴而鐏爼周旋盖文武之全才真古今之良將<lb/>
是以淮蔡之役百勝功髙青齊之師一面居最朕以蕭<lb/>
闗尚警馬嶺猶虞五餌之詐可羞百雉之防爰度先是<lb/>
屬役每難其人惟爾良能果諧予願程功而不愆于素<lb/>
訖事而不勞于人比命有司褒乃實効僉曰古諸侯勲<lb/>
徳優盛則就加特進以寵之我國家封植崇重則有朝<lb/>
請一子以異之予嘉乃勤兼用兩者兹謂上賞爾惟欽<lb/>
<pb n="KR4h0022_WYG_417-12b"/>
哉可特進仍與一子正員四品常叅官餘如故主者施<lb/>
行<lb/>
　　　授張濬特進守右僕射依前充諸道租庸使制<lb/>
　　　　　　　　　　　　　　　錢　珝<lb/>
勑古者建官取諸垂象故左右執法附於文昌以揔六<lb/>
卿以提庶政用人之本邦國繫焉<hi>一作興邦國焉</hi>進賢既恊於<lb/>
嚮公致理詎宜於虚位具官張濬剛而能斷寛則有容<lb/>
保和而實孕元精索隠而若陳洪範他山攻玉鮮類禹<lb/>
<pb n="KR4h0022_WYG_417-13a"/>
珪九牧貢金自成周鼎先皇帝爰立作相朕小子圖任<lb/>
舊人每親夾輔之才且致勤行之道必將率衆由已化<lb/>
兵為農載胡越以同舟混車書於外户志所未就我實<lb/>
盡知經營向在於四方親附未遺於百姓雖聚財之任<lb/>
不欲允煩大臣而復國所資安可有稽征賦荐居端右<lb/>
兼陟崇階得名器之所歸在典章而斯重永期𢎞濟更<lb/>
集前功可依前件<lb/>
　　　授河東節度副使檢校司空<hi>一作徒</hi>王瓌特進制<lb/>
<pb n="KR4h0022_WYG_417-13b"/>
　　　　　　　　　　　　　　　前　人<lb/>
勑為國之政在蕃有條賛立武於中權屬好謨於副介<lb/>
具官王瓌河汾之氣當萃爾家欒范之宗亦髙他族伯<lb/>
仲繼撫封之盛子孫承錫命之功爾能纉彼勲名主於<lb/>
忠信逺取而寧規勇爵深思而但顧良弓列羣后之上<lb/>
卿處前人之許<hi>一作興</hi>國尊奬之道造次必論心或益恭<lb/>
諒蕃昌之可保性能召福何富貴之不來朝舉寵章事<lb/>
歸敦勸方布冊勲之澤俾崇馭貴之階善佐永圖以承<lb/>
<pb n="KR4h0022_WYG_417-14a"/>
厚渥可依前件<lb/>
　　　授沁州刺史張漢瑜加特進封開國男食邑制<lb/>
　　　　　　　　　　　　　　前　人<lb/>
勑具官張漢瑜等漢室勲勞始以進奉朝請而好爵之<lb/>
設五等具焉至於任以專城秩叅環衞假之有寵<hi>一作典</hi>
典<hi>一作寵</hi>亦匪輕漢瑜以致勇之誠臨戎罔憚且能抱節<lb/>
而後立功則良將之才挺然可見宗裕耻同兒戯學在<lb/>
師貞過庭有聞刺部甚美則愛子之號昭然可知是以<lb/>
<pb n="KR4h0022_WYG_417-14b"/>
詔我代言俾兹申命亦用垂勸期于狥公可依前件<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百十七<lb/>
</p>
<p>
</p>
  </div>
</body>
</text>
</TEI>
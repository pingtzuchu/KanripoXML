<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百二十八</head>
    <p>
<pb n="KR4h0022_WYG_128-1a"/>
欽定四庫全書<lb/>
　文苑英華巻一百二十八　宋　李昉等　編<lb/>
　逰覧二<lb/>
　　登故宜城賦一首　　　汝州薛家竹亭賦一首<lb/>
　　出門賦一首　　　　　將歸賦一首<lb/>
　　泛渭賦一首　　　　　洛川晴望賦一首<lb/>
　　登呉嶽賦一首　　　　過驪山賦一首<lb/>
　　　登故宜城賦<hi>丙申嵗避地襄陽見召掌節度書記陪幕府源公赴江陵作</hi>
<pb n="KR4h0022_WYG_128-1b"/>
　　　　　　　　　　　　　　　蕭頴士<lb/>
升彼墟兮遐眺荆江邇矚樊沔頽沲以隱嶙欹缺而㟞<lb/>
嵼野茫茫其靡極何人户之单尠悵青春<hi>集作陽</hi>兮始交<lb/>
又白日兮其<hi>集作將</hi>晩悲世事之艱阻慨征途之未返慿<lb/>
寒臯以盡目究林莽之深淺烟迥起於殘燎鳥群飛於<lb/>
絶巘曽是感時而戀舊孰不酸辛而僶俛也矧乎㝢縣<lb/>
乖刺闗河阻遏去枌榆兮地表離<hi>集作望</hi>骨肉兮天末涕<lb/>
横墮以<hi>集作臆而</hi>若注懷永痛其<hi>集作兮</hi>如割悠悠蒼天不日<lb/>
<pb n="KR4h0022_WYG_128-2a"/>
不月曷其有佸撫艱勤之此土偶四海<hi>集作絶</hi>而承平方<lb/>
神武之君臨尚未遑於戢兵警山戎之外虞重燕代之<lb/>
專征罄帑藏之實窮干甲之精陸隘幽冀水填滄溟<hi>集作</hi>
<hi>瀛</hi>其為盛也入師長於庶僚出董率於連城冡婦降於<lb/>
<hi>集作乎</hi>王姬餘子超乎正卿睚眦則浹日誅夷攀附則累<lb/>
歲尊榮玉帛車輿鍾鼔臺亭煥赫而鏗鍧三十年中初<lb/>
不戒其滿盈終大都之偶國逸漏網之奔鯨潰亂<hi>集作横潰</hi>
河淇䖍劉汴滎覆東洛隳陜坰抗靡堅陣守無完營呼<lb/>
<pb n="KR4h0022_WYG_128-2b"/>
吸三旬遂至<hi>至字集作陵慿</hi>乎上京爟燧燭於王宫潼闗為之<lb/>
晝扄暨而將吏逋竄烝民駭散崩騰郡邑空闃閭閈荒<lb/>
凉我汝潁牢落我睢渙傳置載馳於商鄧兵符薦集於<lb/>
淮漢彼邦畿之尹守藩牧之垣翰莫不光膺俊選踐履<lb/>
清貫榮利溢乎姻族繁華恣<hi>集作極</hi>其侈翫或拘囚就戮<lb/>
或胥附從亂曽莫愧其愚懦又奚聞於殉難甚乎昔先<lb/>
王之經國仗文武之二事苟兹道之不墜實經天而緯<lb/>
地邦家可得而理禍亂無從而至今執事者反諸而儒<lb/>
<pb n="KR4h0022_WYG_128-3a"/>
書是戱蒐狩鮮<hi>集作罕</hi>備忠勇翳鬱澆風<hi>集作浮</hi>横肆蕩然<lb/>
一變而風雅殄瘁故時平無直躬之吏世難無死節之<lb/>
帥其所由來者尚矣不其哀哉變之始也予旅寓於淇<lb/>
園初提挈而南奔崩波滑臺逼迸夷門亡車徒於鼎城<lb/>
<hi>集作域</hi>擯圖籍於轘轅背維嵩遵汝濆<hi>集作墳</hi>迴環乎郟葉<lb/>
飄泊乎穣宛嗟歲聿<hi>集作律</hi>之云暮結窮隂之涸沍市<hi>集作</hi>
<hi>野</hi>蕭條以罕人盗充斥以盈路㣲奔走之僕御有啼呼<lb/>
之幼孺川層氷而每渉塗積雪而猶歩晝兮夜兮魯莫<lb/>
<pb n="KR4h0022_WYG_128-3b"/>
觧於<hi>集作于</hi>馳騖惟寢與食曷嘗忘於<hi>集作其</hi>恐懼略南鄉<lb/>
之左鄙凌北津之勁<hi>集作而徑</hi>渡偉夫峴首之為鎮也峻隅<lb/>
百雉危甍萬井森松篁之薈蔚劃鄽街以周整前山縈<lb/>
依而秀㧞<hi>集作聳</hi>斜漢杳映以清逈秔稌蔗橘雜荆衡之<lb/>
蓄桑麻黍粟侔冀魏之境漢之盛也侈<hi>集作稱</hi>南國之冠<lb/>
蓋晉之衰也為北門之捍屏今方嶽之仁明惠久要於<lb/>
平生幸羈旅而獲宥旋載筆於戎旌陪後車乎南紀儼<lb/>
四牡以專征歴隤墉而訊諸乃楚鄢之遺城昔<hi>集作在</hi>漢<lb/>
<pb n="KR4h0022_WYG_128-4a"/>
皇之標季間諸侯之釋位聞景升之是牧歎興廢於兹<lb/>
地其後綏懷勁楚抗折<hi>集作衡</hi>强魏雄九域以髙視為一<lb/>
方之所<hi>集作大</hi>庇亦謀猷所賴而致也于時㓂盗蜂聚生<lb/>
民失土賢雖避世才亦擇主有卧龍之竒英<hi>集作英彦</hi>視江<lb/>
漢而胥宇遭劉后之側席聿疇咨於草莽若㳺魚之在<lb/>
<hi>集作有</hi>水尚三顧而後語其始也亦將稜威漢沔用武荆<lb/>
楚俟時觀釁終然義舉然後包并<hi>集作并包</hi>河洛盪滌陳汝<lb/>
迎帝配天不失厥序既中流之顛覆故宏筭而乖<hi>集作遂</hi>
<pb n="KR4h0022_WYG_128-4b"/>
阻信關侯之忠勇亦天心之所與猶復廓卭峨之險奮<lb/>
賨濮之旅鋪敦隴阺震懾<hi>集作疊</hi>闗輔致中原於旰食振<lb/>
衰<hi>集作炎</hi>漢之遺緒洸洸乎俾千祀而景慕宜其易名於<lb/>
忠武不其偉歟方其躬耕漢渚獨詠梁甫輕夫管樂莫<lb/>
之云許伊唱髙而和寡亦惆悵於前古道不同不相為<lb/>
謀斯之謂矣荆雲兮蔽虧朔鴈兮差池雲有迴兮鴈<lb/>
有歸嗟予行兮愴遲遲諒窮愁兮莫諼雖九醖兮奚<lb/>
施<lb/>
<pb n="KR4h0022_WYG_128-5a"/>
　　　汝州薛家竹亭賦　　　　　王泠然<lb/>
梁<hi>疑作汝</hi>潁多士聞來久矣出伊洛以南遊登嵩峴以頋<lb/>
視信乎精華實息恢怪森起惟萬户與千門咸帶山而<lb/>
傍水畿甸殷壯閭閻密邇當天象之西郊近皇居之百<lb/>
里其人和而賢俊其地厚而淳美則吾先文王行化之<lb/>
始烈祖成王定鼎於此宜其蕃我良能誕生君子世序<lb/>
雖逺英靈不窮其氣渾渾其光雄雄横古今而特秀者<lb/>
惟我薛公卜幽棲於汝北夷<hi>疑</hi>舊業於河東夫其禮樂<lb/>
<pb n="KR4h0022_WYG_128-5b"/>
成器清明在躬官非<hi>一作百官</hi>稱才吾不謂之仕宦人非克<lb/>
己吾不謂之交通處未全隱和而莫同且欲墀岞崿苑<lb/>
蒙籠閒亭一所修竹一叢蕭然物外樂自其中其竹也<lb/>
初栽尚少未長仍小雜以喬木環為曲沼遵逺水以澆<lb/>
浸編長欄而䕶遶向日森森當風嫋嫋勁節迷其寒燠<lb/>
繁枝失其昏曉踈莖歴歴旁見人交葉重重上聞鳥其<lb/>
亭也溪左巖右川空地平材非難得功則易成一門四<lb/>
柱石礎松櫺泥含椒氣瓦覆苔青纔容小榻更設短屏<lb/>
<pb n="KR4h0022_WYG_128-6a"/>
後陳酒器前開藥經薛公謂予曰自造此亭未有兹客<lb/>
跪而應曰自從為客未見此亭既而物且遍好多能所<lb/>
造亭間坐卧清户開而向林門下徃來翠隂合而無草<lb/>
禁行路使勿伐命家僮使數掃逰子見而忘歸居人對<lb/>
而遺老余何為者累載棲遑學應成癖走則非狂宇宙<lb/>
至寛顧立錐而無地公卿未識久弹鋏而辭鄉一見竹<lb/>
亭之美竟嗟嘆而成章<lb/>
　　　出門賦　　　　　　　　　歐陽詹<lb/>
<pb n="KR4h0022_WYG_128-6b"/>
出門辭家兮人有志而思<hi>一作斯</hi>逞予紛然以逺逰别天<lb/>
性之至慈去人情之好仇嚴訓誡予以勿久指蒲桞以<lb/>
傷秋弱室咨予以遄歸目女蘿而起愁心眷眷以纒綿<lb/>
淚浪浪而共流愓懷安以敗名曽何可以少留於是驅<lb/>
忠信以為車執藝業以為贄越三江踰五嶺望堯旌以<lb/>
求試庶以程功取爵建德揚名獲甘㫖以報勤光晝錦<lb/>
以廻衡如弧斯張如鳥斯征射百歩而期中非<hi>一作飛</hi>三<lb/>
年而不鳴<hi>一作必鳴</hi>
                    <graphic n="KR2976" url="https://raw.githubusercontent.com/kanripo/KR-Gaiji/master/images/KR2976.png" mimeType="image/png"/>飋天寒崢嶸歲晩鵲聨翩而<hi>一作以</hi>不<lb/>
<pb n="KR4h0022_WYG_128-7a"/>
定蓬悠揚而自轉逮前程之尚遥顧所離而日逺事紛<lb/>
拏以爭校<hi>一作㧞</hi>情交戾而不和退藩籬則弱羽戀於雲<lb/>
路激龍門則纎鱗限乎尺波身違日日之晨昏懷戀戀<lb/>
而莫遣親益年年之羸老思摇摇而若何慜靈輙於困<lb/>
窮舉冀缺於壠畆一仁聲之永大一孝德之兹久伊錫<lb/>
類以拯窮豈今無而昔有爾乃循否泰而俟命㸃<hi>一作黙</hi>
風塵以食<hi>一作愴</hi>艱苟䟽溟而納流願覆簣以成山路實<lb/>
多岐絲無定色任𤣥黄之濡染信疆理之南北管因媒<lb/>
<pb n="KR4h0022_WYG_128-7b"/>
而觧縳越自遇而升車虞先榮而後悴美<hi>一作姜</hi>始巻而<lb/>
終舒傷哉數子之稅駕吾末知其所如<lb/>
　　　將歸賦　　　　　　　　　歐陽詹<lb/>
憶求名于薄藝曽十稔以别離纔還鄉以<hi>一作之</hi>半齡又<lb/>
三年于路岐紅顔始<hi>一作匪</hi>長白日如馳苒苒皆盡悠悠<lb/>
為誰親有父母情有閨闈<hi>一作帷</hi>居唯<hi>一作雖</hi>苦饑行加相<lb/>
思加相思兮寧苦饑辭家千里兮欲<hi>一作心</hi>與偕歸南陔<lb/>
<hi>一作省</hi>之蘭北<hi>一作東</hi>山之薇一芳一菲何是何非歸去來<lb/>
<pb n="KR4h0022_WYG_128-8a"/>
兮秋露霑衣<lb/>
　　凢一作皆集本<lb/>
　　　泛渭賦<hi>并序</hi>　　　　　　　　白居易<lb/>
右丞相高公之掌貢舉也予以鄉貢進士舉及第<lb/>
左丞相鄭公之領選部也予以書判拔萃選登科<lb/>
十九年天子並命二公對掌鈞軸朝野無事人物甚安明<lb/>
年春予為校書郎始徙家於<hi>一無此字</hi>秦中卜居於渭上上<lb/>
樂時和歲稔萬物得其宜下樂名遂官閒一身得其所<lb/>
<pb n="KR4h0022_WYG_128-8b"/>
既美二公佐清淨<hi>一作朝</hi>之理又荷二公垂特逹之遇<hi>一作</hi>
<hi>恩</hi>發於嗟嘆流為詠歌于時泛舟於渭因作<hi>一作為</hi>泛渭<lb/>
賦以導其意詞曰<lb/>
亭亭華山下有人跂兮望兮愛彼三峯之白雲泛泛渭<lb/>
水上有舟沿兮泝兮愛此<hi>一作被</hi>百里之清流以我為太<lb/>
平之人兮得於斯而優逰又感陽春之氣熈熈兮樂天<lb/>
和而不憂曰予生之幸<hi>一作年</hi>兮時哉時哉當皇唐受命<lb/>
之九葉兮夷與華而無氛埃及皇帝纉位之二紀兮命<lb/>
<pb n="KR4h0022_WYG_128-9a"/>
髙與鄭為鹽梅二賢兮爰立四門兮大開凢讀儒書與<lb/>
履儒行者率充賦而西<hi>一作四</hi>來雖片藝而必收兮故不<lb/>
棄予之小才感再遇於知已心慙怍以徘徊登予名於<lb/>
太常兮<hi>一無此字</hi>署予職於蘭臺臺有蘭兮閤有芸芸芳菲<lb/>
<hi>一作芳菲菲</hi>兮其可襲備一官而無事又不維而不縶家去<lb/>
省兮百里每三旬而兩<hi>一作一</hi>入川有渭兮山有華澹悠<lb/>
悠兮<hi>一無此字</hi>其可賞目白雲兮潄清流且<hi>一作共</hi>或偃而或<lb/>
仰門去渭兮百歩長一日而三徃夜分兮扣舷天無雲<lb/>
<pb n="KR4h0022_WYG_128-9b"/>
兮水無煙遲遲兮明月波灔澹<hi>一作澹灔</hi>兮棹夤縁日暮兮<lb/>
舟泊草萋萋兮沙漠漠習習兮春風岸桞動兮渚花落<lb/>
發浩嘆<hi>一作歌</hi>以長引舉濁醪而緩酌春冉冉其將盡予<lb/>
何為乎不樂鳥樂兮雲際鳴嚶嚶兮飛裔裔魚樂兮泉<lb/>
底鬐撥撥兮尾潎潎我樂兮聖代心融融兮神泄泄伊<lb/>
萬物各得其樂者由賢聖之相契賢致聖於無為聖致<lb/>
賢於既濟凝為和兮聚五福發為春兮銷六沴不我後<lb/>
兮不我先適當我兮生之世彼鱗蟲兮與羽族咸和樂<lb/>
<pb n="KR4h0022_WYG_128-10a"/>
而不知惠我為人兮最靈所以愧賢相而荷聖帝樂乎<lb/>
樂乎浴<hi>一作汎</hi>于渭兮詠而歸聊逍遥以卒歲<lb/>
　　　洛川晴望賦<hi>以願拾青紫為韻</hi>
金商應律玉斗西建加旬雨之時晴叶秋成而適願是<lb/>
用歩閭里詢黎獻皇風演溢歌且聽於昇平聖澤汪洋<lb/>
誦不聞於胥怨爾乃命親懿㑹朋執賦邙山眺洛邑天<lb/>
泬寥而雲靜氣肅殺而風急山川浩浩以奔流雙闕峨<lb/>
峨而屹立飛梁徑度訝殘虹之未消翠瓦光凝驚宿雨<lb/>
<pb n="KR4h0022_WYG_128-10b"/>
之猶濕嘉三時之是務觀五榖之斯入覧滌塲之在<lb/>
勤知滯穗之見拾及夫日色黯黯寒光熒熒逺水澄碧<lb/>
羣山結青山水隱映花氣<hi>一作氛</hi>氲㝠<hi>疑氤</hi>瞻上陽之宫闕<lb/>
兮勝仙家之福庭望中嶽之林嶺兮似天台之翠屏宜<lb/>
其廻鑾輿兮檢玉牒朝千官兮御百靈使西賔之誇少<lb/>
弭東人之思攸寧不亦盛哉客有感陽舒詠樂只揮毫<lb/>
翰獨徙倚願得採於芻蕘終期拾乎青紫<lb/>
　　　登呉嶽賦<hi>以崇巒險固永鎮西疆為韻</hi>　　周　鍼<lb/>
<pb n="KR4h0022_WYG_128-11a"/>
吾嘗文戰將北羇逰極西覩呉嶽之孤峭計群山之莫<lb/>
齊由是邈崖谷遂攀躋入雲靄出塵泥既臻頂上用<hi>疑作</hi>
<hi>明</hi>視天倪鴈塞殊小峨眉甚低蓋以氣壯神扶雄標國<lb/>
祚揖白帝兮不見抱皇城而自固嵐光擁翠拓開霄漢<lb/>
之心岫色横空鎖斷戎夷之路嵽嵲旁竦岧嶤上干碧<lb/>
草春含清風夏寒遥瞻魏闕逈立煙巒疑超洞府謂在<lb/>
天壇中隱深溪日月之光不到外連層阜龍蛇之勢斯<lb/>
蟠當其區宇正寧氛埃初見覽造化之宏制識乾坤之<lb/>
<pb n="KR4h0022_WYG_128-11b"/>
設險汧水縈盈而線走隴山峛崺而螺掩西窺劔閣霜<lb/>
地表之千鐔東瞰蓬萊黛波間之數㸃遐徴衆嶽式竝<lb/>
嶐崇彼皆受封於百代此獨不視於三公森笋立以削<lb/>
成寧慙太華黯雲凝而化出豈譲維嵩况乎萬仭凌虛<lb/>
千里倒影虎踞華裔鯨吞遐境疊巘攅壁廻巖列屏捍<lb/>
絶域以増隘固中原之甚永直使以禮賔九有仁服八<lb/>
荒臂<hi>一作嬖</hi>賢以為輔弼宅道以作封疆亦湏假我嚴衞<lb/>
慿我巨防邇藩垣於都邑逺隔閡於氐羌吾唐重其功<lb/>
<pb n="KR4h0022_WYG_128-12a"/>
業<hi>疑作崇</hi>其鎮爰升成德之號用補極天之峻小儒是以<lb/>
竟日興感抽毫賦韻登詠畢兮嶔岑指長安而後進<lb/>
　　　過驪山賦<hi>以陵摧國殁永紀窮塵為韻</hi>　　徐　寅<lb/>
六國血于秦秦皇還化塵塵驚而為楚為漢路在而今<lb/>
人古人但見愁雲黯惨疊嶂嶙峋時遷而金石非固地<lb/>
改而荆榛旋新愚聞周衰則避債登臺秦暴則焚書建<lb/>
國貴螻蟻於人命法豺狼於帝德兩曜昏翳九圍傾側<lb/>
扶桑幾里我鞭石以期通溟海幾重我驅山而要塞慘<lb/>
<pb n="KR4h0022_WYG_128-12b"/>
慘𤣥穹嗷嗷七雄三農百糓以休務淬鐡磨金而獻功<lb/>
九州病萬室空韓趙魏以文<hi>疑</hi>㓕楚燕齊而坐窮家有<lb/>
子兮誰得孝國有臣兮爭敢忠九野分將焉作兆民之<lb/>
主諸侯吞盡方行天子之風星隕九霄城長萬里血染<lb/>
草木肉肥蛇豕將欲手挂天刃足挑地紀拙虞舜而短<lb/>
唐堯汚殷辛而長夏癸禍從<hi>疑</hi>殃催川摇嶽摧金陵之<lb/>
王氣頓起蓬島之宫娥不來黔首求主蒼旻降災天<hi>疑</hi>
漢之龍髯倐斷沙丘之鮑臭誰猜魑魅諸夏腥羶九垓<lb/>
<pb n="KR4h0022_WYG_128-13a"/>
於是宅彼岡巒兆斯陵闕猶驅六宫以殉葬豈言蔓草<lb/>
之縈骨嫌示儉於當時更窮奢於既殁融銀夜雪䟽下<lb/>
地之江河帖玉懸珠皎窮泉之日月嶫嶫層層不騫不<lb/>
崩斯髙之喉舌方滑劉項之雲雷忽<hi>一作化</hi>興軹道一朝<lb/>
璽獻漢家之主驪山三月火燒秦帝之陵今則草接平<lb/>
原煙蒙翠嶺想秦史以神竦弔秦陵而恨永華清宫觀<lb/>
鏁雲霓作皇唐之勝景<lb/>
　<lb/>
<pb n="KR4h0022_WYG_128-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百二十八<lb/>
</p>
<p>
</p>
  </div>
</body>
</text>
</TEI>
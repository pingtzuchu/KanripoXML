<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七十二</head>
    <p>
<pb n="KR4h0022_WYG_072-1a"/>
欽定四庫全書<lb/>
　文苑英華巻七十二　　　宋　李昉等　編<lb/>
　樂二<lb/>
　　箜篌賦一首　　　　　笛賦一首<lb/>
　　玉磬賦一首　　　　　泗濵浮磬賦二首<lb/>
　　笙磬同音賦一首　　　子擊磬賦一首<lb/>
　　匏賦一首　　　　　　太常觀樂器賦二首<lb/>
　　觀樂器賦一首<lb/>
<pb n="KR4h0022_WYG_072-1b"/>
　　　箜篌賦<hi>以竒弄已闕為韻</hi>　　　　　失　名<lb/>
山有梧兮猗猗乍雲鬱而風披豈雅琴之獨得諒箜篌<lb/>
之可為操斧者取則不逺度木者形之又竒篌以姓而<lb/>
得箜以坎為知考宫商於制氏窮巧妙於般倕虚受其<lb/>
心北牖之清風合韻曲全其勢南樓之華月半虧雕鏤<lb/>
雜錯絲組懸垂倚銀屏而燭爛拂綺袖而彰施矧隂陽<lb/>
之應節盖風俗之能移况乎度曲無方安位必中呼韓<lb/>
美其寵錫師曠加其撫弄調而合雅聲則殊衆鄙羌笛<lb/>
<pb n="KR4h0022_WYG_072-2a"/>
之吟龍輕秦樓之吹鳳既而越艶秦娥南隣北里玉户<lb/>
巻兮真珠箔清揚婉兮瓠犀齒青樓何處倚城向日九<lb/>
烏雛綺帳初開綵綬銜花雙鳳子斥瑶瑟而不御彈箜<lb/>
篌以為美絙朱絃揮玉指邀鄭舞以徐進雜吴娃而競<lb/>
起靡靡乎蕩心洋洋乎盈耳窮斯樂只我有酒兮嘯也<lb/>
歌嘆彼狂且公莫度兮宛其死苟哀樂之能變可謂感<lb/>
人情之不已且禮則常履樂焉可闕禮處身而不至樂<lb/>
因心而乃發惟𢎞雅焉鏗鏘守之不變豈桑間與濮上<lb/>
<pb n="KR4h0022_WYG_072-2b"/>
而能亂越恨牙琴之不知奚由瑟之自伐<lb/>
　　　笛賦　　　　　　　　　　失　名<lb/>
南鄰退食兮北里朝廻門列長㦸兮庭張吹臺珠簾半<lb/>
掩兮錦筵四開蛾眉戾止兮寳笛爰来狎主人與愛客<lb/>
侑珍羞及玉杯方見稱於嘉賔因得搜其所徵厥草創<lb/>
自羌首更尚本乎所營伐竹之貞寫龍之吟宰匠於是<lb/>
董制伶倫於是審聽状以材力質来正直是揮刀斧乃<lb/>
約繩墨斷絶肌膚刳穿胷臆周繞運同短長合得器雖<lb/>
<pb n="KR4h0022_WYG_072-3a"/>
蹈乎舛庸性故傷於剸刻故知懐寳者見毁抱明者自<lb/>
煎向無適於所任始孰多於<hi>疑</hi>此焉何止将就其美茍<lb/>
成乎名奚惜違理幸承薦揚得奉恩光濡君口手之澤<lb/>
冒君懐袖之芳不濫吹嘘端含雅正堅外守節虚中俟<lb/>
命有若違親事主適道釐政樹以風聲逹乎天聽美其<lb/>
窮不易規管能有截柔指斜據丹脣上列引氣内填流<lb/>
音外泄更微迭盛将聨復絶及乎和暢平施百志熈熈<lb/>
拂怨爰作萬夫矍矍協宫商以節宣隨應變以牢絡俾<lb/>
<pb n="KR4h0022_WYG_072-3b"/>
簫不獨舞鳳瑟不獨躍鱗嘯無以振木歌無以驚塵諒<lb/>
飛動之咸運豈金石之足倫願罄能兮宅君之掌握願<lb/>
度曲兮布君之禮樂儻不遺於賞筵顧何辭於樸斲<lb/>
　　　玉磬賦　　　　　　　　　張仲素<lb/>
客有觀光於樂府見玉磬之騰英嗟至寳之朋契如截<lb/>
肪之曲成挺十徳以為美諧八音而作程韞櫝未施尚<lb/>
秘璘玢之色在懸以和乍聞清越之聲當其磬師来求<lb/>
玉人爰格将古樂之是備自他人而云獲追琢既成磨<lb/>
<pb n="KR4h0022_WYG_072-4a"/>
礱載白掩凄清之瓊珮洞閑華之水碧然後張之清廟<lb/>
奏彼朱宫懸簨簴而其容轉麗偶笙簧而其韻暫同眀<lb/>
半規而似月發異彩而如虹懿此昭質暢矣音律練響<lb/>
而鳴球可諧還和而浮石非匹爛鮮華之溫潤含正聲<lb/>
之縝密恵而好我為齊路以足珍蔵或俟時殊泗濵之<lb/>
自出至於撃拊孔皆備虞韶而克諧清明可貴表尼父<lb/>
之忘味于以宣古風于以蕩邪氣越羽籥之繁㑹聆鬼<lb/>
神於髣髴豈獨質類氷凝響與風興混金石之華清光<lb/>
<pb n="KR4h0022_WYG_072-4b"/>
不昧較隍池之寳美價斯騰是知叔之離而三代尚紀<lb/>
子之擊而千古攸稱則知夫樂之所屬本於化俗方将<lb/>
審音以知政豈在雕金而鏤玉麗矣哉荆山之珍兮可<lb/>
奏洞庭之曲<lb/>
　　　泗濵浮磬賦<hi>以美石見質琢之成器為韻</hi>　失　名<lb/>
水效珍兮将應時而出珍浮水兮見可寳而逸當入用<lb/>
之晨豈可藏於宻所以次其崖岸露彼真質清眀内融<lb/>
符彩外溢霄舒夜度遥分蟾兎之輝旭日朝臨下映鮫<lb/>
<pb n="KR4h0022_WYG_072-5a"/>
人之室皆見其處幽䆳誰見其内眀媚皆知其隨波誰<lb/>
知其抱器邦家藉之不我遐棄觀其璞将有營工其獻<lb/>
情<hi>失二字</hi>規模可定剸割方成色光芒而白氣温潤而清<lb/>
是營是琢且見其能照載考載擊乃知其有聲夫如是<lb/>
守静而素豈不以有文而明因得之乎名曷觀之乎器<lb/>
嘻同流不知誰念兹而在兹識者未覩寧寳之而存之<lb/>
發跡徐方雖則泗濵而見呈祥聖代不同三獻之疑况<lb/>
貞以自持湼而不緇堅以自秘毁而不變既成何用之<lb/>
<pb n="KR4h0022_WYG_072-5b"/>
顧宜任當人之薦同百寳而敷陳雜衆類而朝見向若<lb/>
不合宫徵之韻不叶雅音之績聞之者謂為空言見之<lb/>
者謂為怪石則以日繫月徒滌盪於風波自秋徂冬難<lb/>
覬覦於採摭焉可見哲匠顧盼良工追琢奏曲者想乎<lb/>
簨簴審音者訓其清濁故知秉文者必有時蔵器者不<lb/>
終否理代之音既作移風之義斯起若不聞大韶大濩<lb/>
庸詎知夫石之為美<lb/>
　　　第二<hi>以水中見石可以為磬為韻</hi>　　　　失　名<lb/>
<pb n="KR4h0022_WYG_072-6a"/>
禹别九州磬浮泗水為下不昩雖深可視或浮於涘其<lb/>
滑如砥含餘音而未振潄廻流而増美日月其逝水石<lb/>
相攻形潛水府律與天通值君子之深識調聖人之大<lb/>
中備六音以繁㑹與四氣而𤣥同于以布聖理于以宣<lb/>
王風配以閶闔之位應乎夷則之宫伊美石之潛處隔<lb/>
清波而迭見倘混衆流不逢顧盼詎辭泗水之濵寧受<lb/>
徐方之薦安可配黄鍾而備清懸乎洎大君之御㝢乃<lb/>
乘時而光宅作樂以應天象邦之成績設業設簴撃石<lb/>
<pb n="KR4h0022_WYG_072-6b"/>
撫<hi>疑與拊同</hi>石徳音横于覆載至理彰乎損益鳥獸以之率<lb/>
舞祖考於焉来格固宗廟之登用豈泥沙之棄擲夫人<lb/>
之度物物無不可制禮作樂實忘已以愛人漾川濟深<lb/>
亦披沙而求我不以為碌碌不以為瑣瑣将使致中和<lb/>
非以娱宻坐述堯心之克讓豈鄭聲之興禍當其人之<lb/>
未知確乎安卑無小無大極幽而不隐不擊不考含和<lb/>
而莫移動符於有徳静合於無為不然者何以别清濁<lb/>
於是考存亡於斯降天神登地祗哉夫和之至者樂音<lb/>
<pb n="KR4h0022_WYG_072-7a"/>
之清者磬天地之位辨君臣之分定苟失是邪以害直<lb/>
忠若於佞故君子之所以理躬奸聲不留於聽<hi>未見以字韻</hi>
　　　笙磬同音賦<hi>以樂之和者異器同音為韻</hi>　班　肅<lb/>
清明廣大之謂樂度曲節奏由乎器既克諧於五聲諒<lb/>
同歸乎一致汶陽之孤篠斯有泗濵之浮磬云備吹嘘<lb/>
爰發摶拊遄至等輔車之相依契歌詩之必類同夫影<lb/>
響常動静而俱隨象彼塤篪每應感而不匱聨緜並奏<lb/>
聲音相異<hi>當作和</hi>用不殊途方予唱而汝和<hi>去聲</hi>動而相躅<lb/>
<pb n="KR4h0022_WYG_072-7b"/>
固無偏而無陂列其容異薰蕕之共器㑹其理若涇渭<lb/>
之通波載清載濁貫三才之合樂若浮若沈叶六律而<lb/>
揚音将九成而備曲比二人之同心如言行之相顧成<lb/>
乎慥慥冠鐘鼓之迭奏樂彼欽欽雅韻復興時則若舞<lb/>
鸞鳳和聲互應斯乃如鼓瑟琴音之作也曲無誤者倐<lb/>
爾合度鏘爾中雅寜有顧於周郎自不感<hi>疑作惑</hi>於子野<lb/>
訢合皇王之化跡混同車書於天下逺而聞也謂羣鶴<lb/>
和鳴於碧空近而聽之如廣樂調韻於春風鏗鏘間發<lb/>
<pb n="KR4h0022_WYG_072-8a"/>
要妙無窮類金蘭之堅芳美而取嫓配文質之彬郁和<lb/>
而且同何異夫相應在於同聲相資在於同志譬權衡<lb/>
之並用謂相待而成等韋絃之自節則以同而異原夫<lb/>
律吕咸在吹撃惟時異周旋而樂只可終始而從之兩<lb/>
器𤣥通鳴簧與幽石相感二者𡨕合竹聲與石聲相追<lb/>
審至樂之盡美伊斯器之可持<lb/>
　　　子擊磬賦<hi>以敬眀爾志人将辨之為韻</hi>　　吕　牧<lb/>
大哉将聖樂天知命憲章文武昭宣孝敬逰道藝之門<lb/>
<pb n="KR4h0022_WYG_072-8b"/>
觀魯衛之政知禮文之述作繫王道之衰盛将有託於<lb/>
知音故先擊其浮磬翕如始奏泠然激揚旁達草木獨<lb/>
調宫商律中乃節而信清引而越以長何一氣之立則<lb/>
若五色而成章羽可以振振獸可以蹌蹌神人以和舍<lb/>
此奚取樂懸之位斯焉是将諧協於國風本一於心始<lb/>
将此易俗非為恱已作於朝而君臣同和聽於家而少<lb/>
長咸喜不達情者莫究其理不賞音者莫知其㫖非有<lb/>
為而作焉豈茍樂而為爾噫斯道之行如磬之聲合於<lb/>
<pb n="KR4h0022_WYG_072-9a"/>
制度發以清英應小大以隨擊拊原始終不可将迎伊<lb/>
物情之滯隔莫不由此而發明謂為藝以吾不試語之<lb/>
道而知吾志固非繫而不食豈止垂之如墜曽見訪於<lb/>
萇𢎞反受嗤於荷蕢彼往而不返欲潔其身如樂之無<lb/>
節則可奪倫義有昩於反舌耳無間於日新何没没於<lb/>
隠者亦硜硜於小人必也審音居然大辨動應而溥暢<lb/>
虚中而獨善使石聲無定則我心可轉初未眀乎弛張<lb/>
庸詎議乎深淺一雅一變正聲久遣子擊此者亦屢歎<lb/>
<pb n="KR4h0022_WYG_072-9b"/>
之唯聖有作闡教命䕫乃知樂正雅頌復在於明時<lb/>
　　　匏賦<hi>以五音克諧次用為韻</hi>　　　　　李　程<lb/>
自然之器匏也可覩宜標名於曲沃竟入用於樂府将<lb/>
以驗遺聲追淳古聽自分乎雅鄭亊有動於三五俾夫<lb/>
繼咸池而嗣六英越大章而跨大武觀其發徵含宫設<lb/>
商分羽洎清角而雜奏合五色而相輔笙磬愔愔而在<lb/>
聽鳥獸蹌蹌而率舞其為器也尚質其感人也則深類<lb/>
韶樂之和自當忘味恥齊竽之濫詎可同音伊昔哲匠<lb/>
<pb n="KR4h0022_WYG_072-10a"/>
未顧伶官未臨分𤓰瓞以為伍将葛藟而是尋空思諧<lb/>
於音律寧望齊於瑟琴願以刳心去苦葉而展用寜無<lb/>
滋蔓懼甘瓠之見侵今則規模有制清濁不惑受天和<lb/>
而乃圓其象生土徳而再黄其色不患大而拙用奚能<lb/>
繫而不食道無自滿我則虚受而持盈物有混成我則<lb/>
不宰而為徳是知察清音而匪匏孰可含雅韻而匪匏<lb/>
不克矧國家大樂既備萬邦允懐惟異域欽和而内嚮<lb/>
君子勤禮而外諧至哉聽斯匏之音也可以知太平之<lb/>
<pb n="KR4h0022_WYG_072-10b"/>
階<lb/>
　　　太常觀樂器賦　　　　　　達奚珣<lb/>
昔者聖人之作樂也将以動天地感鬼神節風雅𨗳人<lb/>
倫樂假器而成用器以樂而見珍或採孤篠<hi>一作孤桐</hi>於鄒<lb/>
魯或收浮磬於泗濵或斷彼金石或制自陶鈞被諸大<lb/>
道輝光日新逮乎上皇云謝戰國相滅雄殺氣於五兵<lb/>
崩禮容於八列大樂之器斯焉是缺剥極則賁天臨我<lb/>
皇化東户而咸若歌南風而有光觀奮豫而崇上帝舞<lb/>
<pb n="KR4h0022_WYG_072-11a"/>
干戚而柔大荒樂器成列盈乎太常客有覩而駭者曰<lb/>
國之盛事殫所未識雅象純殷藂光翕赩樹羽紛纚崇<lb/>
牙崩<hi>疑作崱</hi>屴玉管清通瑶琴古色朱絲䟽越之制雷鼔<lb/>
靈鼉之飾清笳閟列於軍容畫角融怡於武力故能頓<lb/>
應<graphic n="KR0615" url="https://raw.githubusercontent.com/kanripo/KR-Gaiji/master/images/KR0615.png" mimeType="image/png"/>張柷敔猛獸赫怒而擎鍾金人嵌巖以負簴鸞笙<lb/>
在目疑髣髴於周王鳯簫可吹紛肸蠁於嬴女况復天<lb/>
球曜逸金銳<hi>疑</hi>䝉鴻大籥清警虚籟生風怒齊竽之濫<lb/>
吹壮秦缶之争䧺稽爾既<hi>一作古有</hi>倬猗歟載豐匪天子之<lb/>
<pb n="KR4h0022_WYG_072-11b"/>
眀徳孰以成其衆美總四夷而徵妙越六代而髙視思<lb/>
其鏗鍠嘈囋清暢逶迤五色成文而不亂八風從律而<lb/>
不虧窮髙逺而測深厚故乃盡美而在斯<lb/>
　　　第二　　　　　　　　　　吕指南<lb/>
客有逰於太常者叔夜才貌長卿文雅歴階戺之間目<lb/>
簷楹之下彼美聲奏諒先得而聞焉繽紛器物復可今<lb/>
而觀也絲竹畢備匏土俱陳混季氏之八佾擬<hi>一作桂非</hi>鳬<lb/>
人之六鈞瑟既稱趙筝還號秦伐脩竹於嶰谷来<hi>一作徵</hi>
<pb n="KR4h0022_WYG_072-12a"/>
浮磬於泗濵羽蟲畫之也可以成鳯翮鱗蟲刻之也可<lb/>
以作龍脣物以古兮不可識代雖殊兮亦可珍豈直有<lb/>
斯而已哉徒觀其廣厦駢闐脩廊逼側藴今古之殊號<lb/>
被丹青之異色賁路鼗鼓干戚羽旌班彬翕赩巨萬盈<lb/>
億文墨者莫之而記言談者罕之而識嘉夫貴賤攸重<lb/>
華夷是欽舜湯一舉而進韶濩荒隅一奏而成佅任君<lb/>
徒見雕瓊鏤玉之餘彩殊不聞宫商徵角之竒音及夫<lb/>
金臯氣變珠樓春始煌煌帝庭濟濟卿士五樂具奏八<lb/>
<pb n="KR4h0022_WYG_072-12b"/>
音俱起惟斯器之有作備無為之燕樂紛綺靡之容裔<lb/>
混魚龍之交錯金木羅張厥用匪常施之於國則政其<lb/>
攸叙饗之於廟乃神其降祥舞青田之唳鶴儀丹穴之<lb/>
鳳凰諒鄙人之罄思固難得而備詳<lb/>
　　　觀樂器賦　　　　　　　　敬　括<lb/>
明明國章禮樂其康掌在宗伯司乎太常所以納九土<lb/>
之器物崇百王之經教命伶倫使調凖徴䕫龍使典效<lb/>
於以逰止非禮不履于以觀焉惟樂之先去瀾漫之淫<lb/>
<pb n="KR4h0022_WYG_072-13a"/>
視<hi>一作觀</hi>詠清貞之雅篇是瞻是賞必誠必信遊方有日<lb/>
同季札之来觀入廟以時類孔宣之每問觀其有典有<lb/>
則為紀為綱土木異象金石殊光宫商節其聲韻絲竹<lb/>
分其短長錯龜龍以為餙㑹雲霞而作章垂鐘炫以清<lb/>
布濃瑟穆以髙張堂庭別懸置之次左右分文武之行<lb/>
節柷敔以鼓動流戛撃以抑揚辨以殊器<hi>一無此四字</hi>逺而<lb/>
瞻則金石絲竹雜之而殊状俯而察則東西南北懸之<lb/>
而異方乃既埏埴為之塤篪貌有古象制無新規其氣<lb/>
<pb n="KR4h0022_WYG_072-13b"/>
混其音吹此土之器也及夫汶陽之篠入用曲沃之匏<lb/>
見娱爰裁爰截為笙為竽其氣散其音吁此匏之器也<lb/>
收犬羊之皮取虎豹之鞹為鼗為路是模是度其氣勃<lb/>
其音博此革之器也嶧陽之桐孤生荆山之玉秀出是<lb/>
錬是斲為琴為瑟其氣清其音宻此木之器也皆能協<lb/>
六律暢八聲合天地交神眀調風雨以順序布隂陽以<lb/>
元亨既粲然以盈目蓋難得而縷名且夫頌功乃作樂<lb/>
因樂乃造器樂盛而徳崇器存而樂備樂為和物之所<lb/>
<pb n="KR4h0022_WYG_072-14a"/>
器乃積聲之地所以觀器者思述其由聽聲者願歌其<lb/>
事伊小人之不敏終援翰而翹思<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_072-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七十二<lb/>
</p>
<p>
</p>
  </div>
</body>
</text>
</TEI>
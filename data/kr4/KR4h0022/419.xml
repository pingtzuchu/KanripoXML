<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百十九</head>
    <p>
<pb n="KR4h0022_WYG_419-1a"/>
欽定四庫全書<lb/>
　文苑英華巻四百十九　　宋　李昉等　編<lb/>
　命婦<lb/>
　　國夫人<lb/>
　　　封姚崇妻鄭國夫人制　　　蘇　頲<lb/>
黃門兵部尚書兼紫㣲令監脩國史上柱國梁國公姚<lb/>
崇妻滎陽郡夫人鄭氏滎河地緒簮組家聲輝相門以<lb/>
才淑冠邦族而婉嫕蘭儀蕙問式備言容習禮聞詩載<lb/>
<pb n="KR4h0022_WYG_419-1b"/>
兼圖史金彛作輔爰開土宇之封石窌承榮宜表珩璜<lb/>
之盛可封鄭國夫人主者施行<lb/>
　　　封牛仙客妻王氏豳國夫人制<lb/>
　　　　　　　　　　　　　　　孫　逖<lb/>
門下卿之内子實著於禮經國有舊章亦褒於淑徳銀<lb/>
青光禄大夫守工部尚書同中書門下三品持節朔州<lb/>
節度使度支營田鹽池押諸蕃部落副大使上柱國豳<lb/>
國公知門下省事牛仙客妻瑯琊郡夫人王氏道膺圖<lb/>
<pb n="KR4h0022_WYG_419-2a"/>
史言成箴誡賢明自逺柔惠兼資作配台臣能修壼教<lb/>
寵其車服已膺命婦之榮錫以山川更表從夫之貴可<lb/>
封豳國夫人主者施行<lb/>
　　　封李愬妻韋氏魏國公夫人制<lb/>
　　　　　　　　　　　　　　　元　稹<lb/>
勑夫尊於朝婦貴於室由古道也安有邦君之妻而無<lb/>
湯沐之地乎况魏博等州節度使特進檢校左僕射同<lb/>
中書門下平章事凉國公李愬妻韋氏徳宗皇帝之外<lb/>
<pb n="KR4h0022_WYG_419-2b"/>
孫也笄年事愬克有令儀夫䕃雖髙猶執婦道持其門<lb/>
户使愬有姻族之和奉其蘋蘩使愬有蒸嘗之㓗愬當<lb/>
分閫之際終無内顧之憂者由此婦也今愬積行累功<lb/>
以致爵位六遷重鎮名列上台而韋氏猶限彛章未嘗<lb/>
開<hi>一作思命</hi>國甚不稱也因愬大名之邦式建小君之號可<lb/>
封魏國夫人<lb/>
　　　封烏重𦙍妻張氏鄧國夫人制<lb/>
勑古者夫為大夫則妻為命婦况在小君之位未加大<lb/>
<pb n="KR4h0022_WYG_419-3a"/>
國之封豈唯有廢徽章是無以<hi>集作抑亦無</hi>勸忠力也某官<lb/>
烏重𦙍妻張氏以鳴鳩之徳作合邦君輔成勲猷馴致<lb/>
爵位雖從夫貴未授國封今以南陽本邦善地錫為湯<lb/>
沐加號夫人兹乃殊榮足光閨閫可封鄧國夫人<lb/>
　　　封石雄妻索氏凉國夫人制　崔　嘏<lb/>
勑西川貴族南國華容代有功勲門多閥閲早以懿徳<lb/>
嫓于元臣既推内輔之才頗藴中閨之徳是宜䟽封表<lb/>
貴開國旌賢蘭儀永配於金夫蕙問更光於石<graphic n="KR1038" url="https://raw.githubusercontent.com/kanripo/KR-Gaiji/master/images/KR1038.png" mimeType="image/png"/>勉思<lb/>
<pb n="KR4h0022_WYG_419-3b"/>
健婦以佐良人可封凉國夫人<lb/>
　　　中書侍郎同中書門下平章事陸扆妻渤海郡<lb/>
　　　　夫人髙氏進封燕國夫人制<lb/>
　　　　　　　　　　　　　　　錢　珝<lb/>
勑命婦之寵數有四而國邑居其首主爵郎舉職勑請<lb/>
必有舊章因以勸焉朕何敢愛具官陸扆妻渤海郡夫<lb/>
人髙氏髙國族大稱於古者乆矣冠冕就列尚想前脩<lb/>
閨室有婦令聞令望<hi>一作門</hi>配君子而相敬承宗事以無<lb/>
<pb n="KR4h0022_WYG_419-4a"/>
違鏘然和鳴信可偕老考祥之應已屬台臣守貴之謨<lb/>
方資内助主爵之請孰云不宜他日中宮受朝則與伯<lb/>
婦俱至佩玉相顧爾家盛哉非獨榮吾相之小君亦以<lb/>
勸天下從夫之道也可依前件<lb/>
　　　内中齊國夫人扶風髙陽郡夫人竝封婕妤樂<lb/>
　　　　安郡新秦郡廣陵郡太丘郡雲安郡五夫人<lb/>
　　　　竝加封秦晉楚越燕國夫人制<lb/>
　　　　　　　　　　　　　　　前　人<lb/>
<pb n="KR4h0022_WYG_419-4b"/>
勑朕既建中宮將聽内理法度方形於四徳等威宜越<lb/>
於九嬪齊國夫人某氏柔和有禀閑雅自持椒蘭譲薰<lb/>
環珮争㓗近輦見欲辭之色攬衣懐必澣之心用是謙<lb/>
勤保我恩澤重惟漢制逺采周官與名而大國重開錫<lb/>
號而舊章復振勉脩懿範俾稱寵休共承隂教之端永<lb/>
輔長秋之盛可依前件<lb/>
　　　封魏博節度使羅𢎞信妻越國夫人某氏進封<lb/>
　　　　燕國夫人代州刺史傅瑶妻丘氏封呉興縣<lb/>
<pb n="KR4h0022_WYG_419-5a"/>
　　　　君等制<lb/>
勑具官某妻越國夫人某氏等㨿地圖緫兵籍處邦君<lb/>
之位與夫持使節頒化條當牧守之任者理軍為政皆<lb/>
執善經而褒寵之謨亦多内助女師禀訓夫族稱賢不<lb/>
違柔順之規且習閑和之性或功庸克備風法有承或<lb/>
環珮之音周旋可聽是宜增大名之國開初命之封亦<lb/>
所以榮外臣而勉内助也可依前件<lb/>
　　　淛西節度使錢鏐燕國夫人呉氏進封晉國夫<lb/>
<pb n="KR4h0022_WYG_419-5b"/>
　　　　人制<lb/>
勑齊之壁司徒<hi>左傳壁司徒主壘壁者</hi>武力之臣也其妻有禮尚<lb/>
獲錫地於君今師長萬夫提封千里内資淑媛助我勲<lb/>
侯國進大名是惟舊典具官錢鏐妻燕國夫人呉氏肅<lb/>
雍之美箴戒不忘聞雞鳴而致敬事姑諷鵲巢而思齊<lb/>
有徳輔成功烈諒屬柔明爰舉寵章載加常等勉承膏<lb/>
澤以耀閨門可依前件<lb/>
　　　襄州節度使趙匡凝妻豫章郡君羅氏可進封<lb/>
<pb n="KR4h0022_WYG_419-6a"/>
　　　　燕國夫人制<lb/>
勑隨夫之爵考禮有文冊勲既集於藩維流澤可榮於<lb/>
閨室<hi>一作壼</hi>具官趙匡凝妻豫章郡羅氏肅雍有美柔順<lb/>
不違爰自和鳴克融懿範旁濟中權之盛實資内助之<lb/>
勞致我良臣表于諸夏眷言淑徳䟽封未稱於宜家越<lb/>
被舊章用典俾光於開國勉脩婦式無忽人倫可依前<lb/>
件<lb/>
　　　武昌軍節度使杜洪妻晉國夫人進封秦國夫<lb/>
<pb n="KR4h0022_WYG_419-6b"/>
　　　　人制<lb/>
勑經夫婦之本者莫近於詩故宜爾室家言稱也如鼓<lb/>
瑟琴言和也具官杜洪妻晉國夫人王氏賛洪守土宣<lb/>
力爰致顯爵爾以嘉耦之道遂能居而有之助彼藩條<lb/>
賴兹閨室宜室家而何媿鼓琴瑟以有聞仍命增封用<lb/>
旌柔順因吾肆赦是謂典常可依前件<lb/>
　　　鳯翔節度使李茂貞妻秦國夫人劉氏進封岐<lb/>
　　　　國夫人制<lb/>
<pb n="KR4h0022_WYG_419-7a"/>
勑封邑之制當列國甚貴矣其或舉兹重典進受大名<lb/>
俾增伉儷之光以稱侯王之爵𢎞之在我宜者則行具<lb/>
官李茂貞妻秦國夫人劉氏能脩懿範潜助元勲福雖<lb/>
盛而心益恭封既大而勤不匱内言必正同奬自多賛<lb/>
武幄之忠謀保魚軒之寵數而茂貞宣力守土在岐以<lb/>
是加恩用彰有禮必使事君之節相勉克終則不獨宜<lb/>
爾室家兼明報國可依前件<lb/>
　　　楊行密妻朱氏進封燕國夫人制<lb/>
<pb n="KR4h0022_WYG_419-7b"/>
　　　　　　　　　　　　　　　薛廷珪<lb/>
勑具官楊行密妻朱氏作嬪藩翰宜爾室家六姻以寧<lb/>
四徳具美俾我行密為吾藎臣統戎有方述職無怠繄<lb/>
爾輔佐致之輯柔慶澤所加序進惟允全燕列壌大國<lb/>
䟽封式示寵榮以旌賢淑可進封燕國夫人<lb/>
　　　秦寧軍節度使葛從周母廣平郡太君宋氏進<lb/>
　　　　封廣平郡太夫人制　　　錢　珝<lb/>
勑具官某母郡太君宋氏古者事親竭力而養樂於負<lb/>
<pb n="KR4h0022_WYG_419-8a"/>
米信有其人今從周秩帶三公貴享十乗實賴嚴明之<lb/>
訓以成忠信之名爾既承顔必盡無違之志吾方敦孝<lb/>
遂加有典之勲<hi>一作榮</hi>可依前件<lb/>
　　　中書舍人苖深母瑯琊郡太君王氏封瑯琊郡<lb/>
　　　　太夫人祠部郎中知制誥張文蔚母扶風郡<lb/>
　　　　太夫人蘇氏封馮翊郡太夫人等制<lb/>
　　　　　　　　　　　　　　　劉崇望<lb/>
勑具官苖深等母瑯琊郡太夫人王氏等本於仁原於<lb/>
<pb n="KR4h0022_WYG_419-8b"/>
禮保於和處於順故圖史素學風法不衰立我彦臣率<lb/>
由貞訓而識者服儒之道不使忿言加已以羞其親深<lb/>
與文蔚有之矣乃子弟謹身之行履危懼辱之恩以承<lb/>
其志渙等有之矣且皆賦禄於朝相戒以養俾榮報徳<lb/>
當貴䟽封慶集而家教行吾國古之孝理不在兹乎可<lb/>
依前件<lb/>
　　　許州節度使王藴母趙氏進封楚國太夫人制<lb/>
　　　　　　　　　　　　　　　李　磎<lb/>
<pb n="KR4h0022_WYG_419-9a"/>
勑古之為將言有老母而三戰三北者朕每讀其書而<lb/>
非之夫為將者皆然則何以同在三之義勵士衆之心<lb/>
而逃無勇非孝之譏哉苟如斯亦其母之未賢爾忠武<lb/>
軍節度使王藴方榮色養既孝而忠委以節旄遂稱名<lb/>
將賈勇而力過投石臨陣而義不聞金得非其母趙氏<lb/>
賢以善訓耶豈特築朱序之城寧陳嬰之族而已嘗錫<lb/>
以郡夫人之號今藴功業益進爵位益隆宜加大國之<lb/>
封以助南陔之慶可依前件<lb/>
<pb n="KR4h0022_WYG_419-9b"/>
　　郡夫人<lb/>
　　　進封賀蘭琬母楊氏𢎞農郡夫人制<lb/>
　　　　　　　　　　　　　　　蘇　頲<lb/>
門下太僕卿員外置同正員賀蘭琬母楊氏家臨桃塞<lb/>
門映蓮峰賦蕡實於周詩承累葉於台相言成箴戒淑<lb/>
慎其儀徳憲圖史閑和其性正家貽則徙宅成規姻親<lb/>
載隆寵章猶闕宜比絳紗之學用膺青綬之命可封𢎞<lb/>
農郡夫人主者施行<lb/>
<pb n="KR4h0022_WYG_419-10a"/>
　　　封劉悟妻馮氏長樂郡夫人制<lb/>
　　　　　　　　　　　　　　　白居易<lb/>
勑古者有冊名命婦賜號夫人盖積善於閨門而受封<lb/>
於國邑也澤潞節度使劉悟妻馮氏傳芳茂族作合良<lb/>
臣成此忠貞之功因於輔佐之力禮從夫貴慶叶家肥<lb/>
俾開大郡之封以正小君之命可封長樂郡夫人<lb/>
　　　封宋叔康妻房氏河東郡夫人制<lb/>
　　　　　　　　　　　　　　　杜　牧<lb/>
<pb n="KR4h0022_WYG_419-10b"/>
勑詩稱鵲巢禮榮翟茀既彰爪牙之效宜齊伉儷之榮<lb/>
左神䇿軍護軍中尉兼左坊功徳使特進左領軍衞大<lb/>
將軍知内侍省事上柱國廣平縣開國侯食邑一千户<lb/>
宋叔康妻清河縣君房氏懿慈柔淑作配忠勲能㓗蘋<lb/>
蘩克叶姻族成此内則穆其壼風稱為令人實光婦道<lb/>
爰䟽封爵用舉典章可服寵榮勉於輔佐可封河東郡<lb/>
夫人<lb/>
　　　封吐突士曄妻鴈門郡夫人制<lb/>
<pb n="KR4h0022_WYG_419-11a"/>
　　　　　　　　　　　　　　　前　人<lb/>
勑詩美夫人禮稱内子允膺腹心之任宜崇家室之榮<lb/>
弓箭軍器等使特進行右領軍衞大將軍知内侍省事<lb/>
上柱國隂山縣開國公食邑一千五百户吐突士曄妻<lb/>
咸陽縣君田氏生於富貴作配忠貞柔婉自卑儀範可<lb/>
則職勤賔祭道睦姻親既諧閨門克成婦徳爰加禮秩<lb/>
之貴以彰輔佐之勤榮我䟽封無忘内助可封鴈門郡<lb/>
夫人主者施行<lb/>
<pb n="KR4h0022_WYG_419-11b"/>
　　　翰林學士兵部侍郎盧說妻慱陵郡君崔氏進<lb/>
　　　　封博陵郡夫人制　　　　錢　珝<lb/>
勑為人之婦能從其爵以益貴者是必宜其家矣而階<lb/>
品在三等之設有銀印青綬之崇則從爵之名所增益<lb/>
貴具官盧説妻博陵郡君崔氏族大多聞多聞者風法<lb/>
性成不易不易者柔和勉説代我之言必能恪居其職<lb/>
助於内者足以彰焉是謂宜家可當用典展衣之飭不<lb/>
其盛哉可依前件<lb/>
<pb n="KR4h0022_WYG_419-12a"/>
　　郡君<lb/>
　　　泰寧軍節度使葛從周妻清河縣君張氏進封<lb/>
　　　　清河郡君制<lb/>
勑具官葛從周妻清河縣君張氏生自良家配吾戎帥<lb/>
頗能佑助克濟功名柔順睦親内則有聞於宗族温恭<lb/>
近禮外言不出於閨房既屬推恩是宜用典進之郡邑<lb/>
俾稱蕃侯可依前件<lb/>
　　太君<lb/>
<pb n="KR4h0022_WYG_419-12b"/>
　　　石門扈駕功臣六都指揮使檢校司空孫徳威<lb/>
　　　　母博陵崔氏封博陵縣<hi>疑</hi>太君制<lb/>
　　　　　　　　　　　　　　　劉崇望<lb/>
勑具官某母崔氏夫為人者能以忠勇之謨勞于國戎<lb/>
旅之權既重上公之秩仍髙而母氏之封寵章未稱則<lb/>
於王化有所不𢎞方屬推恩是宜用典以光孝養且厚<lb/>
勲臣可依前件<lb/>
　　縣君<lb/>
<pb n="KR4h0022_WYG_419-13a"/>
　　　封竇澣等母邑號制　　　　崔　嘏<lb/>
勑古者男子生則射以桑弧蓬矢盖取欲使有事天地<lb/>
四方也及長而貴則光其六姻况堂髙有親當室自立<lb/>
不有嘉命曷彰令儀具官竇澣等母某氏或以衣冠胄<lb/>
𦙍或以勲績緒餘皆知訓子之方早識從夫之義爰因<lb/>
濡澤各俾增封式示恩榮用光閨閫可依前件<lb/>
　<lb/>
　<lb/>
<pb n="KR4h0022_WYG_419-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百十九<lb/>
</p>
<p>
</p>
  </div>
</body>
</text>
</TEI>
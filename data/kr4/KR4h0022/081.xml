<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八十一</head>
    <p>
<pb n="KR4h0022_WYG_081-1a"/>
欽定四庫全書<lb/>
　文苑英華巻八十一　　　宋　李昉等　編<lb/>
　雜伎一<lb/>
　　拔河賦一首　　　　漢武帝後庭鞦韆賦一首<lb/>
　　内人馬伎賦一首　　長竿賦一首<lb/>
　　季秋朝宴觀内人馬伎賦一首<lb/>
　　千秋節勤政樓觀舞馬賦一首<lb/>
　　勤政樓花竿賦一首　内人蹋毬賦一首<lb/>
<pb n="KR4h0022_WYG_081-1b"/>
　　氣毬賦一首<lb/>
　　　拔河賦　　　　　　　　　薛　勝<lb/>
皇帝大誇逺人以八方平泰百戯繁㑹令壯士千人分<lb/>
為二隊名拔河於内實耀武於外伊有司兮晝爾于麻<lb/>
宵爾于紉成巨索兮髙輪囷大合拱兮長千尺爾其東<lb/>
西之首也派别脈分以挂人胷腋各引而向以牽乎彊<lb/>
敵載立長旌居中作程茍過差於所誌知勝負之攸平<lb/>
於是勇士畢登囂聲振騰大魁離立麾之以肱初拗怒<lb/>
<pb n="KR4h0022_WYG_081-2a"/>
而彊項卒畏威而伏膺皆陳力而就列同㧞茅之相仍<lb/>
瞋目贔屭壯心慿陵執金吾袒紫衣以親鼓柱下史持<lb/>
白簡以監繩敗無隐惡彊無蔽能咸若吞敵於胷中慘<lb/>
<hi>與<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>同</hi>莫蠆<hi>疑作蔕</hi>芥又似㧞山於肘後匪勞凌兢然後一<lb/>
鼓作氣再鼔作力三鼓兮其繩則直小不東兮大不東<lb/>
允執厥中鼉皷蓬蓬<hi>詩作逄逄</hi>士力未窮身挺㧞而不動衣<lb/>
簾襜以從風闘甚城危急逾國蹙履䧟地而滅趾汗流<lb/>
殊而可掬隂血作而顔若渥丹張脈僨而體如癭木可<lb/>
<pb n="KR4h0022_WYG_081-2b"/>
以揮落日而横天閫觸不周而動地軸孰云遇敵遷延<lb/>
相持蓄縮而已左兮莫徃右兮莫來秦皇鞭石而東向<lb/>
屹不可推巨靈蹋山而西峙嶷乎難摧繩㩧仆而將斷<lb/>
猶匍匐而不廻大夫以上停眙而㤀食將軍已下虓闞<lb/>
而成雷千人抃萬人咍呀奔走坌塵埃超㧞山兮力不<lb/>
竭信大國之壯觀哉嗟夫虚聲奚為决勝在塲實勇奚<lb/>
為交争乃傷彼壯士之始至信其鋒之莫當洎標紛以<lb/>
校力突繩度而就強懦絶倒而臆仰壯乗勢而頭搶紛<lb/>
<pb n="KR4h0022_WYG_081-3a"/>
縱横以披靡齊㧞剌而陸梁天子啓玉齒以璀璨散金<lb/>
錢而瑩煌勝者皆曰予王之爪牙承王之寵光將曰㧞<lb/>
百城以賈勇豈乃牽一隊而為剛於是匈奴失筯再拜<lb/>
稱觴曰君雄若此臣國其亡<lb/>
　　　漢武帝後庭鞦韆賦<hi>并序</hi>　　　髙無際<lb/>
臣無際才非馬融位叨麟閣屬秘書監博陵崔公畫鞦<lb/>
韆障而得一觀皓齒蛾眉徧於後庭鞦韆之觀樂焉考<lb/>
古之文苑惟鞦韆賦未有作况鞦韆者千秋也漢武祈<lb/>
<pb n="KR4h0022_WYG_081-3b"/>
千秋之夀故後宫多鞦韆之樂今因覩斯畫而善前名<lb/>
臣雖不敏謹述漢武後庭鞦韆賦以歌之詞曰<lb/>
大哉漢武兮尊一人域中無事兮天下皆春豐比黍稌兮<lb/>
欲東巡風雨時若兮輝光日新百寮良哉六官<hi>疑作宫</hi>清<lb/>
謐外無金革之警内馭玉帛之逸王母呈益地之圖素<lb/>
女授延齡之術河皷效職於永巷洛神負書而入室當<lb/>
是時也初度禖鷰之辰未届親蠶之日闘春服競新裳<lb/>
臨鏡臺耀殿堂態越千金之態香殊百和之香下珠樓<lb/>
<pb n="KR4h0022_WYG_081-4a"/>
巡玉砌並伍徐出藂三連袂照緑池而嬌多歩晴天而<lb/>
影細妍兮雅佳兮麗争攀桃李之花競説間以紅綈藂<lb/>
嬌亂立以推進一態嬋娟而上躋乍龍伸而蠖屈將欲<lb/>
上而復低擢纎手以星曵騰弱質而雲齊一去一來闘<lb/>
舞空之花蝶雙上雙下亂晴野之虹蜺徑如風㨗如電<lb/>
倐忽顧眄萬人皆見香裾颯以牽空珠汗集而光面時<lb/>
進時退以遊以遨類七縱而七捨期必髙而讓髙取其<lb/>
至樂靡辭其體勞徒觀其天仙歩虚飛鳥頡頏飛鳥不<lb/>
<pb n="KR4h0022_WYG_081-4b"/>
離於羽族天仙不舉而自上漢皇由是闢昭陽臨未央<lb/>
歌虞舜誡幽王知所以失知所以昌察六宫之閒曠耗<lb/>
五綵之衣裳念一朝之罷織想十月之寒霜俾游者有<lb/>
禮乃輟而不荒豈茲賞之為樂盖欲習夫采桑必令動<lb/>
也無害何必勞而有妨詔宫掖慕共姜克勤筐篚之事<lb/>
繼羙葛覃之章則知漢武之徳與堯舜而齊芳於昭聖<lb/>
王兮穆穆兮皇皇<lb/>
　　　内人馬伎賦<hi>以文彩節奏發揚蹈厲為韻</hi>　李　濯<lb/>
<pb n="KR4h0022_WYG_081-5a"/>
皇帝順時觀武乗暇㑹羣百蠻在庭如蟻慕於羶附千<lb/>
官翊聖類星拱之垂文於是時也嚴霜剪木晴空滅雲<lb/>
都人士女雜沓繽紛或側肩以馳見或奔躍以樂聞衆<lb/>
觀迭改羣心如待於是渥洼神驥齊逸足以翩翩宫禁<lb/>
名姝耀雜粧之彩彩莫不游纓寳校玉珂金玦挾刃明<lb/>
霜衣金被鐵搴旗命伍抽戈按節侔三邊之挑戰壯六<lb/>
軍之校閲翹趾金鞍之上電去而都閑委身玉鐙之旁<lb/>
風驚而詭譎人矜綽約之貌馬走流離之血始争鋒於<lb/>
<pb n="KR4h0022_WYG_081-5b"/>
校塲遽寫鞚於金埒若乃楊葉既指琱弓斯彀百歩應<lb/>
的七札皆透天顔微怡雷皷訇奏由羿忸於手拙幽并<lb/>
慙於伎陋於是羌髳夷羯<hi>一作夷戎</hi>氊裘窮髪心目愕眙形<lb/>
神隕越屈膝天庭稽首魏闕荷臣子之忻戴咨譯人以<lb/>
啓發曰天臨有唐撫綏萬方文徳廣洽武義大揚且柔<lb/>
婦之克妙矧驍夫之可量於是王公卿士手舞足蹈歌<lb/>
湛露之既浹詠天保之攸報乃言曰斯伎也義同七徳<lb/>
名冠六藝惟便習之至精在教理之發厲是知物無不<lb/>
<pb n="KR4h0022_WYG_081-6a"/>
學學無不濟我皇豈不曰非婦人之職任盖欲以激君<lb/>
子之磨鋭<lb/>
　　　季秋朝宴觀内人馬伎賦<hi>同前韻</hi>敬　括<lb/>
夫何至徳之極兮越五帝而作君羌柔逺以服外廓㝢<lb/>
縣而同文若乃寅奉上天疇咨亮采道備淳白朝無闕<lb/>
殆由是脩樂以省風慮未善而將改髙樓隐映廣塲肅<lb/>
潔冠劔惟序奉天子之風儀笙鏞以和得先王之制節<lb/>
夀觴既已雅樂斯闋然後罷朝宴百寮與耆耋於是旁<lb/>
<pb n="KR4h0022_WYG_081-6b"/>
分美人下徹金奏玉勒齊習琱弓並彀鴻鶱龍翥却濩<lb/>
<hi>疑作<graphic n="KR2671" url="https://raw.githubusercontent.com/kanripo/KR-Gaiji/master/images/KR2671.png" mimeType="image/png"/>
                    </hi>畧以驍騰左旋右抽突絢練而馳闘沛艾多狀蹁<lb/>
躚不歇香汗與桂條争薫麗色比桃花競發應繁鼓以<lb/>
頓挫歴層䑓而超越何登降之趫悍乍㢠廻旋以抑揚寳<lb/>
釵耀目羅衣沐香乍倐忽以變態亦終然而允臧徒觀<lb/>
其匪疾匪徐以舞以蹈濳中規而六轡沃若動合節而<lb/>
萬人鼓譟日既逮昏聖心攸憇斯帝王所以因壯觀而<lb/>
戒逸遂居安而若厲豈淫樂以惑人見終朝於鄭衛<lb/>
<pb n="KR4h0022_WYG_081-7a"/>
　　　千秋節勤政樓下觀舞馬賦<hi>以態有餘姸貌無停趣為韻</hi>
　　　　　　　　　　　　　　　　錢　起<lb/>
惟大唐之握乾符聲諧六律化廣三無能使乘黄服皁龍<lb/>
馬負圖必將登髙率舞豈獨載馳載驅嵗八月也一聖之<lb/>
生千秋之首舉天慶丹陵之㑹率土獻南山之壽上乃御<lb/>
層軒臨九有張葛天氏之樂醉陶唐氏之酒感百獸之來<lb/>
儀即八駿之孔阜於是陳金石儼簪裾廣塲天近彩仗晴<lb/>
初有騢有驈有驔有魚雲聚日下花明露餘帝曰司僕<lb/>
<pb n="KR4h0022_WYG_081-7b"/>
舞我騏馵可以敷張皇樂可以啓迪歡趣須㬰金皷奏玉<lb/>
管傳忽兮龍踞愕爾鴻翩頓纓而電落朱鬛驤首而星<lb/>
流白顛動容合雅度曲遺姸盡庶能於意外期一顧於君<lb/>
前噴玉生風呈竒變態雖燕王市駿骨貳師馳絶塞豈<lb/>
比夫舞皇衢娛聖代表吾君之善貸向使垂耳長坂翹<lb/>
足逺坰天驥之才莫用鹽車之役不停安得播天樂輝皇<lb/>
靈服御惟允簫韶是聴則知絶羣稱徳殊藝逸貌足之<lb/>
舞之莫匪聖人之教則陳力者願驅策而是効<lb/>
<pb n="KR4h0022_WYG_081-8a"/>
　　　長竿賦　　　　　　　　　梁　渉<lb/>
伊酺醵之可觀有格澤<hi>大人賦建格澤之脩竿注格澤氣也胡各反澤大各反</hi>之<lb/>
脩竿勢百常以莖擢文五彩而花攅可負以致逺又行<lb/>
之匪艱故得一人之慶而為萬國之歡獨歩華塲偏臨<lb/>
廣術當太階以影正對重樓而首出岌岌兮髙柱承天<lb/>
亭亭兮若木拂日有羙人兮來從紫闈為都盧兮衣錦<lb/>
褧衣凝靚粧以如玉聳輕身兮若飛倐龍盤而婉轉遂<lb/>
花落而霏㣲朝雲乍興神女之初降曉月將落姮娥之<lb/>
<pb n="KR4h0022_WYG_081-8b"/>
未歸於是伐皷雷響鳴金星合從正殿以獨歩廵廣塲<lb/>
而未匝勢欲傾掉力將彈壓天地為之振動樓䑓為之<lb/>
岌嶪臨人自正兮有異從繩處險而安兮匪同履氷豈<lb/>
有象於鴻漸終無教於猱升聞北風其凉我則懐將恐<lb/>
將懼見南山之夀我則喜不騫不崩則知蹲㑹稽者其<lb/>
言矯在浚郊者其利少曷若揚王庭越木杪為域中之<lb/>
大見天下之小哂伏波之銅柱遥居海裔陵漢武之金<lb/>
莖揭出雲表惟我皇而念茲遂角觝而存之非為作竒<lb/>
<pb n="KR4h0022_WYG_081-9a"/>
伎庻堯之謗木可為非為作無益庻舜之舞干可持使<lb/>
遷喬者仰止守直者方斯臨下則正而不譎在上則髙<lb/>
而不危夫是跨越古今標格寰宇聞之者鳬趨雀躍見<lb/>
之者足蹈手舞非測日之表可儔非凌雲之梯足數將<lb/>
揭焉以山立或拊之而林聚故知斯竿無親惟力是隣<lb/>
雖盛徳之在木必先容而假人欲為柱兮承彼大厦願<lb/>
為檝兮當彼要津既呈材以効質樂我王於萬春<lb/>
　　　勤政樓花竿賦　　　　　　王　邕<lb/>
<pb n="KR4h0022_WYG_081-9b"/>
皇上朝萬國宴千官當獻嵗之令節御髙樓而賜歡應<lb/>
和風奏以天樂耀長伎出乎花竿偉夫如山之重如繩<lb/>
之直挺其質以百尋繢其文以五色將烜赫以誇衆候<lb/>
鏗鏘而取則髙居乃在乎帝庭發跡乃因乎人力於是<lb/>
玉顔直上金管相催顧影而忽升河漢低首而下指樓<lb/>
䑓整花鈿以容與轉羅袖而徘徊晴空乍臨若虚仙之<lb/>
踴出片雲時映若仙女之飛來矧夫曲終示危乗危中<lb/>
矩八方勞觀億計如堵載之者強項超羣登之者纎腰<lb/>
<pb n="KR4h0022_WYG_081-10a"/>
廻舞猶盡巧於繁節且獻能於聖主廣場合勢則袵舉<lb/>
成帷衆伎驚心則汗流漂雨或有趫材告捷角力争先<lb/>
鳴鼉鼔以動地仰花竿而拂天初騰陵以電激倐縹緲<lb/>
而風旋或暫留以頭挂又却倚而肩連躡足皆安象髙<lb/>
梧之鳯集随形便躍奮喬木之鶯遷然後贔屭用壯廻<lb/>
還變狀度岌岌之雲梯繞森森之仙㐲通衢為之翕習<lb/>
太蔟為之條暢人自能藝信咫尺於重霄竿則有材惟<lb/>
飭磨於大匠是日也悦豫重<hi>疑</hi>情喧闐鎬京角觝慙妙<lb/>
<pb n="KR4h0022_WYG_081-10b"/>
巴歈寢聲賞含嘉用潤澤寰瀛觀斯樂之為最孰不稱<lb/>
於美名<lb/>
　　　内人蹋毬賦<hi>以仁疑玉毬仰術為韻</hi>
毬猶求也展轉馳逐兮將求人而得人<hi>一作仁</hi>毬上有嬪<lb/>
毬以行於道嬪以立於身出紅樓而色妙對白日而顔<lb/>
<hi>一作影</hi>新曠古未作于今始陳俾衆伎而皆掩擅竒能而<lb/>
絶倫於是揚袂疊足<hi>一作色</hi>徘徊躑躅雖進退而有據常<lb/>
兢兢而自朂毬體兮似珠人顔兮似玉下則雷風之宛<lb/>
<pb n="KR4h0022_WYG_081-11a"/>
轉上則神仙之結束無習斜流恒為正遊毬不離足足<lb/>
不離毬弄金盤而神仙欲下舞寳劔則夷狄來投方知<lb/>
吾君偃武之日脩神仙之術但欲揚其善教豈徒悦其<lb/>
淑質謂艶色兮可輕使宫女兮程功而出疑履地兮不<lb/>
履其地疑騰虚兮還踐其實當是時也華庭縱賞萬人<lb/>
瞻仰洛神遇而恥乗流飛鷰逢而慙在掌幾㸔制而動<lb/>
息幾度紛而來徃倐而復歸於雲霄何㣲妙之惚恍<lb/>
　　　氣毬賦<hi>以圓實之形可貴為韻</hi>　　　　仲無頗<lb/>
<pb n="KR4h0022_WYG_081-11b"/>
氣之為毬合而成質俾騰躍而攸利在吹嘘而取實盡<lb/>
心規矩初因方以致圓假手彌縫終使滿而不溢茍投<lb/>
足之有便知入門而無必時也廣場春霽寒食景妍交<lb/>
争競逐馳突喧闐或畧地以丸走乍陵空以月圓可轉<lb/>
之功混成之㑹雖無侣而是匹諒有皮之足貴傅毛非<lb/>
取奚資蔚矣之文實腹可嘉且養浩然之氣觀夫渾兮<lb/>
無覆塊若有形方勞擊觸曾匪遑寧其升木也許子之<lb/>
瓢始挂其墜地也魏王之瓠斯零懼欲擠于溝壑將不<lb/>
<pb n="KR4h0022_WYG_081-12a"/>
出於户庭智不待乎扄鎻妙乃存乎苞裹堅彊祈致雖<lb/>
吐納之在君藴蓄為功信盈虚而自我念脩完之是急<lb/>
如穿鑿之㤀<hi>一作不</hi>可勿<hi>一作㤀</hi>懐棄擲委質操持捨之則<lb/>
藏豈凝滯之興誚蘓而復上猶輕舉之可思彼跳丸之<lb/>
與蹴鞠又何足以加之<lb/>
　<lb/>
　<lb/>
　<lb/>
<pb n="KR4h0022_WYG_081-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百二十</head>
    <p>
<pb n="KR4h0022_WYG_420-1a"/>
欽定四庫全書<lb/>
　文苑英華巻四百二十　　宋　李昉等　編<lb/>
　赦書一<lb/>
　　登極赦書<lb/>
　　　睿宗受禪制　　　　　　　蘇　頲<lb/>
門下天下神器非上聖無以運其機域中大業非元良<lb/>
無以固其本欽若靈命寅奉神宗屈已順人用安四海<lb/>
承祧主鬯實貞萬國頃者家臻大憫在疚惟憂梟獍滿<lb/>
<pb n="KR4h0022_WYG_420-1b"/>
衢豺狼塞路武職戎政必任㐫族國要時權咸升逆黨<lb/>
社稷之守但望苞桑忠義之懷誰期艾棘階禍稔惡伺<lb/>
隙乗間煩言碎辭所不勝述皇太子隆基正氣凝姿端<lb/>
命毓徳自家刑國英徽日甚移孝為忠雄謨電發北軍<lb/>
馳入掃欃槍於紫微南宮反正開日月於黃道平亂寧<lb/>
國翼戴朕躬一旅不勞功逾復禹七徳咸舉事邈興周<lb/>
聲應吹銅望當歸璧令司空讀冊侍中授璽實由立義<lb/>
豈曰尚親承華肇開元嗣以建方流樂風之緒宜申洊<lb/>
<pb n="KR4h0022_WYG_420-2a"/>
雷之澤朕爰初踐極喜氣呈祥天人叶心象緯昭貺官<lb/>
名有紀年號用慿可大赦天下<lb/>
　　　睿宗受禪制<hi>唐大詔令作即位赦</hi>　　　　内制<lb/>
門下朕聞自古帝王光膺圖籙則尊尊親親之義著于<lb/>
典謨諒在至公盖非獲已我大唐乗時撫運累聖重光<lb/>
當四海之樂推受三靈之眷命大行皇帝奄棄㝢縣痛<lb/>
結仇讐朕志掃巨逆保寧嗣主今皇帝哀㷀在疚託于<lb/>
朕躬勤懇再三願成兹意朕以不徳偎承丕緒念今追<lb/>
<pb n="KR4h0022_WYG_420-2b"/>
昔載感于懐若渉大川罔知攸濟思荷宗祧之業屬此<lb/>
惟新式揚渙汗之恩與之更始可大赦天下<lb/>
　　　開元皇帝受禪制<lb/>
門下繼明嗣徳王者所以承天尊祖奉先聖人所以崇<lb/>
孝<hi>闕</hi>上之禮著乎重華月朔之祠襲乎文命猗歟作頌<lb/>
發流濬哲之祥清廟升歌思表配天之業歴選前載可<lb/>
得而言我國家首出開元繼文膺統七代觀徳至道洽<lb/>
於生人三后在天垂裕光於後嗣太上皇帝道超寰表<lb/>
<pb n="KR4h0022_WYG_420-3a"/>
功軼帝先名言不測於乾行仁智不知於日用累譲神<lb/>
器非以黃屋為尊俯膺大寳盖為蒼生屈志黎人於變<lb/>
淳化斯登載懐脱屣疇咨菲薄竭譲徳之志天眷莫廽<lb/>
陳拜<hi>一作邦非</hi>首之誠中襟逾邈遂以寡昧祗踐宸居循顧<lb/>
紹庭載深寅畏爰撰初吉躬展肅雍䖍肆獻之儀申大<lb/>
號之典神保之饗斯洽介福之道攸宣億兆同歡人祗<lb/>
同慶恭承聖訓申兹霈澤可大赦天下<lb/>
　　　大中十三年十月九日嗣登寳位赦<lb/>
<pb n="KR4h0022_WYG_420-3b"/>
　　　　　　　　　　　　　　　　編制<lb/>
門下朕聞龍之騰天漢也則必乗風雲鼓雷電以震<hi>詔令</hi>
<hi>作霈非</hi>六合君之踐大寳也則必敷仁惠煥號令以煦萬<lb/>
方是以地不間於幽遐事罔論於輕重洪聖興而皇渥<lb/>
溥徳音振而庶類蘇故愆咎咸除枯沉盡起斯皆前代<lb/>
令典國朝成規委轡諒戒於惠奸凝命<hi>詔令作旒</hi>始懐於布<lb/>
澤肆<hi>詔令作顧</hi>予寡徳嗣纉丕圖夙夜乾兢若俯泉谷永惟<lb/>
我髙祖太宗之艱難締構又惟我列聖之慈儉統承思<lb/>
<pb n="KR4h0022_WYG_420-4a"/>
所以克紹休明𢎞濟億兆剗甿俗之弊清理化之原肇<lb/>
祥導和應天順物致驩心於率土知恭已以臨人爰申<lb/>
在宥之恩用洽惟新之慶可大赦天下自大中十三年<lb/>
十月九日昧爽已前大辟罪已下罪無輕重已發覺未<lb/>
發覺已結正未結正繫囚見徒常赦所不免者咸赦除<lb/>
之惟犯十惡叛逆及故殺人官典犯賍及持杖行刼並<lb/>
不在此限其故殺人者已傷未死已死更生意欲殺傷<lb/>
偶得免者並同已殺人法處分又刑獄之内官吏用情<lb/>
<pb n="KR4h0022_WYG_420-4b"/>
推斷不平因成寃獄無問有賍無賍不在原免之限在<lb/>
降官量移近經量移者更與量移其合復資者五品以<lb/>
上中書門下即與處分六品以下仍依常例選集丁憂<lb/>
去任及在憂制受貶者服闋日亦與量移如有親故在<lb/>
上都任經所司陳狀便與處分不必更待本州府申請<lb/>
其别勑因責受降資正官及曽因忤累停免未經引用<lb/>
者並與進<hi>一作追</hi>改流入配𨽻及别勑安置不問道俗及<lb/>
已到未到者並與量移近處先已再經量移者仍並放<lb/>
<pb n="KR4h0022_WYG_420-5a"/>
還流貶人中從元勑云雖逢恩赦不在量移之限或長<lb/>
流及充百姓終身勿齒者並與中書門下量與收叙處<lb/>
分及量移近處如已亡殁家口欲還及須歸塟者聽隨<lb/>
所在<hi>一無此字</hi>便如縁塟事幼弱饑窮不能自濟者委所在<lb/>
長吏量給棺櫬優恤發遣坐累嵗深加刑已衆累經赦<lb/>
令允未該恩用𢎞開網之仁俾釋向隅之戚應元和末<lb/>
惡黨前後處斷人數已多自今已後宜一切不問先有<lb/>
勑令追捕未獲者亦更不復追獲應先闗連上件配流<lb/>
<pb n="KR4h0022_WYG_420-5b"/>
人并家口等縱元勑云長流充百姓雖逢恩赦不在量<lb/>
移及放還限者並與量移近處如到流所經六載仍並<lb/>
放還如已亡殁家口欲還並准前流人等例處分天徳<lb/>
五城流人負罪素重元勑未經十載不得放還今屬鴻<lb/>
恩頒令沾及宜減三年如年已滿便放還如情愿便住<lb/>
者亦聽在降官及流人先有官者如有亡殁各還本官<lb/>
亡官失爵痕累禁錮者並從洗滌唯自今年八月九日<lb/>
已後坐事流貶並不該此新恩之限營奉園陵所資發<lb/>
<pb n="KR4h0022_WYG_420-6a"/>
未備慮其科率困撓黎元應縁山陵制及䘮儀禮物宜<lb/>
委中書門下及諸官之長講求故實必誠必信務遵遺<lb/>
㫖用副朕懐所縁山陵用度近已出内庫及户部錢物<lb/>
克給應縁人夫功價宜各速令所司以不折估匹叚兼<lb/>
見錢分數支給不得令侵屈百姓山陵未畢情禮有異<lb/>
其降誕進奉宜且權停志方思於遂物心匪樂於從禽<lb/>
止備蒐畋所宜節減諸道進鷹鷂每年共許進二百聨<lb/>
仍選擇堪處進奉餘悉放免貢獻無藝物力難充華靡<lb/>
<pb n="KR4h0022_WYG_420-6b"/>
不除時風豈厚諸道節度觀察使除大例合貢獻外不<lb/>
得别有進奉雕文刻鏤及異色綾錦難得寳貨一皆禁<lb/>
絶京畿賦役頗繁河洛凋瘵亦甚欲其綜<hi>疑</hi>息當在蠲<lb/>
除京兆府今年秋青苗錢宜每貫量放五百文所放錢<lb/>
如是府司占留色目即委户部准舊例㨿數支填不得<lb/>
令有虚折其大中七年已前百姓積欠兩税斛㪷及青<lb/>
苗𣙜酒并税草職田<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>麨棘等徵收不得空繫簿書亦<lb/>
並放免如在官典所由腹内不在此限河南府今年秋<lb/>
<pb n="KR4h0022_WYG_420-7a"/>
青苖錢宜每貫量放三百文如是府司占額錢數亦委<lb/>
户部准例支填應人積欠府司及度支户部鹽鉄諸司<lb/>
大中七年已前諸色錢物斛㪷銀錫草等如身已迯亡<lb/>
及身在貧窮家業蕩盡頻經校料終無可徵納者宜並<lb/>
放免如在主掌人吏所由腹内者不在此限逋負年多<lb/>
徵攤力竭咸令已責庶可惠貧度支户部鹽鉄三司應<lb/>
收管在城及在府州并諸色塲鹽大中七年已前欠負<lb/>
諸色錢物斛㪷等除官典所由請領官錢和糴市及在<lb/>
<pb n="KR4h0022_WYG_420-7b"/>
塲官招商所由腹内外其餘人户所欠錢物如身家已<lb/>
亡殁或在貧窮家業蕩盡無可徵納并迯竄捕捉未獲<lb/>
囚繫妻男攤徵保人等如此之類虚掛簿書中無填納<lb/>
之日宜并放免如聞後赦令蠲免放欠負所司不及時<lb/>
處分元係簿書徒有蠲免之名却為分外攪擾今所放<lb/>
錢物宜各令本司差辦事官典㨿年額人户姓名所欠<lb/>
錢物色目檢勘便下文帳不得更起條様勘逐所徵可<lb/>
放生事擾人仍令所在塲塩院及州縣於要畧分明懸<lb/>
<pb n="KR4h0022_WYG_420-8a"/>
榜示人户俾令知悉仍仰所司各限月日處分訖具所<lb/>
放錢物單數分折聞奏災沴流行黎甿困窘免其租税<lb/>
漸冀輯寧諸道州府有遭水損甚處其今年各納苖税<lb/>
錢等委長吏酌量蠲放如大中十二年已前欠負兩税<lb/>
米在百姓腹内徵收不上者亦宜特放其實遭災沴處<lb/>
仍具折聞奏聞抱器逢時諒恩展用卑棲䟽迹能不懷<lb/>
嗟如聞中外官僚或有滯屈雖限以員闕致此因循而<lb/>
念其考歴孰非勤舊宜可中書門下各量才分漸與選<lb/>
<pb n="KR4h0022_WYG_420-8b"/>
改廣我四聰在於多士才𢎞景化思拜昌言諸色人若<lb/>
上封事極言時政得失有官司者官吏長收狀聞奏無<lb/>
禄位者任自投匭進狀當必親覧須務體國公言不得<lb/>
用情謗訕每想候封嵗思於荒稔莫非玉土物合通其<lb/>
有無諸道州府閉糴禁錢頗為弊事前後赦勑累有條<lb/>
具尚恐因循依前壅塞宜委出使郎官御史切加察訪<lb/>
如有違越即具奏聞叛徒相扇既已翦除屬類潜逃宜<lb/>
從寛宥湖南江西嶺南宣歙等處去年所遭狂冦擾亂<lb/>
<pb n="KR4h0022_WYG_420-9a"/>
尚恐軍人百姓至今未安如先有為患<hi>一作惡</hi>者闗連親<lb/>
族或迯竄尚未復歸今一切不問仍各委本道長吏分<lb/>
明曉諭切加招誘安存勿令疑懼如百姓曽經被賊俘<lb/>
刼錢物官與收獲得者仰分明勘認本主給還勿使曖<lb/>
昧欺隐仍具分折聞奏如聞京城内富饒之徒不守公<lb/>
法厚利放債損陷飢貧前後累有勑文約勒非不丁寧<lb/>
無良者都不遵守致貧乏之人日受其弊宜令京兆府<lb/>
准寳歴三年四月二十日及開成二年八月二日勑文<lb/>
<pb n="KR4h0022_WYG_420-9b"/>
切加提舉曉諭嚴切約勒處分㐫險之軰情狀難容如<lb/>
聞將吏傭保奴僕之徒或因愆過發遣之後輙生怨謗<lb/>
捃拾本使及郎主細微之事意在僥求苟無所得便成<lb/>
恐脅或闇投無主文字或擅進文狀此若不絶交害平<lb/>
人自今已後宜凖律文及大中二年九月十日及大中<lb/>
六年八月二日勑便於當處焚燒所由不得收領及與<lb/>
聞奏其擅進文狀宜勘責重加科誠如所由固違勑文<lb/>
不焚燒所投文書尚敢將出當與告訴者同罪其容修<lb/>
<pb n="KR4h0022_WYG_420-10a"/>
文狀挾奸蠧者委臺府及諸軍諸使切加訪察如有此<lb/>
色便捉獲送府縣推問須令痛懲天下州郡於所公用<lb/>
之餘收糴年谷自備水旱以救疲人賑絶及時免待奏<lb/>
請探聞惠物頗謂通規今年正月一日赦文但令不别<lb/>
置倉盧煩别差官吏主當所以令寄常平義倉任自分<lb/>
别支用如聞所在州郡未能盡諭詔㫖衮入常平義倉<lb/>
縱遇年豐不務糴歛謬為廢閣切在舉明令所在州郡<lb/>
細詳今年正月一日赦條處分其刺史去任日仍委本<lb/>
<pb n="KR4h0022_WYG_420-10b"/>
道觀察使便以在任日所收貯斛㪷多少支數以為考<lb/>
課言念士子禄以代耕選人例廹饑寒逺赴調集頻年<lb/>
被駐情實可矜宜令吏部准今年正月一日赦文處分<lb/>
廣敬坤儀當舉推恩之典垂仁盤石在霑霈澤之榮太<lb/>
皇太后及元昭皇太后第二等以上親委中書門下量<lb/>
才叙用大長公主嗣王各與一子出身九廟子孫陪位<lb/>
者普恩之外各加兩階無官者各賜勲兩轉仍據使主<lb/>
封後與一人出身委宗正司卿檢詳圖譜一房最沉翳<lb/>
<pb n="KR4h0022_WYG_420-11a"/>
者充數具名奏聞宗子中有行義可稱才幹足用者亦<lb/>
委搜採<hi>一作擇</hi>具名衘事狀送中書門下量才叙用内外<lb/>
文武見在及致仕官三品已上賜爵一級四品以下加<lb/>
一階仍賜勲兩轉應入三品欠一考未足者考足日聽<lb/>
叙致仕官量與改轉依前致仕弼諧萬物鎮靖四方洎<lb/>
于文武具寮咸宣忠力並禀義方之訓宜推錫賚之恩<lb/>
追飾寵光式彰孝理中書門下及諸道節度使帶平章<lb/>
事祖父母亡殁未經追贈者並與追贈已經追贈者更<lb/>
<pb n="KR4h0022_WYG_420-11b"/>
與改贈東郡留守諸州府長官在京及分司常叅官神<lb/>
䇿衞金吾六軍統軍將軍四衞十二衞將軍威逺營鎮<lb/>
國軍等使父母亡殁未經追贈者並與追贈品秩已崇<lb/>
請廻贈祖父母者亦聽父在無官者量與致仕官父殁<lb/>
母存量與已有邑號者量與進改竭力扶危捨生取義<lb/>
不旌後嗣曷表遺忠故尚父汾陽王贈太師晟贈太尉<lb/>
秀實子孫中各與一人正員官張廵許逺南霽雲顔真<lb/>
卿杲卿子孫中各與一人出身祗奉典冊誠禮無違宜<lb/>
<pb n="KR4h0022_WYG_420-12a"/>
被優恩以酧厥効即位日攝太尉奏詞中書令讀冊侍<lb/>
中進寳承㫖宣制奏外辦禮畢各與一子正員七品官<lb/>
奉寳書綬讀冊及書玉冊官各特加一階書寳押寳授<lb/>
舉昇寳冊官溥恩之外加兩階合選人减一選其餘應<lb/>
職掌人行事及冩制令太常條選儀注等官三品已上<lb/>
更賜爵一級四品加階仍賜勲兩轉中書門下儀制官<lb/>
内侍省内教各特加一階鐫造玉冊並填金字造寳裝<lb/>
寳冊人等各賜物五十叚承顧命撰制冊文及冩制官<lb/>
<pb n="KR4h0022_WYG_420-12b"/>
並已有昇其餘自八月九日至十三日諸冩制誥官各<lb/>
加二階大明宮留守及縁國慶告郊廟太清宮行事官<lb/>
三品已上賜爵一級四品以下加一階應縁崇冊太皇<lb/>
太后及追謚元昭皇后冊禮職掌行事官及鐫造冊寳<lb/>
填金字人等節級賜物周詩歌白馬之客魯國闡素王<lb/>
之風尚徳崇儒宜旌胄裔二王三恪文宣王子孫各與<lb/>
一子出身藩邸臣寮誠勤乆著各加優奬用示恩榮鄆<lb/>
王府官今年八月九日已前在任者五品以上並與進<lb/>
<pb n="KR4h0022_WYG_420-13a"/>
改六品以下所司非時與分流外畨考已足未足並放<lb/>
入流内侍省及鄆王府官三品已上賜爵一級四品已<lb/>
下加一階五品以下賜勲兩轉八月九日至十三日北<lb/>
内當上及從駕者四品以下溥恩之外賜爵一級五品<lb/>
以下更加一階自身更賜勲兩轉神䇿六軍金吾威逺<lb/>
皇城將士三品以上賜爵一級四品以下加一階仍並<lb/>
賜勲兩轉馳奉章奏分居職役冊勲進級甄彼勤勞諸<lb/>
道進奏官及縁國慶奏表到京者溥恩之外各加一階<lb/>
<pb n="KR4h0022_WYG_420-13b"/>
仍賜勲兩轉翰林侍詔并諸色直長及供奉人等三品<lb/>
以上賜爵一級四品以下加一階無階者賜勲兩轉飛<lb/>
龍閑厩宮苑典引掌扇内園總監栽接少府將作中尚<lb/>
書武徳軍器内外弓箭庫等諸使下白身及無品直司<lb/>
定額長者雜匠巧兒黃衣長上監門直長雜仗二衞七<lb/>
色引執駕細引執扇角手挐彍騎武士天文觀生歴生<lb/>
漏生典鼓工人樂人主膳主酪典食手宰手掌閑幕士<lb/>
駕士御醫工獸醫門僕藥童御書手流外行署等賜勲<lb/>
<pb n="KR4h0022_WYG_420-14a"/>
兩轉宿陳仗衛師旅有勞委質蕃方偏禆著郊咸加奬<lb/>
賚庶給恩榮應赴御樓立仗神䇿六軍金吾威逺及皇<lb/>
城等將士宜准舊制量賜錢帛其神䇿軍應在畿内鎮<lb/>
將亦各賜物有差應諸道將校三品以上賜一級四品<lb/>
以下加一階無階賜勲兩轉逺人慕義上國貢獻將表<lb/>
懷柔俾霑寵錫鴻臚禮賔院蕃客等各賜物有差禮經<lb/>
重於問年宜加廪餼王化存於勸善用激里閭天下耆<lb/>
老八十已上者各賜絹兩疋粟二石九十以上各賜絹<lb/>
<pb n="KR4h0022_WYG_420-14b"/>
三疋粟米五石並以上供錢常平義倉粟充給仍令令<lb/>
長親致縣庭宣詔頒賜不得委人吏致有欺隐其九十<lb/>
以上者仍加板授孝子順孫義夫節婦旌表門閭終身<lb/>
勿事先有旌表者凖耆老例優賜除弊安人由於制命<lb/>
寢而不用致理良難大中以來頻有赦令有司廢閣多<lb/>
不遵行宜委中書門下檢尋提舉有便於人者次第施<lb/>
行或有事理未盡不便於人者仍委中書門下及所在<lb/>
長吏條具聞奏其法詳斷刑獄今年正月一日赦書已<lb/>
<pb n="KR4h0022_WYG_420-15a"/>
有條具處分仍本司切加提舉遵守施行不得輙有隳<lb/>
紊峻極靈長効祥興利俾申祀典以逹明誠五嶽四瀆<lb/>
名山大川各委本道長吏以禮致祭亡命山澤挾藏軍<lb/>
器百日不首服罪如初赦書有所不該載者所司明作<lb/>
條具聞奏敢以赦前事相告言者以其罪罪之赦書日<lb/>
行五百里布告遐邇咸使聞知主者施行<lb/>
　<lb/>
　<lb/>
<pb n="KR4h0022_WYG_420-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百二十<lb/>
</p>
<p>
</p>
  </div>
</body>
</text>
</TEI>
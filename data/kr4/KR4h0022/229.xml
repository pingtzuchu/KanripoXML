<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百二十九</head>
    <p>
<pb n="KR4h0022_WYG_229-1a"/>
欽定四庫全書<lb/>
　文苑英華巻二百二十九　宋　李昉等　編<lb/>
　道門五<lb/>
　　送贈道人五十九首　　送宫人入道五首<lb/>
　　送贈道人<lb/>
　　　靈都觀李道士　　　　　　張　籍<lb/>
仙<hi>集作山</hi>觀雨未静繞房瓊草春素書天上字花洞古時<lb/>
人泥竈煑靈液掃壇朝玉真幾廻遊閬苑青節亦随身<lb/>
<pb n="KR4h0022_WYG_229-1b"/>
　　　贈山中女道士<hi>集作不食姑</hi>　　　前　人<lb/>
女仙唯獨住<hi>集作幾年山裏住</hi>已作緑毛身䕶氣常虚<hi>集作稀</hi>語<lb/>
齋心<hi>集作存思</hi>自見神飬龜同不食留藥任生塵要問西王<lb/>
母仙中第幾人<lb/>
　　　送隂<hi>集作徐</hi>先生歸蜀　　　　前　人<lb/>
日暮逺歸處雲間仙觀鍾唯持青玉牒獨上碧鶴峰隂<lb/>
洞新生<hi>集作長收</hi>乳寒泉舊飬龍幾時因賣藥得向海邊逄<lb/>
　　　道<hi>一作隠</hi>者<hi>見二百三十二巻</hi>
<pb n="KR4h0022_WYG_229-2a"/>
　　　贈道士宜師　　　　　　　前　人<lb/>
自到皇城得幾年巴僮蜀馬共隨縁兩朝侍從當時貴<lb/>
五字聲名逺處傳舊住江<hi>集作紅</hi>樓通内院新承墨詔賜<lb/>
齋錢閒坊暫喜居相近還得陪師坐竹邊<lb/>
　　　送胡鍊師王屋山　　　　　前　人<lb/>
玉陽峰下學長生洞府仙中已有名獨戴熊鬚冠暫出<lb/>
唯將鶴尾扇同行鍊成雲母休炊㸑召得雷公當吏兵<lb/>
却到天壇上頭宿應聞空裏歩虛聲<lb/>
<pb n="KR4h0022_WYG_229-2b"/>
　　　中元日㸔諸道士歩虚　　　殷堯藩<lb/>
𤣥都開秘籙白石禮先生上界秋光净中元夜景清星<lb/>
辰朝帝處鸞鶴歩虚聲玉樹花難老珠宫月最明掃壇<lb/>
天地肅投簡鬼神驚儻賜刀圭藥還留不死名<lb/>
　　　贈温<hi>集作王</hi>尊師　　　　　　姚　合<lb/>
先生自說瀛洲路多在青松白石間海岸夜中常見月<lb/>
仙宫深處却無山犬隨鶴去遊諸洞龍作人來問大還<lb/>
今日偶聞塵外事朝簮未擲復何顔<lb/>
<pb n="KR4h0022_WYG_229-3a"/>
　　　贈王道士　　　　　　　　于武陵<lb/>
日日市朝路何時無苦辛不隨丹竈客終作白頭人浮<lb/>
世度千載桃源方一春歸來華表上應咲北邙塵<lb/>
　　　天柱山贈峨嵋田道士　　　施肩吾<lb/>
古稱天柱連九天峨嵋道士棲其巔近聞敎得𤣥鶴舞<lb/>
試慿驅出青芝田<lb/>
　　　贈道者<hi>一作士</hi>　　　　　　　朱慶餘<lb/>
自識來清瘦尋常語論真藥成休仗火符驗不傳人獨<lb/>
<pb n="KR4h0022_WYG_229-3b"/>
有年過鶴長無病到身潛敎問弟子居處與誰隣<lb/>
　　　山中道士　　　　　　　　賈　島<lb/>
頭髪梳千下休糧帶瘦容養雛成老<hi>集作大</hi>鶴種子作髙<lb/>
松白石通宵煑寒泉盡日春不曽離隠處那得世人逢<lb/>
　　　送道者　　　　　　　　　前　人<lb/>
獨向山中見今朝又别離一心無挂住萬里獨何之到<lb/>
處絶烟火逢人話古時此行無弟子白犬自相隨<lb/>
　　　送胡道士　　　　　　　　前　人<lb/>
<pb n="KR4h0022_WYG_229-4a"/>
短褐身披滿幘<hi>集作清野</hi>苔靈溪深處觀門開却從城裏携<lb/>
琴去許到山中寄藥來灑雪<hi>集作臨水</hi>古壇秋醮後<hi>集作罷</hi>啄<lb/>
查寒鳥暮飛廻<hi>集作宿杉幽鳥夜飛廻</hi>未遊彼地空勞想師往如<lb/>
雲不可陪<hi>集作丹梯頭逐真人上日夕歸心白髪催</hi>
　　　贈王尊師　　　　　　　　劉得仁<lb/>
為道常日損尊師脩此心掛肩黄布被穿髪白蒿簪符<lb/>
札靈砂字絃彈古素琴囊中常有藥㸃土亦成金<lb/>
　　　山中尋道人不遇　　　　　前　人<lb/>
<pb n="KR4h0022_WYG_229-4b"/>
年過羽冠風塵裏常擬隨師學鍊形石路特來尋道者<lb/>
雲房空見有仙經碁於松底留殘局鶴向潭邊退數翎<lb/>
便欲此居閒到老先生何日下青㝠<lb/>
　　　送張尊師歸洞庭　　　　　許　渾<lb/>
能琴道士洞庭西風滿歸㠶路不迷對岸水花霜後淺<lb/>
傍簷山果雨來低杉松近晩移丹竈巖谷初寒盖藥畦<lb/>
他日相思一行字誰人知處武陵溪<lb/>
　　　寄崔先生　　　　　　　　温庭筠<lb/>
<pb n="KR4h0022_WYG_229-5a"/>
往年江海别元卿家近山陽古郡城蓮浦<hi>一作沼</hi>香中離<lb/>
席散栁堤風裏釣舡横星霜荏苒無音信烟水㣲茫變<lb/>
姓名菰黍正肥魚正美五侯門下負平生<lb/>
　　　敬答李先生　　　　　　　前　人<lb/>
七里灘聲舜廟前杏花初盛草芊芊緑昏晴氣春風岸<lb/>
紅漾輕輪野水天不為傷離成極望更因行樂惜流年<lb/>
一瓢無事麛裘暖手弄溪波坐釣舡<lb/>
　　　雪中寄殷道士　　　　　　方　干<lb/>
<pb n="KR4h0022_WYG_229-5b"/>
大片紛紛小片輕雨和風激<hi>集作繫</hi>更縱横園林入夜寒<lb/>
光動忩户凌晨濕氣生蔽野吞村飄未歇摧巢壓竹宻<lb/>
無聲山隂髙<hi>集道</hi>士多吟興六出花邊五字成<lb/>
　　　因話天台勝異仍送羅道士　前　人<lb/>
積翠千層一逕開盤紆<hi>集作遥盤</hi>山腹到瓊臺藕花飄落前<lb/>
巖去桂子流從别洞來石上叢林礙星斗忩邊瀑布走<lb/>
風雷縱云孤鶴無留滯亦<hi>集作宅</hi>恐烟蘿不放廻<lb/>
　　　贈天台葉尊師　　　　　　前　人<lb/>
<pb n="KR4h0022_WYG_229-6a"/>
莫<hi>一作難</hi>見平明離少室湏知<hi>集作猶湏</hi>薄暮入天台常時愛<lb/>
縮山川去有夜自<hi>一作曽</hi>携星月來靈藥不知何代得古<lb/>
松應是少年栽先生暗笑㸔<hi>一作觀</hi>碁者半局碁邊白髪<lb/>
催<lb/>
　　此詩二百六十二巻重出今已削去注異同為一<lb/>
　　作<lb/>
　　　送道人歸舊巖　　　　　　前　人<lb/>
舊巖終副却歸期巖下有人應識師目覩嬰孩成老叟<lb/>
<pb n="KR4h0022_WYG_229-6b"/>
手栽松栢有枯枝前山低校無多地東海淺於初去時<lb/>
若把古今相比類姓丁仙鶴亦如斯<lb/>
　　　賦得送軒轅先生歸羅浮山　李　洞<lb/>
仙山歸隠浪摇青緑髪雙瞳一帙經符帖布㠶猿鳥㸔<lb/>
鶴煎金鼎鬼神聽洞深頭上覺舡過樓静鼻中聞海腥<lb/>
此處先生應不住吾君南望謾勞形<lb/>
　　　贈玉芝觀王尊師　　　　　雍　陶<lb/>
處處烟霞尋總遍却來城市喜逄師時流見說無人在<lb/>
<pb n="KR4h0022_WYG_229-7a"/>
年紀唯應有鶴知大藥已成寧畏晩小松初種不嫌遲<lb/>
長憂一日歸天去未授靈方遣問誰<lb/>
　　　𤣥都觀李尊師　　　　　　喻　鳬<lb/>
蘚幘翠髯公<hi>一作㣲翁</hi>存思古觀空曉壇檉葉露晴圃栁花<lb/>
<hi>一作杏花集作木苖</hi>風夀已將椿竝碁難見局終何當與髙鶴飛<lb/>
去海光中<lb/>
　　　送羽人王錫歸羅浮　　　　曹　唐<lb/>
風前整頓紫荷<hi>集作霞</hi>巾常<hi>集作/歸</hi>向羅浮保<hi>集作報</hi>養神石<lb/>
<pb n="KR4h0022_WYG_229-7b"/>
磴倚天行帶月鐵橋通海入無塵<hi>一作津</hi>龍蛇出洞閒邀<lb/>
雨犀象眠花不避人最愛葛洪尋藥處露苖烟蘂<hi>一作雨</hi>
滿山春<lb/>
　　　送劉尊師祗詔闕庭三首　　前　人<lb/>
海風葉葉駕霓旌天路悠悠接上清錦誥凄凉遺去恨<lb/>
玉簫哀絶醉離情五湖夜月幡幢濕雙闕清風劔珮輕<lb/>
從此<hi>集作莫道</hi>暫辭華表柱更<hi>集作已</hi>應千載是歸程<lb/>
　　　二<lb/>
<pb n="KR4h0022_WYG_229-8a"/>
五峯已<hi>集作此</hi>别隔人間雙闕何年許再還既掃<hi>集作拂</hi>山<lb/>
川收地脉湏留日月駐天顔霞觴共飲身雖在風馭今<lb/>
<hi>集作難</hi>陪跡<hi>集作/路</hi>未閑從此枕中唯<hi>集作雖</hi>有夣夣䰟何處<lb/>
訪三山<lb/>
　　　三<lb/>
仙老閒眠碧草堂帝書徵入白雲鄉龜臺欲署長生籍<lb/>
鸞殿邀論不死方莖露想傾延命酒素烟思爇降真香<lb/>
五千言外無文字更有何詞贈武皇<lb/>
<pb n="KR4h0022_WYG_229-8b"/>
　　　贈華陽宋真人兼寄清都劉先生<lb/>
　　　　　　　　　　　　　　　李商隠<lb/>
淪謫千年别帝宸至今猶識<hi>集作謝</hi>蘂珠人但驚茅許多<lb/>
𤣥分<hi>集作洞仙籍</hi>不記盧劉是世親玉檢賜書迷鳯籙<hi>集作篆</hi>
金華歸駕冷龍鱗不因杖屨逢周史徐甲何曽有此身<lb/>
　　　送費鍊師供奉赴上都　　　姚　鵠<lb/>
縮地周遊不計程古今應只有先生已同化鶴臨華表<lb/>
又見驂龍向玉清蘿磴静攀雲共過雪壇當醮月孤明<lb/>
<pb n="KR4h0022_WYG_229-9a"/>
無因相逐朝天帝空羡烟霞得送迎<lb/>
　　　贈道士　　　　　　　　　項　斯<lb/>
見來知養氣度日語時稀到處唯開井經寒不絮衣病<lb/>
鄉多藥惠鬼谷有符威自説身輕健今來數夣飛<lb/>
　　　華頂道士　　　　　　　　前　人<lb/>
仙人掌中住坐有上天期已廢燒丹處猶多種杏時養<lb/>
龍於淺水寄鶴在髙枝得道復無事相逄盡日碁<lb/>
　　　秦中逢王先生　　　　　　趙　嘏<lb/>
<pb n="KR4h0022_WYG_229-9b"/>
萬萬東流不一廻先生獨此負仙才蘂宫横浪海邊别<lb/>
鶴趐駐雲天上來幾處吹簫森羽衞誰家殘日下樓臺<lb/>
青春正好分瓊液乞取當時白玉杯<lb/>
　　　贈王先生　　　　　　　　前　人<lb/>
太一真人隠翠霞早年曽降蔡經家羽衣使者峭於鶴<lb/>
鳥爪侍娘飄若花九鼎欄干歸馬齒三山窈窕歩雲涯<lb/>
時因弟子偷靈藥散落人間駐<hi>一作潤</hi>物華<lb/>
　　　贈道者　　　　　　　　　前　人<lb/>
<pb n="KR4h0022_WYG_229-10a"/>
華盖飄飄緑鬢翁往來朝謁蘂珠宫幾年山下隂陽鼎<lb/>
盡日澗邊桃李風野跡似雲無處著仙容如水與誰同<lb/>
應憐有客外妻子思在長生一顧中<hi>一作諾中</hi>
　　　王先生不别而去　　　　　前　人<lb/>
仙翁歸袖拂烟霓一巻素書還獨携斸藥滿囊身不病<lb/>
抱琴何處鶴同棲霑衣盡日㸔山坐搔首殘春向路迷<lb/>
樹樹白雲幽徑絶短舡空倚武陵溪<lb/>
　　　送趙道士歸天目舊山　　　薛　能<lb/>
<pb n="KR4h0022_WYG_229-10b"/>
愚朴尚公平此心憐道情有禄終自鄙何計逐師行日<lb/>
者聞髙躅時人蓋强名口無滋味入身欲羽儀生表乞<lb/>
還鄉速<hi>集作逺</hi>詩曽對御成土毛徵<hi>一作珍</hi>到越塵髪捲離<lb/>
京符呪風雷惡朝脩月露清觀臨天目頂<hi>集作秀</hi>家住海<lb/>
濤聲導引圖㸔足叅同註解精休糧一擬問忽<hi>集作葱</hi>草<lb/>
俟廻程<lb/>
　　　别道者　　　　　　　　　劉　駕<lb/>
自君入城市北邙無新墳始信壺中藥不落白楊根如<lb/>
<pb n="KR4h0022_WYG_229-11a"/>
何忽告歸蕣華還笑人玉笙無遺音恨望緱嶺雲<lb/>
　　　贈王道士　　　　　　　　周　賀<lb/>
藥力資蒼鬢應非舊日身一為嵩岳客幾塟洛陽人石<lb/>
縫飄探水雲根斧斷薪關西來往路誰得水銀銀<lb/>
　　　送梁道士　　　　　　　　周　朴<lb/>
舊居桐栢觀歸去愛安閒倒樹造新屋化人脩古壇晩<lb/>
花霜後落山雨夜深寒應有同溪客相尋學鍊丹<lb/>
　　　謫仙吟贈趙道士　　　　　李羣玉<lb/>
<pb n="KR4h0022_WYG_229-11b"/>
汗漫東遊黄鶴雛縉雲仙子住清都三元麟鳯推髙座<lb/>
六甲風雷閟小壺日月暗資靈夀藥山河直擬<hi>一作常值</hi>化<lb/>
生符若為失意居蓬島鰲足塵飛桑樹枯<lb/>
　　　送秦鍊師　　　　　　　　陳　陶<lb/>
紫府静沉沉松軒思别吟<hi>集作到琴</hi>水流寧有意雲泛本無<lb/>
心錦洞桃花逺青山竹葉深不因時賣藥何路更相尋<lb/>
　　　溪行寄道侣　　　　　　　張　祜<hi>見本集</hi>
白日長多事清溪偶獨尋雲歸秋水濶月出夜山深坐<lb/>
<pb n="KR4h0022_WYG_229-12a"/>
想天涯去行悲澤畔吟東郊古人在應笑未抽簮<lb/>
　　　訪嵩陽道士不遇　　　　　聶夷中<lb/>
先生五岳遊文焰滅金鼎日<hi>一作月</hi>下鶴過時人間空落<lb/>
影常言一粒藥不隨死生境何當列禦冦去問仙人請<lb/>
　　　送何道士歸山　　　　　　張　喬<lb/>
身非絶粒本清羸東掛仙經杖一枝落葉自隨<hi>一作逺路獨尋</hi>
流水去深山長與白雲期樹臨丹竈寒花疾壇近清風<lb/>
夜月遲樵客若能<hi>一作隨</hi>過洞裏廻歸人世始應悲<lb/>
<pb n="KR4h0022_WYG_229-12b"/>
　　　寄中岳顓頊先生　　　　　前　人<lb/>
先生顓頊後得道言何人松栢卑於夀兒孫老却身夜<lb/>
窻峯頂曙寒澗洞中春戀此逍遥景雲間不可親<lb/>
　　　贈崔道士　　　　　　　　杜荀鶴<lb/>
四海干戈無静處人家廢業望烽烟九華道士渾如夣<lb/>
猶向罇前笑掲天<lb/>
　　　送鄒尊師歸洞庭　　　　　楊　逵<lb/>
衆島在波心曾居<hi>一作為</hi>舊隠林近聞飛檄急轉憶卧雲<lb/>
<pb n="KR4h0022_WYG_229-13a"/>
深賣藥唯供酒歸舟只載琴遥知明月夜坐石自開襟<lb/>
　　　遇道者　　　　　　　　　張　蠙<lb/>
數里白雲裏身輕無履蹤故尋多不見偶到即相逢古<lb/>
井生雲水髙<hi>集作幽</hi>壇出異松聊㸔杏花酌便似換顔容<lb/>
　　　贈道者　　　　　　　　　前　人<lb/>
得道疑人識都城獨閉關頭從白後黒心向閙中閒饑<lb/>
渇唯調氣兒孫亦駐顔始知仙者隠殊不在深山<lb/>
　　　送苪尊師　　　　　　　　王貞白<lb/>
<pb n="KR4h0022_WYG_229-13b"/>
石上菖蒲節節靈先生服食得長生早年避世憂身老<lb/>
近日登山覺歩輕黄鶴待傳蓬島信丹書應換蘂宫名<lb/>
他年控鯉昇天去廬岳逋民願從行<lb/>
　　　寄程尊師　　　　　　　　羅　隱<lb/>
鶴信雖然至<hi>集作到</hi>五湖烟波迢逓路﨑嶇玉書分薄花<lb/>
生眼金鼎功遲雪滿鬚三秀紫芝勞夣寐一畨紅槿恨<lb/>
朝晡未知朽敗凡間骨中授先生指敎無<lb/>
　　　第五將軍於餘杭天柱觀<hi>集作宫</hi>入道因有題寄<lb/>
<pb n="KR4h0022_WYG_229-14a"/>
　　　　　　　　　　　　　　　前　人<lb/>
交棃火棗味何如聞説苕川已卜居<hi>一作下車</hi>瓦榼尚携京<lb/>
口酒草堂應冩潁陽書亦知得意湏乗鶴未必忘機便<lb/>
釣魚即<hi>集作却</hi>恐武皇還望祝軟輪徵入問𤣥虚<lb/>
　　　寄聶尊師　　　　　　　　前　人<lb/>
欲芟荆棘種交梨指畫城中日恐遲安得紫青磨鏡石<lb/>
與君閒處㸔榮衰<lb/>
　　　逄道者神和子　　　　　　前　人<lb/>
<pb n="KR4h0022_WYG_229-14b"/>
珍重神和子聞名五十年童顔終不改緑髪尚依然酒<lb/>
裏消間日人間作散仙長生如可慕相逐隠林泉<lb/>
　　　贈道人　　　　　　　　　曹　松<lb/>
住山因以福為庭便向山中隠姓名閬苑駕將雕羽去<lb/>
洞天贏得緑毛生日邊膓胃飱霞火月裏肌膚飲露英<lb/>
顧我從来斷浮濁擬驅雞犬上三清<lb/>
　　　訪道士　　　　　　　　　裴　説<lb/>
髙岡㣲雨後未<hi>一作木</hi>脱草堂新惟有踈慵者来㸔淡薄<lb/>
<pb n="KR4h0022_WYG_229-15a"/>
人竹芽生碍路松子落敲巾粗得𤣥中趣當期宿話頻<lb/>
　　　送宫人入道　　　　　　　　王　建<lb/>
休梳叢鬢洗紅粧頭帶芙蓉出未央弟子抄留<hi>集作將</hi>歌<lb/>
遍疊宫人分盡<hi>集作散</hi>舞衣裳問師初得經中字入静獨<lb/>
燒内裏香發願蓬莱見王母却歸闕下<hi>集作人世一作城闗</hi>施仙方<lb/>
　　　同前　　　　　　　　　　　張　籍<lb/>
舊寵昭陽裏求<hi>集作尋</hi>仙此最稀名雖<hi>集作初</hi>出宫籍身未<lb/>
稱霞衣已别歌舞貴長随鸞鶴飛中官㸔入洞空駕玉<lb/>
<pb n="KR4h0022_WYG_229-15b"/>
輪歸<lb/>
　　　同前　　　　　　　　　　　于　鵠<lb/>
十五吹簫入漢宫㸔脩水殿種芙蓉自傷白髪辭金屋<lb/>
許著黄衣向雪峰解語老猿開曉户　學飛雛鶴落髙松<lb/>
定知别後宫中伴遥聽緱山半夜鍾<lb/>
　　　同前　　　　　　　　　　　張蕭逄<lb/>
捨寵求仙畏色衰辭天素面立階墀金丹擬駐千年貎<lb/>
玉指休匀八字眉師主與收珠翠後君王㸔戴角冠時<lb/>
<pb n="KR4h0022_WYG_229-16a"/>
從來宫女皆相妬聞向瑶臺盡淚垂<lb/>
　　　同前　　　　　　　　　　項　斯<lb/>
願隨仙女董雙成王母前頭結<hi>百家詩選作作</hi>伴行初戴玉冠<lb/>
多悞拜欲辭金殿别稱名將敲碧落新齋磬却進昭陽<lb/>
舊賜筝旦暮焚香遶壇上歩虚猶作按歌聲<lb/>
　<lb/>
　<lb/>
　<lb/>
<pb n="KR4h0022_WYG_229-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二百二十九<lb/>
</p>
<p>
</p>
  </div>
</body>
</text>
</TEI>
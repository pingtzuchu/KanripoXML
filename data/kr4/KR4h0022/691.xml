<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百九十二</head>
    <p>
<pb n="KR4h0022_WYG_691-1a"/>
欽定四庫全書<lb/>
　文苑英華巻六百九十二　宋　李昉等　編<lb/>
　遷譴中<lb/>
　　上襄陽楚大夫書一首　上李尚書書一首<lb/>
　　上陳給事書一首　　　與師臯書一首<lb/>
　　答户部崔侍郎書一首　投知己書一首<lb/>
　　上鹽鐵崔尚書書一首　與崔况秀才書一首<lb/>
　　　上襄陽楚大夫書　　　　　符　載<lb/>
<pb n="KR4h0022_WYG_691-1b"/>
天下有特達之道可施於人者二焉大者以位舉德其<lb/>
有自泥途布褐一奮而登於青冥金紫者也次者以財<lb/>
拯困其有自糲飯蓬户一變而致於膏梁廣厦者也載<lb/>
羽毛頺弱未敢辱公扶摇九萬之勢家室空耗今則困<lb/>
矣敢欲以次者為節下之累謂之何哉載聞至誠貴直<lb/>
至敬無飾故以懇質之詞為述情之具伏惟少留意焉<lb/>
幸甚載頃至與友生數人隠居廬山其所學者不獨文<lb/>
章名數而已意根於皇極大中之道用在於佐王治國<lb/>
<pb n="KR4h0022_WYG_691-2a"/>
之術常欲致君於堯舜驅俗於中古此乃小子夙夜孜<lb/>
孜不怠也攻錯未半歸寧蜀道蜀之連帥以載㣲有文<lb/>
彩遮使止住小子亦隳産不應扶持東下意者欲開故<lb/>
山草堂拂舊帙編簡晨昏之暇終竟前志一昨牽滯事<lb/>
故不覺淹乆囊槖之資日竭髙厲之氣日消上無以供<lb/>
養尊長下無以撫字孤稚彷徨燥灼内熱如疾毎延想<lb/>
舊居雲霞在天松桂遶屋肺腹<hi>疑作腸</hi>一夕而九廽矣夫<lb/>
欲搆大厦者陵雲之基形𢎞敞之勢兆未備者榱桷朽<lb/>
<pb n="KR4h0022_WYG_691-2b"/>
壞而已得不謂班倕惜之乎鑄寳劍者負斷犀之資照<lb/>
含斗之氣所闕者淬拭發硎而已得不謂歐冶惜之乎<lb/>
載伏觀大夫起自堯山宰奮臂逰長安以宏偉之才進<lb/>
乎明君不數十年佩虎符握龍節有盛德勲庸於世真<lb/>
天下特達之士也載亦敢以肺腸之事干之誠能迴公<lb/>
方寸之地為小子生涯庇庥之所移公盈月之俸為小<lb/>
子度世衣食之業使隠不違親男疑道以静片言之下<lb/>
大獲素尚即赫赫巍巍之稱當在寰宇之内不在主客<lb/>
<pb n="KR4h0022_WYG_691-3a"/>
也載聞蒲牢之鐘擊之以莛筯叩者之誤也艅艎之舟<lb/>
投之以秉庾載者之咎也今載欲發大名壯志敢以細<lb/>
言詭數上干髙明乎且常見前賢房大尉書贈張燕公<lb/>
云欲起自燕國公門下矣載亦欲感君之恩望公之顧<lb/>
使異日之談亦起自大夫門下矣詞理如此不合輕義<lb/>
退自思省終用慙愧伏惟溟渤之浪涵容尺波幸甚幸<lb/>
甚不宣載再拜<lb/>
　　　上李實尚書書　　　　　　韓　愈<lb/>
<pb n="KR4h0022_WYG_691-3b"/>
月日將仕郎前守四門博士韓愈謹再拜奉書尚書大<lb/>
尹公<hi>集無公字</hi>閣下愈來京師今十五年所見公卿大臣不<lb/>
可勝數皆能守官奉職無過失而已未見有赤心事上<lb/>
憂國如家如閣下者今年以來不雨者百有餘日種不<lb/>
入土野無青草而盜賊不敢起榖價不敢貴百坊百二<lb/>
十司六軍二十四縣之人皆若閣下親臨其家老奸宿<lb/>
贓銷縮推阻魂亡魄散影㓕跡絶非閣下條理鎮服布<lb/>
宣天子威德其何能及此愈也少從事於文學見其忠<lb/>
<pb n="KR4h0022_WYG_691-4a"/>
於君孝於親者雖在千百年之前猶敬而慕之况親逢<lb/>
閣下得不候於左右以求効其懇懇謹獻所為文兩巻<lb/>
凡十五篇非敢以為文也以為謁見之資也進退惟命<lb/>
愈恐懼再拜<lb/>
　　　上陳給事書　　　　　　　白居易<lb/>
正月日鄉貢進士白居易謹遣家童<hi>集作僮</hi>奉書獻於給<lb/>
事閣下伏以給事門屏間請謁者如林獻書者如雲多<lb/>
則多矣然聽其辭一辭也觀其意一意也何者率不過<lb/>
<pb n="KR4h0022_WYG_691-4b"/>
有望於吹嘘翦拂耳居易則不然今所以不請謁而奉<lb/>
書者但欲貢所誠質所疑而已非如衆士有求於吹嘘<lb/>
翦拂也給事得不獨為之少留意乎大凡自號為進士<lb/>
者無賢不肖皆欲求一第成一名非居易之獨慕耳既<lb/>
慕之所以竊不自揆嘗勤苦學文迨今十年始獲一貢<lb/>
毎見進士<hi>集有之字</hi>中有一舉而中第者則欲勉狂簡而進<lb/>
焉又見有十舉而不第者則欲引駑鈍而退焉進退之<lb/>
宜固昭昭矣而愚者自惑於取<hi>集作起</hi>捨何哉夫藴竒挺<lb/>
<pb n="KR4h0022_WYG_691-5a"/>
之才亦不自保其必勝而一上得第者非他也是主司<lb/>
之明也抱瑣細之才亦不自知其妄動而十上下第者<lb/>
亦非他也是主司之明也豈非知人易而自知難耶伏<lb/>
以給事天下文宗當代精鑒故不揆賤<hi>集作淺</hi>陋敢布腹<lb/>
心居易鄙人也上無朝廷附離之援次無郷曲吹嘘之<lb/>
譽然則孰為而來哉盖所仗者文章耳所望者主司至<lb/>
公耳今禮部髙侍郎為主司則至公矣而居易之文章<lb/>
可進也可退也竊不自知之欲以進退之疑取决於給<lb/>
<pb n="KR4h0022_WYG_691-5b"/>
事給事其能捨之乎居易聞諸神蓍靈龜者無常心茍<lb/>
叩之者不以誠則已若以誠叩之必以信告之無貴賤<lb/>
無大小而不之應也今給事鑒如氷鏡言如蓍龜邦家<lb/>
之大事咸取决於給事豈獨遺其㣲小人乎謹獻雜文<lb/>
二十首詩一百首伏願俯察悃誠不遺小道<hi>集作賤小</hi>退公<lb/>
之暇賜精鑒之一加焉可與進也乞諸一言小子則磨<lb/>
鉛䇿蹇騁力於進取矣不可進也亦乞諸一言小子則<lb/>
息機歛跡甘心於退藏矣進退之心交争於胸中者有<lb/>
<pb n="KR4h0022_WYG_691-6a"/>
日矣幸一言以决<hi>集作弊</hi>之旬日之間敢佇報命塵穢聼<lb/>
覽若奪氣褫魄之為者不宣居易謹再拜<lb/>
　　　與師臯書<lb/>
師臯足下自僕再來京師足下守官鄠縣吏職拘絆相<lb/>
見甚希凡半載<hi>集作年</hi>餘與足下開口而笑者不過三四<lb/>
及僕左降詔下明日而東足下從城西來抵昭國坊已<lb/>
不及矣走馬至滻水纔及一執手憫然而訣言不及他<lb/>
爾來雖手札一二徃來亦不過問道途報健否而已攀<lb/>
<pb n="KR4h0022_WYG_691-6b"/>
<hi>集作欝</hi>結之志曠然未舒思欲一陳左右者久矣去年六<lb/>
月盗殺左丞相於通衢中迸血髓磔髪肉所不忍道闔<lb/>
朝震慄不知所云僕以為書籍已來未有此事國辱臣<lb/>
死此其時耶茍有所見雖畎畆皁𨽻之臣不當黙黙况<lb/>
在班列而能勝其痛憤耶故武相之氣平明絶僕之書<lb/>
奏日午入兩日之内滿城知之其不與者或誣為偽言<lb/>
或搆以非語且浩浩者不酌時事大小與僕言當否皆<lb/>
曰丞郎給舎諫官御史尚未論請而賛善大夫何反憂<lb/>
<pb n="KR4h0022_WYG_691-7a"/>
國之甚也僕聞此語退而思之賛善大夫誠賤冗耳朝<lb/>
廷有非常事即日獨進封章謂之忠謂之憤亦無愧也<lb/>
<hi>集作矣</hi>謂之妄謂之狂又敢逃乎且以此獲辜顧何以<hi>集作</hi>
<hi>如</hi>耳况又不以為罪名乎此足下與崔李元庾輩十餘<lb/>
人為我悒鬱<hi>集作悒悒鬱鬱</hi>長太息者也然僕始得罪於人也<lb/>
竊知之<hi>集作自知</hi>矣當其在近職時自惟賤陋非次寵擢夙<lb/>
夜赧<hi>集作腆</hi>愧思有以稱之性又愚昧不識時之忌諱凡<lb/>
直奏宻啟外有合方便聞於上者稍以歌詩道<hi>集作導</hi>之<lb/>
<pb n="KR4h0022_WYG_691-7b"/>
意者欲其易入而深戒也不我同者得以為計媒孽之<lb/>
詞一發又安可君臣之間自明白其心乎加以握兵於<lb/>
外者以僕潔慎不受<hi>集作愛</hi>賂而憎秉權於内者以僕介<lb/>
獨不附已而忌其餘附離之者惡僕獨異又信狺狺吠<lb/>
聲唯恐中傷之不獲以此得罪可不悲乎然而僚友益<lb/>
相重交逰益相信信於近而不信於逺亦不恨哉近者<lb/>
少逺者多多者勝少者不勝又其宜矣師臯僕之是言<lb/>
不發於他人獨發於師臯師臯知我者豈有愧於其間<lb/>
<pb n="KR4h0022_WYG_691-8a"/>
哉茍有愧於師臯固是言不發矣且與師臯始於宣城<lb/>
相識迨於今十七八年可謂故矣又僕之妻即足下從<lb/>
父妹可謂親矣如是故如是親<hi>集作親如是故如是</hi>人之情又何<lb/>
加焉然僕與足下相知即不止此<hi>集作不在此</hi>何者夫士夫<lb/>
之<hi>集作文人</hi>家閨門之内朋友不能知也閨門之外姻族不<lb/>
能知也必待友且姻者然後周知之足下視僕蒞官事<lb/>
擇交友接賔客何如哉又視僕撫骨肉待妻子馭童僕<lb/>
又何如哉少者近者尚不敢不盡其心况大者逺者乎<lb/>
<pb n="KR4h0022_WYG_691-8b"/>
所謂斯言無愧而後發矣亦猶僕之知師臯也師臯孝<lb/>
敬友愛之外可畧而言足下未應舉時當嘗克賢良直<lb/>
言之賦其所對問志磊磊而詞諤諤雖不得第僕始愛<lb/>
之及與獨孤補闕書讓不論事與盧侍郎書請不就職<lb/>
與髙相書諷成致仕之志志益大而言益逺而僕愛重<lb/>
之心繇是加焉近者足下與李𢎞慶友善𢎞慶客長安<lb/>
中貧甚而病亟足下為迎致其母安慰其心自損其<hi>集無</hi>
<hi>其字</hi>衣食以致<hi>集作續</hi>其醫藥甘㫖之費有年嵗矣又足下<lb/>
<pb n="KR4h0022_WYG_691-9a"/>
與崔行儉逰行儉非罪下獄足下意其不幸及於流竄<lb/>
勑下之日躬俟於御史府門而行李之具養活之物崔<lb/>
生顧其傍一無闕者其餘奉寡姊親䕶其夫䘮撫孤甥<lb/>
誓畢其婚嫁取貴人子為婦而禮法行於家由甲乙科<lb/>
入官而吏聲聞於邑凡此數者皆可以激揚頺俗表正<lb/>
士林斯僕所以嚮慕勤勤豈敢以骨肉之姻形骸之舊<lb/>
為意哉然足下之羙如此而僕側聞蚩蚩之徒不悦足<lb/>
下者已不少矣但恐道日長而毀日至位益顯而謗益<lb/>
<pb n="KR4h0022_WYG_691-9b"/>
多此公伯寮所以愬仲由季孫所以毀夫子者也昔衛<lb/>
玠有云人之不逮可以情恕非意相加可以理遣故至<lb/>
終身無喜愠色僕雖不敏常佩此言師臯人生未死間<lb/>
千變萬化若不情恕於外理遣於中欲何為哉欲何為<lb/>
哉僕之是行也知之乆矣自度命數亦其宜然凡人情<lb/>
通達則謂由人窮塞而後信命僕則不然十年前以固<lb/>
陋之資瑣劣之藝與敏手利足者齊驅豈合有所獲哉<lb/>
然而求名而得名求祿而得祿人皆以為能僕獨以為<lb/>
<pb n="KR4h0022_WYG_691-10a"/>
命命通則事偶事偶則幸來幸之來尚歸之於命不幸<lb/>
之來也捨命復何歸哉所以上不怨天下不尤人者以<lb/>
<hi>集作實如</hi>此也又嘗照鏡復<hi>集作或</hi>觀冩真自相形骨非富貴<lb/>
者必矣以此自决益不復疑故寵辱之來不自驚怪亦<lb/>
足下素所知也今且安時順命用遣日<hi>集作嵗</hi>月或免罷<lb/>
之後得以自由浩然江湖從此長往死則葬魚鱉之腹<lb/>
生則同鳥獸之群必不能與掊聲攫利者權量其分寸<lb/>
矣足下輩無復見僕之光塵於人寰間也多謝故人勉<lb/>
<pb n="KR4h0022_WYG_691-10b"/>
樹令德粗冩鄙志兼以為别居易頓首<lb/>
　　　答户部崔侍郎書<lb/>
侍郎院長閣下户部牒中奉八月十七日書具承康寧<lb/>
喜與忭㑹并别覩手翰論<hi>集作訪</hi>叙綢繆何眷好勤勤若<lb/>
此之不替也幸甚幸甚首垂問以鄙况<hi>一疊鄙况二字</hi>不足云<lb/>
盖黙黙兀兀委順任化而已次垂問以體氣除舊日疾<lb/>
外雖不甚健亦幸無急病矣次垂問以月俸月俸雖不<lb/>
多然量入以為用亦不至凍餒矣又垂問以舍弟渠從<lb/>
<pb n="KR4h0022_WYG_691-11a"/>
事東川近得書亦<hi>集作且</hi>知無恙矣終垂問以心地此最<lb/>
要者輙梗槩言之頃與閣下在禁中日毎視草之暇匡<lb/>
床接枕言不及他嘗以南宗心要互相誘導别來閑獨<lb/>
隨分增修比於曩時亦似有得得中無得無可寄言來<lb/>
書云粗示可乎斯不可也又知兵部李尚書同在南宫<lb/>
錢蕭二舍人移官閒秩退朝之暇數獲晤言毎語舊遊<lb/>
輙䝉見念此盖君子乆要之心不為榮悴合散增减耳<lb/>
而不佞者又何幸焉然自到潯陽忽已周嵗外物盡遣<lb/>
<pb n="KR4h0022_WYG_691-11b"/>
中心甚虚雖賦命之間則有厚薄而忘懷之理<hi>集作後</hi>亦<lb/>
無窮通用此道推頺然自足又或杜門隱几塊然自居<lb/>
未形灰心動逾旬月當此之際又不知居在何地身是<lb/>
何人雖鵩鳥集於前枯栁生於肘不能動其<hi>集作於</hi>心也<lb/>
而况進退榮辱之累耶又思頃者接確論時走常有言<lb/>
薦於執事云心與跡多相戾道與名不兩立茍有志於<lb/>
道者若不幸於外是幸於内猥䝉歎賞猶憶之乎今之<lb/>
身心或近是矣退思此語無省初心求仁得仁乂何不<lb/>
<pb n="KR4h0022_WYG_691-12a"/>
足之有也前月中長兄從宿州來又孤㓜弟姪六七人<lb/>
皆自逺至日有糲食嵗有麤衣饑寒獲同骨肉相保此<lb/>
亦黙黙委順之外益自安也况廬山在前九江在左出<lb/>
門是滄浪水舉頭見香爐峯東西二林時時一往至於<lb/>
瀑水怪石桂風杉月平生所愛者盡在其中此又兀兀<lb/>
任此之外益自適也今日之心誠不待此而後安適况<lb/>
兼之者乎此鄙人所以安又安適又適而不知命之窮<lb/>
老之至也院長公望日重啟沃非遥仰惟勉樹勲名勿<lb/>
<pb n="KR4h0022_WYG_691-12b"/>
以鄙劣為念<lb/>
　　　投知己書　　　　　　　　杜　牧<lb/>
夫子曰不怨天不尤人下學而上達知我者其天乎復<lb/>
曰知我者以春秋罪我者亦以春秋此聖人之操心不<lb/>
顧<hi>英華作願</hi>世人之是非也柱厲叔事莒敖公莒敖公不知<lb/>
及莒敖公有難柱厲叔死之不知我則已反以死報之<lb/>
盖怨不知之深也豫讓謂襄子曰智伯以國士待我我<lb/>
以國士報之此乃烈士義夫有材<hi>集作才下同</hi>感其知不顧<lb/>
<pb n="KR4h0022_WYG_691-13a"/>
其生也行無堅明之異材無尺寸之用泛泛然求知於<lb/>
人知則不能有所報不知則怒此乃衆人之心也聖賢<lb/>
義烈之士既不可到小生有異於衆人者審已切也審<lb/>
已之行審已之材皆不出衆人亦不求知於人<hi>一作於人知</hi>
已或有知之者則藏縮退避唯恐知之盖深自度無可<lb/>
以為報効也或有因縁他事不得已求知於人者茍不<lb/>
知未嘗退有懟言怨色形於妻子之前此乃比於衆人<lb/>
唯審已求知也大和二年小生應進士舉當其時先進<lb/>
<pb n="KR4h0022_WYG_691-13b"/>
之士以小生行可與進業可益修喧而舉之争為知己<lb/>
者不啻二十人小生邇來十年江湖間時時以家事一<lb/>
抵京師亊已即返嘗所謂喧而譽之為知己者多已顯<lb/>
貴未嘗一到其門何者自十年來行不益進業不益修<lb/>
中夜忖量自愧於心欲持何説復於知己之前為進拜<lb/>
之資乎黙黙藏縮茍免寒饑為幸耳昨李廵官至忽傳<lb/>
閣下㫖意似知姓名或欲異日必録在門下閣下為世<lb/>
之偉人鉅德小生一獲進謁一陪讌享則亦榮矣况欲<lb/>
<pb n="KR4h0022_WYG_691-14a"/>
異日終置之於榻席之上齒於數子之列乎無攀縁絲<lb/>
髪之因出特達倜儻之知小生自度宜為何才可以塞<lb/>
閣下之求宜為何道可以報閣下之德是以自承命以<lb/>
來審已逾切拊心獨驚忽忽思之而不自知其然也若<lb/>
䝉待之以衆人之地求之以衆人之材責之以衆人之<lb/>
報亦庶幾異日受約束指顧於簿書之間知無不為為<lb/>
不及私亦或能提筆伸紙作詠歌以發盛德止此而已<lb/>
其他望於古人責以不及非小生之所堪任伏恐閣下<lb/>
<pb n="KR4h0022_WYG_691-14b"/>
聽聞之過求取之異敢不特自發明道説其衷一開閣<lb/>
下視聽其他感激發憤懷愧恩德臨紙汗發不知所裁<lb/>
某恐懼再拜<lb/>
　　　上鹽鐵崔尚書書　　　　　薛　逢<lb/>
伏承相公忽承明詔逺赴闕庭天子傾心廟堂虚席沙<lb/>
堤尚在復瞻丞相之車蓮幕重開再理将軍之第伏想<lb/>
華軒擁路賀客盈門喜集鴒原風隨鴈序昨者幸從抵<lb/>
拜獲貢姓名言及曩時期於逺路鉛黄入鏡顧陋質而<lb/>
<pb n="KR4h0022_WYG_691-15a"/>
多宜金石宣聲覺巴歈之寡和因敢專馳狀啟逺謝恩<lb/>
知伏慮方倦将迎未暇披覽實慮奨㧞失在毫釐其啟<lb/>
狀本謹别録上伏望聨竹之際一賜發揮俾風波之路<lb/>
不迷見常稱譽數四心期旦夕必擬提携伏見吾兄當<lb/>
數集㑹時望深賜重言也某頓首<lb/>
　　　與崔况秀才書<lb/>
自今日春榜到縣當日差人持狀到京方乘車騎尋已<lb/>
東去恨結之至空積下情不審自歸淮南尊體何似伏<lb/>
<pb n="KR4h0022_WYG_691-15b"/>
計不乖将息逺想淮山秀潤水木幽竒扇枕之餘謳吟<lb/>
自適甚盛甚盛某龍鍾山縣忽忽過時素秋軫懷華髪<lb/>
棲鬢昔日凌雲之志自覺泥蟠今兹失路之人誰為郷<lb/>
導但飲氷勵節食蘗苦心用省刑名以安疲瘵除此之<lb/>
外非愚所知故人恩憐曾不憫念秋風已戒關路須西<lb/>
雄文誰與儔比一日千里今也其時居安敗名古人所<lb/>
慎某頓首<lb/>
　文苑英華巻六百九十二<lb/>
</p>
<p>
</p>
  </div>
</body>
</text>
</TEI>
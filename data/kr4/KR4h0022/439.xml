<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百三十九</head>
    <p>
<pb n="KR4h0022_WYG_439-1a"/>
欽定四庫全書<lb/>
　文苑英華巻四百三十九　宋　李昉等　編<lb/>
　徳音六<lb/>
　　誅罪徳音<lb/>
　　　破党羌<hi>一作平党項</hi>徳音　　　　　編制<lb/>
門下冒法干紀豈限於華夷伐罪弔人固資於典訓朕<lb/>
端拱御㝢六年于兹兢兢業業不敢荒怠<hi>一作怠荒</hi>常恐一<lb/>
物失所羣心靡寜旰食宵衣思厎于道属者以党羌恣<lb/>
<pb n="KR4h0022_WYG_439-1b"/>
為侵叛尤苦農商朕為人父母豈無憫惻雖傷財害物<lb/>
非朕躬之願而禁暴定功實武經之要是以爰興師旅<lb/>
龔行天討而兇渠稔惡稽曠嵗時師宿既勤物力將屈<lb/>
頼宗社儲祉中外叶心大搜妖巢盪定闗隴誠殫財而<lb/>
凋力亦暫費而永寜今則軍功已成制置將就息戈解<lb/>
甲固在及時縱捨<hi>一作捨罪</hi>緩刑所宜布澤南山党項為惡<lb/>
多年化諭不悛頗為邉患近興兵士經嵗討除拒官軍<lb/>
者悉就誅擒懼法令者皆從逃竄大開湯網已施去殺<lb/>
<pb n="KR4h0022_WYG_439-2a"/>
之仁逺並堯年寜限可封之屋今聞殘寇無所依歸皆<lb/>
是王人豈忘惻憫其南山党項已出山者或聞逼於饑<lb/>
乏猶行刼奪平夏不容無處居住今委李福且先遣蕃<lb/>
官安存招誘令就夏銀界内指一空閒田地居住所有<lb/>
從前掛渉惡跡者今一切不問唯再犯疆界刼<hi>一作却</hi>入<lb/>
山林或不從指揮即召募平夏党項精鋭者討逐議不<lb/>
容稔如能革心向化願同平夏即湏投<hi>一作輸</hi>誠獻欵跡<lb/>
効分明撫馭之間便同赤子如有屈事即任於本鎮投<lb/>
<pb n="KR4h0022_WYG_439-2b"/>
狀論理仍各令本鎮遣了事軍將安存平夏党項素聞<lb/>
為善自旬月以來發使撫安尤見忠順一如指揮便不<lb/>
猖狂各守生業自兹必永戴恩信長被華風或聞從前<lb/>
帥臣多懐貪尅部落好馬悉被誅求無故殺傷致令怨<lb/>
恨從今已後必當精選清亷將帥撫馭羗戎明下詔條<lb/>
漸令知悉靈鹽夏州邠寜鄜坊四道官吏自用兵已來<lb/>
責辦公事亦甚辛勤軍將皆已得官文吏具名聞奏有<lb/>
官者與依資轉遷無官差攝者當與正官仍具差攝年<lb/>
<pb n="KR4h0022_WYG_439-3a"/>
月申奏直湏公當不得轉授嘱託如是將帥親情亦湏<lb/>
具言四道百姓徴歛不時差役至多疲瘵亦甚或聞屋<lb/>
宇被賊焚燒至于桑麻亦遭砍伐生業既失湏加安存<lb/>
宜各給復三年其有無屋可居無牛可種者委長吏量<lb/>
事接借一一奏聞仍湏早設法招擕令各歸復勿令豪<lb/>
富便占産業為生自用兵已來諸道應徴發之處所有<lb/>
將健或没于鋒刃或身被重瘡<hi>一作瘡痍</hi>雖經褒贈及曾優<lb/>
恤委本道更加存撫或自因廢疾不任在公者終身不<lb/>
<pb n="KR4h0022_WYG_439-3b"/>
停衣糧如情愿回與子孫兄弟甥姪者便與補替應討<lb/>
伐党項諸道在行營將士已頒賞賜俟<hi>一作候</hi>邊上制置有<lb/>
叙績節級放還仍委本道叙録具名聞奏當與甄奬自<lb/>
用兵已來京師與鄜坊邠寜兩道接界及當路諸縣差<lb/>
役繁併物力凋殘若無優矜必難存立其今年夏税錢<lb/>
及青苖錢每貫量放三百文其斛斗糧量放一半仍委<lb/>
京兆尹差官子細磨勘其或雖在鄉村不曾經供應者<lb/>
不在准例放限仍一一條件等第聞奏如是分路處就<lb/>
<pb n="KR4h0022_WYG_439-4a"/>
中更校便併者量加優恤必使均平其所放錢及斛斗<lb/>
委户部以實錢支填仍令京兆府及下諸縣散榜鄉村<lb/>
要路曉示百姓務令知悉用兵以來城鎮曾遭陷没官<lb/>
健百姓因被殺傷親戚既無遺骸在野委所在長吏差<lb/>
人為收拾如法埋瘞仍量事致祭應有增收城鎮添置<lb/>
堡候<hi>一作戎</hi>委所在將帥擇其要害絶彼窺覦切務堅完<lb/>
令可固守邉上不許以兵器於部落博易從前累有制<lb/>
勅約勒非不丁寜近年因循却不遵守自今已後委所<lb/>
<pb n="KR4h0022_WYG_439-4b"/>
在闗津鎮鋪切加捉搦不得輙有透漏其有犯者推勘<lb/>
得實所在便處極法其所經過州縣闗津鎮鋪節級痛<lb/>
加懲責義無容貸其間或情渉隠欺凖所犯人處分党<lb/>
項本是邉甿只合州縣撫馭致令一朝侵叛由于處理<lb/>
乖方既往不可加刑從今必行法令<hi>一作必欲行法</hi>自此之後<lb/>
邉上逐界皆已有制置把捉如或更有羗寇侵盜即是<lb/>
將帥依前貪求當先加罪於本界邉將然剪逐冦賊通<lb/>
商之法自古明規但使處處流行自然不煩饋運委邉<lb/>
<pb n="KR4h0022_WYG_439-5a"/>
鎮宜切招引商旅盡使如歸除禁斷兵器外任以他物<lb/>
於部落往來博易應縁徴兵處士馬皆効勤勞亦已各<lb/>
有賞賜其本道將帥當續議量加酬奬京畿及鄜坊靈<lb/>
鹽邠寜夏州并涇州鳳翔振武天徳等道自用兵已來<lb/>
人頗勞苦今頒徳澤湏加曲恩應見禁囚徒據罪减一<lb/>
等唯官典枉法犯贓及賊中有持杖刦人故殺人等不<lb/>
在此限如有積年逋賦必加徴督不得者委長吏條流<lb/>
聞奏准格律大功已上親及女婿外甥不許連任自用<lb/>
<pb n="KR4h0022_WYG_439-5b"/>
兵已來諸道節將及長吏權宜差親表主持公事兵罷<lb/>
之後理當不然其三族内親並不得令主兵權及充要<lb/>
職如是元在本軍先充職掌者亦湏具名聞奏自用兵<lb/>
已來科配百姓事取濟辦多出權宜今既罷兵諸道節<lb/>
度防禦刺史及鎮使等不得更依前妄有科配仍令具<lb/>
本管侵害百姓湏釐革者作條件聞奏自党項擾亂以<lb/>
來所在多被攻刼白刃之下必有孝子順孫義夫節婦<lb/>
事跡有可稱者委所在長吏察訪優恤其家仍具名聞<lb/>
<pb n="KR4h0022_WYG_439-6a"/>
奏將加旌異於戲蠻夷猾夏固有用於常刑撫馭乖方<lb/>
遂致興於薄伐傷夷暴露朕實愧焉是用覃恩以慰勞<lb/>
瘁布告中外咸使聞知主者施行<hi>大中五年四月二十九日</hi>
　　一作皆唐大詔令<lb/>
　　　洗雪南山平夏<hi>詔令作平夏党項</hi>徳音<lb/>
勅平夏南山雖云有異源流風俗本實不殊我國家累<lb/>
聖已來許居内地久奉聲教亦立功勞朝廷撫綏常布<lb/>
恩信近者邉陲之帥制御乖方遂有凶悍之徒不率父<lb/>
<pb n="KR4h0022_WYG_439-6b"/>
兄之教或侵暴州鎮或攻掠道途告諭罔悛猖狂頗甚<lb/>
朕君臨區㝢深念黎元凡曰含生皆同赤子但欲為人<lb/>
除害固非黷武佳兵每覩殺傷深多憫惻是以去年洗<lb/>
<hi>詔令作特</hi>雪平夏驅除南山及聞窮困無歸復有懐來之意<lb/>
遂令白敏中李安業分統諸軍先示招擕仍加訓練但<lb/>
知非則赦免不得已則誅鋤王者之師義實在此近得<lb/>
敏中狀申南山盡願歸降瀝懇輸誠惟思展効請般運<lb/>
糧料乞要保一封疆閱其奏章深愜朕意比者或有剽<lb/>
<pb n="KR4h0022_WYG_439-7a"/>
刼必推南山南山或有冦攘亦指平夏既相非斥互説<lb/>
短長終難辨明祗益仇怨今則並從洗雪咸許自新但<lb/>
能各務安全遞相勸勉保其生業絶彼侵踰從前所有<lb/>
愆違自此一切不問惟鹽州深居沙塞土乏農桑軍士<lb/>
運<hi>詔令作依</hi>糧湏通商旅沿路堡柵事湏修營今委李安業<lb/>
依朝廷制置差兵建築防守尤恐部落心懐疑慮委令<lb/>
李安業駐軍塞門朕之屈法從人斯為極矣若執迷不<lb/>
反干犯國章後悔難追深宜自省<hi>大中五年七月六日</hi>
<pb n="KR4h0022_WYG_439-7b"/>
　　　洗滌長慶亂臣支黨徳音<lb/>
門下皇王之令兇逆<hi>詔令作慝</hi>必寘於嚴誅天地之心含育<lb/>
亦存乎在宥除惡務絶其根本原情必諒於親疎慮興<lb/>
詿誤之嫌用安反側時舉寛𢎞之典盡滌瑕痕追惟長<lb/>
慶之初亂臣賊子之軰人神共憤覆燾不容頃以論刑<lb/>
是從流竄而東宫親昵之黨亦參帷幄之謀顧偷冐以<lb/>
取恩䧟君父於不義必資懲創以盪奸源議法當然非<lb/>
朕敢赦而曾不知過交構流言興謗道途扇惑人聼盖<lb/>
<pb n="KR4h0022_WYG_439-8a"/>
以從前搜捕未盡巢穴猶存再令根尋果獲支黨無非<lb/>
近戚咸伏其辜在臣節而既虧於國章而難逭并已從<lb/>
别勅處分除竄逐遐荒及配諸陵守當外應諸惡黨從<lb/>
祖兄弟子壻妻族内外親戚門生故吏及此來别居并<lb/>
從踈逺等降徳音後一切不問諸司諸使更不用尋勘<lb/>
務從寛恕俾絶憂疑惟先推鞫得姓名合流者雖已逃<lb/>
竄如獲日准前勅處分頃者屢降明詔以順人心重此<lb/>
究窮盖非獲已今則更無餘孽永絶猜嫌攄憤之志既<lb/>
<pb n="KR4h0022_WYG_439-8b"/>
申懲惡之刑亦至乗春布澤大與惟新明示中外咸知<lb/>
予意主者施行<hi>大中八年正月十一日</hi>
　　　誅逆人蘇佐明徳音<lb/>
勅盖君天下者莫尚乎崇淡泊子惠困窮遵道以端本<lb/>
推誠而逮<hi>一作達</hi>下故聖祖之誡以慈儉為寶大易明訓<lb/>
垂簡易之文未有上約而下不豐欲寡而求不給朕以<lb/>
眇薄遭逄内難刷君父之仇耻攄億兆之哀寃有<hi>一作而</hi>
股肱之大臣羣卿庶士引義抗請至于再三以圖宗社<lb/>
<pb n="KR4h0022_WYG_439-9a"/>
之安以答華夷之望俯從衆欲夙夜震兢思所以克已<lb/>
復禮脩政安人宵興匪寜旰食勞慮夫儉過則酌之以<lb/>
禮文勝則矯之以質庶乎俗登太古道洽生靈儀刑邦<lb/>
家以化天下其在内宫女<hi>四字一作内庭宫人非職掌者</hi>宜放三千人<lb/>
其中願嫁及歸近親者並從所便不湏尋問其長春宫<lb/>
總監及脩造等並依今月十三日勅處分其長春宫見<lb/>
在錢及斗斛絲綿席草等約二十九萬七千五百三十<lb/>
餘貫石兩領束等依前户部收管鄠縣漢坡鳳翔駱谷<lb/>
<pb n="KR4h0022_WYG_439-9b"/>
地等并宜却還府縣其教坊樂人翰林待詔醫<hi>一作役</hi>術<lb/>
官并總監諸色職掌中冗員者共一千二百七十人並<lb/>
宜停廢其總監中一百二十四人先属諸軍並宜各歸<lb/>
本司餘七百三人勒納牒身放歸本貫先供教坊衣糧<lb/>
一百分廂家及諸司新加衣糧三千分並宜停給應縁<lb/>
田獵鷹鷂獸犬等並宜解放除五坊加配諸鷹鷂等及<lb/>
長慶已來每年常進外宣索者自今已後一切停進其<lb/>
湏備蒐狩要量留者宜准憲宗朝故事其今年新宣附<lb/>
<pb n="KR4h0022_WYG_439-10a"/>
食度支衣糧小兒一百人並宜停罷應副别詔宣索纂<lb/>
組彫鏤不在常貢者一切並停度支鹽鐵户部及州府<lb/>
百姓應供宫禁年支一物已上並准貞元中額為定度<lb/>
支檢勘具元和以來加配合停色數二十日内分析聞<lb/>
奏并散下州府供司各令知悉先造供禁中床榻以金<lb/>
筐瑟瑟雜寶鈿真珠碼碯装飾宜停造東頭御馬坊毬<lb/>
塲宜却還左龍武軍其殿及亭子令所司毁拆收掠餘<lb/>
舍並賜龍武軍收管應行從處張設不得用花蠟結綵<lb/>
<pb n="KR4h0022_WYG_439-10b"/>
華飾今年已來諸道所進音聲女兒<hi>一作人</hi>各賜疋<hi>一作束</hi>
帛放歸應城外墳墓先開斸道路以備行幸處宜令兩<lb/>
軍及府縣曉示百姓任其脩塞其大逆魁首蘇佐明王<lb/>
加憲石定寛閻惟直及因兇賊奸計遂與同謀人劉克<lb/>
明田務澄許文端等汙瀦無赦梟獍與倫各已處斬並<lb/>
籍沒祅<hi>一作妖</hi>妄人僧惟真正簡道士趙歸真楊冲虚方<lb/>
士李元戢等並咸假託以醫方疑衆挾姦<hi>十一字或作假如卜筮或</hi>
<hi>托以醫方疑衆扶邪</hi>矯誣干禁並從流竄以清京師其情非姦謀<lb/>
<pb n="KR4h0022_WYG_439-11a"/>
<hi>一作惡</hi>跡渉詿誤者自今已後一切不問兇徒既殄寰宇<lb/>
佇康載舉令猷用𢎞庶慎<hi>一作績</hi>於戲昔漢文惜十家之<lb/>
産而天下乂我太宗文皇帝勤四海之理而帝業昌暨<lb/>
于列聖罔不承式而嵗代滋久訛弊以生仍委艱故未<lb/>
遑改作朕祗荷神器重臻大寜將至躬以立訓奚取新<lb/>
而革故咨爾百辟卿士外服侯衞其諭朕志永堅乃心<lb/>
無逞欲而敗度自底身于不類率是敬典用孚于休布<lb/>
告中外咸使知悉<hi>開成二年六月八日</hi>　一作皆舊唐書文宗紀<lb/>
<pb n="KR4h0022_WYG_439-11b"/>
　　　誅張韶徳音　　　　　　　　編制<hi>詔令作韋處厚</hi>
勅朕祗荷大搆属當冲𦕈九廟之嚴因予以輕重四海<lb/>
之大由我而慘舒每懐推誠不敢自用大布利澤嘉聞<lb/>
讜言庶無愆尤以享重負尚慮<hi>一作豈虞</hi>信不及物徳不動<lb/>
天少<hi>一作以</hi>懐宴安遽此致寇逆賊張韶蘇𤣥明等驅率<lb/>
工徒刼擕白刃白晝竊發暴犯宫闈震驚朕躬近幸禁<lb/>
壘即勒五營騎士七萃熊羆少命偏師纔分左廣皆憑<lb/>
忠奮發賈勇争前自申及酉撲滅皆盡斯實上𤣥降監<lb/>
<pb n="KR4h0022_WYG_439-12a"/>
宗社垂休愍予冲人俾無顛覆其兩軍立功將士已節<lb/>
給優賞諸將校是<hi>一作其</hi>日部領軍士者委有司即條流<lb/>
甄奬具名聞奏其逆賊親屬除同居知情之外一切不<lb/>
得輙更追擾尚慮<hi>一作恐</hi>因縁仇隙告訐平人自今日已<lb/>
後縱為祅<hi>一作有小妖</hi>黨所<hi>一作有小</hi>詿誤者一切許其自新更<lb/>
不湏勘問於戲秦皇車碎於博浪漢高心動於柏人或<lb/>
不悟而終亡或自新而流祚齊晉多難以啟國衞邢無<lb/>
難而䘮邦盖縁<hi>一作謂</hi>憂勤則福興安肆則禍稔天其意<lb/>
<pb n="KR4h0022_WYG_439-12b"/>
者警於予乎而今而後知𤣥貺可以徳歸神器難乎力<lb/>
恃咨爾股肱輔臣庶僚百辟洎方郡侯伯有位之士無<lb/>
或棄吾<hi>一作予</hi>謂不可教其有違道傷理狥慾懐安面刺<lb/>
廷攻無有隠諱成王之紹文統武帝之開高業皆<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>祚<lb/>
日永<hi>一作日乆</hi>享國嵗深夫豈他哉盖大臣維之而不跌也<lb/>
使朕無羞於二主者繄爾多士乎布告天下咸使聞知<lb/>
<hi>長慶四年四月三日</hi>　　一作皆唐大詔令<lb/>
　　唐書通鑑並作四月丙申誅張韶盖十七日也<lb/>
<pb n="KR4h0022_WYG_439-13a"/>
　　英華作三日未詳<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_439-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百三十九<lb/>
</p>
<p>
</p>
  </div>
</body>
</text>
</TEI>
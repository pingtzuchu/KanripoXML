<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百十四</head>
    <p>
<pb n="KR4h0022_WYG_114-1a"/>
欽定四庫全書<lb/>
　文苑英華巻一百十四　　宋　李昉等　編<lb/>
　圖畫<lb/>
　　徴君洪厓子圖賦一首　圖畫功臣賦一首<lb/>
　　凌煙閣圖功臣賦一首　繪事後素賦二首<lb/>
　　青出於藍賦一首　　　白受采賦一首<lb/>
　　五色比象賦一首　　　黄賦一首<lb/>
　　誤筆成蠅賦一首<lb/>
<pb n="KR4h0022_WYG_114-1b"/>
　　　徴君洪厓<hi>一作崖</hi>子圖賦<hi>以雲際長松以表貞節為韻</hi>
　　　　　　　　　　　　　　　歐陽詹<lb/>
矯矯徴君居幽行聞朗詠堯年之日棲遲姑射之雲英<lb/>
英時傑好竒藝絶窺窮圖畫之能寫得隱淪之哲豈不<lb/>
以懐材習技我韞跨俗之工履道全真彼有至<hi>一作過</hi>人<lb/>
之節者也觀夫杖藜載酒面石依松盡是山中之意全<lb/>
移物外之蹤入室終窺知裂繒而畫出升堂始睇疑在<lb/>
野而相逢實黙如言如行實止蘿纎纎以垂帽草青青<lb/>
<pb n="KR4h0022_WYG_114-2a"/>
而藉履洋乎令聞昭晰得其所由儼矣<hi>一作夫</hi>儀形髣髴<lb/>
知其所以原夫賢達作範丹青立程將模前而示後必<lb/>
體物以<hi>一作而</hi>歸成服唯身表容實心旌對氷雪之顔覩<lb/>
蘭蕙之纓暗識伯夷之潔遥憐虞仲之貞知身已謝看<lb/>
畫如生矜且復莊若此辰<hi>一作晨</hi>之有識貪之與欲同在<lb/>
日之無情形如<hi>一作似</hi>植以亭亭衣如風而曵曵臨諸瑶<lb/>
席之上想彼雲林之際萬物方秀千峯初霽神飄飄以<lb/>
自逺身悠悠而不繫我之心矣惟賢允臧披圖畫於是<lb/>
<pb n="KR4h0022_WYG_114-2b"/>
日得夫君於<hi>一作乎</hi>此堂乃知君之於徳也大畫之於工<lb/>
也長畫非君無以展其妙君非畫無以<hi>一作莫得</hi>揚其光物<lb/>
有相假不其昭彰揆人事之美惡論功庸之夥少伊畫<lb/>
也可以稱智者之先惟君也可以作真人之表者也<lb/>
　　凡一作皆集本<lb/>
　　　圖畫功臣賦<hi>以立定爾功惟克永代為韻</hi>　錢　起<lb/>
先帝之革隋也應歸運而大義舉獲仁人而鴻業集及<lb/>
乎計代<hi>一作伐</hi>録功日不暇給寳玉不足以勸賞故茅土<lb/>
<pb n="KR4h0022_WYG_114-3a"/>
是封鍾鼎不足以昭宣故圖賛是緝傳厥象於繪事壯<lb/>
崇臺於天邑貔武之臣忽披雲而鶚視股肱之佐乃捧<lb/>
日而山立何惟肖而斯在皆凜然而可挹初庶賢遇聖<lb/>
神器未定天有彗兮厯象昏雲従龍兮川谷應帝曰隋<lb/>
失厥御國将頺弛人心如惔王室如燬膺圖受籙明徴<lb/>
在予保大定功克成伊爾由是十亂輔主三傑制<hi>一作總</hi>
戎敢敭休命克賛聖功掃乾坤之墋黷<hi>陸機功成賛上墋下黷墋楚錦</hi>
<hi>切</hi>濟品物之屯蒙闢天闗而七曜再朗廽地軸而萬㝢<lb/>
<pb n="KR4h0022_WYG_114-3b"/>
來同暨王道平夷乃念茲而在茲既艱難是毗亦四方<lb/>
<hi>一作康濟或作幾康</hi>是維享其勲力嘉彼令徳懿我武之雄成類<lb/>
爾謀之剛克冝其藏勲庸於盟府圖冠劔於紫極則是<lb/>
繪也其麗不億倬哉羣彦丹青彪炳列盛服之暉華儼<lb/>
髙居之秘静斜月在壁疑假寐以將朝頺陽半軒同處<lb/>
隂而休影胡像設之既固將山河而惟永則知我唐大<lb/>
賚光掩前載功髙賜履追吕望於周年鳥盡藏弓異韓<lb/>
信於漢代盛矣哉容貌方崇光靈不昧<lb/>
<pb n="KR4h0022_WYG_114-4a"/>
　　　凌煙閣圖功臣賦　　　　　崔　損<lb/>
粤若聖唐之馭極也寰㝢克清鴻業再創纉功臣之烈<lb/>
紀重閣之上圖照日而増明閣凌煙而益壯勲庸是表<lb/>
威儀可望昭昭兮藻繪之容灼灼兮丹青之狀遠而視<lb/>
疑列仙之臺逼而察識公侯之相縹緲兮映空色而遥<lb/>
徹咫尺兮近天顔而内向稽其義知聖君之膺時覩其<lb/>
象知忠臣以應期叶雲龍之潛㑹合魚水之相資覽炎<lb/>
漢之前規寧或比矣徴<hi>疑</hi>大魏之往制何可尚之懿夫<lb/>
<pb n="KR4h0022_WYG_114-4b"/>
容彩彰施氣肅端儼風存正直色形恭儉若進忠以欲<lb/>
諫如率禮而有撿處其髙也方取貴於功髙居其險也<lb/>
固非同於履險則知君冊勲兮旌於賢臣在圗兮參於<lb/>
前名位雍雍就丹楹而成列衣冠楚楚煥藻井而相鮮<lb/>
美繪逈超於雲閣崇勲豈比夫燕然是以皇心斯逺聖<lb/>
慮惟遐謀猷是念貞忠是嘉不然者豈徒飾藻繪之功<lb/>
悦輝煥之像對重欒之宏麗翫峻宇之𢎞敞而已也所<lb/>
以作其烱誡㴬乎勸賞有以讃丕績之奕休有以念前<lb/>
<pb n="KR4h0022_WYG_114-5a"/>
勲而存想徒觀乎苕亭<hi>二字見張衡西京賦苕或作迢</hi>天半巃嵸雲中<lb/>
容止有作光芒有融廓宇宙而翼聖配丹青而紀功藹<lb/>
城闕之佳氣被君王之徳風仰之惟髙嫓星辰正拱於<lb/>
紫極望之不及謂申甫將降於惟嵩豈不遇聖明之主<lb/>
建公忠之節石有時而泐水有時而竭兹閣也不騫不<lb/>
崩表功臣之盛烈<lb/>
　　　繪事後素賦<hi>以五色成文彰之在素為韻</hi>　張仲素<lb/>
畫繪之事彰施於文表其能故散采而設雜其暈故後<lb/>
<pb n="KR4h0022_WYG_114-5b"/>
素而分運茲潔白之光綜彼深淺之色始其布濩終若<lb/>
組織成山龍華蟲之美實曰當仁後黒黄蒼赤之采<hi>二字</hi>
<hi>一作而來</hi>固無慙徳間精㣲而不亂蔚明麗之相得昭昭以<lb/>
著郁郁斯皇發衆狀而逾出映繁文而益彰奪朱紫兮<lb/>
不能争其要汙白黒兮無以損其光于以界道斯能辨<lb/>
方<hi>一作于以成章</hi>昔實瞻之在前昭其本始今為本者居上爛<lb/>
以主張素為繪兮事惟従古禮於繪也義實斯取其素<lb/>
也同至淳之得一其繪也合比象而為五理衆者寡予<lb/>
<pb n="KR4h0022_WYG_114-6a"/>
惟汝明無使輝華自混庶使毫髪難并處皦昧之間造<lb/>
形則辨居有無之際遇物皆呈雖欲勿用曷其有成乃<lb/>
知作繪者惟文是務言詩者在理為喻故得盡飾之道<lb/>
不愆於素探周禮冬官之職諧衛風碩人之詞爰遂事<lb/>
而乃眷幸全功而勿疑質不勝文孰謂何先何後白能<lb/>
受采有以顛之倒之胡未至而取誚豈卒獲而能期不<lb/>
有分布孰為文彩恒起予於後進潤色斯存苟棄我於<lb/>
已前<hi>一作然</hi>人文焉在美矣夫繪事之義所以刑萬邦而<lb/>
<pb n="KR4h0022_WYG_114-6b"/>
昭四海<lb/>
　　　第二<hi>以瑟彼玉瓚黄流在中為韻</hi>
穆彼作繪聞諸色工増乎華諒以文為質分乎像示<hi>一作</hi>
<hi>亦</hi>非素不終惟繪也成文不亂惟素也允執厥中葢以<lb/>
昭聖人㣲論諭君子飾躬豈分黒黄與蒼赤列山龍與<lb/>
華蟲已哉古人<hi>自古人以下二十九字一本止有以青丹之章以盼倩之玉十字</hi>以盼<lb/>
倩之姿彰敦朴之俗知女得其禮不専於舜華士有其<lb/>
容或同於冠玉雖言詞為藻繪威儀為朱緑自可果行<lb/>
<pb n="KR4h0022_WYG_114-7a"/>
不囬持禮自朂亦猶布衣者以質相従為業<hi>疑</hi>者以絢<lb/>
相屬借如葉公之繪飛虬也蟠蜿驣驤非素則其勢不<lb/>
揚漢氏之圖明妃也嬋媚窈窕非素則其容不彰是以<lb/>
間其文彩布厥𤣥黄譬瀑布之界道如溝塍之畫疆然<lb/>
後五色成文班簡而不雜遐方圗物賦鼎而可詳且無<lb/>
文無質其比如櫛何貴専一之琴瑟不雜不亂其間如<lb/>
繖自同流中之圭<hi>一作玉</hi>瓚既㸃綴而無遺<hi>一作違</hi>亦聫綿<lb/>
而不斷原夫染人獻色工人始謀巧心方逞濡翰方流<lb/>
<pb n="KR4h0022_WYG_114-7b"/>
似刃地之無礙疑蠒緒之方抽入衆色之中自分文質<lb/>
發羣像之表如别薰蕕且殊受采之性寜有奪朱之憂<lb/>
則知素之體也真繪之色也侈守厥貞白雜乎麗靡理<lb/>
衆惟寡既以一而處多守樸不雕遂出此而入彼將黼<lb/>
黻而奪麗匪<hi>一有組字</hi>織之所擬别有彬彬向就屑屑行諸<lb/>
志惟厲乃仁則依於期霄漢之振㧞假詞賦為蘧廬讀<lb/>
孔聖之言雖云由已承卜商之問終愧起予<lb/>
　　　青出於藍賦<hi>以純粹積中英華發外為韻</hi>　李　程<lb/>
<pb n="KR4h0022_WYG_114-8a"/>
藍藴嘉色青出其中諒究本而不異由入用而靡同渥<lb/>
彩必因乎外發至精不得以内融暨乎時日既臻染人<lb/>
云至備震方之正色遵周官之故事行採之際詎盈詩<lb/>
人之襜俯拾之時亦異炎洲之翠非取榮以玩悦將有<lb/>
求於精粹比夫珠研而益丹劒淬而逾利惟英華是揆<lb/>
惟混濁是棄曷捨彼而取此信本同而末異當時所營<lb/>
盡彼精英被以純深之色總乎遷染之名隂隲四時輿<lb/>
服因我而更御彰施五采𤣥黄待我而後成初類含章<lb/>
<pb n="KR4h0022_WYG_114-8b"/>
而潛伏今若開輝而發明豈不以蒼然之迹始分煥爾<lb/>
之英乆積研精逾麗昭章可覿謂𤣥之又𤣥符益之又<lb/>
益則明珠之剖巨蚌美玉之出藴石彼皆異状而竟殊<lb/>
此則一變而不易且夫色無以加孰曰取實而去<hi>一作棄</hi>
華光不可昧必惟自中而形外故臻乎極而不失其色<lb/>
發乎深而其用惟新積而成形等氷寒於水演而大義<lb/>
同絲出於綸俾夫外則文為藻繢内則體合<hi>一作含</hi>精純<lb/>
故煙生於火配乎物情根於性本於仁子貢賢於仲尼<lb/>
<pb n="KR4h0022_WYG_114-9a"/>
莫知功倍季孫富於魯國孰謂徳均君子思端本而肇<lb/>
末恥後先以超越故取斯而喻斯謂不悱而不發<lb/>
　　　白受采賦<hi>以苟非忠信道不虗啓為韻</hi>　　獨孤授<lb/>
白者物之正色采自人之發揮有善政之功何不合執<lb/>
必<hi>疑</hi>遷之性詎能非所以投質而丹青必應改作而𤣥<lb/>
黄莫違玉色可移酒變美人之貌素容可比塵緇遊子<lb/>
之衣始以潔白為佳無文是寳流行於一掬之緑遷移<lb/>
於五章之好假乎異物奚謂莫知其他變而従宜匪曰<lb/>
<pb n="KR4h0022_WYG_114-9b"/>
不恒其道是知白之美者采必加諸始謂不愆其素終<lb/>
成求媚之虚潔其身敢望於潤色汚為染勿訝其文如<lb/>
露變盤中之文氤氲而乍結雲改封中之色燦爛而潛<lb/>
舒然知素以為貴文而後進棄彼湼而不緇従我動而<lb/>
無競<hi>一作動無不順</hi>知其白不足以含章美其文必滋乎彩潤<lb/>
豈舊染於姦色因物有遷自委質以成文非我無信於<lb/>
是推其嗜好窮其妍不虚白為文藻之宗繪事為朴素<lb/>
之後坦然明白佩此以飭身婉而成章是期乎假手若<lb/>
<pb n="KR4h0022_WYG_114-10a"/>
以考自然之性明發彩之功専其容知變以為義形於<lb/>
色不雜而為忠英英之雲抱日之文何染鑿鑿之石補<lb/>
天之力何工如以素質莫問竒文是唘耀之以不慙之<lb/>
文居之以勿執之體可黄可黒將興墨子之悲或素或<lb/>
青未易殷王之禮不然者何以麻衣雖白兮采服斯有<lb/>
如雪之潔兮如濡已受黔生白鵠之羽赤㸃青蠅之首<lb/>
發顔色兮不辱其身離堅白兮莫失其守懿夫明斯理<lb/>
者然後知吾道之不苟<lb/>
<pb n="KR4h0022_WYG_114-10b"/>
　　　五色比象賦<hi>以車服有制示不徒設為韻</hi>　陶　拱<lb/>
聖人以王命之施官秩之設貴有品類賤有等列望之<lb/>
可辨非旌表而焉知出而身<hi>疑自</hi>殊宜車服之有别於是<lb/>
招繪素之黨召彩筆之徒程亂目之衆色冩外物於百<lb/>
夫以侯伯子男之服為飾以山龍華蟲之象為殊莫不<lb/>
煌煌熒熒燁燁煜煜青為山兮曉<hi>疑</hi>嶷而爭峻赤為火<lb/>
兮赩熾而含燠粉米以純白而璀璨宗彛以太𤣥而馥<lb/>
郁<hi>二字一作黝儵</hi>翬<hi>一作綷</hi>而為羽則振迅而對飛暈而為龍則<lb/>
<pb n="KR4h0022_WYG_114-11a"/>
跨騰而相逐葢上古之禮制亦當今之法服必謂美妙<lb/>
無盡精㣲有餘侔桂月之規縦麗天而莫勝擬海藻之<lb/>
質雖摛文而不如實逞巧之無比信取象而靡虚豈徒<lb/>
用别於涖職蓋亦或施於乘車懿其創自於心成之在<lb/>
手或大之者不遺其美惡小之者不失其妍醜此實權<lb/>
等於真宰功齊於妙有所以作國家之程式辨王臣之<lb/>
印綬歴萬代之恒規經百王而共守不然者法實紛糾<lb/>
制有允休何必假其彩色之炳煥於君子之衣裘合九<lb/>
<pb n="KR4h0022_WYG_114-11b"/>
章之物者則冩非五等之服者則不故往代垂模明君<lb/>
立制一則爵命之易辨一則制<hi>一作物</hi>容之昭麗宜乎嘉<lb/>
其義重其事佐盛禮而罔易垂後代以永示信哉表徳<lb/>
之為良亦美作者之深意<lb/>
　　　黄賦<hi>以平上去入為韻</hi>　　　　　　張　階<lb/>
堪輿之内羣象茫茫均四時之辨物列五色以居方名<lb/>
可大者其惟中黄吹律成音考定宫商之韻麗天為則<lb/>
遥分日月之光石在榖城之下氣流華闕之傍雲瑞命<lb/>
<pb n="KR4h0022_WYG_114-12a"/>
官而共治星見知芒之莫當恒發揮於曄曄寜見混於<lb/>
蒼蒼黄之為用時義大矣揣稱之功請言其始土徳載<lb/>
物首更<hi>一作與</hi>王之五行河水流謙恒曲成於千里鶴拂<lb/>
羽於太液龍弄鱗於成紀悲哉秋之為氣嵗將暮止菊<lb/>
花可折凝曉露而含光木葉既零拂凉風而亂起夫惟<lb/>
色有其變用無不遍染素絲之正色映飛塵而不見合<lb/>
氛昏而慙隠向晴暾而復見漢霧塞而呈災秦蛇夢而<lb/>
命奠乃有虢國窮士非聖不述務本於三學道於一雖<lb/>
<pb n="KR4h0022_WYG_114-12b"/>
觀色而託賦猶守中而靡失希執念而見昇願啓心而<lb/>
就日<lb/>
　　　誤筆成蠅賦<hi>以象従誤致補之如真為韻</hi>　謝　觀<lb/>
曹氏之蠅因誤而致既失手以傷善乃象形而取類胡<lb/>
能有定將飾非於寡尤變而従宜善奪真而不異原夫<lb/>
裂素凝璧纎毫露鋒展霜花以雲薄墜松煙而漆濃於<lb/>
不可為之處見不可去之蹤處小瑕之間義寜有怒居<lb/>
大白之上汚實難從由是潤色成功従權善補逐手見<lb/>
<pb n="KR4h0022_WYG_114-13a"/>
營營之狀隨筆長薨薨之羽乍若蟋蟀之居壁復類蠨<lb/>
蛸之在户然而迥立素絲不失毫釐侔止樊<hi>一作蕃</hi>之貌<lb/>
類附驥<hi>一作鶯配扇</hi>之姿當似是似非之前吾與㸃也於一<lb/>
顧一盼之際黙而識之將起枚生之説那虞翟子之悲<lb/>
然而就之不爽酷得其象雖違心以著可悦目而賞隠<lb/>
映纎絺之内囊螢處中附麗紃組之間牖蟲將上嗟乎<lb/>
巧以飾詐假能亂真始自不材之㸃俄成有用之身捷<lb/>
捷幡幡誘䜛人之思發跂跂脈脈透輕綃而色新已而<lb/>
<pb n="KR4h0022_WYG_114-13b"/>
吳主是臨竒工斯布左右歴覽徘徊周顧覩詩人止棘<lb/>
之體絶王思立筆之怒迷邂逅之所致載揮拂而方喻<lb/>
將特模於手成了莫知其筆誤懿夫汚不足誚瑕豈難<lb/>
除知過善改巧思横舒卒能珍賞翫之不失成竒文而<lb/>
有餘彼田夫之禾麥<hi>出博物志</hi>景山之鯉魚方之不如<lb/>
　<lb/>
　<lb/>
　文苑英華巻一百十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百四十</head>
    <p>
<pb n="KR4h0022_WYG_639-1a"/>
欽定四庫全書<lb/>
　文苑英華巻六百四十　　宋　李昉等　編<lb/>
　進貢上<lb/>
　　朝覲遇節進物狀一首　賀正進物狀五首<lb/>
　　端午進物狀十二首　　賀冬進物狀六首<lb/>
　　進打獵口味狀一首<lb/>
　　　朝覲遇節進奉狀　　　　　鄭　絪<lb/>
右臣伏以古者諸侯入覲必奉贄幣或以車馬或以珪<lb/>
<pb n="KR4h0022_WYG_639-1b"/>
璋用展誠敬著於典禮臣繆領藩鎮獲覲闕庭幸遇昌<lb/>
辰又當嘉節用増聖夀以表㣲誠前件馬及器物謹差<lb/>
嶺南節度押衙某隨狀奉進至㣲至薄無任慙惶伏願<lb/>
如日之昇如天之福垂莫大之慶保無疆之休於萬億<lb/>
年永康四海臣不勝懇欵之至<lb/>
　　　元日進馬并鞍轡狀二首<hi>為人作</hi>
　　　　　　　　　　　　　　　令狐楚<lb/>
右臣伏以元日開歲東風發春人神大和天地交泰伏<lb/>
<pb n="KR4h0022_WYG_639-2a"/>
惟皇帝陛下鴻猷更始寳祚惟新恊三朝之㑹同受萬<lb/>
國之歸慶臣某職當分閫屬忝維城未聳翼於丹霄空<lb/>
馳心於皇極前件馬并鞍轡驅馳有度彫鏤初成願将<lb/>
行地之功以奉如山之夀干煩宸嚴伏増戰汗<lb/>
　　　二<lb/>
右臣伏以五始混成歲為元吉四時分理春實發生伏<lb/>
以陛下嗣帝鴻名受天成命百神降福願等於山河萬<lb/>
國歸仁思陳其玉帛臣限從戎役闕奉朝行又及新年<lb/>
<pb n="KR4h0022_WYG_639-2b"/>
皆成靈貺每瞻初日如奉聖明前件鞍馬等稍似馴良<lb/>
竝非淫巧冀充庭實用達邉情干冐陳獻伏増戰越<lb/>
　　　賀正進物狀　　　　　　　裴次元<lb/>
右臣伏以青陽發春肇寳歴於茲始𤣥穹降祚仰聖夀<lb/>
而惟新正殿嚮明班行承慶顧臣等守土列在東隅空<lb/>
懐捧日之心望雲何及獨闕稱觴之禮鳴佩無因瞻九<lb/>
重而在天空倍情而増戀前件物及衫叚宣臺卓座等<lb/>
禮不憚輕物斯<hi>一作期</hi>展敬即當有慶用申致貢之誠情<lb/>
<pb n="KR4h0022_WYG_639-3a"/>
苟為珍願比負暄之獻臣某不勝感恩抃躍屏營之至<lb/>
　　　代李令公進歲節口味一十事狀<lb/>
　　　　　　　　　　　　　　　于公異<lb/>
右伏以獻歲首春元辰備饗内饔具品則有常珍野食<lb/>
擊鮮恐資<hi>一作湏</hi>兼味臣昨以軍中無事畧獵出城既臨<lb/>
戎虜之邉且試偏禆之藝縱横必中豈謝麗龜俯仰無<lb/>
遺寧憂即鹿或堪上獻輙露衷誠前件物等謹狀奉進<lb/>
庶禆仙篋用愧野芹無任惶懼<hi>一作悚</hi>之至<lb/>
<pb n="KR4h0022_WYG_639-3b"/>
　　　為滎陽公進賀正銀狀　　　李商隱<lb/>
伏以運當聖日節在王春近則入金門而排玉堂歡於<lb/>
上夀逺則梯重山而浮漲海務以獻琛臣受國恩深守<lb/>
藩地阻明珠大貝南異於百蠻翠羽犀皮北殊於三楚<lb/>
前件銀出非大冶貨在中金敢以元正式陳方賄望闕<lb/>
憶銀臺之峻尚隔<hi>集作阻</hi>仙僚瞻天仰銀<hi>集作河</hi>漢之流莫<lb/>
階霄露馳心獻祝因物達誠干冐宸嚴不任兢越<lb/>
　　　端午進馬狀　　　　　　　于公異<lb/>
<pb n="KR4h0022_WYG_639-4a"/>
右伏以律應蕤賔節臨端午徴彼風俗盛陳續夀之義<lb/>
爰念人臣敢闕致誠之禮况朝廷敘位海内來王咸因<lb/>
贄幣之資用表肅恭之節臣叨承恩顧獲守邉郵朝不<lb/>
及於良辰禮竊慿於外物輙以前件馬并鞍等進奉殊<lb/>
慙駿驥㣲露𠂻誠願承端午之祥長居得一之位不勝<lb/>
區區之極<lb/>
　　　同前　　　　　　　　　　裴次元<lb/>
右臣伏以律應蕤賔日惟端午訖於四海皆馳必獻之<lb/>
<pb n="KR4h0022_WYG_639-4b"/>
珍節彼南山咸祝無疆之夀臣職叨藩服守在遐方貢<lb/>
菲禮以展誠單㣲既懼傾葵心而向日捧戴何因情空<lb/>
愧於遼東戀益深於闕下臣某不勝感恩戰灼屏營之<lb/>
極<lb/>
　　　同前四首　　　　　　　　王仲周<lb/>
右伏以楚俗遺風素傳角黍野人之志每願獻芹上件<lb/>
衣服裁製實昧於上國針縷多慙於天造懇誠所至庶<lb/>
備祝堯謹遣某官隨狀進奉<lb/>
<pb n="KR4h0022_WYG_639-5a"/>
　　　二<lb/>
右伏以垂衣聖代角黍良辰述職之誠願有所獻器用<lb/>
非寳寧備下陳之儀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>帛至㣲庶同長命之縷前件銀<lb/>
器花紗等謹遣某官隨狀奉進<lb/>
　　　三<lb/>
右臣伏以千年昌運屬在聖朝五日佳辰方臨仲月臣<lb/>
謬司垣翰不獲稱慶闕庭對東海竊慕於朝宗望南山<lb/>
輙<hi>闕</hi>於上夀前件銀器花紗等謹遣某官隨狀奉進<lb/>
<pb n="KR4h0022_WYG_639-5b"/>
　　　四<lb/>
右伏以聖夀千年不假封人之祝嘉辰五日用申臣子<lb/>
之誠前件器物紗絹等不敢法外徴科皆積軍中餘羡<lb/>
逺塵旒扆伏用兢惶謹差某官隨狀奉進<lb/>
　　　端午進鞍馬等狀三首　　　令狐楚<lb/>
右臣伏以五者天之成數夏者天之仁時伏以陛下用<lb/>
仁時而長養羣生舉成數而陶甄品物是以百蠻委瑞<lb/>
萬國歸誠同瞻日月之光共奉乾坤之夀臣方從邉役<lb/>
<pb n="KR4h0022_WYG_639-6a"/>
未在周行謬宣力於清朝竊馳心於令節前件馬等柔<lb/>
馴既久彫餙初成敢因五日之良以續千年之慶干冐<lb/>
陳獻伏用兢惶<lb/>
　　　二<lb/>
右伏以月旅蕤賔節惟端午天人効祉朝野交歡伏惟<lb/>
陛下宸極尊嚴大明光耀擁純陽之元吉保眉夀之康<lb/>
寧風俗既和人倫以厚前件鞍馬器物等彫鐫始就服<lb/>
習初成輙因五日之良以續千秋之慶干冐宸扆伏増<lb/>
<pb n="KR4h0022_WYG_639-6b"/>
戰越<lb/>
　　　三<lb/>
右伏以月惟仲夏時屬純陽當五日之良辰慶千年之<lb/>
聖夀華夷脩貢走玉帛於寰中朝野飛歡均金石於天<lb/>
上臣方從戎役夙奉皇慈願竭㣲誠慙無逺物前件鞍<lb/>
馬等久令馴致稱以柔良干冐宸嚴伏増戰越<lb/>
　　　又進銀器物并行鞋等狀<lb/>
右伏以月惟正陽日次南午千官拜稱觴之慶萬國陳<lb/>
<pb n="KR4h0022_WYG_639-7a"/>
執珪之禮将以嗣續聖夀延洪昌期<hi>一作昌延洪期</hi>葢朝廷之<lb/>
舊儀乃臣子之常事前件銀器等或便於用正當其時<lb/>
慙經萬里之遥願獻九天之上塵黷宸鍳無任戰懼<lb/>
　　　為滎陽公赴桂州在道進賀端午銀狀<lb/>
　　　　　　　　　　　　　　　李商隱<lb/>
右臣伏以<hi>集作聞</hi>握丕圖而御物必相見於離推小正以<lb/>
辯時則盛徳在夏故著為令節稽以舊章通脩任土之<lb/>
宜仰續後天之夀臣方乗傳置未至藩維前件銀已及<lb/>
<pb n="KR4h0022_WYG_639-7b"/>
中塗實從前政拜章獻祝雖令尹以告新納賮展儀欲<lb/>
長府之仍舊謹以前觀察使楊漢公封印進上千春屬<lb/>
慶億載儲休繋以藩條闕覲丹墀之下徴諸貨志且媿<lb/>
白金為中干冐宸嚴無任兢越<lb/>
　　　為安平公赴兖海在道進賀端午馬狀<lb/>
　　　　　　　　　　　　　　　前　人<lb/>
右伏以浴蘭令節採艾嘉辰百辟合祝於堯年萬方宜<lb/>
脩於禹貢臣方夙駕之部馳傳出關欲獻琛而未識土<lb/>
<pb n="KR4h0022_WYG_639-8a"/>
儀願祝夀而已悲日逺前件馬伏櫪斯久著鞭亦多粗<lb/>
覺柔馴未甞逩逸雖非龍孫驥子邈一舉以絶塵願陪<lb/>
月駟雲螭慶千斯<hi>集作嘶</hi>於扈蹕干冐宸扆無任兢愓之<lb/>
至<lb/>
　　　賀冬進物狀　　　　　　　裴次元<lb/>
右伏以履長之慶咸歡比日之休率土之濵皆祝如山<lb/>
之夀况臣早叅近侍出鎮遐藩望闕既遥瞻天積戀手<lb/>
舞足蹈既不及於九流任土展誠空用馳於一獻輕瀆<lb/>
<pb n="KR4h0022_WYG_639-8b"/>
旒扆戰越惟深前件女口及紫袍叚銀疊子等謹遣某<lb/>
官隨狀奉進<lb/>
　　　賀冬至進馬鞍弓劒香囊等狀二首<lb/>
　　　　　　　　　　　　　　　令狐楚<lb/>
右臣伏以建子實三㣲之宗黄鍾為六律之本冬氣方<lb/>
至璧星正中伏惟皇帝陛下統馭天正發生陽數夀等<lb/>
南山之固萬姓具瞻恩均東海之波百川皆赴臣某限<lb/>
從外役叨奉殊私秉戎律以輸誠望宸居而積戀前件<lb/>
<pb n="KR4h0022_WYG_639-9a"/>
鞍馬等非追風照地之駿麗無切玉穿札之堅强用媿<lb/>
含香名慙承露輙備祝堯之禮願申朝禹之心干冐宸<lb/>
嚴無任戰越<lb/>
　　　二<lb/>
右伏以四海無外三冬正中伏以陛下大明燭幽鴻化<lb/>
御極居𤣥堂而布政登觀臺以視朔受萬國之慶擁百<lb/>
神之休臣守在邉陲職司戎旅朝天之路由限於山川<lb/>
向日之心増勤於草木前件物等皆生其地竝考於工<lb/>
<pb n="KR4h0022_WYG_639-9b"/>
願奉如山之夀敢修任土之貢干冐陳獻伏増戰越<lb/>
　　　又進鞍馬器械等狀<lb/>
右伏以迎日良辰書雲令節始生一陽之數首出三統<lb/>
之正華裔交歡天人同慶臣某名班将帥守在封疆阻<lb/>
羅拜於彤墀空注誠於紫闕<hi>一作闥</hi>前件鞍馬器械等雖<lb/>
無犀利稍似馴艮恭陳逺路之心願備廣庭之實干冐<lb/>
宸扆伏増戰越謹遣某官隨狀奉進<lb/>
　　　又進銀器唾盂等狀<lb/>
<pb n="KR4h0022_WYG_639-10a"/>
右件銀物等非有可觀甚無所直以其方圓不礙斟挹<lb/>
酒漿潔白自持宜承咳唾敢因長日願獻上天干冐宸<lb/>
嚴無任戰越<lb/>
　　　為滎陽公進賀冬銀等<hi>二字集作銀乳白身</hi>狀<lb/>
　　　　　　　　　　　　　　　李商隱<lb/>
右伏以黄鍾應候白琯舒和近訪晉儀禮同元日遐觀<lb/>
魯史事重朔朝伏惟皇帝陛下與天同休如日之盛将<lb/>
融漢道兼舉周正臣方駕亷車闕稱夀酒心懸土炭空<lb/>
<pb n="KR4h0022_WYG_639-10b"/>
循<hi>集作思</hi>太史之書身逺江湖徒積子牟之戀苟無納贐<lb/>
曷慶履長前件銀等禀和於天地之鑪擢粹於神仙之<lb/>
府豈為方賄且自地征對三品之金庶陪白璧撰<hi>集作厠</hi>
一丸之藥請映𤣥霜私白身等雖長在遐鄉而生知望<lb/>
闕比從訓示堪備指呼冀因物以達誠竊先時而効祝<lb/>
七百年之卜願過成周八千歲為春敢徴䝉叟干冐陳<lb/>
進兢越無任<lb/>
　　　進打獵口味狀　　　　　　于　邵<lb/>
<pb n="KR4h0022_WYG_639-11a"/>
右伏以平野未春寒山餘雪陛下俯令畋獵遥借寵靈<lb/>
豐狐難脫於重寰狡兎莫遺於三窟觀同将帥藝角偏<lb/>
禆况節號嘉平時兼蜡祭承威禀命恩已貸於戎臣登<lb/>
爼充庖味宜先於君上雖八珍豐衍六禽填盛輙傾誠<lb/>
於金鼎庶慕義於野芹前件品味謹隨狀進<lb/>
　<lb/>
　<lb/>
　<lb/>
<pb n="KR4h0022_WYG_639-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百四十<lb/>
</p>
<p>
</p>
  </div>
</body>
</text>
</TEI>
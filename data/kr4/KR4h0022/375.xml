<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百七十五</head>
    <p>
<pb n="KR4h0022_WYG_375-1a"/>
欽定四庫全書<lb/>
　文苑英華巻三百七十五　宋　李昉等　編<lb/>
　論事<lb/>
　　西邊患對一首　　　　叛解一首<lb/>
　　罪言一首　　　　　　原十六衛一首<lb/>
　　書田將軍邊事一首<lb/>
　　　西邊患對　　　　　　　　沈亞之<lb/>
元和十有二年夏六月亞之西出咸陽行岐隴之間採<lb/>
<pb n="KR4h0022_WYG_375-1b"/>
其風得西土亡降故老為余言邊之所以為患可痛之<lb/>
狀辭甚條悉或短曰微叟以西戎蠕蠕之旅而為邊出<lb/>
若言使聞北塞匈奴雜虜之風叟曽不哭<hi>文粹作知</hi>也盖天<lb/>
子之憂甚勤與師長分節符給所用以事邊何困對曰<lb/>
不然今言所以為患者非一因此而邊兵不得習伎險<lb/>
不得為固百姓不可為生如此吏尚輕易之然則北虜<lb/>
匈奴雖以逸馬强弓乗嚴寒時南馳其來衆不過數千<lb/>
其所掠民財貨一人所舉而已猶鷙隼不能止屯兵留<lb/>
<pb n="KR4h0022_WYG_375-2a"/>
塞且北逈<hi>集作過</hi>千里而屬𤇺望其興塵知奔蹄之幾<hi>受降</hi>
<hi>城故事云虜南下望其塵髙下則知衆寡</hi>視其狀則𤇺燧次發然後收民畜<lb/>
嚴壁而待之且每嵗八月戌有清野之火使其馬無所<lb/>
食彼縱至不暇解鞍而旋矣而西戎則不然其衆蟻聚<lb/>
多包山川沮陸之利其兵材雖<hi>集有一字</hi>不能當唐人然其<lb/>
䇿甚逺力戰不患死所守必險所取必地而唐人軍中<lb/>
以為材不能皆易之故自安西以東河蘭伊甘及西涼<lb/>
至於㑹寧天水萬三千里凡六鎮十五軍皆為西戎有<lb/>
<pb n="KR4h0022_WYG_375-2b"/>
由易而見亡也聞其始下凉城時圍兵厚百里伺其城<lb/>
既窘乃令能通唐者告曰吾所欲城耳城中人無少長<lb/>
即能東吾亦謹兵無令有傷去者城中争號曰能圍即<lb/>
<hi>集有東字</hi>解其後取他城盡如凉城之事由此人人皆固生<lb/>
無堅城意自得<hi>集作羅</hi>其䇿以來為語相傳尚近奈何客<lb/>
獨不聞其説乎岐隴所以可固者以隴山為阻也昔其<lb/>
林比<hi>避必切</hi>繁故戎不得為便道今盡於斬伐矣而蹈者<lb/>
無<hi>集作有字</hi>不逹且又虚兵<hi>集有之字</hi>號與實十五又有非戰闘<lb/>
<pb n="KR4h0022_WYG_375-3a"/>
而役入山林伐麞<hi>集作麋</hi>鹿熊<hi>集作羆</hi>麏麝豪豕是徭者居<lb/>
十之三窮嵒障芟<hi>集作剃</hi>繁取材斤聲合呌不息於寒暑<lb/>
是徭者居十之四發畜粟金繒文松大梓竒藥珍<hi>集作言</hi>
禽薰臭之具挽轅於陸浮筏於渭東抵咸陽入長安部<lb/>
署相屬是徭者居十之二其餘兵當守𤇺擊柝晝夜捕<lb/>
候者則皆困於饑寒衣食或經時不賑顧其心怨望幸<lb/>
非常尚能當戎耶是皆賴主上聖神彼戎畏其化而不<lb/>
敢東刄今岐隴之土甚饒而農食不充秕稗衣結縷無<lb/>
<pb n="KR4h0022_WYG_375-3b"/>
完<hi>集作帛</hi>布其租稅納粟官一而耗倍細吏憑法而要賂<lb/>
賂厚者雖逋亦寛之粟雖後至必亟與符賂薄者或稽<lb/>
一日即白吏笞之粟當輸則曰次當某人又當某人故<lb/>
有累日而不得者其他征徭倣此農盡所獲不能出其<lb/>
費尚無不忍吏是民由蓬息而處又何聊生今所患衆<lb/>
多其畧可痛如此長吏終不省尚輕易之噫奈何為不<lb/>
困<lb/>
　　　叛解　　　　　　　　　　李　甘<lb/>
<pb n="KR4h0022_WYG_375-4a"/>
或曰申恒何讐而叛解曰盗賊富家<hi>文粹作豪</hi>讐乎且惏其<lb/>
財而强索之若寃其主也申習盗恒習賊差乎解曰害<lb/>
財曰盗以盗害人曰賊天下有士家之有紵粟也天下<lb/>
有相家之有子弟也申憑葉縣非盗歟恒驚宰相非賊<lb/>
歟或曰有盗一金費千<hi>文粹作十</hi>金而可捕為之乎有賊一<lb/>
夫殺十夫而可磔行之乎今三年兵之<hi>一有費字</hi>非千<hi>文粹作十</hi>
金而捕如費何萬人死之罪<hi>文粹無罪字</hi>非十夫而磔如殺<lb/>
何解曰以金為輕而不捕則窮人家家謀盗矣富人家<lb/>
<pb n="KR4h0022_WYG_375-4b"/>
家遇盗矣以一夫為寡而不磔則壯夫人人為賊矣懦<lb/>
夫人人被賊矣是故盡天下之盗者三年為蚤也勝天<lb/>
下之賊者萬人為少也或曰吾聞勇夫重閉盍鍵乎解<lb/>
曰天雨垣敗盜賊乗之門之閉耶曰以彼習叛之巧也<lb/>
贖而吏之何如解曰盗賊欲巧吏不欲擾如贖娼而為<lb/>
妻也為娼且滛為妻且禁乎者也<hi>文粹無此二字</hi>
　　　罪言　　　　　　　　　　杜　牧<lb/>
國家大事某不當言實言之<hi>集作之實</hi>有罪故以云<hi>集作罪言</hi>人<lb/>
<pb n="KR4h0022_WYG_375-5a"/>
生常病兵兵祖於山東胤於天下不得山東兵不可死<lb/>
山東之地禹畫九土一曰冀州舜以其分野太大離為<lb/>
幽州為并州程其水土與河南等常重十一二故其人<lb/>
沈鷙多材力重許可能辛苦自魏晉已下𦙍浮羨滛工<lb/>
機纎雜意態百出俗益卑弊人益脆弱唯山東敦五種<lb/>
本兵矢他不能蕩而自若也復産健馬下者日馳二百<lb/>
里所以兵常當天下冀州以其恃强不順理冀其必破<lb/>
弱雖已破弱冀其後强大也并州力足以并吞也幽州<lb/>
<pb n="KR4h0022_WYG_375-5b"/>
幽陰慘殺也故聖人因其風俗以為之名黃帝時蚩尤<lb/>
為兵階<hi>阪泉在今媯川縣</hi>自後帝王多居其地豈尚其俗都之<lb/>
耶自周劣齊覇不一世晉太常傭役諸侯至秦萃銳三<lb/>
晉經六世乃能得韓遂折天下脊復得趙因拾取諸國<lb/>
秦末韓信聮齊有之故蒯通知漢楚輕重在信光武始<lb/>
於上谷成於鄗魏武舉官渡三分天下有其二晉亂胡<lb/>
作至宋武號為英雄得蜀得闗中盡得<hi>唐書作有</hi>河南地十<lb/>
分天下有其<hi>二字唐書作之</hi>八然不能使一人渡河以窺胡至<lb/>
<pb n="KR4h0022_WYG_375-6a"/>
于髙齊荒蕩宇文取得<hi>唐書作之</hi>隋文因以滅陳五百年間<lb/>
天下乃一家隋文非宋武敵也是宋不得山東隋得山<lb/>
東故隋為王宋為覇由此言之山東王者不得不可為<lb/>
王覇者不得不可為覇猾賊得之是<hi>唐書作足</hi>以致天下不<lb/>
安國家天寳末燕盗徐起出入成臯凾潼間若渉無人<lb/>
地郭李軰常以兵五十萬不能過鄴自爾一百餘城天<lb/>
下力盡不得尺寸人望之若廻鶻吐蕃義無有敢窺者<lb/>
國家因之畦河修障戍塞其街蹊齊魯梁蔡被其風流<lb/>
<pb n="KR4h0022_WYG_375-6b"/>
因亦以為㓂以裏拓表以表撑裏混澒廻轉顛倒橫斜<lb/>
未嘗五年間不戰生人日頓委四夷日昌熾天子因之<lb/>
幸陜幸漢中焦焦然七十餘年矣嗚呼運遭章<hi>集作孝</hi>武<lb/>
澣衣一肉不畋不樂自卑冗中㧞取將相凡十三年乃<lb/>
能盡得河南山西地洗削更革罔不順適唯山東不服<lb/>
亦嘗再攻之皆不利以返豈天使生人未至於帖泰耶<lb/>
豈其人謀未至耶何其難哉何其艱哉今日天子聖明<lb/>
超出古昔志於理平若欲悉使生人無事其要在先去<lb/>
<pb n="KR4h0022_WYG_375-7a"/>
兵不得山東兵不可去是兵殺人無有已也今者上䇿<lb/>
莫如自治何者當貞元時山東有燕趙魏叛河南有齊<lb/>
蔡叛梁徐陳汝白馬津盟津㐮鄧安黃壽春皆戍厚兵<lb/>
凡此十餘所纔足自䕶治所實不輟一人以他使遂使<lb/>
我力解勢弛熟視不軌者無可奈何階此蜀亦叛呉亦<lb/>
叛其他未叛者皆迎時上下不可保信自元和初至今<lb/>
二十九年間得蜀得呉得蔡得齊凡收郡縣二百餘城<lb/>
所未能得唯山東百城耳土地人户財物甲兵校之往<lb/>
<pb n="KR4h0022_WYG_375-7b"/>
年豈不綽綽乎亦足自以為治也法令制度品式條章<lb/>
果自治乎賢材奸惡搜選置捨果自治乎障戍鎮守干<lb/>
戈車馬果自治乎井閭阡陌倉廪財賦果自治乎如不<lb/>
果自治是助虜為虐環土三千里植根七十年復有天<lb/>
下陰為之助則安可以取故曰上䇿莫如自治中䇿莫<lb/>
如取魏魏於山東最重於河南亦最重何者魏在山東<lb/>
以其能遮趙也既不可越魏以取趙固不可越趙以取<lb/>
燕是燕趙常取重於魏魏常操燕趙之性命也故魏在<lb/>
<pb n="KR4h0022_WYG_375-8a"/>
山東最重黎陽距白馬津三十里新鄉距盟津一百五<lb/>
十里<hi>黎陽新鄉並属衛州</hi>陴壘相望朝駕暮戰是二津虜能潰一<lb/>
則馳入成臯不數日間故魏於河南間亦最重今者願<lb/>
以近事明之元和中纂天下兵誅蔡誅齊頓之五年無<lb/>
山東憂者以能得魏也<hi>田宏正來降</hi>昨日誅滄頓之三年無<lb/>
山東憂者亦以其能得魏也<hi>史憲誠來降</hi>長慶初誅趙一日<lb/>
五諸侯兵四出潰解以失魏也<hi>田布死</hi>昨日誅趙一日罷<lb/>
如長慶時亦以失魏也<hi>李聽敗</hi>故河南山東之輕重常懸<lb/>
<pb n="KR4h0022_WYG_375-8b"/>
在魏明白可知也非魏强大能致如此地形使然也故<lb/>
曰取魏為中䇿最下䇿為浪戰不計地勢不審攻守是<lb/>
也兵多粟多敺人使戰者便於守兵少粟少兵不敺自<lb/>
戰者便於戰故我常失於戰虜常困於守山東之人叛<lb/>
且三五世矣今之後生所見言語舉止無非叛也以為<lb/>
事理正當如此沉酣入骨髓無以為非者指示順向抵<lb/>
侵族臠語曰叛去酋酋起矣至於有圍急食盡餤屍以<lb/>
戰以此為俗又豈可與决一勝一負哉自十餘年來凡<lb/>
<pb n="KR4h0022_WYG_375-9a"/>
三收趙食盡且下堯山敗<hi>郗尚書士羨</hi>趙復振下慱敗<hi>杜叔良</hi>
趙復振館陶敗<hi>李聽</hi>趙復振故曰不計地勢不審攻守為<lb/>
浪戰最下䇿也<lb/>
　　　原十六衛<lb/>
國家始踵隋制開十六衛將軍總三十員屬官總一百<lb/>
二十八員署守<hi>集作字</hi>分部夾峙禁省厥初歴今未始替<lb/>
削然自今觀之設官言無謂者其十六衛乎本原事跡<lb/>
其實天下之大命也始自貞觀中既武遂文内以十六<lb/>
<pb n="KR4h0022_WYG_375-9b"/>
衛畜養戎臣<hi>褒公鄂公之徒並為諸御將軍</hi>外開折衝果毅府五百七<lb/>
十四以儲兵伍或有不幸方二三千里為㓂土數十百<lb/>
萬人為㓂兵蠻夷戎狄踐踏四作此時戎臣當提兵居<lb/>
外至如天下平一暴勃消削單車一符將命四走莫不<lb/>
信順此時戎臣當提兵居内當其居内也官為將軍綬<lb/>
有朱紫章有金銀千百騎趨奉朝廟<hi>集作謁</hi>第觀車馬歌<lb/>
児舞女念功賞勞出於曲賜所部之兵散舍諸府上府<lb/>
不越一千二百人<hi>五百七十四府凡有四十萬人</hi>三時耕稼襏襫耞耒<lb/>
<pb n="KR4h0022_WYG_375-10a"/>
一時治武騎劍兵矢禆衛以課父兄相言不得業他籍<lb/>
藏將府伍散田畆力解勢破人人自愛雖有蚩尤為帥<lb/>
雅亦不可使為亂耳及其當居外也縁部之兵被檄乃<lb/>
來受命於朝不見妻子斧鉞在前爵賞在後以首争首<lb/>
以力摶力飄暴交捽豈暇異略雖有蚩尤為帥雅亦無<lb/>
能為叛者<hi>一作也</hi>自貞觀至于開元末百三<hi>集作五</hi>十年間<lb/>
戎臣兵伍未始逆簒此聖人所能柄統輕重制障表裏<lb/>
聖筭神術也至於開元末愚儒奏章曰天下文勝矣請<lb/>
<pb n="KR4h0022_WYG_375-10b"/>
罷府兵詔曰可武夫奏章曰天下力强矣請摶四夷詔<lb/>
曰可於是府兵内剷邊兵外作戎臣兵伍湍奔矢往内<lb/>
無一人矣起遼走蜀繚絡萬里事伍强㓂<hi>奚契丹吐蕃雲南大食國</hi>
十餘年中亡百萬人尾大中乾成燕偏重而天下掀然<lb/>
根萌燼然七聖旰食求欲除之且不能也由此觀之戎<lb/>
臣兵伍豈可一日使出落鈴鏠哉然為國者不能無也<lb/>
居外則叛<hi>韓黥七國近者禄山僕固是也</hi>居内則簒<hi>莽卓曹馬已下是也</hi>使外不<lb/>
叛内不篡兵不離伍無自焚之患將保頸領無烹狗之<lb/>
<pb n="KR4h0022_WYG_375-11a"/>
喻古今已還法術最長其置府亡衛乎近代以來於其<lb/>
將也弊復為甚也人囂曰廷詔命將也名出視之率市<lb/>
児軰盖多稽<hi>文粹作賂</hi>金玉負倚幽陰折劵交貲所能也絶<lb/>
不識父兄禮義之教復無慷慨感槩<hi>川文粹作激</hi>之節<hi>集作氣</hi>
百城千里一朝得之其强傑愎勃者則撓削法制不使<lb/>
縳已斬族忠良不使違已力一勢便罔不為㓂其陰泥<lb/>
<hi>去聲</hi>巧狡者亦能家筭口歛委於邪倖由卿市公去郡得<lb/>
都四履所治指為别館或一夫不幸而壽則戞割生人<lb/>
<pb n="KR4h0022_WYG_375-11b"/>
畧匝天下是以天下每每兵亂湧溢齊人乾耗鄉黨風<lb/>
俗滛窳哀薄教化恩澤擁抑不下召來災沴被及牛馬<lb/>
嗟乎自愚而知之人其盡知之乎且武者任誅如天時<lb/>
有秋文者任治如天時有春是天不能倒春秋是豪傑<lb/>
不能惣文武是此軰受鉞誅暴乎曰於是乎在某人行<lb/>
教乎曰於是乎在欲禍<graphic n="KR1500" url="https://raw.githubusercontent.com/kanripo/KR-Gaiji/master/images/KR1500.png" mimeType="image/png"/>不作未之有也伏惟文皇帝<lb/>
十六衛之旨誰復而原其實天下之大命也故作原十<lb/>
六衛<lb/>
<pb n="KR4h0022_WYG_375-12a"/>
　　　書田將軍邊事　　　　　　孫　樵<lb/>
背臨卭南馳越二百里得嚴道郡實與沉黎越雋俱為<lb/>
邊城逼於羣蠻田在賔將軍刺嚴道三年能條悉南蠻<lb/>
事為樵言曰巴蜀西逼于戎南逼于蠻宜其有以制之<lb/>
者當廣徳建中間西戎兩飲馬於岷江其衆如蟻前鋒<lb/>
魁健皆擐五蜀之甲持倍尋之㦸徐呼按<hi>文粹作接</hi>歩且戰<lb/>
且進蜀遇闘如植横堵羅戈如林發矢如蝱皆折刄失<lb/>
<hi>集作吞</hi>鏃不能斃一戎而况䧟其陣乎然其戎兵踐吾地<lb/>
<pb n="KR4h0022_WYG_375-12b"/>
日深而疫死者日衆即自度不能留亦輙引去故蜀人<lb/>
為之語曰西戎尚可南蠻殘我自南康公鑿青溪道以<lb/>
和羣蠻俾由蜀而貢又擇羣蠻子弟聚于錦城使習書<lb/>
筭業就輙去復以他繼如此垂五十年不絶其來則其<lb/>
學於蜀者不啻千百故其國人皆能習知巴蜀土風山<lb/>
川要害文皇帝三年南蠻果能大入成都門其三門<hi>大入</hi>
<hi>成都是一句門其三門是一句今文粹集本盡削其三門三字而云大入成都門乃不成語賴英華可證其非</hi>
四日而旋其所剽掠自成都以南越雋以北八百里之<lb/>
<pb n="KR4h0022_WYG_375-13a"/>
間民畜為空加以敗卒貧民持兵羣聚因縁刼殺官不<lb/>
能禁由是西蜀十六州至今為病自是以來羣蠻常有<lb/>
屠蜀之心居則息畜聚粟動則練兵講武<hi>集作戰非</hi>而又俾<lb/>
其習於蜀者伺連帥之間隙察兵賦之虚實或聞蜀之<lb/>
細民苦於重征且將啓之以幸非常<hi>李丞相固言鎮西蜀時有編民李權</hi>
<hi>者遣子齎書通蠻言蜀無備可取狀邊戍搜獲之按問得實棄市至今或有踵其所為者</hi>吾不知羣<lb/>
蠻此舉大劍以南為國家所有乎且每嵗發卒以戍南<lb/>
者皆成都頑民飽稻飫豕十九如瓠雖知鉦鼓之數不<lb/>
<pb n="KR4h0022_WYG_375-13b"/>
習山川之險吾常伺其來朔風正嚴緩歩坦途日次一<lb/>
舍固已呀然汗矣而况歴重阻即嚴程束甲而趨㧞㦸<lb/>
而鬬耶加以為將者刻薄以自入餽餫者縱吏而<hi>一作以</hi>
䑕竊縣官當給帛則以苦<hi>文粹作踈</hi>而易良當賑粟則以砂<lb/>
而參粒<hi>每嵗當給帛主將輙先市輕帛以易重帛然後散諸邊卒當給糧下吏必先盜其米然後以砂</hi>
<hi>補其數以給邊卒以此為恨四字集作常以口為怨之也</hi>如此則邊卒將怨望之不<lb/>
暇又安得<hi>集作能</hi>殊死而力戰乎此巴蜀所以為憂也樵<lb/>
曰誠如將軍言苟為國家計者孰若詔嚴道沉黎越嶲<lb/>
<pb n="KR4h0022_WYG_375-14a"/>
三城太守俾度其要害按其壁壘得自募卒以守之且<lb/>
兵籍於郡則易為役卒出於邊則習其險而又各於其<lb/>
部繕相美地分卒為屯春夏則耕蠶以資其衣食秋冬<lb/>
則嚴壁以俟其㓂虜連帥即能督之嵗遣㢘白吏視其<lb/>
卒之有無劾其守之不法者以聞如此則縣官無餽餫<lb/>
之費奸吏無因縁之盜兵足食給卒<hi>集有胥字</hi>無怨於將軍<lb/>
則如之何<hi>四字集作如何</hi>田將軍曰如此何患言卒遂書<lb/>
　<lb/>
<pb n="KR4h0022_WYG_375-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷三百七十五<lb/>
</p>
<p>
</p>
  </div>
</body>
</text>
</TEI>
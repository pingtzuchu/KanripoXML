<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八十九</head>
    <p>
<pb n="KR4h0022_WYG_089-1a"/>
欽定四庫全書<lb/>
　文苑英華巻八十九　　　宋　李昉等　編<lb/>
　符瑞六<lb/>
　　進白烏賦一首　　　白烏呈瑞賦二首<lb/>
　　京兆府獻三足烏賦二首<lb/>
　　白雀賦一首　　　　越裳獻白雉賦一首<lb/>
　　上林白鹿賦二首　　白鹿夾輈賦一首<lb/>
　　白兎賦一首<lb/>
<pb n="KR4h0022_WYG_089-1b"/>
　　　進白烏賦　　　　　　　　張　説<lb/>
咨大鈞之播氣在品物而流形有莫黒之凡族忽<hi>一作亦</hi>
變白而効靈感上人於孝道合中瑞於祥經若夫事出<lb/>
神妙理以<hi>一作包</hi>舒巻既集王屋飛随帝輦捧日髙翥迎<lb/>
風細轉識句句於招呼毎啞啞於吻<hi>一作啄</hi>吮以其雪羽<lb/>
霜毛氷清<hi>一作精</hi>玉狀㧞竒緑林之下賞異紫臺之上瞰<lb/>
鳷鵲之妙窻把<hi>一作抱</hi>鳯凰之衣桁恐同類之見嫉畏不<lb/>
才之速謗期委<hi>二字一作願悉</hi>命於渥恩豈願思<hi>二字一作顧思</hi>於閒<lb/>
<pb n="KR4h0022_WYG_089-2a"/>
放維聖君之靈囿物何逺而不臻有能言而可重或善<lb/>
舞而取珍若随驅<hi>一作羞隨驅</hi>而入獻與寳羽而為隣採<hi>一作</hi>
<hi>探</hi>朝噪之聲樂眷夜啼之曲新無芒距而躍武不鈎觜<lb/>
以懐仁謝先容而特逹却假飾以全真鑒深心於反哺<lb/>
終<hi>一作移</hi>報徳於君親<lb/>
　　凡一作皆集本<lb/>
　　　白烏呈瑞賦　　　　　　　裴　度<lb/>
翩彼靈烏賁然効質披圖牒而㒺二叶邦家而得一備<lb/>
<pb n="KR4h0022_WYG_089-2b"/>
體有光至真無匹宗廟薦敬帝王之孝克孚天地感仁<lb/>
潔朗之容可述恥受彩以相混故莫黒而獨出上瓊樹<lb/>
而若無下瑶階而乍失懐恩反哺方去去以凌雲飬素<lb/>
來儀且翻翻而就日觀夫載飛載止厥狀粲然不染而<lb/>
成因心之孝以立匪召而至感物之道遐宣向皇風而<lb/>
自舞與麗景而相鮮人具爾瞻既含章而効祉我無爾<lb/>
詐乃見素以守全乃知王澤竭而退飛帝道通而無遏<lb/>
彼明心兮不妄至知大節兮不可奪象潔白而攸歸知<lb/>
<pb n="KR4h0022_WYG_089-3a"/>
愛敬之傍逹懿夫不汙其色㒺違斯道秀質安倚凝光<lb/>
净好美仁慈之及物故易色於昭昭惡赤黒之眩人乃<lb/>
成形于皓皓且夫應圖咸若鄙臯澤之鳴鶴瑞聖不還<lb/>
陋江湖之白鷴諒飲啄於仁義豈逃潜於阻艱所以其<lb/>
出無常其來有素雲凝標於羽族玉潤合於王度常從<lb/>
碧海随杲日而悠揚今在華林偶盛時而瞻顧實由我<lb/>
后敬之昭假皇矣光宅垂拱而燭幽以明禽鳥乃化𤣥<lb/>
為白逗祥光而聿至望休氣以來格時哉時哉奮翹英<lb/>
<pb n="KR4h0022_WYG_089-3b"/>
於紫陌<lb/>
　　　第二　　　　　　　　　　孟　簡<lb/>
驗白烏之祥牒告皇家之寳祚盖由天子張至仁本太<lb/>
素享宗廟而無爽薦孝敬而有度何嘗日浴翻皓體以<lb/>
來儀曾異火流奚丹羽之可慕凌翯翯之白烏類振振<lb/>
之翔鷺禀純徳而自甄誠衆色之難汙觀其皎皎竒狀<lb/>
明明麗質霜毳潔朗玉姿閒逸不愛其瑞嘉載飛之可<lb/>
瞻思効其祥見莫黒之如失寧爰企於徃代可俯窺於<lb/>
<pb n="KR4h0022_WYG_089-4a"/>
今日原乎孝理通𤣥格皇至䖍惟烏感應其容昭宣抱正<lb/>
色而道洽徒<hi>一作從</hi>反哺而名全不然則有威鳳之可紀何<lb/>
白烏之是傳樂而有聲且不棲于楚幕潔而成質故自協<lb/>
於靈篇出林而日華亂動繞樹而月影相鮮嚮至化而逺<lb/>
集想皇風而戾焉衆而何為悲子生之八九大而無慮笑<lb/>
水擊之三千爾其超遥髙翥來不可遏見歸飛之薦臻誠<lb/>
愷悌之四達諒深仁之所化固至性之難奪若乃載鳴嗷<lb/>
嗷浮彩皓皓受西方之精氣自洪爐而鎔造遐想其蒼赤<lb/>
<pb n="KR4h0022_WYG_089-4b"/>
呈祥豈與乎霜雪同縞且夫仰稻粱而自若彼徒寵之仙<lb/>
鶴待馴狎而不還何必招於白鷴且養素而委質非取容<lb/>
而强顔故下臣賀瑞而歌曰素徳式昭兮何舄奕𤣥質從<lb/>
化兮為潔白符仁孝兮叶佳册見祥瑞兮流聖澤<lb/>
　　　京兆府獻三足烏賦<hi>以平上去入周而復始為韻</hi>
　　　　　　　　　　　　　　　　李雲卿<lb/>
杲杲靈烏萃于神都耀彼殊彩呈兹異軀披拂四氣翺<lb/>
翔九衢恥祥鸞之止棘慕儀鳳之棲梧瑞表孝紀名標<lb/>
<pb n="KR4h0022_WYG_089-5a"/>
祕圖將有感而必集豈獨殷周與有虞觀其隣<hi>一作降</hi>自<lb/>
日域戾于天府音諧雅頌動中規矩頡頏其質差池其<lb/>
羽歩芳草而三趾徐來遡祥風而六翮㣲舞珍竒莫測<lb/>
觀者如堵諒兹禽之禎祥告我皇之福祜於是羅者既<lb/>
獲虞人是薦貯以瑶筐登于玉殿凝睿想迓神眄孤飛<lb/>
砌上似於雲際而遊獨立君前疑乎日中而見聖情不<lb/>
極念兹莫黒彼應感而至我有道而得狎以馴擾安其<lb/>
棲息夜啼玉壘聲雖入于舜聰曙喚瑶堦心豈知夫帝<lb/>
<pb n="KR4h0022_WYG_089-5b"/>
力不然者曷足以昭我皇之𤣥化表吾君之恭黙是知<lb/>
國將昌則降而為祥政或缺則歸彼扶桑天道不昧神<lb/>
心孔彰豈有情在於斯烏固靈應昭乎彼蒼<hi>闕</hi>　之㫖<lb/>
既集吾君之福祉與天地而終始儻不翦其毛羽願長<lb/>
飛乎帝里<lb/>
　　　第二　　　　　　　　　　王　顔<lb/>
夫何赫赫之太陽忽降精於烏鳥乃呈瑞於皇王足應<lb/>
乾之三數日曜日之九芒降天邑而于我李浴咸池而<lb/>
<pb n="KR4h0022_WYG_089-6a"/>
自扶桑嘗空聞於前牒今實觀於殊祥天既無私祥何<lb/>
能隐<hi>一作信</hi>昭聖代之有應垂休徴之無盡瑞于帝室表<lb/>
大孝於天衷獻自尹京驗長安之日近始至也衆羽駭<lb/>
集伊人驚萃邁麟鳯之時見何鷹隼之能畏如深就日<lb/>
之誠不效搏風之志願委質而入貢終依仁以馴致入<lb/>
銅籠而戢翼向金殿而矯翅將告于休似對以臆由是<lb/>
憐楚人之迷鳯陋越裳之獻翟小哉棲棘之鸞蔑矣應<lb/>
風之鶂未如我陪日馭之出入遊天居之岑寂曩有赤<lb/>
<pb n="KR4h0022_WYG_089-6b"/>
而呈美白以効靈俱非應乎殊貺亦或載於祥經<hi>二字一作</hi>
<hi>嘉祥</hi>終未如符孝理之永錫昭寳運之康寧則如堯舜登<lb/>
極䕫龍夾輔布政無偏惟賢是取故得感陽精於上帝<lb/>
賛隂陽於下土光昭萬葉輝映千古良史當載美而記<lb/>
時謏才顧賡歌而蹈舞<lb/>
　　　白雀賦<lb/>
彼白雀兮降靈朱方羽皎皎而氷净光紛紛而雪光既<lb/>
無日浴不假雲翔馴階除兮玉彩相照向庭際而花影<lb/>
<pb n="KR4h0022_WYG_089-7a"/>
飄揚皓然自居賁以為飾與物無競随時游息知有文<lb/>
而賈害則純素保光知惡紫之奪朱則大白呈色叶<lb/>
我皇之金運旌我皇之道極又何貴乎黄以為名赤以為<lb/>
翼然後銜丹書以告祉執玉環以述職所以異其類不<lb/>
能同塵所以随其俗將以順人不假倉以耗國不穿屋<lb/>
以擇隣刺穆公之將死以人為殉雪冶長之無罪示人<lb/>
有親無以為凡鳥也不摭其實無以為珍禽也不利於<lb/>
物庻考言以察用時有得而無失若以酒成禮我則能<lb/>
<pb n="KR4h0022_WYG_089-7b"/>
近取諸身若以農命官我則能將委其質百揆有序萬<lb/>
物咸秩豈不知鴻鵠之志與尺鷃而為匹悲夫未處大<lb/>
厦閑<hi>疑作閉</hi>于雕籠心眷戀兮猶期拂日羽摧落兮半巳<lb/>
從風望銅䑓而路逺想瑶池而宴終儻吾君兮為開一<lb/>
面呈瑞兮還飛紫宫<lb/>
　　　越裳獻白雉賦<hi>以周徳方興逺夷入貢為韻</hi>謝　觀<lb/>
憬彼越裳南之一方感皇化於蠻貊獻白雉於周王原<lb/>
夫獲皎潔之姿奉鴻私之徳閉靈質於雕玉馳星使於<lb/>
<pb n="KR4h0022_WYG_089-8a"/>
絶域夕辭南土形迷夜月之光曉向北風影混朝霜之<lb/>
色嗟乎䟦渉空闊江山阻修途呈萬里星嵗㡬周過吳<lb/>
門而練影光透惹曹風而麻衣色浮然後逹成周之大<lb/>
庭陳本國之所執歴雉門而捧進随鴻臚而坌入俯雕<lb/>
題而就位拱䟽趾以前集利觜玉植修領<hi>一作頸</hi>縞戢風<lb/>
摇細尾當軒而練帶長垂日照輕毛在手而雪花孤立<lb/>
以其耿介無比貞明可稱距列瑶刺身摛鶴翎徘徊而<lb/>
隟駒其轉奮迅而振鷺將興其净珉潔其神露凝皎皎<lb/>
<pb n="KR4h0022_WYG_089-8b"/>
敷粉亭亭卓<graphic n="KR1413" url="https://raw.githubusercontent.com/kanripo/KR-Gaiji/master/images/KR1413.png" mimeType="image/png"/>自禀時清之化誠非日浴之能勿以臣<lb/>
之賤所獻無徴勿以禽之㣲所來自逺蒙恩覃而化及<lb/>
似風行而草偃是以齎此嘉瑞唯憂後時欲以明誠上<lb/>
答敢以遐阻為詞作獻靡遼東之豕不緇殊墨子之絲<lb/>
一以見澤兼鳥獸一以彰徳被蠻夷王乃愀然色動沈<lb/>
然念兹發明南國之忠汝之逺矣舉奏殊方之瑞予甚<lb/>
嘉之方知雉之潔兮可珍士之潔兮殊衆可珍猶尚<lb/>
於夷俗殊衆可標於嵗貢儻援引而不遺願舉白之<lb/>
<pb n="KR4h0022_WYG_089-9a"/>
一送<lb/>
　　　上林白鹿賦<hi>以君徳至天珍物充□為韻</hi>　李　䝉<lb/>
仰彼𤣥化稽乎典墳驗休徴於列辟知至理於有君逺<lb/>
方圖物不寳旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>之貢靈契潜感豈惟鳴鳯之聞降百<lb/>
祥之昭晰和四氣之氛氲粤有竒獸言彰聖徳賁然來<lb/>
思載白其色才麌麌以呈貺不呦呦於野食謝僊家之<lb/>
騰倚歸御苑而棲息於是上囿幽閒禁林清祕烱如玉<lb/>
立皎若霜萃場町疃於池沙影光芒於山翠皇心愉兮<lb/>
<pb n="KR4h0022_WYG_089-9b"/>
徳所感衆目駭兮榮其至畫輻<hi>疑作轓</hi>為飾能随太守之<lb/>
車緑繢稱珍可薦王侯之位且夫勁角昭勇縞色呈鮮<lb/>
應皇家之盛徳當聖運之承天足使殷帝之狼恥擅衘<lb/>
鈎之瑞吳門之馬慙當曵練之妍其來也則天祚明徳<lb/>
神推有仁故知以竒質表瑞非為育珍其擾也則一人有<lb/>
道四海無拂故知以惠性含和寧將翫物宜其禎祥逺<lb/>
暢聖範光充保康功於勿伐彌大命於無窮重曰𤣥化<lb/>
凝兮神<hi>一作聖</hi>功就瑞獸格兮充君囿質皜耀以霜潔角<lb/>
<pb n="KR4h0022_WYG_089-10a"/>
淋漓<hi>大人賦作林離</hi>而玉秀恥射兔於東遊笑獲麟于西狩惟<lb/>
皇靈之介福固永命而何究<lb/>
　　　第二<hi>同前韻</hi>　　　　　　　　蕭　昕<lb/>
大哉聖徳望之如雲苑囿期廣動植惟分匪狙獷之獝<lb/>
狘將煦育於氤氲伊生靈之遂性實咸若於吾君為白<lb/>
鹿之呈瑞時或友而或羣夫其克牣禁苑喜樂王國庇<lb/>
豐草而擇隂感食苹而懐徳奮角觡以共觝粲珪璋而<lb/>
混色將攸處以寢興非鋌走而畏逼既而濯濯不羣呦<lb/>
<pb n="KR4h0022_WYG_089-10b"/>
呦慕類狎威鳯以來格侣騶虞而必萃笑𤣥豹以深藏<lb/>
哂飛黃而逺致貞姿麌麌若皓鶴之羣驚逸足駸駸齊<lb/>
素翬而䴢至然後飲刷銅沼咆哮瓊田忽徃顧以騰倚<lb/>
時决驟以周旋分形雪散曵影霜懸豈有虞之可即將<lb/>
不羇於永年嘉禎祥之肹蠁知君徳之届天大矣哉固<lb/>
當不愛其道不藏其珍我澤如浸我惠如春矧㣲貺之<lb/>
不腆豈足彰乎至仁者哉伊兹獸之匪陋亦大塊之品<lb/>
物感陶冶之相甄㑹禎祥之駿發將因質以受彩豈不<lb/>
<pb n="KR4h0022_WYG_089-11a"/>
緇而自伐與芻狗之陶甄光圖牒之剪拂泱泱大風盛<lb/>
徳惟充嗟不識之狂簡願賡歌於帝功歌曰徳由庚兮<lb/>
羣物凑恊嘉祥兮擾靈獸感訢合於天符遂充塞於君<lb/>
囿<lb/>
　　　白鹿夾輈賦<hi>以行春布和瑞獸來格為韻</hi>　許季同<lb/>
政洽于下物惟表神彼奔走之絶類忽馴擾而歸仁爾<lb/>
夾於輈豈陳力以効感我行其野將勸農以務春眷芳<lb/>
林之躍躍偶大車之轔轔觀其頓足髙歩㢠廻還左顧參<lb/>
<pb n="KR4h0022_WYG_089-11b"/>
熊軾而左右分光望隼旟而疾徐有度惟徳是擇惟賢<lb/>
是輔觀皓影之來儀諒和風之克布暠皛真明霜濃雪<lb/>
輕標玉質貫金精始呦呦而雙止終麌麌而偕行載馳<lb/>
載驅軼輕塵於後乗乍騰乍倚驚逸騖於前旌映丹帷<lb/>
之暉煥<hi>一作暎</hi>陪露冕之光榮懐仁於衛君之轂亡<hi>疑作㤀</hi>
味於食野之苹則福履攸綏神休是格翼戴髙駕徜徉<lb/>
廣陌不驚不懼彰爾性之閒和克皎克明契我躬之潔<lb/>
白躑躅徘徊飲化而來政言可矣人詠康哉表靈慶而<lb/>
<pb n="KR4h0022_WYG_089-12a"/>
有同神鳯狎馴養而不異龍媒懿彼僊都誕兹靈獸勁<lb/>
角昭勇鮮光挺秀行而擇地恒町疃於道途出或以明<lb/>
靡棲息於園囿老耼之御徒迷王母之乗何陋剪去煩<lb/>
苛敷陳惠和皇<hi>疑作蝗</hi>出境而奚爾珠還浦而其何曷若<lb/>
兹鹿擾于明義覈其理而莫窮求其類而罕譬無心<lb/>
而應感不言而表瑞豈止其効於賤微樂驅馳於仁<lb/>
智而己<lb/>
　　　白兎賦<hi>以至仁垂化靈物表祥為韻</hi>　　　蔣　防<lb/>
<pb n="KR4h0022_WYG_089-12b"/>
聖理遐逺圓穹<hi>二字一作毛羣</hi>効靈有兎爰止載白其形乗金<lb/>
氣而來居然正色因月輪而下大叶祥經豈不以應至<lb/>
道之神化彰吾君之徳馨皎似霜輝温如玉粹毫素絲<lb/>
而可擬足瓊枝而取類與三窟以殊歸將五靈而共至<lb/>
潔朗貞質聨綿雅致名殊東郭韓盧不敢趨前迹近中<lb/>
林蒼鷹無由得鷙其容炳真其性懐仁飲玉池而氷光<lb/>
不散食瑶草而雪影長新理符守黒事異文身儻使銜<lb/>
鈎殷帝之狼不若如令受彩江生之筆非神載寢載興<lb/>
<pb n="KR4h0022_WYG_089-13a"/>
或馴或擾仰天鑒以昭晰託御林而皎皛為太白之材<lb/>
用作殊祥之標表原夫隂隲所為不識不知賁然練<lb/>
被烱若星馳白則西方其理且同於服順兎為明視其<lb/>
義取鑒於安危豈惟跧伏于林藪騰躍於堂垂者哉觀<lb/>
其閑暇沐浴鴻化笑魯殿之浮名恥梁園之舊價俾夫<lb/>
守株之士㡬恨窮通過隙之駒空悲代謝是知隐霧而<lb/>
憂者其文蔚反袂而嗟者其道屈曷若保貞白以暉映<lb/>
承聖靈之剪拂同瑞牒而登髙異周書而玩物所以充<lb/>
<pb n="KR4h0022_WYG_089-13b"/>
福應富禎祥事資朴素匪亞文章知獸用之不擾審天<lb/>
符之允臧伴祥烏於苑囿隣瑞鴈於池塘懿夫以道徳<lb/>
為蹄者其可㤀<lb/>
　<lb/>
　<lb/>
　<lb/>
　<lb/>
　文苑英華巻八十九<lb/>
</p>
<p>
</p>
  </div>
</body>
</text>
</TEI>
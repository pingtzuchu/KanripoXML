<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百九十二</head>
    <p>
<pb n="KR4h0022_WYG_492-1a"/>
欽定四庫全書<lb/>
　文苑英華巻四百九十二　宋　李昉等　編<lb/>
　直言<lb/>
　　賢良方正直言極諫䇿一道<lb/>
　　　賢良方正直言極諫䇿　　　　沈亞之<lb/>
對臣伏念目之包明其在昬夕之時則與盲者等及屬日蒙<lb/>
光乃能寤𤣥黄披萬類傑智之才其䖏濁俗之中則與愚者<lb/>
混非遭聖偶時安能調隂陽育萬物其理一也盲者雖蒙光<lb/>
<pb n="KR4h0022_WYG_492-1b"/>
莫能視愚者雖蒙聖莫能智<hi>集作資</hi>其理一也故舜禹翔其光<lb/>
於上益稷之徒周其視於下其猶懸白日而省離婁也三代<lb/>
以降君之光微臣之智狭見其手而迷其足覩其前而昧其<lb/>
後其猶舉燭螢而臨庶目也今陛下神光動天鍳彼幽塞猶<lb/>
懼理有未至故親省羣言而臣瞽愚非能踰於智傑副陛下<lb/>
之清問臣以相與貢臣<hi>文粹作而勉臣以相與貢臣</hi>以賢良應詔微臣所<lb/>
冐非任當伏竄棄之尤不足以塞罪乃輙伏進所言伏讀睿<lb/>
問周視聖㫖見陛下思天災之病也臣愚以為皆由尚書<lb/>
<pb n="KR4h0022_WYG_492-2a"/>
六曹之本壞而致乎然也今請統而條指之睿問有念<lb/>
人俗之凋訛及於卒乗之數貨幣之資臣請以今户部<lb/>
兵部之壞舉之睿問有思才周於文武本固在於士農<lb/>
臣請以禮部工部之壞舉之睿問有欲以辨行之真偽<lb/>
臣請以吏部之濫舉之睿問有朝廷之闕臣請以刑部<lb/>
之失舉之睿問有四方之弊臣請以山東隴右之急奏<lb/>
之伏願陛下詳臣之言察臣之志無以臣微而輕<hi>集作忽</hi>
其奏也臣聞周設六官以統百辟立國八百年由綱之<lb/>
<pb n="KR4h0022_WYG_492-2b"/>
不絶於所制也太宗龍興革魏晉之殘政脩法度立中<lb/>
事設尚書六曹以叙班文武以條系天下號令既布而<lb/>
萬方從矣愛其人若愛已之徳保其黎庶若保幼子恐<lb/>
有墜也明四目以先其視指其未見者也<hi>集作指教其未見也</hi>逹<lb/>
四聦以先其聽喻其未聞者也<hi>集作開喻其未聞也</hi>尊賢之言而<lb/>
為視聽視聽先張則黎庶不陷於災害而康泰矣後代<lb/>
雖有盗臣姦黨而終不患其亡由綱之不絶於所制也<lb/>
夫尚書六曹之設猶人之有六腑也耳目口鼻之樞繫<lb/>
<pb n="KR4h0022_WYG_492-3a"/>
於元首手足之用闗於肘膝其血氣根脉<hi>文粹作端緒</hi>皆統<lb/>
於六腑符而命之然後能動用失其用者非邪則眩夫<lb/>
人莫不尊其<hi>三字文粹作尊於</hi>首故足司其所履指司其所執<lb/>
百體之司各勤其用則首安其尊而不勞首之䖏身猶<lb/>
君之居上也百辟以位則君安其尊而不勞明矣今尚<lb/>
書六曹外雖備其官而中實謬今人俗凋訛者其由户<lb/>
部之綱不理也昔户部其在開元最為治平當時西有<lb/>
甘凉六府之饒東有兩河之賦仰給之卒不過四五帥<lb/>
<pb n="KR4h0022_WYG_492-3b"/>
其餘利殖所入盡與齊人四十年間富庶滂洋之若是<lb/>
及一日上恃昇平之功相肆威驕之狠直言得死諛色<lb/>
獲進轉掌之間清蹕巡於巴蜀矣今西凉為虜兩河為<lb/>
兵盡開元天下之兵不過當今數郡之卒勝衣之農而<lb/>
百徭出矣鞭役重繁不勝於籍𣙜之不顧其害刑之不<lb/>
問其深吞危<hi>文粹作危苦</hi>衆多欲無凋訛不可得也兵部之<lb/>
選武士亦謬矣夫試射百中<hi>集作矢</hi>為重馳射次之馳戈<lb/>
亦次之此武夫賤者之宜業也而真者百無一焉其餘<lb/>
<pb n="KR4h0022_WYG_492-4a"/>
盡置豪姦之革役者以俟冐入奮戈戲馬者亦得中名<lb/>
則估肆富人之子弟彼安能致武之所用顧欲占籍自<lb/>
恃以逭徭於鄉閭耳而欲卒乘貨幣之充强臣未見也<lb/>
今兩河之間至於幽薊連屬西邉北邉而仰給之卒多<lb/>
於其土之齊人十九在兵部者所操曽不能制一校尉<lb/>
而况紐<hi>文粹作揔</hi>其綱乎古者兵農之一體也三時務農一<lb/>
時習兵故春耕而夏植秋藏而冬講武誠願使兵部之<lb/>
綱紀根於古道之要兵部之令加於將帥之臣則本乆<lb/>
<pb n="KR4h0022_WYG_492-4b"/>
益大矣何卒貨不充於古哉今禮部之得進士最為清<lb/>
選而以綺言聲律之賦詩而擇之及乎<hi>集作中</hi>為仕也則<lb/>
責之不通天下之大經無王公之重器今取之至微而<lb/>
望之甚大其猶擊陋缶而望曲齊於韶濩也今仕進之<lb/>
風益壞矣必以隂詐為朴陽明為狂顧以武為汙矣而<lb/>
况兼學乎陛下何不令禮部之臣督其所業雜考其所<lb/>
能則人可化矣夫惟博大之士為能兼學耳夫持綱舉<lb/>
維非博大之士不能也夫求博大之士非竭誠不能也<lb/>
<pb n="KR4h0022_WYG_492-5a"/>
故殷宗之竭誠於神神感於夣而得傅說周文之竭誠<lb/>
於氣氣感於兆而得太公陛下如能用殷周之誠而求<lb/>
之何患用才之不至矣今工部之綱不舉其由百工之<lb/>
不條理焉且務於捷濫則能速壞惑於邪巧則多改作<lb/>
速壞相仍改作無已欲使財費之不窮工力之不竭臣<lb/>
未見也夫堯之功與天比覆居於土階之上蔭於茆茨<lb/>
之下土簋而具禹親勤理水而卑宫室是二君者非不<lb/>
能極巧侈之端故䖏陋而無厭盖欲使天下之人自然<lb/>
<pb n="KR4h0022_WYG_492-5b"/>
而儉易從也而周官百工之職一<hi>文粹作載</hi>於六職之書詳矣<lb/>
其後昏君亂主未有不極游觀之樂窮巧侈之娱恣羅<lb/>
紈之靡雖有生植之衆不足充虞人之裁雖盡隴畆之<lb/>
農不足塞百工之役雖竭蠶婦之勞不足給綺綵之廣<lb/>
<hi>集作貢</hi>秦隋之末君不如此不足以隳宗社今仕家不著<lb/>
籍於鄉閭亦已乆矣則農夫唯恐他業之不容於趨也<lb/>
安肯顧隴畆而戀其本哉伏願陛下仰堯舜禹之聖敬<lb/>
畏秦隋之敗奢念漢文之節儉凡在百工之用闗於将<lb/>
<pb n="KR4h0022_WYG_492-6a"/>
作内作技同者必使統於工部以觀制作之度使勞費<lb/>
之怨不起於下人則堯聖禹明周規漢儉唯陛下擇耳<lb/>
何止士農之固業哉今吏部之補吏嵗調官千餘其試<lb/>
以偶文儷語之書程以二百字為準考之<hi>文粹作其</hi>能否以<lb/>
定取舍直使其人真能然尚何以補况十九皆偽人乎<lb/>
以此而求其實不可得也且昆吾之利莫耶之才雖巧<lb/>
用不能雕咫尺之木鷙鳥之羅雖善掩者不能拘蚊蚋<lb/>
如使恢宏博大之士裁心鏤舌於<hi>於字文粹作以為</hi>此辭而其<lb/>
<pb n="KR4h0022_WYG_492-6b"/>
道安可見乎陛下何不命羣官立於朝者嵗各貢其所<lb/>
知各以其所長試之各以其器任之不勝其任者罪罔<lb/>
上闕其貢者罪蔽賢而洽聞者爵逾次禮部吏部以時<lb/>
舉籍刑部督其不察如此則人人爭好賢人人務克已<lb/>
何患乎真偽不可辨哉今朝廷之闕衆多其最急者刑<lb/>
部刑部之綱不舉其由賞罰之不信勅命迭降而其㫖<lb/>
相違故有行之於今日而廢之於明日罪之於此而赦<lb/>
之於彼是慢易欺詐之藪耳欲無枉撓不可得也誠願<lb/>
<pb n="KR4h0022_WYG_492-7a"/>
斥其煩苛去其相逾則人人易守難犯然後命儒賢究<lb/>
掌之不明於此者不得為刑部之官無令猾賊之徒輕<lb/>
身重貨竊法以自弄如此則清矣賞信刑果則逺罪脩<lb/>
已之風序今非止於闕盖将病且痼矣夫病者其在皮<lb/>
膚則易也六腑尸<hi>文粹作已</hi>繆氣非所經而其體痼不亦危<lb/>
乎臣請以醫方之言諭國之病伏惟陛下察焉臣聞良<lb/>
醫之理痼也陳以竒方伐<hi>集作進</hi>以猛餌外以針火導其<lb/>
血絡藥病相攻戰於其中及痼解病瘳六腑亦憊於是<lb/>
<pb n="KR4h0022_WYG_492-7b"/>
竭良藥以材調德膳以味從而補之然後六腑平百體<lb/>
正内强而外和矣夫代之愚醫則不然必使病勝而形<lb/>
羸不危其身者稀矣三公六曹國之六腑也果刑信賞<lb/>
國之筋絡也九州百郡國之四體也四夷八蠻國之外<lb/>
膚也驕荒淫異國之痼病也嘉謀長算國之竒方也强<lb/>
將勁兵國之針火也禮樂法度國之德膳良藥也夫百<lb/>
骸居於外六腑列於内相假而成生相致而動息本為<lb/>
一身也及一腑失理容而不攻其乆日大攻而不除其<lb/>
<pb n="KR4h0022_WYG_492-8a"/>
乆為痼除而不補其乆復發為廢<hi>集作瘵</hi>難矣臣以為天<lb/>
寳貽痼始於一支而容之浸及百體㡬危其形𤣥宗肅<lb/>
宗除而不終痼及興元德宗之時又無良臣可進内强<lb/>
之術而攻不克<hi>集作就</hi>先皇攻於除而不攻於補今乃復<lb/>
發於幽薊居國之左右又有西戎之厲居於右掌之膚<lb/>
渉腕逾肘今已及肩何以知其自掌而及肩也以安西<lb/>
至於涇隴一萬二千里其間嚴闕<hi>疑</hi>重阻皆為戎有由<lb/>
此知其及肩也則王畿界戎無五百里此肩之去喉能<lb/>
<pb n="KR4h0022_WYG_492-8b"/>
逺乎奈何容而不除也此皆發於中朝之闕而流其病<lb/>
也若四方之弊莫若山東隴右之急莫若武備之不至<lb/>
又請詳舉之夫聖人之母萬物必體天地之功故以陽<lb/>
為文教極其光明也以隂為武備盡其肅厲也夫陽盈<lb/>
則韜而隂藩之隂盈則復而陽濟之故能相理而不亂<lb/>
五月陽盈使一隂居其間明正陰之有位而盗陰不生<lb/>
也故聖人因之以武備至於十一月陰盈包將来之陽<lb/>
可大可乆也故外作雪霜以厲之恐僣陽之道也内宻<lb/>
<pb n="KR4h0022_WYG_492-9a"/>
燠而養之使其為文為光也故聖人因之求賢以為輔<lb/>
雹凍霜雪禁其㷊蕪陰用也故聖人因之以正刑雷風<lb/>
為前驅蕩其所不通温光從而暘<hi>集作舒</hi>之陽徳也故聖<lb/>
人因之以大宥是以聖人之徳文雖先<hi>川文粹作雖尚文</hi>而武<lb/>
備不去前年淮夷擒齊魯滅常山死幽薊歸<hi>集作幽燕歸文粹作</hi>
<hi>幽薊翫</hi>臣未見制法有方法也而議者且以為兵可戢也<lb/>
遂用羸将守常山滯儒臨薊北不旋踵而賊氣復作矣<lb/>
伏願陛下慎動誡盈無傷陰之大候且行化在便人舉<lb/>
<pb n="KR4h0022_WYG_492-9b"/>
兵在立勢夫百斛之車百蹄之牛不能摇其轂如措之<lb/>
峻坂之上擾之力者不盡數牛及轟然而遷則牛足之<lb/>
運不給輪奔矣此立勢之樞也今幽薊之兵其由病者<lb/>
之再病也人虚而强履獨有立勢而誅之立勢之急在<lb/>
於聚威於深<hi>闕</hi>實力於滄定然後以趙魏臨常山環兵<lb/>
而攻之則冀馬之縱不望合於燕蹄矣以太原之師入<lb/>
薊邱則易水之東左臂不能旁運矣此拘燕固<hi>集作囚</hi>冀<lb/>
之方也如其擒縱之法出於一時者則名將而用耳<hi>川文</hi>
<pb n="KR4h0022_WYG_492-10a"/>
<hi>粹作則在名將而用耳</hi>如其威不聚於急力不實於危雖有名将<lb/>
不能為也陛下見西制戎北制虜壁壘之勢盤連交錯<lb/>
兵甲之多賞勞之厚以為戎虜之畏此而不敢犯塞今<lb/>
以刑賞之不信也而戎臣以自入士卒虚名占籍者十<lb/>
五不啻日夜飛金壁走銀繒市言唯恐田園陂池之不<lb/>
廣也簮珥羽鈿之不侈也洞房綺闥之不邃也不如此<lb/>
不足以積怨勞卒及寇來則必固壁閉兵無敢出擊者<lb/>
如一日戎戈東刄陛下將安倚乎今北方擾攘猶已事<lb/>
<pb n="KR4h0022_WYG_492-10b"/>
嫁矣<hi>川文粹作既已負約矣</hi>而西戎之虚盟安足信之不可無虞<lb/>
也夫人性有勇怯地形有險易勇怯可以習制制之以<lb/>
刑則亡怯樂之以利則亡怯慴之以勢則亡怯假如陟<lb/>
險利強弩以持<hi>文粹作遲</hi>重者據之平陸利騎戈以捷手健<lb/>
蹄者兼之此得勢而亡怯也今士卒之獲戎者得其馬<lb/>
羊牛雜畜及衣装寳絡皆與之無令有所奮奪此顧利<lb/>
而亡怯也蒙兵失律者皆誅此畏刑而亡怯也如此而<lb/>
用勇倍百矣臣嘗仕於邉又嘗與戎降人言自瀚海已<lb/>
<pb n="KR4h0022_WYG_492-11a"/>
東神鳥燉煌張掖酒泉東至於金城㑹寧東南至於上<lb/>
邽清水凡五十郡六鎮十五軍皆唐人子孫生為戎奴<lb/>
婢田牧種作或貶<hi>集作藂</hi>居城落之間或散䖏野澤之中<lb/>
及霜露既降以為嵗時必東望啼呼<hi>集作嘘</hi>其感故國之<lb/>
恩<hi>集作思</hi>如此陛下能不念之臣意西戎今冬當踰河拒<lb/>
北虜明年必大入靈武寇西城先擊監宥誠能因此時<lb/>
詔寧隴邠涇及南梁皆㑹兵計事獨得以老弱留謹城<lb/>
其他少壮及騎士皆持装佩鹽糗令邠寧涇原軍皆出<lb/>
<pb n="KR4h0022_WYG_492-11b"/>
平凉道弹筝邠寧軍北固崆峒守蕭關涇原軍西遮木<lb/>
硖關鳳翔軍逾隴出上邽因臨洮取鳳林闗南梁軍道<lb/>
鳳逾黄花因狄道㑹隴西得其利則擊因其牛羊足以<lb/>
供具各以輕騎入賀<hi>集作河</hi>蘭撫諭其遺人飛聲流勢延<lb/>
而益西則故地盡可得也如此則王畿之内安有警烽<lb/>
之虞哉臣固曰四方之弊莫若山東隴右今䇿臣之目<lb/>
曰直言極諌則言無所不直直不懼於罪也若諌無不<lb/>
極者今百不盡臣之一二焉何者荅問之所及或未利<lb/>
<pb n="KR4h0022_WYG_492-12a"/>
於國臣雖欲漏之而不解則懼執事之臣不寤也睿問<lb/>
之所不及者當臣之所蓄<hi>集作言實</hi>或<hi>集無或字</hi>有利於國臣雖<lb/>
欲奏之臣懼罪言於非宜也而况晦寒<hi>集作短晷</hi>之晨奔光<lb/>
馳曜之下筆之條奏拘以文陳乎臣所以憤懣之誠百<lb/>
不及一二也豈無異日而顧問哉伏惟陛下察焉謹對<lb/>
　<lb/>
　<lb/>
　<lb/>
<pb n="KR4h0022_WYG_492-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百九十二<lb/>
</p>
<p>
</p>
  </div>
</body>
</text>
</TEI>
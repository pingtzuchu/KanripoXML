<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百六十</head>
    <p>
<pb n="KR4h0022_WYG_559-1a"/>
欽定四庫全書<lb/>
　文苑英華卷五百六十　　宋　李昉等　編<lb/>
　賀赦三<lb/>
　　為李中丞賀赦表一首<lb/>
　　為潤州太守賀赦表一首<lb/>
　　為吉州太守賀赦表一首　蘇州賀赦表一首<lb/>
　　代鄜州太守賀赦表一首<lb/>
　　為李諫議賀赦表一首　　連州賀赦表一首<lb/>
<pb n="KR4h0022_WYG_559-1b"/>
　　代鄭尚書賀冊太后禮畢赦表一首<lb/>
　　為汝南公華州賀赦表一首<lb/>
　　為京兆公陜州賀南郊赦表一首<lb/>
　　為汝南公以妖星見賀赦表一首<lb/>
　　　為李中丞賀赦表<hi>𤣥宗幸蜀時</hi>　　蕭穎士<lb/>
臣某言中書省馬崇至自蜀郡伏奉八月一日制書大<lb/>
赦天下罪無輕重咸䝉洗滌覆宗之辜亦賜原宥惠澤<lb/>
浹於存没恩榮被於<hi>一作乎</hi>出處聲動夷夏氣感風雲含<lb/>
<pb n="KR4h0022_WYG_559-2a"/>
齒戴髮孰非幸甚鑠哉沛乎虞后肆赦羲文作解之盛<lb/>
典也臣某中賀臣聞乾靈肇運亭育萬方其徳至普而<lb/>
或水旱流行氛沴表見然後蕩之以祥風煦之以和氣<lb/>
而品物熈焉聖人立極平章庶政其道至明亦或四㐫<lb/>
在朝三苖逆命然後寘諸嚴刑被以文徳而官方正焉<lb/>
伏惟開元天寳聖文神武證道孝徳皇帝陛下纘戎累<lb/>
聖惟新舊服天成地平萬邦作乂徳禮備舉符應爰臻<lb/>
下加有隩<hi>一作下知有文</hi>四紀<hi>一作粤四紀</hi>于兹矣由是嚮明端拱<lb/>
<pb n="KR4h0022_WYG_559-2b"/>
齋居𤣥黙布大信於羣后絶嫌疑於纎芥狐䑕憑依俶<lb/>
擾天紀陛下垂泣辜之㫖降勤恤之令將士勵節黎庻<lb/>
歸仁咸思赴蹈指期蕩定開泰之辰計不忘逺臣又聞<lb/>
之昔上皇御辯祗車廵於谷口盛漢膺運賔旅奮乎闗<lb/>
中盖風謡尚武可以大殱醜類㑹昌建福可以永保邦<lb/>
家前古休期復見茲日臣嘗叨近侍謬佐藩牧千里景<lb/>
從不及扈逰之觀百城風靡空懼分憂之責魂馳井絡<lb/>
戀結巴渝無任感激悦豫之至<lb/>
<pb n="KR4h0022_WYG_559-3a"/>
　　　為潤州太守賀赦表<hi>代宗</hi>　　栁宗元<lb/>
臣某言臣聞元氣氤氲生成道逹聖王教化恩煦流行<lb/>
自昔仁夀之時皆同寛大之典伏見五月二十九日恩<lb/>
制昭洗庶獄廓清萬㝢億兆欣戴神人叶心臣某中賀<lb/>
伏惟寳應元聖文武皇帝陛下體元立極至徳提運俗<lb/>
阜和平之理天垂景福之祥故得年糓大豐五兵不用<lb/>
倉廪既實禮義興行此已道合<hi>一作洽</hi>羲軒功格天地陛<lb/>
下聖徳之至勞謙恤隠猶慮淳風未溥罹咎或多務寛<lb/>
<pb n="KR4h0022_WYG_559-3b"/>
刑以廣覆載當一隂始生盛陽用事言念冐犯慘酷幽<lb/>
閉囹圄降𤣥猷渙汗之恩贊朱明長養之氣而使省躬<lb/>
者自新有路懐生者得遂其情枯朽重沐陽和雲煙助<lb/>
為喜色元元感戴皆見聖明<hi>一作慈</hi>遇此昌時生靈何幸<lb/>
臣忝述職字人不任抃舞欣躍之至<lb/>
　　　為吉州太守賀赦表<hi>徳宗</hi>
臣某言伏奉今月日詔書大赦天下禹湯罪已霑澤既<lb/>
同羿浞負恩姦謀自蹶中賀伏惟陛下以大聖匡難𢎞<lb/>
<pb n="KR4h0022_WYG_559-4a"/>
慈御物而賊臣棄義乗亂<hi>一作釁</hi>敗常爰幸近郊方勤逺<lb/>
略改元更始統厯惟新猶復惕厲懐柔誠明引咎務好<lb/>
生之徳恩覃萬類遵泣辜之典罪止元兇振廢滯而片<lb/>
善無遺安反側而羣邪革慮損去徽號帝堯之克讓也<lb/>
貶徹服御大禹之師儉也罷㩁筦之利征賦就恒正封<lb/>
略之侵干戈繼息辟賢致理䟽爵報功减冗官而禄秩<lb/>
有倫優死事而存歿知感喜氣充於六合仁風被於八<lb/>
荒孰非昭蘇罔不率俾自然假息之孽輿襯就誅改轍<lb/>
<pb n="KR4h0022_WYG_559-4b"/>
之徒束身請命八龍旋軫萬國來庭不勞王者之師重<lb/>
集康哉之化臣天守藩維不獲稱慶闕庭抃躍之至倍<lb/>
萬恒品云云<lb/>
　　　蘇州賀赦表　　　　　　　栁宗元<lb/>
臣某言伏奉二月十三日勅下垂拱臨軒親受典冊大<lb/>
赦天下與人更始中賀伏惟元和聖文神武法天應道<lb/>
皇帝陛下用人情為田播殖萬類細徹㣲妙靈通幽神<lb/>
洗盪危疑開釋罪罟酬勞而盡傾府帑貶用而大减租<lb/>
<pb n="KR4h0022_WYG_559-5a"/>
入逋負除而餒者自活力役省而耕者倍功繼絶存亡<lb/>
忠賢飲徳於黄壤棄瑕肆眚奪魄再麗於遺骸極天地<lb/>
之歡心盡帝皇之上事疲史臣之筆編簡難書涸詩人<lb/>
之思謳謡絶路臣摠集黎老伏讀徳音不寤㣲生坐階<lb/>
仁夀不勝慶抃之至<hi>宗元未嘗為蘇州此篇當考</hi>
　　　代鄜州太守賀赦表<lb/>
臣某言伏奉月日制書大赦天下鴻恩至徳曠古無鄰<lb/>
喜氣休聲韶光共茂化流海外澤及荒陬震雷作解於<lb/>
<pb n="KR4h0022_WYG_559-5b"/>
九霄渙汗霑敷於萬國生靈交感動植増榮中賀伏惟<lb/>
陛下天覆地載昭升聖謨執契垂衣財成庶品搜百王<lb/>
之墜禮舉三代之嘉猷明逹四門駿奔九有揭天綱以<lb/>
齊衆理運斗極以示群方精㣲於𤣥造之源拯救於蒼<lb/>
生之弊釋縲械於囹圄徴遺逸於丘園矜水旱所沴之<lb/>
方慎牧宰重難之選蠲苛已責崇徳報功有典必禋無<lb/>
文咸秩普天率土飛翔所加俱臻仁夀之鄉<hi>一作塲</hi>共載<lb/>
乾坤之徳臣忝承戎寄職列藩隅雨露之恩草木同慶<lb/>
<pb n="KR4h0022_WYG_559-6a"/>
　　　為李諫議賀赦表<lb/>
臣某言伏奉今月二十四日制書大赦天下恩覃九有<lb/>
化被萬方至仁與陽和並舒大霈<hi>一作霈澤</hi>随雨露偕潤凡<lb/>
在品彚莫不昭蘇臣某中賀臣聞天地功成是先煦育<lb/>
皇王立極必治好生所以書著眚災𫝊稱肆赦將其更<lb/>
始咸與惟新廓氛霧於八紘澡塵霾於四裔幽隠有感<lb/>
動植懐恩朝野交歡率土胥慶恩覃有截恵及無垠固<lb/>
天縱之知四門已闢闡日躋之敬百度惟貞澡雪舊㾗<lb/>
<pb n="KR4h0022_WYG_559-6b"/>
蕩除宿負宥赭衣之罪得辨平人洗白玉之瑕復為重<lb/>
寳唯才是急仄席搜揚阜俗為期常賦蠲滌悉中賦以<lb/>
贍經費罷别進以息疲黎錫死事之官封幽明知感禮<lb/>
髙年之粟帛老幼乂安班爵以勞勤叙親以脩睦貔貅<lb/>
之士累洽恩私縉紳之徒同榮慶賞返縲囚於異域出<lb/>
閉幽於深宫感人心而理定體乾道而化光澤及華夷<lb/>
仁霑草木含生之類孰不欣歡歌一徳之心邇遐齊貫<lb/>
𫝊萬國之慶上下同聲祥光若浮瑞氣可覽億兆所未<lb/>
<pb n="KR4h0022_WYG_559-7a"/>
見古今所罕聞臣某備列班榮親覩盛禮踴躍兢抃倍<lb/>
萬恒情無任慶悦之至<lb/>
　　　連州賀赦表<hi>憲宗</hi>　　　　　劉禹錫<lb/>
臣某言伏奉今月一日制書大赦天下者聖徳廣運浹<lb/>
<hi>一作洽</hi>于華夷天光下臨照被<hi>英華作彼非</hi>幽蟄臣某誠歡誠<lb/>
躍頓首頓首伏惟睿聖文武皇帝陛下神扶寳祚天贊<lb/>
鴻猷意有所之事無不尅當淮甸<hi>類表作古</hi>凱旋之後是域<lb/>
中慶幸之時順陽和以發生施霈澤於寰海網開三面<lb/>
<pb n="KR4h0022_WYG_559-7b"/>
危疑者許以自新照逹四聰瑕累者期於録用求碩畫<lb/>
於庶位慮遺材於放<hi>一作㣲</hi>臣旌忠烈之家賞勲庸之𦙍<lb/>
<hi>英華作後非</hi>仁及枯骨無隔於㓂戎榮加顯親普<hi>類表作並</hi>霑於<lb/>
存歿恤刑已責實廪蠲<hi>類表作輕</hi>徭頒錫彰有客之詩崇儒<lb/>
叶宗予之望嶽瀆咸秩耆艾飲和大僚承任子之恩武<lb/>
旅<hi>類表作士</hi>荷賜金之寵斯皆禹湯文武之遺美髙祖太宗<lb/>
之耿光集于聖朝然後大備徳音所至和氣随之歡謡<lb/>
上徹於九天福祚永延於億載能使逺夷屈膝豈唯小<lb/>
<pb n="KR4h0022_WYG_559-8a"/>
醜革心率土人臣不勝大慶臣乆辭闕下恪守海隅犬<lb/>
馬之誠倍百恒品無任抃躍屏營之至<lb/>
　　　代鄭尚書賀冊太后禮畢赦表<lb/>
　　　　　　　　　　　　　　令狐楚<lb/>
臣某言伏奉五月二十八日制書<hi>十字一作伏審皇太后禮畢伏以</hi>皇<lb/>
太后光膺茂典誕受鴻猷<hi>一作恩</hi>恩榮<hi>一作恩加</hi>慶賜覃被率<lb/>
土中賀臣聞天子以徳教而兆人慶賴明王以孝理而<lb/>
百姓<hi>一作神</hi>和平伏以皇太后秉徳隂凝體仁坤厚𢎞是<lb/>
<pb n="KR4h0022_WYG_559-8b"/>
<hi>一作于</hi>内則順于先朝道配軒皇之尊功參文母之盛伏<lb/>
惟皇帝陛下孝承丕緒仁嗣寳圗則天之明事地以察<lb/>
昭彰慈訓光啓尊名發徳音於上𤣥流恵<hi>一作霈</hi>澤於下<lb/>
土陷踈網者許其减等養髙堂者錫以加封粟帛遍霑<lb/>
於耆年門閭必表於仁里是<hi>一作悉使</hi>懐生庶類行道羣心<lb/>
非獨親親<hi>一無親字</hi>其所親無不長人之所<hi>一無所字</hi>長湛恩布<lb/>
䕶盛禮豐融信可通<hi>一作乎字</hi>神明而光<hi>一作于字</hi>四海天下臣<lb/>
子不勝慶幸臣限於鎮守逺在方隅不獲躬詣闕庭抃<lb/>
<pb n="KR4h0022_WYG_559-9a"/>
舞稱慶無任聳踴慶幸之至<lb/>
　　此篇從唐類表而以英華本為一作<lb/>
　　　為汝南公華州賀赦表　　　李商隠<lb/>
臣某言伏奉正月九日制書南郊禮畢改元為某大赦<lb/>
天下者奉郊禋以定天位新厯象以授人時乾健離明<lb/>
震動兑悦跂行喙息罔不慶幸臣某中賀臣聞禋昊天<lb/>
而旅上帝者聖人<hi>集作王</hi>之重事覃殊休而發大號者哲<lb/>
后之洪猷故必致四圭以逹誠制六噐而申敬將崇嚴<lb/>
<pb n="KR4h0022_WYG_559-9b"/>
配必在元旬先之以蒼璧騂牲重之以雲門大吕然後<lb/>
王猶有闕於薦敬爽彼告䖍周官三代之文絶而不續<lb/>
漢氏萬靈之位失而莫尋豈若皇帝陛下以大道遂羣<lb/>
生以至公臨寳祚上苞𤣥象下惣皇祗黜幽陟明興廢<lb/>
繼絶靈芝甘露鄙之而不告史官赤鴈白麟陋之而不<lb/>
編瑞牒然後因孟春<hi>集作月</hi>擇<hi>集作卜</hi>上辛率于國南式是<lb/>
嵗首且天以陛下為子故必饗明誠人以陛下為天故<lb/>
必流睿澤踰千越萬邁五登三何則取<hi>集作致</hi>直言之科<lb/>
<pb n="KR4h0022_WYG_559-10a"/>
則聽輿論者不足算設宥過之令則除鄉議者未可儔<lb/>
延賞推恩用以勸禦災捍患之士减租退責將以矜水<lb/>
耕火耨之人養庶老頒淖糜煖帛之資走群望㓗刳牲<lb/>
瘞幣之禮古不覩者復覩古不聞者復聞萬蟄蘇而六<lb/>
幽盡開五刄藏而九土咸闢臣當時集軍州官吏等丁<lb/>
寜告示訖况臣嘗備論思獲叨侍從當時仙禁慙視草<lb/>
以無能此日泰壇望給薪而靡及徘徊甸服跼蹐闗城<lb/>
雖有慶於文明竟無階於奔走司馬談闕陪盛禮沒齒<lb/>
<pb n="KR4h0022_WYG_559-10b"/>
難忘蕭望之願立本朝馳䰟莫極無任抃舞結戀之至<lb/>
　　　為京兆公陜州賀南郊赦表<lb/>
臣某言臣伏奉正月九日制書郊禋禮畢改元為某大<lb/>
赦天下者既事虞郊復新堯厯天潢㵼潤日觀揚輝普<lb/>
天率土罔不慶幸臣某中賀臣聞君人之孝莫大於尊<lb/>
祖王者之敬孰踰於事天固必用因髙之儀申嚴配之禮<lb/>
百神<hi>集作攸字</hi>叙萬靈昭<hi>集有蘇字</hi>乃可覃殊恩渙大號禮成而<lb/>
徳備恵敷而慶𢎞然而秦尚武功先祈禳之事故柴燎<lb/>
<pb n="KR4h0022_WYG_559-11a"/>
蕭薌未必饗漢稱文物重神仙之道故雲門大蔟未必<lb/>
和既不講於禮官終致譏於儒者伏惟皇帝陛下與春<lb/>
生育並日照臨究三代之質文酌百王之損益定午位<lb/>
卜上辛齊㓗之誠先掃除而遐逹孝思之志叶氣臭以<lb/>
升聞然後推作解之恩降惟新之令設科以招諫諍宥<lb/>
過以務哀矜已責既䘏於三農録勲無遺於十代頒粟<lb/>
帛而養耆老走牲幣而徧山川舉皇王之廢官盡古今<lb/>
之能事臣當時集軍州官吏丁寧告示訖况臣甞奉恩<lb/>
<pb n="KR4h0022_WYG_559-11b"/>
光叨居華顯當太史撰日之際猶立漢庭及宗伯相儀<lb/>
之時已辭魏闕怊悵郡印徘徊使車徒深傾藿之誠實<lb/>
積懸瓠<hi>疑作匏</hi>之歎邵公邑内敢思棠樹以追蹤尹喜宅<lb/>
中唯望靈符之復出臣不勝慶幸踴躍之至<lb/>
　　　為汝南公以妖星見賀徳音表<lb/>
臣某言臣伏奉某月日徳音以妖星謫見思答天戒者<lb/>
臣當時集軍州官吏丁寜宣示訖仁深覆載恩極照臨<lb/>
究祖宗之令圗極皇王之盛事圓首方足罔不欣慶臣<lb/>
<pb n="KR4h0022_WYG_559-12a"/>
某中賀臣聞覆載莫大於天地而升<hi>集作騰</hi>降之氣或不<lb/>
接照臨莫大於日月而薄蝕之度或有差豈唯休咎之<lb/>
徴自是隂陽之事旋觀彗孛載考策書雖欲為災曷嘗<lb/>
勝徳伏惟皇帝陛下荆枝載茂棣萼重輝既居正以體<lb/>
元亦觀文而察變仰窺星彩稍越天常於是深軫皇情<lb/>
重廻宸睠省躬之懼洞感於幽明及物之恩畢霑於華<lb/>
夏戒田逰則成<hi>集作殷</hi>湯祝網之意釋寃滯乃大禹泣辜<lb/>
之慈罷去修營惜漢氏十家之産勸課耕耘<hi>一作耘耔</hi>復周<lb/>
<pb n="KR4h0022_WYG_559-12b"/>
邦九嵗之儲徳已厚矣仁已極矣然猶避寢自責撤膳<lb/>
貽憂以此延休何休不至以茲備患何患能為足以髙<lb/>
歩三王平窺百古鞭撻守成之主粃糠中代之君抑臣<lb/>
又聞之昔貞觀之理也太宗文皇帝吞蝗而災沴息太<lb/>
岳之封也𤣥宗明皇帝露坐而風雨銷炯戒猶存神靈<lb/>
未逺陛下永懐貽厥有切欽承為其所不為至其所不<lb/>
至佇見地泉流醴天酒凝甘人知朱草之祥家識白麟<lb/>
之瑞又豈芒角足懼晷度可憂者哉臣素乏噐能謬當<lb/>
<pb n="KR4h0022_WYG_559-13a"/>
任使東雍西岳雖首化於百城日逺天髙但心存於雙<lb/>
闕聽金石而慙殊舞獸無羽翼而恨異冥鴻唯當䖍奉<lb/>
詔條頒宣徳澤成陛下無偏之道畢㣲臣盡瘁之勤所<lb/>
冀不寘簡書免拘司敗如其禮樂非臣所能無任感恩<lb/>
戀闕懇悃屏營之至<lb/>
　<lb/>
　<lb/>
　<lb/>
<pb n="KR4h0022_WYG_559-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻五百六十<lb/>
</p>
<p>
</p>
  </div>
</body>
</text>
</TEI>
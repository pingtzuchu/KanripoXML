<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻六百六十七</head>
    <p>
<pb n="KR4h0022_WYG_666-1a"/>
欽定四庫全書<lb/>
　文苑英華巻六百六十七　宋　李昉等　編<lb/>
　太子<hi>諸王附</hi>
　　答隋太子廣書一首<lb/>
　　請太子尊賢重道書一首<lb/>
　　上太子承乾書一首<lb/>
　　重諫太子承乾書一首<lb/>
　　諫太子承乾營造曲室書一首<lb/>
<pb n="KR4h0022_WYG_666-1b"/>
　　諫太子承乾左右非其人書一首<lb/>
　　諫太子承乾引突厥入宫書一首<lb/>
　　上節愍太子書四首<lb/>
　　為李中丞作與虢王書一首<lb/>
　　為貞陽侯答王太尉書一首<lb/>
　宰相上<lb/>
　　為陳髙祖與周宰相書一首<lb/>
　　上劉右相書一首<lb/>
<pb n="KR4h0022_WYG_666-2a"/>
　　太子<hi>諸王附</hi>
　　　答隋太子廣書一首　　　　史　祥<lb/>
行人戾止奉所賜貺恩紀綢繆形於文墨不悟飛雪増<lb/>
氷之地忽載三陽毳幕韋韝之鄉俄聞九奏精駭思越<lb/>
莫知啓處祥少不學軍旅長遇升平幸以先人緒餘備<lb/>
軄宿衛懼駑蹇無奔走之實朽薄非折衝之才當斷<hi>一作</hi>
<hi>豈欲</hi>追蹤古人語其優劣曩者王師薄伐天人援桴<hi>一作受服</hi>
絶漠揚旌威震海外當此之時猛將如神<hi>一作雲</hi>謀夫如<lb/>
<pb n="KR4h0022_WYG_666-2b"/>
雨至若祥者列於卒伍預聞指縱之規得免遲留之責<lb/>
循省<hi>一作涯</hi>揣分實為幸甚爰以情喻雷陳事方劉葛信<lb/>
聖人之屈已非庸夫之可測川澤之大汙潦攸歸松栢<lb/>
之髙葛蘿斯託㣲心眷眷孟侯所知也仰惟體元良之<lb/>
徳煥重離之暉三善克脩萬邦以正斯固道髙周誦契<lb/>
叶商皓豈在管蠡所能窺測伏承監國多暇養徳怡神<lb/>
咀嚼六經逍遥百氏追西園之愛客眷南波之出逰疇<lb/>
昔之恩無忘造次祥自忝<hi>闕</hi>　載離<hi>一作罹</hi>寒暑身在邊<lb/>
<pb n="KR4h0022_WYG_666-3a"/>
隅情馳魏闕每至清風夜<hi>一作夕</hi>起朗月孤照想鳴笳之<lb/>
啟路思託駕<hi>一作乗</hi>於後車塞表京華山川悠逺瞻仰浮<lb/>
雲伏増澘結<hi>一作皆隋書本傳</hi>
　　　請太子尊賢重道書<hi>見六百二十三巻表門</hi>劉洎<lb/>
　　　上太子承乾書<hi>貞觀十三年</hi>　　　張𤣥素<lb/>
臣聞周公以大聖之材猶握髮吐哺<hi>一作飱</hi>引納白屋而<lb/>
况後之聖賢敢輕斯道是以禮制皇太子入學而行齒<lb/>
胄欲使太子知君臣父子長㓜之道然君臣之義父子<lb/>
<pb n="KR4h0022_WYG_666-3b"/>
之親尊卑之序長㓜之節用之方寸之内𢎞之四海之<lb/>
外者皆因行以逺聞豈<hi>一無此字</hi>假言以先被伏惟殿下睿<lb/>
質固已崇髙<hi>四字一作已隆</hi>尚湏學文以餙其表至如孔頴逹<lb/>
趙𢎞智等非惟宿德鴻儒亦兼練逹政要望令數得侍<lb/>
講開釋物理覽古諭今増輝睿德而雕蟲小技之流祗<lb/>
可時命追隨以代博奕耳若其騎射畋遊酣歌伎<hi>一作戯</hi>
翫茍恱耳目終穢心神漸染既乆必移情性古人有言<lb/>
心為萬事主動而無節則亂臣恐殿下敗德之源在於<lb/>
<pb n="KR4h0022_WYG_666-4a"/>
斯矣<lb/>
　　　重諫太子承乾書<lb/>
臣聞孔子云能近取譬可謂仁之方也已然書傳所載<lb/>
其言<hi>一作言之</hi>或逺尋覽近事得失斯存至後<hi>一作如</hi>周武帝<lb/>
平定齊梁<hi>一作山東</hi>卑宫菲食以安海内太子贇舉措無度<lb/>
穢德日著烏丸軌知其不可具言於武帝武帝慈仁望<lb/>
其漸改及其踐阼狂暴肆情區宇崩離宗祀覆滅即隋<lb/>
文帝所代是也文帝因周衰弱憑藉力資雖無大功於<lb/>
<pb n="KR4h0022_WYG_666-4b"/>
天下然布德行仁足為萬姓所頼勇為太子不能近遵<lb/>
君父之節儉而務驕侈肆情今之宫中山池遺址<hi>一作跡</hi>
即太子<hi>一無此二字</hi>殿下所親覩是也此時亦恃君親之恩<lb/>
自謂太山之固詎知邪臣敢進其說向使動静有常進<lb/>
退合度親君子踈小人捨浮華尚恭儉雖有邪臣間之<lb/>
何能致慈父之隙豈不由積徳未𢎞令聞不著讒言一<lb/>
至遂成其禍竊惟皇儲之寄荷戴至<hi>一作殊</hi>重如其積德<lb/>
不𢎞何以嗣守成業聖上以殿下親則父子事兼國家<lb/>
<pb n="KR4h0022_WYG_666-5a"/>
所應用物不為節限恩㫖未踰六旬用物已過七萬驕<lb/>
奢之極孰云過此龍樓之下唯聚工匠望苑之内不覩<lb/>
賢良今言孝敬則闕視膳問竪<hi>一作安</hi>之禮語恭順則違<lb/>
君父慈訓之方求風聲則無愛學好道之實觀舉措則<lb/>
有因縁誅戮之罪忠<hi>一作宮</hi>臣正士未嘗在側群邪滛巧<lb/>
昵近深宮愛好者皆遊手雜色施與者並圖畫雕鏤在<lb/>
外瞻仰已有此失居中隱宻可勝訃哉宣猷禁門不異<lb/>
闤闠朝入暮出穢聲已彰<hi>一作逺</hi>臣以德音日損頻上諫<lb/>
<pb n="KR4h0022_WYG_666-5b"/>
書自邇以來縱逸尤甚右庶子趙𢎞智經明行脩當今<lb/>
善士臣毎奏請望數召進與之談論庶廣儲徽<hi>一作徽猷</hi>今<lb/>
㫖反有猜嫌謂臣妄相推引從善如流尚恐不逮餙非<lb/>
拒諫必招禍敗<hi>一作敗損</hi>方崇蔽塞之源不慕欽明之術雖<lb/>
挹睿哲之姿<hi>一作資</hi>終罹罔念之咎古人云苦藥利病苦<lb/>
言利行伏願居安思危日慎一日則天下幸甚謹言<hi>一作</hi>
<hi>皆舊唐書</hi>
　　此篇按舊唐書係重諫承乾書英華題作諫東<lb/>
<pb n="KR4h0022_WYG_666-6a"/>
　　　宫啟誤編在六百五十一巻今移此<lb/>
　　　諫太子承乾營造曲室書　　于志寧<lb/>
臣聞克儉節用實𢎞道之源崇侈恣情乃敗德之本是<lb/>
以凌雲槩日戎人於是致譏峻宇雕牆夏禹<hi>舊唐書作書</hi>以<lb/>
之作誡昔趙盾匡晉呂望師周或勸之以節財或諫之<lb/>
以重<hi>唐書并前篇作厚</hi>斂莫不盡忠以佐國竭誠以奉君欲使<lb/>
茂實播於無窮英聲被乎物聴咸著簡䇿以為美談今<lb/>
所居東宫隨日營建覩之者尚驚<hi>前篇作議唐書作譏</hi>其侈見之<lb/>
<pb n="KR4h0022_WYG_666-6b"/>
者猶嘆其華何容此中更<hi>前篇作復</hi>有修造財帛日費土木<lb/>
不停窮斤斧之工極磨礲之妙且丁匠官奴入内比者<lb/>
曽無監管<hi>前篇作關驗唐書作伏監</hi>此等或兄犯國章或弟罹王法<lb/>
徃來御苑出入禁闈鉗鑿縁其身槌杵在其手監門本<lb/>
防非慮宿衛以備不虞直長既自不知千牛<hi>前篇作守者</hi>又<lb/>
復不見爪牙在外厮役在内所司何以自安臣下豈容<lb/>
無懼又鄭衛之樂古謂滛聲昔朝歌之鄉廽車者墨翟<lb/>
夹谷之㑹揮劍者孔丘先聖既以為非通賢將以為失<lb/>
<pb n="KR4h0022_WYG_666-7a"/>
頃聞宫内屢有鼔聲太樂伎兒入便不出聞之者股栗<lb/>
言之者心戰徃年口勅伏請重尋聖㫖慇懃明誡懇切<lb/>
在於殿下不可不思至於㣲臣不可<hi>唐書前篇並作得</hi>無懼臣<lb/>
自驅馳宫闕己積嵗年犬馬尚觧識恩木石猶能知感<lb/>
所有管見敢不盡言如鑒以丹誠則臣有生路若責其<lb/>
忤㫖則臣是罪人但恱意取容臧孫方以<hi>唐書前篇並作之</hi>疾<lb/>
疢犯顔逆耳春秋比之藥石伏願<hi>唐書作望</hi>停工匠之作罷<lb/>
乆役之人絶鄭衛之音斥群小之軰則三善允偹萬國<lb/>
<pb n="KR4h0022_WYG_666-7b"/>
作貞矣<lb/>
　　此篇五百五十一巻重出已削去<lb/>
　　　諫太子承乾左右非其人書<lb/>
臣聞堯稱稽古功著於搜揚舜曰聰明績彰於去惡然<lb/>
開元立極布政辨方莫不旌賁英賢驅除不肖理亂之<lb/>
本咸在於兹况閹宦之徒體非全氣便蕃階闥左右宫<lb/>
闈托親近以立威權假出納以為禍福昔易牙被任變<lb/>
起齊邦張譲執鈞亂生漢室伊戾為詐宋國受其殃趙<lb/>
<pb n="KR4h0022_WYG_666-8a"/>
髙作奸秦氏鍾其弊加以𢎞石用命<hi>一作事</hi>京賈則連首<lb/>
受誅王曹掌權何竇則踵武被戮遂使縉紳重足宰司<lb/>
屏氣然順其情者則榮逮㓜冲迕其意者則災及襁褓<lb/>
爰暨髙齊都鄴亦弊閹官鄧長顒位至侍中陳德信爵<lb/>
隆開府外干朝政内預宴私宗枝藉其吹嘘重臣仰其<lb/>
鼻息罪積山岳靡掛於刑書功消塵露<hi>一作功無涓塵</hi>已勒於<lb/>
鐘鼎富踰金穴財甚銅山是以家起怨嗟人懐憤歎骨<lb/>
鯁之士語不見聴謇諤之臣言必被斥齊都顛覆職此<lb/>
<pb n="KR4h0022_WYG_666-8b"/>
之由向使任諒直之臣退佞給之士據趙魏之地擁漳<lb/>
滏之兵脩德行仁養政施化何區區周室而敢窺覦者<lb/>
哉<hi>一作焉</hi>然杜漸防萌古人所以逺禍以大喻小先哲於<lb/>
焉取則伏惟殿下道茂重離德光守器憲章古始祖述<lb/>
前修欲使休譽逺聞英聲遐暢臣竊見寺人一色未識<lb/>
上心或輕忽髙班或凌轢貴仕便是品命失序綱紀不<lb/>
立取笑通方之人見譏有識之士然非<hi>一無此字</hi>典内職掌<lb/>
唯在門外通傳給使主司但縁階闥供奉今乃往來閣<lb/>
<pb n="KR4h0022_WYG_666-9a"/>
内出入宫中行路之人咸以為怪伏望狎近君子屏黜<lb/>
小人上副聖心下允衆望謹啓<hi>一作皆舊唐書本傳</hi>
　　此篇按唐書係諫承乾第三書英華誤編在六百<lb/>
　　　五十一巻今移此<lb/>
　　　諫太子承乾引突厥逹哥支入宫書<lb/>
　　　　　　　　　　　　　　　前　人<lb/>
臣聞上天盖髙日月以光其徳明君至聖輔佐以賛其<lb/>
功是以周誦升儲見匡毛畢漢盈居震取資黄綺周公<lb/>
<pb n="KR4h0022_WYG_666-9b"/>
<hi>舊唐書作姬旦</hi>抗法於伯禽賈生陳事於文帝莫不殷勤於端<lb/>
士懇切於正人昔鄧禹名臣方授<hi>前篇唐書並作居</hi>審諭之任<lb/>
踈<hi>漢書作䟽</hi>受宿望始除輔導之官歴代賢君莫不丁寧於<lb/>
太子者良以地膺上嗣位處副<hi>前篇作儲</hi>君善則率土霑其<lb/>
恩惡則海内罹其禍近聞僕寺司馭爰及駕士獸醫始<lb/>
自春初迄兹夏晩恒居内役不放分畨或家有尊親闕<lb/>
於温凊或室有㓜弱絶於撫養春則廢其耕墾夏又妨<lb/>
其播植事乖存育<hi>唐書作愛</hi>人有怨嗟願崇儒敬業訪道稽<lb/>
<pb n="KR4h0022_WYG_666-10a"/>
疑則品物増輝懐生欣忭今司經見無學士供奉未有<lb/>
侍讀伏望時因視膳奏請置人所兾講席談筵務盡忠<lb/>
規之道披文摘句方資審諭之勤臣又聞臣之事主必<lb/>
盡誠慤君之進賢務求忠讜伏惟殿下養徳儲闈理以<lb/>
端静為務恭膺守器必以學業為先經所以立行脩身<lb/>
史所以諳識成敗雅誥旣<hi>前篇作所</hi>習忠孝乃成傳記方通<lb/>
安危斯辨知父子君臣之道識古今鑒戒之規經史為<lb/>
先斯乃急務至于<hi>前篇唐書作於</hi>工巧造作僚吏直司實為末<lb/>
<pb n="KR4h0022_WYG_666-10b"/>
事無足勞慮臣以庸賤獻替是司臣而不言負譴聖<hi>前篇</hi>
<hi>作無</hi>日言而獲罪是所甘心伏願留意經書簡畧細事一<lb/>
䝉採納萬殞無辭乞降儲明俯矜<hi>前篇作察</hi>狂瞽<lb/>
　　右四篇六百五十一巻重出前已削去<lb/>
　　　為李中丞作與虢王書　　　蕭頴士<lb/>
某還奉問垂示報魯郡克㨗官軍乗勝進取東平捧對<lb/>
三復實深兼慰逋醜稽誅遂淹氣序芟夷濟濮陵虐洙<lb/>
泗雖淤魂送死所當剪滅而命師授律必俟英威四郎<lb/>
<pb n="KR4h0022_WYG_666-11a"/>
挺雄烈之姿荷專征之任允文允武終古罕儔惟親惟<lb/>
賢方今莫二故能將士憤發忠勇争先遺孽殄殪隻輪<lb/>
不反俾彼危城蔚為强鎮必將長驅許下席巻浚郊觧<lb/>
滑臺之圍刷㐮邑之耻在是行矣此皆明大夫善任才<lb/>
而抑將軍之能用命也豈徒咫尺汶陽而乆勞其師旅<lb/>
哉遲企大㨗預寛憂負天氣漸寒伏惟尊體動止康愈<lb/>
<hi>集作勝</hi>即日䝉免未由拜覿増以勤係所調兵糧事資軍<lb/>
國唯力是視曷敢差池謹遣江陽令杜萬徃諮禀<lb/>
<pb n="KR4h0022_WYG_666-11b"/>
　　　為貞陽侯<hi>蕭淵明</hi>答王太尉<hi>僧辨</hi>書　徐　陵<lb/>
周尚書𢎞正張廷尉種姜常侍暠等至枉此月二十六<lb/>
日告并遣賢弟子世珍賢子顒等<hi>一有彌字</hi>具忠欵之至公<lb/>
養孤之恩愛甚鄧侯少子之懐情深張禹豈非憂勞社<lb/>
稷用忍飢膚天下含靈誰無悲愧余遭家不造敬累吳<lb/>
賢言念忠誠益以號咽但皇齊大德過見憂矜微借輕<lb/>
兵以垂將送意謂江東凋弊累積寒暄供膳資儲理當<lb/>
多缺輙白上黨王止請三千人二百疋而已凱衆人殊<lb/>
<pb n="KR4h0022_WYG_666-12a"/>
尚有疑難將恐諸士未喻雅懐今復命周尚書及姜常<lb/>
侍還彼具陳一二夫以<hi>一作不</hi>受為冦非有晉邦不送為<lb/>
譏終無楚國五千歩卒既謝李陵三千羸兵亦等無忌<lb/>
公之明義理不為嫌行人失辭尚停然諾臨江摠轡企<lb/>
望音郵唯遲來書此不多具蕭某白<lb/>
　　宰相上<lb/>
　　　為陳高祖與周宰相書<lb/>
昔有天地便有帝王革昊唯農遷虞斯夏莫不三靈所<lb/>
<pb n="KR4h0022_WYG_666-12b"/>
佑五運相推梁徳不造固天攸棄雖復東漢之末區宇<lb/>
沸騰西晉之亡生民蕩覆未足以方其禍亂譬彼䖍劉<lb/>
者也吾謬以庸薄屬當興運自昔登庸清諸百越徐聞<lb/>
浪汨靡不征行銀洞珠宫所在清乂自還麾南極<hi>一作拯</hi>
伐逆東都宣力驅馳亟淹寒暑六延梁社<hi>一作祀</hi>十剪强<lb/>
冦黄帝與蚩尤七十戰魏祖在軍中三十年方厥劬勞<lb/>
未為勤苦加以百神所感明靈應期萬里徂征虬龍表<lb/>
瑞於是中軍勇銳上將横行承此休符遂興王業梁氏<lb/>
<pb n="KR4h0022_WYG_666-13a"/>
以天禄斯改期運永終欽若唐風推其鼎命吾驚惶三<lb/>
譲<hi>一作周惶固譲</hi>拜手陳辭盈廷公卿稽顙敦偪眷言潁水徒<lb/>
抱素心尚想汾陽無因髙蹈猥以庸薄遂膺天寵去月<lb/>
乙亥昇禮大壇言念迂徊但有慚愧昔賔門之始境外<lb/>
無交雖遣行人未申嘉好今上天有命光膺寳歴永興<lb/>
周室方同斷金我運惟新宜修朝聘今遣侍中都官尚<lb/>
書周𢎞正衘使長安故指有白陳某白<lb/>
　　　上劉右相書　　　　　　　王　勃<lb/>
<pb n="KR4h0022_WYG_666-13b"/>
盖聞聖人以四海為家英宰與千齡合運用能不行而<lb/>
至春霆仗天地之威以息相推<hi>莊子作吹</hi>時雨欝山川之兆<lb/>
故有𤣥蛟晩集憑鶴鼎而先鳴蒼兕晨驚運龍韜而首<lb/>
出並能鳳<hi>一作風</hi>騰霧躍指揮成烈士之攻蠖屈虬奔談<lb/>
笑坐群卿之右未如越蒼海棄行間排紫㣲謁天子於<lb/>
是遭不諱之主擁非常之位龍章鳳黻照其前鏘金鳴<lb/>
玉疊其後三靈叶賛超然奉天下之圖四海承平髙歩<lb/>
取寰中之託君侯之富貴足矣聖朝之付遇深矣故知<lb/>
<pb n="KR4h0022_WYG_666-14a"/>
陽侯息浪長鯨卧横海之鱗風伯停機大鵬鎩垂天之<lb/>
翼及其投形巨壑觸丹浦而雷奔假勢靈飈指青霄而<lb/>
電擊神氣洋洋謂鱗翮使之然也殊不知两儀超忽動<lb/>
止繫於無垠萬化紏紛舒巻存乎非我是以陳平昔之<lb/>
智士也俯同降卒百里奚曩之逹人也親為餓𨽻當其<lb/>
背强敵轉康衢雄慮耿於風雲危途廹於朝夕豈自期<lb/>
榮稱相府西藩専虎㨿之圖寵冠齋壇東向舉熊<hi>一作龍</hi>
飛之䇿顧盼可以蕩川岳咄嗟可以降雷雨遂令用與<lb/>
<pb n="KR4h0022_WYG_666-14b"/>
不用是非於楚漢之間知與不知得失於虞秦之際故<lb/>
死生有數審窮逹者繫於天材運相符决行藏者定於<lb/>
已君侯足下可不謂然乎借如勃者𦕈小之一書生耳<lb/>
曽無繫鐘鼎石之榮非有南隘北閣<hi>一作闕</hi>之援山野悖<lb/>
其心迹煙霧養其神爽未嘗降身摧氣逡廵於列相之<lb/>
門竊譽干時匍匐於群公之室所以慷慨於君侯者有<lb/>
氣存乎心耳實以四海兄弟齊逺契於蕭韓千載風雲<lb/>
託神知於管鮑不然則荷裳桂檝拂衣於東海之東菌<lb/>
<pb n="KR4h0022_WYG_666-15a"/>
閣松楹髙枕於北山之北焉復區區屑屑踐名利之門<lb/>
哉至尊以摇河徙岳之威當立地開天之運聖人有作<lb/>
群材畢舉星辰入仕揖譲朱鳥之門風雨稱臣奔走蒼<lb/>
龍之闕方欲停旒金室引成康於已任闢廣瑶林復堯<lb/>
舜於兹日可謂明明穆穆盡天子之容貎矣抑嘗聞之<lb/>
丹山九仞煙峰非數簣之功紫極千門雲䑓俟萬楹之<lb/>
力故天下至曠神器不可獨專天道無私𤣥勲有待而<lb/>
立書曰元首明哉股肱良哉好問則裕自用則小况掌<lb/>
<pb n="KR4h0022_WYG_666-15b"/>
萬國之權受一人之寵動見臧否言知利害君侯足下<lb/>
何時易耶雖有大命不資童子之言而恭此小心敢進<lb/>
狂夫之説伏見遼陽未静大軍頻進有識寒心群黎破<lb/>
膽昔明王之制國也自近而及逺先仁而後罰徴實則<lb/>
效存狥名則功淺是以農䟽千里僅踰重石之鄉禹截<lb/>
九州不叙流沙之境豈才不及而智有遺哉將以辨離<lb/>
方而存正功也雖至人無外甲兵曜天子之威王事有<lb/>
征金鼓發將軍之氣而長城在界秦漢所以失全昌巨<lb/>
<pb n="KR4h0022_WYG_666-16a"/>
海横流天地所以限殊俗闢土數千里無益神封勤兵<lb/>
十八萬空疲帝卒驚烽走傳駭秦洛之甿飛芻輓粟竭<lb/>
淮海之費於是乗奸放命者出䋲纒以生威因公挾私<lb/>
者入閭閻而兢法雖一物失所泰階延旰食之憂而百<lb/>
戰方雄中國鮮終年之樂圖得而不圖失知利而不知<lb/>
害移手足之病成腹心之疾征稅屈於東西威信蹇於<lb/>
表裏語曰勝之不武不勝為辱天下之責四面至矣誠<lb/>
可逺凝髙䇿上薦忠言决人事於去就合天情於終始<lb/>
<pb n="KR4h0022_WYG_666-16b"/>
遂令囬麾轉檄背青丘而騖列障分亭廵蒼波而守昔<lb/>
者齊侯以力方城為楚國之辭虞帝崇文苖人失洞庭<lb/>
之險况乎仗徳綏亂以直乗邪明逆順之端聳華夷之<lb/>
望雖復舳艫沸海旌旗觸天鐡山四面金城千里亦不<lb/>
能為敵人計矣此君侯之未諭一也盖聞星廽日運御<lb/>
洪荒者貞夫一電照風行制寥廓者歸乎静易曰復其<lb/>
見天地之心乎語曰動之斯和綏之斯來<hi>一作安</hi>是知源<lb/>
潔則流清形端則影直大道起而仁義息神化周而市<lb/>
<pb n="KR4h0022_WYG_666-17a"/>
獄定雖復體元立教眚災耀知逺之書順時宰物宥罪<lb/>
發精㣲之典而况澆風易漸淳化難歸孔明耿介於當<lb/>
朝子輿殷勤於易簀盖有由也伏見邊凶尚梗殊恩屢<lb/>
發亡命山澤者日月相趨朝脫桎梏夕還囹圄奸徒抱<lb/>
𬒮因時立僥倖之謀頑夫頓足中路紆吁嗟之惨皆由<lb/>
寛勝於猛人迷所習勸沮不彰亷耻相冒亦有公卿失<lb/>
職耻受珪符之任郎官有疊俯捨銅墨之榮又焉可以<lb/>
𢎞張風流抑揚衆務者也且夫朽索充覊不収奔馬之<lb/>
<pb n="KR4h0022_WYG_666-17b"/>
逸輕緡振網或隨吞丹之勢况非常之化方洽於齊人<lb/>
無妄之思乃及於群小將恐匡衡管仲復靈沼<hi>一作詔皆可疑</hi>
於下泉矣古之善為國者不然信賞而必罰道徳而齊<lb/>
禮澤配雲雨而無曲惠威振雷霆而絶私戮交書聳幣<lb/>
仗慈厚之師投金散璧樹仁明之長故雖開衢室盖明<lb/>
堂亦將四三皇而六五帝矣此君侯之未諭二也盖易<lb/>
曰天地之大徳曰生聖人之大寳曰位何以守位曰仁<lb/>
何以聚人曰財是知發揮地利農桑啓其業振蕩天功<lb/>
<pb n="KR4h0022_WYG_666-18a"/>
泉貝流其用伏覩前制屢擾事非畫一㕓市蕭然人情<lb/>
恠動夫補<hi>又一本作稱</hi>簡並用未盡交易之宜輕重齊行適<lb/>
啓兼并之路於是連闤掩闠者閉肆而乗其屈布衣韋<lb/>
帯者闔門而受其困五方競爽務淺術以相雄百郡争<lb/>
勝驅末技而成弊田夫織婦衣食鮮終朝之給巨駔洪<lb/>
商輿馬挟封君之勢盖有由來矣故曰國儲闕於九載<lb/>
則公上無所給家廪乏於三年則妻子非其有夫隂陽<lb/>
覆逆天地之常數百六運窮堯湯所不免一旦洪泉决<lb/>
<pb n="KR4h0022_WYG_666-18b"/>
地大旱焦山風雨於一嵗之間霜雹於數州之境繁運<lb/>
廣役首尾於中外沓稅増徭日夕於都鄙爕隂陽者將<lb/>
何以處之一失竊議公之盛徳虧矣愚謂嚴程峻法絶<lb/>
輕陋之貨則奸鎔之源塞矣㳂風正典重耕耘之務則<lb/>
邪嬴之計沮矣然後逺𢎞教㫖大變流俗法立有犯而<lb/>
必施令出唯行而不返違公竊鑄者具五刑之戮因時<lb/>
力田者懸一命之賞不然則賈生晁錯復流涕而言矣<lb/>
此君侯之未諭三也嵩衡不拒細壤故能崇其峻江海<lb/>
<pb n="KR4h0022_WYG_666-19a"/>
不讓纎流所以存其廣是以星䑓曉闢上台忘吐握之<lb/>
勞月殿宵興中宇軫山林之慕知夫御天下者必待人<lb/>
也詩曰濟濟多士文王以寧未見君子憂心如醉伏見<lb/>
皇明逺燭帝采遐宣張樂岱郊騰勲社首徴亷察孝瑶<lb/>
壇虚不次之階署行議年璿檢動非常之詔天下可謂<lb/>
幸甚矣於是友月朋霞之客背青臯而至馮唐顔駟之<lb/>
才排紫閣而集夫豈知終始異數涇渭同流蘿薜失圖<lb/>
簮纓解體惜哉羣英霧散名侯招蔽善之嫌天下雷同<lb/>
<pb n="KR4h0022_WYG_666-19b"/>
太子鮮長鳴之地而欲招絶足致眞龍難矣此君侯之<lb/>
未諭四也易曰㧞茅連茹以其彚征吉豈非順物不若<lb/>
招類報國不如進賢陽事昇而雨露歸隂駕凝而風霜<lb/>
厲莫不觀時有記撫氣相求窮則獨善其私逹則兼善<lb/>
<hi>一作濟</hi>天下而利己疵物者以自任為身謀知進忘退者<lb/>
謂専榮而得<hi>一作不</hi>計豈知夫尺波易謝寸晷難留陵谷<lb/>
好遷乾坤忌滿君侯足下出納王命升降天衢激揚鳳<lb/>
扆之前趨歩麟䑓之上亦復知天下有遺俊乎夫心之<lb/>
<pb n="KR4h0022_WYG_666-20a"/>
精㣲口不能言也言之㣲妙書不能文也伏願闢東閣<lb/>
開北堂待之以上賔期之以國士使得披肝膽布腹心<lb/>
大論古今之利害高談帝王之綱紀然後鷹揚豹變出<lb/>
蓬户而拜青墀附景摶風捨薹衣而見諸闕幸甚斯不<lb/>
為難矣庶幾乎麑卵不棄終感𤣥枵之精駿骨時収或<lb/>
致飛黄之錫書生王勃死罪死罪再拜<lb/>
　<lb/>
　<lb/>
<pb n="KR4h0022_WYG_666-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻六百六十七<lb/>
</p>
<p>
</p>
  </div>
</body>
</text>
</TEI>
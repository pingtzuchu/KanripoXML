<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百七十六</head>
    <p>
<pb n="KR4h0022_WYG_975-1a"/>
欽定四庫全書<lb/>
　文苑英華巻九百七十六　　宋　李昉等　編<lb/>
　行狀六<lb/>
　　檢校尚書左僕射中書門下平章事兼汴州刺史<lb/>
　　　董公晉行狀一首<lb/>
　　檢校禮部尚書東海公徐申行狀一首<lb/>
　　尚書吏部侍郎韓愈行狀一首<lb/>
　　鞏縣令白府君行狀一首<lb/>
<pb n="KR4h0022_WYG_975-1b"/>
　　襄州别駕白府君行狀一首<lb/>
　　　金紫光禄大夫檢校尚書左僕射同中書門下<lb/>
　　　　平章事兼汴州刺史充宣武軍節度副大使知<lb/>
　　　　節度事管内度支營田汴宋亳潁等州觀察<lb/>
　　　　處置等使上柱國隴西郡開國公贈太傅董<lb/>
　　　　公晉行狀　　　　　　　　韓　愈<lb/>
曽祖仁琬皇任梁州博士祖大禮皇贈右散騎常侍父<lb/>
伯良皇贈尚書左僕射公諱晋字混成河中虞鄉萬歳<lb/>
<pb n="KR4h0022_WYG_975-2a"/>
里人少以眀經上第宣皇帝居原州公在原州宰相以<lb/>
公善為文任翰林之選<hi>集有既以二字</hi>聞召見拜秘書省校書<lb/>
郎入翰林為學士三年出入左右天子以為謹愿賜緋<lb/>
魚袋累昇為衛尉寺丞出翰林以疾辭拜汾州司馬崔<lb/>
圓為揚州詔以公為圓節度判官攝殿中侍御史以軍<lb/>
事如京師天子識之拜殿中侍御史内供奉由殿中為<lb/>
侍御史入尚書省為主客貟外郎由主客為祠部郎中<lb/>
先皇帝時兵部侍郎李涵如回紇立可敦詔兼侍御史<lb/>
<pb n="KR4h0022_WYG_975-2b"/>
賜紫金魚袋為涵判官廻紇之人來曰唐之復土疆假<lb/>
<hi>集作取</hi>回紀之力焉約我為市馬馬既入而歸我賄不足<lb/>
我於使人乎取之涵懼不敢對視公公與之言曰我之<lb/>
復土疆爾信有力焉吾非無馬而與爾為市為爾賜不<lb/>
既多乎爾之馬歳五至<hi>集有吾字</hi>數皮而歸資邉吏請致詰<lb/>
也天子念爾有勞<hi>集有故字</hi>下詔禁侵犯諸戎畏我大國之<lb/>
爾與也莫敢校焉爾之父子寧而畜馬蕃者非我誰使<lb/>
之於是其衆皆環公拜既又相率南面序拜皆兩舉手<lb/>
<pb n="KR4h0022_WYG_975-3a"/>
曰不敢復有意於大國自回紇歸拜司勲郎中未嘗言<lb/>
回紇之事遷祕書少監歴太府太常二寺亞卿為左金<lb/>
吾衛將軍今上即位以大行皇帝山陵出財賦拜太府<lb/>
卿由太府為左散騎常侍兼御史中丞知臺事三司使<lb/>
選擢才俊有威風始公為金吾始<hi>集作未</hi>盡一月拜太府<lb/>
由太府<hi>集無此三字</hi>九日又為中丞朝夕入議事於是宰相<lb/>
請以公為華州刺史潼關防禦鎮國軍使朱泚之亂加<lb/>
御史大夫詔至於上所又拜國子監祭酒兼御史大夫<lb/>
<pb n="KR4h0022_WYG_975-3b"/>
宣慰恒州於是朱滔自范陽以廻紇之師助亂人<hi>集作心字</hi>
大恐公既出至恒州即日奉詔出兵與滔戰大破走之<lb/>
還至河中李懐光反上如梁州懐光所率皆朔方兵公<lb/>
知其謀與朱泚合也患之造懐光言曰公之功天下無<lb/>
與敵公之過未有聞於人某至上所言公之情上寛明<lb/>
將無不赦宥焉乃能為朱泚之臣乎彼為臣而背其君<lb/>
苟能<hi>集作得</hi>志於公何有且公既為太尉矣彼雖寵公何<lb/>
以加此彼不能事君能以臣事公乎公能事彼而有不<lb/>
<pb n="KR4h0022_WYG_975-4a"/>
能事君乎彼知天下之怒朝夕戮死者也故求其同罪<lb/>
而與之比公何所利焉公之敵彼有餘力不如眀告之<lb/>
絶而起兵襲取之清宫而迎天子庻人服而請罪有司<lb/>
雖有大過猶將掩焉如公則誰敢議語已懐光拜曰天<lb/>
賜公活懐光之命喜且泣公亦泣則又語於其將卒如<lb/>
語懐光者將卒呼曰天賜公活吾三軍之命拜且泣公<lb/>
亦泣故懐光卒不與朱泚當是時懐光幾不反公氣仁<lb/>
語若不能出口及當事乃更踈亮㨗給其詞忠其容貎<lb/>
<pb n="KR4h0022_WYG_975-4b"/>
温然故有言於人無不信<hi>集作之字</hi>明年上復京師拜左金<lb/>
吾衛大將軍由大金吾為尚書左丞又為太常卿由太<lb/>
常拜門下侍郎平章亊在宰相位凡五年所奏於上前<lb/>
者皆二帝三王之道由秦漢已降未嘗言退歸未嘗言<lb/>
所言於上者於人子弟有私問者公曰宰相所職繋天<lb/>
下天下安危宰相之能與否可見欲知宰相之能與否<lb/>
如此視之其可凡所謀議於上前者不足道也故其事<lb/>
卒不聞以疾病辭於上前者不記<hi>集作已</hi>退以表辭者八<lb/>
<pb n="KR4h0022_WYG_975-5a"/>
方許之拜禮部尚書制曰事上盡大臣之節又曰一心<lb/>
奉公於是天下知公之有言於上也初公為宰相時五<lb/>
月朔會朝天子在位公卿百執事在廷侍中賛百僚賀<lb/>
中書侍郎平章事竇叅攝中書令當傳詔詞疾作不能<lb/>
事凡將大臣朝會當事者既受命皆先日習儀于時未<lb/>
有詔公卿相顧公逡廵進北面言曰攝中書令臣某病<lb/>
不能事臣請代某事於是南面宣致詔詞已復位進退<lb/>
甚詳為禮部四年拜兵部尚書入謝上語問<hi>問字集本作移時</hi>
<pb n="KR4h0022_WYG_975-5b"/>
日晏復有入謝者上喜曰董某疾且損矣出語人曰<lb/>
董公且復相既二日拜東都留守判東都尚書省亊充<lb/>
東都畿汝<hi>蜀本有州字</hi>都防禦使兼御史大夫仍為兵部尚<lb/>
書由留守未盡五月拜檢校尚書左僕射同中書門下<lb/>
平章事汴州刺史宣武軍節度副大使知節度事管内<lb/>
度支營田汴宋亳潁等州觀察處置等使汴州自大厯<lb/>
來多兵事劉𤣥佐益其師至十萬人<hi>表本無一人</hi>𤣥佐死子<lb/>
士寧代之畋逰無度其將李萬榮乗其畋也逐之萬榮<lb/>
<pb n="KR4h0022_WYG_975-6a"/>
為節度一年其將韓惟清張彦林作亂求殺萬榮不克<lb/>
三年萬榮病風昏不知事其子迺復欲為士寧之故監<lb/>
軍使俱文珍與其將鄧惟恭執之歸京師而萬榮死詔<lb/>
未至惟恭權軍事公既受命遂行劉宗經韋𢎞景韓愈<lb/>
實從不以兵衛及鄭州逆者不至鄭州人為公懼或勸<lb/>
公止以待有自汴州出者言於公曰不可入公不對遂<lb/>
行宿圃田明日食中矣逆者至宿八角明日惟恭與<hi>表文</hi>
<hi>作及</hi>諸將至遂逆以入及郛三軍縁道讙聲庻人壯者呼<lb/>
<pb n="KR4h0022_WYG_975-6b"/>
老者泣婦人啼遂入以居初𤣥佐死吴凑代之及鞏聞<lb/>
亂歸士寧萬榮皆自為之而後命軍士將以為常故惟<lb/>
恭亦有志以公之速也不及謀遂出逆既而私其人觀<lb/>
公之所為以告曰公無為惟恭喜知公之無害已也委<lb/>
心焉進見公者退皆曰公仁人也聞公言者皆曰公仁<lb/>
人也環以相告故大和<hi>蜀本有初字</hi>𤣥佐遇軍士厚士寧懼<lb/>
不復加厚焉至萬榮如士寧志及韓張亂又加厚以懐<lb/>
之至于惟恭每加厚焉故士<hi>集有寧字</hi>卒驕不能禦則置腹<lb/>
<pb n="KR4h0022_WYG_975-7a"/>
心之士幕於公庭廡下挾弓執劍以湏日出而入前者<lb/>
去日入而出後者至寒暑時至則加勞賜酒肉公至之<lb/>
時<hi>時字集作明日</hi>皆罷之貞元十二年七月也八月上命汝州<lb/>
刺史陸長源為御史大夫行軍司馬楊凝自左司郎中<lb/>
為檢校吏部郎中觀察判官杜倫自前殿中侍御史為<lb/>
檢校工部貟外郎節度判官孟叔度自殿中侍御史為<lb/>
檢校金部貟外郎度支營田判官職事修人變<hi>蜀本作俗表本</hi>
<hi>作民</hi>化嘉木生白鵲集倉鳥<hi>集作烏</hi>來巢嘉𤓰同蒂聮實四<lb/>
<pb n="KR4h0022_WYG_975-7b"/>
方至者歸以告其帥小大威懷有所疑輙使來問有交<lb/>
惡者公與平之累請朝不許及有疾又請之且曰人心<lb/>
易動軍旅多虞及臣之生計不先定至於<hi>集作于</hi>他日事<lb/>
或難期猶不許十五年二月三日薨於位上三日罷朝<lb/>
贈太傅使吏部貟外郎楊於陵來祭弔其子贈布帛米<lb/>
有加公之將薨也命其子三日歛既歛而行於行之四<lb/>
日汴州亂<hi>表本有故字</hi>君子以公為知人公之薨也汴州人<lb/>
歌之曰濁流洋洋有闢其郛闐道讙呼公來之初今公<lb/>
<pb n="KR4h0022_WYG_975-8a"/>
之歸公在喪車又歌曰公既來止東人以完今公歿矣<lb/>
人<hi>集作其</hi>誰與安始公為華州亦有惠愛人思之公居處<lb/>
恭無妾媵不飲酒不謟笑好惡無所偏與人交泊如也<lb/>
未嘗言有問者曰吾志於教化享年七十六階累升為<lb/>
金紫光禄大夫勲累升為上柱國爵累升為隴西郡開<lb/>
國公娶南陽張氏夫人後娶京兆韋氏夫人皆先公終<lb/>
公四子全道湲<hi>唐書作溪下同</hi>全素澥<hi>按表本蜀本作全道全溪系表及韓愈作董溪</hi>
<hi>墓誌溪全素全澥下同按唐世辭並無全字盖全道全素出於賜名也</hi>全道全素皆上所<lb/>
<pb n="KR4h0022_WYG_975-8b"/>
賜名全道為祕書著作湲為祕書省祕書郎全素為大<lb/>
理評事澥為太常寺大祝皆善士有學行謹具歴官行<lb/>
事狀伏請牒考功并牒太常議所諡牒史舘請垂編録<lb/>
謹狀<hi>集作伏上</hi>貞元十五年五月十八日故吏前汴亳<lb/>
潁等州觀察推官將仕郎試祕書省校書郎韓愈<lb/>
狀<lb/>
　　　金紫光禄大夫檢校禮部尚書使持節都督廣<lb/>
　　　　州諸軍兼廣州刺史兼御史大夫充嶺南節度<lb/>
<pb n="KR4h0022_WYG_975-9a"/>
　　　　營田觀察制置本管經畧等使東海郡開國<lb/>
　　　　公食邑二千户徐公行狀　李　翺<lb/>
曽祖仁徹隋吉州太和縣丞祖𤣥之皇考功貟外郎贈<lb/>
吏部郎中諫議大夫考乂皇汾州司户叅軍贈信州刺<lb/>
史京兆府萬年縣青盖鄉交原里東海徐公年七十公<lb/>
諱申字維降東海郯人永泰元年寄籍京兆府舉進士<lb/>
得祕書省正字初辟廵官於江西又掌書記于嶺南行<lb/>
營哥舒氏之亂平奏授大理評事轉司直兼監察御史<lb/>
<pb n="KR4h0022_WYG_975-9b"/>
賜緋魚袋又充節度判官于朔方改授太子司議郎兼<lb/>
殿中侍御史選授洪州都督府長史時刺史嗣曹王舉<lb/>
江西兵討李希烈故以長史行刺史事任職有成曹王<lb/>
薦之遷韶州刺史四十餘年刺史相循居于縣城州城<lb/>
與公田三百頃皆為墟縣令丞尉雜處人<hi>集作民</hi>屋公乃<lb/>
募百姓能以力耕公田假之牛犂粟種<hi>集作與字</hi>食所收以<lb/>
其半與之不假牛犂者三分與其<hi>集無此字</hi>二田乆不理草<lb/>
根腐地増肥又連遇宜歳得粟比餘田畆盈若干凡積<lb/>
<pb n="KR4h0022_WYG_975-10a"/>
粟三萬斛將復築室于州故城令百工之技以其藝來<lb/>
者與粟有差刺史臨視給與吏無所行其私以故人皆<lb/>
便信應募者數千人陶人不知墁而塗有餘圩人不板<lb/>
築而墻有餘築人不操斤斧而工有餘陶者圩者築者<lb/>
工者各以其所能相易未十旬而城郭室屋建立如初<lb/>
刺史以官属遷于新城縣令之下各返其室創六驛新<lb/>
大市二道四舘器用皆具曲江縣五百人以狀詣觀察<lb/>
使請作碑立生祠公自陳所為不足述假令如百姓言<lb/>
<pb n="KR4h0022_WYG_975-10b"/>
乃刺史職宜如此何足多者不願以小事市<hi>蜀本作干</hi>名觀<lb/>
察使嘉其譲宻以狀聞遷合州刺史其始來也韶之<hi>集有</hi>
<hi>人字</hi>户僅七千凡六年遷合州及其去也倍其初之數又<lb/>
盈四千户焉初先夫人歿於江西遭賊難未克返𦵏寓<lb/>
于西原公不赴合州表請奉䘮歸祔于河南府偃師縣<lb/>
既滄景觀察使奏請景州刺史河北之俗刺史闕其帥<lb/>
輒以寮属將校自為之不請者有年矣宰相累進刺史<lb/>
名皆不出及召公入言合上㫖遂下詔遷朝散郎使持<lb/>
<pb n="KR4h0022_WYG_975-11a"/>
節景州諸軍事景州刺史充本州團練使兼御史中丞<lb/>
賜紫金魚袋尋加節度副使其明年滄景節度使始朝<lb/>
其二年又朝遂留詔以其從父兄代之奏公充行軍司<lb/>
馬公遂以信州府君塋近漕河表求改𦵏於重山詔許<lb/>
之既徴入京師遷朝散大夫使持節都督邕州諸軍事<lb/>
守邕州刺史本管經畧招討使御史中丞賜紫如故是<lb/>
嵗貞元十七年也詰俚盜除其暴掠良聚攻禁下<hi>集作不</hi>
如令通蠻夷道責土貢大首領黄氏帥其属納質共賦<lb/>
<pb n="KR4h0022_WYG_975-11b"/>
黄氏周氏韋氏儂氏皆羣盜也黄氏之族最強盤亘十<lb/>
數州周儂<hi>集作韋</hi>氏之不附之也率羣黄之兵以攻之而<lb/>
逐諸海黄氏既至羣盜皆服於是十三部二十九州之<lb/>
蠻寧息無㓂害其明年制遷使持節都督廣州諸軍事<lb/>
守廣州刺史兼御史大夫充嶺南節度觀察本管經畧<lb/>
等使散官賜<hi>集作此字</hi>如故前節度使歿掌印吏盜授人職<lb/>
百數謀夜發兵為亂事覺奔走公至隂以術得首惡殺<lb/>
之不問其餘軍中以安蠻夷俗相攻刼羣聚縁道發輙<lb/>
<pb n="KR4h0022_WYG_975-12a"/>
捕斬無復犯者蕃國歳來互市竒珠瑇瑁異香文犀皆<lb/>
浮海舶以來常貢是供不敢有加舶人安焉商賈以饒<lb/>
二十一年進階銀青光禄大夫元和元年詔加金紫光<lb/>
禄大夫檢校禮部尚書封東海郡開國公食邑二千户<lb/>
餘如故詔書未至有疾薨於位三佐藩屏之臣五為刺<lb/>
史一為經畧使一為節度觀察使階累升為金紫光禄<lb/>
大夫爵超進為開國公官亟遷為禮部尚書其事業皆<lb/>
足以傳示後嗣為子孫法享年七十雖不極<hi>集作登</hi>於上<lb/>
<pb n="KR4h0022_WYG_975-12b"/>
壽儒者榮之前夫人渤海髙氏子皆早夭後夫人扶風<lb/>
竇氏封國夫人有子元弼前右衛倉曹叅軍以讀書属<lb/>
文為業謹具歴官行事如前狀請牒太常編録謹狀<lb/>
　　　正議大夫行尚書吏部侍郎上柱國賜紫金魚<lb/>
　　　　袋贈禮部尚書韓公行狀　前　人<lb/>
曽祖泰皇任曹州司馬祖濬素皇任桂州長史父仲卿<lb/>
皇任祕書郎贈尚書左<hi>蜀本作右</hi>僕射公諱愈字退之昌黎<lb/>
某人生三歳父歿飬於兄會舍及長讀書盡能記他生<lb/>
<pb n="KR4h0022_WYG_975-13a"/>
之所習年二十五上進士第汴州亂詔以舊相東都留<lb/>
守董晉為平章事宣武軍節度使以平汴州晋辟公以<lb/>
行遂入汴州得試祕書省校書郎為觀察推官晋卒公<lb/>
從晋喪以出四日而汴州亂凡從事之居者皆殺死武<lb/>
寧軍節度使張建封奏為節度推官得試太常寺恊律<lb/>
郎選授四門博士遷監察御史為幸臣所惡出守連州<lb/>
陽山縣令政有惠於<hi>集作于</hi>下及公去百姓多以公之姓<lb/>
名<hi>集作命</hi>其子改江陵府法曹叅軍入為權知國子博士<lb/>
<pb n="KR4h0022_WYG_975-13b"/>
宰相有愛公者將以文學職處公有争先者構公語以<lb/>
飛之公恐及難遂求分司東都權知三年改真博士入<lb/>
省為分司都官貟外郎改河南縣令日以職分辨於留<lb/>
守及尹故軍士莫敢犯禁入為職方貟外郎華州刺史<lb/>
奏華陽縣令桞澗有罪遂將貶之公上䟽請發御史辨<lb/>
曲直方可處以罪則下不受屈既栁澗有犯公由是復<lb/>
為國子博士改比部郎中史舘修撰轉考功郎中修撰<lb/>
如故數月以考功知制誥上將平蔡州先命御史中丞<lb/>
<pb n="KR4h0022_WYG_975-14a"/>
裴公度使諸軍以視兵及還奏兵可用賊勢可以滅頗<lb/>
與宰相意忤既數月盜殺宰相又害中丞不克中丞㣲<lb/>
傷馬逸以免遂為宰相以主東兵自安禄山起范陽陷<lb/>
兩京河南北六七鎮節度使身死則立其子作軍士表<lb/>
以請朝廷因而與之及貞元季年雖順地節將死多即<lb/>
軍中取行軍副使將校以授之節習以成故矣朝廷之<lb/>
賢恬然於所安以苟不用兵為貴議多與裴度相異惟<lb/>
公以為盜殺宰相而遂息兵其為耻<hi>集作懦</hi>甚大兵不可<lb/>
<pb n="KR4h0022_WYG_975-14b"/>
以息以天下力取三州尚何不可與裴丞相議合故兵<lb/>
遂用而宰相有不便之者月滿遷中書舍人賜緋魚袋<lb/>
後竟以他事改太子右庻子元和十二年秋以兵老乆<lb/>
屯未滅上命裴丞相為淮西節度使以招討之丞相請<lb/>
公以行於是以公因本官<hi>集作此三字</hi>兼御史中丞賜三品<lb/>
服及魚<hi>三字集作衣魚</hi>為行軍司馬從丞相居於郾城公知蔡<lb/>
州精卒聚界上以拒官軍守城者率老弱且不過千人<lb/>
亟白丞相請以兵三千人間道以入必擒吳元濟丞相<lb/>
<pb n="KR4h0022_WYG_975-15a"/>
未及行而李愬自唐州文城壘提其卒以夜入蔡州果<lb/>
得元濟蔡州既平布衣柏耆以計謁公公與語竒之遂<lb/>
白丞相曰淮西滅王承宗膽破可不勞用衆宜使辨士<lb/>
奉相公書明禍福以招之彼必服丞相然之公令栢耆<lb/>
口占為丞相書<hi>集有明祸福使四字</hi>柏耆袖之以至鎮州王承宗<lb/>
果大恐上表請割徳𨽻二州以獻丞相歸京師公遷刑<lb/>
部侍郎歳餘佛骨自鳯翔至傳京師諸寺<hi>集有時字</hi>百姓有<lb/>
燒指與頂以祈福者公奏䟽言自伏羲至周文武時皆<lb/>
<pb n="KR4h0022_WYG_975-15b"/>
未有佛而年多至百歳有過之者自佛法入中國帝王<lb/>
事之夀不得<hi>集作能</hi>長梁武帝事之最謹而國大亂請燒<lb/>
棄佛骨䟽入貶潮州刺史移袁州刺史百姓有以男女<lb/>
為人𨽻者公計傭以償其直而出歸之入遷國子祭酒<lb/>
有直講能説禮而陋於容學官多豪族子擯之不得共<lb/>
食公命吏曰召直講來與祭酒共食學官由此不能賤<lb/>
直講奏儒生為學官日使會講生徒奔走聽問皆相喜<lb/>
曰韓公來為祭酒國子監不寂寞矣改兵部侍郎鎮州<lb/>
<pb n="KR4h0022_WYG_975-16a"/>
亂殺其帥田𢎞正征之不克遂以王庭<hi>集作廷下同</hi>奏為節<lb/>
度使詔公徃宣撫既行衆皆危之元稹奏曰韓愈可惜<lb/>
穆宗亦悔有詔令至境觀事勢無必於入公曰安有受<lb/>
君命而滯留自顧遂疾驅入庭凑嚴兵㧞刃弦弓矢以<lb/>
逆及舘甲士羅於庭公與庭凑監軍使三人就位既坐<lb/>
庭凑言曰所以紛紛者乃此士卒所為本非庭凑心公<lb/>
大聲曰天子以為尚書有將帥材故賜之以節實不知<lb/>
公共健兒語未得乃<hi>二字集作及</hi>大錯甲士前奮言曰先太<lb/>
<pb n="KR4h0022_WYG_975-16b"/>
史為國打朱滔滔遂敗奔<hi>集無此字</hi>走血衣皆在此軍何負<lb/>
朝廷乃以為賊乎公告曰兒郎等且勿語聽愈言愈以<lb/>
為兒郎已不記先太史之功與忠矣若猶記得乃大好<lb/>
且為逆與順利與病<hi>二字集作害</hi>不能逺引古事但以天寳<lb/>
來禍福為兒郎等明之安禄山史思明李希烈梁崇義<lb/>
朱滔朱泚吳元濟李師道復有若子若孫在乎亦有居<lb/>
官者乎衆皆曰無又曰田令公以魏博六州歸朝廷為<lb/>
節度使後至中書令父子皆授旄<hi>集作旗</hi>節子與孫雖在<lb/>
<pb n="KR4h0022_WYG_975-17a"/>
童㓜<hi>集作㓜童</hi>者以為好官窮富極貴寵榮耀天下劉悟李<lb/>
祜皆在大鎮王承元年始十七亦仗節皆三軍耳所聞<lb/>
也衆乃曰田𢎞正刻此軍故軍不安公曰然汝三軍亦<lb/>
害田令公身又殘其家矣復何道衆乃謹<hi>集作讙</hi>曰侍郎<lb/>
語是侍郎語是<hi>集本不用疊此句</hi>庭凑恐衆心動遽麾衆散出<lb/>
因泣謂公曰侍郎來欲令庭凑何所為公曰神䇿六軍<lb/>
之將如牛元翼比者不少但朝廷顧大體不可以棄之<lb/>
耳而尚書乆圍之何也庭凑曰即出之公曰若真則無<lb/>
<pb n="KR4h0022_WYG_975-17b"/>
事矣因與之宴而歸之牛元翼果出及還於上前盡奏<lb/>
與庭凑及三軍語上大悦曰卿直向伊如此道由是有<lb/>
意欲大用之王武俊贈太師呼太史者燕趙人語也轉<lb/>
吏部侍郎凡令史皆不鎻聽出入或問公公曰人所以<lb/>
畏鬼者以其不能見也鬼如可見則人不畏之矣選人<lb/>
不得見令史故令史勢重聽其出入則勢輕改京兆尹<lb/>
魚御史大夫特詔不就御史臺謁後不得引為例六軍<lb/>
將士皆不敢犯私相告曰是尚欲燒佛骨者安可忤故<lb/>
<pb n="KR4h0022_WYG_975-18a"/>
盜賊止遇旱米價不敢上李紳為御史中丞械囚送府<lb/>
使以尹杖杖之公曰安有此使歸其囚是時紳方幸宰<lb/>
相欲去之故以臺與府不協為請出紳為江西觀察使<lb/>
以公為兵部侍郎紳既復留公入謝上曰卿與李紳争<lb/>
何事公因自辨數日復為吏部侍郎長慶四年得病滿<lb/>
百日罷既罷以十二月二日卒於靖安里第公氣厚性<lb/>
通論議多大體與人交始終不易凡嫁内外及交友之<lb/>
女無主者十人㓜孤飬於嫂鄭氏及嫂歿為之服朞<hi>集作</hi>
<pb n="KR4h0022_WYG_975-18b"/>
<hi>朞服</hi>以服之深於文章每以為自揚雄之後作者不生<hi>集作</hi>
<hi>出</hi>其所為文未嘗放<hi>集作效</hi>前人之言而固與之並自貞<lb/>
元末以至於兹後進之士其有志於古文者莫不視公<lb/>
以為法有集二十巻<hi>集作四</hi>小集十巻及病遂請告以罷<lb/>
每與交友言既終以處妻子之語且曰某伯兄徳行髙<lb/>
曉方藥食必視本草年止於四十二某踈愚食不擇禁<lb/>
忌五<hi>集作位</hi>為侍郎年出伯兄十五歳矣如又不足於何<lb/>
而足且獲終牖下幸不至失大節以下見先人可謂榮<lb/>
<pb n="KR4h0022_WYG_975-19a"/>
矣享年五十七贈禮部尚書謹具任官事跡如前請牒<lb/>
考功下太常定諡并牒史舘謹狀<lb/>
　　　故鞏縣令白府君行<hi>集作事</hi>狀　白居易<lb/>
白氏芉姓楚公族也楚熊居太子建奔鄭建之子勝居<lb/>
于吳楚間號白公因氏焉楚殺白公其子奔秦代為名<lb/>
將乙丙已降是也裔孫白起有大功於秦封武安君後<lb/>
非其罪賜死杜郵秦人憐之立祠廟於<hi>集作于</hi>咸陽至今<lb/>
存焉及始皇思武安之功封其子仲于太原子孫因家<lb/>
<pb n="KR4h0022_WYG_975-19b"/>
焉故今為太原人自武安已下凡二十七代至府君髙<lb/>
祖諱建北齊五兵尚書贈司空曽祖諱士通皇朝利州<lb/>
都督祖諱志善朝散大夫尚衣奉御父諱温朝請大夫<lb/>
檢校都官郎中公諱鍠字確鍾都官郎中第六子㓜好<lb/>
學善属文尤工五言詩有集十巻年十七明經及第解<lb/>
褐授鹿邑縣尉歴晋陵縣尉汜水縣尉<hi>集無此八字</hi>洛陽主<lb/>
簿酸棗縣令酸棗有善政本道節度使令狐章知而重<lb/>
之秩滿奏授殿中侍御史内供奉賜緋金魚袋充滑臺<lb/>
<pb n="KR4h0022_WYG_975-20a"/>
<hi>集作亳</hi>節度叅謀軍府之要多咨度焉居歳餘公常規章<lb/>
之失章不聽公因留書移章不辭而去明年遷授河南<lb/>
府鞏縣令在任三考自鹿邑至鞏縣皆以清貞静理聞<lb/>
於一時公為人沉厚和易寡言多可至於渉是非關邪<lb/>
正者辯而守之則確乎不可㧞也大厯八年五月三日<lb/>
遇疾歿於長安春秋六十有八其年權殯<hi>集作歴</hi>於下<hi>集無</hi>
<hi>下字非</hi>邽縣下邑里夫人河東薛氏薛氏<hi>集作夫人</hi>之父諱俶<lb/>
河南縣尉大厯十二年六月十九日殁於新鄭縣之私<lb/>
<pb n="KR4h0022_WYG_975-20b"/>
第享年七十以其年權窆於新鄭縣臨洧里公有子五<lb/>
人長子諱季庚<hi>庚世系表同集作庾不同</hi>襄州别駕事具後狀次諱<lb/>
季殷徐州沛縣令次諱季軫許州許昌縣令次諱季寧<lb/>
河南府叅軍次諱季平鄉貢進士元和六年十月八日<lb/>
孫居易等始發䕶靈櫬遷塟於下邽縣<hi>集無此字</hi>義津鄉北<lb/>
原而合祔焉謹狀<lb/>
　　　襄州别駕白府君事狀　　　　前　人<lb/>
公諱季庚字子申鞏縣府君之長子天寳末明經出身<lb/>
<pb n="KR4h0022_WYG_975-21a"/>
解褐授蕭山縣尉歴左武衛兵曹叅軍宋州司户叅軍<lb/>
建中元年授彭城縣令時徐州為東平所管属本道節<lb/>
度使反反之狀先以勝兵屯埇口絶汴河運路然後謀<lb/>
東窺江淮朝廷憂虞計未有出公與本州刺史李洧潜<lb/>
謀以徐州及有口城歸國反拒東平東平令<hi>集作遣</hi>驍將<lb/>
信都崇敬石隠金等率勁卒二萬攻徐州徐州無兵公<lb/>
合吏民得千餘人與李洧堅守城池親當矢石晝夜攻<lb/>
拒凡四十二日而諸道救兵方至既而賊徒潰運路通<lb/>
<pb n="KR4h0022_WYG_975-21b"/>
首挫逆謀不敢東顧繇是徐州一郡七邑及埇口等三<lb/>
城到于今訖不𨽻東平者實李洧與公之力也徳宗嘉<lb/>
之命公自朝散郎超授朝散大夫自彭城令擢拜本州<lb/>
别駕賜緋魚袋仍充徐泗觀察判官故其制云今徐州<lb/>
<hi>集無二字</hi>州將忠謀翻然仗<hi>集作/効</hi>順協其誠美共賛國<hi>集作良</hi>
圖我懸爵賞候兹而受宜加佐郡之命仍寵殊階之序<lb/>
貞元初朝廷念公前功加檢校大理少卿依前徐州别<lb/>
駕當道團練判官仍知州事故其制云嘗宰彭城挈而<lb/>
<pb n="KR4h0022_WYG_975-22a"/>
歸國舊勲若此新寵蔑如<hi>集有或字</hi>不延厚於忠臣將何勸<lb/>
於義士宜從亞列冄貳徐方秩滿又除檢校大理少卿<lb/>
兼衢州别駕秩滿本道觀察使皇甫政以公政績聞薦<lb/>
又除檢校大理少卿兼襄州别駕貞元五<hi>集作十是</hi>年十<hi>集作</hi>
<hi>五</hi>月二十八日終於襄陽官舍享年六十有六某年權<lb/>
窆於襄陽縣東津鄉南原至元和六年十月八日嗣子居<lb/>
易等遷於下邽縣義津鄉北原從鞏縣府君宅兆而合<lb/>
袝焉夫人潁川陳氏陳宜都之後祖諱璋利州刺史考<lb/>
<pb n="KR4h0022_WYG_975-22b"/>
諱潤坊酈城縣令妣太原白氏陳氏<hi>集作夫人</hi>無兄姊弟妹<lb/>
八嵗丁酈城府君之憂居䘮致哀主祭盡敬其情禮有<lb/>
過成人者中外<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>族咸稱異之十五歳事舅姑服勤婦<lb/>
道夙夜九年迨于奉蒸嘗睦娣姒待賔客撫家人又三<lb/>
<hi>集作二是</hi>十三年禮無違者故中外凡為家<hi>集作冢</hi>婦者皆景<lb/>
慕而儀型焉及别駕府君即世諸孤<hi>集作子字</hi>尚㓜未就師<lb/>
學陳氏<hi>集作夫人</hi>親執詩書夙<hi>集作晝</hi>夜教導恂恂善誘未嘗<lb/>
以一呵一抶加之十年之<hi>集作餘字</hi>間諸子皆以文學仕進<lb/>
<pb n="KR4h0022_WYG_975-23a"/>
官至清近實夫人慈訓所致也為女孝如是為婦順如<lb/>
是為母慈如是舉三者百行可知矣建中初以府君彭<lb/>
城之功封潁川縣君元和六年四月三日殁于長安宣<lb/>
平里第享年五十有七其年十月八日從先府君袝于<lb/>
皇姑焉有子四人長曰㓜文前饒州浮梁縣主簿次曰<lb/>
居易前京兆府曹叅軍翰林學士次曰行簡前祕書省<lb/>
校書郎㓜子金剛奴無禄早世初髙祖贈司空有功於<lb/>
北齊詔賜莊宅各一區在同州同城縣至今存焉故自<lb/>
<pb n="KR4h0022_WYG_975-23b"/>
司空而下都官郎中而上皆𦵏於同城今以卜歸不便<lb/>
遂改卜鞏縣府君及㐮州别駕府君兩塋於下邽縣義<lb/>
津鄉北原其兩塋同兆域而異封樹盖從時宜且叶吉<lb/>
也謹狀<lb/>
　<lb/>
　<lb/>
　<lb/>
　文苑英華巻九百七十六<lb/>
</p>
<p>
</p>
  </div>
</body>
</text>
</TEI>
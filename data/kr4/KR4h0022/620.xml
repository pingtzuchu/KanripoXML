<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷六百二十一</head>
    <p>
<pb n="KR4h0022_WYG_620-1a"/>
欽定四庫全書<lb/>
　文苑英華卷六百二十一　　宋　李昉等　編<lb/>
　諫寺觀佛像都邑<hi>此卷英華所編失年代先後今正之</hi>
　　諌白司馬坂營大像表二首<lb/>
　　諌多造寺觀及王主邸第表一首<lb/>
　　諌造金仙玉真二觀表一首<lb/>
　　諌開拓聖善寺表一首<lb/>
　　諌營建中都表一首<lb/>
<pb n="KR4h0022_WYG_620-1b"/>
　　　諌白司馬坂營大像表<hi>武后</hi>　　張廷珪<hi>久視元年</hi>
臣廷珪言夫佛者以覺知為義因心而成不可以諸相<lb/>
見也故經云若以色見我以音聲求我是人行邪道不<lb/>
能見如來此明真如之果不外求也陛下信心歸依發<lb/>
𢎞誓願壯其塔廟廣其尊容已遍於天下久矣盖有住<lb/>
於相而行布施非最上第一希有之法何以言之經云<lb/>
若人滿三千大千世界七寳以用布施及恒河沙等身<lb/>
命布施其福甚多若人於此經中受持及四句偈等為<lb/>
<pb n="KR4h0022_WYG_620-2a"/>
人演說其福勝彼如律所言則陛下傾四海之財殫萬<lb/>
人之力窮山之木以為塔極冶之金以為像雖勞則甚<lb/>
矣費則多矣而所獲福緣不愈於禪房之匹夫沙門之<lb/>
末學受持精進端坐思理亦明矣臣竊為陛下小之今<lb/>
陛下廣樹薰脩又置精舎則經云菩薩所作福徳不應<lb/>
貪着盖有為之法不足髙也况此營建事殷土木或開<lb/>
發盤礴峻築基陛<hi>一作階</hi>或填川澗<hi>一作或塞宂洞</hi>通轉採斫碾<lb/>
<hi>一作輾</hi>壓蟲蟻動盈巨億豈佛標坐夏之義愍蠢動而不<lb/>
<pb n="KR4h0022_WYG_620-2b"/>
忍害其生哉今陛下何以為之又役鬼不可唯人是營<lb/>
通計工匠率多貧窶朝驅暮役勞筋苦骨簞食瓢飲晨<lb/>
炊星飯饑渇所致疾疹交集豈佛標徒行之義愍畜獸<lb/>
而不忍傷<hi>一作殘</hi>其力哉今陛下何以為之又營築之資<lb/>
僧尼是稅雖乞丐所致而貧闕猶多郡<hi>一作州</hi>縣徵歛<hi>一作</hi>
<hi>輸</hi>星火逼廹或謀計靡所或鬻賣以充怨聲載路和氣<lb/>
未洽豈佛標隨喜之義愍愚民而不忍奪其産哉今陛<lb/>
下何以為之且邊朔未寧軍旅<hi>一作裝</hi>日給天下虛竭海<lb/>
<pb n="KR4h0022_WYG_620-3a"/>
内勞弊伏惟陛下慎之重之思菩薩之行為益一切衆<lb/>
生應如是布施不住聲香味觸法布施故<hi>一作則</hi>其福徳<lb/>
若東南西北四維上下虛空不可思量矣何必懃懃於<lb/>
住相凋蒼生之業崇不急之務乎臣以時政論之則宜<lb/>
安<hi>一作先</hi>邊境蓄府庫養人力以釋教論之則宜救苦厄<lb/>
滅諸相崇無為伏願陛下察臣之愚行佛之意務以理<lb/>
為尚<hi>一作上</hi>不以人廢言幸甚幸甚謹言<lb/>
　　一作皆舊唐書本傳<lb/>
<pb n="KR4h0022_WYG_620-3b"/>
　　　第二表<hi>中宗</hi>　　　　　　　前　人<lb/>
臣某言臣奉勑河北道宣勞今發都下從白司馬坂所<lb/>
遇見轉運材木顧役人夫臣勘問檢校官左蔵置監事<lb/>
馮道得狀奉今月八日勑於坂所脩營臣竊以天后朝<lb/>
僧懷義營剏大像并造天堂安置令王𢎞義李昭徳等<lb/>
分道採斫大木虐用威勢鞭捶官寮鑿山填溪以夕繼<lb/>
晝傷殺丁匠不可勝言費散錢數動以億計其時百姓<lb/>
愁苦四海騷然皇天孔明實兹降鑒凡所營構並為災<lb/>
<pb n="KR4h0022_WYG_620-4a"/>
火所焚懐義之徒相次伏法而死自此之後停寢十年<lb/>
近者狡竪張易之昌宗昌儀等將欲潜圖大逆為國結<lb/>
怨下人兼售私木以規官利遂又與僧萬壽等設計移<lb/>
此坂營建今暨逆竪夷滅皇運中興陛下先發徳音頻<lb/>
下明制除不急之務罷土木之功所以少監楊務亷逺<lb/>
徙屏黜頒示天下凡在中外不勝忭躍若此像閣重復<lb/>
脩營則與制書義殊乖越尚令二逆遺惡未除臣雖至<lb/>
愚固知不可且窮土木之作竭倉庫之資將非崇樹勝<lb/>
<pb n="KR4h0022_WYG_620-4b"/>
緣求諸福徳者也今則興起營造採木作坂蠕動含生<lb/>
因緣致死每遇一日之内筭數尚不可知比及累嵗而<lb/>
成譬喻豈復可<hi>一作能</hi>及廣殺而求福徳所獲焉補所亡<lb/>
慈悲之理深未𢎞暢方今仲春作候當務農業臣今在<lb/>
路經過全未見人耕種訪聞咸稱乏絶茍求朝夕米糧<lb/>
此則百姓切急誠若倒懸矣陛下受天明命作民父母<lb/>
可不先觧倒懸之切而方罄財竭力脩營不急之務乎<lb/>
特乞即日停造大像等仍量抽其錢賑濟窮乏如天恩<lb/>
<pb n="KR4h0022_WYG_620-5a"/>
允臣等所請天下蒼生幸甚謹遞表奏聞伏聽勑旨<lb/>
　　　諫多造寺觀及王主邸第表<hi>見六百九十八卷疏門題諫中宗置</hi>
　　　　<hi>公主府官疏</hi>　　　　　　　　辛替否<lb/>
　　　諫造金仙玉真二觀表<hi>睿宗</hi>　　裴　漼<hi>太極元年</hi>
臣某言臣謹案禮記春夏月令曰無聚大衆無起大役<lb/>
不可興土功恐妨農事若號令乖度役使不時則人加<lb/>
疾疫之危國有水旱之變<hi>一作災</hi>此五行之必應也今自<lb/>
春及<hi>一作至</hi>夏時雨愆期下人憂心莫知所出陛下雖降<lb/>
<pb n="KR4h0022_WYG_620-5b"/>
哀矜之旨京<hi>一作兩</hi>都仍有寺觀之役<hi>一作作</hi>時旱之應寔<lb/>
此之由且春令告期東作方始正是丁壯就功之日而<lb/>
土木方興臣恐所妨尤多所益尤少耕夫蠶妾饑寒之<lb/>
源故春秋莊公三十一年冬不雨五行傳以為嵗三築<lb/>
䑓僖公二十一年夏日大旱五行傳以為時作南門勞<lb/>
人興役陛下每以萬方為念睿旨殷憂<hi>一作勤</hi>安國濟人<lb/>
防㣲慮逺伏願陛下下明制發徳音順天時副人望兩<lb/>
京公私營造及諸和市木等並請且停則蒼生幸甚若<lb/>
<pb n="KR4h0022_WYG_620-6a"/>
農業失時户口流散縱寺觀營構豈救黎元饑寒之弊<lb/>
哉<lb/>
　　　諫開拓聖善寺表　　　　　宋務先<lb/>
臣聞有國有家者以恤人為務節用為先故唐堯至化<lb/>
采椽不斵漢文深仁露䑓罷構西方之聖道貴融心使<lb/>
下人不寧匹夫竊歎豈菩薩無相布施如來慈悲本旨<lb/>
哉陛下孝思罔極崇建明固<hi>疑作因</hi>土木之功莊嚴斯畢<lb/>
僧房精舎宴坐有餘禪寺道塲經行已足若開拓奪人<lb/>
<pb n="KR4h0022_WYG_620-6b"/>
便利貧者有擠壑之憂富者無安堵之所幸非急切何<lb/>
至於斯况陽和發生播植伊始興役丁匠廢業農功一<lb/>
夫不耕必有饑者三時之務安可奪焉臣聞失鬼神之<lb/>
心可因巫祝而謝失君長之心可因左右而謝失父母<lb/>
之心不可解也陛下以萬方為念何欲傷一物之心臣<lb/>
雖至愚猶有所惑方今西戎尚梗北虜未覊戰士老於<lb/>
邊亭役車屯於塞下甿户流散府蔵空虛卒然𤇺候興<lb/>
一面之虞水旱虐數州之地乗其不意何以禦之伏惟<lb/>
<pb n="KR4h0022_WYG_620-7a"/>
陛下體唐堯父母之用心思菩薩如來之本意傷邊卒<lb/>
艱勤之弊察下人勞怨之聲董逋逃休役力實倉庫急<lb/>
農桑杜邪枉之門正尚耻之路諸不急務一切總停應<lb/>
湏拓寺請俟農隙如此則國用充足黎元幸甚<lb/>
　　　諫營建中都表　　　　　　韓　覃<lb/>
臣聞古者明王之制也史書過瞽誦詩公卿諫士傳言<lb/>
庶人謗於道商旅議於市然後君得聞其過失而後改<lb/>
之見義而從之所以永有天下者也陛下不以臣不肖<lb/>
<pb n="KR4h0022_WYG_620-7b"/>
忝在學士敢不竭忠盡節有隐避乎詩曰靡不有初鮮<lb/>
克有終老氏曰慎終如始則無敗事曩者韋氏稱制萬<lb/>
邦憂惶實頼陛下神武克復社稷其初也賤珍寶禁奢<lb/>
華罷土功敦朴素革衆弊代天工垂拱無為削疑心<hi>闕</hi>
虛静追踪堯舜比徳羲軒天下顒顒傾耳注目喜遇非<lb/>
常之主復在於今日矣康哉之歌復聞於黎庶矣柰何<lb/>
簡易未幾而又興建中都乎蓄於閑廐數倍乎溺於聲<lb/>
色無極乎躭於遊畋不節乎營為繕造衆多乎都邑課<lb/>
<pb n="KR4h0022_WYG_620-8a"/>
稅煩劇乎不省亡國之風因循覆車之軌天下失望四<lb/>
海驚嗟朝野心知而懼罪鉗口以斯綂御天下豈所謂<lb/>
可乆可大之業耶且自歴代之君皆欲建萬代之業使<lb/>
子孫長有天下者也豈使子孫傾覆天下者哉子孫若<lb/>
覺所行必將敗亡則必恐懼不敢為之矣以亡國之主<lb/>
自謂必不亡也然後至於敗亡也存國之君恐懼必將<lb/>
亡也然後至於不亡也易曰知進退存亡得䘮而不失<lb/>
其正者其惟聖人乎又曰其亡其亡繫于苞桑此言懼<lb/>
<pb n="KR4h0022_WYG_620-8b"/>
亡獲堅固也管仲曰古之隳國家失社稷者非故且為<lb/>
之也有樂焉不知其䧟於惡也陸凱曰有道之君以樂<lb/>
樂人無道之君以樂樂身樂人者其樂彌長樂身者不<lb/>
久而亡惟陛下居安慮危在得圖失防患於無形之始<lb/>
慎禍於纎㣲之初念管仲之至言棄少樂而存社稷覽<lb/>
陸凱之篤論思樂人而彌長也禮記曰孟夏之月無有<lb/>
壊隳無起土功無發大衆無伐大樹昔魯夏城中丘春<lb/>
秋書之垂為後戒今建國都乃長久之大業也犯天下<lb/>
<pb n="KR4h0022_WYG_620-9a"/>
之大禁襲春秋之所諱詩曰敬天之怒無敢戲豫孝經<lb/>
曰治國者不敢侮於鰥寡而况於士人乎今不恤庶人<lb/>
之擾而建都國不畏上天之怒而長戲豫棄安就危棄<lb/>
存就亡棄易就難棄約就奢而欲永有天下恐不可得<lb/>
也但恐頃年已來水旱不節天下虛竭兆庶困窮戸口<lb/>
逃散流離艱苦鞏洛暴水所䘮尤多江淮赤地饑餒者<lb/>
衆加以東北有不賔之冦西凉有䘮失之軍干戈嵗増<lb/>
疆場騷動近又胡羯逆命徵發不寧料事度宜豈應更<lb/>
<pb n="KR4h0022_WYG_620-9b"/>
建中都乎至若兩都雖舊制矣然而分守官衆多矣費<lb/>
耗用度尚以為損豈况更建中都乎夫河東者國之股<lb/>
肱郡也勁鋭强兵盡出於是其地隘狹今又置都十萬<lb/>
之戸將安投乎夫惟所造城闕爰及苑囿毁拆閭閻令<lb/>
其别創損壊冡墓令其改卜殷富者破其産業貧窶者<lb/>
莫知所從外廹威詔内懐湯火怨嗟之聲驚惶之擾盈<lb/>
于途路逮於鬼神老小孤惸茫然無計憂悲苦惱不可<lb/>
勝說此甚不可也且陋東都而幸西都自西都而造中<lb/>
<pb n="KR4h0022_WYG_620-10a"/>
都取樂一君之欲以遺萬人之患務在都國之多不恤<lb/>
危亡之變恱在遊幸之麗不顧兆庶之困非所以建深<lb/>
根固蔕不抜之長策矣昔漢帝感鍾離意之言息事徳<lb/>
陽之殿魏主採續咸之諫止造鄴都之宫臣職非其位<lb/>
言發微細然聖主不以人廢言不以㣲擯人矣臣愚誠<lb/>
願陛下發徳音垂明詔深恤黎庶罷事中都則福履無<lb/>
疆天下幸甚謹言<lb/>
　<lb/>
<pb n="KR4h0022_WYG_620-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華卷六百二十一<lb/>
</p>
<p>
</p>
  </div>
</body>
</text>
</TEI>
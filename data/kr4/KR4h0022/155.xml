<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百五十五</head>
    <p>
<pb n="KR4h0022_WYG_155-1a"/>
欽定四庫全書<lb/>
　文苑英華巻一百五十五　宋　李昉等　編<lb/>
　天部五<lb/>
　　詠雪雜題二十八首　　　晴霽三十首<lb/>
　　詠雪雜題<lb/>
　　　𤣥都觀春雪　　　　　　　張正見<hi>見初學記</hi>
同雲遥暎嶺瑞雪近浮空拂鶴伊川上飄花桂苑中影<lb/>
麗重輪月飛隨團扇風還取長歌處帶曲舞春風<lb/>
<pb n="KR4h0022_WYG_155-1b"/>
　　　翫雪　　　　　　　　　　王　衡<lb/>
寒庭浮春<hi>初學記作暮</hi>雪疑從千里來皎潔隨處滿流亂逐<lb/>
風迴璧臺如始構瓊樹似新栽<hi>初學記作裁</hi>不待陽春節誰<lb/>
持競落梅<lb/>
　　　望雪　　　　　　　　　　唐太宗<hi>見初學記</hi>
秋雲宵遍嶺素雪晩凝華入牖千重碎迎風一半斜不<lb/>
粧空散粉無樹獨飄花縈空慚夕照破彩謝晨霞<lb/>
　　　和陳校書省中翫雪　　　　包　融<lb/>
<pb n="KR4h0022_WYG_155-2a"/>
芸閣朝來雪飄颻正滿空褰開明月下校理落花中色<lb/>
向懐鉛白光因翰簡融能令草𤣥者逈思入流風<lb/>
　　　瑞雪篇<hi>此詩見三百三十一巻歌行門</hi>　　　劉庭琦<lb/>
　　　南陽北阻雪　　　　　　　孟浩然<lb/>
我行滯宛許日夕望京豫曠野莽茫茫鄉山在何處孤<lb/>
煙村際起歸鴈天邊去積雪復<hi>集作覆</hi>平湍<hi>集作臯</hi>飢鷹捉<lb/>
寒兔妙<hi>集作少</hi>年弄文墨屬意在章句十上恥還家徘徊<lb/>
守歸路<lb/>
<pb n="KR4h0022_WYG_155-2b"/>
　　　和王員外雪晴早朝　　　　錢　起<lb/>
紫微晴雪帶恩光繞仗偏隨鴛鷺行長信月留寧避曉<lb/>
宜春花滿不飛香獨㸔積素凝清禁已覺輕寒讓太陽<lb/>
題柱盛名兼絶唱風流誰繼漢田郎<lb/>
　　　舟中夜雪懐盧侍郎<hi>集作御</hi>　　杜　甫<lb/>
朔風吹桂水大雪夜紛紛暗度南樓月寒深北渚雲燭<lb/>
斜初近見舟重竟無聞不識山隂路聴雞更憶君<lb/>
　　　秋浦清溪雪夜對酒客有唱山鷓鴣者<lb/>
<pb n="KR4h0022_WYG_155-3a"/>
　　　　　　　　　　　　　　　李　白<lb/>
披我貂襜褕對君白玉壺雪花酒上滅頓覺夜寒無客<lb/>
有桂陽至能吟山鷓鴣清風動窓竹越鳥鳴<hi>集作起</hi>相呼<lb/>
持此足為樂何煩笙與竽<lb/>
　　此詩一百六十六巻重出今已削去<lb/>
　　　終南望餘雪　　　　　　　祖　詠<lb/>
終南隂嶺秀積雪浮雲端林表明霽色城中増暮寒<lb/>
　　　竹下殘雪　　　　　　　　丘　為<lb/>
<pb n="KR4h0022_WYG_155-3b"/>
一㸃銷未盡孤明在竹隂晴光夜轉瑩寒氣曉仍深還<lb/>
對讀書牖且闗乘興心已能依此地終不傍瑶琴<lb/>
　　　會稽郡樓望雪　　　　　　張　繼<lb/>
江城昨夜雪如花郢客登樓望霽華大禹壇前仍聚玉<lb/>
西施渚上更飄紗簾櫳向晩寒風度睥睨初晴落影斜<lb/>
數處微明消不盡湖山清暎越人家<lb/>
　　　小雪　　　　　　　　　　戴叔倫<hi>類詩作釋清晝</hi>
花雪隨風不厭㸔更多還肯失<hi>類詩作蔽</hi>林巒愁人正在書<lb/>
<pb n="KR4h0022_WYG_155-4a"/>
窓下一片飛來一片寒<lb/>
　　　韓舎人書齋殘雪　　　　　戎　昱<lb/>
風巻黄雲暮雪晴江烟洗盡柳枝輕簷前數片無人掃<lb/>
更得書窓一夜明<lb/>
　　　早春雪中　　　　　　　　前　人<lb/>
隂雲萬里盡漫漫愁坐闗心事幾般為報春風林下雪<lb/>
柳條初發不禁寒<lb/>
　　　晨起登樂遊原望終南積雪　僧皎然<lb/>
<pb n="KR4h0022_WYG_155-4b"/>
凌晨擁敝裘閒上古原頭雪霽山疑近天高思若浮瓊<lb/>
峰埋積翠玉嶂掩飛流曜彩舍朝日摇光奪寸眸寒空<lb/>
標瑞色爽氣襲皇州清眺何人得終當獨再遊<lb/>
　　　山雪　　　　　　　　　　前　人<hi>見文粹</hi>
夕陽在西峰疊翠縈殘雪狂風巻絮廻驚猨攀玉折何<lb/>
意山中人悮報山花發<lb/>
　　　盧郎中拜陵遇雪蒙見召因寄<lb/>
　　　　　　　　　　　　　　　楊巨源<lb/>
<pb n="KR4h0022_WYG_155-5a"/>
南宫使者有光輝欲拜諸陵瑞雪飛蘋葉已脩青玉薦<lb/>
柳花仍拂赤車衣應同谷口尋春去定似山隂帶月歸<lb/>
寒冷出郊猶未得羡公將事㸔芳菲<lb/>
　　　和劉夢得終南秋雪　　　　白居易<lb/>
遍覽古今集都無秋雪詩陽春先唱後隂嶺未消時草<lb/>
訝霜凝重松疑鶴散遲清光莫獨占還<hi>集作亦</hi>對白雲司<lb/>
　　　洛中<hi>集作下</hi>雪中頻與劉李二賔客宴集因寄汴<lb/>
　　　　州李尚書　　　　　　　前　人<lb/>
<pb n="KR4h0022_WYG_155-5b"/>
水南水北雪紛紛雪裏歡遊莫厭頻日日暗來唯老病<lb/>
年年少去是交親碧氊帳暖梅花濕紅燎爐香竹葉春<lb/>
今日鄒枚俱在洛梁園置酒召何人<lb/>
　　　積雪　　　　　　　　　　賈　島<lb/>
昔屬時霖滯今逢臘雪多南積飄狂渚北訝雨交河盡<lb/>
滅平蕪色珍<hi>集作彌</hi>重古木柯空中離白氣島外下滄波<lb/>
隠者迷樵道朝人冷玉珂夕繁仍晝宻漏間復鐘和想<lb/>
積高嵩頂新秋皓月過<lb/>
<pb n="KR4h0022_WYG_155-6a"/>
　　　殘雪　　　　　　　　　　許　渾<lb/>
憶昨新春霰雪飛堦前簷上鬬寒姿狂風送在竹深處<lb/>
隔日未消花發時輕壓嫩𬞞旁出土冷衝幽鳥别尋枝<lb/>
晩來又喜登樓見一曲高歌和者誰<lb/>
　　　叙雪寄喻亮　　　　　　　方　干<hi>類詩作杜荀鶴</hi>
宻片繁聲旋不<hi>類詩作乆未</hi>銷縈風雜霰轉飄颻澄江莫蔽<lb/>
長流色衰柳難粘自動條濕氣添寒<hi>類詩作隂森</hi>酤酒夜素<lb/>
花迎曙<hi>類詩作晶耀</hi>巻簾朝此時明<hi>類詩/作行</hi>逕無行<hi>類詩作人</hi>跡唯<lb/>
<pb n="KR4h0022_WYG_155-6b"/>
望徽之問寂寥<hi>方干集中又有叙雪題目同而詩異今並載于此宻片無聲急復遲紛紛又勝</hi>
<hi>落花時逡巡不覺藏莎渚宛轉偏宜傍柳絲透室虚明非月照滿空廻散是風吹高人坐卧才方逸援筆應成</hi>
<hi>六出詞</hi>
　　　長安雪後　　　　　　　　喻坦之<lb/>
雪<hi>疑</hi>落雲收盡天涯雪霽時草開當井地樹折帶巢枝<lb/>
野渡滋寒麥高泉漲禁池遥分丹闕出迥對上林宜宿<lb/>
片攀簷取凝花就砌窺氣陵禽翅束凍入馬蹄危北想<lb/>
連沙漠南思極海涯冷光兼素彩向暮朔風吹<lb/>
<pb n="KR4h0022_WYG_155-7a"/>
　　　書齋雪後　　　　　　　　趙　嘏<lb/>
擁褐坐茅簷春晴喜初日微風入桃徑爽氣歸<hi>集作生</hi>縹<lb/>
帙頻時苦風雪就景理巾櫛樹暖高鳥來窓閒曙雲出<lb/>
鄉遥路難越道蹇時易失欲静又不<hi>集作未</hi>能東山負芝<lb/>
术<lb/>
　　　寒日閒居新雪　　　　　　薛　能<lb/>
大雪滿初晨開門萬象新龍鍾雞未起蕭索我何貧耀<lb/>
若花前鏡清如物外聲細飛斑户牖乾酒亂松筠正色<lb/>
<pb n="KR4h0022_WYG_155-7b"/>
凝高嶺隨流助要津鼎消微示滓車輾半和塵茶興留<lb/>
詩客𤓰期想戍人終篇無本字誰别勝陽春<lb/>
　　　峩嵋雪　　　　　　　　　鄭　谷<lb/>
萬仞白雲端經春雪未殘夏消江峽滿晴照蜀樓寒造<lb/>
境知僧熟歸林認鶴難會須朝<hi>集作上</hi>闕去祗有畫圖㸔<lb/>
　　　雪中偶題　　　　　　　　前　人<lb/>
亂飄僧舍茶烟濕宻洒歌樓酒力微江上晩來堪畫處<lb/>
漁人披得一蓑歸<lb/>
<pb n="KR4h0022_WYG_155-8a"/>
　　　潤州甘露寺㸔雪上周相公　羅　隠<lb/>
篩寒洒白亂溟濛祈禱<hi>集作禱請</hi>功兼造化功光薄乍迷京<lb/>
口月影交初轉海門風細粘謝客衣襟<hi>集作裙</hi>上輕拂<hi>集作</hi>
<hi>堕</hi>梁王酒盞中一種為祥君㸔取半禳<hi>集作攘</hi>災沴半年<lb/>
豐<lb/>
　　晴霽<lb/>
　　　開霽　　　　　　　　　梁簡文帝<lb/>
景落商颷静烟開四郊謐偃蹇暮山虹游揚下峰日水<lb/>
<pb n="KR4h0022_WYG_155-8b"/>
文城上動城樓水中出竟微共治功空卧淮陽秩<lb/>
　　　雨後　　　　　　　　　梁簡文帝<lb/>
散絲與山氣忽合復俄晴雷音稍入嶺電影尚連城雨<lb/>
餘雲稍薄風收熱復生<lb/>
　　　望夕霽　　　　　　　　　王　筠<lb/>
連山巻族雲長林息衆籟宻樹含綠滋遥峰凝翠靄石<lb/>
溜正潨殘山泉始澄汰物華方入賞跂予心期會<lb/>
　　　喜晴　　　　　　　　　　庾　信<lb/>
<pb n="KR4h0022_WYG_155-9a"/>
比日思光景今朝喜暫逢雨住便生熱雲晴即作風水<lb/>
白澄還淺花紅燥更濃已歡無石燕彌欲棄土龍<lb/>
　　　雨晴　　　　　　　　　　王　胄<lb/>
初晴物候凉反景照山庄殘虹低飲澗新溜上侵塘風<lb/>
度蟬聲逺雲開鴈<hi>初學記作鳥</hi>路長<lb/>
　　　初晴落景　　　　　　　　唐太宗<lb/>
晩霞聊自怡初晴彌可喜日光百花色風動千株翠池<lb/>
魚躍不同園鳥聲還異寄言博通者知余物外志<lb/>
<pb n="KR4h0022_WYG_155-9b"/>
　　　幽山雨後應令　　　　　　虞世南<lb/>
肅城臨上苑黄山邇桂宫雨歇連峯翠烟開竟野通排<lb/>
虚翔戲鳥跨水落長虹日下林全暗雲收嶺半空水泉<lb/>
鳴石澗地籟響嵒風<lb/>
　　　雨後　　　　　　　　　　李百藥<lb/>
晩來風景麗晴初物色華薄雲向空盡輕虹逐望斜後<lb/>
窓臨岸竹前堦枕浦沙寂寥無與晤樽酒對風花<lb/>
　　　雨晴<hi>一作秋霽</hi>二首　　　　　　杜　甫<lb/>
<pb n="KR4h0022_WYG_155-10a"/>
天外<hi>一作際</hi>秋雲薄從<hi>一作松</hi>西萬里風今朝好晴景乆雨<lb/>
不妨農塞柳行疎翠山梨結小紅胡笳樓上發一鴈入<lb/>
高空<lb/>
　　　二<lb/>
雨晴山不改晴罷峽如新天路㸔殊俗秋江思殺人有<lb/>
猿揮淚盡無犬附書頻故國愁眉外長歌欲損神<lb/>
　　　晩晴二首　　　　　　　　前　人<lb/>
村晩驚風度庭幽過雨霑夕陽薰細草江色映疎簾書<lb/>
<pb n="KR4h0022_WYG_155-10b"/>
亂誰能帙盃乾可自添時聞有餘論未恠老夫潜<lb/>
　　　二<lb/>
返照斜初徹<hi>集作散</hi>浮雲薄未歸江虹明近<hi>集作逺</hi>飲峽雨<lb/>
落餘飛鳬鴈<hi>集作鶴</hi>終高去熊羆覺自肥秋分客尚在竹<lb/>
露夕<hi>集作乆</hi>微微<lb/>
　　　晴二首　　　　　　　　　前　人<lb/>
乆雨巫山暗新晴錦綉文碧知湖外草紅見海東雲竟<lb/>
日鸎相和摩霄鶴數羣野花乾更落風處急紛紛<lb/>
<pb n="KR4h0022_WYG_155-11a"/>
　　　二<lb/>
啼烏争引子鳴鶴不歸林下食遭多泥<hi>集作遭泥去</hi>高飛恨<lb/>
乆隂雨聲衝塞盡日氣射江深回首湖南客驅馳魏闕<lb/>
心<lb/>
　　　院中晩晴省<hi>集作懐</hi>西郭茅舎　前　人<lb/>
天際<hi>集作幕府</hi>秋風日夜清澹雲踈雨過高城葉心珠<hi>集作朱</hi>
實㸔時落階面青苔老更<hi>集作先自</hi>生復有樓臺銜暮景不<lb/>
勞鐘鼓報新晴浣花溪裏花饒笑肯信吾兼吏隠名<lb/>
<pb n="KR4h0022_WYG_155-11b"/>
　　　曉晴　　　　　　　　　　李　白<lb/>
野凉疎雨歇春色徧萋萋魚躍青池滿鶯吟綠樹低野<lb/>
花粧面濕山草紐斜齊零落殘雲片風吹挂竹谿<lb/>
　　　湖中晩霽　　　　　　　　常　建<lb/>
湖廣舟自輕江天欲澄霽是時清楚望氣色猶霾曀踟<lb/>
蹰金霞白波上日初麗烟紅落鏡中樹木生天際杳杳<lb/>
涯<hi>疑</hi>欲斑濛濛雲復閉言垂星漢明又觀寰瀛勢微興<lb/>
從此愜悠然不知歲試歌滄浪清遂覺乾坤細肯念客<lb/>
<pb n="KR4h0022_WYG_155-12a"/>
衣薄將期永投袂遲廻漁父間一鴈聲嘹唳<lb/>
　　　酬鴻臚裴主簿雨後北樓見贈<lb/>
　　　　　　　　　　　　　　　王昌齡<lb/>
暮霞照新晴歸雲猶相逐有懐晨昏暇想見登眺目問<lb/>
禮待彤襜題詩訪茅屋高樓多今古陳事滿陵谷地乆<lb/>
㣲子封臺餘孝王築徘徊顧霄漢豁逹俯川陸逺水對<lb/>
秋城長天向喬木公門何清浄列㦸森已肅不歎携手<lb/>
稀常思着鞭速終當拂羽翰輕舉隨鴻鵠<lb/>
<pb n="KR4h0022_WYG_155-12b"/>
　　　喜晴　　　　　　　　　　劉長卿<lb/>
曉日西風轉秋天萬里明湖天一種色林鳥百般聲霽<lb/>
景浮雲滿逰絲暎水輕今朝江上客凡慰幾人情<lb/>
　　　山下晩晴　　　　　　　　崔　曙<lb/>
寥寥逺天浄溪路何空濛斜光照疎雨秋氣生白虹雲<lb/>
盡山色暝蕭條西北風故林歸宿處一葉下梧桐<lb/>
　　　樂遊原晴望寄中書李侍郎　錢　起<lb/>
爽氣朝來<hi>集作分</hi>萬里清憑高一望九秋<hi>集作愁</hi>輕不知傅<lb/>
<pb n="KR4h0022_WYG_155-13a"/>
説<hi>集作鳳沼</hi>霖初霽但見<hi>集作/覺</hi>堯天日轉明四野山河同<hi>集作</hi>
<hi>通</hi>逺色千家砧杵共秋聲遥指<hi>集作想</hi>青雲丞相府何時<lb/>
開閣對<hi>集作引</hi>書生<lb/>
　　　泉上雨後作　　　　　　　元季川<lb/>
風動蕩煩暑雨息佳霽初衆峰帶閒雲秋氣入我廬颯<lb/>
颯鮮<hi>一作凉</hi>飈來窺臨<hi>一作臨窺</hi>惬所圖綠蘿長新蔓裊裊垂<lb/>
座隅流水復簷下丹砂發清渠養葛為我衣種芳為我<lb/>
蔬誰能<hi>一作是</hi>畹與畦彌漫連野蕪<hi>一作見唐百家詩選</hi>
<pb n="KR4h0022_WYG_155-13b"/>
　　　喜晴<hi>時左遷台州刺史</hi>　　　　　　李敬方<lb/>
到台十二旬一片雨中春林果垂楊盡山苖半夏新陽<lb/>
烏晴展翅隂魄夜飛輪坐兾無雲物分明見北辰<lb/>
　　　春晴　　　　　　　　　　任　翻<lb/>
楚國多春雨柴門喜晩晴幽人臨水坐好鳥隔花鳴野<lb/>
色臨空闕<hi>疑作澗</hi>江流接海平門前到溪路今夜月分明<lb/>
　　　江城秋霽　　　　　　　　戎　昱<lb/>
霽後江城風景凉豈堪登眺只堪傷逺天螮蝀收殘雨<lb/>
<pb n="KR4h0022_WYG_155-14a"/>
暎水鸕鷀近夕陽萬事無成空過日十年多難未還鄉<lb/>
不知何處銷茲恨轉覺愁隨夜夜長<lb/>
　　　答韋先軰春雨後見寄　　　劉得仁<lb/>
風散五更雨鳥啼三月春軒窓透初日硯席絶纎塵箇<lb/>
箇峰頭出家家樹色新憐君高且静有句寄幽人<lb/>
　　　春日雨後作　　　　　　　前　人<lb/>
朝來微有雨天地爽無塵北闕明如晝南山碧動人車<lb/>
輿終日别草樹一城新枉是吾君戚何門謁紫宸<lb/>
<pb n="KR4h0022_WYG_155-14b"/>
　　　塞路初晴　　　　　　　　雍　陶<lb/>
晩虹斜日塞天昏一半山川帶雨痕新水亂侵青草路<lb/>
殘煙猶傍綠楊村胡人羊馬休南牧漢將旌旗在北門<lb/>
行子喜聞無戰伐閒㸔<hi>集作時逢</hi>逰騎獵秋原<lb/>
　　　晩晴　　　　　　　　　　李商隠<lb/>
深居俯夾城春去夏猶清天意憐幽草人間重晩晴併<lb/>
添高閣曉微注小窓明越鳥巢乾後歸飛體更輕<lb/>
　　　白石潭秋霽作　　　　　　周　繇<lb/>
<pb n="KR4h0022_WYG_155-15a"/>
潭心烟霧破斜暉殷殷雷聲隔翠微崖蹙盤渦翻蜃窟<lb/>
灘吹白石上漁磯陵風舴艋謳啞去出水鸕鷀薄泊飛<lb/>
秋霽更誰同此望逺鐘時見一僧歸<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_155-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百五十五<lb/>
</p>
<p>
</p>
  </div>
</body>
</text>
</TEI>
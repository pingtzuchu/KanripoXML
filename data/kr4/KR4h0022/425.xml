<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百二十五</head>
    <p>
<pb n="KR4h0022_WYG_425-1a"/>
欽定四庫全書<lb/>
　文苑英華巻四百二十五　宋　李昉等　編<lb/>
　赦書六<lb/>
　　禋祀赦書二<lb/>
　　　天寳三載親祭九宫壇大赦制　孫　逖<lb/>
門下九宫之祀百代莫修豈日給之不暇將明靈之有<lb/>
待朕當扆君臨握圖纉業每聼政中昃疇咨讜言觀書<lb/>
乙夜以求故實勵精為理三紀于兹上荷宗廟延祥克<lb/>
<pb n="KR4h0022_WYG_425-1b"/>
開厥後下頼股肱叶徳以致邕熈而麟鳳龜龍近遊郊<lb/>
薮蠻夷戎狄逺輸賝賮乘時年<hi>一作來</hi>之休運恢皇王之<lb/>
逺圖是以圓丘方澤之儀昇中告類之禮靡<hi>一作無</hi>典不<lb/>
舉靡神不懷恭惟九宫明祀尚闕載深兢愓用建靈壇<lb/>
爰以元辰親執奠獻叶青陽<hi>一作春</hi>發生之慶祈黔庶吉<lb/>
祐之福今至誠式展大禮云僃瑞景和風神心如答則<lb/>
無疆之祉豈獨在予非常之澤宜覃率土可大赦天下<lb/>
自天寶三載十二月二十五日昧爽已前大辟罪已下<lb/>
<pb n="KR4h0022_WYG_425-2a"/>
罪無輕重咸赦除之其十惡死罪造偽頭首謀殺攻刼<lb/>
及官典犯贓不在免限朕惟善政實在飬人作法務從<lb/>
於寛簡任事必量於齒力比者成童之嵗即掛輕徭既<lb/>
冠之年當便正役憫其勞苦用軫予懷自從以後天下<lb/>
百姓以十八已上為中男二十三已上成丁又任土作<lb/>
貢先標程式或非所有不免貿遷事既非宜理難經久<lb/>
并應徵課稅及支遣諸色物或期程之間遲速<hi>一作違</hi>非<lb/>
便並委所司與朝集使商量取便穩處奏置聞<hi>實録載赦文云</hi>
<pb n="KR4h0022_WYG_425-2b"/>
<hi>每嵗庸調八月徵收農功未畢恐難濟辦自今已後延至九月三十日為限</hi>諸軍行人逺為<lb/>
邉捍修短之分雖有定期役從而終良深軫念其有陣<lb/>
亡及在軍亡歿骸骨未還鄉貫者宜令節度使給棺櫬<lb/>
逓歸又防邉禦冦實為艱勞貧户單丁固兹<hi>疑</hi>存飬更<lb/>
令差遣去住難堪自今已後應差行人家無兼丁不在<lb/>
取限自古聖人皆以孝理五常之本百行莫先移於國<lb/>
而為忠事於長而為順永言要道實在𢎞人自今已後<lb/>
令天下家藏孝經一本精勤誦習鄉學之中倍増教授<lb/>
<pb n="KR4h0022_WYG_425-3a"/>
郡縣官長明申勸課百姓間有孝行過人鄉閭欽伏者<lb/>
所由長官具以名薦其有父兄見在别籍異居虧敗名<lb/>
教莫斯為甚特宜禁絶勿使更然并親殁之後亦不得<lb/>
令有分析郡縣切勒令在惟行自今已後如有不友不<lb/>
恭傷財破產者宜配磧西用清風教朕惟熈庶績慱訪<lb/>
逸人豈唯振㧞滯淹以期於大用亦欲褒崇高尚將敦<lb/>
於薄俗虚佇之懷兼在於此其有髙蹈<hi>一作道</hi>不仕遁跡<lb/>
丘園逺近知聞未經薦舉者委所在長官以禮徵送又<lb/>
<pb n="KR4h0022_WYG_425-3b"/>
崇徳追逺式閭封墓用旌前烈以叶大猷自古聖帝明<lb/>
王名臣烈士陵墓有頺毁者宜令所𬋩<hi>一作掌</hi>量事修葺<lb/>
仍明立標記禁止樵採天下侍老百嵗已上賜帛五叚<lb/>
粟三石八十已上帛三叚粟二石仍於郡縣長官存問<lb/>
給付亞獻太子諱宜賜物二千疋終獻慶王琮一千疋<lb/>
正衣夾侍各五百疋親王各三百疋新封建郡王及國<lb/>
公各一百疋賢妃三百疋長公主各三百疋公主各二<lb/>
百疋嗣郡王各一百疋中書門下三品竭心翊戴𢎞益<lb/>
<pb n="KR4h0022_WYG_425-4a"/>
實多各與一子官如先已授官量與一人轉内外文武<lb/>
官三品已上賜爵一級四品已下各加一階一品賜物<lb/>
七十疋三品已上六十疋五品已上四十疋六品已下<lb/>
二十叚諸節度使各賜物一百疋三京留守及二王後<lb/>
各八十疋採訪使各六十疋諸蕃客共賜二千疋其唐<lb/>
元功臣締構之初竭其忠欵録功念舊情所不忘普恩<lb/>
之外更賜<hi>一作加</hi>一階其身歿者各贈一官皇親五等已<lb/>
上及九廟子孫諸親三等已上未有出身者並放出身<lb/>
<pb n="KR4h0022_WYG_425-4b"/>
其前資者選日稍優與處分見任者更賜勲兩轉應天<lb/>
下賜酺三日赦書有所未該者所司類例聞奏宣布中<lb/>
外咸使知聞主者施行<lb/>
　　一作皆唐大詔令<lb/>
　　　天寳六載南郊赦　　　　　　内制<lb/>
門下昭事昊穹必惟禋祀盖順帝則而成政也肅雍清<lb/>
廟必惟嚴享<hi>一作必嚴大享</hi>盖繼先志<hi>一作盖叶先心</hi>而為孝也則累<lb/>
聖之徳在人元陽之氣在候所以達明靈之景貺廸皇<lb/>
<pb n="KR4h0022_WYG_425-5a"/>
王之大<hi>一作徽</hi>猷者矣朕夕惕宵衣奉天纉業勉思政道<lb/>
惟懷永圖頼百<hi>一作列</hi>辟庶官匡予不逮聲朔及逺車書<lb/>
靡殊加以乾符坤珍日來月至感福應之尤盛懼明祠<lb/>
之未殷且資父事天因<hi>一作自</hi>親設教洽情以達禮廣敬<lb/>
以推尊時享之誠寧宜異数日舉之饋豈忘事生是用<lb/>
革故鼎新禮物對越上靈聿追嚴配既而崇牙宿設明<lb/>
徳惟馨敬爾臣工駿奔執豆陟降至止<hi>一作陟丘止樂</hi>樂徧禮成<lb/>
精意上升神休下答宜廣維祺之福以覃作觧之恩<lb/>
<pb n="KR4h0022_WYG_425-5b"/>
　　　天寳十載南郊赦<lb/>
門下皇天眷命必順於五行哲后御時實遵於三統考<lb/>
古之道何莫由斯朕欽若上靈<hi>一作𤣥</hi>嗣守丕業察璿衡<lb/>
以齊政念稼穡以勸人日慎一日四十載于兹矣何嘗<lb/>
不夙夜懼畏憂勞在懷思共黎元臻夫至理幸以刑清<lb/>
俗阜天成地平萬方底寧群物咸遂雖慙大化且謂小<lb/>
康此皆至道儲祉宗社敷祐豈予薄徳<hi>一作凉徳</hi>而克致焉<lb/>
然則上稽厯象傍採輿議爰以土徳承漢火行是慿大<lb/>
<pb n="KR4h0022_WYG_425-6a"/>
易之辭用紹前王之烈禎祥累應正閏攸分不改舊章<lb/>
惟新景命<hi>一作違</hi>属獻嵗初吉乘時布和是用展禮<hi>一作祀</hi>
崇禋竭誠昭布<hi>一作報</hi>庶叶發生之序載覃雷雨之祥<hi>一作</hi>
<hi>澤</hi>　　一作皆唐大詔令<lb/>
　　　景龍三年十一月二十三日拜南郊制<lb/>
　　　　　　　　　　　　　　　　内制<lb/>
門下朕聞展禮禘祖昊穹著其成命就陰即陽經<hi>一作墳</hi>
典明其大節故豺獺有祭下不隔於微品犧牲畢陳上<lb/>
<pb n="KR4h0022_WYG_425-6b"/>
以先<hi>一作老</hi>於嚴配軒皇用事則雍旁正祠漢帝㓗齊則<lb/>
城南七里用<hi>一作固</hi>能使敬而不黷求而不匱祈穀則九<lb/>
載可登焚柴則三載無闕是知上靈大徳不私於亭毒<lb/>
之仁正直聦明有感於馨香之荐瞻高欲語無易兹道<lb/>
我高祖神堯皇帝開階立隧<hi>一作極</hi>配永循機太宗文武<lb/>
聖皇帝仗金策而清四方運璇機而齊七政髙宗天皇<lb/>
大帝與乾坤合其徳與日月合其明則天大聖皇后建<lb/>
補天立極之功受河圖洛書之統五精歸運四葉重光<lb/>
<pb n="KR4h0022_WYG_425-7a"/>
朕䖍順樂推欽承睠命紹宏基於累聖日慎斯兢執大<lb/>
象於群生夙興如勵逺人殊俗占風而起<hi>一作集</hi>蠻邸美<lb/>
瑞休符繋月而揮<hi>一作輝</hi>史筆故得三邉静柝五兵銷刃<lb/>
寰宇大寧人神式序而徳慙被物誠謝動天水旱尚臻<lb/>
陰陽猶舛永以憂懼<hi>一作易</hi>無忘鑒寐然則事天事地莫<lb/>
盛乎禋祀弗躬弗親孰申乎誠敬朕自臨四海于今五<lb/>
年幸承祧社之靈未展郊丘之謁方今朔風候律南至<lb/>
<hi>一作晷</hi>登辰乘上日而恭饗奉髙禋而肅事揚宗祖之休<lb/>
<pb n="KR4h0022_WYG_425-7b"/>
命酌壇塲之令典百神受職三才合契備殷薦之容行<lb/>
昭報之禮豈惟靈光所燭但驗其徵方兾後先不違實<lb/>
受其福至若五刑之属十惡為重自頃恩赦罕聞該及<lb/>
朕以眇身膺乎大寶下人不足每切如子之傷上帝所<lb/>
臨敢逃在予之責閒居三月未弭厥愆静念終朝載増<lb/>
寅畏侑神伊始與物惟新用𢎞曠蕩之恩以答高明之<lb/>
貺可大赦天下云云<lb/>
　　一作皆唐大詔令<lb/>
<pb n="KR4h0022_WYG_425-8a"/>
　　　祠后土制　　　　　　　　　内制<lb/>
門下朕聞大事在祀禮極于郊丘大徳曰生道存乎赦<lb/>
宥故至誠斯感允接神明之休盛典聿脩必敷雷雨之<lb/>
施古先帝代躬祀后土所以崇兼載之功配博臨之義<lb/>
有虞氏之合禘遍于山川成周氏之從祀逮于林澤西<lb/>
漢汾陰之睢東洛翠媯之禪雖制無休備而道有可觀<lb/>
曹馬以還𢾗百餘制無載盖設儀而不服或誠信而未<lb/>
孚有其廢祀莫之能舉我國家受命也承百王之季啓<lb/>
<pb n="KR4h0022_WYG_425-8b"/>
三統之元髙祖神堯皇帝膺録授圖繼天立極太宗文<lb/>
武皇帝弔人伐罪南征北怨是用拯生靈於塗炭登物<lb/>
態於休和高宗天皇大帝維睿作聖垂衣而理大聖天<lb/>
后受<hi>闕</hi>托從權當宁化治中宗孝和皇帝允恭克讓守<lb/>
文御㝢能致刑措於變時雍朕以𦕈身恭荷丕構常恐<lb/>
政理乖中風雨愆期惕慮周於萬方疚懷深於一物幸<lb/>
乾坤交㤗宗社降靈氣無疵癘之災物遂生成之性呼<lb/>
韓慕化侍子趨庭月支請職名王入貢大荒同軌瀛海<lb/>
<pb n="KR4h0022_WYG_425-9a"/>
無波俯循凉德載懷寅畏故以嵗首肅事禋宗爰撰令<lb/>
辰親祀方澤採黄圖之舊制定累朝之前基神地取則<lb/>
於禮經宥宻同規於詩頌三祖登配群望畢從咸池之<lb/>
舞在列合鍾之管斯陳祥風入候當乎八變之殷瑞日<lb/>
揚暉属乎三獻之始臣工助而胥悅兆庶觀以相趨精<lb/>
誠克申感慶交集頃縁郊籍已肆𤯝灾貸宥之道未應<lb/>
頻降但精享云闕既曠代而方修福釐所被思寰宇之<lb/>
同休<hi>疑</hi>宜因大典式暢洪恩可大赦天下<lb/>
<pb n="KR4h0022_WYG_425-9b"/>
　　　貞元元年冬至郊祀大赦天下制<lb/>
　　　　　　　　　　　　　　　陸　贄<lb/>
門下君天下者受命于天地繼業於祖宗致其誠心惟<lb/>
敬與孝違敬莫大於廢祀虧孝莫大<hi>集作甚</hi>於黷神朕以<lb/>
𦕈身属承大統縱欲敗度浸生厲階兵連禍深變起都<lb/>
邑六師播蕩九服震驚郊廟園陵陷於兇逆神人乏主<lb/>
將迨周星列聖大<hi>集作之</hi>業幾墜于<hi>集作於</hi>地違敬虧孝罪<lb/>
由朕躬撫臨萬邦甚用自愧側身思咎庶補將來股肱<lb/>
<pb n="KR4h0022_WYG_425-10a"/>
元臣比義叶德爪牙衆<hi>集作將</hi>士戮力同心誅<hi>集作除</hi>大憝<lb/>
而京邑廓清翦逋冦而關河底定兹朕再與王公卿尹<lb/>
洎億兆之人備其威容修其禮物薦誠清廟展敬圓丘<lb/>
陳謝罪愆告情<hi>集作憤</hi>雪耻感慕慙惕若無所容上帝顧<lb/>
懷再新景命豈伊匪<hi>集作菲</hi>德獨荷鴻休思與普天誕膺<lb/>
多福可大赦天下自貞元元年十一月十一日昧爽已<lb/>
前云云李希烈僣逆不道誠所難容朕憫念蒼生務息<lb/>
征討頻降<hi>集作有</hi>詔令許其自新若能歸降依前待之以<lb/>
<pb n="KR4h0022_WYG_425-10b"/>
不死淮西管内將士官吏百姓等一切原宥與之如初<lb/>
先有官封亦皆復舊如能特建功效<hi>集作業</hi>者當别超擢<lb/>
若家口親属在諸道者長吏撫綏各使安存其歸順百<lb/>
姓仍委節度觀察刺史給空閑地任便安居優復終身<lb/>
務令全<hi>集作存</hi>濟大事平已<hi>四字集作待事平之後</hi>聼歸本貫云云<lb/>
自頃兇渠唱亂逆將附姦保㨿國都慿陵甸服朕出次<lb/>
郊邑再遷巴梁險阻艱難靡不經歴暴亂之後乃彰烈<lb/>
士之功憂危之中方見直臣之節録勲進善其可弭忘<lb/>
<pb n="KR4h0022_WYG_425-11a"/>
應奉天興元元年元從立功<hi>集作扈從功臣</hi>并收京城將士食<lb/>
實封者各隨文武與一子官餘並加兩階仍賜勲兩轉<lb/>
其文武百寮應扈從到興元府者五品已上賜爵一級<lb/>
六品已下各加一階云云自建中四年已來有身死王<lb/>
事義烈著明未經褒贈者本道即具名銜事蹟聞奏諸<lb/>
道有解退官徤州府長吏功務安存仍量以空閑田地<lb/>
給付<hi>集作授</hi>免其差役任自營生社稷之勲以輔興王業<lb/>
統帥之任以總制戎麾<hi>集作威</hi>職弼諧<hi>集作叅衮職</hi>者其德崇<lb/>
<pb n="KR4h0022_WYG_425-11b"/>
授旌<hi>集作髪</hi>節者其功大方鎮乃國之垣翰禁衛實予之<lb/>
爪牙尹京實頼於<hi>集作其</hi>肅清主計尤資於辦集所頒慶<lb/>
澤宜越常倫司徒兼中書令晟宜與一子五品正員官<lb/>
并四品階諸道副元帥各與一子五品正員官都統與<lb/>
一子六品正員官中書門下平章事充節度使各與一<lb/>
子七品正員官節度使及神䇿兵馬司六軍充節軍金<lb/>
吾六軍大將軍判度支侍郎各與一子八品正員官都<lb/>
團練都防禦等使京兆河南尹金吾六軍將軍殿前射<lb/>
<pb n="KR4h0022_WYG_425-12a"/>
生兵馬使各與一子九品正員官多難已來三十餘載<lb/>
克平禍亂属在戎臣或節著艱難或勲高戰伐受任雖<lb/>
專於惣師成功亦頼於群材𢡟賞推恩宜加𦙍嗣諸大<lb/>
將功業崇高者各與一子官本使即詳定録名<hi>集作具状條録</hi>
聞奏副元帥都統兼節度使下每道共三十人節度使<lb/>
下每道共一十人都團練都防禦使下每道各十八人<lb/>
如大將子孫之中有藝業優長性行純確者本道使具<lb/>
狀聞薦仍量事資<hi>集作支</hi>給令赴上都朕當隨材授官以<lb/>
<pb n="KR4h0022_WYG_425-12b"/>
充侍衛庶使功臣之後與國無窮故尚父子儀先朝元<lb/>
勲再復京邑贈太尉秀實以死為<hi>集作衛</hi>國節冠古今宜<lb/>
各與子孫一人五品正員官自至德已後節度使大將<lb/>
忠烈績効著明其後淪替<hi>集作翳</hi>者所司即條録聞奏與<lb/>
子孫一人正員官諸色人中應在賊中<hi>集作廷</hi>潜奉神主<lb/>
頃已甄賞宜更優崇云云江淮轉運使檢校左僕射同<lb/>
平章事韓滉勵精勤職夙夜在公漕輓資儲千里相繼<lb/>
事無愆素人不告勞拯于凶灾厥有成績可進封晉國<lb/>
<pb n="KR4h0022_WYG_425-13a"/>
公關畿之内連嵗興戎荐属天灾稼穡不稔糓糴翔貴<lb/>
蒸黎困窮倉廪空虚莫之賑贍每一興念惻然痛心宜<lb/>
令度支取江西湖南見運到襄州米一十五萬石設法<lb/>
搬赴上都以救百姓荒饉如山路險阻車輓<hi>集作乘</hi>難通<lb/>
仍召貧人令其搬運便以米充脚價務於全活流庸庶<lb/>
事優饒副朕勤恤立國之道始於親親所以厚骨肉之<lb/>
恩𢎞<hi>集詔令並作明</hi>教化之本况荐經艱故宗族漂淪敦穆之<lb/>
情有加常日大長公主長公主公主各與一子七品官<lb/>
<pb n="KR4h0022_WYG_425-13b"/>
嗣王郡主縣主各與一子官出身如宗子中有德行才<lb/>
能者宗正卿具以名聞當别奨任致理之本在乎審官<lb/>
審官之由資乎選士將務選士之道必精飬士之方魏<lb/>
晉已還澆風未革國庠鄉校唯尚浮華選部禮闈不稽<lb/>
實行學非為已官必狥人法具非精弊將安救宜令百<lb/>
寮詳思所宜各修議状送中書門下叅校得失擇善而<lb/>
行有虞建官三載考績在漢為吏或長子孫盖以吏久<lb/>
於官則人情不茍官久於事則理化有成日者制度廢<lb/>
<pb n="KR4h0022_WYG_425-14a"/>
隳考課乖舛淹速靡凖升降無名欲令庶僚何所懲勸<lb/>
自今已後刺史縣令未經三考不得改移<hi>集作易</hi>自餘非<lb/>
在職績効殊尤亦不得越次遷轉刺史停替湏待魚書<lb/>
内外五品已上及常叅官在任年考已深者即量其才<lb/>
効與改中外迭處以觀其能夫明目逹聦務廣聞見或<lb/>
慮懷才抱器之士輸忠納諫<hi>一作說</hi>之倫地處幽遐無由<lb/>
自達永言於此夢想不忘應諸色人有長䇿濟時忠規<lb/>
匡主者任具陳所見詣所居之州委刺史畧與討論觀<lb/>
<pb n="KR4h0022_WYG_425-14b"/>
其㫖趣但有禆理道不涉私情便與附驛逓進朕當親<lb/>
覽自立兩稅經今六載或初定之時已有偏併或户口<lb/>
减耗舊額猶存輕重不均流亡轉甚<hi>集作衆</hi>委度支郎折<lb/>
衷條理以恤困窮古者雖有水旱人無菜色皆由儲蓄<lb/>
不匱勸導有方前代所置義倉國初亦循<hi>集作修</hi>其制備<lb/>
灾救乏甚便於人宜即凖貞觀故事天下所墾見田上<lb/>
自王公下及百姓每豊稔之嵗秋夏兩時州縣長官以<lb/>
理勸課據頃畆多少隨所種粟豆稻麥逐便貯納以為<lb/>
<pb n="KR4h0022_WYG_425-15a"/>
義倉如年穀不成即量取賑給官司但為其法勸諭不<lb/>
得收作用度<hi>四字集作收管</hi>各<hi>集作仍</hi>委本道逐便宜處置聞奏<lb/>
敦本厚生如資播殖當今所切莫甚於斯自今後百姓<lb/>
有墾闢田疇加於常嵗者所加之地不得輙更徵租稅<lb/>
其刺史令長考課亦以本界墾田多少為殿最今年蝗<lb/>
蟲損甚<hi>集作田</hi>州府開春之後量給種子以便<hi>集作便就</hi>農功<lb/>
天下應荒閑地<hi>集作田</hi>有肥沃<hi>集作饒</hi>堪置屯田處委當管<lb/>
審細檢行以諸色人及百姓情願者使之營田如部署<lb/>
<pb n="KR4h0022_WYG_425-15b"/>
精當收獲𢾗多本道使刺史特加褒昇屯官等節級優<lb/>
賞如是逃田地本主復業即<hi>集作並</hi>却給還輦穀之下四<lb/>
方會同供應既多難為凖定急賦煩役人何以堪宜令<lb/>
京兆尹與度支計會長安萬年兩縣每季各先貯備錢<lb/>
五千貫文於縣庫收納定清翰官專知應縁卒須别索<lb/>
及雜供擬并工匠等縣令與專知官先須給付價錢季<lb/>
冬<hi>集作終</hi>之後申度支勘會應關和市和顧並須先給價<lb/>
錢兩稅外一物已上不得科配百姓御史䑓朝廷紀綱<lb/>
<pb n="KR4h0022_WYG_425-16a"/>
尚書省理化根本百度得失繫乎其人自頃制勑施<hi>集作</hi>
<hi>頒</hi>行所司多不遵守主<hi>詔令作王</hi>臣奉職豈所宜然委御史<lb/>
䑓左右丞切紏稽違無壅朕命云云<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_425-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷八百七十</head>
    <p>
<pb n="KR4h0022_WYG_869-1a"/>
欽定四庫全書<lb/>
　文苑英華卷八百七十　　　宋　李昉等　編<lb/>
　徳政二<lb/>
　　江西觀察使武陽公韋公遺愛碑一首<lb/>
　　徐襄州碑一首<lb/>
　　　江西觀察使武陽公韋公遺愛碑<lb/>
　　　　　　　　　　　　　　　杜　牧<lb/>
皇帝召丞相延英便殿講議政事及於循吏且稱元和<lb/>
<pb n="KR4h0022_WYG_869-1b"/>
中興之盛言理人者誰居第一丞相墀言臣嘗守土江<lb/>
西目覩觀察使韋丹有大功徳被于八州歿四十年稚<lb/>
老歌思如丹尚存丞相敏中丞相植皆曰臣知丹之為<lb/>
理所至人愛所去人思江西之政熟於聴聞乃命守臣<lb/>
覈于衆上丹<hi>集有公字</hi>功狀大中三年正月二十日詔書授<lb/>
史臣尚書司勲員外郎杜牧曰汝為丹序而銘之以美<lb/>
大其事牧伏念天寳建中艱難之餘根於河北枝蔓於齊<lb/>
魯梁蔡闢為章句書生以蜀叛錡為宗室老以吴叛其<lb/>
<pb n="KR4h0022_WYG_869-2a"/>
他髙下其目跂而欲飛者徃徃皆是憲宗皇帝髙聴古<lb/>
議廣諫益聖任賢使能考校法度號令未出威先雷霆<lb/>
十有四年擒殛兇狠方行四方罔不率伏當時凡五徴<lb/>
兵觧而復合僅八周嵗天下晏然不告勞苦實以守土<lb/>
多循良吏而丹居第一周召伯理<hi>集作治唐諱下同</hi>人於陕西<lb/>
召穆公有武功於宣王時仲尼採甘棠江漢之詩絃而<lb/>
歌之列于風雅班固序漢宣帝中興名臣言理人者亦<lb/>
首述黄霸龔遂次將相下今明詔刻丹理効令得與元<lb/>
<pb n="KR4h0022_WYG_869-2b"/>
和功臣中興得人之盛懸於無窮用古道也謹按韋氏<lb/>
自漢丞相賢巳降代有逹官孝寛有大功於後周封鄖<lb/>
國公鄖公曽孫㓜平為岐州叅軍生抱貞為梓州刺史<lb/>
生政為漢州雒縣丞贈右諫議大夫雒縣生武陽公公<lb/>
字文明以明五經登科授校書郎咸陽尉以監察御史<lb/>
殿中侍御史佐張獻甫於邠寧府徴為太子舎人遷起<lb/>
居郎檢校吏部員外侍御史河陽行軍司馬未行改駕<lb/>
部員外郎㑹新羅國以䘮来告且稱立君拜司封郎中<lb/>
<pb n="KR4h0022_WYG_869-3a"/>
兼御史中丞章服金紫弔冊其嗣新羅再以䘮告不果<lb/>
行改容州經略使築州城環十三里因悉城管内十三<lb/>
州教種茶麥多開屯田黄賊畏服詔加太中大夫貞元<lb/>
末拜河南少尹連拜檢校秘書監兼御史中丞鄭滑行<lb/>
軍司馬皆未至拜右諫議大夫憲宗即位劉闢以蜀叛<lb/>
議者欲行貞元故事請釋不誅公再拜<hi>集無此字</hi>上䟽曰今<lb/>
不誅闢則朝廷可以指臂而使者唯兩京耳此後<hi>集無此字</hi>
外而誰不為叛因拜劔東南川莭度使兼御史大夫時<lb/>
<pb n="KR4h0022_WYG_869-3b"/>
劉闢急攻梓州公至漢中表言攻急守堅不可易帥髙<lb/>
崇文客軍逺鬭無所資若與梓州綴其士心必能有功<lb/>
遂召拜晉慈隰三州觀察使不半嵗元和二年二月拜<lb/>
洪州觀察使洪據章江上控百越為一都㑹屋居以茅<lb/>
竹為俗人火之餘烈日乆風竹戞自焚小至百家大至<lb/>
盪空霖必江溢燥必火作火水夾攻人無固志傾摇懈<lb/>
怠不為旬月生産計公始至任計口取俸除去冗事取<lb/>
公私錢教人陶瓦伐山取材堆疊億計人能為屋取官<lb/>
<pb n="KR4h0022_WYG_869-4a"/>
材瓦免其半賦徐責其直自載酒食以勉其勞初若艱<lb/>
勤日成月就不二周嵗凡為瓦屋萬四千間樓四千二<lb/>
百間縣市營廐名為棟宇無不創<hi>集作為</hi>派湖入江莭以<lb/>
斗門以走暴漲闢閕廣衢南北七里盪渫汙壅築堤<hi>一有</hi>
<hi>平字</hi>五尺長十二里堤成明年江與堤平鑿六百陂塘灌<lb/>
田一萬頃益勸桑苧機織廣狹俗所未習教勸成之凡<lb/>
周年就成生遂手為目覩無不如志公之為政去害興<lb/>
利機决勢去如孫吴乗敵不可當向輔以經術仁撫智<lb/>
<pb n="KR4h0022_WYG_869-4b"/>
誘慈母之心赤子之欲求必得之故人自盡力所指必<lb/>
就子産理鄭未及三年國人尚謗黄霸理頴川前後八<lb/>
年始曰愈理考二古人行事與公相次第不知如何元<lb/>
和五年薨年五十八其銘曰<lb/>
章武皇帝披攘經營凡十四年五六徴兵人不告病肩<lb/>
於太寧將相是矣豈無循良考第理行誰髙武陽武陽<lb/>
所至為人父母於洪之功洞無前古洪始有居水火是<lb/>
苦二者夹攻死無處所曰天使無<hi>集作所然</hi>不嗟不訴武陽<lb/>
<pb n="KR4h0022_WYG_869-5a"/>
始至材瓦是聚公錢不足以俸為助能為居守貰貸付<lb/>
與月<hi>集作日</hi>載酒餚如撫稚乳不督不程誘以美語未二<lb/>
周星創數萬堵幾半重樓如詩翬羽錮以長堤繚四千<lb/>
歩明年水平人始歌舞災乆事鉅一日除去灌田萬頃<lb/>
益種桑苧俗所未有罔不完具寂寥十年誰守兹土大<lb/>
中聖人元和是師圖讃功勞武陽豈遺乃命史臣刻序<lb/>
碑詞寵假武陽為人慰思訓勸守吏勉於為理<lb/>
　　　徐襄州碑　　　　　　　　李　隲<lb/>
<pb n="KR4h0022_WYG_869-5b"/>
大中十年春今丞相東海公自蒲移鎮於襄四十年詔<lb/>
徴赴闕今天子咸通五年公為御史大夫自始去襄於<lb/>
兹六年矣而襄之卒校民吏自七州之㓜艾追思公之<lb/>
養育教訓相與上言京師狀公之事績請於天子刻之<lb/>
碑石用昭示于無窮于是天子嘉公之勤詔可其奏明<lb/>
年二月襄之父老請詞於公之舊軍副吏<hi>一作史</hi>太常少<lb/>
卿𢎞文舘學士李隲曰凡紀公盛徳丕績文于碑石将<lb/>
傳乎百千萬年宜用聞見詳熟者則得其實隲固淺陋<lb/>
<pb n="KR4h0022_WYG_869-6a"/>
今適當職而為之非以文用其敢於是承命退而叙之<lb/>
公名商子秋卿家世儒門修源長波流芳積潤自十五<lb/>
代祖諱欽十四代祖諱某兩世繼為中書侍郎十三代<lb/>
祖諱湛十一代祖諱孝嗣間代繼為大尉南朝之盛具<lb/>
在南史本傳生公七世祖諱文逺隋朝為國子祭酒皇<lb/>
朝為國子博士儒學尊顯名冠國史儒學萹髙祖幸國<lb/>
學召博士講論春秋諸儒莫能對本朝司刑卿追謚忠<lb/>
公諱有功即公五世祖也自中書至司刑十葉服冕乗<lb/>
<pb n="KR4h0022_WYG_869-6b"/>
軒重榮疊慶光隆赫顯無與為比司刑當天后時累為<lb/>
法官用法平恕常以潜徳隂功論出枉陷力排酷吏之<lb/>
勢盡忠竭莭以保䕶王室公能嗣之炳為元臣初公少<lb/>
時工學睱豫不為嬉戱嘗以生民休戚為巳之任凡所<lb/>
經渉郡國土俗四民之業必皆詢訪而究詳之於其利<lb/>
病無所不通曉常曰使得一縣治當必為良吏矣始舉<lb/>
進士文宗五年春考登上第陞朝為御史㑹昌二年以<lb/>
文學選入禁署宣宗以圮邉將帥懦弱不武戎狄侵叛<lb/>
<pb n="KR4h0022_WYG_869-7a"/>
公時為尚書左丞詔以公徃制置安撫之歸奏稱㫖尋<lb/>
授河中帥莭又移襄陽公自初仕以至丞相華貫清級<lb/>
踐歴居多而未嘗履趨競之迹含光藴徳容貌若虚人<lb/>
皆汲汲我獨委順嘗任殿中侍御史丞入中書白事執<lb/>
政因問徐殿中果何如人丞曰今之賢人也執政曰然<lb/>
禮部員外郎缺諸公見言其人所言者或再来詣某有<lb/>
三至者徐殿中亦在薦中足未嘗及其門殆真賢人與<lb/>
子言是也卒以禮部與公始為内職不治民及受重藩<lb/>
<pb n="KR4h0022_WYG_869-7b"/>
使絶塞則用前所藴蓄道以寛恕為本本於誠明吏民<lb/>
畏公之詳逹而不敢欺戎虜感公之徳恵皆願向服其<lb/>
来鎮襄陽也亦率是道故朞年而仁信敷再朞而刑政<lb/>
省三年而帑廪實四年而禮義興風教備問民之所病<lb/>
及願欲而不得者必盡去而皆行之所行之政存而不<lb/>
朽者有八今具襄民之狀庶得傳其顯實云其一曰漢<lb/>
南數郡常患江水為災每至暑雨漂流則邑居危墊築<lb/>
土環郡大為之防繞城堤四十三里非獨築溺是懼抑<lb/>
<pb n="KR4h0022_WYG_869-8a"/>
亦工役無時嵗多艱憂人倦追集公乃詳究本末尋訪<lb/>
源流遂加髙沙堤擁扼散流之地於是豁其穴口不使<lb/>
増脩合入蜀江瀦成雲夢是則江漢終古不得與襄人<lb/>
為患矣其二曰襄陽荆鄂十道之要路公私来徃充給<lb/>
寔繁是必率配行供假借辨賄求利嵗月不堪公乃悉<lb/>
用官儲創置釋噐冨供給費不擾齊人徃来徒所憧憧<lb/>
邑人信皆不知矣其三曰軍人百姓窮困者多投狀陳<lb/>
論苦於從前債利盖以數十邑公私債負不許停至于<lb/>
<pb n="KR4h0022_WYG_869-8b"/>
補累攤徵有加無减遂使家傳積欠户率催足延及子<lb/>
孫例無放免飛走無路怨憤難伸官中曽無所收私室<lb/>
常被攪擾公乃縷悉上奏放免獲依債戸既除寃聲永<lb/>
息其四曰承前役納所由在田在城居側近者近百頃<lb/>
統謂之馬禾比每年配諸將官徤出力營種率嵗出功<lb/>
錢人不下六七百例入屯將所由官田元無所獲徒遺<lb/>
虚𥪡將額添市耕牛破費甚多收獲無㡬公乃廢却其<lb/>
他叛租與人每嵗所收却耕種之利租人皆獲利使將<lb/>
<pb n="KR4h0022_WYG_869-9a"/>
徤永免工傭其五曰襄土疆闊逺連接江山每至秋時<lb/>
常多冦盗張旗結黨夜出晝蔵謂之山柵擾害頗甚燒<lb/>
刼閭井驅率平人至于道途皆須警備公乃選擇少壯<lb/>
官徤三百人别造營各為捕盗將常令教習不雜抽差<lb/>
訓練無時以為備禦每聞屬縣㓂刼當時據數抽行晨<lb/>
徃夕歸夜發晨至皆是并贓捉獲更無孑遺頓挫賊心<lb/>
鄉閭遂泰因創造捕盗將營屋四百間分為左右中間<lb/>
開報㸃集列垜置摽别創一亭以為教試之所奏立將<lb/>
<pb n="KR4h0022_WYG_869-9b"/>
額門當通衢過客行旅莫不興嘆大中十一年諸郡搆<lb/>
亂起於湖南凖詔徴兵同力剪㓕漢南軍徴五百人尅<lb/>
日成功實自捕盗威強之力又江西叛將毛鶴搆亂比<lb/>
諸道㝡甚收復倍難成功當時韋宙僕射乗遞先至襄<lb/>
州奉詔令差兵助發遣所差五百人於數内全取捕盗<lb/>
将并差捕盗都將韓季友揔領兵士小路進發仍先揀<lb/>
擇通引官衙虞候史慶中與韋宙僕射為元從押衙賫<lb/>
榜帖先至江西安存百姓遂收刼亂兵噐甲及韋僕射<lb/>
<pb n="KR4h0022_WYG_869-10a"/>
舟船至江州其韓季友請捕盗将官徤三百人開道分<lb/>
六路先去平明齊到人皆不知機計既行遂半日内面<lb/>
縛賊将授首者一十三人當日行刑傳首赴闕韋宙遂<lb/>
奏請且留捕盗将二百人在江西并奏請權差韓季友<lb/>
為都虞候二年之中重脩置廨署城市皆捕盗将功力<lb/>
其六曰荆南中路有蠻水驛地當卑下泥淖常多暑雨<lb/>
之時不通車馬皆是結栰牽挽以濟公私行人力出編<lb/>
甿妨害農業繚繞甚逺兩縣勞辛遂徑捷就髙别一路<lb/>
<pb n="KR4h0022_WYG_869-10b"/>
度宜造驛水無差儆之虞又近於當路十二里其七曰<lb/>
襄州兩税每差綱官送納并有直進膠臘其數甚多例<lb/>
屬新官豈免敗闕陪備差遣擾害頗深每吏部注官多<lb/>
不敢受因訪問資綱大數可以資陪人遂請度支陸運<lb/>
脚搬䭾到京遣進奏院所由勾當輪納既免損汚疋帛<lb/>
又免上供失時襄州新官永無差役之弊其八曰漢隂<lb/>
驛西舊有江亭一所迎候皆於此前後窄隘不便筵宴<lb/>
所要鋪陳須至漢隂驛上㕔内遂使前後虚豁難置門<lb/>
<pb n="KR4h0022_WYG_869-11a"/>
牎重客居停全無牀幅結束非便寢止難安遂别搆設<lb/>
㕔以備迎送長廊虚檻連接大㕔怪石修篁羅列其所<lb/>
江波入户畫舸臨軒信可謂勝遊之地也又重修瑣闥<lb/>
改制上㕔夏凊冬温憩息冝便别開過路繚繞江亭主<lb/>
客邀迎成遂得禮因命新亭曰漢廣亭桂江所謂不朽<lb/>
之制凡公之為民於除害興利若屈到之芰子反之飲<lb/>
文王昌之蒲葅雖勞支體勤思慮含辛茹苦必行之未嘗<lb/>
一日而懈也故制貧民侵刻之負罷疲卒奸濫之政公<lb/>
<pb n="KR4h0022_WYG_869-11b"/>
之仁也訓驍勇以擒盗繕甲兵以備武公之義也具候<lb/>
館之噐用豐饋勞之餼牽公之禮也决髙沙之壅徙蠻<lb/>
谿之傳公之智也免屬官之綱致及時之貢利必舉害<lb/>
必除公之信也夫㧾五常以在躬之謂徳徳及於民之<lb/>
謂政功之被于物也淺則其澤易竭政之被于物也深<lb/>
則其乆愈彰公之去襄六年矣民始懷公之徳政而追<lb/>
思詠歌之得不謂之被物乆而逾彰公之徳乎與夫在<lb/>
治而民之謂疑者異矣公前治蒲亦由是徳突厥居特<lb/>
<pb n="KR4h0022_WYG_869-12a"/>
峨山者千二百人相率自外塞渡河歸附于公朝廷以<lb/>
虜衆持疑兩端未即信納公乃召其酋長以恩信諭之<lb/>
虜皆泣下釋兵觧甲伏以聴命因請從齊魯之閒隙地<lb/>
以居之編籍為耕民奏置備征軍千人日令督習無有<lb/>
他役凡盗有新發無不立赴者又教其軍積紙為戰衣<lb/>
千五百領矢不能陷嵗饑乏食民流徙不止於是告廪<lb/>
發稌豆麰麥賤出以救之完治城廨列樹表道用民之<lb/>
方<hi>疑作力</hi>而厚其酬傭濟活以萬數逾朞乃罷有禽俱巢<lb/>
<pb n="KR4h0022_WYG_869-12b"/>
于屬邑之樹其一巢者為鷙鳥所攫日暮羣鷇哀鳴聞<lb/>
者異之憫其孤遽徃食之愛均已子鷇長能飛而後去<lb/>
人咸以為至徳之感及禽鳥焉故公前之治蒲其仁澤<lb/>
被于物也既如彼今之治襄其徳政及其物也又如此<lb/>
庸詎知異日蒲人之不有相率聞于天子而請公之徳<lb/>
刻于金石以傳乎無窮哉亦将必有采者矣謹繼銘曰<lb/>
公徳之容𢎞深粹𤣥公仁之豐沉漬穠穠内愉外懌溥<lb/>
暢昭宣政以之和民以之安在昔羊公惟徳之理有碑<lb/>
<pb n="KR4h0022_WYG_869-13a"/>
于峴寔表厥美烈烈顯徳蹈之者誰曠祀六百惟公繼<lb/>
之繼之者何愛民若子苞寒餔饑其急逾已日者大江<lb/>
滛至於民萬門之命將盪而覆是究是度惟公之規乃<lb/>
决巨壅大沴以移公之来朝民泣牽衣公進就路攀車<lb/>
從公專醎醝利無歸于私公長御史朝綱以釐帝曰汝<lb/>
賢汝可承弼公遜不答退惟讓卑帝心益加㑹襄人来<lb/>
請祀公徳刻之于石帝曰賢哉汝真吏師政苟不恵人<lb/>
誰汝思嘉乃懿績遂命起之告示襄人謂爾咸宜帝徳<lb/>
<pb n="KR4h0022_WYG_869-13b"/>
明聖爾言適時勿謂天髙其神可欺勿謂室暗而公不<lb/>
知善不善報惟其所施爾不吾信視公之為舊<hi>疑作滿</hi>民<lb/>
之生實公是營襄民之富實公是覆漢波㴞㴞其注維<lb/>
東公思在人與彼無窮公澤惟川公夀惟山是禱是祝<lb/>
期千萬年崇碑峩峩揭于峴巔民望而思永貽後昆<lb/>
　<lb/>
　<lb/>
　文苑英華卷八百七十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百三十</head>
    <p>
<pb n="KR4h0022_WYG_929-1a"/>
欽定四庫全書<lb/>
　文苑英華巻九百三十　　宋　李昉等　編<lb/>
　職官三十八<hi>縣令二丞尉附</hi>
　　蜀州青城縣令達奚思敬碑一首<lb/>
　　并州太原縣令路太一碑一首<lb/>
　　瀛州河間縣丞崔漪碑一首<lb/>
　　故洛陽尉贈朝散大夫馬府君碑一首<lb/>
　　　蜀州青城縣令達奚君神道碑　員半千<lb/>
<pb n="KR4h0022_WYG_929-1b"/>
粤以煌煌丹草非濟物之用而冊府書之粲粲白石豈<lb/>
益國之器而史官紀之况乃六義基身四維成性風調<lb/>
百里雨潤一方動植俟之以滋榮人倫資之以和樂使<lb/>
仰之者若日月敬之者若神明畏之者若雷霆愛之者<lb/>
若父母而可謂盛徳湮滅無聞於後哉君諱思敬字安<lb/>
儼河南洛陽人也若乃二星分北掩龍沙以居宗六月<lb/>
圖南擅鵬溟以為大實<hi>一作寶非</hi>天命昌意啟我幽都帝<hi>一作</hi>
<hi>宗</hi>封始均天<hi>一作代</hi>雄弱水積六十七葉凡九十九姓豫<lb/>
<pb n="KR4h0022_WYG_929-2a"/>
鄰之代分為諸國兄弟七人各統一部天倫之盛達奚<lb/>
居上高祖遷洛有志諸華思變其風多改舊族故達奚<lb/>
於後使姓奚焉周氏沿革復姓達奚氏矣自兹厥後可<lb/>
畧而言曽祖諱武字文朝為玉璧大將軍東道大行䑓<lb/>
十二將軍同華二州刺史雍州牧太師太傅太保鄭國<lb/>
公諡曰桓于時齊氏跋扈於并鄴有遷鼎之宏志周人<lb/>
經綸於闗輔當運斗之有功<hi>一作政</hi>兩界交爭三軍遽及<lb/>
攻守之術應變若神戰勝之方倉卒<hi>闕</hi>妙由是天䑓八<lb/>
<pb n="KR4h0022_WYG_929-2b"/>
柱分作宰牧之尊帝座三台命為師保之貴大父叡太<lb/>
子左千牛尚輦直長時高䑓漸傾曲池向平金玉滿堂<lb/>
化為道徳瑚璉入廟直接明神早露先霜不登爵秩昭<lb/>
考諱孝茂皇朝滑州司兵參軍易州易縣令却負盧龍<lb/>
之塞漢<hi>疑作漁</hi>陽之突騎成風前欵飛弧之門邯鄲之俠<lb/>
客交亂君水火相濟文武兼施巨闕之前訟端自喪常<lb/>
山之下符采生輝君則驪泉夜光虹巖朝彩籠雲罩月<lb/>
之頴必由於尺蘖遵江及海之浪亦經於寸源叙用有<lb/>
<pb n="KR4h0022_WYG_929-3a"/>
階莫或不踐總章中以仁勇校尉守左衛率府翊衛秩滿<lb/>
以文藝優長簡入吏部後解褐承奉郎行幽州新平縣<lb/>
尉雖時以為美心非所好故咫尺之間無因騁馬也秩<lb/>
滿停家積年授徵展駿足未超<hi>一作起</hi>前路辭滿之後遂<lb/>
以邱壑為心垂拱之初天命已改則天皇帝攝行君政<lb/>
心遍區中採芳草於蘭澤省山苗於松澗迺留神陸沉<lb/>
随方擢善二年授高陵縣主簿以舊徳起也屬西蕃不<lb/>
靜北方多難被奏充牙道行軍司兵事不獲以遂即戎<lb/>
<pb n="KR4h0022_WYG_929-3b"/>
焉君設䇿請拔碎葉疎勒于闐安西四鎮皆知所計謀<lb/>
存於我功在諸人授之加朝議郎行蒲州司法參軍事<lb/>
既表裏山河股肱要壤用之惟器選擬為難君盤根錯<lb/>
節等庖人之遊刃發伏摘奸同郢匠之揮斲紫宸迴顧<lb/>
赤縣瞻風長安二年調補乾封丞矣<hi>疑</hi>蜀岷山井絡之<lb/>
分帝以㑹昌梁州輿鬼之躔人為繁雜相如之宅無復<lb/>
徳音文翁之堂空餘陳跡人不見徳年代以深舊稱難<lb/>
理斯焉是頼四年授蜀州青城縣令以人望遷之君下<lb/>
<pb n="KR4h0022_WYG_929-4a"/>
車布政推誠待物舉義壯忠貶惡除盜或謂曰不迺濶<lb/>
乎君謂之曰前史有之舉有義者所以救貪汙無恥也<lb/>
舉有行者所以救廢亂失道也舉廉讓者所以救分爭<lb/>
也舉遜順者所以救横逆也舉質朴者所以救離弊也<lb/>
舉惇厚者所以救賤賊也今若此皆有吾何已焉吾薄<lb/>
劣實荷榮奬既承澆競之餘復當巧詐之盛若不憲章<lb/>
古道祖述前修貞彼傾轍不遷其軌必也政成何望朞<lb/>
月遂為明科例自形諸已以上善而包荒用中而禁暴<lb/>
<pb n="KR4h0022_WYG_929-4b"/>
曽不晦朔闔境肅清剽狡潜散謡頌攸逺聲震錦城雙<lb/>
流為之變色徳充<hi>集作重</hi>錦里八郡以之易心屬七廟靈<lb/>
長三光復道則天推位應天嚮明以加朝散大夫承國<lb/>
慶也將謂魯恭才識坐入司空卓茂賢明行昇大傅豈<lb/>
馳波易逺過隙難留遽沉連石之暉遂往懸碑之路神<lb/>
龍二年八月二十七日終於長安之義寧坊私第也惟<lb/>
春秋五十有九惟君少懐忠義以信分為冠冕長好急<lb/>
難以然諾為爵邑天姿孝友率性冲和虞仲寧學髙徳<lb/>
<pb n="KR4h0022_WYG_929-5a"/>
博而蒸嘗無主劉休涓帝室王門而禋祀不繼太夫人<lb/>
隴西李氏將軍該之女有行業每以此歎之君夫人義<lb/>
興縣君蔣氏則尚藥奉御豈之曽孫太子門郎義安之<lb/>
女琴瑟友之同詠河洲之什蛟龍合矣共赴延平之津<lb/>
景龍二年十月十六日終於義寧里春秋五十有一以<lb/>
景龍三年三月十日合塟于咸陽之畢陌原禮也有第<lb/>
二女道光柔順徳備幽閒雖裁栁絮之篇未獻椒花之<lb/>
頌適太原郭氏左衛武亭府别將長上如玉之妻墻宇<lb/>
<pb n="KR4h0022_WYG_929-5b"/>
端肅風神爽邁温良日用忠孝生知束髪祈榮彈冠入<lb/>
仕敢當仁於潘掾荷昔眷於戴侯爰託青烏方榮白鶴<lb/>
南瞻渭水庶見儀天之橋北望荆山長標鎮地之固其<lb/>
詞曰<lb/>
龍司北溟鵬翻南海地鬱靈氣天降神宰奄有諸華遂<lb/>
荒章亥抑推高祖正朔斯在兄弟之國七族攸昌親賢<lb/>
胙土四姓斯光奚于陸穆衣冠紀綱西魏將末北齊竊<lb/>
號太祖經綸玉璧是犒匪禁小賊用虞大盜累加垂<hi>疑作</hi>
<pb n="KR4h0022_WYG_929-6a"/>
<hi>重</hi>秩每贈優勞守禦功多鄭國是報昏明逓運陵谷成<lb/>
災直長垂翼有美且偲青松藹藹白雲皚皚施於易縣<lb/>
尉有楚才<hi>一作惟楚有才</hi>欽若惟君歴㳺華渚整翮理翰嘯倚<lb/>
命侣風光融融靈青湑湑道以濟俗徳以禦侮龍飛中<lb/>
興明□上騰五方星聚六合雲蒸朝興斯炳大夫如陵<lb/>
翼搏風而上征倚天衢而元亨風叩京兆之郡日薄長<lb/>
安之域白鶴崇隴青烏相塋琬琰斯勒存沒為榮<lb/>
　　　并州太原縣令路公神道碑　獨孤良弼<lb/>
<pb n="KR4h0022_WYG_929-6b"/>
夫作徳儲祉垂裕錫羡𤣥運之符也以爵聚貴顯親昭<lb/>
孝國令之勸也然則道先於物者靈徵速功備於人者<lb/>
恩典異參厥命數考其慶端至哉太原茂業斯在矣公<lb/>
諱太一陽平臨青人也其先帝嚳高辛氏孫曰𤣥元有<lb/>
功於唐堯封路中侯建徳賜氏公即其後襲興圖紀才<lb/>
不虚世迨於隋也曽祖襄位至上儀同三司大長秋令<lb/>
文皇之建極大父文昇仕至左光禄大夫秦州刺史中<lb/>
宗之紹復烈考元哲官至并州榆次縣令惇忠淑亮異<lb/>
<pb n="KR4h0022_WYG_929-7a"/>
代同節公淵凝有志度合尋表心順性命體形格訓至<lb/>
道可憐<hi>疑</hi>浮運可端造融理極得天地之全者也始年<lb/>
八嵗丁尊夫人艱自然崩毁異日不食既孤無<hi>疑</hi>睦幼<lb/>
弟温慈誘最息更氣時務於勸誡者每推於教本舉以<lb/>
誨人年十五讀老氏春秋精用所得不為虛學以先䕃<lb/>
補太廟齊郎歴衛益齊三州司功參軍思其官㑹其要<lb/>
雖决恒務有𢎞大猷所去之邦服其理尋擢授并州太<lb/>
原縣令故相國河東公張嘉貞時典此郡以公諫納今<lb/>
<pb n="KR4h0022_WYG_929-7b"/>
古風韻瓌朗嘗宻謂所親曰雅通不隕今復見於斯人<lb/>
由是有要託始不隔公禮之分矣其實為邑之政潔其<lb/>
性源異氣齊和土壤可信出處語黙無非教焉及秩滿<lb/>
送歸之日老幼畢至瞻望嗟涕如去其親嗚呼運及世<lb/>
期靈歸化本春秋五十七於歸途逆旅遘疾而終時開<lb/>
元十三年八月十三日也夫人滎陽鄭氏始州臨津縣<lb/>
令方喬之女禮部侍郎温琦之妺清顯裔考明閨訓經<lb/>
理于内上則是亘故得叶議純賢誕昭後慶後公十載<lb/>
<pb n="KR4h0022_WYG_929-8a"/>
而歿以開元二十三年合祔於京兆府萬年縣少陵原<lb/>
從先塋禮也有子四人長曰兼之撫州司法參軍次曰<lb/>
梁客蘇州海鹽縣令次曰羽客鄭州别駕咸該藴器藝<lb/>
殂命下位季子兵部尚書冀國公贈尚書右僕射嗣恭<lb/>
啟應前休挺傑𢎞表苞合文武為朝碩臣城朔方清嶺<lb/>
表乾綱立西北之柱坤位正東南之極夙敷惠術實徳<lb/>
於人六專尚書再仗麾鉞於是建國命爵崇廟饗靈寶<lb/>
應初始贈公同州刺史夫人滎陽郡太夫人今聖踐祚<lb/>
<pb n="KR4h0022_WYG_929-8b"/>
遷贈左散騎常侍幽祿之恩照融上徹貴寵之位歴乎<lb/>
兩朝𢎞密之行光宣二詔且夫體仁居貞含徳自保大<lb/>
道之宗也福流來𦙍克昌大業積善之應也貂冠具服<lb/>
位光近列揚名之義也籩豆有序饗獻以時罔極之尊<lb/>
也備兹懿典其可已焉建中三年夏五月孝孫前秘書<lb/>
省著作郎應泊令弟懐州刺史恕前秘書省校書郎憑<lb/>
天釁崩心血哀過性楚瘵匍匐旌樹先塋式遵無念用<lb/>
彰不朽以良弼冀公幕府之舊見託書詞敢存實録之<lb/>
<pb n="KR4h0022_WYG_929-9a"/>
紀以成尊祖之業其詞曰<lb/>
於祖太原貞表峩峩含為淵鑑發為中和大道有本至<lb/>
聖匪磨雖求其約竟獲其多齔嵗執喪自然知毁友慈<lb/>
幼弟已外之己作則三語為天百里雅器虚融時髦所<lb/>
為名全上徳夀闋下寮後裔斯顯天監孔昭湛恩被壤<lb/>
宜運登朝一命五馬再榮八貂東南之原歴世封交<hi>疑</hi>
重岡轉伏對闕蒼聳山色靡移松隂不動烈祖之碑孝<lb/>
孫所奉<lb/>
<pb n="KR4h0022_WYG_929-9b"/>
　　　瀛州河間縣丞崔君神道碑　　張　説<lb/>
蛟龍蟠乎治無雲雨而不翔君子志乎道無運命而不<lb/>
彰然則變化者是神靈之末富貴者非徳行之本守其<lb/>
真樂其分不其至矣世有人焉君諱漪字某博陵安平<lb/>
人在唐為姜姓炎帝之孫也在周為崔氏齊侯之𦙍也<lb/>
遥源長發洪河之水接於天層盤列秀太行之山拒於<lb/>
海東觀所以美其文宗北州所以貴其清族魏冀州刺<lb/>
史簡公諱纂君之高祖也齊散騎常侍諱觖君之曽祖也<lb/>
<pb n="KR4h0022_WYG_929-10a"/>
隋大理少卿諱世立君之大父也故祁陽令諱抗君之<lb/>
皇考也承百代之隆慶總五徳之清淳孝友忠肅宣慈<lb/>
恭儉好古博雅隣幾亞聖盈而若虚漠而無象非夫入<lb/>
周公之廟升孔子之堂則憲章禮樂鮮得其門而覩矣<lb/>
弱冠以門曹入國學舉進士母弟汲以明經同年擢第<lb/>
大理卿張公文瓘人倫之表也目君曰昔兩劉並舉以<lb/>
為騁二龍焉今兩雀齊飛可為儀雙鳳矣縉紳景慕憧<lb/>
憧往來徙宅就居投刺成市若衆流之赴壑也及親而<lb/>
<pb n="KR4h0022_WYG_929-10b"/>
往盤桓利貞解褐澤州晉城尉降為光州安樂尉換蘄<lb/>
州黄梅縣尉轉河間丞凡更三尉佐四邑體公綽之不<lb/>
欲勵伯夷之高操臨事以簡御人以寛雖為小政必有<lb/>
可觀故八使巡風再薦清白河上遺老江濱舊使吟詠<lb/>
餘聲祖述前事人到於今稱之若夫碧樹煙靄於江潭<lb/>
紅荷藻耀於澤畔寶貝煙光於空浦美玉明潤於斷崖<lb/>
不為金<hi>集作珍</hi>輿瑶輦之飾前殿後池之玩誠自得焉必<lb/>
將有賞心之所歎也况乎殿邦光國之寶樽爼柱石之<lb/>
<pb n="KR4h0022_WYG_929-11a"/>
器道為帝王師言為天下利已而税逺駕於窮轍頓髙才<lb/>
於下位亦無懵焉固將有知音之所欷也垂拱元年奉使<lb/>
上都遘疾終於時邕里之旅館享年六十有二夫人河東<lb/>
裴氏湖州治中懐儉之孫滁州司馬昉之女也稟訓華室<lb/>
作合髙門嗣徽先姑克和弟婦徳容之盛圖傳罕有喪親<lb/>
過毁蕣華朝落儀鳯中卒於鄭春秋二十有八長安三年<lb/>
春二月合葬於金谷鄉邙山之陽禮也北據髙岡連隴南<lb/>
面大道禁臨上國皇州川原指掌仙門宰樹碑闕相望𤣥<lb/>
<pb n="KR4h0022_WYG_929-11b"/>
靈嘉之是安<hi>集無此二字</hi>是宅嗣子曰用景龍中爵安平縣子<lb/>
職兵部侍郎夙遭閔凶不承誨誘慎終追遠克家用譽蒙<lb/>
聖主投奇賞異絶等超倫三顧赤墀之下三舉青雲之上<lb/>
禄廩所資吉蠲致美實先<hi>集作光非</hi>人宥十世降百<hi>集無百字</hi>祥之<lb/>
所及也永惟官不達者身不登乎明堂行不夸者名不書<lb/>
乎史冊則韜光隠隠之緒俾後代將何述焉夫銘景鐘稱<lb/>
茂代彼大夫之事篆豐石揚令名此孝子之志詞曰<lb/>
維嶽建國厥生炎帝維師尚父諒彼武王古人言曰必<lb/>
<pb n="KR4h0022_WYG_929-12a"/>
齊之姜齊之丁公後有崔子因邑命族世濟其美黄鵠<lb/>
倚歌雕龍擅史倬哉嗣武含章挺生以養䝉正用晦而<lb/>
明混之不濁人莫能名學以崇道文以慰士<hi>集作志</hi>垂其<lb/>
雲翼坦然卑位禄逮吾親榮非我仕於皇<hi>集作皇皇</hi>上帝建<lb/>
官惟賢有人在下胡寧捨旃孰云輔徳曽不永年展矣<lb/>
邦媛宜其家室友如樂諧皎如月出重壤既兆終天偕<lb/>
畢北陵墳邱松檟千秋金碑石樓祇令人愁東都城郭<lb/>
通同<hi>集作澗</hi>纒絡飛橋連閣金管迭送人世之轉然兮山<lb/>
<pb n="KR4h0022_WYG_929-12b"/>
川之宛然兮徳音之<hi>闕</hi>然兮<lb/>
　　　故洛陽尉贈朝散大夫馬府君神道碑<lb/>
　　　　　　　　　　　　　　　前　人<lb/>
君諱某字某扶風人也其先伯益賛禹中衍御殷<hi>集作商非</hi>
在周曰嬴在晉曰趙上卿以人歸政將軍以馬服為姓<lb/>
緝熙乎平理重合焜燿乎伏波中水我髙祖汾州刺史<lb/>
諱歸歡我大父鷹揚郎將諱士幹嚴考獲嘉令諱果濟<lb/>
美惟舊宜徳於君君幼而瑰奇長有規操樂道稽古升<lb/>
<pb n="KR4h0022_WYG_929-13a"/>
堂覩奥伯父匡武撫之曰亢宗保家吾有望爾悉以先<lb/>
人家牒圗傳付之入太學舉明經補巴西尉内憂去職<lb/>
君四嵗而孤重集於蓼因心孺慕名教同傷歸次葭萌<lb/>
江隘毁道攀轜號慟濤為之却蛋人哀之葺棧而濟釋<lb/>
服調襄陽尉主進魚家絶鱻食州將魯王俾盤二白<hi>集作</hi>
<hi>百</hi>魚時其亡也遺之夫人以辭君還拜受使復王曰非<lb/>
唯是夫又亦賢婦吾嘗其一得其二善焉長史盧幼孫<lb/>
悦是奬也舉君清幹有聞授清城尉未往且有後命為<lb/>
<pb n="KR4h0022_WYG_929-13b"/>
河西營田判官物圡穡人藁谷洋羡皇揆其懋考績登<lb/>
焉程務挺之軍靈夏也咨君運籌乘逓入幕獲虜數百<lb/>
欲𠞰罄之君諫曰王者之師將徳是以討叛惟武攜逺<lb/>
在寛搏牛之䖟不可破虱未擒伏念何逞纍因止師歸<lb/>
策勲上柱國改温縣尉丞永淳阻饑廣提中外絶甘分<lb/>
少約已周人既喪好逑室無嬖御夫人張氏詹事丞師<lb/>
寂之女也敬事皇姑能佐君子娠有胎教宗如樂諧前<lb/>
誌之美多所闕載絳都夫人王氏則天聖后姑之女子<lb/>
<pb n="KR4h0022_WYG_929-14a"/>
而夫人之母也嘗曰婦則女訓吾女有焉享年不永𤣥<lb/>
髪徂落先時君之伯姊婦宗夫人推居廨寢事之而躬<lb/>
處下室及亡設几筵於正寢惟明靈以女公之故憑巫<lb/>
通夣屢寢為辭舉家懇啟久而後定嘻生則盡禮死而<lb/>
知讓殆其神不昧乎温秩滿轉洛陽尉當周之興也版<lb/>
都社澤郊廟禮紛嶽僎明堂京轂役重日不暇給又勑<lb/>
君專摠徒匠凡三百有餘旬藴勞成疾耼憂損夀永昌<lb/>
元年孟夏辛夘卒官春秋五十有七帝用悼之贈朝散<lb/>
<pb n="KR4h0022_WYG_929-14b"/>
大夫旌淑紀庸禮焉龜玉在山泉而為國寶以其靈與<lb/>
瑞君子居下位而上達以其名與義夫是之寵有由也<lb/>
哉葭萌之戚昭其孝也陽<hi>集作揚</hi>侯息浪異類胥感襄陽<lb/>
之饋識其潔也徳形於外聲聞於外塞垣之黨植其仁<lb/>
也衆俘賴全將不為暴重務之役底其勤也没而益榮<lb/>
朝不棄力有一於此猶為令徳况備舉乎豈其身將施<lb/>
其後厥子搆據擇皆國之良也為有後之其在是乎徵<lb/>
搆職太子僕景龍初宰長安也永惟考襲朱芾已佩䓤<lb/>
<pb n="KR4h0022_WYG_929-15a"/>
珩母氏早逝而榮不及乃讓賜階乞封先妣天子憐之<lb/>
制贈夫人清河縣太君人謂長安能報恩矣詩云欲報<lb/>
之徳昊天罔極此之謂也馬氏之墓世在扶風清河之<lb/>
喪也卜宅於洛陽北<hi>集無此字</hi>邙南<hi>集無此字</hi>麓後君捐館因窆<lb/>
其所夫人穴於兆之甲大夫竁於域之庚今龍集戊申<lb/>
將返塟故國君執友禮部侍郎嚴善思諗之曰夫子之<lb/>
逝一終八辰精氣其存親壤石矣吾嘗相二土<hi>集作上</hi>從<lb/>
新其愈乎且不戀本達不合塟古神尚休無咎變有夣<lb/>
<pb n="KR4h0022_WYG_929-15b"/>
先君者與其言叶於是祗率嘉話即安成規堙雙墳溝<lb/>
四塹傍建祠宇前勒豐碑茫茫天地永懐長畢誰居後<lb/>
之人匪唯是四時蒸薦之事所以觀百代祖宗之烈其<lb/>
詞曰<lb/>
昻昻大夫有邈其致洽聞膚敏賙窮錫類行實廻川清<lb/>
能改位佐邑惟五安人則四多稼穰邉昌言扈帥比義<lb/>
后稷勤官沒地戱欷天朝毳衣以襚我有令徳追啟清<lb/>
河宜家族揉主祭神和親戚光貴劔盖金歌相從先後<lb/>
<pb n="KR4h0022_WYG_929-16a"/>
樂此山河<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_929-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百三十<lb/>
</p>
<p>
</p>
  </div>
</body>
</text>
</TEI>
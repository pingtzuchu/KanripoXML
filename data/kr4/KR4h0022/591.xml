<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷五百九十二</head>
    <p>
<pb n="KR4h0022_WYG_591-1a"/>
欽定四庫全書<lb/>
　文苑英華卷五百九十二　宋　李昉等　編<lb/>
　謝文章<lb/>
　　謝撰懿德太子哀策文降勑褒揚表一首<lb/>
　　謝撰攀龍臺碑蒙賜物表一首<lb/>
　　為納言姚璹等謝勑賜飛白書表一首<lb/>
　　為文武百僚謝示鏡圖表一首<lb/>
　　謝賜碑額表一首　　　謝修史表一首<lb/>
<pb n="KR4h0022_WYG_591-1b"/>
　　為李僕射賀聖製政刑箴表一首<lb/>
　　為戴中丞謝賜中和節詩序表一首<lb/>
　　代李令公謝手詔為製東渭橋碑文表一首<lb/>
　　代陳司徒謝勑賜麟德殿宴百僚詩序表一首<lb/>
　　謝賜中和節御製詩序表一首<lb/>
　　為李大夫謝御製詩表一首<lb/>
　　　謝撰懿德太子哀䇿文降勑褒揚表<lb/>
　　　　　　　　　　　　　　　李　嶠<lb/>
<pb n="KR4h0022_WYG_591-2a"/>
臣某言昨奉勑令臣撰懿德太子哀䇿文臣術異懐蛟<lb/>
藝非吞鳥四科凾丈多謝於文學七子登筵有慙於詞<lb/>
賦恭聞聖㫖輙奏庸音豈足以褒叙重離激揚三善宣<lb/>
睿慈之惻愴述天顧之綢繆曲降絲綸猥垂剪拂諭之<lb/>
以雲間日下方之以陸海潘江餙嫫母之容加其粉澤<lb/>
營碔砆之質發其光彩雖宋玉大言見褒於楚國公孫<lb/>
下䇿蒙賞於漢朝無以比此揄揚方斯㤙渥欽戴紫紱<lb/>
伏銘𤣥造仰髙天而發悸顧短札而成羞無任慙荷戰<lb/>
<pb n="KR4h0022_WYG_591-2b"/>
懼之誠謹詣閣奉表陳謝以聞<lb/>
　　　謝撰攀龍臺碑蒙賜物表<lb/>
臣嶠言伏奉㤙勑編撰攀龍臺碑文賜臣物四百叚研<lb/>
精不優篆刻無術下帷闕蛟龍之學搦管慙鳯凰之思<lb/>
猥辱隆命俾圖光範戴天知跼仰大象而増迷遊聖為<lb/>
言撫營魂而自失寜足以發揮一徳揚搉萬分述虞后<lb/>
之孝思談姬文之睿業而天情不匱帝造無涯式推愛<lb/>
敬之心用廣褒崇之惠披文相質本殊黄絹之詞頒賞<lb/>
<pb n="KR4h0022_WYG_591-3a"/>
計勞遂承紫泥之渥荷寵惟懼瞻恩戴靦祗奉之日悚<lb/>
汗交馳無任慙戴屛營之至謹附洛州奏事使具官臣<lb/>
某奉表陳謝以聞<lb/>
　　　為納言姚璹等謝勑賜飛白書表<lb/>
臣璹等言今月十一日侍晏蒙恩作飛白書題臣等名<lb/>
字垂賜跪承寳貺仰戴瓊文如披七曜之圖似發五神<lb/>
之檢九霄靈澤與垂露而同霑千載嘉祥共廻鸞而並<lb/>
集冠六文而首出掩八體而孤鶱眇乎若遊霧之拂春<lb/>
<pb n="KR4h0022_WYG_591-3b"/>
林靄乎似輕雲之上秋漢頡皇之始模蟲篆未足多竒<lb/>
劉后之嘗學史書孰云能擬固已工踰懸帳妙盡刻符<lb/>
鍾繇竭力而難比伯英絶筯而不逮則知乃神乃聖包<lb/>
衆智而同歸多藝多才緫羣方而兼善諒天機之獨運<lb/>
豈凡識之能窺臣等才埒瓶筲任叨衡右噐滿之誡每<lb/>
切於愚心棟隆之吉實慙於明代而天慈曲奬聖造不<lb/>
遺厚禄尊官既殫恩而極寵良辰美景又申歡而接宴<lb/>
慶方行而已及澤未溥而先加殊恩與骨肉等深縟禮<lb/>
<pb n="KR4h0022_WYG_591-4a"/>
共衣冠相絶今復親陪睿賞特流宸翰嬴氏之魂遊天<lb/>
上未比超昇闞生之名在月中詎方遐邈昔者韓稜深<lb/>
博肇蒙於署劒田鳯名流僅聞於題柱未有芝英草聖<lb/>
近縟於綵牋合璧連珠俯光於掌握在臣叨忝獨冠古<lb/>
今方且示彼記言傳諸貽訓表一人之殊寵留百代之<lb/>
榮觀手舞足蹈徒申踴躍之心摩頂至踵豈答生成之<lb/>
施無任欣戴之至謹詣闕奉表陳謝以聞<lb/>
　　　為文武百僚謝示鏡圖表　　邵　說<lb/>
<pb n="KR4h0022_WYG_591-4b"/>
　　　　<hi>開元十八年張說已卒此表乃代宗時英華作張說非</hi>
臣等某言某日開府魚朝恩以所造周易鏡圖於中書<lb/>
門下奉宣聖旨傳示臣等仰觀易象逺見天心捧對循<lb/>
環載欣載躍臣某中謝臣聞太極既立是生兩儀六書<lb/>
以畫卦四營而成易備君臣父子之道盡隂陽變化之<lb/>
源理亂吉㓙必以類應自古哲后曽未研精爰及近臣<lb/>
莫聞訓習而朝恩深窮損益繢以成圖陛下重有激揚<lb/>
示之於外臣幽觀妙用周覽𤣥言警誡人君恢張治道<lb/>
<pb n="KR4h0022_WYG_591-5a"/>
陛下欲成其政必在動而行之儻能建中於民實亦天<lb/>
下幸甚臣無任<lb/>
　　　謝賜碑額表　　　　　　　張　說<lb/>
臣說言伏奉今日恩旨賜先臣碑額悲荷交心拜捧以<lb/>
泣臣某中謝臣亡父先臣隲安貞下位不待昌辰先帝<lb/>
贈之以專城陛下目之以積善光賁重渥感慶三泉舉<lb/>
宗悲喜外姻歡賀昔孔篆呉札之墳秦存里子<hi>集作展季</hi>之<lb/>
壟辭<hi>集作事</hi>輕列國義小陪臣豈若天王禮士鳯書旌墓<lb/>
<pb n="KR4h0022_WYG_591-5b"/>
榮軼曩賢道映來籍在臣在子移孝為忠心効草木何<lb/>
酬雨露無任幽明感戴之至謹奉表陳謝以聞<lb/>
　　　謝脩史表<lb/>
臣某言伏奉今月十六日勑令臣在家脩史捧恩戴命<lb/>
且喜且慙臣服道儒門䇿名昌運掌綸四后載筆三朝<lb/>
階縁宿遇登<hi>集作殘</hi>躡端揆職為劇於心盡史無用<hi>集作閑疑</hi>
而功廢自貽官謗待罪私門反<hi>集作歸</hi>魯之感特<hi>集作徒</hi>深<lb/>
藏周之望已絶豈意特流天㫖重緝簡書雖才慙左丘<lb/>
<pb n="KR4h0022_WYG_591-6a"/>
<hi>集作馬</hi>而時盛周漢况復編堯舜之年事皆目覩叙羲黄<lb/>
之德言匪傳聞善志<hi>集作惡</hi>將訓於百王實録可貽於千<lb/>
古國家之鴻業辦矣朽臣之至願畢矣不勝天恩難任<lb/>
之至謹奉表附内侍尹鳯祥陳謝以聞<lb/>
　　　為李僕射賀聖製政刑箴表　崔　位<lb/>
臣某言伏見聖製政刑箴天文昭囬八表皆燭睿藻稽<lb/>
古六經不刋臣某中謝伏惟皇帝陛下致理和平躋人<lb/>
夀域猶懐兢業重設箴規酌裁成立政之中求司牧措<lb/>
<pb n="KR4h0022_WYG_591-6b"/>
刑之本信成康之能事蓋堯禹之用心可以萬邦作孚<lb/>
千載垂範金石不朽日月俱懸爰自䋲契已還歴選列<lb/>
辟憲章代有詞義罕攻湯製局促於盤銘虞歌淡泊於<lb/>
琴曲横汾乃縱賞之事黄竹匪勸誡之文其餘流薄國<lb/>
風漂淪樂府典謨雅誥寂蔑無聞曷若光啟格言昭融<lb/>
至道勤萬機於一日二日立盛德於先天後天長垂四<lb/>
目之眀詎假百官之獻臣職惟方鎮宗忝葭莩成誦已<lb/>
在於丹心述宣願播於青史臣限以所守不獲奔走闕<lb/>
<pb n="KR4h0022_WYG_591-7a"/>
下拜舞天階無任捧讀跪戴抃躍之至<lb/>
　　　為戴中丞謝賜中和節詩序表　馬　緫<lb/>
臣某言中使至奉宣聖㫖賜臣勑書手詔幷御製中和<lb/>
節詩序及尺等天貺荐臨睿文亮發仰觀俯愧祗懼若<lb/>
驚自受殊恩守茲逺鎮才拙日淺政未及人陛下頻降<lb/>
寵私驟施惠渥雖大君奬餙其道則然微臣駑猥豈冝<lb/>
及此臣聞先聖有作不相沿襲茍合天理順乎人心則<lb/>
可以垂憲百王布諸彛典側覽明詔以二月一日為中<lb/>
<pb n="KR4h0022_WYG_591-7b"/>
和節事因祈糓便賜歡娯兼賜臣御製書序一本尺一<lb/>
枝者伏以仲月良辰首建嘉節朝野慶洽君臣樂康助<lb/>
萌牙之發生擬天地之含育誠所以跨越周漢邁絶古<lb/>
今况聖人麗藻髙懸日月皇儲妙翰益覩文明誕告萬<lb/>
方孰不歡抃又書同律度禮均衡石以尺頒賜固協其<lb/>
時敢不佩此謨猷謹於軌範限守邊鎮遂闕稱觴徒觀<lb/>
宴鎬之詩不厠𢋫歌之末無任兢荷歡躍之至<lb/>
　　　代李令公謝手詔為製東渭橋碑文表<lb/>
<pb n="KR4h0022_WYG_591-8a"/>
　　　　　　　　　　　　　　　于公異<lb/>
臣某言某月日某至伏奉詔命以臣收復聖㫖褒揚特<lb/>
為製東渭橋碑文皇太子書手詔賜臣及將士者驚拜<lb/>
捧荷魂神飛越臣聞霍光戴漢輔昭立宣鄧禹佐王寜<lb/>
人除暴或道扶衰運或功格皇天纔聞麟閣之圖適及<lb/>
雲臺之紀未有事微賞厚用淺報崇廻辰象之天文降<lb/>
明離之筆札跪捧尋繹慙惶失圖事出古今感深臣子<lb/>
雖百身隕越曽未賈於片言九族隳離實難酬於一顧<lb/>
<pb n="KR4h0022_WYG_591-8b"/>
臣某中謝伏惟皇帝陛下邁軒皇之武德續唐帝之文<lb/>
思六義不足以財成五聲徒表於宣暢躬親庶政而睿<lb/>
藻日新化洽萬方而宸章間作頃属兇徒扇結都邑震<lb/>
驚陛下克讓斯在推功勿居廻天漢之文章賜光輝於<lb/>
臣下英聲茂實演奥窮微昭宣造化之情黼黻羲文之<lb/>
制顧乃上㧞彦範次述子儀此皆功賛中興道化來裔<lb/>
纂循前緒陛下寔紹於耿光瞻慕勲庸微臣固無其影<lb/>
響此皆<hi>二字疑</hi>陛下特標文字曲降恩私激揚雅頌之風<lb/>
<pb n="KR4h0022_WYG_591-9a"/>
儆厲人臣之節自家刑國垂範作程恩誠借於微臣道<lb/>
將周于天下足使懐忠服義争死節以駿奔反側危疑<lb/>
望皇風而懲革史籍之所未有自此而書人臣之所未<lb/>
聞自臣而始雖年踰知命筋力尚全國家西有未賔之<lb/>
戎東有乘邊之㓂毎煩宸慮尚集王師顧此生涯未知<lb/>
死所庶捐微𤨏之質少益覆載之仁限以戎鎮不獲奔<lb/>
赴闕庭輕陳懇悃無任荷載惶灼之極<lb/>
　　　代陳司徒謝勑賜麟德殿宴百僚詩序表<lb/>
<pb n="KR4h0022_WYG_591-9b"/>
　　　　　　　　　　　　　　　王　維<lb/>
臣某言支使某官奏事廻伏奉某月日手詔賜臣以皇<lb/>
太子所冩聖製麟德殿宴百僚詩序日月揚光風雲動<lb/>
色捧受之次震駭失常臣某中謝臣伏以經天緯地者<lb/>
聖人之文多才多藝者元良之美逖聽前脩旋觀徃冊<lb/>
考論盛事罕見全能故漢后詠歌有乖雅頌之㫖周儲<lb/>
聦哲不聞翰墨之妙伏惟陛下道洽帝堯文趨繋表體<lb/>
隂陽之變化與雲漢而昭囘皇太子德邁生知學資聖<lb/>
<pb n="KR4h0022_WYG_591-10a"/>
訓掩鍾張之筆札並虬鸞以飛動臣特承湛恩荷此殊<lb/>
錫集榮光於外府啓重寳於私庭班氏賜書既甚懸隔<lb/>
馬卿視草曽未比擬又臣所獻奉和詩事等睿<hi>疑作𢋫</hi>歌<lb/>
情同率舞濫吹之音謬塵於天聽踰涯之賞忽䧏於絲<lb/>
言豈臣微力所冝負戴非臣捐軀所能効益無任榮荷<lb/>
感愓之至<lb/>
　　　謝賜中和節御製詩序表<lb/>
臣某言中使至伏奉手詔并賜臣皇太子所冩御製中<lb/>
<pb n="KR4h0022_WYG_591-10b"/>
和節詩序聖澤曲臨天文下降日月爛其光彩風雲蔚<lb/>
其氣色捧讀驚駭魂守失常臣某中謝臣伏以天地有<lb/>
常萬物必由其化隂陽不測聖人能為之節然後垂文<lb/>
章以皷天下之動張宴樂以道天下之和三五以還盛<lb/>
美斯在伏惟陛下以道御物以文化成立言盡經緯之<lb/>
本秉筆節陽和之中雖天㫖𤣥深理絶於彌度而睿詞<lb/>
煥洽義歸於德邵文輝三象諧同六律邁殷湯之晨露<lb/>
掩虞舜之薰風皇太子以聦哲之姿篆𨽻之妙鸞鳯之<lb/>
<pb n="KR4h0022_WYG_591-11a"/>
勢鍾王莫儔臣備守外藩獲承殊奬荷此非常之賜實<lb/>
惟希代之寳窺觀則河漢無極負戴則山岳為輕沉族<lb/>
捐軀何階上答不勝欣感之誠謹獻應制詩一首章句<lb/>
疎蕪義理鄙淺君唱臣和歡逢宴鎬之時濫吹徒歌輙<lb/>
効鈞天之末塵瀆旒扆伏深戰懼無任祗愓之至<lb/>
　　　為李大夫謝御製詩表　　　常　衮<lb/>
臣某言伏奉恩㫖賜臣詩一篇并酒脯文廻睿思忽懸<lb/>
日月之光膳自御厨更覩雲天之樂感恩抃躍受賜兢<lb/>
<pb n="KR4h0022_WYG_591-11b"/>
惶施已重於丘山功未申於毫髮賞則過望臣何以堪<lb/>
無任感戴恱豫之至謹表陳謝以聞臣某誠歡誠喜頓<lb/>
首頓首謹言<lb/>
　<lb/>
　<lb/>
　<lb/>
　<lb/>
　文苑英華巻五百九十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百十一</head>
    <p>
<pb n="KR4h0022_WYG_211-1a"/>
欽定四庫全書<lb/>
　文苑英華巻二百十一　　宋　李昉等　編<lb/>
　樂府二十<lb/>
　　登名山篇一首　　　　秦王巻衣二首<lb/>
　　上留田二首　　　　　古挽歌七首<lb/>
　　怨歌行五首　　　　　悲哉行五首<lb/>
　　懐哉行一首　　　　　獨不見五首<lb/>
　　定情篇一首　　　　　雜曲五首<lb/>
<pb n="KR4h0022_WYG_211-1b"/>
　　憶昔行一首　　　　　偪仄行一首<lb/>
　　胡笳曲六首　　　　　雲中行一首<lb/>
　　長干行一首　　　　　小長干行一首<lb/>
　　江風行一首<lb/>
　　　登名山篇　　　　　　　　李巨仁<lb/>
名山稱地鎮<hi>一作本鎮地</hi>千仞<hi>一作/迢遞</hi>上凌霄雲開金闕逈<hi>一作</hi>
<hi>雲披金澗近</hi>霧起石梁遥翠微横鳥路珠澗入<hi>一作樹拂</hi>星橋風<lb/>
急青溪晩霞散赤城朝寓目幽棲地<hi>一作客</hi>駕言<hi>一作尋</hi>追<lb/>
<pb n="KR4h0022_WYG_211-2a"/>
綺季避世<hi>一作跡絶</hi>桃源士忘情漆園吏抽簪傲九辟脱屣<lb/>
輕千駟沉𡨕負俗心蕭灑<hi>一作疎索</hi>凌雲意蒼蒼聳極天伏<lb/>
眺盡山川疊峰如積浪分涯若斷<hi>一作斜</hi>煙淺深聞渡雨<lb/>
輕重聽飛泉採藥逢三島尋真值<hi>一作遇</hi>九仙藏書凡㡬<lb/>
代看博已經年逝將追羽客千載一来旋<lb/>
　　　秦王巻衣　　　　　　　　吴　均<lb/>
咸陽春草芳秦帝捲衣裳玉檢茱萸匣<hi>一作帶</hi>金泥蘇合<lb/>
香初芳熏<hi>一作動</hi>複帳餘輝曜寶<hi>一作/玉</hi>牀當須晏<hi>一作晏又作早</hi>
<pb n="KR4h0022_WYG_211-2b"/>
朝罷<hi>一作須臾朝晏罷</hi>持此贈華<hi>一作龍</hi>陽<lb/>
　　　同前　　　　　　　　　　陳　標<lb/>
秦家漢闕靄春煙珠樹瓊枝近碧天御氣馨香蘇合啟<lb/>
簾光浮動水精懸霏微羅縠隨芳袖宛轉鮫綃逐寶筵<lb/>
從此咸陽一囘首暮雲愁色已千年<lb/>
　　　上留田　　　　　　　　梁簡文帝<lb/>
正月土膏初欲發天馬照曜動農祥田家斗酒群相勞<lb/>
為歌長安金鳳凰<lb/>
<pb n="KR4h0022_WYG_211-3a"/>
　　　同前　　　　　　　　　　李　白<lb/>
行至上留田孤墳何峥嶸積此萬古恨春草不復生悲<lb/>
風四邊来腸斷白楊聲借問誰家地埋沒蒿里塋古老<lb/>
向余言言是上留田蓬科馬鬛今已平昔之弟死兄不<lb/>
塟他人扵此舉銘旌一鳥死百鳥鳴一獸走百獸驚桓<lb/>
山<hi>出家語</hi>之禽別離苦欲去囘翔不能征田氏倉卒骨肉<lb/>
分青天白日摧紫荆交讓之木本同形東枝顦顇西枝<lb/>
榮無心之物尚如此參商胡乃尋天兵孤竹延陵讓國<lb/>
<pb n="KR4h0022_WYG_211-3b"/>
揚名髙風緬邈頺波激清尺布之謡塞耳不能聽<lb/>
　　　古挽歌　　　　　　　　　祖孝徴<lb/>
昔日<hi>一作時</hi>驅駟馬謁帝長楊宮旌懸白雲外騎獵紅塵<lb/>
中今来向漳浦素蓋轉悲風榮華與歌笑萬事盡成空<lb/>
　　　同前　　　　　　　　　王　烈<hi>郭茂倩樂府作趙微明</hi>
寒日髙不<hi>一作蒿上</hi>明凄凄郭東路素車誰家子丹旐引將<lb/>
去原下荆棘叢叢邊有新墓人生病長<hi>一作間痛傷</hi>別此是<lb/>
長別處日暮<hi>一作曠野</hi>何蕭蕭風悲<hi>一作青松</hi>白楊樹<lb/>
<pb n="KR4h0022_WYG_211-4a"/>
　　　同前　　　　　　　　　孟雲卿<lb/>
草草閭<hi>一作門</hi>巷喧塗車儼成位㝠寂<hi>一作㝠㝠</hi>何所須盡我<lb/>
生人意北邙路非遠此別終天地臨穴頻撫棺至哀反<lb/>
無淚爾形未衰老爾色猶<hi>一作息纔</hi>童穉骨肉安<hi>一作不</hi>可離<lb/>
皇天若容易房帷即靈帳<hi>一作虚張</hi>庭宇為哀次薤露歌若<lb/>
斯人生盡如寄<lb/>
　　　同前　　　　　　　　　白居易<lb/>
丹旐何飛揚素驂亦悲鳴晨光照閭巷轜車儼欲行蕭<lb/>
<pb n="KR4h0022_WYG_211-4b"/>
條九月天晩出洛陽城<hi>一作哀挽出重城</hi>借問送者誰妻子與<lb/>
弟兄蒼蒼古原上<hi>一作上古原</hi>峩峩開新塋含酸一悲<hi>一作慟</hi>
哭異日同哀聲舊壠轉蕪絶新塋日羅列春風秋草北<lb/>
邙山此地年年生死别<lb/>
　　　同前三首　　　　　　　于　鵠<lb/>
雙轍出郭門綿綿東西道送死多扵生㡬人得終老見<lb/>
此切肝腸<hi>一作肺肝</hi>唯有<hi>一作不如</hi>歸山好不聞哀哭聲黙黙安<lb/>
懐抱時盡從奄終<hi>一作物化</hi>又免生憂𢷬<hi>一作擾</hi>世間夀者稀<lb/>
<pb n="KR4h0022_WYG_211-5a"/>
盡為悲傷早<hi>一作惱</hi>
　　　二<lb/>
送哭誰家車靈車紫帶長青童抱何物明月與香囊可<lb/>
惜羅衣色看舁入水泉莫愁埏道暗燒漆得千年<lb/>
　　　三<lb/>
隂風吹黄蒿挽歌渡秋水車馬却歸城孤墳明月<hi>一作月明</hi>
裏<lb/>
　　　怨歌行　　　　　　　梁簡文帝<lb/>
<pb n="KR4h0022_WYG_211-5b"/>
十五頗有餘日照杏梁初蛾眉本多嫉掩鼻特成虚持<lb/>
此傾城貌翻為不肖軀秋風吹海水寒霜依玉除月光<lb/>
臨户映荷花依浪舒望簷悲隻翼窺沼泣王餘<hi>魚名</hi>苔生<lb/>
履䖏沒草合行人疎裂紈傷不盡歸骨恨難袪早知長<lb/>
信別不避後園輿<lb/>
　　　同前　　　　　　　　　　張正見<lb/>
新豐妖冶地逰侠競驕奢池臺間羅綺桃李雜煙霞蓋<lb/>
影分連騎衣香合並車艷粉驚飛蝶紅粧映落花舞衫<lb/>
<pb n="KR4h0022_WYG_211-6a"/>
飄冶袖歌扇掩團<hi>一作圓</hi>紗玉帳<hi>一作牀</hi>珠簾捲金樓鏡月<lb/>
斜還疑蕭史鳳不及季倫家<lb/>
　　　同前　　　　　　　　　　虞世南<lb/>
紫殿秋風冷雕甍落<hi>一作白</hi>日沉裁紈悽斷曲織素引<hi>一作</hi>
<hi>別</hi>離心掖庭若<hi>一作羞</hi>改畫長門不惜金寵移恩稍薄情<lb/>
疎恨轉深香銷翠羽帳弦斷鳳凰琴鏡前紅粉歇階上<lb/>
緑苔侵誰言掩歌扇翻作白頭吟<lb/>
　　　同前　　　　　　　　　　吳少微<lb/>
<pb n="KR4h0022_WYG_211-6b"/>
城南有怨婦含愁傍芳<hi>一作倚蘭</hi>叢自謂二八時歌舞入漢<lb/>
宮皇恩數流盼承幸玉堂中緑栢黄花催夜酒錦衣羅<lb/>
袖逐春風建章西宮煥若神燕趙美女三千人君王厭<lb/>
徳不忘新况群艷冶紛来陳是時別君不再見三十三<lb/>
春長信殿長信重門晝掩關清房曉帳幽且閑綺窓蟲<lb/>
網氛塵色文軒鶯樹<hi>一作對</hi>桃李顔天王貴宮不貯老浩<lb/>
然掩淚<hi>一作淚隕</hi>今来還自憐春色轉晩暮試逐佳逰芳草<lb/>
路小腰麗女奪人竒金鞍少年曽不顧歸来誰為夫請<lb/>
<pb n="KR4h0022_WYG_211-7a"/>
謝西家婦莫辭先醉解羅襦<lb/>
　　　同前　　　　　　　　　曹　鄴<lb/>
丈夫好弓劒行坐説金吾喜聞有行役結束不待車官<lb/>
田贈倡婦留妾侍舅姑舅姑皆已死庭花半是蕪中妹<lb/>
尋適人生女亦嫁夫何曽寄消息他䖏却有書嚴風厲<lb/>
中野女子心易孤貧賤又相負封侯意何如<lb/>
　　　悲哉行　　　　　　　　　孟雲卿<lb/>
孤兒去慈親逺客䘮主人莫吟苦辛曲此曲誰忍聞可<lb/>
<pb n="KR4h0022_WYG_211-7b"/>
聞不可説去去無期別行人念前程不待參辰沒朝亦<lb/>
恒苦饑暮亦恒苦饑飄飄萬餘里貧賤多是非少年莫<lb/>
逺逰逺逰多不歸<lb/>
　　　同前　　　　　　　　　　王昌齡<lb/>
每聽白頭吟人間易憂怨若非滄浪子安得從所願北<lb/>
上太行山臨風閲吹萬長雲數千里倐忽還膚寸觀其<lb/>
微滅時精意莫能論百年不容易是䖏生草蔓始悟海<lb/>
上人辭君永飛遁<lb/>
<pb n="KR4h0022_WYG_211-8a"/>
　　　同前　　　　　　　　　陳　陶<lb/>
中嶽仇先生遺余餌松方服之一千日肢體生異香步<lb/>
履如風旋天涯一齎糧仍云為地仙不得朝虛皇狡兔<lb/>
有三穴人生又何常悲哉二廉士餓死扵首陽<lb/>
　　　懐哉行　　　　　　　　薛　據<lb/>
明時無廢人廣厦無棄材良工不我顧有因寧自媒懐<lb/>
策望君門嵗晏空遲廻秦城多車馬日夕飛塵埃伐鼔<lb/>
千門啟鳴珂雙闕来我聞雲雨施天下罔不該何意斯<lb/>
<pb n="KR4h0022_WYG_211-8b"/>
人徒棄之如死灰主好臣必效時禁權必開俗流實驕<lb/>
矜得志輕草莱文王頼多士漢帝資羣才一言拜將相<lb/>
片善咸居台丈夫何不遇為泣黄金臺<lb/>
　　　獨不見　　　　　　　　　劉孝威<lb/>
夫壻結纓簪偏蒙漢寵深中人引臥内副車遊上林綬<lb/>
染瑯琊草蟬鑄武威金分家移甲第留妾住河隂獨寢<lb/>
鴛鴦被自理鳳凰琴誰憐雙玉筯流面復流襟<lb/>
　　　同前　　　　　　　　　　柳　惲<lb/>
<pb n="KR4h0022_WYG_211-9a"/>
別島望風<hi>一作雲</hi>臺天顔<hi>一作泉</hi>臨水殿芳草生未積春花<lb/>
落如霰出從張公子還過趙飛鷰奉箒長信宮誰知獨<lb/>
不見<lb/>
　　　同前　　　　　　　　　　王　訓<lb/>
日晩宜春暮風軟上林朝對酒近初節開樓當夜嬌石<lb/>
橋通小澗竹路上青霄持底誰見許長愁成細腰<lb/>
　　　同前　　　　　　　　　　戴叔倫<lb/>
前宮路非逺舊苑春將遍玉户看早梅雕梁數飛<hi>一作歸</hi>
<pb n="KR4h0022_WYG_211-9b"/>
鷰身輕逐舞袖香暖傳歌扇自和秋風詞長侍昭陽殿<lb/>
誰信後庭人年年獨不見<lb/>
　　　同前　　　　　　　　　　武元衡<lb/>
荆門一柱觀楚國三休殿環珮儼<hi>一作仰</hi>神仙輝光生顧<lb/>
盼春風細腰舞明月髙堂宴夢澤水連雲渚宮花似霰<lb/>
俄驚白日晩始悟炎凉變別鳬異波潮<hi>一作濤</hi>離鴻分海<lb/>
縣南北斷相聞嘆嗟獨不見<lb/>
　　　定情篇　　　　　　　　　喬知之<lb/>
<pb n="KR4h0022_WYG_211-10a"/>
共君結新婚嵗寒心未卜相與逰春園各隨性<hi>一作情</hi>所<lb/>
逐君愛菖蒲花妾感苦寒竹天<hi>一作菖</hi>花多艷姿寒竹有<lb/>
貞葉此時妾比君君心不如妾簪玉步河堤夭<hi>一作妖</hi>韶<lb/>
援緑荑鳬雁將子逰鶯鷰從雙棲君向<hi>一作念</hi>春光好妾<lb/>
對<hi>一作向</hi>春光啼君時不得意棄妾還金閨結言本同心<lb/>
悲歡何未齊怨咽前致辭願得申所悲人間丈夫易世<lb/>
路婦難為始如經天月<hi>一作始經天月照</hi>終若流星馳天月恒<lb/>
終始流星無定期長思<hi>一作信</hi>佳麗人失意非蛾眉廬江<lb/>
<pb n="KR4h0022_WYG_211-10b"/>
小吏<hi>一作史</hi>婦非關織作遲本願長相對今以<hi>一作已</hi>長相<lb/>
思復有宦逰子結綬從梁陳燕居崇三朝去来歴九春<lb/>
誓心妾終始蠶桑奉所親歸願未克從黄金贈路人潔<lb/>
婦懐明義從沈河之津于今千萬年誰當問水濵更憶<lb/>
倡家樓夫壻事封侯去時思照灼去罷心悠悠不矜<hi>一作</hi>
<hi>憐</hi>妾嵗晏十載隴西頭以兹常惕惕百慮恒盈積由来<lb/>
共結褵㡬人同匪石故嵗雕梁鷰雙去歸<hi>一作今</hi>来隻今<lb/>
日玉庭梅朝紅暮成碧碧榮始芬敷黄葉已淅瀝何用<lb/>
<pb n="KR4h0022_WYG_211-11a"/>
念芳春芳春有流易何用重歡娛歡娛俄戚戚家本巫<lb/>
山陽歸去路何長叙言情未盡采菉已盈筐桑榆日反<lb/>
景物色盈髙岡下有碧流水上有丹桂芳<hi>一作香</hi>桂花<hi>一作</hi>
<hi>枝</hi>不須折碧水自清<hi>一作碧/流清且</hi>潔贈君比芳菲愛<hi>一作受</hi>恵<lb/>
常不歇<hi>一作滅</hi>贈君比<hi>一作淚</hi>潺湲相思無斷絶妾有秦家<lb/>
鏡寶匣裝珠璣鑑来年二八不記易隂暉妾無光寂寂<lb/>
妾至鄙<hi>一作委照影</hi>依依今日特為贈相識莫相違<lb/>
　　　雜曲二首　　　　　　　王　筠<lb/>
<pb n="KR4h0022_WYG_211-11b"/>
烏還夜已逼蟲飛曉尚賒桂月徒留影蘭燈<hi>一作臺</hi>空結<lb/>
花<lb/>
　　　二<lb/>
可憐洛城東芳樹摇春風丹霞映白日細雨帶輕虹<lb/>
　　　同前　　　　　　　　　傅　縡<lb/>
新人新寵住蘭堂翠帳金屏瑇瑁牀叢星不如珠簾色<lb/>
度月還同粉壁光從来著名推趙子復有丹唇發皓齒<lb/>
一嬌一態本難逢如畫如花定相似樓臺宛轉曲皆通<lb/>
<pb n="KR4h0022_WYG_211-12a"/>
絃管逶迤徹下風此殿笑語恒長共旁省歡娛不復同<lb/>
訝許人情太厚薄分恩賦念能斟酌多作綉被為雙鴛<lb/>
<hi>一作鴛鴦</hi>長弄綺琴贈別鶴人今投寵要須堅㑹使嵗寒恒<lb/>
度前共取星辰作心抱無轉無移千萬年<lb/>
　　　同前　　　　　　　　　　徐　陵<lb/>
傾城得意已無儔洞房連閣未消<hi>一作閤未消</hi>愁宮中本造<lb/>
鴛鴦殿為誰新起<hi>一作為起新粧</hi>鳳凰樓緑黛紅顔兩相發千<lb/>
嬌百態情無歇舞衫囘袖勝春風歌扇當窓似秋月碧<lb/>
<pb n="KR4h0022_WYG_211-12b"/>
玉宮妓自翩妍絳樹新聲最可憐張星舊在天河上從<lb/>
来張姓本連天二八年時不憂度旁邊得寵誰相妬立<lb/>
春厯日自當新正月春幡底舊故流蘇錦帳桂香囊織<lb/>
成羅幔隠燈光祇應私將琥珀枕暝暝来上珊瑚牀<lb/>
　　　同前　　　　　　　　　　江　總<lb/>
行行春逕蘼蕪緑織素那復解琴心乍惬南階悲緑草<lb/>
誰堪東陌怨黄金紅顔素月俱三五夫壻何在今追虜<lb/>
關山隴月春雪深<hi>一作冰</hi>誰見人啼花照戸<lb/>
<pb n="KR4h0022_WYG_211-13a"/>
　　　憶昔行　　　　　　　　杜　甫<lb/>
憶昔北尋小有洞洪河怒濤過輕舸辛勤不見華蓋君<lb/>
艮岑青輝慘么麽千崖無人萬壑静三步回頭五步坐<lb/>
秋山眼冷魂未歸仙賞心違淚交墮弟子誰依白茅室<lb/>
盧老獨啟青銅鎖巾拂香餘搗藥塵階除灰死燒丹火<lb/>
懸圃滄洲莽空濶金節羽衣飄婀娜落日初霞閃餘映<lb/>
倏忽東西無不可松風磵水聲合時青兕黄熊啼向我<lb/>
徒然咨嗟撫遺迹至今夢想仍猶左秘訣隠文須内教<lb/>
<pb n="KR4h0022_WYG_211-13b"/>
晩嵗何功使願果更討衡陽董錬師南浮早鼓瀟湘柂<lb/>
　　　偪仄行<hi>贈畢四燿</hi>
偪仄何偪仄我居巷南子巷北可恨鄰里間十日不一<lb/>
見顔色自從官馬送還官行路難行澁如棘我貧無乗<lb/>
非無足昔者相過今不得實不是愛微軀又非關足無<lb/>
力徒步翻愁官長怒此心炯炯君應識曉来急雨春風<lb/>
顛睡美不聞鐘鼓傳東家蹇驢許借我泥滑不敢騎朝<lb/>
天已令請急㑹通籍男兒信<hi>一作性</hi>命絶可憐焉能終日<lb/>
<pb n="KR4h0022_WYG_211-14a"/>
心拳拳憶君誦詩神凛然辛夷始花亦已落况我與子<lb/>
非壯年街頭酒價常苦貴方外酒徒稀醉眠速宜相就<lb/>
飲一斗恰有三百青銅錢<lb/>
　　此詩三百五十巻重出今已削去<lb/>
　　　胡笳曲二首　　　　　　江　洪<lb/>
藏器欲邀<hi>一作逢</hi>時年来不相讓紅顔征戍兒白首邊城<lb/>
將<lb/>
　　　二<lb/>
<pb n="KR4h0022_WYG_211-14b"/>
落日慘無光臨河獨飲馬飋䫻夕風髙聯翩飛雁下<lb/>
　　　同前　　　　　　　　　陶宏景<lb/>
負扆飛天厯與奪徒紛紜百年四五代終是甲辰君<lb/>
　　　同前　　　　　　　　　鄭　愔<lb/>
漢將留邊朔遥遥嵗序深誰堪牧馬思正是胡笳吟曲<lb/>
斷關山月聲悲雨雪隂傳書問蘇武陵也獨何心<lb/>
　　　同前　　　　　　　　　王昌齡<lb/>
城南虜已合一夜㡬重圍自有金笳引能霑出塞衣聽<lb/>
<pb n="KR4h0022_WYG_211-15a"/>
臨關月苦清入海風微三奏髙樓曉胡人掩淚歸<lb/>
　　　同前　　　　　　　　　王貞白<lb/>
隴底悲笳引隴頭鳴北風一輪霜月落萬里塞天空戍<lb/>
卒淚應盡胡兒笑未終争教班定逺不念玉關中<lb/>
　　　雲中行　　　　　　　　薛　童<lb/>
雲中小兒吹金管向晩因風一川滿塞北雲髙心已悲<lb/>
城南木落腸堪斷憶昔魏家都此方凉風觀前朝百王<lb/>
千門曉映山川色雙闕遥連日月光舉杯稱夀永相保<lb/>
<pb n="KR4h0022_WYG_211-15b"/>
日夕歌鐘徹清昊將軍汗馬百戰場天子射獸五原草<lb/>
寂寞金輿去不歸陵上黄沙塵路飛河邊不語傷流水<lb/>
川上含情歎落暉此時獨立無所見日暮寒風吹客衣<lb/>
　　　長干行　　　　　　　　李　白<lb/>
妾髮初覆額折花門前劇郎騎竹馬来遶牀弄青梅同<lb/>
居長干里兩小無嫌猜十四為君婦羞顔未曽開低頭<lb/>
向暗壁千喚不一囘十五始展眉願同塵與灰常存抱<lb/>
柱信豈<hi>一作耻</hi>上望夫臺十六君逺行瞿塘灔澦堆五月<lb/>
<pb n="KR4h0022_WYG_211-16a"/>
不可觸猿聲天上哀門前遲<hi>一作舊</hi>行跡一一生緑苔苔<lb/>
深不能掃葉落秋風早八月蝴蝶来<hi>一作黄</hi>雙飛西園草<lb/>
感此傷妾心坐愁紅顔老早晩下三巴預將書報家相<lb/>
迎不道逺直至長風沙<lb/>
　　　小長干行　　　　　　　前　人<hi>類詩作張潮</hi>
憶昔深閨裏煙塵不曽識嫁與長干人沙頭候風色五<lb/>
月南風興思君下江<hi>一作巴</hi>陵八月秋<hi>一作/西</hi>風起看<hi>一作想</hi>
君發揚子去時<hi>一作多</hi>悲如何見少別離多湘潭㡬人<hi>一作</hi>
<pb n="KR4h0022_WYG_211-16b"/>
<hi>日又作月</hi>到妾夢常<hi>一作越</hi>風波昨夜狂風度吹折江頭樹淼<lb/>
淼暗無邊行人在何䖏好乗浮雲騘佳期蘭渚東鴛鴦<lb/>
緑蒲上翡翠錦屏中自憐十五餘顔色桃花紅那作商<lb/>
人婦愁水復愁風<lb/>
　　　江風行<hi>一作長江行</hi>　　　　　張　潮<lb/>
壻貧如珠玉壻富如埃塵貧時不忘舊富貴多寵新妾<lb/>
本富家女與君為偶匹恵好一何深中門不曽出妾有<lb/>
綉衣裳葳蕤金縷光念君貧與賤易此從逺方三千路<lb/>
<pb n="KR4h0022_WYG_211-17a"/>
役思發竟<hi>一作去</hi>悔不已日暮情更来空望去時水孟夏<lb/>
麥始秀江上多南風商賈歸欲盡君今尚巴東巴東有<lb/>
巫山窈窕神女顔常恐逰此方<hi>一作山</hi>果然不知還<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_211-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻二百十一<lb/>
</p>
<p>
</p>
  </div>
</body>
</text>
</TEI>
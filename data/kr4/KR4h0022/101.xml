<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百一</head>
    <p>
<pb n="KR4h0022_WYG_101-1a"/>
欽定四庫全書<lb/>
　文苑英華巻一百一　　　宋　李昉等　編<lb/>
　工藝<lb/>
　　遊刃賦一首　　　　　大巧若拙賦一首<lb/>
　　工先利器賦一首　　　運斤賦二首<lb/>
　　攻堅木賦一首　　　　刻桐為魚扣石鼓賦一<lb/>
　　　首　　　　　　　　棘猴賦一首<lb/>
　　執柯伐柯賦一首<lb/>
<pb n="KR4h0022_WYG_101-1b"/>
　　　遊刃賦<hi>以目無全牛必有餘地為韻</hi>　　　張　楚<lb/>
善乎庖丁之養刃也鋒不鈍銳不衂横爽氣以凜凜頓<lb/>
霜威之肅肅内則道協於心外則手應於目三年之後<lb/>
不見全牛於是手以之發刃以之投其虚其徐刃以脗<lb/>
合所倚所觸血自潛流牛之間兮稱有刃之厚兮云無<lb/>
以無厚之刃入有間之軀與切泥而不别將委土而何<lb/>
殊忘其骨節之難易未甞肯綮其斯須以天合天騞然<lb/>
響<hi>莊子作騞然嚮然</hi>然目不視矣手有存焉窽之導兮自大隟<lb/>
<pb n="KR4h0022_WYG_101-2a"/>
之批<hi>並結反有際之處因而批之</hi>兮自穿始以一剖終以萬全匠石<lb/>
代之以運斤未可爭長孔<hi>闕</hi>殺之而用劒難乎同年則<lb/>
說屠羊以淺術望鼔刀以戰慄期百發而百中笑無固<lb/>
而無必乃知丁之道也可久丁之伎也難有利推百鍊<lb/>
不愧於太阿聲中八音自合於經首<hi>咸池樂章名</hi>日居月諸<lb/>
勇其賈餘君欲口傳等文惠之相好我方神遇覺良庖<lb/>
之不如若然者遊合逍遥之事刃合虚白之意倘遊必<lb/>
有方刃何不利冉冉兮雖不可知恢恢兮常有餘地方<lb/>
<pb n="KR4h0022_WYG_101-2b"/>
將解千牛然後躊躇以滿志<lb/>
　右賦題出莊子故多用其文<lb/>
　　　大巧若拙賦<hi>以隨物成器巧在乎中為韻</hi>　白居易<lb/>
巧之小者有為可得而窺巧之大者無朕<hi>一作迹</hi>不可得<lb/>
而知蓋取之於巽受之以隨動而有度不工合規<hi>一作舉必</hi>
<hi>合規</hi>故曰大巧若拙其義在斯若<hi>一作/爾</hi>乃掄材於山<hi>一有木字</hi>
審器於<hi>一有軌字</hi>物將務乎心匠之忖度不在乎手澤之剪<lb/>
拂故為棟者任<hi>一作資</hi>其自天而<hi>一作之</hi>端為輪者取其因<lb/>
<pb n="KR4h0022_WYG_101-3a"/>
地而<hi>一作之</hi>屈其工<hi>一作/公</hi>也於物無情其正也於<hi>一作依</hi>法<lb/>
有程既游藝而功立亦居肆而事成大小存乎目擊材<lb/>
無所棄用捨在於頤指<hi>一作取捨資乎指顧</hi>物莫能爭然後任道<lb/>
𢎞用隨形制器信無為而為因所利而利不凝滯於物<lb/>
必簡易於事豈朝疲而夕倦庶日省而月試知大巧之<lb/>
有成見庶物之無棄然則比其義取其類<hi>豈朝至其類一無此三十</hi>
<hi>二字</hi>亦猶善為政者物得其宜能官人者才適其位嘉其<lb/>
尺度有則繩墨無撓工非剞劂自得不矜之能器靡雕<lb/>
<pb n="KR4h0022_WYG_101-3b"/>
鎪誰識無心之巧衆謂之拙以其因物不改我謂之巧<lb/>
以其成功不宰不改故物全不宰故功倍遇以神也郢<lb/>
匠<hi>一作人</hi>之術攸同合乎道焉老氏之言斯在噫舟車器<lb/>
異杞梓材殊罔枉枘以鑿罔破圓為觚必將考廣狹以<lb/>
分寸定<hi>一作審</hi>刓方以規模則物不能以長短隠材不能<lb/>
以曲直誣可謂藝之要道之樞<hi>一無此八字</hi>是謂心之術也<lb/>
豈慮手之傷乎且夫大明若蒙大盈若冲<hi>一作大盈若冲大明若蒙</hi>
是以大巧棄其末工則知巧在乎不違天真非役神<hi>二字</hi>
<pb n="KR4h0022_WYG_101-4a"/>
<hi>一作勞形</hi>於木人之内巧在乎無枉物性<hi>一作情</hi>非勞形於棘<lb/>
猴之中<hi>一作非役神於刺之中</hi>若然者豈徒與般爾之軰騁伎而<lb/>
効<hi>一作校</hi>功哉<lb/>
　一作皆集本似不及古書之善<lb/>
　　　工先利器賦<hi>以器苟未精將何為巧為韻</hi>　魏　式<lb/>
工有習藝求名志在不朽乃言曰藝未達不可求以諸<lb/>
已器未精徒勞措以其手安得輕進自貽伊醜於是磨<lb/>
礪為先動用為後試<hi>疑作誠</hi>旨趣之可尚實果决之不苟<lb/>
<pb n="KR4h0022_WYG_101-4b"/>
所謂作事謀始本立道生繩墨盡索斤斧畢呈慮妍媸<lb/>
之稍違而或愆規矩審鋒鋩以求銳必取專精懃懃不<lb/>
怠矻矻有營欲盡心於鎪鏤用度木於林衡亦如舟楫<lb/>
良然可思其濟涉耒耜利始得議其耦耕於<hi>一作原</hi>其發<lb/>
硎可親以精為貴不然何以能久用之不既驗樸斵之<lb/>
有辭懼剞劂之猶未爰究爰度無或不良揣八材之質<lb/>
淬百鍊之鋼然後切磨効奇成至寳之美刳剡中度用<lb/>
巨材之長呈機巧以盡善豈濫窳之是將且斟酌不撓<lb/>
<pb n="KR4h0022_WYG_101-5a"/>
矜名嘗巧雕鐫非他施功幾何既適心而便手因投刃<lb/>
以攢柯向使因循為心則器必殘缺若苟且從事則人<lb/>
亦詆訶安得不分班倕之𤣥妙就玉石之琢磨觀夫欲<lb/>
展而能先礪其器以工立喻則人不二可為庶事之規<lb/>
寧比匹夫之志故曰用藝者儆戒不逺立身者得失由<lb/>
斯若幸而濫進則人必爾窺是以君子不容易於所為<lb/>
　　　運斤賦<hi>以上下相應其志同為韻</hi>　　　席　䕫<lb/>
道貴乎樸物疵於妄為謀者必定於前執技者可以事<lb/>
<pb n="KR4h0022_WYG_101-5b"/>
上繄郢人與匠石能器合而神王堊復在鼻將欲表微<lb/>
揮拂以斤何其用壯既分庭以離立亦持刃而相向於<lb/>
是算錙銖慎取捨運之於手將匪疾而匪徐愜之於心<lb/>
寧我欺而爾假志而必中同引滿於彀中妙不可傳猶<lb/>
斵輪於堂下况乎器也利工也良壯前趾耀雄鋩以身<lb/>
運臂兮臂可使以彼契此兮此可忘迫其勢則成風含<lb/>
響激其石廼飛電分光欲臻夫妙在慎其相故受刃者<lb/>
不為股慄執柯者無聞手傷向使受刃者震懾執柯者<lb/>
<pb n="KR4h0022_WYG_101-6a"/>
劻勷則必滅爾鼻而剠而<hi>疑作爾</hi>面豈唯破我斧而缺我<lb/>
斨<hi>用詩語</hi>亦猶朋儕見知工用可稱藝成道得合調諧聲<lb/>
豈同夫衆人遇我狂夫阻之璅璅庻匠丁丁在兹得離<lb/>
婁督繩而尚失以公輸削墨而猶疑安能霜刃投虚必<lb/>
去乎蠅翼圓柯在握不失乎毫釐是吾質也實惟何其<lb/>
知音可托無乃後時客有多才博雅好奇尚異糟粕既<lb/>
得頗讀古人之書鑿枘可規願行夫子之志將求輪扁<lb/>
之術以廣運斤之事乃歌曰彼二子兮以藝相崇得一<lb/>
<pb n="KR4h0022_WYG_101-6b"/>
理兮其心則同運斤在手誠可懼堅立不動神之雄豈<lb/>
運斤者妙其術堅立者知其工幸見遇於郢匠無軗<hi>疑作</hi>
<hi>輟</hi>響於成風<lb/>
　　　第二<hi>同前韻</hi>　　　　　　　　獨孤授<lb/>
漆園傲吏志愜神王和而不唱或崆峒之間或濠濮之<lb/>
上誠道樞之同體表人情之異狀爰感激於惠施乃興<lb/>
之於郢匠嗟乎功<hi>疑</hi>有善價吾道之亞既出鬼而入神<lb/>
亦千變而萬化可以迎夫逺近可以接夫上下用之朋<lb/>
<pb n="KR4h0022_WYG_101-7a"/>
友管鮑可以全交行之君臣桓文可以致霸請言其始<lb/>
也鼻之堊兮匠之良子有度兮我有長形枯木兮自若<lb/>
斤成風兮允臧土微微以霞散刃熒熒以電光信之者<lb/>
雙美疑之者兩傷其為心也以濟其為妙也更相吾固<lb/>
知青萍之術兮空設公輸之巧兮徒甞實由氣同者合<lb/>
聲同者應揮手餘地因悟解牛之能忘情銛鋒宛識狎<lb/>
鷗之興豈兩賢之相厄乃二人之俱别有不度其時不<lb/>
稽厥疑蒿目猶視蓬心自師代匠石而忍垢騁鋒刃而<lb/>
<pb n="KR4h0022_WYG_101-7b"/>
勿思永昧心得圖為面欺苟臨事以率爾成後悔而悽<lb/>
其且傷於手之是懼亦何暇乎涅而不緇曷若素緝乃<lb/>
事爰定乃志料輕重審同異曾無恐泥之憂頗識斷金<lb/>
之利雕鎪合乎神理磨礱出乎人意苟自得以忘形亦<lb/>
可斵乎有鼻至於道洽情融體異心同求之不得感而<lb/>
遂通利器見投尚蒼黄於麾下良工斯在乃拂拭於塗<lb/>
中君既有執柯之便豈比夫按劒之雄<lb/>
　　　攻堅木賦<hi>以學者攻藝必求至精為韻</hi>　　李　程<lb/>
<pb n="KR4h0022_WYG_101-8a"/>
工之制器兮雕乎朴人之興藝兮志乎學利用者擁腫<lb/>
無前善扣者舂容乃覺多聞匪闕於疑殆成器克資乎<lb/>
雕斵故研精方啓於憤悱用當各施於輪桷且夫材有<lb/>
柔勁工有趣捨于以鑚木後其堅乎于以揮斤先其易<lb/>
者鈎繩定其規矩斧斤飄其上下剖劂罔輟疾徐既工<lb/>
鏟鱗皴於理外摭精粹於文中攅節劃以洞解奥義渙<lb/>
乎遂通則知藝或有孚雖至剛而斯剞<hi>疑剖</hi>學乃將習奚<lb/>
異端之可攻方同規於大匠期繼業於良工是以木碎<lb/>
<pb n="KR4h0022_WYG_101-8b"/>
其節學殫于藝殊宰我之難雕匪般倕之易制既飾以<lb/>
文亦麗其質講學所貴乎無方摧堅不可以無術每投<lb/>
虚以措刃故功倍而身逸盡乎精微之理誰謂不然得<lb/>
於心術之間孰云無必藝通𤣥兮堅剛則柔學通微兮<lb/>
指歸可求俾不才而成用化扞格以優游工之成功志<lb/>
之所至信念兹而在兹因比物而醜類之木也破其輪<lb/>
囷之學也究其奥祕礱斵斯成良工有程殫材人之學<lb/>
好刳者之精終朝匪勞於矻矻空谷誰聽乎丁丁既成<lb/>
<pb n="KR4h0022_WYG_101-9a"/>
風於郢匠期大扣於希聲<lb/>
　　　刻桐為魚扣石鼔賦<hi>以感通難測萬里相符為韻</hi>
物不可以智識念斯石之何為匪兹梧而不克况乎鼓<lb/>
與魚兮非類吳與蜀兮異域何合應於自然杳勵響而<lb/>
不測刃乃霜落鱗非錦攅擊藴玉之形鏘鏘屢出裁嶧<lb/>
陽之幹唯唯可觀叩寂寞而大音斯發中鏗訇而餘韻<lb/>
不殫是知同聲者其和易殊器者其應難逢逢之韻且<lb/>
千讙讙之音相萬不擊不考奚呈響亮之功大鳴小鳴<lb/>
<pb n="KR4h0022_WYG_101-9b"/>
豈抱沈潜之怨運之靡終應而不窮覩之者謂聲存視<lb/>
聽之表疑之者謂音在鬐鬛之中練響而洪纖皆答化<lb/>
氣而逺近必通初密如於緜古倐坎然於暗空非誠貫<lb/>
可覽將神交所感孤生之質徒効用於汕汕可轉之姿<lb/>
終奮響於坎坎嗟乎石之為鼓也發於異鄉桐之為魚<lb/>
也來彼殊方何終歲之寂寂忽盈耳以洋洋自得於愜<lb/>
心應手豈待乎玉質金相棲鳳之稱既罷在藻之用何<lb/>
長扣之不止音亦無已詎徴冥應之言適諧響答之美<lb/>
<pb n="KR4h0022_WYG_101-10a"/>
相須以成事有類塤篪相應以成聲寧限道里則知審<lb/>
音斯發者不可誣懐聲思擊者不可孤諧千古之善應<lb/>
為二物之合符向不遇張司空也知其蓄靈響而已夫<lb/>
　　　棘猴賦<hi>以視之不見能盡巧心為韻</hi>　　　楊宏貞<lb/>
昔燕王好奇術客甞巧剡棘刺之微物成沐猴而不撓<lb/>
毫末之細雕籠<hi>疑</hi>既施睢盱之狀委曲無遺嘗<hi>疑</hi>晏隂<lb/>
之靜景辨騰捷之幽姿其始未覯如將受欺虚無之中<lb/>
既焦心於觀者杪末之上宛成形以究之實兮若虚的<lb/>
<pb n="KR4h0022_WYG_101-10b"/>
爾纔見霏微而草上霑露羃䍥而條端集霰閃孤光而<lb/>
乍分拂輕靄而將眩觀夫至精惟一至小無朋豈側陋<lb/>
之于用在良工之所能不食而安終有殊於狙怒窮髙<lb/>
是處亦何異於猱升原夫作者經之其勤至矣積冲妙<lb/>
於靈府假鋒鋩於纖指蓋以神遇寧將目視因乎有用<lb/>
之質造彼無間之理何剖劂之一變若還跳之義<hi>疑</hi>止<lb/>
伊竹間之猿父大小相殊相木杪之獑猢依憑酷似若<lb/>
乃徴物類較能不貫虱心者未喻其精微巢蚊睫者自<lb/>
<pb n="KR4h0022_WYG_101-11a"/>
然之妙有庸知造物之意暫假斯人之手披左生之賦<lb/>
方此由心驗韓子之書誡其滕口事逺前古名聞至今<lb/>
雖幽通之不測終髣髴而難尋然因棘為猴因成其麽<lb/>
質乃觀猴在棘無異於喬林蓋同符於神化而中出於<lb/>
人心斯語可徴妙能曲盡倘雕蟲之不棄希定價於平<lb/>
凖<lb/>
　　　執柯伐柯賦<hi>以觀則於手人道寧逺為韻</hi>　謝　觀<lb/>
手運斧而方圓自縱斧有柯而規模可觀成<hi>疑作誠</hi>取則<lb/>
<pb n="KR4h0022_WYG_101-11b"/>
之非逺曷持心以常難是知選材於山操刃于手將散<lb/>
朴於大巧是侔形於妙有則可審分寸定妍不脫故而<lb/>
圖新瞻前而顧後然後擬議是啓經營靡停方坎坎以<lb/>
無撓聿丁丁而未寧觀所措而舉措因其形而制形且<lb/>
勿謂效之難尚俟乎繩墨勿謂象之逺仍憂乎差忒左<lb/>
手將舉其樸斵右手足見其成式不離指掌之傍自有<lb/>
短長之域龜鏡頗邇儀容在側見機而作成於目擊之<lb/>
間殷鑒不逺便契握中之則何必公輸是集梓匠具陳<lb/>
<pb n="KR4h0022_WYG_101-12a"/>
雖欲逺徴其類不如近取諸身於造次顛沛之時尚思<lb/>
行已在一顧一盼之所何必求人庶得揣稱攸宜諮謀<lb/>
可考冀析薪之入用知缺斨之足保終懐繼踵之誠未<lb/>
爽從繩之道嗟乎柯在手兮至近不能觀者有諸道于<lb/>
身而豈逺不能行者信歟故取則於人者失聞道於人<lb/>
者疎乃可端其末慎其初反視於周旋之内收心於躁<lb/>
動之餘因而利焉是可宗也譬以身者方或同於夫如<lb/>
是正其規從其本揆度而枉柄無阻睥睨而迷途自返<lb/>
<pb n="KR4h0022_WYG_101-12b"/>
儻忠恕之内存信率性之非逺<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻一百一<lb/>
</p>
<p>
</p>
  </div>
</body>
</text>
</TEI>
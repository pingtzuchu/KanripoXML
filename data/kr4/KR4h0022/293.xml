<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻二百九十三</head>
    <p>
<pb n="KR4h0022_WYG_293-1a"/>
欽定四庫全書<lb/>
　文苑英華巻二百九十三　宋　李昉等　編<lb/>
　行邁五<lb/>
　　盧綸五首　　　　　戴叔倫六首<lb/>
　　嚴維一首　　　　　孟雲卿一首<lb/>
　　權德輿三首　　　　朱放一首<lb/>
　　賈宗一首　　　　　衛葉一首<lb/>
　　余延夀一首　　　　竇叔向一首<lb/>
<pb n="KR4h0022_WYG_293-1b"/>
　　閭丘曉一首　　　　栁仲庸二首<lb/>
　　胡浩一首　　　　　劉復二首<lb/>
　　釋清江一首　　　　釋靈一一首<lb/>
　　李益一首　　　　　李端二首<lb/>
　　章八元一首　　　　歐陽詹四首<lb/>
　　韓愈四首　　　　　劉禹錫四首<lb/>
　　李宣逺一首　　　　孟郊四首<lb/>
　　吕温二首　　　　　張籍四首<lb/>
<pb n="KR4h0022_WYG_293-2a"/>
　　白居易六首<lb/>
　　　江行次武昌縣　　　　　　盧　綸<lb/>
客寄五湖間扁舟往復還年年生白髪處處上青山去<lb/>
國空知逺安身竟不閑更悲江畔桞長是北人攀<lb/>
　　　夜泊金陵　　　　　　　　前　人<lb/>
圓月出高城蒼蒼照水營江中正吹笛樓上又無更洛<lb/>
下仍傳箭闗西欲進兵誰知五湖外將吏更爭名<hi>集作諸將</hi>
<hi>但爭名</hi>
<pb n="KR4h0022_WYG_293-2b"/>
　　　泊揚子江岸<hi>見一百六十四巻</hi>　　　前　人<lb/>
　　　山映<hi>前篇作山影</hi>鏡催<hi>前篇作/鏡悲</hi>沙草<hi>前篇作芳草</hi>
　　　晩㳄鄂州<hi>至徳中作</hi>　　　　　　前　人<lb/>
雲開逺見漢陽城猶是孤㠶一日程估客晝眠知浪靜<lb/>
舟人夜語覺潮生三湘愁鬢逢秋色萬里歸心對月明<lb/>
舊業已隨征戰盡更堪江上鼓鼙聲<lb/>
　　　至徳中途中即事寄李僴　　前　人<lb/>
亂離無處不傷情况復㸔碑對古城路逺寒山人獨去<lb/>
<pb n="KR4h0022_WYG_293-3a"/>
月臨秋浦鴈空驚顔衰重喜歸鄉國身賤多慙問姓名<lb/>
今日主人還共醉應憐世故一儒生<lb/>
　　　過栁州　　　　　　　　　戴叔倫<lb/>
地盡江南戍山分桂北林火雲三月合石路九疑深暗<lb/>
谷隨風過危橋共鳥尋覉魂愁似<hi>詩選作以愁</hi>絶不復待猿<lb/>
吟<lb/>
　　　經巴東嶺　　　　　　　　前　人<lb/>
巴山不可上徒馭亦徘徊舊棧欹難度朝雲濕未開瀑<lb/>
<pb n="KR4h0022_WYG_293-3b"/>
泉飛雪雨驚獸走風雷此去無停候征人㡬日回<lb/>
　　　過中州　　　　　　　　　前　人<lb/>
萬人曾戰死㡬處見休兵井邑初安堵兒童未長成凉<lb/>
風吹古木野火入殘營牢落千餘里山空水復清<lb/>
　　　次下牢韻　　　　　　　　前　人<lb/>
獨立荒亭上蕭蕭對晩風天高吳塞濶日落楚山空猿<lb/>
呌三聲斷江流一水通前程千萬里一夕宿巴東<lb/>
　　　夜發烏<hi>詩選作猿</hi>江作　　　　　前　人<lb/>
<pb n="KR4h0022_WYG_293-4a"/>
半夜回舟入楚鄉月明山色共蒼蒼孤猿更發<hi>詩選作叫</hi>秋<lb/>
風裏不是愁人也斷腸<lb/>
　　　宿灌陽灘　　　　　　　　前　人<lb/>
十月江邊蘆葉飛灌陽灘冷上舟遲今朝未遇高風便<lb/>
還與沙鷗宿水湄<lb/>
　　　自雲陽歸晩泊陸澧宅　　　嚴　維<lb/>
天隂行易晩前路故人居孤棹所思乆冐寒相見初閑<lb/>
燈忘夜永清漏任更踈明發還須去離家㡬嵗除<lb/>
<pb n="KR4h0022_WYG_293-4b"/>
　　　汴河阻風<hi>已見一百五十六巻</hi>　　　　孟雲卿<lb/>
　　　新安江路　　　　　　　　前　人<lb/>
深潭與淺灘萬轉出新安人逺禽魚靜山深水木寒嘯<lb/>
起青蘋末吟矚白雲端即事遂幽賞何必掛儒冠<hi>次下三篇</hi>
<hi>竝見集本</hi>
　　　夜月江行　　　　　　　　前　人<lb/>
扣船<hi>文粹作舷</hi>不能<hi>集作得</hi>寢浩露清衣襟彌傷孤舟夜逺結<lb/>
萬里心幽興惜瑶草素懷寄鳴琴三奏月初上寂寥<hi>文粹</hi>
<pb n="KR4h0022_WYG_293-5a"/>
<hi>作寞</hi>寒江深<lb/>
　　　奉使宜春夜度新淦江陵路至黄蘖館路上遇<lb/>
　　　　風雨作　　　　　　　　前　人<lb/>
草草理夜裝渉江又登陸望路殊未窮指期今已促傳<lb/>
呼戒徒馭振轡轉林麓隂雲擁巖端霈<hi>集作𩃱</hi>雨當山腹<lb/>
震雷如在耳飛電來照目獸跡不敢窺馬蹄惟務速䖍<lb/>
心若齋禱濡體如沐浴萬竅相怒號百泉暗奔瀑危梁<lb/>
慮足跌峻坂憂車覆問我何以然前日受㣲禄轉知人<lb/>
<pb n="KR4h0022_WYG_293-5b"/>
代事纓組乃徽束向若家居時安枕春夢熟遵途稍已<lb/>
近候吏來相續曉霽心始安林端見初旭<lb/>
　　　亂後經淮隂岸　　　　　　朱　放<lb/>
荒村古岸誰家在野水溪雲處處愁唯有河邉衰栁樹<lb/>
蟬聲相送到揚州<lb/>
　　　旅泊江津言懷　　　　　　賈　宗<lb/>
征途㡬迢逓客子倦西東乗流如泛梗逐吹似驚蓬飄<lb/>
颻萬里外辛苦百年中異縣心期阻他鄉風月同雲歸<lb/>
<pb n="KR4h0022_WYG_293-6a"/>
全嶺暗日落半江紅自然堪併淚非是泣途窮<lb/>
　　　晚投南村　　　　　　　　衛　葉<lb/>
客行逢日暮原野散秋暉南陌人初斷西林鳥盡歸暗<lb/>
蓬沙上轉寒葉月中飛村落無多在聲聲近𢷬衣<lb/>
　　　南州行　　　　　　　　　余延夀<lb/>
摇艇至南國國門連大江中州兩邉岸數歩一垂楊金<lb/>
釧越溪女羅衣胡粉香織縑春捲縵採蕨瞑提筐弄琴<lb/>
嬌垂幌迎人笑下堂河頭浣衣處無數紫鴛鴦<lb/>
<pb n="KR4h0022_WYG_293-6b"/>
　　　過擔石湖　　　　　　　　竇叔向<lb/>
曉發漁門戍晴㸔擔石湖日銜髙浪出天入四空無尺<lb/>
寸分州島纎毫指舳艫渺然從此去誰念客㠶孤<lb/>
　　　夜渡淮　　　　　　　　　閭丘曉<lb/>
舟人自相報落日下芳潭夜火連河市春風滿客㠶水<lb/>
窮滄海畔路盡小山南且喜鄉國近言榮意未甘<lb/>
　　　揚子途中　　　　　　　　栁仲庸<lb/>
楚塞望蒼然寒林古戍邉秋風人渡水落日鴈飛天<lb/>
<pb n="KR4h0022_WYG_293-7a"/>
　　　江行　　　　　　　　　　前　人<lb/>
繁隂乍隱洲落葉初飛浦瀟湘<hi>集作瀟瀟</hi>楚客㠶日暮秋江<lb/>
雨<lb/>
　　　山峽　　　　　　　　　　胡　浩<lb/>
巴東三峽盡曠望九江開楚塞雲中出荆門水上來魚<lb/>
龍潛嘯雨鳬鴈動成雷南國秋風晩客思㡬悠哉<lb/>
　　　出東城　　　　　　　　　劉　復<lb/>
歩歩東城門獨行已徬徨伊洛泛清流宻林含朝陽芳<lb/>
<pb n="KR4h0022_WYG_293-7b"/>
景雖可矚懷憂在中腸人生㡬何時苒苒隨流光願得<lb/>
心所親樽酒坐髙堂一為浮沉隔㑹合殊未央雙戱水<lb/>
中鳬和鳴自翺翔我無此羽翼安可以比方<lb/>
　　　經楚城　　　　　　　　　前　人<lb/>
日没路且長逰子欲涕零荒城無人路秋草飛寒螢東<lb/>
南古邱墟莾蒼馳郊坰黄雲晦斷岸枯井臨崩亭昔人<lb/>
竟何之窮泉獨冥冥蒼苔沒碑板朽骨無精靈俛仰寄<lb/>
世間忽如流波萍金石非汝夀浮生等臊腥不如學神<lb/>
<pb n="KR4h0022_WYG_293-8a"/>
仙服食<hi>一作藥</hi>求丹經<lb/>
　　　夕次襄邑　　　　　　　　釋清江<lb/>
何處成吾道經年逺路中客心猶向北河水自歸東古<lb/>
戍鳴寒角踈林振夕風輕舟難載月那與古人同<lb/>
　　　自清山詣於潜道中作呈元八居士<hi>已見二百三十巻</hi>
　　　　　　　　　　　　　　　釋靈一<lb/>
　　　早發破訥砂<hi>見二百九十九巻</hi>　　　李　益<lb/>
　　　晚次巴陵招水<hi>集作邀水</hi>客　　　李　端<lb/>
<pb n="KR4h0022_WYG_293-8b"/>
雪後栁條新巴陵城下人烹魚招水客載酒奠山神雲<lb/>
去低斑竹風來動白蘋不堪逢楚老日暮正江春<lb/>
　　　晩<hi>疑作曉</hi>發𤓰洲　　　　　　前　人<lb/>
曉發悲行客橈停獨未前寒江半有月野戍漸無船棹<lb/>
唱離南岸鴻嘶發逺田誰知避徒御對酒一澘然<lb/>
　　　新安江行<hi>後篇作亭</hi>　　　　　　章八元<lb/>
江源南去野永飯暫維梢古戍懸魚網空林露鳥巢雪<lb/>
晴山脊見沙淺浪痕交自笑無媒者逢人作解嘲<lb/>
<pb n="KR4h0022_WYG_293-9a"/>
　　　益昌行<hi>并序</hi>　　　　　　　　歐陽詹<lb/>
貞元中天子以工部郎中興元少尹吳興陸<hi>集作次</hi>公長<lb/>
源牧利州其為政五年予旅逰于利覩人安俗阜欽所<lb/>
以美作詩一章利故益昌郡也目之曰益昌行<lb/>
驅馬至益昌倍驚風俗和耕夫隴上謡負者途中歌處<lb/>
處川復原重重山與河人煙遍餘田時稼無閑坡問業<lb/>
一何脩太守徳化加問身一何安太守恩懷多贒哉我<lb/>
太守在古無以過愛人堪愛身<hi>集作子</hi>治郡如治家<hi>集作理邦</hi>
<pb n="KR4h0022_WYG_293-9b"/>
<hi>如理家</hi>雲雷既奮騰草木遂萌芽乃知良二千足徳<hi>集作得足</hi>
為國華今時故<hi>集作固</hi>精求漢帝非徒嗟四氣有青春衆<lb/>
植佇揚葩期當作説霖天下同霶𩃱<hi>以下三篇竝見集本</hi>
　　　自淮中却赴洛途中作　　　前　人<lb/>
惆悵䇿疲馬孤蓬被風吹昨東今又<hi>集作與</hi>西冉冉長路<lb/>
岐嵗晚樹無葉夜寒霜滿枝<hi>集作衣</hi>旅人恒辛苦冥寞天<lb/>
何知<lb/>
　　　晨装行　　　　　　　　　前　人<lb/>
<pb n="KR4h0022_WYG_293-10a"/>
村店月西出<hi>集作入</hi>山枝鴨鵊聲永<hi>疑</hi>燈徹夜席束囊事<lb/>
晨征寂寂人常眠悠悠天未明豈無偃息心所務前有<lb/>
程<lb/>
　　　新都行　　　　　　　　　前　人<lb/>
縹緲空中絲蒙籠道傍樹翻兹葉間吹惹破花上露悠<lb/>
揚絲意去苒蒻花枝住何計脱纒綿天長春日暮<lb/>
　　　晩泊江口　　　　　　　　韓　愈<lb/>
郡城朝觧纜江岸暮依村二女竹上淚孤臣水底魂雙<lb/>
<pb n="KR4h0022_WYG_293-10b"/>
雙歸蟄鷰一一呌羣猿廻首那聞語空㸔别袖翻<hi>以下四篇</hi>
<hi>並見集本</hi>
　　　次弄<hi>集作巫</hi>冠峽　　　　　　韓　愈<lb/>
今日是何朝天晴物色饒落英千尺堕逰絲百丈飄泄<lb/>
乳交巖脉懸流掲浪標無心思嶺北猿鳥莫相撩<lb/>
　　　同李二十八夜次襄城　　　前　人<lb/>
周楚仍連接川原乍屈盤雲垂天不暖塵漲雪猶乾印<lb/>
綬歸台室旌旗别將壇欲知迎候盛騎火萬星攅<lb/>
<pb n="KR4h0022_WYG_293-11a"/>
　　　次峽石　　　　　　　　　前　人<lb/>
數日方離雪今朝又出山試慿高處望隱約見潼闗<lb/>
　　　晚泊牛渚　　　　　　　　劉禹錫<lb/>
蘆葦晚風起秋江鱗甲生殘霞忽改色逺鴈有餘聲戍<lb/>
鼓音響絶漁家燈火明無人能詠史獨自月中行<lb/>
　　　途中早發　　　　　　　　前　人<lb/>
中庭望啟明促促事晨征寒樹鳥初動霜橋人未行水<lb/>
流白煙起日上綵霞生隱士應高枕無人問姓名<lb/>
<pb n="KR4h0022_WYG_293-11b"/>
　　　初至長安時自在外郡授郎官<lb/>
　　　　　　　　　　　　　　　劉禹錫<lb/>
左遷凡二紀重見帝城春老大歸朝客平安出嶺人每<lb/>
行經舊處却思似前身不改南山色其餘事事新<lb/>
　　　秋江早發　　　　　　　　前　人<lb/>
輕隂迎曉日霞霽秋江明草樹含逺思襟懷有餘清凝<lb/>
睇萬象起朗吟孤憤平渚鴻未矯翼而我已遐征因思<lb/>
市朝人方聽晨雞鳴昏昏戀衾枕安身元氣英納爽耳<lb/>
<pb n="KR4h0022_WYG_293-12a"/>
目變翫竒筋骨輕滄洲有竒趣浩蕩吾將行<lb/>
　　　并州路作　　　　　　　　李宣逺<lb/>
秋日并州道黄榆落故闗孤城吹角罷數騎射鵰還帳<lb/>
幕遥臨水牛羊自傍山行人正垂淚𤇺火起雲間<lb/>
　　　逺逰　　　　　　　　　　孟　郊<lb/>
慈烏不逺飛孝子念先歸而我獨何事四時心有違江<lb/>
海戀空積波濤信來稀長為路旁客<hi>集作食</hi>着盡家中衣别<lb/>
劔不割物離人難作威逺行少僮僕驅使無是非為長<lb/>
<pb n="KR4h0022_WYG_293-12b"/>
<hi>集作性</hi>玩好盡積愁心緒㣲始知時節駛有夏<hi>集作愛</hi>日長暉<lb/>
　　　夣澤中行　　　　　　　　　前　人<lb/>
楚山爭蔽虧白日無全輝楚路多<hi>集作饒</hi>違感旅人有迷<lb/>
歸騏驥思北首鷓鴣願南飛我懷京洛逰未厭風塵衣<lb/>
　　　渭上思歸　　　　　　　　　前　人<lb/>
獨訪千里信廻臨千里河家在吳楚鄉淚寄東南坡<lb/>
　　　過分水東嶺　　　　　　　　前　人<lb/>
山壯馬力短馬<hi>集作路</hi>行石齒中十歩九舉轡廻還失西<lb/>
<pb n="KR4h0022_WYG_293-13a"/>
東溪水變為雨緑<hi>集作懸</hi>岸隂濛濛客衣飄颻秋葛花零<lb/>
落風白日捨我役征途忽然窮<lb/>
　　　道州途中即事　　　　　　吕　温<lb/>
零桂佳山水營陽舊日同經途㸔不暇遇境説難窮疊<lb/>
嶂青時合澄湘漫處空舟移明鏡裏路入畫屏中巖壑<lb/>
千家接松蘿一逕通漁燈<hi>集作煙</hi>生縹緲犬吠隔葱籠戱<lb/>
鳥留餘翠幽花悦晚紅光翻沙瀬日香散橘園風信美<lb/>
非吾土分憂屬賤躬守愚資地僻䘏隱望年豐且保心<lb/>
<pb n="KR4h0022_WYG_293-13b"/>
能靜那求政必工課終如免戾歸養洛城東<lb/>
　　　經河源軍漢村作　　　　　前　人<lb/>
行行忽到舊河源城外千家作漢村樵採未侵征虜墓<lb/>
耕耘猶就破羗屯金湯天險長全設伏臘華風亦暗存<lb/>
暫駐單車空下淚有心無力復無<hi>集作何</hi>言<lb/>
　　　江行夜投漁家<hi>已見二百十七巻</hi>　　張　籍<lb/>
　　　路逺<hi>前篇作路暗</hi>
　　　薊北春思<hi>集作懷</hi>　　　　　　前　人<lb/>
<pb n="KR4h0022_WYG_293-14a"/>
渺渺水雲外望來鄉<hi>集作别來音</hi>信稀因逢過江使却寄在<lb/>
家衣問路更愁逺送人空説歸今朝薊城北又見塞鴻<lb/>
飛<lb/>
　　　舟行重寄李湖州<hi>已見二百九十五巻</hi>　前　人<lb/>
　　　宿江店　　　　　　　　　前　人<lb/>
野店臨寒<hi>集作西</hi>浦門前有橘花停燈待賈客賣酒與漁<lb/>
家夜靜江水白路廻山月斜閑尋舟泊<hi>集作船泊</hi>處潮落見<lb/>
平沙<lb/>
<pb n="KR4h0022_WYG_293-14b"/>
　　　夜入瞿塘峽　　　　　　　白居易<lb/>
瞿塘天下險夜上信艱哉峯似雙屏合天如疋練開逆<lb/>
風驚浪起㧞<graphic n="KR1850" url="https://raw.githubusercontent.com/kanripo/KR-Gaiji/master/images/KR1850.png" mimeType="image/png"/>暗船來欲識愁多少高於灔澦堆<lb/>
　　　途中感秋　　　　　　　　前　人<lb/>
節物行摇落年顔坐變衰樹初黄葉日人欲白頭時鄉<lb/>
國程途逺親朋處處辭唯殘病與老一歩不相離<lb/>
　　　途中作　　　　　　　　　前　人<lb/>
早起上肩<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>一盃平旦醉晚憇下肩<graphic n="KR1053" url="https://raw.githubusercontent.com/kanripo/KR-Gaiji/master/images/KR1053.png" mimeType="image/png"/>一覺殘春睡身<lb/>
<pb n="KR4h0022_WYG_293-15a"/>
不經營物心不思量事但恐綺與紈只如吾氣味<lb/>
　　　臼口阻風十日　　　　　　前　人<lb/>
洪濤波<hi>集作白</hi>浪塞江津處處邅廻事事迍世上方為失<lb/>
途客江頭又作阻風人魚鰕遇雨腥盈鼻蚊蚋和煙癢<lb/>
滿身老大光隂能㡬日等閑臼口坐經旬<lb/>
　　　九江北岸遇風雨<hi>已見一百六十二巻</hi>　前　人<lb/>
　　　初出藍田路　　　　　　　前　人<lb/>
停驂問前路路指<hi>集作在</hi>秋雲裏蒼蒼縣南山<hi>集作/道</hi>險<hi>集作</hi>
<pb n="KR4h0022_WYG_293-15b"/>
<hi>去</hi>途從此始絶頂忽上盤衆山皆下視下視千萬峯峯<lb/>
頭如浪起朝經韓公坂夕次藍橋水潯陽近<hi>集作僅</hi>四千<lb/>
始行七十里人煩馬蹄阻勞苦又如此<hi>集作已</hi>
　<lb/>
　<lb/>
　<lb/>
　<lb/>
　文苑英華巻二百九十三<lb/>
</p>
<p>
</p>
  </div>
</body>
</text>
</TEI>
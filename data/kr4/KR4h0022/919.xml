<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華卷九百二十</head>
    <p>
<pb n="KR4h0022_WYG_919-1a"/>
欽定四庫全書<lb/>
　文苑英華卷九百二十　　宋　李昉等　編<lb/>
　職官二十八<hi>刺史二</hi>
　　後周青州刺史齊貞公宇文彪碑一首<lb/>
　　唐贈荆州刺史成知禮碑一首<lb/>
　　唐維州刺史安附國碑一首<lb/>
　　唐河州刺史冉寔碑一首<lb/>
　　　後周青州刺史齊貞公宇文公神道碑<lb/>
<pb n="KR4h0022_WYG_919-1b"/>
　　　　　　　　　　　　　　　楊　烱<lb/>
惟黄帝大電之精以太清而張樂惟高辛招摇之象以<lb/>
人事而紀官於是乎生我司徒敬敷五教翼贊虞帝而<lb/>
咸熙庶績惟殷湯受天明命以統九有之師惟微子崇<lb/>
徳象賢以為萬邦之式於是乎生我丞相約法三章光<lb/>
輔漢室而威加四海大齊宣皇帝商周之日號西伯以<lb/>
稱臣太祖高皇帝堯舜之朝避南河而革故司空臨川<lb/>
獻王懿親明徳論道經邦中庶子平樂侯開國承家丹<lb/>
<pb n="KR4h0022_WYG_919-2a"/>
書白馬於是乎生我齊貞公惟魏之寳惟周之幹開上<lb/>
帝而格天地<hi>集作皇天</hi>變隂陽而平水土詳求典載歴選台<lb/>
衡或大澤而康帝圖或高丘而濟王業諸侯五百伊尹<lb/>
出於庖厨甲士三千太公起於屠釣未有上從軒后下<lb/>
及今<hi>集作全</hi>齊聖主明君三居域中之大帝師王佐累極<lb/>
人臣之重古所謂歿而不朽者抑斯之謂與<hi>集作乎</hi>公諱<lb/>
彪字明俊蘭陵人也即宣帝之𤣥孫高帝<hi>集作皇</hi>之曽孫<lb/>
臨川王之孫平樂<hi>集作陵非</hi>侯之子禀神河岳藉慶王侯攀<lb/>
<pb n="KR4h0022_WYG_919-2b"/>
兩曜之末光乘<hi>集作得</hi>五行之秀氣温厚亷<hi>集作恭厚</hi>讓當時<lb/>
以為達人宣慈惠和天下謂之才子屬三方鼎立九土<lb/>
星分禄去公朝失諸侯之盟㑹政由梁國建天子之旌<lb/>
旗士女同歎於商墟鬼神共謀於曹社公杜門屏跡心<lb/>
不自安與門生故吏數百人歸於後魏宣武皇帝以客<lb/>
禮待之詔除給事中假龍驤將軍正光五年兼彭城府<lb/>
長史假節則將軍比於王濬長史兼於杜襲龍驤可畏<lb/>
晉后任之於<hi>集作以</hi>渡江騏驥不<hi>集作/所非</hi>乘魏氏<hi>集作皇</hi>託之<lb/>
<pb n="KR4h0022_WYG_919-3a"/>
於<hi>集作以</hi>留府六年除通直郎散騎常侍中書侍郎永安<lb/>
三年帝北巡遷撫軍將軍銀青光禄大夫散騎常侍散<lb/>
騎通直起於天興之元中書侍郎始自黃初<hi>一作延和非</hi>之<lb/>
代宣王撫軍之號僕射光禄之名竒才惣於文武重任<lb/>
歸於將相徐方叛逆以公為行軍長史兼統别部仍加<lb/>
皷節彭城宋邑海岳徐州嶧陽孤桐羽畎夏翟昔稱都<lb/>
㑹今實邊陲魯伯禽始得專征周穆王遂行天討公手<lb/>
執旗皷坐謀<hi>集作入侍</hi>帷幄以陶偘部分之明當阮孚戎旅<lb/>
<pb n="KR4h0022_WYG_919-3b"/>
之重有如荀美獨負逸羣之才不學江逌空有連雞之<lb/>
稱<hi>集作喻</hi>徐州平遷黃門侍郎揚州大中正黄扉藹藹<hi>集作</hi>
<hi>赫</hi>青𤨏沉沉有若張公之萬户千門博觀圖籍太湖為<lb/>
浸㑹稽為山若有荀朂之十郡一州詮藻人物累遷大<lb/>
司農秦稱內史漢曰司農管夷吾陳不涸之名耿夀昌<lb/>
立常平之議時播百穀后稷讓於虞<hi>集作唐</hi>書阜成兆民<lb/>
<hi>集作人</hi>列卿拜於周典普泰元年遷車騎將軍加右光禄<lb/>
大夫永熙二年出為潁川太守人<hi>集作地</hi>稱汝潁俗尚申<lb/>
<pb n="KR4h0022_WYG_919-4a"/>
韓有鄭伯<hi>集作國</hi>之别都有周公之朝邑教之徳化無囚<lb/>
歴於八年<hi>集作三年</hi>任於<hi>集作/以</hi>賢能旁潤踰<hi>集作餘</hi>於九里于<lb/>
時齊武王居中作相實有遷鼎之謀周太祖在外持兵<lb/>
深懐事君之道昭公失位由季氏之執權襄王出居成<lb/>
晉文之霸業三年秋八月武帝幸長安以義兵從順大<lb/>
統元年授開府儀同三司封靈縣開國子邑三百户金<lb/>
堤石印清濟濁河爰賜土田以為藩屏漢之宰相始開<lb/>
封邑周之列辟<hi>集作侯</hi>實兼卿士二年拜車騎大將軍九<lb/>
<pb n="KR4h0022_WYG_919-4b"/>
年遷五兵尚書十年遷中書監領驃騎大將軍加開府<lb/>
儀同三司進爵為公増邑一千户天子有詔不入軍門<lb/>
匈奴未㓕不營私第蔡謨兼五兵之署<hi>集作省</hi>鄧隲比三<lb/>
台之儀掌中書之綸翰加上公之冕服十六年遷侍中<lb/>
驃騎大將軍以下並如故昔惟常伯今則侍中切問近<lb/>
對拾遺補闕冕旒無象先問顧和玉佩<hi>集作佩玉</hi>不存即徴<lb/>
王燦廢帝後二年公不賀出為使持節華州刺史侍中<lb/>
並如故桃<hi>集作成</hi>林國邑太荔城隍三秦六輔之奥區五<lb/>
<pb n="KR4h0022_WYG_919-5a"/>
岳四瀆之襟帶倪寛之為內史唯事溉田薛宣之守馮<lb/>
翊但知拱黙<hi>集作埀拱</hi>尋加特進餘如故官品第一朝廷<hi>集作</hi>
<hi>當朝</hi>所敬辟吏如五府之間班列在三公之後唐虞之繼<lb/>
文徳也稷契謨明於兩朝魏晉之順大名也裴王建功<lb/>
於二代周武成三年進封青州齊郡公邑二千户賜號<lb/>
東岳先生詔曰堯有四岳朕惟公一人賜雜彩二千段<lb/>
甲第一區雍州良田百頃其優禮如此堯命羲仲星鳥<lb/>
嵎夷之官周賜姜牙穆陵無棣之境三王不襲同盟固<lb/>
<pb n="KR4h0022_WYG_919-5b"/>
於泰山百代相因舊國傳於負海惟保定四年公薨於<lb/>
長安私第天子罷朝羣臣赴吊喪用官給嗚呼哀哉五<lb/>
年贈少保使持節揚光桂三州諸軍事揚軍事揚州刺<lb/>
史諡曰貞公禮也公少丁外艱州黨稱其孝齊武皇帝<lb/>
見而歎曰可謂吾家曾閔外祖太尉公王儉謂其子侍<lb/>
中騫曰成汝宅相者在此孫乎公之北歸也後魏宣武<lb/>
帝勑曰昔微子去殷項伯歸漢卿又得之於今公泣涕<lb/>
橫流跪而對曰臣家國不造鼎祚淪亡進不能匡正退<lb/>
<pb n="KR4h0022_WYG_919-6a"/>
不能死節今復<hi>集作故</hi>託身有道何敢比徳古人帝因此<lb/>
重之及周太祖作相西朝王侯之下皆望塵而拜公與<lb/>
之抗禮太祖尤相敬待屢有諮詢<hi>集作問</hi>嘗從容曰國家<lb/>
之子房也公體淳和之至性負廊廟之大才孝通神明<lb/>
忠定社稷馬伏波來遊二帝晏平仲能事百君在魏則<lb/>
賈詡茍攸在周則太顛閎夭惟司徒克慎厥始惟丞相<lb/>
克和厥中惟公載徳克成厥終三后同其政道子孫訓<lb/>
其成式輝光助於日月徳積廣於宇宙以某年月日葬<lb/>
<pb n="KR4h0022_WYG_919-6b"/>
於少陵原國遷三代年移十紀杜當陽之碑石沉漢水<lb/>
而無聞仲山甫之鼎銘入匈奴而不出曽孫皇朝右金<lb/>
吾將軍同州刺史得照宏才大節玉振金聲入當天子<lb/>
之右軍出臨帝京之左輔承積善之餘慶襲大宗之不<lb/>
遷願述家風思傳祖徳是用勒銘刻石<hi>一作勒刋豐石</hi>相質披<lb/>
文載於景鐘大夫稱伐之義書於太常諸侯計功之道<lb/>
追題瓦屑鄭康成北海之門重刻碑隂張平子南陽之<lb/>
墓其詞曰黃帝攝政勤勞耳目舉于版泉<hi>集作居于軒轅</hi>戰于<lb/>
<pb n="KR4h0022_WYG_919-7a"/>
涿鹿咸陽黜夏登壇受福表正萬邦纘禹舊服<hi>其一</hi>逮乎<lb/>
微子周之國賔降及蕭叔宋之懿親高祖丞相王迹是<lb/>
因宣皇御史社稷之臣<hi>其二</hi>太隂所立皇齊誕聖既創元<lb/>
基仍集大命謀孫翼子重熙累盛天禄永終南風不競<lb/>
<hi>其三</hi>惟公載誕克嗣家聲千丈多節三年一嗚待時而動<lb/>
以族而行才歸晉國璧入秦庭<hi>其四</hi>符堅拜首降天之使<lb/>
陶豫策名勤王之事任隆起草榮高近侍赫奕禁門雍<lb/>
容貂珥<hi>其五</hi>日暮青𤨏夕郎之職法駕畢陳黃門次直帝<lb/>
<pb n="KR4h0022_WYG_919-7b"/>
王之盛成<hi>集作咸</hi>在農殖如京如坻我黍我稷<hi>其六</hi>呉王舊<lb/>
國採山鑄錢公為中正佩以韋絃夏禹遺跡今來潁川<lb/>
公為太守示以蒲鞭<hi>其七</hi>齊稱東帝周稱西伯諸侯謀王<lb/>
天子下席公子忠義如彼松栢<hi>其八</hi>發自新邑歸于陸海<lb/>
魏徳雖衰天命未改功成晉鄭為而不宰寵茂山河於<lb/>
是乎在<hi>其九</hi>亞夫真將去病元勲持兵對揖絶漠行軍尚<lb/>
書武庫抑有前聞待中重席曾何足云<hi>其十</hi>當途遜位有<lb/>
周經野三<hi>集作二是</hi>國唐虞<hi>集作衢非</hi>兩朝裴賈出守馮翊人無<lb/>
<pb n="KR4h0022_WYG_919-8a"/>
訟者受封于齊實匡天下<hi>其十一</hi>晨占赤烏<hi>集作鳥</hi>夜辨黃<lb/>
熊曽參易簀期於令終子囊城郢沒有遺忠明君<hi>集作主</hi>
輟祭羣臣㑹同<hi>其十二</hi>黃屋左纛輕車介士朝發桐鄉暮<lb/>
歸蒿里積善餘慶由來尚矣公侯<hi>集作之</hi>子孫必復其始<lb/>
<hi>其十三</hi>
　　　唐贈荆州刺史成公神道碑　　前　人<lb/>
成氏之先有周之後姬文受命三十八王郕伯象賢二<lb/>
十一代漢之少府國家維城晉之廣楊王室藩屏公諱<lb/>
<pb n="KR4h0022_WYG_919-8b"/>
知禮其先上谷人也子孫避地徙<hi>闕</hi>曽祖休寧後魏汾<lb/>
州刺史齊特進左右衛大將軍宇文朝江州刺史隋成<lb/>
陽郡公諡曰武勲格皇天澤充區域該備寵榮兼包命<lb/>
賜祖少遐北齊民曹郎中宇文朝地官上士襲城陽公<lb/>
建國之屬以訓五品以親百姓君父綽隋金紫光禄大<lb/>
夫唐深州刺史上柱國天子大夫金章紫綬天王使者<lb/>
皂蓋朱輪公誕保靈和受兹介福講之以學合之以和<lb/>
純粹以積其中文明以宣其外出於口者必是先王之<lb/>
<pb n="KR4h0022_WYG_919-9a"/>
言萌於心者莫非君子之徳戒慎乎其所不覩恐懼乎<lb/>
其所不聞豈時止時行左宮右徵在朝濟濟在家雍雍<lb/>
祗服𢎞業克丕堂構襲城陽公歴箕州平城洛州邯鄲<lb/>
二縣令武鄉里閈榆社隄封公宰平城日宣三徳悲歌<lb/>
相聚袨服成羣分宰邯鄲雷震百里儀刑嘉誨範乎人<lb/>
倫令問廣譽塞乎天壤將蹈九列平三階豈意<hi>一作郡生或作</hi>
<hi>茂遂並非</hi>太和交薄而天道難諶降年不永春秋若干以某<lb/>
年月日終於某所夫人宜城縣主聖神皇帝之堂姊王<lb/>
<pb n="KR4h0022_WYG_919-9b"/>
姬外館之長女夫人道峻於閨房名輝於邦國我大周<lb/>
叙洪範作武成大賚而萬姓悦垂拱而天下理法號惟<lb/>
舊制贈荆州刺史生則唐堯不用沒則周武追封為龍<lb/>
為光有始有卒立名於後以顯其親反葬於周不忘其<lb/>
本以某年月日歸葬於碣石恒山燕南趙北禮儀光被<lb/>
宗族相臨大夫弔桓子之喪天子歸惠公之賵蘧瑗之<lb/>
葬不害良田孔子之塋不生荆棘長子司衞少卿兼檢<lb/>
校魏州刺史太辨中子左鷹揚將軍太方少子朝議大<lb/>
<pb n="KR4h0022_WYG_919-10a"/>
夫行司漢主簿太琬等門承四代徳盛三賢有終身之<lb/>
憂盡生人之本璽冊褒贈宜宣無窮景鍾勒銘若古有<lb/>
訓嗚呼哀哉其銘曰神岳之英大川之精如山之峻如<lb/>
流之清行之斯立言之斯成登車發耀在邦有聲傳於<lb/>
舊國舊國惟平宰于二縣二縣惟寧余聞舊説天鑒孔<lb/>
明誰謂靈誕喪落淑貞永錫不匱克揚其名冊書光寵<lb/>
沒有餘榮系曰列星垂象兮昞天光白露為霜兮沾人<lb/>
裳彼蒼天兮殱我良列星垂象兮昞天暉白露為霜兮<lb/>
<pb n="KR4h0022_WYG_919-10b"/>
沾人衣九原可作兮吾與歸<lb/>
　　　唐維州刺史安侯神道碑　　李至逺<lb/>
夫招摇東指寰區識天下之春溟漲北臨川谷有朝宗<lb/>
之地况乎皇明發而萬物覩天衢亨而四隩宅故以驟<lb/>
險浮深同文協軌者也若乃壤隣驕子家號名王握葱<lb/>
野之瑰竒潄蒲源之粹液井蛙自許既累嗤於越子風<lb/>
鴻且遇仍嗣美於秺侯則大將軍安侯其人矣侯諱附<lb/>
國其先出自安息以國為姓有隋失馭中原無何突厥<lb/>
<pb n="KR4h0022_WYG_919-11a"/>
乘時籍雄沙漠侯祖烏喚為頡利吐發畨中官品稱為<lb/>
第二王庭雖跼方冠射鵰之勇帝鄉何逺空鬱衝牛之<lb/>
氣父朏汗望日月於中衢奮羽毛於邊服勢同鵲起功<lb/>
隨豹變貞觀初率所部五千餘人入朝詔置維州即以朏<lb/>
汗為刺史拜左武衞將軍累授左衞右監門衞二大將<lb/>
軍封定襄郡公寄等連城榮起合壘析圭胙土時議稱<lb/>
之侯運偶千年才標一日服太阿而善斷覽介石以知<lb/>
機有顧鶉籠實懐先覺迺心鳳扆奚歎後予於是㧞跡<lb/>
<pb n="KR4h0022_WYG_919-11b"/>
泥沙翻飛霄漢亦以貞觀四年與父俱詣闕下時年一<lb/>
十有八太宗見而異之即擢為左領軍府左郎將尋令<lb/>
與鴻臚丞趙徳楷諭旨於吐谷渾虜安鸋鴂之巢敢恃<lb/>
螳螂之斧旅拒成命逼迫行人遇困加威脅舉步逢艱<lb/>
阻侯以命有所繫靜以體之節不可失貞以守之雖弦<lb/>
矢屢移而鐵石無改既而加兵一盪凶氛四徹竟獲全<lb/>
歸僉以為蘇武鄭衆不獨高於前代矣壐書歎述遷本<lb/>
府中郎將賚布帛五百段又加秩為忠武將軍行本職<lb/>
<pb n="KR4h0022_WYG_919-12a"/>
十九年太宗揚鑾蹔撫清海俗於三韓駐蹕聊麾駭天<lb/>
聲於六漢侯公參末將績預深涓<hi>一作元戎</hi>詔論功授上柱<lb/>
國封騶虞縣開國男食邑三百户永徽元年拜右領軍<lb/>
將軍餘如故荷元天之廣運承湛露以晞陽蒲璧開南<lb/>
面之尊蘭錡盛北軍之寵門驅駟馬匣紐雙龜薄暮歸<lb/>
來輝光不獨於三子辨色而入前後方參於五侯疊蓋<lb/>
流軒徽枝岌嶪足以震輝都鄙謳謡氓庶尋丁定襄公<lb/>
憂執喪無替於少連讓爵自先於季札及其字人按部<lb/>
<pb n="KR4h0022_WYG_919-12b"/>
和風布政使幼艾不懐酋渠不驚非樹其長莫諳其俗<lb/>
以此高乎兼本官復拜為使持節維州諸軍事維州刺<lb/>
史朝咨良牧之能物喜吾君之子入䖍戎政縟共宿於<lb/>
星廬出變夷歌扇重暉於日域龍朔中隨府易名政<hi>疑作</hi>
<hi>改</hi>為左戎衞將軍總章年進為右戎衞大將軍刺史勲<lb/>
封並如故日觀崇巖雲封峻霄三五之聲已邈八九之<lb/>
跡難追天子㓗壇場䟽圭璧報功崇徳騰茂實於石間<lb/>
侯亦勵熊羆從金皷前清後禦罄忠勤於玉帳咸亨初<lb/>
<pb n="KR4h0022_WYG_919-13a"/>
追討斯閥仍本封進爵為子加邑四百户方當降錫上<lb/>
罇行昇右地嘯洪崖而自狎揖浮丘以曾舉而殷相肇<lb/>
夢晉寢成妖古謝今形仙禽致是非之難寒凝暑退大<lb/>
椿屬摇落之期哀哉奄以調露二年二月十八日寢疾<lb/>
終於神都春秋八十有三永隆二年二月二十三日葬<lb/>
于雍州長安縣孝悌鄉之原禮也惟侯緒茂膏粱基循<lb/>
鼎胄絳河潜潤毎孕傾都之寳丹野成章必矯冠羣之<lb/>
翼弱便英邁長實𢎞逺劒連三術道䝉史<hi>一作吏是</hi>以前驅<lb/>
<pb n="KR4h0022_WYG_919-13b"/>
徳包五善揖楚臣於下席從吾所好方盡鋭於戈矛在<lb/>
物或遺故無資於筆硯加以動㑹規楷性非因習泣畫<lb/>
象於離宫真資孝敬感飛泉於異域雅蹈忠誠利以義<lb/>
通功以濟物故能夙攀閶闔函奉鈎鈐効心膂於中年<lb/>
享高明於暮景左右深率從之竒始終無纎芥之隙行<lb/>
師則訓兵以律受任則執禮無違非才優體二道恭感<lb/>
一惟微惟熙至公至平者疇能與於此哉悲夫琴心輟<lb/>
奏去高堂而不留筮氏觀龜創幽穸而期兆皷秋風於<lb/>
<pb n="KR4h0022_WYG_919-14a"/>
古樹誰識將軍思白日於荒隣空懐中散賔御膂兮寒<lb/>
野暮池館靜兮浮雲隂可作無時與歸何想長子故右<lb/>
玉鈐衞將軍北平縣公思祗<hi>一作斌</hi>藻身淑慎流聲奕葉<lb/>
繁滋遽委危露先飄次子魯州刺史思恭等趨表闕以<lb/>
擗心涉禮庭而收泗薦蘭之誠徒切集蓼之哀永萃思<lb/>
所以髣髴<hi>一作心訴</hi>形容揄揚清懿託問詞於廣陌播雄名<lb/>
於大隧迺為銘曰<lb/>
閬風透迥河氣靈長於昭化毓實延英芳稜飛玉塞勢<lb/>
<pb n="KR4h0022_WYG_919-14b"/>
軼沙場家承有土祚厯無疆分源何從揚飈南入<hi>一作急</hi>
削祍荒庭殺凶大邑孝乎何取忠焉是襲花綬遥遥雲<lb/>
冠岌岌敷命河首逢覊海裔雲天變色鄉關無際虎噬<lb/>
徒交壯心益勵卒延裒謙豈嗟拘滯作固蘭陛仍分竹<lb/>
符盟申帶礪禮盛傳呼巖廊夕警祕宇晨趨還便後殿<lb/>
出必前驅本枝隱蔽宣條求瘼惠起人謡清惟主諾野<lb/>
乃聞勞門非藉惡是聽夏聲諳知戎落旋増厚秩亦追<lb/>
崇封逸豫斯扈<hi>一作邑</hi>車服以庸庭紛舞籥室韻歌鐘寧<lb/>
<pb n="KR4h0022_WYG_919-15a"/>
悲昃景遽落高峯梁木<hi>一作李</hi>應悲井田俄殞廣川去楫<lb/>
修途廢軫倐兮已喪蕭兮而盡神乎不測天乎何忍永<lb/>
背青臯既安𤣥夜泉臺構壤山門反駕野吹方噎榮輝<lb/>
不借徳雖隆於九原神豈奄於萬化<lb/>
　　　唐河州刺史冉府君神道碑　張　説<lb/>
昔者堯舜既沒文武將墜天縱孔聖誕敷皇極於是乎<lb/>
恢六藝而正王道舉十哲而闡微言雍也為徳行之目<lb/>
求也為政事之首吾見乎龍翰鳳音<hi>集作雛</hi>百代而共貫<lb/>
<pb n="KR4h0022_WYG_919-15b"/>
虎符犀節重世而増華明徳之後知其必大公諱寔字<lb/>
茂實其先魯國鄒人也古天子有相氏宅于相土實曰<lb/>
冉姓蓋氏族之興舊矣不常厥所今為河南人焉五代<lb/>
祖雎陽公諱道周尚齊南康公主位平南將軍散騎常<lb/>
侍荆州刺史信州都督高祖諱軫仕梁太子左内率荆<lb/>
州刺史齊梁之間荆巫重鎮世善其職江漢宜之曽大<lb/>
父義城公諱黎在梁雲麾將軍湖州刺史入周拜驃騎<lb/>
開府儀同至隋開皇中為旭州刺史大父黃國莊公諱<lb/>
<pb n="KR4h0022_WYG_919-16a"/>
安昌隋啓平城祚之穀璧唐分蜀國瑞以桓珪其後改<lb/>
封於黄授信州刺史歴潭州惣管贈䕫州都督烈考天<lb/>
水郡果公諱仁才秩金紫光禄大夫婚皇室漢南縣主<lb/>
涇浦<hi>疑作蒲</hi>灃表江<hi>集有陵字</hi>永凡六州刺史偉矣哉承家善<lb/>
慶歴代名臣風流載於史官勲業藏於王府公即果公<lb/>
季子天王自出内禀胎教混成之姿外被門風式瞻之<lb/>
訓從容合度次造皆法生而知之孝悌也學而知之禮<lb/>
樂也徳義如山文章如泉縉紳之士仰焉宗焉弱冠太<lb/>
<pb n="KR4h0022_WYG_919-16b"/>
學生進士擢第遭家不造府君捐館五日絶漿三年泣<lb/>
血雖麻葛就禮而欒棘加人服闋調并州大都督府參<lb/>
軍事丁太夫人憂過哀終喪有如前制應八科舉策問<lb/>
高第授綿州司户參軍轉揚州大都督府倉曹參軍又<lb/>
舉四科敷言簡帝除益州導江縣令鴻漸二鎮翰飛三<lb/>
蜀府中之孫子荆郡内之岑公孝用能據淮距海我庾<lb/>
如坻岷山導江入境先歎加朝散大夫除鄜州長史仍<lb/>
加關內道支度使去青城之洞府來白帝之鄜祠命服<lb/>
<pb n="KR4h0022_WYG_919-17a"/>
有輝使車何重除婺州司馬入謝于武成殿主上以邊<lb/>
庭有事喜問陳湯宣室清言思逢賈誼公<hi>集作召</hi>上對醖<lb/>
籍謀慮深長眷甚前席恩加後命因改恒州長史于時<lb/>
四鎮未復三<hi>集作二</hi>蕃猶梗屯田遶塞戎馬生郊代郡藏<lb/>
符臨冀北而誠重漢家張掖比西河而還輕乃徙拜凉<lb/>
州都督府長史仍知赤水軍兵馬河西諸軍支度使地<lb/>
壯伏龍城雄飛鳥位居半刺史惣全邊公仍利溝洫懋<lb/>
藨蓘庤茭藁積糗糧均轉輸程力役寛御悦使授方任<lb/>
<pb n="KR4h0022_WYG_919-17b"/>
能人胥忘其久勞兵不逺其長戍<hi>集作道</hi>雖金方氣候<hi>集作</hi>
<hi>映</hi>風雨<hi>集作雨雪</hi>不交之地磧路沙霾草木不植之所莫不<lb/>
豐滯穗於坰牧厭甘瓜於戍時朝廷頼之遷使持節河<lb/>
州諸軍事河州刺史仍知營田使崆峒連五郡之壤積<lb/>
石控九河之源公夙奉皇華政聞行路<hi>集作露</hi>高車未至<lb/>
闔境相歡既見君子温其如玉率性仁愛由衷易簡推<lb/>
是心也物感斯應覩肅恭而無競見禮義而興行不言<lb/>
而庶事熙非教而羣下順故得大田多稼人知歳豐餉<lb/>
<pb n="KR4h0022_WYG_919-18a"/>
軍廪師處勤餘裕計偕入朝侍宴於長夀殿上謂公曰<lb/>
河州軍鎮要衝屯田最多卿以足食為心朕無西顧之<lb/>
憂矣侑以綵幣錫以文袍<hi>集作衮</hi>及公還州也壐書勞勉<lb/>
王人相繼國家經<hi>集作徑</hi>流沙梁弱水收西域䕶南庭連<lb/>
百里之兵以濟事於外不一日而乏者則公之力也無<lb/>
駭入極可謂費㾉父勝之杜預平呉蓋知羊叔子功爾<lb/>
冝登元老作貳大朝止于邊服實孤人望享年七十有<lb/>
一證聖元年二月十日寢疾終官舍天子悼焉凶費喪<lb/>
<pb n="KR4h0022_WYG_919-18b"/>
歸悉命官給是日河湟耆老山谷羌夷反首𠢐面號奔<lb/>
州邑雖國亡子産吏哭祭遵豈能<hi>集作云</hi>過也愷悌之化<lb/>
人之父母及其沒也哀亦如之信矣夫夫人金城郡君<lb/>
隴西李氏江夏王道宗之女也冝此象服爛其盈門嗣<lb/>
先姑之徽音立庶姬之範則蕣華前落藁瘞城隅以證<lb/>
聖二年正月合葬於河南之定鼎原禮也天使馬悲啓<lb/>
滕公之室人㸔鶴舞閉玉女<hi>集作王母</hi>之墳松栢接於邙山<lb/>
丘陵對於伊闕石麟將鬬華表何年有子曰祖雍景龍<lb/>
<pb n="KR4h0022_WYG_919-19a"/>
初擢給事中兼侍御史内供奉追惟皇考孝于奉親忠<lb/>
于事君恭於立身惠於臨人惣是四行旁通具美貽厥<lb/>
孫謀以燕翼子故老之口既絶竹帛之文又㓕揚名兮<lb/>
柰何刋石兮來裔詞曰<lb/>
倬哉冉氏世有仲弓鐵冠繡服給事於中克昭遺懿樹<lb/>
之家風於皇嚴孝高明有融徳罔不遵藝何不涉嗣武<lb/>
先正思文載叶建旟千里逮君六葉龜顧印房虵盤綬<lb/>
篋官以勤積業因時峻宰號神明掾稱親信驥足既展<lb/>
<pb n="KR4h0022_WYG_919-19b"/>
軒即<hi>集作亦</hi>軔邦國海康京師河潤出車西域我君謨<hi>集作</hi>
<hi>謀</hi>之屯田北假我君穫之六軍有饋其誰度之一人無<lb/>
憂其誰樂之猛獸避徳均遷所涖靈鳥依仁霸昇執事<lb/>
以今視古名齊績類天不憖遺山頺此位隴首回望秦<lb/>
川斷腸吏人攀綍哀厲隨喪虚靈奠野行臨帷堂廟立<lb/>
邊郡魂歸故鄉王姬祔葬禮之終也水合蛟龍墳同石<lb/>
馬地積霜露烟攢松檟千載九原高碑淚下<lb/>
　文苑英華巻九百二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻三百五十九</head>
    <p>
<pb n="KR4h0022_WYG_359-1a"/>
欽定四庫全書<lb/>
　文苑英華巻三百五十九　宋　李昉等　編<lb/>
　帝道<lb/>
　　擬劇秦美新一首　　　玊諜真紀一首<lb/>
　　唐真符觧一首　　　　唐天志一首<lb/>
　　　擬劇秦美新　　　　　　　岑文本<lb/>
伊太極草昧元氣氤氲二儀肇闢三才乃分火化之風<lb/>
既徃結繩之政無聞遐哉邈矣故靡得而云也逮乎書<lb/>
<pb n="KR4h0022_WYG_359-1b"/>
契興爻彖辨皇王著謚號闡歴選列聖逖聴貴篆犧農<lb/>
崇行道之化堯舜𢎞揖譲之風湯武以干戈而稱盡美<lb/>
成康以刑厝而表成功雖歩驟殊時澆淳異世<hi>一作帝</hi>道<lb/>
有文質政有隆替不在天文因人垂制規模煥其有章<lb/>
聲實渺其難繼異哉秦氏之為政也恃崤函之作固因<lb/>
襄文之餘烈窮起剪之暴兵納鞅斯之邪説兼兩州之<lb/>
地削六雄之轍先王之道廢曩聖之徳㓕利觜長距殫<lb/>
蒼生之命刮語焚書愚黔首之性海内訾其凶滅天下<lb/>
<pb n="KR4h0022_WYG_359-2a"/>
苦其苛政於是懐道挾術之士背三秦而逺跡抱樸飬<lb/>
素之夫竄九夷而自適趙髙閻樂啓其亂陳勝呉廣伺<lb/>
其隙喪六璽於二代隳七廟於一擲永鑒其弊吁其劇<lb/>
歟粤若漢祖之龍飛踐宸極居大寳感素靈之符行𤣥<lb/>
聖之道靖大亂以永寧濟斯人於難老洎文景之纂厯<lb/>
乃守文之有聲逮武宣之繼統亦王功之有成然而闕<lb/>
皇王之要道慙天地之至精仍踵秦之制度尚沿秦之<lb/>
章程既無聞於改作孰與發其聲明雖時乗於六位實<lb/>
<pb n="KR4h0022_WYG_359-2b"/>
紿誚於三靈者矣我有新之創業也累功而㨿帝圗積<lb/>
徳而膺寳命政化洽於巖廓惠澤溢於號令四表荷其<lb/>
亭毒萬物遂其正性帝典闕者既補王綱弛者咸正其<lb/>
徳也彌厚其道也彌盛若夫文軌大同夷狄嚮風武功<lb/>
也制禮裁樂遷風變俗文教也肇改正朔爰變服色至<lb/>
聖也盡禮郊禋致敬鬼神大孝也幽人咸洎竒士畢至<lb/>
濬哲也既厝刑書亦廢囹圄鴻徳也是以天不愛其道<lb/>
地不愛其寳龜威浮洛飛黄服皁一角九尾之瑞朝夕<lb/>
<pb n="KR4h0022_WYG_359-3a"/>
埛牧并柯共穗之祥日月畿服超邃古之芳英邁前王<lb/>
之簡牘其天意也如此其人事也如彼諒可以披緑圖<lb/>
詔青史降齊郊下嬴里登介邱以昭徳同梁甫以播美<lb/>
摛記牒於無窮播歌誦而盈耳俾夫千載之上徃聖惡<lb/>
其鴻名百代之後下王奉其英聲固皇極於造化合至<lb/>
道於神明豈不美哉豈不美哉<lb/>
　　　玉諜真記　　　　　　　　謝　偃<lb/>
粤一氣未分之前二儀肇闢之始綿哉邈矣固無得而<lb/>
<pb n="KR4h0022_WYG_359-3b"/>
稱焉洎乎立極斷鼇補天煉石三光抱日之帝九色乗<lb/>
雲之皇龜文發而八封成鳥跡命而六體備於是書契<lb/>
著矣文籍興焉是以褒貶定于一言美惡在乎千里或<lb/>
揖讓以崇文徳或干戈而擅武功雖五運代昌三正更<lb/>
襲質文殊軌馳驟異規莫不詳諸典䇿可備而言矣爰<lb/>
自近代迄乎周秦兵革迭興英雄<hi>一作某</hi>互起假名竊號<lb/>
者三分有二干紀亂常者十居其九是以八維幅裂四<lb/>
海𤓰分玊壘稱王金陵謀帝重以中原塗炭戎羯憑陵<lb/>
<pb n="KR4h0022_WYG_359-4a"/>
衣冠禮樂掃地將盡數百年間未聞<hi>一作定</hi>正朔我聖王<lb/>
之受命也則九服翹心三靈竚睠振乾維以綴象舉地<lb/>
絡以籠人曩者炎運將終九域淪䧟於是披丹霄而軒<lb/>
鵬翼駕𤣥海而截鯨鱗俯㧞嵩華仰廽星漢納風雲於<lb/>
懐抱鼔雷電於胷臆流雕矢於日谷横文劔於天外所<lb/>
以八狄乗風九夷請朔固可以包鎮虞夏跨躡殷周於<lb/>
是體天制作順時立極進力牧於沮澤求風后於海隅<lb/>
所以三傑並臻十亂咸集故能佐命垂統飾化開業也<lb/>
<pb n="KR4h0022_WYG_359-4b"/>
所以神功茂績通幽洞𡨕反無為於上皇復淳朴於太<lb/>
素是以歌五英則八風順奏六徳則百獸舞至於素毳<lb/>
丹羽極飛走之祥頳蕚華叢窮草木之瑞天無所秘地<lb/>
無所隠圖史<hi>一作籍</hi>所莫紀篆諜所未詳莫不昭晰相暉<lb/>
紛綸交映充庭滿囿盈郊洽野豈止二氣運而景星出<lb/>
三文著而神鳯儀而已哉於皇上帝於始月首日乃負<lb/>
斧扆御華軒駐金根陳五輦千門既啓萬國咸萃金石<lb/>
備列琛贐畢陳於是九司三事羣公百辟相與端紱理<lb/>
<pb n="KR4h0022_WYG_359-5a"/>
纓趨而進曰臣聞惟天為大聖人所以取則謂地盖厚<lb/>
皇王所以受圖是知仰觀俯察明靈斯在上戴下履福<lb/>
應攸歸莫不順之者獲昌違之者致咎臣逖聴邃古遐<lb/>
觀徃諜睿君哲主無易茲道雖復七十二代書契莫司<lb/>
至於登介丘基孕地建顯號施尊名展禮告成其義一<lb/>
也此乃百王之壯觀萬古之丕業昔齊桓以三代之功<lb/>
處諸侯之位尚睥睨梁甫睠顧太山况乎扼四海吞萬<lb/>
國寵九域括八荒如何湮没而無聞哉夫登封者所以<lb/>
<pb n="KR4h0022_WYG_359-5b"/>
昜姓奉繼興絶崇功不可闕也是可闕也則神可誣而<lb/>
天可欺矣今陛下乃欲貶惡百靈拒絶羣議虧厥真紀<lb/>
昧茲懿徳使泰山指望梁甫失幸金繩脱檢玉牒收文<lb/>
瑞日潜暉徳星晦色此非所以發榮舒徳應天順時垂<lb/>
裕百代激流千祀者也臣等盡慮悉心不敢奉詔胷計<lb/>
腹議切欲獻忠徃者九章淪次五緯<hi>一作紀</hi>失方遂令歸<lb/>
餘爽終履端乖始陛下既考之以玉律又則之以金儀<lb/>
定千載之差辰正百王之廢朔符洛下之明驗復容成<lb/>
<pb n="KR4h0022_WYG_359-6a"/>
之妙㫖此又聖徳之感也伏願陛下上祗天休下順坤<lb/>
徳叶羣神之里從億兆之心清蹕云亭鳴鑾岱岳肆射<lb/>
牛之禮展大澤之詩垂紺幄而佇羣神謁紫壇而陳衆<lb/>
瑞使白雲朝起靈光夜燭應千齡之期流萬歳之響則<lb/>
四溟受福天下稱泰臣等敢資靈貺合符瑞之至極願<lb/>
以固請於是乃凛然動色曰過乎何辭之飾也朕聞惟<lb/>
徳弗逮罔有克惟言弗審罔有徴觀乎周漢之苟進退<lb/>
足惡矣縱天命有在予將崇讓焉於是搢紳之徒俯而<lb/>
<pb n="KR4h0022_WYG_359-6b"/>
謝仰而頌徳曰<lb/>
明明聖範巍巍至徳𤣥化難名神功靡測上包乾䝉下<lb/>
括坤城五岳塵銷四溟波息仁風綿浹惠澤下霈船海<lb/>
極琛梯山窮貝九譯同徳萬里齊信宿彗收芒朝雲觧<lb/>
陳階蓂晦落庭軼晨鮮氤氲和氣蕭索非煙輸重璧合<lb/>
星次珠聮鴻名始茂景祚方延霧闢雲岸霞褰日觀山<lb/>
川效祉人神叶賛靈貺凝祥光華啓旦播美貞石馳芳<lb/>
柔翰徳盈彌損道積逾中禮成思大樂變推功譲為政<lb/>
<pb n="KR4h0022_WYG_359-7a"/>
始益寡謙終千齡展美萬古承風<lb/>
　　　唐貞符觧　　　　　　　　栁宗元<lb/>
負罪臣宗元惶恐<hi>一作懼</hi>言所貶州<hi>三字文粹作貶所</hi>量移流人<lb/>
呉武陵為臣言董仲舒對三代受命之符誠然非耶臣<lb/>
曰非也何獨仲舒爾自司馬相如劉向楊雄班彪彪子<lb/>
固皆沿襲嗤嗤推古瑞物以配受命其言類淫巫瞽史<lb/>
誑亂後代不足以知聖人立極之本顯至徳揚大公<hi>一作</hi>
<hi>功</hi>甚<hi>一作皆</hi>失厥趣臣為尚書郎時嘗著貞符言唐家正<lb/>
<pb n="KR4h0022_WYG_359-7b"/>
徳受命於生人之意累積厚乆宜享年無極之義本末<lb/>
閎闊㑹貶逐中輟不克究備武陵即扣頭邀臣此大事<lb/>
不宜以辱故休缺使聖王之典不立無以抑詭類㧞正<lb/>
道表覈萬代臣不勝奮激即具為書念終冺没蠻夷不<lb/>
聞於時獨<hi>一作猶</hi>不為也苟一明大道施于人代<hi>集作世</hi>臣<lb/>
死無所憾用是自决臣宗元稽首拜手以聞曰<lb/>
孰稱古初朴䝉倥侗而無争厥流以訛越乃奮敓<hi>文粹作擊</hi>
鬪怒振動專肆為滛威曰是不知道惟人之初摠摠而<lb/>
<pb n="KR4h0022_WYG_359-8a"/>
生林林而羣雲霜<hi>文粹作霜雪</hi>風雨雷電暴其外於是乃知<lb/>
架巢空穴挽草木取皮革饑渇牝牡之欲敺其内於是<lb/>
乃知噬禽獸咀菓榖合隅而居交焉而争際<hi>文粹作暌</hi>焉而<lb/>
鬪力大者摶齒利者齧爪剛者决羣衆者軋兵良者殺<lb/>
披披藉藉草野塗血然後強有力者出而治之徃徃為<lb/>
曹於險阻用號令起而君臣什伍之法立徳紹者嗣道<lb/>
怠者奪於是有聖人焉曰黄帝遊<hi>集作道</hi>其兵車交貫乎<lb/>
其内一統類齊劑量然猶大公之道不克建於是有聖<lb/>
<pb n="KR4h0022_WYG_359-8b"/>
人焉曰堯置州牧四岳持而綱之立有徳有功有才<hi>集無</hi>
<hi>此二字</hi>有能者叅而維之運臂率指屈伸把握莫不統率<lb/>
堯年老舉聖人而禪焉大公乃克建由是觀之厥初罔<lb/>
匪<hi>一作不</hi>極亂而後稍可為也而非徳不樹故仲尼叙書<lb/>
於堯曰克明峻徳於舜曰濬哲文明於禹曰文命祗承<lb/>
於帝於湯曰克寛克仁彰信萬民於武王曰有道曾孫<lb/>
稽揆典誓貞哉維茲徳實受命之符以奠永祀後之妖<lb/>
淫嚚昏好恠之徒乃始陳大電大虹𤣥鳥巨跡白狼白<lb/>
<pb n="KR4h0022_WYG_359-9a"/>
魚流火之烏以為符斯皆詭譎闊誕甚可羞也而莫知<lb/>
本於厥貞漢用大度克懐於有氓登能庸賢濯痍煦寒<lb/>
以廖以熈茲其為符也而其妄臣妾乃下取虺蛇上引<lb/>
天光推類號休用夸誣於無知之垊増以騶虞神鼎脅<lb/>
敺縱㬰俾東之太山石閭作大號謂之封禪皆尚書所<lb/>
無有莽述成効卒奮驁逆其後有賢帝曰光武克綏天<lb/>
下復承舊物猶崇赤伏以玷厥徳魏晉而下龎亂鉤裂<lb/>
厥符不貞邦用不靖亦罔克乆駮乎無以議<hi>文粹作譏</hi>為也<lb/>
<pb n="KR4h0022_WYG_359-9b"/>
積大亂至于隋氏環四海以為鼎跨九垠以為鑪㸑以<lb/>
毒燎煽以虐熖其人沸湧灼爛號呼騰蹈莫有救止於<lb/>
是大聖乃起丕降霖雨濬滌蕩<hi>集作盪</hi>沃蒸為清氛疏為<lb/>
冷風人乃漻然休然相晞<hi>文粹作歸</hi>以生相持以成相弭以<lb/>
寧刳<hi>集作琢</hi>屑屠剔膏流節離之禍不作而人乃克完平<lb/>
舒愉尸其肌膚以逹<hi>集作逞</hi>于夷途焚折抵掎奔走轉死<lb/>
之害不起而人乃克鳩類集族歌舞悦懌用祗于元徳<lb/>
徒奮袒呼犒迎義旅讙動六合至于麾下大盗豪據阻<lb/>
<pb n="KR4h0022_WYG_359-10a"/>
命遏徳義威殄戮咸墜厥緒無劉于虐人乃並受休嘉<lb/>
去隋氏克歸于唐躑躅謳歌灝灝和寧帝庸威栗惟人<lb/>
之為敬奠厥賦積藏于下是謂豐國鄉為義廩歛發謹<lb/>
飭嵗丁大祲<hi>集作侵</hi>人以有年簡于厥初刑不殘而懲是<lb/>
謂嚴威小屬而支<hi>文粹作小厲而有非</hi>大生而孥愷悌祗敬用底<lb/>
于理凡其所欲不謁而獲凡其所惡不祈而息四夷稽<lb/>
服不作兵革不竭貨力丕揚于後嗣用垂于常<hi>一作帝</hi>式<lb/>
十聖濟厥治孝仁平寛惟祖之則澤乆而逾深仁增而<lb/>
<pb n="KR4h0022_WYG_359-10b"/>
益髙人之戴唐永永無窮是故受命不于天于其人休<lb/>
符不于祥于其仁惟人之仁匪祥于天匪祥于天茲惟<lb/>
貞符哉未有喪仁而乆者也未有恃祥而夀者也啇之<lb/>
王以桑榖昌以雉雊大宋之君以徳<hi>文粹作法</hi>星夀鄭以龍<lb/>
衰魯以麟弱白雉亡漢黄犀死莾惡在其為符也不勝<lb/>
唐徳之代光紹明濬深鴻龎大保人斯無疆冝薦于郊<lb/>
廟文之雅詩祗告于徳之休帝曰諶哉乃黜休祥之奏<lb/>
貞符之奥思徳之所未大求仁之所未備以抵于邦治<lb/>
<pb n="KR4h0022_WYG_359-11a"/>
以敬于人事其詩曰<hi>此下集有六字</hi>於穆敬徳黎人皇皇<hi>集作之</hi>
惟貞厥符浩浩將將<hi>集作之</hi>仁函于膚刄莫畢屠澤熯<hi>文粹</hi>
于㸑沸<hi>一作鬻</hi>炎以澣殄厥凶徳乃敺乃夷懿其休風是<lb/>
煦是吹父子熈熈相寧以嬉賦徹而藏厚我糗糧<hi>集作粮</hi>
形輕以清我完<hi>文粹作俾我</hi>靡傷貽我子孫百代是康十聖<lb/>
嗣于理神后之子子思孝父文亦患已<hi>集作昜患于已</hi>拱之戴<lb/>
之神具爾宜<hi>集作神其祐焉</hi>載揚于雅承天之嘏天之誠神宜<lb/>
鑒于仁神之曷依宜仁之歸滌訟<hi>集作濮沿</hi>于北祝栗于南<lb/>
<pb n="KR4h0022_WYG_359-11b"/>
幅員西東祗一乃心祝唐之紀後天罔墜祝皇之夀與<lb/>
地咸乆曷徒祝之心誠篤之户<hi>文粹作神</hi>恊人同道以告之<lb/>
<hi>闕</hi>彌<hi>文粹有億字</hi>萬年不震不危我代之延永永毗之人増<lb/>
以崇曷不爾思有號于天僉曰嗚呼咨爾皇靈無替厥<lb/>
符<lb/>
　　　唐天志　　　　　　　　　歐陽詹<lb/>
天雖覆育生生如有<hi>集作其</hi>情則或與或否其與也非徒<lb/>
與其否也非徒否受命有生生者率其道反其道之致<lb/>
<pb n="KR4h0022_WYG_359-12a"/>
焉率則與反則否斯理也固必信至皇帝以孚皇唐百<lb/>
七十有五載皇帝御宇之十四祀也嵗在辛未實貞元<lb/>
七年其受命率道天與生生如其情之秋歟神哉靈哉<lb/>
明允惠和哉是嵗之天也亭乎其正洞九霄之清澈清<lb/>
澈之中若有同夫有求者欝乎其變浮五色以薰郁薰<lb/>
郁之中若有察夫所厭者稱物之性應時之欲手足之<lb/>
赴人心羽翼之循鳥情農夫在畦蠶婦在林啇或舟車<lb/>
工或烻艧願燥願濕罔不從志其餘則三光流序六氣<lb/>
<pb n="KR4h0022_WYG_359-12b"/>
時行上至事事下洎營營羽毛鱗介勾甲芽萌求諸濡<lb/>
渥則常雨求諸煦旭則常晴求諸吹盪則常風求諸恬<lb/>
謐則常寧求諸煙雲則常隂求諸日月則常明非不雨<lb/>
也非不晴也非不風也非不寧也非不隂也非不明也<lb/>
合雨而後雨物不乏其雨合晴而後晴物不乏其晴合<lb/>
風而後風物不乏其風合寧而後寧物不乏其寧合隂<lb/>
而後隂物不乏其隂合明而後明物不乏其明實皇帝<lb/>
知上帝以生生為已物與其禍福配已得失而𡨕之欽<lb/>
<pb n="KR4h0022_WYG_359-13a"/>
若兢若温如穆如心性二儀支體四時似續上𤣥之効<lb/>
<hi>文粹作命</hi>與夫人心能領天之憂承父之命繼堂紹構得其<lb/>
心贈遺獻酧愜其中則財賄器物惟意是役<hi>一作用</hi>牧圉<lb/>
臺𨽻唯意是用<hi>一作役</hi>以其役無不當也以其用無不宜<lb/>
也土徳勝天寳隨維唐皇帝則唐天子第九子也既克<lb/>
負荷上天所以雅意焉且煙雲風雨亦天之財賄也日<lb/>
月星辰亦天之器物也神祗精靈亦天之牧圉臺𨽻也<lb/>
是以皇帝動息神祗莫不隨㫖趣精靈莫不由肅穆寂<lb/>
<pb n="KR4h0022_WYG_359-13b"/>
寥絡繹虚無囊篋日月管鑰風雨敬恭誅責而啓閉多<lb/>
少之故將䕃庥施煙雲若自請帷幕而使張矣將灑潤<lb/>
散氣風雨若自請盆翣而使澆扇矣將烜清晝布陽徳<lb/>
若自請爐竈而使燀灼矣將光幽夜啓隂靈若自請燈<lb/>
燭而使昭明矣處植維茲含靈不折以莓莓熈熈蓋子<lb/>
祗父慈相為福釐也凡書惡紀善雖史官之職箴淫述<lb/>
徳或人所通規鯫生則人之一匹夫耳謳吟日月而為<lb/>
之志若簡䇿已載復何言哉儻猶未也庶補其闕是嵗<lb/>
<pb n="KR4h0022_WYG_359-14a"/>
也扶風竇公叅河中董公晉輔政之三年趙郡李公紓<lb/>
為天官之四年范陽盧公徴為地官之元年范陽張公<lb/>
濛為春官之二<hi>集作三</hi>年昌黎韓公佪為夏官之三年呉<lb/>
郡陸公贄同為夏官之二年京兆杜公黄裳為秋官之<lb/>
二年清河張公式<hi>文粹作或</hi>為冬官之五年夫太宰六官於<lb/>
天子之為理棼<hi>一作亦</hi>澄派而清洪流者故列于斯志之<lb/>
末<lb/>
　<lb/>
<pb n="KR4h0022_WYG_359-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻三百五十九<lb/>
</p>
<p>
</p>
  </div>
</body>
</text>
</TEI>
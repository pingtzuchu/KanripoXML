<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百三十九</head>
    <p>
<pb n="KR4h0022_WYG_938-1a"/>
欽定四庫全書<lb/>
　文苑英華巻九百三十九　宋　李昉等　編<lb/>
　職官一<lb/>
　　安南副都護畢公墓誌一首<lb/>
　　福建觀察使鄭叔則墓誌一首<lb/>
　　陜虢觀察使盧岳墓誌一首<lb/>
　　安南都護張公墓誌一首<lb/>
　　嶺南節度使徐申墓誌一首<lb/>
<pb n="KR4h0022_WYG_938-1b"/>
　　宣州觀察使韋温墓誌一首<lb/>
　　　安南副使都護畢公墓誌一首　張九齡<lb/>
公諱某字某東平人四世祖義雲北齊度支郎中青州<lb/>
刺史曽祖琰貞觀初并州白馬府右果毅都尉<hi>集作右</hi>左<lb/>
衛郎將祖義蒲州河東令坐事左轉桂州歸義縣丞因<lb/>
家于始安<hi>集作寧</hi>父誠舉孝亷高尚不仕公即孝廉府君<lb/>
之子稟靈純茂姿性開朗亦既志學休有令聞雖在諸<lb/>
生之中已有萬人之望矣夫忠有世善有元仁於其親<lb/>
<pb n="KR4h0022_WYG_938-2a"/>
友于兄弟豈尚行所致其因心而然公之植身根萌素<lb/>
厚操本制末何適非宜故為政之方所從來逺矣某年<lb/>
初有御史將命黜陟幽明公時盤桓居貞未有攸徃而<lb/>
使者承式固才是求褐衣見召直繩斯委乃表公授梧<lb/>
州録事㕘軍非其好也先是剽刼在境行李所病綱佐<lb/>
無㡬逋盜肅然歲滿換廣州滇陽令事必簡舉人用安<lb/>
<hi>集作穏</hi>便莫不咨嗟未始見也尋轉韶州司馬其政如初<lb/>
秩滿丁母<hi>集作内</hi>憂公有至性幾於毁滅廬墓展哀泣血<lb/>
<pb n="KR4h0022_WYG_938-2b"/>
扶病有加一等不唯三年嶺南按察使廣州都督兼御<lb/>
史大夫蕭璿彼孝悌之士也以錫類之故有嘉徳音於<lb/>
是版<hi>一作㧞</hi>補按察判官義行相成終始如一尤加欽重<lb/>
持以表文勅授新州刺史屬恩州酋帥日尋干戈將有<lb/>
式遏寔資明允後按察使廣平郡公宋璟以公為五府<lb/>
緫管以甲兵戍焉雖臨之<hi>集無之下字同</hi>以兵威而開之以恩<lb/>
信俾忿鷙狠戾化梟為人廣平公深以為能奏假恩州<lb/>
刺史俄又真授夷落大寧尋加朝散大夫遷端州刺史<lb/>
<pb n="KR4h0022_WYG_938-3a"/>
居必致理莫匪嘉績并護之寄朝選以歸於是加秩中<lb/>
散大夫拜安南副都護致官未幾闇忽遷殂時年六十<lb/>
某年月日庚子歸葬於某山之原公内行無玷外物不<lb/>
干文非務華學皆為已所蒞數郡遺愛在人全已而歸<lb/>
可謂厚矣有子曰某衘恤終天愬哀逺日永惟稱代存<lb/>
乎幽篆銘曰猗歟畢侯濬源長流愛民于畢爰自有周<lb/>
彼美世載實惟孫謀賢哲繼軌斯其逺猶嗟彼懿宗是<lb/>
生孝友和實内積行非外誘家邦必聞人倫歸厚微此<lb/>
<pb n="KR4h0022_WYG_938-3b"/>
令德夫豈善守亦既從政厥問載榮邑能訟息郡用禮<lb/>
成蠻夷慕教䲭梟變聲九真副領萬里揚旌護彼絶域<lb/>
義忘險艱提律未改載旐而還存殁之際忠孝之間徽<lb/>
音無泯篆德兹山<lb/>
　　　福建觀察使鄭公墓誌銘　穆　員<lb/>
唐貞元八年四月十六日福建團練觀察使福州刺史<lb/>
兼御史大夫鄭公薨于位明年孟夏已酉朔歸葬于東<lb/>
都萬安山之南原龜吉筮吉即于人謀且曰前望先君<lb/>
<pb n="KR4h0022_WYG_938-4a"/>
俾公之體魄列侍于後與兹山久還顧洛邑俾爾子孫<lb/>
盈如市朝生没於斯公諱叔則字某榮陽人自元魏中<lb/>
書令周小司空金卿文公穆凡五葉至皇朝遂州刺史<lb/>
老萊代以婚姻德義俱為家法相授公則遂州之冡子<lb/>
也未冠以明經擢第凡五命至御史府又再遷歴尚書<lb/>
省以屯田員外郎介吏部侍郎李卿觀風之命議者韙<lb/>
之李公出納稱職且多貢巖藪幽滯充于王庭繄公是<lb/>
賴轉庫部相國王縉受居東之寄又資公以畫拜檢校<lb/>
<pb n="KR4h0022_WYG_938-4b"/>
吏部員外郎使罷而真凡吏部分天下之疑折無文之<lb/>
中<hi>去聲</hi>曰廢置清九流之路坦多士之門曰南曹公酌其<lb/>
會通流守以貞固七考二職日新厥聞丁繼母艱免服<lb/>
拜刑部郎中皇上即位思與四方萬姓垂家至而日<lb/>
見之制臨遣八使必朝之良公為首冠清選分命于西<lb/>
江閩越之地所至蠲疾所去遺利並命者取而法焉兩<lb/>
河不開命帥梁汴所求郤縠之比為其中軍授檢校祕<lb/>
書少監兼御史中丞克平軍節度副使之官拜御史中<lb/>
<pb n="KR4h0022_WYG_938-5a"/>
丞廉問東夏俄領東都留守兼河南尹就加户部侍郎<lb/>
仍再位副相之寵持憲以清明律下牧人以禮讓和俗<lb/>
保釐以威重懐逺冦不敢犯吏不忍欺扶危以安制動<lb/>
以靜罷鎮歸省轉尚書左丞未幾兼御史大夫撫淮夷<lb/>
反側之俗四牡蒞止萬人革心如風之清如雨之滌復<lb/>
命遷太常卿國有大事主辦多儀加銀青光禄大夫轉<lb/>
京兆尹理行三載惟遭權臣構愍貶永州長史謫去之<lb/>
日京師鄽空巷隘車不得前怨咨之聲雷動天聴旋以<lb/>
<pb n="KR4h0022_WYG_938-5b"/>
非罪拜信州刺史居數月又有四嶽十二牧之換方以<lb/>
和風清徳移蠻貊之風何斯人之幸與上天之祐較彼<lb/>
炎瘴而不勝焉夫人范陽盧氏著作郎侑之女也望申<lb/>
北州德成公家不幸早世事具前誌生一子曰約河南<lb/>
府洛陽縣主簿後夫人范陽郡夫人盧氏華宗美行與<lb/>
前夫人如一繁祉餘慶續公之榮生二男一女納前𢎞<lb/>
文生紳右千牛衛備身女未笄是日約<hi>前已曰一子約</hi>奉范陽<lb/>
夫人命舉前夫人柩㑹公之䘮禮也公之為德也温純<lb/>
<pb n="KR4h0022_WYG_938-6a"/>
深潤高厚博達文以禮樂本於中和犯不違仁愠不傷<lb/>
善滔然如川澤無不容之者及其秉操厲俗好是正直<lb/>
不畏非畏不疑可疑酷惡春秋之左<hi>一作右</hi>巫疾隂陽之<lb/>
拘忌嶷然如斷山絶巘不可以邪徑造乎嗚呼使公之<lb/>
得志也天下之人非法言不言非大道不蹈此可以為<lb/>
天子大臣未絶遑數其餘哉是以夀七十有一歴官二<lb/>
十有八政朝仰故事人懐遺德門列朱㦸家垂清風而<lb/>
遊公藩者猶以不期頥為嘆問神明焉約等以為哀報<lb/>
<pb n="KR4h0022_WYG_938-6b"/>
揚名莫如紀述謂員昔備吏末嘗司斯文將期餙終何<lb/>
敢廢職銘曰<lb/>
嗟哉公居此室猗夫人㑹琴瑟萬安南山瑞氣浮洛陽<lb/>
北闕家聲流夐千祀兮日悠悠<lb/>
　　　陜虢觀察使盧公墓誌銘　　前　人<lb/>
有唐貞元四年夏六月陜虢都防禦觀察轉運等使陜<lb/>
州長史兼御史中丞范陽盧公夀六十中疾于位優詔<lb/>
得謝家東都履信里秋七月甲戌終于其寢冬十月乙<lb/>
<pb n="KR4h0022_WYG_938-7a"/>
酉歸于此堂禮也萬安之腹因山而封嵩邱伊流還帶<lb/>
捧抱龜筮叶吉神宅是宜府君諱岳字周翰其先齊太<lb/>
公之後公子高傒食采於盧因以命氏及自東漢中郎<lb/>
植乃元魏秘書監陽烏第四子都官尚書道䖍凡十葉<lb/>
代代得禄其兄子思道所著家譜詳之道䖍生齊左庶<lb/>
子昌衡昌衡生隋澤州内部長寳素寳素生皇朝綿州<lb/>
長史安夀安夀生汝州司馬正紀正紀生絳州聞喜令<lb/>
杭惟是婚姻其類為義方相襲禮樂冠蓋侔其盛焉府<lb/>
<pb n="KR4h0022_WYG_938-7b"/>
君聞喜之第二子也發地之祥鍾天之和處為孝而友<lb/>
悌從之出為忠而貞諒從之施於事物為聦明純粹而<lb/>
寵位從之天寳末擢明經調宋州襄邑主簿歴婺州䕫<lb/>
州二録事叅軍以大理評事兼監察御史始佐湖南觀<lb/>
察之政前帥韋之晉倚之以清後帥卒京杲藉之以立<lb/>
既真拜又稍遷殿中侍御史京杲入覲咨以留府時有<lb/>
驕將數人京杲實父子兄弟之其蹈罪姦令率以為順<lb/>
府君告之以刑辟明之以無赦而郡帥如故乃盡戮之<lb/>
<pb n="KR4h0022_WYG_938-8a"/>
由是軍政理而庶政舉初朝廷之任京杲也以恩舊用<lb/>
不責之以龔黄之績至是還之不可易之不能留之京<lb/>
師以盡府君之美若是者五載累錫銀印朱紱金章紫<lb/>
綬加侍御史建中初今上嗣位有自屬部譎官入為相<lb/>
者謂公才膺方鎮受容府經略招討等使就加御史中<lb/>
丞南越獷俗井税之入鮮具其布帛之幅通流之貨悉<lb/>
異中土府君以美利利之王制制之又每歲有西原之<lb/>
警府君布政羣盜為人元年季春賦入貞元三年來朝<lb/>
<pb n="KR4h0022_WYG_938-8b"/>
拜少卿監上以陜郊之守藩垣二京冠冕諸夏非沃心<lb/>
之臣勿授前此元臣授之是為郡伯<hi>今相國李公自中書侍郎徵拜</hi>思<lb/>
嗣其事重難其選府君於是乎有由衷之拜惟事小不<lb/>
敢不戒大不敢不懲日嚴祗恪惟新厥舊由是軍服其<lb/>
嚴明而報之以肅吏從其簡易而報之以理惜乎其自<lb/>
下車及遘癘不十月焉嗚呼有其才無其時之嘆不甚<lb/>
於有其時而無其命今之方鎮蓋唐虞四嶽十二牧之<lb/>
職而周漢股肱爪牙之任府君承堯之咨庸舜之俞累<lb/>
<pb n="KR4h0022_WYG_938-9a"/>
分共理之憂方咨薄伐之効凌風拂翼徘佪於㝠㝠之<lb/>
間何天奪上心而命孤人望是可以為嘆歟府君前娶<lb/>
隴西李氏實姬姜之偶先春早落今也力不及逺未遑<lb/>
合祔繼室以同宗同德而年位異之三子載戣戡<hi>一作晋</hi>
長齒未童幼哀及禮洎兄子嘉猶稟伯父永州司馬嶠<lb/>
之命泣血襄事見託於銘詞曰世重五姓冠于百族倬<lb/>
彼山川來宗嶽瀆帝慈蒸黎命分司牧慎選良臣俾之<lb/>
戬穀猗歟府君受天之禄未見其止如何不淑邱隴何<lb/>
<pb n="KR4h0022_WYG_938-9b"/>
所郊原重復瑞氣嘉祥於是乎育前川為陵北地為谷<lb/>
世系德代於是乎獨<lb/>
　　　金紫光禄大夫檢校禮部尚持節度都督廣州<lb/>
　　　　諸軍事兼廣州刺史御史大夫充嶺南節度<lb/>
　　　　度支營田觀察處置本營經畧等使東海郡<lb/>
　　　　開國公贈太子少保徐公墓誌銘<lb/>
　　　　　　　　　　　　　　　權德輿<lb/>
公諱申字維降東海郯人五代祖周宣州刺史瓌瓌生<lb/>
<pb n="KR4h0022_WYG_938-10a"/>
隋江州司馬宴宴生吉州太和丞仁澈仁澈生皇吏部<lb/>
郎中諫議大夫𤣥之𤣥之生公烈考汾州司户㕘軍贈<lb/>
信州刺史用仁義世其家諫議之文行信州之廉退及<lb/>
公始大永泰初嘗<hi>疑</hi>著作賈常侍至操柄儀曹搴士林<lb/>
之菁華舉進士上第調補秘書正字四征翹車相屬於<lb/>
途望公舉趾以為重九江而西服嶺而南與朔塞被邊<lb/>
之地聨為命介歴大理評事司直監察御史太子司議<lb/>
郎殿中侍御史錫以章綬冀國路公之誅哥舒晃也公<lb/>
<pb n="KR4h0022_WYG_938-10b"/>
以從事主謀居多嗣曹王之守鍾陵而誅李希烈也公<lb/>
以長史行刺史調州師以護饟道厥勞茂焉江漢既清<lb/>
拜韶州刺史先是長史不任職官曹弛廢刺史寓於理<lb/>
下邑之令丞與編人雜處比屋逋亡公田為蕪公乃假<lb/>
之耕牛賦與種食人人自占視其力而為之制歲乃善<lb/>
熟積為倉箱於是計徒庸程日力作為城寺大治垣屋<lb/>
廐置市列道橋器用皆備焉罷去之日夫家名數倍差<lb/>
於始至而不書于籍邑子張棣等五百人獻其理狀得<lb/>
<pb n="KR4h0022_WYG_938-11a"/>
請於觀察府以函奏書請立碑祠公瞿然止之曰此刺<lb/>
史職且一旦上聞與沽伐者何異所不忍為也府不能<lb/>
奪改合州刺史以先濮陽郡太夫人兆域未祔表求改<lb/>
葬緦麻既除以御史中丞領景州刺史自兵興四十年<lb/>
山東諸侯率强大驕蹇郡二千石多自命於轅門蓋縣<lb/>
官息人含垢而因縁漸漬然也至是朝廷以滄州負海<lb/>
勁兵攸處乃建節將幕庭裂屬城以制支郡會其帥亦<lb/>
請缺守於朝朝論難之二府比推擇未稱因召公入見<lb/>
<pb n="KR4h0022_WYG_938-11b"/>
而面命焉錫命服文馬緍錢五百<hi>集作十</hi>萬尋加節度副<lb/>
使中朝之條職慮令始被于景人是歲節度使來朝既<lb/>
從父兄為代表公以本官為軍司馬陳情去職徵還京<lb/>
師復以御史中丞出蒞邕州領經畧之任開南蠻徼道<lb/>
宣明威信獞人黄氏納質請命化條風行獷俗以清明<lb/>
年中貴人持兵符詔書至部以御史大夫督南海二十<lb/>
一州軍事而節制焉前此守臣物故軍吏乘變竊發印<lb/>
符易置部校㧞用惡少年百輩軍中幾亂相率亡命公<lb/>
<pb n="KR4h0022_WYG_938-12a"/>
既至捕誅首惡悉原諸詿誤者夷越負險阻白晝攻剽<lb/>
芟夷根株使無遺類然後布以寛大人安作業溟漲之<lb/>
外巨商萬艦通犀南金充牣狎至天子之恩澤賜予聲<lb/>
明物采皆待焉上應急宣以馳疾傳下無强賈用絶姦<lb/>
利和輯招徠外區懐之則四封之内其理可知也朝典<lb/>
疇庸進階至銀青光禄大夫時庸蜀未平公宻疏請發<lb/>
卒徒五千循伏波故道抵岷峨以會師期誅不恪詔可<lb/>
其奏就加禮部尚書秩正三品疏封東海命書未及至<lb/>
<pb n="KR4h0022_WYG_938-12b"/>
奄捐舘舍遂以太子少保印授弔祠稱焉是歲改元元<lb/>
和公之生七十年矣嗚呼以文發身以智經物惠和直<lb/>
温忠恪廉清佐賢侯長轂皆有理效在韶也興事功在<lb/>
景也脩班制朗寧察風俗南海整師律以八命居六官攸好<lb/>
德考終命其蹈履之全乎夫人渤海高氏早殁繼夫人<lb/>
扶風郡夫人竇氏柔明有賢行嗣子右衛倉曹元弼似<lb/>
續文敏號咷毁慕以某月日寧神于東都偃師縣之某<lb/>
原乃刻堅石以傳永久銘曰<lb/>
<pb n="KR4h0022_WYG_938-13a"/>
噫徐公有質有文有義有仁名聲章明邁群倫兮噫徐<lb/>
公不忮不求不緇不磷贊佐四征暢嘉聞兮公之牧人<lb/>
于韶于景于邕于廣朱轓照路利攸徃兮公之愛人以<lb/>
清以靜以惠以養流庸集附如景響兮如何不傭奄忽<lb/>
鞠凶蓍龜之同天地之中吁嗟乎徐公<lb/>
　　　中散大夫檢校國子祭酒兼安南都護御史中<lb/>
　　　　丞充安南本管經畧招討處置等使上柱國<lb/>
　　　　武城縣開國男食邑三百户張公墓誌銘<lb/>
<pb n="KR4h0022_WYG_938-13b"/>
　　　　　　　　　　　　　　　栁宗元<lb/>
漢光中興馬援雄絶域之志晋武一統陶璜布殊俗之<lb/>
恩理隨德成功與時並今皇帝載新景命丕冒海隅時<lb/>
惟長公祗復厥績交趾之理繼<hi>蜀本作續</hi>于前人公諱某字<lb/>
某某郡人也曽祖彥師朝散大夫尚書駕部郎中祖瑾<lb/>
懐州武徳縣令考清朝議郎試大理寺丞贈右賛善大<lb/>
夫咸有懿美積為餘慶公以忠肅循其中以文術昭于<lb/>
外推經㫖以飭吏事本法理以平人心始命蘄州蘄春<lb/>
<pb n="KR4h0022_WYG_938-14a"/>
主簿勾㑹敏給厥聲顯揚仍以左領軍衛兵曹為安南<lb/>
經畧巡官申固扞衛有聞彰徹轉金吾衛判官二歴御<lb/>
史績用𢎞大揚于天庭加檢校尚書禮部員外郎換山<lb/>
南東節度判官復轉郎中為安南副都護賜金紫魚袋<lb/>
充經畧副使遷檢校太子右庶子兼安南都護御史中<lb/>
丞充本管經畧招討處置等使公自為吏習於海邦凡<lb/>
其比較勤勞利澤長久去之則夷獠稱亂復至而冠攘<lb/>
順化及受命再任<hi>集作專征</hi>得陳嘉譽誓㧞禍本約<hi>集作納</hi>於<lb/>
<pb n="KR4h0022_WYG_938-14b"/>
夷軌乃命一其貢奉平其斂施牧人盡區處之方制國<lb/>
備刑體之法道阻而通百貨地偏而具五人儲峙委積<lb/>
師旅無庚癸之呼繕完板榦控帶兼戊已之位文單環<lb/>
王怙力背義公於是陸聨長轂海合艨艟兩<hi>集作再</hi>舉而<lb/>
克殄其徒廓地數圻以歸于我理烏蠻首<hi>集作酋</hi>帥負險<lb/>
蔑德公於是外申皇威旁達明信一動而悉朝其長取<lb/>
州三<hi>集作二</hi>十以被於華風易皮卉以冠帶化姦宄為誠<lb/>
敬皆用周禮率由漢儀公患浮海之役可濟可覆而無<lb/>
<pb n="KR4h0022_WYG_938-15a"/>
所恃乃刳連烏以闢坦途鬼工來并人力罕用沃日之<lb/>
大束成通溝摩霄之阻硩<hi>一作祈非</hi>為高崖而終古蒙利公<lb/>
患疆埸之制一彼一此而不可常乃復銅柱為正制皷<lb/>
鑄既施積<hi>集作精</hi>堅是立固圉之下若白黒易野之守險<lb/>
逾邱陵而萬世無虞竒琛良貨溢於王府殊俗異類盈<lb/>
于藁街優詔累旌其忠能<hi>集作良</hi>良<hi>集作太</hi>史嗣書其功烈<lb/>
就加國子祭酒封武城男食邑三百户凡再䇿勲至上<lb/>
柱國三増秩至中散大夫某年月薨于位年若干天<lb/>
<pb n="KR4h0022_WYG_938-15b"/>
子震悼傷辭有加明年其孤某官與宗仁<hi>集作人</hi>號奉裳<lb/>
帷率其家老咨于叔父延唐令某卜宅于澤<hi>集作潭</hi>州某<lb/>
月某日人謀皆從龜兆襲吉乃刻兹石著公之閥以至<lb/>
<hi>集作志是</hi>于邱竁以告于幽明銘曰周限荆衡秦開百粤交<lb/>
州之治炎劉是設德大來服道消自絶伏波南征漢威<lb/>
載烈宛陵北府<hi>集作附是</hi>晋政爰發我唐流澤光于有截皇<lb/>
帝中興武城授鉞肅肅武城惟夫之哲更歴毗賛顯揚<lb/>
彰徹既受休命秉兹峻節度其謀猷守以廉潔厚農薄<lb/>
<pb n="KR4h0022_WYG_938-16a"/>
征匪貊匪桀通商物平<hi>集作平貨</hi>有來胥悦踐山跨海堅其<lb/>
鶴列制器足兵潰兹蟻結烏蠻屈服文單剪滅柔逺開<lb/>
疆㑹朝天闕銅柱乃復環山以硩<hi>一作折</hi>海無遘逆冦罔<lb/>
踰越琛賮之獻周于窮髪帝嘉成德載旌茂閥増秩䇿<lb/>
勲土封斯裂位厄元侯年虧大耋邦人號呼夷裔悽咽<lb/>
卜葬長沙連岡啟穴書銘薦辭德音罔缺<lb/>
　　　宣州觀察使御史大夫韋公墓誌銘<lb/>
　　　　　　　　　　　　　　　杜　牧<lb/>
<pb n="KR4h0022_WYG_938-16b"/>
韋公㑹昌五年五月頭始生瘡召子婿張復魯曰三稚<lb/>
女得良婿死以是託墓宜以池州刺史杜牧為誌復魯<lb/>
曰公去歲兩瘡生頭今始一尚微何言之深公曰吾年<lb/>
二十九官授秘<hi>二字作校</hi>書郎時嘗夢渉滻水既流中有二<lb/>
人若舉符召我者其一人曰墳墓至大萬日始成今未<lb/>
也今萬日矣天已告我我其可逃乎謝醫不問以其月<lb/>
十四日年五十八薨于位公從父弟某盡公功行以公<lb/>
命來命牧牧位哭序且銘之公諱温字𢎞育韋氏自殷<lb/>
<pb n="KR4h0022_WYG_938-17a"/>
周秦漢邱明馬遷班固輩爭書其人以光其所為書至<lb/>
後周逍遙公夐出世家富貴<hi>集作冨貴</hi>中隠身行道當其時<lb/>
及後代論者以蜀嚴谷口不能為比逍遙公五世生潞<lb/>
州上黨尉贈諫議大夫希元上黨生吏部侍郎贈太尉<lb/>
肇吏部生右補闕翰林學士右散騎常侍致仕贈司空<lb/>
緩常侍生公於逍遥公為九代孫年十一以明經取第<lb/>
為太常侍奉禮部秘書省校書郎選判入等咸陽尉監<lb/>
察御史公曰是官豈奉養所宜耶上疏乞免改著作佐<lb/>
<pb n="KR4h0022_WYG_938-17b"/>
郎當貞元中常侍公事德宗為翰林學士帝深於文學<lb/>
明察人間細微事事有宻切多委之歲久憂畏病心帝<lb/>
曰某之心我其盡之以致仕官屏居西<hi>集作四</hi>郊公蚤夜<lb/>
侍側温凊飲食迎情致意一經心手積二十餘年丁常<lb/>
侍䘮自毁不欲生後相國李公逢吉以相印鎮武昌皆<lb/>
虚上職書卑辭至門公起赴武昌命<hi>集無命字</hi>未至府拜監<lb/>
察御史遷左補闕事文宗皇帝時宰相百吏願條帝功<lb/>
德譔號上獻公獨再疏曰今蜀之東川川溢殺萬家京<lb/>
<pb n="KR4h0022_WYG_938-18a"/>
師雪積五尺老㓜<hi>集作稚</hi>多餓死豈崇虚名報上帝時耶<lb/>
帝乃止遂訖十五年不答尊號事改侍御史尚書禮部<lb/>
考功員外郎當太和九年文宗思㧞用德行超出者以<lb/>
警<hi>集作新</hi>
                    <graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>
                    <hi>音義亦悚同</hi>天下故公自考功不數月拜諫議大<lb/>
夫召為翰林學士遂欲相之公立銀臺外門下拜送疏<lb/>
入且<hi>集無且字</hi>天具道先常侍遺誡子孫不令任宻職言懇<lb/>
志决因命掌言舍人閣下公復堅讓不半歲轉太常少<lb/>
卿一歲遷給事中皇太子侍讀公復陳先誡以侍讀辭<lb/>
<pb n="KR4h0022_WYG_938-18b"/>
自宰相下皆曰帝以一子請教於公是宜避耶公不聴<lb/>
凡拜送三章帝終不能奪靈武節度使王晏平罷靈武<lb/>
以戰馬四百疋兵器數萬事去罪成貶康州司户不旬<lb/>
日改撫州司馬仙韶院樂官尉遲璋以樂官授光州長<lb/>
史晏平以財膠貴倖璋大有寵於上公皆封詔書上還<lb/>
上比論之公持益急竟以康州還晏平璋免長史莊恪<lb/>
太子得罪上召東西省御史中丞郎官於内殿悉疏莊<lb/>
恪過惡欲亟廢之曰是宜為天子乎羣公低首唯公獨<lb/>
<pb n="KR4h0022_WYG_938-19a"/>
進曰陛下唯一子不教陷之至是太子豈獨過乎上意<lb/>
稍平不數日遷尚書右丞朱衣魚章遷兵部侍郎函請<lb/>
丞相願為治人官出為陜州防禦觀察<hi>集無此二字</hi>使兼御<lb/>
史大夫服章金紫回鶻窺邊劉禛繼以上黨叛東徵天<lb/>
下兵西出禁兵陜當其衝公撫民供事就不兩告苦入<lb/>
為吏部侍郎典一冬選老吏無所賣復以御史大夫出<lb/>
為宣歙池等州觀察使賦多口衆最於江南公急惡寛<lb/>
窮益自儉苦刑律其俗凡周一歲無所更改自至大治<lb/>
<pb n="KR4h0022_WYG_938-19b"/>
公幼不戲弄冠為老成人解褐得官超出羣衆中人不<lb/>
敢旁發戲嫚及為公卿在朝廷省閤中大臣見公若臨<lb/>
絶壑先忖度語言舉止然後出發其所執持不可者筆<lb/>
一落紙言一出口雖天子宰相知不能奪俯委遂之不<lb/>
以德行尚人人自畏敬不施要結於人人自親慕後進<lb/>
凡持節業自許者獲公一言矜奮刻削益自貴重官卑<lb/>
家貧時主將家事在私門内高曾兄弟鐫琢<hi>集作教</hi>誘嫁<lb/>
娶衣食無有二等疾甚將終悉召親屬賔吏稱先常侍<lb/>
<pb n="KR4h0022_WYG_938-20a"/>
詩句云在室愧渥漏因曰今知殁身不負斯誡遂涕下<lb/>
不禁當夫子世得七十子國小俗儉復有聖人為之師<lb/>
使生於今與公相後先必有能品之者夫人隴西李氏<lb/>
贊善大夫慫之女先公四歲終生<hi>集作生字</hi>四男長曰磪前<lb/>
國子監四門助教次曰璆前明經次曰環次未免乳女<lb/>
子<hi>集無子字</hi>四人長嫁南陽張復魯復得進士第有名於時<lb/>
為試太常寺恊律郎鄂岳觀察支使其下皆稚齒相次<lb/>
銘曰<lb/>
<pb n="KR4h0022_WYG_938-20b"/>
德則至矣位其充乎如其充兮可大厥功以施生人天<lb/>
先告之萬日之期天實為之<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百三十九<lb/>
</p>
<p>
</p>
  </div>
</body>
</text>
</TEI>
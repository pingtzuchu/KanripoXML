<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻四百七十九</head>
    <p>
<pb n="KR4h0022_WYG_479-1a"/>
欽定四庫全書<lb/>
　文苑英華巻四百七十九　宋　李昉等　編<lb/>
　寧邦<lb/>
　　臨難不顧狥節寧邦䇿三道<lb/>
　經國<lb/>
　　文可以經邦國䇿三道<lb/>
　長才<lb/>
　　長才廣度沈迹下僚䇿一道<lb/>
<pb n="KR4h0022_WYG_479-1b"/>
　　應臨難不顧狥節寧邦科䇿<hi>長壽三年</hi>
　　　第一道<lb/>
問若濟巨川必慿舟楫之勢將興大厦實佇欒櫨之材<lb/>
聖皇提象膺符順天革命變澆風於易簡濟<hi>一作躋</hi>薄俗<lb/>
於醇醲未明求衣日旰忘食無遺庖<hi>一作炰</hi>鼎不棄芻蕘<lb/>
聞逆耳之言欣<hi>一作怡</hi>然啓齒聽犯鱗之說假以温顔緬<lb/>
懐六<hi>一作七</hi>聖之規勞求五臣之俊至如臨難不顧知無<lb/>
不為獻替帷幄匡過補缺爰自御命之流並應搜揚之<lb/>
<pb n="KR4h0022_WYG_479-2a"/>
旨子大夫博古强學見賢思齊一善或同<hi>一作咸周非</hi>千載<lb/>
相遇肇自漢魏以及梁陳若斯之人者<hi>一無者</hi>布在方䇿<lb/>
宜具載<hi>一作陳</hi>年代各叙徽猷無憚米鹽用旌多識<lb/>
　　　對　　　　　　　　　　　薛　稷<lb/>
對曰后克艱厥后臣克艱厥臣是羣龍無首虚已明庭<lb/>
之上鼷䑕全身深穴神丘之下故有勞於一饋不輟子<lb/>
高之耕待以三旌無過屠羊之肆懐乎朽馭<hi>一作懍乎秋駕</hi>既<lb/>
識為君之難跼此春氷未見為臣之易然而夣弼降佐<lb/>
<pb n="KR4h0022_WYG_479-2b"/>
風起雲從其天祐之俊乂將至當今制賢以禄制爵以<lb/>
庸設言不違式化厥訓覇王騏驥翼天駟而齊衡社禝<lb/>
元龜升帝寳而負兆猶是幽芳在採雲逸來覊垂倒景<lb/>
之懸光燭重泉之沉隱故逺臣得離山草比獻野芹瞻<lb/>
望天臺數跡對曰帝徳廣運六臣參其業天道大明五<lb/>
帝陳其序猶黼黻之章五色鼎鼐之餁五味五靈之効<lb/>
禎祥五音之和雅樂若乃同義變力古人中求則紀信<lb/>
誑項以免君王經刎頸以紓國九鄉居府王脩從赴難<lb/>
<pb n="KR4h0022_WYG_479-3a"/>
之義二國合圍路中無返言之失漢帝之憚汲黯陳王之<lb/>
畏桞荘社稷之臣於是乎在恪居爾位勤不告勞則蕭公<lb/>
堂堂呉漢紏紏馮豹伏於閣下黄公宿於臺上憂公奉國<lb/>
可以不謂忠乎書誡面從詩詠司直犯顔無隱求福不囬<lb/>
周昌之比漢髙同乎桀紂劉毅之方晉武類彼桓靈申屠<lb/>
剛之軔車鍾離意之排閤史魚是慕直在其中聖人<hi>闕</hi>議<lb/>
君子謀道張良之翼漢王郭嘉<hi>一作隗非</hi>之協魏主宋武之得<lb/>
穆之齊高之得禇彦定䇿决勝謀夫孔多蓬矢桑弧有志<lb/>
<pb n="KR4h0022_WYG_479-3b"/>
四海飛旌挿羽道好二同膠柱豈調絃之術飲氷實將命<lb/>
之難陸賈南行責蠻夷之失禮陳湯西討誅單于之暴慢<lb/>
終令趙佗貢職郅支傳首竹帛所載斯其庶乎謹對<lb/>
　　　第二道<lb/>
問自周星攅耀漢日通輝象教聿興苾蒭鬱起眷兹和<lb/>
衆因果為先伊此法門棟梁攸屬我皇光膺天授託降<lb/>
閻浮𢎞八觧之要津啟四禪之幽鍵濟含生於彼岸證<lb/>
圓果於中天紺宇巍巍緇徒翼翼莫不譽髙澄什聲重<lb/>
<pb n="KR4h0022_WYG_479-4a"/>
安逺振三飜於辨囿悟兩諦於談筵飛錫煙蒸乗杯霧<lb/>
委蘭艾因而或揉玉石由是難甄迹雖選於𤣥關名乃<lb/>
編於白屋若欲令沙汰促以金科將恐乖智海之𢎞規<lb/>
匪提河之遺範然則經行之所在釋氏而含容朱紫分<lb/>
區談王化而期切弛<hi>一作施</hi>張之術去就何從<lb/>
　　　對<lb/>
對曰竊惟善本無生兹縁常寂捨身捨智湼槃之行可<lb/>
觀不動不定般若之名已立尊容聖質剖碧玉而恒傳<lb/>
<pb n="KR4h0022_WYG_479-4b"/>
寳相靈摸鏤紫金而尚在運二儀而廻掌巍乎寳力極<lb/>
萬物之濡足皇矣能仁是以付受有歸鬱興尊記知來<lb/>
之鑒逺明於萬刼祚聖之符大啟於九部始則江漢廣<lb/>
被終以闗河積學由是名僧軰出賢衆肩降道行息於<lb/>
顧澄什而服侣戒梵禪結視安逺而俯孩雖葱嶺伽藍<lb/>
涉流沙而西極白木聚落浮漲海而東馳聖教之興為<lb/>
期為感<hi>此句疑</hi>但敬重堅固有悲忍之大權循習䕶持有<lb/>
煩惱之深淺物情以之勤切俗慕由是懇到苟求利養<lb/>
<pb n="KR4h0022_WYG_479-5a"/>
或滋貪濁濫名竊服行偽學非魚目叨珍遂入摩尼之寳<lb/>
烏鵲借類便假伽藍之翼謂宜宥而勿罰限其自新巻迹<lb/>
緇林之遊反服白衣之役則慜<hi>一作愍</hi>愚受智寛令四飛辨<lb/>
是决嫌浮食一變九色揚翰不謬於楚雞六管流聲豈混<lb/>
於齊士庻人無量在釋典而雖𢎞出家有限慿國經而必<lb/>
恪維摩之入諸必<hi>疑作心</hi>藏尚為居士之身菩薩之惠其神<lb/>
通由特在家之誡未虧平等何妨<hi>一作方</hi>慎擇謹對<lb/>
　　　第三道<lb/>
<pb n="KR4h0022_WYG_479-5b"/>
問神農王<hi>一無王字</hi>曰金城千里湯池百步而無粟者不<hi>一作弗</hi>
能守也然則師出以律咸資於糗糧兵雖尚竒必藉於流<lb/>
衍皇周八紘有截四海無虞折衝樽爼之間旅軍袵席之<lb/>
上而吐蕃小醜時擾於沙塲黙啜遺兇偷生於玉塞由是<lb/>
任以精卒寄以邉陲車徒置騎實賴防禦飛芻運粟輓轉<lb/>
之弊<hi>一作飛芻<graphic n="KR1966" url="https://raw.githubusercontent.com/kanripo/KR-Gaiji/master/images/KR1966.png" mimeType="image/png"/>粟轉餽之弊</hi>尤深疆理屯田播植之功難就欲使人<lb/>
無憂於半菽嵗有積於如坻强國富甿佇聆良䇿<lb/>
　　　對<lb/>
<pb n="KR4h0022_WYG_479-6a"/>
對曰持人之術地著為本應敵之道糗糧為先故李悝<lb/>
盡地力而創謀本能强魏衛鞅開阡陌而急戰終以覇<lb/>
秦當今三壤既平九税有職倉庾陳積秷秸充仞山川<lb/>
効祉而咸叙陰陽感化而致和狡戎黠羌不討之日乆<lb/>
矣天有星象以分其區地有山河以致其險素野遐曠<lb/>
𤣥國寒凉塞下三春未辨重重之樹河邉九月已落青<lb/>
青之草我后惻隱巖廊之下垂拱袵席之上聖智備天<lb/>
地神武動山岳悠然逺覧白露凉秋建日月朱鳥之旗<lb/>
<pb n="KR4h0022_WYG_479-6b"/>
樹風雨蒼牛之艶<hi>疑</hi>将帥良猛謀慮深長猶重息人未<lb/>
脩伐鬼而犬羊無檢時驚邉柝定逺侯之功畧還出玉<lb/>
門戍校尉之七營更連金郡麻奴小醜敢懐凌斥之心<lb/>
榆鬼殘袄仍延晷刻之命結山豪而嘯聚驅糓馬而陸<lb/>
梁百萬之師糗糧易盡空虚之地轉餉難集良可追蹤<lb/>
墾草取彼大田脩充國之舊圖採威明之逺筭将軍素<lb/>
勵爰興斷河之術都尉垂強畢盡通溝之利舉農夫而<lb/>
休戰士息轉輸而用耕牛智効其謀勇奮其力資虜金<lb/>
<pb n="KR4h0022_WYG_479-7a"/>
之如粟籍邉馬之如羊賞士犒師選騎舘糓或休垣罷<lb/>
障城㓕途殚然後坐鳳凰之臺驗麒麟之貢王旅凱入<lb/>
豈不休哉清問徒訓<hi>疑</hi>危言每竭短才杼軸景夕貽憂<lb/>
謹對<lb/>
　　　文可以經邦國策<hi>景雲二年</hi>
問三雄鼎立四海𤓰分魏氏獨跨于中原孫劉割㨿于<lb/>
南土五勝更襲唯受命以當塗四大居尊咸仗義而稱<lb/>
帝二十八宿指躔次於何方三十六郡列封疆於何所<lb/>
<pb n="KR4h0022_WYG_479-7b"/>
醇化懿綱非無寛猛之規愛國治人自有弛張之度皇<lb/>
皇祖考並建鴻名眇眇子孫俱聞失德為功業之厚薄<lb/>
而存亡之後先至如獻納忠規縱横武節既自方於樂<lb/>
毅或見比於張良各有其人詳諸史傳所行事迹咸請<lb/>
縷陳<lb/>
　　　對　　　　　　　　　　　晁良貞<lb/>
對曰漢代崩離三光分景齊甿盪析九土殊方權備割<lb/>
㨿於岷吳瞞丕纂圖於冀兖火行土德則有攸歸紫色<lb/>
<pb n="KR4h0022_WYG_479-8a"/>
蛙聲豈無兼峙䇿曰二十八宿指躔次於何方三十六<lb/>
郡列封疆於何所至若畢昴為大魏之郊井絡應庸蜀<lb/>
之分星紀直奎吳之野婺女寄虚越之精此其躔次也<lb/>
至若常山鉅鹿孟德之設教㑹稽豫章文臺之建國考<lb/>
廣漢犍為之地實夜郎𤣥德之邦星土之殊於是乎在<lb/>
䇿曰醇化懿綱非無寛猛之規愛國治人自有弛張之<lb/>
度皇皇祖考並建鴻名眇眇子孫俱聞失德為功業之<lb/>
厚薄而存亡之後先者且夫天命不謟帝圖難僣劉既<lb/>
<pb n="KR4h0022_WYG_479-8b"/>
備矣當禪與人此乃事本於元符何止功殊於厚薄祚<lb/>
窮安樂不亦宜哉至於魏主以雄猜之姿虎噬河朔吳<lb/>
王以英威之畧鳳起江南欺孤有言貽譏於石勒令圖<lb/>
發論見稱於陸機蜀滅於前吳亡於後物之理也夫何<lb/>
足疑䇿曰至如獻納忠規縱横武節既自方於樂毅或<lb/>
見比於張良各有其人詳諸史傳所行事迹咸請縷陳<lb/>
者山川出雲賢豪擇木英英文若見比於留侯桓桓孔<lb/>
明自方於昌國聞九錫而殊議節表純臣荷三顧而知<lb/>
<pb n="KR4h0022_WYG_479-9a"/>
恩身歸奥主命畢空噐不其惜哉威餘返旗蓋亦竒矣<lb/>
大者逺者斯焉取斯謹對<lb/>
　　　同前　　　　　　　　　　鄭少㣲<hi>第二人</hi>
對漢氏失德魏圖爰啟孫劉建號唇齒相依咸能廓帝<lb/>
緒以定業振皇綱而握紀雖數有五勝運鍾當塗而土<lb/>
無二王終殊覇業然則封疆畫界俯稽於地理瞻星揆<lb/>
景仰煥於天文東井發曜於梁岷傍分屬漢南斗連輝<lb/>
於吳㑹逺接荆衡詳魏土之分野當畢昴之躔次伊洛<lb/>
<pb n="KR4h0022_WYG_479-9b"/>
列山川之郡曹公居四隩之中毗陵在吳華陽惟蜀疆<lb/>
里所得其在兹乎至於開國基行政令咸垂統履順永<lb/>
傳來葉創業興緒克昌後昆終數代而一何倫比雖鴻<lb/>
名休德将崇貽厥之謀而繼代守文頗著聿脩之羙是<lb/>
以堂構始於祖考功業由於厚薄負荷因其子孫存亡<lb/>
以之先後至於忠規動俗武節冠時異代齊名孔明自<lb/>
方於樂毅死而可作文若偶比於張良懐獨見之眀既<lb/>
一謀於匡濟行闇合之䇿終不謝於孫吳謹備諸前庻<lb/>
<pb n="KR4h0022_WYG_479-10a"/>
㡬萬一謹對<lb/>
　　　同前　　　　　　　　　　雍惟良<lb/>
對天命靡常地變其宗三雄鼎㨿分割乾坤或利近江<lb/>
海銀銅之凑或邑居河洛桑梓之餘用能仗風雲采松<lb/>
竹開物成務廣運靖人至如仰緯星躔傍分列郡成都<lb/>
應乎井絡建鄴開於斗牛若乃發跡譙墟圖光畢昴竟<lb/>
能一紫宙之意兆黄精之符然而物運弛張得失成敗<lb/>
此關諸天意也諒非人事也豈功業之厚薄何存亡之<lb/>
<pb n="KR4h0022_WYG_479-10b"/>
先後長想前修載述古跡且為人臣者善指事之要專<lb/>
切直之言然則荀氏之比張良沉機已迅葛候之方樂<lb/>
毅希古自高俱能明允克誠興光大化代收其噐人獻<lb/>
其謀觀國以取肅軍容退惡以力扶王室其理甚博厥<lb/>
美惟先畫為九州時更七代徒勤短思有媿縷陳謹對<lb/>
　　　長才廣度沉迹下僚䇿<hi>證聖元年</hi>
問四岳疇庸羲和代掌其任九官命職稷禹不易其能<lb/>
逢化乆以庸<hi>一作康</hi>時藉功深而成務洎乎嬴劉以降曹<lb/>
<pb n="KR4h0022_WYG_479-11a"/>
馬承流罕為官以擇人直循資而就列或十旬而登三<lb/>
事或一日而致九遷遂開趨競之門莫守代工之美國<lb/>
家網羅羣彦驅駕時英其政洽於至和其人淳於太古<lb/>
今欲削漢魏之遺法復堯禹之逺圖能其事者永守其<lb/>
官稱其職者不遷其任增秩賜爵用申勸善之規金帛<lb/>
璽書載表優賢之義變通之理尚或多端用捨之途佇<lb/>
聞良筭<hi>一作䇿</hi>
　　　對　　　　　　　　　　　張　倚<hi>登科記作漪</hi>
<pb n="KR4h0022_WYG_479-11b"/>
對昔者明王之御天下也奉若天道建邦設都樹之以<lb/>
后王化之以師長用人弗及私昵建官惟在賢才夫難<lb/>
知非獨在於今日故曰知人則哲惟帝難之自生人以<lb/>
來有國之主莫不得賢則治失賢則亂此乃自然之義<lb/>
百王不能易也是知賢人君子國之所急詩曰南山有<lb/>
臺北山有萊樂只君子邦家之基言人君得其賢臣所<lb/>
以成其美化廣其基業也遐觀歷代聖王之求賢哲也<lb/>
義匪一途或精選以取之或降訪以得之有營之經載<lb/>
<pb n="KR4h0022_WYG_479-12a"/>
而始獲有求之不日而便至遲速之理雖異輔弼之職<lb/>
不殊黄帝勞於夣想而感力牧誠之至也唐堯務於疇<lb/>
咨而致䕫龍訪之審也至唐虞之黜陟幽明三考就績<lb/>
夏禹之顧盼空谷之起成名殷宗託夣於傅巖姬文遊<lb/>
心於渭水此六君者可謂勤於求賢而善於用人也故<lb/>
能使元凱就績申甫登朝道濟五臣功宣十亂康良作<lb/>
誦喜起成歌人無險詖之情代有雍熈之樂由庚入詠<lb/>
天保為詩下懐報主之心上荷受天之禄書曰百僚師<lb/>
<pb n="KR4h0022_WYG_479-12b"/>
師百工惟時庻績其凝此之謂也斯並政符大道理合<lb/>
至公委質能臣之一德所以天工可代人爵攸冝慿乆<lb/>
化以濟寰瀛藉深功而安宇宙暨戰國之代王道寖㣲<lb/>
各佇英賢或雜或覇楚襄勞持金之聘燕昭躬擁篲之<lb/>
禮空聞僣號之議未覩升平之業雖桓公之有仲父晉<lb/>
侯之獲趙文委任責成共登覇道唯勤鬬爭之理不務<lb/>
淳和之績而動乖王度舉違帝典故五尺童子耻之不<lb/>
論况所由齷齪何其卑也秦皇不仁虐亂是極儒生塡<lb/>
<pb n="KR4h0022_WYG_479-13a"/>
於坑井詩書㓕於煙火忠貞清白以為徒苦謟佞邪媚<lb/>
謂之至公卒以覆亡為後代誡實由逺賢近佞使之然<lb/>
也漢高祖雖不好儒然亦任用英傑登壇而禮韓信輟<lb/>
洗而迎酈生委蕭曹以股肱寄張陳以社稷至孝武之<lb/>
代儒學漸該採董仲舒之䇿始令郡國貢舉於是賢良<lb/>
方正之士霧委雲集其晁錯公孫𢎞匡衡蕭望之軰並<lb/>
繼踵而至故當文景之代號為得人詩稱濟濟多士文<lb/>
王以寜漢所以寜者亦士之力也光武仗吳鄧以立功<lb/>
<pb n="KR4h0022_WYG_479-13b"/>
任賈㓂以起事㧞竒取異决自於心爰至顯宗中興於<lb/>
兹為盛由此而兩漢之代數百年間陟正黜邪褒善貶<lb/>
惡雖不襲唐虞之法亦去煩芟亂㡬乎大成矣逮獻靈<lb/>
之際姦猾縱横升必以財進不由道於是縉紳㓗白之<lb/>
士疾之若讐乃曰舉秀才不知書察孝亷父别居寒素<lb/>
清白濁如泥高第良将怯如龜至乃懸爵而賣之列價<lb/>
而爭之守正道者以為陸沉由斜徑者謂之智變衣冠<lb/>
為之失序賢哲由是潜藏遂使社稷䘮亡後嗣覆㓕悲<lb/>
<pb n="KR4h0022_WYG_479-14a"/>
夫此伐檀所以興刺黍苖<hi>一作麥秀</hi>所以勞歌無他故焉賢<lb/>
人不得進也及乎當塗啟運典午開基陳羣制九品之<lb/>
條劉毅興八損之權故曹羲疾其闊逺孫楚以為鬼録<lb/>
遂令權要歸於中正威福去於天朝臧否任情品藻乖<lb/>
次宋齊之季梁隋之末聘士求賢罕聞稽古棟橈鼎折<lb/>
唯見陵夷既同自鄶之譏詎勞更㒒之説聖上覽百王<lb/>
之得失立萬代之規模大開舉爾之科廣陳訓廸之典<lb/>
用與不用賢否各稱其能材與不材輪桷並當其任小<lb/>
<pb n="KR4h0022_WYG_479-14b"/>
人去位疾之猶若冦讎君子盈朝求之恒如不及故得<lb/>
百僚無濫九有昇平不聞濡翼之譏永絶爛頭之誚仲<lb/>
長亡越級之論賈生無調下之悲今欲逺服堯禹之蹤<lb/>
近棄劉曹之法增秩令其永任錫帛許其不遷使官不<lb/>
易能職遵代掌雖優賢之義有所㑹通而隨時之談或<lb/>
恐未可何則太古敦朴務静人希敦朴則易淳務静人<lb/>
希則易理故不勞而功可就今聖明撫運才多俗阜俗<lb/>
阜則事煩才多則理劇必資明哲獨任不以避嫌但使<lb/>
<pb n="KR4h0022_WYG_479-15a"/>
委得其人數遷何妨化理如其用失其理乆任豈廢功<lb/>
虧愚管所窺以為如此大體期於不濫所務在於得賢<lb/>
茍違此途未知其可謹對<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_479-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻四百七十九<lb/>
</p>
<p>
</p>
  </div>
</body>
</text>
</TEI>
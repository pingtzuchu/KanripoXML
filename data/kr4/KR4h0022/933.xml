<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻九百三十四</head>
    <p>
<pb n="KR4h0022_WYG_933-1a"/>
欽定四庫全書<lb/>
　文苑英華巻九百三十四　宋　李昉等　編<lb/>
　婦人下<lb/>
　　鄭國夫人碑一首<lb/>
　　頴川郡太夫人陳氏碑一首<lb/>
　　汾陽王妻霍國夫人王氏碑一首<lb/>
　　谷夫人碑一首<lb/>
　　　鄭國夫人神道碑　　　　　張　説<lb/>
<pb n="KR4h0022_WYG_933-1b"/>
鄭國夫人者𢎞農楊氏之女也開元神武皇帝惠妃之<lb/>
母也曽祖諱諶以禮樂習文為越州司馬祖衍以折衝<lb/>
學武為游擊將軍父宏以門才入仕為雍縣丞而早卒<lb/>
初則天之代夫人言歸武氏曰恒安郡王生惠妃及家<lb/>
令忠僕<hi>疑</hi>大子僕信開元十年三月終于通化里其四<lb/>
月卜宅于少陵原哀子䘖血號旻仰訴怨報德之不待<lb/>
託思齊以<hi>集作於</hi>永慕皇帝挹鑾殿之内寢悵鶴池之外<lb/>
惨揚淑聲而金石刻揭髙行而天地感國史司文命為<lb/>
<pb n="KR4h0022_WYG_933-2a"/>
鄭志若清明下濟岳瀆上升祥惠德門慶育邦媛神授<lb/>
孝徳<hi>集作理</hi>之性天啟聦達之心加以潤澤詩書游玩圖<lb/>
傳伯宗好直預誡<hi>集作識</hi>將亡重耳羈遊先穪必霸豈知<lb/>
漢廷章奏假借仲長之才周官禮儀資禀宣父<hi>集作文是</hi>之<lb/>
學昌言嘉論有如此者螓首蠐領修眉横波既工嚬嘆<lb/>
易為容止肅恭而不跼舒和而不倨商周革命遇屯有<lb/>
怡懌之顔桑藿儆如在貴無矜驕之色端容一貌有如<lb/>
此者紘綖祭服闕翟朝衣纂組入神剪制驚國雕葫<lb/>
<pb n="KR4h0022_WYG_933-2b"/>
之飯露葵之羮五齊六清三臡七醢咸一見而洞理或<lb/>
不習而知和女主中饋有如此者惠妃載誕皇子在者<lb/>
四人驪泉多龍丹穴多鳳克岐克嶷預見元凱之才實<lb/>
覃實訏早聞宵燭之艶亦關隂德之潛襲胎教之宻傳<lb/>
乎又名子以義成家以禮忠者以令德為忠信者以不<lb/>
欺為信傳云去食存信信而有徵經云移忠為孝孝則<lb/>
不匱周宗咸服<hi>集作復是</hi>紀季獨存至徳深圖有如此者辟<lb/>
司徒之妻邑其合禮南城侯之婦封其舊功况夫人<hi>集無</hi>
<pb n="KR4h0022_WYG_933-3a"/>
<hi>人字</hi>慎徽四德四德咸舉經綸二儀二儀克從匿武收繼<lb/>
趙之勲産姚承配夏之慶吹凱風於椒掖外王母於梧<lb/>
宫盛徳大業窮光極寵<hi>集作榮</hi>啟國西鄭不亦宜乎十數<lb/>
年間二子榮立每至四時令節六参嘉㑹魚軒照門龜<lb/>
艾<hi>一作艾綬</hi>交室為夀則珠貝山積侑幣則錦綺霞舒<hi>集作聚</hi>
白玉滿堂聚姻親而同有黄金作穴散隣里而無餘君<lb/>
子欽其市<hi>集作布</hi>義聖人嘉其寳儉故寢疾則飲食天厨<lb/>
湯藥御府匪日伊夕上官駱驛於閨庭送終則威儀傾<lb/>
<pb n="KR4h0022_WYG_933-3b"/>
都車騎曀日自宫徂野中使相望於道路哀榮之盛書<lb/>
記罕聞猗歟所謂小君之遺美聖善之髙烈者也如使<lb/>
後代考南史議西陵披簡牘而嘆息臨山原而茫昧旌<lb/>
賁之道不期闕而然則外甥之碑武擔之石非明淑之<lb/>
壟其何所設焉辭成進御帝稱曰善顧謂尚札我其書<lb/>
之於是西翰黄縑縷字青琬雲横波蹙神變艶爛於山<lb/>
門鶴倚鸞翔生氣宛延於松路禮尊事絶恩崇迹逺斯<lb/>
又𤣥德動天幽誠迴日之竒致也誰昔<hi>見毛詩</hi>未覩名言<lb/>
<pb n="KR4h0022_WYG_933-4a"/>
莫逮銘曰代有母德厥氏揚兮祖考為士夫為王兮<lb/>
聖后中葉惣萬方兮天命未改復歸唐兮賢淑啟祊繼<lb/>
絶亡兮宗周雖滅神女昌兮建號西鄭榮舊鄉兮魚軒<lb/>
翟茀盛寵光兮二子雙飛華綬章兮朱輪魚廷煒煌兮<lb/>
<hi>集作出入魚輪庭煒煌兮是</hi>去此昭昭即茫茫兮何處詔葬少陵阜<lb/>
兮貴妃慈親侯王舅兮寒暑流易山川久兮古墳坡陁<lb/>
老樹朽兮夀宫靈百代守兮頌石光華千載後兮<lb/>
　　　潁川郡太夫人陳氏神道碑<lb/>
<pb n="KR4h0022_WYG_933-4b"/>
潁川郡太夫人者諱某字某雷州大首領陳𤣥之女羅<lb/>
州大首領楊歴之妻驃騎大將軍兼左驍騎大將軍虢<lb/>
國公思最之母也陳氏家富甲兵世奠嶠外夫人誕靈<lb/>
豪右淑問幽閒六行天至不因師氏之學四德生知無<lb/>
待公宫之教原夫陳本媯水楊承赤泉九貞為郡良吏<lb/>
<hi>集作史</hi>出守<hi>集作/乎</hi>中國五馬浮江僑人占守<hi>集作呼</hi>南海兩<lb/>
州接縣<hi>集作畛</hi>二門齊望卜妻鳴鳳擇對乘龍楊翁<hi>集作公</hi>
有聘玊之祥應姬獲探金之慶虢翁弱冠昇士鞠躬禁<lb/>
<pb n="KR4h0022_WYG_933-5a"/>
闈正性本乎胎教剛膓形乎義色神龍三年七<hi>集作六</hi>月<lb/>
五日北軍難作西華大<hi>集作失</hi>守騎入宫壼兵纒御樓<lb/>
公孤劍凌鋒羣凶奪氣倉卒之際安危是屬既立殊常<lb/>
之勲遂蒙超次之命受銀青光禄大夫上<hi>集作無上字</hi>柱國<lb/>
𢎞農縣公行内常侍其後改拜將軍太夫人是加爵邑<lb/>
堂髙九仞禄重萬鍾朝廷美其揚名州黨尊其逺聴夫<lb/>
人富而好儉貴而能勤身却錦綉手親紡績公每昏定<lb/>
晨省夫人必誡之忠孝勤學文武常謂汝口稱思朂當<lb/>
<pb n="KR4h0022_WYG_933-5b"/>
心念其義父母名之欲汝三思而朂勵也故虢公便習<lb/>
干戈漁獵書史致命伐罪擒叛獠於百越冩誠誓衆破<lb/>
狂蠻於五溪鬬子弟如使手足請風雷若應期契聖朝<lb/>
答高秩於驃騎酬大封於虢略豈非以辭弟之懇忠誠<lb/>
斷織之明訓臣節立矣君恩厚矣子孝成矣母慈著矣<lb/>
備此四者善孰加焉抑神道祐心而人倫興行詩曰母<lb/>
氏聖善又曰宜爾子孫斯實頴川太君之有也享年若<lb/>
干開元九年四月八日薨于長安之翊善里先公早世<lb/>
<pb n="KR4h0022_WYG_933-6a"/>
邱墳故域古無合葬有禮<hi>一有其文二字</hi>從宜夫以體歸下地<lb/>
萬里豈殊乎黄壤魂何不之雙棺幸同乎𤣥宅<hi>集作室</hi>以<lb/>
其年十一月十六日招魂附葬于萬夀縣龍首鄉神鹿<lb/>
里申孝子不忍隔親之情也恩勅賜錢十萬緡布皆百<lb/>
段日磾忠厚漢武知其母教馮勤寵貴世祖稱其母德<lb/>
克軫天情頗為連類虢公生盡其禮没盡其哀嗟閱水<lb/>
之日逝懼藏山之夜徙追鏤碑版逺貽圖傳烝烝至意<lb/>
有足感人悾悾信言故無愧色銘曰<lb/>
<pb n="KR4h0022_WYG_933-6b"/>
陳公舜後楊侯周裔去國何人南遷幾世<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>渌嶂表朱<lb/>
岸海際兩族相高材<hi>集作財</hi>雄兵銳猗歟邦媛儷兹國士<lb/>
友善<hi>集作若</hi>琴瑟華如桃李心契法度容和愠喜資敬從<lb/>
夫移忠訓子嘉此令子南滇北歸于天鶴唳㧞<hi>集作支</hi>湔<lb/>
鴻飛朱宫退散銅柱來威國家安寵魚軒翟衣子封虢<lb/>
略<hi>集作國</hi>五宫前宇母邑頴川三君舊土感激榮慶踟蹰<lb/>
今古高堂夜空弔客朝聚龍首山前前臨㶚川招魂五<lb/>
嶺合葬三泉山山邱暮樹樹風烟孝碑不滅兹墳永傳<lb/>
<pb n="KR4h0022_WYG_933-7a"/>
　　　汾陽王妻霍國夫人王氏神道碑　楊　綰<lb/>
鵲巢配德合好之義深象服建封寵光之至極况動循<lb/>
法度躬事蘋蘩揭四德而表儀髙門秉一心而輔佐君<lb/>
子則有夫人王氏有唐元輔汾陽王之伉儷本其盛族<lb/>
著於太原髙祖長諧皇左武衛大將軍秦州都督平原<lb/>
郡公贈荆州大都督陪葬獻陵曽祖德𤣥銀青光禄大<lb/>
夫唐州刺史祖士㑹河南府陸渾縣令父守一寧王府<lb/>
掾贈兖州大都督或勲閥可稱或理行尤異積仁儲慶<lb/>
<pb n="KR4h0022_WYG_933-7b"/>
奕葉聨華夫人即兖州府君之長女敏悟生知孝慈天<lb/>
性誕含柔範光起韶儀親執組紃備詳圖史女宗之美<lb/>
燦然有光年既及笄禮從納幣言告師氏歸于汾陽汾<lb/>
陽時寵禄未崇盛業猶晦夫人從節儉之行服澣濯之<lb/>
衣祗事舅姑恪恭朝夕視庖主饋未嘗假人下氣怡聲<lb/>
率由至性生既極其養歿又過乎戚慎徽衆善敦敘六<lb/>
宗睦娣姒以仁接中表以義由是閨門以穆婦道有聞<lb/>
天寳中汾陽分鎮河中䇿勲王府夫人從夫之義封瑯<lb/>
<pb n="KR4h0022_WYG_933-8a"/>
琊縣君尋又進封太原郡君其後冦盜横厲風雲𤣥感<lb/>
汾陽乃首啟戎行宣力王室出則統一師旅入則燮賛<lb/>
台階元勲既崇殊賞斯至内訓之功其子或位列通侯<lb/>
或室嬪公主姻連右戚榮冠中朝門通河漢之津地成<lb/>
冠蓋之里每令節嘉賞長筵高㑹青紫照庭環珮盈室<lb/>
燻灼人代莫之與京然約已尚柔從夫體順服仁不倦<lb/>
率禮無為揔是具美允應多福亦嘗排鳳闕謁龍顔及<lb/>
承制曰汾陽郡王妻太原郡君王氏婉娩淑德齋荘令<lb/>
<pb n="KR4h0022_WYG_933-8b"/>
容稟訓母師友于琴瑟作賔君子宜爾家室克著艱難<lb/>
之勲實由輔助之力可封霍國夫人初汾陽受命東征<lb/>
長驅河朔夫人處於西土三徙其居導諸子以義方規<lb/>
衆女以典則用能聿尊禮度伊加等之顧問奉殊常之<lb/>
寵錫容止合度威儀可觀帝嘉其賢尤所稱重宜其阜<lb/>
昌盛業蕃衍華緒荷恩渥於上天保榮耀於當代而夫<lb/>
人藴高世之度抱出塵之節以為致盈必損理有固然<lb/>
誓棄浮華願歸正覺於是損其服玩斥其愛染思契理<lb/>
<pb n="KR4h0022_WYG_933-9a"/>
於勝因將息心於了義乃捨京城西别業奏置法雄寺<lb/>
又於法雲寺冩藏經修塔院置經行之室立禪誦之堂<lb/>
景福所憑斯焉茫昧遐齡未及奄爾薨殂享年七十三<lb/>
以大歴十二年正月辛未終於平康里之私第皇慈興<lb/>
歎中使臨弔汾陽以暌偕老之期深遺掛之恨撫襟長<lb/>
慟悼亡何及即以其年六月二日卜葬於萬年縣鳳棲<lb/>
之原恩詔贈<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>率加常典哀榮之盛今昔罕儔有子六<lb/>
人長曰銀青光禄大夫太子詹事上柱國太原郡開國公<lb/>
<pb n="KR4h0022_WYG_933-9b"/>
曜次曰開府儀同三司行左散騎常侍趙國公瞻次曰<lb/>
開府儀同三司行尚書吏部司封郎中上柱國樂平郡<lb/>
開國公晤次曰銀青光禄大夫守殿中監駙馬都尉曖<lb/>
次曰銀青光禄大夫守殿中少監曙幼曰朝散大夫守<lb/>
秘書省著作佐郎映有女八人長女適成都縣令盧讓<lb/>
金次女適鄂州觀察使吳仲孺次女適衛尉卿張浚次<lb/>
女適殿中少監李洞清次女適司門郎中鄭渾次女適<lb/>
邠州别駕張邕次適和州刺史趙縱幼女適太常寺丞<lb/>
<pb n="KR4h0022_WYG_933-10a"/>
王宰並衘恤在疚是宗窀穸帝女降天人之貴從主婦<lb/>
之儀手制衣衾親臨祖載自宫徂野徒行號擗此又盛<lb/>
德所感明靈永慰者也汾陽屬當出鎮瞻望不及思刻<lb/>
金石以紀徽猷綰顧無讃美之能虚承敘德之命式揚<lb/>
茂實以副永懐銘曰赫赫崇勲鬱為元臣峩峩淑德奄<lb/>
有方國夫貴妻尊恩深寵極聿脩閫政以懋嬪則妥自<lb/>
中年嘉聲克宣魚軒昭曜翟<hi>一作狄同</hi>茀嬋娟嬪從如雲歌<lb/>
鐘沸天永言浮世載悟貞筌𤣥夜何速青鳥斯卜惻蒼<lb/>
<pb n="KR4h0022_WYG_933-10b"/>
笳簫蒼茫陵谷惟貞石之不朽庶斯言之可復<lb/>
　　　故義武軍節度度支營田易定等州觀察處置<lb/>
　　　　等使檢校司空同中書門下平章事贈太傅<lb/>
　　　　上谷郡王張公夫人鄧國夫人谷氏神道碑<lb/>
　　　　　　　　　　　　　　　權德輿<lb/>
皇帝以文明御方夏以德禮序人倫貞元十二年秋九<lb/>
月詔侍臣德輿以故義武節度檢校司空同中書門下<lb/>
平章事贈太傅上谷郡王張孝忠夫人谷氏之淑行内<lb/>
<pb n="KR4h0022_WYG_933-11a"/>
則俾刻金石臣聞風有采蘋采蘩易曰中饋貞潔所<lb/>
以表柔明於内子昭節信於元侯宣力獻功抑有其助<lb/>
夫人之先魏都樂昌縣人也在漢元成之代衛司馬吉<lb/>
以勲勞致命於絶域大司農永以文學盡規於本朝前<lb/>
史書之以勵臣節四代祖那律皇朝諫議大夫𢎞文館<lb/>
學士正直之道播于清時曽祖輔衮左羽林軍長史祖<lb/>
倚相秘書省正字仍代藏器晦而不耀考崇義天寶末<lb/>
有行師北鄙之勞累書勲伐至左金吾衛大將軍兼殿<lb/>
<pb n="KR4h0022_WYG_933-11b"/>
中監贈特進夫人即特進府君之第八女也稟是門風<lb/>
鍾于女士淑閒之度中外宜之初太傅始自軍校建功<lb/>
河朔克彰婦順敬賛宗事正位于内尚柔有儀洎太傅<lb/>
自易部領常山遂分節旄以至公相上略兼資于明智<lb/>
中壼載揚其惠和二姓有輝六姻是憲盡䄖翟之飾動<lb/>
珩璜之聲建中元年封魏郡夫人三年進封鄧國夫人<lb/>
旌淑哲也鵲巢之均一家人之悔勵籩豆敬齋之色琴<lb/>
瑟靜好之儀夫人備有焉帷堂晝哭良兮繼志上慈下<lb/>
<pb n="KR4h0022_WYG_933-12a"/>
厚就養無方此又令嗣之能致其敬也貞元十一年冬<lb/>
以門承勲績之崇恩有選尚之貴方築外館聿來上京<lb/>
十二年二月丁夘以疾終于萬年縣安仁里私第年四<lb/>
十九遺章上陳敬而得禮皇情憫惻恩贈<hi>集作賻</hi>有加嗣<lb/>
子茂昭義武軍節度易定等州觀察處置等使趙復左<lb/>
金吾衛上將軍檢校工部尚書定州刺史兼御史大夫<lb/>
延徳郡王博陵上谷之師以續休緒戎車委重優詔抑<lb/>
情次曰茂𢎞雅王府司馬茂宣舒王府長史嗣雍杞王<lb/>
<pb n="KR4h0022_WYG_933-12b"/>
府諮義㕘軍嗣慶試将作少監兼御史丞幼曰茂宗銀<lb/>
青光禄大夫行光禄少卿員外置同正員駙馬都尉皆<lb/>
以純孝裕蠱居䘮執禮以其年冬十月甲戍奉夫人之<lb/>
輤車葬于京師少陵原不祔舊封式遵古道恩延戚里<lb/>
有命從之初夫人之兄從政實傳戎韜之訓以中執法<lb/>
剖符定州有妹四人所天皆貴異姓之社從夫以尊公<lb/>
宫之教率性而中象服交映魚軒並馳其後婚親<hi>一作姻</hi>
無非勲德故太尉中書令西平王今太尉中書令瑯琊<lb/>
<pb n="KR4h0022_WYG_933-13a"/>
王夫人之姻也納徵佐餕焜耀于一時此又閨門之盛<lb/>
而積善有類也柔正之風本於王化愷悌之澤洽于幽<lb/>
泉此臣之所以拜受德音銘諸樂石也銘曰<lb/>
在漢子雲偘然中正昌言獻可逺緒傳慶降及特進䇿<lb/>
勲斯盛乃生夫人如玉之温婉彼淑質宜乎盛門金絃<lb/>
石窌所從益尊亦既晝哭道彰訓育中權之貴克繼藩<lb/>
服下嫁之榮方承湯沐生也有涯夀胡不遐奄然冥寞<lb/>
䘮此柔嘉遽還黄壤空悲白華秦原隠嶙丹旐徐引此<lb/>
<pb n="KR4h0022_WYG_933-13b"/>
焉幽宅自昔同盡追琢徽音終古不冺<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻九百三十四<lb/>
</p>
<p>
</p>
  </div>
</body>
</text>
</TEI>
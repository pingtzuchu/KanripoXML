<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百五十四</head>
    <p>
<pb n="KR4h0022_WYG_853-1a"/>
欽定四庫全書<lb/>
　文苑英華巻八百五十四　宋　李昉等　編<lb/>
　釋五<lb/>
　　滄州弓髙縣實性寺釋迦像碑一首<lb/>
　　洛州昭覺寺釋迦牟尼佛金銅瑞像碑一首<lb/>
　　　滄州弓髙縣實性寺釋迦像碑<lb/>
　　　　　　　　　　　　　　　張文成<lb/>
詳夫元天北列運斗極於璇樞大地東傾鎮江河於岊<lb/>
<pb n="KR4h0022_WYG_853-1b"/>
玉晝夜則晦明無定曦舒為朝夕之資動静則虧缺有<lb/>
時乾坤非長乆之噐豈湛然常住大雄包混沌之源寂<lb/>
爾無生正覺出氤氲之表故能使九十六道紀菩提之<lb/>
一門三十三天貫湏彌之四頂振嵐颷而吹大塊運僧<lb/>
祇於埏埴之前揚智炬而爍<hi>闕</hi>置賢刼於陶鈞之上其<lb/>
去也後天而㓕故現滅而歸無其來也先地而生故因<lb/>
生而示有青霄帝座降靈氣于中胎白净王宫孕神姿<lb/>
於右脇蓮乘七歩樹下六年薦玉象於祥符啟金人之<lb/>
<pb n="KR4h0022_WYG_853-2a"/>
瑞夣影流中國大地由其震動光入太㣲垣星為之不<lb/>
見法王之應跡也妙覺常身本無顔色至人埀教遂有<lb/>
形儀開滿月之竒姿韞中天之異相髻衘龍髮頂秀螺<lb/>
文萬印生於瑞手千花發於神足蓮開青目毫光照於<lb/>
四天花艶丹脣頂彩周於十地法王之實相也具一切<lb/>
智號悉逹多通萬物名心希有往來不窮之謂聖隂陽<lb/>
不測之謂神不化而行不言而信持惠燈而耀長夜揚<lb/>
法舸而救迷津為塵品之醫生作群生之慈父法王之<lb/>
<pb n="KR4h0022_WYG_853-2b"/>
至仁也法忍智忍率難忍以皆空無心即心緫群心而<lb/>
俱攝珊瑚江海一指測於波瀾琉璃日月二手分其晝<lb/>
夜目連持線天地為之頺綱舍利投針山石由其絶紐<lb/>
法王之神力也儒童毓秀闕里生歎鳯之君摩訶降跡<lb/>
苦縣誕<hi>闕</hi>龍之彦仲尼禮義之標首抑至聖於迦維<lb/>
伯陽道徳之真宗訪右皇於天竺故知一乘妙㫖超然<lb/>
居十翼之先二諦㣲言邈矣出童之表法王之威徳也<lb/>
率陀天上飛閤神宫舍衛城中香䑓造化百千妙界生<lb/>
<pb n="KR4h0022_WYG_853-3a"/>
於鳥翅之間十二音聲出於象牙之長金䋲百丈下照<lb/>
月宫珠網七重傍臨月殿萍流地上化為池沼之形花<lb/>
散空中變作樓䑓之影法王之壯觀也佛中佛日天上<lb/>
天人金口振於西方銀凾洎乎東夏無能間細冩鼇滶<lb/>
於波流<hi>一作瀾</hi>有外談空運迦維於宇宙合掌腹内思聞<lb/>
十善之音舒翼殻中遥相四天之說法王之仁化也<lb/>
髙梯直上包括太虚抽針旁紋區分小有貫花之句光<lb/>
如水上之蓮花說偈之音皎若星中之月非有相而非<lb/>
<pb n="KR4h0022_WYG_853-3b"/>
無相凡聖莫測其幽㣲空是色而色是空聖愚不知其<lb/>
要妙法王之教化也法身無像故因像以宣功道本無<lb/>
言亦因言而示教塵俗不可以乆䖏故厭世而歸空真<lb/>
如不以道摽故凝神而降跡吾之去也因其辯無常吾<lb/>
之來也因來談縁起情有所至河海為之編龍神有所<lb/>
歸叢林為之變鶴從滅至滅能通寂滅之因無生示生永<lb/>
入長生之地法王之變化也由是八方廽向萬國歸依<lb/>
惠日被於三千法雨流於百億周穆王之代聖教方融<lb/>
<pb n="KR4h0022_WYG_853-4a"/>
漢眀帝之時慈風漸扇年移晉宋運屬周隋蒼鵝出而<lb/>
天地屯赤龍發而干戈起秦川涌血羅什不歸趙郡僵<lb/>
屍圖澄永去西域䭾經之路荆棘参天東郡畫像之郊<lb/>
風塵撲地我髙祖神堯黄帝傍廽地軸蹴崑崙以傾西<lb/>
惟太宗文武聖皇帝仰握乾符掃欃槍而南滅削平嶽<lb/>
瀆舒巻風雲芟毒樹而建祗園㧞邪山而開福地實性<lb/>
寺則貞觀三年奉勑之所建也平原控趙渤海臨齊上<lb/>
衡畢昴之星下瞰衡漳之地浦稱駿瀆馬頰太史之遺<lb/>
<pb n="KR4h0022_WYG_853-4b"/>
蹤地號弓髙龍頟將軍之舊業爰於此地廽構乾堂興<lb/>
八㑹之香䑓闢三休之妙觀龔遂觧䋲之邑寶線争長<lb/>
<hi>一作將</hi>曹丕沉李之郊天花競落螺宫映水枕藕關於黄<lb/>
河魚梵吟風接蜃樓於滄海實栖神之秘宅毓善慶之<lb/>
神區者哉寺主乆依定水早庇禪林功濟有縁業優無<lb/>
學意花不染𢎞上善於慈心勝累<hi>疑作果</hi>争攀察中乘於<lb/>
惠眼非色非相凝神䆒竟之端無我無人髙蹈苦空之<lb/>
外上座都維那等並尋鷲嶺訪道鷄園歸誠甘露之門<lb/>
<pb n="KR4h0022_WYG_853-5a"/>
自得醍醐之性鵝珠䕶戒標苦節於堅林龍鏡澄空照<lb/>
真歸於净域以為脩身者福福遂則殃銷堅善者功功<lb/>
施則縁發旁求大匠廣召山虞粤以儀鳯二年移寳堂<lb/>
於寺内去舊䖏三百餘歩設竒功於地道神妙無方窮<lb/>
逸思於天關靈機不測魚鱗翠瓦逐層閤而舟移鴈齒<lb/>
青階帯崇基而轂轉虹梁曜日煥若神行鯨棟凝煙故<lb/>
非人力寳階星動似忉利之飛來紺殿雲同浮化城之<lb/>
涌出豈非威神自在不可思議者哉於寳堂内敬畫什<lb/>
<pb n="KR4h0022_WYG_853-5b"/>
迦尊像一鋪鎔金範素冩艧圖青斵象浦之靈珠瑑龍<lb/>
泉之羽壁鮫人水織競送霜縑蛾客抽絲争投雪線七<lb/>
重交映百寳莊嚴實相端凝粹容圓備蜂王獻蜜紛飛<lb/>
紫紺之樓龍女持花出入珊瑚之殿諸獻天果芙蓉生<lb/>
寳座之前居士焚香栢葉起金爐之上千軀聖像㨿六<lb/>
地而揚音八部龍神下三天而奏樂斯乃𤣥功幽賛故<lb/>
無徳而稱焉調露之初邉烽屢警七重黒暈萬里黄沙<lb/>
旄頭干太白之精素髮拒中台之翠鄉人等九州令族<lb/>
<pb n="KR4h0022_WYG_853-6a"/>
四海良家提龍劒而星馳撮<graphic n="KR1608" url="https://raw.githubusercontent.com/kanripo/KR-Gaiji/master/images/KR1608.png" mimeType="image/png"/>渠而電激為鵬為鶚輕<lb/>
飛鴈塞之前如虎如貔廽嘯狼居之表隂山霧廓澣海<lb/>
波清慿惠力而服魔軍持廟筭而摧孺子共申𢎞願植<lb/>
此豐碑記歴代而長存惟令名之不朽奉為髙宗大帝<lb/>
星珠歛耀斗電潜輝御鸞鳯於金轝邃攀龍於鼎嶠媧<lb/>
皇誕裔姫姒降禎㫁鼇立極之神功乘龍御天之大業<lb/>
凝情三昧早惠六通坐蘭㧞而䖍誠仰次山而展慶使<lb/>
持節滄州諸軍事滄州刺史李公挺堅林之雅操列烏<lb/>
<pb n="KR4h0022_WYG_853-6b"/>
喙之殊姿漢太尉之名家履龜文之異相賈琮出刺下<lb/>
車而肅百城韓壽閒居閉閤而綏千里長史北平公晉<lb/>
太尉寵首有虞陶唐左相之榮實兼平景龎士元之展<lb/>
足終非百里之材王休徴之佩刀實有三台之望朝散<lb/>
大夫行弓髙縣令晉君嘉禾獻瑞門傳翠葉之風鬯草<lb/>
襲勲業踐彫弓之錫横綺琴於膝上翠翟朝馴攬眀鏡於<lb/>
懐中青鸞曉集丞太原王愿主簿隴西李灌尉河東衛<lb/>
神暹常山張行昇等並周靈王之史仙人白鶴之苖裔<lb/>
<pb n="KR4h0022_WYG_853-7a"/>
帝顓頊之孺宗柱史青牛之葉胄羊車映玉煥昇氣於<lb/>
淮<hi>疑作脽</hi>川鵲印欝靈符於寳軸驥從東道方申逐日之<lb/>
功鵬舉北溟皆戢摩霄之翼鄉望某等並地鄰鄒魯境<lb/>
接燕齊俗冨詩書家豐禮樂海隅鷗狎猶存射雉之規<lb/>
河朔鷹揚仍帯爽鳩之氣雋不疑之故里氣調魁梧石<lb/>
仲容之舊墟英靈俊傑徳由名顕功以頌宜非筆無以<lb/>
申其功非言無以叙其徳旁求翠琰逺播鴻徽刻龍首<lb/>
于銀鈎鑿龜文於玉版蓬萊之水三尺孤標碣舘之前<lb/>
<pb n="KR4h0022_WYG_853-7b"/>
扶桑之日再中獨立金䑓之上俾夫天銷刼石瓊文冩<lb/>
而無窮地入㣲塵寳字書而不滅重宣此意而為頌曰<lb/>
大虚混沌寂寥沉黙二儀既判三才允植地缺東南天<lb/>
傾西北陵遷轂轉山開水塞月滿則虧日盈則昃大哉<lb/>
正覺意元不側先地而極後天而益不滅不生無聲無<lb/>
色曜魄指掌乾坤胷臆聖人立教用形表則實相端嚴<lb/>
粹容岐嶷銷滅五苦削平六賊水號連河山名檀持六<lb/>
度斯闡三眀在即牛口西來馬明東陟玉偈光啟金言<lb/>
<pb n="KR4h0022_WYG_853-8a"/>
允克碣石燕郊平原趙國雀䑓西指蜃樓東逼建此神區<lb/>
爰崇净域龍圖合兆龜書應墨綺綴星浮金鋪電絶地<lb/>
神獻果天厨送食八㑹雲平三門箭直寳堂移轉神通<lb/>
智力飛簷振羽虹梁重翼閤似雲行樓如鶴息増日逐<lb/>
堦旋天橋縱匿野外塵黄星間暈黒爰慿净居剪除荆<lb/>
棘鴈塞消氣龍樓受職銀書玉版鐫名記徳臨鴈塔之<lb/>
堦基對蜂䑓之閫域窮逸思於圖篆放神功於剪刻孤<lb/>
標九流之間獨立金䑓之側惟令名之不朽或馳芳於<lb/>
<pb n="KR4h0022_WYG_853-8b"/>
百億<lb/>
　　　洛州昭覺寺什迦牟尼佛金銅瑞像碑<lb/>
　　　　　　　　　　　　　　　　李　嶠<lb/>
盖聞發體凝寂離形相之區道心𤣥㣲同虚空之徳不<lb/>
可以名言說不可以去來敢泊矣無繋脩焉似存潜輝<lb/>
匿端而迹滿三界滅識掩智而行該萬法契存於希夷<lb/>
之表機動于忽恍之中談其空則不盡有為索其朕則<lb/>
服歸無物非<hi>闕</hi>天之至妙其孰能與於此乎夫權智無<lb/>
<pb n="KR4h0022_WYG_853-9a"/>
方說三應物真乘寂住抱一湛然同天等人寜累於我<lb/>
净見病示慘未虧於常樂故能蒙塵於八邦<hi>疑</hi>之路含<lb/>
垢於五濁之津入其廽輪爾乃脫生死共其迷復然後<lb/>
舟航顛倒撫神機而獨化携弱䘮而同歸大悲所薰其<lb/>
利博矣𤣥徳所被可勝言哉及道墮盈虚教遷正像猶<lb/>
嘱累於句偈尚隄防於脩習足<hi>疑作是</hi>以四依弟子深演<lb/>
䕶持之功十行法師大𢎞供飬之事爪甲儻盡悉成菩<lb/>
提心口能存俱離煩惱法雲上際於兠率慧日傍臨於<lb/>
<pb n="KR4h0022_WYG_853-9b"/>
震旦魯人將聖神契闇托於西方漢主聖眀靈議夜飛<lb/>
於東國屈伸變化其不可思議之致歟皇帝以六龍乘<lb/>
時三獸演法窺道品于掌握接聖期於<hi>闕</hi>暮彈壓海際<lb/>
彌綸沙境赤縣為吉祥之宅蒼生沐仁夀之賜瑶凾玉<lb/>
檢荅宇宙之隆平寳網珠幢迎天人之勝福丕業以不<lb/>
宰成務深慈以無縁致功固已合上帝之元符開中天<lb/>
之寳藏豈徒窮數盡妙越契踰䋲而已哉太子左衛率<lb/>
上柱國相王八卦乾男五行帝子金相玉質鳯毛龍翰<lb/>
<pb n="KR4h0022_WYG_853-10a"/>
㓜承寵異列爼豆於南郊長懋徽音粢盛於東陸孝友<lb/>
隆其三善温良登其四行貴而思降體易象之流謙冲<lb/>
而不盈道家之日損每推太宗之重深讓元良之徳攀<lb/>
紫庭而抗䟽懼隔照臨仰𤣥四而申䖍庻通誠感異固<lb/>
<hi>疑作冀因</hi>十善之力遂廽九臯之聽跪辭銀版褰裳下天地<lb/>
之宫拜受玉璜備物坐侯王之國裂山河於大郡黒社<lb/>
生光屬七鬯於元昆黄離遐阻欣跗蕚之有序慶宗祏<lb/>
之彌隆載荷今恩永垂曩誓乃發願造什迦牟尼佛尊<lb/>
<pb n="KR4h0022_WYG_853-10b"/>
像一軀大菩薩弟子神王各二身方撒東山之府且模<lb/>
西竺之容皇嘉廼誠用錫休命制度廣輪之法咸順私<lb/>
心琢磨鎔範之資盡令官給於是乎百工獻技九牧輸<lb/>
琛瑞雀棲鑪仙人練火觀秘影於龍窟得真形於鷲山<lb/>
三輪千輻之偉姿七滿八圓之殊相青毛紺髮蓮目睟<lb/>
容珠纓大士登䕶法之筵金杵神王夾降魔之座罄崑<lb/>
岑之瑶碧窮蜀道之丹青黼繢周施荘嚴具足瞸兮似<lb/>
金山之出海毗首天近慙其琱刻靈儀始畢寳餙纔終<lb/>
<pb n="KR4h0022_WYG_853-11a"/>
眉宇之間忽呈異彩圓周<hi>一作同</hi>植璧冏若懸珠合身之<lb/>
千光連西門之五色官司駭視而愕立逺近争途而交<lb/>
赴廽兩宫之軒騎動七貴之輿輪稍積旬時愈益郎則<lb/>
神變無象真筌隐乎宻㣲感通有途妙契存乎咫尺自<lb/>
非聖靈合徳忠孝因心何以發金鞍之殊祉玉<hi>闕</hi>之秘<lb/>
相者哉西域金身既遷於勝妙之塔南宫像盡亦送於<lb/>
清源之䑓揆卜因安有自來矣聿求勝壊用遷期刹有<lb/>
司制禮具音樂洛州供車乘内出神幡香轝送至道塲<lb/>
<pb n="KR4h0022_WYG_853-11b"/>
於是士女雲趨衣冠翕集二龍灑道千馬隨軒幡花經<lb/>
鐵鏁之橋讃唄下金䋲之路前後遵從梧宫竹苑之球<lb/>
琳左右奉持秦圃蔗園之龍象煙霞將囂庭混色鼓鍾<lb/>
與蠡具齊音園繞周旋逹於净境既安象設仍建齊筵<lb/>
親屈萬乘之尊俯從八關之㑹日月天子來待威儀星<lb/>
辰大夫預陪文物携麒麟之貴戚入鸚鵡之仙䑓樹低<lb/>
隂祥蓮接歩以犧帝龍顔之相謁象王螺髻之容對奉<lb/>
二宫忽疑什迦之讓座詳觀兩聖更似多寳之分䑓<hi>一作</hi>
<pb n="KR4h0022_WYG_853-12a"/>
<hi>塔</hi>于時人天盡室法俗傾都衆有稲葉之多地無針鋒<lb/>
之隟並晞玉鏡咸仰珠輪莫不注目䖍心稽首禮足慶<lb/>
薝蔔之還嗅悅優曇之更開咸訝難思得未曽有爾乃<lb/>
寳坊四敞銀關䨇闢地如龜甲山似龍鱗羽騎衘枚列<lb/>
萬隊而清警天龍按部緫八神而環衛威容儼其既肅<lb/>
中外寂而無譁然後借座燈王請飯香士大乘法匠開<lb/>
不住之宗耆儒禮官獻無庶之式傾中藏之寳貨移太<lb/>
官之玉厨衣鉢分行簮居聮事流三川之水未足方油<lb/>
<pb n="KR4h0022_WYG_853-12b"/>
渠酪池興二室之榮<hi>疑作雲</hi>不能嫓香烟花雨大樂驚於<lb/>
寳刹髙幢入於梵宫誦經則上界遥聞彈指則下方俱<lb/>
動用慈悲而行喜捨以清浄而為功徳初中之布施寜<lb/>
比其多南北之虚空未量其果方見如來種智化成於<lb/>
天寳之基菩薩慧眀利建<hi>闕</hi>成之業寜止百千聞法咸<lb/>
蒙離垢億萬同㑹俱證無生惟抱義含仁顧言慎徳文<lb/>
章冠代禮樂在躬以旦奭之周親踐曽史之名行詩書<lb/>
探四學之奥篆籀殫六文之功資寛和之性不伐不矜<lb/>
<pb n="KR4h0022_WYG_853-13a"/>
秉夷澹之心無榮無欲用能體道悟發遺榮去羡讓其<lb/>
天下髙名動於萬方得其環中妙果深於大度觧末俗<lb/>
之常愛蹈真空之逺跡勝上之業所以崇奉君親謙偽<lb/>
之風所以率先黎獻行可以激貪止競誠可以運神感<lb/>
靈即事論功因今揆昔則南吳去國心未階於紹隆東<lb/>
海稱藩福不登於資敬豈足以梗槩風範叅差軌轍昔<lb/>
栒邑以塵勞樹績猶勒琱戈衛臣以陪𨽻収功尚銘彛<lb/>
鼎矧乃調御輪<hi>闕</hi>之功亦君王去就之事津洭共滄溟<lb/>
<pb n="KR4h0022_WYG_853-13b"/>
埒廣名節與嵩岱齊髙形舞詠而被笙鏞固其宜矣書<lb/>
版圖而鏤金石夫何愧焉爰命下臣式旌髙躅庶山飛<lb/>
海竭將地軸而無傾火刼風災共金堅而不朽重宣此<lb/>
義敢作銘曰<lb/>
心行之表虚空之際有物<hi>闕</hi>成是名真諦非生非滅不<lb/>
巨不細去失其方來無所繋潜通鍳揆闔發機神大<hi>闕</hi>
流俗權開應身非邪作正<hi>一作綱</hi>導法為輪蟄户逄照迷<lb/>
途得津天籥含聲衢樽稱物酌焉不匱動而愈出說果<lb/>
<pb n="KR4h0022_WYG_853-14a"/>
眀因談因證實波旬廽首尼揵頓膝應變開鑿隨方汲<lb/>
引徳洞幽深化緜區畛洽恩洎縁停報斯盡石室韜光<lb/>
金河輟軫慈舟已謝慧炬俄沉色相俱覩希夷莫尋蒸<lb/>
哉睿聖皇矣君臨更維象法還開佛音有羙親賢于嗟<lb/>
檀捨讓踰㫁髮誠均捧馬脫屣青宫分茅黒社道<hi>闕</hi>方<lb/>
外義髙天下將追宿契且樹良縁乃隆皇造爰抽國泉<lb/>
觀形兠率取法優填大治神化靈儀自然異相紛紜殊<lb/>
姿掩藹黼<hi>闕</hi>丹艧莊嚴金<hi>闕</hi>面似月輪頂如天盖十位<lb/>
<pb n="KR4h0022_WYG_853-14b"/>
傍拱四神來㑹真契何逺心誠則通毫文玉㓗額理金<lb/>
融色動天印輝含帝弓不資睿徳孰顯神功象設既安<lb/>
<hi>闕</hi>塲乃闢玉輿廽軫瓊柯侍席伏<hi>一作伏是</hi>擁曲鈎筵羅飛<lb/>
錫海引千供霞張奕人天鼓<hi>闕</hi>龍象徘徊作花盖烟為<lb/>
寳䑓<hi>闕</hi>
嘉願克成供因無乏百靈衛善千祥䕶法眇眇三思悠<lb/>
悠萬刼永固彛噐長隆寳葉<lb/>
　文苑英華巻八百五十四<lb/>
</p>
<p>
</p>
  </div>
</body>
</text>
</TEI>
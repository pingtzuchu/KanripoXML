<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻一百二十九</head>
    <p>
<pb n="KR4h0022_WYG_129-1a"/>
欽定四庫全書<lb/>
　文苑英華巻一百二十九　宋　李昉等　編<lb/>
　哀傷一<lb/>
　　愍時賦一首　　　　　哀江南賦一首<lb/>
　　傷心賦一首<lb/>
　　　愍時賦<hi>并序</hi>　　　　　　　　梁宣帝<lb/>
于謹平梁之後闔城長㓜被虜入闗又失襄陽故地乃<lb/>
曰恨不用尹德毅言以致於是又見邑居殘毁干戈日<lb/>
<pb n="KR4h0022_WYG_129-1b"/>
尋耻威略不振常懷憤懣乃著愍時賦以見其意詞曰<lb/>
嗟余命之殊薄實賦運之逄屯既殷憂而彌歲亦坎壈<lb/>
而相隣晝營營而至晩夜耿耿而通晨望否極而反泰<lb/>
何杳杳而無津悲晉璽之遷趙痛漢鼎之移新無田范<lb/>
之明略愧夷齊之得仁遂胡顔而苟免謂小屈而或伸<lb/>
豈妖沴之無已何國歩之長淪恨少生而怯弱本無志<lb/>
於爪牙謝兩章之雄勇恧二策之英華豈三石於鄠杜<lb/>
異五馬於瑯琊直受性而好善類蓬生之在麻冀無咎<lb/>
<pb n="KR4h0022_WYG_129-2a"/>
而霑慶庶保靜而蠲邪何昊穹之不惠值上帝之紆奢<lb/>
神州鞠為茂草赤縣遶於長蛇徒仰天而太息空撫襟<lb/>
而咨嗟伊古人之有懷尚或感於知已况華蕚聨於霄<lb/>
極寵渥流於無已或小善而必褒時片言而見美昔待<lb/>
罪於禹州歴三考而見紀<hi>一作無</hi>獲免戾於明時遂超隆<lb/>
於宗子始觧印於稽山即驅傳於襄水彼南陽之舊國<lb/>
實天漢之嘉祉既川嶽之形勢復龍躍之基址此首賞<lb/>
之謬及謂維城之足恃值諸侯之擕貳遂留滯於楚川<lb/>
<pb n="KR4h0022_WYG_129-2b"/>
等勾踐之絶望同重耳之終焉望南枝而灑泣或東顧<lb/>
而潺湲歸歟之情何極首丘之思邈然忽值魏師入討<lb/>
于彼南荆既兵車之赫赫俄伐鼔而凌城同寤生之舍<lb/>
許等小白之全邢伊社稷之不泯實有感於生靈伊吾<lb/>
人之固陋本漂泊於流萍忽沉滯於兹土復歲月而無<lb/>
成昔千乗之畿甸今七里而盤縈寡田邑而可賦闕丘<lb/>
井而求兵無河内之資峙同滎陽之未平夜騷騷而擊<lb/>
柝晝孑孑而揚旌烽連雲而廻照馬伏櫪而悲鳴既有<lb/>
<pb n="KR4h0022_WYG_129-3a"/>
懷於斯日亦焉得而云寧彼雲夢之舊都乃標竒於昔<lb/>
者驗徃記以瞻今何名髙而事寡寂寥井邑荒凉原野<lb/>
徒揄揚於宋玉空嗟咨於司馬南方卑而歎屈長沙濕<lb/>
而悲賈余國家之俟匡庶興周而祀夏忽縈憂於此屈<lb/>
豈年華之天假加以狗盗鼠竊蜂蠆狐狸羣圉𨽻而為<lb/>
㓂聚臧獲而成師窺臨津渚䟦扈江湄屢征肇於殷歲<lb/>
頻戰起於軒時有扈興於夏典采芑善於周詩方叔振<lb/>
於蠻貊伯禽㨗於淮夷在逋穢其能幾㑹斬馘而搴旗<lb/>
<pb n="KR4h0022_WYG_129-3b"/>
彼積惡之必稔豈天靈之可欺交川路之云擁<hi>疑</hi>理惆<lb/>
悵而未怡<lb/>
　　　哀江南賦<hi>并序</hi>　　　　　　　庾　信<lb/>
粤以戊辰之年建亥之月大盗移國金陵瓦觧余乃竄<lb/>
身荒谷公私塗炭華陽奔命有去無歸中興道銷窮于<lb/>
甲戌三日哭于都亭三年囚於别館天道周星物極不<lb/>
反傅燮之但悲身世無處求生袁安之每念王室自然<lb/>
流涕昔桓君山之志事杜元凱之平生竝有著書咸能<lb/>
<pb n="KR4h0022_WYG_129-4a"/>
自序潘岳之文彩始述家風陸機之詞賦先陳世德信<lb/>
年始二毛即逄䘮亂狼狽流離至於暮齒燕歌<hi>類聚作河</hi>逺<lb/>
别悲不自勝楚老相逄泣將何及畏南山之雨忽踐秦<lb/>
庭讓東海之濵遂飡周粟下亭漂泊髙橋覉旅楚歌非<lb/>
取樂之方魯酒無忘憂之用追為此賦聊以記言不無<lb/>
危苦之詞唯以悲哀為主日暮塗逺人間何世將軍一<lb/>
去大樹飄零壯士不還寒風蕭瑟荆璧睨柱受連城而<lb/>
見欺載書横階捧珠盤而不定鍾儀君子入就南冠之<lb/>
<pb n="KR4h0022_WYG_129-4b"/>
囚季孫行人留守西河之舘申包胥之頓地碎之以首<lb/>
蔡威公之淚盡加之以血釣臺移桞非玉闗之可望華<lb/>
亭鶴唳非河橋之可聞孫策以天下為三分衆纔一旅<lb/>
項籍用江東之子弟人唯八千遂乃分裂山河宰割天<lb/>
下豈有百萬義師一朝巻甲芟夷斬伐如草木焉江淮<lb/>
無涯岸之阻亭壁無藩籬之固頭㑹箕歛者合從締交<lb/>
鋤耰棘矜者因利乗便將非江表王氣終于三百年乎<lb/>
是知併吞六合不免軹道之災混一車書無救平陽之<lb/>
<pb n="KR4h0022_WYG_129-5a"/>
禍嗚呼山嶽崩頽既履危亡之運春秋迭代必有去故<lb/>
之悲天意人事可以悽愴傷心者矣况復舟檝路窮星<lb/>
漢非乗槎可上風飇道阻蓬萊無可到之期窮者欲逹<lb/>
其言勞者湏歌其事陸士衡聞而撫掌是所甘心張平<lb/>
子見而陋之固其宜矣<lb/>
我之掌庾承周以世功而為族經邦佐漢用論道而當<lb/>
官禀嵩華之玉石潤河洛之波瀾居負洛而重世邑臨<lb/>
河而晏安逮永嘉之艱虞始中原之乏主民枕倚於墻<lb/>
<pb n="KR4h0022_WYG_129-5b"/>
壁路交横於豺虎值五馬之南奔逄三星之東聚彼凌<lb/>
江而建國始播遷於吾祖分南陽而賜田裂東嶽而胙<lb/>
土誅茅宋玉之宅穿徑臨江之府水木交運山川崩竭<lb/>
家有直道人多全節訓子見於純深事君彰於義烈新<lb/>
野有生祠之廟河南有胡書之碣况乃少㣲真人天山<lb/>
逸民階庭空谷門巷蒲輪移談講樹就簡書筠降生世<lb/>
德載誕貞臣文詞髙于甲觀模楷盛於漳濵嗟有道而<lb/>
無鳳歎非時而有麟既奸回之奰<hi>音備</hi>匿終不悅於仁人<lb/>
<pb n="KR4h0022_WYG_129-6a"/>
王子洛濵之歲蘭成射策之年始含香於建禮仍矯翼<lb/>
於崇賢逰洊雷之講肆齒明離之胄筵既傾蠡而酌海<lb/>
遂測管而窺天方塘水白釣渚池圓侍戎韜於武帳聽<lb/>
雅曲於文絃乃觧懸而通籍遂崇文而㑹武居笠轂<hi>左傳</hi>
<hi>宣四年以貫笠轂</hi>而掌兵出蘭池而典午論兵於江漢之君拭<lb/>
玉於西河之主于時朝野歡娯池臺鐘鼔里為冠蓋門<lb/>
成鄒魯連茂苑於海陵跨横塘於江浦東門則鞭石成<lb/>
橋南極則鑄銅為柱橘則園植萬株竹則家封千户西<lb/>
<pb n="KR4h0022_WYG_129-6b"/>
賮浮玉南琛没羽呉歈越吟荆艶楚舞草木之遇陽春<lb/>
魚龍之逄風雨五十年中江表無事王歙為和親之侯<lb/>
班超為定逺之使馬武無預於甲兵馮唐不論於將帥<lb/>
豈知山嶽闇然江湖潜沸漁陽有閭左戍卒<hi>一作兵</hi>離石<lb/>
有將兵都尉天子方刪詩書定禮樂設重雲之講開士<lb/>
林之學談刼燼之灰飛辯常星之夜落地平魚齒城危<lb/>
獸角卧刁斗於滎陽絆龍媒於平樂宰衡以干戈為兒<lb/>
戱縉紳以清談為廟略乗漬<hi>一作海</hi>水以膠船馭奔駒以<lb/>
<pb n="KR4h0022_WYG_129-7a"/>
杇索小人則將及水火君子則方成猿鶴弊箄不能救<lb/>
鹽池之鹹阿膠不能止黄河之濁既而魴魚頳尾四郊<lb/>
多壘殿狎江鷗宫鳴野雉湛盧去國艅艎失水見被髮<lb/>
於伊川知百年而為戎矣彼姦逆之熾盛久逰魂而放<lb/>
命大則有鯨有鯢小則為梟為獍負其牛羊之力凶其<lb/>
水草之性非玉燭之能調豈璿璣之可正值天下之無<lb/>
為尚有欲於覊縻飲其琉璃之酒賞其虎豹之皮見胡<lb/>
柯於大夏識鳥卵於條枝豺牙密厲虺毒潜吹輕九鼎<lb/>
<pb n="KR4h0022_WYG_129-7b"/>
而欲問聞三川而遂窺始則王子召戎姦臣介胄既官<lb/>
政而離逿遂師言而泄漏望廷尉之逋囚反淮南之窮<lb/>
宼出狄泉之蒼鳥起横江之困獸地則石鼔鳴山天則<lb/>
金精動宿北闕龍吟東陵麟鬬爾乃桀㸃構扇慿陵畿<lb/>
甸擁狼望於黄圖填盧山於赤縣青袍如草白馬如練<lb/>
天子履端廢朝單于長圍髙宴兩觀當㦸千門受箭白<lb/>
虹貫日蒼鷹擊殿竟遭夏臺之禍終視堯城之變官守<lb/>
無奔問之人干戚非平戎之戰陶侃空爭米船顧榮虛<lb/>
<pb n="KR4h0022_WYG_129-8a"/>
摇羽扇將軍死綏路絶長圍烽隨星落書逐鳶飛遂乃韓<lb/>
分趙裂鼔卧旗折失羣班馬迷輪亂轍猛士嬰城謀臣<lb/>
巻舌昆陽之戰象走林常山之陣虵奔穴五郡則兄弟<lb/>
相悲三州則父子離别䕶軍慷慨忠能死節三世為將<lb/>
終於此滅濟陽忠壯身參末將兄弟三人義聲俱唱主<lb/>
辱臣死名存身䘮敵人歸元三軍悽愴尚書多筭守備<lb/>
是長雲梯可拒地道能防有齊將之閉壁無燕師之卧<lb/>
墻大事去矣人之云亡申子奮發勇氣咆勃實總元戎<lb/>
<pb n="KR4h0022_WYG_129-8b"/>
身先士卒胄落魚門兵填馬窟屢犯通中頻遭刮骨功<lb/>
業夭枉身名埋没或以隼翼鷃披虎威狐假沾漬鋒鏑<lb/>
脂膏原野兵弱虜強城孤氣寡聞鶴唳而心驚聽胡笳<lb/>
而淚下據神亭而亡㦸臨横江而棄馬崩於鉅鹿之沙<lb/>
碎於長平之瓦於是桂林顛覆長洲麋鹿潰潰沸騰茫<lb/>
茫墋黷<hi>墋楚錦切出功臣賛詳見一百十四巻</hi>天地離阻人神慘酷晉鄭<lb/>
靡依魯衛不睦競動天闕爭廻地軸探雀鷇而未飽待<lb/>
熊蹯而詎熟乃有車側郭門筋懸廟屋鬼同曹社之謀<lb/>
<pb n="KR4h0022_WYG_129-9a"/>
人有秦庭之哭爾乃假刻璽於闗塞稱使者之酧對逄<lb/>
鄂坂之譏嫌值耏門之征稅乗白馬而不前䇿青騾而<lb/>
轉礙吹落葉之扁舟飄長風於上㳺彼鋸牙而鈎爪又<lb/>
巡江而習流排青龍之戰艦鬬飛鷰之船樓張遼臨於<lb/>
赤壁王濬下於巴丘乍風驚而射火或箭重而回舟未<lb/>
辨聲於黄葢己先沉於杜侯落㠶黄鶴之浦藏船鸚鵡<lb/>
之洲路已分於湘漢星猶㸔於斗牛若乃隂陵路絶<hi>一作</hi>
<hi>失</hi>釣臺斜趣望赤壁而沾衣檥烏江而不渡雷池栅浦<lb/>
<pb n="KR4h0022_WYG_129-9b"/>
鵠陵焚戍旅舍無煙巢禽無樹謂荆衡之杞梓庶江漢<lb/>
之可恃淮海維揚三千餘里過漂渚而寄食託蘆中而<lb/>
渡水<hi>呉越春秋伍子胥亊</hi>届于七澤濵于十死嗟天保之未定見<lb/>
殷憂之方始本不逹於危行又無情於禄仕謬掌衛於<lb/>
中軍悞<hi>一作濫</hi>尸丞於御史信生世等於龍門辭親同於<lb/>
河洛奉立身之遺訓受成書之顧託昔三世而無慙今<lb/>
七葉而方落泣風雨於梁山惟枯魚之銜索入<hi>一作有</hi>欹<lb/>
斜之小徑掩蓬藋之荒扉就汀洲之杜若待蘆葦之單<lb/>
<pb n="KR4h0022_WYG_129-10a"/>
衣于時西楚霸王劍及繁陽鏖兵金匱校戰玉堂蒼鷹<lb/>
赤雀鐡舳牙檣沉白馬而誓衆負黄龍而渡江海潮迎<lb/>
艦江萍送王戎車屯于石城戈船掩于淮泗諸侯則鄭<lb/>
伯前驅盟主則荀罃暮至剖巢燻穴奔魑走魅埋長狄<lb/>
於駒門斬蚩尤於中冀然腹為燈飲頭為器直虹貫壘<lb/>
長星屬地昔之虎踞龍盤加以黄旗紫氣莫不隨狐兔<lb/>
而窟穴與風塵而殄悴西瞻博望北臨𤣥圃月榭風臺<lb/>
池平樹古倚弓於玉女䆫扉繫馬於鳳凰樓柱仁壽之<lb/>
<pb n="KR4h0022_WYG_129-10b"/>
鏡徒懸茂陵之書空聚若夫立德立言謨明寅亮聲超<lb/>
於繫表道髙於河上更不遇於浮丘遂無言於師曠以<lb/>
愛子而託人知西陵而誰望非無北闕之兵猶有雲臺<lb/>
之仗司徒之表裏經綸狐偃之惟王實勤横琱戈而對<lb/>
覇主執金鞭<hi>一作鼔</hi>而問賊臣平呉之功壯於杜元凱王<lb/>
室是頼深於温太真始則地名全節終則山稱枉人南<lb/>
陽<hi>一作南山</hi>校書去之已逺上蔡逐獵知之何晩鎮北之負<lb/>
譽矜前風飇凛然水神遭箭山靈見鞭是以蟄熊傷馬<lb/>
<pb n="KR4h0022_WYG_129-11a"/>
浮蛟没船才子併命俱非百年中宗之夷凶靖亂大雪<lb/>
寃耻去代邸而承基遷唐郊而纂祀反舊章於司𨽻歸<lb/>
餘風於正始沉猜則方逞其欲藏疾則自矜於已天下<lb/>
之亊没焉諸侯之心摇矣既而齊交北絶秦患西起况<lb/>
背闕<hi>類聚作闗</hi>而懷<hi>一作壞非</hi>楚異端委而開呉驅緑林之散卒<lb/>
拒驪山之叛徒營軍梁溠蒐乗巴渝問諸滛昏之鬼求<lb/>
諸厭劾<hi>一作禱</hi>之巫荆門遭廪延之戮夏口濫逵泉之誅<lb/>
蔑因親以致愛忍和樂於彎弧既無謀於肉食非所望<lb/>
<pb n="KR4h0022_WYG_129-11b"/>
於論都未深思於五難先自擅於三<hi>一作二</hi>端登陽城而<lb/>
避險卧砥柱而求安既言多於忌刻實志勇而刑殘但<lb/>
坐觀於時變本無情於急難地惟黒子城猶弹丸其怨<lb/>
則黷其盟則寒豈寃禽之能塞海非愚叟之可移山况<lb/>
以沴氣朝浮妖精夜殞赤烏則三朝夾日蒼雲則七重<lb/>
圍軫亡呉之歲既窮入郢之年斯盡周含鄭怒楚結秦<lb/>
寃有南風之不競值西隣之責言俄而梯衝亂舞冀馬<lb/>
雲屯俴秦車於暢轂㳫漢鼔於雷門下陳倉而連弩渡<lb/>
<pb n="KR4h0022_WYG_129-12a"/>
臨晉而横船雖復楚有七澤人稱三户箭不麗於六麋<lb/>
雷無驚於九虎辭洞庭兮落木去涔陽兮極浦熾火兮<lb/>
焚旗貞風兮害蠱乃值玉軸揚灰龍文折柱下江餘城<lb/>
長林故營徒思拑馬之秣<hi>公羊傳圉者拑馬而秣之</hi>未見燒牛之<lb/>
兵章曼支<hi>一作枝</hi>以轂走宫之竒以族行河無氷而馬<lb/>
渡闗未曉而鷄鳴忠臣觧骨君子吞聲章華望祭之所<lb/>
雲夢偽逰之地荒谷縊於莫敖冶父囚於羣帥硎穽摺<lb/>
拉鷹鸇批㩌寃霜夏零憤泉秋沸城崩杞婦之哭竹染<lb/>
<pb n="KR4h0022_WYG_129-12b"/>
湘妃之泪水毒秦涇山髙趙陘十里五里長亭短亭饑<lb/>
隨蟄鷰暗逐流螢秦中水黒闗上泥青于時瓦觧氷泮<lb/>
風飛電散渾然千里淄澠一亂雪暗如沙氷横似岸逄<lb/>
赴洛之陸機見離家之王粲莫不聞隴水而掩泣向闗<lb/>
山而長嘆况復君在交河妾在清波石望夫而逾逺山<lb/>
望子而逾多才人之憶代郡公子之去清河栩揚<hi>一作栩陽</hi>
亭有離别之賦臨江王有愁思之歌别有飄颻武威覉<lb/>
旅金㣲班超生而望返温序死而思歸李陵之雙鳬永<lb/>
<pb n="KR4h0022_WYG_129-13a"/>
去蘓武之一鴈空飛若江陵之中否乃金陵之禍始雖<lb/>
借人之外力實蕭墻之内起撥亂之主忽焉中興之宗<lb/>
不祀伯兮叔兮同見戮於猶子荆山鵲飛而玉碎隨岸<lb/>
虵生而珠死鬼火亂於平林殤魂逰於新市梁故豐徙<lb/>
楚實秦亡不有所廢其何以昌有媯之後將育於姜輸<lb/>
我神器居為讓王天地之大德曰生聖人之大寳曰位<lb/>
用無頼之子弟舉江東而全棄惜天下之一家遭東南<lb/>
之反氣以鶉首而賜秦天何為而此醉且夫天道廻旋<lb/>
<pb n="KR4h0022_WYG_129-13b"/>
生民預焉余烈祖於西晉始流播於東川洎余身而七<lb/>
葉又遭時而北遷提挈老幼闗河累年死生契濶不可<lb/>
問天况復零落將盡靈光巋然日窮于紀歲將復始逼<lb/>
迫危慮端憂暮齒踐長樂之神臯望宣平之貴里渭水<lb/>
貫於天門驪山廻於地<hi>一作平非</hi>市幕府大將軍之愛客丞<lb/>
相平津侯之待士見鍾鼎於金張聞絃歌於許史豈知<lb/>
㶚陵夜獵猶是故時將軍咸陽布衣非獨思歸王子<lb/>
　　　傷心賦<hi>并序</hi>
<pb n="KR4h0022_WYG_129-14a"/>
余五福無徴三靈有譴至于繼體多從夭折二男一女<lb/>
竝得勝衣金陵䘮亂相守亡殁覉旅闗河倐然白首苖<lb/>
而不秀頻有所悲一女成人一長<hi>一作外</hi>孫孩稚奄然𤣥<lb/>
壤何痛如之既傷即事追悼前亡唯覺傷心遂以傷心<lb/>
為賦若夫入室生光非復企及夾河為郡前途逾逺媫<lb/>
妤有自傷之賦揚雄有哀祭之文王正長有北郭之悲<lb/>
謝安石有東山之恨斯既然矣至若曹子建王仲宣傅<lb/>
長虞應德璉劉韜之母任延之親書翰傷切文詞哀痛<lb/>
<pb n="KR4h0022_WYG_129-14b"/>
千悲萬恨何可勝言龍門之桐其枝已折巻施之草其<lb/>
心實傷嗚呼哀哉<lb/>
賦曰悲哉秋氣摇落變衰魂兮逺矣何去何依望思無<lb/>
望歸來不歸未逹東門之意空懼西河之譏在昔金陵<lb/>
天下䘮亂王室板<hi>一作毁</hi>蕩生民塗炭兄弟則五郡分張<lb/>
父子則三州離散地鼎沸於袁曹人豺狼於楚漢或有<lb/>
擁樹罹災藏衣遭難未設桑弧先空柘館人惟一丘亭<lb/>
遂千秋邉韶永恨孫楚長愁張壯武之心疾羊南城之<lb/>
<pb n="KR4h0022_WYG_129-15a"/>
淚流痛斯傳體尋兹世載<hi>類聚作戴</hi>天道斯慈人倫此愛膝<lb/>
下龍摧掌中珠碎芝在室而先枯蘭生庭而蚤刈命之<lb/>
修短哀哉已滿鶴聲孤<hi>疑</hi>絶猿吟膓斷嬴博之間路似<lb/>
新安藤緘轊櫝枿掩虞棺不封不樹惟棘惟欒天慘慘<lb/>
而無色雲蒼蒼而正寒况乃流寓秦川飄颻播遷從官<lb/>
非官歸田不田對玉闗而覉旅坐長河而暮年已觸目<lb/>
於萬恨更傷心於九泉至如三虎二龍三珠兩鳳竝有<lb/>
山澤之靈各入熊羆之夢望隴首而不歸出都門而長<lb/>
<pb n="KR4h0022_WYG_129-15b"/>
送對寳盌而痛心撫𤣥經而流慟石華空服犀角虛篸<lb/>
風無少女草不宜男烏毛徒覆獸乳空含震為長男之<lb/>
宫巽為長女之位在我生年先凋此地人生幾何百憂<lb/>
俱至二王奉佛二郗奉道必至有期何能相保凄其零<lb/>
零<hi>疑</hi>䬃焉秋草去矣黎民哀哉仲仁冀羊祜之前識期<lb/>
張衡之後身一朝風燭萬古埃塵丘陵兮何忍能留兮<lb/>
幾人<lb/>
　文苑英華巻一百二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻八百六十二</head>
    <p>
<pb n="KR4h0022_WYG_861-1a"/>
欽定四庫全書<lb/>
　文苑英華巻八百六十二　宋　李昉等　編<lb/>
　釋十三<lb/>
　　揚州龍興寺律師<hi>二字一作經律</hi>碑一首<lb/>
　　潤州鶴林寺故徑山大師碑一首<lb/>
　　東京大敬愛寺大證禪師碑一首<lb/>
　　　楊州龍興寺經律院和尚碑　李　華<lb/>
菩薩調伏身心具一切智調伏心者為定慧調伏身者<lb/>
<pb n="KR4h0022_WYG_861-1b"/>
為律議假煩惱而後有身心有身心而後開知見權衡<lb/>
並用何莫由之如來於鹿野苑中為五俱輪始開此法<lb/>
持律第一有優波離如來謂戒為性源因定見性定為<lb/>
慧本因慧得常不依科教無所成實乃宣告四軰攝䕶<lb/>
身心命以優波長老集毗尼藏以優波無縁此土摩訶<lb/>
迦葉啓廸當來而付囑之興禪同祖數世去聖滋逺枝<lb/>
剖條分令學者所宗四分為盛此間有數息諸觀以攝<lb/>
亂意是蓋禪那之濫觴也夫沙門奉律猶世間行禮若<lb/>
<pb n="KR4h0022_WYG_861-2a"/>
傋中和易直之心而無升降周旋之節於為義非為義<lb/>
非為半人恭惟世間皆歸佛性體無分别俱㑹一乗勝<lb/>
妙法蠡爰傾海水明徹寳噐方貯醍醐禪律二門如左<lb/>
名翼和尚執持戒律兼修定慧恩制落染為人式瞻六<lb/>
十年矣和尚法號懷仁其人也惟天寳十載十月十四<lb/>
日晨起盥潄繩床跏趺心奉西方既曛就滅於龍興寺<lb/>
春秋八十三僧夏六十緇素弟子北拒泗沂南踰嶺徼<lb/>
望哭者千族㑹葬者萬人其上首曰越州開元寺僧曇<lb/>
<pb n="KR4h0022_WYG_861-2b"/>
一福州開元寺僧宣一常州興寧寺僧義宣杭州譚山<lb/>
寺僧惠鸞東京敬愛寺僧璿光潤州栖霞寺僧法瑜僧<lb/>
乾印潤州天鄉寺僧法雲揚州崇福寺僧明幽延光寺<lb/>
僧靈一龍興寺僧惠逺等天下甘露正味調柔人中象<lb/>
王利根成熟音樂樹下長流福慧之泉雪山峯頂仰見<lb/>
清涼之日金剛决定煩惱無餘優曇開敷香潔盈滿罔<lb/>
不成實樂説辨才得法華三昧衆所知識物之依怙法<lb/>
施之恩重群居之感深哀奉色身經始靈塔于某原像<lb/>
<pb n="KR4h0022_WYG_861-3a"/>
教也幽公自㓜及哀所親侍静言𤣥梵俯托斯文試言<lb/>
之曰先陀婆者分於一名摩醯目者夾於三㸃衆法歸<lb/>
善群緣體無道豈逺人宏之在我外離諸相猶行邪道<lb/>
内度四生方為靈覺至若調牛良田唯待天雨渡䭾巨<lb/>
海何䕶持囊喻夫靈藥毒草同在林中甘泉淤泥共生<lb/>
地下疇能了達惟我宗師和尚大原郭氏厥後遷於淮<lb/>
在孩抱之嵗誓齒道門親慈所鍾志不可奪因瑶䑓成<lb/>
律師受具戒律文有徃誓所疑時賢或誤一言曲分於<lb/>
<pb n="KR4h0022_WYG_861-3b"/>
象表精理自得於環中聲振京師如晞日月諸寺固請<lb/>
綱領乃黙而東歸既還揚都府允羣願常誦金剛般若<lb/>
波羅蜜經如意輪陀羅尼般若佛心我得此心衆生亦<lb/>
如謂天台止觀色<hi>疑作是</hi>一切經義東山法門是一切佛<lb/>
乘色空兩亡定慧雙照不可得而稱也寒不加服暑不<lb/>
攝齊食不求飽居不易坐四方施捨歸於大衆一身有<lb/>
無均于最下朝廷之士銜命徃復路出惟揚終嵗百數<lb/>
不踐門閾以為大羞仰承一聁如洗飢渇和尚與人子<lb/>
<pb n="KR4h0022_WYG_861-4a"/>
言依於孝與人臣言依於忠與上人言依於敬佛教儒<lb/>
行合而為一慮學者流誤故親教經論延來者聽受故<lb/>
大起僧坊將警羣迷故廣圖菩薩因地善䕶諸命故曲<lb/>
濟衆生壽量以文字度人故工於翰墨法皆佛法兼採<lb/>
儒流以我慢為防故自負衣鉢以規範為任故綱正緇<lb/>
林發揮道宗故上紆睿禮以感慕遺跡故不逺他邦以<lb/>
龍象叅議故再至京國以軌度端明故研精律部黄門<lb/>
侍郎盧藏用才髙名重罕有推挹一見和尚慕味循環<lb/>
<pb n="KR4h0022_WYG_861-4b"/>
不能離坐退而嘆曰宇宙之内信有當人黄門於院内<lb/>
置經藏嚴以香燈天地無疆象法常在太子少保陸象<lb/>
先吏部尚書畢構少府監陸餘慶吏部尚書崔日用祕<lb/>
書監賀知章禮部尚書裴寛中書侍郎嚴挺之河南尹<lb/>
崔希逸太守房琯中書侍郎平章事崔渙禮部尚書李<lb/>
澄詞人汜水尉王昌齡等所瞻奉願同灑掃建塔之地<lb/>
廣狹如素髙卑得中周臨四衢平覩千里門人環侍列<lb/>
相薦以名香空曠寂寥以哀以慰夫子門人輕重諸侯<lb/>
<pb n="KR4h0022_WYG_861-5a"/>
之國如來弟子皆為釋梵之師敬悦其風以偈銘曰<lb/>
佛境無二佛心皆一隨其根源乃起禪律持戒外奬觀<lb/>
空内謐是藏私耶衆僧秘宻昏醉億萬求醒者稀如來<lb/>
戒定與爾為歸性空因戒垢重初微彼上人者深乎道<lb/>
機真空不生妙果無得開明戒定洗去怨賊衣染利波<lb/>
鼻聞簷蔔白月正圓如何昏黒昏黒既巳四軰號咷不<lb/>
見金櫬空圖白毫月明江濶月落山髙廻野孤塔羣心<lb/>
欝陶訓廸真子森然朗達阿難苾芻迦葉菩薩仙髮承<lb/>
<pb n="KR4h0022_WYG_861-5b"/>
足諸天奉鉢智火遽燃獨留緇褐月苦淮甸風悲楚川<lb/>
千株茂樹百道春泉佛日長晦浮圖巋然哀哀龍象大<lb/>
芘群縁<lb/>
　　　潤州鶴林寺故徑山大師碑銘<lb/>
　　　　　　　　　　　　　　　前　人<lb/>
道行無跡妙極無象謂體性空而本源清淨謂諸見滅<lb/>
而覺照圓明我天人師示第一義師無可説之法義為<lb/>
不二之門其定也風輪駐機其慧也日宫開照其用也<lb/>
<pb n="KR4h0022_WYG_861-6a"/>
春泉利物三者備體誰後誰先入無量而不動開法華<lb/>
而涌<hi>一作踊</hi>出湛兮以有無觀聽而莫測寥焉以逺近思<lb/>
惟而不窮知<hi>一作智</hi>徳皆空為真實際大悲恒寂遍撫群<lb/>
迷月入百川之中佛匝千花之上修而證者𤣥同妙有<lb/>
應而起者旁作化身先大師適來此土化身歟適去他<lb/>
方補處歟不可得而知也自如來現滅四魔横恣人天<lb/>
無怙寄命崩崖勝大敵者那羅延身銷<hi>一作消</hi>大毒者伽<lb/>
陀妙藥㧞陥扶墜而生大師大師延陵馬氏諱𤣥素字<lb/>
<pb n="KR4h0022_WYG_861-6b"/>
道清崇髙紹興於法位<hi>一作外</hi>胄<hi>一作徑</hi>緒不繫於人間慈<lb/>
母方娠厭患葷肉長至之日誕彌仁尊生有異祥乳育<lb/>
安静既齓稽首父母求歸法門即日獲請出依精舍如<lb/>
意年中剃度𨽻江寧長夀寺即進具巳戒光還照定水<lb/>
澄源鵝王之不受泥塵香象之頓除羈鎻未之比也身<lb/>
長七尺體無凢骨眉毛際臉口若方丹目不顧盼聲侔<lb/>
扣玉入南牛頭山事威大師撞鐘大鳴入海同味迦葉<lb/>
以頭陀第一大師亦斗藪塵勞聞一知十未嘗請益觀<lb/>
<pb n="KR4h0022_WYG_861-7a"/>
法無本觀心不生喻金剛之最堅比獅子之無畏圓月<lb/>
照海髙深盡明慧風吹雲宇宙皆浄威大師摩頂謂曰<lb/>
東南正法待汝興行命於别位開導來學於是騶虞馴<lb/>
擾表仁之至也衆禽獻果明化之均也接足右繞百千<lb/>
人俱大師悉以菩薩呼之教習大乘戒妄調伏自性還<lb/>
源無漸而可隨無頓而可入摩尼照物一切如之吾當<lb/>
黙然無法可説或有信願䨇極懇求心要于我渇仰施<lb/>
汝醍醐問禪定耶吾無修問智慧耶吾無得道惟心證<lb/>
<pb n="KR4h0022_WYG_861-7b"/>
不在言通懷<hi>一作壞</hi>帝釋輪終為世論自浄而巳無求色<lb/>
聲既悟者小無微塵大無三界當悟者内珠雖隠猶作<lb/>
來因藥草萬殊根莖等潤貌和言寡飢至飽歸或有聞<lb/>
尊稱而遷善現色身而獨得我無示<hi>一作爾</hi>念道溥慈圓<lb/>
食不問鹹酸口不言寒暑身同池水飽蚊蚋之飢渇道<lb/>
離人我順衆生之徃來貴賤怨<hi>一作寃</hi>親是法平等故饋<lb/>
甘味而不辭同於糗糒奉上服而不拒齊於弊褐俾夫<lb/>
家有道侶府無争人開元中本寺僧法宻請至京口潤<lb/>
<pb n="KR4h0022_WYG_861-8a"/>
州刺史韋銑灑掃鶴林斯<hi>一作茲</hi>焉供養有屠者恣刄<hi>一作</hi>
<hi>忍</hi>積骸如山刺史韋銑聞大師尊名來仰真範忽自感<lb/>
悟懴伏<hi>一作悔</hi>求哀大師受之又白言和尚大悲當應我<lb/>
供大師衲衣跏趺未嘗出户公侯稽首不為動搖至是<lb/>
如其懇求<hi>一作乞</hi>忻然降詣夫盗隠其罪虎慈其子仁與<lb/>
不仁皆同佛性無生無滅無去無來今濁流一澄清水<lb/>
立現諸佛所度我亦度之天寳中揚州僧希𤣥宻請至<lb/>
廣陵便風馳㠶白光引棹楚人相慶佛日度江梁宋齊<lb/>
<pb n="KR4h0022_WYG_861-8b"/>
魯傾都來㑹津塞途盈人無立位觧衣投施積若丘陵<lb/>
皆委於所在行無住捨禮部尚書李憕時為揚州牧齋<lb/>
心跪謁為衆唱首望慈月者誰不清涼傳百億明燈照<lb/>
四維上下塵沙之數皆超佛乘二州以貪法之心移牒<lb/>
踰月均吾喜捨成爾堅牢無非道場還至本處天寳十<lb/>
一載十一月十一日中夜坐滅嗚呼菩提位中六十一<lb/>
夏父母之生八十五年起哀位者可思量否至有浮江<lb/>
而奠望寺而哭十里花雨四天香雲幢幡蓋網光蔽日<lb/>
<pb n="KR4h0022_WYG_861-9a"/>
月以其月二十一日四衆等號捧金<hi>一作全</hi>身建塔于黄<lb/>
鶴山西原像法也州伯邑宰執䘮師之禮率衆申哀江<lb/>
湖震悼曩於寺内移居髙松互偃涅槃之夕倚桐雙枯<lb/>
虎狼哀號聲破山谷人祗<graphic n="KR0579" url="https://raw.githubusercontent.com/kanripo/KR-Gaiji/master/images/KR0579.png" mimeType="image/png"/>動天地晦暝<hi>一作㝠</hi>及發引<lb/>
登原風雨如掃慈烏覆野靈鶴徊翔<hi>一無而字</hi>有情無情徳<lb/>
至皆感初達摩祖師傳法三世至信大師信門人達者<lb/>
曰融大師居牛頭山得自然智慧信大師就而證之且<lb/>
曰七佛教戒諸三昧門語有差别義無差别群生根噐<lb/>
<pb n="KR4h0022_WYG_861-9b"/>
各各不同唯最上乘攝而歸一凉風既至百實皆成汝<lb/>
能揔持吾亦隨喜由是無上覺路分為此宗融大師講<lb/>
法則金蓮冬敷頓錫而靈泉滿<hi>一作湧</hi>溢東夷西域得<hi>闕</hi>
足者赴㑹聽焉融授巖大師巖授方大師方授持大師<lb/>
持授威大師凡七世矣真乘妙縁靈祥嘉應僉具傳録<lb/>
布於人世門人法鏡呉中上首是也門人法欽徑山長<lb/>
老是也觀音普門文殊佛性惟二菩薩重光道源門人<lb/>
法勵法海親奉微言感延霜露繕崇龕座開構軒楹時<lb/>
<pb n="KR4h0022_WYG_861-10a"/>
惟海公求<hi>一作永</hi>報師訓廬孔氏之墓起浄明之塔世異<lb/>
人同泫然長慕僧慧<hi>一作此字</hi>端等䕃旃檀樹皆得身香菩<lb/>
薩戒弟子故吏部侍郎齊澣故刑部尚書張均故江東<lb/>
採訪使潤州刺史劉日正故廣州都督梁昇卿故採訪<lb/>
使潤州刺史徐嶠故採訪使常州刺史劉同昇故潤州<lb/>
刺史韋昭禮<hi>一作理</hi>故給事中韓賞故御史中丞李丹故<lb/>
涇陽縣令萬齊融禮部員外郎崔令欽道流人望莫盛<lb/>
于此弟子嘗聞道於涇山猶樂正子春之于大夫也洗<lb/>
<pb n="KR4h0022_WYG_861-10b"/>
心瞻仰天漢彌髙鏡公門人悟甚深者大理評事楊詣<lb/>
過去聖賢諸功徳藏志之所至無不聞知魯史從告况<lb/>
乎傳信其文曰<lb/>
濁金清境在爾銷練磨之瑩之功至乃現膏漬炷然光<lb/>
明外遍陽升律應草木皆變啓廸瘖瞽惟吾大師息言<lb/>
成教捨法興悲辰極不動風波自移境因<hi>一作由</hi>心寂道<lb/>
與人隨杳然𤣥黙湛入無餘性本無<hi>一作非</hi>垢云何浄除<lb/>
身心㝠寂太極淪胥内光無盡萬境同如甘露正味琉<lb/>
<pb n="KR4h0022_WYG_861-11a"/>
璃妙噐遍施大千無同無異度未度者化周縁備道樹<lb/>
忽枯涅槃時至我無生滅隨世因縁吉祥殿上應化諸<lb/>
天寂寂靈塔㴞㴞逝川恒沙刼壞智月常圓<lb/>
　　　東京大敬愛寺大證禪寺碑　王　縉<lb/>
醴泉湧而蠲疾寳炬然而破暗蓮花無染而獨浄夜光<lb/>
不繫而自得其惟上智乎夫上智之身曲隨世界上智<lb/>
之心宻逰聖境或宿植徳本大乗願復來或意生人間<lb/>
用宏開示非慧見孰能知之大徳號曇真姓邉陳留開<lb/>
<pb n="KR4h0022_WYG_861-11b"/>
封人也厥初為孩禀知特異亦既有識用晦如愚家有<lb/>
耕桑未嘗問鄉有學校未嘗顧則曰處豐屋何如方丈<lb/>
馳良馬何如振錫珪組耀世不如被褐金玉滿堂不如<lb/>
虚白食珍者豈觀飯來香積聽樂者豈聞梵唱云何戰<lb/>
既勝矣出門絶迹潜嵩少間専於讀誦年至二十遂適<lb/>
太原受聲聞戒習根本律性甚聰敏博渉經論時同學<lb/>
者仰之為師久而嘆曰大聖要道存觧脱不入其門非<lb/>
佛之子乃損落枝葉澄清泉源詣長老大照醒迷觧縳<lb/>
<pb n="KR4h0022_WYG_861-12a"/>
開心如毛頭掃意塵於色界從此日益喻師能知於四<lb/>
威儀之中無一刹那有怠不住以至於大寂無作以至<lb/>
於恒用我正無所虚空未為廣我照能遍日月未為明<lb/>
震雷破山聞不聞等烈風㧞樹見在<hi>一作不見</hi>見等是身無<lb/>
主興四大假合方寸無生於一切離相猶以為未出心<lb/>
景彌勒深入大照既沒又尋廣徳大師一見而拱手再<lb/>
見而分座問之於了荅之以黙俱詣等妙忽合自他梵<lb/>
衲之行楞伽之心宻契久矣廣徳又謝學徒嗷嗷相顧<lb/>
<pb n="KR4h0022_WYG_861-12b"/>
靡依來求於我嗣續前後皆以寳歸出宅諸子俾稱所<lb/>
乘渡河三獸自止於分天寳季年禄山作逆陥我洛陽<lb/>
亂兵蜂螫大徳澹然獨在本處天龍潜衛於左右豺狼<lb/>
仰瞻而讃嘆施財獻供終朝盈門於善惡等以慈於苦<lb/>
厄久以忍言説不得無畏故也動静皆如自在故也度<lb/>
<hi>一作廣</hi>衆無邉大願力也依報無量邁種福也夫修行之<lb/>
有宗㫖如水木之有本源始自達摩傳付慧可可傳僧<lb/>
璨璨傳道信信傳𢎞忍忍傳大通大通傳大照大照傳<lb/>
<pb n="KR4h0022_WYG_861-13a"/>
廣徳廣徳傳大師一一授手一一摩頂相承如嫡宻付法<lb/>
印惟聖智所澄非思議能測也大徳既捨眷屬竊為沙<lb/>
彌身不顧名志在成道聲稱寖逺歸向如林天寳八年<lb/>
緇侣領袖舉以上聞乃蒙正度初𨽻東都衛國寺旋為<lb/>
敬愛寺請充大徳遷彼與住此有縁非無因地離人天<lb/>
之㑹法如雲門之施衆有塵勞之悟寺盈河潤之福今<lb/>
學與其進當學起其信善誘不倦得賢則喜利徃者導<lb/>
之以鍵覩奥者辨之以正在定者戒於貪悟所覺者使<lb/>
<pb n="KR4h0022_WYG_861-13b"/>
之以視<hi>一作逺</hi>逺<hi>一作視</hi>彼來學如菴摩勒果冀其出世如<lb/>
優曇鉢花齊我者稀故我貴矣寳應二年正月十四日<lb/>
趺坐如生薪盡火滅年六十夏十四哀纒門人悲及塵<lb/>
衆樹為之變色獸為之失聲棟折航沉佛土蕭索其年<lb/>
九月葬於嵩岳寺之北阜大厯二年有司奏諡上聞惻<lb/>
然乃賜號曰大證禪師縉嘗官登封因學於大照又與<lb/>
廣徳素為知友大徳弟子正順即十哲之一也視縉猶<lb/>
父心用感焉以諸因縁為之强述銘曰<lb/>
<pb n="KR4h0022_WYG_861-14a"/>
上徳不徳興慈連悲現於獨界俯為人師以我無思破<lb/>
彼塵思爾方厭俗我則隨時由多分别妄知垢浄根不<lb/>
縁塵象豈染鏡法不可著空即是病無得之得絶聖而<lb/>
聖文字非文字言語非言語云何以觧脱云何而語汝<lb/>
随宜説方便究竟非我與舍利依嵩山寂寥松栢所<lb/>
　<lb/>
　<lb/>
　<lb/>
<pb n="KR4h0022_WYG_861-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻八百六十二<lb/>
</p>
<p>
</p>
  </div>
</body>
</text>
</TEI>
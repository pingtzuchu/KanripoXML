<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文苑英華巻七百二十五</head>
    <p>
<pb n="KR4h0022_WYG_724-1a"/>
欽定四庫全書<lb/>
　文苑英華巻七百二十五　宋　李昉等　編<lb/>
　餞送八<lb/>
　　送趙晏歸江東序一首　送賈九歸鳴水序一首<lb/>
　　送從叔南逰序一首　　送從舅赴陽翟序一首<lb/>
　　送楊倓南逰序一首　　送庫狄縱入蜀序一首<lb/>
　　送盛卿序一首<lb/>
　　送通上人之南海便赴上都序一首<lb/>
<pb n="KR4h0022_WYG_724-1b"/>
　　送銳上人逰羅浮山序一首<lb/>
　　送朱秀才歸上都序一首<lb/>
　　送陳秀才序一首　　　送冷秀才東歸序一首<lb/>
　　送竇秀才序一首　　　送蔡秀才序一首<lb/>
　　送朱拾遺序一首<lb/>
　　陪江西李大夫東湖賦詩送宣武軍趙判官還使<lb/>
　　　序一首<lb/>
　　送韋處士適東陽序一首<lb/>
<pb n="KR4h0022_WYG_724-2a"/>
　　送張明謙適越序一首<lb/>
　　送謝舎人赴朝廷序一首<lb/>
　　奉送泉州席使君赴任序一首<lb/>
　　送李補闕歸少室養疾序一首<lb/>
　　送耿拾遺歸朝廷序一首<lb/>
　　送朱拾遺赴朝廷序一首<lb/>
　　　送趙晏歸江東序　　　　　于　邵<lb/>
四官擢天府一枝之秀居十二年而先其文章用譽聲<lb/>
<pb n="KR4h0022_WYG_724-2b"/>
馳<hi>一作怚</hi>寰海内行循<hi>疑作脩</hi>潔正為人言故王公卿士願<lb/>
見顔色皆延以座右挹以上樽結平生之至驩聴傳習<lb/>
之餘論翕然而風靡矣自隨牒吴楚諸府交辟有車轔<lb/>
轔無一日而止故驟遷於維荆仍假治書亦既逹矣今<lb/>
上觀兵鳳翔之嵗公以錫貢㑹于闕庭舉朝延首以望<lb/>
真拜属多難之際蒼黄易誣斬馬未聞於去佞𢎞羊且<lb/>
偏於用法是有流沙之譴不及旬日至于五原犬戎合<lb/>
圍我在堅壁以功復為詞曹外掾雖雷雨作觧而風塵<lb/>
<pb n="KR4h0022_WYG_724-3a"/>
未厭流離辛苦又届乎漢陽雲天路長骨肉為念將欲<lb/>
出三峽浮二江漸逹於吴昌接行鴈於舊地問伯魚之<lb/>
他日盖生死骨肉之㑹豈勝言哉大寒之嵗衆木皆死<lb/>
相彼松栢雖復小凋而貞心勁節不改柯易葉實君子<lb/>
之大端也持此貺别不知其他<lb/>
　　　送賈九歸鳴水序<lb/>
賈生深於義者也又能保和天資强學不倦丼禦冦之<lb/>
執㸑處原憲之非病行於<hi>一作逰</hi>林泉蓋數周矣實沉之<lb/>
<pb n="KR4h0022_WYG_724-3b"/>
㑹賁然來思南郭之下言尋舊好顧州縣而不為道屈<lb/>
齊得失而戒茲福利實君子之大端也知我者鮮謂予<lb/>
知之朝夕之驩經時不去式歌且賦嘗至于夜分不知<lb/>
天下之秋颯然而至詠采薇以獨徃始班荆而送别南<lb/>
指蜀路江山四蔽苟吾道之可存居鳴水而何陋是為<lb/>
不侵不叛之地得以長處約矣乃知全謀决䇿可以逺<lb/>
馭青溪白雲時復助興二三子豈知樂在其中乎出郊<lb/>
之時論别而已<lb/>
<pb n="KR4h0022_WYG_724-4a"/>
　　　送從叔南逰序<lb/>
叔父乃相國東海公猶子之慶裔今少師郢國公外王<lb/>
父之介弟也生於台庭長於儒門修先王之典禮操作<lb/>
者之文律斯亦叔父立身之道𢎞矣屬時艱難流離辛<lb/>
苦田園蕪沒族黨淪謝斯又叔父厚生之道窮矣三十<lb/>
年間為東西人豈無常科亦有世路道之不由吾其與<lb/>
也得非恢逹自是處之無悶耶况郢公和義以仁如存<lb/>
展敬居常館給不度以年因得造寢席問起居不敢墜<lb/>
<pb n="KR4h0022_WYG_724-4b"/>
睦親之禮乆矣夫不覊之才若不繋之舟不然則何以<lb/>
泛其流而析其滯歟既而將登商顔尋綺季翼儲之顯<lb/>
晦進浮滄浪追漁父遁代之始終或經九疑或入五嶺<lb/>
探靈感廣異聞崇朝命駕來告于邁不懌者結遐方之<lb/>
離思所賀者從諸侯之勝逰敬奉觴以祖軷遂贈言於<lb/>
慎夏云<lb/>
　　　送從舅赴陽翟序<lb/>
昔者秦賦渭陽之詩盖孟公子<hi>三字一作君子</hi>之出祖也綿歴<lb/>
<pb n="KR4h0022_WYG_724-5a"/>
千祀頌聲不冺㓜失慈愛於斯為苦未嘗不廢巻撫膺<lb/>
書紳自勉以為罔極之報祭在如存之禮不其然歟自<lb/>
幽燕稱亂伊洛内覆爰我舅黨舉族東遷祏室無祀名<lb/>
園何在永懐展敬謁日無縁叔舅十年過江三命作吏<lb/>
慶垂必復休有令聞使車斯來輙不自意陽翟駿選天<lb/>
書寵光思同晝逰有日矣伯舅京劇先鳴曷由偕徃小<lb/>
子江華罷守未離繋滯指途惜别卜勝初筵當獻嵗之<lb/>
方春對上林之晴雪興酣景晏欲罷不能則叔舅之慈<lb/>
<pb n="KR4h0022_WYG_724-5b"/>
惠鍾於我也良可知矣望鈞臺舊都返伊川故里出鄢<lb/>
郢長道控河淮要衝于焉馳名于以在我况清白以世<lb/>
業留遺貞幹以天資自許鴻鵠之舉雲霄可期慙無酷<lb/>
似拜命之辱叙離道念庸不喻乎司勲貟外郎鄭<hi>一作程</hi>
昌締邵同等也實為首唱其或繼之者則以多為貴爾<lb/>
　　　送楊倓南逰序<lb/>
𢎞農楊倓世以文藝登甲乙科而倓克構前烈復脩儒<lb/>
行升高作賦正始言詩期于拾青今也被褐盖未遇云<lb/>
<pb n="KR4h0022_WYG_724-6a"/>
爾桂林之逰我何憂哉在幕則副使韋公存乎舊判官<lb/>
韋公置乎客其外則韓萬州為知舊則倓不孤客則倓<lb/>
有已知則倓可逰予亦子之舊也見其來則撫之憂則<lb/>
樂之命諸子以同之其他則不如二三子之強大嘗所<lb/>
媿焉忽有餘興言將南邁尋桂江之逺近度疑山之險<lb/>
易適諸侯之管披三越之圖並蒼梧以右轉觀象地之<lb/>
發跡亦何謝泛五湖探禹穴而暢其孤憤哉扁舟一葉<lb/>
風濤千里於所適復何危乎吾當俟子於夀星之㑹而<lb/>
<pb n="KR4h0022_WYG_724-6b"/>
復祗命所在念此無忽興元之元季夏之望河南于邵<lb/>
詞<lb/>
　　　送厙狄縱入蜀序<lb/>
夫以禮樂為用檢身若不及者嘗聞其語矣今見厙狄<lb/>
子雅而有之况心氣爽練尤於妙理原憲非病黔婁自<lb/>
安沽之哉吾待價也漢陽之米人食如玉有妻子以宜<lb/>
家無饘粥以餬口余承艱否又不能救夏四月告余以<lb/>
行舉家杖藜將赴于蜀蜀多竒士吾道其南風水之便<lb/>
<pb n="KR4h0022_WYG_724-7a"/>
宜未量<hi>一作當</hi>也隴俗春晩梅花始發言送山路蕭然雨<lb/>
寒四郊多虞舉手千萬<lb/>
　　　送盛卿序<lb/>
老夫負累炎方僻處南館東阻高岸西臨通衢衡門寂<lb/>
寥誰與為晤數日之後而得比隣盛卿者睠道以閑處<lb/>
約以静詩禮日訓柴荆晝闗嘗思急病之用載勤稽古<lb/>
之力每接以三餘時復一見來不飲酒去無可欲儒之<lb/>
敬慎有如此者春三月叩門告别且曰本剡中人也家<lb/>
<pb n="KR4h0022_WYG_724-7b"/>
於錢塘一入桂林<hi>一作嶺</hi>十周星矣漸走長安之道將尋<lb/>
吴㑹之事乘其波流聊以自適僕老者病者以憂以悒<lb/>
留之則難别又不易子之不飲不可以斗酒歡<hi>一作勸</hi>我<lb/>
以窮途無得以束脩贈執手分手傷如之何雲雨一散<lb/>
江山萬里東西南北其有㑹乎遷客于邵贈言而已<lb/>
　　　送通上人之南海便赴上都序<lb/>
通公釋門之秀者也生本逹節出脩𣑽行表之以威儀<lb/>
文之以外教始具戒于衡山之下瀟湘之間嘗以律人<lb/>
<pb n="KR4h0022_WYG_724-8a"/>
法雖可住而相不可住是以杖飛錫入五嶺將逺<hi>一作遐</hi>
舉於羅浮尋跡於現靈為矯其因而集乎縁逰其方而<lb/>
廣乎志洪惟通公之為心也其至矣夫猶復歴天柱訪<lb/>
爐峯背淮淝即嵩頴翺翔乎中國以及乎上京上京聖<lb/>
君布政之所也公觀夫宫闕則曷若西方之諸天公接<lb/>
彼龍象則曷若西方之衆聖加以探宻藏傳意味發揮<lb/>
象法啓廸來學在此行也扁舟而南溟漲茫茫要荒積<lb/>
阻動千萬里嵗月不之計岐路不之悲曠哉釋子不可<lb/>
<pb n="KR4h0022_WYG_724-8b"/>
得而攀也<lb/>
　　　送銳上人逰羅浮山序<lb/>
釋子<hi>一作氏</hi>之有出家猶儒門之務行道既得其道則思<lb/>
其通過去諸佛以故能聖則出證於無生歸於等觀安<lb/>
可倪乎有乗精於斯勤於斯乃至旋頂無苦剜身為樂<lb/>
赴湯蹈火而不舎晝夜者是夫銳公天縱明惠學究多<lb/>
聞誦詩三百而言思無邪閱部十二而心義自了寄文<lb/>
章為語黙任施捨為行藏内脩為法律外習為秘苑予<lb/>
<pb n="KR4h0022_WYG_724-9a"/>
則不敏人皆仰之前年皆<hi>一作背</hi>自瀟湘登桂嶺大人君<lb/>
子延方丈之室與論實相下士齊人奉次第之食為說<lb/>
皆空習静而外郛求安得朋而西山有寺青蓮宫裏日<lb/>
月宵中雖法侣常逰而吾儕不間嘗憶浮山是蓬萊一<lb/>
島浮來與羅峰合秀班房瑶䑓<hi>一作室</hi>七十有二松閣玉<lb/>
<hi>一作石</hi>樓千百其數麻姑舞鳳之地葛仙蟬蛻之所將欲<lb/>
導殊勝廣異聞銳公此行天下莫二矣十月良月晴天<lb/>
愛景宻葉彌茂繁花不寒羣山壁立而合沓百巒長江<lb/>
<pb n="KR4h0022_WYG_724-9b"/>
海連而澎湃萬里搜竒索異可駐行舟懐哉勝逰不愧<lb/>
相送迨春之冰泮期我於荆峴之間乎<lb/>
　　　送朱秀才歸上都序<lb/>
嘗喜南中之遇墨客者甚矣今又得㑹稽朱因卿焉序<lb/>
而字之蓋美之爾况其學也博其文也精凡作為篇章<lb/>
皆可興詠處之於代則詩人之選也邵故東西南北願<lb/>
與脩好從可知矣始至之日贄見于我府公府公答之<lb/>
以客禮亦既館給終然宴私高枕延國士之風開門多<lb/>
<pb n="KR4h0022_WYG_724-10a"/>
長者之轍義非苟合道不虛行叩清徴而况我知音執<lb/>
禮容而許我先逹歡與老夫接辱與𦙍<hi>英華作㳙非</hi>子逰風<lb/>
雨如晦孰云其已而<hi>一作西</hi>北走長安萬里帝王居治所<lb/>
也賢闗啓鑰哲匠見焉鵬摶鳳翥造次於是彼美因卿<lb/>
在斯一舉餘勇可賈矧爾彀中瀟湘悠悠鄢郢阻修商<lb/>
峴衡疑白雲間之登山臨水楚人之重别也人渉卬否<lb/>
衛詩之歎異也雖欲勿歎得無歎乎<lb/>
　　　送陳秀才序<lb/>
<pb n="KR4h0022_WYG_724-10b"/>
秀才以我府公有元昆同官之舊邂逅不見于今三年<lb/>
故不逺數千里泝瀟湘踰零桂而循來上謁府公府公<lb/>
嘉是來也館有加籩之餼讌有承筐之禮上下交好州<lb/>
人恱之既而盈巻新文惠予佳句艤舟將徃咨我緒言<lb/>
夫閉門循來者遷客之心也窮巷迂轍者逹士之情也<lb/>
以逹士之情也眷率遷客不腆之作雖處憂危得無承<lb/>
<hi>一作詩</hi>乎多謝之仁行矣自愛<lb/>
　　　送冷秀才東歸序<lb/>
<pb n="KR4h0022_WYG_724-11a"/>
昔忝鄉賦多與太學英逹為之逰二十年間學者逃難<lb/>
石渠遂閉皷篋無聞近三四年復與士合毎嵗以故事<lb/>
選實而流頌聲則江寧冷侯由此擢秀今之與比前或<lb/>
少雙是以中朝宗文當代秉義者蓋嚮風矣不復相鄙<lb/>
愚無間然得為田蘇之逰不負金石之契亦既多矣吳<lb/>
㑹之地慈親倚門冷侯言歸心切攸徃白鴈初過清𡨕<lb/>
轉高駕言東逰雲雨惜别邵亦是日理裝也始同末異<lb/>
愴此岐路冷侯深於詩也祕監韋公叙焉其為歌詩以<lb/>
<pb n="KR4h0022_WYG_724-11b"/>
出餞皆漢廷顯逹士林精妙各附爵里為一時之榮邵<lb/>
何言哉貺别而已<lb/>
　　　送竇秀才序<lb/>
曩嵗忝西掖舎人與秀才世同官逰朝赴玉墀夕下金<lb/>
闕于今二十年矣今復左遷僻地羈旅信安不期東逰<lb/>
邂逅相遇而能倍<hi>一作信</hi>年下禮論舊加敬實髙標雅裁<lb/>
為邦家之光故懐袖雄文予得興詠長途逸足予將企<lb/>
望而殿中侍御史范陽盧公聿來監州持我文柄觧簡<lb/>
<pb n="KR4h0022_WYG_724-12a"/>
書之畏嘗翰林主人來者飲徳挹之不竭嘯歌攸同迨<lb/>
茲中冬將盡厚意不虞作别况予之與名軰者乎如何<lb/>
選<hi>一作撰</hi>舟告我行邁羅郭之下縠川可厲枯桑槭而不<lb/>
知有風暮天晻而且欲飛雪此時以長年其悲懐哉曷<lb/>
日相㑹哉<lb/>
　　　送蔡秀才序<lb/>
蔡氏之子曰虛舟以十月良月旅次於信安謂余老於<lb/>
文者展後進之禮清晨來思贈余舊文凡數十篇與之<lb/>
<pb n="KR4h0022_WYG_724-12b"/>
討論導以無倦蔡子乃盱衡而納焉夫如是則何患乎<lb/>
名不揚道不行春官卿復將示諸掌乎佻兮逹兮亦以<lb/>
永日言飲之酒時無間焉客非滯者逰有常者言告言<lb/>
歸明日遂行雖江南地暖於景度短急張㠶便風猶可<lb/>
及逺蔡子其將邁乎常山公于邵叙别<lb/>
　　　送朱拾遺序　　　　　　　顧　况<lb/>
楚天暮秋衰草多霜我送朱兄置酒寒塘他方有遺名<lb/>
之人語出世之事昔我<hi>一作者成</hi>大師居毗耶離方丈之室<lb/>
<pb n="KR4h0022_WYG_724-13a"/>
以虛空量納諸群有為法而來難於酬對兄辯才者精<lb/>
於語黙雪山有草可生醍醐上賢不自豐故貧也上智<lb/>
不任數故樂也言出以機在心為咎故慎也和平發中<lb/>
金玉鏗鏘如秋水之溢塘殊不知長松倚空逺鶴孤唳<lb/>
如<hi>一有朱字</hi>兄也將刀畫水水中不斷以道親人人何有别<lb/>
何山不可以為家何水不可以泛舟我送朱兄浮于亂<lb/>
流主明不在諌故<hi>一有諌字</hi>臣在瀾漫之逰<lb/>
　　　陪江西李大夫東湖賦詩送宣武軍趙判官還<lb/>
<pb n="KR4h0022_WYG_724-13b"/>
　　　　使序<lb/>
相國大司徒統戎于汴汴之介者有長鬛廣顙乘遽四<lb/>
方交驩諸侯以利君實我大夫待以加等問其所欲蓋<lb/>
相國於其君義踈而後有誡誡存而後有别此敬相國<lb/>
而及子其告復乃賦平字之什以寵之春秋之義凡君<lb/>
子之嘉一善接一士皆欲有所用必相其宜而比之昔<lb/>
代之阿鄄燕侵河上晏相之薦穰苴文能附衆武能威<lb/>
敵果却燕晋之師<lb/>
<pb n="KR4h0022_WYG_724-14a"/>
　　　送韋處士適東陽序<lb/>
珠玉在淵蘭在深林士不定方而處東陽佳地樓上隠<lb/>
侯之八詠溪中康樂之贈答韋生翺翔若復故都㑹予<lb/>
放逐相逢姑蔑之山所裁新詩婉而有意凢逰山水苦<lb/>
無巻軸復無幽人携手一何異飛鳥一翼行車隻輪眼<lb/>
界孤矣於<hi>疑作放</hi>言自譴以貺處士乎哉<lb/>
　　　送張鳴謙適越序<lb/>
晋司空十四代梁尚書左僕射纉武代孫曰鳴謙問行<lb/>
<pb n="KR4h0022_WYG_724-14b"/>
於我我對曰廼祖蹈道隠黄鵠山乃先敦徳隠朝陽山<lb/>
今子洽聞繼脩先好是一門而三隠矣䑓仲之處也雲<lb/>
翔冥廓亦復何礙又將嫁于四方余常適越東至剡南<lb/>
登天姥天姥而西即東陽太末姑蔑之地盤桓乎弋陽<lb/>
其山霞錦其水紺碧其鳥好音其草芳葩奪人眼晴猶<lb/>
未麗也仙人城在其上可以汰神可以建文可以棲予<lb/>
獨不見錯誅而囬樂乎感隙駟之末光事塗龜之脩齡<lb/>
觀萬化之始終道訓曰處其厚不處其薄丈夫之事予<lb/>
<pb n="KR4h0022_WYG_724-15a"/>
亦從此逝矣適人之適孰與自適其適乎<lb/>
　　　送謝舎人赴朝廷序　　　　梁　肅<hi>見集本</hi>
初公以文似相如得盛名於天下大歴再居獻納俄典<lb/>
書命時人謂公視三事大夫猶寸歩耳爾來六七年同<lb/>
登掖垣者已迭操國柄而公方自廬陵守入副九卿噐<lb/>
大舉遲不其然歟前史稱漢文帝對賈生語至夜半且<lb/>
有不早見之歎矧公才為國華識與道并當欽明文思<lb/>
之日繼宣室前席之事必將敷陳至論超履右職使賢<lb/>
<pb n="KR4h0022_WYG_724-15b"/>
能者勸彼棘寺竹刑豈君子淹心之地乎亦既撰吉晋<lb/>
陵主人於夫子有中朝班列之舊是日惜歡㑹不足乃<lb/>
用觴豆宴酬以將其厚意意又不足則陳詩贈之属而<lb/>
和者凡十有一人小子適受東觀之命從公後塵行有<lb/>
日矣存乎辭者祗以道詩人之意而已至於瞻望不及<lb/>
之思不敢自序云<lb/>
　　　奉送泉州席<hi>集作石</hi>使君赴任序<lb/>
使君至徳初以一命領太原尉俄歴御史叅丞相軍事<lb/>
<pb n="KR4h0022_WYG_724-16a"/>
所從之主則李侍中王黄門其人當時議者謂翰音上<lb/>
騰非决起所及展轉禄仕三十餘年乃以宰邑功次除<lb/>
晋安守其恬於名利如是體命者歟後時然乎傳稱士<lb/>
任重而道逺惟先尚書文公茂徳盛名光乎<hi>集作于</hi>前朝<lb/>
吾子淑慎其身荷伯父覆露銀章皁蓋秩二千石方將<lb/>
布王澤以牧閩人得不謂重且逺乎行當變餘善之俗<lb/>
使至齊魯然後祗承優命超處蕃閫<hi>集作近藩</hi>廼其盛也七<lb/>
月之吉火雲在天征車徂東瞻望不及所當慎者殘暑<lb/>
<pb n="KR4h0022_WYG_724-16b"/>
而已豈以逺道為戒哉橾札<hi>一作槮袂</hi>如之何序以道意<lb/>
　　　送李補闕歸少室飬疾序<lb/>
昔司馬相如當漢六葉為言語侍從之臣今天子用人<lb/>
文化成亦以君有相如之才擢居諫職且掌宸翰賦頌<lb/>
書奏粲然同風夫君子之道與命與時三者并則不期<lb/>
<hi>集作蘄</hi>逹而逹不然則或鼓或罷或塞或通是以長卿屢<lb/>
去其官而君亦以疾退息各其時也君曩時祭夏圭<hi>集作</hi>
<hi>主</hi>頌比于馭龍射虎其詞最盛如夏雲秋濤變化騰湧<lb/>
<pb n="KR4h0022_WYG_724-17a"/>
蔚乎當代學者誦之及夫朝夕論思上尤所器異故乞<lb/>
身之表七上而後賜告有以見聖王之愛才也夫賢者<lb/>
境不静則神不怡身不安則疾不去故夫子蹔㳺江湖<lb/>
樂其静也復還少室就其安也易傳稱飬正則吉矧夫<lb/>
氣甚和志甚邁興愈贍而才未<hi>集作不</hi>竭是行也方憇于<lb/>
雲林之中陶然自飬以餌浩氣然後階<hi>集作陞</hi>浮雲翼疾<lb/>
風登紫垣歩清漢當此時無妄之疾抑自去不暇安肯<lb/>
住於蘧廬<hi>集作肌膚</hi>間哉始君未為近臣時論有積薪之歎<lb/>
<pb n="KR4h0022_WYG_724-17b"/>
及其造退朝廷厚優賢之禮今也于歸君子賦考槃之<lb/>
詩此數者足以觀子之義不可以不序焉爾<lb/>
　　　送耿拾遺歸朝廷序<lb/>
國家方偃武事行文道命有司修圖籍<hi>三字集作條祕圖籍</hi>且慮<lb/>
有闕文遺編逸詩墜禮分命史臣永之天下若汲冡墓<lb/>
陵山穴之徒必從而搜焉拾遺耿君於是乎擁輕軒奉<lb/>
明詔有江湖之役亦勉已事將復命闕下七月乙未改<lb/>
轅而西將朝夕論思左右帝扆用廣犬天禄石渠之籍<lb/>
<pb n="KR4h0022_WYG_724-18a"/>
託風求<hi>集作於</hi>吟咏情性之作當堯舜之聦明魏丙之謨<lb/>
猷以拾遺之才之美其翰飛逺邇不可度已衆君子盖<lb/>
將賀不暇彼吳秦離别於我何有作者之志小子承命<lb/>
而序之<lb/>
　　　送朱拾遺赴朝廷序<lb/>
上將以道莅天下先命大臣舉有道以備司諌故朱君<lb/>
長通有拾遺之拜時議以為明天子在上百僚奉職於<lb/>
下化既成矣而猶廣獻納以通諷諭聖人之心其至矣<lb/>
<pb n="KR4h0022_WYG_724-18b"/>
初長通以比興之文名震翰林又以𤣥逺之致升聞天<lb/>
朝其静也眄滄海以遂志其動也披白雲以受詔吳中<lb/>
賢士大夫相賀不暇長通方移疾餌藥不出東山者三<lb/>
年或曰以君之才之識冝行而止冝語而黙且君命召<lb/>
其可以乆乎由是不俟駕亦不敢言病獻嵗之吉渉江<lb/>
而西夫宴息以𢎞道由道以致逺位在乎忠道在乎辭<lb/>
盖拾遺之志如此彼離别之難秦吳之逺前期之不易<lb/>
皆付之樽中可也又曷足置於心胷間羣賢於是乎酒<lb/>
<pb n="KR4h0022_WYG_724-19a"/>
酣歌詩以代雜珮之贈<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0022_WYG_724-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文苑英華巻七百二十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>泰泉集巻七</head>
    <p>
<pb n="KR4e0180_WYG_007-1a"/>
欽定四庫全書<lb/>
　泰泉集巻七　　　　　　　明　黄佐　撰<lb/>
　　七言律詩<lb/>
　　　感秋三首時洪都兵變予方種菊東籬有終焉<lb/>
　　　之志因賦此詩<hi>正徳己夘</hi>
秋風蕭瑟起千山籬外黄花自作間冠盖何年通宛洛<lb/>
鼔鼙連日動鄉關風塵不入窓間岫世事能彫鏡裏顔<lb/>
聞道日邉佳氣在都人長望屬車還<lb/>
<pb n="KR4e0180_WYG_007-1b"/>
一舸當年發豫章豚魚吹浪棹相將黄蘆夹岸天連海<lb/>
白鴈臨關夜有霜氛祲祇今干斗極江湖依舊逺巖廊<lb/>
悲吟不盡傷秋意紅葉蕭蕭暮吹長<lb/>
漠漠秋隂雲滿城夢囘驚問此何聲紫臺霜急鴈初到<lb/>
滄海月寒潮自生宋玉蕭條曽作賦杜陵揺落最關情<lb/>
東籬生意依然在無數黄花照眼明<lb/>
　　　雨後珠江登望<lb/>
珠江煙水碧濛濛錦石琪花不易逄三島樓臺開日月<lb/>
<pb n="KR4e0180_WYG_007-2a"/>
二儀風雨動魚龍浮雲荏苒團秋扇野樹依㣲亂晩風<lb/>
越女未知揺落早輕舟何處采芙蓉<lb/>
　　　九成臺次章提學韻時聞王師發金陵<lb/>
睥睨鴉啼向古臺臺前斑竹自花開水通湘浦縈如帶<lb/>
山近蒼梧翠作堆嘉樂也知非野合倦勤何事復南來<lb/>
鸞輿虎旅傳消息心折江城畫角哀<lb/>
　　　秋夜夢後作<hi>有引</hi>
　　　　客乆思歸夢一金甲神人餞予行自謂將軍<lb/>
<pb n="KR4e0180_WYG_007-2b"/>
　　　　相與聨句有曰笑拂玉波看禹鼎予以為問<lb/>
　　　　曰玉波塵也出秘書子忘之乎予即詠曰拜<lb/>
　　　　陳金鏡祝堯年將軍嘖嘖稱予忠如是者凡<lb/>
　　　　數十聫末云好費將軍九萬牋句出自予亦<lb/>
　　　　不知其何語也其餘則忘矣已而就駕雲飛<lb/>
　　　　風從倐忽至家見老母喜甚覺來明月滿牕<lb/>
　　　　乃枕上爾時聖天子出師以威武大將軍鎮<lb/>
　　　　國公行寤歎之餘賦此仍用夢中韻<lb/>
<pb n="KR4e0180_WYG_007-3a"/>
踈槐宫院罷朝天淮海干戈有嵗年未厭西風吹几杖<lb/>
每依南斗望樓船新豐車馬黄塵裏故國園林白露前<lb/>
歸夢忽醒寒漏逈綺窓斜挂玉嬋姢<lb/>
　　　臘月十日奉迎大駕紀事二首<lb/>
奏凱歡呼大駕廻一時和氣滿燕臺端門日麗龍旂入<lb/>
馳道風清鳯吹來九廟神靈真有託百年文運定重開<lb/>
都人此日瞻依切共説君王有將才<lb/>
鐃歌鼙鼓盡天聲亭斾金繒載道迎上將獨乗千里駿<lb/>
<pb n="KR4e0180_WYG_007-3b"/>
義児多領四家兵車懸虎豹知蒐獮架疊鯨鯢報武成<lb/>
從此鼎彜書鎮國漢文徒幸亞夫營<lb/>
　　　早朝<lb/>
苑雲城樹隠蒼蒼仙漏銷沈寳炬光月下貔貅金隊冷<lb/>
風前鵷鷺玉聲長螭頭漸近聞天語豹尾徐開挹御香<lb/>
朝罷宫臣導清蹕空瞻團扇䕶君王<lb/>
　　　雪後早朝<lb/>
北風吹雪静芳塵雪霽千門麗景新丹地祗聞鳴玉歩<lb/>
<pb n="KR4e0180_WYG_007-4a"/>
碧天疑有散花人寒光掩映龍樓曉遲日熏成鳳沼春<lb/>
歸向栁邉凝立乆試裁巴曲和韶鈞<lb/>
　　　侍車駕幸太學恭賦一律<lb/>
豹纛龍旂拂曙烟即随清蹕下遥天衮衣日月宫墻裏<lb/>
冠盖風雲爼豆邉環璧波光揺寳扇閟壇花氣繞金懸<lb/>
青衿際此歡無極共播皇休入誦弦<lb/>
　　　郊祀齋居大興隆寺與懋賢舉之繩武三太史<lb/>
　　　同賦二首得旗字<lb/>
<pb n="KR4e0180_WYG_007-4b"/>
大駕迎天早練時端門燈起禁鐘遲春回御氣通黄道<lb/>
夜静神飈閃翠旗龍騎肅分千陛㦸鶴羣寒立一禪枝<lb/>
泰壇却憶追趍地雲捧珠宫月滿墀<lb/>
璧月彤雲澹不移竹房花影正離離僧來祗覺鐘磬響<lb/>
院静不知更漏遲辟荔有香浮劍舄穂楊無力拂旌旗<lb/>
夜寒銀棨巡金鑰吟望圓丘有所思<lb/>
　　　内閣前迎春花開有述<lb/>
春叢照眼見輕黄玉署裁詩覺興長唐苑錯教催羯鼓<lb/>
<pb n="KR4e0180_WYG_007-5a"/>
漢宫徒自闘仙裝龍池日轉纔分色鳯閣風來細認香<lb/>
何事偏承天澤早結根元自五雲傍<lb/>
　　　春興八首<lb/>
燕京二月芳草新天南嗟有未歸人清泉白石入幽夢<lb/>
紫燕黄鸝鳴好春三殿奔趍連日夕九衢車馬雜風塵<lb/>
棲遲鳯沼渾何事吟望漁舟獨愴神<lb/>
閶闔千門拂曙開即随鵷鷺集蓬萊雲邉綵仗分仙掖<lb/>
日下青旂遶帝臺扈閣風迴初變栁琳池冰洩半侵苔<lb/>
<pb n="KR4e0180_WYG_007-5b"/>
上林春色應無限空羡文園作賦才<lb/>
太液池頭萬嵗峰波光迴合翠重重神人驅石開三島<lb/>
天子乗春駐六龍紫殿虚無餘御氣碧雲迢逓憶仙踪<lb/>
玉鳬黄鵠無消息長聽趨朝午夜鐘<lb/>
燕臺自昔興王地今日垂衣馭四夷紫禁煙花連朔漠<lb/>
黄河烽火望旌旗西山積雪輝輝在北極浮雲裊裊垂<lb/>
跂馬春郊回首晩五侯歌管未休吹<lb/>
廣寒宫殿鎻岧嶤漢帝神靈隔絳霄隂洞夜凝龍虎氣<lb/>
<pb n="KR4e0180_WYG_007-6a"/>
陽深秋老鳯凰條金莖瑞露霑朱綴銀浦雲流入綺寮<lb/>
翠輦不來環珮冷滿庭脩竹自蕭蕭<lb/>
踏青聞幸芙蓉苑紅日未髙金吹鳴從此宸逰多樂事<lb/>
向來幾務太留情風傳羯鼓南薫殿雲擁鸞旂北斗城<lb/>
千載太平知有象詞臣先已頌河清<lb/>
風雨瀟瀟聞曙雞春來長憶碧山栖烟開籬落花光動<lb/>
日暖園林菜甲齊入饌江魚供白髪潑醅芳酒對青谿<lb/>
刺桐枝上紅如錦自在流鶯盡日啼<lb/>
<pb n="KR4e0180_WYG_007-6b"/>
幕府魚書報越裳期門龍節發荆湘北風鴻鴈飛何處<lb/>
南海漁樵思故郷即恐軍儲非往日却勞宵旰及殊方<lb/>
平林月出聞題鴂擊劍酣歌意轉長<lb/>
　　　謁康陵書感<lb/>
夏雲消盡午風恬目極烟霄思未猒瑶水幾年留馬跡<lb/>
鼎湖回首堕龍髯泉涂寂寂山當户松籟蕭蕭月轉簷<lb/>
却愧青衫虚十載對揚無路拜宸嚴<lb/>
　　　康陵禫祭有述<lb/>
<pb n="KR4e0180_WYG_007-7a"/>
康陵禫日宿神郊奏格無聲藉白茅七廟精靈昭鞏洛<lb/>
二儀風雨積函殽明樓燈火鵷鸞無隧道松杉翡翠巢<lb/>
羽獵長楊今涕淚寸心遥與白雲交<lb/>
　　　贈趙景昭歸廣州<lb/>
庭闈每入京華夢消息真從里閈傳慰我客懐千里外<lb/>
與君交誼十年前心馳珠海雲随棹路入金陵日在天<lb/>
好向明時圖逺大只今青𤨏重材賢<lb/>
　　　嵗暮書懐次王繩武韻<lb/>
<pb n="KR4e0180_WYG_007-7b"/>
蕭蕭松院朔風侵坐擁重裘力不任薊北暖遥花去眼<lb/>
天南書㫁鵲驚心曽雲此日連青𤨏芳草何年卧緑沉<lb/>
喜有王維同筆硯清詩時為滌煩襟<lb/>
　　　别吴成甫<lb/>
金陵此去三千里玉殿回瞻咫尺天两載風煙同逆旅<lb/>
一簾霜月照離筵即看㑹計蘇江左還有謀猷達帝前<lb/>
聞鴈裁書堪更問聴鶯携手是何年<lb/>
　　　三江毛尚書致仕歸姑蘇留别次韻<lb/>
<pb n="KR4e0180_WYG_007-8a"/>
笑别鵷行問鶴田歸來林壑故依然月明震澤秋應早<lb/>
栁暎閶門地亦偏黄閣未登曽扈聖青山相對更懐賢<lb/>
東曹此日情何限目㫁㝠鴻在逺天<lb/>
　　　送三江先生<lb/>
吴門烟艇故知津寳帶麐衣照莫春蕉鹿夢中曽玩世<lb/>
蓴鱸鄉裏最宜人三朝禮樂歸青簡八座聲華動紫宸<lb/>
心折此時瞻望地潞河南下栁條新<lb/>
　　　壽陳虚白錬師<lb/>
<pb n="KR4e0180_WYG_007-8b"/>
颷臺羽客宴星壇四座罡風六月寒絳節曽随蒼水珮<lb/>
元田應結紫金丹瑶池月冷飛青鳥珠樹雲深駐綵鸞<lb/>
知爾蓬瀛多浪迹摩挲銅狄待誰看<lb/>
　　　董學士父母受封<lb/>
桂坊秋早竹書成紫誥貤封荷聖情天與北門添盛事<lb/>
人依南斗頌長生碧雞山下棠隂合丹鳯樓前日色明<lb/>
笑領龍章齊舉案一麾今覺到蓬瀛<lb/>
　　　送林子行歸吴川<lb/>
<pb n="KR4e0180_WYG_007-9a"/>
萊衣將母羡君行把酒臨岐百感生楊栁影稠朝雨凈<lb/>
芰荷香暖暮潮平病身與鶴栖蕭寺歸夢如雲遶粤城<lb/>
曽是同舟忍分手岸花檣燕總關情<lb/>
　　　九月十七日大封宗室奉命充南渭册禮使<lb/>
臚陛傳宣仰聖君錫茅分器重殷勤日臨閣道開三殿<lb/>
風逓宫韶出五雲寳册下時經輦路金貂行處散爐薫<lb/>
即從北極趍南渭悵别天邉鴛鷺羣<lb/>
　　　永州樓上春望<lb/>
<pb n="KR4e0180_WYG_007-9b"/>
蕭蕭梧竹弄新晴天畔登樓眼倍明湘水碧連雲夢渚<lb/>
粤山青近永陽城三春物色憐多病萬里馳驅笑此生<lb/>
忽憶玉河垂栁徑紫宸朝罷聴流鶯<lb/>
　　　别蕭潘二通判於淡巖作<lb/>
五馬翩翩度逺岑日浮蒼翠滿離襟同寅合共循良傳<lb/>
異國仍多故舊心客思漸随芳草逺春光偏入野棠深<lb/>
明朝鼓柁營陽道回望零陵烟樹林<lb/>
　　　逰甘露寺同劉士竒作<lb/>
<pb n="KR4e0180_WYG_007-10a"/>
空香浮動翠巉岩徙倚珠林駐玉驂七澤湍聲流日夜<lb/>
六朝山色落東南朱旛向晩情難别碧院逄秋酒易酣<lb/>
蕭洒不知歸路杳滿天竽籟起松杉<lb/>
　　　歸自京師赴常齋鍾子夜讌二首<lb/>
魏闕勞君千里夢粤辭分我一枝安即看春事辭鶯燕<lb/>
且盡芳樽共肺肝沙塢雨餘花氣近江城風定角聲寒<lb/>
相看此夕清狂甚從此過逄興未䦨<lb/>
爐烟裊裊篆垂垂掃逕開尊恨到遲亭榭風煙仍月夜<lb/>
<pb n="KR4e0180_WYG_007-10b"/>
江湖花鳥况春時金樽玉鱠堪留客醉舞狂歌果為誰<lb/>
却憶去年覊旅地粤雲南望只成悲<lb/>
　　　全節廟<lb/>
極目胡塵暗帝畿樓船南去逐斜暉已無虎帳鳴金柝<lb/>
祗有龍潭塟寳衣精衛何時填海滿蒼梧終日見雲飛<lb/>
貞魂若化吴宫燕應是年年一度歸<lb/>
　　　大忠祠<lb/>
誰扶黄屋此長征夷夏分明萬古情百粤波濤非帝宅<lb/>
<pb n="KR4e0180_WYG_007-11a"/>
兩厓風雨是天聲氣吞蛇豕頻揮劍力盡馳驅尚請纓<lb/>
再拜髙祠回首地滿山松桂月㣲明<lb/>
　　　乙酉守嵗<lb/>
帝城鼔角促朝暉紫禁烟花錦繡圍風静笙歌臨路發<lb/>
雪晴烏鵲背人飛貪趍魏闕年華换留滯周南心事違<lb/>
栢葉椒花吾祝汝明年湏對老萊衣<lb/>
　　　元日早朝<lb/>
閣道沙堤雪未乾馬前銀燭霧中看踈鐘欲動飛宫鵲<lb/>
<pb n="KR4e0180_WYG_007-11b"/>
絳節初齊引珮鸞瑞日影浮䨇闕表鈞天聲在五雲端<lb/>
侍臣賦<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>陽春曲未覺瓊樓玉宇寒<lb/>
　　　暮春書懐效陳去非<lb/>
曲肱作夢客不到游絲滿空春正晴世事悠悠祗蕉鹿<lb/>
韶光冉冉但林鶯蔣陵山逺碧雲合郭隗臺髙芳草平<lb/>
踏謌吹劍一翹首天北天南無限情<lb/>
　　　題雷氏山水巻<lb/>
羡汝習静栖空山蒼翠無言相對間松花滿地雲不掃<lb/>
<pb n="KR4e0180_WYG_007-12a"/>
柴門敞天風為關波浮龍鱗曉澒洞峰横豸角秋孱顔<lb/>
丹梯倘許凌絶頂散髪醉呼黄鶴還<lb/>
　　　春夜大醉言志<lb/>
㧞劍起舞臨髙臺北斗挿地銀河廻長空贈我以明月<lb/>
天下知心惟酒杯門前馬踏簫鼓動柵上雞啼天地開<lb/>
倦逰却憶少年事笑擁如花歌落梅<hi>欲盡理還之喻</hi>
　　　白蓮二首<lb/>
水殿盈盈萬玉妃凌波長是歩炎暉迢遥玉井峰頭見<lb/>
<pb n="KR4e0180_WYG_007-12b"/>
縹緲瑶池月下歸洛浦霧繁朱作珮楚臺風急翠成幃<lb/>
若教觧語應愁絶聞道金籠鎖雪衣<lb/>
不見紅衣暎緑苔夜長疑有鷺飛來蘂珠宫冷香雲濕<lb/>
魚藻池深素錦開太乙御風揺翠檝飛瓊乗月出瑶臺<lb/>
露華似慰相如渇分得金莖滿玉杯<lb/>
　　　陵祀次韻劉侍御見寄<lb/>
園陵報祀開秋序驄馬追趍出帝城四塞雲山随逺近<lb/>
二儀風雨自隂晴金支掩映蛟龍色玉殿蒼凉燕雀聲<lb/>
<pb n="KR4e0180_WYG_007-13a"/>
悵望軒轅弓劍在青霄霑洒不勝情<lb/>
　　　重陽次韻答孫貞父<lb/>
相看京洛共緇塵拂拭荷衣發興新江上離憂嗟易老<lb/>
雲間歸夢恐難真飛飛白鴈遥憐汝采采黄花懶寄人<lb/>
抱病重陽正愁絶把君詩句重逡巡<lb/>
　　　省親三疏獲允出郭别親友<lb/>
喜聞綸綍巻詩書萬里乗槎信所如即辦綵衣供色笑<lb/>
不妨黄髪老樵漁臨岐尚憶公家事出郭多煩長者車<lb/>
<pb n="KR4e0180_WYG_007-13b"/>
南北相望意無限江空嵗晩獨愁予<lb/>
　　　阻氷寓蕭氏樓上作<lb/>
朔風蕭蕭吹雪霜登樓獨坐生悲凉青山知我吏情澹<lb/>
明月照人歸夢長雲影有時連去鴈水聲何日到垂楊<lb/>
側身天地頻囘首誰道江湖逺廟廊<lb/>
　　　文衡山致仕言懐次韻二首<lb/>
十月軒車出紫宸三年京洛謝緇塵北河氷雪偏㽞客<lb/>
南國江山乆待人石室有書曽汗簡扁舟無日不思蓴<lb/>
<pb n="KR4e0180_WYG_007-14a"/>
此身直在雲羅外誰向中原惜鳯麟<lb/>
金鑾早上乞休書䟽傅當時恐未如萬里青㝠䨇倦翼<lb/>
百年黄髪幾懸車閶門日暖繁楊栁震澤春深足鯉魚<lb/>
知爾登時詩不廢停雲回首渺思予<lb/>
　　　除夜贈文徴仲<lb/>
即看芳草入新年豈有椒花媚逺天多病獨愁䨇鬂改<lb/>
故人相對一燈懸匆匆嵗色歸鶯燕冉冉春聲咽管絃<lb/>
明日試從髙閣望陽和多在五雲邉<lb/>
<pb n="KR4e0180_WYG_007-14b"/>
　　　丁亥元日<lb/>
朔雲自繞灤河曲燕樹遥連漢苑斜綵鷁獨依河畔栁<lb/>
新鶯應到苑中花三朝禮樂開青𤨏萬國衣裳擁翠華<lb/>
去去滄江回首地太平歌頌落煙霞<lb/>
　　　客樓春望徴仲見過有贈<lb/>
樓外河氷春未消旅魂吟望倦揺揺驪黄有路開丹嶠<lb/>
孔翠何心戀赤霄燕市風塵通潞渚吴門烟月滿楓橋<lb/>
何時坐爾停雲舘幽竹繁花慰寂寥<lb/>
<pb n="KR4e0180_WYG_007-15a"/>
　　　㣲雨後風沙大作晚泊臨清<lb/>
笑辭鍾鼎向山林去路塵沙苦見侵萬里舟航淹日月<lb/>
九河風雨戰晴隂草堂花竹縈春夢澤國魚龍伴夜吟<lb/>
心跡不教雙寂寞燈前呼酒漫開襟<lb/>
　　　次韻答廖鳴吾見懐<lb/>
北風吹女思悠悠乗興難移雪夜舟建禮昔同鴛鷺序<lb/>
裁詩今在鳯凰樓岸花<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>燕催春色洛水秦山入暮愁<lb/>
多病可堪回首逺吏情吾已付滄洲<lb/>
<pb n="KR4e0180_WYG_007-15b"/>
　　　丁亥除夕<lb/>
旅舘頻年過嵗除萊衣今夕樂何如揺揺蠟炬輕風裏<lb/>
淺淺霞盃細雨餘江海只便魚入饌烟霞惟恐鶴傳書<lb/>
等閑又被梅花惱漏泄春光滿敝廬<lb/>
　　　元旦<lb/>
南國浮雲向曉開日華初上釣魚臺東風又與䕷蕪緑<lb/>
老屋惟應燕子來萬里晨昏逢嵗改三年供奉憶朝回<lb/>
滄溟不似君恩濶起舞尊前莫放杯<lb/>
<pb n="KR4e0180_WYG_007-16a"/>
　　　英徳别杜生兄弟<lb/>
扁舟六月度湞水英徳縣前鱸已肥别爾弟兄難廢酒<lb/>
驅人岐路易沾衣滄江急雨羣龍出古峡閑雲獨鶴飛<lb/>
返棹相看情不斷倚門真覺夢同歸<lb/>
　　　感秋二首用南津胡憲長趣駕韻<lb/>
淅淅秋風吹岸沙西江遷客思無涯濁醪粗飯足娱老<lb/>
去燕來鴻猶念家百年洛涘媿潘岳九日龍山懐孟嘉<lb/>
故園咫尺不歸去辜負東籬無數花<lb/>
<pb n="KR4e0180_WYG_007-16b"/>
淅淅秋風吹雨來自憐樗散未湏培水邉白鳥背人去<lb/>
霞外青山待我囬抱病江湖長對酒側身天地數登臺<lb/>
故園只在扁舟上三徑黄花萬樹梅<lb/>
　　　南谿巻為佴都帥<lb/>
南谿分得揚之水岩姿林靄相光輝主人燕坐列霜㦸<lb/>
童子清歌調雪衣弦琴每覺薫風入載酒直随明月歸<lb/>
我亦滄洲曽結宇吏情長恐與心違<lb/>
　　　秋夜對菊<lb/>
<pb n="KR4e0180_WYG_007-17a"/>
日随麋鹿走山林豈有簪纓繫此心永夜鼔鐘欺鬢短<lb/>
小樓風露報秋深鸞聲自作孫登嘯龍卧誰為梁甫吟<lb/>
瀟洒不知貧與病東籬元有萬黄金<lb/>
　　　蒼梧初發<lb/>
蒼梧北望盡蠻荒雲黒山青烟霧黄旌斾行随日隠見<lb/>
䝉衝坐覺天低昻黿鼉乗雨出岩穴翡翠挟春鳴桄榔<lb/>
旅懐厯亂不可盡芳草萋萋彌岸長<lb/>
　　　桂林元夕<lb/>
<pb n="KR4e0180_WYG_007-17b"/>
何處笙歌入座聞即看陸海在人羣星橋暗度重輪月<lb/>
火樹晴開五色雲湘水未逄天北使灕江猶駐粤南軍<lb/>
江湖心事年年在徙倚東風酒易醺<lb/>
　　　横州伏波廟<lb/>
髙灘危石鎖崔嵬長夏風烟午未開南海樓船從此去<lb/>
中原冠冕至今來武陵一曲風塵静銅柱雙標日月廻<lb/>
千載伏波祠宇在漢朝何事有雲臺<lb/>
　　　旅感<lb/>
<pb n="KR4e0180_WYG_007-18a"/>
塵事熏心千種在晨昏回首一星周枕前明月照歸夢<lb/>
簾外西山窺客愁短䇿干時何所得薄田供嵗未湏求<lb/>
他年北極懐明主當日東陵有故侯<lb/>
　　　初秋<lb/>
玉河楊栁已蕭蕭覉思逄秋轉寂寥親舍每疑雲外近<lb/>
長安翻覺日邉遥浮名肯似蓴鱸羙壮志寕随髀肉消<lb/>
自笑行蔵渾未卜巫陽堪問竟誰招<lb/>
　　　秋夜大興隆寺玩月<lb/>
<pb n="KR4e0180_WYG_007-18b"/>
玉壺酒對秋色滿金地坐看明月髙北戍不随胡馬去<lb/>
南巡應照聖躬勞山河有影㸔蓬鬢風露無聲生緼袍<lb/>
忽憶越江垂釣叟流光千頃一浮舠<lb/>
　　　得七月家書志喜<lb/>
紅葉聲中醒客夢白雲飛處憶親廬情多豈保鬢不改<lb/>
計拙乃為飢所驅燕頷果誰還有相羊腸何路是無虞<lb/>
臨風正覔傷秋句忽領平安兩字書<lb/>
　　　送祁惟允<lb/>
<pb n="KR4e0180_WYG_007-19a"/>
執手别君何鬱紆帝城秋色野踟蹰離情不覺曉雲淡<lb/>
知已漸随煙栁踈去國未湏言勇退還家聊且賦閑居<lb/>
想應明主不相棄誰合南山老敝廬<lb/>
　　　贈西蜀胡秀才<lb/>
遥遥西蜀亘天端來去惟君不作難來為慈顔欣奉檄<lb/>
去縁皤髪倦彈冠栁揺燕市聴鶯别雲擁峨眉駐馬看<lb/>
索句贈君還自笑一年為客向長安<lb/>
　　　贈陶二尹之任元城<lb/>
<pb n="KR4e0180_WYG_007-19b"/>
風流此日陶彭澤喜唱吴歈向别筵製錦正當佳麗地<lb/>
彈冠初遇中興年一庭詩景孤松裏疋馬春風五栁邉<lb/>
傾盖相逄又分手金臺凉月夜姢娟<lb/>
　　　寄梁應房<lb/>
去年蕭寺憶殷勤長劍髙歌入夜聞異國風煙能慰我<lb/>
同年交誼不如君落霞秋倚新豊樹疋馬晴瞻震澤雲<lb/>
南北祇今成悵别夜來樽酒夢論文<lb/>
　　　送余崇一使蜀<lb/>
<pb n="KR4e0180_WYG_007-20a"/>
鳯凰啣詔出蓬莱劍氣峥嶸拂曙開萬里風煙馳蜀道<lb/>
五雲宫闕夢燕臺浣花溪在搜唐蹟洗墨池荒憶漢才<lb/>
聞道故園滄海上星槎争羡自天囘<lb/>
　　　荆庭春恨和潘源魯<lb/>
東風庭院雨絲絲姜被寒生夢後悲淺緑正添鴻㕍沼<lb/>
輕紅初上鶺鴒枝流年未覺音塵盡往事空詒肺腑知<lb/>
斷送一畨吟鬢白可憐荆樹似秋時<lb/>
　　　贈别梁明仲<lb/>
<pb n="KR4e0180_WYG_007-20b"/>
都門楊栁映愁生乆客懐歸此送行鄉夢昔曽随去馬<lb/>
春光今已别流鶯舟移北渚龍光窅路入南天劍氣明<lb/>
他日一尊尋舊約白雲溪上濯塵纓<lb/>
　　　席中贈倫彦蕃<lb/>
看君意氣薄青霄京邸相逄即乆要鳯沼每傳賢父子<lb/>
鴈行多在聖明朝虹横楚水朝看劍月滿吴門夜聴潮<lb/>
何事春明携手地滿堤垂栁正蕭蕭<lb/>
　　　别倫彦周侍御<lb/>
<pb n="KR4e0180_WYG_007-21a"/>
青藜燈火同髙閣皂盖聲華獨内臺日月祗随燕樹轉<lb/>
雲山長羡粤鴻迴勞勞世路關蓬鬢黯黯離懐付酒杯<lb/>
姜被莱衣榮子去風江烟艇待誰來<lb/>
　　　宜陽八景次東溪鄧尚書韻八首<lb/>
曉入宜陽見萬峰雞聲人語共踈鐘停車最愛黄山好<lb/>
滴袖俄驚翠黛濃陸海魚龍憑砥柱青天波浪出芙蓉<lb/>
凌風欲挟飛仙去直上蓬莱苐一重<hi>右黄岑疊翠</hi>
扣舷何處有漁歌泉擁西山景㝡多雲外恍疑垂玉蝀<lb/>
<pb n="KR4e0180_WYG_007-21b"/>
人間真覺近銀河静含桂魄天同色流入桃花錦作波<lb/>
若到春郊頻極目東風吹潤徧嘉禾<hi>右白水垂虹</hi>
玉溪流水碧沈沈巧筭還誰測淺深細雨斜風渾二月<lb/>
鯨吞鼉作忽千尋敲詩日憶澄江練倚杖時聞緑樹禽<lb/>
何事臨流歌仰止三星橋外有遥岑<hi>右玉溪春漲</hi>
碧樹蒼烟鎻紺園四民曽此禮三尊岧嶤地上開金刹<lb/>
髣髴雲中立翠旙山色可能随世改燒㾗長是到秋繁<lb/>
憑髙莫漫搜陳迹時倚衡雲望薊門<hi>右寳刹雲旛</hi>
<pb n="KR4e0180_WYG_007-22a"/>
景星靈洞足探竒石上浮觴漫爾為碧落玉書空往夢<lb/>
葛巾藜杖可芳時香分下澤烟花遶暖入東陂鴈鶩知<lb/>
羽客不歸瑶草暮桃源何處問蛾眉<hi>右䝉洞香泉</hi>
獨倚蒼岧玩碧瀾共知龍向此中蟠九天空闊疑雷動<lb/>
萬木蕭踈帯雨寒馬鬛不教桑楚歉鳥耘那見稲畦乾<lb/>
行蔵笑與髯公道濳躍由來不是難<hi>右良岩龍隠</hi>
列岫排雲切太蒼曲江銀牓宛如長當衙已獻千重秀<lb/>
帯日還成五色光秋凈烟霞開錦繡春深風雨散紅香<lb/>
<pb n="KR4e0180_WYG_007-22b"/>
地靈人傑從来是滿耳蜚聲説廟廊<hi>右榜山晴旭</hi>
渉水循山問化宫翠㣲深處有村舂僧來且共松間坐<lb/>
溪干遥聞烟外鐘貝葉曇花空寂寂瓊簾珠栱自重重<lb/>
舊逰回首思長樂無限詩情到晩濃<hi>右普化晚鐘</hi>
　　　華節亭别親友<lb/>
宿雨㝠㝠曉正開故人遥放酒船来啼鸎語燕催春事<lb/>
緑水紅亭照客杯别夢綢繆猶粤海片颿迢逓又荆臺<lb/>
臨岐欲盡分携意滿目停雲鬱未裁<lb/>
<pb n="KR4e0180_WYG_007-23a"/>
　　　洸口寄倫子彦式<lb/>
魁岡南望隔湘烟聞道征帆别後懸楚粤山川空寄夢<lb/>
江湖風雨正連天明光起草逄今日京洛看花憶去年<lb/>
岐路祇今随使節可堪心折五雲邉<lb/>
　　　贑州紫霄岩贈林二山<lb/>
憑空飛觀倚岧嶤風磴盤盤入紫霄章貢灘聲天外落<lb/>
燕雲山色日邉遥百年氣誼堪杯酒萬里離憂自市朝<lb/>
笑與使君圖後㑹扁舟何日重相招<lb/>
<pb n="KR4e0180_WYG_007-23b"/>
　　　夏日逰何氏園<lb/>
漠漠朱光接翠寒蕭蕭林樾隠風湍浣花暫爾棲踈放<lb/>
古柏終當宿鳯鸞遂有卧龍清洛水還從飛鴈望長安<lb/>
種榆裊裊成何事心折雲邉金露盤<lb/>
　　　放船<lb/>
城烏翻月鼓紞紞虎邱寺前初放船青山白水晩如畫<lb/>
楓葉蘆花秋可憐皇華萬里但原隰供奉三年猶俸錢<lb/>
鴟夷邈矣不可見隔浦緩歌聞採蓮<lb/>
<pb n="KR4e0180_WYG_007-24a"/>
　　　海珠别方塘汪憲副<lb/>
海珠山下寒潮生擊鼓放船君欲行釃酒千巡谷鳥囀<lb/>
粤城十月江花明碧雞金馬在何處逰子孤臣俱有情<lb/>
此去登臨不同賞倚樓詩句向誰成<lb/>
　　　送范衢村大叅<lb/>
桂州城南灕水流白蘋芳芷滿中洲即看綵鷁随春色<lb/>
聊遣清尊消别愁畫省交㳺成舊雨彤雲瞻望及新秋<lb/>
相逄若問鴟夷子巳向江湖買釣舟<lb/>
<pb n="KR4e0180_WYG_007-24b"/>
　　　大藤峡猺老<lb/>
大藤勲業使人疑今日褰帷始見之每憶韓公成感嘆<lb/>
且令猺老望威儀江山道梗空千里兵甲屯雲又一時<lb/>
聞道招安成妙筭從前真覺費王師<lb/>
　　　洮陽野次<lb/>
畫船簫鼔擁青衿豈有當年木鐸音故國烟花那在眼<lb/>
長途風雨若為心三湘秀色來天地五嶺華風自古今<lb/>
耿耿有懐成野宿夢魂虗繞泰山岑<lb/>
<pb n="KR4e0180_WYG_007-25a"/>
　　　元日<lb/>
曉來簪弁換荷衣遥望祥雲夹日飛北塞風塵應己静<lb/>
南溟樓艪竟安歸乾坤脉脉移花栁林壑欣欣動蕨薇<lb/>
誰在青㝠生白髪且持春酒對春暉<lb/>
　　　粤山詩社試茟分得清字<lb/>
碧山雲卧倚江清衣馬何人獻嵗行麗日樓臺明萬井<lb/>
輕風簫鼔度三城東南漂泊嗟懸磬西北驅馳費請纓<lb/>
且向煙蘿開野酌漁樵相與話昇平<lb/>
<pb n="KR4e0180_WYG_007-25b"/>
　　　人日和陳天㳺韻<lb/>
駘蕩春光滿隠窝放狂判到鬢䨇皤栁條色映青絲騎<lb/>
柏葉杯翻白紵歌鸎燕不嫌三徑僻風烟偏在五陵多<lb/>
年来無地尋花勝世道應随東逐波<lb/>
東風吹徧海天涯隠几蕭條忽見花人日鈎詩誰對酒<lb/>
草堂携鶴自移家衝星劍佩真吾事滿地江湖又嵗華<lb/>
何事歩兵從晋室春来猶詠故侯𤓰<lb/>
　　　天開圗畫亭<lb/>
<pb n="KR4e0180_WYG_007-26a"/>
突兀茅齋跨石臺玉杯瑶席倚雲開天邉湘色褰帷入<lb/>
地底灕江逐馬來北極自勤瞻闕夢西山誰有濟時才<lb/>
側身天地酣歌裏鴻鴈㝠㝠首重回<lb/>
　　　肇慶李東渠中丞邀逰洒然亭次韻二首<lb/>
嶺海栖遲有嵗年草亭今喜識髙賢釣殘野水從魚樂<lb/>
鋤罷寒葵帯露鮮世事驅馳真夢裏天涯談笑且尊前<lb/>
朔雲拖雨勞相問猶記萍踪自洒然<lb/>
崧臺今夕是何年投轄傾杯見此賢半畝方塘開罨畫<lb/>
<pb n="KR4e0180_WYG_007-26b"/>
一亭明月共澄鮮習池已覺心俱醉宣室還看席屢前<lb/>
勛業古来戎馬地可能無意勒燕然<lb/>
　　　蒼梧言歸口號<lb/>
十載行嚢一素琴寥寥天地幾知音淵明已有歸来賦<lb/>
和靖初無禄養心北郭晩田堪白酒東籬秋菊盡黄金<lb/>
扁舟一去随明月囬望蒼梧空緑隂<lb/>
　<lb/>
　泰泉集巻七<lb/>
</p>
<p>
</p>
  </div>
</body>
</text>
</TEI>
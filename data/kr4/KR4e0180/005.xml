<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>泰泉集卷五</head>
    <p>
<pb n="KR4e0180_WYG_005-1a"/>
欽定四庫全書<lb/>
　泰泉集卷五　　　　　　　明　黄佐　撰<lb/>
　　七言古詩<lb/>
　　　臨江道中<hi>正徳己邜</hi>
蕎麥花開山翠飛腰鎌翁孺愁相依金川道上風波急<lb/>
玉笥山前烟火㣲長鯨已墮黄石磯大將猶搴龍虎旂<lb/>
翩然揚袂者誰子陌上酣歌緩緩歸<lb/>
　　　曉發盧溝望京城有感<hi>庚辰</hi>
<pb n="KR4e0180_WYG_005-1b"/>
大車殷地揚塵起小車軋軋鳴不已蒼凉似是長安日<lb/>
嗚咽元非隴頭水玉輦南行築將臺九重宫闕何崔嵬<lb/>
盧溝橋上䦨干曲不似行人腸九廻<lb/>
　　　馬上偶述<lb/>
南風吹沙作黄霧紫騮嘶踏東華路停鑣引領意悄然<lb/>
宫樹離離聞杜䳌<lb/>
　　　哀竻園亡弟傳保及開兒元兒瘞處<lb/>
瓊樓十二秋無聲龐眉書客乘雲軿珮環窅窅不知處<lb/>
<pb n="KR4e0180_WYG_005-2a"/>
碧雞啼烟素蟾語人間淚作荆花雨䙀雛伊㗀夜臺旅<lb/>
白楊酸風吹草花錦囊餘春散寰宇<lb/>
　　　虚谷歌贈郭先生<lb/>
蒼碧相圍雲接山結廬中谷心自閒深林無人野芳發<lb/>
坐嘯行歌響相答白駒仰秣瑶瑟希足音不聞孤掩扉<lb/>
翛然黙坐圜虚裏萬壑無聲月如水<lb/>
　　　演騷贈舫丘日者<lb/>
朝綶余馬登舫丘攀擥桂枝聊淹留翠濤<graphic n="KR1697" url="https://raw.githubusercontent.com/kanripo/KR-Gaiji/master/images/KR1697.png" mimeType="image/png"/>瀁如中流<lb/>
<pb n="KR4e0180_WYG_005-2b"/>
木蘭為枻沙棠舟邱中人兮清且修逍遥水裔驂飛虬<lb/>
揚靈弭節光蚴蟉芙蓉衣裳纕以蘭翠旍孔盖翩哉繙<lb/>
冶容妍迹無定端瓊暉藻景揺淪瀾雲霓晻靄矯七盤<lb/>
褰帷獨往河之干璜琚纂組縞與紈鬋鬒曼睩良可懽<lb/>
含商咀宫曲未殫浩倡𦕈語誰不歎飄然乘蹻徠湘岷<lb/>
椉鷖御霞析木津笑翻碧寥開帝閽指麾黔羸星斗鶉<lb/>
攝提孟陬窺玉衡群靈豐豐扈且屯衝風夕起波龍鱗<lb/>
衆芳紛糅窮極研滂心嫮目符坤乾然疑不作孚以言<lb/>
<pb n="KR4e0180_WYG_005-3a"/>
招揺珮履何仙仙九州夀殀耿在天世途埃壒無庸賢<lb/>
飛鸞在笯鴞乃騫蹻跖沒牖原湛淵鞠歌問子胡乃然<lb/>
　　　憶妾行次曽于陽韻<lb/>
憶妾别君大河口淚灑蒼天誓相守船旁㯭聲如妾啼<lb/>
船頭水聲作牛吼君家富壓咸陽人玉樓金屋嬌芳春<lb/>
鸞杯鳯管度朝暮辭家乃與風濤親風濤洶洶願君返<lb/>
幽幔踈燈耿孤館剔殘蘭灺月猶在落盡棠梨春不管<lb/>
脉脉停機待君至錦織愁文宛將備時憑鏡聴卜歸期<lb/>
<pb n="KR4e0180_WYG_005-3b"/>
好語初同俄爾異念君相從多賈人相時射利心胡秦<lb/>
念君交逰多媚子外平中險如河水君不為憂反為喜<lb/>
安得長繩係君趾朝來蟢子罥羅幃桞外垂鞭信馬歸<lb/>
山眉雲鬂為君理一曲尊前金縷衣<lb/>
　　　夢逰僊吟<lb/>
大羅天高高衆天夢乘鳯車揮麟鞭捫奎歴軫入超忽<lb/>
下視齊州空九烟天真皇人見我笑示我丹詮啟元竅<lb/>
元之又元言莫傳元以言傳非道妙拜領天訣葆天和<lb/>
<pb n="KR4e0180_WYG_005-4a"/>
靈寶在體消群魔斡旋杓斗酌元氣坐令厄刼歸無何<lb/>
鬱輪駕我出東極呼取星辰擁瑶舄罡風耳畔吹素雲<lb/>
瑞葉琪花滿層碧<lb/>
　　　高吟行贈别楊惟仁<lb/>
紺園碧院花木深招風呼月長相尋與君對酌縹玉酒<lb/>
酒䦨繫劒時高吟栖鴉翻露月當席老鶴警霜風滿林<lb/>
尊前不覺肝膽露銅龍歴歴天沉沉㸔君意氣何蕭爽<lb/>
玉井氷壺坐中朗但記歡娛有歳年豈知擕别生俄響<lb/>
<pb n="KR4e0180_WYG_005-4b"/>
太行雲接晉水濵秋花錦石相鮮新君持使節往問津<lb/>
攬環結珮猶逡廵逡廵未已拂鞭去河橋曉日新豐樹<lb/>
紫騮跑空塵作雨弦筈分違遽如許彈冠徯君奉明主<lb/>
　　　月夜登王子小樓放歌<lb/>
西山蕭爽掌與平絳河㴑月秋有聲白榆丹桂何歴歴<lb/>
登樓一坐心眼明王郎愛客歌侑觴倡酬况是詞塲英<lb/>
踈鐘近戸風漠漠雜花遶徑雲㝠㝠剥梨舉火訝斗落<lb/>
園鶴時作摩天鳴酒酣為子歌慷慨軒冕且付形骸外<lb/>
<pb n="KR4e0180_WYG_005-5a"/>
車如雞栖走䟿䟿富貴何如取酣快鯤鵬肯怯天池逺<lb/>
鰕䱉只見蹄涔大朝市於今嫌我真舊山尚覺長鑱在<lb/>
王郎為我添濁醪相逄能幾尊前豪讀書徒自恡駒隙<lb/>
渉世無乃紛牛毛雞鳴庭樹宿鷺起東方皛皛須㬰高<lb/>
　　　㕔前槐樹歌為少傅蔣公賦<lb/>
㕔前古槐誰所植藤蘿到天雲覆地磊落似是英䧺姿<lb/>
扶持詎識神明意父老相傳百載餘共瞻羽葆聴笙竽<lb/>
森森不數月中桂歴歴還同天上榆離竒䓤蒨真堪憶<lb/>
<pb n="KR4e0180_WYG_005-5b"/>
主人久作瀛洲客夢裏花黄桂水秋望中雲净湘山碧<lb/>
當時燕坐凝妙香卷簾對爾清晝長蕭瑟恍聞雷雨入<lb/>
夭矯欲逐蛟龍翔鵷池亦有當時樹不是當時舊逰處<lb/>
金蓮夜自九霄歸玉珮晨從三殿去遂令函夏歌時雍<lb/>
植槐種徳將無同花開葉脱自時序太虚無語昭元功<lb/>
更聞來使傳消息蒼蒼不改當年色白鹿貞松祗自長<lb/>
青牛文梓寧論直槐乎槐乎無與倫力排揺落開鴻鈞<lb/>
在昔海棕逄杜甫尚欲移栽向北辰<lb/>
<pb n="KR4e0180_WYG_005-6a"/>
　　　觀柯學士手植雙柏有感追次西涯韻<lb/>
雙柏亭亭翠成匝鵷池六月秋蕭䬃柯僊僊去餘芳聲<lb/>
手澤猶存敢輕狎霜皮露葉幾經年崔嵬欲與雲霄肩<lb/>
維持本自荷真宰典刑尚想司文權蓊䓗色競西山爽<lb/>
奰屭勢憑鰲極長夜寒杓斗入掩映晝永珍禽鳴下上<lb/>
孤高逈與塵滓隔勁直不為尋尺枉封植勤渠信有人<lb/>
振屧岩廊接清響三槐當日期三公至今名與旭日東<lb/>
燕詒秪為孫子計何以為國收群龍六檜有堂昭斧鉞<lb/>
<pb n="KR4e0180_WYG_005-6b"/>
妨賢無乃羞兒童廣儲榱桷作時用此事自足馨無窮<lb/>
援琴一奏高山調柏也為我呼天風<lb/>
　　　題畵猫為丁大章<lb/>
黄金䑓前白日孤終風吹雨泥長途流光向我馬上徂<lb/>
歸來客舎一事無蘭鐙熒熒明槁梧中夜起坐思江湖<lb/>
有䑕有䑕繁有徒嗸嗸槖中視則逋爾黠驚倒眉山蘇<lb/>
買魚穿桞無狸奴眼中狸奴不可呼擊劒為爾歌嗚嗚<lb/>
　　　劉與清尚書夫婦八十夀謌<lb/>
<pb n="KR4e0180_WYG_005-7a"/>
吳門八月天宇凉弧南婺北相輝光洞庭琪花滿遥碧<lb/>
震澤萬頃來銀潢蓬瀛恍惚落人世君家翁姥如劉綱<lb/>
方瞳如月鬂如雪意者紫府傳丹方桃都瑶水入圖畵<lb/>
蒼精雲旗開𣺌茫滿堂賔客正繁會鵾弦龍管催行觴<lb/>
膝前驥子森起舞遶堦玉樹參差長酣來歴歴話疇昔<lb/>
憶從花縣升岩廊端冕青春静鵷鷺埋輪白日銷豺狼<lb/>
至今人誦大司冦蘭䑓棘寺多風霜碧油幢底足氛垢<lb/>
挂冠歸去鱸魚鄉春秋乆閲椿更老氷雪侵凌萱自芳<lb/>
<pb n="KR4e0180_WYG_005-7b"/>
翁今八袠姥望九耳聞堯舜新垂裳萬年至治付鼓腹<lb/>
摩挲老眼窺滄桑<lb/>
　　　三芳行<lb/>
　　　　少司徒席公少甞道涪江夣有石浮於江刻<lb/>
　　　　曰三仲聨芳既而登第其弟春彖接武甲科<lb/>
　　　　人以為竒騐素翁為三芳夢紀余因歌之<lb/>
蜀江魚龍吹混茫凌乘倒景浮蒼蒼雷騫電躍不可測<lb/>
驚濤勢欲揺雍梁衝撞未已瀲為碧萬里一色如天長<lb/>
<pb n="KR4e0180_WYG_005-8a"/>
川后陽侯静不發水花雲葉參差光鳥疑明鏡不敢下<lb/>
我泛扁舟如燕翔此時水靣光怪出有石有石隨蘭槳<lb/>
天書神篆烱可識赤日下照金琳琅三芳有兆自兹始<lb/>
天豈有意登賢良當時一夢落洲渚覺來漁唱空斜陽<lb/>
紅衣翠帶散秋色江木策策鳴烟霜黒甜鄉中盡烏有<lb/>
境投真妄心俱忘豈知此夢太神巧於嗟三仲今聨芳<lb/>
于嗟三仲今聨芳高名合㳫登岩廊黄金繫肘笏滿牀<lb/>
紫荆花發春醪香花前高歌嘉樂張二十五絲招鳯凰<lb/>
<pb n="KR4e0180_WYG_005-8b"/>
鳯凰雍雍帝道昌矢心共補山龍裳嗟石可轉海可桑<lb/>
流芳會與天無疆<lb/>
　　　燕歌行夀陸憲副<lb/>
朔風蕭蕭越水波碧洲硉兀雲嵳峩瓊軒珠綴臨丹阿<lb/>
玉杯錦席紛綺羅吹竽繫筑奏雲和逶迤鸞舞雜鳯歌<lb/>
態妍曲妙體傞傞㣲聞薌澤飄芰荷娟娟蘭玉連枝柯<lb/>
銀魚朱紱光盪摩賔從鞍馬金盤陀揺舷載酒鳴鸛鵝<lb/>
梅花雪落覆緑莎嚶嚶谷鳥啼松蘿觥籌凌亂星轉河<lb/>
<pb n="KR4e0180_WYG_005-9a"/>
當空璧月揚素蛾豸冠一笑鶴髮皤朱火照耀蒼顔酡<lb/>
千金為夀豈云多歳歳年年奈樂何<lb/>
　　　北風篇贈文衡山待詔<lb/>
輕隂漠漠飛朔鴻雪崖冰柱連烟空銀缸入夜照瑶瑟<lb/>
坐擁青綾聞北風北風浩浩吹南極飛蓬滿天堪歎息<lb/>
銅龍錯落誤昏曉朱鳯威垂失顔色騷騷屑屑斷復連<lb/>
據梧細聼寒不眠鯤鵬變化摶碧落虎兕呌嘯愁蒼烟<lb/>
有時悠揚入寥廓妙韻竒音相間作碧梧翠竹競竽籟<lb/>
<pb n="KR4e0180_WYG_005-9b"/>
漢女胡姬合弦索又如鮫室鳴杼機萬靈洶湧乘潮歸<lb/>
老蛟怒挟片雲立海水瀟瀟皆倒飛吾聞風自土囊起<lb/>
揺蕩青蘋千萬里蘭䑓詞客謾雌䧺大塊何心乃如此<lb/>
憶昨與君同燕娛瓊簾綉幕圍彤爐坐中酬勸不知暮<lb/>
門外寒威何處無出門勢欲捲平地幽棲咫尺何由至<lb/>
褰衣似怯寒浪湧刮靣不數錐刀利歸來大笑行路難<lb/>
豈知跬歩成關山百年鼎鼎貴行樂何用䟦渉摧心顔<lb/>
君今未得揚帆去歸夢飄蕭滿煙霧浩歌一曲江南春<lb/>
<pb n="KR4e0180_WYG_005-10a"/>
北風吹落三花樹<lb/>
　　　九疑篇紀逰作<lb/>
九疑連蜷接南斗顧視群山駿奔走三湘秀色如虹横<lb/>
萬壑虚濤作雷吼雷吼虹横自古今徭吹牧唱愁人心<lb/>
春秋牲玉薦明祀褰帷誰復來登臨全侯自是循良者<lb/>
夙駕行春度平野桃花開落訟庭静邀我尋幽舜祠下<lb/>
我來曉逐東風行千樹萬樹皆流鶯六鰲蹙㳫谷神動<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>箾韶天際迎天際相携躡飛歩自笑登高未能賦<lb/>
<pb n="KR4e0180_WYG_005-10b"/>
輕袂飄飄縈紫氛曲磴盤盤出蒼霧蒼霧紫氛長不消<lb/>
木石欹側鹿豕驕重華靈墳莾何處英娥淚竹空蕭蕭<lb/>
此邦路隔關河外豈有鳴條𦵏炎海倦勤已矣復來廵<lb/>
抱烏弓者曽誰在嗚呼野死胡足稽金輿蕪沒山鳥啼<lb/>
陟方之説誤千古㻆珮無言春日西日西秉燭斜岩欵<lb/>
笑向全侯嫌晝短多露驚㸔征斾濕靈風忽送清笳滿<lb/>
歸來祠下月㣲明䬃䬃垂裳如有聲明朝拜别巾車去<lb/>
更聽流鶯消客情<lb/>
<pb n="KR4e0180_WYG_005-11a"/>
　　　都城引送陳七表兄之横浦<lb/>
都城十月塵如山朔風吹雪行路難侵晨我已駕馬出<lb/>
薄暮始随棲鳥還下馬入門見兄到張燈與兄拂巾㡌<lb/>
三年不得奉顔色一觴且共開懐抱兄之大父我外翁<lb/>
聲價昔震蓬萊宫家有圖書出秘府兄能取次藏胷中<lb/>
此時吐露惟𠂻欵笑談滚滚良夜短促膝翻愁朱火盡<lb/>
縈牕忽見金波滿相㸔本是同根生世態悠悠安足評<lb/>
天涯未易輸肝肺海内誰云皆弟兄我隨玉節别君去<lb/>
<pb n="KR4e0180_WYG_005-11b"/>
荆門夢結烟中樹隴頭兩見秋雲飛又向都城得相聚<lb/>
都城閣道從天開虎豹為關鸞鳯䑓簮纓無數不敢到<lb/>
兄以材賢長往來兄辭家久常思母天遣為丞向横浦<lb/>
萬樹梅花道板輿一水何曽隔鄉土兄今十月出都城<lb/>
風景如前非合并孤舟明日河橋路㣲雨蕭蕭無限情<lb/>
　　　秋夜吟贈别信臣士疇二同館<lb/>
霜清月皎南鴈翔海懐霞想馳故鄉登艫浩歌秋夜長<lb/>
鳴琴擊筑飛玉觴葭下紫鱗低復昂踟蹰執手上河梁<lb/>
<pb n="KR4e0180_WYG_005-12a"/>
臨伊望洛廻中腸與子同裯星歳多獵精守元栖禁坡<lb/>
龍驥翼翼金盤陀越阡度陌相經過笑談如天懸九河<lb/>
騫鵬舞鳯鳴蛟鼉宿昔之樂今則那南箕北斗光有爛<lb/>
别子良易會日難自從逶珮辭鵷鸞建我藩輔命自天<lb/>
揚靈擊汰踰江山緑水浩浩雲漫漫歳月婉晩多苦顔<lb/>
長河有洲山有薇我徂於征忘渇飢倚門何歎歎式㣲<lb/>
紫燕踏雲天上歸弹冠振纓志莫違我且與子娛春暉<lb/>
臨岐齎咨何所為<lb/>
<pb n="KR4e0180_WYG_005-12b"/>
　　　中宿篇逰清逺峡山寺作<lb/>
中宿之山吁壯哉山顛蘭若峥嶸開兩厓夹束怒濤湧<lb/>
扄鑰二曜走萬雷林壑蒼蒼莾交互北夢南雲入囘顧<lb/>
帝子來逰不記春柔櫓輕鷗自朝暮我来披翠上上方<lb/>
憶從蘿幌聞妙香舊逰囘首十年夢天風吹我芙蓉裳<lb/>
山僧與話盡茫昧玉環金鏁今何在半雲亭子故依然<lb/>
誰構曽軒屹相對曲磴盤盤窮渺瀰眼眵足趼不自知<lb/>
滿前叢竹舞風葉映水恐是青蛟螭﨑嶇西轉穿茒入<lb/>
<pb n="KR4e0180_WYG_005-13a"/>
和光洞古烟光濕燭龍下照開積隂仰聴元蟬嘯風急<lb/>
起来燕坐形神清魚鳥嬉恬如有情忽聞雲外暮鐘動<lb/>
殷殷似闘飛泉鳴攀條尚欲搴瓊蘂荷鍤還思尋石髓<lb/>
賞餘興極且登艫月出金樞浩如洗向来探歴無乃勞<lb/>
憑虚舒咲天為高岩居川觀夙所願世間龍蠖真毫毛<lb/>
江干擊汰羙清夜與客開尊共傾瀉且置萬事聊歌呼<lb/>
飛来之説知有無<lb/>
　　　端午張黄門燕集分韻得細字<lb/>
<pb n="KR4e0180_WYG_005-13b"/>
張君蒼髯如擁㦸起家龍泉重當世我昔幽栖祗樹林<lb/>
倫郎視我猶兄弟君来奮髯發高論意氣豪䧺畧文藝<lb/>
尊前擊劍星斗動月下放歌鸞鶴唳倫郎一去未言返<lb/>
招隐無人賦叢桂聚散於今又一時赤墀青𤨏多留滯<lb/>
長安咫尺不相見松筠寂寞門長閉端午開尊延我曹<lb/>
賔從過逄得偕詣芳糈清酤溢筵几艾葉榴花滿庭砌<lb/>
興酣徙倚前榮下促膝相歡談往歳火雲消盡暮天碧<lb/>
空翠時時落巾袂世事追思盡萍梗人生那得無根蒂<lb/>
<pb n="KR4e0180_WYG_005-14a"/>
嗟我亦是江海人感時歴歴慙匡濟翠管銀甖不可求<lb/>
細葛香羅復誰製<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>詩懐古三嘆息嗚呼盛事何由繼<lb/>
燕俗到今傳角黍湘纍終古傷蘭蕙黄金高䑓未蕭瑟<lb/>
南薰古殿猶佳麗盍簮乍可開懐抱彈冠且莫誇遭際<lb/>
張君愛客不知暑執熱傳觴轉容裔酒䦨揮手謝君去<lb/>
纎月當空凱風細<lb/>
　　　瓶山小隐為胡少叅<lb/>
鴻鈞幽聈不可見眼前突兀皆靈踪有山如瓶翠當户<lb/>
<pb n="KR4e0180_WYG_005-14b"/>
青天不數金芙蓉摩挲歎爾誰所鑄欲詰真宰嗟無從<lb/>
頗聞混茫胚爾質列缺辟歴鎚成峰汲井可以及千里<lb/>
儲粟豈特逾萬鍾斗杓<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>酒爾堪貯㗳然黙黙知有容<lb/>
臨溪仙人顧爾笑若作麯蘖煩天翁烟霏䕶足肖壺首<lb/>
日月照背成龜蒙巨靈挈之不假器隂陽為炭何年鎔<lb/>
分江濟渇澤可注守口銘座雲長封世途塵鞅未能掉<lb/>
對此吸秀清心胷仙靈遄遄集鸞鶴元氣浩浩流杉松<lb/>
葯房蘭室敞天地練要服食忘春冬粤山霞侶儻相見<lb/>
<pb n="KR4e0180_WYG_005-15a"/>
與爾共佩蒼精龍<lb/>
　　　劍歌行發桂林作<lb/>
對酒劍歌行路難墨雲當天凝作山渇龍怒巻海濤立<lb/>
空林䬃䬃如人入跳珠白雨騰元間廻㸔平陸皆成灘<lb/>
僕夫戒予行莫急蒼皇中道何嗟及停車拱極之飛樓<lb/>
紫騮不嘶旌斾愁踆烏楊光忽垂地驛吏衝泥亦來至<lb/>
翼予乘霽上前途斧薪作糜勤僕夫逡廵飯罷出林薄<lb/>
麥雉引雛鳴角角<lb/>
<pb n="KR4e0180_WYG_005-15b"/>
　　　十載行二首贈王子崇<lb/>
十載之前我在燕與君相好隨鶯遷十載之後我歸粤<lb/>
與君相好聽鶯别聽鶯走馬朝玉京玉京十二樓五城<lb/>
山龍垂衣御紫清羡君輸丹逹天扄彤雲縹𣺌拂綺楹<lb/>
手持金鏡耀日明聖皇得一天下貞夀萬萬歳垂鴻名<lb/>
十載之前與君同彈冠射策明光宫十載之後與君異<lb/>
薜蘿幽棲謝朝市燕雀豈知烏鳥情麋鹿耻隨龍虎争<lb/>
浩然溟涬同此生羡君衣彩天邊行三十六竽彩鳯鳴<lb/>
<pb n="KR4e0180_WYG_005-16a"/>
東王西母連雲軿聖皇逹孝天下平夀萬萬年流頌聲<lb/>
　　　送龔少叅歸田三首<lb/>
我之田矣東之臯公之出矣攀倪旄愛而不見心煩勞<lb/>
倚雲望久雨聲歇松壑瀟瀟生夜濤<lb/>
公之往矣南之浦我之歌矣振林莾帝車無聲燭龍舞<lb/>
昨晴今雨庸詎知眼前浮雲安足數<lb/>
衡門反鎻春泥深薔薇花開明素琴公之行矣成孤吟<lb/>
十年離合歎岐路脉脉長江空此心<lb/>
<pb n="KR4e0180_WYG_005-16b"/>
　　　中秋登樓賞月分得宵字<lb/>
彤樓十二連斗杓層軒珠綴臨岧嶤象筵綺爼相招邀<lb/>
繡茵文轂停華鑣兕觥屢酌銀燭銷矞雲斐亹開碧寥<lb/>
圓暉炯若英瓊瑶出自金樞行玉宵重輪五色成錦幖<lb/>
兎宫桂斧如可徼霓裳羯鼓龢僊韶浩倡妙舞生神飈<lb/>
縠羅山立香澤飄素娥青女空復嬌含顰流盻心志揺<lb/>
袨裝重整雙鳯翹夜䦨翡翠棲蘭苕清光難盈花易凋<lb/>
人生行樂湏久要願言百歳同今宵<lb/>
<pb n="KR4e0180_WYG_005-17a"/>
　　　瑟調曲四首夀陳天㳺府尹<lb/>
月蟾臨户星鳥翔開春發歳舒青陽笙嗚瑟作嘉樂張<lb/>
謳和揚阿恊宫商帝䑓縹玉盈鶴觴綺肴蘭爼珍屑香<lb/>
振纓峩弁紛滿堂錯衡瓊轂鳴驪黄翡帷翠幕華燭光<lb/>
朱明承夜樂未央緩聲浩倡夀無疆歳歳年年長樂康<lb/>
碧瞳緑髮天與齡緋衣繡黻臨紫京鬱䓤佳氣鍾山明<lb/>
虎符魚鑰開夜城長江如帶流徳聲五龍雲卧珠海清<lb/>
浮丘羽人授黄庭蒼松丹桂冬不蘦乾坤一氣魄載營<lb/>
<pb n="KR4e0180_WYG_005-17b"/>
齊光日月飡玉英開軒獻夀寶瑟鳴歳歳年年長合并<lb/>
和風習習吹華池瑶階玉樹蘭滿枝綵衣屢舞鴻鵠驚<lb/>
齊笙趙瑟薦羽巵雕盤繽紛翠釡馳五音繁會陳雅詩<lb/>
羣靈豐豐駐雲螭鸞廻鶴跱吹參差清彈妙舞坐忘疲<lb/>
河翻月墮星斗稀共言為樂不可支歳歳年年夀無期<lb/>
天閽洞開何嵳峩太儀發軔升紫霞麟車翩翩鳴鳯珂<lb/>
仙之人兮紛如麻頫望南極行且歌彤弧瑞彩映若華<lb/>
九陽晞目炯不遐注我錦席生黄芽千年桃實如棗瓜<lb/>
<pb n="KR4e0180_WYG_005-18a"/>
薦以雲液朱顔酡琅璈柯笛參靈鼉歳歳年年僊賞多<lb/>
　　　臘後登謫仙樓<lb/>
任城城南樓突兀雪花飛後梅花出雲裏朔氷如白虹<lb/>
東風旦夕来披拂金龜換酒憶當年鼙鼓幾曽驚醉眠<lb/>
夜郎囘望長安日濟水不到峩眉天鑑湖鯨月亦安在<lb/>
但見黄河入滄海我来大笑歌陽春洪波𣺌𣺌開龍鱗<lb/>
　　　黄月溪太守歸自京師得脱風濤之險携酒往<lb/>
　　　南園餞之醉中賦此<lb/>
<pb n="KR4e0180_WYG_005-18b"/>
神龍䟦浪辭滄溟喜爾不逐長庚星豪談酌我紫瓊液<lb/>
南園萬竹皆泠泠溪邊明月照飛鷺枕外白雲生翠屏<lb/>
掲陽舟楫自今去柰此薰風蕭艾青<lb/>
　　　憶昔行賀陶中丞<lb/>
昇平憶昔憲孝間阻兵惟有西甌蠻端溪以東盡樂土<lb/>
桑柘隂隂連萬山江門談道集軒冕紫水黄雲多往還<lb/>
都亭津頭萬家市明珠翠羽車斑斑東山去後崇者圯<lb/>
新寜分疆亂未已鋤犂逐日化長㦸蛟螭血人作流水<lb/>
<pb n="KR4e0180_WYG_005-19a"/>
宫中未平呂太一閫外徒勞毛御史公来威徳如東山<lb/>
百萬疲癃一時起出師振旅不動塵胸次要與天為春<lb/>
雷雨所到草木新光風淡蕩波龍鱗佐也支離栖病身<lb/>
耕鑿今喜為堯民擊壤引領四海均誰云盗賊非王臣<lb/>
　　　醉歌贈王天與歸關中兼訊馬伯循<lb/>
薫風吹酒耳雙熱笑㸔天地無秦粤清尊莫嫌琥珀薄<lb/>
後夜珠江空素月珠江<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>軒轅邱金鰲蹙㳫銀河流<lb/>
乘槎羡爾汎牛斗直上殽凾觀九州九州茫茫盡如此<lb/>
<pb n="KR4e0180_WYG_005-19b"/>
昔日荒郊今日市百萬鯨鯢已京觀三千雞犬猶冠履<lb/>
杜陽山前東逝波祁年宫中芳草多尋幽為訊三原縣<lb/>
馬卿多病今如何<lb/>
　　　松巢為顔録題<lb/>
層氷硉矹風蕭瑟談𤣥邂逅歸根日若木朝來結紫霞<lb/>
扶光夜轉成金液濟水逶迤環玉龍翩然獨立東䝉峰<lb/>
丹邱黄石倘可遇浩歌與爾巢雲松<lb/>
　　長短句古詩<lb/>
<pb n="KR4e0180_WYG_005-20a"/>
　　　月下酌李王二子歌<lb/>
青袍白馬欵我扉緑蟻沽就霜螯肥長風送秋入燕樹<lb/>
但見萬里銀蟾飛持螯酌酒向二子銀蟾弄我盃中輝<lb/>
古来幾許歎圓缺今子不醉當無歸君不見王子喬君<lb/>
不見丁令威雲間笙鶴去不返遼遼僊賞誰能希相逄<lb/>
高歌且傾倒耳熱那聞今是非酒䦨揮手一為别滿空<lb/>
白露明秋衣<lb/>
　　　都門逄羙人行姚倅奎席上賦送陳叅政探韻<lb/>
<pb n="KR4e0180_WYG_005-20b"/>
　　　得高舉二字<lb/>
都門桞絲青可繅間關好鳥求其曹羙人久矣入夢寐<lb/>
笑揮結緑歌鳴臯憶曽贈我金錯刀欲往報之阻烟濤<lb/>
雲裾月珮忽相見氷雪一洗心煩勞兎園開尊延斾旄<lb/>
春風淡蕩吹緋桃觥籌凌亂絲竹動燕笑不知明月高<lb/>
泉陵别駕醉起舞舞罷逡廵泪如雨感恩自是門下人<lb/>
殺身未報尊前主當年人棄君獨取英䧺未遇多齟齬<lb/>
劔埋楚國終作龍璞售宋人何異䑕君不見毛公薛公<lb/>
<pb n="KR4e0180_WYG_005-21a"/>
誰與語風雲感會生毛羽平原之客徒豪舉<lb/>
　　　崑山謡送王子繩武歸省<lb/>
崑山何在在婁江之湄江流浩浩其中石離離上有玉<lb/>
樹樛其枝啼烏啞啞枝上栖烏啼不休江水移野風騷<lb/>
屑明星稀江介有芳彼羙者籬艾而張羅子於何飛有<lb/>
母今得奉餔麋有如清水白石長相依不能随鴻鵠逐<lb/>
逐稻粱空念飢天寒阻氷雪徘徊岐路尚將安歸<lb/>
　　　懐羅浮吟贈别何工部<lb/>
<pb n="KR4e0180_WYG_005-21b"/>
我懐羅浮四百三十有二峰大朶小朶青芙蓉波泬㵳<lb/>
兮根鴻濛列華舒艶兮昭神工盤空承宇夐出萬象表<lb/>
秀色直射彤雲東中藏號屏列缺豐隆時和吐霖雨歳<lb/>
旱眠蛟龍麟為車兮鳯為馬僊之人兮紛菲菲其如叢<lb/>
亦有太霞之洞古禺之宫琪花瑶草歴亂映晴昊鐵橋<lb/>
流水光於虹鳴<graphic n="KR3037" url="https://raw.githubusercontent.com/kanripo/KR-Gaiji/master/images/KR3037.png" mimeType="image/png"/>欽䲹不敢翼而過往往神聖留靈踪<lb/>
猗嗟走兮昔所幽栖乾坤造設待結宇日月照耀開璇<lb/>
題一辭蕙帳走塵坌松花糝徑青猨啼水曹僊郎承紫<lb/>
<pb n="KR4e0180_WYG_005-22a"/>
泥與爾話别蘭䑓西螺盃滿酌白玉酒牛鼎初熟黄金<lb/>
鷄桞條吹絲綰白日醉聴騕褭當門嘶君今揚㠶向我<lb/>
望雲路我猶駐轍係籍通金閨風塵何<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0887" url="https://raw.githubusercontent.com/kanripo/KR-Gaiji/master/images/KR0887.png" mimeType="image/png"/>蔚薈方朝<lb/>
隮浮浮囘極中頽波誰為隄羅浮望兮愁碧春萋萋歸<lb/>
来歸来兮採琈㻬以終日種芝术其盈畦瓊麋雲液可<lb/>
以供日夕胡為乎絆柴柵而久稽風驅離心滿烟樹月<lb/>
照去路聞銅鞮臨岐執手何所道歸来歸来兮憑君為<lb/>
我一訪舊日飛雲梯<lb/>
<pb n="KR4e0180_WYG_005-22b"/>
　　　桂之樹行為李宫諭夀母賦<lb/>
桂之樹千萬年蟠根廣寒殿度影滄浪天黄金為堂璧<lb/>
玉軒中有鬱儀羙嬋姢承日轂輾星躔朱蕚翠葉不知<lb/>
其所際直與若英扶木相延連孟秋蟾兎當三五光景<lb/>
婆娑滿庭户曲按鸞凰酌鸚鵡任邱仙人夀其母母家<lb/>
兄弟金蜩光蓬水揺山映珪組四座歡聲撤綵霞玉繩<lb/>
不動金波舞令汝齊光夀千萬鬱儀幽修月中語撫三<lb/>
旌享千庾一任瀛河日東注君不見桂之樹<lb/>
<pb n="KR4e0180_WYG_005-23a"/>
　　　淡交行<lb/>
瓊樓十二中天起弱桞崇桃闘青紫魚鑰初開鶴盖来<lb/>
平頭奴子皆珠履主人愛客名謳出象琯鵾絃滿人耳<lb/>
臛蠵膾鯉騰羽觴文笙黼帳春風裏當筵意氣何所如<lb/>
以漆投膠差可擬舞罷陽阿花作陣歌殘子夜霞成綺<lb/>
豈知戈㦸在談笑囘㸔堂上生荆杞雨雲翻覆噫吁<graphic n="KR1077" url="https://raw.githubusercontent.com/kanripo/KR-Gaiji/master/images/KR1077.png" mimeType="image/png"/>
前有張陳後蘇史君不見君子之交淡如水<lb/>
　　　六羊僊人歌贈方棠陵<lb/>
<pb n="KR4e0180_WYG_005-23b"/>
君行南越復閩越邂逅凌江對秋月持觴不飲語甌窶<lb/>
仰天大笑纓欲絶飄颻揮手凌紫烟騎羊抱月成飛僊<lb/>
戯摘匏瓜解殘暑<hi>匏瓜星名</hi>織女黄姑皆粲然昔從九天謫<lb/>
下土車駕前頭遇威武都人觀者如堵牆揺筆賦詩罵<lb/>
平虜<hi>正徳中作車駕詩直斥江彬幾得詩禍</hi>平虜敢嗔未敢言即麾<graphic n="KR1489" url="https://raw.githubusercontent.com/kanripo/KR-Gaiji/master/images/KR1489.png" mimeType="image/png"/>䍽<lb/>
登天門扣閽每逄虎豹睡墮地便作蛟龍蟠有時乘軺<lb/>
向江漢忽然牧牛耕石澗仙乎仙乎豈無有眼底見君<lb/>
能變幻今年騎羊来我州六十五日去不留亡烏飛鳴<lb/>
<pb n="KR4e0180_WYG_005-24a"/>
獨鶴舞空餘孤樹堂之幽帶圍有花開頃刻頃刻又作<lb/>
黄金色前驅壺公後九鯉白日果能生羽翼只今五羊<lb/>
城下歌豐穰謂是五僊騎来曽降祥君来匹之頓成六<lb/>
觸邪持法陳紀綱君不見獬豸稱神羊<lb/>
　　　賦得三神山夀翟侍郎母<lb/>
三神山在滄海東燭龍照耀開僊宫璇題接天綴珠斗<lb/>
萬疊瑞靄青濛濛下有弱流三萬里四時天樂空中起<lb/>
仙靈来往翳鸞鸖裊窕霓幢鏡光裏蟠桃結實山之幽<lb/>
<pb n="KR4e0180_WYG_005-24b"/>
蔽虧日月枝相樛金光瑶草莾成藪千載傳聞惟十洲<lb/>
翟公本是東海客出入金鑾佐宗伯手㪺元氣開陽春<lb/>
家與仙靈連窟宅天門笑拂雲錦裳帝䑓滿挹縹玉漿<lb/>
持觴夀母北堂上願母夀比三山長御厨絡繹傳翠釡<lb/>
玳筵合㳫鳴蕭鼓生兒榮貴有如此詞林誰不羡公母<lb/>
我亦有母天一隅一日不見心煩紆天邊未辦綵衣舞<lb/>
雲外空傳青鳥書青袍白馬在覊旅目極飛雲送飛羽<lb/>
為君高歌歌且長天生南北莫誰語丈夫硉兀宇宙間<lb/>
<pb n="KR4e0180_WYG_005-25a"/>
緇塵浩浩彫朱顔顯揚自古貴不朽傑立遭時良獨難<lb/>
不然採藥滄海上或騎騏驎恣往還君不見三神山<lb/>
　　　蜀道行送王侍講之四川叅政<lb/>
蜀道平平如砥沃野烟緜亘千里岷江浩浩浮元氣劒<lb/>
閣石門相向起錦官城中春意動玉户金缸豔桃李郫<lb/>
筒沽取不費錢醉唱巴渝滿山市比屋繁華漸非昔帝<lb/>
遣詞臣振綱紀王夫子起鄒魯黼黻心胸炳如虎弱冠<lb/>
排風見毛質石室蘭䑓奉明主手持彤琯耀日月口授丹<lb/>
<pb n="KR4e0180_WYG_005-25b"/>
書動雷雨邇来暫輟承明直紫綬金章莅兹土薇垣浩<lb/>
嘯贊元化坐使蒼生有環堵君不見漢家使蜀稱三王<lb/>
君豈其裔當傳芳格天自合有經濟諭俗不獨工文章<lb/>
囘車叱馭信忠孝碧雞金馬殊荒唐維舟三峡訪千古<lb/>
噭噭青猨啼夜霜君不見浣花溪古霜楓赤洗墨池荒<lb/>
烟草碧古来名勝乃如此往往江山盡陳迹丈夫立身<lb/>
貴不朽百錬精鋼萬鈞力他日調羮氣益振此别傳觴<lb/>
醉何惜星車迢迢出蓬瀛問君何時朝紫清秋風吹衣<lb/>
<pb n="KR4e0180_WYG_005-26a"/>
白露墮執手踟蹰空復情高梧參天鸞鳯集雄劒躍地<lb/>
蛟龍鳴宫花院桞送愁色孤鶩落霞隨去旌玉壺酒盡<lb/>
情難盡矯首長安空月明<lb/>
　　　騘馬行送劉憲伯喬<lb/>
騘馬驅何悠悠月題染朱汗倐與飛電流昔驅長安陌<lb/>
今在粤海陬外䑓手執天子法兒能學語皆知劉翩翩<lb/>
鳴珮覲帝旒祖筵衣冠盈道周酌金罍羅玉羞吹長笛<lb/>
彈箜篌莫奏折揚桞清霜滿炎州<lb/>
<pb n="KR4e0180_WYG_005-26b"/>
　　　橘樂亭歌為蕭内翰<lb/>
亭於何所名橘樂聞在潮陽山麓臨水國上有古木千<lb/>
章宿猿鶴下有寒濤萬頃走蛟鱷主人誰歟乃是鐵峰<lb/>
子平生意氣與我同洒落銀魚金馬棄如土世間何物<lb/>
能覊縛君家兄弟總能文階前蘭玉香紛紛閒来尋此橘<lb/>
中樂踈簾清簟忘朝曛竹暉入户翠如電霞石映水赬<lb/>
為雲長安囘望正如奕文武衣冠安可聞有時蘭橈下<lb/>
煙渚元鶴飛来聴人語鏗然黒白開兩奩荷葉蘆花不<lb/>
<pb n="KR4e0180_WYG_005-27a"/>
知處觥籌凌亂混笙簫雕盤綺錯堆江瑶酒醒㭟罷浩歌<lb/>
發月墮空江生暮潮可憐紫陌塵凝面何事朱門候相<lb/>
見衝泥冐雨走碌碌那似尊前且枯戰我聞橘中樂不<lb/>
減於商山我懐商山皓枉用凋朱顔紫芝一曲振岩谷<lb/>
漢廷車馬来追攀笑指雲與鳥出岫仍知還丈夫舒巻<lb/>
要如此所樂豈必長在山水間<lb/>
　　　畵龍為劉吉卿題<lb/>
吾聞后稷之孫驅魃赤水北宻雲蔽天天為黑黲日颺<lb/>
<pb n="KR4e0180_WYG_005-27b"/>
塵野蕭瑟帝呼董父鞭兩龍飜海作雨歳乃豐遂令四<lb/>
海歌重瞳又聞夏禹之御郭支氏南駕兩龍歸后啟雲<lb/>
盖三重走萬里龍雖神靈乃為人所制不獨孔甲之時<lb/>
有劉累劉生十年逰我門志向磊落似是累後昆手持<lb/>
此圖開<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>堂上蒼蒼烟霧屯大龍昂首欲煦沫小龍<lb/>
囘顧如有言追軼似有疾霆電馬鬛冉冉天瓢翻海濤<lb/>
倐已浃下土元氣歘吸騰雲間方今西北邊塵起新畬<lb/>
荐荒誰采芑明堂宵衣總為此桔橰無功衆芳靡嗚呼<lb/>
<pb n="KR4e0180_WYG_005-28a"/>
董父郭支不可作劉累空餘豢龍水摩挲此圖欲招爾<lb/>
爾勿靣牆久依倚誰能駕之獻天子<lb/>
　　　碧梧丹鳯圖為黎侍御一卿題<lb/>
鳯兮鳯兮爾来當何時知爾之徳萬古長不衰不然上<lb/>
天縱爾九苞羽安用毰毸為君不見桃蟲當日飛為鵰<lb/>
脊令原上啼鴟鴞舄几几音嘵嘵室家恐為隂雨漂偃<lb/>
禾風定杲日出岡上碧梧寒不凋爾於此時来和鳴叶<lb/>
簫韶成王優㳺君奭喜卷阿為爾歌且謡鳯兮鳯兮披<lb/>
<pb n="KR4e0180_WYG_005-28b"/>
圖對爾起三歎乆矣不夢周公旦咸陽宫前多枳棘何<lb/>
用屑屑悲秦漢<lb/>
　　　放歌行贈祁惟允<lb/>
粤王古䑓結衡宇八月芙蓉映霜渚饒州太守来舉觴<lb/>
潛蚪躍波聽人語我何以語君曲肱之外多浮雲把玩<lb/>
自怡恱豈必追隨鴻鷺群君何以語我陽春所施何不<lb/>
可蓬弧志四海豈必赤墀與青瑣眼中離合今十年世<lb/>
濤呼洶胡為然丹楓葉脫白榆暮明發粤䑓懐婺川婺<lb/>
<pb n="KR4e0180_WYG_005-29a"/>
川本是羅施國笑謝雙旌入蓮幕石阡在昔豋方岳淵<lb/>
源况復承家學鵬徙何曽同燕雀且盡醁<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>為君酌君<lb/>
不見市上沽何處無生計轉大心易麄清謳不復聞當<lb/>
壚<lb/>
　　　詠竹分得臨字<lb/>
憶昔葛陂之龍匿山隂朅来珠海為瑶林我知神物固<lb/>
莫測爾與天地皆無心凌冬載酒為爾来登臨擊節浩<lb/>
歌懐古今渭川長竿在何處淇園萬矢空銷沉王侯事<lb/>
<pb n="KR4e0180_WYG_005-29b"/>
業<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齪猶蹄涔况乃奔走随朝簮爾雖無言動我臆琅<lb/>
然答以清冷音湏㬰萬壑縹緲皆龍吟耳熱謂是羲皇<lb/>
琴翠光零亂日掛樹清影裊娜天横參是時鶴䑓仙客<lb/>
同高尋瓊杯綺席依蕭森尊前對此萬蒼玉牀頭何惜<lb/>
千黄金紫簫吹鳯直上層碧岑俯視淑氣聞踈砧天寒<lb/>
袖薄暮相倚山川黄落那能禁嗟爾磊落不受烟霜侵<lb/>
歳晩相㸔同素襟他年儻逐風雷去萬里滄溟空自深<lb/>
　　　送劉行人燦<lb/>
<pb n="KR4e0180_WYG_005-30a"/>
進春酒陳雅詩惠而好我紛来思何以酌之金屈扈江<lb/>
漢滔滔東以馳皇帝萬夀隆天基日重光海重潤前星<lb/>
從帝出虖震皇華原隰電如迅黎元驩欣走相問絲綸<lb/>
一日周百郡公之来金鞍玉節從燕䑓公之去祥雲瑞<lb/>
靄停荆樹彩衣燦燦升華堂蘭階蕙幄交輝光麟蒲薦<lb/>
以縹玉漿曲裾長袂鴻鵠翔介爾眉夀天地長公之翁<lb/>
黄金横帶廌繡紅公之姥魚軒珠翟錦為黼鵾絃鳯吹<lb/>
參鳴鼉舉青玉案賡爾歌君臣恊徳玉燭和麟趾螽斯<lb/>
<pb n="KR4e0180_WYG_005-30b"/>
仁且多舜日堯年柰樂何<lb/>
　　　九日粤山登高醉中盡用五㣲韻成歌題曰將<lb/>
　　　進酒<lb/>
將進酒歌鏤衣舉玉爵停金鞿鳯琯龍笙碩人其頎于<lb/>
以解憂式飲庶幾蓴羮鱸膾紛哉馡蟹黄初溢鳬翠肥<lb/>
促膝勸君君莫違君不見朝始暉夕轉霏魯陽戈在誰<lb/>
能揮嗟爾烏兎胡為逐逐環我岩上扉童時種桞今十<lb/>
圍釣㳺舊跡徧天地想像徒依稀幸無風蕭蕭雨祈祈<lb/>
<pb n="KR4e0180_WYG_005-31a"/>
三秋雖云秋九日猶芳菲有翩者鳥嚶鳴相依盍簮實<lb/>
難知音亦希相逄不為樂他時夢寐懐容輝粲粲黄花<lb/>
盈盈翠㣲肅肅命駕采采忘歸仰見雲間翼不入虞羅<lb/>
機安能摧眉折腰謁朱户趍瑣闈踈鐘動明星稀酌復<lb/>
酌酒行如翔翬不醉明月將笑我窺簾幃羊腸世路艱<lb/>
且巍犢有妃妃呼俙<graphic n="KR0992" url="https://raw.githubusercontent.com/kanripo/KR-Gaiji/master/images/KR0992.png" mimeType="image/png"/>以為蒼當譽反譏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齪蓬茅叢<lb/>
啼絡緯騰伊蝛此中髑髏昔曽牙緋谷量牛馬塵積珠<lb/>
璣僮奴䇿駿焱騑騑薫天勢倐成露晞縱能化鶴去千<lb/>
<pb n="KR4e0180_WYG_005-31b"/>
載華表誰真逄令威南溟徙鵾鵬西山荒蕨薇商顔絶<lb/>
蘿逕渭曲空漁磯古来豪聖今盡非徒勞營魄聆音徽<lb/>
窮經何用編絶韋我且濯明河而振纓翳扶光以樂饑<lb/>
吐情向君君莫笑以誹醉来長嘯粤山上浮雲直北連<lb/>
燕畿山中多木矗矗如旂其下流水活活清於沂粤王<lb/>
一去古䑓在惟有飄飄霜葉飛<lb/>
　<lb/>
　泰泉集巻五<lb/>
</p>
<p>
</p>
  </div>
</body>
</text>
</TEI>
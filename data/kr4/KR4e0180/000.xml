<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>泰泉集</head>
    <p>
<pb n="KR4e0180_WYG_000-1a"/>
欽定四庫全書　　　　　集部六<lb/>
　泰泉集　　　　　　　　别集類五<hi>明</hi>
　　提要<lb/>
　　　　<hi>臣</hi>等謹案泰泉集十巻明黄佐撰佐字才伯<lb/>
　　　　香山人正徳辛巳進士改庶吉士授編修出<lb/>
　　　　為江西廣西按察司僉事召入為左司諫厯<lb/>
　　　　官至少詹事兼翰林學士為忌者所劾罷卒<lb/>
　　　　贈禮部右侍郎諡文裕事蹟具明史文苑傳<lb/>
<pb n="KR4e0180_WYG_000-1b"/>
　　　　佐少以竒雋知名及官翰林明習掌故博綜<lb/>
　　　　今古於經濟理學尤為究心嘗與王守仁辨<lb/>
　　　　知行合一之㫖多所闡發生平著述至二百<lb/>
　　　　六十餘巻所撰如樂典革除遺事諸書今俱<lb/>
　　　　已别著於錄此集刻於嘉興乃其為司成以<lb/>
　　　　前之所作也佐才力博贍摛詞掞藻足以雄<lb/>
　　　　視一時海内亦奉為壇坫嶺南自南園五子<lb/>
　　　　以後風雅中墜至佐始力為提倡如梁有譽<lb/>
<pb n="KR4e0180_WYG_000-2a"/>
　　　　黎民表等皆其弟子廣中文學復盛論者稱<lb/>
　　　　佐有起衰救弊之功其詩吐屬冲和頗見硏<lb/>
　　　　練朱彛尊謂其取材太陳故格雖聳髙而氣<lb/>
　　　　少奔逸然在荼陵宗派消歇之餘七子議論<lb/>
　　　　方興之㑹獨能力追正始不失雅音猶為不<lb/>
　　　　惑於岐趨者焉至其春夜大醉言志詩落句<lb/>
　　　　有云倦㳺却憶少年事笑擁如花歌落梅此<lb/>
　　　　不過嘲風㺯月之詞自注乃以欲盡理還為<lb/>
<pb n="KR4e0180_WYG_000-2b"/>
　　　　喻强附道學實為迂鑿無當王世貞謂此乃<lb/>
　　　　佐為美官講學恐人得而持之故有此語當<lb/>
　　　　得其情然究不免通人之蔽矣乾隆四十二<lb/>
　　　　年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
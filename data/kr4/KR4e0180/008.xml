<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0180_WYG_008-1a"/>
欽定四庫全書<lb/>
泰泉集巻八　　　　　　　　明　黄佐　撰<lb/>
　　七言律詩<lb/>
　　　元日<hi>丙申</hi>
陽吹朝来動逺空九重春與萬方同金盤北望思承露<lb/>
玉琯東迴騐相風日月催人䨇鶴髩江湖容我一漁翁<lb/>
十年舊夢成追憶曽侍朱衣紫殿中<lb/>
　　　燈夕立春<lb/>
<pb n="KR4e0180_WYG_008-1b"/>
東風澹澹月團團燈市逄春倍覺歡漢苑烟花曽駐馬<lb/>
秦樓歌舞更驂鸞傳柑錯憶紅雲殿縷菜驚看白玉盤<lb/>
官栁野梅俱在眼莫教長笛倚䦨干<lb/>
　　　和鄧沃泉憲副元夕<lb/>
昇平燈火幾喧闐□指東風十二年陸海魚龍春變化<lb/>
艶陽桃李夜暄妍鎬京尚憶紅雲宴郢曲遥傳白雪篇<lb/>
同是江湖懐聖主歩随明月望堯天<lb/>
　　　暮春贈别李儀部稚大四首<lb/>
<pb n="KR4e0180_WYG_008-2a"/>
離夢揺揺倦倚䦨江城春共一尊殘馬前紅雨應難駐<lb/>
鴻外青山正耐看粤國龍蛇蟠大澤漢家卿相滿長安<lb/>
趨朝好在南薫殿莫待金風吹玉鸞<lb/>
滿院櫻桃齊作花栁條裊娜牽風斜即看春事遽如許<lb/>
自信吾生安可涯南國浮雲供伏枕北山孤鶴望移家<lb/>
酒䦨相送柴門莫月滿遥林明釣沙<lb/>
石門雲樹浩悠悠鴻㕍拚飛並綵舟君去可堪還北望<lb/>
此心無盡亦東流月明桂館烟花曉風落榆關笳鼔秋<lb/>
<pb n="KR4e0180_WYG_008-2b"/>
傾倒渌尊頻看劍江湖何處有離憂<lb/>
荔子紅時風滿枝彤雲飄忽望京師瑶壇曉日鑾輿度<lb/>
珠樹㣲凉綵仗移北闕己新周典禮南宫曽識漢官儀<lb/>
十年畎畝丹心在跂爾承恩向玉墀<lb/>
　　　送顧少叅進表之京<lb/>
殊方長走畫熊車薇閣松牎月色虚喜見西山歸戦馬<lb/>
愁聞南海進明珠風生閶闔陳金鏡雲擁罘罳拜玉除<lb/>
後夜若逄牛斗使前星應有鳯凰書<lb/>
<pb n="KR4e0180_WYG_008-3a"/>
　　　草堂酌别劉僊令<lb/>
東方之日赤輪囷照我庭前䨥樹根仙鳬到門化飛舄<lb/>
神魚入網開清尊南歸蹔與山水㑹北去莫受風塵昏<lb/>
玉墀青𤨏寄消息夜夜梅花勞夢魂<lb/>
　　　暮春醉逰<lb/>
東風飄飄吹絮衣沈醉不憂生計㣲粤臺雲朗木客嘯<lb/>
珠寺花深江燕飛山川有限天相罩薇蕨無言春自暉<lb/>
已抛簪弁逐漁釣浩浩放歌明月磯<lb/>
<pb n="KR4e0180_WYG_008-3b"/>
　　　登觀海樓醉後作<lb/>
逍遥短褐滄洲上突兀髙樓霄漢間潮落魚龍猶並出<lb/>
日晴鷗鷺已知還衝帆野色來千里入座春聲殷萬山<lb/>
飛絮又随杯酒盡東風何事亦偷閒<hi>是日得致仕報</hi>
　　　緇塵<lb/>
緇塵休問舊貂裘十日輕衫試薄逰春事只看芳草變<lb/>
清尊聊盡白雲求雪車氷柱燕山路楓葉蘆花楚水舟<lb/>
偶憶少年成獨笑夜調元鶴上丹邱<lb/>
<pb n="KR4e0180_WYG_008-4a"/>
　　　贈别黄子章北上次鐡橋司馬韻二首<lb/>
沙頭寒日照津旗南㕍初飛北棹移謝客池塘新入夢<lb/>
于門車馬重相期江湖冉冉氷霜盡花栁欣欣雨露私<lb/>
春近可堪人漸逺停雲應是渺予思<lb/>
芙蓉闕下綰銀章綵筆當年逐俊良沙苑月明馳駿足<lb/>
掖垣花暗散鵷行西山爽氣朝應在南海遺珠夜有光<lb/>
若到鳯池相問訊扁舟今在白雲鄉<lb/>
　　　粤王臺懐古二首用王李二子韻<lb/>
<pb n="KR4e0180_WYG_008-4b"/>
粤城秋日轉觚稜與客登臺感廢興孤鳥逈随雲影沒<lb/>
野花寒帯露華凝樓船有路天低海劍璽無踪谷變陵<lb/>
留得當年歌舞地斷猿清夜笑烟藤<lb/>
百年天地静風塵弔古臨觴莫愴神鳥雀似聞絃管夜<lb/>
雲霞猶見綺羅春湟關北去元通漢肄水南来不向秦<lb/>
絶勝楚臺揺落暮白蘋空對獨醒人<lb/>
　　　夢逰洞庭作<hi>有引</hi>
　　　　丙申杪秋夢軒轅奏樂洞庭之野迓予以彩<lb/>
<pb n="KR4e0180_WYG_008-5a"/>
　　　　虬之舟俾往觀之及渡湖則荷香襲人予訝<lb/>
　　　　曰此西湖景也及登龜臺而上星月之下金<lb/>
　　　　樓玉闕輝映在望宛然皇城也宫娥環列羣<lb/>
　　　　仙賦詩伻予繼作覺而忘其第七句枕上足<lb/>
　　　　成之<lb/>
瑶臺今夕侍宸逰五色雲中駕彩虬銀漢有章回紫極<lb/>
碧天如幕護皇州未央月轉芙蓉殿太液波含翡翠樓<lb/>
欲奏霓裳先按舞鳯笙吹徹洞庭秋<lb/>
<pb n="KR4e0180_WYG_008-5b"/>
　　　送程太史舜敷二首<lb/>
十月露葵青滿蹊嚶嚶山鳥向人啼梯飈直與鸞霄近<lb/>
歩壑回看象緯低池上引杯元鶴舞花邉移燭紫騮嘶<lb/>
湘絃一奏清商曲離思如雲暗栁堤<lb/>
供奉當年紫禁東扁舟吾已謝鵷鴻烟花北望開秦苑<lb/>
江海東流遠漢宫婺郡趨庭䨇舄逺粤臺傾盖一尊同<lb/>
白頭遲爾青冥翼興在驪駒感慨中<lb/>
　　　苦雨<lb/>
<pb n="KR4e0180_WYG_008-6a"/>
即看蒼翠逐人來何限藩籬向水開北極雲烟連粤樹<lb/>
南溟波浪接燕臺蘅臯慣見蛟龍舞草屋長聞燕雀迴<lb/>
自笑野夫貧亦得小樓髙枕勝蓬莱<lb/>
　　　夏日方氏園池小集分韻得狂字<lb/>
寳月團團山霧黄薫風拂拂水烟蒼尊前白紵翻新調<lb/>
檻外紅蕖妬艶粧栁榭拂雲來鸛鶴蘭橈衝雨散鴛鴦<lb/>
習池金谷風流在誰道江湖放酒狂<lb/>
　　　中秋白蓮沼上見月<lb/>
<pb n="KR4e0180_WYG_008-6b"/>
穆穆金波照玉泉人間天上共嬋姢雲移寳鑑初離匣<lb/>
風定驪珠正在淵萬里河山看桂闕九霄環珮聴娥仙<lb/>
芙蓉不為烟霜老更覺光輝異昔年<lb/>
　　　秋夜卧疾<lb/>
西風瑟瑟到芙蓉寒入瓊樓十二重極浦雲烟連朔雁<lb/>
滿城砧杵間踈鐘宫中思婦歌秋扇塞上征人望夕烽<lb/>
何事文園正消渇金盤空有露華濃<lb/>
　　　臘月立春感懐次梁南臯韻三首<lb/>
<pb n="KR4e0180_WYG_008-7a"/>
嵗晩春陽開淑景海濵林薄振暄風朱門雜㳫笙歌裏<lb/>
皂㡌逍遥水石中南國暖囘鶯易至北河氷結鷁難通<lb/>
沈香亭上花應發誰奏清平入漢宫<lb/>
粤城歌吹曉紛紛隠几蕭條實飽聞生菜又從年裏見<lb/>
綵花曽向御前分有情北鴈随遲日無賴西郊自宻雲<lb/>
最羙梁鴻詩律好五噫何事悵離羣<lb/>
萱草凌寒先自生臯禽掠暖復交鳴百年未滿祇湏醉<lb/>
萬事逄新殊可驚楚地雪霜當嶺盡粤臺雲物到春明<lb/>
<pb n="KR4e0180_WYG_008-7b"/>
登臨一嘯人間世猶有滄浪堪濯纓<lb/>
　　　逰㤗泉席上與陳京兆天㳺鄧憲副沃泉分韻<lb/>
　　　得丈字<lb/>
一尊何處可論文買得青山近白雲野色不随秋氣改<lb/>
松濤長共磵聲聞翦茅漸作花三徑種稻頻來鶴數羣<lb/>
吟眺不知仙客去滿林蘿月白紛紛<lb/>
　　　登泰泉山椒和天㳺峰字韻二首<lb/>
萬仞烟霞一短笻緑蒲黄菊盡仙踪安期海上空遺舄<lb/>
<pb n="KR4e0180_WYG_008-8a"/>
崔相菴前祇㫁峰道在滄洲應易得笑縁塵世每難逄<lb/>
何時更定雲岑約襆被同聴野寺鐘<lb/>
瑶空飛翠可扶笻仙侣凌秋覔異踪樵逕風清聞落木<lb/>
海門霞起混髙峰蠏泉瀹茗吟邉酌虹澗尋花醉裏逄<lb/>
翻笑十年塵土夢馬蹄空趂景陽鐘<lb/>
　　　南園弔古用梨字韻<lb/>
南園秋草蔚萋萋来謁新祠路不迷五嶺烽烟曽躍馬<lb/>
百年忠憤但聞雞逄崖往事西風冷蹈海名髙北斗齊<lb/>
<pb n="KR4e0180_WYG_008-8b"/>
却恨天津明月夜杜䳌啼血上棠梨<lb/>
　　　次韻答周八崖憲長見懐<lb/>
六月芙蓉開絳英粤池遥帶楚湘清山中麋鹿堪吾友<lb/>
地上麒麟羡爾行玉殿翠雲懐北極石林紅日卧前榮<lb/>
瑶華忽慰音塵隔南浦悠悠夢斾旌<lb/>
　　　春日田園襍興次鄭大尹韻<lb/>
農圃歸來荷聖朝暖風遲日出迢遥青黄夹路携児㸔<lb/>
花竹成畦課僕澆牛帯寒鴉過别浦葉随流水聚平橋<lb/>
<pb n="KR4e0180_WYG_008-9a"/>
年來自覺踈慵甚無柰流鶯早見招<lb/>
黄犢悠悠不用鞭緑楊裊裊未舒綿即看喜氣通邱壑<lb/>
已有和風到海天陌上闘歌人似月花間吹笛酒如泉<lb/>
年来種秫開三徑不為青山有杜鵑<lb/>
　　　暮春效白沙<lb/>
烟樹蒼蒼黄鳥飛草堂春晚故人稀北風巻雪馬猶去<lb/>
西水漫天船未歸性拙乆拚元鬢改家貧長恐素心違<lb/>
雨餘天闊芳蹊暖無數紅香㸃褐衣<lb/>
<pb n="KR4e0180_WYG_008-9b"/>
　　　春興和鄧沃泉韻<lb/>
春回盤谷瘴烟消干吕青雲近斗杓丹鳯有書傳此日<lb/>
白駒何事永今朝粤山採藥穿雲倦珠海尋僧泛月遥<lb/>
招得草堂猿鶴伴碧桃花裏醉仙瓢<lb/>
　　　詠燈花次余仲栗韻<lb/>
天涯芳草翠連空惟有燈花相對紅金栗光芒如向月<lb/>
銀釭開謝肯随風赤城霞起明牕裏太乙星移絳帳中<lb/>
忽憶炬蓮随珮馬十年恩寵向誰濃<lb/>
<pb n="KR4e0180_WYG_008-10a"/>
　　　送李稚大廣右視學<lb/>
吹劍當年歌昔逰十年塵夢對三洲湘山似㦸馬前出<lb/>
楚水如絲天際流監禄豈知終化俗伏波何用更封侯<lb/>
離絃莫奏清商曲梧葉蕭蕭已報秋<lb/>
　　　九月與内姻兄弟登龍岡答梁應民二首<lb/>
龍岡亭榭倚岧嶤采采黄花不憚遥陟岵看雲移白日<lb/>
長松髙<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>入丹霄風迴古寺千山葉野闊寒江萬里潮<lb/>
曝背有懐還北望可堪關塞正蕭蕭<lb/>
<pb n="KR4e0180_WYG_008-10b"/>
江湖獨卧逄人少風日重陽登興賖碧海波光依㡌落<lb/>
白雲山色抱簷斜松蘿正爾堪杯酒蓬鬢何曽媿菊花<lb/>
帝圃仙臺休更問笑看天地有煙霞<lb/>
　　　南江巻為馮侍御子仁題<lb/>
南江之水向南流謫仙結廬栖上㳺真源混混自天地<lb/>
巨浪轟轟連斗牛鳴臯元鶴月當夜入饌白魚風報秋<lb/>
浩歌放浪渺然去為爾蘆間尋釣舟<lb/>
　　　靈洲曉發<lb/>
<pb n="KR4e0180_WYG_008-11a"/>
妙髙臺前鬱水流寳地祇林何太幽雨晴山向鏡中出<lb/>
潮長舟從天上游鵬風忽送扶光曉蜃月猶含珠海秋<lb/>
一尊取醉掛帆去渺渺滄波飛白鷗<lb/>
　　　峡山尋鐵壁泉源讌挹泉亭次王十竹韻二首<lb/>
雲構初成風籟清翠寒當户接流聲禺陽鳯竹自秋色<lb/>
趙叟魚臺空月明鐵壁長年鏘玉珮滄江終日駐霓旌<lb/>
酒䦨更覔飛來跡直上蓬山絶頂行<lb/>
蕭寺重過亭榭新十年烟艇實蔵身有情峡鳥催沽酒<lb/>
<pb n="KR4e0180_WYG_008-11b"/>
無賴江花笑問津極北雲烟看欲近天南氷雪坐疑真<lb/>
尊前却憶乗驄使彩筆題詩合有神<lb/>
　　　飛来寺右林莾中尋達磨石小憇戯作一轉語<lb/>
凌空飛錫結嶙峋薝蔔香中草自春鳥渡雲移今此世<lb/>
鴻㝠天濶我何人羲娥㫁送千年夢龍象終成一聚塵<lb/>
便合拈花發㣲笑滄波無語月華新<lb/>
　　　舟次韶州奉懐黎韶山用贈行韻<lb/>
對酒聨舟忽異鄉曲江回望粤山長九成臺上簫韶逺<lb/>
<pb n="KR4e0180_WYG_008-12a"/>
二相樓前草木香春殿獨揺蒼水珮秋風偏洒碧荷裳<lb/>
徘徊家國情何限雲白天清自一方<lb/>
　　　秋日讌鳯來亭呈同逰符陳二使君<lb/>
危亭開讌逼秋穹五馬同逰一馬<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>岐路即看千里近<lb/>
勸酬真覺四愁空楚山北向青如簇肄水南来曲似虹<lb/>
笑指九成臺上鳯來儀應在碧梧中<lb/>
　　　楊厯岩醉後詠月<lb/>
明牧招擕上翠㣲金尊傾罷玉蟾飛桂枝似向淮岩出<lb/>
<pb n="KR4e0180_WYG_008-12b"/>
紈扇疑從漢苑歸澤國魚龍踈作雨江干鷗鷺乆忘機<lb/>
廣寒共是曽逰客莫唱開元舊羽衣<lb/>
　　　過嶺瞻望張丞相祠<hi>九齡</hi>
蹇蹇宗臣起海涯荆州南去為誰家鼓鼙城裏青騾逺<lb/>
鷹隼風前紫燕斜掲日聲華垂宇宙格天英采在雲霞<lb/>
十年舊路生秋草長憶寒梅繞樹花<lb/>
　　　登吴山驛樓曉望<lb/>
樓外緇塵望不昏榣山髙峙彩雲屯潮聲近欲兼溟渤<lb/>
<pb n="KR4e0180_WYG_008-13a"/>
樹色遥應接薊門桑柘影踈嗟亢旱芰荷衣薄藉朝暾<lb/>
憑髙倚劍歌回首家在天南烟水村<lb/>
　　　立春日東墅探梅簡劉東溪中丞<lb/>
招携東墅探寒梅冷蕋踈枝尚未開繡豸金貂頻促席<lb/>
吴歌楚舞肯停杯東皇已正蒼龍馭靈女虚傳赤鳯來<lb/>
風籟簫簫歸路晩采芳何處是春臺<lb/>
　　　宫僚燕集次許松臯冡宰韻四首<hi>己亥仲冬十二日</hi>
玉河皜皜樹蒼蒼歌管催春入燕觴四海簪纓趨聖主<lb/>
<pb n="KR4e0180_WYG_008-13b"/>
萬年圭鬯属元良風雲燦爛銅扉裏日月光華玉殿傍<lb/>
留滯周南通籍晩只將麟趾詠姫昌<lb/>
桂宫蘭殿倚穹蒼綺席凌寒緑滿觴銀牓自今暉日月<lb/>
金臺從古重賢良鸞鑣合㳫瀛洲裏鳯吹飄颻太液傍<lb/>
既醉不愁歸路暝上台光彩属文昌<lb/>
宫槐院栁競寒蒼仙侣開筵薦羽觴周誦師資曽作聖<lb/>
桓榮稽古亦稱良榣山睇視西山外南斗追趨北斗傍<lb/>
自笑冥鴻随羽翼即從詒燕頌隆昌<lb/>
<pb n="KR4e0180_WYG_008-14a"/>
前星炯炯天蒼蒼髙雲斐亹明霞觴鴻逵豈謂羽儀少<lb/>
鶴禁正湏籌䇿良燕京舘閣玉霄上魏闕衣冠珠斗傍<lb/>
陽春忽奏郢中調萬嵗飛龍應夀昌<lb/>
　　　重午謾興<lb/>
蕭艾青青烟雨中錦嚢誰與奏熏風驂驔駿騎来燕市<lb/>
迢逓翔鶤仰漢宫竹葉謾随人意緑榴花孤倚客窓紅<lb/>
去年此日衡門下笑采菖蒲碧澗東<lb/>
　　　冬至早過承天門時同行者趙校書羅贊善唐<lb/>
<pb n="KR4e0180_WYG_008-14b"/>
　　　司諌閔中允謝司直<lb/>
去年濟水逄長至今日蓬山得並逰西苑未聞歸大内<lb/>
南郊何處禮圓丘葭傳淑氣三千界鼎現丹光十二樓<lb/>
最是昔曽趨走地朝陽依舊殿東頭<lb/>
　　七言排律<lb/>
　　　曲江曉發贈别符頴江太守<lb/>
曲江流水混晴霞嶺樹隂隂背郭斜八月揚舲趨鶴禁<lb/>
十年垂釣向鷗沙曠筵揮麈歡無極明牧連騶興未涯<lb/>
<pb n="KR4e0180_WYG_008-15a"/>
錦寺劇談支遁躅㡌亭遥指邵平𤓰隋珠幾見傳仙掖<lb/>
韶石重来駐使槎憂世舊愁憐杜甫阜民新調恊虞華<lb/>
芙蓉國裏三千首烟雨樓前十萬家杯酒論文更何地<lb/>
春風應在紫薇花<lb/>
　　　庚子三月八日奉命充經筵講官有感賦十二<lb/>
　　　韻<lb/>
春風環珮集羣仙回首瀛洲二十年院栁緑垂鸞駕外<lb/>
宫花紅入鳯池邉曉承綸綍開經幄夕佩蘭英拱御筵<lb/>
<pb n="KR4e0180_WYG_008-15b"/>
青𤨏赤墀聊復爾璇題珍館故依然三階瑞氣纒黄道<lb/>
六籍榮光出翠川祖武直從髙帝始人文真羡孝皇前<lb/>
翩躚鵷鷺趨清漏縹緲麒麟颺紫烟芸閣秘書頻駐輦<lb/>
羽陵遺策自忘筌座臨北斗霑堯酒<hi>永樂中講讀官燕賚同尚書</hi>簾<lb/>
捲南薫恊舜絃<hi>天順中延諸學士於便殿命中官撫琴</hi>長樂賜來霞錦艶<lb/>
上林擎出露桃鮮賡歌此日光華旦下拜何時咫尺天<lb/>
遥望帝城珠樹裏金華凉月夜姢姢<lb/>
　　　恭謁孝陵側望懿文墓<hi>七言律</hi>
<pb n="KR4e0180_WYG_008-16a"/>
紫金積翠鎮重泉絳節揚靈護九元五色雲車龍渺𣺌<lb/>
萬行珠樹鶴翩翩鼎湖風雨秦淮水緱嶺烟霞句曲天<lb/>
玉璽一從歸冀北鬰䓗佳氣自年年<lb/>
　　　玉亭侍家慈宴坐述懐<lb/>
玉亭幽勝頗宜人喜奉潘輿眺望頻龍闕日髙吴苑曙<lb/>
鳯臺花發蔣陵春巢林烏鳥聲偏樂入饌鰣魚味更新<lb/>
猶自倚樓清夢裏南溟天濶有垂綸<lb/>
　<lb/>
<pb n="KR4e0180_WYG_008-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　泰泉集巻八<lb/>
</p>
<p>
</p>
  </div>
</body>
</text>
</TEI>
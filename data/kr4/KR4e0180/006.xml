<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>泰泉集巻六</head>
    <p>
<pb n="KR4e0180_WYG_006-1a"/>
欽定四庫全書<lb/>
　泰泉集巻六　　　　　　　明　黄佐　撰<lb/>
　　五言律詩<lb/>
　　　珠江夜别親友<lb/>
祖帳循珠浦離杯對玉輪分襟移鷁首鼓櫂動龍鱗劍<lb/>
氣千年合風期萬里親秖應開閣待今有漢平津<lb/>
　　　雨<lb/>
膚寸雲初起彌天雨正狂魚龍空窟宅草木各輝光爽<lb/>
<pb n="KR4e0180_WYG_006-1b"/>
氣連南紀愁隂接上方故山青未了歸夢此宵長<lb/>
　　　對月二首<lb/>
旅館維舟後江天入望時兎蟾當北斗烏鵲繞南枝只<lb/>
恐金波溢寧教玉漏遲火雲消已盡真覺近秋期<lb/>
江月初成鏡山城獨倚樓徘徊如伴客浩蕩更随舟陌<lb/>
上清光滿尊前爛熳逰豈知離别後對爾轉添愁<lb/>
　　　舟度彭蠡遇風作<lb/>
奔䇿遵元渚揚颿向紫都遥林吹地籟巨浪舞天吳匯<lb/>
<pb n="KR4e0180_WYG_006-2a"/>
澤開長道風颷動壯圖扶揺自有適何必羡㳺鳬<lb/>
　　　京邸春日思家<lb/>
金市乗羊路銅街試馬羣夜吟低霽月春夢斷浮雲上<lb/>
已蘭英㑹新年栢葉醺斑衣今未拂休寄錦廻文<lb/>
　　　南征詞六首<lb/>
鳯野傳清蹕龍旌逼絳霄風雷随鼔角日月耀金貂躍<lb/>
馬宜春苑呼鷹織錦橋何如穆天子空賦白雲謡<lb/>
月照牛山逈風飄鳯吹長從臣黄製袷歌妓錦為粧玉<lb/>
<pb n="KR4e0180_WYG_006-2b"/>
輦栖蘿幌金鞭問竹房夜䦨調虎撥知是奏霓裳<lb/>
翠網張瑶浦黄旗漾碧流殷勤供廟薦蕭洒事宸逰御<lb/>
氣通鮫室祥烟化蜃樓魚龍應自喜何敢負王舟<lb/>
簇仗迎春至行宫向曉開日邊千騎合天上六龍來玉<lb/>
笛吹楊栁琱鞍唱落梅共看毬拂笑岐路滿塵埃<lb/>
栁暎金陵暮花揺玉帳春江淮明砲火閶闔動梁塵秘<lb/>
戱徴西域迷樓搆北辰三千歌舞妓誰似掌中人<lb/>
桂海停舟楫蓬山獻畫圖雲屯七萃甲風逓九關符進<lb/>
<pb n="KR4e0180_WYG_006-3a"/>
酒龍衣濕藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>豸繡呼雞人那復報乗月射平蕪<lb/>
　　　元日<lb/>
四載逄元日悠悠燕冀間河山䨇鬢短風雨一燈閑鳯<lb/>
沼随恩澤龍墀整珮環辭家長素食真愧紫宸班<lb/>
　　　獨坐<lb/>
獨坐禪扉逈懐歸思窅然花光明薄莫鶯語入新年綵<lb/>
仗随春動華燈與月懸絶憐風景羙不是粤山川<lb/>
　　　暮春郊外<lb/>
<pb n="KR4e0180_WYG_006-3b"/>
五日逄休沐千山得勝逰樓臺蕭寺逈花竹習池幽春<lb/>
事已黄蝶舊盟惟白鷗烟塵奔走地逥首意悠悠<lb/>
　　　月下贈張子文邦<lb/>
獨榻依蕭寺清尊散暮愁踈鐘聞上苑片月在飛樓天<lb/>
地䨇龍劍江湖一釣舟壯懐吾共汝揺落嵗云秋<lb/>
　　　再次韻贈張子<lb/>
長安木葉下蕭蕭生客愁夜寒空對酒雲澹獨登樓栁<lb/>
岸横長笛花灘放小舟向來江海意凄斷為清秋<lb/>
<pb n="KR4e0180_WYG_006-4a"/>
　　　速張侍御補之同訪文邦詩以代簡<lb/>
秋風起閶闔渺渺獨愁予水落蒹葭冷天長鴻鴈踈蘭<lb/>
臺思楚客楓葉詠吳趨驄馬招携地琴尊信所如<lb/>
　　　廖子鳴吾秋日見懐次韻二首<lb/>
吾愛白鹿子詩傳鸚鵡洲隋珠偏照夜宋玉最傷秋水<lb/>
緑芙蓉渚霜黄翡翠樓相㸔成去住徒爾賦離憂<lb/>
知爾龍山飲憑髙鳯野開日從燕樹轉雲自漢宫來目<lb/>
盡天南雁心飛江上臺杜陵空抱病庾信獨生哀<lb/>
<pb n="KR4e0180_WYG_006-4b"/>
　　　彌羅閣秋望二首與馬子仲房<lb/>
珠閣拂瑶天憑軒興渺然西風吹野水髙栁送鳴蝉冠<lb/>
盖黄塵裏關河白鴈邊相逄且披豁随意問元元<lb/>
羽觀臨霄漢飈臺出薜蘿霞觴延客乆琪樹受凉多日<lb/>
色隠平楚秋聲連大河君㸔惬幽意吾醉即狂歌<lb/>
　　　秋日逰迎祥寺至玉泉與張楊趙陸四子同分<lb/>
　　　韻得松知二字<lb/>
珠林開鷲峰下馬聞踈鐘紺殿已狐兎翠琰空蛟龍對<lb/>
<pb n="KR4e0180_WYG_006-5a"/>
酒感慨發褰衣霜露濃蒼蒼暮色動秋聲滿寒松<lb/>
迢逓尋蓮宇淹留詠桂枝玉<graphic n="KR0865" url="https://raw.githubusercontent.com/kanripo/KR-Gaiji/master/images/KR0865.png" mimeType="image/png"/>穿栁入錦席傍泉移山<lb/>
翠浮龍苑雲光溢鴈池塵心今已淨應有白鷗知<lb/>
　　　中秋不見月文徴仲席上賦<lb/>
明月隠天端踈燈耿夜䦨浮雲飛不盡萬里若為看暈<lb/>
落鵬霄逈光生鳯闕寒誰能天柱上吾意欲驂鸞<lb/>
　　　冬夜讌陳子學宅賞菊分韻得微字<lb/>
黄菊冬猶艶清歌夜未歸興從添燭劇寒到引盃微宫<lb/>
<pb n="KR4e0180_WYG_006-5b"/>
漏挟風度塞禽衝月飛物華容易盡心賞莫教違<lb/>
　　　新春<lb/>
堯歴開元嵗殷邦數中興苑花紅未入宫草翠先凝功<lb/>
業時看劍栖遲夜向燈匡扶在諸老貧病任相仍<lb/>
　　　中秋夜對月<lb/>
作客驚秋半行歌對月明玉輪看桂滿銀浦見槎横踈<lb/>
栁門墻静髙梧風露清此時裁謝賦千里一含情<lb/>
　　　素翁先生元日書懐次韻二首<lb/>
<pb n="KR4e0180_WYG_006-6a"/>
許身齊稷契揮手謝巢由鵲起千人悦龍飛萬國休王<lb/>
春随聼履卿月照稽謀一任雲莊上鶯花鎻鷺洲<lb/>
歸興憑誰語裁詩每自憐草青壺嶠外鷗白影池前淑<lb/>
氣通嘉石祥飈洒列錢即看吾道在行止信皇天<lb/>
　　　迎祥寺後逰次韻四首<lb/>
五載吾重到䨇林路欲迷梯飈尋絶境拂翠見靈溪石<lb/>
洞雲堪卧花宫鳥自啼遲回意無限歸騎及烏栖<lb/>
輦轂環龍象躭逰未擬囘金貂何處所珠鳥至今來芳<lb/>
<pb n="KR4e0180_WYG_006-6b"/>
樹含青靄豊碑淨緑苔瓊簾自舒巻誰見化人開<lb/>
沙栁明秋色烟蘿出梵香川原䨇歩屧感慨一持觴慧<lb/>
日無人相慈雲不住方世縁如可度留宿逺公房<lb/>
白馬開三乗祥鶤運九衢乾坤經浩刼陵谷盡浮圖栁<lb/>
徑涵川淨楓林帶蘚枯倦㳺仍立馬寒日動平蕪<lb/>
　　　舟中夜讌贈别胡蘇州<lb/>
蕩檝語深夜知君懐草堂微雲開震澤錦瑟奏伊凉䬃<lb/>
䬃滿紅樹翩翩飛紫凰曲終酒亦醉明日各殊方<lb/>
<pb n="KR4e0180_WYG_006-7a"/>
　　　虎丘懐古<lb/>
寂寞吳王國笙歌入海雲夫椒先自敗於越遂能軍月<lb/>
落苧蘿冷花深麋鹿羣千年金虎去誰守闔閭墳<lb/>
　　　贈别黄武進同年<lb/>
武進仙鳬駐三年報政成閻閭無復嘆山水有餘清渺<lb/>
渺舟檝去蒼蒼霜月明停雲時隠几河漢欲三更<lb/>
　　　贈别韋評事歸靖江<lb/>
抗䟽甘南謫知君不負丞離情江上樹聚首驛前燈幽<lb/>
<pb n="KR4e0180_WYG_006-7b"/>
谷歌鳴鳥天池息大鵬扁舟泛明月囘首夢毘陵<lb/>
　　　得子彌月二首<lb/>
犀果欣延客風塵慰索居老親期有後逰子敢無書賦<lb/>
命由天地他年定智愚誰能識英物啼看問何如<lb/>
定省心千里栖遲夢一邱氷霜仍作客江海更停舟去<lb/>
去憐渠小呱呱觧舊愁軒車那可問為爾重淹留<lb/>
　　　立春<lb/>
野館依寒渚愁吟且未廽春從今日到花在故園開白<lb/>
<pb n="KR4e0180_WYG_006-8a"/>
雪裁仙調青雲捧御臺陽和不負客偏入掌中杯<lb/>
　　　雨木氷正月二日作<lb/>
野樹紛紛白連朝雨木氷人情憐上朔天意望中興絮<lb/>
雪風難起梨雲日易蒸春王調玉燭何事有嚴凝<lb/>
　　　潞河元夜<lb/>
水國明鰲火煙花接鳯城絶憐今夜酒空復異鄉情寳<lb/>
馬嘶塵度銀蟾倚樹明客愁無處着况乃管絃聲<lb/>
　　　凍開初發<lb/>
<pb n="KR4e0180_WYG_006-8b"/>
萬里圖南翼逄春始計程彤雲辭魏闕緑樹出秦京鼓<lb/>
枻江天豁流澌野岸平因風傳尺素應慰倚門情<lb/>
　　　河西午憇<lb/>
水驛逺郊圻居然塵事稀酒帘明栁市漁網集苔磯隠<lb/>
几白日靜開簾黄鳥飛行邊有林壑未覺素心違<lb/>
　　　天津雨中即事<lb/>
幕府開三衛糧漕集萬艘人皆甘海錯吾且醉村醪潮<lb/>
落洲随出烟深岸却髙衝泥走風雨端坐看児曹<lb/>
<pb n="KR4e0180_WYG_006-9a"/>
　　　修復粤洲草堂經始桃源塢四首<lb/>
草堂修舊業鑿翠向髙城頫首嗟人境㝠心謝世情山<lb/>
從踈樹衆江入大荒平隠几雲霞裏翛然得此生<lb/>
桃源初小築茅屋可衰翁井市錐刀外生涯一畝中喬<lb/>
林聞獨鳥幽谷送長風朋好今如此清尊誰與同<lb/>
日明花外路雨長竹間泉隔谷難逃俗依山自覺仙功<lb/>
名歸墜甑宇宙入浮煙已悟逍遥化從今結静縁<lb/>
排闥分青嶂充庭盡緑柯歛神知日永髙歩覺天多返<lb/>
<pb n="KR4e0180_WYG_006-9b"/>
照滿城郭孤煙生薜蘿到家三舍近塵土竟如何<lb/>
　　　送周秋齋方伯歸閩二首<lb/>
珠江愁送客薇省喜留君車馬三城動謳謌百粤聞滄<lb/>
洲難吏隠紫極易風雲去去吾何道甘随麋鹿羣<lb/>
南海瞻冠冕東風吹斾旌封棠無翦伐騎竹有逄迎春<lb/>
舫随花發秋容入鏡平<hi>家有秋容亭秋鏡池</hi>因思木蘭水端可濯<lb/>
吾纓<lb/>
　　　六月二十日夢中作七夕詩覺而憶其全篇録<lb/>
<pb n="KR4e0180_WYG_006-10a"/>
　　　以紀異<lb/>
凉色晩幽幽踈梧知早秋古來傳帝子今夕㑹牽牛大<lb/>
澤生明月蒼崖帶逺流憑髙語天上何事有離愁<lb/>
　　　酌泰泉贈區廣文<lb/>
一勺泰泉水中涵千仭青逺分舒鶴渚寒帶聚龍埛花<lb/>
竹添蕭爽風雲助杳㝠看君蘇齒頬為爾續茶經<lb/>
　　　宿靈川寄懐范大叅<lb/>
性拙嗟無侶交深賴有君襟期珠海月去住桂山雲黄<lb/>
<pb n="KR4e0180_WYG_006-10b"/>
屋匡扶切蒼生軫念勤靈川烟雨裏憂樂夢希文<lb/>
　　　興安道中<lb/>
放浪滄洲客遲廻桂水春宻雲虚礙馬芳草逺随人野<lb/>
闊啼鶯樹山多佩犢民戍歌愁聽汝荒服幾時新<lb/>
　　　卧病二首<lb/>
卧病梧山曉懐歸菊徑秋凄風催葉下積雨入江流遂<lb/>
有鱸魚興聊為鴻鴈謀飄颻寄生事天地一扁舟<lb/>
長笛送愁思孤琴随病身鴉飜中夜月鵲報故鄉人千<lb/>
<pb n="KR4e0180_WYG_006-11a"/>
里庭闈夢十年岐路塵悠然念黄綺誤逐漢廷臣<lb/>
　　　寄懐徐養齋方伯<lb/>
多病朋簪盍他鄉意緒孤梧江通百粤桂嶺隔三吳歸<lb/>
鳥擇雲木㳺魚依渚浦何時同孺子髙枕著潛夫<lb/>
　　　江村書舍為滇人魏徳如賦<lb/>
勲業看朝鏡詩書伴夜檠下帷芳草色閉户逺潮聲飛<lb/>
躍形吾道漁樵樂此生鯤鵬終變化滇國本南溟<lb/>
　　　控海樓有懐徐可大<lb/>
<pb n="KR4e0180_WYG_006-11b"/>
南州徐孺子落筆滿人間江上笑為别天邊去不還髙<lb/>
樓題控海此日獨看山尚憶危言日投簪且閉關<lb/>
　　　厓山紀逰次鄭李二子韻二首<lb/>
嵗晩空山静遥聞猿鶴音膠舟前日事傾盖此時心漁<lb/>
戙乗潮急樵歌隠霧深停盃發髙詠興劇不成斟<lb/>
夕陽惟鳥雀古道半榛荆蠧飽祠中木苔侵石上銘英<lb/>
靈終寂寞風物自凄清仰羡東山老勞歌空復情<lb/>
　　　泰泉山中贈倫王二子<lb/>
<pb n="KR4e0180_WYG_006-12a"/>
金澗遶清林瑶空出翠岑烟霞供永嘯松竹入長吟春<lb/>
度鶯猶在杯香客每深随時共幽賞吾未倦登臨<lb/>
　　　草堂避暑四首<lb/>
林壑藹蒼蒼層厓曲抱塘閉門蛙鼔競欹枕鴿鈴長霞<lb/>
珥混斜照炎威連大荒㝠心對鷖鷺將爾共滄浪<lb/>
隠几消永日薫風揺紫微鈎簾一以眺緑水近岩扉嗒<lb/>
爾烟光夕居然塵事稀翩翩松上鶴遥帶白雲歸<lb/>
蹙嘯延清籟長謡集緒風嶺雲偏向北鬱水亦流東地<lb/>
<pb n="KR4e0180_WYG_006-12b"/>
切三邉戍天開萬夀宫飛仙挾明月應得到崆峒<hi>時聞車駕</hi>
<hi>上陵</hi>
徙倚碧氛氲行歌許鶴聞翦茅通月色攢石聚霞文裊<lb/>
裊竹到水喤喤鐘度雲悠然頫塵世天外自為羣<lb/>
　　　人日雨霽出門志喜<lb/>
王春聽舊雨人日見新晴萬户笙歌沸千山紫翠明和<lb/>
風勻栁色淑氣入鶯聲所喜青陽動休嗟白髪生<lb/>
　　　糓日陳茶山少叅席上賦<lb/>
<pb n="KR4e0180_WYG_006-13a"/>
糓日過從喜薇垣禮數稀杯深花共勸坐乆月同歸南<lb/>
海樓船静東吳粳稲肥使君能化俗未許問漁磯<lb/>
　　　喜雨次陳茶山韻二首<lb/>
獻嵗初逄雨随車且澤民小樓聽到曉幽谷見囘春燕<lb/>
雀依巢静魚龍出浪頻滄洲理煙艇簑笠定随人<lb/>
吾愛茶山子吳謳播粤民簷聲纔入夜野色盡成春水<lb/>
漸浮舟濶花堪對酒頻向來雩禱切天果不遺人<lb/>
　　　粤臺懐古四首分韻得幽字<lb/>
<pb n="KR4e0180_WYG_006-13b"/>
勝地經秦漢髙臺近斗牛片雲浮鬱水孤月滿靈洲事<lb/>
徃市朝變秋來林壑幽覇圖何足問吾得采真逰<lb/>
歌舞何人在襜帷此日留長江涵楚越逺樹入燕幽傾<lb/>
國嗟摎女提兵憶路侯絶憐張樂地斜日下羊牛<lb/>
對酒烟霞晩裁詩天地秋坐聞松籟逈行愛桂岩幽大<lb/>
澤龍蛇逺荒臺鹿豕逰向來南海尉辛苦事嬴劉<lb/>
南武河山在北窓花竹幽羲皇吾所傲秦越爾何尤紫<lb/>
氣通三極滄波帶十洲悠然閲塵世髙枕白雲秋<lb/>
<pb n="KR4e0180_WYG_006-14a"/>
　　　白蓮次韻陳天㳺二首<lb/>
丘壑舊同賞瓊琚新報詞岳雲増野色郢雪助芳姿枝<lb/>
蔓勿復道緇塵非所期悠然夢商皓千載慰相思<lb/>
懿爾泥不滓况茲清且漣洛神終有恨越女不成妍氣<lb/>
奪星榆曉光含露藻鮮鈎簾渾未起宿鷺亦相憐<lb/>
　　　草堂夜坐四首<lb/>
浪迹少城隈衡茅向水開閉門青嶂合巻幔白鷗來地<lb/>
僻清虛洞天高元覽臺坐聞松籟起竟夕思悠哉<lb/>
<pb n="KR4e0180_WYG_006-14b"/>
越臺舒嘯罷燕樹去人遥寓目成今古㝠心謝市朝枝<lb/>
間烏鳥樂隴上白雲飄蕭洒不知晩空江自落潮<lb/>
性癖羣魚鳥家貧足蕨薇偶尋瑶草去時共暮樵歸野<lb/>
色入河漢鐘聲連翠㣲雲鵬有竒翼不為稻粱飛<lb/>
雲卧開丹牖瑶天四望通虞絃徒觧阜楚客謾雌雄萬<lb/>
壑收虛籟千林息斷蓬何當秋色裏一葉詠梧桐<lb/>
　　　哭崔南甫二首<lb/>
執業越三載盖棺悲仲春豈知吾未老空慟爾為人亭<lb/>
<pb n="KR4e0180_WYG_006-15a"/>
伯夙工賦原思甘食貧慰親能不死天與玉麒麟<lb/>
芹泮始于邁舞雩頻詠歸倚筠瞻壽閣紉繐掃慈幃水<lb/>
自三山逝雲依雙鶴飛夜臺終宿草知爾戀春暉<lb/>
　　　緋桃<lb/>
手種緋桃樹今成滿院春垂垂堪繫馬脉脉似懐人緑<lb/>
水浮天鏡紅霞隔世塵向平畢婚嫁好在武陵津<lb/>
　　　元夕次梁子韻二首<lb/>
粤山依静渚陸海沸青宵火樹流丹夐芳郊拾翠遥驂<lb/>
<pb n="KR4e0180_WYG_006-15b"/>
驔風外轡窈窕月中橋向晩㳺塵寂猶聞薌澤飄<lb/>
五夜軒車宻千門景色賖金波依樹渺銀浦逐城斜炬<lb/>
合疑朝旭杯分似晚霞艶陽桃李在休唱落梅花<lb/>
　　　春日元覽臺獨坐偶成<lb/>
為愛春臺好逍遥到日曛栖神随豹霧矯翰謝龍雲水<lb/>
自靈洲入山從粤井分無論拳與勺天地本同羣<lb/>
風磴紆盤鬱雲蘿出泬寥日垂天北極春動粤南潮松<lb/>
籟傳虚壑鶯歌赴逺簫悠然澹忘味何必更聞韶<lb/>
<pb n="KR4e0180_WYG_006-16a"/>
下上茅皆屋東西竹亦垣城標雙塔短岡擁一旗尊林<lb/>
宻鳥巢隠風低蛙吹繁稀踈見畦畛真學邵平園<lb/>
稍稍東風起臺前洲渚明竹光揺野色花氣潤蛩聲北<lb/>
斗依身近南溟入掌平栖栖何所適孤嘯一含情<lb/>
　　　次韻粱應房園居四首<lb/>
青林依壩隈翠牖向東開大澤龍猶卧長安日自來濯<lb/>
纓䟽鬱水拄笏對朝臺嘯傲浮雲外雄圖安在哉<lb/>
攬轡漳南静彈冠薊北遥驊騮歸別墅鵷鷺夢清朝野<lb/>
<pb n="KR4e0180_WYG_006-16b"/>
水疑天咫秋花憶雪飄衡門繫舟楫知爾待風潮<lb/>
水上誰家月山中幾度薇坐憐秋色半吟待莫禽歸風<lb/>
定松聲合雲深竹逕㣲相過吾所願疲病興如飛<lb/>
卜築青門勝雲山紫邏通蕭條同杜甫寂寞異楊雄日<lb/>
月雙飛烏乾坤一斷蓬玉衡如可恊將子共絲桐<lb/>
　　　夢中作<hi>丙申十月</hi>
南斗鍾人傑中朝起帝臣日明鸞鳯署風静犬羊塵道<lb/>
以無為大功存不宰神掖垣花萬樹無語自成春<lb/>
<pb n="KR4e0180_WYG_006-17a"/>
　　　送粱僉憲應房之貴州次韻二首<lb/>
脉脉懐燕北行行度楚西地連丹水闊天入翠屏低奮<lb/>
迅看鵬翼驂驔送馬蹄未湏談貴竹吾意在烝黎<lb/>
秋星垂馬首北斗映南箕鳥静粤山晩天寒湘水㣲窺<lb/>
園因伐木抱甕本忘機悵别蓬門下西風吹汝衣<lb/>
　　　悼㓜兒在貞二首<hi>有引</hi>
　　　　在貞以丙申八月十二日生妾林出也術者<lb/>
　　　　謂其格甚竒始予感異夢有人贈以黄裙朱<lb/>
<pb n="KR4e0180_WYG_006-17b"/>
　　　　書狀元入三字其上付林服之既而在貞生<lb/>
　　　　容貌端正性甚靈慧呼嫡母為母而姊其生<lb/>
　　　　母甫及七月能聽二兄讀書識一二字每立<lb/>
　　　　必依二兄膝不敢仰視人甚憐之或取綵花<lb/>
　　　　及羽植諸案卓四端如樹焉人莫能為也四<lb/>
　　　　齡暴病血痢僅七日以今正月九日死死時<lb/>
　　　　猶挽其生母裾襟若訣别然嫡母亦慟哭之<lb/>
　　　　豈向夢世謂狀元紅正血痢之兆耶抑予數<lb/>
<pb n="KR4e0180_WYG_006-18a"/>
　　　　竒不能育也埋之竻園天方寒雨曉起見綵<lb/>
　　　　羽雜土灰中哀不能已為賦二詩<lb/>
四齡虚度世七月早知書當日依兄膝危時挽母裾竻<lb/>
園埋白玉蘭砌隕明珠拭淚看天地傷心汗血駒<lb/>
汝慧言難盡吾衰情易哀黄裳空兆夢綵羽竟成灰曙<lb/>
色連鴉起春寒逐雨來不堪心寸折淚盡更徘徊<lb/>
　　　子陵釣臺次馬憲副韻<lb/>
文叔資為理狂奴豈不勝髙風魯國釣斜日漢家陵鼎<lb/>
<pb n="KR4e0180_WYG_006-18b"/>
足歸侯覇糟糠愧宋𢎞羊裘見幾去龍徳至今稱<lb/>
　　　濟寧舘與孟太僕同年共酌<lb/>
清濟風濤静堅氷日夕深燕臺千里夢魯道百年心竹<lb/>
葉浮螺斚梅花落鳯琴元冬堪縱酒白首得知音<lb/>
　　五言排律<lb/>
　　　贈江鍾石中丞<lb/>
薇省聲華乆楓廷寵渥新鵬搏持憲節虎變起儒臣日<lb/>
月纒雄劍風雲擁要津直將炎海澤散作塞垣春雪嶺<lb/>
<pb n="KR4e0180_WYG_006-19a"/>
遥連晉葱河近逼秦天驕雖匪茹廟略正如神昔者分<lb/>
符竹恭惟督泮芹去思曽欵欵來學各駪駪匡濟才驚<lb/>
代旬宣政絶倫壯猷端許國直道每禔身聲送潘輿近<lb/>
威行衛幕勻攀援當此日歌頌更何人八座鴻應漸三<lb/>
旌蠖轉伸蹇予隨赤管正爾奉清塵<lb/>
　　　輓丘侍御母<lb/>
汾水揚慈教閩山見女宗憂勤朝弋鴈諄切夜丸熊宻<lb/>
宻衣間線行行道上驄鵻飛猶有集川逝更無窮笋泣<lb/>
<pb n="KR4e0180_WYG_006-19b"/>
交加翠萱嗟委墜紅臺烏向明月時為唤悲風<lb/>
　　　送九江杜通判<lb/>
杜曲傳千載韋經守一牕徽聲馳北戒新命佐南邦視<lb/>
篆垂朱紱飛書出皂幢羣峰浮鹿洞九𣲖接龍江日下<lb/>
華輈發風前疊鼔韸臨岐何所道珍重錦韜杠<lb/>
　　　送張允清守濟寧<lb/>
宛洛邅吾道風塵笑此生昔曽同客味今乃送君行冉<lb/>
冉栁枝碧蕭蕭班馬鳴揮觥臨祖席飛幰問王程燕樹<lb/>
<pb n="KR4e0180_WYG_006-20a"/>
當齊盡河流到濟清一麾知不忝霄漢聴蜚聲<lb/>
　　　秋日趙信臣席上詠夏菊分得纎字十八韻<lb/>
開席來金馬濡毫注玉蟾蕭晨紆勝引逸興角精嚴淅<lb/>
淅風生座依依日轉簷曲中芳樹浄天外綺雲纎老幹<lb/>
偏宜石竒姿不避炎裳㽔黄競艶㔩葉翠交尖鰲闕髙<lb/>
霞暎鵷池細雨霑香通縹玉液清奪水晶塩紉佩哀湘<lb/>
屈餐英效晉濳只今營斗粟徒自擁帷襜世事燈前劍<lb/>
心期架上籖牖開懐斧扆隅泣軫閭閻荆璞難為韞吴<lb/>
<pb n="KR4e0180_WYG_006-20b"/>
刀未試銛鯨魚終碧海鸚鵡亦紅甜抱拙蘄天遇躭幽<lb/>
任俗嫌空羣憐逐驥知已願成鶼霜吹俄欺袂珠光漸<lb/>
近簾相逄湏適意吾敢賦厭厭<lb/>
　　　壽簡封君<lb/>
縣圃乾坤大康衢日月長仙方元不老帝力正相忘皤<lb/>
髪明鳩杖童顔醉鶴觴安車花栁逕擊壤水雲鄉菊對<lb/>
金章艶蘭交玉珥行鳯毛鳴盛世豸角立岩廊歡動弧<lb/>
南彩情深冀北望白雲如㑹意終日自悠揚<lb/>
<pb n="KR4e0180_WYG_006-21a"/>
　　　宿劉諌議蕡祠<lb/>
諫議祠堂在栖栖托泮林雨垣春蘚合風栁莫蟬吟湓<lb/>
浦天何逺沙河水自深獸爐浮勁氣虬箭逓徽音社稷<lb/>
誰能奠經綸爾獨任毁方難入彀晞古合投簪桑海時<lb/>
應變桃源路可尋炎荒終棄置幕府始浮沈宫府分南<lb/>
北興亡共古今吐言扶白日囘首破曽隂牢落千年夢<lb/>
凄清此夜心停鑣休逺躅呼酒滌煩襟宿鳥喧雲堞飛<lb/>
鴻掠月岑廣陵有餘恨非直雍門琴<lb/>
<pb n="KR4e0180_WYG_006-21b"/>
　　　嘉靖丙戌郊祀慶成侍宴有述八十韻<lb/>
五載精禋日三靈錫羡時東皇初出震北斗正臨箕煦<lb/>
嫗凾元氣絪緼運太儀奉常稽令甲宗伯闡宏規扈閣<lb/>
人文焕容臺禮數知馨香非黍稷繭栗實牷犧象性陶<lb/>
匏具依神藳鞂為澤宫常選士禰廟夙謀龜齋沐神如<lb/>
在端凝敬自持太羙調太鼎明水辦明齋衣桁囘猋桂<lb/>
盤飱折露葵閬閬開秘殿莫莫䕶飛榱魄寳崇穹昊歸<lb/>
藏恊地祇百神將受職二后並開基作對紛純黼升中<lb/>
<pb n="KR4e0180_WYG_006-22a"/>
共泰壝天門何蕩蕩帝蹟更熈熈承宇方寥廓中壇自<lb/>
峛崺青葱森玉樹蠖略秀金支有瞽皆師曠無工不巧<lb/>
倕宿縣龍蓀作馭路虎賁馳萬乗鳴鑾出千官委珮随<lb/>
星辰歸劍履日月下旌旗鷺鼓雍容伐鸞簫縹緲吹孔<lb/>
旍翻格澤壁壘走魖夔隊擬鉤陳列聲逾鬱律攠蒼蚪<lb/>
衘玉軑彩鳯翳華芝畫㦸叢猶植周廬布似碁九關嚴<lb/>
虎豺七萃奮熊羆漸覺天威邇相看日色遲班行分鵠<lb/>
立匡衛結魚麗駐輦聞王夏趍庭奏采茨駿奔咸有恪<lb/>
<pb n="KR4e0180_WYG_006-22b"/>
麏至摠無遺静揆㝠㝠景深存眑眑思元圭端極拱朱<lb/>
火粲星離鳬氏鳴春律雞人唱曉曦象馴環日轂驥集<lb/>
簇雲螭琮璧交輝暎樵蒸待配藜僊宮澄碧落天樂動<lb/>
黄麾軒冕繁璿藻垂衣矗玉綦登歌無白雪䟽越有朱<lb/>
絲衎衎承雲舞皇皇就日姿空桑依大巻孤竹倡咸池<lb/>
肸蠁知何許居歆諒在茲燔柴明逺漢埋瘞及窊坁遺<lb/>
灺銷田燭浮埃静路岐天廻魚鑰啓雷動鳥旟移鰲抃<lb/>
連三極鴻恩徧四夷饗神兼夏姒類祀法虞媯白帝卑<lb/>
<pb n="KR4e0180_WYG_006-23a"/>
秦畤黄郊陋漢祠上元昭降假下土受蕃釐慶洽需雲<lb/>
宴懽同湛露詩堯厨傳萐脯鎬飲薦嘉脾百味銀罌疊<lb/>
千牢綺爼披紫霞漿勝玉元圃菜如飴駕鳯花扶扆驂<lb/>
龍栁拂覊羽林盈陛盾繡服耀軒墀日麗芙蓉闕風清<lb/>
翡翠帷闢門來輔弼通籍引丞疑雉扇黄金幄麟軒白<lb/>
玉逵五侯先在列百辟各攸司御氣通瑶席宮花散彩<lb/>
枝鵷行霑聖渥虎拜感皇私楓陛宣酬勸蘭觴示恵慈<lb/>
鏗金尊帝徳鋗玉合坤維晨露翻柔瑟鈞天起朔鞞華<lb/>
<pb n="KR4e0180_WYG_006-23b"/>
冠重岌嶪錦臂爛葳㽔虹辮天魔髪蛾揚玉女眉都盧<lb/>
方矍鑠曼衍復躨跜海宇歌仁洽䪘鞻舞徳綏八珍仍<lb/>
絡繹九籥詎參差諦聽金陵曲元非璧月詞皇天曽燕<lb/>
及謨烈有鴻垂莫以龍顔喜渾忘虎尾危本朝真舜禹<lb/>
吾道在臯伊禮峻崇簮紱心銘建鼎彛聨鑣歸月夕奮<lb/>
翼赴風期周雅祈天保虞謨儆日孜鸞情馳禁籞鳯想<lb/>
入罘罳喜色融山野榮光澹海涯摛毫頌元化萬物已<lb/>
華滋<lb/>
<pb n="KR4e0180_WYG_006-24a"/>
　　　嘉靖丙戌元宵燕集分得銀字賦二十韻<lb/>
帝城三五夕明月麗芳春玉宇澄暉早金樞泛灔新香<lb/>
車騰桂苑緹騎出楓宸陸海魚龍混天關虎豹馴烟花<lb/>
連鳯野簫鼔動洪鈞樂事還同衆清光故可人弄芳珠<lb/>
作珮歩玉錦為茵寳炬交蟾影瓊奩並兎輪風廻歌舞<lb/>
地香拂綺羅塵鰲綵浮燕樹星毬射漢津情随虬箭曉<lb/>
興與鶴觴親對此開文㑹因之仰徳隣彯纓三益至揮<lb/>
翰四筵陳淑氣回彤琯清歌盡白蘋音徽嗟爾闊契合<lb/>
<pb n="KR4e0180_WYG_006-24b"/>
道吾真鳬藻人争羡驪珠世共珍花邉青玉案栁外紫<lb/>
綸巾雲户低圓璧虹橋掩寸銀赤霄繁徤翮滄海足潜<lb/>
鱗共沐恩波洽追歡莫厭頻<lb/>
　　　㳺金山次劉太守士竒韻<lb/>
寳地紆元覧雌途擁𣑽僧風烟千里合江海一桴乗樹<lb/>
色依山見雲光帶雨升象溟迷浴景龍鉢變炎蒸望闕<lb/>
頻回首憂時更拂膺凄凉非楚客蕭瑟問吴綾<lb/>
　　　次日㳺焦山復和同逰劉太守韻<lb/>
<pb n="KR4e0180_WYG_006-25a"/>
玉嶼凌空逈金山入望斜乾坤分砥柱日月送浮槎鶴<lb/>
塚空烟水龍宫自雨花丹楓明逺浦白鳥失晴沙浩刼<lb/>
皆成幻征途未有涯所欣陪五馬來此聴三車<lb/>
　　　送翁少參歸蜀<lb/>
北上曽傾盖南歸但倚樓旬宣臨粤土俊傑起瀘州菽<lb/>
水情偏共蘭金分亦投甘為清淨退真脱網羅求奉檄<lb/>
縁家食懸車謝國謀人歌棠所茇天照柏為舟白洞開<lb/>
三徑黄花傲九秋潘輿馳燕喜郫酒侑鸞謳寳岫雲随<lb/>
<pb n="KR4e0180_WYG_006-25b"/>
望支江月映流羡君從此去扶病賦離憂<lb/>
　　　中秋逰揚歴岩二十韻奉謝鄭南雄<lb/>
旅客逢秋半重岩望日邉風江連楚粤雲樹極幽燕笳<lb/>
鼓循坰發旌旂陟巘聫境推揚歴勝人喜鄭莊賢鷲嶺<lb/>
開金地龍潭際碧天崖含蘿幌狭磴轉竹房偏裊綴云<lb/>
何卉髙垂不記年竒音聞素瀑秀色映平田萬象皆超<lb/>
忽千峰自蜿蜒嶺梅遥度馬堤栁競鳴蟬虚籟笙簧合<lb/>
中軒錦繡懸清歌螺𣑽外妙舞鳥巢前轍逐朱旛駐杯<lb/>
<pb n="KR4e0180_WYG_006-26a"/>
從翠袖傳傍泉移綺幕拂石列瓊筵暯暯旋靈曜陶陶<lb/>
象帝先㝠心忘泡影握手問真源北去浮鳴鴈南流跕<lb/>
㫁鳶澗花寒未落雲碓晩相喧歩壑璇霄逈歸途璧月<lb/>
圓何由窮絶頂直欲挟飛仙<lb/>
　　　庚子孟冬恭遇千秋令節賜宴賦二十韻<lb/>
燕翼年方楙虹流月始陽發祥開鶴籞稱壽舉麟觴睿<lb/>
徳瑶山重䝉泉少海長聖箴承敬一神器副元良矯迹<lb/>
崇賢裏含毫翊善傍漢莊言益敏夏啟道彌光元轡驂<lb/>
<pb n="KR4e0180_WYG_006-26b"/>
龍象丹幢引鳯凰鵠輿猶玉裕雞㦸更金相碩輔來蘭<lb/>
殿英寮集桂坊壽街齊抃舞華闕儼趨蹌釦砌烟花繞<lb/>
瓊筵錦繡張殷梅調鼎羙堯萐助羮香翠釡傳中使黄<lb/>
封出上方座依紅日永杯逐綵雲翔自愧㝠鴻羽仍随<lb/>
振鷺行洊雷期有則明兩祝無疆既醉縁霞紫無言感<lb/>
昊蒼逶迤歸玉署彷彿度銀潢萬國懽聲動千官喜氣<lb/>
揚霑恩何所似豊草露瀼瀼<lb/>
　　　庚子二月入京述懐四首<lb/>
<pb n="KR4e0180_WYG_006-27a"/>
釋耒回鵷沼驅車入鳯城日明新閬苑春滿舊蓬瀛珠<lb/>
樹森元極瑶壇槩紫清踟蹰思無限惟願㤗階平<lb/>
赤帝驅胡地蒼姬奠鼎年仁<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>繁露外禮縵慶雲邉㶚<lb/>
棘懸孤壘臯蘭控萬弦詞臣頻獻頌誰敢勒燕然<lb/>
白首承明直囘翔十五春花前仙掌露栁外屬車塵鶴<lb/>
籞開青幌螭坳侍紫宸候朝清不寐瞻望月重輪<lb/>
衮職云無闕徒聞上諌章地分青𤨏闥天隔白雲郷鳯<lb/>
藻傳東閣龍暉接少陽所希吾道泰千古説黄唐<lb/>
<pb n="KR4e0180_WYG_006-27b"/>
　　　移居春坊詠庭檜<lb/>
叢桂靄深秋蒼霞爛不收霜髯臨玉澗秀色帶崑邱拂<lb/>
檻光風入縈窓璧月留恍然江海上飛躍有靈虬<lb/>
　<lb/>
　<lb/>
　<lb/>
　<lb/>
　泰泉集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>泰泉集巻十</head>
    <p>
<pb n="KR4e0180_WYG_010-1a"/>
欽定四庫全書<lb/>
　泰泉集巻十　　　　　　　明　黄佐　撰<lb/>
　　集句<lb/>
　　　秋懐集句四首<lb/>
傷禽惡弦驚愁人知夜長展轉不能寐秋風發㣲凉羙<lb/>
人遊不還容好結中腸愛至望苦深何况隔兩鄉願飛<lb/>
安得翼欲濟川無梁叢鴈鳴雲霄渥露沾我裳佳期悵<lb/>
何許仰見明月光<lb/>
<pb n="KR4e0180_WYG_010-1b"/>
仰見明月光星河曙耿耿迢迢牽牛星蕩蕩空中景織<lb/>
女處其東復與雲路永無情尚有歸令人發深省何以<lb/>
慰我愁揮杯勸孤影<lb/>
揮杯勸孤影孤影中自惻濁酒且自陶爲君長嘆息青<lb/>
苔依空墻芳塵凝瑶席感歎何時平含情弄柔瑟遺響<lb/>
飛青天青天何歴歴雲霞收夕霏廻風吹四壁君懐良<lb/>
不開氷玉徒貞白<lb/>
氷玉徒貞白江湖逈且深秋菊有佳色寒蟬無餘音感<lb/>
<pb n="KR4e0180_WYG_010-2a"/>
物憂不歇隔我浮與沉人生有離合孰為勞寸心濯足<lb/>
萬里流長嘯髙山岑大哉乾坤内視古猶視今<lb/>
　　　集杜句題彩鳯雲龍巻送方公子行<lb/>
君不見隴山蕭索秋雲高山巔朱鳯鳴嗷嗷側身長顧<lb/>
求其曹萬古雲霄一羽毛君不見瀟湘洞庭虚映空中<lb/>
有雲氣從飛龍天地黯慘忽異色萬斛之舟行若風英<lb/>
雄有時亦如此攬環結珮相終始鳯臆龍鬐未易識青<lb/>
眼高歌望吾子<lb/>
<pb n="KR4e0180_WYG_010-2b"/>
　　　草堂别友人集杜句<lb/>
倚江柟樹草堂前忽漫相逢是别筵縱酒欲謀良夜醉<lb/>
將詩不必萬人傳朝廷衮職誰能補鄉里衣冠不乏賢<lb/>
此别應湏各弩力濁醪粗飯任吾年<lb/>
　　　南雄返棹集陶句二首<lb/>
行行循歸路靡靡秋已夕遥遥望白雲露凄暄風息一<lb/>
形似有制萬化相尋繹江山豈不險自古歎行役息駕<lb/>
歸閒居梅桞夾門植曲肱豈傷冲披褐欣自得時還讀<lb/>
<pb n="KR4e0180_WYG_010-3a"/>
我書弱子戯我側提壺接賔侣抗言談在昔林園無俗<lb/>
情雲鶴有竒翼孰敢慕甘肥素襟不可易<lb/>
形迹滯江山僶俛四十年天地長不沒聊且憑化遷榮<lb/>
華誠足貴於我若浮烟即日棄其官守拙歸園田白日<lb/>
掩荆扉藥石有餘閒嘯傲東軒下徘徊邱壠閒青松夾<lb/>
路生紛紛飛鳥還人道毎如兹此行誰使然世俗久相<lb/>
欺任真無所先何必升華嵩一盻周九天<lb/>
　　　桂林雨中望諸葛亭有感集杜句<lb/>
<pb n="KR4e0180_WYG_010-3b"/>
雲水長和島嶼青江中風浪雨𡨕㝠霜凋碧樹作錦樹<lb/>
色過棕亭入草亭諸葛大名垂宇宙元戎小隊出郊坰<lb/>
卧龍躍馬俱黄土極目秋天虚翠屏<lb/>
　　　草堂夜坐有懐梁南臯用韻集杜二首<lb/>
琴瑟几杖柴門幽請公一來開我愁夜如何其初促膝<lb/>
嵗云暮矣増離憂飄零已是滄浪客用壯翻同麋鹿遊<lb/>
走覔南隣愛酒伴江花未盡㑹江樓<lb/>
東流之外西日㣲羲和迭送將安歸江中淘河嚇飛燕<lb/>
<pb n="KR4e0180_WYG_010-4a"/>
天上浮雲如白衣即事非今亦非古暫時相賞莫相違<lb/>
因知貧病人湏棄獨立蒼茫自詠詩<lb/>
　　　秋日集杜句寄山隂周給事<lb/>
萬里風烟接素秋杖藜徐歩立芳洲自知白髪非春事<lb/>
更有澄江消客愁念我能書數字至悲君已是十年流<lb/>
更為後㑹知何地湏向山隂上小舟<lb/>
　　　草堂招湯處士民悦飲集杜句<lb/>
君不見韝上鷹萬里寒江只一日焉能作堂上燕可憐<lb/>
<pb n="KR4e0180_WYG_010-4b"/>
處處巢居室丈夫垂名動萬年㑹是排風有毛質天意<lb/>
衝寒欲放梅江上徒逢袁紹盃酒䦨擊劍蛟龍吼山根<lb/>
鱣鮪隨雲雷男兒生無所成頭皓白我能㧞爾抑塞磊<lb/>
落之竒才速宜相就飲一斗絲管啁啾空翠來如何不<lb/>
飲令心哀<lb/>
　　　東流江水篇<hi>有引</hi>
　　　　至日承倫鄧二侍御召飲陪戴孟光廵按不<lb/>
　　　　赴是日也獻酬歌樂盛麗動人夜坐有懐李<lb/>
<pb n="KR4e0180_WYG_010-5a"/>
　　　　三洲以李子與兹席也集杜成此盖感今念<lb/>
　　　　昔以見會合之難云爾<lb/>
東流江水西飛燕只願無事長相見咫尺應須論萬里<lb/>
可惜刻漏随更箭憶獻三賦蓬莱宫聲價歘然來向東<lb/>
喜得與子長夜語意匠慘澹經營中年年至日長為客<lb/>
口脂靣藥隨恩澤此時與子空歸來鴻飛𡨕𡨕日月白<lb/>
孤城西北起髙樓伐木丁丁山更幽青鞋布襪從此始<lb/>
長歌短詠還相酬鐘鼎山林各天性後來况接才華盛<lb/>
<pb n="KR4e0180_WYG_010-5b"/>
青眼高歌望吾子蒼苔濁酒林中静冬至陽生春又來<lb/>
亦知窮愁安在哉江上被花惱不徹安得徤歩移逺梅<lb/>
梅花欲開不自覺細推物理湏行樂玉壘浮雲變古今<lb/>
瑶臺侍臣已𡨕寞君不見周南太史公凡今誰是出羣<lb/>
雄詞源倒流三峡水胡為見覊虞羅中君不見西蜀杜<lb/>
陵老多才依舊成潦倒且盡清尊戀物華不知明月為<lb/>
誰好高視乾坤又可愁尊前還有錦纒頭緑雲清切歌<lb/>
聲上多暇日陪驄馬遊紫衣將炙緋衣走饔人受魚校<lb/>
<pb n="KR4e0180_WYG_010-6a"/>
人手憶昨邀懽樂更無此曲祇應天上有簫鼔哀吟感<lb/>
鬼神回風䬃䬃吹沙塵合懽却咲千年事白水青山空<lb/>
復春<lb/>
　　　集杜句贈右溪倫子<lb/>
晩來幽獨恐傷神相送柴門月色新卜築應同蔣詡徑<lb/>
名家莫出杜陵人侍臣緩歩歸青𤨏鳴玉朝來散紫宸<lb/>
南極一星朝北斗勿云江漢有垂綸<lb/>
　　　又贈青蘿王子與倫子同行<lb/>
<pb n="KR4e0180_WYG_010-6b"/>
渡頭翠桞豔明眉<graphic n="KR0726" url="https://raw.githubusercontent.com/kanripo/KR-Gaiji/master/images/KR0726.png" mimeType="image/png"/>侣同舟晩更移鍾鼎山林各天性<lb/>
風流儒雅亦吾師獨當省署開文苑㑹送夔龍集鳯池<lb/>
離别不堪無限意呼兒覔紙一題詩<lb/>
　　　倫子席上賞菊觀戯<lb/>
多暇日陪<graphic n="KR1301" url="https://raw.githubusercontent.com/kanripo/KR-Gaiji/master/images/KR1301.png" mimeType="image/png"/>馬遊尊前還有錦纒頭殘花爛熳開何益<lb/>
妙舞逶迤夜未休遂有馮夷來擊鼔焉知李廣不封侯<lb/>
合歡却咲千年事許坐曾軒數散愁<lb/>
　　　與李子同賦觀奕<lb/>
<pb n="KR4e0180_WYG_010-7a"/>
清簟踈簾看奕碁百年世事不勝悲惟將遲暮供多病<lb/>
不及前賢更勿疑庾信羅含俱有宅李陵蘇武是吾師<lb/>
名垂萬古知何用獨立蒼茫自詠詩<lb/>
　　　出郭課野老為園<lb/>
野老墻低還是家為園湏學邵平𤓰已知出郭少塵事<lb/>
且盡清樽戀物華江上小堂巢翡翠山樓粉堞隱悲笳<lb/>
不嫌野外無供給來嵗還湏滿眼花<lb/>
　<lb/>
<pb n="KR4e0180_WYG_010-7b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　泰泉集巻十<lb/>
</p>
<p>
</p>
  </div>
</body>
</text>
</TEI>
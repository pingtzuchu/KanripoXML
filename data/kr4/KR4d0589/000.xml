<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>麗則遺音</head>
    <p>
<pb n="KR4d0589_WYG_000-1a"/>
欽定四庫全書　　　　　集部五<lb/>
　麗則遺音　　　　　　　别集類四<hi>元</hi>
　　提要<lb/>
　　　　<hi>臣</hi>等謹案麗則遺音四巻元楊維楨撰維楨<lb/>
　　　　東維子集不載所作古賦鐵崖文集中亦僅<lb/>
　　　　有土圭蓮花漏記里鼓車三作而他賦槩未<lb/>
　　　　之及是集為賦三十有二首皆其應舉時私<lb/>
　　　　擬程試之作乃維楨門人陳存禮所編而刋<lb/>
<pb n="KR4d0589_WYG_000-1b"/>
　　　　板於錢塘者至正二年維楨自為之序其後<lb/>
　　　　漸佚不傳明史藝文志中備録維楨著述書<lb/>
　　　　目亦無是集之名明末常熟毛晉偶得元乙<lb/>
　　　　亥科湖廣郷試荆山璞賦一冊而是集實附<lb/>
　　　　巻末始為重刋以行其荆山璞賦五首并綴<lb/>
　　　　録於後以存其舊元代設科例用古賦行之<lb/>
　　　　既乆亦復剽竊相仍末年尤甚如劉基龍虎<lb/>
　　　　臺賦以塲屋之作為世傳誦者百中不一二<lb/>
<pb n="KR4d0589_WYG_000-2a"/>
　　　　也維楨才力富健囘風馳霆擊之氣以就有<lb/>
　　　　司之繩尺格律不更而神采迥異遽擬諸詩<lb/>
　　　　人之賦雖未易言然在科舉之文亦可云巻<lb/>
　　　　舒風雲吐納珠玉者矣乾隆四十六年十二月<lb/>
　　　　恭校上<lb/>
　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　總　校　官　<hi>臣</hi>　陸　費　墀<lb/>
<pb n="KR4d0589_WYG_000-3a"/>
麗則遺音序<lb/>
皇朝設科取賦以古為名故求今科文於古者葢無出<lb/>
於賦矣然賦之古者豈易言哉揚子雲曰詩人之賦麗<lb/>
以則詞人之賦麗以淫子雲知古賦矣至其所自為賦<lb/>
又蹈詞人之淫而乖風雅之則何也豈非賦之古者自<lb/>
景差唐勒宋玉枚乘司馬相如以來違則為已逺矧其<lb/>
下者乎余蚤年學賦嘗私擬數十百題不過應場屋一<lb/>
日之敵爾敢望古詩人之則哉既而誤為有司所采則<lb/>
<pb n="KR4d0589_WYG_000-3b"/>
筐篋所有悉為好事者持去近至錢塘又有以舊所製<lb/>
梓於書坊卒然見之葢不異房桐盧之見故物於破<lb/>
甕中也且過以則名而吾同年黄子肅君又贅以評語<lb/>
益表刻畫之過讀之使人惶焉不自勝也因述賦之比<lb/>
義古詩而不易於則者引於編首且用謝不敏云至正<lb/>
二年壬午春正月會稽楊維楨撰<lb/>
</p>
<p>
</p>
  </div>
</body>
</text>
</TEI>
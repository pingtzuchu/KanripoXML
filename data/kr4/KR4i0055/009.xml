<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐音癸籤巻九</head> <lb/>
    <p>
<pb n="KR4i0055_WYG_009-1a"/>
欽定四庫全書<lb/>
　唐音癸籤巻九<lb/>
　　　　　　　　　　　　明　胡震亨　撰<lb/>
　　評彚五<lb/>
柳州之平淮西最章句之合調昌黎之元和聖德亦長<lb/>
篇之偉觀一代四言有此未覺風雅墜緒<hi>遯叟</hi>
古詩浩繁作者至衆雖風格體裁人以代異支流原委<lb/>
譜系具存炎劉之製逺紹國風曹魏之聲近沿枚李陳<lb/>
<pb n="KR4i0055_WYG_009-1b"/>
思而下諸體畢備門户漸開阮籍左思尚存其質陸機<lb/>
潘岳首播其華靈運之詞淵源潘陸明逺之歩馳驟太<lb/>
冲有唐一代拾遺草創實阮前蹤太白縱横亦鮑近矱<lb/>
少陵才具無施不可而憲章漢魏融冶六朝洵風雅之<lb/>
大宗藝林之正朔已其他諸家亦概多合作截長絜短<lb/>
上方魏晉不足下視齊梁有餘猥云唐無五言未是定<lb/>
論<hi>元瑞下同</hi>
唐初五言古殊少佳者王楊沈宋集中一二僅存皆非<lb/>
<pb n="KR4i0055_WYG_009-2a"/>
合作無論漢魏逺却齊梁此時古意垂燼而律體驟開<lb/>
諸子當强弩之末鼎革之初故自不得超也<lb/>
唐初承襲梁隋陳子昂獨開古雅之源張子壽首創清<lb/>
澹之派盛唐繼起孟浩然王維儲光羲常建韋應物本<lb/>
曲江之清澹而益以風神者也高適岑參王昌齡李頎<lb/>
孟雲卿本子昂之古雅而加以氣骨者也<lb/>
常侍五言古深婉有致而格調音節時有參差嘉州清<lb/>
新奇逸大是俊才質力造詣皆出高上然高黯淡之内<lb/>
<pb n="KR4i0055_WYG_009-2b"/>
古意尤存岑英發之中唐體大著<lb/>
仲黙云右丞他詩甚長獨古作不逮讀其集大篇句語<lb/>
俊拔殊乏完章小言結搆清新所少風骨孟五言秀雅<lb/>
不及王而閒澹頗自成局<lb/>
孟詩澹而不幽時雜流麗閒而匪逺頗覺輕揚可取者<lb/>
一味自然常建清晨入古寺松際露微月幽矣王維清<lb/>
川帶長薄中歲頗好道逺矣<lb/>
古詩自有音節陸謝體極排偶然音節與唐律迥不同<lb/>
<pb n="KR4i0055_WYG_009-3a"/>
唐人李杜外惟嘉州最合襄陽常侍雖意調高逺至音<lb/>
節時入近體矣<lb/>
儲光羲閒婉真至農家者流往往出王孟上常建語極<lb/>
幽𤣥讀之使人泠然如出塵表然過此則鬼語矣韋左<lb/>
司大是六朝餘韻宋人目為流麗者得之儀曹清峭有<lb/>
餘閒婉全乏自是唐人古體大蘇謂勝韋非也<lb/>
五言至元和後幾絶響矣破瞑别續幽燈吾愛東野傾<lb/>
家快鬬碎寶吾并存昌黎餘子無庸齒已<hi>遯叟</hi>
<pb n="KR4i0055_WYG_009-3b"/>
樂府則太白擅奇古今少陵嗣迹風雅蜀道難逺别離<lb/>
等篇出鬼入神惝怳莫測石壕吏新婚别哀王孫等作<lb/>
述情陳事懇惻如見張籍王建卑淺相矜長吉庭筠怪<lb/>
麗不典所謂差之釐毫謬於千里<hi>元瑞</hi>
太白於樂府最深古題無一弗擬或用其本意或翻案<lb/>
另出新意合而若離離而實合曲盡擬古之妙嘗謂讀<lb/>
太白樂府者有三難不先明古題辭義源委不知奪換<lb/>
所自不參按白身世遘遇之概不知其因事傅題借題<lb/>
<pb n="KR4i0055_WYG_009-4a"/>
抒情之本指不讀盡古人書精熟離騷選賦及厯代諸<lb/>
家詩集無繇得其所伐之材與巧鑄靈運之作畧今人<lb/>
第謂太白天才不知其留意樂府自有如許功力在非<lb/>
草草任筆性懸合者不可不為拈出<hi>遯叟下同</hi>
擬古樂府至太白幾無憾以為樂府第一手矣誰知又<lb/>
有杜少陵出來嫌模擬古題為贅賸别製新題詠見事<lb/>
以合風人刺美時政之義盡跳出前人圈子另換一番<lb/>
鉗鎚覺在古題中翻弄者仍落古人窠臼未為好手盡<lb/>
<pb n="KR4i0055_WYG_009-4b"/>
道胡鬚赤又有赤鬚胡兩公之謂矣<lb/>
籍建長吉之不能追李杜固也但在少陵後仍詠見事<lb/>
諷刺則詩為謗訕時政之具矣此白氏諷諫愈多愈不<lb/>
足珍也所以張文昌只得就世俗俚淺事做題目不敢<lb/>
及其他仲初亦然<hi>文昌樂府只傷歌行咏京兆楊憑者是時事建集并無</hi>至長吉<lb/>
又總不及時事仍咏古題稍易本題字就新<hi>如長歌行改為浩歌</hi>
<hi>公無渡河改為公無出門之類</hi>及將古人事創為新題便覺煥然有異<lb/>
<hi>如秦王飲酒金銅仙人辭漢歌之類</hi>遞相救不得不然英雄各自有見也<lb/>
<pb n="KR4i0055_WYG_009-5a"/>
燕歌初起魏文實祖栢梁體白苧詞因之皆平韻也至<lb/>
梁元帝燕趙佳人本自多遼東少婦學春歌黄龍戍北<lb/>
花如錦𤣥兔城頭月似蛾音調始協蕭子顯王子淵制<lb/>
作浸繁但通章尚用平韻轉聲七字成句故讀之尤未<lb/>
大暢至王楊諸子歌行韻則平仄互換句則三五錯綜<lb/>
而又加以開合傅以神情宏以風藻七言之體自是大<lb/>
備要惟長篇鉅什敘述為宜用之短歌紆緩寡態於是<lb/>
高岑王李出而格又一變矣<hi>元瑞下同</hi>
<pb n="KR4i0055_WYG_009-5b"/>
唐七言歌行垂拱四子詞極藻豔然未脫梁陳也張李<lb/>
沈宋稍汰浮華漸趨平實唐體肇矣然而未暢也高岑<lb/>
王李音節鮮明情致委折濃纎修短得衷合度暢矣然<lb/>
而未大也太白少陵化而大矣能事畢矣降而錢劉神<lb/>
情未逺氣骨頓衰元相白傅起而振之敷演有餘歩驟<lb/>
不足昌黎而下門户競開張籍王建之真澹李賀之幽<lb/>
奇變風猶未失古盧仝之拙朴馬異之庸猥劉义之狂<lb/>
譎旁蹊更傷大雅下至庭筠之流綺繪漸入詩餘貫休<lb/>
<pb n="KR4i0055_WYG_009-6a"/>
之輩俚鄙幾同俗諺古意於焉盡矣<lb/>
初唐七言古以才藻勝盛唐以風神勝李杜以氣槩勝<lb/>
而才藻風神稱之又加以變化靈異故遂為大家<hi>于鱗嘗評</hi>
<hi>太白七古强弩之末出長句為英雄欺人愚謂句之有長短始自三百篇及楚騷漢樂府鐃歌相和等曲白亦</hi>
<hi>用古法有所本也其長句日出入行錯用篇中蜀道難突用篇首何嘗盡出弩末于鱗意在防濫則可若以論</hi>
<hi>白非衷</hi>
歌行太白多近騷王楊多近賦子美多近史<lb/>
王勃滕王閣衞萬吳宫怨自是初唐短歌婉麗和平極<lb/>
<pb n="KR4i0055_WYG_009-6b"/>
可師法中唐繼作頗多第八句為章平仄相半軌轍一<lb/>
定毫不可逾殆似歌行律體矣<lb/>
古詩窘於格調近體束於聲律惟歌行大小短長錯綜<lb/>
闔闢素無定體故極能發人才思李杜之才不盡於古<lb/>
詩而盡於歌行孟襄陽輩才短故歌行無復佳者<lb/>
五言律體兆自梁陳唐初四子靡縟相矜時或抝澁未<lb/>
堪正始神龍以還卓然成調沈宋蘇李合軌於先王孟<lb/>
高岑並馳於後新製迭出古體攸分實詞章改革之大<lb/>
<pb n="KR4i0055_WYG_009-7a"/>
機氣運推遷之一㑹也<lb/>
子昂野戍荒烟斷深山古朩平城分蒼野外樹斷白雲<lb/>
隈等句平淡閒逺王孟二家之祖審言楚山横地出漢<lb/>
水接天迴飛霜遥渡海殘月迥臨邊等句閎逸渾雄少<lb/>
陵家法宛然宋人掇其牽風紫蔓小語以為杜所自出<lb/>
陋哉<lb/>
二張五言律大槩相似於沈宋陳杜景物藻繪中稍加<lb/>
以情致劑以清空學者間參則無冗雜之嫌有雋永之<lb/>
<pb n="KR4i0055_WYG_009-7b"/>
味然氣象便覺少隘骨體便覺稍卑品望之雌職此故<lb/>
耶<lb/>
孟五言不甚拘偶者自是六朝短古加以聲律便覺神<lb/>
韻超然此其占便宜處英雄欺人要領未易勘也<lb/>
五言律體極盛於唐要其大端亦有二格陳杜沈宋典<lb/>
麗精工王孟儲韋清空閒逺此其概也然右丞贈送諸<lb/>
什往往闌入高岑鹿門蘇州雖自成趣終非大手太白<lb/>
風華逸宕特過諸人而後之學者才匪天仙多流率意<lb/>
<pb n="KR4i0055_WYG_009-8a"/>
惟工部諸作氣象巍峩規模宏逺當其神來境詣錯綜<lb/>
幻化不可端倪千古以還一人而巳<lb/>
飛星過水白落月動沙虛吳均何遜之精思春色浮山<lb/>
外天河宿殿隂庾信徐陵之妙境山河扶繡户日月近<lb/>
雕梁碧瓦初簷外金莖一氣旁高華秀傑楊盧下風冠<lb/>
冕通南極文章落上台詔從三殿去碑到百蠻開典重<lb/>
冠裳沈宋退舍耕鑿安時論衣冠與世同在家嘗早起<lb/>
憂國願年豐寓神奇於古澹儲孟莫能為前片雲天共<lb/>
<pb n="KR4i0055_WYG_009-8b"/>
逺永夜月同孤落日心猶壯秋風病欲蘇含闊大於沈<lb/>
深高岑瞠乎其後退朝花底散歸院柳邊迷花動朱樓<lb/>
雪城凝碧樹烟王右丞失其穠麗地平江動蜀天闊樹<lb/>
浮秦日月低秦樹乾坤繞漢宫李太白遜其豪雄至岸<lb/>
花飛送客檣燕語留人則錢劉圓暢之祖兩行秦樹直<lb/>
萬㸃蜀山尖則元白平易之宗兩邊山朩合終日子規<lb/>
啼盧仝馬異之渾成山寒青兕呌江晚白鷗饑孟郊李<lb/>
賀之瑰僻凍泉依細石晴雪落長松島可幽微所從出<lb/>
<pb n="KR4i0055_WYG_009-9a"/>
竹齋燒藥竈花嶼讀書牀籍建淺顯所自來雨抛金鎖<lb/>
甲苔卧緑沈槍義山之組織纖新圓荷浮小葉細麥落<lb/>
輕花用晦之推敲密切杜集大成五言律尤可見者<lb/>
山隨平野闊江入大荒流太白壯語也杜星垂平野闊<lb/>
月湧大江流骨力過之九衢寒霧斂萬井曙鐘多右丞<lb/>
壯語也杜星臨萬户動月傍九霄多精彩過之氣蒸雲<lb/>
夢澤波撼岳陽城浩然壯語也杜吳楚東南坼乾坤日<lb/>
夜浮氣象過之弓抱關西月旗翻渭北風嘉州壯語也<lb/>
<pb n="KR4i0055_WYG_009-9b"/>
杜北風隨爽氣南斗避文星風神過之讀唐諸家至杜<lb/>
輒令人自失<lb/>
唐五言多對起沈宋王李冠裳鴻整初學法門然未免<lb/>
繩削之拘要其極至無出老杜如國破山河在城春草<lb/>
朩深戰哭多新鬼愁吟獨老翁冠冕通南極文章落上<lb/>
台死去憑誰報歸來始自憐城晚通雲霧亭深到芰荷<lb/>
秋月仍圓夜江村獨老身四更山吐月殘夜水明樓江<lb/>
漢思歸客乾坤一腐儒路出雙林外亭窺萬井中滿目<lb/>
<pb n="KR4i0055_WYG_009-10a"/>
悲生事因人作逺遊之類對偶未常不精而縱横變幻<lb/>
盡越陳規濃淡淺深動奪天巧百代而下當無復繼<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0055_WYG_009-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐音癸籖巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐音癸籖巻一</head> <lb/>
    <p>
<pb n="KR4i0055_WYG_001-1a"/>
欽定四庫全書<lb/>
　唐音癸籖巻一<lb/>
　　　　　　　　　　　　明　胡震亨　撰<lb/>
　　體凡<lb/>
詩自風雅頌以降一變有離騷再變為西漢五言詩三<lb/>
變有歌行雜體四變為唐之律詩詩至唐體大備矣今<lb/>
考唐人集錄所標體名凡傚漢魏以下詩聲律未叶者<lb/>
名往體其所變詩體則聲律之叶者不論長句絶句槪<lb/>
<pb n="KR4i0055_WYG_001-1b"/>
名為律詩為近體而七言古詩于往體外另為一目又<lb/>
或名歌行舉其大凡不過此三者為之區分而巳至宋<lb/>
元編錄唐人總集始于古律二體中備析五七等言為<lb/>
次于是流委秩然可得具論一曰四言古詩<hi>有古章句及韋孟長</hi>
<hi>篇二體唐作者不多</hi>一曰五言古詩<hi>唐初體沿六朝陳子昂始盡革之復漢魏舊</hi>一曰<lb/>
七言古詩一曰長短句<hi>全篇七字始魏文間雜長句始鮑明逺唐人承之體變尤為不</hi>
<hi>一當與後歌行諸類互參</hi>一曰五言律詩<hi>唐人因梁陳五言四韻之偶對者而變</hi>一曰<lb/>
五言排律<hi>因梁陳五言長篇而變</hi>一曰七言律詩<hi>又因梁陳七言四韻而變者也</hi>
<pb n="KR4i0055_WYG_001-2a"/>
<hi>唐一代詩之盛尤以此諸律體云</hi>一曰七言排律<hi>唐作者亦不多聊備一體</hi>一曰五<lb/>
言絶句一曰七言絶句<hi>絶句卽六朝人所名斷句也五言絶始漢人小詩而盛于齊梁</hi>
<hi>七言絶起自齊梁間至唐初四傑後始成調又唐人多以絶句為樂曲詳後樂通内</hi>外古體有三<lb/>
字詩<hi>李賀鄴城童子謠</hi>六字詩<hi>牧䕶/歌</hi>三五七言詩<hi>始鄭世翼李白繼作</hi>一<lb/>
字至七字詩<hi>張南史及元白等集有之以題為韻偶對成聯又鮑防嚴維多至九字</hi>騷體<lb/>
雜言詩<hi>此種本當入騷如李之鳴臯歌杜之桃竹杖引相沿入詩例難芟漏</hi>律體有五言<lb/>
小律七言小律<hi>嚴滄浪以唐人六句詩合律者稱三韻律詩昭代王弇州始名之為小律云</hi>
又六言律詩<hi>劉長卿集有之</hi>及六言絶句<hi>王維集有</hi>而諸詩内又有<lb/>
<pb n="KR4i0055_WYG_001-2b"/>
詩與樂府之别樂府内又有往題新題之别往題者漢<lb/>
魏以下陳隋以上樂府古題唐人所擬作也<hi>諸家槩有而李白所</hi>
<hi>擬為多皆仍樂府舊名李賀擬古樂府多别為之名而變其舊</hi>新題者古樂府所無唐<lb/>
人新製為樂府題者也<hi>始于杜甫盛于元白張籍王建諸家元微之嘗有云後人沿襲</hi>
<hi>古題唱和重複不如寓意古題刺美見事為得詩人諷興之義者此也詳後樂通内</hi>其題或名歌<lb/>
亦或名行或兼名歌行<hi>歌曲之總名衍其事而歌之曰行歌最古行與歌行皆始漢唐</hi>
<hi>人因之</hi>又有曰引者曰曲者曰謠者曰辭者曰篇者<hi>抽其意為</hi>
<hi>引導其情為曲合乎俗曰謠進乎文為辭又衍而盛焉為篇皆以其詞為名者也</hi>有曰咏者曰<lb/>
<pb n="KR4i0055_WYG_001-3a"/>
吟者曰嘆者曰唱者曰弄者<hi>咏以永其言吟以呻其欝嘆以抒其傷唱則吐于喉</hi>
<hi>吻弄則被諸絲管此皆以其聲為名者也</hi>復有曰思者曰怨者曰悲若哀者<lb/>
曰樂者<hi>如李白之靜夜思王翰之蛾睂怨杜甫之悲陳陶哀江頭哀王孫樂則如杜審言之大酺樂白</hi>
<hi>居易之太平樂張祜之千秋樂又皆以情為其名者也</hi>凡此多屬之樂府然非必<lb/>
盡譜之于樂譜之樂者自有大樂郊廟之樂章梨園敎<lb/>
坊所歌之絶句所變之長短塡詞以及琴操琵琶箏笛<lb/>
胡笳拍彈等曲其體不一而民間之歌謠又不在其數<lb/>
<hi>竝詳樂通</hi>唐詩體名庶盡乎此矣<lb/>
<pb n="KR4i0055_WYG_001-3b"/>
自古詩漸作偶對音節亦漸叶而諧宮體而降其風彌<lb/>
盛徐庾陰何以及張正見江總持之流或數聯獨調或<lb/>
全篇通穩雖未有律之名已寖具律之體四子承之尚<lb/>
餘抝澁神龍而後音對俱諧諸家槩有合作沈宋尤為<lb/>
擅塲就中五字之諧差先故珠英前彦蚤逗流美之徑<lb/>
七字之諧差晚故開元右丞猶存失粘之疵若乃律旣<lb/>
踵古以成律則古自應追古以存古故沈宋未作于孝<lb/>
和之日射洪巳興于天后之朝是尤氣機有先情籟自<lb/>
<pb n="KR4i0055_WYG_001-4a"/>
啓匪人惟天一變自不得不盡變者也律體雖成於唐<lb/>
實權輿沈約聲病之說今錄之備考<lb/>
四聲音韻之學至齊梁寖備沈約撰切韻之書名四聲<lb/>
譜後隋仁夀中陸法言等嘗加纂次唐儀鳯後郭知𤣥<lb/>
又附益之號切韻天寶末陳州司法孫愐復加刋正名<lb/>
為唐韻皆宗約之舊宋景德以及元祐先後重修名禮<lb/>
部韻畧今承用者是也<hi>宋濓云唐以詩賦設科益嚴聲律之禁有宋因之以禮部之掌</hi>
<hi>貢舉名韻書曰禮部韻畧毫髪弗敢違背雖中經二三大儒且謂承襲之久不欲變更焉</hi>
<pb n="KR4i0055_WYG_001-4b"/>
雙聲疊韻宋謝莊傳王𤣥謨問莊何者為雙聲何者為<lb/>
疊韻答曰互䕶為雙聲磝碻為疊韻<hi>學林新編云古人以四聲為切紐以</hi>
<hi>雙聲疊韻必以五音為定喉㗁舌齒唇配宮商角徴羽為五音人聲之出有漸聲始出於喉直上出為宮再出</hi>
<hi>到㗁聲上騰為商又再出到舌中聲平出為角又再出到齒聲斜降出為徵又降出到唇為羽雙聲者同音而</hi>
<hi>不同韻者也疊韻者同音而又同韻者也互䕶同唇音而二字不同韻故謂之雙聲磝碻同為牙音而二字又</hi>
<hi>同韻故謂之疊韻廣韻曰章灼良畧是雙聲灼畧章良是疊韻又曰斤剔靈歷是雙聲剔歷斤靈是疊韻舉此</hi>
<hi>例則諸音皆自此而紐之可以定矣</hi>
八病一曰平頭二曰上尾三曰蜂腰四曰鶴膝五曰大<lb/>
<pb n="KR4i0055_WYG_001-5a"/>
韻六曰小韻七曰旁紐八曰正紐<hi>平頭謂第一字與第六字同聲第二字與</hi>
<hi>第七字同聲第上尾謂第五字與第十字同聲之蜂腰謂第二字與  四字同聲犯在一句内如蜂身  中細</hi>
<hi>之鶴膝謂第五字與第十五字同聲兩對同犯如鶴膝  竝大  大韻謂與韻相犯也如五言詩以新字為韻</hi>
<hi>者九字内更着津字人字等為犯大韻如小韻除韻外但九字中有相犯同聲者是  旁紐謂  十字中巳有</hi>
<hi>田字不得着寅延字有正紐如壬衽任入四字為一紐一句之中巳  壬字更不得安衽任字</hi>
南史畧云初汝南周顒善識聲韻永明中呉興沈約陳<lb/>
郡謝朓瑯琊王融以氣類相推轂為文皆用宮商不可<lb/>
增减顒著四聲切韻約撰四聲譜又以雙聲疊韻分辨<lb/>
<pb n="KR4i0055_WYG_001-5b"/>
作詩八病于謝靈運傳著論云夫五色相宣八音恊暢<lb/>
由乎𤣥黄律呂各適物宜欲使宮羽相變低昻舛節若<lb/>
前有浮聲則後須切響一簡之内音韻盡殊兩句之中<lb/>
輕重悉異自靈均以來多歷年代雖文體稍精此祕未<lb/>
覩妙逹斯旨始可言文<lb/>
按史稱約論四聲妙有詮辨乃當時陸厥嘗作書辨之<lb/>
以為情物文之所急美惡猶且相半何獨宮商律呂必<lb/>
責其如一鍾嶸亦謂文製本須諷讀不可蹇礙但令淸<lb/>
<pb n="KR4i0055_WYG_001-6a"/>
濁流通口吻調利斯為足矣務為精宻襞積細微使文<lb/>
多拘忌傷其眞美而約自有言云八病惟上尾鶴膝最<lb/>
忌餘病皆通所賦亦往往與聲韻乖是則此論不可盡<lb/>
拘明矣然有唐近律自從聲病回忌肇體應復具遡其<lb/>
說以善用夫變通王弇州云休文之拘滯正與古體相<lb/>
反惟近律有關耳然亦不免商君之酷誠哉是言<lb/>
　<lb/>
　<lb/>
<pb n="KR4i0055_WYG_001-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐音癸籖巻一<lb/>
</p>
<p>
</p>
  </div>
</body>
</text>
</TEI>
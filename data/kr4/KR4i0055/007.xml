<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐音癸籖巻七</head> <lb/>
    <p>
<pb n="KR4i0055_WYG_007-1a"/>
欽定四庫全書<lb/>
　唐音癸籖巻七<lb/>
　　　　　　　　　　　　明　胡震亨　撰<lb/>
　　評彚三<lb/>
韋蘇州<hi>應物</hi>五言詩高雅閑淡自成一家體今之秉筆者<lb/>
誰能及之<hi>白樂天</hi>
蘇州詩無一字造作直是自在氣象近道其高於王維<lb/>
孟浩然諸人者以無聲色臭味也<hi>朱晦庵</hi>
<pb n="KR4i0055_WYG_007-1b"/>
韋應物居官自愧閔閔有䘏人之心其詩如深山採藥<lb/>
飲泉坐石日晏忘歸孟浩然如訪梅問柳徧入幽寺二<lb/>
人意趣相似然入處不同韋詩潤者如石孟詩如雪雖<lb/>
淡無彩色不免有輕盈之意<hi>劉須溪子餘評互見柳  厚下</hi>
顧况逸歌長句往往駿發踔厲出意外驚人語為快<hi>皇甫</hi>
<hi>湜</hi>
秦隱君<hi>系</hi>詩氣過其文遂乏華秀然亦可謂跨俗之致<lb/>
<hi>徐獻忠</hi>
<pb n="KR4i0055_WYG_007-2a"/>
劉長卿最得騷人之興專主情景<hi>吟譜</hi>
長卿自稱五言長城詩體雖不新竒甚能鍊飾大抵十<lb/>
首巳上語意稍同落句尤甚思鈍才窄也其得罪風霜<lb/>
苦全生天地仁可謂傷而不怨足以發揮風雅<hi>高仲武</hi>
長卿詩細淡而不顯煥當緩緩味之不可造次一觀而<lb/>
巳<hi>方回</hi>
錢員外起體格新竒理致淸贍芟削浮游迥立莫羣如<lb/>
鳥道挂疎雨人家殘夕陽又牛羊上山小煙火隔林疎<lb/>
<pb n="KR4i0055_WYG_007-2b"/>
又長樂鍾聲花外盡龍池柳色雨中深皆特出意表標<lb/>
雅古今又窮達戀明主畊桑亦近郊則禮義克全忠孝<lb/>
兼著足可𢎞長名流為後楷式<hi>高仲武下同</hi>
郞員外<hi>士元</hi>與錢起齊名自丞相以下出使作牧二公無<lb/>
詩祖餞時論鄙之體調大抵欲同就中郞公稍更閑雅<lb/>
如荒城背流水逺雁入寒雲去鳥不知倦逺帆生暮愁<lb/>
又蕭條夜靜邊風吹獨倚營門向秋月可以齊衡古人<lb/>
掩映時輩<lb/>
<pb n="KR4i0055_WYG_007-3a"/>
士元諸詩殊洗鍊有味雖自濃景别有淡意<hi>劉辰翁</hi>
李袁州<hi>嘉祐</hi>中興高流與錢郎别為一體往往涉於齊梁<lb/>
綺靡婉麗蓋呉均何遜之敵如野渡花爭發春塘水亂<lb/>
流朝霞晴作雨濕氣晩生寒文章之冠冕也<lb/>
劉結體不如錢厚寫韻自婉錢選言似遜劉宻樹骨故<lb/>
超郞藻變非富具有錢之遒上李筆勢欲酣終乏劉之<lb/>
沉深當時四子齊名吾謂斥李令粤佗自帝存郞附蕞<lb/>
蜀三都可乎<hi>遯叟下同</hi>
<pb n="KR4i0055_WYG_007-3b"/>
二包藝苑連枝何七字餘有片藻佶五排槩多完什<lb/>
皇甫補闕冉巧於文字發調新竒逺出情外巫山詩終<lb/>
篇竒麗獨獲驪珠侍御<hi>曾</hi>體製清潔華不勝文<hi>高仲武</hi>
大歴十才子並工五言詩盧郎中<hi>綸</hi>辭情㨗麗所作尤<lb/>
工<hi>舊史</hi>
盧詩開朗不作舉止陡發驚彩煥爾觸目篇章亦富埒<lb/>
錢劉以古體未遒屈居二氏亞等<hi>遯叟下同</hi>
李司馬<hi>端</hi>任胸多疎七字俊語亮節開口欲佳故當以<lb/>
<pb n="KR4i0055_WYG_007-4a"/>
㨗成表長<lb/>
韓員外<hi>翃</hi>詩匠意近於史興致繁富一篇一咏朝士珍<lb/>
之如星河秋一鴈砧杵夜千家又客衣筒布潤山舎荔<lb/>
枝繁又疎簾看雪捲深戸映花關方之前代芙蓉出水<lb/>
未足為多<hi>高仲武</hi>
君平高華之句幾奪右丞之席無柰其使事堆垜堪憎<lb/>
見珍朝士以此見侮後進亦以此<hi>遯叟下同</hi>
司空虞部<hi>曙</hi>婉雅閒淡語近性情抗衡長文不足平視<lb/>
<pb n="KR4i0055_WYG_007-4b"/>
茂政兄弟有餘<lb/>
耿拾遺<hi>緯</hi>詩舉體欲眞家貧僮僕慢官罷友朋疎淺言<lb/>
偏深世情上第五相公八韻宛致可憫時訝其不當作<lb/>
何也<lb/>
崔拾遺<hi>峒</hi>文彩炳然意思大雅如淸磬度山翠閑雲來<lb/>
竹房又流水聲中視公事寒山影裏見人家斯亦披沙<lb/>
鍊金往往見寶<hi>高仲武</hi>
李君虞<hi>益</hi>生長西凉負才尚氣流落戎旃坎壈世故所<lb/>
<pb n="KR4i0055_WYG_007-5a"/>
作從軍詩悲壯宛轉樂人譜入聲歌至今誦之令人悽<lb/>
斷<hi>遯叟</hi>
張繼詩體清逈有道者風如女停襄邑杼農廢汶陽畊<lb/>
可謂事理雙切又火燎原猶熱風揺海未平比興深矣<lb/>
<hi>高仲武</hi>
世謂五言道喪齊梁以建安不用事齊梁用事也此可<lb/>
言體變不可言道喪大厯中詞人劉長卿李嘉祐兩皇<lb/>
甫等竊占青山白雲春風芳草以為已有吾知詩道初<lb/>
<pb n="KR4i0055_WYG_007-5b"/>
喪正在於此末年諸公改轍葢知前非也<hi>皎然</hi>
詳大厯諸家風尚大抵厭薄開天舊藻矯入省淨一塗<lb/>
自劉郞皇甫以及司空崔耿一時數賢竅籟卽殊于喁<lb/>
非逺命㫖貴沈宛有含寫致取淡冷自送𤣥水一㰱羣<lb/>
醲覆杯是其調之同而工於浣濯自艱於振舉風幹衰<lb/>
邊幅狹耑詣五言擅塲餞送外此無他大篇偉什巋望<lb/>
集中則其所短爾<hi>遯叟</hi>
鄭常省靜婉靡雖未洪深如儒衣荷葉老野飯藥苗肥<lb/>
<pb n="KR4i0055_WYG_007-6a"/>
翩翩然有士氣<hi>高仲武</hi>
嚴維詩時出俊語如柳塘春水慢花塢夕陽遲野燒明<lb/>
山郭寒更出縣樓皆可誦傷馬長篇綜組尤宻<hi>劉貢父摘柳字</hi>
<hi>尚屬牽補評尤精  徐獻忠下同</hi>
于鵠習隱多高人之意故其詩能有景象山中訪道諸<lb/>
大篇泠泠獨逺不疑世外人作<lb/>
朱灣詩體幽逺興致涵深於詠物尤工如受氣何曾異<lb/>
開花獨自遲所謂哀而不傷國風之深者也<hi>高仲武下同</hi>
<pb n="KR4i0055_WYG_007-6b"/>
戴叔倫骨氣稍輕故詩亦少然廨宇經山火公田沒海<lb/>
潮亦指事造形之工者<lb/>
章八元學詩於嚴維如雪晴山脊見沙淺浪痕交得山<lb/>
水狀貌<lb/>
武相<hi>元衡</hi>宦逹後工詩雖致理未緜時復露鮮華之度<hi>遯叟</hi>
權文公<hi>德輿</hi>詩有絶似盛唐者或有似韋蘇州處劉隨州<lb/>
處者<hi>嚴滄浪</hi>
貞元後近體旣繁古聲漸杳權相詩先氣格而後詞藻<lb/>
<pb n="KR4i0055_WYG_007-7a"/>
然風候旣至藻亦自豐其在開元名手亦堂奧之間<hi>徐獻</hi>
<hi>忠</hi>
韓公<hi>愈</hi>茹古涵今無有端涯及其酣放豪曲快字凌紙<lb/>
怪發鯨鏗春麗驚燿天下<hi>皇甫湜</hi>韓吏部歌詩驅駕氣勢<lb/>
若掀雷掣電抉於天地之垠<hi>司空圖</hi>
昌黎博大而文其詩橫騖别驅嶄絶崛強汪洋大肆而<lb/>
莫能止秋懷數首及暮行河堤上等篇風骨頗逮建安<lb/>
但新聲不類葢正中之變也<hi>高棅</hi>
<pb n="KR4i0055_WYG_007-7b"/>
韓公挺負詩力所少韻致出處旣掉運不靈更以儲才<lb/>
獨富故犯惡韻鬬竒不加揀擇遂致叢雜難觀得妙筆<lb/>
汰用瓌珤自出第以為類押韻之文者過<hi>遯叟吟王荆公云  詩各</hi>
<hi>有所得淸水出芙蓉天然去雕飾此李白所得也或看翡翠蘭苕上未掣鯨鯢碧海中此杜甫所得也横空盤</hi>
<hi>硬語妥帖力排奡此韓愈所得也揚胡應麟云太白有大家之才而局量稍淺故騰踔飛  之意勝沉深典厚</hi>
<hi>之風微昌黎有大家之具而神韻全乖故紛拏叫噪之途開蘊籍陶鎔之義缺杜陵氏差得之</hi>
孟郊詩思苦奇澁有理致<hi>本傳</hi>郊詩劌目鉥心神施鬼設<lb/>
間見層出<hi>韓公誌文</hi>東野五言琢削不暇苦吟而成觀<hi>隱居詩話</hi>
<pb n="KR4i0055_WYG_007-8a"/>
孟郊詩憔悴枯槁其氣局促不伸詩道本正大郊自為<lb/>
之艱阻耳又曰高岑之詩悲壯讀之使人感慨孟郊之<lb/>
詩刻苦讀之使人不歡<hi>嚴滄浪以按韓公甚重郊詩評者亦盡  為韓不及郊獨蘇長</hi>
<hi>公有詩論郊云未足當韓豪後元遺山詩亦云東野悲鳴死不休高天厚地一詩囚江山萬古潮陽筆合臥元</hi>
<hi>龍百尺樓詳二公之指葢亦論其大局歟不可不知</hi>
大厯以還樂府不作獨張籍王建二家體製相近稍復<lb/>
古意或舊曲新聲或新題古義詞旨通暢悲歡窮泰慨<lb/>
然有古歌謠之遺亦唐世流風之變而不失其正者<hi>高棅</hi>
<pb n="KR4i0055_WYG_007-8b"/>
張籍祖國風宗漢樂府思難辭易王建似張籍古少今<lb/>
多<hi>陳繹曾</hi>
文章窮於用古矯而用俗如史漢後六朝史之入方言<lb/>
俗語是也籍建詩之用俗亦然王荆公題籍集云看是<lb/>
尋常最奇崛成如容易却艱辛凡俗言俗事入詩較用<lb/>
古更難知兩家詩體大費鑄合在<hi>遯叟</hi>
賈浪仙<hi>島</hi>產寒苦地立心亦苦如不欲以才力氣勢掩<lb/>
奪情性特於事物理態毫忽體認深者寂入峻者迥出<lb/>
<pb n="KR4i0055_WYG_007-9a"/>
不但人口數聯於劫灰上冷然獨存尋咀餘篇芊蔥佳<lb/>
氣瘦隱秀脉其妙一一徐露無可厭斁<hi>方秋崖</hi>
浪仙誠有警句觀其全篇意思殊餒大抵附於寒澁方<lb/>
可致才亦為體之不備也<hi>司空圖</hi>
李賀辭尚竒詭所得皆驚邁絶去翰墨畦逕<hi>本傳</hi>
賀詩祖騷宗謝反萬物而覆取之<hi>吟譜</hi>
長吉天才奇曠又深於南北朝樂府古詞得其怨鬱博<lb/>
豔之趣故能鏤剔異藻成此變聲使幽蘭未萎竟其大<lb/>
<pb n="KR4i0055_WYG_007-9b"/>
業自鏟詭蕪歸於大雅亦安能定其所詣<hi>徐獻忠</hi>
李長吉師心故爾作怪多有出人意表者然竒過則凡<lb/>
老過則穉此君所謂不可無一不可有二<hi>弇州</hi>太白仙才<lb/>
長吉鬼才<hi>宋景文</hi>長吉險怪雖兒語自得然太白亦濫觴<lb/>
一二<hi>胡元瑞</hi>賀以哀激之思作晦僻之調喜用鬼字泣字<lb/>
死字血字幽冷谿刻法當得夭<hi>王思任</hi>
元輕白俗郊寒島瘦<hi>東坡</hi>
李賀鬼仙郊島寒衲盧仝鄉老<hi>元瑞吉按自張文昌郊島長  以至盧仝劉义</hi>
<pb n="KR4i0055_WYG_007-10a"/>
<hi>並一時遊韓公門長聲價公首推郊詩與籍遊讌無間島賀亦指誘勤奬若仝與义苐以好奇姑收之爾非真</hi>
<hi>許可若籍輩也宋人取仝詩與長吉同評謂天地間欠此體不得亦失其倫矣</hi>
柳宗元詩與王摩詰韋應物相上下頗有陶家風氣<hi>陳氏</hi>
<hi>直齋</hi>
子厚詩雄深簡淡迥拔流俗至味自高直揖陶謝然似<lb/>
入武庫但覺森嚴<hi>西溪詩話</hi>
柳子厚詩世與韋應物並稱然子厚之工緻乃不若蘇<lb/>
州之蕭散自然<hi>劉履</hi>
<pb n="KR4i0055_WYG_007-10b"/>
韋左司平淡和雅為元和之冠然欲令之配陶凌謝宋<lb/>
人豈知詩者柳州則刻削雖工去之逺矣近體尤卑凡<lb/>
不稱<hi>弇州</hi>
古詩軌轍殊多大要不過二格其一以和平渾厚悲愴<lb/>
婉麗為宗其一以高閒曠逸清逺𤣥妙為宗高閒一宗<lb/>
在古則陶在唐則王孟常儲韋柳諸家但其格本一偏<lb/>
體靡兼備宜短章不宜鉅什宜古選不宜歌行宜五言<lb/>
律不宜七言律歷考各集靡不然者中惟右丞才高時<lb/>
<pb n="KR4i0055_WYG_007-11a"/>
能旁及至於本調反劣諸子餘雖深造自得然皆守耑<lb/>
長而闕全詣將無才之所趨力故難強耶<hi>元瑞</hi>
楊巨源在元和間不為新語體律務實功夫為深<hi>趙璘</hi>
劉言史歌詩美麗恢贍世以比之李賀<hi>皮襲美</hi>
張衆父婉媚綺錯巧用文字時得諷興之要<hi>高仲武下同</hi>
于侍御<hi>良史</hi>詩清雅工於形似如風兼殘雪起河帶斷冰<lb/>
流吟之未終皎然在目<lb/>
李希仲詩輕靡華勝於實此所謂才力不足務為淸逸<lb/>
<pb n="KR4i0055_WYG_007-11b"/>
然前軍飛鳥落格鬬塵沙昏亦出塞實錄<lb/>
白居易諷諭詩長於激閒適詩長於遣感傷詩長於切<lb/>
律詩百言而上長於贍古詩百言而下長於情<hi>集序</hi>
樂天善長篇但格製不高局於淺切又不能變風操故<lb/>
讀而易厭<hi>東坡而子由嘗舉大雅緜之八九章事文不相屬  脉絡自一者最得為文高致樂天拙</hi>
<hi>於紀事寸步不遺猶恐失之由不得詩人遺法附離不以鑿枘也此正大蘇不能變風操之意</hi>
樂天用語流便使事平妥固其所長少年角靡逞博意<lb/>
在警策痛快晩更作知足語千篇一律輕看最能易人<lb/>
<pb n="KR4i0055_WYG_007-12a"/>
心手<hi>弇州</hi>
元稹少有才名與白居易友善為詩善狀詠風態物色<lb/>
當時稱元白兩人所作號為元白體<hi>本傳</hi>
白詩祖樂府務欲為風俗之用元與白同志白意古詞<lb/>
俗元詞古意俗<hi>陳繹曾易按樂府古與俗正可無論患在易曉  盡失風人微婉義耳白嘗規</hi>
<hi>元樂府詩意太切理欲稍刪其繁而晦其義亦自知詩病槩然故云</hi>
元白詩纖豔不逞流於民間疏於屏壁子父女母交口<lb/>
教授淫言媟語冬寒夏熱入人肌骨不可除去非莊人<lb/>
<pb n="KR4i0055_WYG_007-12b"/>
雅士多為其破壞<hi>杜牧引李戡語辭按此似指兩家所作豔  而言</hi>
劉禹錫詩以意為主有氣骨<hi>吟譜</hi>
夢得詩雄渾老蒼尤多感慨之句<hi>劉後村</hi>
禹錫有詩豪之目其詩氣該今古詞總華實運用似無<lb/>
甚過人却都愜人意語語可歌眞才情之最豪者司空<lb/>
圖嘗言禹錫及楊巨源詩各有勝㑹兩人格律精切欲<lb/>
同然劉得之易楊却得之難入處迥異爾<hi>遯叟</hi>
竇氏五昆皆能詩友封鞏尤長絶句為元白所稱<hi>集序</hi>
<pb n="KR4i0055_WYG_007-13a"/>
羊士諤風格不落卑調然例之能品亦蕭然微爾<hi>徐獻忠</hi>
李涉為人傾斜無大異井欄君子諸絶間有可觀古風<lb/>
槪多疎莽嚴滄浪深取之不知何解<hi>遯叟下同</hi>
李公垂紳追昔遊詩大是宦夢難醒然其攬筆寫興曲<lb/>
備一生窮泰之感亦令披巻者代為憮然<lb/>
陸暢貴主催粧句㨗成得譽觀他絶兼亦興豪<lb/>
李存博<hi>約</hi>貴公子亦豪亦恬雖篇什無多疎野可賞<lb/>
費徵君<hi>冠卿</hi>高隱九華有長律為兹山寫狀碎金堪摘餘<lb/>
<pb n="KR4i0055_WYG_007-13b"/>
可無譏<lb/>
施肩吾學道西山自詫羣眞之一而章句尚豔碩乏韻<lb/>
致未稔何以御風<lb/>
沈亞之意尚新竒風骨未就以當時有學其體者故論<lb/>
之<lb/>
殷堯藩詩有葩豔微嫌肉豐鸛鵲樓一律獨茂碩而婉<lb/>
不愧初盛遺則<lb/>
姚秘監<hi>合</hi>詩洗濯旣淨挺拔欲高得趣於浪仙之僻而<lb/>
<pb n="KR4i0055_WYG_007-14a"/>
運以爽亮取材於籍建之淺而媚以蒨芬殆兼同時數<lb/>
子巧撮其長者但體似尖小味亦微醨故品局中駟爾<lb/>
張承吉<hi>祜</hi>五言律詩善題目佳境不可刋置他處當時<lb/>
以樂府得名未是定論<lb/>
周賀沉鬱有骨力寫像痛切音㫖融變<hi>徐獻忠</hi>
李歙州<hi>敬方</hi>才力周備興比之間獨與前輩相近<hi>顧陶</hi>
朱慶餘學詩於張籍具體而微旅鴈捉孤島長天下四<lb/>
維猛句亦水部所少<hi>遯叟下同</hi>
<pb n="KR4i0055_WYG_007-14b"/>
章孝標殊有蒨飾七字尤爽朗雲領浮名去鍾撞大夢<lb/>
醒何其偉也<lb/>
顧尉<hi>非熊</hi>生自桑環隱襲茅岫近體俊婉可諷堊削功似<lb/>
多於眞逸翁補竈釡所乏矣<lb/>
李武寧廓宰相子才藻翩翩少年行字字取新冶遊趣<lb/>
事碎小畢備老人讀之亦狂<lb/>
　<lb/>
　唐音癸籖巻七<lb/>
</p>
<p>
</p>
  </div>
</body>
</text>
</TEI>
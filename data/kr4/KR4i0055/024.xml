<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐音癸籖巻二十四</head> <lb/>
    <p>
<pb n="KR4i0055_WYG_024-1a"/>
欽定四庫全書<lb/>
　唐音癸籖巻二十四<lb/>
　　　　　　　　　　　　明　胡震亨　撰<lb/>
　　詁箋九<lb/>
鎭六朝人詩用鎭字唐詩尤多如禇亮莫言春稍晚自<lb/>
有鎭開花之類韻書鎭壓也亦安之也盖有常之義約<lb/>
畧用之代常字令聲俊耳<hi>遯叟</hi>
生李白戲杜甫云借問别來太痩生只為從前作詩苦<lb/>
<pb n="KR4i0055_WYG_024-1b"/>
太痩生唐人語也至今猶以生為語助所謂可憐生作<lb/>
么生之類<hi>談苑</hi>
泥俗謂柔言索物曰泥乃計切諺所謂軟纒也杜子美<lb/>
詩忽忽窮愁泥殺人元微之憶内詩泥他沽酒抜金釵<lb/>
非煙傳詩脉脉春情更泥誰楊乗詩晝泥琴聲夜泥書<lb/>
又元鄧文原贈妓詩有銀燈影裏泥人嬌後人用者不<lb/>
一<hi>升菴外集</hi>
踏李賀感諷詩縣官踏飱去簿吏復登堂禮記毋<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>羮<lb/>
<pb n="KR4i0055_WYG_024-2a"/>
嚃大歠也又説文<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>歠也若犬之以口取食竝托合切<lb/>
今轉用俗字達合切為踏見暴吏踐躪小民無顧恤之<lb/>
意<hi>遯叟下同</hi>
嗺公宴合樂每酒行一終伶人必唱嗺酒然後樂作此<lb/>
唐人送酒之辭本作碎音今多為平聲文士亦或用之<lb/>
葉石林引王仁裕詩淑景易從風雨去芳樽須用管弦<lb/>
嗺為證然仁裕本集自云淑景即隨風雨去芳樽宜命<lb/>
管弦開而下聮仍有催韻石林不知據何本也<lb/>
<pb n="KR4i0055_WYG_024-2b"/>
㡳顔師古刋謬正俗云或問俗謂何物為㡳<hi>丁兒反</hi>㡳義<lb/>
何訓答曰此本言何等物其後遂省但直云等物耳等<lb/>
字本音都在反又轉音丁兒反應瑗詩云文章不經國<lb/>
筐篚無尺書用等稱才學往往見歎譽言其用何等才<lb/>
學見歎譽而為官以是知去何而直言等其言已舊今<lb/>
人不詳所本乃作㡳字老杜文章差㡳病差㡳猶何㡳<lb/>
之意也<lb/>
煞羅鄴詩江似秋嵐不煞流不甚流也殺音近厦今京<lb/>
<pb n="KR4i0055_WYG_024-3a"/>
中諺猶然<hi>升菴外集</hi>
差韓愈詠海詩颶風有時作掀簸眞差事韓偓詩而今<lb/>
若有逃名者應被品流呼差人差異化切恠也<hi>遯叟</hi>
依今俗謂相扺曰挨樂天詩坐依桃葉妓日醉依香枕<lb/>
依音烏皆反正挨字<hi>野客叢書</hi>
相杜恰似春風相欺得白為問長安月誰教不相離相<lb/>
思必切讀若瑟今北人皆呼相為厮是也<hi>遯叟</hi>
請白當時綺季不請錢姚合毎月請錢共客分叶平聲<lb/>
<pb n="KR4i0055_WYG_024-3b"/>
讀<lb/>
司武元衡惟有白髮張司馬白四十着緋軍司馬並入<lb/>
去聲伺字韻<lb/>
磷論語磨而不磷力刃切杜此道未磷緇但取不磷緇<lb/>
皆作平聲<lb/>
十白緑漲東西南北水紅欄三百九十橋十作平聲讀<lb/>
若諶<lb/>
予孟浩然送辛大不及日暮獨悲予用楚辭目眇眇兮<lb/>
<pb n="KR4i0055_WYG_024-4a"/>
愁予從上聲讀<lb/>
與杜簡鄭廣文頼有蘇司業時時與酒錢與字有四音<lb/>
本音余吕切者讀之不響作於改切讀響黄山谷改作<lb/>
乞字音丘既切讀正不必也<lb/>
中興之中詩蒸民序任賢使能周室中興焉中陸徳明<lb/>
釋文張仲反故老杜詩云新數中興年又百年垂死中<lb/>
興時詩人留意音訓如此<lb/>
中酒之中今言中酒之中多以為平聲祖三國志中聖<lb/>
<pb n="KR4i0055_WYG_024-4b"/>
人中賢人之語齊已栁詩曰穠低似中陶潛酒輭極如<lb/>
傷宋玉風按前漢樊噲傳軍士中酒注竹仲反已公或<lb/>
祖此<lb/>
蒲萄白燭淚粘盤纍蒲萄蒲叶入聲讀<lb/>
枇杷白况對東谿野枇杷張祐生摘枇杷酸枇並叶入<lb/>
聲<lb/>
琵琶白四弦不似琵琶聲忽聞水上琵琶聲張祐宫樓<lb/>
一曲琵琶聲琵亦並叶入聲也<lb/>
<pb n="KR4i0055_WYG_024-5a"/>
親家男女兩姻家相謂曰親家俗作去聲呼見唐蕭嵩<lb/>
傳盧綸王駙馬花燭詩人主人臣是親家亦用此音<lb/>
嫖姚霍嫖姚漢史服䖍注音飄颻顔師古注嫖顔妙<lb/>
切姚羊召切唐人入詩多用平聲前此庾信王褒諸人<lb/>
亦俱作平聲用以䖍元有此音故爾然顔音為確<hi>按宋景文</hi>
<hi>云古人詩用事簡而當亦不以字害句故音韻清濁隨宜改易直取意順則已至唐人以律格自拘不復敢用</hi>
<hi>惟白樂天往往有之晏丞相殊嘗許之曰詩人乗語俊當知用字讀諸家詩當以宋説參觀</hi>
忽地王建詩楊栁宫前忽地春忽地猶言忽㡳盖以地<lb/>
<pb n="KR4i0055_WYG_024-5b"/>
為助辭<hi>遯叟</hi>
格是樂天詩云江州去日聽筝夜白髮新生不願聞如<lb/>
今格是頭成雪彈到天明亦任君元微之詩云隔是身<lb/>
如夢頻來不為名憐君近南住時得到山行格與隔二<lb/>
字義同格是猶言已是也<hi>容齋一筆</hi>
至竟唐人多言至竟如云到㡳也杜牧云至竟息亡縁<lb/>
㡳事至竟江山誰是主之類<hi>戒菴漫筆</hi>
朅來唐人詩多用朅来二字楚辭車既駕兮朅而歸不<lb/>
<pb n="KR4i0055_WYG_024-6a"/>
得見兮心傷悲韻書朅却也去也又發語辭張衡回志<lb/>
朅來從𤣥謀劉向朅來歸耕永自疎與楚辭所用之朅<lb/>
皆去字之義顔延年秋胡詩朅來空復辭兼發語辭用<lb/>
後人入詩多從顔作虛字楊用修引吕氏春秋膠鬲問<lb/>
武王朅去朅至欲作盍字解恐未合<hi>遯叟下同</hi>
匹如白樂天匹如元是九江人匹如猶言比如譬如也<lb/>
後來坡老常用之入小牘及詩<lb/>
遮莫藝苑雌黄云遮莫盖俚語猶言儘教也自唐以來<lb/>
<pb n="KR4i0055_WYG_024-6b"/>
有之故當時有遮莫你古時五帝何如我今日三郎之<lb/>
説然詞人亦稍有用之者杜詩云乆拚野鶴如雙鬢遮<lb/>
莫鄰雞下五更李太白詩遮莫根枝長百尺不如當代<lb/>
多還往遮莫親姻連帝城不如當代自簪纓有用為禁<lb/>
止之辭者誤<lb/>
寧馨唐張謂詩家無阿堵物門有寧馨兒以寧為去聲<lb/>
劉夢得贈日本僧智藏詩為問中華學道者幾人雄猛<lb/>
得寧馨以寧為平聲王衍傳何物老嫗生寧馨兒又南<lb/>
<pb n="KR4i0055_WYG_024-7a"/>
史宋王太后怒廢帝謂侍者取刀來剖我腹那得生寧<lb/>
馨兒今吳人語音尚用寧馨字為問猶言何若也東坡<lb/>
詩六朝文物餘丘壠空使英雄笑寧馨坡與張謂作去<lb/>
聲讀者為是<hi>緯畧</hi>
阿那李白萬户垂楊裏君家那阿邉李郢知入笙歌阿<lb/>
那朋阿那猶言若個也<hi>遯叟下同</hi>
裏許戴叔倫秋風裏許杏花開許裏之助辭<lb/>
諸餘王建詩朝回不向諸餘處若教更解諸餘語諸餘<lb/>
<pb n="KR4i0055_WYG_024-7b"/>
猶他也又有用衆諸者意亦畧同<lb/>
他時常談以為前日亦可以言後日杜詩今日江南老<lb/>
他時渭北童是也史記異日韓王納地効璽漢書異時<lb/>
算軺車皆指前日言<hi>鄭良孺</hi>
斟酌杜斟酌嫦娥寡天寒奈九秋又經過憶鄭驛斟酌<lb/>
旅情孤斟酌猶約畧之意<hi>遯叟下同</hi>
料理杜詩酒尚堪驅使在未須料理白頭人料理出王<lb/>
微之傳六朝歌謠有皂筴相料理之語<lb/>
<pb n="KR4i0055_WYG_024-8a"/>
處分唐人用處分二字分去聲今人讀為平聲者誤劉<lb/>
禹錫和令狐楚聞思帝鄉曲滄海西頭舊丞相停杯處<lb/>
分不須吹及白居易處分貧家殘活計可證<lb/>
禁當杜數日不可更禁當禁平聲讀<lb/>
斬新杜斬新花蕋未應飛非斬字不能形容其新在可<lb/>
解不可解之間<lb/>
上番杜無數春笋滿林生柴門宻掩斷人行㑹須上番<lb/>
看成竹客至從嗔不出迎番甫患切數也逓也更也似<lb/>
<pb n="KR4i0055_WYG_024-8b"/>
用意屢屢看之猶諺上𦂳之意見毛晃韻書字本去聲<lb/>
韓退之用作平聲云且歎髙無數庸知上幾番翻案故<lb/>
借别音示巧非眞謂當作平聲讀也<lb/>
朣朧古樂府秦女休行朣朧撃鼓赦書下朣朧鼓聲也<lb/>
唐人所用字不同沈佺期籠僮上西鼓栁子厚籠銅鼓<lb/>
報衙第取其音之同耳即秦女本曲見太平御覽者亦<lb/>
作隴橦各異<lb/>
欵乃欵嘆聲也讀若哀烏來切又應聲也讀若靄上聲<lb/>
<pb n="KR4i0055_WYG_024-9a"/>
倚亥切又去聲於代切無襖音乃難辭又繼事之辭無<lb/>
靄音今二字連讀之為棹船相應聲栁子厚詩云欵乃<lb/>
一聲山水緑是也元次山有湖南欵乃歌劉蜕有湖中<lb/>
靄廼歌劉言史瀟湘詩有閑歌曖廼深峽裏字異而音<lb/>
則同後人因桞集中有注云一本作襖靄遂即音欵為<lb/>
襖音乃為靄不知彼註自謂别本作襖靄非謂欵乃當<lb/>
音襖靄也黄山谷不加深考從而實之其甥洪駒父又<lb/>
辯為當作□靄杜撰尤甚毛晃取入韻中至誤後人沿<lb/>
<pb n="KR4i0055_WYG_024-9b"/>
襲不察靄廼襖靄既有兩本不妨並行豈必比而同之<lb/>
以為一音乎<hi>黄公紹韻㑹</hi>
闌干劉方平詩北斗闌干南斗斜權徳輿詩銅壺漏滴<lb/>
斗闌干曹唐詩南斗闌干北斗稀並出曹子建月落參<lb/>
横北斗闌干韻書欄干横斜貎象斗之將没也又苜蓿<lb/>
長闌干玉容寂寞涙闌干亦當以横斜為解而淚之闌<lb/>
干不但言其横流更有借用汍瀾之意<hi>遯叟</hi>
温暾南人方言曰温暾者乃懷暖也唐王建宫詞新晴<lb/>
<pb n="KR4i0055_WYG_024-10a"/>
草色暖温暾又白樂天詩池水暖温暾則古已然矣<hi>輟耕</hi>
<hi>録漸又李商隠詩疑穿花逶迤  近火温黁亦暖氣之意</hi>
鯽溜孫炎作反切俚語數百種謂就為鯽溜謂團曰突<lb/>
欒謂精曰鯽令謂孔曰窟籠不可勝舉唐盧仝詩云不<lb/>
鯽溜鈍漢今人言不慧者為不鯽溜此俚人反語也<hi>宋景</hi>
<hi>文公筆記</hi>
夭邪唐詩錢塘蘇小小人道最夭邪又長安女兒雙髻<lb/>
鴉隨風趂蝶學夭邪<hi>夭音歪集升菴外</hi>
<pb n="KR4i0055_WYG_024-10b"/>
乖角猶言乖張也唐人詠焚書坑詩祖龍算事渾乖角<lb/>
將為詩書活得人或云乖角猶乖覺盖反言之<hi>遯叟</hi>
儓儗李白詩五月造我語知非儓儗人儓儗言癡也<hi>祝穆</hi>
<hi>切按史司馬相如賦仡以佁儗丑吏魚吏二  又音態礙注不前也雖似俗語其來已乆</hi>
冬烘唐人言冬烘是不了了之語故有主司頭腦太冬<lb/>
烘錯認顔標作魯公之語人以為戲談今蜀人多稱之<lb/>
<hi>避暑録話</hi>
藉在杜白頭無藉在千金翼論云老人之性必恃其老<lb/>
<pb n="KR4i0055_WYG_024-11a"/>
無有藉在如云無頼藉也<hi>杜注</hi>
龍鐘老杜詩何太龍鐘極於今出處妨薛蒼舒注龍鐘<lb/>
竹名謂其年老如竹之枝葉揺曳不自矜持説既可笑<lb/>
唐李濟翁資暇録云鐘即涔蹄足所踐處龍致雨上下<lb/>
所踐之鍾固淋漓濺澱矣尤穿鑿難通惟蘇鶚演義云<lb/>
龍鍾不昌熾不翹首貎如鬟參拉搭觳觫之類似為近<lb/>
之然未有實據考埤蒼躘踵行不進貎古字從省躘因<lb/>
作龍踵又借作鍾此自有正解何煩曲為之説乎<hi>遯叟下同</hi>
<pb n="KR4i0055_WYG_024-11b"/>
<hi>龍或云龍鍾潦倒二合音也  鍾切癃字潦例切老字</hi>
麻茶李涉今日顚狂任君笑趂愁得醉眼麻茶似即眼<lb/>
花之意<lb/>
紇梯紇榻崔涯嘲妓詩用紇梯紇榻四字寫其着屐聲<lb/>
此俗語至今有之然亦有所本楚辭卜居將突梯滑稽<lb/>
如脂如韋以絜楹乎晦菴注突梯滑澾貎紇梯盖即突<lb/>
梯紇榻亦即紇澾也自屈原來巳有此方言矣<lb/>
得得猶特特也王建親故應須得得來貫休萬水千山<lb/>
<pb n="KR4i0055_WYG_024-12a"/>
得得來<lb/>
舉舉韓退之送陸暢舉舉江南子方崧卿云唐人以人<lb/>
有舉止者為舉舉<lb/>
棖棖王叡棖棖山響荅琵琶<lb/>
恰恰王績年光恰恰來杜自在嬌鶯恰恰啼<lb/>
按詩中用俗語皆有所本如困學紀聞所摘分付出漢<lb/>
原涉傳區處出黄覇傳自由出五行志相於出晉后妃<lb/>
傳消息出魏少帝紀鄭重出王莽傳分外出魏程曉上<lb/>
<pb n="KR4i0055_WYG_024-12b"/>
疏婁羅出南史顧歡傳本分出荀子措大出五代漢世<lb/>
家本色出唐劉仁恭傳商量出易卜商兌注傳語出後<lb/>
漢清河王慶傳收拾出光武紀尋思出劉矩傳世情出<lb/>
墨子爾來出孔明出師表阿誰出蜀龎統傳罷休出史<lb/>
記孫武傳安排出莊子如今出枤杜箋可人出雜記年<lb/>
紀出光武紀留連出後漢劉陶傳巳分出魏文帝書新<lb/>
鮮出太𤣥有舉之不能盡者姑識此以例其餘<lb/>
又事有俚俗沿用者附辨於後<lb/>
<pb n="KR4i0055_WYG_024-13a"/>
桃李<hi>鄭良孺云世因唐人桃李悉在公門一語遂謂門人為桃李秋若列在門牆者耳不知中有報答之</hi>
<hi>義晉趙簡子謂陽虎曰惟賢者為能報恩不肖者不能植桃李者夏得休息秋得其食植蒺䉫者夏不得休息</hi>
<hi>秋得刺焉今子之所得者蒺藜也唐人刺裴度詩不栽桃李種薔薇荆棘滿庭君始知正用此</hi>
椿萱<hi>王弇州云今人以椿萱擬父母當是元人傳竒起耳大椿以八千嵗為春秋以擬父猶可萱引詩語</hi>
<hi>言樹之背殊不切觀唐元微之詩萱近北堂穿土早宋丁謂之草解忘憂憂㡳事則唐宋人必不以萱擬母也</hi>
<hi>喬梓所謂喬仰而髙梓俯而畀周公之所以撻伯禽也却乆</hi>
登科之為折桂<hi>避暑録云世以登科為折桂此謂郤詵對策東堂自云桂林一枝也自唐以來</hi>
<hi>用之温庭筠詩云猶喜故人新折桂自憐羈客尚飄蓬其後以月中有桂故又謂之月桂而月中又言有蟾故</hi>
<pb n="KR4i0055_WYG_024-13b"/>
<hi>又改桂為蟾以登科為登蟾宫用郤詵事固已可笑而展轉相訛復爾文士亦或沿襲因之弗悟也</hi>
又為遷鶯<hi>遯叟云詩伐木丁丁鳥鳴嚶嚶出自幽谷遷於喬木鄭箋云嚶嚶兩鳥聲正文與注皆未</hi>
<hi>嘗及黄鶯初唐人韋元旦有遷木早鶯求韋嗣立有多愧春鶯曲相求意獨存孫處𤣥黄鶯詩髙風不借便何</hi>
<hi>處得遷喬於是直以嚶鳴遷木者為黄鶯逓相組織用之登第進士如眼看龍化門前水手放鶯飛谷口春之</hi>
<hi>類不一而足至今猶相沿云</hi>
兄弟用夜雨對牀<hi>遯叟云寜知風雨夜復此對牀眠此韋蘇州示甥詩也後東坡與子由詩</hi>
<hi>引此情至之語後人彷效遂用為兄弟故事至今無異同又如樂天招張司業能來同宿否聽雨對牀眠鄭都</hi>
<hi>官贈僧毎思聞净話夜雨對繩牀何嘗只為兄弟用耶</hi>
<pb n="KR4i0055_WYG_024-14a"/>
僧用碧雲<hi>野客叢書云文選有江淹儗湯惠休詩曰日暮碧雲合佳人殊未來今人遂以為眞休上</hi>
<hi>人詩用之僧家此誤自唐巳然如韋莊詩曰千斛明珠量不盡惠休虛作碧雲詞許渾送僧南歸詩曰碧雲千</hi>
<hi>里暮愁合白雪一聲秋思長曰湯師不可問江上碧雲深權徳輿贈惠上人詩曰支郎有佳思新句凌碧雲孟</hi>
<hi>郊送清逺上人詩曰詩誇碧雲句道證青蓮心張祐贈髙閑上人詩曰道心黄蘖長詩思碧雲秋惟韋蘇州贈</hi>
<hi>皎上人詩曰願以碧雲思方君怨别辭似不失本意一西溪叢語云栁子厚聞徹上人亡寄楊侍郎云空花</hi>
<hi>散不知處誰采金花與侍郎盖用惠休菊問贈鮑侍郎云玳枝兮金英緑葉兮紫莖也劉禹錫送義舟云如蓮</hi>
<hi>半偈心常悟問菊新詩手自擕本此用碧雲似又不如問菊確也</hi>
　<lb/>
<pb n="KR4i0055_WYG_024-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐音癸籖巻二十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐音癸籖巻五</head> <lb/>
    <p>
<pb n="KR4i0055_WYG_005-1a"/>
欽定四庫全書<lb/>
　唐音癸籖巻五<lb/>
　　　　　　　　　　　　明　胡震亨　撰<lb/>
　　評彚一<lb/>
太宗文武間出首闢吟源宸藻概主豐麗觀集中有詩<lb/>
斆庾信體宗嚮微㫖可窺然如一朝辭此地四海遂為<lb/>
家昔乘匹馬去今驅萬乘來與風起雲揚之歌同其雄<lb/>
盻自是帝者氣象不侔<hi>遯叟</hi>
<pb n="KR4i0055_WYG_005-1b"/>
唐初惟文皇帝京篇藻贍精華最為傑作視梁陳神韻<lb/>
少減而富麗過之無論大略卽雄才自當驅走一世然<lb/>
使三百年中律有餘古不足已兆端此矣<hi>胡元瑞</hi>
明皇藻豔不過文皇而骨氣勝之語象則春來津樹合<lb/>
月落戍樓空語境則馬色分朝景雞聲逐曉風語氣則<lb/>
翠屏千仞合丹嶂五丁開語致則豈不惜賢達其如高<lb/>
尚心雖使燕許草創沈宋潤色亦不過此<hi>弇州</hi>
徳宗詩尚雅正松院靜苔色竹房深磬聲最有稱逺則<lb/>
<pb n="KR4i0055_WYG_005-2a"/>
王籍耶溪近則常建破山可與論其幽致而氣體自穆<lb/>
故非吟士可倫<hi>遯叟</hi>
虞永興<hi>世南</hi>師資野王嗜好徐庾而意存砥柱擬浣宮豔<lb/>
之舊故其詩洗濯浮夸興寄獨逺雖藻彩縈紆不乏雅<lb/>
道治世之音先人而興者也<hi>徐獻忠</hi>
李安平<hi>百藥</hi>藻思沈欝尤長五言如柳色迎三月梅花隔<lb/>
二年含巧於碩才壯意新眞不虛人主品目<hi>遯叟下同</hi>
貞觀永徽吟賢禇亮楊師道李義府許敬宗上官儀其<lb/>
<pb n="KR4i0055_WYG_005-2b"/>
最也吉光片羽僅傳人口儀鵲飛山月曙蟬噪野風秋<lb/>
音響清越韻度飄揚齊梁諸子咸當斂袵矣<lb/>
四傑詞㫖華靡沿陳隋之遺氣骨翩翩意象老境故超<lb/>
然勝之五言遂為律家正始<hi>弇州</hi>
王子安雖不廢藻飾如璞含珠媚自然發其彩光盈川<lb/>
視王微加澄汰清骨明姿居然大雅范陽較楊微豐喜<lb/>
其領韻疎拔時有一往任筆不拘整對之意義烏富有<lb/>
才情兼深組織正以太整且豐之故得擅長什之譽將<lb/>
<pb n="KR4i0055_WYG_005-3a"/>
無風骨有可窺乎當年四子先後品序就文筆通論要<lb/>
亦其詩之定評也歟<hi>遯叟</hi>
陳子昻初變齊梁之弊一返雅正其詩以理勝情以氣<lb/>
勝辭<hi>吟譜</hi>子昻卓立千古橫制頺波天下翕然質文一變<lb/>
感遇之篇感激頓挫微顯闡幽庻幾見變化之朕以接<lb/>
乎天人之際<hi>盧藏用</hi>
唐人推重子昻自盧黃門後不一而足如杜子美則云<lb/>
有才繼騷雅名與日月懸韓退之則云國朝盛文章子<lb/>
<pb n="KR4i0055_WYG_005-3b"/>
昂始高蹈獨顏眞卿有異論<hi>眞卿嘗云沈隱侯之論謝康樂也乃云靈均巳來此</hi>
<hi>秘未覩盧黃門之序陳拾遺也而云道喪五百歲而得陳君若激昂頺波雖無害過正㩁其中論亦傷於厚誣</hi>
僧皎然采而著之詩式近代李于鱗加貶尤劇<hi>于鱗序唐詩云</hi>
<hi>唐無五言古詩而有其古詩陳子昂以其古詩為古詩弗取也</hi>余謂諸賢軒輕各有深<lb/>
意子昂自以復古反正於有唐一代詩功為大耳正如<lb/>
夥涉為王殿屋非必沈沈但大澤一呼為羣雄驅先自<lb/>
不得不取冠漢史王弇州云陳正字淘洗六朝鉛華都<lb/>
盡托寄大阮微加斷裁第天韻不及胡元瑞云子昂削<lb/>
<pb n="KR4i0055_WYG_005-4a"/>
浮靡而振古雅雖不能逺追魏晉然在唐初自是傑出<lb/>
斯兩言良為折𠂻矣<hi>遯叟</hi>
唐初無七言律五言亦未超然二體之妙杜審言實為<lb/>
首倡五言則行止皆無地獨有宦遊人排律則六位乾<lb/>
坤動北地寒應苦七言則季冬除夜毘陵震澤皆極高<lb/>
華雄整少陵繼起百代模楷有自來矣<hi>元瑞</hi>
魏建安後訖江左詩律屢變自沈約庾信以音韻相婉<lb/>
附屬對精宻及沈佺期宋之問又加靡麗回忌聲病約句<lb/>
<pb n="KR4i0055_WYG_005-4b"/>
凖篇如錦繡成文學者宗之號為沈宋<hi>唐書</hi>
漢魏之間雖已朴散為器作者猶質有餘而文不足以<lb/>
今揆昔則有朱絃疏越太羮遺味之嘆沈詹事宋考功<lb/>
始裁成六律彰施五彩使言之而中倫歌之而成聲緣<lb/>
情綺靡之功至是始備雖去雅寖逺其利有過於古亦<lb/>
猶路鼗出於土鼓篆籒生於鳥跡<hi>獨孤及</hi>
沈七言律高華勝宋宋五言排律精碩過沈<hi>元瑞下同  按之問</hi>
<hi>本傳云其善五言詩佺期本傳云尤長七言之作二家定評久矣</hi>
<pb n="KR4i0055_WYG_005-5a"/>
沈宋固是竝驅然沈視宋稍偏枮宋視沈較縝密沈製<lb/>
作亦不如宋之繁富<lb/>
漢稱蘇李唐亦曰蘇李<hi>嶠味道乂頲</hi>以今論之巨山五言槩<lb/>
多典麗將味道難為蘇廷碩七言尤富風華亦復乂難<lb/>
為李耳<hi>遯叟下同</hi>
張燕公<hi>說</hi>詩率意多拙但生態不癡律體變沈宋典整<lb/>
前則開高岑淸矯後規<lb/>
張曲江<hi>九齡</hi>五言以興寄為主而結體簡貴選言淸冷如<lb/>
<pb n="KR4i0055_WYG_005-5b"/>
玉磬含風晶盤盛露故當於塵外置賞<lb/>
開元彩筆無過燕許許之應制七言宏麗有色而他篇<lb/>
不及李嶠燕之岳陽以後感槩多工而實際不如始興<lb/>
<hi>弇州</hi>
王灣詞翰蚤著海日生殘夜江春入舊年詩人已來少<lb/>
有此句張燕公手題政事堂示楷式又搗衣篇云月華<lb/>
照杵空隨妾風響傳砧不到君非張蔡之曾見覺顔謝<lb/>
之彌逺<hi>殷璠下同</hi>
<pb n="KR4i0055_WYG_005-6a"/>
崔顥少年為詩屬意浮豔名陷輕薄晚節忽變常體風<lb/>
骨凛然一窺塞垣為戎旅間語壯采欲埒鮑家<hi>徐獻忠云顥風</hi>
<hi>格竒俊大有佳篇太白雖極推黃鶴樓未足列於上駟</hi>
儲光羲詩格高調逸趣逺情深削盡常言挾風雅之道<lb/>
得浩然之氣<lb/>
儲詩高處似陶淵明平處似王摩詰<hi>蘇子由</hi>
王昌齡詩饒有風骨與儲光羲氣同體别而王稍聲俊<lb/>
多驚耳駭目之句<hi>殷璠</hi>
<pb n="KR4i0055_WYG_005-6b"/>
少伯天才流麗音唱疏越七言絶句幾與太白比肩當<lb/>
時樂府采錄無出其右<hi>徐獻患</hi>
王右丞<hi>維</hi>詞秀調雅意新理愜在泉成珠着璧成繪一<lb/>
句一字皆出常境<hi>殷璠</hi>
摩詰以淳古澹泊之音寫山林閒適之趣如輞川諸詩<lb/>
眞一片水墨不着色畫及其鋪張國家之盛如九天閶<lb/>
闔開宫殿萬國衣冠拜冕旒雲裏帝城雙鳯闕雨中春<lb/>
樹萬人家又何其偉麗也<hi>震澤長語</hi>
<pb n="KR4i0055_WYG_005-7a"/>
右丞詩自有二派綺麗精工者沈宋合調幽閒古澹者<lb/>
儲孟同聲<hi>元瑞</hi>
孟浩然詩祖建安宗淵明冲澹中有壯逸之氣<hi>吟譜</hi>
浩然詩彩䒠茸半遵雅調全削凡體至如衆山遙對酒<lb/>
孤嶼共題詩無論氣象兼復故實又氣蒸雲夢澤波憾<lb/>
岳陽城亦為高唱<hi>殷璠中按孟氏洞庭一聯皎然論詩降居  駟良有深指見前法微之三</hi>
浩然詩遇思入詠不鉤奇抉異齷齪束人口若公輸氏<lb/>
當巧而不巧者蕭慤有芙蓉露下落楊柳月中疎孟則<lb/>
<pb n="KR4i0055_WYG_005-7b"/>
有微雲淡河漢疎雨滴梧桐謝朓有露濕寒塘草月映<lb/>
淸淮流孟則有荷風送香氣竹露滴淸聲與古人爭勝<lb/>
毫釐<hi>皮日休</hi>
襄陽氣象清逺心悰孤寂故其出語灑落洗脫凡近讀<lb/>
之渾然省淨眞彩自復内映雖藻思不及李翰林秀調<lb/>
不及王右丞而閑澹疎豁翛翛自得之趣亦有獨長<hi>徐獻</hi>
<hi>忠</hi>
浩然韻高而才短如造内法酒手而無材料<hi>東坡</hi>浩然四<lb/>
<pb n="KR4i0055_WYG_005-8a"/>
十字詩後四句率覺氣索如岳陽樓歲莫歸南山之類<lb/>
<hi>陸放翁</hi>孟襄陽才不足半摩詰特善用短耳其景色恒傅<lb/>
情而發故小勝也其氣先志而索故大不勝也然偏師<lb/>
而出者猶輕當於衆志而膾炙藝林<hi>弇州</hi>
高常侍<hi>適</hi>性拓落不拘小節其詩多胸臆語兼有風骨<lb/>
故朝野通賞其文<hi>殷璠</hi>
常侍詩氣骨琅然詞峯峻上感賞之情殆出常表<hi>徐獻忠下</hi>
<hi>同</hi>
<pb n="KR4i0055_WYG_005-8b"/>
岑嘉州<hi>參</hi>以風骨為主故體裁峻整語多造竒<lb/>
高岑一時不易上下岑氣骨不如達夫遒上而婉縟過<lb/>
之選體時時入古岑尤陡健歌行磊落竒俊高一起一<lb/>
復取是而已尤為正宗<hi>弇州</hi>
高適詩尚質主理岑參詩尚巧主景<hi>吟譜</hi>王孟閒澹自得<lb/>
高岑悲壯為宗<hi>詩藪</hi>
常建詩似初發通莊却尋野徑百里之外方歸大道所<lb/>
以其旨逺其興僻佳句輙來唯論意表如松際露微月<lb/>
<pb n="KR4i0055_WYG_005-9a"/>
淸光猶為君又山光悅鳥性潭影空人心此例十數句<lb/>
並可稱為警策<hi>殷璠下同</hi>
李頎詩發調旣新修辭亦秀雜歌咸善𤣥理最長論其<lb/>
數家往往高於衆作<lb/>
劉眘虛情幽興逺思苦語竒忽有所得便驚衆聽唯氣<lb/>
骨稍不逮諸公惜其不永天年隕碎國寶<lb/>
陶翰旣多興象復備風骨盧象雅而平素得國士之風<lb/>
祖詠剪刻省淨用思尤苦氣雖不高調頗凌俗<lb/>
<pb n="KR4i0055_WYG_005-9b"/>
崔國輔詩婉孌淸楚深宜諷味樂府數章古人不及<lb/>
崔曙詩多歎詞要妙情意悲凉送别登樓俱堪淚下<lb/>
綦母拾遺<hi>濳</hi>詩舉體清秀蕭蕭跨俗桑門之役於巳獨<lb/>
能至如松覆山殿冷不可多得又如鍾聲和白雲歷代<lb/>
未有借使若人加氣質減雕飾則高視三百年外也<lb/>
張謂代北州老翁荅及湖中對酒行並在物情之外但<lb/>
衆人未曾說耳亦何必歷遐逺探古迹然後始為冥搜<lb/>
薛據為人骨鯁有氣魄其文亦爾自傷不早逹怨憤頗<lb/>
<pb n="KR4i0055_WYG_005-10a"/>
深如寒風吹長林白日原上没可謂曠代佳句<lb/>
元次山結詩辭義幽約譬古鍾磬不諧里耳而有可尋<lb/>
玩<hi>晁公武</hi>
沈千運刋落文言冷然獨寫眞意元次山甚推重之其<lb/>
同調有王季友于逖孟雲卿張彪趙微明元融數人而<lb/>
季友雲卿尤勝<hi>遯叟</hi>
季友詩愛竒務險逺出常情之外觀畫一篇甚有新意<lb/>
<hi>殷璠</hi>
<pb n="KR4i0055_WYG_005-10b"/>
雲卿詩祖述沈千運調氣傷苦怨者之流如虎豹不相<lb/>
食哀哉人食人方於七哀路有饑婦人抱子棄草間則<lb/>
雲卿深矣雖較之陳沈纔能升堂猶未入室然當今古<lb/>
調無出其右者<hi>高仲武篇杜甫稱雲卿云一飯未嘗留俗客數  今見古人詩觀集中哀哉行</hi>
<hi>古挽歌途中寄友諸篇允愜杜句</hi>
　<lb/>
　<lb/>
　唐音癸籖巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐音癸籖巻二十</head> <lb/>
    <p>
<pb n="KR4i0055_WYG_020-1a"/>
欽定四庫全書<lb/>
　唐音癸籖巻二十<lb/>
　　　　　　　　　　　　明　胡震亨　撰<lb/>
　　詁箋五<lb/>
酒名春東坡云唐人酒多以春名今具列一二金陵春<lb/>
<hi>李白詩堂上三千珠履客甕中百斛金陵春</hi>竹葉春<hi>杜甫詩山/杯竹葉春</hi>麴米春<hi>杜聞道雲</hi>
<hi>安麴米春纔傾一盞便醺人</hi>抛青春<hi>韓愈詩百年未滿不得死且可勤買抛青春</hi>梨花春<lb/>
<hi>白居易詩青旗沽酒趂梨花注杭人釀酒趂梨花時熟號為梨花春</hi>若下春<hi>烏程有若下春劉禹錫詩</hi>
<pb n="KR4i0055_WYG_020-1b"/>
<hi>鸚鵡杯中若下春</hi>石凍春<hi>富平有石凍春鄭谷贈其宰詩云易博連宵醉千缸石凍春</hi>土窟<lb/>
春<hi>出滎陽</hi>燒春<hi>出劒南並見/唐國史補</hi>松醪春<hi>見唐裴鉶傳竒</hi>
銷腸酒鄭谷詩險事消腸酒清歡敵手棊拾遺記張華<lb/>
以西羗蘖漬北胡麥為醇酒大醉不揺蕩令人肝腸爛<lb/>
當時謂之消腸酒鄭詩似用此<lb/>
藍尾酒元日飲屠蘇酒從小者起以至老名藍尾酒唐<lb/>
人多入詩用按時鏡新書晉有問董勛者曰俗以小者<lb/>
得嵗故賀之老者失嵗故罰之意即闌字取闌末之意<lb/>
<pb n="KR4i0055_WYG_020-2a"/>
借用藍耳侯白酒律又言此酒廵匝到末連飲三杯以<lb/>
慰之亦名婪尾唐人河東記載申屠澄遇老翁嫗留飲<lb/>
澄讓曰始自主人翁即廵澄當婪尾則知婪為自謙之<lb/>
辭如俗云貪杯然與藍又另一解矣並方言而各有其<lb/>
義<hi>遯叟下同</hi>
火前白樂天茶詩紅紙一封書後信緑芽十片火前春<lb/>
齊已詩髙人愛惜藏巖裏白甀封題寄火前火前者寒<lb/>
食禁火之前也今世俗多用榖雨前茶稱為雨前學林<lb/>
<pb n="KR4i0055_WYG_020-2b"/>
新編云茶之佳者造在社前其次火前其下則雨前<lb/>
臯盧葉大味苦澁似茗而非南越茶艱致煎此為飲以<lb/>
代之非佳品也皮日休有石盆煎臯盧取其名之僻入<lb/>
句耳詳本草及南越志<lb/>
雲子杜詩飯抄雲子白葛洪丹經用雲子碎雲母今蜀<lb/>
中有碎礫細長而圓者白雲子石也杜以飯粒似之故<lb/>
云<hi>許彦周詩話</hi>
麩炭白樂天詩云日暮半罏麩炭火麩炭語留傳不一<lb/>
<pb n="KR4i0055_WYG_020-3a"/>
北夣𤨏言優人安轡新嘲李茂貞燒京闕云京師但賣<lb/>
麩炭便足一生<hi>遯叟下同</hi>
五粒松松以粒言舊矣唐詩如松暄翠粒新<hi>義山</hi>翠粒照<lb/>
清露<hi>夢得</hi>松齋一夜懷貞白霜外空聞五粒風<hi>魯望</hi>又李賀<lb/>
有五粒小松歌豈古人本其初菩有似乎粒故言粒歟<lb/>
乃亦有稱鬛者按松穗皆雙股栝松三股種傳自髙麗<lb/>
所謂華山松者每穗五股稱五鬛松松穗初生少可言<lb/>
粒多至五亦言粒於體物未愜矣段成式云五粒者當<lb/>
<pb n="KR4i0055_WYG_020-3b"/>
言鬛甚得之非謂凡粒皆可通呼鬛也<lb/>
榿杜集有乞榿木詩又有榿林礙日吟風葉句韻書不<lb/>
収榿字無音鄭氏注曰五來反若然當作獃字嘗見前<lb/>
輩讀若欹韻頗以為疑後見劒南詩有著書増木品搜<lb/>
句覓榿栽又荆公詩云濯錦江邉木有榿小園封殖佇<lb/>
華滋益信欹音為然榿惟蜀有之不才木也或謂即榕<lb/>
云<hi>齊東野語</hi>
木綿樹大可合抱髙數丈花紅似山茶而蕋黃色瓣極<lb/>
<pb n="KR4i0055_WYG_020-4a"/>
厚春初葉未舒時花開滿樹望之爛然如錦又如火之<lb/>
燒空既結實大似酒杯絮茸茸如細毳半吐於杯之口<lb/>
所獲與江南草本嵗藝者異唐王叡詩紙錢飛出木綿<lb/>
花盖其盛開之時正與春社相值又李商隠木綿花飛<lb/>
鷓鴣啼則花盡葉長春已老矣<hi>西事珥下同</hi>
桄榔樹李徳裕詩桄榔樹葉暗蠻溪桄榔身似㯶櫚而<lb/>
色緑似竹亦有絲自裹髙七八丈亭亭直上葉大如掌<lb/>
皆攢於樹之杪甚濃宻其杪抽絲蔓千百條長丈餘垂<lb/>
<pb n="KR4i0055_WYG_020-4b"/>
下如縷㽔㽔可玩南中樹此種形之最異者張九齡詩<lb/>
里樹桄榔出謂其特髙出羣木之表也<lb/>
桂張九齡詩蘭蕋春葳㽔桂花秋皎潔叚成式云桂花<lb/>
三月生黃而不白曲江云桂花秋皎潔妄矣按圖經桂<lb/>
有三種菌桂牡桂及單名桂賓宜韶欽諸州種類亦各<lb/>
不同有三月四月生花全類茱茰者亦有八九月生花<lb/>
者今東南桂皆然其花色黃白之外亦有丹者成式安<lb/>
得據所見遂謂曲江為妄乎<hi>遯叟下同</hi>
<pb n="KR4i0055_WYG_020-5a"/>
牡丹余觀唐人牡丹入詩不但中晚即初盛概有歐公<lb/>
不知何故謂篇什為少此花移植於武后賦句於婉兒<lb/>
譜清平調於太眞有此三名雌為之破天荒雖矢音不<lb/>
多已占盡一代風流矣寧待買栽看到等語出始云盛<lb/>
哉鄭樵謂芍藥見於風雅最古牡丹晚出依芍藥得名<lb/>
故其初曰木芍藥亦如木芙蓉之依芙蓉以為名而為<lb/>
唐人所重貴游競趨至今彌甚遂使芍藥為洛譜衰宗<lb/>
矣<lb/>
<pb n="KR4i0055_WYG_020-5b"/>
玉蕋花唐人甚重玉蕋花唐昌觀花發致僊女下降元<lb/>
白劉夢得張籍王建與嚴復休有唱和詩李徳裕出牧<lb/>
潤州招隠山觀有此花因有憶翰林院玉蕋之作但不<lb/>
詳其花之狀若何後見周益公集有玉蕋辨證一巻云<lb/>
嘗從招隠致得一本條蔓如荼䕷種之冬凋夏茂柘葉<lb/>
紫莖乆之根株合抱成樹花苞初甚㣲經月漸大暮春<lb/>
方八出須如冰綵上綴金粟花心復有碧筒狀類膽瓶<lb/>
其中别抽一英出衆須上散為十餘猶刻玉然花名玉<lb/>
<pb n="KR4i0055_WYG_020-6a"/>
蕋以此益公又以為人多與瓊花㻛花相混瓊花即八<lb/>
僊花瑒花即山礬花亦名米囊花並白而實與玉蕋異<lb/>
云<lb/>
合昏杜子美佳人詩云合昏尚知時鴛鴦不獨宿合昏<lb/>
即合歡葉至暮即合今夜合花是<hi>墨莊漫録</hi>
杜䳌潤州鶴林寺杜鶻今俗名映山紅又名紅躑躅者<lb/>
此花在江東彌山亘野殆與榛莽相仍而説者以為外<lb/>
國僧鉢盂中所移上𤣥命三女下司之巳踰百年終歸<lb/>
<pb n="KR4i0055_WYG_020-6b"/>
閬苑盖物以希見為珍不必果異種也王建宫詞云太<lb/>
儀前日暖房來嘱向昭陽乞藥栽勑賜一窠紅躑躅謝<lb/>
恩未了奏花開雖宫禁中其重如此<hi>容齋一筆</hi>
荳蔲杜牧之詩云娉娉嫋嫋十三餘荳蔲稍頭二月初<lb/>
不解荳蔲之義閲本草荳蔻花作穗嫩葉巻之而生初<lb/>
如芙蓉穗頭深紅色葉漸展花漸出而色微淡南人取<lb/>
其未大開者謂之含胎花言尚小如姙身也<hi>姚寛叢語</hi>
折麻楚詞云折踈麻兮瑶華將以遺兮離居瑤華謂麻<lb/>
<pb n="KR4i0055_WYG_020-7a"/>
之華白也謝靈運詩云瑤華未堪折蘭苕已屢摘路阻<lb/>
莫贈問何以慰離析沿楚辭意用於離居唐人駱賓王<lb/>
思家詩云旅行悲泛梗離恨斷踈麻錢起題輞川詩云<lb/>
折麻定延竚乗月期相尋用並同謝至於起贈趙給事<lb/>
詩乃云不惜瑤華報木桃則以瑤華為玉誤矣<hi>韻語陽秋</hi>
抝花南方謂折花曰抝花唐李賀詩試問酒旗歌板地<lb/>
今朝誰是抝花人又古樂府抝折楊桞枝<hi>輟耕録</hi>
麴塵唐人咏桞如劉禹錫之龍墀遙望麴塵絲使麴塵<lb/>
<pb n="KR4i0055_WYG_020-7b"/>
字者極多禮記月令薦鞠衣於上帝告桑事注云如鞠<lb/>
塵色周禮内司服鞠衣鄭司農云鞠衣黃桑服也色如<lb/>
鞠塵象桑葉始生此用之桞又象其花絮之穗耳<hi>姚寛叢語</hi>
<hi>下同</hi>
栗皺杜甫詩云嘗果栗皺開或作雛字殊不可解集韻<lb/>
雛側尤切革紋蹙也漢上題襟周繇詩云開栗戈之紫<lb/>
雛貫休云新蟬避栗皺又云栗不和皺落即栗蓬也<lb/>
訶梨勒包佶訶梨勒葉詩茗飲慚調氣梧丸喜伐邪按<lb/>
<pb n="KR4i0055_WYG_020-8a"/>
本草訶梨勒樹似木梡花白子似梔子主消痰下氣等<lb/>
疾來自南海舶上廣州亦有之茗亦能下氣此言其功<lb/>
勝茗梧丸謂入用丸如梧子也今醫家所用訶梨勒是<lb/>
其子不聞用葉者應是本草失收耳<hi>遯叟</hi>
相思子筆叢謂唐人骰子近方寸凡四㸃當加緋者或<lb/>
嵌相思子其中溫庭筠詩云<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏骰子安紅豆入骨相<lb/>
思知也無相思子即今紅豆也愚按嶺南閩中有相思<lb/>
木嵗乆結子色紅如大豆故名相思子毎一樹結子數<lb/>
<pb n="KR4i0055_WYG_020-8b"/>
斛非即紅豆也豈飛卿姑借用耶<hi>徐氏筆精</hi>
紅藍藍説文染青草也所謂青出於藍者是也白樂天<lb/>
詩老絲練緑紅藍染染成紅線紅於藍李益詩藍葉鬱<lb/>
重重藍花石榴色少女歸少年光華自相得此則紅花<lb/>
也本非藍以其葉似藍因名為紅藍本圖草經云<hi>遯叟下同</hi>
蓪草王叡詩蓪草頭花桞葉裙李咸用咏紅薇詩畫出<lb/>
看還欠蓪為揷未輕蓪草作花古已有之矣<lb/>
嘉草栁子厚種白蘘荷詩庶氏有嘉草攻禬事乆冺本<lb/>
<pb n="KR4i0055_WYG_020-9a"/>
草蘘荷葉似初生甘蕉根似薑芽中蠱者服其汁臥其<lb/>
葉即呼蠱主姓名庶氏以嘉草除蠱毒宗懍謂嘉草即<lb/>
此也<hi>陳晦伯</hi>
席萁王建詩單于不向南牧馬席萁遍滿天山下顧非<lb/>
熊詩席萁草斷城池外䕶栁花開帳幕前李長吉秋净<lb/>
見旄頭沙逺席萁秋秦韜玉席萁風𦂳馬豩豪唐人屢<lb/>
用之酉陽雜俎云席萁一名塞蘆生北胡地盖可為簾<lb/>
亦可充馬食者五代史云契丹地有息雞草尤美而本<lb/>
<pb n="KR4i0055_WYG_020-9b"/>
大馬食不過十本而飽意席萁即息雞一物而音訛耳<lb/>
<hi>劉㑹孟注賀集以席萁為箕踞之義楊升菴駁之為塞上地名並誤  遯叟</hi>
<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>簩亦曰簩<graphic n="KR1217" url="https://raw.githubusercontent.com/kanripo/KR-Gaiji/master/images/KR1217.png" mimeType="image/png"/>舊云出思牢國又一名澀勒質薄而空<lb/>
大者踰二寸澀可挫𤓰乆則以漿水漬之還復快利坡<lb/>
詩倦看澀勒暗蠻村謂此李商隠有射魚詩云思牢弩<lb/>
箭磨青石綉額蠻奴三虎力則此物亦中箭材矣<hi>西事珥</hi>
䮂䮧白居易武丘留别諸妓云清管曲終鸚鵡語紅旗<lb/>
影動䮂䮧嘶廣韻䮂䮧蕃大馬也音薄寒亦有直作薄<lb/>
<pb n="KR4i0055_WYG_020-10a"/>
寒者<hi>遯叟下同</hi>
黒暗杜詩黒暗通蠻貨叚成式以為南人稱象牙白暗<lb/>
犀角黒暗杜盖用方言而不詳暗之義考本草圖經云<lb/>
犀文有倒揷有正揷有腰鼓揷其類極多足為竒異波<lb/>
斯呼犀角為黒暗言難識别耳<lb/>
鷓鴣音嶺南録異云鷓鴣吳楚之野悉有嶺南偏多臆<lb/>
前有白圓㸃背上間紫赤色大如野雞多對啼其鳴自<lb/>
呼鉤輈格磔李羣玉山行聞鷓鴣詩云方穿詰曲﨑嶇<lb/>
<pb n="KR4i0055_WYG_020-10b"/>
路又聽鉤輈格磔聲韋莊集鷓鴣詩懊惱澤家非有恨<lb/>
年年常憶鳯城歸舊注懊惱澤家鷓鴣音有此不同<lb/>
喚起催歸韓退之詩喚起牕全曙催歸日未西無心花<lb/>
裏鳥更與盡情啼山谷曰吾每哦此詩而了不解其意<lb/>
自謫峽川時春晚憶此詩方悟之喚起催歸二鳥名若<lb/>
虛設故人不覺耳喚起聲如絡緯圓轉清亮偏於春曉<lb/>
鳴亦謂之春喚催歸子規鳥也<hi>冷齋夜話</hi>
撥榖太白樂府撥榖飛鳴奈妾何撥榖即布榖牝牡飛<lb/>
<pb n="KR4i0055_WYG_020-11a"/>
鳴以翼相拂佩之夫妻相愛見爾雅注及本草<hi>遯叟下同</hi>
烏鬼杜峽中詩有家家養烏鬼頓頓食黄魚之句解烏<lb/>
鬼者其説不一有引元微之詩病賽烏稱鬼云南人染<lb/>
病競賽烏鬼為杜詩之證似乎為確然於養字終説不<lb/>
去對下聮亦無情至有謂烏鬼為祀神之猪尤可笑畢<lb/>
竟是鸕鷀方與食黄魚可通聮法為合耳若謂今峽中<lb/>
稱鸕鷀無此名因生他辨方言今古不同者多可一槩<lb/>
論耶<lb/>
<pb n="KR4i0055_WYG_020-11b"/>
稚子杜詩笋根稚子無人見姚寛引杜牧詩小蓮娃欲<lb/>
語幽笋稚相擕孔平仲引唐人食笋詩稚子脱錦䙀駢<lb/>
頭玉香滑證稚子為笋然作此解與下鳬雛句亦不成<lb/>
聮法僧贊寧謂竹根有䑕大如猫名竹豚亦名雉子稚<lb/>
即雉字字畫小訛桐江詩話又謂笋生正雉哺子之時<lb/>
言雉子之小在竹間人不能見二説依稀近之雖未必<lb/>
果是然猶不失解詩之法<lb/>
西施魚李義山詩西施因網得又網得西施贈别人考<lb/>
<pb n="KR4i0055_WYG_020-12a"/>
東坡異物志魚有名西施者美人魚也出廣中大海食<lb/>
之令人善媚<hi>屠用明</hi>
篊陸魯望寄吳子華詩到頭江畔尋漁事織作中流萬<lb/>
尺篊篊取魚具也酉陽雜俎晉時錢塘有人作篊年取<lb/>
魚億計號萬尺篊石梁絶水曰洪射洪之得名是也以<lb/>
竹為魚梁從竹為篊此字唐韻不収<hi>鄭良孺</hi>
魚論斗前漢貨殖傳水居千石陂言養魚一嵗收千石<lb/>
唐皮日休釣侣詩一斗霜鱗換濁醪注云吳中賣魚論<lb/>
<pb n="KR4i0055_WYG_020-12b"/>
斗酒乃論觔<hi>芥隠筆記</hi>
鳯子韓偓詩鴻兒唼啑雌黄嘴鳯子輕盈膩粉腰崔豹<lb/>
古今注蛺蝶大者為鳯子<hi>西清詩話</hi>
蟢子權徳輿詩昨夜裙帶解今朝蟢子飛鉛華不可棄<lb/>
莫是藁砧歸韓翃詩少婦比來多逺望應知蟢子上衣<lb/>
巾俗説裙帶解有酒食蟢子縁人衣有喜事其來盖逺<lb/>
東山蠨蛸䟽云蠨蛸小蜘蛛長脚者俗名蟢子荆州河<lb/>
南名喜母着人衣主有親客至乆入三百篇注脚矣<hi>遯叟</hi>
<pb n="KR4i0055_WYG_020-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0055_WYG_020-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐音癸籖巻二十<lb/>
</p>
<p>
</p>
  </div>
</body>
</text>
</TEI>
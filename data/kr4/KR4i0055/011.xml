<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐音癸籤巻十一</head> <lb/>
    <p>
<pb n="KR4i0055_WYG_011-1a"/>
欽定四庫全書<lb/>
　唐音癸籤巻十一<lb/>
　　　　　　　　　　　　明　胡震亨　撰<lb/>
　　評彚七<lb/>
老杜詩好用自字<hi>如寒城菊自花故園花自發風月自清夜之類不一而足</hi>受字<hi>修竹</hi>
<hi>不受暑吹面受和風輕燕受風斜野航恰受兩三人</hi>進字<hi>樹濕風涼進/山谷進風涼</hi>逗字<hi>如殘生逗</hi>
<hi>江漢逺逗錦江波隂鏗詩有行舟逗逺樹其所本也</hi>俯字<hi>傲睨俯峭壁展席俯長流杖藜俯沙渚此邦俯</hi>
<hi>要衝四顧俯層巔旄頭俯澗瀍層臺俯風渚游目俯大江江檻俯鴛鴦懸江路熟俯青郊凡十數處</hi>坐字<lb/>
<pb n="KR4i0055_WYG_011-1b"/>
<hi>楓樹坐猿深又黄鶯並坐交愁濕螢火簾疎巧入坐人衣以坐字體物頗奇然北齊劉逖詩無由似𤣥豹縱意</hi>
<hi>坐山中張說詩樹坐參猿嘯沙行入鷺羣皆本漢樂府烏生八九子端坐秦氏桂樹間非始杜也  遯叟下同</hi>
杜又用俗字<hi>葛常明云數物一箇謂食為喫甚近鄙獨杜屢用峽口驚猿聞一箇兩箇黄鸝鳴翠</hi>
<hi>柳却遶井邊添箇箇臨岐意頗切對酒不能喫樓頭喫酒樓下卧但使殘年飽喫飯梅熟許同朱老喫篇中大</hi>
<hi>槩奇特用俗字更可暎帶益妍耳</hi>用方言里諺<hi>孫季昭云杜子美善以方言里諺㸃化入詩句</hi>
<hi>中如云吾家老孫子質朴古人風客睡何曾著秋天不肯明棗熟從人打葵荒欲自鋤一夜水高二尺强數日</hi>
<hi>不可更禁當不分桃花紅勝錦生憎柳絮白於綿負鹽出井此溪女打皷發船何處郞此類尤多不可殫述</hi>
太白詩押宜字韻者凡五見而韻致俱勝<hi>如山將落日去水與晴空</hi>
<pb n="KR4i0055_WYG_011-2a"/>
<hi>宜月色望不盡空天交相宜謔浪偏相宜置酒正相宜春風與醉客今日乃相宜</hi>
劉夢得云為詩用僻字須有來處宋考功云馬上逢寒<lb/>
食春來不見餳帝疑之因讀毛詩鄭箋說吹簫處注云<lb/>
即今賣餳者所吹六經惟此中有餳字吾縁明日重陽<lb/>
欲押一糕字詩尋思六經竟未有糕字不敢為之<hi>按夢得亦</hi>
<hi>有餳字詩厯陽書事湖魚香勝肉官酒重於餳蓋傚宋也較宋押得更穏又按隋書五行志載謡語有八月刈</hi>
<hi>禾傷早九月食糕正好糕字入詩始見此詩有出自可用何必盡本之六經耶  王弇州云劉用字謹嚴如此</hi>
<hi>然其答樂天有筆底心猶毒杯前膽不豩豩呼關切此何謂也</hi>
<pb n="KR4i0055_WYG_011-2b"/>
元微之贈周先生詩云寥寥空山岑冷冷風松林流月<lb/>
垂鱗光懸泉揚高音希夷周先生燒香調琴心神功盈<lb/>
三千誰能還黄金四十字用平聲字至三十九古有四<lb/>
聲詩純用平聲者此則偶然犯之而調叶步虚殊鏘然<lb/>
可誦<lb/>
韓愈最重字學詩多用古韻如元和聖德及此日足可<lb/>
惜詩全篇一韻皆古叶兼用其贈張籍詩云時來問形<lb/>
聲知籍亦留心韻學者乃籍詩獨不甚用古韻惟祭愈<lb/>
<pb n="KR4i0055_WYG_011-3a"/>
詩七陽用至八十三韻古韻幾於用盡却無一韻不押<lb/>
得穏帖視愈之每每强押者過之宋吳才老推韓愈為<lb/>
唐一代字學冠下及白傅柳州而未滿於籍夫識字貴<lb/>
善用耳籍用古韻即僅此一篇韻學之深可知矣才老<lb/>
或未足語此也<lb/>
九日用茱萸杜子美云醉把茱萸仔細看王右丞云遍<lb/>
揷茱茰少一人朱倣云學他年少揷茱茰劉夢得以為<lb/>
更三詩人道之子美為優<lb/>
<pb n="KR4i0055_WYG_011-3b"/>
一菊詩也陳叔達云但令逢採摘寧辭獨晩榮婉厚乃<lb/>
爾朱灣云受氣何曽異開花獨自遲費較量矣李山甫<lb/>
云栽處不容依玉砌要時還許上金罇更似毒口罵將<lb/>
來豈非時代為之<lb/>
僧與鳥自浪仙後幾成一副應急對子諸家槩有惟姚<lb/>
合夜鐘催鳥絶積雪阻僧期差不落夾<lb/>
前逢錦車使都䕶在樓蘭虞世南用為起句殊未安不<lb/>
若王摩詰蕭關逢候吏都䕶在燕然改作結句較妥也<lb/>
<pb n="KR4i0055_WYG_011-4a"/>
上官儀鵲飛山月曉蟬噪野風秋率爾出風致語佳耳<lb/>
張說雁飛江月冷猿嘯野風秋似有意學之那得佳歐<lb/>
公力擬温飛卿警聨不及亦同此<lb/>
王維積水不可極安知滄海東亦可謂工於發端矣謝<lb/>
靈運登海口盤嶼山詩莫辨洪波極誰知大壑東良自<lb/>
有本<hi>皇甫子循</hi>
太白人分千里外興在一杯中達夫功名萬里外心事<lb/>
一杯中似皆從庾抱之悲生萬里外恨起一杯中來而<lb/>
<pb n="KR4i0055_WYG_011-4b"/>
達夫較厚太白較逸並未易軒輊<hi>遯叟下同</hi>
孟浩然萬壑歸於漢千峯劃彼蒼杜子美餘力浮於海<lb/>
端憂問彼蒼對法正同<lb/>
王昌齡龍潭詩百泉勢相蕩巨石皆却立昏為蛟龍怒<lb/>
清見雲雨入杜甫萬丈潭詩前臨洪濤寛却立蒼石大<lb/>
黒知灣澴底清見光炯碎語不襲而肖而通篇杜尤雄<lb/>
拔盡善名家大家之分也<lb/>
子昂古朩生雲際歸帆出霧中即𤣥暉天際識歸舟雲<lb/>
<pb n="KR4i0055_WYG_011-5a"/>
中辨江樹也子美薄雲巖際宿孤月浪中翻即仲言白<lb/>
雲巖際出清月波中上也四語並極精工卒難優劣然<lb/>
何謝古體入此漸啓唐風陳杜近體出此乃更古意不<lb/>
可不知<hi>元瑞下同</hi>
又杜山青花欲燃出沈約山櫻花欲燃江流靜猶湧出<lb/>
隂鏗大江靜猶浪繡段裝簷額金花帖皷腰出庾信細<lb/>
縷纒鐘格圓花釘皷牀春水船如天上坐老年花似霧<lb/>
中看出沈佺期人如天上坐魚似鏡中懸沈復出陳釋<lb/>
<pb n="KR4i0055_WYG_011-5b"/>
慧標舟如空裏泛人似鏡中行冰藍遞有從來<lb/>
韋蘇州對殘燈詩云獨照碧牕久欲隨寒燼滅幽人將<lb/>
遽眠解帶翻成結梁沈氏滿願殘燈詩云殘燈猶未滅<lb/>
將盡更揚輝惟餘一兩燄猶得解羅衣韋詩實出於沈<lb/>
然韋有幽意而沈淫矣<hi>升菴外集</hi>
司空曙乍見翻疑夢相悲各問年戴叔倫一年將盡夜<lb/>
萬里未歸人一則久别乍逢一則客中改歲之絶唱也<lb/>
李益問姓驚初見稱名憶舊容絶類司空崔塗亂山殘<lb/>
<pb n="KR4i0055_WYG_011-6a"/>
雪夜孤燭異鄉人絶類戴作皆可亞之<hi>元瑞梁按戴句元出  簡文一</hi>
<hi>年夜將盡萬里人未歸但顛倒用之而字無一易</hi>
劉文房已是洞庭人猶看灞陵月孟東野長安日下影<lb/>
又落江湖中語意相似皆寓戀闕之意而劉為藴藉<hi>楊升</hi>
<hi>菴</hi>
白香山醉貌如霜葉雖紅不是春出尹式衰顔倚酒紅<lb/>
尹悲歎有含蓄白故是翻案佳語氣則索然矣<hi>閲耕餘録</hi>
讀姚少監侯門月色少於燈句每嘆富貴家光景真復<lb/>
<pb n="KR4i0055_WYG_011-6b"/>
如此俗耶然王摩詰山池夜讌詩山月少燈光先已道<lb/>
過矣<hi>遯叟下同</hi>
盧仝月蝕詩生於李白之古朗月行李白古朗月行生<lb/>
於天問夜光何德死則又育厥利維何顧莬在腹數語<lb/>
始則微詞含寄終至破口發村靈均氏亦何料到此<lb/>
杜甫有句云詩盡人間興兼須入海求非深於搜索者<lb/>
無此想頭李克恭弔孟郊詩海底也應搜得盡正祖此<lb/>
意<lb/>
<pb n="KR4i0055_WYG_011-7a"/>
韋莊詩靜極却嫌流水閙閒多翻笑野雲忙本於老杜<lb/>
之水流心不競雲在意俱遲但多着一嫌字笑字覺非<lb/>
真閒真靜耳<lb/>
白居易咏老柳樹但見半衰臨此路不知初種是何人<lb/>
羅隠咏長明燈不知初㸃人何在祗見當年火至今語<lb/>
似祖述而用法一順一倒不同<lb/>
劉長卿餘干旅舍云揺落暮天迥丹楓霜葉稀孤城向<lb/>
水閉獨鳥背人飛渡口月初上鄰家漁未歸鄉心正欲<lb/>
<pb n="KR4i0055_WYG_011-7b"/>
絶何處搗征衣張籍宿江上館云楚驛南渡口夜深來<lb/>
客稀月明見潮上江靜覺鷗飛旅宿今已逺此行殊未<lb/>
歸離家久無信又聽搗寒衣兩詩韻同而意調亦同<hi>詩話</hi>
<hi>總龜</hi>
韓退之贈張道士詩臣有平賊策狂童不難治恨無一<lb/>
尺箠為國笞羌夷臣有膽與氣不忍死茆茨天空日月<lb/>
高下照理不遺寧當不竣報歸袖風披披霜天熟斾栗<lb/>
收拾不可遲杜牧亦有書懷詩云北虜壞亭障聞屯千<lb/>
<pb n="KR4i0055_WYG_011-8a"/>
里師牽連久不解他盜恐旁窺臣實有長策彼可徐鞭<lb/>
笞如蒙一召議食肉寢其皮斯乃廟堂事爾微非爾知<lb/>
向來躐等語長作陷身機行當臘欲破酒齊不可遲且<lb/>
想春候暖甕間傾一巵並以排調語抒孤憤意象如一<lb/>
未知紫微有意相祖述抑或偶爾暗合也紫微弔趙將<lb/>
軍落句誰知我亦輕生者不得君王丈二殳與前恨無<lb/>
一尺箠意亦正同<hi>遯叟下同</hi>
信惟餓隸布實黥徒班固史贊語也王維詩有亥為屠<lb/>
<pb n="KR4i0055_WYG_011-8b"/>
肆鼓刀人嬴乃夷門抱闗者慨然嘆曰道固不同潘岳<lb/>
誄辭也李白詩有秦人相謂曰我屬可去矣雖未必相<lb/>
模倣而語格恰同詩即有韻之文在所善用耳<lb/>
諸家懐古感舊之作如年年春色為誰來惟見江流去<lb/>
不回惟有年年秋雁飛秪今惟有西江月曽照吳王宫<lb/>
裏人等句非不膾炙人口奈詞意易為倣傚竟成悲弔<lb/>
海語不足貴矣諸賢生今不知又作如何洗刷<lb/>
余友姚叔祥嘗語余云余行黄河始知孤村幾歲臨伊<lb/>
<pb n="KR4i0055_WYG_011-9a"/>
岸一雁初晴下朔風之為真景也余家海上每客過聞<lb/>
海唑聲必怪問進海味有疑而不下箸者益知潮聲偏<lb/>
懼初來客海味惟甘久住人二語之確切人足跡不出<lb/>
門能悉門外許許盡拈為錦囊用乎<hi>唑方言比海聲如人囂聲也</hi>
長孫正隠高氏林亭細雨猶開日深池不漲沙上句人<lb/>
皆能領其景下句則非北人習風土者不能知其妙也<lb/>
薛能詩有池中水是前秋雨陌上風驚自古塵二句之<lb/>
妙亦非北人不能知<lb/>
<pb n="KR4i0055_WYG_011-9b"/>
盛唐詩以文常㑹友惟德自為隣今以為頭巾語非知<lb/>
者也而學此等句未有不頭巾者也其得失乃在作者<lb/>
寸心知耳<hi>方采山</hi>
遊魚逆水上宿鳥向風栖最詩之識物理者<hi>魚逆水鱗順鳥向風</hi>
<hi>羽順也</hi>然一說破則似爾雅詁不復似詩<hi>遯叟下同</hi>
詩亦要占些地歩退之贈李愿云往取將相酬恩讐達<lb/>
夫贈王徹云吾知十年後季子多黄金豈理耶惟杜老<lb/>
有斟酌此等語不肯輕下然如何日霑微禄歸山買薄<lb/>
<pb n="KR4i0055_WYG_011-10a"/>
田等亦未能陶洗淨盡為有識者所微窺云<lb/>
扈從應制詩自有體王維早朝詩仍聞遣方士東海訪<lb/>
蓬瀛明以秦皇漢武譏其君矣不若宗楚客幸覩八龍<lb/>
遊閬苑無勞萬里訪蓬瀛為有含蓄<lb/>
杜長安城頭頭白烏云云乘輿西出不堪紀此最得體<lb/>
又霑衣問行在亦自好煙塵暨御道耆舊把天衣雖略<lb/>
做不妨遥聞出巡狩早晚徧遐荒過矣下殿走尤不可<lb/>
奪馬悲公主登車泣貴嬪不堪敘嵇紹血太甚<hi>方采山</hi>
<pb n="KR4i0055_WYG_011-10b"/>
老杜北征咏馬嵬事云憶昔狼狽初事與古先别姦臣<lb/>
竟葅醢同惡隨蕩析不聞夏商衰中自誅褒妲若明皇<lb/>
鑒夏殷事畏天悔禍自賜楊妃死官軍無預者可謂深<lb/>
識君臣大體劉禹錫乃云官軍誅佞幸天子捨妖姬白<lb/>
樂天云六軍不發無奈何宛轉蛾眉馬前死此則為明<lb/>
皇不得已誅貴妃雖曰紀其實豈臣子所忍言所宜言<lb/>
<hi>魏泰之</hi>
至德初岑參與子美同為諫職子美詩避人焚諫草騎<lb/>
<pb n="KR4i0055_WYG_011-11a"/>
馬欲雞栖又明朝有封事數問夜如何參詩則云聖朝<lb/>
無闕事自覺諫書稀時安史之亂未夷上皇在蜀朝野<lb/>
騷然可云無闕事耶亦語病也<hi>老杜補遺</hi>
或問長恨歌與連昌宫詞孰勝余曰元之詞微著其荒<lb/>
縱之跡而卒章乃不忘箴諷若白作止敘情語顛末誦<lb/>
之雖柔情欲斷何益勸戒乎<hi>墨莊漫録殿宋王楙又云歌中有夕  螢飛思悄然</hi>
<hi>孤燈挑盡未成眠句興慶宫中夜不㸃燭明皇自挑燈耶觀此更可發一笑</hi>
今世所道俗語多唐以來人詩當時原說得太俚後來<lb/>
<pb n="KR4i0055_WYG_011-11b"/>
便作俗諺相舉<hi>如公道世間惟白髮不知辛苦為誰甜之類難悉舉陸游</hi>宋人以王<lb/>
季友觀壁畫山水詩于公大笑向予說小弟丹青能爾<lb/>
為等語為淺陋類兒童幼學者一拈出便欲噴飯唐初<lb/>
題畫詩未鑿竅故以此等語為工今則老杜語亦稍稍<lb/>
退位矣下筆正難<hi>遯叟</hi>
趙嘏一千里色中秋月十萬軍聲半夜潮唐人稱壯而<lb/>
蘇公以為寒儉楊蟠八十丈虹晴卧影一千頃玉碧無<lb/>
瑕宋人推壯而歐公以為粗豪二公雖此道未徹此等<lb/>
<pb n="KR4i0055_WYG_011-12a"/>
議論自具眼然粗豪易見寒儉難知學者細思之<hi>元瑞</hi>
杜甫武侯廟栢詩云霜皮溜雨四十圍黛色參天二千<lb/>
尺沈存中以四十圍乃是徑七尺譏此栢無乃太細長<lb/>
此猶鄭康成注毛詩一一要合周禮也昔文與可為東<lb/>
坡畫竹有掃取寒梢萬丈長之句坡戲謂與可竹長萬<lb/>
丈當用絹二百五十疋巳復從而實之曰世間亦有千<lb/>
尋竹月落空庭影許長與可㑹坡意即寫修竹數竿遺<lb/>
坡曰此竹數尺耳而有萬丈之勢觀二公談笑之語如<lb/>
<pb n="KR4i0055_WYG_011-12b"/>
此可黙㑹詩人之意矣存中惡足知之耶<hi>陳善新語</hi>
自宋有田莊牙人之說詩流往往惑之此大不解事者<lb/>
盛唐牕中三楚盡林外九江平中唐東屯滄海濶南瀼<lb/>
洞庭寛晚唐到江吳地盡隔岸越山多皆一時警句杜<lb/>
如地利西通蜀天文北照秦尤不勝數何用為嫌惟近<lb/>
時作者粘帶皮骨太甚乃反覺有味斯言耳<hi>元瑞下同</hi>
唐輕薄子彈摘人詩句若衞子鷓鴣失猫尋母之類至<lb/>
今笑端余謂此不必泥顧其句何如耳數詩淺俗鄙夷<lb/>
<pb n="KR4i0055_WYG_011-13a"/>
即與所譏不類寧免大雅盧胡如孟浩然春眠不覺曉<lb/>
二十字清新婉約縱輕薄姍侮萬端亦何害其美耶<hi>無名</hi>
<hi>子以浩然春眠一絶為盲子詩</hi>
唐詩須分三節看盛唐主辭情中唐主辭意晚唐主辭<lb/>
律<hi>詩譜</hi>
盛唐詩格極高調極美但不能多不足以酬物而盡變<lb/>
所以又有中晩詩<hi>弇州</hi>
大厯以前分明别是一副言語晩唐分明别是一副言<lb/>
<pb n="KR4i0055_WYG_011-13b"/>
語盛唐人詩亦有一二濫觴晩唐者晚唐人詩亦有一<lb/>
二可入盛唐者要當論其大槩耳大厯詩高者尚未失<lb/>
盛唐下者漸入晩唐矣晚唐之下者間亦墮野狐外道<lb/>
鬼窟中<hi>嚴滄浪</hi>
唐律初盛中晚時代聲調故自必不可同然亦有初而<lb/>
逗盛盛而逗中中而逗晩者何也逗者變之漸非逗故<lb/>
無繇變也如四詩之有變風變雅便是離騷逺祖子美<lb/>
七言律之有抝體非即猶四詩之有變風變雅乎<lb/>
<pb n="KR4i0055_WYG_011-14a"/>
唐律之繇盛而中極是盛衰之介然王維錢起實相倡<lb/>
酬子美全集半是大厯以後所作逗漏實有可言今觀<lb/>
諸家如右丞明到衡山篇嘉州函谷磻溪句隠隠錢劉<lb/>
盧李間矣至於大厯十才子其間豈無盛唐之句蓋聲<lb/>
氣猶未相隔也學者固當嚴於格調然必謂盛唐人無<lb/>
一語落中中唐人無一語入盛則亦固哉其言詩矣<hi>王敬</hi>
<hi>美</hi>
兩漢以質勝六朝以文勝魏稍文所以遜兩漢唐稍質<lb/>
<pb n="KR4i0055_WYG_011-14b"/>
所以過六朝<hi>胡元瑞下同</hi>
古體至陳本質亾矣隋之才不若陳之麗而稍知尚質<lb/>
故隋末諸臣即為唐風正始近體至宋性情泯矣元之<lb/>
才不若宋之高而稍復縁情故元季諸子即為昭代先<lb/>
鞭<lb/>
漢魏六朝遞變其體為唐而唐體迄於今自如譬之水<lb/>
三百篇崑崙也漢魏六朝龍門積石也唐則溟渤尾閭<lb/>
矣安所取益故後唐而詩衰莫如宋有出於中晚之下<lb/>
<pb n="KR4i0055_WYG_011-15a"/>
後唐而詩盛莫如明亦無加於初盛之上<hi>李本寧</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0055_WYG_011-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐音癸籖巻十一<lb/>
</p>
<p>
</p>
  </div>
</body>
</text>
</TEI>
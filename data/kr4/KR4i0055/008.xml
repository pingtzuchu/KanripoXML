<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐音癸籤巻八</head> <lb/>
    <p>
<pb n="KR4i0055_WYG_008-1a"/>
欽定四庫全書<lb/>
　唐音癸籤巻八<lb/>
　　　　　　　　　　　　明　胡震亨　撰<lb/>
　　評彚四<lb/>
杜牧詩主才氣俊思活<hi>吟譜</hi>
杜紫微才高俊邁不羈其詩有氣㮣非晚唐人所能及<lb/>
<hi>陳氏書録</hi>
牧之詩含思悲凄流情感慨抑揚頓挫之節尤其所長<lb/>
<pb n="KR4i0055_WYG_008-1b"/>
以時風委靡獨持抝峭雖云矯其流弊然持情亦巧矣<lb/>
<hi>徐獻忠</hi>
李義山<hi>商隠</hi>博學强記儷偶繁縟長於律詩尤精詠史之<lb/>
作後人號為西崑體<hi>本傳</hi>
義山詩用事深僻以其所長成所短然合處信有過人<lb/>
<hi>古今詩話</hi>
義山詩精索羣材包藴密緻味酌之而愈出<hi>楊大年</hi>
世人但稱義山巧麗俗學祗見其皮膚耳高情逺意皆<lb/>
<pb n="KR4i0055_WYG_008-2a"/>
不識也<hi>楊用修</hi>
温飛卿<hi>庭筠</hi>與義山齊名詩體麗密槩同筆徑較獨酣捷<lb/>
七言樂府似學長吉第局脈𦂳慢稍殊彼愁思之言促<lb/>
此淫思之言縱也<hi>遯叟下同</hi>
段成式詩與温李同號三十六體思龎而貌瘠故厥聲<lb/>
不揚<lb/>
許郢州<hi>渾</hi>詩覺煙雲風鳥之思揉弄亦已盡態<hi>徐獻忠</hi>
世謂許渾詩不如不做言其無才藻鄙其無敎化也<hi>孫光</hi>
<pb n="KR4i0055_WYG_008-2b"/>
<hi>憲</hi>渾詩工有餘而味不足如人形有餘而韻不足詩豈<lb/>
專在對偶聲病而已<hi>方回</hi>渾句聨多重用其詩似才得一<lb/>
句便拏捉一句為聨者所以無自然真味<hi>又</hi>
杜牧許渾同時然各為體牧於律中常寓少抝峭以矯<lb/>
時弊渾詩圓穏律切麗密或過杜牧而抑揚頓挫不及<lb/>
也<hi>劉後村</hi>
俊爽若牧之藻綺若庭筠精深若義山整密若丁卯皆<lb/>
晚唐錚錚者其才則許不如李李不如温温不如杜今<lb/>
<pb n="KR4i0055_WYG_008-3a"/>
人於唐專論格不論才於近則專論才不論格皆中無<lb/>
定見而任耳之過也<hi>元瑞</hi>
趙渭南<hi>嘏</hi>才筆欲横故五字即窘而七字能拓蘸毫濃<lb/>
揭響滿為穏於牧之厚於用晦若加以清英砭其肥癡<lb/>
取冠晚調不難矣為惜倚樓隻句摘賞掩其平生<hi>遯叟下同</hi>
李文山<hi>羣玉</hi>有才健之目而筆才實拙通巻難覓全瑜<lb/>
雍簡州<hi>陶</hi>矜負好句為客所窺此公工於造聨奈孱於<lb/>
送結落晚調不振<lb/>
<pb n="KR4i0055_WYG_008-3b"/>
喻鳬五言閒逺朗秀選句功深自稱無羅綺鉛粉殆亦<lb/>
實語<lb/>
方干詩鍊句字字無失固應有高堅峻拔之目但嫌其<lb/>
微帶經籍氣村貌稜稜爾<lb/>
姚居雲<hi>鵠</hi>吟筆見甄李贊皇如入河殘日鵰西盡又雪<lb/>
壇當醮月孤明清拔不可多得<lb/>
劉威弱調多悲酒無通夜力事滿五更心尤入情<lb/>
馬虞臣<hi>戴</hi>猿啼洞庭樹人在朩蘭舟風致自絶然未如<lb/>
<pb n="KR4i0055_WYG_008-4a"/>
空流注大荒為氣象七言東谷笑言西谷應下方雲雨<lb/>
上方晴雖得法於右丞各自擅勝但骨力概孱不堪通<lb/>
檢爾<lb/>
項子遷<hi>斯</hi>與朱可久並見賞張水部清調頗同而朱猶<lb/>
含重項即駛輕中晚分派以此<lb/>
劉得仁詩思深合處儘可味奈筆笨難掉何天子甥為<lb/>
一名終日哀吟何自苦<lb/>
韓成邽<hi>琮</hi>詠物七字着色巧襯是當行手有同姓喜者<lb/>
<pb n="KR4i0055_WYG_008-4b"/>
與同調皆可誦<lb/>
崔侍御<hi>珏</hi>與李義山善岳麓長歌鴛鴦近體分有義山<lb/>
餘豔豈亦三十六體之一耶<lb/>
李楚望<hi>郢</hi>調亦溜亮不甚弱錢塘西齋一篇置之盧綸<lb/>
李端集中難别涇渭<lb/>
劉滄詩長於懷古悲而不壯語帶秋意衰世之音也歟<lb/>
凡七言律作抝峭語者皆有所不足也杜牧之非抝峭<lb/>
不足振其骨劉藴靈非抝峭不足宕其致材愈降愈借<lb/>
<pb n="KR4i0055_WYG_008-5a"/>
以蓋其短豈惟二子即少陵之抝體亦盛唐之變風大<lb/>
家之降格而非其正也<lb/>
李建州<hi>頻</hi>詩鬆活似姚監其不全似者意思少更率於<lb/>
選琢也然亦可謂才倩矣<lb/>
于鄴詩小小有致擬項斯馬戴未足方儲嗣宗司馬札<lb/>
有餘<lb/>
晚季以五言古詩鳴者曹鄴劉駕聶夷中于濆邵謁蘇<lb/>
拯數家其源似並出孟東野洗剥到極淨極真不覺成<lb/>
<pb n="KR4i0055_WYG_008-5b"/>
此一體初看殊難入細玩亦各有意在就中鄴才穎較<lb/>
勝夷中語尤關敎化駕濆謁三子亦多有愜心句堪擊<lb/>
節惟拯平平為似學究耳李于鱗云唐無古詩而有其<lb/>
古詩為初盛言則過以施此數子恰可<lb/>
薛許昌<hi>能</hi>末季名手其詩借異色為景寄别興寫情盡<lb/>
廢前規另闢我境而排裊之筆浩蕩之襟復足沛赴之<lb/>
不病彫弱晚調自浪仙一變僻異聲色猶存此則洗剥<lb/>
過淨隣乎孤孑再進則離斯空界便入魔天措手又難<lb/>
<pb n="KR4i0055_WYG_008-6a"/>
矣<hi>山谷嘗言少時曽誦薛能詩云青春背我堂堂去白髪欺人故故生孫莘老問曰此何人詩對曰老杜莘</hi>
<hi>老云杜詩不如此後山谷語傅師云庭堅因莘老之言遂曉老杜詩高雅大體</hi>
薛陶臣<hi>逢</hi>殊有寫才不虛俊拔之目長歌似學白氏雖<lb/>
以此得名未如七律多警<lb/>
張喬咸通騎驢之客吟價頗高如聽琴之幽淡送許棠<lb/>
之警聳亦集中翹英<lb/>
許文化<hi>棠</hi>致語楚楚洞庭一律時人多取以題扇四顧<lb/>
疑無地中流忽有山視老杜乾坤日夜浮愈切愈小<lb/>
<pb n="KR4i0055_WYG_008-6b"/>
李昌符存藻不多四座列吾友滿園花照衣善寫賞席<lb/>
樂興語不在飾樹盡禽棲草冰堅路在河雖未目塞垣<lb/>
者亦頷之<lb/>
曹堯賔<hi>唐</hi>詩能用多句調頗充偉為復類其儀質邪<lb/>
李山甫求名不遂滿腔怨毒語不忌俚如麻衣盡舉一<lb/>
雙手桂樹只生三十枝既知成事概難何必佐奮雞泊<lb/>
憯刃<lb/>
羅鄴名塲無成無一題不以寄怨買栽池館恐無地看<lb/>
<pb n="KR4i0055_WYG_008-7a"/>
到子孫能幾家人以為牡丹警句也那知從忮求本懷<lb/>
中發出來<lb/>
崔塗漸與骨肉逺轉於僮僕親人謂不及王維孤客親<lb/>
僮僕固然然王語雖極簡切入選尚未崔語雖覺支離<lb/>
近體差可要在自得之<hi>弇州</hi>
秦韜玉調似李山甫咏手押髯字詩尤矯癡可喜<hi>遯叟下同</hi>
周朴從苦思中得猛句陡目欲驚其不合者亦多可憎<lb/>
是貫休一流詩<lb/>
<pb n="KR4i0055_WYG_008-7b"/>
皮襲美<hi>日休</hi>未第前詩尚朴澁無采第後遊松陵如太湖<lb/>
諸篇才筆開横富有奇豔句矣律體刻畫堆垜諷之無<lb/>
音病在下筆時先詞後情無風骨為之幹也<lb/>
陸魯望<hi>龜蒙</hi>江湖自放詩興宜饒而墨彩反復黯鈍者當<lb/>
繇多學為累苦欲以賦料入詩耳陶潛詩胸中若不著<lb/>
一字者𢎞景識字多吮毫彌拙矣參三隠君得失可證<lb/>
林下吟功<lb/>
鄭都官<hi>谷</hi>詩非不尖鮮無奈骨體太孱以其近人宋初<lb/>
<pb n="KR4i0055_WYG_008-8a"/>
家户習之<lb/>
谷有詩無僧字格還卑之句故其詩入僧字者甚多昔<lb/>
人嘗以為譏然大厯巳後諸公借阿師作吟料久矣<lb/>
吳子華<hi>融</hi>詩亦太鬆淺與鄭都官同一衰體未易置優<lb/>
劣<lb/>
唐彦謙詩律學温李下疾不成雙㸃淚斷多難到九迴<lb/>
腸何減春蠶蠟燭情藻耶又盆稻篇亦咏物之俊者<lb/>
唐山人<hi>球</hi>一生苦吟詩思遊厯不出二百里<hi>孫光憲</hi>
<pb n="KR4i0055_WYG_008-8b"/>
李洞瓣香浪仙執而不𢎞捧心過甚空圓蕭散之氣不<lb/>
復少有豈非不善學下惠者耶<hi>方秋崖</hi>
才江雖學賈島要為自具生面所恨刻求新異艱僻良<lb/>
苦耳終南一篇句與韻鬬險中葉來長律僅覯恐閬翁<lb/>
亦未辦也<hi>遯叟</hi>
裴說詩以苦吟難得為工時出意外句聳人觀寄邊衣<lb/>
長歌亦綿宛中情不嫌格下<lb/>
王貞白御溝一律吟家喜談其事亦繇微含比興故佳<lb/>
<pb n="KR4i0055_WYG_008-9a"/>
咏葦排句輕趣可追姚監餘概少快心<lb/>
司空表聖自評其集撑霆裂月劼作者之肝脾誇負不<lb/>
淺此公氣體不類衰末但篇法未甚諳每每意不貫浹<lb/>
如鑪金欠火未融<hi>坡公云表聖緑樹連村暗黄花入麥稀此句最善又云棊聲花院靜幡影</hi>
<hi>石壇高吾嘗游五老峯入白鶴院松隂滿庭不見一人惟聞碁聲然後知此句之工但恨其寒儉有僧態</hi>
韓致堯<hi>偓</hi>冶遊情篇豔奪温李自是少年時筆翰林及<lb/>
南竄後頓趨淺率矣<lb/>
表聖綸閣舊臣詭隠瞻烏之日致堯閩南逋客完節改<lb/>
<pb n="KR4i0055_WYG_008-9b"/>
玉之秋讀其詩當知其意中别有一事在此等吟人未<lb/>
論工拙要為無負昭陵<lb/>
曹秘書<hi>松</hi>致語似項斯壯言間似李洞五字如白浪吹<lb/>
亡國秋霜洗太虛盤蹙陵陽壯孤標建業瞻七字如吸<lb/>
迴日月過千頃鋪盡星河剩一重城頭早角吹霜盡郭<lb/>
裏殘潮蕩月回㸃綴末運賴此名塲一叟<lb/>
五代十國詩家最著者多有唐遺士韋正已<hi>莊</hi>體近雅<lb/>
正惜出之太易義乏閎深杜彦之<hi>荀鶴</hi>俚淺以衰調寫衰<lb/>
<pb n="KR4i0055_WYG_008-10a"/>
代事情亦自真切黄文江<hi>滔</hi>力孱韻清娓娓如與人對<lb/>
語羅昭諫<hi>隱</hi>酣情飽墨出之幾不可了未少佳篇奈為<lb/>
浮渲所掩然論筆材自在偽國諸吟流上餘即不乏片<lb/>
藻付之自鄶<hi>西清詩話云人才高下各有分限少陵太白當險阻艱難流離困躓傑然出語自高</hi>
<hi>至羅隱諸人嚮用偏伯之國誇雕逞竒雖欲高而意未嘗不卑譬之秦武陽氣蓋全燕見秦王則戰掉失色淮</hi>
<hi>南王雖為神仙謁帝猶輕其舉止此豈由素習哉天禀自然不可强力至也</hi>
釋靈一詩刻意精妙有泉涌階前地雲生户外峯之句<lb/>
<hi>高仲武</hi>
<pb n="KR4i0055_WYG_008-10b"/>
靈徹詩如經來白馬寺僧到赤烏年入作者閫域<hi>集序</hi>
皎然杼山集清機逸響閒澹自如讀之覺别有異味在<lb/>
咀嚼之表當繇雅慕曲江取則不逺爾<hi>集中讀曲江集詩可證○遯叟</hi>
<hi>下同</hi>
無可詩與兄島同調亦時出雄句咄咄火攻<lb/>
廣宣應制諸篇氣色高華允哉紫衣名衲<lb/>
尚顔詩不入聲相直以清寂境搆成當時人歎其功妙<lb/>
㫖深非誣也<lb/>
<pb n="KR4i0055_WYG_008-11a"/>
齊己詩清潤平淡亦復高逺冷峭一經都官㸃化白蓮<lb/>
一集駕出雲臺之上可謂智過其師<lb/>
貫休詩奇思奇句一似從天墜得無奈發村忽作惡罵<lb/>
令人不堪受<lb/>
釋子以詩聞世者多出江南靈一導其源䕶國襲之清<lb/>
江揚其波法振沿之風習漸盛背篋笥懷筆牘挾海泝<lb/>
江獨行山林間翛翛然模狀物態搜伺隱隙悽愴超忽<lb/>
遊其心以求勝語若有程督之者嗜吟憨態幾奪禪誦<lb/>
<pb n="KR4i0055_WYG_008-11b"/>
嗣後轉噉羶名競營供奉集講内殿獻頌壽辰如廣宣<lb/>
栖白子蘭可止之流棲止京國交結重臣品格斯非詩<lb/>
敎何取諸衲大厯間獨吳興晝公能備衆體綴六義清<lb/>
英首冠方外文宣之代可公以雅正接緒五代之交已<lb/>
公以清贍繼響篇什並多而益善餘則一聨一什非無<lb/>
可觀概如么絃孤韻瞥入人耳非大音之樂不能縷隲<lb/>
云羽流惟吳筠杜光庭詩較多筠嘗與李白遊史遂云<lb/>
詩亦與白相甲乙殊謬光庭格下尤無足稱<lb/>
<pb n="KR4i0055_WYG_008-12a"/>
宫媛前有上官昭容後有宋若華姊妹五人昭容儀之<lb/>
孫若華之問裔孫詩固有種耶其他閨秀楊盈川姪女<lb/>
臨鏡曉粧詩齊梁遺則吉中孚妻張氏拜月七言古籍<lb/>
建新調尤彤管之錚錚者<lb/>
李冶魚𤣥機薛濤女德正同李逺水浮仙棹寒星伴使<lb/>
車及聽琴一歌並大厯正音薛工絶句無雌聲自壽者<lb/>
相魚最淫蕩詩體亦靡弱其集附見有威光裒三粲句<lb/>
尤姱麗勝魚惜姓里不著<lb/>
<pb n="KR4i0055_WYG_008-12b"/>
又按張說論上官昭容云中宗景龍之際闢修文之館<lb/>
搜英獵俊豫遊宫觀行幸河山雅頌之盛與三代同風<lb/>
豈惟聖后之好文抑亦奧主之協讚然則漢代楚聲得<lb/>
自房中女蘿唐年近律成諸綵樓雌秤事儻有同功難<lb/>
忘始者歟<lb/>
　<lb/>
　<lb/>
　唐音癸籖巻八<lb/>
</p>
<p>
</p>
  </div>
</body>
</text>
</TEI>
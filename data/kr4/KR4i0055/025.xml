<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐音癸籖巻二十五</head> <lb/>
    <p>
<pb n="KR4i0055_WYG_025-1a"/>
欽定四庫全書<lb/>
　唐音癸籖巻二十五<lb/>
　　　　　　　　　　　　明　胡震亨　撰<lb/>
　　談叢一<lb/>
四子軼事不少概見惟楊盈川有呼朝士為麒麟楦一<lb/>
事<lb/>
當時自謂宗師妙今日唯觀對屬能義山自咏爾時之<lb/>
四子爾曹身與名俱滅不廢江河萬古流杜少陵自咏<lb/>
<pb n="KR4i0055_WYG_025-1b"/>
萬古之四子<lb/>
嘗恠陳射洪以拾遺歸里何至為縣令所殺後讀沈亞<lb/>
之上鄭使君書云武三思疑子昻排擯隂令邑宰拉辱<lb/>
死非命始悟有大力人主使在故至此排擯不知云何<lb/>
子昻故武攸宜幕屬也釁所生必自此始矣遊凶人間<lb/>
得自免故難哉<lb/>
杜必簡未見替人之謔非侮宋也宋與杜差肩交正挹<lb/>
宋深聊戲耳宋祭杜文云君之將亡贈言宛轉命子誡<lb/>
<pb n="KR4i0055_WYG_025-2a"/>
妻既懇且辨其見待之莊實如此<lb/>
延清張仲之一事吾不能為之解雲卿㺯詞丐寵其猶<lb/>
在末减耳兩人者一㦧盡一以夀終抑天道有然<lb/>
燕公鉉業且未論如何得士子一聮手題政事堂賞借<lb/>
今宰相有此勝韻否<lb/>
曲江公湞陽峽詩惜此生遐逺誰知造化心讀此欲笑<lb/>
栁子厚一篇小石城山記蚤被此老縮入十箇字中矣<lb/>
栁嘗謂燕公文勝詩曲江詩勝文見采掇素嚮云<lb/>
<pb n="KR4i0055_WYG_025-2b"/>
孟襄陽伴直從牀㡳出見明皇有諸乎果爾不逮坦率<lb/>
宋五逺矣令人主一見意頓盡何待誦詩始决也<lb/>
宋人以荆公四家詩不選太白嫌其羡説富貴多俗情<lb/>
而近代王弇州亦謂其上皇西廵一歌地轉錦江成渭<lb/>
水等句不異宋人東狩錢塘封事譏論尤切夫白亦詩<lb/>
酒自娯跌宕一生者耳安能顧語忌拘教義為是屑屑<lb/>
者哉詩人各自寫一性情各自成一品局固不得取錦<lb/>
袍豪翰強繩以痩笠苦藻必同籥吹為善也<lb/>
<pb n="KR4i0055_WYG_025-3a"/>
太白永王璘一事論者不失之刻即曲為諱失之誣惟<lb/>
蔡寛夫之説為衷其言云太白非從人為亂者盖其學<lb/>
本出從横以氣俠自任當中原擾攘時欲藉之以立竒<lb/>
功耳其詩曰空名適自誤廹脅上樓船又云南風一掃<lb/>
烟塵净西入長安到日邊亦可見其志矣大扺才髙意<lb/>
廣如孔北海之徒固未必有成功而知人料事尤其所<lb/>
難議者或責以璘之猖獗而欲仰以立事不能如孔巢<lb/>
父蕭頴士察於未萌斯可矣若其志亦可哀矣斯言也<lb/>
<pb n="KR4i0055_WYG_025-3b"/>
起太白九原儻亦心服<lb/>
杜子美傲好自誇標其詩嘗向鄭䖍言之䖍猥云汝<lb/>
詩可已疾㑹䖍妻痁作語䖍去讀吾子璋髑髏血糢<lb/>
糊手提擲還崔大夫立瘥矣如不瘥讀句某未間更讀<lb/>
句某如又不瘥雖和扁不能為也余每誦此覺此老稱<lb/>
詩豪舉態躍躍目前為絶倒是出語林唐撰也本朝人<lb/>
豈不悉鄭逺謫無從取蜀詩舉似要以借同心期人曲<lb/>
模髙詡生靣正所謂頬添三毛不必有之而愈肖者後人<lb/>
<pb n="KR4i0055_WYG_025-4a"/>
拈公詩氣劘屈賈壘目短蕭劉牆等為公大言自負證<lb/>
太實相那能使吟子得眞杜影子看<lb/>
千載僅有杜詩千載僅有杜公詩遘耳凡詩一人有一<lb/>
人本色無天寳一亂鳴候止寫承平無拾遺一官懷忠<lb/>
難入篇什無杜詩矣故論杜詩者論於杜世與身所遘<lb/>
而知天所以佐成其詩者實巧<lb/>
杜陵之依嚴武契分不薄斥武父名一事舊史云不<lb/>
為忤新史云武䘖之欲殺而免新史本唐小説以武貽<lb/>
<pb n="KR4i0055_WYG_025-4b"/>
杜詩有莫倚善題鸚鵡賦之句也洪容齋獨以為武决<lb/>
不肯自比黄祖杜集中詩為武作者幾三十篇意並殷<lb/>
至没後哭歸櫬及八哀詩尤痛似决無欲殺事不如舊<lb/>
史足據其言甚辨雖然武伉暴人也於幕客他可忍肯<lb/>
并忍其呼父名恬不介意乎言欲殺過言不為忤亦過<lb/>
重以武有殺章彛之事杜嘗依彛梓州最厚且乆處其<lb/>
際不尤難言哉荆南追述詩結舌防讒柄探腸有禍胎<lb/>
情稍見矣殺機時動幸不犯殺鋒新史殆非全誣若贈<lb/>
<pb n="KR4i0055_WYG_025-5a"/>
荅追輓詩中無一語介介則甫之厚而亦風人之義也<lb/>
王摩詰與儲光羲並有受偽署一事儲不聞昭雪王昭<lb/>
雪後宦路稍亨或以棣蕚故人生一死自難何敢輕議<lb/>
雖然未若李華也華自傷隳節力農甘貧槁終身徵召<lb/>
不起較摩詰知所處矣<lb/>
髙適詩人之達者也其人故不同甫善房琯適議獨與<lb/>
琯左白誤受永王璘辟適獨察璘反萌豫為備二子窮<lb/>
而適達又何疑也<lb/>
<pb n="KR4i0055_WYG_025-5b"/>
岑嘉州罷郡佐幕日正崔寧跋扈杜相委棅時也嗣後<lb/>
鎭帥往往阻命參佐自拔匪易蜀事漸非矣思深哉招<lb/>
蜀客北歸一辭乎蚤智徵焉勸忠寓焉是不當僅以詩<lb/>
人目者<lb/>
王績之詩曰有客談名理無人索地租隠如是可隠也<lb/>
陶潜之詩曰饑來驅我去叩門拙言辭如是隠隠未易<lb/>
言矣白樂天之詩曰冒寵巳三遷歸朝始二年囊中貯<lb/>
餘俸園外買閑田如是罷官官亦可罷也韋應物之詩<lb/>
<pb n="KR4i0055_WYG_025-6a"/>
曰政拙忻罷守閒居初理生聊租二頃田方課子弟耕<lb/>
罷官如是恐官正未易罷耳韋與陶千古並稱豈獨以<lb/>
其詩哉<lb/>
韋左司身多疾病思田里邑有流亡愧俸錢仁者之言<lb/>
也劉辰翁謂其居官自愧閔閔有恤人之心正味此兩<lb/>
語得之若髙常侍拜迎官長心欲碎鞭撻黎庶令人悲<lb/>
亦似厭作官者但語微帶傲未必眞有退心如左司之<lb/>
一向淡耳<lb/>
<pb n="KR4i0055_WYG_025-6b"/>
大歴詩家包佶最有功名徳宗西狩日佶領租庸鹽鐵<lb/>
間道遣貢行在王室賴以紓難<lb/>
十才子如司空附元載之門盧綸受韋渠牟之薦錢起<lb/>
李端入郭氏貴主之幕皆不能自逺權勢考劉長卿嘗<lb/>
為鄂岳觀察吳仲孺誣奏繋獄朝遣御史就推得白仲<lb/>
孺正令公壻豈長卿生素剛婞不屑隨十才子後曵裾<lb/>
令公門下歟亦可微窺諸人之品矣<hi>仲孺之為郭氏壻見令公夫人墓誌</hi>
<hi>中</hi>
<pb n="KR4i0055_WYG_025-7a"/>
詩道須前後輩相推引李杜兩大家不曽成就得一箇<lb/>
後輩來殊可惜惟昌黎公有文章官位聲名任得此事<lb/>
公又實以作人廸後擔子一身肩承史稱其奬借後輩<lb/>
稱薦公卿間寒暑不避而㑹其時所曲成其業與其身<lb/>
名如孟郊李賀賈島其人者又皆間出吟手能偕公翻<lb/>
鬬新異換奪一世心眼傳後以故繼諸人而起者復燈<lb/>
燈相繼續不衰追頌公亦因不衰終唐三百年求文章<lb/>
家一大龍門非公其誰歸<hi>韓門詩𣲖之衆且逺詳見宋張洎論張籍格律中</hi>
<pb n="KR4i0055_WYG_025-7b"/>
或問余退之道學人也史譏其作毛頴傳近戲白樂天<lb/>
謂其病没繇服丹藥而張籍祭以詩亦有坐出二侍女<lb/>
合彈琵琶筝句似稍蓄聲伎者然歟否耶余曰退之亦<lb/>
文士雄耳近被腐老生因其闢李釋硬推入孔家廡下<lb/>
翻令一步那動不得<lb/>
栁子厚汚王叔文黨坐貶荒逺不得昭雪以死惟范仲<lb/>
淹論之以為觀子厚述作涉道非淺如叔文果狂甚必<lb/>
不交叔文人望輕然傳稱知書好論理道其引劉栁等<lb/>
<pb n="KR4i0055_WYG_025-8a"/>
决事禁中如議罷中人兵權忤俱文珍輩又絶韋臯私<lb/>
請欲斬支使劉闢意非忠乎㑹順宗病篤臯䘖私恨揣<lb/>
憲宗意請監國而誅叔文子厚輩名為黨人者豈復見<lb/>
雪史書因其成敗書之無所裁正耳此論亦恕亦確然<lb/>
則韓誌栁墓何無一言為此事辯乎曰當愈時叔文未<lb/>
可原而其説尚未可盡也<lb/>
李賀之見格進士舉元稹修怨也韓愈之為賀作諱辨<lb/>
以辨者雖才賀實與稹素分徑激而為之説也稹黨李<lb/>
<pb n="KR4i0055_WYG_025-8b"/>
逢吉與裴度左愈受裴度知與稹及逢吉左愈集有刺<lb/>
逢吉詩可考道固不同<hi>初稹以詩投賀賀誚明經出身不當言詩因結憾倡犯諱事阻</hi>
<hi>其進事見劇談録</hi>
陳師道嘗言劉义一生只有兩事作冰柱雪車二詩以<lb/>
遂身後之名取韓退之金以濟生前之困可謂簡而當<lb/>
矣余毎讀此欲絶倒<lb/>
孟郊賈島皆以詩窮至死而平生尤自喜為窮苦之辭<lb/>
孟有移居詩云借車載家具家具少於車乃是都無一<lb/>
<pb n="KR4i0055_WYG_025-9a"/>
物耳又謝人惠炭云暖得曲身成直身人謂非其身備<lb/>
嘗之不能道此句也賈云鬢邉雖有絲不堪織寒衣就<lb/>
令堪織能得幾何又其朝饑詩云坐聞西牀琴凍折兩<lb/>
三絃人謂其不止忍饑而已其寒亦何可忍也此歐公<lb/>
語雖近謔寫二子窮態頗盡<lb/>
樂天平生詩文既髙立朝議論忠直而有用為郡守所<lb/>
至有遺愛處謫地不少挫屈於牛李二黨雖與之從游<lb/>
不為所汚亦不致為所忮賈禍晚年優游分司有林泉<lb/>
<pb n="KR4i0055_WYG_025-9b"/>
聲伎之奉嘗自叙其樂謂本之於省分知足濟之以家<lb/>
給身閑文之以觴詠弦歌飾之以山水風月一皆實録<lb/>
又深明佛理洞究性原而其所得者全名髙夀禄位亦<lb/>
不為不貴是眞可慕羡者<hi>倪思</hi>樂天非不愛官職者每説<lb/>
及富貴不勝津津羡慕之意讀樂天詩使人惜流光輕<lb/>
職業滋頽惰廢放之念非蟋蟀風人無已太康職思其<lb/>
居之義也<hi>羅大經</hi>合此兩家評足盡白氏矣<lb/>
唐詩人生素享名之盛無如白香山初疑元相白集序<lb/>
<pb n="KR4i0055_WYG_025-10a"/>
所載未盡實後閲豐年録開成中物價至賤村路賣魚<lb/>
肉者俗人買以胡綃半尺士大夫買以樂天詩則所云<lb/>
交酒茗信有之又從酉陽雜爼得劄青事有刺樂天詩<lb/>
意於身詫白舍人行詩圖者是又人體膚且為所湼矣<lb/>
豈但疥牆壁已哉因嘆此老得名至此豈不折盡一生<lb/>
福來隲無他虧而禍酷斬祚將無造物者有意為之缺<lb/>
陷耶<lb/>
夢得靖安佳人怨及白氏太和九年某月日感事詩為<lb/>
<pb n="KR4i0055_WYG_025-10b"/>
武相伯蒼王相廣津作者實並衘宿怨故劉先於叔文<lb/>
時斥武宜武有補郡見格之報白嘗因覆策事救王王<lb/>
固不應下石訐白母大不幸事令白有江州謫也事各<lb/>
有曲直而怨之淺深亦分在風人忠厚之教總不宜有<lb/>
詩然欲為兩人曲諱如坡公之説則政自不必耳<lb/>
劉禹錫妓有為李逄吉奪去請以詩不得者又有是李<lb/>
紳妓贈以詩紳因轉贈者小説非必盡實然以一人詩<lb/>
乾賠既寃白賺亦太倖殊堪盧胡<lb/>
<pb n="KR4i0055_WYG_025-11a"/>
劉禹錫播遷一生晚年洛下閒廢與緑野香山諸老優<lb/>
游詩酒間而精華不衰一時以詩豪見推公亦自有句<lb/>
云莫道桑榆晚為霞尚滿天盖道其實也公自貞元登<lb/>
第歴順憲穆敬文武凡七朝同人彫落且盡而靈光巋<lb/>
然獨存造物者亦有以償其所不足矣人生得如是何<lb/>
憾哉<lb/>
杜牧之門第既髙神頴復雋感慨時事條畫率中機宜<lb/>
居然具宰相作畧顧回翔外郡晚乃升署紫微堤築非<lb/>
<pb n="KR4i0055_WYG_025-11b"/>
遙甑裂先兆亦繇平昔詩酒情深局量微嫌疎躁有相<lb/>
才乏相噐故爾自牧之後詩人擅經國譽望者概少唐<lb/>
人材益寥落不振矣<lb/>
紫微與元白待張祜一案幾成詩獄初杜與白論詩不<lb/>
合而祜亦常覓解於白失其意後彭陽公薦祜詩於朝<lb/>
元復左袒白奏罷之紫微守秋浦因激而為祜稱不平<lb/>
與祜交偏厚贈祜詩有不羡人間萬户侯句而於元白<lb/>
盛稱李戡欲用法治其詩之説使諸公仕路相值豈有<lb/>
<pb n="KR4i0055_WYG_025-12a"/>
幸哉獨惜一祜詩受鏑於斯因受盾於斯匪拜詩賜紫<lb/>
微拜詩禍紫微矣歎賢達成心難化至此<lb/>
溫李皆遊令狐相之門交皆不終溫不終以平昔狼籍<lb/>
口語不愼故恨尚淺李不終以其忘家恩受贊皇黨人<lb/>
辟從宦塗門户起見恨較深温楊子院一訴僅置不理<lb/>
李九日感舊詩至并所題㕔閉之不處情可知已士君<lb/>
子出身一有倚托後便去就兩難李錯處不在忘恩正<lb/>
在受恩初耳然亦見當時黨禍之烈其微蔓亦如此温<lb/>
<pb n="KR4i0055_WYG_025-12b"/>
李詩皆輕豔李集中情詩尤多然妻死府主選樂籍一<lb/>
人贈之自云棲志禪𤣥不納有謝啟辨生平篇什中無<lb/>
頼事非實信爾當非僅佻達一生者<lb/>
薛大拙在晩雋中自負甚髙名譽亦甚盛但屑屑較量<lb/>
官位有舊將已為三僕射賤身猶是六尚書之歎且自<lb/>
鄙節帥為麤官若不可一日居者嘗令其㓜子具櫜鞬<lb/>
見客云與渠消災生當用武之世賤藐武人若爾安得<lb/>
不禍及乎<lb/>
<pb n="KR4i0055_WYG_025-13a"/>
皮陸以萍合唱和吳中因而齊稱是時皮已登第陸尚<lb/>
困舉塲然後來皮不免於難陸以散人扁舟五湖三泖<lb/>
間終享隠居之樂所得又視皮孰多也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0055_WYG_025-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐音癸籖巻二十五<lb/>
</p>
<p>
</p>
  </div>
</body>
</text>
</TEI>
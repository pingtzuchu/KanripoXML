<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐音癸籤巻十七</head> <lb/>
    <p>
<pb n="KR4i0055_WYG_017-1a"/>
欽定四庫全書<lb/>
　唐音癸籤巻十七<lb/>
　　　　　　　　　　　　明　胡震亨　撰<lb/>
　　詁箋二<lb/>
洞案鄭谷詩端簡爐香裏濡毫洞案邊宋景文云凡朝<lb/>
㑹排正仗吏供洞案設前殿兩螭首間案上設燎香爐<lb/>
修注官夾案立其名為洞人多不知予疑通朱漆為案<lb/>
故名洞云景文此解恐未是洞洞敬也案列於中以起<lb/>
<pb n="KR4i0055_WYG_017-1b"/>
人敬或其取義歟<hi>遯叟下同</hi>
鬬班元微之詩鬬班雲洶湧開扇雉參差朝班左右合<lb/>
為鬬班武后紀御殿日昧爽宰相兩省官鬬班於香案<lb/>
前俟扇開通事贊拜正元詩所云也唐百官志尚輦局<lb/>
大朝㑹扇一百五十六常朝不全設惟左右扇三許渾<lb/>
有秋日候扇詩蓋即所謂俟扇開賛拜者今本作候朝<lb/>
淺人所改<lb/>
勘契元酬樂天待漏詩未勘銀臺契先排浴殿關唐制<lb/>
<pb n="KR4i0055_WYG_017-2a"/>
殿門啓閉設魚契對較魚契者刻檀為魚金飾鱗鬛别<lb/>
刻檀板為坎足以容魚一置門使所一留宫中發鑰較<lb/>
勘相同始開謂之勘契銀臺者銀臺門也學士院在銀<lb/>
臺門内浴堂殿又在蓬萊殿東未開銀臺門巳召對浴<lb/>
堂殿先排關而入言其近君之密也劉鄴亦有待漏詩<lb/>
玉堂簾外漏遲遲明月初沉勘契時<lb/>
藥樹唐正衙宣政殿庭皆植松開成中詔入閣賜對官<lb/>
班退立東邊松樹下是也殿門外復有藥樹元微之詩<lb/>
<pb n="KR4i0055_WYG_017-2b"/>
云松間待制應全逺藥樹監搜可得知自晉魏以來凡<lb/>
入殿奏事官以御史一人立殿門外搜索而後許入謂<lb/>
之監搜御史立藥樹下至唐猶然太和中始罷之<hi>石林燕語</hi>
罘罳余見前輩詩語稱罘罳及余時有所作詩俱似殿<lb/>
閣簷角網今考漢書文帝紀未央宫東闕罘罳災崔豹<lb/>
注云罘罳屏也復也顔師古云連闕曲覆重刻垣墉之<lb/>
處其形果然一曰屏劉熈釋名云罘罳在外門罘復也<lb/>
臣將入請事於此復重思也古今注云罘罳復思也合<lb/>
<pb n="KR4i0055_WYG_017-3a"/>
板為之亦築土為之每闕殿舍皆有焉郡國亦樹之合<lb/>
諸說觀之大抵是屏牆之類段成式云士林間多呼殿<lb/>
榱為復䕶雀網為罘罳誤據此其非簷角網可知矣第<lb/>
所釋之義終未明耳<hi>宛委餘編</hi>
白間杜詩當宁陷玉座白間剝畫蟲文選景福殿賦云<lb/>
皎皎白間微微列錢注白間牕也<hi>墨莊漫録</hi>
瓊澁蔡衡仲一日舉温庭筠華清宫詩澁浪浮瓊砌晴<lb/>
陽上綵斿之句問予曰澁浪何語也予曰子不觀營造<lb/>
<pb n="KR4i0055_WYG_017-3b"/>
法式乎宫牆基自地上一丈餘叠石凹入如崖隒狀謂<lb/>
之叠澁石多作水紋謂之澁浪衡仲歎曰不通朩經知<lb/>
澁浪為何等語耶因語予曰古人賦景福靈光含元者<lb/>
一一皆通朩經也<hi>升菴外集</hi>
彤騶禇亮詩彤騶出禁中蓋謂伍伯服赤幘唱騶出禁<lb/>
中也中華古今注漢制伍百服赤幘纁衣韋韎率其伍<lb/>
以導引<hi>鄭良孺</hi>
夕烽杜夕烽來不近每日報平安唐兵部烽式云冦賊<lb/>
<pb n="KR4i0055_WYG_017-4a"/>
不滿五百人放烽一炬得蕃界事宜知欲南入放兩炬<lb/>
蕃賊五百騎以上放三炬千人放四炬餘冦萬人亦四<lb/>
炬其放烽一炬至所管州縣鎮止兩炬以上者並至京<lb/>
元放烟火處即録狀馳驛奏聞若依式放烽至京訖賊<lb/>
回者放烽一炬報平安凡放烽報賊者三應三滅告平<lb/>
安者兩應兩滅<hi>遯叟</hi>
過馬韓偓詩云外使進鷹初得按中官過馬不敎嘶有<lb/>
自注云上每乗馬必中官馭以進謂之過馬既乗之躞<lb/>
<pb n="KR4i0055_WYG_017-4b"/>
蹀嘶鳴也今北都使宅尚有過馬㕔蓋唐時方鎮亦僣<lb/>
傚之因而名㕔事云<hi>春明退朝録</hi>
六印杜瘦馬行細看六印帶官字考唐六典凡在牧馬<lb/>
以小官字印印右膊以年辰印印右髀以監名印印尾<lb/>
側二歲以飛字印印左髀膊細馬次馬以龍形印印項<lb/>
左送尚乗者印三花及飛字印外又有風字印官馬賜<lb/>
人者以賜字印配諸軍及充傳送驛者以出字印印凡<lb/>
八此云六印意賜配者不在數耳<hi>遯叟</hi>
<pb n="KR4i0055_WYG_017-5a"/>
十家唐女妓入宜春院謂之内人亦曰前頭人謂在上<lb/>
前也骨肉居敎坊謂之内人家有請俸其得幸者謂之<lb/>
十家鄭嵎津陽門詩十家三國争光輝蓋家雖多亦以<lb/>
十家呼之三國秦韓虢國也<hi>鄭良孺</hi>
拔河戲中宗清明節幸梨園命侍臣為拔河戲韋承慶<lb/>
等應制獻詩其法以大麻絙兩頭繫十餘小索每索數<lb/>
人執之以挽力弱為輸𤣥宗亦行之有詩謂俗傳此戲<lb/>
必致年豐云<hi>遯叟</hi>
<pb n="KR4i0055_WYG_017-5b"/>
白打錢王建詩寒食内人長白打庫中先散與金錢韋<lb/>
莊詩内官初賜清明火上相關分白打錢齊雲論白打<lb/>
蹴踘戲也兩人對踢為白打三人角踢為官塲又丁晉<lb/>
公有白打大<graphic n="KR3103" url="https://raw.githubusercontent.com/kanripo/KR-Gaiji/master/images/KR3103.png" mimeType="image/png"/>厮<hi>焦氏筆乗</hi>
兩省杜甫退朝詩宫中每出歸東省贈岑參詩君隨丞<lb/>
相後我徃日華東按唐制宣政殿前東廊曰日華門門<lb/>
東門下省在焉西廊曰月華門門西中書省在焉兩省<lb/>
遺補以東西分左右時杜為左拾遺岑為右補闕故其<lb/>
<pb n="KR4i0055_WYG_017-6a"/>
詩云云政事堂設中書省中宰相共議政事於此故岑<lb/>
之出又為隨丞相後也<hi>遯叟下同</hi>
黄閣杜贈嚴武詩扈聖登黄閣明公獨妙年武時為給<lb/>
事中王伯厚云給事中屬門下省開元中改為黄門省<lb/>
故名黄閣此非是漢舊儀宰相聽事閣曰黃閣給事分<lb/>
判省事得借稱黄閣也詩題稱嚴為閣老六典云中書<lb/>
舎人在省以年深一人為閣老判本省雜事給事之在<lb/>
東省其判事與中舍對秩抑又可借稱閣老矣伯厚又<lb/>
<pb n="KR4i0055_WYG_017-6b"/>
引通鑑王涯亦嘗稱給事中鄭蕭韓佽為閣老此為得<lb/>
之<lb/>
三署禮闈唐人贈省郎詩多用三署及禮闈<hi>如沈佺期三署有光</hi>
<hi>輝分曹值禮闈之類</hi>官之有郎自秦始秦置三署諸郎隸焉故稱<lb/>
郎者猶本所始漢制尚書郎主作文書起草更直建禮<lb/>
門爾雅宫中門謂之闈兹去建稱禮蓋省文<hi>梁武詔禮闈凌替郎</hi>
<hi>置備員建禮之稱禮闈舊矣</hi>
哀烏漢書天文志五帝坐後聚十五星為哀烏郎位晉<lb/>
<pb n="KR4i0055_WYG_017-7a"/>
志亦作依烏所謂郎官上應列宿者此也儲光羲贈韋<lb/>
昭應詩有我哀烏郎正用此近刻儲集者不知所出改<lb/>
哀烏為哀鳯殊堪捧腹<lb/>
御史擢省郎唐御史以擢省郎為美遷故蘇味道有賀<lb/>
故人崔馬二御史拜省郎詩極致豔羡之意蓋其時遷<lb/>
轉之法自如此御史職雖雄𦂳於唐尚未為尊也司空<lb/>
圖為分司御史盧擕贈之詩曰姓氏司空貴官銜御史<lb/>
卑老夫如且在不用嘆屯竒可證<hi>小說有改卑字為尊者亦見今日官制妄</hi>
<pb n="KR4i0055_WYG_017-7b"/>
<hi>疑之耳試檢舊唐書司空本傳自明</hi>
翰林院唐翰林院本内供奉藝能技術雜居之所以辭<lb/>
臣待書詔其間乃藝能之一爾開元以前猶未有學士<lb/>
之稱或曰翰林待詔或曰翰林供奉如李太白猶稱供<lb/>
奉自張垍為學士始别建學士院於翰林院之南則與<lb/>
翰林院分而為二然猶冒翰林之名蓋唐有𢎞文館學<lb/>
士麗正殿學士故此特以翰林别之其後遂以名官訖<lb/>
不可改俗稱翰林學士為坡者蓋唐徳宗時嘗移學士<lb/>
<pb n="KR4i0055_WYG_017-8a"/>
院於金鑾坡上故稱鑾坡唐制學士院無常處駕在大<lb/>
内則置於明福門在興慶宫則置於金門不專在翰林<lb/>
院然明福金門不以為稱不常居之爾<hi>石林燕語</hi>
麤官寄語長安舊冠蓋麤官到底是男兒宣武節度王<lb/>
彥威詩也麤官寄與真抛却賴有詩情合得嘗忠武節<lb/>
度薛能詩也唐人舊俗不歴臺省出領廉車節鎮者呼<lb/>
為麤官然能故歴臺省者何云云大率時情重内輕外<lb/>
厭薄戎旃雖以節使之尊自目廼爾<hi>遯叟下同</hi>
<pb n="KR4i0055_WYG_017-8b"/>
一麾筆談謂今人守郡用顔延年一麾乃出守誤自杜<lb/>
牧始此說亦未為是觀三國志擁麾守郡文選建麾作<lb/>
牧此語在牧之前久矣漢制太守車兩幡所謂麾也唐<lb/>
人如杜子美柳子厚劉夢得皆用之謂之誤不可<lb/>
五馬唐人咏太守多用五馬如人生五馬貴五馬爛生<lb/>
光之類甚多或引詩孑孑干旟良馬五之以太守比州<lb/>
長之建旟為解則本篇四之六之又何獨不用也宋龐<lb/>
機先云古制朝臣乗駟馬車漢時太守出則増一馬遯<lb/>
<pb n="KR4i0055_WYG_017-9a"/>
齋閑覽及學林新編引之然不如潘子真之說為確子<lb/>
真云禮天子六馬左右驂三公九卿駟馬左驂漢制九<lb/>
卿秩中二千石亦右驂太守則駟馬而巳其有功德加<lb/>
秩中二千石者亦右驂故以五馬為太守之美稱云<hi>胡</hi>
<hi>仔</hi>
中和樂職王褒傳益州刺史王襄使褒作中和樂職宣<lb/>
布三詩此是監司領朝廷德化無與太守事今人頌太<lb/>
守治政徃徃用之似失考中和者言政敎隆平得中和<lb/>
<pb n="KR4i0055_WYG_017-9b"/>
之道樂職者謂百官萬姓樂得其常道宣布者謂德化<lb/>
周洽徧四海各為篇名張曲江任洪州日有詩曰樂職<lb/>
在中和此語尤謬<hi>野客叢談</hi>
鶴俸皮日休新秋即事酒坊吏到常先見鶴俸符來每<lb/>
探支注云吳都有鶴料案殊未詳鶴俸之說曾文彥和<lb/>
博學之士有次韻趙仲美詩云寧羨一囊供鶴料㑹看<lb/>
千里躍龍媒注云唐幕府官俸謂之鶴料<hi>墨莊漫録為按竇友封</hi>
<hi>元相武昌幕府有詩云邑人興謗易莫遣鶴支錢</hi>
<pb n="KR4i0055_WYG_017-10a"/>
驅雞荀恱申鑒曰覩孺子之驅雞而見御民之術孺子<lb/>
之驅雞急則驚緩則滯馴則安此泛言治術然其用之<lb/>
縣令則始韋蘇州之驅雞嘗理邑後許渾亦有遯跡驅<lb/>
雞吏之句<hi>遯叟下同</hi>
簿尉杜送髙適詩脫身簿尉中始與捶楚辭韓愈詩判<lb/>
司卑官不堪說未免捶楚塵埃間杜牧詩參軍與縣尉<lb/>
塵土驚劻勷一語不中治笞箠身滿瘡據此唐時卑官<lb/>
不免笞撻正與今代同史稱代宗命劉晏考所部刺史<lb/>
<pb n="KR4i0055_WYG_017-10b"/>
有罪者五品以上刻治六品杖訖奏聞豈但簿尉巳哉<lb/>
帖職皇甫曽贈國子柳博士兼領太常博士詩博士本<lb/>
秦官求才帖職難以兼官為帖職也<lb/>
員外檢校等名太宗定官額其後復有員外置又有特<lb/>
置同正員檢校兼守判知之類又有置使之名或因事<lb/>
而置事已則罷或遂置而不廢其名類頗多節使幕僚<lb/>
至檢校中丞徃徃而是末葉鎮帥無不檢校台司如薛<lb/>
能詩舊將已為三僕射之類踰濫至此<lb/>
<pb n="KR4i0055_WYG_017-11a"/>
官稱别名唐人好以它名標牓官稱今漫疏一二於此<lb/>
太尉為掌武司徒為五敎司空為空土侍中為大貂散<lb/>
騎常侍為小貂御史大夫為亞台為亞相中丞為獨坐<lb/>
為中憲侍御史為端公雜端殿中為副端諫議為大坡<lb/>
大諫補闕為中諫又曰補衮拾遺為小諫給事郎為夕<lb/>
郎夕拜知制誥為三字起居郎為左螭舍人為右螭又<lb/>
並為修注吏部尚書為大天禮部為大儀兵部為大戎<lb/>
刑部為大秋工部為大起吏部郎為小天選郎為省眼<lb/>
<pb n="KR4i0055_WYG_017-11b"/>
禮部郎為小儀為南省舍人今曰南宫刑部郎為小秋<lb/>
祠部為冰㕔屯田為田曹水部為水曹太常卿曰樂卿<lb/>
少卿為少常奉常鴻臚為客卿大理為棘卿評事為廷<lb/>
平將作監為大匠少監為少匠秘書監為大蓬少監為<lb/>
少蓬左右司為都公太子庻子為宫相宰相相呼為堂<lb/>
老兩省相呼為閣老尚書丞郎為曹長御史拾遺為院<lb/>
長下至縣令曰明府丞曰贊府贊公尉曰少府少公少<lb/>
仙云<hi>容齋四筆</hi>
<pb n="KR4i0055_WYG_017-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0055_WYG_017-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐音癸籤巻十七<lb/>
</p>
<p>
</p>
  </div>
</body>
</text>
</TEI>
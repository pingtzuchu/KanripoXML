<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>唐音癸籤巻十五</head> <lb/>
    <p>
<pb n="KR4i0055_WYG_015-1a"/>
欽定四庫全書<lb/>
　唐音癸籤巻十五<lb/>
　　　　　　　　　　　　明　胡震亨　撰<lb/>
　　樂通四<lb/>
　　　總論<lb/>
徃代之詩樂徵其文觀之其興衰可見也樂之所感微<lb/>
則占於音章則見於詞微於音者聖人察之章於詞者<lb/>
賢人畏之<hi>沈亞之</hi>
<pb n="KR4i0055_WYG_015-1b"/>
詩訖於周離騷訖於楚自後詩之流為賦頌銘贊文誄<lb/>
箴詩行咏吟題怨嘆章篇操引謠謳歌曲詞調名二十<lb/>
有四皆詩人六義之餘也繇操而下八名皆起於郊祭<lb/>
軍賓吉凶苦樂之際在音聲者因聲以度調審調以節<lb/>
唱句度短長之數聲韻平上之差莫不繇之准度而又<lb/>
别其在琴瑟者為操引採民甿者為謳謠備曲度者總<lb/>
得謂之歌曲詞調斯皆繇樂以定詞非選詞以配樂也<lb/>
繇詩而下九名皆屬事而作雖題號不同悉謂之為詩<lb/>
<pb n="KR4i0055_WYG_015-2a"/>
後之審樂者徃徃採取其詞度為歌曲蓋選詞以配樂<lb/>
非繇樂以定詞也<hi>元稹</hi>
古之論樂者一曰古雅樂二曰俗部樂三曰胡部樂古<lb/>
雅樂更秦亂而廢漢世惟采荆楚燕代之謳稍協律吕<lb/>
以合八音之調不復古矣晉宋六代以降南朝之樂多<lb/>
用吳音北國之樂僅襲夷調及隋平江左魏三祖清商<lb/>
等樂存者什四世謂為華夏正聲蓋俗樂也時沛國公<lb/>
鄭譯復因龜兹人白蘇祗婆善胡琵琶而翻七調遂以<lb/>
<pb n="KR4i0055_WYG_015-2b"/>
製樂唐人因而用之以定律吕繇是觀之漢世徒以俗<lb/>
樂定雅樂隋氏以來則復悉以胡樂定雅樂唐至𤣥宗<lb/>
始以法曲與胡部合奏夷音夷舞進之堂上而雅樂之<lb/>
工以坐立伎部不堪者充之過為簡賤至此宜乎正聲<lb/>
淪亡古樂之不可復矣<hi>吳萊樂馬端臨云隋唐燕樂西戎之  居大半鄭夾漈以為音</hi>
<hi>未有不自西出此固一說愚則以為自晉氏南遷之後劉石亂華如符氏出於氐姚氏出於羌皆西戎也亦既</hi>
<hi>奄有中原而以議禮制度自詭及張氏據河右獨能得華夏之舊音繼以吕光秃髮沮渠之屬又皆西戎也蓋</hi>
<hi>華夏之樂流入於西戎西戎之樂混入於華夏自此始矣隋既混一合南北之樂而為七部伎所謂清商三調</hi>
<pb n="KR4i0055_WYG_015-3a"/>
<hi>者本中華之樂晉室播遷而入於凉州張氏亡而入於秦姚氏亡而入於江南陳亡而復入北其轉折如此則</hi>
<hi>其初固本不盡出西戎也要不可不辨</hi>
近時樂家多為新聲其音譜傳移類以新竒相勝故古<lb/>
曲多不存頃見一敎坊老工言惟大曲不敢增損徃徃<lb/>
猶是唐本而絃索樂家守之尤嚴言凉州者謂之䕶索<lb/>
取其音節繁雄言六么者謂之轉關取其聲詞閑婉元<lb/>
微之詩云凉州大篇最豪嘈録要散序名蘢撚䕶索轉<lb/>
關豈所謂豪嘈蘢撚者耶唐起樂皆以絲聲竹聲以之<lb/>
<pb n="KR4i0055_WYG_015-3b"/>
合樂樂家所謂細抹將來者是也故王建宫詞云琵琶<lb/>
先抹緑腰頭小管丁寧側調悠近世以管色起樂而猶<lb/>
存獨抹之語蓋誦襲弗悟爾<hi>蔡寛夫詩話</hi>
　　　詞曲<lb/>
古樂府者詩之旁行也詞曲者古樂府之末造也倚聲<lb/>
製詞起於唐之季世<hi>困學紀聞</hi>
古樂府詩四言五言有一定之句難以入歌中間必添<lb/>
和聲然後可歌如妃呼豨伊何那之類是也唐初歌曲<lb/>
<pb n="KR4i0055_WYG_015-4a"/>
多用五七言絶句律詩亦間有采者想亦有賸字賸句<lb/>
於其間方成腔調其後即以所賸者作為實字填入曲<lb/>
中歌之不復别用和聲則其法愈密而其體不能不入<lb/>
於柔靡矣此填詞所繇興也宋沈括考究所始以為始<lb/>
於王涯又謂前此貞元元和間為之者巳多云<hi>遯叟云朱子</hi>
<hi>古樂府只是詩中間却添許多泛聲後來人怕失了那泛聲逐一聲添箇實字遂成長短句今曲子便是  荆</hi>
<hi>公云古之歌者皆先有詞後有聲故曰歌永言聲依永如今先撰腔子後填詞却是永依聲也</hi>
世所盛行宋元詞曲咸以昉於唐末然實陳隋始之蓋<lb/>
<pb n="KR4i0055_WYG_015-4b"/>
齊梁月露之體矜華角麗固巳兆端至陳隋二主並富<lb/>
才情俱湎聲色所為長短歌行率宋人詞中語也煬之<lb/>
春江玉樹等篇尤近至望江南諸闋唐宋元人沿襲至<lb/>
今詞體濫觴實始斯際自文皇以鴻裁碩藻撥六朝餘<lb/>
習而力反之子昂太白相望竝興逮少陵氏作出經入<lb/>
史剗絶淫靡有唐三百年之詩遂屹然羽翼商周驅駕<lb/>
漢魏藉令非數君子砥柱其間則花間草堂將踵接於<lb/>
武德開元之世詎宋元而後顯哉蓋六朝五代一也障<lb/>
<pb n="KR4i0055_WYG_015-5a"/>
其瀾而上則詩盛而為唐襲其流而下則詞盛而為宋<lb/>
余因是知陳李少陵厥功於秇苑甚偉而歐陽王蘇黄<lb/>
秦諸君子弗能弗為三嘆而致惜也<hi>胡應麟莊嶽委譚</hi>
詩至於唐而格備亦至於唐而體窮故宋人不得不變<lb/>
而之詞元人不得不變而之曲<hi>胡應麟詩藪而王元美云三百篇亡  後有騷</hi>
<hi>賦騷賦難入樂而後有古樂府古樂府不入俗而後以唐絶句為樂府絶句少宛轉而後有詞詞不快北耳而</hi>
<hi>後有北曲北曲不諧南耳而後有南曲</hi>
　　　律調<lb/>
<pb n="KR4i0055_WYG_015-5b"/>
凡樂每調皆具七聲而樂家惟取其起調畢曲之律以<lb/>
名之蓋以起調之字之聲為主中間逗遛曲折雖行乎<lb/>
均内七聲末復歸於本律謂以六聲贊助以成其調其<lb/>
實一聲也<hi>朱晦菴</hi>
　　　拍<lb/>
曲之有拍蓋以為樂節也牛僧孺嘗字之為樂句大為<lb/>
韓公所賞明皇嘗遣黄幡綽造拍板譜於紙上畫兩耳<lb/>
以進云但有耳無定節奏也<hi>遯叟</hi>
<pb n="KR4i0055_WYG_015-6a"/>
　　　叠<lb/>
舊傳陽關三叠然今歌者每句再叠而巳通一首言之<lb/>
又是四叠皆非是或每語三唱以應三叠之說則叢然<lb/>
無復節奏嘗得古本陽闗其聲宛轉凄斷不類向之所<lb/>
聞每句皆再唱而第一句不叠樂天詩云相逢且莫推<lb/>
辭醉聽唱陽闗第四聲注第四聲勸君更盡一杯酒以<lb/>
此騐之若第一句叠則此句為第五聲今為第四聲則<lb/>
第一句不叠審矣<hi>東坡</hi>
<pb n="KR4i0055_WYG_015-6b"/>
　　　遍<lb/>
曲有大遍有小遍元稹詩逡巡大遍凉州徹所謂大遍<lb/>
者有序引歌㽂嗺哨催攧袞破行中腔踏歌之類凡數<lb/>
十解有數叠者裁截用之則謂之摘遍今人大曲皆是<lb/>
裁用悉非大遍也<hi>夢溪筆談</hi>
　　　破<lb/>
唐人以曲遍中繁聲為入破陳氏樂書以為曲終者非<lb/>
也如水調歌凡十一叠第六叠為入破當是曲半調入<lb/>
<pb n="KR4i0055_WYG_015-7a"/>
急促破其悠長者為繁碎故名破耳起於天寶間有此<lb/>
名卒兆安史亂家國破五行志以為非祥兆然竟不可<lb/>
革云<hi>遯叟</hi>
　　　犯<lb/>
樂府諸曲自古不用犯聲以為不順也唐自天后末年<lb/>
劒氣入渾脫始為犯聲之始劒氣宫調渾脫角調以臣<lb/>
犯君故為犯聲明皇時樂人孫處秀善吹笛好作犯聲<lb/>
時人以為新意而効之因有犯調五行之聲所司為正<lb/>
<pb n="KR4i0055_WYG_015-7b"/>
所欹為旁所針為偏所下為側故正宫之調正犯黄鍾<lb/>
宫旁犯越調偏犯中吕宫側犯越角之類<hi>陳暘</hi>
　　　解<lb/>
自古奏樂曲終更無他變隋煬帝以清樂雅淡曲終復<lb/>
加解音至唐遂多解曲如火鳯用移都師解柘枝用渾<lb/>
脫解甘州用吉了解耶婆娑雞用屈柘急遍解之類古<lb/>
今樂録云傖歌以一句為一解中國以一章為一解王<lb/>
僧䖍云古曰章今曰解作詩有豐約制解有多少是解<lb/>
<pb n="KR4i0055_WYG_015-8a"/>
本章什通名非僅言其卒章之亂也自隋唐曲終解曲<lb/>
盛行遂將解字當卒章字用而章解之解别稱叠稱遍<lb/>
不復更稱解矣<hi>遯叟下同</hi>
　　　唐人樂府不盡譜樂<lb/>
古人詩即是樂其後詩自詩樂府自樂府又其後樂府<lb/>
是詩樂曲方是樂府詩即是樂三百篇是也詩自詩樂<lb/>
府自樂府謂如漢人詩同一五言而行行重行行為詩<lb/>
青青河邊草則為樂府者是也樂府是詩樂曲方是樂<lb/>
<pb n="KR4i0055_WYG_015-8b"/>
府者如六朝而後諸家擬作樂府鐃歌朱鷺艾如張横<lb/>
吹隴頭出塞等只是詩而吳聲子夜等曲方入樂方為<lb/>
樂府者是也至唐人始則摘取詩句譜樂既則排比聲<lb/>
譜塡詞其入樂之辭截然與詩兩途而樂府古題作者<lb/>
以其唱和重複沿襲可厭於是又改六朝擬題之舊别<lb/>
剙時事新題杜甫始之元白繼之杜如哀王孫哀江頭<lb/>
兵車麗人等白如七德舞海漫漫華原磬上陽白髪人<lb/>
諷諫等元如田家捉捕紫躑躅山枇杷諸作各自命篇<lb/>
<pb n="KR4i0055_WYG_015-9a"/>
名以寓其諷刺之指於朝政民風多所關切言者不為<lb/>
罪而聞者可以戒嗣後曹鄴劉駕聶夷中蘇拯皮陸之<lb/>
徒相繼有作風流益盛其辭㫖之含鬱委宛雖不必盡<lb/>
如杜陵之盡善無疵然其得詩人詭諷之義則均焉即<lb/>
未嘗譜之於樂同乎先朝入樂詩曲然以比之諸填詞<lb/>
曲子僅佐頌酒賡色之用者自復霄壤有殊郭茂倩云<lb/>
自風雅之作以至於今莫非諷興當時之事以貽後世<lb/>
之審音者儻採歌謠以被聲樂則新樂府其庻幾焉斯<lb/>
<pb n="KR4i0055_WYG_015-9b"/>
論為得之惜無人行用之爾<lb/>
　<lb/>
　<lb/>
　<lb/>
　<lb/>
　<lb/>
　<lb/>
　唐音癸籤巻十五<lb/>
</p>
<p>
</p>
  </div>
</body>
</text>
</TEI>
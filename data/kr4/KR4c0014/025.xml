<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集注巻二十五</head> <lb/>
    <p>
<pb n="KR4c0014_WYG_025-1a"/>
欽定四庫全書<lb/>
　李太白集注巻二十五<lb/>
　　　　　　　　　　　　錢塘　王𤦺　撰<lb/>
　古近體詩共九十首<lb/>
　　題隨州紫陽先生壁<hi>唐時隨州又謂之漢東郡屬山南東道紫陽先生見二十</hi>
　　<hi>九巻漢東紫陽先生碑銘</hi>
神農好長生風俗乆巳成復聞紫陽客早署丹臺名喘<lb/>
息飡妙氣步虚吟真聲道與古仙合心將元化并樓疑<lb/>
<pb n="KR4c0014_WYG_025-1b"/>
出蓬海鶴似飛玉京松雪窗外曉池水堦下明忽耽笙<lb/>
歌樂頗失軒冕情終願惠金液提攜凌太清<hi>史記正義括地志云</hi>
<hi>厲山在隨州隨縣北百里山東有石穴曰神農生于厲鄉所謂列山氏也春秋時為厲國藝文類聚真人周君</hi>
<hi>傳曰紫陽真人周義山字委通汝陰人也入䝉山遇羨門子乗白鹿執羽盖仗青毛之節侍從十餘玉女乃再</hi>
<hi>拜叩頭乞長生要訣羨門子曰子名在丹臺玉室何憂不仙抱朴子閉藏喘息又曰粗氣是喘息之氣也楚辭</hi>
<hi>飡六氣而飲沆瀣兮異苑陳思王逰山忽聞空裏誦經聲清逺遒亮解音者則而寫之為神仙聲道士效之作</hi>
<hi>步虚聲樂府古題要解步虚詞道觀所唱備言衆仙縹緲輕舉之羙陳子昻詩古之得仙道信與元化并玉京</hi>
<hi>詳五巻注又一統志玉京洞在赤城山道書十大洞天之第六晉許邁嘗居此與王羲之書云自山陰至臨海</hi>
<pb n="KR4c0014_WYG_025-2a"/>
<hi>多有金庭玉堂仙人芝草謂此庾信詩玉京傳相鶴太乙授飛龜顔延年詩山明望松雪金液仙家上藥詳十</hi>
<hi>三巻注楚辭若王僑之乗雲兮載赤霄而逰太清</hi>
　　題元丹丘山居<lb/>
故人棲東山自愛丘壑美青春卧空林白日猶不起松<lb/>
風清襟袖石潭洗心耳羨君無紛喧髙枕碧霞裏<lb/>
　　題元丹丘潁陽山居<hi>并序林唐河南府有潁陽縣本武  縣載初元年析河南</hi>
　　<hi>伊闕嵩陽置開元十五年更名潁陽</hi>
　丹丘家於潁陽新卜别業其地北倚馬嶺連峯嵩丘<lb/>
<pb n="KR4c0014_WYG_025-2b"/>
　南瞻鹿臺極目汝海雲巖映鬱有佳致焉白從之遊<lb/>
　故有此作<hi>元和郡縣志馬嶺山在河南府宻縣南十五里清水所出一統志鹿臺山在南陽府</hi>
　<hi>汝州北二十里有臺状若蹲鹿枚乗七發南望荆山出北望汝海李善注汝稱海大言之也一統志汝水源</hi>
　<hi>嵩縣分水嶺經流郟縣合扈澗長橋等水戴液團造等溪東流入淮</hi>
仙遊渡潁水訪隠同元君忽遺蒼生望獨與洪崖羣卜<lb/>
地初晦跡興言且成文却顧北山㫁前瞻南嶺分遥通<lb/>
汝海月不隔嵩丘雲之子合逸趣而我欽清芬舉跡倚<lb/>
松石談笑迷朝曛益<hi>繆本作終</hi>願狎青鳥拂衣棲江濆<hi>通鑑謝安</hi>
<pb n="KR4c0014_WYG_025-3a"/>
<hi>雖為布衣時人皆以公輔期之士大夫至相謂曰安石不出當如蒼生何薛綜西京賦注洪崖三皇時伎人陸</hi>
<hi>機文賦誦先人之清芬江淹詩青鳥海上逰李善注吕氏春秋曰海上有人好青者朝至海上而從青逰青至</hi>
<hi>者前後數百其父曰聞汝從青逰盍取来吾欲觀之其子明旦至海上羣青翔而不下劉良注青鳥海鳥也琦</hi>
<hi>按此詩所謂青鳥當是用此事然考今吕氏春秋本青訛作蜻而注以為蜻蝏小蟲與李氏所引不同疑今本之</hi>
<hi>也詩意謂潁陽别業固盡丘壑之羙而巳之所好更在江湖是以欲與青鳥相狎而棲息江濆范傳正稱太白</hi>
<hi>偶乗扁舟一日千里或遇勝境終年不移逸情所寄不即此可見歟</hi>
　　題𤓰州新河餞族叔舍人賁<hi>胡三省通鑑注揚州江都縣南三十里有</hi>
　　<hi>𤓰洲鎮正對京口北固山所謂新河即今之𤓰洲運河是也</hi>
<pb n="KR4c0014_WYG_025-3b"/>
齊公鑿新河萬古流不絶豐功利生人天地同朽滅兩<lb/>
橋對雙閣芳樹有行列愛此如甘棠誰云敢攀折呉<hi>蕭本</hi>
<hi>作美</hi>關倚北固天險自兹設海水落斗門潮<hi>蕭本作湖</hi>平見沙<lb/>
汭<hi>繆本作泬</hi>我行送季父弭棹徒流恱楊花滿江來疑是龍<lb/>
山雪惜此林下興愴為山陽别瞻望清路塵歸來空寂<lb/>
蔑<hi>蕭本作滅複第二韻恐誤伊舊唐書𤣥宗紀開元二十六年潤州刺史齊澣開  婁河於揚州南瓜州浦</hi>
<hi>又齊澣傳開元二十五年遷潤州刺史潤州北界隔大損江至𤓰步沙尾紆滙六十里船繞瓜步多為風濤所漂</hi>
<hi>澣乃移其漕路於京口埭下直渡江二十里又開伊婁河二十五里即逹揚子縣自是免漂損之患嵗減脚錢</hi>
<pb n="KR4c0014_WYG_025-4a"/>
<hi>數十萬迄今利濟焉風俗通召公當農桑之時重為所煩勞不舍鄉亭止於棠樹之下聴訟決獄百姓各得其</hi>
<hi>所夀九十餘乃卒後人思其徳美愛其樹而不敢伐詩甘棠之所作也宋文帝詩極望周天險留察浹神京新</hi>
<hi>唐書江南送租庸調物以嵗二月至揚州入斗門木華海賦雲錦散文於沙汭之際李善注毛萇詩傳曰芮崖</hi>
<hi>也芮與汭通左傳集解水之隈曲曰汭説文汭水相入也泬水從空穴絶出也或疑廣韻韻㑹諸書屑薛韻中</hi>
<hi>無汭字當以泬為是者𤦺按江淹擬古詩赤玉隠瑶溪雲錦被沙汭昨發赤亭渚今宿浦陽汭皆作爇音讀與</hi>
<hi>設絶滅雪别字相叶何疑于此詩耶江淹詩弭棹阻風雪李善注弭止也鮑照詩胡風吹朔雪千里度龍山阮</hi>
<hi>籍阮咸叔姪與嵇康等寓居河内山陽共為竹林之逰見十二巻注曹植詩君若清路塵謝靈運詩各勉日新</hi>
<hi>志音塵慰寂蔑寂蔑猶寂寞也汭而拙切音爇泬音血弭音米</hi>
<pb n="KR4c0014_WYG_025-4b"/>
　　洗脚亭<hi>詩乃送行之作題内似有缺文</hi>
白道向姑熟洪亭臨道旁前有呉<hi>蕭本作昔</hi>時井下有五丈<lb/>
牀樵女洗素足行人歇金装西望白鷺<hi>繆本作鳥</hi>洲蘆花似<lb/>
朝霜送君此時去回首淚成行<hi>一作雙多白道大路也人行跡  草不能生遥</hi>
<hi>望白色故曰白道唐時多用之鄭谷白道曉霜迷韋荘白道向村斜是也通典宣州當塗縣城即晉姑熟城也</hi>
<hi>胡三省通鑑注姑熟前漢丹陽春榖縣地今太平州當塗縣即姑熟地縣南二里有姑熟溪西入大江陸游曰</hi>
<hi>姑熟城在當塗北牀井欄也傅𤣥秋胡行遂下黄金装梁簡文登山馬詩間樹識金装景定建康志白鷺洲在</hi>
<hi>城之西與城相望周迴十五里江南志白鷺洲在江寜縣西南大江中</hi>
<pb n="KR4c0014_WYG_025-5a"/>
　　勞勞亭<hi>景定建康志勞勞亭在城南十五里古送别之所呉置亭在勞勞山上今顧家寨大</hi>
　　<hi>路東即其所江南通志勞勞亭在江寜府治西南</hi>
天下傷心處勞勞送客亭春風知别苦不遣栁條青<lb/>
　　題金陵王處士水亭<hi>原注此亭盖齊朝南苑又是陸機故宅  江南通志南苑</hi>
　　<hi>在江寜府城外瓦棺寺東北方輿勝覽陸機宅圖經云在上元縣南五里秦淮之側有二陸讀書堂</hi>
　　<hi>在焉</hi>
王子躭𤣥言賢豪多在門好鵞尋道士愛竹嘯名園樹<lb/>
色老<hi>一作秀</hi>荒苑池光蕩華軒北<hi>諸本皆作此今校從文苑英華本</hi>堂見<lb/>
<pb n="KR4c0014_WYG_025-5b"/>
明月更憶陸平原掃拭<hi>諸本皆作地今校從文苑英華本</hi>青玉簟為余<lb/>
置金尊醉罷<hi>一作後</hi>欲歸去花枝宿鳥喧何時復來此再<lb/>
<hi>一作更</hi>得洗囂煩<hi>法書要録王羲之性好鵞山隂曇<graphic n="KR1619" url="https://raw.githubusercontent.com/kanripo/KR-Gaiji/master/images/KR1619.png" mimeType="image/png"/>村有一道士養好鵝十餘王清旦乗小船</hi>
<hi>故往意大願樂乃告求市易道士不與百方譬説不能得道士乃言性好道乆欲寫河上公老子縑素早辦而</hi>
<hi>無人能書府君若能自屈書道徳經各兩章便合羣以奉羲之便住半日為寫畢籠鵞以歸世説王子猷嘗行</hi>
<hi>過呉中見一士大夫家極有好竹主巳知子猷當往乃洒埽施設在㕔事坐相待王肩輿徑造竹下諷嘯良乆</hi>
<hi>王微詩長想憑華軒吕延濟注軒樓上鈎欄也華者有華飾文彩也陸機詩安寢北堂上明月入我牖照之有</hi>
<hi>餘輝攬之不盈手晉書陸機傳成都王穎以機參大將軍軍事表為平原内史</hi>
<pb n="KR4c0014_WYG_025-6a"/>
　　題嵩山逸人元丹丘山居<hi>并序</hi>
　白乆在廬霍元公近遊嵩山故交深情出處無間嵒<lb/>
　信頻及許為主人欣然適㑹本意當冀長往不返欲<lb/>
　便舉家就之兼書共遊因有此贈<hi>廬山在今江西九江南康二府界内</hi>
　<hi>霍山在今江南廬州界内嵩山在今河南登封洛陽鞏宻四縣界内詳見前注  嵒古巖字</hi>
家本紫雲山道風未淪落沉<hi>繆本作况</hi>懐丹丘志冲賞歸寂<lb/>
寞朅來逰閩荒捫涉窮禹鑿夤縁汎潮海偃蹇陟廬霍<lb/>
憑雷躡天忩弄景憩霞閣且欣登眺美頗愜隠淪諾三<lb/>
<pb n="KR4c0014_WYG_025-6b"/>
山曠幽期四岳聊所託故人契嵩潁髙義炳丹艧滅跡<lb/>
遺紛囂終言本峯壑自矜林湍好不羨市朝樂偶與真<lb/>
意并頓覺世情薄爾能折芳桂吾亦採蘭若拙妻好乗<lb/>
鸞嬌女愛飛鶴提攜訪神仙從此錬金藥<hi>紫雲山在綿州彰明縣西</hi>
<hi>南四十里峯巒環秀古木樛翠地里書謂常有紫雲結其上故名岡來自北為天倉為龍洞其東為風洞為仙</hi>
<hi>人青龍洞為露香臺其西為慕頥為白雲洞其南為天台為帝舜洞為桃溪源為天生橋有道宫建其中名崇</hi>
<hi>仙觀觀中有黄籙寳宫世傳為唐開元二十四年神人由他山徙置于此宫之三十六柱皆檀木鐵繩隠跡在</hi>
<hi>焉此山地誌不載宋魏鶴山作記載集中太白生于綿州所謂家本紫雲山者盖謂是山歟梁書道風素論坐</hi>
<pb n="KR4c0014_WYG_025-7a"/>
<hi>鎮雅俗楚辭仍羽人於丹丘兮留不死之舊鄉朅来詳見十三巻注閩今福建地在唐時為建州福州泉州漳</hi>
<hi>州汀州五郡之地東甌與閩地相連接在唐時為温州台州處州三郡之地秦時立閩中郡合東甌在内至漢</hi>
<hi>始分東甌以立東海王太白生平未嘗入閩而温台處三州則逰歴多見於詩歌疑此詩所謂閩荒者指東甌</hi>
<hi>之地而言也説苑禹鑿龍門闢伊闕平治水土左思呉都賦夤縁山岳之岊三山謂海中三神山左傳四岳三</hi>
<hi>塗杜預注四岳東岳岱西岳華南岳衡北岳恒盖古稱四岳不兼中岳在内後世兼中岳而言故稱五岳也嵩</hi>
<hi>山潁水詳見九巻注史記扁鵲傳竊聞髙義之日乆矣書梓材惟其塗丹雘孔頴達正義雘是采色之名有青</hi>
<hi>色者有朱色者炳丹雘即炳若丹青之義顔延年詩芬馥歇蘭若李周翰注蘭若香草幽蘭杜若也金藥金丹</hi>
<hi>上藥也入雘屋角切汪  聲</hi>
<pb n="KR4c0014_WYG_025-7b"/>
　　題江夏修静寺<hi>原注此寺是李北海舊宅下李邕為北海太守以文字名天  時人</hi>
　　<hi>稱為李北海詳十九巻注</hi>
我家北海宅作寺南江濵空庭無玉樹髙殿坐幽人書<lb/>
帶留青草琴堂<hi>一作臺</hi>羃素塵平生種桃李寂滅不成春<lb/>
<hi>三齊記鄭元教授于不期山山下生草形如薤長尺餘堅韌異常士人名曰康成書帶韻㑹羃覆也  羃音覓</hi>
　　改九子山為九華山聨句<hi>并序</hi>
　青陽縣南有九子山山髙數千丈上有九峯如蓮華<lb/>
　按圗徵名無所依據太史公南遊畧而不書事絶<hi>許本</hi>
<pb n="KR4c0014_WYG_025-8a"/>
　<hi>作出</hi>古老之口復闕名賢之紀雖靈仙往復而賦詠罕<lb/>
　聞子乃削其舊號加以九華之目時訪道江漢憩於<lb/>
　夏侯迴之堂開簷岸幘坐眺松雪因與二三子聫句<lb/>
　傳之將來<hi>太平御覽九華山録曰此山竒秀髙出雲表峯巒異狀其數有九故號九子山焉李</hi>
　<hi>白因逰江漢覩其山秀異遂更號曰九華山之上有池塘數畝水田千石其池有魚長者半尋頒首頳尾</hi>
　<hi>朱鬐丹腹人欲觀之叩木魚即躍以可食之物散於池中食訖而藏焉其水流洩為龍池溢為暴泉入龍</hi>
　<hi>潭溪太平寰宇記青陽縣天寳元年割秋浦南陵涇三縣置在青山之陽故號曰青陽屬宣州永泰元年</hi>
　<hi>𨽻池州史記太史公自序二十而南逰江淮上㑹稽探禹穴闚九疑浮于沅湘説文髪有巾曰幘岸幘謂</hi>
<pb n="KR4c0014_WYG_025-8b"/>
　<hi>脱其巾而露額也世説謝奕在桓温座席岸幘嘯咏無異常日</hi>
妙有分二氣靈山開九華<hi>李白</hi>層標遏遲日半壁明朝霞<lb/>
<hi>髙霽</hi>積雪曜隂壑飛流歕<hi>蕭本/作歆</hi>陽崖<hi>韋權興權一作瓘</hi>青熒玉樹<lb/>
色縹緲羽人家<hi>李白自孫綽天台山賦太虚遼廓而無閡運  然之妙有融而為川瀆結而為</hi>
<hi>山阜李善注妙有謂一也言大道運彼自然之妙一而生萬物也老子曰道生一王弼曰一數之始而物之極</hi>
<hi>也謂之為妙有者欲言有不見其形則非有故謂之妙欲言其無物由之以生則非無故謂之有斯乃無中之</hi>
<hi>有謂之妙有也層標謂山峯之層疊者標當作㟽一作㠒廣韻㠒山峯是也遲日春日也見五巻注謝靈運詩</hi>
<hi>朝旦發陽崖羽獵賦玉石嶜崟眩耀青熒顔師古注青熒言其色青而有光熒也李善注青熒光明貌羽人仙</hi>
<pb n="KR4c0014_WYG_025-9a"/>
<hi>人也見二十巻注  歕音噴熒音螢</hi>
　　題宛溪館<lb/>
吾憐宛溪好百尺照心明<hi>一作乆照心益明</hi>何<hi>蕭本作可</hi>謝新安水<lb/>
千尋見底清白沙留月色緑竹助秋聲却笑嚴湍上於<lb/>
今獨擅名<hi>江南通志宛溪在寜國府東水至清澈新安江在徽州府其源有四一出歙之黟山一出</hi>
<hi>休寜之率山一出績溪之大鄣山一出婺源之浙嶺四水皆逹歙浦㑹流至嚴州合金華水入浙江為灘凡三</hi>
<hi>百六十水至清深淺皆見底一統志七里灘在嚴州桐廬縣西一名嚴陵瀨即漢嚴光垂釣處</hi>
　　題東谿公幽居<lb/>
<pb n="KR4c0014_WYG_025-9b"/>
杜陵賢人清且亷東溪卜築嵗將淹宅近青山同謝朓<lb/>
門垂碧栁似陶潛好鳥迎春歌後院飛花送酒舞前簷<lb/>
客到但知留一醉盤中祗有水晶鹽<hi>雍録杜陵在長安東南二十里韻㑹</hi>
<hi>淹乆留也滯也乆也方輿勝覧青山在當塗縣東南三十里齊宣城太守謝朓築室於山南遺趾猶存絶頂有</hi>
<hi>謝公池唐天寳間改為謝公山山下有青草市一名謝先家市南史陶潛少有髙趣宅邉有五柳樹故嘗著五栁</hi>
<hi>生傳盖以自况梁書中天竺國有真鹽色正白如水精魏書太宗賜崔浩御縹醪酒十斛水精戎鹽一兩金樓子</hi>
<hi>胡中白鹽産于山崖映日光明如水精胡人以供國厨名君王鹽亦名玉華鹽</hi>
　　嘲魯儒<lb/>
<pb n="KR4c0014_WYG_025-10a"/>
魯叟談五經白髪死章句問以經濟策茫如墜烟霧足<lb/>
著逺逰履首戴方山<hi>繆本作頭</hi>巾緩步從直道未行先起塵<lb/>
秦家丞相府不重褒衣人君非叔孫通與我本殊倫時<lb/>
事且未逹歸耕汶水濱<hi>曹植洛神賦踐逺逰之文履荘子宋鈃尹文作華山之冠以自</hi>
<hi>表注云華山上下均平作冠象之表己心均平也後人丞所謂方山冠盖出于此秦家丞相謂李斯史記李斯傳</hi>
<hi>相謬其説絀其辭乃上書請諸有文學詩書百家語者蠲除去之令到三十日弗去黥為城旦始皇可其議收</hi>
<hi>去詩書百家之語以愚百姓漢書雋不疑褒衣博帶盛服至門上謁顔師古注襃大裾也言著褒大之衣廣博</hi>
<hi>之帶而說者乃以為朝服垂褒之衣非也史記叔孫通説上曰臣願徴魯諸生與臣弟子共起朝儀於是叔孫</hi>
<pb n="KR4c0014_WYG_025-10b"/>
<hi>通使徴魯諸生三十餘人魯有兩生不肯行曰今天下初定死者未𦵏傷者未起又欲起禮樂禮樂所由起積</hi>
<hi>徳百年而後可興也吾不忍為公所為公所為不合古吾不行公徃矣無汙我叔孫通笑曰若真鄙儒也不知</hi>
<hi>時變遂與所徴三十人西説文汶水出琅邪朱虚東泰包山東入濰桑欽説汶水出泰山萊蕪西南入泲  褒音</hi>
　　懼讒<lb/>
二桃殺三士詎假劍如霜衆女妬蛾眉雙花競<hi>蕭本作竟</hi>春<lb/>
芳魏姝信鄭袖<hi>蕭木作褏古字同</hi>掩袂對懐王一惑巧言子朱<lb/>
顔成死<hi>一作損</hi>傷行將泣團扇戚戚愁人腸<hi>晏子以二桃殺三士見三</hi>
<hi>巻梁甫吟注魏文帝詩歐氏寳劍何為低昻白如積雪利若秋霜離騷衆女嫉予之蛾眉兮謡諑謂予以善淫</hi>
<pb n="KR4c0014_WYG_025-11a"/>
<hi>戰國䇿魏王遺楚王美人楚王悦之夫人鄭袖知王之悦新人也甚愛新人衣服玩好擇其所喜而為之宫室</hi>
<hi>卧具擇其所善而為之愛之甚於王王曰鄭袖知寡人之悦新人也其愛之甚于寡人此孝子之所以事親忠</hi>
<hi>臣之所以事君也鄭袖知王以巳為不妬也因謂新人曰王愛子美矣然惡子之鼻子見王則必掩鼻新人見</hi>
<hi>王因掩其鼻王謂鄭袖曰新人見寡人則掩其鼻何也鄭袖曰妾不知也王曰雖惡必言之鄭袖曰其似惡聞</hi>
<hi>王之臭也王曰悍哉令劓之無使逆命班婕妤怨歌行新製齊紈素皎潔如霜雪裁為合歡扇團團似明月出</hi>
<hi>入君懐袖動揺微風發常恐秋節至涼風奪炎熱棄捐篋笥中恩情中道絶</hi>
　　觀獵<lb/>
太守耀清威乗間弄晚輝江沙横獵騎山火繞行圍箭<lb/>
<pb n="KR4c0014_WYG_025-11b"/>
逐雲鴻落鷹隨月兔飛不知白日暮歡賞夜方歸<hi>庾信詩山</hi>
<hi>火即時燃山火獵者燒草以驅逼禽獸之火也抱朴子飛<graphic n="KR1508" url="https://raw.githubusercontent.com/kanripo/KR-Gaiji/master/images/KR1508.png" mimeType="image/png"/>墮雲鴻沉綸引魴鯉</hi>
　　觀胡人吹笛<lb/>
胡人吹玉笛一半是秦聲十月吳山曉梅花落敬亭愁<lb/>
聞出塞曲淚滿逐臣纓却望長安道空懐戀主情<hi>漢書楊惲</hi>
<hi>傳家本秦也能為秦聲楊齊賢曰古者羌笛有落梅花曲輿地廣記宣州宣城縣有敬亭山古今注横吹胡樂</hi>
<hi>也張博望入西域傳其法於西京惟得摩訶兠勒二曲李延年因胡曲更造新聲二十八解魏晉以來二十八</hi>
<hi>解不復具存世用者黄鶴隴頭出關入關出塞音賽入塞折楊栁黄覃子赤之陽望行人十曲  塞</hi>
<pb n="KR4c0014_WYG_025-12a"/>
　　軍行<lb/>
騮馬新跨<hi>一作誇</hi>白玉鞍戰罷沙塲月色寒城頭鐵鼓聲<lb/>
猶震匣裏金刀血未乾<hi>史記集解徐廣曰赤馬黒髦曰騮呉均詩白玉鏤衢鞍黄金馬</hi>
<hi>腦勒胡三省通鑑注唐人謂沙漠之地為沙塲</hi>
　　從軍行<lb/>
百戰沙塲碎鐡衣城南巳合數重圍突營射殺呼延將<lb/>
獨領殘兵千騎歸<hi>晉書匈奴傳其四姓有呼延氏卜氏蘭氏喬氏而呼延氏最貴</hi>
　　平虜將軍妻<lb/>
<pb n="KR4c0014_WYG_025-12b"/>
平虜將軍婦入門二十年君心自不悦妾寵豈能專出<lb/>
解牀前帳行吟道上篇古人不吐井莫忘昔纒綿<hi>古樂府王</hi>
<hi>宋者平虜將軍劉勲妻也入門二十餘年後勲悦山陽司馬氏女以宋無子出還于道中作詩二首曰翩翩牀</hi>
<hi>前帳張以蔽光輝昔將爾同去今將爾同歸緘藏篋笥裏當復何時披又曰誰言去婦薄去婦情更重千里不</hi>
<hi>吐井况乃昔所奉逺望未為遥踟蹰不得並程大昌曰千里不吐井况乃昔所奉謂嘗飲此井雖舍而去之千</hi>
<hi>里知不復飲矣然猶以嘗飲乎此而不忍吐也况昔所嘗奉以為君子者乎陸機詩疇昔之逰好合纒綿</hi>
　　春夜洛城聞笛<lb/>
誰家玉笛暗飛聲散入春風滿洛城此夜曲中聞折栁<lb/>
<pb n="KR4c0014_WYG_025-13a"/>
何人不起故園情<hi>折楊栁古曲名見前四首注</hi>
　　嵩山採菖蒲者<lb/>
神人<hi>蕭本作仙</hi>多古貌雙耳下垂肩嵩岳逢漢武疑是九疑<lb/>
仙我來採菖蒲服食可延年言終忽不見滅影入雲煙<lb/>
喻帝竟莫悟終歸茂陵田<hi>神仙傳漢武上嵩山登大愚石室起道宫使董仲舒東方</hi>
<hi>朔等齋潔思神至夜忽見有仙人長二丈耳出頭巔垂下至肩武帝禮而問之仙人曰吾九疑之人也聞中岳</hi>
<hi>石上菖蒲一寸九節可以服之長生故來採耳忽然失人所在帝顧侍臣曰彼非復學道服食者必中岳之神</hi>
<hi>以喻朕耳為之採菖蒲服之經三年帝覺悶不快遂止時從官多服然莫能持乆惟王興聞仙人教武帝服菖</hi>
<pb n="KR4c0014_WYG_025-13b"/>
<hi>蒲乃採服之不息遂得長生隣里老少皆云世世見之箕竟不知所之謝靈運山居賦廣滅影於崆峒許遁音于</hi>
<hi>山漢書武帝紀後元二年二月丁夘帝崩于五柞宫三月甲申𦵏茂陵臣瓚曰茂陵在長安西北八十里田即</hi>
<hi>後人所謂墓田也盧照隣詩花月茂陵田</hi>
　　金陵聴韓侍御吹笛<lb/>
韓公吹玉笛倜儻流英音風吹繞鍾山萬壑皆龍吟王<lb/>
子停鳳管師襄掩瑶琴餘韻<hi>蕭本作響</hi>渡江去天涯安可尋<lb/>
<hi>廣韻倜儻不羈也江淹横吹賦出天下之英音景定建康志鍾山一名蔣山在城東北一十五里馬融笛賦近</hi>
<hi>世雙笛從羌起羌人伐竹未及巳龍鳴水中不見巳截竹吹之聲相似列仙傳王子喬者周靈王太子晉也好</hi>
<pb n="KR4c0014_WYG_025-14a"/>
<hi>吹笙作鳳皇鳴沈約詩沃若動龍驂參差凝鳳管家語孔子學琴於師㐮子襄子曰吾雖以撃磬為官然能于</hi>
<hi>琴江淹詩金簫哀夜長瑶琴怨暮多  倜音惕</hi>
　　流夜郎聞酺不預<hi>漢書文帝紀賜酺五日服䖍曰酺音蒲文頴注酺音步漢律三</hi>
　　<hi>人以上無故羣飲酒罰金四兩今詔横賜得令聚㑹飲食五日也顔師古注酺之為言布也王徳布</hi>
　　<hi>於天下而合聚飲食為酺服音是也唐時無三人羣飲之禁所謂賜酺者盖聚伎樂年髙者得賜酒</hi>
　　<hi>食耳唐書至徳二載十二月賜民酺五日此詩當是至徳二載所作</hi>
北闕聖人歌太康南冠君子竄遐荒漢酺聞奏鈞天樂<lb/>
願得風吹到夜郎<hi>北闕見五卷注詩國風無巳太康毛傳曰康樂也魏明帝野田黄雀行百</hi>
<pb n="KR4c0014_WYG_025-14b"/>
<hi>姓謳吟咏太康南冠君子用左傳鍾儀事見二十四巻樂用注漢書韋賢傳撫寜遐荒遐荒謂逺方荒僻之地鈞天</hi>
<hi>趙簡子事見一巻注</hi>
　　放後遇恩不霑<lb/>
天作雲與雷霈然徳澤開東風日本至白雉越裳來獨<lb/>
棄長沙國三年未許囘何時入宣室更問洛陽才<hi>首二句暗</hi>
<hi>用周易雷雨作解君子以赦過宥罪意史記正義倭國西南大海中島居凡百餘小國在京師南萬三千五百</hi>
<hi>里武后改倭國為日本國韓詩外傳成王之時有越裳氏重九譯而至獻白雉東風白雉二句言逺人皆䝉恩</hi>
<hi>澤之意史記賈生名誼洛陽人也為長沙王太傅三年有鴞飛入賈生舍止于座隅楚人命鴞曰服賈生既以</hi>
<pb n="KR4c0014_WYG_025-15a"/>
<hi>謫居長沙長沙卑濕自以為夀不得長傷悼之乃為賦以自廣後嵗餘賈生徴見孝文帝方受釐坐宣室因感</hi>
<hi>鬼神事而問鬼神之本賈生具道所以然之狀至夜半文帝前席既罷曰吾乆不見賈生自以為過之今不及</hi>
<hi>也三輔黄圗宣室未央前殿正室也庾信詩欣兹河朔飲對此洛陽才</hi>
　　宣城見杜鵑花<lb/>
蜀國曾聞子規鳥宣城還見杜䳌花一叫一囘腸一斷<lb/>
三春三月憶三巴<hi>子規一名杜䳌蜀中最多春暮則鳴聞者悽惻杜䳌花處處有之即今之</hi>
<hi>映山紅也以二三月中杜鵑鳴時盛開故名三巴巴郡巴西巴東也詳見四巻注太白本蜀地綿州人綿州在</hi>
<hi>唐時亦謂之巴西郡因在異鄉見杜鵑花開想蜀地此時杜䳌應巴鳴矣不覺有感而動故國之思楊升菴引</hi>
<pb n="KR4c0014_WYG_025-15b"/>
<hi>此詩以為太白是蜀人非山東人之一證或以此詩為杜牧所作子規詩非也</hi>
　　白田馬上聞鶯<hi>白田地名今江南寳應縣有白田渡當是其處</hi>
黄鸝啄紫椹五月鳴桑枝我行不記日誤作陽春時蠶<lb/>
老客未歸白田巳繰絲<hi>一作呉人欲蚤絲</hi>驅馬又前去捫心空<lb/>
自悲<hi>一作嗤人陸機詩疏黄鳥黄鸝留也或謂之黄栗留幽州  謂之黄鶯一名倉庚一名啇庚一名鵹</hi>
<hi>黄一名楚雀齊人謂之搏黍關西謂之黄鳥一云鸝黄當椹熟時來在桑間故里語曰黄栗留㸔我麥黄椹熟</hi>
<hi>不亦是應節趨時之鳥也椹本作葚桑實也生青熟則紫色埤雅蠶足于葉三俯三起二十七日而老宋之問</hi>
<hi>詩越俗鄙章甫捫心空自憐  椹音甚</hi>
<pb n="KR4c0014_WYG_025-16a"/>
　　三五七言<hi>楊齊賢曰古無此體自太白始</hi>
秋風清秋月明落葉聚還散寒鴉<hi>繆本作鳥</hi>棲復驚相思相<lb/>
見知何日此時此夜難為情<hi>本草綱目慈烏北人謂之寒鴉以冬月尤盛也  滄</hi>
<hi>浪詩話以此詩為隋鄭世翼之詩臞仙詩譜以此篇為無名氏作俱誤</hi>
　　雜詩<lb/>
白日與明月晝夜尚<hi>一作常</hi>不閒况爾悠悠人安得乆世<lb/>
間傳聞海水上乃有蓬萊山玉樹生緑葉靈仙毎登攀<lb/>
一食駐𤣥髪再食留紅顔吾欲從此去去之無時還<hi>列子</hi>
<pb n="KR4c0014_WYG_025-16b"/>
<hi>蓬萊山在渤海之東其山髙下周旋三萬里其頂平處九千里其上珠玕之樹皆叢生華實皆有滋味食之皆</hi>
<hi>不老不死所居之人皆仙聖之種孫綽天台山賦𤣥聖之所逰化靈仙之所窟宅江淹詩𤣥髪巳改素</hi>
　　寄逺十二首<lb/>
三鳥别王母銜書來見過腸㫁若剪絃其如愁思何遥<lb/>
知玉忩裏纎手弄雲和奏曲有深意青松交女蘿寫水<lb/>
山<hi>繆本作落</hi>井中同泉豈殊波秦心與楚恨皎皎為誰多<hi>三鳥</hi>
<hi>三青鳥西王母使也見六巻相逢行注鮑照傷逝賦離若剪絃梁簡文帝詩何時玉忩裏夜夜更縫衣舊唐書</hi>
<hi>如筝稍小曰雲和文獻通考雲和琵琶如筝用十三絃施柱彈之足黄鐘一均而倍六聲其首為雲象因以名</hi>
<pb n="KR4c0014_WYG_025-17a"/>
<hi>之非周官雲和琴瑟之制也又唐清樂部有雲和筝盖其首象雲與雲和琴瑟之制同矣</hi>
　　其二<lb/>
青樓何所在乃在碧雲中寳鏡挂秋水<hi>一作月</hi>羅衣輕春<lb/>
風新粧坐落日悵望金<hi>一作錦</hi>屏空念此<hi>一作剪綵</hi>送短書願<lb/>
因<hi>一作同</hi>雙飛鴻<hi>江淹詩袖中有短書願寄雙飛燕李周翰注短書小書也</hi>
　　其三<lb/>
本作一行書殷勤道相憶一行復一行滿紙情何極瑶<lb/>
臺有黄鶴為報青樓人朱顔凋落盡白髪一何新自知<lb/>
<pb n="KR4c0014_WYG_025-17b"/>
未應還<hi>一作老</hi>離居<hi>一作君</hi>經三春桃李今若為當忩發光<lb/>
彩莫使香風飄留與<hi>一作取</hi>紅芳待<hi>何遜詩欲寄一行書江淹去故鄉賦願使</hi>
<hi>黄鶴兮報佳人楚辭將以遺兮離居江淹詩瑶色行應罷紅芳幾為樂</hi>
　　其四<lb/>
玉筯落春<hi>一作清</hi>鏡坐愁湖陽水聞<hi>一作且</hi>與陰麗華風烟<lb/>
接隣里青春巳復過白日忽相催但恐荷<hi>一作飛</hi>花晚令<lb/>
人意巳摧相思不惜夢日夜向陽臺<hi>白帖甄后面白淚雙垂如玉筯劉孝</hi>
<hi>威詩誰憐雙玉筯流面復流襟古西門行何能坐愁拂鬱湖陽縣本漢舊縣唐時𨽻唐州淮安郡隂麗華漢光</hi>
<pb n="KR4c0014_WYG_025-18a"/>
<hi>武帝之后南陽新野人見七巻南都行注自新野至湖陽道里逺近不及百里所謂風烟接隣里也陽臺見二</hi>
<hi>巻注</hi>
　　其五<lb/>
逺憶巫山陽花明淥江暖躊躇未得往淚向南雲滿春<lb/>
風復無情吹我夢魂㫁不見眼中人天長音信短<hi>此詩與樂</hi>
<hi>府大堤曲相同惟首三句異耳編者重入注巳見前者不復再出</hi>
　　其六<lb/>
陽臺隔楚水春草生黄河<hi>一作隂雲隔楚水轉蓬落渭河</hi>相思無日夜<lb/>
<pb n="KR4c0014_WYG_025-18b"/>
浩蕩若流波流波向海去欲見終無因<hi>一作定繞珠江濵</hi>遙將<lb/>
一㸃淚逺寄如花人<lb/>
　　其七<lb/>
妾<hi>一作昔</hi>在舂陵東君遊漢江島百里望花光往來成白<lb/>
道<hi>一作日日采蘼蕪上山成白道又百里蕭本作一日</hi>一為雲雨别此地生秋草<lb/>
秋草秋蛾飛相思愁落暉何由一相見滅燭解羅衣<hi>末二</hi>
<hi>句一作昔時擕手去今時流淚歸遙知不得意玉筯㸃羅衣四句  通典漢舂陵故城在今隨州棗陽縣東本</hi>
<hi>草别録云芎藭葉名蘼蕪蘇頌曰四五月生葉似水芹胡荽蛇牀輩作叢而莖細其葉倍香江東蜀人采以作</hi>
<pb n="KR4c0014_WYG_025-19a"/>
<hi>飲七八月開碎白花古詩上山採蘼蕪下山逢故夫白道注見本巻洗脚亭注江淹扇上綵畫賦促織兮始嗚</hi>
<hi>秋蛾兮載飛子夜四時歌開忩秋月光滅燭解羅裳</hi>
　　其八<lb/>
憶昨東園桃李紅碧枝與君此時初别離金瓶落井無<lb/>
消息令人行歎復坐思坐思行歎成楚越春風玉顔畏<lb/>
銷歇碧窗紛紛下落花青樓寂寂空明月兩不見但相<lb/>
思空留錦字表心素至今緘愁不忍窺<hi>阮籍詩嘉樹下成蹊東園桃與</hi>
<hi>李淮南王篇金瓶素綆汲寒漿釋寳月詩莫作瓶落井一去無消息鮑照詩安能行嘆復坐愁又鮑照詩容華</hi>
<pb n="KR4c0014_WYG_025-19b"/>
<hi>坐銷歇江總詩横波翻瀉淚束素反緘愁</hi>
　　其九<lb/>
長短春草緑縁堦<hi>繆本作門</hi>如有情巻葹心獨苦抽却死還<lb/>
生覩物知妾意希君種後庭閒時當採掇念此莫相輕<lb/>
<hi>藝文類聚南越志曰寜鄉縣草多巻葹拔心不死江淮間謂之宿莽</hi>
　　其十<lb/>
魯縞如玉霜筆<hi>一作剪</hi>題月支<hi>蕭本作氐</hi>書寄書白鸚鵡西海<lb/>
慰<hi>繆本作畏</hi>離居行數雖不多字字有委曲天末如見之開<lb/>
<pb n="KR4c0014_WYG_025-20a"/>
緘淚相續淚盡恨轉深十里同此心<hi>繆本作千里若在眼萬里若在心</hi>
相思千萬里一書值千金<hi>顔師古漢書注縞繒之精白者也魯縞魯地所作之繒詳</hi>
<hi>十七巻注月支漢時西域國名史記漢書皆作月氐史記正義氐音支涼甘肅𤓰沙等州本月氐國之地漢書</hi>
<hi>云本居敦煌祁連間是也後人皆作月支初學記南方異物志曰鸚鵡有三種青者大如烏臼一種白大如鵝</hi>
<hi>鴞一種五色大於青者交州巴南皆有之桂海虞衡志白鸚鵡大如小鵝亦能言羽毛玉雪以手撫之有粉粘</hi>
<hi>著指掌如蛺蝶翅用白鸚鵡寄書竒而未詳所本謝荘月賦氣霽地表雲斂天末  縞音稿</hi>
　　其十一<hi>此首一作贈逺</hi>
美人在時花滿堂美人去後餘空牀牀中繡被巻不寢<lb/>
<pb n="KR4c0014_WYG_025-20b"/>
<hi>一作更不巻</hi>至今三載聞餘<hi>一作猶聞</hi>香香亦竟不滅人亦竟不<lb/>
來相思黄葉落<hi>一作盡</hi>白露濕<hi>一作㸃</hi>青苔<lb/>
　　其十二<lb/>
愛君芙蓉嬋娟之艷色若<hi>蕭本作色</hi>可飡兮難再得憐君氷<lb/>
玉清迥之明心情不極兮意已深朝共琅玕之綺食夜<lb/>
同鴛鴦之錦衾恩情婉孌忽為別使人莫錯亂愁心亂<lb/>
愁心涕如雪寒燈厭夢魂欲絶覺來相思生白髪盈盈<lb/>
漢水若可越可惜淩波步羅襪羙人羙人兮歸去來莫<lb/>
<pb n="KR4c0014_WYG_025-21a"/>
作朝雲暮雨兮<hi>繆本缺暮雨兮三字</hi>飛陽臺<hi>西京雜記卓文君姣好臉際常若芙蓉廣</hi>
<hi>韻嬋娟好貌陸機詩鮮膚一何盛秀色若可飡鮑照舞鶴賦抱清迥之明心阮籍詩朝餐琅玕實西京雜記趙</hi>
<hi>飛燕女弟在昭陽殿遺飛燕鴛鴦被陳子昻詩聞有鴛鴦綺復有鴛鴦衾韻㑹婉孌美好也古詩盈盈一水間</hi>
<hi>脉脉不得語曹植洛神賦淩波微步羅襪生塵雲雨陽臺見二巻注</hi>
　　長信宫<hi>漢書趙飛燕姊弟從自微賤興踰越禮制寢盛於前班倢伃失寵稀復進見趙氏姊</hi>
　　<hi>弟驕妬倢伃恐乆見危求供養太后長信宫上許焉三輔黄圗長信宫漢太后常居之按通靈記太</hi>
　　<hi>后成帝母也后宫在西秋之象也秋主信故宫殿以長信為名</hi>
月皎昭陽殿霜清長信宫天行乗玉輦飛燕與君同更<lb/>
<pb n="KR4c0014_WYG_025-21b"/>
有歡娛<hi>一作别有留情</hi>處承恩樂未窮誰憐團扇妾獨坐怨秋<lb/>
風<hi>西京雜記趙飛燕女弟居昭陽殿李徳林詩天行肅輦路沈炯詩玉輦迎飛燕金山賞鄧通班倢伃詩新</hi>
<hi>製齊紈素鮮潔如霜雪裁為合歡扇團團似明月出入君懐袖動揺微風發常恐秋節至涼飈奪炎熱棄捐篋</hi>
<hi>笥中恩情中道絶辭按漢書成帝逰於後庭嘗欲與班倢伃同輦載倢伃  曰觀古圗畫聖賢之君皆有名臣</hi>
<hi>在側三代末主乃有嬖女今欲同輦得無近似乎上善其言而止太白翻其事而用之言飛燕與君同輦而行</hi>
<hi>化實為虚畦徑都別</hi>
　　長門怨二首<hi>樂府古題要解長門怨為漢武帝陳皇后作也后長公主嫖女字阿嬌及</hi>
　　<hi>衛子夫得幸后退居長門宫愁悶悲思聞司馬相如工文章奉黄金百斤令為解愁之詞相如作長</hi>
<pb n="KR4c0014_WYG_025-22a"/>
　　<hi>門賦帝見而傷之復得親幸者數年後人因其賦為長門怨焉</hi>
天囘北斗挂西樓金屋無人螢火流月光欲到長門殿<lb/>
别作深宫一段愁<hi>宋之問詩地隠東巖室天囘北斗車金屋見四巻注</hi>
　　其二<lb/>
桂殿長愁不記春黄金四屋起秋塵夜懸明鏡青天上<lb/>
獨照長門宫裏人<hi>沈約詩恩暢蘭席歡同桂殿鮑照詩髙墉宿寒霧平野起秋塵長門賦懸</hi>
<hi>明月以自照兮徂清夜於洞房吕向注月在空如懸也</hi>
　　春愁<lb/>
<pb n="KR4c0014_WYG_025-22b"/>
白馬金羈遼海東羅帷繡被卧春風落月低軒窺燭盡<lb/>
飛花入户笑牀空<hi>盧思道詩白馬金羈俠少年遼海即古遼東郡地方千有餘里南臨大海</hi>
<hi>故文人多稱遼海梁簡文帝序愁賦玩飛花之入户㸔斜輝之度寮蕭子範詩落花徒入户何解妾牀空</hi>
　　代贈逺<hi>一作寄逺</hi>
妾本洛陽人狂夫幽燕客渇飲易水波由來多感激胡<lb/>
馬西北馳香騣摇緑絲鳴鞭從此去逐虜蕩邉陲昔去<lb/>
有好言不言乆離別燕支多美女走馬輕風雪見此不<lb/>
記人恩情雲雨絶啼流玉筯盡坐恨金閨切織錦作短<lb/>
<pb n="KR4c0014_WYG_025-23a"/>
書腸隨囘文結相思欲有寄恐君不見察焚之揚其灰<lb/>
手跡自此滅<hi>元和郡縣志河北道易州易縣有易水一浸名故安河出縣西寛中谷周官曰并州其</hi>
<hi>淶易燕太子丹送荆柯易水之上即此水也陶濳詩渇飲易水流曹植詩白馬飾金羈聫翩西北馳廣韻騣馬</hi>
<hi>鬛也謝靈運詩鳴鞭適大河左傳䖍劉我邉陲廣韻陲邉也燕支山見四巻注玉筯見本巻注武后璇璣圗序</hi>
<hi>符堅時秦州刺史扶風竇滔妻蘇氏名蕙字若蘭知識精明儀容秀麗然性近於急頗傷嫉妬滔拜安南將軍</hi>
<hi>留鎮㐮陽不與偕行蘇悔恨自傷因織錦為回文五采相宣瑩心輝目縱廣八寸題詩二百餘首計八百餘言縱</hi>
<hi>横反覆皆為文章才情之妙超今邁古名曰璇璣圗讀者不能悉通蘇氏笑曰徘徊宛轉自為語言非我家人</hi>
<hi>莫之能解遂發蒼頭齎至㐮陽滔覧之感其妙絶迎蘇氏於漢南恩好愈重古有所思曲聞君有他心拉襍摧</hi>
<pb n="KR4c0014_WYG_025-23b"/>
<hi>燒之摧燒之當風揚其灰</hi>
　　陌上贈美人<hi>一云小放歌行一首在第三此是第二篇</hi>
駿馬驕行踏落花垂鞭直拂五雲車美人一笑褰珠箔<lb/>
遥指紅<hi>一作青</hi>樓是妾家<hi>真誥赤水山中學道者朱孺子八月五日西王母遣迎即日乗</hi>
<hi>五色雲車登天庾信步虚詞東明九芝盛北燭五雲車五雲車仙人所乗者此盖誇美言之</hi>
　　閨情<lb/>
流水去絶國浮雲辭故關水或戀前浦雲猶歸舊山恨<lb/>
君流<hi>一作龍</hi>沙去棄妾漁陽間玉筯夜垂<hi>一作日夜</hi>流雙雙落<lb/>
<pb n="KR4c0014_WYG_025-24a"/>
朱顔黄鳥坐相悲緑楊誰更攀織錦心草草挑燈淚斑<lb/>
斑窺鏡不自識况乃狂夫還<hi>張協詩流波戀舊浦行雲思故山元和郡縣志居延</hi>
<hi>海在甘州張掖縣東北一百六十里即居延澤古文以為流沙者其沙風吹流行故曰流沙通典沙州古流沙</hi>
<hi>地其沙風吹流行在郡西八十里太平御覧流沙在玉門關外唐書西域傳吐谷渾西北有流沙數百里地理</hi>
<hi>今釋流沙在今陜西嘉峪關外索科鄂模以北東至賀蘭山西至廢沙州界幾南北千餘里東西數百里其沙</hi>
<hi>隨風流行墮處有之漁陽古北戎無終子國也戰國時屬燕秦於其地置漁陽郡二漢及隋因之唐為幽州地</hi>
<hi>開元十八年析幽州置薊州後謂薊州為漁陽郡玉筯見前注</hi>
　　代别情人<lb/>
<pb n="KR4c0014_WYG_025-24b"/>
清水本不動桃花發岸旁桃花弄水色波蕩摇春光我<lb/>
悦子容艷子傾我文章風吹緑琴去曲度紫鴛鴦昔作<lb/>
一水魚今成兩枝鳥哀哀長雞鳴夜夜達五曉起折相<lb/>
思樹歸贈知寸心覆水不可收行雲難重尋天涯有度<lb/>
鳥莫絶瑶華音<hi>緑綺琴司馬相如之琴也曲度猶度曲謂隠度作新曲俱見二十巻注紫鴛鴦</hi>
<hi>疑即所度之曲名焦仲卿妻詩中有雙飛鳥自名為鴛鴦仰頭相向鳴夜夜逹五更左思呉都賦相思之樹劉</hi>
<hi>淵林注相思大樹也材理堅邪斫之則文可作器其實如珊瑚歴年不變東冶有之三國志注覆水不可收也</hi>
<hi>楚辭折疎麻兮瑶華將以遺兮離居王逸注瑶華玉華也謝朓詩恵而能好我間以瑶花音</hi>
<pb n="KR4c0014_WYG_025-25a"/>
　　代秋情<lb/>
幾日相別離門前生穭葵寒蟬聒梧桐日夕長鳴悲白<lb/>
露濕螢火清霜零兎絲空掩紫<hi>一作閨掩</hi>羅袂長啼無盡時<lb/>
<hi>廣韻穭自生稻也廣雅葵菜也嘗傾葉向日不令照其根蔡邕月令章句寒蟬應隂而鳴鳴則天涼故謂之寒</hi>
<hi>蟬也兎絲蔓草也多生荒野古道中蔓延草木之上有莖而無葉細者如線粗者如繩黄色子入地而生初生</hi>
<hi>有根及纒物而上其根自㫁盖假氣而生亦一異也  穭音吕</hi>
　　對酒<lb/>
蒲萄酒金叵羅呉姬十五細馬䭾青黛畫眉紅錦靴道<lb/>
<pb n="KR4c0014_WYG_025-25b"/>
字不正嬌唱歌玳瑁筵中懐裏醉芙蓉帳裏<hi>一作底</hi>奈君<lb/>
何<hi>史記大宛左右以蒲萄為酒富人藏酒至萬餘石乆者至數十嵗不敗太平寰宇記蒲萄酒西域有之前</hi>
<hi>代或有貢獻及貞觀中破髙昌收馬乳蒲萄實於苑中種之并得其酒法太宗自損益之造酒酒成凡有八色</hi>
<hi>芳香酷烈味兼醍醐既頒賜羣臣京師始識其味北齊書神武宴僚屬于坐失金叵羅竇泰令飲酒者皆脱帽</hi>
<hi>於租珽髻上得之邵氏聞見後録近世以洗為叵羅若洗豈可置之髻上未知叵羅是何物唐六典注隴右諸</hi>
<hi>牧監使毎年簡細馬五十匹進其翔麟鳳苑廏别簡粗壯敦馬一百匹與細馬同進按此知所謂細馬乃駿馬</hi>
<hi>之小者耳中華古同注梁天監中武帝詔宫人作白妝青黛眉韻㑹青黛似空青而色深本草青黛從波斯國</hi>
<hi>來今以太原并廬陵南康等處染澱甕上沫紫碧色者用之昭明太子七契身託玳瑁之筵鮑照詩七綵芙蓉</hi>
<pb n="KR4c0014_WYG_025-26a"/>
<hi>之羽帳九華蒲萄之錦衾  叵音頗</hi>
　　怨情<lb/>
新人如花雖可寵故人似玉猶來重花性飄揚不自持<lb/>
玉心皎潔終不移故人昔新今尚故還見新人有故時<lb/>
請㸔陳后黄金屋寂寂珠簾生網絲<hi>江縂詩故人雖故昔經新新人雖新</hi>
<hi>復應故金屋見四巻注</hi>
　　湖邊採蓮婦<lb/>
小姑織白紵未解將人語大嫂採芙蓉溪湖千萬重長<lb/>
<pb n="KR4c0014_WYG_025-26b"/>
兄行不在莫使外人逢願學秋胡婦貞心比古松<hi>韻㑹將與</hi>
<hi>也古今注芙蓉一名荷花生池澤中實曰蓮花之最秀異者列女傳潔婦者魯秋胡子妻也既納之五日去而</hi>
<hi>官於陳五年乃歸未至家見路旁婦人採桑秋胡子悦之下車謂曰若曝採桑吾行道逺願托桑蔭下飡下齎</hi>
<hi>休焉婦人採桑不輟秋胡子謂曰力田不如逢豐年力桑不如見國卿吾有金願以與夫人婦人曰嘻夫採桑</hi>
<hi>力作紡績織絍以供衣食奉二親養夫子吾不願金所願卿無有外意妾亦無淫泆之志收子之齎與笥金秋</hi>
<hi>胡子遂去至家奉金遺母使人喚婦至乃向採桑者也秋胡子慚婦曰子束髪辭親往仕五年乃還當所悦馳</hi>
<hi>驟揚塵疾至今也乃恱路旁婦人下子之糧以金與之是忘母也忘母不孝好色淫泆是汚行也汚行不義夫</hi>
<hi>事親不孝則事君不忠處家不義則治官不理孝義並忘必不遂矣妾不忍見遂去而東走投河而死范雲寒</hi>
<pb n="KR4c0014_WYG_025-27a"/>
<hi>松詩凌風知勁節負雪見貞心</hi>
　　怨情<lb/>
美人捲珠簾深坐嚬蛾眉但見淚痕濕不知心恨誰<lb/>
　　代寄情<hi>繆本多人字</hi>楚辭體<lb/>
君不來兮徒蓄怨積思而孤吟雲陽<hi>當作陽雲</hi>一去以<hi>蕭本作巳</hi>
逺隔巫山緑水之沉沉留餘香兮染繡被夜欲寢兮愁<lb/>
人心朝馳余馬於青樓怳若空而夷猶浮雲深兮不得<lb/>
語却惆悵而懐憂使青鳥兮銜書恨獨宿兮傷離居何無<lb/>
<pb n="KR4c0014_WYG_025-27b"/>
情而雨<hi>繆本作兩</hi>絶夢雖往而交踈横流涕而長嗟折芳洲<lb/>
之瑶花送飛鳥以極目怨夕陽之西斜願為連根同死<lb/>
之秋草不作飛空之落花<hi>楚辭九辨蓄怨兮積思心煩憺兮忘食事子虚賦於是楚</hi>
<hi>王乃登陽雲之臺孟康注雲夢中髙唐之臺宋玉所賦者言其髙出雲之陽也𤦺按詩意正暗用髙唐賦中神</hi>
<hi>女事知雲陽乃陽雲之誤為無疑也曹攄詩薄暮愁人心楚辭九歌朝馳余馬兮江皋夕濟兮西澨又云君不</hi>
<hi>行兮夷猶王逸注夷猶猶豫也沈約詩銜書必青鳥嘉客信龍鑣又九歌將以遺兮離居𫝊𤣥詩昔君與我兮</hi>
<hi>形影潛結今君與我兮雲飛雨絶又九歌横流涕兮潺湲又云採芳洲兮杜若王逸注芳洲香草叢生水中之處</hi>
<hi>又九歌折疎麻兮瑶花王逸注瑶花玉花也謝靈運詩瑶花未堪折李周翰注瑶花麻花也其色白故比于瑶</hi>
<pb n="KR4c0014_WYG_025-28a"/>
<hi>此花香服食可致長夀故以為美劉琨詩夕陽忽西流</hi>
　　學古思邊<lb/>
銜悲上隴首腸㫁不見君流水若有情幽哀從此分蒼<lb/>
茫愁邊色惆悵落日曛山外接逺天天際復有雲白雁<lb/>
從中來飛鳴苦難聞足繫一書札寄言歎<hi>蕭本作難</hi>離羣離<lb/>
羣心㫁絶十見花成雪胡地無春暉征人行不歸相思<lb/>
杳如夢珠淚濕羅衣<lb/>
　　思邊<hi>一作春怨</hi>
<pb n="KR4c0014_WYG_025-28b"/>
去年何時君別妾南園草緑飛蝴蝶今嵗何時妾憶君<lb/>
西山白雪暗秦雲玉關去此三千里欲寄音書那可聞<lb/>
<hi>張景陽詩蝴蝶飛南園西山即雪山又名雪嶺上有積雪經夏不消在成都之西正控吐蕃唐時有兵戍之杜</hi>
<hi>子美詩西山白雪髙西山白雪三城戍正指此地玉關詳見三巻注</hi>
　　口號呉王美<hi>繆本作舞</hi>人半醉<hi>口號即口占也詳九巻注</hi>
風動荷花水殿香姑蘇臺上見<hi>繆本作宴</hi>呉王西施醉舞嬌<lb/>
無力笑倚東窗白玉牀<hi>徐陵詩荷開水殿香十六國春秋石虎正㑹殿上施白玉牀流</hi>
<hi>蘇帳𤦺按吳王即為廬江太守之呉王也以其所宴之地比之姑蘇以其羙人比之西施乃席上口占以寓笑</hi>
<pb n="KR4c0014_WYG_025-29a"/>
<hi>謔之意耳若作咏古味同嚼蠟</hi>
　　折荷有贈<lb/>
涉江翫秋水愛此紅蕖鮮攀荷弄其珠蕩漾不成圓佳<lb/>
人綵雲裏欲贈隔逺天相思無因見悵望涼風前<hi>紅蕖紅荷</hi>
<hi>也此篇即前巻擬古之第十一首只五字不同</hi>
　　代美人愁鏡二首<lb/>
明明金鵲鏡了了玉臺前拂拭皎<hi>蕭本作交</hi>氷月光輝何清<lb/>
圎紅顔老昨日白髮多去年鈆粉坐相誤照來空凄然<lb/>
<pb n="KR4c0014_WYG_025-29b"/>
<hi>太平御覧神異經曰昔有夫妻將别破鏡人各執半以為信其妻與人通鏡化為鵲飛至夫前夫乃知之後人</hi>
<hi>因鑄鏡為鵲安背上自此始也女紅餘志淑文所寳有對鳳垂龍玉鏡臺淑文名婉姓李氏賈充妻韻㑹鈆粉</hi>
<hi>胡粉也以鈆燒煉而成故曰鈆粉  鈆音沿與鉛同</hi>
　　其二<lb/>
美人贈此盤龍之寳鏡燭我金鏤之羅衣時將紅袖拂<lb/>
明月為惜普照之餘輝影中金鵲飛不滅臺下青鸞思<lb/>
獨絶藁砧一别若箭絃去有日來無年狂風吹却妾心<lb/>
㫁玉筯并墮菱花前<hi>蕭子顯詩明鏡盤龍刻簮羽鳳凰雕劉孝威詩瓊筵玉笥金縷衣抱</hi>
<pb n="KR4c0014_WYG_025-30a"/>
<hi>朴子三光以普照著明藝文類聚宋范泰鸞鳥詩序曰昔罽賔王結罝峻卯之山獲一鸞鳥甚愛之欲其鳴而不能</hi>
<hi>致也乃飾以金籠享以珍羞對之愈戚三年不鳴其夫人曰嘗聞鳥見其類而後鳴何不懸鏡以映之王從其</hi>
<hi>意鸞覩影悲鳴哀響冲霄一奮而絶劉昭後漢書注補砆鸞鳳類而色青樂府古題要解古詞藁砧今何在藁砧</hi>
<hi>也盖婦人謂其夫之隠語也玉筯淚也江總詩紅樓千愁色玉筯兩行垂飛燕外傳七出菱花鏡一奩埤雅羣</hi>
<hi>説鏡謂之菱花以其面平光影所成如此庾信鏡賦云照壁而菱花自生是也爾雅翼昔人取菱花六觚之象</hi>
<hi>以為鏡</hi>
　　贈段七娘<lb/>
羅襪凌波生網塵那能得計訪情親千杯緑酒何辭醉<lb/>
<pb n="KR4c0014_WYG_025-30b"/>
一面紅粧惱殺人<hi>曹植洛神賦凌波微步羅襪生塵</hi>
　　别内赴徴三首<lb/>
王命三徴去未還明朝離别出呉關白玉髙樓㸔不見<lb/>
相思須上望夫山<hi>望夫山見二十二巻注</hi>
　　其二<lb/>
出門妻子强牽衣問我西行幾日歸歸<hi>繆本作來</hi>時儻佩黄<lb/>
金印莫見<hi>蕭本作學</hi>蘇秦不下機<hi>初學記衛宏漢舊儀曰列侯黄金印龜紐文曰印丞</hi>
<hi>相將軍黄金印龜紐文曰章新書天子之相號為丞相黄金之印戰國䇿蘇秦説秦王書十上而説不行去秦</hi>
<pb n="KR4c0014_WYG_025-31a"/>
<hi>而歸至家妻不下絍嫂不為炊父母不與言</hi>
　　其三<lb/>
翡翠為<hi>一作髙</hi>樓金作梯誰人獨宿倚門啼<hi>一作巻簾愁坐待鳴雞</hi>
夜坐<hi>繆本作泣</hi>寒燈連曉月行行淚盡楚關西<hi>郭璞詩翹手攀金梯</hi>
　　秋浦寄内<lb/>
我今尋陽去辭家千里餘結荷見<hi>蕭本作捲</hi>水宿却寄大雷<lb/>
書雖不同辛苦愴離各自居我自入秋浦三年北信踈<lb/>
紅顔愁落盡<hi>蕭本作日</hi>白髪不能除有客自梁苑手攜五色<lb/>
<pb n="KR4c0014_WYG_025-31b"/>
魚開魚得錦字歸問我何如江山雖道阻意合不為殊<lb/>
<hi>尋陽郡唐時之江州也𨽻江南西道鮑照登大雷岸與妹書吾自發寒雨全行日少加秋潦浩汗山溪猥至渡</hi>
<hi>泝無邉險徑逰厯棧石星飯結荷水宿旅客辛貧波路壮濶始以今日食時僅及大雷塗發千里日踰十晨嚴</hi>
<hi>霜慘節悲風㫁肌去親為客如何如何太平寰宇記舒州望江縣有大雷池水西自宿松縣界流入雷池又東</hi>
<hi>流經縣南去縣百里又東入於海江行百里為大雷口又有小雷口宋鮑明逺有登大雷岸與妹書乃此地唐</hi>
<hi>時秋浦縣𨽻江南西道之池州梁苑在唐為河南道宋州之宋城縣魚書詳十一巻注</hi>
　　自代内贈<lb/>
寳刀裁<hi>繆本作截</hi>流水無有㫁絶時妾意逐君行纒綿亦如<lb/>
<pb n="KR4c0014_WYG_025-32a"/>
之别來門前草秋巷春轉碧<hi>巷當是黄字之訛繆本作春盡秋轉碧</hi>掃盡<lb/>
更還<hi>繆本作還更</hi>生萋萋滿行跡鳴鳳始相<hi>蕭本作何</hi>得雄驚雌<lb/>
各飛遊雲落何山一往不見歸估客發大樓<hi>一作東海</hi>知君<lb/>
在秋浦梁苑空錦衾陽臺夢行雨妾家三作相失勢去<lb/>
西秦猶有舊歌管凄清聞四隣曲度入紫雲啼無眼中<lb/>
人<hi>繆本多女弟争笑㺯悲羞涙盈巾二句</hi>妾似井底桃開花向誰笑君如<lb/>
天上月不肯一囘照窺鏡不自識別多憔悴深安得秦<lb/>
吉了為人道寸心<hi>估客商人也古樂府有估客樂大樓山在池州府城南唐為秋浦縣地陽</hi>
<pb n="KR4c0014_WYG_025-32b"/>
<hi>臺行雨盖言惟夢中得相見耳事見二巻注宗楚客三為宰相曲度曲之節奏俱詳十五巻注陸機詩髣髴眼</hi>
<hi>中人井底桃即四巻桃李出深井之意今庭中天井是也蕭子顯詩桐生井底葉交加太平廣記秦吉了容管</hi>
<hi>亷白州産此鳥大約似鸚鵡嘴脚皆紅兩眼後夾腦有黄肉冠善效人言語音雄大分明於鸚鵡以熟雞子和</hi>
<hi>飯如棗飼之桂海虞衡志秦吉了如鸚鵡紺黒色丹咮黄距目下連項有深黄文項毛有縫如人分髪能人言</hi>
<hi>比於鸚鵡尤慧大抵鸚鵡聲如兒女吉了聲則如丈夫出邕州溪洞中</hi>
　　秋浦感主人歸燕寄内<lb/>
霜凋<hi>繆本作朽</hi>楚關木始知殺氣嚴寥寥金天廓婉婉緑紅<lb/>
潛胡燕别主人雙雙語前簷三飛四囘顧欲去復相瞻<lb/>
<pb n="KR4c0014_WYG_025-33a"/>
豈不戀華屋終然謝珠簾我不及此鳥逺行歳巳淹寄<lb/>
書道中歎淚下不能緘<hi>月令仲秋之月殺氣浸盛江淹詩殺氣起嚴霜劉良注殺氣寒</hi>
<hi>氣也陳子昻詩金天方肅殺白露始專征爾雅翼胡燕比越燕而大臆前白質黒章其聲亦大巢懸于大屋兩</hi>
<hi>榱間其長有容匹素者謂之蛇燕謝靈運詩華屋非蓬居吕向注華畫飾也</hi>
　　送内尋廬山女道士李騰空二首<hi>方輿勝覧延真觀在南康軍城</hi>
　　<hi>北四十里舊名昭徳唐女真李騰空所居騰空宰相李林甫之女廬山志蔡尋真侍郎蔡某女也李</hi>
　　<hi>騰空宰相李林甫女也幼並超異生富貴而不染遂為女冠同入廬山蔡居屏風疊之南李居屏風</hi>
　　<hi>疊之北學三洞法以丹藥符籙救人疾苦至三元八節㑹於詠真洞以相師講貞元中九江守許渾</hi>
<pb n="KR4c0014_WYG_025-33b"/>
　　<hi>以狀聞昭徳皇后賜以金帛土田巳而蜕去門人收簮簡瘞之鄉俗嵗時祭祀不絶昭徳崩許渾入</hi>
　　<hi>朝因乞賜觀額以昭追奉詔以詠真洞尋真觀騰空所居為昭徳觀</hi>
君尋騰空子應到碧山家水舂雲母碓風掃石楠花若<lb/>
戀幽居好相邀弄紫霞<hi>白居易詩有何處水邊碓夜舂雲母聲及雲碓無人水自舂之</hi>
<hi>句自注云廬山中雲母多故以水碓擣鍊俗呼為雲碓本草衍義石楠葉似枇杷葉之小者而背無毛正二月</hi>
<hi>間開花冬有二葉為花苞苞既開中有十餘花大小如椿花甚細碎每一苞約彈許大成一毬一花六葉一朶</hi>
<hi>有七八毬淡白緑色花罷去年葉盡脱漸生新葉楊詩人玉屑詩體有借對孟浩然厨人具雞黍稚子摘  梅</hi>
<hi>太白水舂雲母碓風掃石楠花少陵竹葉于人既無分菊花從此不須開是也  碓音對</hi>
<pb n="KR4c0014_WYG_025-34a"/>
　　其二<lb/>
多君相門女學道愛神仙素手掬青靄羅衣曳紫烟一<lb/>
往屏風疊乗鸞著玉鞭<hi>一作不著鞭青多猶重也鮑照與妹書左右  靄表裏紫霄韻</hi>
<hi>㑹靄雲集貌屏風疊在廬山見十一巻注  靄哀上聲</hi>
　　贈内<lb/>
三百六十日日日醉如泥雖為李白婦何異太常妻<hi>後漢</hi>
<hi>書周澤為太常潔清循行盡敬宗廟常卧病齋宫其妻哀澤老病闚問所苦澤大怒以妻干犯齋禁遂收送詔</hi>
<hi>獄謝罪當世疑其詭激時人為之語曰生世不諧作太常妻一嵗三百六十日三百五十九日齋一日不齋醉</hi>
<pb n="KR4c0014_WYG_025-34b"/>
<hi>如泥</hi>
　　在潯陽非所寄内<hi>後漢書陳蕃傳或禁錮閉隔或死徙非所晉書曹攄傳獄有死</hi>
　　<hi>囚嵗夕攄行獄愍之曰卿等不幸致此非所後人以囹圄為非所本此劉長卿有非所留繫聞長州</hi>
　　<hi>軍笛聲亦用其字</hi>
聞難知慟哭行啼入府中多君同蔡琰流淚請曹公知<lb/>
登呉章嶺昔與死無分﨑嶇行石道外折入青雲相見<lb/>
若悲歎哀聲那可聞<hi>後漢書陳留董祀妻者同郡蔡邕女也名琰字文姬祀為屯田都尉</hi>
<hi>犯法當死文姬詣曹操請之時公卿名士及逺方使驛坐者滿堂操謂賔客曰蔡伯喈女在外今為諸君見之及</hi>
<pb n="KR4c0014_WYG_025-35a"/>
<hi>文姬進蓬首徒行叩頭請罪音辭清辯㫖甚酸哀衆皆改容操曰誠實相矜然文狀已去奈何文姬曰明公廏</hi>
<hi>馬萬匹虎士成林何惜疾足一騎而不濟垂死之命乎操感其言乃追原祀罪江西通志呉章山在九江南康</hi>
<hi>二府之界西去九江府城三十里南去南康府城四十五里與廬山相接嶺路峻隘宋孔武仲吳章嶺詩云廬</hi>
<hi>山北轉是呉章巖草紛紛静有香或云昔有吳章者居此故名或謂呉障山以其為呉之障也周必大泛舟㳺</hi>
<hi>山録上呉章嶺亂石聱牙頗亦險峻嶺脊分江東西兩路界過界便見五老峯是為山南韻㑹﨑嶇山險也</hi>
<hi>琰以冉切音近兖</hi>
　　南流夜郎寄内<lb/>
夜郎天外怨離居明月樓中音信疎北雁春歸㸔欲盡<lb/>
<pb n="KR4c0014_WYG_025-35b"/>
南來不得豫章書<hi>古詩同心而離居憂傷以終老一統志章山在湖廣徳安府城東四十里古文</hi>
<hi>以為内方山左傳吳自豫章與楚夾漢舊圗經云豫章即今之章山唐李白娶安陸許氏逮流夜郎妻在父母</hi>
<hi>家有寄内詩云南來不得豫章書亦言安陸之豫章也琦按魏顥序太白始娶于許終娶于宗則此時之婦乃</hi>
<hi>宗也因寓居豫章故云一統志猶以流夜郎時誤婦為許相之女以豫章為徳安府之豫章山俱</hi>
　　越女詞五首<lb/>
長干呉兒女眉目艷星月屐上足如霜不着鴉頭襪<hi>江南</hi>
<hi>通志長千里在江寜府城南五里梁武帝詩容色玉耀眉如月晉書五行志初作屐者婦人頭圓男子頭方圓</hi>
<hi>者順之義所以別男女也至太康初婦人屐乃頭方與男無別則知古婦人亦着屐也</hi>
<pb n="KR4c0014_WYG_025-36a"/>
　　其二<lb/>
呉兒多白晳好為蕩舟劇賣眼擲春心折花調行客<hi>史記</hi>
<hi>齊桓公與蔡女戯船中夫人蕩舟桓公止之不止賣眼即楚騷目成之意梁武帝子夜歌賣眼拂長袖含笑留</hi>
<hi>上客調嘲笑也世説康僧淵目深而鼻髙王丞相毎調之</hi>
　　其三<lb/>
耶溪採蓮女見客棹歌囘笑入荷花去佯羞不出<hi>繆本作肯</hi>
來<hi>雲笈七籖若耶溪在越州㑹稽縣南</hi>
　　其四<lb/>
<pb n="KR4c0014_WYG_025-36b"/>
東陽素足女㑹稽素舸郎相㸔月未墮白地斷肝腸<hi>唐書</hi>
<hi>地理志婺州東陽郡有東陽縣越州㑹稽郡有㑹稽縣俱𨽻江南東道白地猶俚語所謂平白地也按謝靈運</hi>
<hi>有東陽溪中贈答二詩其一曰可憐誰家婦緑流洗素足明月在雲間迢迢不可得其一曰可憐誰家郎緑流</hi>
<hi>乗素舸但問情若何月就雲中墮此詩自二作㸃化而出  舸音歌</hi>
　　其五<lb/>
鏡湖水如月耶溪女如雪新粧蕩新波光景兩竒絶<hi>鏡湖</hi>
<hi>在㑹稽山陰兩縣界若耶溪在㑹稽縣東南北流入于鏡湖詳見六巻注</hi>
　　浣紗石上女<hi>一統志浣紗石在若耶溪側是西施浣紗之所或云在苧蘿山下</hi>
<pb n="KR4c0014_WYG_025-37a"/>
玉面耶溪女青蛾紅粉粧一雙金齒屐兩足白如霜<hi>古詩</hi>
<hi>娥娥紅粉粧南越志軍安縣女子趙嫗著金箱齒屐</hi>
　　示金陵子<hi>一作金陵子詞醉粧樓記金陵子能作  來粧</hi>
金陵城東誰家<hi>一作金陵</hi>子竊聴琴聲碧<hi>一作夜</hi>忩裏落花一<lb/>
片天上來随人直渡西江水楚歌吳語嬌不成似能未<lb/>
能最有情謝公正要東山妓攜手林泉處處行<hi>通鑑謝安毎逰</hi>
<hi>東山常以妓女自隨</hi>
　　出妓金陵子呈盧六四首<lb/>
<pb n="KR4c0014_WYG_025-37b"/>
安石東山三十春傲然攜妓出風塵樓中見我金陵子<lb/>
何似陽臺雲雨人<lb/>
　　其二<lb/>
南國新豐酒東山小妓歌對君君不樂花月<hi>蕭本作有</hi>奈愁<lb/>
何<hi>梁元帝詩試酌新豐酒遙勸陽臺人陸放翁入蜀記早發雲陽過新豐小憩李太白詩云南國新豐酒東</hi>
<hi>山小妓歌又唐人詩云再入新豐市猶聞舊酒香皆謂此地非長安之新豐也然長安新豐亦出名酒見王摩</hi>
<hi>詰詩至今居民市肆頗盛</hi>
　　其三<lb/>
<pb n="KR4c0014_WYG_025-38a"/>
東道烟霞主西江詩酒筵相逢不覺醉日墮厯陽川<hi>左傳</hi>
<hi>若舍鄭以為東道主唐書地理志淮南道和州厯陽郡有厯陽縣</hi>
　　其四<lb/>
小妓金陵歌楚聲家僮丹砂學鳳鳴我亦為君飲清酒<lb/>
君心不肯向人傾<hi>丹砂太白奴名見魏顥李翰林集序中學鳳鳴謂吹笙也梁武帝鳳笙曲</hi>
<hi>朱唇玉指學鳳鳴</hi>
　　巴女詞<lb/>
巴水急如箭巴船去若飛十月三千里郎行幾歳歸<hi>唐之</hi>
<pb n="KR4c0014_WYG_025-38b"/>
<hi>渝州涪州忠州萬州等處皆古時巴郡地其水流經三峽下至夷陵當盛漲時箭飛之速不是過矣</hi>
　　哭晁卿衡<hi>蕭本作行請舊唐書日本國開元初遣使來朝因  儒士授經詔四門助教趙</hi>
　　<hi>元黙就鴻臚寺教之所得錫賫盡市文籍泛海而還其偏使朝臣仲滿慕中國之風因留不去改姓</hi>
　　<hi>名為朝衡仕歴左補闕儀王友衡畱京師五十年好書籍放歸鄉逗遛不去上元中擢衡為左散騎常</hi>
　　<hi>侍鎮南都䕶新唐書朝衡歴左補闕儀王友多所該識乆乃還天寳十二載朝衡復入朝云云王維</hi>
　　<hi>有送秘書晁監還日本國詩序趙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>有送晁補闕歸日本詩儲光羲有洛中貽朝校書衡詩葢晁字</hi>
　　<hi>即古朝字朝衡晁衡實一人也新舊唐書俱不言衡終于何年據太白是詩則衡返棹日本而死矣豈</hi>
　　<hi>上元以後事耶抑得之傳聞之譌耶</hi>
<pb n="KR4c0014_WYG_025-39a"/>
日本晁卿辭帝都征帆一片遶蓬壺明月不歸沉碧海<lb/>
白雲愁色滿蒼梧<hi>唐書日本古倭奴也去京師萬四千里直新羅東南在海中島而居國無</hi>
<hi>城郭聨木為柵落以草茨屋左右小島五十餘皆自名國而臣附之後稍習夏音惡倭名更號日夲使者自言</hi>
<hi>國近日所出以為名或曰日本乃小國為倭所并故冒其號使者不以情故疑焉拾遺記蓬壺蓬萊也水經注</hi>
<hi>東北海中有大洲謂之郁洲山海經所謂郁山在海中者也言是山自蒼梧徙此云山上猶有南方草木崔季</hi>
<hi>珪之叙述初賦言郁洲者故蒼梧之山也心悦而怪之聞其上有仙人石室也乃往觀見一道人獨處休休然</hi>
<hi>不談不對顧非巳及也即其賦所云吾夕濟於郁洲者也一統志淮安府海州朐山東北海中有大洲謂之鬱</hi>
<hi>洲又名郁洲一名郁州山一名蒼梧山或云昔從蒼梧飛來</hi>
<pb n="KR4c0014_WYG_025-39b"/>
　　自溧水道哭王炎三首<hi>説文溧水出丹陽溧水縣元和郡縣志溧水在宣州</hi>
　　<hi>溧水縣南六里江南通志溧水一名瀨水在溧陽縣西北上承丹陽湖東流為宜興之荆溪入太湖</hi>
　　<hi>舊名永陽江又名中江一統志王炎宣城人與李白為友嘗逰蜀及死白詩輓之</hi>
白楊雙行行白馬悲路傍晨興見曉月更似發雲陽溧<lb/>
水通吳關逝川去未央故人萬化盡閉骨茅山岡天上<lb/>
墜玉棺泉中掩龍章名飛日月上義與風雲翔逸氣竟<lb/>
莫展英圗俄夭傷楚國一老人來嗟龔勝亡有言不可<lb/>
道雪泣憶<hi>繆本作惜</hi>蘭芳<hi>謝靈運廬陵王墓下詩曉月發雲陽落日次朱方李善注越絶書曲</hi>
<pb n="KR4c0014_WYG_025-40a"/>
<hi>阿為雲陽縣任昉哭范僕射詩一朝萬化盡猶我故人情江淹恨賦烟㫁火絶閉骨泉裏太平寰宇記茅山在</hi>
<hi>句容縣南五十里本名句曲山其山形如句字三曲昔茅山君得道於此後人遂名焉其山接句容金壇延陵</hi>
<hi>三縣界玉棺漢王喬事見十一巻注趙景真與嵇茂齊書表龍章於裸壌李善注龍衮龍之服也章章甫之冠</hi>
<hi>也陸雲南征賦雄聲泉涌逸氣風亮漢書王莽傳遣謁者持安車印綬即拜楚國龔勝為太子師友祭酒勝不</hi>
<hi>應徴不食而死龔勝本傳勝死有老父來弔哭甚哀既而曰嗟乎薫以香自燒膏以明自銷龔生竟夭天年非</hi>
<hi>吾徒也遂趨而出莫知其誰謝靈運詩楚老惜蘭芳吕氏春秋呉起雪泣而應之髙誘注雪拭也</hi>
　　其二<lb/>
王公希代寳棄世一何早弔死不及哀殯宫巳秋草悲<lb/>
<pb n="KR4c0014_WYG_025-40b"/>
來欲脱劍挂向何枝好哭向茅山雖未摧一生淚盡丹<lb/>
陽道<hi>言弔死而不及其新哀之時殯宫之上巳生秋草盖言乆也與左傳贈死不及尸弔生不及哀句同</hi>
<hi>意異陸機詩哀鳴興殯宫論衡延陵季子過徐徐君好其劍季子以當使於上國未之許與季子使還徐君巳</hi>
<hi>死季子解劍帶其冡樹御者曰徐君已死尚誰為乎季子曰前已心許之矣可以徐君死故負吾心乎遂帶劍</hi>
<hi>於冡樹而去溧水在兩漢時乃丹陽郡之地故曰丹陽道</hi>
　　其三<lb/>
王家碧瑶樹一樹忽先摧海内故人泣天涯弔鶴來未<lb/>
成霖雨用先夭<hi>許本作失</hi>濟川材一罷廣陵散鳴琴更不開<lb/>
<pb n="KR4c0014_WYG_025-41a"/>
<hi>淮南子絳樹在其南碧樹瑶樹在其北世説王戎云太尉神姿髙徹如瑶林瓊樹自然是風塵表物陶侃别傳</hi>
<hi>侃丁母憂在墓下忽有二客來弔不哭而退儀服鮮異知非常人遣隨視之但見雙鶴冲天而去書説命若濟</hi>
<hi>巨川用汝作舟楫若嵗大旱用汝作霖雨晉書嵇康將刑東市顧視日影索琴彈之曰昔袁孝尼嘗從吾學廣</hi>
<hi>陵散吾毎靳固之廣陵散于今絶矣初康嘗㳺乎洛西暮宿華陽亭引琴而彈夜分忽有客詣之稱是古人</hi>
<hi>與康共談音律辭致清辯因索琴彈之而為廣陵散聲調絶倫遂以授康仍誓不傳人亦不言其姓氏</hi>
　　哭宣城善醸紀叟<lb/>
紀叟黄泉裏還應醸老春夜臺無曉日沽酒與何人<hi>一作</hi>
<hi>題戴老酒店云戴老黄泉下還應醸大春夜臺無李白沽酒與何人  老春是紀叟所醸酒名唐人名酒多帶</hi>
<pb n="KR4c0014_WYG_025-41b"/>
<hi>春字陸機詩送子長夜臺李周翰注墳墓一閉無復見明故云長夜臺後人稱夜臺本此沈約傷美人賦忽淪</hi>
<hi>軀于夜臺盧照隣詩夜臺無曉箭朝奠有虚尊</hi>
　　宣城哭蔣徴君華<lb/>
敬亭埋玉樹知是蔣徴君安<hi>繆本作果</hi>得相如草空<hi>繆本作仍</hi>餘<lb/>
封禪文池臺空有月詞賦舊凌雲獨挂延陵劍千秋在<lb/>
古墳<hi>一統志蔣華墓在敬亭山華唐人嘗與李白㳺白詩曰敬亭山下墓知是蔣徴君世説庾文康亡何</hi>
<hi>揚州臨𦵏云埋玉樹著土中使人情何能巳已史記相如既病免家居茂陵天子曰司馬相如病甚可往從悉</hi>
<hi>取其書若不然後失之矣使所忠往而相如已死家無書問其妻對曰長卿固未嘗有書也時時著書人又取</hi>
<pb n="KR4c0014_WYG_025-42a"/>
<hi>去即空居長卿未死時為一巻書曰有使來求書奏之無他書其遺札言封禪事所忠奏其書天子異之漢書</hi>
<hi>武帝好神仙相如上大人賦欲以諷帝反縹縹有凌雲之志延陵劍見前三首注</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0014_WYG_025-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集注巻二十五<lb/>
</p>
<p>
</p>
  </div>
</body>
</text>
</TEI>
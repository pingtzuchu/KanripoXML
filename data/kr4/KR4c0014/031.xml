<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集注巻三十一</head> <lb/>
    <p>
<pb n="KR4c0014_WYG_031-1a"/>
欽定四庫全書<lb/>
　李太白集注巻三十一<lb/>
　　　　　　　　　　　　錢塘　王𤦺　撰<lb/>
　序誌碑傳<hi>十二首</hi>
　　草堂集序　　　　　　　　　　李陽氷<lb/>
李白字太白隴西成紀人凉武昭王暠九世孫蟬聨珪<lb/>
組世為顯著中葉非罪謫居條支易姓與<hi>繆本作為</hi>名然自<lb/>
窮蟬至舜五世為庶累世不大曜亦可歎焉神龍之始<lb/>
<pb n="KR4c0014_WYG_031-1b"/>
逃歸於蜀復指李樹而生伯陽驚姜之夕長庚入夢故<lb/>
生而名白以太白字之世稱太白之精得之矣<hi>唐世隴西郡渭</hi>
<hi>州也無成紀縣而秦州天水郡乃有成紀此云隴西成紀人蓋推其先世郡邑而云耳漢書李廣傳言廣為隴</hi>
<hi>西成紀人在漢初成紀本屬隴西至武帝元鼎三年分隴西置天水郡於是成紀屬天水而不屬隴西矣唐李</hi>
<hi>氏族望推為廣所出者皆曰隴西成紀蓋本此也凉武昭王諱暠系出李廣之後當晉安帝之末為羣雄所奉</hi>
<hi>推為燉煌太守遂啟霸圖兵不血刃坐據河西五郡國號曰凉自稱為公在位十八年薨國人上諡曰凉武昭</hi>
<hi>王暠子曰歆歆子曰重耳重耳子曰熈熈子曰天賜天賜子曰虎虎子曰昺昺子曰淵於是代隋而有天下是</hi>
<hi>為唐髙祖元宗天寳二年追尊凉武昭王曰興聖皇帝南史王筠傳爵位蟬聨文才相繼詩商頌昔在中葉毛</hi>
<pb n="KR4c0014_WYG_031-2a"/>
<hi>傳曰葉世也按范傳正墓碑云隋末多難一房被竄於碎葉與此文所謂中葉非罪謫居條支地名不同新唐</hi>
<hi>書畧之但言隋末以罪徙西域考漢書西域傳烏弋山離國去長安萬二千二百里條支國又在其西行百餘</hi>
<hi>日方至其國與中國絶逺疑非謫戍者所居唐書地理志西域羈縻州有條支都督府以訶達羅支國伏寳瑟</hi>
<hi>顛城置領州九𨽻安西都䕶府乃唐龍朔元年所置隋時無之恐碎葉為是條支乃借言作西域極逺之地説</hi>
<hi>耳史記虞舜者名重華重華父曰瞽叟瞽叟父曰橋牛橋牛父曰句望句望父曰敬康敬康父曰窮蟬窮蟬父</hi>
<hi>曰帝顓頊顓頊父曰昌意以至舜七世矣自從窮蟬以至帝舜皆微為庶人藝文類聚老子姓李名耳字伯陽</hi>
<hi>楚國苦縣賴鄉人也其母感大流星而有娠雖受氣於天然生於李家猶以李為姓又云母到李樹下生老子</hi>
<hi>生而能言指李樹曰以此為我姓左傳鄭武公娶於申曰武姜生莊公莊公寤生驚姜氏故名曰寤生  暠音</hi>
<pb n="KR4c0014_WYG_031-2b"/>
<hi>稿</hi>不讀非聖之書恥為鄭衛之作故其言多似天仙之<lb/>
辭凡所著述言多諷興自三代以來風騷之後馳驅屈<lb/>
宋鞭撻揚馬千載獨歩唯公一人故王公趨風列岳結<lb/>
軌羣賢翕習如鳥歸鳯盧黄門云陳拾遺横制頽波天<lb/>
下質文翕然一變至今朝詩體尚有梁陳宫掖之風至<lb/>
公大變掃地併盡今古文集遏而不行唯公文章横被<lb/>
六合可謂力敵造化歟<hi>後漢書周燮專精禮易不讀非聖之書司馬相如難蜀父老文</hi>
<hi>結軌還轅東向將報顔師古曰結屈也軌車跡也張華鷦鷯賦飛不飄揚翔不翕習李善註翕習盛貌新唐書</hi>
<pb n="KR4c0014_WYG_031-3a"/>
<hi>盧藏用字子潛豳州范陽人神龍中累擢中書舎人歴吏部黄門侍郎陳子昻字伯玉梓州射洪人文明初舉</hi>
<hi>進士擢麟臺正字遷右拾遺唐興文章承徐庾餘風天下祖尚子昻始變雅正初為感遇詩三十八章王適曰</hi>
<hi>是必為海内文宗子昻所論著當世以為法盧藏用陳氏集序君名子昻字伯玉蜀人也崛起江漢虚視函夏</hi>
<hi>卓立千古横制頽波天下翕然質文一變非夫岷峨之精巫廬之靈則何以生此大唐新語梁簡文之為太子</hi>
<hi>好作艶詩境内化之浸以成俗謂之宫體陳書後主使諸貴人及女學士與狹客共賦新詩互相贈荅採其尤</hi>
<hi>艶麗者以為曲辭班固西都賦横被六合</hi>天寳中皇祖下詔徵就金馬降輦<lb/>
歩迎如見綺皓以七寳牀賜食御手調羮以飯之謂曰<lb/>
卿是布衣名為朕知非素蓄道義何以及此置於金鑾<lb/>
<pb n="KR4c0014_WYG_031-3b"/>
殿出入翰林中問以國政潛草詔誥人無知者醜正同<lb/>
列害能成謗格言不入帝用疏之公乃浪跡縱酒以自<lb/>
昏穢詠歌之際屢稱東山又與賀知章崔宗之等自為<lb/>
八仙之遊謂公謫仙人朝列賦謫仙之歌凡數百首多<lb/>
言公之不得意天子知其不可留乃賜金歸之遂就從<lb/>
祖陳留採訪大使彦允請北海髙天師授道籙於齊州<lb/>
紫極宫將東歸蓬萊仍羽人駕丹丘耳<hi>皇祖元宗也元宗於代宗為祖</hi>
<hi>是文作於代宗即位之後故曰皇祖雍録金鑾殿在學士院之左長安志大明宫有金鑾殿在環周殿西北唐</hi>
<pb n="KR4c0014_WYG_031-4a"/>
<hi>㑹要翰林院開元初置在銀臺門内麟徳殿西廂重廊之後蓋天下之藝能技術見召者之所處也唐書地理</hi>
<hi>志河南採訪使治汴州陳留郡即汴州北海郡即青州濟南郡即齊州俱屬河南道楚辭仍羽人於丹丘兮留</hi>
<hi>不死之舊鄊王逸註山海經言有羽人之國不死之民或曰人得道身生羽毛也朱子註仍因就也羽人飛仙</hi>
<hi>也丹丘晝夜常明之處也</hi>陽氷試絃歌於當塗心非所好公遐不棄<lb/>
我乗扁舟而相顧<hi>繆本缺乗字相顧作相歡</hi>臨當挂冠公又疾亟草<lb/>
藁萬巻手集未脩枕上授簡俾予為序論關雎之義始<lb/>
媿卜商明春秋之辭終慙杜預自中原有事公避地八<lb/>
年當時著述十喪其九今所存者皆得之他人焉時寳<lb/>
<pb n="KR4c0014_WYG_031-4b"/>
應元年十一月乙酉也<hi>韓詩外傳子夏問曰關雎何以為國風始也孔子曰關雎至矣</hi>
<hi>乎夫關雎之人仰則天俯則地幽幽㝠㝠徳之所藏紛紛沸沸道之所行雖神龍化斐斐文章大哉關雎之道</hi>
<hi>也萬物之所繫羣生之所懸命也河洛出圖書麟鳯翔乎郊不由關雎之至則關雎之事將奚由至矣哉夫六</hi>
<hi>經之䇿皆歸論汲汲蓋取之乎關雎關雎之事大矣哉馮馮翊翊自西自東自南自北無思不服子其勉强之</hi>
<hi>思服之天地之間生民之屬王道之原不外此矣子夏喟然嘆曰大哉關雎乃天地之基也家語卜商衛人字</hi>
<hi>子夏習於詩能通其義以文學著名晉書杜預立功之後從容無事乃沈思經籍為春秋左氏經傳集解又叅</hi>
<hi>考衆家譜第謂之釋例又作盟㑹圖春秋長厯備成一家之學比老乃成當時論者謂預文義質直世人未之</hi>
<hi>重惟秘書監摯虞賞之曰左丘明本為春秋作傳而左傳遂自孤行釋例本為傳設而所發明何但左傳故亦</hi>
<pb n="KR4c0014_WYG_031-5a"/>
<hi>孤行</hi>
　　李翰林集序　　　　　　　　　魏　顥<lb/>
自盤古劃天地天地之氣艮於西南劍門上斷横江下<lb/>
絶岷峨之曲别為錦川蜀之人無聞則已聞則傑出是<lb/>
生相如君平王褒揚雄降有陳子昻李白皆五百年矣<lb/>
<hi>艮限也蜀於方位居中州之西南劍門岷山峨眉山錦江皆在其地司馬相如揚雄皆蜀郡成都人嚴君平王</hi>
<hi>褒亦稱蜀人未詳生何縣陳子昻梓州射洪人俱見前註</hi>白本隴西乃放形因家於<lb/>
綿身既生蜀則江山英秀伏羲造書契後文章濫觴者<lb/>
<pb n="KR4c0014_WYG_031-5b"/>
六經六經糟粕離騷離騷糠粃建安七子七子至白中<lb/>
有蘭芳情理宛約詞句妍麗白與古人争長三字九言<lb/>
鬼出神入瞠若乎後耳<hi>唐時緜州𨽻劍南道又謂之巴西郡古廣漢郡地在成都東北</hi>
<hi>三百五十里孔安國尚書序古者伏犧氏之王天下也始畫八卦造書契以代結繩之政由是文籍生焉音釋</hi>
<hi>云書者文字契者刻木而書其側故曰書契也一云以書契約其事也鄭元云以書書木邊言其事刻其木謂</hi>
<hi>之書契也濫觴謂原本也詳見二十八巻註莊子桓公讀書於堂上輪扁斵輪於堂下釋椎鑿而上問桓公曰</hi>
<hi>敢問公之所讀為何言耶公曰聖人之言也曰聖人在乎公曰已死矣曰然則君之所讀者古人之糟魄巳夫</hi>
<hi>陸徳明註糟李云酒滓也司馬云爛食曰魄一云糟爛為魄本文作粕音同許慎云粕已漉粗糟也典論今之</hi>
<pb n="KR4c0014_WYG_031-6a"/>
<hi>文人魯國孔融廣陵陳琳山陽王粲北海徐幹陳留阮瑀汝南應㻛東平劉楨斯七子者於學無所遺於詞無</hi>
<hi>所假咸自以騁騏驥於千里仰齊足而並馳建安者漢獻帝年號七人聚於其時故世謂之建安七子莊子夫</hi>
<hi>子奔逸絶塵而囘瞠若乎後矣陸徳明註瞠敕庚反又丑郎反字林云直視貌一云斜視  粃音彼</hi>白久<lb/>
居峨眉與丹丘因持盈法師達白亦因之入翰林名動<lb/>
京師大鵬賦時家蔵一本故賓客賀公竒白風骨呼為<lb/>
謫仙子由是朝廷作歌數百篇上皇豫游召白白時為<lb/>
貴門邀飲比至半醉令製出師詔不草而成許中書舍<lb/>
人以張垍讒逐游海岱間年五十餘尚無禄位禄位拘<lb/>
<pb n="KR4c0014_WYG_031-6b"/>
常人横海鯤負天鵬豈池籠榮之<hi>持盈法師玉真公主號公主出家為道士</hi>
<hi>故曰法師金石録玉真公主墓誌王縉撰誌云公主法號無上真字元元天寳中更賜號曰持盈而唐史但言</hi>
<hi>字持盈耳𤦺按舊唐書元宗本紀玉真公主先為女道士天寳三載讓號及實封賜名持盈以為字持盈乃新</hi>
<hi>唐書之誤唐書百官志中書省有舍人六人正五品上掌侍進奏議表章凡詔㫖制勅璽書册命皆起草進畫</hi>
<hi>既下則署行張垍丞相説之子尚元宗女寧親公主以中書舍人供奉翰林海岱間古青齊二州地也文獻通</hi>
<hi>考翰林學士唐元宗開元二十六年置初以中書務繁乃選文學之士號翰林供奉與集賢學士分掌制誥書</hi>
<hi>命至是號供奉為學士别建學士院專掌内命以張垍劉光謙首居之而集賢所掌於是罷息自後給事中張</hi>
<hi>淑中書舍人張漸竇華等相繼而入焉其後有韓雄閻伯璵孟匡朝陳兼蔣鎮李白等皆在翰林中但假其名</hi>
<pb n="KR4c0014_WYG_031-7a"/>
<hi>而無所職雍録開元前北門本無學士亦無職守如李白輩供奉翰林乃以其能文特許入翰林不曰以某官</hi>
<hi>供奉也俗傳白衣入翰林者此也又曰上數欲命白以官為宫中所捍而止是白在天寳竟無官也  垍音忌</hi>
顥始名萬次名炎萬之日不逺命駕江東訪白遊天台<lb/>
還廣陵見之眸子炯然哆如餓虎或時束帶風流醖籍<hi>韻㑹</hi>
<hi>哆大貌漢書薛廣徳為人温雅有醖籍服䖍曰寛博有餘也顔師古曰醖言如醖釀也籍有所薦籍也史炤曰</hi>
<hi>醖籍有雅度之稱北史王昕母清河崔氏學識有風訓生九子皆風流醖籍  哆昌者切車上聲音與撦同顥</hi>
<hi>音浩</hi>曾受道籙於齊有青綺冠帔一副少任俠手刃數人<lb/>
<hi>史記季布為氣任俠有名於楚如淳曰相與信為任同是非為俠所謂權行州里力折公卿者也應劭曰任謂</hi>
<pb n="KR4c0014_WYG_031-7b"/>
<hi>有堅完可任託以事也顔師古曰任謂任使其氣力俠之言俠也以權力俠輔人也任音人禁反俠音下頰反</hi>
與友自荆徂揚路亡權窆迴棹方暑亡友糜潰白收其<lb/>
骨江路而舟<hi>事詳上安州裴長史書内</hi>又長揖韓荆州荆州延飲白<lb/>
誤拜韓讓之白曰酒以成禮荆州大悦<hi>世説鍾毓兄弟小時值父晝寢</hi>
<hi>因其偷飲藥酒其父時覺且託寐以觀之毓拜而後飲㑹飲而不拜既而問毓何以拜毓曰酒以成禮不敢不</hi>
<hi>拜又問㑹何以不拜荅曰偷本非禮所以不拜太白蓋借毓語以解嘲也</hi>白始娶於許生一<lb/>
女一男曰明月奴女既嫁而卒又合於劉劉訣次合於<lb/>
魯一婦人生子曰頗黎終娶於宋<hi>太白上安州裴長史書云見鄊人相如大</hi>
<pb n="KR4c0014_WYG_031-8a"/>
<hi>誇雲夢之事云楚有七澤遂來觀焉而許相公家見招妻以孫女是其始娶乃許圉師之孫女也太白竄夜郎</hi>
<hi>留别宗十六璟詩有君家全盛日台鼎何陸離斬鼇冀媧皇三入鳯凰池令姊忝齊眉等語是其終娶者乃宗</hi>
<hi>楚客之家也而此云宋蓋是宗字之訛耳若劉若魯婦則無所考太白後只一子伯禽則未知其明月奴與其</hi>
<hi>頗黎與</hi>間攜昭陽金陵之妓迹類謝康樂世號為李東山<lb/>
駿馬美妾所適二千石郊迎飲數斗醉則妓丹砂撫青<lb/>
海波滿堂不樂白宰酒則樂<hi>太白有小妓金陵歌楚聲家童丹砂學鳯鳴之句又</hi>
<hi>有示金陵子詩昭陽妓無考其東山吟云酣來自作青海舞據此撫字乃舞字之訛</hi>顥平生自負<lb/>
人或為狂白相見冺合有贈之作謂余爾後必著大名<lb/>
<pb n="KR4c0014_WYG_031-8b"/>
於天下無忌老夫與明月奴因盡出其文命顥為集顥<lb/>
今登第豈符言耶解攜明年四海大盜宗室有潭者白<lb/>
陷焉謫居夜郎罪不至此屢經昭洗朝廷忍白久為長<lb/>
沙汨羅之儔路逺不存否極則泰白宜自寛<hi>陸機詩撫膺解攜手</hi>
<hi>永嘆結遺音蓋言解散其攜手之歡也宋之問詩骨肉初分愛親朋忽解攜張九齡詩義沾投分末情及解攜</hi>
<hi>初皆用其義</hi>吾觀白之文義有濟代命然千鈞之弩魏王大<lb/>
瓠用之有時議者奈何以白有叔夜之短儻黄祖過禰<lb/>
晉帝罪阮古無其賢所謂仲尼不假蓋於子夏<hi>史記穰侯傳以</hi>
<pb n="KR4c0014_WYG_031-9a"/>
<hi>天下攻齊如以千鈞之弩决潰癰也荘子惠子謂莊子曰魏王貽我大瓠之種我樹之成而實五石以盛水漿</hi>
<hi>其堅不能自舉也剖之以為瓢則瓠落無所容非不呺然大也吾為其無用而掊之莊子曰夫子固拙於用大</hi>
<hi>矣有五石之瓠何不慮以為大樽而浮乎江湖而憂其瓠落無所容則夫子猶有蓬之心也夫叔夜之短謂其</hi>
<hi>飲酒恃才如嵇叔夜也禰衡事見二十二巻註晉書山濤舉阮咸典選曰阮咸貞素寡欲深識清濁萬物不能</hi>
<hi>移若在官人之職必絶於時武帝以咸躭酒浮虛遂不用家語孔子將行雨而無蓋門人曰商也有之孔子曰</hi>
<hi>商之為人也甚恡於財吾聞與人交推其長者違其短者故能久也嵇康與山濤絶交書仲尼不假蓋於子夏</hi>
<hi>䕶其短也</hi>經亂離白章句蕩盡上元末顥於絳偶然得之沈<lb/>
吟累年一字不下今日懐舊援筆成序首以贈顥作顥<lb/>
<pb n="KR4c0014_WYG_031-9b"/>
酬白詩不忘故人也次以大鵬賦古樂府諸篇積薪而<lb/>
録文有差互者兩舉之白未絶筆吾其再刋付男平津<lb/>
子掌其他事跡存於後序<hi>唐時河東道絳州有絳縣沈吟累年謂諷咏不倦一字不</hi>
<hi>下謂不敢妄加評隲積薪而録謂隨所得而編次不論先後如積薪然兩舉之謂兩存之再刋謂後有所得再</hi>
<hi>加續補其他事跡存於後序謂事跡之未盡者俟有訪聞作後序以紀之也○琦按是篇鉤章棘句期期不易</hi>
<hi>讀度其闕文譌字必多若筆體如是太白必著大名於天下之語毋乃為不虞之褒乎</hi>
　　李翰林别集序　　　　　　　　樂　史<lb/>
李翰林歌詩李陽氷纂為草堂集十巻史又别收歌詩<lb/>
<pb n="KR4c0014_WYG_031-10a"/>
十巻與草堂集互有得失因校勘排為二十巻號曰李<lb/>
翰林集今於三館中得李白賦序表讚書頌等亦排為<lb/>
十巻號曰李翰林别集<hi>新唐書藝文志李白草堂集二十巻李陽氷録此云十巻蓋唐</hi>
<hi>書誤也三館昭文館集賢院史館也皆寓崇文院中名雖有三實止一地為宋時蔵書之府玉海按六典武徳</hi>
<hi>四年始置脩文館貞觀二年建史館於禁中專掌國史開元五年乾元殿東廊寫四部書十三年改集仙殿為</hi>
<hi>集賢殿以脩書院為集賢殿書院三館之名肇於此矣其昭文館𨽻門下省史館寓集賢尚未合為一自梁徙</hi>
<hi>汴都舊志未備正明中始於今右長慶門東北小屋數十楹為三館湫隘庳陋僅庇風雨太平興國中詔有司</hi>
<hi>度左升龍門東北車府地為三館棟宇之制皆上親授三年二月畢功盡遷西館之書分於兩廡貯焉東廊為</hi>
<pb n="KR4c0014_WYG_031-10b"/>
<hi>昭文書庫南廊為集賢書庫西廊為史館書庫凡六庫分經史子集四部正副本凡八萬巻初乾徳中平蜀得</hi>
<hi>書萬三千巻開寳中平吳得書二萬餘巻叅以舊書為八萬巻凡六庫書籍皆以類相從用雕木為架青綾帕</hi>
<hi>幕之簡册之府翕然一變矣</hi>翰林在唐天寳中賀秘監聞於明皇帝<lb/>
召見金鑾殿降歩輦迎如見綺皓草和蕃書思若懸河<lb/>
帝嘉之七寳方丈賜食於前御手調羮於是置之金鑾<lb/>
殿出入翰林中其諸事跡草堂集序范傳正撰新墓碑<lb/>
亦畧而詳矣史又撰李白傳一巻事又稍周然有三事<lb/>
近方得之<hi>舊唐書上皇諡曰至道大聖大明孝皇帝廟號元宗晉書郭象能清言太尉王衍每云聽</hi>
<pb n="KR4c0014_WYG_031-11a"/>
<hi>象語如懸河瀉水注而不竭和蕃書集中不載蓋已亡軼史所撰李白傳即宋史藝文志所載樂史李白外傳</hi>
<hi>一巻是也今亦不傳嘗見合璧事類中引李白傳云每宴飲無不先及每慶具無不先沾中廐之馬代其勞内</hi>
<hi>廚之膳給其食疑即樂史所撰者與</hi>開元中禁中初重木芍藥即今牡丹<lb/>
也得四本紅紫淺紅通白者上因移植於興慶池東沈<lb/>
香亭前㑹花方繁開上乗照夜車太真妃以歩輦從詔<lb/>
選梨園弟子中尤者得樂一十六色李龜年以歌擅一<lb/>
時之名手捧檀板押衆樂前將欲歌之上曰賞名花對<lb/>
妃子焉用舊樂辭焉遽命龜年持金花牋宣賜翰林供<lb/>
<pb n="KR4c0014_WYG_031-11b"/>
奉李白立進清平調詞三章白欣然承詔㫖由若宿酲<lb/>
未解因援筆賦之其一曰雲想衣裳花想容春風拂檻<lb/>
露華濃若非羣玉山頭見㑹向瑶臺月下逢其二曰一<lb/>
枝紅艶露凝香雲雨巫山枉斷腸借問漢宫誰得似可<lb/>
憐飛燕倚新粧其三曰名花傾國兩相歡長得君王帶<lb/>
笑看解釋春風無限恨沈香亭北倚闌干龜年以歌辭<lb/>
進上命梨園弟子畧約調撫絲竹遂促龜年以歌之太<lb/>
真妃持頗梨七寳杯酌西凉州蒲萄酒笑領歌詞意甚<lb/>
<pb n="KR4c0014_WYG_031-12a"/>
厚上因調玉笛以倚曲每曲徧將換則遲其聲以媚之<lb/>
太真妃飲罷歛繡巾重拜上自是顧李翰林尤異於諸<lb/>
學士㑹髙力士終以脱靴為深恥異日太真妃重吟前<lb/>
辭力士曰始以<hi>繆本作為</hi>妃子怨李白深入骨髓何翻拳拳<lb/>
如是耶太真妃因驚曰何翰林學士能<hi>繆本下多一欲字</hi>辱人<lb/>
如斯力士曰以飛燕指妃子賤之甚矣太真妃頗深然<lb/>
之上嘗三欲命李白官卒為中宫所捍而止<hi>此一事葢得之唐人</hi>
<hi>所著松窻録太白入翰林在天寳初年此云開元中是叙得木芍藥之由不指賦清平調之時也原註開元天</hi>
<pb n="KR4c0014_WYG_031-12b"/>
<hi>寳花木記云禁中呼木芍藥為牡丹通志畧牡丹其花可愛如芍藥宿枝如木故得木芍藥之名芍藥著於三</hi>
<hi>代之際風雅之所流咏也牡丹初無名故依芍藥以為名亦如木芙蓉之依芙蓉以為名也牡丹晚出唐始有</hi>
<hi>名太真外傳載沈香亭賞牡丹事照夜車作照夜白按明皇雜録上所乗馬有玉花驄照夜白開元記照夜白</hi>
<hi>封太山回令陳閎圖之畫鑑曹霸人馬圖紅衣美髯奚官牽玉面騂緑衣閹官牽照夜白則車字殆白字之訛</hi>
<hi>歟通鑑武惠妃薨上悼念不已後宫數千無當意者或言夀王妃楊氏之美絶世無雙上見而悦之乃令妃自</hi>
<hi>以其意乞為女冠號太真更為夀王娶左衛郎將韋昭訓女潛納太真宫中太真肌態豐艶曉音律性警頴善</hi>
<hi>承迎上意不期歳寵遇如惠妃宫中號曰娘子凡儀禮皆如皇后天寳四載八月册為貴妃舊唐書元宗於聽</hi>
<hi>政之暇教太常樂工子弟三百人為絲竹之戲音響齊發有一聲誤元宗必覺而正之號為皇帝弟子又云梨</hi>
<pb n="KR4c0014_WYG_031-13a"/>
<hi>園弟子以置院近於禁苑之梨園玉海梨園在光化門北韻㑹玻瓈西國玉此云水玉千年氷化亦書作頗梨</hi>
<hi>唐時諸州有凉州無西凉州考晉末涼州之地為羣雄割據分裂為三李暠都酒泉謂之西凉秃髪烏孤都樂</hi>
<hi>都謂之南凉沮渠䝉遜都張掖謂之北凉西凉之地在唐時則肅州酒泉郡也又西魏於古之張掖郡置西凉</hi>
<hi>州尋改為甘州在唐亦為甘州又謂之張掖郡則甘肅二郡皆有西凉之名及考白樂天詩註有西凉節度楊</hi>
<hi>敬述以唐書元宗本紀校之楊敬述乃凉州都督也集異記葉法善言西凉府今夜之燈元稹樂府吾聞昔日</hi>
<hi>西凉州人烟撲地桑麻稠疑唐時槩謂凉州為西凉耳倚曲以聲合曲也今謂之倚聲</hi>白嘗有知<lb/>
鍳客并州識汾陽王郭子儀於行伍間為脱其刑責而<lb/>
奬重之及翰林坐永王之事汾陽功成請以官爵贖翰<lb/>
<pb n="KR4c0014_WYG_031-13b"/>
林上許之因而免誅翰林之知人如此汾陽之報徳如<lb/>
彼<hi>此一事得之裴敬所作翰林學士李公墓碑按唐書子儀以上元三年封汾陽郡王去太白貶夜郎時已</hi>
<hi>四歳矣史蓋追書其爵如此學圃藼蘇引樂史李白序曰郭子儀初在行伍李白客并州於哥舒翰坐中見之</hi>
<hi>曰此壯士目光如火照人不十年當擁節旄屢脱其刑責翰因署為牙門將後子儀戡定安史之亂歴諸道莭</hi>
<hi>度及永王璘反事干李白子儀請以官爵贖翰林上許之因而免誅與此文不同考唐書子儀未嘗為哥舒部</hi>
<hi>下將而太白流夜郎時安慶緒尚在史思明方强何云戡定此葢出自諸家稗説而此書誤以為樂史序耳</hi>
白之從弟令問嘗目白曰兄心肝五臓皆錦繡耶不然<lb/>
何開口成文揮翰霞散爾爾<hi>蕭本只一爾字○此一事得之太白所作送從弟京</hi>
<pb n="KR4c0014_WYG_031-14a"/>
<hi>兆叅軍令問之淮南覲省序</hi>傳中漏此三事今書於序中自有歌云<lb/>
吟詩作賦北窻裏萬言不及一杯水蓋嘆乎有其時而<lb/>
無其位嗚呼以翰林之才名遇元宗之知見而乃飄零<lb/>
如是宋中丞薦於聖真云一命不霑四海稱屈得非命<lb/>
與白居易贈劉禹錫詩云詩稱國手徒為爾命壓人頭<lb/>
不柰何斯言不虚矣凡百有位無自輕焉撰集之次聊<lb/>
存梗概而已時在繞霤州中咸平元年三月三日序<hi>聖真</hi>
<hi>謂肅宗按唐書肅宗諡文明武徳大聖大宣孝皇帝聖真疑是聖宣之訛繞霤州商州也漢書王莽傳繞霤之</hi>
<pb n="KR4c0014_WYG_031-14b"/>
<hi>固南當荆楚顔師古注謂之繞霤者言四面塞阨其道屈曲谿谷之水回繞而霤也其處即今之商州界七盤</hi>
<hi>十二䋫是也咸平宋真宗即位改年之年號時樂史由著作郎值史館遷職方出知商州見宋史</hi>
　　故翰林學士李君墓誌<hi>并序</hi>　　　李　華<lb/>
嗚呼姑熟東南青山北址有唐髙士李白之墓嗚呼哀<lb/>
哉夫仁以安物公其懋焉義以濟難公其志焉識以辯<lb/>
理公其博焉文以宣志公其懿焉宜其上為王師下為<lb/>
伯友年六十有二不偶賦臨終歌而卒悲夫聖以立徳<lb/>
賢以立言道以恒世言以經俗雖曰死矣吾不謂其亡<lb/>
<pb n="KR4c0014_WYG_031-15a"/>
矣也有子曰伯禽天然長能持幼能辯數梯公之徳必<lb/>
將大其名也已矣<hi>姑熟即當塗縣之舊名詳見二十五巻註青山在太平府城東南三十里</hi>
<hi>太白初葬龍山後乃遷葬青山此云青山北址謂龍次山在青山之北耳左傳太上有立徳其次有立功其</hi>
<hi>有立言雖久不廢此之謂不朽</hi>銘曰<lb/>
立徳謂聖立言謂賢嗟君之道竒於人而侔於天哀哉<lb/>
<hi>莊子子貢曰敢問畸人曰畸人者畸於人而侔於天陸徳明註司馬云畸不偶也侔等也亦從也按唐書李華</hi>
<hi>傳言天下士大夫家傳墓板及州縣碑頌時時賫金帛往請今華之文多見於文苑英華唐文粹中乃作太白</hi>
<hi>墓誌不特於生平行事一切不言即郡邑世系表字配偶亦畧而不書寥寥數言何其惜墨如金乃爾即其揄</hi>
<pb n="KR4c0014_WYG_031-15b"/>
<hi>揚之辭亦與太白泛而不切較之元微之所作杜子美墓誌相去天淵矣  畸音雞</hi>
　　唐故翰林學士李君碣誌<hi>碣即碑也韻㑹方者謂之碑圓者謂之碣</hi>
　　　　　　　　　　　　　　　劉全白撰<lb/>
　　　　　　　　　　　　　　　顧遊秦建<lb/>
君名白廣漢人性倜儻好縱横術善賦詩才調逸邁往<lb/>
往興㑹屬詞恐古人<hi>繆本缺人字</hi>之善詩者亦不逮尤工古<lb/>
歌少任俠不事産業名聞京師<hi>太白綿州人而此云廣漢蓋綿州在唐為巴西</hi>
<hi>郡在漢屬廣漢郡本舊時地名而言謂之廣漢唐時實無廣漢郡名也</hi>天寳初元宗辟翰<lb/>
<pb n="KR4c0014_WYG_031-16a"/>
林待詔因為和蕃書并上宣唐鴻猷一篇上重之欲以<lb/>
綸誥之任委之同列者所謗詔令歸山遂浪跡天下以<lb/>
詩酒自適又志尚道術謂神仙可致不求小官以當世<lb/>
之務自負流離轗軻竟無所成名有子名伯禽偶遊至<lb/>
此遂以疾終因𦵏於此文集亦無定巻家家<hi>蕭本少一家字</hi>有<lb/>
之代宗登極廣㧞淹瘁時君亦拜拾遺聞命之後君亦<lb/>
逝矣嗚呼與其才不與其命悲夫<hi>困學紀聞李白上宣唐鴻猷一篇即本傳</hi>
<hi>所謂詔見金鑾殿奏頌一篇者也今集中闕沈約齊安陸昭王碑文始以文學游梁俄而入掌綸誥李周翰註</hi>
<pb n="KR4c0014_WYG_031-16b"/>
<hi>綸誥謂天子制勅之言韻㑹轗軻車行不利故人不得志謂之轗軻亦作轁軻楚辭轁軻留滯王逸曰不遇也</hi>
<hi>唐書百官志門下省有左拾遺六人中書省有右拾遺六人皆從八品上掌供奉諷諫大事廷議小則上封事</hi>
<hi>軻轗音坎  音可</hi>全<hi>俗本作李誤</hi>白㓜則以詩為君所知及此投弔<lb/>
荒墳將毁追想音容悲不能止邑有賢宰顧公遊秦志<lb/>
好為詩亦嘗慕效李君氣調因嗟盛才㝠寞遂表墓式<lb/>
墳乃題貞石冀傳於往來也<hi>顔延年詩衣冠終𡨕漠陵邑轉蔥菁劉良註㝠漠虚</hi>
<hi>無也後漢書明帝紀遣使者以中牢祠蕭何霍光帝謁園陵過式其墓章懐太子註式敬也禮記曰行過墓必</hi>
<hi>式王巾頭陀寺碑文勝幡西振貞石南刋劉良註貞堅也</hi>貞元六年四月七日記沙<lb/>
<pb n="KR4c0014_WYG_031-17a"/>
門履文書墳去墓記一百二十歩<hi>貞元徳宗年號貞元六年去寳應元年大</hi>
<hi>白沒時二十九年</hi>
　　唐左拾遺翰林學士李公新墓碑<hi>并序</hi>
　　　　　　　　　　　　　　　　范傳正<lb/>
騏驥筋力成意在萬里外歴塊一蹶斃於空谷惟餘駿<lb/>
骨價重千金大鵬羽翼張勢欲摩穹昊天風不來海波<lb/>
不起塌翅别島空留大名人亦有之故左拾遺翰林學<lb/>
士李公之謂矣<hi>王褒聖主得賢臣頌過都越國蹶如歴塊顔師古註如經歴一塊言其疾速之</hi>
<pb n="KR4c0014_WYG_031-17b"/>
<hi>甚也詩小雅皎皎白駒在彼空谷毛傳空大也駿骨見十一巻註楚辭為鳯凰作鶉籠兮雖翕翅其不容塌翅</hi>
<hi>猶翕翅之謂又陳琳檄文垂頭搨翼莫所馮恃或用其字誤搨作塌亦未可定</hi>公名白字太白<lb/>
其先隴西成紀人絶嗣之家難求譜牒公之孫女搜於<lb/>
箱篋中得公之亡子伯禽手疏十數行紙壊字缺不能<lb/>
詳備約而計之凉武昭王九代孫也隋末多難一房被<lb/>
竄於碎葉流離散落隠易姓名故自國朝已來漏於屬<lb/>
籍神龍初潛還廣漢因僑為郡人父客以逋其邑遂以<lb/>
客為名髙卧雲林不求禄仕<hi>唐書地理志焉耆都督府貞觀十八年滅焉耆置有</hi>
<pb n="KR4c0014_WYG_031-18a"/>
<hi>碎葉城調露元年都䕶王方翼所築四面十二門為屈曲隠出伏沒之狀𨽻安西都䕶府其叙自安西入西域</hi>
<hi>道里安西西出約千餘里至碎葉川口八十里至裴羅將軍城又西四十里至碎葉城城北有碎葉水韻㑹僑</hi>
<hi>寓也增韻旅寓而居也</hi>公之生也先府君指天枝以復姓先夫人<lb/>
夢長庚而告祥名之與字咸所取象受五行之剛氣叔<lb/>
夜心髙挺三蜀之雄才相如文逸瓌竒宏廓拔俗無類<lb/>
少以俠自任而門多長者車常欲一鳴驚人一飛冲天<lb/>
彼漸陸遷喬皆不能也由是慷慨自負不拘常調器度<lb/>
𢎞大聲聞於天<hi>天枝謂帝室之支𣲖王僧孺發願文天枝峻密帝葉英芬長庚亦謂之太白即</hi>
<pb n="KR4c0014_WYG_031-18b"/>
<hi>五星之金星也五星各聚五行之精氣而成象五行之中金得其剛故曰得五行之剛氣三國志註嵇康字叔</hi>
<hi>夜少有儁才曠邁不羣髙亮任性不脩名譽寛簡有大量學不師授博學多聞長而好老莊之業恬静無欲性</hi>
<hi>好服食常採御上藥善屬文論彈琴咏詩自足於懐抱之中三蜀蜀郡廣漢郡犍為郡也見四巻註世説註晉</hi>
<hi>陽秋曰吕安志量開曠有㧞俗風氣史記陳平家乃負郭窮巷以弊席為門然門外多長者車轍齊威王之時</hi>
<hi>喜隠淳于髠説之以隠曰國中有大鳥止王之庭三年不蜚又不鳴王知此鳥何也王曰此鳥不飛則巳一飛</hi>
<hi>冲天不鳴則巳一鳴驚人周易漸卦九三鴻漸于陸詩小雅伐木丁丁鳥鳴嚶嚶出自幽谷遷于喬木  瓌音</hi>
<hi>規</hi>天寳初召見於金鑾殿元宗明皇帝降輦歩迎如見<lb/>
園綺論當世務草荅蕃書辯如懸河筆無停綴元宗嘉<lb/>
<pb n="KR4c0014_WYG_031-19a"/>
之以寳牀方丈賜食於前御手和羮徳音褒美褐衣恩<lb/>
遇前無比儔遂直翰林專掌密命將處司言之任多陪<lb/>
侍從之游他日泛白蓮池公不在宴皇歡既洽召公作<lb/>
序時公已被酒於翰苑中仍命髙將軍扶以登舟優寵<lb/>
如是既而上疏請還舊山元宗甚愛其才或慮乗醉出<lb/>
入省中不能不言温室樹恐掇後患惜而遂之<hi>禰衡鸚鵡賦序</hi>
<hi>筆不停綴文不加㸃舊唐書宦官傳天寳初加髙力士冠軍大將軍右監門衞大將軍進封渤海郡公七載加</hi>
<hi>驃騎大將軍范不稱力士名而稱髙將軍非尊力士也以見元宗優寵太白之至耳漢書長公主共養省中伏</hi>
<pb n="KR4c0014_WYG_031-19b"/>
<hi>儼曰蔡邕云本為禁中門閤有禁非侍御之臣不得妄入孝元皇后父名禁避之改曰省中顔師古曰省察也</hi>
<hi>言入此中皆當察視不可妄也漢書或問孔光温室省中樹皆何木也光嘿不應更荅以他語其不泄如是</hi>
公以為千鈞之弩一發不中則當摧撞折牙而永息機<lb/>
用安能傚碌碌者蘇而復上哉脱屣軒冕釋羈韁鎖因<lb/>
肆情性大放宇宙間飲酒非嗜其酣樂取其昏以自富<lb/>
作詩非事於文律取其吟以自適好神仙非慕其輕舉<lb/>
將不可求之事求之欲耗壯心遣餘年也<hi>太平御覧王琚教射經曰張弩</hi>
<hi>左手承橦右手迎上釋名弩鉤絃者曰牙似齒牙也是橦者弩之匣牙者弩之機鉤也史記平原君傳公等録</hi>
<pb n="KR4c0014_WYG_031-20a"/>
<hi>等録録所謂因人成事者也索隠曰説文云録録隨從貌酷吏傳九卿碌碌奉其官救過不瞻碌碌猶録録也</hi>
<hi>左傳主人懸布堇父登之及堞而絶之墜則又懸之蘇而復上者三正義曰蘇者死而更生之名也堇父墜而</hi>
<hi>悶絶似若死然得蘇悟而復縁布上脱屣見二十二巻註</hi>在長安時秘書監賀知章<lb/>
號公為謫仙人吟公烏栖曲云此詩可以哭鬼神矣時<lb/>
人又以公及賀監汝陽王崔宗之裴周南等八人為酒<lb/>
中八仙朝列賦謫仙歌百餘首俄屬戎馬生郊逺身海<lb/>
上往來干斗牛之分優游沒身偶乗扁舟一日千里或<lb/>
遇勝境終年不移<hi>繆本移下多一時字</hi>長江逺山一泉一石無往<lb/>
<pb n="KR4c0014_WYG_031-20b"/>
而不自得也晩歳渡牛渚磯至姑熟悦謝家青山有終<lb/>
焉之志盤桓利居竟卒於此其生也聖朝之髙士其往<lb/>
也當塗之旅人代宗之初搜羅俊逸拜公左拾遺制下<lb/>
於彤庭禮降於𤣥壤生不及禄沒而稱官嗚呼命與<hi>老子</hi>
<hi>天下無道戎馬生於郊河上公註戰伐不止戎馬生於郊境之上久不還也史記正義吳地斗牛之分野今之</hi>
<hi>㑹稽九江丹陽豫章廬江廣陵六安臨淮郡也牛渚磯姑熟青山俱見前註青山有謝朓舊宅故曰謝家青山</hi>
<hi>周易屯卦初九盤桓利居貞孔頴達正義盤桓不進之貌處屯之初動則難生故盤桓也不可進惟宜利居處</hi>
<hi>貞正彤庭見一巻註</hi>傳正共<hi>繆本缺共字</hi>生唐代甲子相懸常於先大<lb/>
<pb n="KR4c0014_WYG_031-21a"/>
夫文字中見與公有潯陽夜宴詩則知與公有通家之<lb/>
舊<hi>新唐書范傳正字西老鄧州順陽人父倫為户部員外郎與趙郡李華善有當世名傳正舉進士宏辭皆</hi>
<hi>髙第授集賢殿校書郎歴歙湖蘇三州刺史有殊政進拜宣歙觀察使代還改光禄卿</hi>早於人間<lb/>
得公遺篇逸句吟咏在口無何叨䝉恩奬亷問宣池按<lb/>
圖得公之墳墓在當塗屬<hi>繆本缺屬字</hi>邑因令禁樵採備灑<lb/>
掃訪公之子孫欲<hi>繆本作故</hi>申慰薦凡三四年乃獲孫女二<lb/>
人一為陳雲之室一為<hi>繆本作乃</hi>劉勸之妻皆編户甿也因<lb/>
召至郡庭相見與語衣服村落形容朴野而進退閒雅<lb/>
<pb n="KR4c0014_WYG_031-21b"/>
應對詳諦且祖徳如在儒風宛然問其所以則曰父伯<lb/>
禽以貞元八年不禄而卒有兄一人出游一十二年不<lb/>
知所在父存無官父歿為民有兄不相保為天下之窮<lb/>
人無桑以自蠶非不知機杼無田以自力非不知稼穡<lb/>
况婦人不任布裙糲食何所仰給儷於農夫救死而已<lb/>
久不敢聞於縣官懼辱祖考鄉閭逼迫忍恥來告言訖<lb/>
淚下余亦對之泫然因云先祖志在青山遺言宅兆頃<lb/>
屬多故殯於龍山東麓地近而非本意墳髙三尺日益<lb/>
<pb n="KR4c0014_WYG_031-22a"/>
摧圯力且不及知如之何聞之憫然將遂其請因當塗<lb/>
令諸葛縱㑹計在州得論其事縱亦好事者學為歌詩<lb/>
樂聞其語便道還縣躬相地形卜新宅於青山之陽以<lb/>
元和十二年正月二十三日遷神於此遂公之志也西<lb/>
去舊墳六里南抵驛路三百歩北倚謝公山即青山也<lb/>
天寳十二載勅改名焉因告二女將改適於士族皆曰<lb/>
夫妻之道命也亦分也在孤窮既失身於下俚仗威力<lb/>
乃求援於他門生縱偷安死何面目見大父於地下欲<lb/>
<pb n="KR4c0014_WYG_031-22b"/>
敗其類所不忍聞余亦嘉之不奪其志復井税免徭役<lb/>
而已<hi>宣池二州唐時屬江南西道史記而况匹夫編户之民乎説文甿田民也武庚切諦審也都計切禮</hi>
<hi>記士曰不禄庶人曰死孔頴達正義不禄者士禄以代耕而今遂死是不終其禄也韻㑹糲米不精也儷偶也</hi>
<hi>孝經卜其宅兆而安措之唐明皇註宅墓穴也兆塋域也周禮司㑹以逆羣吏之治而聽其㑹計元和十二年</hi>
<hi>去寳應元年公卒時得五十六年史記留侯世家大父開地相韓昭侯應劭曰大父祖父也  糲音賴杼音紵</hi>
<hi>㑹音檜</hi>今士大夫之葬必誌於墓有勲庸道徳之家兼樹<lb/>
碑於道余才術貧虚不能兩致今作新墓銘兼刋二石<lb/>
一寘於泉扃一表於道<hi>一作通</hi>路亦峴首漢川之義也庶<lb/>
<pb n="KR4c0014_WYG_031-23a"/>
芳聲之不冺焉<hi>晉書杜預好為後世名常言髙岸為谷深谷為陵刻石為二碑紀其勲績一沈</hi>
<hi>萬山之下一立峴山之上曰安知此後不為陵谷乎</hi>文集二十巻或得之於時之<lb/>
文士或得之於宗族編輯斷簡以行於代銘曰<lb/>
嵩嶽降神是生輔臣蓬萊譴真斯為逸人晉有七賢唐<lb/>
稱八仙應彼星象唯公一焉晦以麴糵暢於文篇萬象<lb/>
奔走乎筆端萬慮冺滅乎鐏前卧必酒甕行惟酒船吟<lb/>
風咏月席地幕天但貴乎適其所適不知夫所以然而<lb/>
然至今尚疑其醉在千日寧審乎夀終百年謝家山兮<lb/>
<pb n="KR4c0014_WYG_031-23b"/>
李公墓異代詩流同此路舊墳卑庳風雨侵新宅爽塏<lb/>
松栢林故鄉萬里且無嗣二女從民永於此猗歟琢石<lb/>
為二碑一蔵幽隧一臨歧岸深谷髙變化時一存一毁<lb/>
名不虧<hi>詩大雅崧髙維嶽駿極於天維嶽降神生甫及申晉七賢見十二巻註應星象謂夢長庚而生</hi>
<hi>也尚書説命若作酒醴爾惟麴糵説文麴酒母也糵牙米也劉伶酒徳頌幕天席地縱意所如博物志昔劉元</hi>
<hi>石於中山酒家酤酒酒家與千日酒忘言其節度歸至家當醉而家人不知以為死也權葬之酒家計千日滿</hi>
<hi>乃憶元石前來酤酒醉向醒耳往視之云元石亡來三年已葬於是開棺醉始醒俗云元石飲酒一醉千日左</hi>
<hi>傳宫室卑庳廣韻庳下也爽塏髙地詳二十八巻註宋孝武帝詩深松朝已霧幽隧晏未明韻㑹隧墓道也謂</hi>
<pb n="KR4c0014_WYG_031-24a"/>
<hi>地通道以葬詩商頌猗與那與毛傳曰猗嘆辭正義曰謂美而嘆之也  庳音陛塏音凱</hi>
　　翰林學士李公墓碑　　　　　　裴　敬<lb/>
李翰林名白字太白以詩著名召入翰林世稱才名占<lb/>
得翰林他人不復争先其後以脅從得罪既免遂放浪<lb/>
江南死宣城葬當塗青山下李陽氷序詩集粗具行止<lb/>
敬嘗游江表過其墓下愛其才壯其氣味其嗜酒知其<lb/>
取適作碑於墓<hi>夏書脅從罔治江表謂江南之地</hi>且曰先生得天地秀<lb/>
氣耶不然何異於常之人耶或曰太白之精下降故字<lb/>
<pb n="KR4c0014_WYG_031-24b"/>
太白故賀監號為謫仙不其然乎故為詩格髙㫖逺若<lb/>
在天上物外神仙㑹集雲行鶴駕想見飄然之狀視塵<lb/>
中屑屑米粒蟲睫紛擾菌蠢羈絆蹂躪之比<hi>張衡南都賦芝房菌</hi>
<hi>蠢生其隈三國志註曹植上書固當羈絆於世繩維繫於禄位班固東都賦蹂躪其十二三李善註字林曰蹂</hi>
<hi>踐也汝九切説文蹸轢也與躪同力振切  睫音接又音札菌音窘躪音吝</hi>又嘗有知鍳客<lb/>
并州識郭汾陽於行伍間為免脱其刑責而奬重之後<lb/>
汾陽以功成官爵請贖翰林上許之因免誅其報也又<lb/>
常心許劍舞裴將軍予曾叔祖也嘗投書曰如白願出<lb/>
<pb n="KR4c0014_WYG_031-25a"/>
將軍門下其文髙其氣雄世稀其本懼失其傳故序傳<lb/>
之太和初文宗皇帝命翰林學士為三絶贊公之詩歌<lb/>
與將軍劍舞洎張旭長史草書為三絶夫天付上才必<lb/>
同靈氣賢傑相投龍虎兩合可為知者言非常人所知<lb/>
也<hi>張長史草書見六巻註太平廣記開元中將軍裴旻居母喪詣吳道子請於東都天宫寺畫神鬼數壁以</hi>
<hi>資冥助道子曰廢畫巳久若將軍有意為吾纒結舞劍一曲庶因猛勵獲通幽㝠旻於是脱去縗衣若常時裝</hi>
<hi>飾走馬如飛左旋右抽擲劍入雲髙數十丈若電光下射旻引手執鞘承之劍透室而入觀者數千百人無不</hi>
<hi>驚慄道子於是援毫圖壁䬃然風起為天下之壯觀</hi>夫古以名徳稱占其官諡者<lb/>
<pb n="KR4c0014_WYG_031-25b"/>
甚希前以詩稱者若謝吏部何水部陶彭澤鮑叅軍之<lb/>
類唐朝以詩稱若王江寧宋考功韋蘇州王右丞杜員<lb/>
外之類以文稱者若陳拾遺蘇司業元容州蕭功曹韓<lb/>
吏部之類以徳行稱者元魯山陽道州以直稱者魏文<lb/>
貞狄梁公以忠烈稱者顔魯公叚太尉以武稱者李衛<lb/>
公英公以學行文翰俱稱者虞秘監唐之得人於斯為<lb/>
盛翰林其以詩稱之一也<hi>謝吏部謂謝朓南齊時為尚書吏部郎何水部謂何遜梁</hi>
<hi>天監中起家奉朝請為安西安成王叅軍事兼尚書水部郎陶彭澤謂陶潛晉末為彭澤令鮑叅軍謂鮑照宋</hi>
<pb n="KR4c0014_WYG_031-26a"/>
<hi>臨海王子頊為荆州以照為前軍叅軍掌書記之任王昌齡字少伯江寧人第進士中宏詞科為氾水尉後貶</hi>
<hi>龍標尉史稱昌齡工詩世稱王江寧蓋以其地名稱之宋考功名之問字延清虢州𢎞農人景龍中為考功員</hi>
<hi>外郎韋應物長安京兆人貞元初為蘇州刺史世號韋蘇州王維字摩詰太原祁人官至尚書右丞杜甫字子</hi>
<hi>美河南鞏人嚴武出鎮成都美為莭度叅謀檢校工部員外郎陳子昻字伯玉梓州射洪人則天朝舉進士官</hi>
<hi>右拾遺蘇源明京兆武功人天寳間舉進士第累遷國子司業擢考功郎中知制誥終秘書少監元結字次山</hi>
<hi>河南人天寳十二年舉進士累官容管經畧使蕭頴士字茂挺蘭陵人開元二十三年舉進士對䇿第一後為</hi>
<hi>揚州功曹叅軍韓愈字退之鄧州南陽人歴官吏部侍郎元徳秀字紫芝河南人開元二十一年登進士第為</hi>
<hi>魯山令士大夫髙其行謂之元魯山而不名陽城字元宗北平人隠中條山逺近慕其徳行多從之學李泌薦</hi>
<pb n="KR4c0014_WYG_031-26b"/>
<hi>為著作郎遷諫議大夫改國子司業出為道州刺史魏徵字元成鉅鹿曲城人當太宗朝知無不言每犯顔進</hi>
<hi>諫雖逢帝甚怒神色不移官至侍中特進諡曰文貞狄仁傑字懐英并州太原人則天朝前後匡正奏對凡數萬</hi>
<hi>言睿宗時追封梁國公顔真卿字清臣琅邪臨沂人官刑部尚書封魯郡公出使李希烈不屈而死真卿立朝</hi>
<hi>正色剛而有禮非公言直道不萌於心天下不以姓名稱而獨曰魯公叚秀實字成公隴州汧陽人累官司農</hi>
<hi>卿朱泚盜據宫闕將欲僭位秀實奪象笏撃之中其顙泚流血而走凶黨羣至遂遇害詔贈太尉諡曰忠烈李</hi>
<hi>靖字藥師京兆三原人南平蕭銑擒輔公祏北破突厥頡利西定吐谷渾累封衛國公李勣字懋功曹州狐離</hi>
<hi>人從太宗平竇建徳降王世充破劉黒闥斬徐圓朗與趙郡王孝恭平輔公祏與李靖破頡利又破薛延陀磧</hi>
<hi>北悉定平髙麗虜其王累封英國公唐初名將推英衛二公虞世南字伯施越州餘姚人累官秘書監太宗嘗</hi>
<pb n="KR4c0014_WYG_031-27a"/>
<hi>稱世南有五絶一曰徳行二曰忠直三曰博學四曰文辭五曰書翰</hi>予嘗過當塗訪翰林<lb/>
舊宅又於浮屠寺化城之僧得翰林自寫訪賀監不<lb/>
遇詩云東山無賀老却棹酒船回味之不足重之為寳<lb/>
用獻知者又於厯陽郡得翰林與劉尊師書一紙思髙<lb/>
筆逸又嘗遊上元蔣山寺見翰林贊誌公云水中之月<lb/>
了不可取刀齊尺量扇迷陳語文簡事備誠為作者附<lb/>
於此云<hi>江南通志李白宅在太平府當塗縣青山之麓白至姑熟依當塗令族人李陽氷見山水幽䆳</hi>
<hi>營宅以居古化城寺在太平府城内向化橋西禮賢坊巷内道林寺在江寧府之獨龍阜梁改開善寺宋改太</hi>
<pb n="KR4c0014_WYG_031-27b"/>
<hi>平興國寺後改蔣山按此文稱蔣山寺謂蔣山中所建之寺也與劉尊師書今不存</hi>㑹昌三年二<lb/>
月中敬自淠水草堂南遊江左過公墓下四過青山兩<lb/>
發塗口徘徊不忍去與前濮州鄄城縣尉李劭同以公<lb/>
服拜其墓問其墓左人畢元宥實備灑掃留綿帛具酒<lb/>
饌祭公知公無孫有孫女二人一娶劉勸一娶陳雲皆<lb/>
農夫也且曰二孫女不拜墓已五六年矣因告邑宰李<lb/>
君都傑請免畢元宥力役俾專灑掃事<hi>㑹昌武宗年號㑹昌三年去寳</hi>
<hi>應元年太白沒時葢八十二年矣江南通志淠水亦曰沘水一名白沙河源出六安州霍山之北下流經夀州</hi>
<pb n="KR4c0014_WYG_031-28a"/>
<hi>入於淮江左大江以南之地詳十二巻註唐書地理志河南道濮州有鄄城縣  淠音譬又音備鄄音眷劭音</hi>
<hi>邵</hi>嘻享名甚髙後事何薄謝公舊井新墓角落青山白<lb/>
雲共為蕭索巨竹拱木如公卓犖天長地久其名不朽<lb/>
此為祭文寫授元宥<hi>一統志謝公井在青山路側齊宣城太守謝朓所鑿左傳爾墓之木</hi>
<hi>拱矣杜預註合手曰拱</hi>又為碑曰貴盡皆然名存則難故予重名<lb/>
不重官作李翰林碑十五字而已<lb/>
　　舊唐書文苑列傳　　　　　　　劉　昫<lb/>
李白字太白山東人少有逸才志氣宏放飄然有超世<lb/>
<pb n="KR4c0014_WYG_031-28b"/>
之心父為任城尉因家焉<hi>李陽氷魏顥劉全白范傳正諸人之作皆以太白為蜀人</hi>
<hi>即以太白之詩考之亦以巴蜀為故鄉東魯乃寄寓昭然分別而劉氏獨以為山東人按杜子美詩近來海内</hi>
<hi>為長句汝與山東李白好元微之杜工部墓係銘是時山東人李白亦以竒文取稱疑太白寓家山東日久故</hi>
<hi>以山東稱之舊史遂承其誤歟若言父為任城尉因家焉則更與范傳正新墓碑所云父客髙卧雲林不求禄</hi>
<hi>仕者全不同未知又何所本</hi>少與魯中諸生孔巢父韓準裴政張叔<lb/>
明陶沔等隠於徂徠山酣歌縱酒時號竹溪六逸天寳<lb/>
初客遊㑹稽與道士吳筠隠於剡中筠徵赴闕薦之於<lb/>
朝與筠俱待詔翰林白既嗜酒日與飲徒醉於酒肆元<lb/>
<pb n="KR4c0014_WYG_031-29a"/>
宗度曲欲作樂府新詞亟召白白已卧於酒肆矣召入<lb/>
以水灑面即令秉筆頃之成十餘章帝頗嘉之甞沈醉<lb/>
殿上引足令髙力士脱靴由是斥去乃浪跡江湖終日<lb/>
沈飲時侍御史崔宗之謫官金陵與白詩酒唱和嘗月<lb/>
夜乗舟自采石達金陵白衣宫錦袍於舟中顧瞻笑傲<lb/>
旁若無人初賀知章見白賞之曰此天上謫仙人也禄<lb/>
山之亂元宗幸蜀在塗以永王璘為江淮兵馬都督揚<lb/>
州節度大使白在宣州謁見遂辟從事永王謀亂兵敗<lb/>
<pb n="KR4c0014_WYG_031-29b"/>
白坐長流夜郎<hi>太白避地廬山為永王所迫致見於憶舊書懐詩及為宋中丞自薦表甚明舊</hi>
<hi>史謂白在宣州謁見者誤也</hi>後遇赦得還竟以飲酒過度死於宣城<lb/>
有文集二十巻行於時<lb/>
　　新唐書文藝列傳　　　　　　　宋　祁<lb/>
李白字太白興聖皇帝九世孫其先隋末以罪徙西域<lb/>
神龍初遁還客巴西<hi>興聖皇帝謂李暠唐髙祖之七世祖詳見前註巴西蜀中郡名即綿</hi>
<hi>州也</hi>白之生母夢長庚星因以命之十歳通詩書既長隠<lb/>
岷山州舉有道不應蘇頲為益州長史見白異之曰是<lb/>
<pb n="KR4c0014_WYG_031-30a"/>
子天材英特少益以學可比相如然喜縱横術撃劍為<lb/>
任俠輕財重施更客任城與孔巢父韓準裴政張叔明<lb/>
陶沔居徂徠山日沈飲號竹溪六逸天寳初南入㑹稽<lb/>
與吳筠善筠被召故白亦至長安往見賀知章知章見<lb/>
其文嘆曰子謫仙人也言於元宗召見金鑾殿論當世<lb/>
事奏頌一篇帝賜食親為調羮有詔供奉翰林白猶與<lb/>
飲徒醉於市帝坐沈香亭子意有所感欲得白為樂章<lb/>
召入而白已醉左右以水頮面稍解援筆成文婉麗精<lb/>
<pb n="KR4c0014_WYG_031-30b"/>
切無留思帝愛其才數宴飲白常侍帝醉使髙力士脱<lb/>
靴力士數貴恥之摘其詩以激楊貴妃帝欲官白妃輒<lb/>
沮止白自知不為親近所容益驁放不自脩與知章李<lb/>
適之汝陽王璡崔宗之蘇晉張旭焦遂為酒中八仙人<lb/>
懇求還山帝賜金放還白浮游四方嘗乗舟與崔宗之<lb/>
自采石至金陵著宫錦袍坐舟中旁若無人安禄山反<lb/>
轉側宿松匡廬間永王璘辟為府僚佐<hi>句</hi>璘起兵潛還<lb/>
彭澤璘敗當誅初白游并州見郭子儀竒之子儀嘗犯<lb/>
<pb n="KR4c0014_WYG_031-31a"/>
法白為救免至是子儀請解官以贖有詔長流夜郎<lb/>
<hi>此則本裴敬墓碑及樂史集序本文謂免其刑責而奬重之刑責不過謂犯笞杖小罪非謂其犯誅戮大刑新</hi>
<hi>史叙筆稍晦後人乃謂子儀犯法將刑以太白言於主帥得免誅戮殆後子儀力戰而啟中興皆屬太白之力</hi>
<hi>不特小説傳竒喧騰異説而文人才士間亦入之詩筆誤矣</hi>㑹赦還尋陽坐事下獄<lb/>
時宋若思將吳兵三千赴河南道尋陽釋囚辟為叅謀<lb/>
未幾辭職<hi>琦按太白有中丞宋公以吳兵三千赴河南軍次尋陽脱予之囚叅謀幕府因贈之詩不</hi>
<hi>言其囚繫所坐何事又其為宋中丞自薦表云永王東巡脅行中道奔走却至彭澤具已陳首前後經宣慰大</hi>
<hi>使崔渙及臣推覆清雪尋經奏聞則知尋陽之囚正坐永王事新史以為赦還之後在尋陽坐事下獄而宋若</hi>
<pb n="KR4c0014_WYG_031-31b"/>
<hi>思釋之者以一事分為二事非也曾南豐後序中已辨其誤</hi>李陽氷為當塗令白依<lb/>
之代宗立以左拾遺召而白已卒年六十餘白晩好黄<lb/>
老度牛渚磯至姑熟悦謝家青山欲終焉及卒𦵏東麓<lb/>
元和末宣歙觀察使范傳正祭其塜禁樵採訪後裔惟<lb/>
二孫女嫁為民妻進止仍有風範因泣曰先祖志在青<lb/>
山頃𦵏東麓非本意傳正為改葬立二碑焉告二女將<lb/>
改妻士族辭以孤窮失身命也不願更嫁傳正嘉嘆復<lb/>
其夫徭役文宗時詔以白歌詩裴旻劍張旭草書為三絶<lb/>
<pb n="KR4c0014_WYG_031-32a"/>
　　李太白文集後序<lb/>
唐李陽氷序李白草堂集十巻云當時著述十喪其九<lb/>
咸平中樂史别得白歌詩十巻合為李翰林集二十巻<lb/>
凡七百七十六篇史又纂雜著為别集十巻治平元年<lb/>
得王文獻公溥家蔵白詩集上中二帙凡廣一百四篇<lb/>
惜遺其下帙熈寧元年得唐魏萬所纂白詩集二巻凡<lb/>
廣四十四篇因裒唐類詩諸編洎刻石所傳别集所載<lb/>
者又得七十七篇無慮千篇沿舊目而釐正其彚次使<lb/>
<pb n="KR4c0014_WYG_031-32b"/>
各相從以别集附於後凡賦表書序碑頌記銘讚文六<lb/>
十五篇合為三十巻同舍吕縉叔出漢東紫陽先生碑<lb/>
而殘缺間莫能辨不復收云夏五月晦常山宋敏求題<lb/>
<hi>論太白詩集之繁富必歸功於宋然其紊雜亦實由於宋蓋李陽氷所序草堂詩集十巻出自太白手授乃其</hi>
<hi>真確而無疑者也次則魏萬所纂太白詩集二巻亦當不甚謬誤樂史所得之十巻真<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>便不可辨若其他以</hi>
<hi>訛傳訛尤難考訂使宋當日先後集次之時以陽氷所序者為正樂史所得者為續雜採於諸家之二百五十</hi>
<hi>五篇附於後而明題其右自某篇以下四十四首得自魏萬所纂自某篇以下一百四首得之王文獻家所蔵</hi>
<hi>自某篇以下若干首得之唐類詩自某篇以下得之某地石刻自某篇以下若干首得之别集使後之覧者信</hi>
<pb n="KR4c0014_WYG_031-33a"/>
<hi>其所可信而疑其所可疑不致有魚目混珠碔砆亂玉之恨豈不甚善乃見不及此而分析諸詩以類相從遂</hi>
<hi>爾真偽雜陳渭涇不辨功雖勤也過亦在焉不重可惜乎</hi>
李白集三十巻舊歌詩七百七十六篇今千有一篇雜<lb/>
著六十五篇者知制誥常山宋敏求字次道之所廣也<lb/>
次道既以類廣白詩自為序而未考次其作之先後余<lb/>
得其書乃考其先後而次第之蓋白蜀郡人初隠岷山<lb/>
出居襄漢之間南游江淮至楚觀雲夢雲夢許氏者髙<lb/>
宗時宰相圉師之家也以女妻白因留雲夢者三年去<lb/>
<pb n="KR4c0014_WYG_031-33b"/>
之齊魯居徂徠山竹溪入吳至長安明皇聞其名召見<lb/>
以為翰林供奉頃之不合去北抵趙魏燕晉西渉岐邠<lb/>
歴商於至洛陽游梁最久復之齊魯南游淮泗再入吳<lb/>
轉徙金陵上秋浦尋陽天寳十四載安禄山反明年明<lb/>
皇在蜀永王璘節度東南白時卧廬山璘迫致之璘軍<lb/>
敗丹陽白奔亡至宿松坐繫尋陽獄宣撫大使崔渙與<lb/>
御史中丞宋若思驗治白以為罪薄宜貰而若思軍赴<lb/>
河南遂釋白囚使謀其軍事上書肅宗薦白才可用不<lb/>
<pb n="KR4c0014_WYG_031-34a"/>
報是時白年五十有七矣乾元元年終以汙璘事長流<lb/>
夜郎遂汎洞庭上峽江至巫山以赦得釋憩岳陽江夏<lb/>
久之復如尋陽過金陵徘徊於歴陽宣城二郡其族人<lb/>
陽氷為當塗令白過之以病卒年六十有四是時寳應<lb/>
元年也其始終所更渉如此此白之詩書所自敘可考<lb/>
者也范傳正為白墓誌稱白偶乗扁舟一日千里或遇<lb/>
勝景終年不移則見於白之自序者蓋亦其畧也舊史<lb/>
稱白山東人為翰林待詔又稱永王璘節度揚州白在<lb/>
<pb n="KR4c0014_WYG_031-34b"/>
宣城謁見遂辟為從事而新書又稱白流夜郎還尋陽<lb/>
坐事下獄宋若思釋之者皆不合於白之自敘蓋史誤<lb/>
也白之詩連類引義雖中於法度者寡然其辭閎肆儁<lb/>
偉殆騷人所不及近世所未有也舊史稱白有逸才志<lb/>
氣宏放飄然有超世之心余以為實録而新書不著其<lb/>
語故録之使覧者得詳焉南豐曾鞏序<hi>南豐據太白之詩書所自敘者</hi>
<hi>以駁正新舊二史之誤是矣其謂留雲夢者三年去之齊魯尚未是按上裴長史書憩跡於此至移三霜蓋謂</hi>
<hi>上書之時羈留雲夢巳及三年非謂三年之後遂去雲夢而他適也太白有送姪耑游廬山序曰南游雲夢覧七</hi>
<pb n="KR4c0014_WYG_031-35a"/>
<hi>澤之壯觀酒隠安陸蹉跎十年云云南豐偶失之考證耳然南豐云雜著六十五篇今本有六十六篇豈此一</hi>
<hi>篇係後人增益而南豐所見尚無之耶又謂太白之卒年六十有四按李華墓誌乃六十二也以代宋中丞自</hi>
<hi>薦表校之尋陽清雪之日年五十有七合其即世之歳當以六十有二為是</hi>
臨川晏公知止字處善守蘇之明年政成暇日出李翰<lb/>
林詩以授於漸曰白之詩歴世浸久所傳之集率多訛<lb/>
缺予得此本最為完善將欲鏤板以廣其傳漸切謂李<lb/>
詩為人所尚以宋公編類之勤而曾公考次之詳世雖<lb/>
甚好不可得而悉見今晏公又能鏤板以傳使李詩復<lb/>
<pb n="KR4c0014_WYG_031-35b"/>
顯於世實三公相與成始而成終也元豐三年夏四月<lb/>
信安毛漸校正謹題<hi>刻本有删去此篇者以其無關於太白之事蹟耳然宋公編類之藁</hi>
<hi>鏤木傳世實始於是今所傳諸刻無不濫觴焉不敢冺其所自故仍舊本存之</hi>
　<lb/>
　<lb/>
　<lb/>
　<lb/>
　李太白集注巻三十一<lb/>
</p>
<p>
</p>
  </div>
</body>
</text>
</TEI>
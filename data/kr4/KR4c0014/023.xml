<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集注巻二十三</head> <lb/>
    <p>
<pb n="KR4c0014_WYG_023-1a"/>
欽定四庫全書<lb/>
　李太白集注巻二十三<lb/>
　　　　　　　　　　　　錢塘　王𤦺　撰<lb/>
　古近體詩共四十七首<lb/>
　　與元丹丘方<hi>一作仙</hi>城寺談𤣥作<lb/>
茫茫大夢中惟我獨先覺騰轉風火來假合作容貌滅<lb/>
除昏疑盡領畧入精要澄慮觀此身因得通寂照朗悟<lb/>
前後際始知金仙妙幸逢禅居人酌玉坐相召彼我俱<lb/>
<pb n="KR4c0014_WYG_023-1b"/>
若喪雲山豈殊調清風生虚空明月見談笑怡然清蓮<lb/>
宫永願恣遊眺<hi>荘子且有大覺而後知此其大夢也釋家以此身為地水火風四大假合而成</hi>
<hi>堅者是地潤者是水暖者是火動者是風楞嚴經凈極光通逹寂照含虗空却求觀世間猶如夢中事湛然常</hi>
<hi>定之謂寂瑩然不昧之謂照寂其體也照其用也體用不離寂照雙遣即是定慧交修止觀互用之妙諦維摩</hi>
<hi>詰所説經法無有人前後際㫁故華嚴經雖知諸法無有前際而廣説過去雖知諸法無有後際而廣説未來</hi>
<hi>雖知諸法無有中際而廣説現在金仙謂佛釋成時曰李白詩云朗悟前後際始知金仙妙束文人如稻麻竹</hi>
<hi>葦吐不出此十字</hi>
　　尋髙鳳石門山中元丹丘<lb/>
<pb n="KR4c0014_WYG_023-2a"/>
尋幽無前期乘興不覺逺蒼崖𣺌難渉白日忽欲晚未<lb/>
窮三四山已歴千萬轉寂寂聞猿愁行行見雲收髙松<lb/>
來好月空谷宜清秋谿深古雪在石㫁寒泉流峯巒秀<lb/>
中天登眺不可盡丹丘遥相呼顧我忽而哂遂造窮谷<lb/>
間始知静者閒留歡達永夜清曉方言還<hi>中天半天也窮谷深谷也</hi>
<hi>永夜長夜也</hi>
　　安州般若寺水閣納凉喜遇薛員外乂<hi>安州唐時𨽻淮南道</hi>
　　<hi>又謂之安陸郡般若讀若百惹釋言般若華言智慧也寺依此立名</hi>
<pb n="KR4c0014_WYG_023-2b"/>
翛然金園賞逺近含晴光樓臺成海氣草木皆天香忽<lb/>
逢青雲士共解丹霞裳水退池上熱風生松下凉吞討<lb/>
破萬象搴窺臨衆芳而我遺有漏與君用無方心垢都<lb/>
已滅永言題禅房<hi>脩然猶悠然也荘子翛然而往翛然而來詳見二十二巻註金園寺中園</hi>
<hi>圃也須逹長者欲買祗陀太子園為佛住處太子戲言金布滿地中即當賣與須逹遂出金餅布地周滿園中</hi>
<hi>厚及五寸廣惟十里買此園地奉施如來起立精舍後人用金園事本此王褒詩帯楼疑海氣含葢似浮雲庾</hi>
<hi>信詩天香下桂殿仙梵入伊笙謝朓七夕賦厭白玉而為飾霏丹霞而為裳大般若經云何有漏法佛告善現</hi>
<hi>世間五藴十二處十八界四静慮四無量四無色定所有一切堕三界法是名有漏法荘子行乎無方郭象註</hi>
<pb n="KR4c0014_WYG_023-3a"/>
<hi>随物轉化也四十二章經心垢滅盡淨無瑕穢維摩詰所説經心垢故衆生垢心淨故衆生淨妄想是垢無妄</hi>
<hi>想是浄顛倒是垢無顛倒是浄取我是垢不取我是浄</hi>
　　魯中都東樓醉起作<hi>按唐書河南道有中都縣本平陸縣天寳元年更名</hi>
昨日東樓醉<hi>一作城飲</hi>還應<hi>一作歸來</hi>倒接䍦阿誰扶上馬不省<lb/>
下樓時<hi>接䍦帽也用山公醉歸事見五巻註三國志龎統傳向者之論阿誰為失</hi>
　　對酒醉題屈突明府㕔<hi>按通志氏族畧屈突氏乃代北複姓也本居𤣥朔後</hi>
　　<hi>徙昌黎孝文改為屈氏至西魏復為屈突</hi>
陶令八十日長歌歸去來故人建昌宰借問幾時廻風<lb/>
<pb n="KR4c0014_WYG_023-3b"/>
落呉江雪紛紛入酒杯山翁今已醉舞袖為君開<hi>陶潜歸去</hi>
<hi>來辭序予家貧耕殖不足以自給㓜稚盈室瓶無儲粟親故多勸予為長吏家叔以予貧苦遂見用于小邑於</hi>
<hi>時風波未静心惮逺役彭澤去家百里公田之利足以為酒故便求之及少日眷然有歸與之情自免去職仲</hi>
<hi>秋至冬在官八十餘日因事順心命篇曰歸去來辭唐時江南西道有建昌縣𨽻洪州豫章郡</hi>
　　月下獨酌四首<lb/>
花間<hi>一作下文苑作前</hi>一壺酒獨酌無相親舉杯邀明月對影<lb/>
成三人月既不解飲影徒随我身暫伴月将影行樂須<lb/>
及春我歌月徘徊我舞影零亂醒時同交歡醉後各分<lb/>
<pb n="KR4c0014_WYG_023-4a"/>
㪚永結無情遊相期邈雲漢<hi>文苑作碧巖畔</hi>
　　其二<lb/>
天若不愛酒酒星不在天地若不愛酒地應無酒<hi>文苑作醴</hi>
泉天地既愛酒愛酒不媿天巳聞清比聖復道濁如賢<lb/>
賢聖既已飲何必求神仙三杯通大道一斗合自然但<lb/>
得酒<hi>繆本作醉</hi>中趣勿為醒者傳<hi>孔融與曹操論酒禁書天垂酒星之耀地列酒泉之</hi>
<hi>郡晋書軒轅右角南三星曰酒旗酒官之旗也主宴享酒食漢書酒泉郡武帝太初元年開應劭註其水若酒</hi>
<hi>故曰酒泉也顔師古註相傳俗云城下有金泉泉味如酒藝文類聚魏畧曰太祖禁酒而人竊飲之故難言酒</hi>
<pb n="KR4c0014_WYG_023-4b"/>
<hi>以濁酒為賢人清酒為聖人晋書孟嘉好酣飲愈多不亂桓温問嘉酒有何好而卿嗜之嘉曰公未得酒中趣</hi>
<hi>耳跡胡震亨曰此首乃馬子才詩也胡元瑞云近舉李墨  為證詩可偽筆不可偽耶琦按馬子才乃宋元祐</hi>
<hi>中人而文苑英華已載太白此詩胡説恐誤</hi>
　　其三<lb/>
三月咸陽城<hi>一作時</hi>千花晝如錦<hi>一作好鳥吟清風落花㪚如錦一作園鳥語成</hi>
<hi>歌庭花笑如錦</hi>誰能春獨愁對此徑須飲窮通與修短造化夙<lb/>
所禀一樽齊死生萬事固難審醉後失天地兀然就孤<lb/>
枕不知有吾身此樂最為甚<hi>梁元帝詩黄龍戍北花如錦洛陽伽藍記春風扇桞</hi>
<pb n="KR4c0014_WYG_023-5a"/>
<hi>花樹如錦淮南子輕天下細萬物齊死生同變化</hi>
　　其四<lb/>
窮愁千萬<hi>一作有千</hi>端美酒三百<hi>一作惟数</hi>杯愁多酒雖少酒傾<lb/>
愁不來所以知酒聖<hi>一作聖賢</hi>酒酣心自開辭粟卧首陽<hi>一作</hi>
<hi>餓伯夷</hi>屢空飢<hi>一作悲</hi>顔回當代不樂飲虚名安用哉蟹螯<lb/>
即金液糟丘是蓬萊且須飲美酒乘月醉髙臺<hi>晋書畢卓嘗謂</hi>
<hi>人曰得酒滿数百斛船四時甘味置兩頭右手持酒杯註左手持蟹螯拍浮酒船中便足了一生矣金液見五巻</hi>
<hi>糟丘見七巻註</hi>
<pb n="KR4c0014_WYG_023-5b"/>
　　春歸終南山松龍舊隠<hi>地理今釋終南山在今陕西西安府長安縣南五十</hi>
　　<hi>里東至藍田縣西至鳳翔府郿縣綿亘八百餘里</hi>
我來南山陽事事不異昔却尋溪中水還望巖下石薔<lb/>
薇縁東忩女蘿遶北壁别來能幾日草木長數尺且復<lb/>
命酒樽獨酌陶永夕<hi>韓詩陶暢也</hi>
　　冬夜醉宿龍門覺起言志<hi>通志河南府河南縣有□塞山俗曰龍門太平</hi>
　　<hi>寰宇記闕塞山左氏傳晋趙鞅納王使女寛守闕塞服虔謂南山伊闕是也杜預註洛陽西南伊闕</hi>
　　<hi>口也俗名龍門</hi>
<pb n="KR4c0014_WYG_023-6a"/>
醉來脱寳劍旅憩髙堂眠中夜忽驚覺起立明燈前閒<lb/>
軒聊直望曉雪河氷壯哀哀歌苦寒鬰鬰獨惆悵傅説<lb/>
板築臣李斯鷹犬人歘<hi>繆本作飈</hi>起匡社稷寧復長艱辛而<lb/>
我胡為者歎息龍門下富貴未可期殷憂向誰寫去去<lb/>
淚滿襟舉聲梁甫吟青雲當自致何必求知音<hi>古樂府有苦寒</hi>
<hi>行因行役遇寒而作傅説板築見廿二巻註李斯鷹犬見三巻註韻㑹<graphic n="KR1554" url="https://raw.githubusercontent.com/kanripo/KR-Gaiji/master/images/KR1554.png" mimeType="image/png"/>暴起也陳琳為袁紹檄豫州文舉師</hi>
<hi>揚威並匡社稷阮籍詩感物懐殷憂李善註韓詩曰耿耿不寐如有殷憂詩國風以寫我憂毛傳曰寫除也梁</hi>
<hi>甫吟見三巻註史記范睢傳不意君能自致於青雲之上</hi>
<pb n="KR4c0014_WYG_023-6b"/>
　　尋山僧不遇作<lb/>
石徑入丹壑松門閉青苔閒堦有鳥跡禅室無人開窺<lb/>
忩見白拂挂壁生塵埃使我空歎息欲去仍徘徊香雲<lb/>
徧<hi>繆本作隔</hi>山起花雨從天來已有空樂好况聞青<hi>當作清</hi>猿<lb/>
哀了然絶世事此地方悠哉<hi>華嚴經樂音和悦香雲照耀楞嚴經即時天兩百寳</hi>
<hi>蓮花青黄赤白間錯粉糅</hi>
　　過汪氏别業二首<lb/>
遊山誰可遊子明與浮丘疊嶺礙河漢連峯横斗牛汪<lb/>
<pb n="KR4c0014_WYG_023-7a"/>
生面北阜池館清且幽我來感意氣搥炰列珍羞掃石<lb/>
待歸月開池漲寒流酒酣益爽氣為樂不知秋<hi>列仙傳陵陽子</hi>
<hi>明上黄山採五石脂沸水而服之黄山圗經黄帝與容成子浮丘公合丹於此山故有浮丘容成諸峯斗牛謂</hi>
<hi>南斗牽牛二星史記正義呉地斗牛之分野謝靈運詩卜室倚北阜劉良註阜陵也</hi>
　　其二<lb/>
疇昔未識君知君好賢才随山起館宇鑿石營池臺星<lb/>
<hi>一作大</hi>火五月中景風從南來数枝石榴發一丈荷花開<lb/>
恨不當此時相過醉金罍我行值木落月苦清猿哀永<lb/>
<pb n="KR4c0014_WYG_023-7b"/>
夜逹五更呉歈送瓊杯酒酣欲起舞四座歌相催日出<lb/>
逺海明軒車且徘徊更遊龍潭去枕石拂莓苔<hi>杜預左傳註疇</hi>
<hi>昔猶前日也書堯典日永星火以正仲夏蔡沈集傳星火東方蒼龍七宿火謂大火夏至昏之中星也淮南子</hi>
<hi>清明風至四十五日景風至史記律書景風居南方景者言陽氣道竟故曰景風王叔齋籟記景風一曰凱風</hi>
<hi>又曰薰風亦曰巨風起自赤天之暑門從南方來謝靈運詩行觴奏悲歌永夜繼白日金罍酒噐也詳七巻註</hi>
<hi>楚辭呉歈蔡謳奏大吕些王逸註歈謳皆歌也歈音于莓音梅</hi>
　　待酒不至<lb/>
玉壺繫青絲沽酒來何遅山花向我笑正好銜杯時晩<lb/>
<pb n="KR4c0014_WYG_023-8a"/>
酌東忩下流鶯復在兹春風與醉客今日乃相宜<lb/>
　　獨酌<lb/>
春草如有意羅生玊堂隂東風吹愁來白髪坐相侵獨<lb/>
酌勸孤影閒歌面芳林長松爾何知<hi>一作本無情</hi>蕭瑟為誰<lb/>
吟手舞石上月膝横花間琴過此一壺外悠悠非我心<lb/>
<hi>一本云春草遍野綠新鶯有佳音落日不盡歡恐為愁所侵獨酌勸孤影閒歌面芳林清風尋空來巖松與共</hi>
<hi>吟手舞石上月膝横花下琴過此一壺外悠悠非我心繆本第一句作春草變緑野第七句作碧松爾何知四</hi>
<hi>字不同列楚詞秋蘭兮蘼蕪羅生兮堂下王逸註環其堂下羅  而生陶淵明詩揮杯勸孤影素問松吟髙山</hi>
<pb n="KR4c0014_WYG_023-8b"/>
<hi>虎嘯巖岫張正見詩松吟欲舞風</hi>
　　友人㑹宿<lb/>
滌蕩千古愁留連百壺飲良宵宜清談皓月<hi>一作然</hi>未能<lb/>
寢醉來卧空山天地即衾枕<lb/>
　　春日獨酌二首<lb/>
東風扇淑氣水木榮春暉白日照綠草落花散且飛孤<lb/>
雲還空山衆鳥各已歸彼物皆有託吾生獨無依對此<lb/>
石上月長醉歌<hi>繆本作歌醉</hi>芳菲<hi>南史衡陽王義季傳陽和扇氣播厥之始陸機詩蕙</hi>
<pb n="KR4c0014_WYG_023-9a"/>
<hi>草饒淑氣張銑註淑善也陶潛詩萬族各有託孤雲獨無依謝靈運詩暝還雲際宿弄此石上月</hi>
　　其二<lb/>
我有紫霞想緬懐滄洲間且<hi>蕭本作思</hi>對一壺酒澹然萬事<lb/>
閒横琴倚髙松把酒望逺山長空去鳥没落日孤雲還<lb/>
但恐<hi>繆本作悲</hi>光景晚宿昔成秋顔<hi>廣韻緬逺也  緬音勉</hi>
　　金陵江上遇蓬池隱者<hi>太白自註時於落星石上以紫綺裘换酒為歡地理</hi>
　　<hi>廣記開封縣有蓬池亦曰蓬澤故衛國之匡地竹書紀年云梁惠王發逄忌之薮以賜民即此太平</hi>
　　<hi>寰宇記蓬池在開封府尉氏縣北五里按述征記云大梁西南九十里尉氏縣有蓬池阮籍詩云徘</hi>
<pb n="KR4c0014_WYG_023-9b"/>
　　<hi>徊蓬池上囬顧望大梁即此也隐者盖居於其間故因以為號江南通志落星岡在應天府西北九</hi>
　　<hi>里一名落星墩又曰落星石景定建康志落星岡一名落星墩在城西北九里周廻二十六里髙一</hi>
　　<hi>十二丈又江寕縣西五十里臨江亦有落星岡李白嘗於落星石以紫綺裘换酒為歡此地也</hi>
心愛名山遊身随名山逺羅浮麻姑臺此去或未返遇<lb/>
君蓬池隠就我石上飯空言不成歡強笑惜日晩綠水<lb/>
向雁門<hi>繆本作關</hi>黄雲蔽龍山歎息兩客鳥徘徊呉越間共<lb/>
<hi>繆本作一</hi>語一執手留連夜將乆解我紫綺裘且换金陵酒<lb/>
酒來笑復歌興酣樂事多水影弄月色清光奈愁何明<lb/>
<pb n="KR4c0014_WYG_023-10a"/>
晨掛帆席離恨滿滄波<hi>廣東通志麻姑峯在羅浮山之南其前有麻姑臺下有白蓮池</hi>
<hi>池水注朱明洞羅浮山志冲虗觀西南有石峯峭㧞名曰麻姑峯旁有巖曰麻姑臺樹石清幽其上常有彩雲</hi>
<hi>白鶴仙女集焉晋唐以來人多有見之者景定建康志雁門山在城東南六十里周廻二十里髙一百二十五</hi>
<hi>丈西連彭城山南連大城山北連陵山山勢連綿類北地雁門故以為名輿地志云山東北有温泉可以浴飲</hi>
<hi>之能治冷疾江南通志雁門山在江寕府上元縣東南六十里太平寰宇記巖山在昇州江寕縣南四十五里</hi>
<hi>其山巖險故曰巖山宋孝武改曰龍山六朝事蹟鷄籠山寰宇記云在城西北九里西接落星澗北臨栖𤣥塘</hi>
<hi>輿地志云鷄籠山在覆舟山之西二百餘歩其状如雞籠因以為名宋文帝元嘉中改為龍山以黒龍嘗見真</hi>
<hi>武湖此山此山正臨湖上因以為名今去縣六里又景定建康志龍山在城西南九十五里周廻二十四里髙</hi>
<pb n="KR4c0014_WYG_023-10b"/>
<hi>一百二十丈太平州當塗縣北有水以其山似龍形因以爲名木華海賦維長綃挂帆席</hi>
　　月夜聽盧子順彈琴<lb/>
閒夜坐<hi>蕭本作坐夜</hi>明月幽人彈素琴忽聞悲風調宛若寒<lb/>
松吟白雪亂纎手綠水清虛心鍾期乆已没世上無知<lb/>
音<hi>釋居月琴曲譜錄有悲風操寒松操白雪操白帖陽春白雪綠水悲風幽蘭别鶴並琴曲名風俗通伯子</hi>
<hi>牙方鼔琴鍾子期聼之而意在髙山子期曰善哉乎巍巍若泰山頃之間而意在流水子期曰善哉乎湯湯若</hi>
<hi>江河子期死伯牙破琴絶絃終身不復鼔以世無足為知音者也</hi>
　　青溪半夜聞笛<hi>青溪當作清溪在江南池州府城西北五里其地在唐時為秋浦縣</hi>
<pb n="KR4c0014_WYG_023-11a"/>
羌笛梅花引呉溪隴水情<hi>一作清</hi>寒山秋浦月<hi>一作空山滿明月</hi>
腸斷玊關聲<hi>一作情樂羌笛見四巻註楊齊賢曰梅花引曲名  府詩集梅花落夲笛中曲也古</hi>
<hi>歌隴頭流水分離四下念我行役飄然曠野詳見愁陽春賦註玉關見四巻註</hi>
　　日夕山中忽然有懐<lb/>
乆卧青<hi>一作名</hi>山雲遂爲青<hi>一作/名</hi>山客山深<hi>一作春</hi>雲更好<lb/>
賞弄終日夕月銜樓間峯泉潄階下石素心自此得真<lb/>
趣非外借<hi>蕭本作惜</hi>鼯啼桂方秋風滅籟歸寂𬗟思洪崖術<lb/>
欲往滄海<hi>一作島</hi>隔雲車來何遲撫已空歎息<hi>□禮善溝者水潄之</hi>
<pb n="KR4c0014_WYG_023-11b"/>
<hi>鼯飛生鳥也見七巻註初學記風吹萬物有聲曰籟廣韻𬗟逺也神仙傳衛叔卿與數人博戲其子度世曰是</hi>
<hi>誰也叔卿曰洪崖先生魏武帝詩乘駕雲車驂駕白鹿古詩軒車來何遲  借音積𬗟音勉</hi>
　　夏日山中<lb/>
嬾揺白羽扇躶袒<hi>繆本作體</hi>青林中脱巾挂石壁露頂灑松<lb/>
風<hi>北堂書鈔語林云武侯乘素輿執白羽扇羽獵賦布乎青林之下</hi>
　　山中與幽人對酒<lb/>
兩人對酌山花開一杯一杯復一杯我醉欲眠卿且去<lb/>
明朝有意抱琴來<hi>宋書陶潛性嗜酒貴賤造之者有酒輙設潛若先醉便語客我醉欲眠卿</hi>
<pb n="KR4c0014_WYG_023-12a"/>
<hi>可去其真率如此</hi>
　　春日醉起言志<lb/>
處世若大夢胡為勞其生所以終日醉頺然卧前楹覺<lb/>
來盼<hi>繆本作眄</hi>庭前一鳥花間鳴借問此何時春風語流鶯<lb/>
感之欲歎息對酒還自傾浩歌待明月曲盡已忘情<hi>宋書</hi>
<hi>顔延之得酒必頺然自得張景陽詩借問此何時胡蝶飛南園浩歌大歌也楚辭臨風悦兮浩歌  麓堂詩話</hi>
<hi>太白天才絶出真所謂秋水出芙蓉天然去彫飾今所傳石刻處世若大夢一詩序稱大醉中作賀生為我讀</hi>
<hi>之此等詩皆信手縱筆而就他可知巳琦嘗見石刻於星鳳楼帖中覺來盼庭前作攬衣覧庭際一鳥作有鳥</hi>
<pb n="KR4c0014_WYG_023-12b"/>
<hi>對酒還自傾作未嘆酒已傾数字不同賀生不知為誰若指知章恐無此理其出於後人偽託也</hi>
　　廬山東林寺夜懐<hi>江西通志東林寺在廬山之麓晋太元九年慧逺建此山儀形</hi>
　　<hi>九叠峻竦天絶而寺之所居尤盡林壑之羙背負爐峰旁帯瀑布清流環階白雲生棟別營禅室最</hi>
　　<hi>居深静凡在瞻禮神氣為之清爽慎蒙名山記廬山有東林寺寺始於晋慧逺法師謝靈運為鑿池</hi>
　　<hi>種蓮師與隐者十八人同修浄土社緇素咸在謂之蓮社師送客至虎溪而止常與陶淵明陸修静</hi>
　　<hi>談不覺過溪共笑而反今三門内屋於橋上水淹塞云即虎溪旁稻田中有蓮数本即蓮池也出寺</hi>
　　<hi>有大溪度石橋或云此為虎溪</hi>
我尋青蓮宇獨往謝城闕霜清東林鐘水白虎溪月天<lb/>
<pb n="KR4c0014_WYG_023-13a"/>
香生虚空天樂鳴不歇宴坐寂不動大千入毫髪湛然<lb/>
冥真心曠劫斷出没<hi>陳子昂詩聞道白雲居窈窕青蓮宇楊齊賢曰青蓮宇梵宫也楚詞</hi>
<hi>章句謝去也阿彌陀經彼佛國土常作天樂維摩詰經舍利弗言憶念我昔會於林中宴坐樹下釋氏要覧宴</hi>
<hi>坐又作燕坐燕安也安息貌也李善文選註大千者謂一三千界下至阿毗地獄上非想天為一世界千世界</hi>
<hi>為小千世界千小世界為中千世界千中世界為大千世界法苑珠林須菩提答阿難曰我念一時入於三昧</hi>
<hi>此大千世界𢎞廣若斯置一毛端往來旋轉如陶家輪南史帝問大僧正慧念曰見不可思議事不慧念答曰</hi>
<hi>法身常住湛然不動楞嚴經一切衆生從無始來生死相續皆由不知常住真心韻㑹梵書以一世為一劫謝</hi>
<hi>靈運山居賦析曠劫之㣲言説象法之遺㫖</hi>
<pb n="KR4c0014_WYG_023-13b"/>
　　尋雍尊師隱居<lb/>
羣峭碧摩天逍遙不記年撥<hi>蕭本作㧞</hi>雲尋古道倚樹聼流<lb/>
泉花暖青牛卧松髙白鶴眠語來江色暮獨自下寒烟<hi>列仙</hi>
<hi>傳老子乘青牛車去入大秦玉策記千歳之鶴随時而鳴能登於木其未千歳者終不集於樹上也色純白而</hi>
<hi>腦盡成丹楊齊賢曰青牛花葉上青蟲也有兩角如蝸牛故云𤦺按青牛白鶴不過用道家事耳不必別作創</hi>
<hi>解</hi>
　　與史郎中欽<hi>繆本作飲</hi>聼黄鶴樓上吹笛<hi>湖廣通志黄鶴樓在武昌</hi>
　　<hi>府城西南隅世傳仙人乘黄鶴過此因名雄據江山為楚㑹大觀</hi>
<pb n="KR4c0014_WYG_023-14a"/>
一爲遷客去長沙西望長安不見家黄鶴樓中吹玉笛<lb/>
江城五月落梅花<hi>江淹恨賦遷客海上樂府詩集梅花落本笛中曲也</hi>
　　對酒<lb/>
勸君莫拒杯春風笑人來桃李如舊識傾花向我開流<lb/>
鶯啼碧樹明月窺金罍昨日<hi>繆本作來</hi>朱顔子今日白髪催<lb/>
棘生石虎殿鹿走姑蘇臺自古帝王宅城闕閉黄埃君<lb/>
若不飲酒昔人安在哉<hi>十六國春秋石虎饗羣臣於太武前殿佛圗澄殿上褰衣而行</hi>
<hi>吟曰殿乎殿乎棘子成林將壊人衣虎令發石下而視之有棘子生焉漢書伍被傳子胥諌呉工呉王不用廼</hi>
<pb n="KR4c0014_WYG_023-14b"/>
<hi>曰臣今見麋鹿遊姑蘓之臺也鮑照蕪城賦直視千里外唯見起黄埃李善註埃塵也又鮑照詩壯士皆死盡</hi>
<hi>餘人安在哉</hi>
　　醉題王漢陽㕔<lb/>
我似鷓鴣鳥南遷嬾北飛時尋漢陽令取醉月中歸<hi>張華</hi>
<hi>禽經註廣志云鷓鴣似雌雉飛伹徂南不北也異物記云鷓鴣白黒成文其鳴自呼象小雉其志懐南不北徂</hi>
<hi>也</hi>
　　嘲王歴陽不肯飲酒<lb/>
地白風色寒雪花大如手笑殺陶淵<hi>繆本作泉</hi>明不飲杯中<lb/>
<pb n="KR4c0014_WYG_023-15a"/>
酒浪撫一張琴虚栽五秼桞空負頭上巾吾於爾何有<lb/>
<hi>陶淵明畜素琴一張宅邉有五柳樹見十巻戲贈鄭溧陽詩註陶淵明詩若復不快飲空負頭上巾</hi>
　　獨坐敬亭山<hi>江南通志敬亭山寧國府城北十里古名昭亭山東臨宛溪南俯城闉烟</hi>
　　<hi>市風帆極目如畫</hi>
衆鳥髙飛盡孤雲獨去閒相看兩不厭只有敬亭山<lb/>
　　自遣<lb/>
對酒不覺暝落花盈我衣醉起歩溪月鳥還人亦稀<hi>韻㑹</hi>
<hi>暝夕也</hi>
<pb n="KR4c0014_WYG_023-15b"/>
　　訪戴天山道士不遇<hi>西溪叢語綿州圖經云戴天山在縣北五十里有大明寺</hi>
　　<hi>開元中李白讀書於此寺又名大康山即杜甫所謂康山讀書處也一統志大匡山在綿州彰明縣</hi>
　　<hi>北三十里一名康山亦名戴天山</hi>
犬吠水聲中桃花帯露<hi>蕭本作雨</hi>濃樹深時見鹿溪午不聞<lb/>
鐘野竹分青靄飛泉挂碧峯無人知所去愁倚兩三松<lb/>
<hi>王筠詩日坂散朱雰天隅斂青靄陸機詩飛泉潄鳴玉  唐仲言曰今人作詩多忌重叠右丞早朝妙絶古今</hi>
<hi>猶未免五用衣冠之議如此詩水聲飛泉樹松桃竹語皆犯重吁古人於言外求佳今人於句中求隙失之逺</hi>
<hi>矣</hi>
<pb n="KR4c0014_WYG_023-16a"/>
　　秋日與張少府楚城韋公藏書髙齋作<lb/>
日下空亭暮城荒古跡餘地形連海盡天影落江虛舊<lb/>
賞人雖隔新知樂未疎綵雲思作賦丹壁問藏書查擁<lb/>
随流葉萍開出水魚夕來秋興滿回首意何如<hi>謝朓詩山川隔</hi>
<hi>舊賞朋僚多雨散楚詞樂莫樂兮新相知綵雲作賦用宋玉賦朝雲事是贊其才思之美韻㑹楂水中浮木也</hi>
　　秋夜獨坐懐故山<lb/>
小隱慕安石逺遊學子<hi>蕭本作屈</hi>平天書訪江海雲臥起咸<lb/>
京入侍瑶池宴出陪玊輦行誇胡新賦作諫獵短書成<lb/>
<pb n="KR4c0014_WYG_023-16b"/>
但奉紫霄顧非邀青史名莊周空説劍墨翟恥論兵拙<lb/>
薄遂踈絶歸閒事耦耕顧無蒼生望空愛紫芝榮寥落<lb/>
暝霞色㣲茫舊壑情秋山綠蘿月今夕爲誰明<hi>王康琚詩小隱</hi>
<hi>隱林薮大隱隱朝市謝安石髙臥東山見七巻註向于平肆意遊五岳名山見十三巻註楚詞逺遊者屈原之</hi>
<hi>所作也其詞曰悲時俗之廹阨兮願輕舉而逺遊鮑照詩雲卧恣天行穆天子傳天子觴西王母於瑶池之上</hi>
<hi>潘岳籍田賦天子乃御玉輦誇胡用揚雄賦長楊事見一巻大獵賦註史記司馬相如常從上至長楊獵是時</hi>
<hi>天子方好自撃熊彘馳逐野獸相如上疏諌之梁簡文帝賦升紫霄之丹地排玉殿之金扉青史見二十二巻</hi>
<hi>註莊子説劍篇趙文王喜劍劍士夾門而客三千餘人日夜相撃於前死傷者歳百餘人如是三年國衰諸侯</hi>
<pb n="KR4c0014_WYG_023-17a"/>
<hi>謀之太子悝患之募左右曰孰能説王之意止劍士者賜之千金左右曰莊子當能太子乃使人以千金奉莊</hi>
<hi>子莊子弗受太子乃與見王王曰夫子所御杖長短何如曰臣有三劍唯王所用有天子劍有諸侯劍有庻人</hi>
<hi>劍今大王有天子之位而好庻人之劍臣竊為大王薄之吕氏春秋墨子爲守攻公輸般服而不肯以兵知髙</hi>
<hi>誘註公輸般在楚楚王使設雲梯爲攻宋之具墨子聞而往説之楚王曰公輸般天下之巧工也寡人使攻宋</hi>
<hi>之城何爲不得墨子曰使公輸般攻宋之城臣請爲宋守之備公輸般九攻之墨子九却之又令公輸般守備</hi>
<hi>墨子九下之不肯以善用兵見知於天下也墨子名翟魯人也周禮二耜爲耦賈公彦疏二耜爲耦者兩人各</hi>
<hi>執一耜若長沮桀溺耦而耕也禮記命農計耦耕事修耒耜具田噐陳澔註耦謂二人相耦也通鑑謝安少有</hi>
<hi>重名前後徵辟皆不就寓居㑹稽以山水文籍自娯雖爲布衣時人皆以公輔期之士大夫至相謂曰安石不</hi>
<pb n="KR4c0014_WYG_023-17b"/>
<hi>出當如蒼生何四皓歌莫莫髙山深谷逶迤曄曄紫芝可以療飢宋之問詩鏡愁𤣥髪改心愛紫芝榮</hi>
　　憶崔郎中宗之遊南陽遺吾孔子琴撫之澘然感<lb/>
　　舊<hi>崔宗之見十巻註唐書地理志山南道鄧州南陽郡有南陽縣文獻通考琴有一十八様究之</hi>
　　<hi>雅度不過伏羲大舜夫子靈開雲和五等而已夫子様長三尺六尺四分説畧古琴惟夫子列子二</hi>
　　<hi>様皆肩垂而濶非若今聳而狹也惟此二様乃合古制或以夫子様周遍皆作竹節様非古制</hi>
昔在南陽城唯飡獨山蕨憶與崔宗之白水弄素月時<lb/>
過菊潭上縱酒無休歇泛此黄金花頽然清歌發一朝<lb/>
摧玉樹生死殊飄忽留我孔子琴琴存人已没誰傳廣<lb/>
<pb n="KR4c0014_WYG_023-18a"/>
陵散但哭邙山骨泉戸何時明長歸<hi>蕭本作掃</hi>狐兎窟<hi>太平寰宇</hi>
<hi>記獨山在南陽縣西三十里一統志豫山在南陽府城東北十五里孤峯峭立俗名獨山下有三十六陂白水</hi>
<hi>即淯水也見二十巻遊南陽白水詩註通典南陽郡菊潭縣有菊水傍水居人飲此水多夀也太平寰宇記菊</hi>
<hi>水出南陽縣東石澗山一名菊溪水或云水出石馬峯峯如馬焉其水重於諸水盛𢎞之荆州記云源旁悉生</hi>
<hi>芳菊被崖浸潭澗流滋液其水極甘香谷中有三十餘家不復穿井仰飲此水上夀百二十歳中夀百餘其七</hi>
<hi>十八十者猶以爲夭菊能輕身益氣令人乆夀於此有徵矣一統志菊潭在南陽府内鄉縣西北源出析谷東</hi>
<hi>石澗山或曰出石馬峯水旁生甘菊水極甘馨有数十家惟飲此水夀多至百歳之上其菊莖短花大其味甘</hi>
<hi>美異於他菊人多収其種傳於四方縱酒出史漢田儋傳顔師古曰縱放也放意而飲酒也陶潛詩泛此忘憂</hi>
<pb n="KR4c0014_WYG_023-18b"/>
<hi>物世説嵇中散臨刑東市神氣不變索琴彈之奏廣陵散曲終曰袁孝尼嘗請學此散吾靳固不與廣陵散於</hi>
<hi>今絶矣太平寰宇記芒山一作邙山在河南縣北十里一名平逢山亦郟山之别名也都城所枕楊佺期洛城</hi>
<hi>記云北山連嶺修亘四百餘里實古今東洛九原之地也又戴延之西征記云西岸東垣亘阜相屬伊尹蘇秦</hi>
<hi>張儀扁鵲田横劉寛楊修孔融呉後主蜀後主張華嵇康石崇何晏陸陲阮籍羊祜皆有冡在此山一統志北</hi>
<hi>邙山在河南府城北十里山連偃師鞏孟津三縣綿亘西百餘里東漢諸陵及唐宋名臣墳多在此琦按邙山</hi>
<hi>即崔葬處隋煬帝秦孝王誄仲秋卜宅將歸泉户張孟陽詩狐兎窟其中蕪穢不復掃</hi>
　　憶東山二首<hi>施宿㑹稽志東山在上虞縣西南四十五里晋太傅謝安所居也一名謝</hi>
　　<hi>安山巍然特出於衆峯間拱揖虧蔽如鸞鶴飛舞其巔有謝公調馬路白雲明月二堂遺趾千嶂林</hi>
<pb n="KR4c0014_WYG_023-19a"/>
　　<hi>立下視滄海天水相接盖絶景也下山出㣲徑爲國慶寺乃太傅故宅旁有薔薇洞俗傳太傅携伎</hi>
　　<hi>女遊宴之所</hi>
不向東山乆薔薇幾度花白雲還<hi>繆本作他</hi>自散明月落誰<lb/>
家<lb/>
　　其二<lb/>
我今携謝妓長嘯絶人羣欲報東山客開關掃白雲<lb/>
　　望月有懷<lb/>
清泉映疎松不知幾千古寒月揺清<hi>繆本作輕</hi>波流光入忩<lb/>
<pb n="KR4c0014_WYG_023-19b"/>
户對此空長吟思君意何深無因見安道興盡愁人心<lb/>
<hi>王子猷雪夜訪戴安道詳九巻註</hi>
　　對酒憶賀監二首<hi>并序</hi>
　太子賔客賀公於長安紫極宫一見余呼余爲謫仙<lb/>
　人因解金龜换酒爲樂<hi>繆本下多没後對酒四字</hi>悵然有懐而作<lb/>
　是詩<hi>本事詩李太白初自蜀至京師舍於逆旅賀知章聞其名首訪之既竒其姿復請所爲文出蜀</hi>
　<hi>道難以示之讀未竟稱嘆者数四號爲謫仙解金龜换酒與傾盡醉期不間日由是聲譽光赫金龜葢是</hi>
　<hi>所佩雜玩之類非武后朝内外官所佩之金龜也楊升菴因杜詩有金魚换酒之句偶爾相似遂謂白弱</hi>
<pb n="KR4c0014_WYG_023-20a"/>
　<hi>冠遇賀知章在中宗朝未改武后之制云云考武后天授元年九月改内外官所佩魚爲龜中宗神龍元</hi>
　<hi>年二月詔文武官五品以上依舊式佩魚袋當是時太白年未滿十齡何能與知章相遇於長安又知章</hi>
　<hi>自開元以前官不過太常博士品居從七於例亦未得佩魚楊氏之説殆未之考也</hi>
四明有狂客風流<hi>一作霞衣</hi>賀季真長安一相見呼我謫仙<lb/>
人昔好杯中物今<hi>一作翻</hi>爲松下塵金龜换酒處却憶淚<lb/>
沾巾<hi>名山洞天福地記四明山周圍一百八十里名丹山赤水之天在明州唐書賀知章字季真越州永</hi>
<hi>興人性曠夷善談説陸象先嘗謂人曰季真清談風流吾一日不見則鄙吝生矣證聖初擢進士超㧞羣類科</hi>
<hi>累遷太常博士開元十三年遷禮部侍郎兼集賢院學士一日併謝遷太子右庻子充侍讀徙工部肅宗爲太</hi>
<pb n="KR4c0014_WYG_023-20b"/>
<hi>子知章遷賔客授祕書監晚節尤誕放遨嬉里巷自號四明狂客及祕書外監每醉輙屬詞筆不停書咸有可</hi>
<hi>觀未始刋飾善草𨽻好事者具筆研從之意有所愜不復拒然紙纔十数字世傳以爲寳陶潛詩天運茍如此</hi>
<hi>且盡杯中物釋曇遷詩我住邗江側終爲松下塵</hi>
　　其二<lb/>
狂客歸四明山隂道士迎敇賜鏡湖水爲君臺沼榮人<lb/>
亡餘故宅空有荷花生念此杳如夢凄然傷我情<hi>唐書賀知</hi>
<hi>章天寳初病夢遊帝居數日寤乃請爲道士還郷里詔許之以宅爲千秋觀而居又求周宫湖数頃爲放生池</hi>
<hi>有詔賜鏡湖剡川一曲既行帝賜詩皇太子百官餞送擢其子僧子爲㑹稽郡司馬賜緋魚使侍養㓜子亦聼</hi>
<pb n="KR4c0014_WYG_023-21a"/>
<hi>爲道士卒年八十六施宿㑹稽志唐賀祕監宅在㑹稽縣東北三里八十歩今天長觀是琦按竇蒙述書賦註</hi>
<hi>賀知章天寶二年以年老上表請入道歸鄉里特詔訐之知章以羸老乘輿而往到㑹稽無幾老終九年冬十</hi>
<hi>二月詔曰故越州千秋觀道士賀知章神清志逸學富才雄挺㑹稽之羙箭藴崑岡之良玊故飛名仙省侍講</hi>
<hi>龍楼願追二老之竒蹤克遂四明之狂客允恊初志脱落朝衣駕青牛而不還狎白□而長往舟壑靡息人琴</hi>
<hi>兩亡推舊之懐有深追悼宜加縟禮式屐哀榮可贈兵部尚書據此書及唐書本傳知章歸後無幾即遷化矣</hi>
<hi>乃許鼎撰通和祖先生墓志云賀監得攝生之妙近數百年不死荷笈賣藥如韓康伯近在天台山升□徧於</hi>
<hi>人聼元和已亥先生遇之謂曰子寛中柔外可以語至道也後十歳遇爾於小有乃授斷穀丹經徐鉉序云賀</hi>
<hi>監以天寳二年始得還鄉既而天下多事遂與世絶止於呉越故老亦不能知其所終是皆以知章仙去耶讀</hi>
<pb n="KR4c0014_WYG_023-21b"/>
<hi>此詩所云今爲松下塵又云人亡餘故宅無稽之口可以杜矣</hi>
　　重憶一首<lb/>
欲向江東去定將誰舉杯稽山無賀老却棹酒船回<hi>將與</hi>
<hi>也稽山謂㑹稽山</hi>
　　春滯沅湘有懷山中<hi>史記浩浩沅湘兮正義曰説文云沅水出牂牁東北流入</hi>
　　<hi>江湘水出零陵縣海山北入按二水皆經岳州而入大江也後人以沅湘為岳州之異稱  沅音原</hi>
　　<hi>又音阮</hi>
沅湘春色還風暖烟草綠古之傷心人於此腸斷續予<lb/>
<pb n="KR4c0014_WYG_023-22a"/>
非懐沙客但美採菱曲所願歸東山寸心於此足<hi>史記屈原</hi>
<hi>乃作懐沙之賦於是懐石遂自投汨羅以死爾雅翼楚之風俗當菱熟時士女相與采之故有采菱之歌以相</hi>
<hi>和爲繁華流蕩之極招魂云渉江采菱發陽阿陽阿者采菱之曲也沈約詩所願從之遊寸心於此足</hi>
　　落日憶山中<lb/>
雨後烟景綠晴天散餘霞東風随春歸發我枝上花花<lb/>
落時欲暮見此令人嗟願遊名山去學道飛丹砂<hi>謝朓詩餘</hi>
<hi>霞散成綺</hi>
　　憶秋浦桃花舊遊時竄夜郎<lb/>
<pb n="KR4c0014_WYG_023-22b"/>
桃花春水生白石今出没揺蕩女蘿枝半挂<hi>蕭本作摇</hi>青天<lb/>
月不知舊行徑初拳幾枝蕨三載夜郎還於兹鍊金骨<lb/>
<hi>埤雅蕨初生無葉可食状如大雀拳足又如其足之蹷也故謂之蕨爾雅翼蕨初生如小皃拳紫色而肥楊升</hi>
<hi>菴曰黄山谷詩蕨芽初長小兒拳以爲竒句然太白已有不知行徑下初拳㡬枝蕨之句山谷落第二義矣</hi>
　<lb/>
　<lb/>
　<lb/>
　李太白集注巻二十三<lb/>
</p>
<p>
</p>
  </div>
</body>
</text>
</TEI>
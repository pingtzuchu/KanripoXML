<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集注巻六</head> <lb/>
    <p>
<pb n="KR4c0014_WYG_006-1a"/>
欽定四庫全書<lb/>
　李太白集注巻六<lb/>
　　　　　　　　　　　　錢塘　王𤦺　撰<lb/>
　樂府三十八首<lb/>
　　發白馬<hi>題始於梁費㫤其辭曰白馬今雖發黄河未結澌云云太白葢擬之樂府詩集通典</hi>
　　<hi>曰白馬春秋時衛國曹邑有黎陽津一曰白馬津酈生云守白馬之津是也發白馬言征戍而發兵</hi>
　　<hi>於此也</hi>
将軍發白馬旌節渡黄河簫鼓聒川岳滄溟湧濤<hi>一作洪</hi>
<pb n="KR4c0014_WYG_006-1b"/>
波武安有震瓦易水無寒歌鐵騎若雪山飲流涸滹沱<lb/>
揚兵獵月窟轉戰畧朝那倚劒登燕然邊烽列嵯峨蕭<lb/>
條萬里外耕作五原多一掃清大漠包虎戢金戈<hi>史記正義</hi>
<hi>括地志云黎陽一名白馬津在滑州白馬縣北三十里唐六典旌節之制命大将帥及遣使於四方則請而假</hi>
<hi>之旌以專賞節以專殺唐書百官志旌以綘帛五丈粉畫虎有銅龍一首纒緋幡紫縑為袋油囊為表節垂畫</hi>
<hi>木盤三相去數寸隅垂尺麻餘與旌同簫鼓軍中鼓吹之樂也史記秦伐韓趙王令趙奢救之秦軍軍武安西</hi>
<hi>鼓譟勒兵武安屋瓦盡震荆軻歌風蕭蕭兮易水寒壮士一去兮不復還晉書精甲耀日鐵騎前驅蕭士贇曰</hi>
<hi>鐵騎馬之帯甲者郭璞山海經註今滹沱水出鴈門鹵成縣南武夫山史記索隠滹沱水名并州之川也地理</hi>
<pb n="KR4c0014_WYG_006-2a"/>
<hi>志云鹵城縣名属代郡滹沱河自縣東至參合又東至文安入海史記正義滹沱出代州繁畤縣東南流經五</hi>
<hi>臺山北東南流過定州入海揚雄長楊賦西壓月窟韻會畧取也漢書張良畧地唐䝉畧通夜郎顔師古曰凡</hi>
<hi>言畧地謂行而取之史記匈奴單于十四萬騎入朝那蕭闗正義曰漢朝那故城在原州百泉縣西七十里属</hi>
<hi>安定郡後漢書車騎将軍竇憲出雞鹿塞度遼将軍鄧鴻出□陽塞南單于出滿夷谷與北匈奴戰于稽落山</hi>
<hi>大破之追至和渠北鞮海竇憲遂登燕然山刻石勒功而還太平寰宇記郎君戍又直北三千里至燕然山又</hi>
<hi>北行千里至瀚海班固封燕然山銘序蕭條萬里野無遺宼漢書元鼎五年匈奴入五原殺太守元和郡縣志</hi>
<hi>鹽州禹貢雍州之域春秋為戎翟所居地及始皇併天下属梁州漢武元朔二年置五原郡地有原五所故號</hi>
<hi>五原五原謂龍游原乞地千原青嶺原岢嵐原横槽原也後漢書醜虜破碎遂掃厥庭北邊備對漢趙信既䧏</hi>
<pb n="KR4c0014_WYG_006-2b"/>
<hi>匈奴與之畫謀令逺度幕北以要疲漢軍故武帝必欲越漠征之而大漠之名始通中國幕者漠也言沙積廣</hi>
<hi>莫望之漠漠然也漢以後史家變稱為磧磧者沙積也其義一也禮記武王克殷反商倒載干戈包之以虎皮</hi>
<hi>鄭𤣥註包干戈以虎皮明能以武服兵也正義曰虎武猛之物也用此虎皮包裹兵器示武王威猛能包制服</hi>
<hi>天下兵戈也或以虎皮有文欲以現文止武也詩周頌載戢干戈説文戢藏兵也  滹音呼沱音駝</hi>
　　陌上桑<hi>樂府古題要觧陌上桑古詞曰日出東南隅照我秦氏樓舊説邯鄲女子姓秦名羅</hi>
　　<hi>敷為邑人千乗王仁妻仁後為趙王家令羅敷出採桑陌上趙王登臺見而悦之置酒欲奪焉羅敷</hi>
　　<hi>善彈筝作陌上桑以自明不從按其歌辭稱羅敷採桑陌上為使君所邀羅敷盛誇其夫為侍中郎</hi>
　　<hi>以拒之與舊説不同按樂府詩集張永元嘉伎録相和歌有十五曲其第十五曲曰陌上桑</hi>
<pb n="KR4c0014_WYG_006-3a"/>
美<hi>一作遊</hi>女渭橋東<hi>一作湘/綺衣</hi>春還<hi>一作還來</hi>事蠶作五馬如飛<lb/>
龍<hi>一作如花飛一作飛如花</hi>青絲結金絡不知誰家子調笑來相謔<lb/>
妾本秦羅敷玉顔艶名都緑條映素手採桑向城隅使<lb/>
君且不頋况復論秋胡寒螀愛碧草鳴鳯棲青梧託心<lb/>
自有處但怪旁人愚徒令<hi>文苑英華作勞</hi>白日暮髙駕空踟躅<lb/>
<hi>渭橋已見五巻註鮑照詩季春梅始落工女事蠶作五馬事古今説者不一據墨客揮犀云世稱太守五馬罕</hi>
<hi>知其故事或言詩云孑孑干旟在浚之都素絲組之良馬五之鄭註謂周禮州長建旟漢太守比州長法御五</hi>
<hi>馬故云後見龎㡬先朝奉云古乗駟馬車至漢時太守出則增一馬事見漢官儀演繁露云太守五馬莫知的</hi>
<pb n="KR4c0014_WYG_006-3b"/>
<hi>據或言詩有良馬五之侯國事也然上言良馬四之下言良馬六之則或四或六原非定制也漢有駟馬車正</hi>
<hi>用四馬而鄭𤣥註詩曰周禮州長建旟漢太守比州長法御五馬𤣥以州長比方漢州大小相絕逺矣周之州</hi>
<hi>乃反統𨽻於縣比漢太守品秩殊不侔不足為據然鄭後漢時人則太守之用五馬後漢已然矣至唐白樂天</hi>
<hi>和春深二十首詩曰五匹鳴珂馬雙輪畫軾車至其自杭分司有詩曰錢塘五馬留三匹還擬騎游攪擾春杜</hi>
<hi>詩亦曰使君五馬一馬驄則似真有五馬矣若其制之所始則未有知者𤦺按今本毛詩鄭註但云周禮州長</hi>
<hi>建旟謂州長之属無漢太守比州長法御五馬之文是康成未嘗以太守比州長也師古杜詩註云王羲之出</hi>
<hi>守永嘉庭列五馬後人遂據為太守事今按晋書及古今傳記羲之並未嘗為永嘉太守則其説亦訛也宋人</hi>
<hi>五色線集北齊栁元伯五子同時領郡時五馬參差於庭故時人呼太守為五馬今按羅敷行古詞已有使君</hi>
<pb n="KR4c0014_WYG_006-4a"/>
<hi>從南來五馬立踟躕之句則非自北齊始矣潘子真詩話天子六馬左右驂三公九卿駟馬右驂漢制九卿則</hi>
<hi>中二千石亦右驂太守相駟馬而已其有功徳加秩中二千石乃右驂故以五馬為太守美稱遯齋閒覽及學</hi>
<hi>林新編云漢官儀朝臣出使以駟馬太守加一馬故為五馬與龎説相符然亦無他證確然可據唯沈約宋書</hi>
<hi>引逸禮王度記曰天子駕六諸侯駕五卿駕四大夫三士二庶人一後之太守即古之諸侯故以五馬為太守</hi>
<hi>故實庶㡬近之前之數説似皆未的王融詩車馬若飛龍長衢無極已古羅敷行青絲繫馬尾黄金絡馬頭江</hi>
<hi>淹詩不知誰家子看花桃李津曹植詩名都多妖女古羅敷行羅敷善採桑採桑城南隅漢書使君顓生殺之</hi>
<hi>柄顔師古註為使者故謂之使君西京雜記魯人秋胡娶妻三月而游宦三年休還家其婦採桑於郊胡至郊</hi>
<hi>而不識其妻也見而悦之乃遺黄金一鎰妻曰妾有夫㳺宦不返幽閨獨處三年於茲未有被辱於今日也採</hi>
<pb n="KR4c0014_WYG_006-4b"/>
<hi>不頋胡慚而退至家問家人妻何在曰行採桑於郊未返既還乃向所挑之婦也郭璞爾雅註寒螀似蟬而小</hi>
<hi>青色謝朓詩餘曲詎㡬許髙駕且踟躕踟躕欲行不進之貌  琦按使君且不頋况復論秋胡二句或有非之</hi>
<hi>者謂不應以秋胡與使君較量盖誤觧此詩專咏羅敷事耳殊不知妾本秦羅敷一句是自矜身分如羅敷之</hi>
<hi>貞潔耳觀首句云美女渭橋東並不實指羅敷又云不知誰家子亦未切指使君通首辭句不可因此而悟乎</hi>
<hi>胡孝轅謂此當善領其意政復何礙㫖哉斯言可為讀太白集者發凡起例之一端矣  踟音池躕音除</hi>
　　枯魚過河泣<hi>按樂府詩集枯魚過河泣乃雜曲歌辭古詞曰枯魚過河泣何時悔復及</hi>
　　<hi>作書與魴鯉相教慎出入太白擬作與古意同而以萬乗徴行為戒更為深切</hi>
白龍改常服偶被豫且制誰使爾為魚徒勞<hi>繆本作為</hi>訴天<lb/>
<pb n="KR4c0014_WYG_006-5a"/>
帝作書報鯨鯢勿恃風濤勢濤落歸泥沙翻遭螻蟻噬<lb/>
萬乗慎出入柏人以為誡<hi>一作識子説苑吴王欲從民飲酒伍  胥諫曰不可昔白</hi>
<hi>龍下清泠之淵化為魚漁者豫且射中其目白龍上訴天帝天帝曰當是之時若安置而形白龍對曰我下清</hi>
<hi>泠之淵化為魚天帝曰魚固人所射也豫且何罪夫白龍天帝貴畜也豫且宋國賤臣也白龍不化豫且不射</hi>
<hi>今棄萬乗之位而從布衣之士飲酒臣恐其有豫且之患矣王乃止廣韻鯨大魚也雄曰鯨雌曰鯢太平御覽</hi>
<hi>魏武四時食制曰東海有大魚如山長五六丈謂之鯨鯢次有如屋者時死岸上膏流九頃其鬚長一丈二三</hi>
<hi>尺厚六寸眸子如三升椀大骨可為方臼淮南子吞舟之魚蕩而失水則制於螻蟻離其居也史記髙祖從平</hi>
<hi>城過趙趙王朝夕袒韝蔽自上食禮甚卑有子壻禮髙祖箕踞詈甚慢易之趙相貫髙怒八年上從東垣還過</hi>
<pb n="KR4c0014_WYG_006-5b"/>
<hi>趙貫髙等乃壁人柏人要之置上欲過宿心動問曰縣名為何曰柏人柏人者廹於人也不宿而去  且於余</hi>
<hi>切音苴鯨音擎鯢音倪胡震亨曰誡居吏切作識者誤</hi>
　　丁都<hi>一作督</hi>䕶歌<hi>宋書督䕶歌者彭城内史徐逵之為魯軌所殺宋髙祖使府督䕶丁</hi>
　　<hi>旿收斂殯埋之逵之妻髙祖長女也呼旿至閣下自問斂送之事毎問輒嘆息曰丁督䕶其聲哀切</hi>
　　<hi>後人因其聲廣其曲焉太白擬其歌調而其意則另出</hi>
雲陽上征去兩岸饒商賈吴牛喘月時拖船一何苦水<lb/>
濁不可飲壺漿半成土一唱都護歌心摧淚如雨萬人<lb/>
鑿<hi>繆本作繫</hi>盤石無由達江滸君看石芒碭掩淚悲千古<hi>元和</hi>
<pb n="KR4c0014_WYG_006-6a"/>
<hi>郡縣志江南道潤州丹陽縣本舊雲陽縣秦時望氣者云有王氣故鑿之以敗其勢截其直道使之阿曲故曰</hi>
<hi>曲阿天寶元年改為丹陽縣馮衍顯志賦泝淮濟而上征世説滿奮曰臣猶吴牛見月而喘劉孝標註今之水</hi>
<hi>牛惟生江淮間故謂之吴牛也南土多暑而此牛畏熱見月疑是日所以見月則喘漢書拕舟而入水顔師古</hi>
<hi>註拕曳也音它拖與拕同成公綏嘯賦坐盤石潄清泉李善註聲類曰盤大石也毛萇詩傳水涯曰滸漢書髙</hi>
<hi>祖隠於芒碭山澤間應劭註芒属沛國碭属梁國二縣之界有山澤之固  此篇蕭註謂是詠秦皇鑿北阬以</hi>
<hi>壓天子氣一事或曰為韋堅開廣運潭而作借秦為喻又引吴孫權嘗遣校尉陳勲将屯田及作士三萬人鑿</hi>
<hi>句容中道自小坻至雲陽西城通㑹市作邸閣云云胡註謂是詠潤州埭牐牽挽之苦也先是潤州不通江開</hi>
<hi>元中刺史齊澣始移漕路京口塘下直達于江立埭收課事詳澣本傳澣開新河在江北𤓰歩者太白嘗作詩</hi>
<pb n="KR4c0014_WYG_006-6b"/>
<hi>頌美此則獨言其苦瓜歩岸卑易開潤州岸髙難開地勢至今猶然白詩並紀實也當時汴淮運路澣並用牛</hi>
<hi>曳即潤州可推矣芒石稜碭石文指所鑿盤石云云𤦺以全篇詩意參繹舊註三説皆不類即胡説亦未是考</hi>
<hi>之地誌芒碭諸山實産文石意者是時官司取石於此山僦舟搬運適當天旱水涸牽挽而行期令峻急役者</hi>
<hi>勞苦太白憫之而作此詩督䕶是指當時監督之有司鑿字舊本或作繫字萬人繫盤石無由逹江滸詩㫖益</hi>
<hi>覺顯然即作鑿字謂此萬夫所鑿之盤石為數甚多無由即達江滸如此詮釋自無礙君看石芒碭掩淚悲千</hi>
<hi>古者謂芒碭産此文石千古不絕則千古嘗為民累有心者能不覩之而生悲哉雖用漢書芒碭字然與漢髙</hi>
<hi>避匿事全然無涉也音喘音舛芒音忙碭音唐又  蕩</hi>
　　相逢行<hi>一作有贈一樂府詩相逢行乃相和歌清調六曲之  一曰相逢狹路間行亦曰長</hi>
<pb n="KR4c0014_WYG_006-7a"/>
　　<hi>安有狹邪行</hi>
朝<hi>世本作胡誤</hi>騎五花馬謁帝出銀臺秀色誰家子雲車<hi>一作</hi>
<hi>中</hi>珠箔開金鞭遥指㸃玊勒近遲迴夾轂相借問疑<hi>一作</hi>
<hi>知</hi>從天上來<hi>一本下多憐腸愁欲斷斜日復相/催下車何輕盈飄然似落梅四句</hi>蹙<hi>繆本胡本</hi>
<hi>作邀</hi>入青綺門當歌共銜杯<hi>一作嬌羞初觧珮語笑共銜杯</hi>銜杯映歌扇<lb/>
似月雲中見相見不得<hi>一作相</hi>親不如不相見相見情已<lb/>
深未語可知心胡為守空閨孤眠愁錦衾錦衾與羅幃<lb/>
纒綿會有時春風正澹蕩暮雨來何遲<hi>一作春風正糾結青鳥來何遲</hi>
<pb n="KR4c0014_WYG_006-7b"/>
願因三青鳥更報長相思光景不待人須臾髪成絲當<lb/>
年失行樂老去徒傷悲持此道密意無令曠佳期<hi>五花馬詳</hi>
<hi>見三巻註曹植詩謁帝承明廬按雍録所載六典大明宫圗紫宸殿側有右銀臺門左銀臺門李肇記曰學士</hi>
<hi>下直出門相謔謂之小三昧出銀臺乗馬謂之大三昧三昧者釋氏語言其去纒縳而得自在也用此言之則</hi>
<hi>學士自出院門而至右銀臺門皆步行直至已出宮城銀臺門外乃得乗馬也三輔黄圗金玊珠璣為簾箔薛</hi>
<hi>道衡詩卧馳飛玉勒立騎轉銀鞍説文勒馬頭絡銜也古相逢行夾轂問君家水經註長安東出第三門本名霸</hi>
<hi>城門民見門色青又名青城門或曰青綺門亦曰青門劉伶酒徳頌捧罌承槽銜杯潄醪曹植詩妾身守空閨</hi>
<hi>詩國風錦衾爛兮鮑照詩春風澹蕩俠思多陳子昻詩春風正澹蕩白露已清泠山海經西山經三危之山三</hi>
<pb n="KR4c0014_WYG_006-8a"/>
<hi>青鳥居之郭璞註三青鳥主為西王母取食者别自棲息於此山也又大荒西經沃之野有三青鳥赤首黒目</hi>
<hi>一名曰大<graphic n="KR1916" url="https://raw.githubusercontent.com/kanripo/KR-Gaiji/master/images/KR1916.png" mimeType="image/png"/>一名曰少<graphic n="KR1916" url="https://raw.githubusercontent.com/kanripo/KR-Gaiji/master/images/KR1916.png" mimeType="image/png"/>一名曰青鳥郭璞註皆西王母所使也古長歌行老大徒傷悲  楊升菴外集載太</hi>
<hi>白相逢行云此詩予家蔵樂史本最善今本無憐腸愁欲斷斜日復相催下車何輕盈飄然似落梅四句他句</hi>
<hi>亦不同數字故備録之太白號斗酒百篇而其詩精鍊若此所以不可及也琦嘗細校其文所謂不同數字者</hi>
<hi>雲車作雲中疑從作知從蹙入青綺門當歌共銜杯作嬌羞初觧珮語笑共銜杯不得親作不相親他本亦有</hi>
<hi>同者若近遲回作乍遲回願因作願言更報作却寄當年失行樂作壮年不行樂老去作老大而中間又無春</hi>
<hi>風正澹蕩二句則諸本皆無同者據此樂史原本明中葉時尚有存者今則斷帙殘編無由得覩不深可惜乎</hi>
<hi>盛胡震亨曰相和歌本辭言相逢年少問知其家之豪  太白則言相逢之後仍不得相親恐失佳期回環致</hi>
<pb n="KR4c0014_WYG_006-8b"/>
<hi>望不已較古詞用意尢為婉轉離騷詠不得于君必託男女致詞如云初既與余有成言兮後悔遁而有他又</hi>
<hi>云日月忽其不淹兮恐美人之遲暮太白此篇詩題雖取之樂府詩意實本自離騷葢有已近君而有不得終</hi>
<hi>近之意焉臣子暌隔之傷思慕之誠具見于是不可僅作艶詞讀也  箔音薄</hi>
　　千里思<hi>一作千里曲漢北魏祖叔辨作千里思其辭曰細君辭  宇王嬙即虜衢無因上林</hi>
　　<hi>鴈但見邊城蕪葢為女子之逺適異國者而言太白擬之另以蘇李别後相思為辭</hi>
李陵沒胡沙蘇武還漢家迢迢五原闗朔雪亂邊花<hi>一作</hi>
<hi>愁見雪如花</hi>一去隔絕國思歸但長嗟鴻雁向西北因<hi>一作飛</hi>
書報天涯<hi>史記李陵将步兵五千人出居延北千餘里單于以兵八萬圍撃陵軍陵軍兵矢既盡士</hi>
<pb n="KR4c0014_WYG_006-9a"/>
<hi>死者過半而所殺傷匈奴亦萬餘人且引且戰連闘八日還未到居延百餘里匈奴遮狹絕道陵食乏而救兵</hi>
<hi>不到遂䧏匈奴漢書地理志代郡有五原闗太平寰宇記鹽州五原郡今理五原縣唐貞觀二年縣與州同立</hi>
<hi>以其地勢有五原舊有五原闗因為郡邑之稱江淹别賦一去絶國詎相見期李善註絶國絕逺之國也琦按</hi>
<hi>文選有李少卿荅蘇武書李周翰註漢書曰李陵字少卿以天漢二年率步卒五千人出塞與單于戰力屈乃</hi>
<hi>降在匈奴中與蘇武相見武得歸為書與陵令歸漢陵作書荅之此詩末聮正用其事又按文苑英華載唐人</hi>
<hi>省試詩題有李都尉重陽日得蘇属國書其事他書所不見更属異聞因附録之</hi>
　　樹中草<hi>梁簡文帝有樹中草詩太白葢擬之也</hi>
鳥銜野田草誤入枯桑裏客土植危根逢春猶不死草<lb/>
<pb n="KR4c0014_WYG_006-9b"/>
木雖無情因依尚可生如何同枝葉各自有枯榮<hi>謝靈運詩</hi>
<hi>青青野田草漢書客土疏惡潘岳楊仲武誄如彼危根當此衝飈  胡震亨曰梁簡文帝本辭幸有青袍色聊</hi>
<hi>因翠幄凋雖問珊瑚蒂非是合歡條此詩雖擬舊題而借諷同根辭意尤微非復宫體物色初裁矣</hi>
　　君馬黄<hi>按宋書漢鼓吹鐃歌十八曲有君馬黄歌</hi>
君馬黄我馬白馬色雖不同人心本無隔共作遊冶盤<lb/>
雙行洛陽陌長劍既照曜髙冠何赩赫各有千金裘俱<lb/>
為五侯客猛虎落陷穽壮士<hi>繆本作夫</hi>時屈厄相知在急難<lb/>
獨好亦<hi>一作知</hi>何益<hi>車<graphic n="KR1780" url="https://raw.githubusercontent.com/kanripo/KR-Gaiji/master/images/KR1780.png" mimeType="image/png"/>驄馬詩意欲驂驔走先作野遊盤後漢書髙冠長劍紆金懐紫潘岳</hi>
<pb n="KR4c0014_WYG_006-10a"/>
<hi>射雉賦摛朱冠之赩赫徐爰註赩赫赤色貌漢紀五侯羣弟皆通敏人事好士養賢傾財施與以相髙尚時谷</hi>
<hi>永與齊人樓䕶俱為五侯上客漢書司馬遷傳猛虎處深山百獸震恐及其在穽檻之中摇尾而求食詩小雅</hi>
<hi>兄弟急難但胡震亨曰漢鐃歌君馬黄曲辭舊無其觧後之擬者  咏馬而已惟太白相知急難二語似獨得</hi>
<hi>其觧者按本辭云君馬黄臣馬蒼二馬同逐臣馬良借言我馬之良喻我所效于友者較勝古者君臣之稱通</hi>
<hi>乎上下故也其曰美人歸以南駕車馳馬美人傷我心佳人歸以北駕車馳馬佳人安終極者美人佳人亦稱</hi>
<hi>其友駕車馳馬南北就上馬之同逐言其分馳而去以喻交之不終而一則曰傷我心一則曰安終極雖怨之</hi>
<hi>不忍明言之則尤有不出惡聲之意焉葢古交友相責望之詞采詩者以其言之含蓄近厚故入之于樂非太</hi>
<hi>白㡬無能發明之矣  赩音釋</hi>
<pb n="KR4c0014_WYG_006-10b"/>
　　擬古<lb/>
融融白玉輝映我青蛾眉寶鏡似空水落花如風吹出<lb/>
門望帝<hi>繆本作同</hi>子落花如風吹安得黄鶴羽一報佳人知<lb/>
<hi>庾信咏鏡詩光如一片水江淹詩北渚有帝子蕩漾不可期吕延濟註帝子娥皇女英蕩漾言随波上下不可</hi>
<hi>與之結期江淹去故鄉賦願使黄鶴兮報佳人</hi>
　　折楊桞<hi>文獻通考鼓角横吹十五曲中有折楊桞胡震亨曰本古横吹曲辭亡梁陳後擬者</hi>
　　<hi>皆作閨人思逺戍之辭太白詩亦同此意</hi>
垂楊<hi>一作楊桞</hi>拂淥水揺艶<hi>一作艶裔</hi>東風年花明玉闗雪葉暖<lb/>
<pb n="KR4c0014_WYG_006-11a"/>
金忩烟美人結長想對此心凄然攀條折春色逺寄龍<lb/>
庭前<hi>一作沙邊祭漢紀匈奴五月大㑹龍庭而  其先祖天地鬼神</hi>
　　少年子<hi>齊王融梁吴均皆有少年子</hi>
青雲少年子挾彈章臺左鞍馬四邊開突如流星過金<lb/>
丸落飛鳥<hi>文苑英華作肉</hi>夜入<hi>文苑英華作深</hi>瓊樓卧夷齊是何人獨<lb/>
守西山餓<hi>玉海秦有章臺宫蘇秦傳云朝於章臺之下揚雄云藺生收功於章臺西京雜記韓嫣好</hi>
<hi>彈常以金為丸所失者日有十餘長安為之語曰苦飢寒逐金丸京師兒童毎聞嫣出彈輒随之望丸所落輒</hi>
<hi>拾焉沈佺期詩今春芳苑游接武上瓊樓史記伯夷叔齊隠於首陽山采薇而食之作歌曰登彼西山兮采其</hi>
<pb n="KR4c0014_WYG_006-11b"/>
<hi>薇矣以暴易暴兮不知其非矣神農虞夏忽焉沒兮我安適歸矣吁嗟徂兮命之哀矣遂餓死於首陽山索隠</hi>
<hi>曰西山即首陽山齊此篇是刺當時貴家子弟驕縱侈肆者之作末引夷  大節以相䋲而嘆其有天淵之隔</hi>
<hi>也是何人謂彼二人亦是孤竹之貴公子乃能棄富貴如浮雲甘心窮餓而無悔民到于今稱之視彼狂童寜</hi>
<hi>免下流之誚也耶</hi>
　　紫騮馬<hi>按樂府詩集横吹十八曲中有紫騮馬</hi>
紫騮行<hi>一作驕</hi>且嘶雙翻碧玉蹄臨流不肯渡似惜錦障<lb/>
泥白雪闗山<hi>一作城</hi>逺黄雲海戍迷揮鞭萬里去安<hi>一作何</hi>
得念<hi>一作戀</hi>春閨<hi>紫騮赤色馬也唐人謂之紫騮今人謂之棗騮沈佺期驄馬詩四蹄碧玉片雙</hi>
<pb n="KR4c0014_WYG_006-12a"/>
<hi>眼黄金瞳晋書王濟善觧馬性嘗乗一馬著連乾障泥前有水終不肯渡濟云此必是惜障泥使人觧去便渡</hi>
<hi>按障泥是披馬鞍旁者胡三省通鑑註類篇馬障泥曰韂蜀註云擁䕶泥濘也白雪黄雲皆唐時戍名白雪戍</hi>
<hi>在蜀地與吐蕃接壤杜詩屢用之黄雲戍未詳所在戎昱詩擒生黑山北殺敵黄雲西薛逢詩豈知萬里黄雲</hi>
<hi>戍血迸金瘡卧鐵衣歸按古今樂録紫騮馬古辭曰十五從軍征八十始得  道逢鄉里人家中有阿誰又梁</hi>
<hi>曲曰獨柯不成樹獨樹不成林念郎錦裲襠恒長不忘心葢從軍久戍懐歸之作也若梁簡文帝梁元帝陳後</hi>
<hi>主徐陵諸作但祗咏馬而已太白則咏馬而兼及從軍逺戍不戀室家之樂仍不失古辭之意  障音帳亦音</hi>
<hi>章</hi>
　　少年行二首<hi>樂府詩集以少年行少年子皆入雜曲歌辭中</hi>
<pb n="KR4c0014_WYG_006-12b"/>
撃筑飲美酒劍歌易水湄經過燕太子結託并州兒少<lb/>
年負壮氣奮烈自有時因聲魯句踐争博勿相欺<hi>一本因聲</hi>
<hi>作因撃争博作争情者非故漢書音義筑應劭曰状似琴而大頭安弦以竹撃之  名曰筑顔師古曰今筑形</hi>
<hi>似瑟而細頸太平御覽樂書曰筑者形如頌琴施十三弦項細肩圓品聲按柱鼓法以左手扼之右手以竹尺</hi>
<hi>撃之隨調應律唐代編入雅樂釋名曰筑以竹鼓之也如筝細項古襄陽歌舉鞭問葛彊何如并州兒徐悱詩</hi>
<hi>少年負壮氣耿介立衝冠史記荆軻遊於邯鄲魯勾踐與荆軻博争道魯勾踐怒而叱之荆軻嘿而逃去至燕</hi>
<hi>愛燕之狗屠及善撃筑者髙漸離日與狗屠及髙漸離飲於燕市酒酣以徃髙漸離撃筑荆軻和而歌於市中</hi>
<hi>相樂也已而相泣旁若無人魯勾踐已聞荆軻之刺秦王私曰甚矣吾不知人也曩者吾叱之彼乃以我為非</hi>
<pb n="KR4c0014_WYG_006-13a"/>
<hi>人也餘見擬恨賦註</hi>
　　其二<hi>此首一作小放歌行</hi>
五陵年少金市東銀鞍白馬度春風落花踏盡遊何處<lb/>
笑入胡姬酒肆中<hi>水經註凌雲臺西有金市北對洛陽壘藝文類聚西征記曰洛陽舊有三</hi>
<hi>市一曰金市在宫西大城内太平寰宇記三市洛陽記云大市名金市在大城西南市在大城南馬市在大城</hi>
<hi>東按金市在臨商觀西兑為金故曰金市</hi>
　　白鼻騧<hi>按樂府詩集高陽樂人歌古今樂録曰魏高陽王樂人所作也又有白鼻騧葢出於</hi>
　　<hi>此其詞曰可憐白鼻騧相将入酒家無錢但共飲畫地作交賖</hi>
<pb n="KR4c0014_WYG_006-13b"/>
銀<hi>一作金</hi>鞍白鼻騧緑地<hi>一作池</hi>障泥錦細雨春風花落時<lb/>
<hi>一作春風細雨落花時</hi>揮鞭直就胡姬飲<hi>毛萇詩傳黄馬黑喙曰騧西京雜記武帝得貳</hi>
<hi>師天馬以玫<graphic n="KR1215" url="https://raw.githubusercontent.com/kanripo/KR-Gaiji/master/images/KR1215.png" mimeType="image/png"/>石為鞍鏤以金銀鍮石以緑地五色錦為蔽泥緑地字本此楊升菴外集引此詩作緑池又曲</hi>
<hi>為池字作觧甚謬蔽泥即障泥也詳見前紫騮馬註中  騧音𤓰又音戈</hi>
　　豫章行<hi>蕭士贇曰王僧䖍技録相和歌清調六曲有豫章行</hi>
胡風吹代馬<hi>一作燕人攅赤羽</hi>北擁魯陽闗呉兵照海雪西討<lb/>
何時還半渡上遼津黄雲慘無顔老母與子别呼天野<lb/>
草間白馬<hi>一作百鳥</hi>繞旌旗悲鳴相追攀白楊秋月苦早落<lb/>
<pb n="KR4c0014_WYG_006-14a"/>
豫章山本為休明人斬虜素不閑豈惜戰鬭死為君掃<lb/>
凶頑精感石沒羽豈云憚險艱樓船若鯨飛波蕩落星<lb/>
灣此曲不可奏三軍髮<hi>繆本作鬢</hi>成斑<hi>鮑照詩胡風吹朔雪元和郡縣志魯陽闗</hi>
<hi>在鄧州向城縣北八十里今鄧汝二州於此分境荆豫徑途斯為險要張景陽詩云朝登魯陽闗峽路峭且深</hi>
<hi>太平寰宇記汝州魯山縣有魯陽闗淮南子云魯陽公與韓戰酣日暮援戈而揮之日為之返三舍即此地也</hi>
<hi>水經註僚水又徑海昬縣謂之上僚水又謂之海昏江分為二水縣東津上有亭為濟渡之要其水東北徑昌</hi>
<hi>邑而東出豫章大江豫章古今記上遼津在海昏縣東二十里通典豫章郡建昌縣有上遼津江西志上繚水</hi>
<hi>在南昌府城西北一百二十里源出建昌縣經奉新縣流入僚遼繚三字雖異其實一也古豫章行白楊初生</hi>
<pb n="KR4c0014_WYG_006-14b"/>
<hi>時乃在豫章山鮑照蕪城賦白楊早落白馬繞旌旗悲鳴相追攀謂子母離别之時乗馬亦為之感動而哀嘶</hi>
<hi>也白楊秋月苦早吹豫章山謂見草木之凋殘亦若為母子悲慟者之所感召也總以寫從軍者離别時情景</hi>
<hi>耳爾雅閑習也漢紀李廣嘗獵見草中石以為伏虎射之入石沒羽視之石也他日射之終不能入太平寰宇</hi>
<hi>記落星山在廬山東周圍一百五十步髙丈許圖經云昔有星墜水化為石當彭蠡灣中俗呼為落星灣一統</hi>
<hi>志落星湖在江西彭蠡湖西北湖有小山相傳星墜水所化陳王僧辯破侯景於落星灣即此處蕭士贇曰落</hi>
<hi>星灣在今南康軍城之右唐時属江州及洪州輿地廣記曰昔有星墜水化為石夏秋之交湖水方漲則星石</hi>
<hi>浮於波瀾之上隆冬水涸可以步渉寺居其上曰法安院胡震亨曰太白豫章行葢咏永王璘事而自悼也古</hi>
<hi>辭云白楊初生時乃在豫章山凉秋八九月山客持斧斤根株已斷絕顛倒巖石間葢白卧廬山為璘脅行及</hi>
<pb n="KR4c0014_WYG_006-15a"/>
<hi>事敗又于尋陽繫獄其地皆属豫章故巧借此題為辭而以白楊之生落于豫章者自况寫身名堕壞之痛而</hi>
<hi>終不言璘之累已則猶近于厚得風人之意焉𤦺謂此詩葢為征戍之将士而言也按唐書來瑱傳上元二年</hi>
<hi>破史思明餘黨于魯山俘其賊渠又戰汝州獲其牛馬槖駝知是時汝鄧之間為賊兵徃來之地所謂吴風吹</hi>
<hi>代馬北擁魯陽闗乃安史之兵而非永王之兵也集中有中丞宋公以吴兵三千赴河南軍次尋陽之文又為</hi>
<hi>宋中丞祭九江文中有遵奉王命大舉天兵樓船先濟士馬無虞之辭是知所謂吳兵者即宋中丞所統三千</hi>
<hi>之兵所謂上遼津者即樓船所濟之津詩之作也當在是時無疑與永王璘事全無干涉而吴氏更于毎段中</hi>
<hi>必引璘事以強合之牽扯支離盡失本詩辭意矣  鯨音擎</hi>
　　沐浴子<hi>胡震亨曰沐浴子梁陳間曲也古辭澡身經蘭氾濯髮傃芳洲太白擬作專用楚詞</hi>
<pb n="KR4c0014_WYG_006-15b"/>
　　<hi>漁父事</hi>
沐芳莫彈冠浴蘭莫振衣處世忌太潔至<hi>一作志</hi>人貴藏<lb/>
暉滄浪有釣叟吾與爾同歸<hi>楚詞漁父篇屈原既放遊於江潭行吟澤畔顔色憔</hi>
<hi>悴形容枯槁漁父見而問之曰子非三閭大夫歟何故至於斯屈原曰舉世皆濁而我獨清衆人皆醉而我獨</hi>
<hi>醒是以見放漁父曰夫聖人者不凝滯於物而能與世推移舉世皆濁何不淈其泥而揚其波衆人皆醉何不</hi>
<hi>餔其糟而歠其醨何故懐瑾握瑜而自令見放為屈原曰吾聞之新沐者必彈冠新浴者必振衣安能以身之</hi>
<hi>察察受物之汶汶者乎寜赴湘流𦵏於江魚之腹中又安能以皎皎之白而䝉世俗之塵埃乎漁父莞爾而笑</hi>
<hi>鼓枻而去歌曰滄浪之水清兮可以濯吾纓滄浪之水濁兮可以濯吾足遂去不復與言又雲中君篇浴蘭湯</hi>
<pb n="KR4c0014_WYG_006-16a"/>
<hi>兮沐芳</hi>
　　髙句驪<hi>後漢書東夷傳髙句驪在遼東之東千里南與朝鮮穢貊東與沃沮北與夫餘接地</hi>
　　<hi>方二千里唐書髙麗本扶餘别種也地東跨海距新羅南亦跨海距百濟西北度遼水與營州接北</hi>
　　<hi>靺鞨其君居平壤城漢東樂浪郡也去京師五千里而贏石林燕語髙麗自三國以來見於史者句</hi>
　　<hi>驪其國號髙其姓也隋去句字故自唐以來止稱髙麗</hi>
金花折風帽白馬小遲囘翩翩舞廣袖似鳥海東來<hi>北史</hi>
<hi>髙句驪傳人皆頭脚折風形如弁士人加插二鳥羽貴者其冠曰蘇骨多用紫羅為之飾以金銀服大袖衫大</hi>
<hi>口袴素皮帯黄革履</hi>
<pb n="KR4c0014_WYG_006-16b"/>
　　静夜思<hi>吴震亨曰思歸之辭也太白自製名</hi>
牀前看月光疑是地上霜舉頭望山月低頭思故鄉<hi>梁簡</hi>
<hi>文帝詩夜月似秋霜</hi>
　　淥水曲<hi>緑水本琴曲名太白襲用其題以寫所見其實則采菱采蓮之遺意也</hi>
淥水明秋日<hi>蕭本作月</hi>南湖採白蘋荷花嬌欲語愁殺蕩舟<lb/>
人<hi>楚辭登白蘋兮騁望王逸註蘋草秋生今南方湖澤皆有之爾雅翼蘋葉四方中拆如十字根生水底葉</hi>
<hi>敷水上五月有花白色故謂之白蘋韓非子蔡女為齊桓公妻桓公與之乗舟夫人蕩舟桓公大懼並載左傳</hi>
　　鳯凰曲<hi>與下鳯臺曲同意但名不同耳</hi>
<pb n="KR4c0014_WYG_006-17a"/>
嬴女吹玉簫吟㺯天上春青鸞不獨去更有携手人影<lb/>
滅綵雲斷遺聲落西秦<hi>列仙傳簫史者秦穆公時人也善吹簫能致孔雀白鶴於庭穆</hi>
<hi>公有女字㺯玉好之公遂以女妻焉日教㺯玉作鳯鳴居數年吹似鳯聲鳯凰來止其屋公為作鳯臺夫婦止</hi>
<hi>其上不下數年一旦皆隨鳯凰飛去故秦人為作鳯女祠於雍宫中時有簫聲而已秦嬴姓也故稱秦女曰嬴</hi>
<hi>女陳子昻詩結交嬴臺女吟㺯昇天行藝文類聚决疑註曰凡象鳯者有五多赤色者鳯多青色者鸞多黄色</hi>
<hi>者鵷雛多紫色者鸑鷟多白色者鵠鮑照詩鳯臺無還駕簫管有遺聲  嬴音盈</hi>
　　鳯臺曲<hi>按樂府詩集梁武帝製上雲樂七曲其一曰鳯臺曲</hi>
嘗聞秦帝女傳得鳯凰聲是日逢仙子當時别有情人<lb/>
<pb n="KR4c0014_WYG_006-17b"/>
吹彩簫去天借緑雲迎曲<hi>一作心</hi>在身不返空餘㺯玉名<lb/>
　　從軍行<hi>樂府古題要觧從軍行皆述軍旅辛苦之詞也按樂府詩集從軍行乃相和歌平調</hi>
　　<hi>七曲之一</hi>
從軍玉門道逐虜金微山笛奏梅花曲刀開明月環鼓<lb/>
聲鳴海上兵氣擁雲間願斬單于首長驅静鐵闗<hi>北史史祥</hi>
<hi>出玉門道撃虜破之後漢書竇憲遣左校尉耿䕫出居延塞圍北單于於金微山破之按白帖笛有落梅花之</hi>
<hi>曲顔師古漢書註單于匈奴天子之號也戰國䇿輕卒鋭兵長驅至國唐書地理志自焉耆西五十里過鐵門</hi>
<hi>闗法苑珠林自髙昌至於鐵門凡經一十六國其鐵門者即是漢之西屏鐵門之闗見漢門扇一䜿一卧外鐵</hi>
<pb n="KR4c0014_WYG_006-18a"/>
<hi>褁木加懸諸鈴必掩此闗實惟天固釋迦方誌鐵門闗左右石壁其色如鐵鐵固門屏懸鈴尚在即漢塞之西</hi>
<hi>門也出鐵門闗便至覩貨邏國  單音蟬</hi>
　　秋思<lb/>
春陽如昨日碧樹鳴黄鸝蕪然蕙草暮颯爾凉風吹天<lb/>
秋木葉下月冷莎雞悲坐愁羣芳歇白露凋華滋<hi>江淹詩碧</hi>
<hi>樹先秋落張華禽經註倉庚今謂之黄鶯黄鸝是也野民曰黄栗留語聲轉耳其色黧黑而黄故名黧黄詩云</hi>
<hi>黄鳥以色呼也北人呼為楚雀云此鳥鳴之時蠶事方興蠶婦以為候歲華紀麗秋風曰凉風楚辭洞庭波兮</hi>
<hi>木葉下莎雞即今之紡績孃詳見四巻註楚辭蘋衡槁而節離兮芳以歇而不止詩人用芳歇字本此古詩緑</hi>
<pb n="KR4c0014_WYG_006-18b"/>
<hi>葉發華滋梭鸝音離莎音</hi>
　　春思<lb/>
燕草如碧絲秦桑低緑枝當君懐歸日是妾斷腸時春<lb/>
風不相識何事入羅帷<hi>蕭士贇曰燕北地寒生草遲當秦地桑桑低緑之時燕草方生</hi>
<hi>興其夫方萌懐歸之志猶燕草之方生妾則思君之久猶秦桑之已低緑也末句喻此心貞潔非外物所能動</hi>
<hi>此詩可謂得國風不淫不誹之體矣</hi>
　　秋思<lb/>
燕支<hi>繆本作閼氏</hi>黄葉落妾望白<hi>蕭本/作自</hi>登臺海上<hi>一作月出</hi>碧雲<lb/>
<pb n="KR4c0014_WYG_006-19a"/>
斷單于<hi>一作蟬聲</hi>秋色來胡兵沙塞合漢使玉闗回征客無<lb/>
歸日空悲蕙草摧<hi>慎䝉名山記焉支山在陜西山丹衛東南五十里一名山丹山漢霍去病</hi>
<hi>将萬騎渉狐奴水過焉支山即此燕支即焉支也史記正義括地志云朔州定襄縣本漢平城縣縣東北三十</hi>
<hi>里有白登山山上有臺名曰白登臺漢書匈奴傳曰冒頓圍髙帝於白登七日即此也服䖍曰白登臺名去平</hi>
<hi>城七里如淳曰平城旁之髙地若邱陵也李穆叔趙記云平城東七里有土山髙百餘尺方十餘里亦謂此也</hi>
<hi>水經註今平城東十七里有臺即白登臺也臺南對岡阜即白登山也故漢書稱上遂至平城上白登者也為</hi>
<hi>匈奴所圍處太平寰宇記白登臺在雲州雲中縣東北三十里山西通志白登山在大同府大同縣城東一百</hi>
<hi>四十里上有白登臺即冒頓圍漢髙帝處梁元帝横吹曲云朝䟦青阪道暮上白登臺謂此胡註以自登臺為</hi>
<pb n="KR4c0014_WYG_006-19b"/>
<hi>是而訾白登臺為誤恐未是單于本是匈奴位號猶中國天子稱也然在此處又作地名鮮劉昫唐書單于都</hi>
<hi>䕶府秦漢時雲中郡地也唐龍朔三年置雲中都䕶府麟徳元年改為單于大都䕶府東北至朔州五百五十</hi>
<hi>七里在京師東北二千三百五十里去東都三千里之遥  單音蟬</hi>
　　子夜吴歌四首<hi>宋書子夜歌者有女子名子夜造此聲晉孝武太元中瑯琊王軻之</hi>
　　<hi>家有鬼歌子夜殷允為豫章時豫章僑人庾僧度家亦有鬼歌子夜殷允為豫章亦是太元中則子</hi>
　　<hi>夜是此時以前人也樂府古題要觧子夜舊史云晉有女子曰子夜所作聲至哀後人因為四時行</hi>
　　<hi>樂之詞謂之子夜四時歌吴聲也</hi>
秦地羅敷女採桑緑水邊素手青條上紅粧白日鮮蠶<lb/>
<pb n="KR4c0014_WYG_006-20a"/>
飢妾欲去五馬莫留連<hi>陌上桑古辭日出東南隅照我秦氏樓秦氏有好女自名為羅</hi>
<hi>敷羅敷善採桑採桑城南隅青絲為籠系桂枝為籠鈎頭上倭墮髻耳中明月珠緗綺為下裙紫綺為上襦使</hi>
<hi>君從南來五馬立踟躕使君遣吏徃問是誰家姝秦氏有好女自名為羅敷羅敷年㡬何二十尚不足十五頗</hi>
<hi>有餘使君謝羅敷寧可共載不羅敷前致辭使君一何愚使君自有婦羅敷自有夫梁武帝子夜四時歌君住</hi>
<hi>馬已疲妾去蠶欲飢歌胡震亨曰清商吴曲子夜歌後人更為子夜四時等  其歌本四句太白擬之六句為</hi>
<hi>異然當時歌此者亦自有送聲有變頭則古辭故未可拘矣</hi>
　　其二<lb/>
鏡湖三百里菡蓞發荷花五月西施採人看隘若耶回<lb/>
<pb n="KR4c0014_WYG_006-20b"/>
舟不待月歸去越王家<hi>通典漢順帝永和五年馬臻為會稽太守創立鏡湖在㑹稽山</hi>
<hi>隂兩縣界築塘蓄水水髙田丈餘田又髙海丈餘若水少則洩湖灌田如水多則閉湖洩田中水入海所以無</hi>
<hi>凶年其堤塘周圍三百一十里都溉田九千餘頃毛萇詩傳菡萏荷花也説文芙蓉未發為菡萏已發為芙蓉</hi>
<hi>方輿勝覽若耶溪在會稽縣東南二十五里北流與鏡湖合西施採蓮歐冶鑄劍之所  菡戸感切音憾萏徒</hi>
<hi>感切談上聲</hi>
　　其三<lb/>
長安一片月萬戸擣衣聲秋風吹不盡總是玊闗情何<lb/>
日平胡虜良人罷逺征<hi>詩國風見此良人正義曰妻謂夫曰良人</hi>
<pb n="KR4c0014_WYG_006-21a"/>
　　其四<lb/>
明朝驛使發一夜絮征袍素手抽針冷那堪把剪刀裁<lb/>
縫寄逺道㡬日到臨洮<hi>曹植詩發篋造裳衣裁縫紈與素唐時臨洮郡即洮州也屬隴</hi>
<hi>右道與吐番相近有莫門軍神策軍在古為西羌之地  洮音桃又音叨</hi>
　　對酒行<hi>繆本少行字曲樂府詩集張永元嘉伎録相和歌十五  其十曰對酒行樂府古題</hi>
　　<hi>要觧對酒行闕古辭曹魏樂奏武帝所賦對酒歌太平其㫖言王者徳澤廣被政理人和萬物咸遂</hi>
　　<hi>若范雲對酒心自足則言但當為樂勿徇名自欺也太白此詩以浮生若電對酒正當樂飲為辭似</hi>
　　<hi>擬短歌行對酒當歌之一篇也</hi>
<pb n="KR4c0014_WYG_006-21b"/>
松子棲金華安期入蓬海此人古之仙羽化竟何在浮<lb/>
生速流電倐忽變光彩天地無彫換容顔有遷改對酒<lb/>
不肯飲含情欲誰待<hi>元和郡縣志金華山在婺州金華縣北二十里赤松子得道處路史</hi>
<hi>酈氏水經註謂赤松子游金華山自燒而化故今山上有赤松壇曹植詩虛無求列仙松子久吾欺阮籍詩安</hi>
<hi>期步天路松子與世違稱赤松子曰松子本此抱朴子安期先生者賣藥於海邊瑯琊人傳世見之計已千年</hi>
<hi>秦始皇請與語三日三夜其言髙其㫖逺博而有證始皇異之乃賜之金璧可值數千萬安期受而置之於阜</hi>
<hi>鄉亭以赤玊舄一兩為報留書曰復數千歲求我於蓬萊山道家謂仙去曰羽化陶潛詩一生復能㡬倐如流</hi>
<hi>電驚費㫤詩人生百年如流電陶潛詩有酒不肯飲王仲宣詩今日不極歡含情欲待誰李善註含情謂含其</hi>
<pb n="KR4c0014_WYG_006-22a"/>
<hi>歡情而不暢也</hi>
　　估客行<hi>繆本作估客樂布通典估客樂者齊武帝之所製也武帝  衣時常㳺樊鄧登阼以</hi>
　　<hi>後追憶徃事而作歌曰昔經樊鄧役阻潮梅根渚感憶追徃事意滿情不叙梁改其名為商旅行</hi>
海客乗天風将船逺行役譬如雲中鳥一去無蹤跡<hi>胡震</hi>
<hi>亨曰估客行即西曲之估客樂西曲中有長檣鐵鹿子布帆阿那起詫儂安在間一去數千里此云一去無蹤</hi>
<hi>跡更難為情</hi>
　　擣衣篇<lb/>
閨裏佳人年十餘嚬蛾對影恨離居忽逢江上春歸日<lb/>
<pb n="KR4c0014_WYG_006-22b"/>
銜得雲中尺素書玉手開緘長嘆息狂<hi>胡本作征</hi>夫猶戍交<lb/>
河北萬里交河水北流願為雙鳥<hi>蕭本作燕</hi>泛中洲君邊雲<lb/>
擁青絲騎妾處苔生紅粉粧樓上春風日将歇誰能攬<lb/>
鏡看愁髪曉吹員<hi>胡本作篔</hi>管隨落花夜擣戎衣向明月明<lb/>
月髙髙刻漏長眞珠簾箔掩蘭室横垂寳幄同心結半<lb/>
拂瓊筵蘇合香瓊筵寳幄連枝錦燈燭熒熒照孤寝有<lb/>
使<hi>蕭本作便</hi>憑将金剪刀為君留下相思枕摘盡庭蘭不見<lb/>
君紅巾拭淚生<hi>胡本繆本作坐</hi>氤氲明年若更<hi>繆本作更若</hi>征邊塞<lb/>
<pb n="KR4c0014_WYG_006-23a"/>
願作陽臺一段雲<hi>嚬蛾蹙眉也古詩同心而離居憂傷以終老江淹詩袖中有短書願寄雙</hi>
<hi>飛燕古詩中有尺素書吕向註尺素絹也古人為書多書於絹漢書車師前國王治交河城河水分流繞城下</hi>
<hi>故號交河去長安八千一百五十里元和郡縣志交河縣本漢車師前王庭也貞觀十四年於此置交河縣交</hi>
<hi>河出縣北天山水分流於城下因以為名按新唐書隴右道有西州交河郡都督府貞觀十四年平髙昌以其</hi>
<hi>地置開元中改曰金山都督府天寳元年改為郡有縣五一曰交河縣自縣北出四百餘里至北庭都䕶府府</hi>
<hi>有瀚海軍清海軍神山鎮沙鉢城即勒城等處十守捉其地水皆北流入磧及入夷播海楚詞蹇誰留兮中洲</hi>
<hi>王逸註中洲洲中也水中可居者為洲劉孝綽詩未見青絲騎徒勞紅粉粧杜審言詩紅粉樓中應計日燕支</hi>
<hi>山下莫經年毛詩正義漏刻謂置箭壺内刻以為節而浮之水上令水漏而刻下以記晝夜昏明之度數也十</hi>
<pb n="KR4c0014_WYG_006-23b"/>
<hi>六國春秋胡據盗發張駿墓得真珠簾箔南都賦宴於蘭堂吕延濟註蘭者取其芬芳也沈約為竟陵王發講</hi>
<hi>疏星羅寳幄雲開梵篷飛燕外傳趙媫妤奏書於后奉五色同心大結一盤謝朓詩瓊筵妙舞絶法苑珠林蘇</hi>
<hi>合香續漢書曰大秦國合諸香煎其汁謂之蘇合廣志曰蘇合香出大秦國或云蘇合國國人採之笮其汁以</hi>
<hi>為香膏乃賣其滓與賈客或云合諸香草煎為蘇合非自然一種物也傅子曰西國胡言蘇合香者獸所作也</hi>
<hi>中國皆以為怪鮑令暉詩臨當欲去時復留相思枕劉孝威詩紅巾向後結金簮臨鬢斜胡三省通鑑註富貴</hi>
<hi>之家帨巾率以胭脂染之為真紅色唐之遺俗也陽臺雲用巫山神女語見二巻註  嚬音貧緘音兼戍音恕</hi>
<hi>塞音賽</hi>
　　少年行<lb/>
<pb n="KR4c0014_WYG_006-24a"/>
君不見淮南少年游俠客白日毬獵夜擁擲呼盧百萬<lb/>
終不惜報讎千里如咫尺少年游俠好經過渾身<hi>蕭本作成</hi>
装束皆綺羅蘭蕙相隨喧妓女風光去處滿笙歌驕矜<lb/>
自言不可有俠士堂中養來久好鞍好馬乞與人十千<lb/>
五千旋沽酒赤心用盡為知已黄金不惜栽桃李桃李<lb/>
栽來㡬度春一回花落一回新府縣盡為門下客王侯<lb/>
皆是平交人男兒百年且樂命何須徇<hi>胡本作讀</hi>書受貧病<lb/>
男兒百年且榮身何須徇節甘風塵衣冠半是征戰<hi>文苑</hi>
<pb n="KR4c0014_WYG_006-24b"/>
<hi>英華作戰征</hi>士窮儒浪作林泉民遮莫枝根長百丈不如當<lb/>
代多還徃遮莫姻親<hi>繆本作親姻</hi>連帝城不如當身自簮纓<lb/>
看取富貴眼前者何用悠悠身後名<hi>珊瑚鉤詩話摴蒱今謂之呼盧取純</hi>
<hi>色而勝之之義以名之耳説文八尺謂之咫徐陵與裴之横書文辭簡略禮等平交三國志先軫䘮元王蠋絶</hi>
<hi>脰殞身徇節前代美之徇謂以身從物也鶴林玉露詩家用遮莫字葢今俗語所謂儘教是也漁隠叢話藝苑</hi>
<hi>雌黄云遮莫俚語猶言儘教也自唐以來有之故當時有遮莫你古時五帝何如我今日三郎之説然詞人亦</hi>
<hi>稍有用之者杜詩云久拚野鶴如霜鬢遮莫隣雞下五更李太白詩云遮莫枝根長百丈不如當代多還徃遮</hi>
<hi>莫親姻連帝城不如當身自簮纓漢書陳萬年傳即䝉子公力得入帝城  嚴滄浪曰此詩只數句類太白餘</hi>
<pb n="KR4c0014_WYG_006-25a"/>
<hi>皆淺近浮俗决非太白所作蕭士贇曰末章十二句辭意廹切似非太白之作巨眼者必能辨之</hi>
　　長歌行<hi>按樂府詩集長歌行乃相和歌平調七曲之一樂府古題要觧長歌行古辭青青園</hi>
　　<hi>中葵朝露待日晞言榮華不久當努力為樂無至老大乃傷悲也曹魏文帝西山一何髙言仙道洪</hi>
　　<hi>濛不可識如王喬赤松皆空言虚詞迂怪難信當觀聖道而已晉陸士衡逝矣經天日復言人運短</hi>
　　<hi>促當乗閒長歌不與古文合太白此篇乃與古意相符</hi>
桃李得<hi>蕭本作待</hi>日開榮華照當年東風動百物草木盡欲<lb/>
言枯枝無醜葉涸水吐清泉大力運天地羲和無停鞭<lb/>
功名不早著竹帛将何宣桃李務青春誰能貰<hi>蕭本作□</hi>白<lb/>
<pb n="KR4c0014_WYG_006-25b"/>
日富貴與神仙蹉跎成兩失金石猶銷鑠風霜無久質<lb/>
畏落日月後强歡<hi>蕭本作飲非</hi>歌與酒秋霜不惜人倐忽侵<lb/>
蒲桞<hi>説文涸竭也廣雅日御謂之羲和竹帛已見五巻註説文貰貸也世説頋悦與簡文同年而髮早白</hi>
<hi>簡文曰卿何以先白對曰蒲桞之姿望秋而落松柏之姿經霜愈茂  涸音鶴貰音世或音赦</hi>
　　長相思<lb/>
日色欲<hi>一作已</hi>盡花含烟月明如<hi>一作欲非</hi>素愁不眠趙瑟初<lb/>
停鳯凰柱蜀琴欲奏鴛鴦絃此曲有意無人傳願随春<lb/>
風寄燕然憶君迢迢隔青天昔時横波目今作<hi>繆本作為</hi>流<lb/>
<pb n="KR4c0014_WYG_006-26a"/>
淚泉不信妾腸斷歸來看取明鏡前<hi>王勃詩狹路塵間黯将暮雲開月色</hi>
<hi>明如素吴均詩趙瑟鳯凰柱吴醥金罍尊楊齊賢曰鳯凰柱刻瑟柱為鳯凰形也鮑照詩蜀琴抽白雪漢書匈</hi>
<hi>奴傳貳師引兵還至速邪烏燕然山顔師古註速邪烏地名也燕然山在其中燕音一千反後漢書竇憲傳遂</hi>
<hi>登燕然山去塞三千餘里刻石勒功紀漢威德是知燕然山為漢北極逺之地又唐時有燕然州寄在靈州廻</hi>
<hi>樂縣界是突厥九姓部落所處見劉昫唐書地理志傅毅舞賦目流睇而横波李善註横波言目邪視如水之</hi>
<hi>横流也王筠詩淚滿横波目</hi>
　　猛虎行<hi>一作猛虎吟七按樂府詩集王僧䖍技録相和歌平調  曲内有猛虎行古辭云飢</hi>
　　<hi>不從猛虎食暮不從野雀棲野雀安無巢遊子為誰驕盖取首句二字以命題也</hi>
<pb n="KR4c0014_WYG_006-26b"/>
朝作猛虎行暮作猛虎吟<hi>一作行亦猛虎吟坐亦猛虎吟</hi>腸斷非闗隴<lb/>
頭水淚下不為雍門琴旌旗<hi>繆本作旍旌誤旍字即旌字也</hi>繽紛兩河<lb/>
道戰鼓驚山欲傾<hi>蕭本作顛</hi>倒秦人半作燕地囚胡馬翻銜<lb/>
洛陽草一輸一失闗下兵朝降夕叛幽薊城巨鼇未斬<lb/>
海水動魚龍奔走安得寧<hi>隴頭歌隴頭流水鳴聲幽咽遥望秦川肝腸斷絕詳見二</hi>
<hi>巻註説苑雍門子周以琴見孟嘗君孟嘗君曰先生鼓琴亦能令文悲乎雍門子周曰臣之所能令悲者窮窮</hi>
<hi>焉固無樂已臣一為之徽膠援琴而長太息則流涕沾襟矣今若足下千乗之君也雖有善鼓琴者固未能令</hi>
<hi>足下悲也然臣之所為足下悲者事也夫聲敵帝而困秦者君也連南面之約南面而伐楚者又君也天下未</hi>
<pb n="KR4c0014_WYG_006-27a"/>
<hi>嘗無事不從則横從成則楚王横成則秦帝楚王秦帝而報讐於弱薛譬之摩蕭刀而伐朝菌也必不留行矣</hi>
<hi>天下有識之士無不為足下寒心者千秋萬歲之後廟堂必不血食矣髙臺既以壞曲池既以漸墳墓既以下</hi>
<hi>而青廷矣嬰兒䜿子樵採薪蕘者蹢躅其足而歌其上衆人見之無不愀焉為足下悲之曰夫以孟嘗君尊貴</hi>
<hi>乃可使若此乎於是孟嘗君泫然泣涕承睫而未隕雍門子周引琴而鼓之徐動宫徴微揮羽角切終而成曲</hi>
<hi>孟嘗君涕浪汙増欷而就之曰先生之鼓琴令文若破國亡邑之人也家語旌旗繽紛下蟠於地韻㑹繽紛雜</hi>
<hi>亂之貌一曰盛也兩河道謂河南河北兩道也太平御覽三秦記曰荆軻入秦為燕太子報仇把秦王衣袖曰</hi>
<hi>寜為秦地鬼不為燕地囚通鑑天寳十四載十一月安禄山發所部兵及同羅奚契丹室韋凡十五萬衆反於</hi>
<hi>范陽引兵而南步騎精鋭烟塵千里鼓譟震地時海内久承平百姓累世不識兵革猝聞范陽兵起逺近震駭</hi>
<pb n="KR4c0014_WYG_006-27b"/>
<hi>所過州縣望風瓦觧十二月陷東京丙戌髙仙芝将五萬人發長安上遣宦者邊令誠監其軍屯于陕㑹封常</hi>
<hi>清戰敗帥餘衆至陕謂仙芝曰潼闗無兵若賊豕突入闗則長安危矣陕不可守不如引兵先據潼闗以拒之</hi>
<hi>仙芝乃帥見兵西趣潼闗賊尋至官軍狼狽走無復部伍士馬相騰踐死者甚衆至潼闗修完守備賊至不得</hi>
<hi>入而去臨汝𢎞農濟隂濮陽雲中諸郡皆降於禄山邊令誠入奏事具言仙芝常清撓敗之状且云常清以賊</hi>
<hi>摇衆而仙芝棄陕地數百里上大怒遣令誠齎勅即軍中斬仙芝常清太白意以仙芝不戰而走損傷士馬既</hi>
<hi>一輸矣明皇不責以桑榆之效而按以失律之誅非又一失著乎盖髙将本非孱帥棄靈寳而守潼闗舊史謂</hi>
<hi>賊騎至闗已有備不能攻而去仙芝之力也是其策亦非謬計自出軍至被戮僅僅十八日驅烏合之兵當鴟</hi>
<hi>張之虜為日無多徒以宦者一言而遽棄干城之将太白盖深以為非矣又按通鑑十二月常山太守顔杲卿</hi>
<pb n="KR4c0014_WYG_006-28a"/>
<hi>起兵命崔安石等徇諸郡云大軍已下井陘朝夕當至先平河北諸郡先下者賞後至者誅於是河北諸郡響</hi>
<hi>應凡十七郡皆歸朝廷其附禄山者唯范陽盧龍宻雲漁陽汲鄴六郡而已杲卿起兵裁八日守備未完史思</hi>
<hi>明蔡希徳引兵撃諸郡之不從者所過殘滅於是廣平鉅鹿趙上谷博陵文安魏信都等郡復為賊守朝降夕</hi>
<hi>叛幽薊城皆指此事舊註引史思明歸降復叛事非是</hi>頗似楚漢時翻覆無定止<lb/>
朝過博浪沙暮入<hi>文苑英華作宿</hi>淮隂市張良未遇韓信貧劉<lb/>
項存亡在兩臣暫到下邳受兵略來投漂母作主人賢<lb/>
哲<hi>文苑英華作達</hi>栖栖古如此今時亦棄<hi>文苑英華作今将棄擲</hi>青雲士<lb/>
有䇿不敢犯<hi>文苑華華作干</hi>龍鱗竄身南國避胡塵寳書玉<hi>文苑</hi>
<pb n="KR4c0014_WYG_006-28b"/>
<hi>英華作長</hi>劍挂<hi>文苑英華作束</hi>髙閣金鞍駿馬散故人昨日方為宣<lb/>
城客掣鈴交通二千石有時六博快壮<hi>一作寸</hi>心遶牀三<lb/>
匝呼一擲<hi>潜夫論留侯張良韓公族姬姓也秦始皇滅韓良散家貲千萬為韓報仇擊始皇於博浪</hi>
<hi>沙中誤椎副車秦索賊急良乃變姓為張匿於下邳遇神仙黄石公遺之兵法及沛公之起也良徃属焉史記</hi>
<hi>韓信淮隂人也釣於城下諸母漂有一母見信飢飯信竟漂數十日信謂漂母曰吾必有以重報母母曰吾哀</hi>
<hi>王孫而進食豈望報乎漢五年信為楚王至國召所從食漂母賜千金韋昭曰以水擊絮為漂晉書熊逺傳劉</hi>
<hi>項存亡在此一舉韓非子夫龍之為蟲也可擾狎而騎也然其喉下有逆鱗徑尺人有嬰之則必殺人人主亦</hi>
<hi>有逆鱗説之者能無嬰人主之逆鱗則㡬矣春秋考異郵孔子使子夏等十四人求周史記得百二十國寶書</hi>
<pb n="KR4c0014_WYG_006-29a"/>
<hi>説苑襄成君衣翠衣帯玉劍唐時官署多懸鈴於外有事報聞則引鈴以代傳呼掣曵也掣鈴即引鈴也漢書</hi>
<hi>郡守掌治其郡秩二千石景帝中二年更名太守冊府元龜二千石者今之刺史也史記闘雞走狗六博蹋鞠</hi>
<hi>索隠曰王逸云博著也行六棋故云六博説文簙局戯也六箸十二棋也古者烏胄作簙晋書劉毅於東府聚</hi>
<hi>摴蒱太擲一判應至數百萬餘人並黒犢以還惟劉毅次擲得雉大喜蹇衣遶牀叫謂同坐曰非不能盧不事</hi>
<hi>此耳音邳音批掣  徹</hi>楚人每道張旭竒心蔵風雲世莫知三吴<lb/>
邦伯皆<hi>一作多</hi>頋盼<hi>許本作盼胡/本繆本作眄</hi>四海雄<hi>文苑英華作豪</hi>俠兩追<lb/>
隨<hi>一作皆相推胡本作相追隨</hi>蕭曹曾<hi>文苑英華作亦</hi>作沛中吏攀龍附鳯<lb/>
當<hi>文苑英華作皆</hi>有時溧陽酒樓三月春楊花茫茫<hi>一作漠漠</hi>愁殺<lb/>
<pb n="KR4c0014_WYG_006-29b"/>
人胡雛緑眼吹玊笛呉歌白紵飛梁塵丈夫相見<hi>一作到處</hi>
且為樂槌牛撾鼓會衆賔我從此去釣東海得魚笑寄<lb/>
情相親<hi>宣和書譜張旭蘇州人官至長史初為嘗熟尉時有老人持牒求判信宿又來旭怒而責之老</hi>
<hi>人曰愛公墨妙欲家蔵無他也老人因復出其父書旭視之天下竒筆也自是盡其法旭喜酒呌呼狂走方落</hi>
<hi>筆一日酒酣以髮濡墨作大字既醒視之自以為神不可復得嘗言初見擔夫争道又聞鼓吹而知筆意及觀</hi>
<hi>公孫大娘舞劍然後得其神其名本以顛草至於小楷行書又復不减草字之妙其草字雖竒怪百出而求其</hi>
<hi>源流無一㸃畫不該規矩者或謂張顛不顛者是也後之論書凡歐虞褚薛皆有異論至旭無非短者水經注</hi>
<hi>吴後分為三世號三吴吴興吴郡㑹稽也書召誥命庶殷侯甸男邦伯孔傳曰邦伯方伯即州牧也史記曹參</hi>
<pb n="KR4c0014_WYG_006-30a"/>
<hi>者沛人也秦時為沛獄掾而蕭何為主吏居縣為豪吏矣漢書攀龍附鳯並乗天衢溧陽縣以在溧水之陽而</hi>
<hi>名本漢舊縣属丹陽郡唐時属江南道之宣州晋書白紵舞按舞辭有巾袍之言紵本吴地所出宜是吴舞也</hi>
<hi>晋俳歌又云皎皎白緒節節為雙吴音呼緒為紵疑白紵即白緒也七略漢興魯人虞公善雅歌發聲盡動梁</hi>
<hi>上塵史記魏尚為雲中守五日一椎牛饗賔客軍吏舍人説文椎撃也韻會撾撃也荘子任公子投竿東海旦</hi>
<hi>旦而釣於𤦺按是詩當是天寶十五載之春太白與張旭相遇  溧陽而太白又将遨遊東越與旭宴别而作</hi>
<hi>也於時禄山叛逆河北河南州郡相繼陷沒故有旌旗繽紛兩河道戰鼓驚山欲傾倒之句髙仙芝所率之兵</hi>
<hi>多闗中子弟今既敗走半為賊所擒虜故有秦人半作燕地囚之句又唐書李泌傳言賊掠子女玉帛悉送范</hi>
<hi>陽是又燕地囚之一証也東京既陷則胡騎充斥徧於郊坼故有胡馬翻衘洛陽草之句明皇聴宦者之讒不</hi>
<pb n="KR4c0014_WYG_006-30b"/>
<hi>責仙芝以孟明之效而即加以子玉之誅是賊再勝而官軍再敗也故有一輸一失闗下兵之句常山太守顔</hi>
<hi>杲卿起兵討賊河北十七郡皆歸朝廷及常山破敗河北諸郡復為賊守故有朝䧏夕叛幽薊城之句禄山方</hi>
<hi>熾未能授首天下将帥疲於奔命故有巨鰲未斬海水動魚龍奔走安得寜之句以下泛引張韓未遇之事以</hi>
<hi>起已之懐長䇿而見棄當時竄身南國流寓宣城書劍蕭條僅寄壮心於六博宜其有腸斷淚下之悲矣張旭</hi>
<hi>以下六句皆是美旭之詞旭嘗為常熟尉故以沛中豪吏比之而賞其胷藏風雲知其必有遇合之時也溧陽</hi>
<hi>酒樓指其相會之地三月楊花記其相遇之時丈夫相見且為樂槌牛撾鼓㑹衆賓想見一時在會諸人多有</hi>
<hi>四海雄侠非握齪儔伍傾心倒意其樂宜矣而太白如此又将有東越之游故曰我從此去釣東海得魚笑寄</hi>
<hi>情相親以示眷念不忘之意詩之大㫖最為明晰楊蕭二氏以秦人半作燕地囚為西京破後之事一輸一失</hi>
<pb n="KR4c0014_WYG_006-31a"/>
<hi>闗下兵為哥舒翰靈寶敗績潼關失守朝降夕叛幽薊城為史思明奉表歸降已復背叛此皆十五載春三月</hi>
<hi>以後事引證殊欠甄確或謂天寶十五載以前長安未破則與秦人半作燕地囚之句不合河北十七郡雖歸</hi>
<hi>朝廷而幽州乃范陽郡薊州乃漁陽郡二州實為賊守則與朝降夕叛幽薊城之句不合似未可以舊説為非</hi>
<hi>也𤦺按劉昫唐書髙仙芝領飛騎彍騎及朔方河西隴西應赴京兵馬并召募闗輔五萬人繼封常清出潼闗</hi>
<hi>進討是其兵多秦人也既敗之後半為燕人囚執據此引證有何不合至於河北一道俱為禄山所管轄之地</hi>
<hi>故舉其大勢而言曰幽薊又按唐書地理志河北道盖古幽冀二州之境薊字或是冀字之訛亦未可定若必</hi>
<hi>據文責實則思明之以幽薊降也在至徳二載之十二月其叛也在乾元元年之十月相去一年朝降夕叛之</hi>
<hi>句與此亦不相合而與杲卿起兵八日之間而諸郡降叛相尋則甚當矣况思明背逆之時在太白流夜郎之</hi>
<pb n="KR4c0014_WYG_006-31b"/>
<hi>後詩中並無一語言及而竄身南國作客宣城正天寳十五載時事乃歴歴言之故予斷以為是年所作而無</hi>
<hi>疑耳或曰張旭生卒諸書皆無考何以知是時尚在而與白相遇耶𤦺按長史有乾元二年帖見山谷集中據</hi>
<hi>此詩推之則其時尚在可知矣至蕭氏訾此詩非太白之作以為用事無倫理徒爾肆為狂誕之詞首尾不相</hi>
<hi>照脉絡不相貫語意斐率悲歡失據必是他人詩竄入集中者蘇東坡黄山谷於懐素草書悲來乎笑矣乎等</hi>
<hi>作嘗致辨矣愚於此篇亦有疑馬今細閲之其所謂無倫理肆狂誕者必是楚漢翻覆劉項存亡等字疑其有</hi>
<hi>髙視禄山之意而不知正是傷時之不能收攬英雄遂使逆䜿得以蒼狂耳何為以數字之辭而害一章之意</hi>
<hi>耶至其悲也以時遇之艱其歡也以得朋之慶兩意本不相礙首尾一貫脉絡分明浩氣神行渾然無跡有識</hi>
<hi>之士自能别之亦盼普患切攀去聲盻音係眄音免三字音既不同義  各别世多混書非也槌與追同傳追</hi>
<pb n="KR4c0014_WYG_006-32a"/>
<hi>切音鎚撾職𤓰切音髽</hi>
　　去婦詞<lb/>
古來有棄婦棄婦有歸處今日妾辭君辭君遣何去本<lb/>
家零落盡痛哭來時路憶昔未嫁君聞君却周旋綺羅<lb/>
錦繡段有贈黄金千十五許嫁君二十移所天自從<hi>二宇</hi>
<hi>衍文</hi>結髪日未㡬離君緬山川家家盡歡喜孤妾長自憐<lb/>
幽閨多怨思盛色無十年相思若循環枕席生流泉<hi>張衡</hi>
<hi>四愁詩美人贈我錦繡段李善文選註蔡伯喈女賦曰當三春之嘉月将言歸於所天列女傳婦人未嫁則以</hi>
<pb n="KR4c0014_WYG_006-32b"/>
<hi>父母為天既嫁則以夫為天方宏静曰去婦詞本五言詩自從二字必衍文也後又云自從離别久豈得重用</hi>
<hi>蘇武詩結髪為夫婦李善註結髮始成人也謂男年二十女年十五時笄冠為義也琦按古人結髮事君結髮</hi>
<hi>與匈奴戰之類皆謂髪初起勝冠笄時後人專指夫婦之少年偕婚者曰結髪盖祖用蘇詩耳廣韻緬逺也王</hi>
<hi>筠詩幽閨多怨思停織坐嬌春傅𤣥怨歌行情思如循環憂來不能遏劉琨扶風歌據鞍長歎息淚下如流泉</hi>
<hi>音緬  勉</hi>流泉咽不掃獨夢闗山道及此見君歸君歸妾已<lb/>
老物情<hi>繆本作華</hi>惡衰賤新寵方妍好掩淚出故房傷心劇<lb/>
秋草自妾為君妻君東妾在西羅幃到曉恨玉貌一生<lb/>
啼自從離别久不覺塵埃厚常嫌玳瑁孤猶羡鴛鴦偶<lb/>
<pb n="KR4c0014_WYG_006-33a"/>
歲華逐霜霰賤妾何能久寒沼落芙蓉秋風散楊桞以<lb/>
<hi>許本作似</hi>此顦顇顔空持舊物還餘生欲何寄誰肯相牽攀<lb/>
<hi>酉陽雜俎不再交者虎鴛與玳瑁也桂海虞衡志玳瑁形如龜黿軰背甲十三片黒白斑文相錯鱗差以成一</hi>
<hi>背其邊裙閩闕嚙如鋸齒無足而有四鬛前兩鬛長状如檝後兩鬛極短其上皆有鱗甲以四鬛櫂水而行爾</hi>
<hi>雅翼鴛鴦鳬屬也雄名為鴛䳄名為鴦䳄雄未嘗相捨飛止相匹人得其一則其一思而死其大如鶩其質杏</hi>
<hi>黄色頭戴長白毛垂之至尾尾與翅俱黒謝朓詩歲華春有酒説文霰稷雪也初學記雨與雪雜下曰霰  劇</hi>
<hi>音極瑁音妹霰音線</hi>君恩既斷絕相見何年月悔傾連理杯虛作<lb/>
同心結女蘿附青松貴欲相依投浮萍失綠水教作若<lb/>
<pb n="KR4c0014_WYG_006-33b"/>
為流不嘆君棄妾自嘆妾縁業憶昔初嫁君小姑纔倚<lb/>
牀今日妾辭君小姑如妾長回頭語小姑莫嫁如兄夫<lb/>
<hi>江總詩未眠觧著同心結欲醉那堪連理杯焦仲卿詩新婦初來時小姑始扶林今日被驅遣小姑如我長</hi>
<hi>蕭士贇曰此篇是頋况棄婦辭也後人添増數句竄入太白集中語俗意重斧鑿之痕班班可見</hi>
　<lb/>
　<lb/>
　<lb/>
　李太白集注巻六<lb/>
</p>
<p>
</p>
  </div>
</body>
</text>
</TEI>
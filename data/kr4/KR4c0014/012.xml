<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集注巻十二</head> <lb/>
    <p>
<pb n="KR4c0014_WYG_012-1a"/>
欽定四庫全書<lb/>
　李太白集注巻十二<lb/>
　　　　　　　　　　　　錢塘　王𤦺　撰<lb/>
　古近體詩共二十五首<lb/>
　　贈别舍人弟臺卿之江南<hi>按舊唐書永王璘傳云璘以薛繆李臺卿蔡珦</hi>
　　<hi>為謀主其即此臺卿歟太白之見辟於永王璘想斯人為之累也</hi>
去國客行遠還山秋夢長梧桐落金井一葉飛銀牀覺<lb/>
罷攬明<hi>繆本作把朝</hi>鏡鬢毛颯巳霜良圖委蔓草古貌成枯<lb/>
<pb n="KR4c0014_WYG_012-1b"/>
桑欲道心下事時人疑夜光因為洞庭葉飄落之<hi>一作流浪</hi>
<hi>至</hi>瀟湘令弟經濟士<hi>一作/才</hi>謫居我何傷<hi>一作出門見我傷</hi>潛虬<lb/>
隱尺<hi>一作斗</hi>水著論談興亡客<hi>一作𤣥</hi>遇王子喬口傳不死<lb/>
方入洞過天地登真朝玉皇吾将撫爾背揮手遂翺翔<lb/>
<hi>一作攜手凌蒼蒼吾淮南王篇後園鑿井銀作牀金瓶素綆汲寒漿庾肩  詩銀牀落井桐韻㑹井幹井上木</hi>
<hi>欄也其形四角或八角又謂之銀牀皆井欄也史記明月之珠夜光之璧以闇投人於道路人無不按劔相眄</hi>
<hi>者何則無因而至前也楚辭洞庭波兮木葉下謝靈運詩末路値令弟又詩潛虬媚幽姿説文虬龍子有角者</hi>
<hi>水經註仙人王子喬碑曰王子喬者盖上世之真人聞其仙不知興何代也博聞道家或言潁川或言産䝉抱</hi>
<pb n="KR4c0014_WYG_012-2a"/>
<hi>朴子李少君有不死之方</hi>
　　醉後贈王歴陽<hi>淮南道有歴陽縣𨽻和州歴陽郡</hi>
書禿千兔毫詩裁兩牛腰筆蹤<hi>蕭本作縱</hi>起龍虎舞袖拂雲<lb/>
霄雙歌<hi>一作寄</hi>二胡姬更奏<hi>一作唱</hi>遠清朝舉酒挑朔雪從<lb/>
君不相饒<hi>晉書雖秃千兔之翰聚無一毫之筋蘓頌曰詩裁兩牛腰言其巻大如牛腰也梁武帝書</hi>
<hi>評王右軍字勢雄强如龍跳天門虎卧鳳闕故歴代寳之永以為訓甯戚歌清朝飯牛至夜半清朝猶清晨也</hi>
<hi>鮑照詩日月流邁不相饒</hi>
　　贈歴陽褚司馬時此公為稚子舞故作是詩也<hi>繆本</hi>
<pb n="KR4c0014_WYG_012-2b"/>
　　<hi>缺此五字</hi>
北堂千萬夀侍奉有光輝先同稚子舞更著老萊衣因<lb/>
為小兒啼醉倒月下歸人間無此樂此樂世中稀<hi>藝文類聚</hi>
<hi>列士傳曰老莱子孝養二親行年七十嬰兒自娛著五色采衣嘗取漿上堂跌仆因卧地為小兒啼或弄烏鳥</hi>
<hi>於親側</hi>
　　對雪醉後贈王歴陽<lb/>
有身莫犯飛龍鱗有手莫辮猛虎鬚君㸔昔日汝南市<lb/>
白頭仙人隱玉壺子猷聞風動窗竹相邀共醉盃中緑<lb/>
<pb n="KR4c0014_WYG_012-3a"/>
歴陽何異山陰時白雪飛花亂人目君家有酒我何愁<lb/>
客多樂酣秉燭遊謝尚自能鸜鵒舞相如免脱鷫鸘裘<lb/>
清晨鼔棹<hi>一作興罷</hi>過江去千里相思明月樓<hi>一作他日西㸔却月樓</hi>
<hi>荘子疾走料虎頭編虎鬚㡬不免虎口哉神仙傳壺公者不知其姓名汝南費長房為市掾忽見公從逺方来</hi>
<hi>入市賣藥常懸一空壺於屋上日入之後公跳入壺中人莫能見惟長房樓上見之知非常人乃日日自掃公</hi>
<hi>座前地及供饌物公受而不辭積乆長房猶不懈亦不敢有所求公知長房篤信謂長房曰至暮無人時更来</hi>
<hi>長房如其言即往公語房曰見我跳入壺中時卿便可效我跳自當得入長房依言果不覺巳入入後不復是</hi>
<hi>壺惟見仙宮世界樓觀重門閣道公左右侍者數十人公語房曰我仙人也昔處天曹以公事不勤見責因謫</hi>
<pb n="KR4c0014_WYG_012-3b"/>
<hi>人間耳卿可教故得見我王子猷居山陰夜大雪眠覺開室命酌酒詳見九巻註王僧孺詩半飲杯中緑古詩</hi>
<hi>晝短苦夜長何不秉燭遊晉書王導辟謝尚為掾始到府通謁導以其有勝㑹謂曰聞君能作鸜鵒舞一坐傾</hi>
<hi>想寜有此理否尚曰佳便著衣幘而舞導令坐者撫掌撃節尚俯仰在中旁若無人西京雜記司馬相如以所</hi>
<hi>著鷫鸘裘就市人楊昌貰酒陶潛詩鼓棹路﨑曲吳均詩相思自有處春風明月樓太平寰宇記江陵縣湘東</hi>
<hi>苑有明月樓顔之推詩云屢陪明月宴將軍扈羲所造又鮑照吳歌夏口樊城岸曹公却月樓  鵒音育</hi>
　　贈宣城宇文太守兼呈崔侍御<hi>唐時宣州亦謂之宣城郡𨽻江南西</hi>
　　<hi>道今之寜國府也</hi>
白若白鷺鮮清如清唳蝉受氣有本性不為外物遷飲<lb/>
<pb n="KR4c0014_WYG_012-4a"/>
水箕山上食雪首陽巔廻車避朝歌掩口去盗泉岧嶤<lb/>
廣成子倜儻魯仲連卓絶二公外丹心無間然<hi>隋書食貨志是</hi>
<hi>嵗翟雉尾一值十縑白鷺鮮半之登封縣志箕山在縣東南二十五里髙大四絶其形如箕山北為黄城許由</hi>
<hi>隱處也又名許由山潁水自山陰東流而去世稱箕潁虛巖幽壑茂草平林即當盛暑亦無炎蒸之氣旁為棄</hi>
<hi>瓢巖昔許由隱箕潁間以手掬水飲之人遺一瓢得以操飲飲訖挂木上風吹歴歴有聲由以為煩棄之巖下</hi>
<hi>故名棄瓢巖洗耳泉在其西元和郡縣志首陽山在河南府偃師縣西北二十五里太平寰宇記首陽山在偃</hi>
<hi>師縣西北三十五里阮籍詩云歩出上東門北望首陽岑下有採薇士上有嘉樹林山上有夷齊祠詩國風采</hi>
<hi>苓采苓首陽之巔食雪事無考漢書邑號朝歌墨子廻車晉灼曰紂作朝歌之音朝歌者不時也顔師古曰朝</hi>
<pb n="KR4c0014_WYG_012-4b"/>
<hi>歌殷之邑名也淮南子云墨子非樂不入朝歌水經註盗泉出卞城東北卞山之陰尸子曰孔子至於勝母暮</hi>
<hi>矣而不宿於盗泉渇矣而不飲惡其名也故論語撰考讖曰水名盗泉仲尼不𠻳即斯泉矣淮南子曽子立廉</hi>
<hi>不飲盗泉廣成子魯仲連俱見二巻註岧嶤喻其品之髙邁倜儻美其才之不羈三國志管寜徳行卓絶海内</hi>
<hi>無偶例唳音</hi>昔攀六龍飛今作百鍊鉛懐恩欲報主投佩向<lb/>
北燕彎弓緑弦開滿月不惮堅閒騎駿馬獵一射兩虎<lb/>
穿回旋若流光轉背若雙鳶胡虜三嘆息兼知五兵權<lb/>
鎗鎗突雲将却掩我之妍多逢𠞰絶兒先著祖生鞭據<lb/>
鞍空矍鑠壮志竟誰宣蹉跎復来歸憂恨坐相煎無風<lb/>
<pb n="KR4c0014_WYG_012-5a"/>
難破浪失計長江邉危苦惜頽光金波忽三圓時遊敬<lb/>
亭上閒聽松風眠或弄宛溪月虗舟信洄沿顔公二<hi>繆本</hi>
<hi>作三</hi>十萬盡付酒家錢興發每取之聊向醉中仙過此無<lb/>
一事靜談秋水篇<hi>六龍巳詳八巻註百鍊鉛言其柔鉛性不能剛經百鍊則益柔矣袁淑詩</hi>
<hi>投佩出甘泉吕延濟註投佩謂去官也虞世南詩緑沈明月弦張華詩騰超如激電回旋如流光白帖後魏托</hi>
<hi>䟦翰從太宗游白登東北有雙鳶飛鳴於上太宗命左右射之莫能中鳶旋飛稍高翰因而自射之二箭下雙</hi>
<hi>鳶太宗嘉之賜御弓矢以旌之號曰射鳶都尉鄭康成周禮註鄭司農云五兵者戈殳㦸酋矛夷矛又云車之</hi>
<hi>五兵鄭司農所云者是也歩卒之五兵則無夷矛而有弓矢晉書劉琨與祖逖為友聞逖被用與親舊書曰吾</hi>
<pb n="KR4c0014_WYG_012-5b"/>
<hi>枕戈待旦志梟逆虜常恐祖生先吾著鞭其意氣相期如此後漢書馬援披甲上馬據鞍顧盼以示可用帝笑</hi>
<hi>曰矍鑠哉是翁也宋書宗慤曰願乗長風破萬里浪李嶠詩窮紀送頽光漢書月穆穆以金波顔師古註言月</hi>
<hi>光穆穆若金之流波也李善文選註宣城郡圖經曰敬亭山在宣城縣北十里南史陶𢎞景特愛松風庭院皆</hi>
<hi>植松每聞其響欣然為樂一統志宛溪在寜國府城東源出嶧陽山其流清澈陶潜詩虛舟縱逸棹謝靈運詩</hi>
<hi>水渉盡洄沿洄逆水而上也沿順水而下也宋書顔延之在尋陽與陶潜情欵後為始安郡經過日日造潜每</hi>
<hi>往必酣飲致醉臨去留二萬錢與潜潜悉送酒家稍就取酒荘子有秋水篇</hi>君從九卿来水<lb/>
國有豐年魚鹽滿市井布帛如雲烟下馬不作威氷壺<lb/>
照清川霜眉邑中叟皆美太守賢時時慰風俗往往出<lb/>
<pb n="KR4c0014_WYG_012-6a"/>
東田竹馬數小皃拜迎白鹿前含笑問使君日<hi>一作早</hi>晩<lb/>
可廻旋遂<hi>一作還</hi>歸池上酌掩抑清風絃曽標横浮雲<hi>一作</hi>
<hi>游雲端</hi>下撫謝眺肩樓髙碧海出樹古青蘿懸<hi>唐以太常光禄衞尉</hi>
<hi>宗正太僕大理鴻臚司農太府為九卿見通典顔延年詩水國周地險雲烟多貌陳植詩文錢百億萬采帛若</hi>
<hi>烟雲鮑照詩清如玉壺氷陸機詩清川含藻影謝朓為宣城太守有游東田詩後漢書郭伋為并州牧始至行</hi>
<hi>部到西河美稷有童兒數百各騎竹馬道次迎拜伋問皃曹何自逺来對曰聞使君到喜故迎伋辭謝之及事</hi>
<hi>訖諸兒復送至郭外問使君何日當還伋謂别駕從事計日當告之行部既還先期一日伋為違信於諸兒遂</hi>
<hi>止於野亭須期乃入藝文類聚謝承後漢書曰鄭𢎞為臨淮太守行春有兩白鹿隨車夾轂而行𢎞怪問主簿</hi>
<pb n="KR4c0014_WYG_012-6b"/>
<hi>黄國鹿為吉㐫國拜賀曰聞三公車轓畫作鹿明府當為宰相後𢎞果為太尉謝朓詩巳有池上酌復此風中</hi>
<hi>琴李周翰註池上酌謂酌酒池上也蕭士贇曰曽標言其標致之髙也</hi>光禄紫霞盃伊昔<lb/>
忝相傳良圖掃沙漠别夢繞旌旃富貴日成踈願言杳<lb/>
無縁登龍有直道倚玉阻芳筵敢獻繞朝䇿思同郭泰<lb/>
船何言一水淺似隔九重天崔生何傲岸縱酒復談𤣥<lb/>
身為名公子英才苦迍邅鳴鳳托髙梧凌風何翩翩安<lb/>
知慕羣客弹劍拂秋<hi>一作青</hi>蓮<hi>後漢書李膺獨持風裁以聲名自髙士有被其容接</hi>
<hi>者名為登龍門章懐太子註以魚為喻也龍門河水所下之口在今綘州龍門縣辛氏三秦記曰河津一名龍</hi>
<pb n="KR4c0014_WYG_012-7a"/>
<hi>門水險不通魚鼈之属莫能上江海大魚薄集龍門下數千不得上上則為龍也世説魏明帝使后弟毛曽與</hi>
<hi>夏侯𤣥共坐時人謂蒹葭倚玉樹左傳士㑹乃行繞朝贈之以䇿杜預註䇿馬撾臨别授之馬撾並示已所䇿</hi>
<hi>以展情後漢書郭泰字林宗遊於洛陽始見河南尹李膺膺大竒之遂相友善於是名震京師後歸鄉里衣冠</hi>
<hi>諸儒送至河上車數千兩林宗惟與李膺同舟而濟衆賔望之以為神仙楚辭圜則九重孰營度之王逸註言</hi>
<hi>天圓而九重孰營度而知之乎十六國春秋子陵頡頏於光武君平傲岸於蜀肆縱酒縱適而飲酒也史記田</hi>
<hi>廣與酈生日縱酒晉書苻融談𤣥論道雖道安無以出之左思詩英雄有迍邅由来自古昔韻㑹迍邅難行不</hi>
<hi>進之貌馬融廣成頌棲鳯凰於髙梧鮑照詩豈念慕羣客咨嗟戀景沉</hi>
　　贈宣城趙太守悦<lb/>
<pb n="KR4c0014_WYG_012-7b"/>
趙得寳符盛山河功業存三千堂上客出入擁平原六<lb/>
國揚清風英聲何喧喧大賢茂遠業虎竹光南藩錯落<lb/>
千丈松虬龍盤古根枝下無俗草所植惟蘭蓀<hi>史記趙世家簡</hi>
<hi>子告諸子曰吾藏寳符於常山上先得者賞諸子馳之常山上求無所得毋䘏還曰巳得符矣簡子曰奏之母</hi>
<hi>䘏曰從常山上臨代代可取也簡子於是知母䘏賢以為太子簡子卒母䘏代立是為㐮子遂興兵平代地平</hi>
<hi>原君傳平原君趙勝者趙之諸公子也諸子中勝最賢喜賔客賔客盖至者數千人相趙惠文王及孝成王三</hi>
<hi>去相三復位封於東武城虎竹謂銅虎符竹使符漢時郡守分其半與之詳見五巻塞下曲註東方朔七諌聞</hi>
<hi>南藩樂而欲往王逸註南國諸侯為天子藩蔽故稱藩也此用其字以稱宣城宣城在南藩故曰南藩世説庾</hi>
<pb n="KR4c0014_WYG_012-8a"/>
<hi>子嵩目和嶠森森如千丈松雖磊砢有節目施之大厦有棟梁之用沈約詩今守馥蘭蓀劉良註蘭蓀香草也</hi>
<hi>詩意以千丈松喻平原君蘭蓀喻趙太守謂英豪之後其子孫自多俊異也</hi>憶在南陽時始<lb/>
承國士恩公為柱下史脱繡歸田園伊昔簪白筆幽都<lb/>
逐游魂持斧佐<hi>蕭本作冠</hi>三軍霜清天北門差池宰兩邑鶚<lb/>
立重飛翻焚香入蘭臺起草多芳言䕫龍一顧重矯翼<lb/>
凌翔鵷赤縣揚雷聲强項聞至尊驚飇摧<hi>蕭本作頽</hi>秀木跡<lb/>
屈道彌敦出牧歴三郡所居猛獸奔<hi>唐時之南陽郡即鄧州也属山南東</hi>
<hi>道戰國䇿豫譲曰智伯以國士遇臣臣故以國士報之史記張蒼秦時為御史主柱下方書索隱曰周秦皆有</hi>
<pb n="KR4c0014_WYG_012-8b"/>
<hi>柱下史謂御史也所掌及侍立恒在殿柱之下故老𥅆為周柱下史漢書蒼自秦時為柱下御史通典侍御史</hi>
<hi>於周為柱下史老𥅆嘗為之秦時張蒼為御史主柱下方書亦其任也章懐太子後漢書註武帝置繡衣御史</hi>
<hi>通典魏置御史八人當大㑹殿中御史簪白筆側陛而坐帝問左右此何官何主辛毗曰此為御史舊時簮筆</hi>
<hi>以奏不法當如今者直備位但眊筆耳淮南子南至交趾北至幽都漢書天兵四臨幽都先加顔師古註幽都</hi>
<hi>北方謂匈奴太平寰宇記晋地道記曰幽州因幽都以為名山海經有幽都之山今列於北荒矣鄭樵爾雅註</hi>
<hi>幽都即幽州在今燕北史勍寇游魂於北狡賊負險於南漢書武帝末軍旅數發郡國盗賊羣起繡衣御史暴</hi>
<hi>勝之使持斧逐捕盗賊以軍興從事誅二千石以下潘岳詩驅役宰兩邑政績竟無施埤雅鶚性好跱故每立</hi>
<hi>更不移處所謂鶚立義取諸此漢書御史中丞在殿中蘭臺掌圖籍秘書外督部刺史内領侍御史通典御史</hi>
<pb n="KR4c0014_WYG_012-9a"/>
<hi>所居之署後漢以来謂之御史臺亦謂之蘭臺寺謝朓詩平生一顧重通典大唐縣有赤畿望𦂳上中下七等</hi>
<hi>之差京都所治為赤縣京之旁邑為畿縣其餘則以戸口多少資地美惡為差胡三省通鑑註唐制凡置都其</hi>
<hi>郭下縣為赤縣餘縣為畿縣通鑑辯誤唐之西京以長安萬年為赤縣東都以河南洛陽為赤縣後漢書董宣</hi>
<hi>為洛陽令時湖陽公主蒼頭白日殺人因匿主家吏不能得及主出行而以奴驂乗宣於夏門亭候之叱奴下</hi>
<hi>車因格殺之主即還宮訴帝帝使宣叩頭謝主宣不從强使頓之宣兩手據地終不肯俯帝因敕强項令出荀</hi>
<hi>子天子者勢位至尊無敵於天下陸機詩驚飇蹇反信李康運命論木秀於林風必摧之陳子昻詩清凈道彌</hi>
<hi>敦後漢書劉昆遷𢎞農太守先是崤黽驛道多虎災行旅不通昆為政三年仁化大行虎皆負子渡河庾信詩</hi>
<hi>昆陽猛獸奔</hi>遷人同衞鶴謬上懿公軒自笑東郭履側慚狐<lb/>
<pb n="KR4c0014_WYG_012-9b"/>
白温閒吟歩竹石精義忘朝昏顦顇成醜士風雲何足<lb/>
論獼猴騎士牛羸馬夾雙轅願借羲和<hi>蕭本作皇</hi>景為人照<lb/>
覆盆溟海不震<hi>蕭本作振</hi>蕩何由縱鵬鵾所期要津日<hi>蕭本作𤣥</hi>
<hi>津白</hi>倜儻假騰鶱<hi>左傳衛懿公好鶴鶴有乗軒者杜預註軒大夫車也孔頴逹正義服䖍曰車有</hi>
<hi>藩曰軒史記東郭先生乆待詔公車貧困饑寒衣敝履不完行雪中履有上無下足盡踐地道中人笑之東郭</hi>
<hi>先生應之曰誰能履行雪中令人視之其上履也其履下處乃似人足者乎王㣲詩詎憶無衣苦但知狐白温</hi>
<hi>呂向註狐白謂狐腋之白毛以為裘也陸機詩𤣥冕無醜士三國志註世語曰司馬宣王辟周㤗㤗頻喪考妣</hi>
<hi>祖九年居喪宣王留缺待之至三十六日擢為新城太守宣王為泰㑹使尚書鍾繇調㤗君釋褐登宰府三十</hi>
<pb n="KR4c0014_WYG_012-10a"/>
<hi>六日擢麾葢守兵馬郡乞兒乗小車一何駛乎秦曰誠有此君名公之子少有文采故守吏職獼猴騎土牛又</hi>
<hi>何遲也廣雅日御謂之羲和抱朴子是責三光不照覆盆之内也列子終髪之北有溟海者天池也有魚焉其</hi>
<hi>廣數千里其長稱焉其名為鯤有鳥焉其名為鵬翼若垂天之雲其體稱焉世豈知有此物哉大禹行而見之</hi>
<hi>伯益知而名之夷堅聞而識之古詩何不䇿高足先據要路津吕向註要路津謂仕宦居要職者亦如進髙足</hi>
<hi>居於要津則人出入由之廣韻鶱飛舉貌</hi>
　　贈從弟宣州長史昭<hi>按宣州在唐為上州上州之長史為從五品官</hi>
淮南<hi>一作北</hi>望江南千里碧山對我行倦<hi>一作盡</hi>過之半落<lb/>
青天外宗英佐雄郡水陸相控帶長川豁中流千里瀉<lb/>
<pb n="KR4c0014_WYG_012-10b"/>
吳㑹君心亦如此包納無小大揺筆起風霜推誠結仁<lb/>
愛訟庭垂桃李賔館羅軒葢何意蒼梧雲飄然忽相㑹<lb/>
才将聖不偶命與時俱背獨立山海間空老聖明代知<lb/>
音不易得撫劍増感慨<hi>繆本作槩</hi>當結九萬期中途莫先退<lb/>
<hi>唐時之淮南道江南道皆古揚州之境中隔一江江之北為淮南江之南為江南漢書河間賢明禮樂是修為</hi>
<hi>漢宗英三國志孫賁傳時䇿巳平吳㑹二郡又朱桓傳使部伍吳㑹二郡知吳㑹者是吳郡與㑹稽也然此詩</hi>
<hi>所稱吳㑹專指吳地而言葢在春秋戰國時為吳㑹在秦漢為㑹稽郡後又分為吳郡合而言之曰吳㑹也歸</hi>
<hi>藏啟筮曰有白雲出自蒼梧入於大梁荘子摶扶揺羊角而上者九萬里  吳㑹之㑹古外切音膾相㑹之㑹</hi>
<pb n="KR4c0014_WYG_012-11a"/>
<hi>本音</hi>
　　於五松山贈南陵常贊府<hi>南陵縣唐時𨽻江南西道之宣州一統志五松</hi>
　　<hi>山在池州銅陵縣南五里銅陵在唐為南陵縣之銅官治南唐時始分置銅陵縣𨽻昇州宋改𨽻池</hi>
　　<hi>州容齋隨筆唐人呼縣丞為贊府</hi>
為草當作蘭為木當作松蘭幽<hi>繆本作秋</hi>香風逺松寒不改<lb/>
容松蘭相因依蕭艾徒丰茸雞與雞並食鸞與鸞同枝<lb/>
㨂珠去沙礫但有珠相隨逺客投名賢真堪寫懐抱若<lb/>
惜方寸心待誰可傾倒虞卿棄趙相便與魏齊行海上<lb/>
<pb n="KR4c0014_WYG_012-11b"/>
五百人同日死田横當時不好賢豈傳千古名願君同<lb/>
心人於我少留情寂寂還寂寂出門迷所適長鋏歸来<lb/>
乎<hi>繆本作長劍歸乎来一作長劍歌歸来</hi>秋風思歸客<hi>謝靈運詩蒲稗相因依長門賦羅丰</hi>
<hi>茸之遊樹李善註丰茸衆飾貌説文礫小石也謝靈運詩歡娛寫懐抱史記范睢傳秦昭王遺趙王書曰范君</hi>
<hi>之仇魏齊在平原君之家王使人疾持其頭来不然吾舉兵而伐趙趙孝成王乃發卒圍平原君家急魏齊夜</hi>
<hi>亡出見趙相虞卿虞卿度趙王終不可說乃解其相印與魏齊亡又田儋傳漢滅項籍立為皇帝田横與其徒</hi>
<hi>属五百餘人入居海島中高帝聞之以為田横兄弟本定齊齊人賢者多附焉今在海中不収恐後為亂乃使</hi>
<hi>使赦田横罪而詔之横乃與其客二人乗傳詣洛陽未至三十里至尸鄉廐置自剄令客奉其頭從使者馳奏</hi>
<pb n="KR4c0014_WYG_012-12a"/>
<hi>之高帝為之流涕拜其二客為都尉發卒二千人以王者禮塟田横既塟二客穿其塜旁孔皆自勁下從之髙</hi>
<hi>帝聞之乃大驚以田横之客皆賢吾聞其餘尚五百人在海中使使召之至則聞田横死亦皆自殺於是乃知</hi>
<hi>田横能得士也戰國䇿齊人有馮煖者貧乏不能自存使人属孟嘗君願寄食門下左右以君賤之也食以草</hi>
<hi>具居有頃倚柱弹其劍歌曰長鋏歸来乎食無魚孟嘗君曰食之比門下之客居有頃復弹其鋏歌曰長鋏歸</hi>
<hi>来乎出無車孟嘗君曰為之駕比門下之車客後有頃復弹其劍鋏歌曰長鋏歸来乎無以為家孟嘗君使人</hi>
<hi>給其食用無所乏  茸音戎礫音力</hi>
　　自梁園至敬亭山見㑹公談陵陽山水兼期同游<lb/>
　　因有此贈<hi>一統志梁園在開封府城東南一名梁苑漢梁孝王游賞之地敬亭山在寜國</hi>
<pb n="KR4c0014_WYG_012-12b"/>
　　<hi>府城北十里江南通志陵陽山自石埭縣西北迤邐而来三峯連亘東接宣州西二峯下有黄鶴池</hi>
　　<hi>昔竇子明跨鶴飛昇於此有丹池即子明錬丹處</hi>
我隨秋風来瑶草恐衰歇中途寡名山安得弄雲月渡<lb/>
江如昨日黄葉向人飛敬亭惬素尚弭棹流清輝氷谷<lb/>
明且秀陵巒抱江城粲粲吳與史衣冠耀天京水國饒<lb/>
英竒潛光卧幽草㑹公真名僧所在即為寳開堂振白<lb/>
拂高論横青雲雪山掃粉壁墨客多新文為余話幽棲<lb/>
且述陵陽美天開白龍潭月映清秋水黄山望石柱突<lb/>
<pb n="KR4c0014_WYG_012-13a"/>
兀誰開張<hi>一作白柱插星漢西崖誰開張</hi>黄鶴乆不来子安在蒼茫東<lb/>
南安可窮山鳥飛絶處<hi>繆本作山鳥絶飛處一作猿狖絶行處</hi>稠叠千萬<lb/>
峰相連入雲去聞此期振䇿歸来空閉關相思如明月<lb/>
可望不可攀何當移白足早晚凌蒼山且寄一書札令<lb/>
予解愁顔<hi>江淹詩瑶草正翕赩張載詩下車如昨日江淹詩弭棹阻風雪李善註弭止也范雲詩岱</hi>
<hi>山饒靈異水國富英竒後漢書商山四皓有園公夏黄公潛光隱耀世嘉其高十六國春秋佛圖澄天竺人也</hi>
<hi>本姓帛氏少出家清真務學誦經數百萬言石虎傾心事澄乃下書曰和尚國之大寳榮爵不加高禄不受榮</hi>
<hi>禄匪顧何以旌徳法華經手執白拂侍立左右雪山掃粉壁謂畫雪山於粉壁之上墨客多新文謂文墨之客</hi>
<pb n="KR4c0014_WYG_012-13b"/>
<hi>多以新文贊美之㑹公葢工於繪事者也宋書幽棲穹谷外緣兩絶楊齊賢曰白龍潭在宣州世傳竇子明棄</hi>
<hi>官學遒釣得白龍放之於此因名白龍潭江南通志黄山在徽州歙縣西北二百八十里寜國府大平縣南三</hi>
<hi>十里山當二郡之界髙一千三百七十丈盤互三百里舊名黟山唐天寳間勅改今名以圖經稱為軒轅棲真</hi>
<hi>之所故也上多古木靈藥其泉香美清温冬夏不變沐浴飲之百疾皆愈有三十六峯三十六泉石柱山在寜</hi>
<hi>國府旌徳縣西六十里雙石挺立而一巨石承之名豹子尖列仙傳陵陽子明者銍鄉人也好釣魚於旋溪釣</hi>
<hi>得白龍子明懼解釣拜而放之後得白魚腹中有書教子明服食之法子明遂上黄山採五石脂沸水而服之</hi>
<hi>三年龍来迎去止陵陽山上百餘年山去地千餘丈大呼山下人令上山半告言溪中子安當来問子明釣車</hi>
<hi>在否後二十餘年子安死人取葬石山下有黄鶴来棲其塚邉樹鳴呼子安云陸機詩振䇿渉崇丘按轡遵平</hi>
<pb n="KR4c0014_WYG_012-14a"/>
<hi>莽張銑註振舉也䇿鞭也法苑珠林前魏太武時沙門曇始甚有神異常坐不卧五十餘年足不渉履跣行泥</hi>
<hi>穢中奮足便凈色白如靣俗呼曰白足阿練古詩客從逺方来遺我一書札張銑註札筆也𤦺按顔師古漢書</hi>
<hi>註札木簡之薄小者也古時未有紙故書於札以為筆者恐未是</hi>
　　贈友人三首<lb/>
蘭生不當戸别是閒庭草夙被霜露欺紅榮巳先老謬<lb/>
接瑤華枝結根君王池顧無馨香美叨沐清風吹餘芳<lb/>
若可佩卒嵗長相隨<hi>陳琳詩嘉木凋緑葉芳草殱紅榮楚辭折疎麻兮瑶華王逸註瑶華</hi>
<hi>玉華也古詩冉冉孤生竹結根泰山阿史記優哉游哉維以卒嵗</hi>
<pb n="KR4c0014_WYG_012-14b"/>
　　其二<lb/>
䄂中趙匕首買自徐夫人玉匣閉霜雪經燕復歴秦其<lb/>
事竟不㨗淪落歸沙塵持此願投贈與君同急難<hi>一作嵗寒</hi>
荆卿一去後壯士多摧殘長號易水上為我揚波瀾鑿<lb/>
井當及泉張帆當濟川廉夫惟重義駿馬不勞鞭人生<lb/>
貴相知何必金與錢<hi>史記太子豫求天下之利匕首得趙人徐夫人七首取之百金乃裝</hi>
<hi>為遣荆卿索隱曰徐姓夫人名謂男子也餘詳四巻結客少年塲註西京雜記高祖斬白蛇劍刃上常如霜雪</hi>
　　其三<lb/>
<pb n="KR4c0014_WYG_012-15a"/>
慢世薄功業非無胸中畫謔浪萬古賢以為兒童劇立<lb/>
産如廣費匡君懐長䇿但苦北山寒誰知道南宅嵗酒<lb/>
上逐風霜鬢兩邉白蜀主思孔明晉家望安石時来<hi>蕭本</hi>
<hi>作人</hi>列五鼎談笑期一擲虎伏避胡塵漁歌游海濵敝裘<lb/>
恥妻嫂長劍託交親夫子秉家義羣公難與鄰莫持西<lb/>
江水空許東溟臣他日青雲去黄金報主人<hi>嵇康司馬相如贊長</hi>
<hi>卿慢世越禮自放詩國風謔浪笑傲三國志孫䇿與周瑜同年獨相友善瑜推道南大宅以舎䇿升堂拜母有</hi>
<hi>無通共梁元帝詩灘聲下濺石猿鳴上逐風又云長條垂拂地輕花上逐風諸葛孔明詳見九巻註謝安石詳</hi>
<pb n="KR4c0014_WYG_012-15b"/>
<hi>見七巻註劉孝標辨命論開東閣列五鼎漢書音義張晏曰五鼎食牛羊豕魚麋也諸侯五卿大夫三戰國䇿</hi>
<hi>蘓秦説秦王説十上而説不行墨貂之裘敝去秦而歸至家妻不下絍嫂不為炊父母不與言長劍托交親用</hi>
<hi>馮煖事詳見本巻註荘子荘周家貧往貸粟於監河侯監河侯曰諾我将得邑金将貸子三百金可乎荘周曰</hi>
<hi>周昨来有中道而呼者周顧視車轍中有鮒魚焉周問之曰鮒魚来子何為者耶對曰我東海之波臣也君豈</hi>
<hi>有升斗之水而活我哉周曰諾我且南游吳越之王激西江之水而迎子可乎鮒魚忿然作色曰吾失我常與</hi>
<hi>我無所處吾得升斗之水然活耳君乃言此曾不如早索我於枯魚之肆</hi>
　　陳情贈友人<lb/>
延陵有寳劍價重千黄金觀風歴上國暗許故人深歸<lb/>
<pb n="KR4c0014_WYG_012-16a"/>
来挂墳松萬古知其心懦夫感逹節壮士激青衿<hi>繆本作壮</hi>
<hi>氣激素衿</hi>鮑生薦夷吾一舉致齊相斯人無良朋豈有青雲<lb/>
望臨財不茍取推分固辭譲後世稱其賢英風邈難尚<lb/>
論交但若此有<hi>當作友</hi>道孰云喪多君騁逸藻掩映當時<lb/>
人舒文振頽波秉徳冠彜倫卜居乃此地共井為比隣<lb/>
清琴弄雲月美酒娛冬春薄徳中見捐忽之如遺塵英<lb/>
豪未豹變自古多艱辛他人縱以踈君意宜獨親奈何<lb/>
成離居相去復㡬許飄風吹雲霓蔽目不得語投珠冀<lb/>
<pb n="KR4c0014_WYG_012-16b"/>
有<hi>蕭本作相</hi>報按劍恐相拒所思采芳蘭欲贈隔荆<hi>一作修</hi>渚<lb/>
沉憂心若醉積恨淚如雨願假東壁輝餘光照貧女<hi>新序</hi>
<hi>延陵季子将西聘晉帯寳劍以過徐君徐君觀劍不言而色欲之季子為有上國之使未獻也然其心許之矣</hi>
<hi>致使於晉顧返而徐君死於楚於是脱劍致之嗣君從者止之曰此吳國之寳非所以贈也延陵季子曰先日</hi>
<hi>吾来徐君觀吾劍不言而其色欲之吾為有上國之使未獻也雖然吾心許之矣今死而不進是欺心也愛劍</hi>
<hi>偽心廉者不為也遂脱劍致之嗣君嗣君曰先君無命孤不敢受劍於是季子以劍帶徐君墓樹而去徐人嘉</hi>
<hi>而歌之曰延陵季子兮不忘故脱千金之劍兮挂墳墓鮑照詩我方歴上國詩國風青青子衿毛傳曰青衿青</hi>
<hi>領也學子之所服史記管夷吾者潁上人也少時嘗與鮑叔牙游鮑叔牙知其賢管仲貧困嘗欺鮑叔鮑叔終</hi>
<pb n="KR4c0014_WYG_012-17a"/>
<hi>善遇之不以為言巳而鮑叔事齊公子小白管仲事公子糾及小白立為桓公公子糾死管仲囚焉鮑叔進管</hi>
<hi>仲管仲既用任政於齊齊桓公以霸九合諸侯一匡天下管仲曰吾始困時常與鮑叔賈分財利多自與鮑叔</hi>
<hi>不以我為貪知我貧也徐勉詩壮思如泉湧逸藻似雲翔顔延年詩舒文廣國華張銑註舒其文章周禮大司</hi>
<hi>徒職云五家為比遂人職云五家為鄰鄭𤣥註鄭司農云田野之居其比伍之名與國中異制故五家為鄰𤣥</hi>
<hi>謂異其名者示相變耳釋名五家為伍以五為名也又謂之鄰鄰連也相連接也又曰比相親比也漢書徙入</hi>
<hi>舎祭竈請比鄰周易君子豹變古詩同心而離居離騷飄風屯其相離兮帥雲霓而来御王逸註回風為飄飄</hi>
<hi>風無常之風以興邪惡之象也雲霓惡氣也以喻佞人史記明月之珠夜光之璧以闇投人於道路人無不按</hi>
<hi>劍相眄者何則無因而至前也陸機詩沉憂萃我心張銑註沉深也詩國風行邁靡靡中心如醉魏武帝詩惋</hi>
<pb n="KR4c0014_WYG_012-17b"/>
<hi>嘆淚如雨列女傳齊女徐吾者齊東海上貧婦人也與鄰婦李吾之属㑹燭相從夜績徐吾最貧而燭數不属</hi>
<hi>李吾謂其属曰徐吾燭數不属請無與夜徐吾曰一室之中益一人燭不為暗損一人燭不為明何愛東壁之</hi>
<hi>餘光不使貧女得䝉見愛之恩長為妾役之事使諸君常有惠施於妾不亦可乎李吾莫能應遂復與夜終無</hi>
<hi>後言</hi>
　　贈從弟冽<lb/>
楚人不識鳳重<hi>一作高</hi>價求山雞獻主昔云是今来方覺<lb/>
迷自居漆園北<hi>蕭本作地</hi>乆别<hi>蕭本作識</hi>咸陽西風飄落日去節<lb/>
變流鶯啼桃李寒未開幽關豈来蹊逢君發花萼若與<lb/>
<pb n="KR4c0014_WYG_012-18a"/>
青雲齊及此桑葉緑春蠶起中閨日出布<hi>繆本作撥</hi>穀鳴田<lb/>
家擁鋤犁顧余乏尺土東作誰相攜傅説降霖雨公輸<lb/>
造雲梯羌戎事未息君子悲塗泥報國有長䇿成功羞<lb/>
執珪無由謁明主杖䇿還蓬藜他年爾相訪知我在磻<lb/>
溪<hi>太平廣記楚人有擔山雞者路人問曰何鳥也擔者欺之曰鳳凰也路人曰我聞鳳凰乆矣今真見之汝</hi>
<hi>賣之乎曰然乃酬十金弗與請加倍乃與之方将獻楚王經宿而鳥死路人不遑恤其金惟恨不得以獻王國</hi>
<hi>人傳之咸以為真鳳而貴宜欲獻之遂聞於楚王王感其欲獻巳也召而厚賜之過買鳳之價十倍出笑林太</hi>
<hi>平寰宇記漆園城在曹州寃句縣北五十里荘周為吏之所城北有荘周釣臺又濠州定逺縣有漆園在縣東</hi>
<pb n="KR4c0014_WYG_012-18b"/>
<hi>三十里其地東西南北約方三百歩唐天寳中尚有漆樹一二十株野火燔燒其樹在故縣村西一百歩即楚</hi>
<hi>國荘周為吏之處今為隴畆一統志漆園在鳳翔府定逺縣東三十里即荘生為吏之處又云漆園城在山東</hi>
<hi>曹縣西北五十里荘生為漆園吏即此又云漆園城在大名府東明廢縣東北二十里今名漆園村内有荘子</hi>
<hi>廟葢荘周為吏之所據二書漆園有三此所云者當指曹州漆園也史記桃李不言下自成蹊何遜詩伊我念</hi>
<hi>幽關夫君思贊務謝瞻詩花萼相光飾吕延濟註花萼喻兄弟也禽經鳴鳩戴勝布榖也張華註揚雄曰鳲鳩</hi>
<hi>戴勝生樹穴中不巢生爾雅曰鵖鴒戴鵀即首上勝也頭上尾起故曰戴勝農事方起此鳥飛鳴於桑間云五</hi>
<hi>榖可布種也故曰布榖又云此鳥鳴時耕事方作農人以為候廣韻鋤田噐也犁墾田噐也尚書平秩東作孔</hi>
<hi>安國傳嵗起於東而始就耕謂之東作漢書方東作時應劭註東作耕也顔師古註春位在東耕者始作故曰</hi>
<pb n="KR4c0014_WYG_012-19a"/>
<hi>東作尚書説命若嵗大旱用汝作霖雨淮南子公輸天下之巧士作雲梯之械設以攻宋高誘註雲梯攻城具</hi>
<hi>高長上與雲齊故曰雲梯左傳使吾子辱在泥塗乆矣吕氏春秋得伍員者爵執圭高誘註周禮侯執信圭言</hi>
<hi>爵之為侯也又高誘淮南子註楚爵功臣賜以圭謂之執圭比附庸之君也漢書遷為執珪張晏註侯伯執珪</hi>
<hi>以朝位比之後漢書遂杖䇿歸鄉里水經註磻溪中有泉謂之兹泉泉水潭積自成淵渚即吕氏春秋所謂太</hi>
<hi>公釣茲泉也今人謂之凡谷石壁深高幽篁䆳宻林嶂秀阻人跡罕及東南隅有石室葢太公所居也水流次</hi>
<hi>平石釣處即太公垂釣之所其投竿跪餌兩膝遺跡猶存是有磻溪之稱也其水清冷神異北流十二里注於</hi>
<hi>渭通典扶風郡虢縣有磻溪太公釣魚於此  磻音盤</hi>
　　贈閭丘處士<lb/>
<pb n="KR4c0014_WYG_012-19b"/>
賢人有素業乃在沙塘陂竹影掃秋月荷衣<hi>霏玉本作花</hi>落<lb/>
古池閒讀山海經散帙卧遙帷且躭田家樂遂曠<hi>一作廣</hi>
林中期野酌勸芳酒園蔬烹露葵如能樹桃李為我結<lb/>
茅茨<hi>江南通志沙塘陂在宿松城外唐閭丘處士築别業於此李太白有詩贈之云云吳越春秋禹廵行</hi>
<hi>四瀆與益䕫共謀行到名山大澤召其神而問之山川脈理金玉所有鳥獸昆蟲之類及八方之民俗殊國異</hi>
<hi>域土地里數使益疏而記之名之曰山海經謝靈運詩散帙問所知劉良註散帙謂開書帙也説文帙書衣也</hi>
<hi>按古時書巻必有帙包之如裹袱之類或以細竹為簾襲以薄繒藏古書畵家尚存此製江淹詩汎琴卧遙帷</hi>
<hi>宋玉諷賦炊雕胡之飯烹露葵之羮爾雅翼古者葵稱露葵今摘葵必待露解語曰觸露不搯葵日中不剪韮</hi>
<pb n="KR4c0014_WYG_012-20a"/>
<hi>各有宜也按本草葵一名露蔡今謂之滑菜古人以為常饌四時皆可食六七月種者為秋葵八九月種者為</hi>
<hi>冬葵正二月種者為春葵有紫莖白莖二種大葉小花花紫黄色其實大如指頭皮薄而扁今人不復食種者</hi>
<hi>亦鮮漢書茅茨不剪顔師古註屋葢曰茨茅茨以茅覆屋也釋名屋以草葢曰茨茨次也次草為之也  帙音</hi>
<hi>姪</hi>
　　贈錢徵君少陽<hi>一作送趙雲卿</hi>
白玉一盃酒緑陽三月時春風餘㡬日兩鬢各成絲秉<lb/>
燭惟須飲投竿也未遲如逢渭水<hi>許本作川</hi>獵猶可帝王師<lb/>
<hi>古詩晝短苦夜長何不秉燭游投竿謂投竿於水而釣也周文王獵於渭水之陽遇太公望載與俱歸立為師</hi>
<pb n="KR4c0014_WYG_012-20b"/>
<hi>見四巻註楊齊賢曰少陽年八十餘故方之太公</hi>
　　贈宣州靈源寺仲<hi>繆本作冲</hi>濬公<lb/>
敬亭白雲氣秀色連蒼梧下映雙溪水如天落鏡湖此<lb/>
中積龍象獨許濬公殊風韻逸江左文章動海隅觀<hi>一作</hi>
<hi>了</hi>心同水月解領得明珠今日逢支遁高談出有無<hi>敬亭</hi>
<hi>山蒼梧白雲已見本巻註一統志雙溪在寜國府城下二水合流釋子中能負荷大法者謂之龍象翻譯名義</hi>
<hi>大論云那伽或名龍或名象是五千阿羅漢諸羅漢中最大力以是故言如龍如象水行中龍力最大陸行中</hi>
<hi>象力最大中阿含經佛告鄔陀夷若沙門等從人至天不以身口意害我説彼是龍象胡三省通鑑註江郢陽</hi>
<pb n="KR4c0014_WYG_012-21a"/>
<hi>南徐之地為江左豫南兗南豫之地為江右通雅金陵居長江下流前朝有江南者皆都之據金陵而言則江</hi>
<hi>南居左尚書海隅日出罔不率俾水月謂水中月影非有非無了不可執慧者觀心亦復如是解領解悟也明</hi>
<hi>珠喻菩提大道也晉書沙門支遁以清談著名於時風流勝貴莫不崇敬以為造㣲之功足參諸正始僧肇維</hi>
<hi>摩詰經註不可得而有不可得而無者其惟大乗行乎欲言其有無相無名欲言其無萬徳斯行萬徳斯行故</hi>
<hi>雖無而有無相無名故雖有而無然則言有不乖無言無不乖有或説有行或説無行有無雖殊其致一也</hi>
<hi>濬音峻</hi>
　　贈僧朝美<lb/>
水客凌洪波長鯨湧溟海百川隨龍舟噓吸<hi>繆本作噏</hi>竟安<lb/>
<pb n="KR4c0014_WYG_012-21b"/>
在中有不死者探得明月珠髙價傾宇宙餘輝照江湖<lb/>
苞巻金縷褐蕭然若空無誰人識此寳竊笑有狂夫了<lb/>
心何言説各勉黄金軀<hi>吳都賦長鯨吞航修鯢吐浪劉淵林註異物志曰鯨魚長者數</hi>
<hi>千里小者數十丈雄曰鯨雌曰鯢或死於沙上得之者皆無目俗言其目化為明月珠水經註北眺巨海杳㝠</hi>
<hi>無極天際兩分白黑方别所謂溟海者也海賦魚則横海之鯨突兀孤遊茹鱗甲呑龍舟噏波則洪連踧踖吹</hi>
<hi>澇則百川倒流淮南子龍舟鷁首浮吹以娛髙誘註龍舟大舟也刻為龍文以為飾也隋書波斯多金縷織成</hi>
<hi>楞嚴經汝之心靈一切明了若汝現成所明了心實在身内謝朓詩遂鑠黄金軀陳子昻詩之子黄金軀如何</hi>
<hi>此荒域中詩言水客泛舟大海舟為長鯨所噓吸遂遭溺没其  乃有不死者反於海中得明月之珠巻而藏</hi>
<pb n="KR4c0014_WYG_012-22a"/>
<hi>之不自眩耀人亦不識以喻人在煩惱海中為一切嗜慾所汩没醉生夢死飄流無極乃其中有不昧本来者</hi>
<hi>反於煩惱海中悟得如来法寳其價則傾乎宇宙其光則照乎江湖巻而懐之不自以為有而若空無者然人</hi>
<hi>皆不能識此寳而惟我能識之夫心既明了更無言説可以酬對惟有勸勉珍重此軀而已盖人身難得六道</hi>
<hi>之中以人道為最是此軀之重等於黄金未可輕忽故曰各勉黄金軀也又按後漢書西方有神名曰佛其形</hi>
<hi>長丈六尺而黄金色各勉黄金軀者是勉以修道成佛之意</hi>
　　贈僧行融<lb/>
梁有<hi>繆本作日</hi>湯惠休常從鮑照游峩眉史懐一獨映陳公<lb/>
出卓絶二道人結交鳳與麟行融亦俊發吾知有英骨<lb/>
<pb n="KR4c0014_WYG_012-22b"/>
海若不隱珠驪龍吐明月大海乗虗舟隨波任安流賦<lb/>
詩旃檀閣縱酒鸚鵡洲待我適東越相攜上白樓<hi>宋書時有</hi>
<hi>沙門釋惠休善屬文辭采綺艶徐湛之與之厚善世祖命使還俗本姓湯位至揚州從事史鮑照有秋日示休</hi>
<hi>上人及答休上人諸詩盧藏用陳子昻别傳友人趙貞固鳯閣舎人陸餘慶殿中侍御史畢構監察御史王無</hi>
<hi>競亳州長史房融右史崔泰之處士郭襲㣲道人史懐一皆篤嵗寒之交崔顥贈懐一上人詩法師東南秀世</hi>
<hi>實豪家子削髮十二年誦經峩嵋裏是史懐一為峩嵋僧也三國志管寜徳行卓絶海内無偶西京賦海若游</hi>
<hi>乎𤣥渚薛綜註海若海神也荘子夫千金之珠必在九重之淵而驪龍頷下陸徳明註驪龍黑龍也謝靈運詩</hi>
<hi>溟漲無端倪虚舟有超越李周翰註輕舟而進曰虚舟沈佺期香山寺詩旃檀曉閣金輿度鸚鵡晴林綵仗分</hi>
<pb n="KR4c0014_WYG_012-23a"/>
<hi>元和郡縣志鸚鵡洲在鄂州江夏縣西南二里東越即㑹稽也施宿㑹稽志府城卧龍山南舊傳有白樓亭今</hi>
<hi>遺址無所考詩用支道林事詳見十巻贈僧崖公註  驪音離</hi>
　　贈黄山胡公求白鷴<hi>并序而張華禽經註白鷴似山雞  色白行止閒暇黄山</hi>
　　<hi>志白鷴性耿介難畜雄采而文素角𤣥英二角壮時隆起出英上有時靡縮盖因氣鼓而後壮也觜</hi>
　　<hi>爪皆赤其羽末黒文如洒戢若縁裻又如界地錦惟尾挼二莖無緇文斑如也志中亦載李白向黄</hi>
　　<hi>山胡公求白鷴事以胡公名暉未詳何據存之以廣異聞</hi>
　聞黄山胡公有雙白鷴盖是家雞所伏自小馴狎了<lb/>
　無驚猜以其名呼之皆就掌取食然此鳥耿介尤難<lb/>
<pb n="KR4c0014_WYG_012-23b"/>
　畜之予平生酷好竟莫能致而胡公輟贈於我惟求<lb/>
　一詩聞之欣然適㑹宿意因援筆三叫文不加㸃以<lb/>
　贈之<hi>郭璞爾雅註以筆滅字為㸃南史劉儒嘗在御座為李賦受詔便成文不加㸃</hi>
請以雙白璧買君雙白鷴白鷴白如錦白雪恥容顔照<lb/>
影玉潭裏刷毛琪樹間夜棲寒月静朝歩落花閒我願<lb/>
得此鳥翫之坐碧山胡公能輟贈籠寄野人還<hi>孔頴逹禮記正</hi>
<hi>義素錦白錦也白鷴毛羽白質黑邉有似錦文故曰白如錦虞騫詩泠泠玉潭水山海經崑崙墟之北有琪樹</hi>
　　登敬亭山南望懐古贈竇主簿<lb/>
<pb n="KR4c0014_WYG_012-24a"/>
敬亭一廻首目盡天南端仙者五六人常聞此游盤谿<lb/>
流琴高水石聳麻姑壇白龍降陵陽黄鶴呼子安羽化<lb/>
騎日月雲行翼鴛鸞下視宇宙間四溟皆波瀾汰<hi>繆本作決</hi>
絶目下事從之復何難百嵗落半途前期浩漫漫强食<lb/>
不成味清晨起長歎願隨子明去鍊火燒金丹<hi>元和郡縣志敬</hi>
<hi>亭山在宣州宣城縣北十二里即謝朓賦詩之所阮籍詩仙者四五人逍遙宴蘭房江南通志琴高山在寜國</hi>
<hi>府涇縣北二十里昔琴高於此山修煉得道故名有隱雨巖是其控鯉上昇之所巖下有煉丹洞洞旁有釣臺</hi>
<hi>臺下流水即琴溪也每嵗上巳前後數日溪中出小魚謂之琴魚傳為仙人藥渣所化九域志宣州宣城郡有</hi>
<pb n="KR4c0014_WYG_012-24b"/>
<hi>花姑山亦謂之麻姑山昔麻姑修道於此上昇有仙壇在焉江南通志麻姑山在寜國府城東三十五里峰巒</hi>
<hi>竒秀作鎮郡東昔麻姑修道於此飇舉有仙壇丹竈劍池石棊枰釣魚臺天游亭諸跡水經註水出陽陵山下</hi>
<hi>徑陵陽縣西為旋溪水昔縣人陽子明釣得白龍處後三年龍迎子明上陵陽山山去地千餘丈後百餘年呼</hi>
<hi>山下人令上山半與語溪中子安問子明釣車所在後二十年子安死山下有黄鶴棲其塜樹常鳴呼子安荘</hi>
<hi>子乗雲氣騎日月而游乎四海之外張協詩雨足洒四溟李善註四溟四海也曹植詩盛年處房室中夜起長</hi>
<hi>歎抱朴子夫金丹之為物燒之愈乆變化愈妙黄金入火百鍊不消埋之畢天不朽服此二藥鍊人身體故能</hi>
<hi>令人不老不死一統志丹臺在陵陽山中峰之半平夷可容數人相傳竇子明嘗煉丹其上</hi>
　　經亂後将避地剡中留贈崔宣城<hi>剡中即剡縣唐時為越州㑹稽</hi>
<pb n="KR4c0014_WYG_012-25a"/>
　　<hi>郡之屬邑𨽻江南東道宣城縣為宣州宣城郡之屬邑𨽻江南西道</hi>
雙鵞飛洛陽五馬渡江徼何意上東門胡雛更長嘯中<lb/>
原走豺虎烈火焚宗廟太白晝經天頽陽掩餘照王城<lb/>
皆蕩覆世路成奔峭四海望長安嚬眉寡西笑蒼生疑<lb/>
落葉白骨空相弔連兵似雪山破敵誰能料我垂北溟<lb/>
翼且學南山豹崔子賢主人歡娛每相召胡牀紫玉笛<lb/>
却坐青雲叫楊花滿州城置酒同臨眺忽思剡溪去水<lb/>
石逺清妙雪晝天地明風開湖山貌悶為洛生咏醉發<lb/>
<pb n="KR4c0014_WYG_012-25b"/>
吳越調赤霞動金光日足森海嶠獨散萬古意閒垂一<lb/>
溪釣猿近天上啼人移月邉棹無以墨綬苦来求丹砂<lb/>
要華髪長折腰将貽陶公誚<hi>晉書五行志孝懐帝永嘉元年二月洛陽東北歩廣</hi>
<hi>里地陷有蒼白二色鵞出蒼者飛翔冲天白者止焉陳留董養曰歩廣周之狄泉盟㑹地也白者金色國之行</hi>
<hi>也蒼為胡象其可盡言乎是後劉元海石勒相繼亂華太安中童謠曰五馬游渡江一馬化為龍後中原大亂</hi>
<hi>宗藩多絶惟瑯琊汝南西陽南頓彭城同至江東而元帝嗣統矣史記索隱張揖云徼塞也以木柵水為蠻夷</hi>
<hi>界顔師古漢書註徼猶塞也東北謂之塞西南謂之徼塞者以障塞為名徼者取徼遮之義晉書石勒年十四</hi>
<hi>隨邑人行販洛陽倚嘯上東門王衍見而異之顧謂左右曰向者胡雛吾觀其聲視有竒志恐将為天下之患</hi>
<pb n="KR4c0014_WYG_012-26a"/>
<hi>張載詩季葉喪亂起盗賊如豺虎唐書安禄山陷兩京宗廟皆焚毁漢書太白經天天下革政孟康註謂出東</hi>
<hi>入西出西入東也太白陰星出東當伏東出西當伏西過午為經天晉灼註日陽也日出則星亡晝見午上為</hi>
<hi>經天文獻通考肅宗至徳二載七月巳酉太白晝見經天至於十一月戊午不見歴秦周楚鄭宋燕之分謝瞻</hi>
<hi>詩頽陽照通津夕陰曖平陸頽陽落日也藝文類聚桓譚新論曰關東鄙語曰人聞長安樂出門向西笑後漢</hi>
<hi>書舉首嚬眉之感漢書欲令乆連兵無决列女傳南山有𤣥豹霧雨七日而不下食者何也欲以澤其毛而成</hi>
<hi>文章也故藏而逺害王粲詩願我賢主人與天享巍巍胡三省通鑑註胡牀今謂之交牀其制本自虜来隋惡</hi>
<hi>胡字改曰交牀唐猶謂之胡牀今之交椅是也十六國春秋凉州人胡據盗發張駿墓得赤玉簫紫玉笛薛方</hi>
<hi>山浙江通志剡溪在紹興府崃縣南一名戴溪溪有二源一出天台一出武義西南流至東陽入剡南北流入</hi>
<pb n="KR4c0014_WYG_012-26b"/>
<hi>上虞界以達於江晉王徽之雪夜由此溪訪戴逵世説人問顧長康何以不作洛生咏荅曰何至作老婢聲劉</hi>
<hi>孝標註洛下書生咏音重濁故云老婢聲釋名山鋭而長曰嶠賈公彦周禮疏漢法丞相中二千石金印紫綬</hi>
<hi>御史大夫二千石銀印黄綬縣令六百石銅印墨綬南史陶潛為彭澤令郡遣督郵至縣吏白宜束帶見之潛</hi>
<hi>嘆曰我不能為五斗米折腰向鄉里小兒即日解印綬去職賦歸去来以遂其志  徼音教</hi>
　　獻從叔當塗宰陽冰<hi>唐江南西道宣州有當塗縣宣和書譜李陽冰字少温趙</hi>
　　<hi>郡人官至捋作少監善詞章留心小篆迨三十年初見李斯嶧山碑與仲尼延陵季子字遂得其法</hi>
　　<hi>乃能變化開合自名一家推原字學作筆法論以别其㸃畫又嘗立説謂於天地山川得其方圓流</hi>
　　<hi>峙之形於日月星辰得其經緯昭回之度近取諸身逺取萬類幽至鬼神情状細至於喜怒之舒慘</hi>
<pb n="KR4c0014_WYG_012-27a"/>
　　<hi>莫不畢載後人不足以明此於是誤謬滋多義理掃地雖李斯之博雅以束為朿蔡邕之知書以豊</hi>
　　<hi>作豐故孔壁之餘文汲冢之舊簡所存無㡬幸天未喪斯文宗㫖在巳其自許慎至是作刋定説文</hi>
　　<hi>三十巻以紀其學人指以為蒼頡後身方時顔真卿以書名世真卿書碑必得陽冰題其額欲以擅</hi>
　　<hi>連璧之美盖其篆法妙天下如此議者以蟲蝕鳥跡語其形風行雨集語其勢太阿龍泉語其利嵩</hi>
　　<hi>髙華岳語其峻實不為過論有唐三百年以篆稱者惟陽冰獨歩</hi>
金鏡霾六國亡新亂天經焉知髙光起自有羽翼生蕭<lb/>
曹安<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼耿賈摧欃槍吾家有季父傑出聖代英雖無<lb/>
三台位不借<hi>蕭本作惜</hi>四豪名激昻風雲氣終恊龍虎精弱<lb/>
<pb n="KR4c0014_WYG_012-27b"/>
冠燕趙来賢彦多逢迎魯連善<hi>繆本作擅</hi>談笑季布折公卿<lb/>
<hi>北堂書鈔尚書考靈曜云秦失金鏡魚目入珠註曰金鏡喻明道也漢書王莽以戊辰直定即真天子位定有</hi>
<hi>天下之號曰新後溪書亡新侈僭漸以即真荘子亂天之經逆物之情蕭何曹參佐漢髙以平天下耿弇賈復</hi>
<hi>輔光武以定亂離<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼不安也詳三巻註中爾雅彗星為欃槍郭璞註亦謂之孛言其形孛孛如帚彗春秋含</hi>
<hi>漢孳三公在天法三台九卿法北斗漢書列國公子魏有信陵趙有平原齊有孟嘗楚有春申皆藉王公之勢</hi>
<hi>競為游侠雞鳴狗盗無不賔禮皆以取重諸侯顯名天下搤掔而游談者以四豪為稱首周易雲從龍風從虎</hi>
<hi>孔頴逹正義龍是水畜雲是水氣故龍吟則景雲出是雲從龍也虎是威猛之獸風是震動之氣亦是同類相</hi>
<hi>感故虎嘯則谷風生是風從虎也禮記二十曰弱冠孔穎逹正義二十成人初加冠禮體猶未壮故曰弱也左</hi>
<pb n="KR4c0014_WYG_012-28a"/>
<hi>太冲詩吾慕魯仲連談笑却秦軍詳見二巻註史記單于嘗為書嫚吕后吕后大怒召諸将議之上将軍樊噲</hi>
<hi>曰臣願得十萬衆横行匈奴中諸将皆阿吕后意曰然季布曰樊噲可斬也夫高帝将兵四十餘萬衆困於平</hi>
<hi>城今噲奈何以十萬衆横行匈奴中靣欺且秦以事於胡陳勝等起今瘡痍未瘳噲又靣諛欲動摇天下是時</hi>
<hi>殿上皆恐太后罷朝遂不復議匈奴事撑霾音埋欃初銜切插平聲音同欃槍音</hi>遥知禮數絶<lb/>
常恐不合并惕想結宵夢素心乆已冥顧慙青雲器謬<lb/>
奉玉樽傾山陽五百年緑竹忽再榮高歌振林木大笑<lb/>
喧雷霆落筆灑篆文崩雲使人驚吐辭又炳煥五色羅<lb/>
華星秀句滿江國髙才掞天庭<hi>任昉詩平生禮數絶式瞻在國楨李周翰註禮</hi>
<pb n="KR4c0014_WYG_012-28b"/>
<hi>數絶謂交道相得雖品命有異不為禮數王粲詩何懼不合并顔延年詩仲容青雲器江淹詩共惜玉樽暮三</hi>
<hi>國志註魏氏春秋曰嵇康寓居河内之山陽縣與陳留阮籍河内山濤河南向秀耤兄子咸琅邪王戎沛人劉</hi>
<hi>伶相與友善游於竹林號為七賢按阮籍叔姪與嵇康為竹林之游不知是何年而康之死在魏景元二年以</hi>
<hi>後順數而下至唐肅宗上元二年共得五百年竹林之游相去亦不過在此時博物志薛譚學謳於秦青未窮</hi>
<hi>青之㫖遂辭歸秦青乃餞於郊衢撫節悲歌聲振林木響遏行雲鮑照飛白書勢銘輕如游霧重似崩雲昭明</hi>
<hi>太子錦帶書筆陣引崩雲之勢魏文帝詩丹霞夾明月華星出雲間上天垂光采五色一何鮮蜀都賦摛藻掞</hi>
<hi>天庭吕向註掞猶盖也  掞舒瞻切閃去聲</hi>宰邑艱難時浮雲空古城居人<lb/>
若薙草掃地無纖莖惠澤及飛走農夫盡歸耕廣漢水<lb/>
<pb n="KR4c0014_WYG_012-29a"/>
萬里長流玉琴聲雅頌播吳越還如太階平<hi>説文薙除草也陳書</hi>
<hi>兩藩甿庶掃地無遺宋書政事修理惠澤沾被後漢書恩信寛澤仁及飛走詩國風漢之廣矣不可泳思稱漢</hi>
<hi>水曰廣漢本此而非隴西之廣漢郡也當塗之江與漢水殊逺然漢水之下流亦由當塗而過詩意取子賤弹</hi>
<hi>琴而單父治之意謂玉琴之聲與長流萬里漢水之聲相應盖亦倒装句法也太階平詳見一巻明堂賦註</hi>
<hi>薙音雉又音替</hi>小子别金陵来時白下亭羣鳳憐客鳥差池相<lb/>
哀<hi>霏玉本作愛</hi>鳴各拔五色毛意重太山輕贈㣲所費廣斗<lb/>
水澆長鯨弹劍歌苦寒嚴風起前楹月銜天門曉霜落<lb/>
牛渚清長嘆即歸路臨川空屏營<hi>圖經白下亭在上元縣北景定建康志舊</hi>
<pb n="KR4c0014_WYG_012-29b"/>
<hi>志白下亭驛亭也舊在城東門外李白獻從叔當塗宰陽冰詩曰小子别金陵来時白下亭留别金陵諸公詩</hi>
<hi>曰五月金陵西祖予白下亭又云驛亭三楊樹正當白下門按此亭在府西盖新舊各在一處舊志所指是其</hi>
<hi>新者耳詩國風燕燕于飛差池其羽鄭箋曰差池其羽謂張舒其尾翼也苦寒行古清商曲也因行役遇寒而</hi>
<hi>作元和郡縣志博望山在宣州當塗縣西三十五里與和州對岸江西岸山曰梁山兩山相望如門俗謂之天</hi>
<hi>門山山上皆有却月城宋車騎将軍王𤣥謨所築牛渚山在宣州當塗縣北三十五里山突出江中謂之牛渚</hi>
<hi>圻古津渡處也舊唐書牛渚山一名采石在當塗縣北三十五里大江中後漢書夙夜屏營章懐太子註屏營</hi>
<hi>彷徨也音屏府盈切  并</hi>
　　書懐贈南陵常贊府<hi>南陵贊府已見本巻註</hi>
<pb n="KR4c0014_WYG_012-30a"/>
嵗星入漢年方朔見明主調笑當時人中天謝雲雨一<lb/>
去麒麟閣遂将朝市乖故交不過門秋草日上階當時<lb/>
何特達獨與我心諧置酒凌歊臺歡娛未曽歇歌動白<lb/>
紵山舞廻天門月問我心中事為君前致辭君㸔我才<lb/>
能何似魯仲尼大聖猶不遇小儒安足悲雲南五月中<lb/>
頻喪渡瀘師毒草殺漢馬張兵奪秦<hi>蕭本作雲</hi>旗至今西二<lb/>
<hi>一作洱</hi>河流血擁僵屍将無七擒畧魯女惜園葵咸陽天<lb/>
下<hi>繆本作地</hi>樞累嵗人不足雖有數斗玉不如一盤粟頼得<lb/>
<pb n="KR4c0014_WYG_012-30b"/>
契宰衡持釣慰風俗自顧無所用辭家方未<hi>蕭本作来</hi>歸霜<lb/>
驚壮士髪淚滿逐臣衣以此不安席蹉跎身<hi>蕭本作因</hi>世違<lb/>
終當滅衞謗不受魯人譏<hi>太平廣記東方朔未死時謂同舎郎曰天下人無能知朔</hi>
<hi>知朔者惟太王公耳朔卒後武帝得此語召太王公問之曰爾知東方朔乎對曰不知公何所能曰頗善星厯</hi>
<hi>帝問諸星皆具在否曰諸星具在獨不見嵗星十八年今復見耳帝仰天嘆曰東方朔生在朕旁十八年而不</hi>
<hi>不知是嵗星哉圖經凌歊臺在當塗縣城北黄山上宋武帝南游嘗登此臺因建離宫焉太平寰宇記黄山在</hi>
<hi>太平州當塗縣西北五里上有宋凌歊臺周圍五里一百歩高四十丈石碑現存白苧山在當塗縣東五里本</hi>
<hi>名楚山桓温領妓游此山奏樂好為白苧歌因改為白苧山天門山巳見上首註江淹詩小儒安足為關中之</hi>
<pb n="KR4c0014_WYG_012-31a"/>
<hi>地古秦地也故謂關中兵旗曰秦旗唐書天寳十載四月壬午劍南節度使鮮于仲通及雲南蠻戰於西洱河</hi>
<hi>敗績大将王天運死之十三載六月劍南節度留後李宓及雲南蠻戰於西洱河死之按西洱河即葉榆河也</hi>
<hi>出雲南大理府之㸃蒼山滙為巨湖周三百里亦曰西洱海傳云以形如人耳故名三國志註漢晉春秋曰諸</hi>
<hi>葛亮至南中所在戰㨗聞孟獲者為夷漢所服募生致之既得使觀於營陣之間問曰此軍何如獲對曰向者</hi>
<hi>不知虚實故敗今䝉賜觀營陣若祗如此即定易勝耳亮笑縱使更戰七縱七擒亮猶遣獲獲止不去曰公天</hi>
<hi>威也南人不復反矣列女傳魯漆室邑之女過時未適人當穆公時君老太子幼女倚柱而嘯其鄰人婦從之</hi>
<hi>游謂曰何嘯之悲也子欲嫁耶吾為子求偶漆室女曰嗟乎吾豈為不嫁不樂而悲哉吾憂魯君老太子幼鄰</hi>
<hi>女笑曰此乃魯大夫之憂婦人何與焉漆室女曰不然昔晉客舍吾家繫馬園中馬逸馳走踐吾葵使我終嵗</hi>
<pb n="KR4c0014_WYG_012-31b"/>
<hi>不食葵今魯君老悖太子少愚奸偽日起夫魯國有患者君臣父子皆被其禍禍及衆庶婦人獨安所避乎吾</hi>
<hi>甚憂之子乃曰婦人無與者何哉鄰婦謝曰子之所慮非妾所及三年魯果亂齊楚攻之魯連有冦男子戰鬭</hi>
<hi>婦人轉輸不得休息袁淑詩秦地天下樞李善註樞要也漢書加安漢公號曰宰衡應劭註周公為太宰伊尹</hi>
<hi>為阿衡采伊周之尊以加莽也後人稱宰相為宰衡本此舊唐書天寳十二載八月京城霖雨米貴令出太倉</hi>
<hi>米十萬五减價糶與貧人十三載秋霖雨積六十餘日京城垣屋頽壊殆盡物價暴貴人多乏食令出太倉米</hi>
<hi>一百萬石開塲賤糶以濟貧民  歊音囂</hi>
　　贈汪倫<hi>楊齊賢曰白游涇縣桃花潭村人汪倫常醖美酒以待白倫之裔孫至今寳其詩</hi>
李白乗舟将欲行忽聞岸上踏歌聲桃花潭水深千尺<lb/>
<pb n="KR4c0014_WYG_012-32a"/>
不及汪倫送我情<hi>按通鑑唐記閻知㣲為虜踏歌胡三省註蹋歌者連手而歌蹋地以為節</hi>
<hi>也一統志桃花潭在寜國府涇縣西南一百里深不可測  唐汝詢曰倫一村人耳何親於白既醖酒以候之</hi>
<hi>復臨行以祖之情固超俗矣太白於景切情真處信手拈出所以調絶千古後人效之如欲問江深淺應如逺</hi>
<hi>别情語非不佳終是杞栁杯棬</hi>
　<lb/>
　<lb/>
　<lb/>
　<lb/>
<pb n="KR4c0014_WYG_012-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集注巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集注巻二十七</head> <lb/>
    <p>
<pb n="KR4c0014_WYG_027-1a"/>
欽定四庫全書<lb/>
　李太白集注巻二十七<lb/>
　　　　　　　　　　　　　錢塘　王𤦺　撰<lb/>
　序二十首<lb/>
　　暮春江夏送張祖監丞之東都序<lb/>
吁咄哉僕書室坐愁亦已乆矣毎思欲遐登蓬萊極目<lb/>
四海手弄白日頂摩青穹揮斥幽憤不可得也而金骨<lb/>
未變玉顔已緇何常不捫松傷心撫鶴歎息誤學書劍<lb/>
<pb n="KR4c0014_WYG_027-1b"/>
薄遊人間紫微九重碧山萬里有才無命甘於後時劉<lb/>
表不用於禰衡暫来江夏賀循喜逢於張翰且樂船中<lb/>
<hi>宋書樂志旋駕聳汛青穹荘子揮斥八極神氣不變郭象注揮斥猶縦放也説文緇黒色也謝朓詩薄遊苐從</hi>
<hi>告紫微天子所居之宫以擬天之紫微垣而名也後漢書禰衡傳劉表及荆州士大夫先服其才名甚賔禮之</hi>
<hi>後侮慢於表表恥不能容以江夏太守黄祖性急故送衡與之祖亦善待焉晉書㑹稽賀循赴命入洛經呉閭</hi>
<hi>門於船中彈琴張翰初不相識乃就循言談便大相欽悦問循知其入洛翰曰吾亦有事北京便同載即去而不</hi>
<hi>告家人</hi>達人張侯大雅君子統泛舟之役在清川之湄談<lb/>
𤣥賦詩連興數月醉盡花栁賞窮江山王命<hi>繆本作國祖</hi>有<lb/>
<pb n="KR4c0014_WYG_027-2a"/>
程告以行邁烟景晚色慘為愁容繫飛帆於半天泛渌<lb/>
水於遥海欲去不忍更開芳樽樂雖寰中趣逸天半平<lb/>
生酣暢未若此筵至於清談浩歌雄筆麗藻笑飲醁酒<lb/>
醉揮素琴余實不愧於古人也<hi>左傳秦輸粟於晋自雍及絳相繼命之曰泛舟</hi>
<hi>之役詩國風行邁靡靡毛傳曰邁行也鄭箋曰行道也道行猶行道也劉孝綽詩芳樽散緒寒梁簡文帝大愛</hi>
<hi>敬寺刹下銘序功超域外道邁寰中楚辭臨風怳兮浩歌郭璞爾雅序英儒贍聞之士洪筆麗藻之客疏曰洪</hi>
<hi>大也麗羙也藻水藻也有文以喻人之二文章言大有詞筆羙於文章之客也素琴見  巻注</hi>揚袂逺别<lb/>
何時歸來想洛陽之秋風將膾魚以相待詩可贈逺無<lb/>
<pb n="KR4c0014_WYG_027-2b"/>
乃闕乎<hi>張翰在洛見秋風起因思吳中蓴菜羹鱸魚膾遂命駕而歸見廿二巻注</hi>
　　奉餞十七翁二十四翁尋桃花源序<hi>名山洞天福地記桃源山</hi>
　　<hi>周圍七十里名白馬𤣥光之天在朗州武陵縣一統志桃源山在湖廣常徳府桃源縣南二十里其</hi>
　　<hi>西南有桃源洞一名秦人洞洞北有桃花溪故老傳云晉太元中武陵漁人沿溪行忽逢桃樹夾岸</hi>
　　<hi>復前行得一山山有小口便捨船入行數十步豁然平曠屋舍儼然桑竹交通雞犬相聞男女耕種</hi>
　　<hi>怡然自樂見漁人驚問所從來為設酒殽村中聞有此人咸來問訊自云先世避秦亂率妻子來此</hi>
　　<hi>不復出停數日送出漁人誌之太守即遣人隨所誌迷不復得路琦按桃花源自陶淵明作記之後</hi>
　　<hi>無人復至其地後人多云是仙境或云乃託言耳非實境也好竒之士慕想不可得而指近地之山以當</hi>
<pb n="KR4c0014_WYG_027-3a"/>
　　<hi>之遂有桃源山其實非昔之桃花源矣</hi>
昔祖龍滅古道嚴威刑煎熬生人若墜大火三墳五典<lb/>
散為寒灰築長城建阿房并諸侯殺豪俊自謂功髙羲<lb/>
皇國可萬世思欲凌雲氣求仙人登封太山風雨暴作<lb/>
雖五松受職草木有知而萬象乖度禮刑將弛則綺皓<lb/>
不得不遁於南山魯連不得不蹈於東海則桃源之避<lb/>
世者可謂超升先覺夫指鹿之儔連頸而同死非吾黨<lb/>
之謂乎<hi>祖龍見二巻注謂秦始皇楚辭九思我心兮煎熬孔安國尚書序伏羲神農黄帝之書謂之三</hi>
<pb n="KR4c0014_WYG_027-3b"/>
<hi>墳言大道也少昊顓頊髙辛唐虞之書謂之五典言常道也史記秦始皇三十四年丞相李斯請史官非秦紀</hi>
<hi>皆燒之非博士官所職天下敢有藏詩書百家語者悉詣守尉雜燒之有敢偶語詩書棄市以古非今者族吏</hi>
<hi>見知不舉者與同罪令下三十日不燒黥為城旦賈生過秦論乃使䝉恬北築長城而守藩籬卻匈奴七百餘</hi>
<hi>里胡人不敢南下而牧馬士不敢彎弓而報怨三輔黄圖阿房宫亦曰阿城惠文王造宫未成而亡始皇廣其</hi>
<hi>宫規恢三百餘里離宫别館彌山跨谷輦道相屬閣道通驪山八十餘里表南山之巔以為闕絡樊川以為池</hi>
<hi>作阿房前殿東西五十步南北五十丈上可坐萬人下建五丈旗以木蘭為梁以磁石為門周馳為複道度渭</hi>
<hi>屬之咸陽以象太極閣道抵營室也過秦論墮名城殺豪俊史記秦始皇二十六年制曰朕聞太古有號無諡</hi>
<hi>中古有號死而以行為諡如此則子議父臣議君也甚無謂朕勿取焉自今以來除諡法朕為始皇帝後世以</hi>
<pb n="KR4c0014_WYG_027-4a"/>
<hi>計數二世三世至於萬世傳之無窮二十八年始皇上太山立石封祠祀下風雨暴至休于樹下因封其樹為</hi>
<hi>五大夫野客叢書按應劭云秦皇逢暴雨得五松因封為五大夫獨異志始皇二十八年登封太山至半道忽</hi>
<hi>大風雨雷電路旁有五松樹䕃翳數畝乃封為五大夫忽聞松上有人言曰無道徳無仁禮而王天下妄名帝</hi>
<hi>何以封左右咸聞始皇不樂歸崩於沙丘綺皓遁南山見二十二巻註魯連蹈東海見四巻注史記趙髙欲為</hi>
<hi>亂恐羣臣不聴乃先設騐持鹿獻於二世曰馬也二世笑曰丞相誤矣謂鹿為馬問左右左右或黙或言馬以</hi>
<hi>阿順趙髙或言鹿者髙因陰中諸言鹿者以法後羣臣皆畏髙李善文選註風俗通曰秦相趙髙指鹿為馬束</hi>
<hi>蒲為脯二世不覺</hi>二翁耽老氏之言繼少卿之作文以述大雅<lb/>
道以通至精巻舒天地之心脱落神仙之境武陵遺跡<lb/>
<pb n="KR4c0014_WYG_027-4b"/>
可得而窺焉問津利往水引漁者花藏仙谿春風不知<lb/>
從來落英何許流出石洞來入晨光盡開有良田名池<lb/>
竹果森列三十六洞別為一天耶今扁舟而行笑謝人<lb/>
世阡陌未改古人依然白雲何時而歸來青山一去而<lb/>
誰往諸公賦桃源以羙之<hi>史記老子修道徳其學以自隠無名為務居周乆之見周</hi>
<hi>之衰乃遂去至關關令尹喜曰子將隠矣彊為我著書於是老子乃著書上下篇言道徳之意五千餘言而去</hi>
<hi>莫知其所終文選有李少卿與蘇武詩三首老氏之言少卿之作俱切李氏事用何許猶何處也何晏景福殿</hi>
<hi>賦晨光内照流景外烻李善註晨光日光也述異記人間三十六洞天知名者十耳餘二十六天出九微志扁</hi>
<pb n="KR4c0014_WYG_027-5a"/>
<hi>舟特舟也阡陌田間道也俱詳二巻註</hi>
　　夏日<hi>繆本於日字下多一奉字</hi>陪司馬武公與羣賢宴姑熟亭<lb/>
　　序<hi>武公名幼成為宣州司馬見後趙公西候亭頌江南通志太平府當塗縣有采虹橋即下浮橋</hi>
　　<hi>唐李陽氷建亭在其上李白序之名姑熟亭盖走蕪湖道也</hi>
通驛公館南有水亭焉四甍翬飛巉絶浦嶼葢有前攝<lb/>
令河東薛公棟而宇之今宰隴西李公明化開物成務<lb/>
又横其梁而閣之晝鳴閒琴夕酌清月葢為接輶軒祖<lb/>
逺客之佳境也<hi>説文甍屋棟也徐鍇曰所以承瓦故從瓦詩小雅如鳥斯革如翬斯飛鄭箋曰</hi>
<pb n="KR4c0014_WYG_027-5b"/>
<hi>伊洛而南素質五色皆備成章曰翬翬者烏之竒異者也孔穎逹正義斯革斯飛言簷阿之勢似鳥飛也周易</hi>
<hi>夫易開物成務冒天下之道左思呉都賦輶軒蓼擾李周翰註輶軒輕車也昔人多以輶軒為使車之通稱見</hi>
<hi>九巻注輶甍音萌翬音揮  音由</hi>製置既乆莫知何名司馬武公長材<lb/>
博古獨映方外因據胡牀岸幘嘯咏而謂前長史李公<lb/>
及諸公曰此亭跨姑熟之水可稱為姑熟亭焉嘉名勝<lb/>
槩自我作也<hi>世説桓宣武引謝奕為司馬奕既上猶推布衣交在温座席岸幘嘯咏無異常日宣武</hi>
<hi>毎曰我方外司馬方輿勝覽姑熟溪在太平州當塗縣南二里西入大江</hi>且夫曹官紱冕<lb/>
者大賢處之若逰青山卧白雲逍遙偃傲何適不可小<lb/>
<pb n="KR4c0014_WYG_027-6a"/>
才居之窘而自拘悄若桎梏則清風朗月河英嶽秀皆<lb/>
為棄物安得稱焉所以司馬南隣當文章之旗鼓翰林<lb/>
客卿揮辭鋒以戰勝名教樂地無非得俊之塲也千載<lb/>
一時言詩紀志<hi>司馬指武公翰林白自謂於時為客故曰客卿晉書思緒雲騫辭鋒景煥世説</hi>
<hi>王平子胡母彦國諸人皆以任放為達或有裸體者樂廣笑曰名教中自有樂地何為乃爾也</hi>
　　江夏送林公上人遊衡岳序<lb/>
江南之仙山黄鶴之爽氣偶得英粹後生俊人林公世<lb/>
為豪家此土之秀落髪歸道專精律儀白月在天朗然<lb/>
<pb n="KR4c0014_WYG_027-6b"/>
獨出既灑落於彩翰亦諷誦<hi>繆本作詩</hi>於人<hi>繆本/作金</hi>口<hi>方輿勝覽黄鶴</hi>
<hi>山一名黄鵠山在江夏縣東九里去縣西北二里有黄鶴磯顔延之宋武帝諡議英粹之照正性自天南史王</hi>
<hi>規傳王威明風韻遒上神峯標映千里絶跡百尺無枝實俊人也梁書慈心深廣律儀清浄法苑珠林西方一</hi>
<hi>月分為黒白初月一日至十五日名為白月十六日巳去至於月盡名為黒月此文所云白月則指滿月而言</hi>
<hi>也茟嚴經何况如來金口所説</hi>閒雲無心與化偕往欲將振五樓之金<lb/>
䇿浮三湘之碧波乗杯泝流考室名岳瞰憩冥壑凌臨<lb/>
諸天登祝融之峯巒望長沙之烟火遙謝舊國誓遺歸<lb/>
蹤百千開士稀有此者<hi>金策錫杖也見十五巻注三湘見一巻注神僧杯度常乗木杯</hi>
<pb n="KR4c0014_WYG_027-7a"/>
<hi>渡河見十巻注初學記衡山一峯名石囷下有石室中常聞諷誦聲冥壑幽谷也諸天見十九巻註一統志祝</hi>
<hi>融峯在衡山縣西北三十里位值離宫以配火徳乃祝融君逰息之所上有青玉壇道書以為第二十四福地</hi>
<hi>湖廣通志衡山有七十二峯其最髙者為祝融峯舊傳髙九千七百三十丈或云祝融峯去地二萬丈唐盧載</hi>
<hi>詩五千里地望皆見七十二峯中最尊是也峯頂有風穴毎將雨則風自穴發又有雷池禱雨皆騐按唐書地</hi>
<hi>里志潭州長沙郡𨽻江南西道領長沙湘潭湘鄊益陽醴陵瀏陽六縣開士見廿一巻贈衡岳僧方外詩注</hi>
予所以歎其峻節揚其清波龍象先輩迴眸拭視比夫<lb/>
汩泥沙者相去如牛之一毛昔智者安禪於台山逺公<lb/>
托志於廬嶽髙標勝槩斯亦嚮慕哉<hi>顔延年詩峻節貫秋霜僧中能負荷</hi>
<pb n="KR4c0014_WYG_027-7b"/>
<hi>大法者謂之龍象見十二巻注張九齡詩相去九牛毛慙歎知何已傳燈録智顗禪師荆州華容人十五禮佛</hi>
<hi>像誓志出家怳焉如夢見大山臨海際峯頂有僧招手建接入一伽藍云汝當居此年十八依僧法緒出家陳大</hi>
<hi>七年隠天台山佛隴峯有定光禪師先居此峯謂弟子曰不乆當有善知識領徒至此俄而師至光曰憶疇昔</hi>
<hi>舉手招引否師即悟禮像之徴悲喜交懐乃執手共至菴所其夜聞空中鐘磬之聲師曰是何祥也曰是犍椎</hi>
<hi>集僧得住之相此處金地吾已居之北峯銀地汝宜居焉開山後宣帝建修禪寺割始豐縣調以充衆費及隋</hi>
<hi>煬帝請師受菩薩戒號師為智者師自始受禪教終乎滅度常披一壊衲冬夏不釋來往居天台山二十二年</hi>
<hi>建造大道塲一十二所國清最居其後神僧傳釋慧逺欲往羅浮及届潯陽見廬峯清净足以息心始住龍泉</hi>
<hi>精舍此處去水本逺逺乃以杖叩地曰若此中可得栖立當使朽壞抽泉言畢清流引出浚以成溪於是率衆</hi>
<pb n="KR4c0014_WYG_027-8a"/>
<hi>行道昏曉不絶釋迦餘化於斯復興自逺卜居廬阜三十餘年影不出山跡不入俗毎送客逰履常以虎溪為</hi>
<hi>界骨汩音</hi>紫霞揺心青楓夾岸目㫁川上送君此行羣公<lb/>
臨流賦詩以贈<lb/>
　　金陵與諸賢送權十一序<lb/>
斯髙柄秦嬴世不二三傑伏草與漢並出莽夷朱暉耿<lb/>
鄧乃起自古英達未必盡用於當年去就之理在大運<lb/>
爾<hi>李斯趙髙執秦國之柄毒痡天下致嬴氏甫二世而亡於是三傑輔漢髙以出定天下王莽簒漢耿弇鄧</hi>
<hi>禹之徒乃起而佐光武以致中興夷滅也朱暉火之光暉也漢以火徳王故云史記髙祖曰運籌策帷帳之中</hi>
<pb n="KR4c0014_WYG_027-8b"/>
<hi>決勝於千里之外吾不如子房鎮國家撫百姓給饋饟不絶糧道吾不如蕭何連百萬之衆戰必勝攻必取吾</hi>
<hi>不如韓信此三人皆人傑也吾能用之此吾所以取天下也三國志註江表傳曰有周瑜者與孫策同年亦英</hi>
<hi>達夙成</hi>我君六葉繼聖熈乎𤣥風三清垂拱穆然紫極天<lb/>
人其一哉所以青雲豪士散在商釣四坐明哲皆清朝<lb/>
旅人<hi>韻㑹熈興也又廣也𤣥風清静之風也玉海唐大明宫内有三清殿楊巨元詩金臺殿角直三清雍</hi>
<hi>録閣本大明宫圗有三清殿又韓詩外傳寒暑均則三光清三光清則風雨時垂拱無為之意詳見二十一巻</hi>
<hi>注漢書東方朔傳於是呉王穆然俛而深思顔師古注穆然静思貌紫極王者之居也見八巻注商釣或隠於</hi>
<hi>市或漁於水也四坐明哲謂坐中諸賢旅人謂未登仕籍奔走四方猶仲尼旅人之意</hi>吾希風廣<lb/>
<pb n="KR4c0014_WYG_027-9a"/>
成蕩漾浮世素受寶訣為三十六帝之外臣即四明逸<lb/>
老賀知章呼余為謫仙人盖實録耳而嘗採姹女於江<lb/>
華收河車於清溪與天水權昭夷服勤爐火之業乆矣<lb/>
<hi>後漢書海内希風之流遂共相標榜章懐太子注希望也廣成子古之仙人見二巻注寶訣道家修煉之訣三</hi>
<hi>十六帝見三巻注陳書出者稱為元首處者謂之外臣賀知章事見二十四巻注姹女汞也河車鉛也皆煉丹</hi>
<hi>藥物參同契河上姹女靈而最神得火則飛不見埃塵陰真君金液還丹歌云北方正氣名河車唐書地理志</hi>
<hi>道州江華郡屬江南西道清溪在池州秋浦縣唐書宰相世系表權氏出自子姓商武丁之裔封於權其地南</hi>
<hi>郡當陽縣權城是也楚武王滅權遷於那處其孫因以為氏秦滅楚遷大姓于隴西因居天水  姹丑下切嗏</hi>
<pb n="KR4c0014_WYG_027-9b"/>
<hi>去聲</hi>之子也冲恬淵静翰才峻發<hi>唐文粹作才翰駿發</hi>白毎一篇一<lb/>
札皆昭夷之所操吁舍我而南若折羽翼時嵗律寒苦<lb/>
<hi>唐文粹作色</hi>天風枯聲雲帆涉漢冏若絶電<hi>繆本作電</hi>舉目四顧<lb/>
霜天峥嶸銜杯叙離羣子賦詩以出餞酒仙翁李白辭<lb/>
<hi>馬融廣成頌張雲㠶鮑照詩人生倐忽如絶電峥嶸言天氣之髙也劉伶酒徳頌銜杯潄醪</hi>
　　春於姑熟送趙四流炎方序<hi>在晉時為姑熟在唐時為宣州當塗縣詳</hi>
　　<hi>見廿五巻注趙盖為當塗縣尉者也</hi>
白以鄒魯多鴻儒燕趙饒壯士盖風土之然乎趙少翁<lb/>
<pb n="KR4c0014_WYG_027-10a"/>
<hi>文苑英華作公為是</hi>才貌瓌雅志氣豪烈以黄綬作尉泥蟠當塗<lb/>
亦雞棲鶴籠不足以窘束鸞鳳<hi>一作凰</hi>耳<hi>晉書儒林傳鴻儒碩學無乏於</hi>
<hi>時顔師古漢書注丞尉職卑皆黄綬後漢書中遭傾覆龍徳泥蟠三國志秦宓傳揚子雲潛心著述有補于世</hi>
<hi>泥蟠不滓行參聖師韻㑹棲雞所止也  瓌音規棲音細或亦從西音讀</hi>以疾惡抵法遷於<lb/>
炎方辭髙堂而墜心指絶國以揺恨天與水逺雲連山<lb/>
長借光景於頃刻開壺觴於洲渚黄鶴曉别愁聞命子<lb/>
之聲青楓冥色盡是傷心之樹<hi>絶國謂絶逺之地見五巻注楚辭湛湛江水兮</hi>
<hi>上有楓目極千里兮傷春心</hi>然自呉瞻秦日見喜氣上當攫玉弩摧<lb/>
<pb n="KR4c0014_WYG_027-10b"/>
狼狐洗清天地雷雨必作冀白日迴照丹心可明巴陵<lb/>
半道坐見還呉之棹令雪解而松柏振色氣和而蘭蕙<lb/>
開芳僕西登天門望子於西江之上<hi>秦者長安帝都之地日見喜氣謂其</hi>
<hi>有振興之象上者指元宗攫玉弩謂親東征伐之柄摧狼狐謂勦滅安禄山之徒洗清天地謂宇宙清泰雷雨</hi>
<hi>必作謂大赦天下尚書帝命騐玉弩發驚天下易解卦雷雨作解君子以赦過宥罪巴陵岳州也天門山在當</hi>
<hi>塗縣西南詳二十二巻注</hi>吾賢可流水其道浮雲其身通方大適何<lb/>
往不可何戚戚於路歧哉<lb/>
　　秋於敬亭送從姪耑逰廬山序<hi>敬亭山在今江南寜國府宣城縣北</hi>
<pb n="KR4c0014_WYG_027-11a"/>
　　<hi>廬山在今江西九江府徳化縣南山北𨽻南康星子縣詳見前注  耑音端</hi>
余小時大人令誦子虚賦私心慕之及長南遊雲夢覧<lb/>
七澤之壯觀酒隠安陸蹉跎十年初嘉興季父謫長沙<lb/>
西還時予拜見預飲林下耑乃稚子嬉遊在傍今來有<lb/>
成鬱負秀氣吾衰乆矣見爾慰心申悲導<hi>當作道</hi>舊破涕<lb/>
為笑<hi>子虚賦見一巻注方輿勝覽雲夢澤在安陸縣南五十里預飲林下用阮籍叔姪為竹林之逰事見</hi>
<hi>十二巻注劉琨答盧諶書舉觴對膝破涕為笑</hi>方告我逺涉西登香爐長山横<lb/>
蹙九江却轉瀑布天落半與銀河争流騰虹奔電潨射<lb/>
<pb n="KR4c0014_WYG_027-11b"/>
萬壑此宇宙之竒詭也其上有方湖石井不可得而窺<lb/>
焉<hi>廬山有香爐峯有瀑布水詳二十一巻注韻㑹潨水㑹也逺法師逰廬山記自托此山二十三載再踐石</hi>
<hi>門四遊南嶺東望香爐峯北眺九江傳聞有石井方湖中有赤鱗涌出野人不能叙直嘆其竒而已  潨音叢</hi>
羨君此行撫鶴長嘯恨丹液未就白龍來遲使秦人著<lb/>
鞭先往桃花之水孤負夙願慚歸名山<hi>文苑英華作慚未歸於名山</hi>
終期後來攜手五嶽情以送逺詩寜闕乎<hi>丹液仙藥見二巻注白龍</hi>
<hi>用陵陽子明事見十二巻注桃花水即桃花源見二巻注</hi>
　　送黄鐘之鄱陽謁張使君序<hi>鄱陽郡即饒州𨽻江南西道  鄱音婆</hi>
<pb n="KR4c0014_WYG_027-12a"/>
東南之羙者有江夏黄公焉白竊飲風流嘗<hi>郭本作始</hi>接談<lb/>
笑亦有抗節玉立光輝炯<hi>繆本作冏</hi>然氣髙時英辯折天口<lb/>
道可濟物志棲無垠<hi>任昉宣徳皇后令辯折天口而似不能言李善注七畧曰齊田駢好</hi>
<hi>談論故齊人為語曰天口駢天口者言田駢子不可窮其口若事天吕向注辯折謂分别事理也</hi>鄱陽<lb/>
張公朝野榮望愛客接士即原嘗春陵之亞焉毎欽其<lb/>
辭華懸榻見往<hi>當作待</hi>而黄公因訪古跡便從貴遊乃僑<lb/>
裝撰行去國遐陟<hi>原嘗春陵見七巻注陳蕃懸榻見十四巻注鮑照詩僑装多闕絶廣韻僑</hi>
<hi>客也撰定也僑装謂客行之裝撰行謂定行日遐陟逺行也</hi>諸子銜酒惜別沾<hi>繆本作脱</hi>
<pb n="KR4c0014_WYG_027-12b"/>
巾分贈沉醉烟夕惆悵涼月天南迴以變夏火西飛而<lb/>
獻秋汀葭颯然海草微落夫子行邁我心若何毋金玉<lb/>
爾音而有遐心湖水演<hi>繆本作悠</hi>沔朂哉是行共賦武昌釣<lb/>
臺篇以慰别情耳<hi>火心星也下而西流則為秋候詳五巻注謝朓詩汀葭稍靡靡廣韻汀水</hi>
<hi>際平沙也葭蘆也周朗報羊希書池上海草嵗榮日蔓行邁見本巻注詩小雅毋金玉爾音而有遐心正義曰</hi>
<hi>言汝雖不來當𫝊書信毋得自愛音聲貴如金玉不以遺問我而有疏逺我之心恐遂疏已故以恩責之冀音</hi>
<hi>信不絶廣韻演水長流貌韻㑹沔流滿貌太平寰宇記釣臺在武昌城下有石圻臨江懸峙四眺極目武昌記</hi>
<hi>云釣臺在城南方輿勝覧釣臺在武昌北門外大江中郡志孫權嘗整陳于釣臺  汀音㕔葭音加演音衍沔</hi>
<pb n="KR4c0014_WYG_027-13a"/>
<hi>音免</hi>
　　早春於江夏送蔡十還家雲夢序<lb/>
吾觀蔡侯竒人也爾其才髙氣逺有四方之志不然何<lb/>
周流宇宙太多耶白遐窮冥搜亦以早矣海草三緑不<lb/>
歸國門又更逄春再結鄉思一見夫子冥心道存窮朝<lb/>
晚以作宴驅烟霞以輔賞朗笑明月時眠落花斯逰無<lb/>
何尋告暌索來暫觀我去還愁人<hi>孫綽天台山賦序逺寄冥搜李善注冥捜</hi>
<hi>搜訪幽㝠也何遜詩五載共衣裘一朝異暌索</hi>乃浮漢陽入雲夢鄉枻云叩歸<lb/>
<pb n="KR4c0014_WYG_027-13b"/>
魂亦飛且青山綠楓累道相接遇勝因賞利君前行既<lb/>
非逺離曷足多歎<hi>廣韻枻楫也陶潛詩叩枻新秋月臨流别友生  枻音曳</hi>秋七月<lb/>
結逰鏡湖無愆我期先子而往敬慎好去終當早來無<lb/>
使耶川白雲不得復弄爾鄉中廖公及諸才子為詩略<lb/>
謝之<hi>詩國風匪我愆期毛傳曰愆過也愆與愆同耶川即若耶溪與鏡湖俱在  㑹稽詳見六巻注</hi>
　　秋日於太原南柵餞陽曲王贊公賈少公石艾尹<lb/>
　　少公應舉赴上都序<hi>按唐書地理志太原府有陽曲縣有石艾縣天寶元年更</hi>
　　<hi>石艾為廣陽縣容齋随筆唐人呼縣令為明府丞為贊府尉為少府李太白集有餞陽曲王贊公賈</hi>
<pb n="KR4c0014_WYG_027-14a"/>
　　<hi>少公石艾尹少公序盖陽曲丞尉石艾尉也贊公少公之語益竒班固西都賦實用西遷作我上都</hi>
　　<hi>張銑注上都西京也</hi>
天王三京北都居一其風俗逺盖陶唐氏之人歟襟四<lb/>
塞之要衝控五原之都邑雄藩劇鎮非賢莫居<hi>三京謂西京東</hi>
<hi>京北京也唐以雍州為西京河南為東京太原為北京通典開元十一年以并州髙祖起義之地置太原府號</hi>
<hi>曰北京太平寰宇記并州大都督府天授元年置北都兼都督府開元十一年元宗行幸至此以此州王業所</hi>
<hi>興又建北都仍改并州為太原府立起義堂碑以紀其事通典今之并州為太原府古唐國也昔帝堯為唐侯</hi>
<hi>所封之國太平寰宇記并州太原郡其人有唐堯之遺教君子深思小人儉陋盧諶理劉司空表咸以并州之</hi>
<pb n="KR4c0014_WYG_027-14b"/>
<hi>地四塞為固東阻井陘西限藍谷前有太行之嶺後有句注之關廣韻控引也五原漢武帝所置郡唐時鹽州</hi>
<hi>豐州勝州皆其故地去太原四百餘里詳見五巻注張載劍閣銘形勝之地匪親勿居</hi>則陽曲丞<lb/>
王公神仙之胄也爾其學鏡千古知周萬殊又若少府<lb/>
賈公以述作之雄也鼇弄筆海虎攫辭塲又若石艾尹<lb/>
少公廊廟之器口折黄馬手揮青萍咸道貫於人倫名<lb/>
飛於日下實難沉屈永懐青霄劍有隠而氣衝七星珠<lb/>
雖潛而光照萬壑<hi>王氏一支相傳出自周靈王太子晉即與浮丘公仙去者故曰神仙之胄</hi>
<hi>駱賓王餞尹大官序請振詞鋒同開筆海王勃夫子廟碑虚舟獨泛乗學海之波瀾直轡髙驅踐詞塲之閫閾</hi>
<pb n="KR4c0014_WYG_027-15a"/>
<hi>蜀志許靖夙有名譽既以篤厚為稱又以人物為意雖行事舉動未悉允當蔣濟以為大較廊廟器也莊子黄</hi>
<hi>馬驪牛三司馬彪曰牛馬以二為三曰牛曰馬曰牛馬形之三也曰黄曰驪曰黄驪色之三也曰黄馬曰驪牛</hi>
<hi>曰黄馬驪牛形與色為三也故曰一與言為二二與一為三也劉孝標廣絶交論騁黄馬之劇談吕延濟注荘</hi>
<hi>子曰惠施云黄馬驪牛三謂黄驪色為三也言辨者以此為劇談也青萍劍名見九巻注後漢書郭林宗雖善</hi>
<hi>人倫而不為危言覈論許劭少峻名節好人倫多所賞識晉書桓彛有人倫識鑒拔才取士或出於無聞或得</hi>
<hi>之孩抱時人方之許郭人倫者品目人物之髙下各為倫類也日下謂帝都見八巻注左思蜀都賦干青霄而</hi>
<hi>秀出張銑注霄天也七星謂北斗之星暗用豐城劍氣冲牛斗間事見三巻注</hi>今年春皇帝有<lb/>
事千畝湛恩八埏大搜羣才以緝邦政而王公以令宰<lb/>
<pb n="KR4c0014_WYG_027-15b"/>
見舉賈公以王霸昇聞海激佇乎三千天飛期於六月<lb/>
必有以也豈徒然哉<hi>禮記天子為籍千畝冕而朱紘躬秉耒玉海開元二十三年正月巳</hi>
<hi>亥耕籍田大赦賜勲爵所謂湛恩八埏大捜羣才正指斯事漢書威武紛云湛恩汪濊顔師古注湛讀曰沉沉</hi>
<hi>深也八埏八方也詳九巻注法苑珠林荘周説云有大鵬其形極大大鵬之背不知幾千里將欲飛時擊水三</hi>
<hi>千里翼若垂天之雲摶扶揺而上去地九萬里方乃得逝要從北溟至於南溟一飛六月終不中息詩國風何</hi>
<hi>其乆也必有以也</hi>有從兄太原主簿舒才華動時規謀匠物乃<lb/>
黕翠幕筵虹梁瓊羞霞開羽觴電舉然後抗目逺覽憑<lb/>
軒髙吟<hi>繆本於此下多汾河鏡開漲藍都之氣色晉山屏列横朔野之郊原四句</hi>屏俗事於<lb/>
<pb n="KR4c0014_WYG_027-16a"/>
煩襟結浮歡於落景俄而皓月生海來窺醉客黄雲出<lb/>
關半起秋色數君乃輟酌慷慨揺心促裝望丹闕而非<lb/>
逺揮玉鞭而且去<hi>太原縣𨽻河東道之太原府設主簿一人正九品上後漢書百官志注蕃</hi>
<hi>維盤固規謀𢎞逺潘岳籍田賦翠幕黕以雲布班固西都賦抗應龍之虹梁李善注梁形似龍而曲如虹也楚</hi>
<hi>辭瑶漿蜜勺實羽觴些王逸注羽翠羽也觴觚也漢書酌羽觴兮銷憂劉徳注羽觴酒疾行如羽也孟康曰羽</hi>
<hi>觴酌也作生爵形有頭尾羽翼如淳曰以瑇瑁覆翠羽於下徹上見師古曰孟説是也張衡西京賦羽觴行而</hi>
<hi>無數劉良注羽觴杯上綴羽以速飲也謝靈運詩浮歡昧眼前沈照貫終始顔延年詩流雲藹青闕皓月鑒丹</hi>
<hi>宫謝靈運詩恭承古人意促装返柴荆  黕都感切耽上聲</hi>白也不敏先鳴翰林幸<lb/>
<pb n="KR4c0014_WYG_027-16b"/>
叨玳瑁之筵敢竭麒麟之筆請各探韻賦詩寵行<hi>左傳平陰</hi>
<hi>之役先二子鳴劉楨𤓰賦布象牙之席薫玳瑁之筵王勃春日孫學宅宴序俠客時有且傾鸚鵡之杯文人代</hi>
<hi>輕聊舉麒麟之筆盧照鄰釋疾文東郊絶此麒麟筆西山秘此鳳凰柯  按唐書改京城為西京東都為東京</hi>
<hi>北都為北京乃天寶元年事而太白供奉翰林正在天寶初年此文有天王三京及先鳴翰林二句疑是其去</hi>
<hi>國以後之作然天寶改元以後不見有耕籍事或是史臣失書亦未可定而改石艾縣為廣陽則正在天寶元</hi>
<hi>年此文猶稱石艾不稱廣陽知為天寶以前作也三京之稱或在先時巳有此名而翰林謂文翰之林盖先作</hi>
<hi>詩以為文林之倡耳</hi>
　　送戴十五歸衡岳序<lb/>
<pb n="KR4c0014_WYG_027-17a"/>
白上探𤣥古中觀人世下察交道海内豪俊相識如浮<lb/>
雲自謂徳參夷顔才亞孔墨莫不名由口進實從事退<lb/>
而風義可合者厥惟戴侯<hi>人物志夫名非實用之不效故曰名由口進而實從事退</hi>
<hi>中情之人名不副實用之有效故名由衆退而實從事彰</hi>戴侯寓居長沙<hi>繆本缺戴侯字郭本</hi>
<hi>缺寓字</hi>禀湖岳之氣少長咸洛窺霸王之圖精微可以入<lb/>
神懿重可以崇徳謨猷可以尊主文藻可以成化兼以<lb/>
五材統以四羙何往而不濟也<hi>長沙之地在唐為潭州長沙郡𨽻江南西道有</hi>
<hi>洞庭湖有衡岳咸陽洛陽有古昔帝王覇主争據之跡姜子所謂五材者勇智仁信忠也勇則不可犯智則不</hi>
<pb n="KR4c0014_WYG_027-17b"/>
<hi>可亂仁則愛人信則不欺忠則無二心四羙承上四句而言</hi>其二三諸昆皆以才秀<lb/>
擢用辭翰炳發昇聞天朝而此君獨潛光後世<hi>一作時</hi>以<lb/>
期大用鯤海未躍鵬霄悠然不逺千里訪予以道䢵<hi>郭本作却</hi>
<hi>誤</hi>國之秀有廖侯焉人倫精鑒天下獨立每延以宴謔<lb/>
許為通人獨孤有鄰及薛諸公咸亦以為信然矣<hi>韻㑹鄖説</hi>
<hi>文漢南之國地理沿革表徳安府古鄖子國一云在江夏集韻鄖或作䢵人倫已見前二篇注言其有知人之</hi>
<hi>明獨立猶獨步之意後漢書袁紹客多豪俊並有才説見鄭元儒者未以通人許之</hi>屬明主未夢<lb/>
且歸衡陽憩祝融之雲峯弄茱萸之湍水軒騎糾合祖<lb/>
<pb n="KR4c0014_WYG_027-18a"/>
於魏公之林亭笙歌鳴秋劍舞增氣况江葉墜綠沙鴻<lb/>
冥飛登髙送逺使人心醉見周張二子為論平生雞黍<lb/>
之期當速赴也<hi>祝融峯見本巻送林公上人序注水經注邵陵水東北出益陽縣其間逕流山</hi>
<hi>峽名之為茱萸江海録碎事澬江一名茱茰江在衡山縣一統志茱茰灘在湖廣寶慶府城北四十里澬江水</hi>
<hi>勢險惡昔人置銅柱於岸側以固牽挽俗謂五十三灘四十八灘此其首也糾亦合也左傳糾合諸侯而謀其</hi>
<hi>不協髙唐賦登髙逺望使人心瘁李善文選注謝承後漢書山陽范式字巨卿與汝南張元伯為友春别京師</hi>
<hi>以秋為期至九月十五日殺雞作黍二親笑曰山陽去此幾千里何必至元伯曰巨卿信士不失期者言未絶</hi>
<hi>而巨卿至</hi>
<pb n="KR4c0014_WYG_027-18b"/>
　　早夏於<hi>繆本於字下多一江字</hi>將軍叔宅與諸昆季送傅八<lb/>
　　之江南序<lb/>
易曰觀乎人文以化成天下窮此道者其惟傅侯耶侯<lb/>
篇章驚<hi>當作警</hi>新海内稱善五言之作妙絶當時陶公愧<lb/>
田園之能謝客慚山水之羙佳句籍籍人為羙談<hi>北齊書雕</hi>
<hi>蟲之羙獨步當時陶淵明詩多言田園之適謝靈運詩多言山水之趣靈運小字客兒詳十六巻注</hi>前許<lb/>
州司馬宋公藴氷清之姿重傅侯玉潤之徳妻以其子<lb/>
鳳凰于飛潘楊之好斯為睦矣<hi>唐時許州潁川郡𨽻河南道州設司馬一人從</hi>
<pb n="KR4c0014_WYG_027-19a"/>
<hi>五品下劉孝標世説注衛玠別傳玠娶樂廣女裴叔道曰妻婦有氷清之姿壻有璧潤之望所謂秦晉之匹也</hi>
<hi>左傳初懿氏卜妻敬仲其妻占之曰吉是謂鳳凰于飛和鳴鏘鏘杜預注雄曰鳳雌曰凰雄雌俱飛相和而鳴</hi>
<hi>鏘鏘然猶敬仲夫妻相隨適齊有聲譽潘岳楊仲武誄潘楊之睦有自來矣盖岳乃楊之壻也故云潘楊之睦</hi>
僕不佞也忝於芳塵宴同一筵心契千古清酌連曉𤣥<lb/>
談入微歡攜無何<hi>郭本作間</hi>旋告暌拆<hi>一本作柝繆本作坼</hi>將軍叔雄<lb/>
<hi>舊本皆作英今依劉本</hi>畧葢古英明洞神天王貴宗誕育賢子八<lb/>
龍増秀以列次五色相輝而有文㑹言髙樂曉餞金門<lb/>
洗徳絃觴怡顔<hi>上下似有缺文爽後漢書荀淑有子八人儉緄靖燾汪  肅專益有名稱時人</hi>
<pb n="KR4c0014_WYG_027-19b"/>
<hi>謂之八龍初荀氏舊里名西豪潁隂令苑康以為昔髙陽氏有才子八人今荀氏亦有八子故改其里曰髙陽</hi>
<hi>里</hi>朱明草木已盛且江嶂若畫賞盈前途自然屏間坐<lb/>
逰鏡裏行到霞月千里足供文章之用哉<hi>屏間謂列嶂如屏鏡裏謂</hi>
<hi>江明若鏡</hi>征帆空懸落日相逼二季揮翰詩其贈焉<lb/>
　　冬日於龍門送從弟京兆參軍令問之淮南覲省<lb/>
　　序<hi>龍門山在河南府城西南詳十三巻注京兆即雍州也詳十八巻注參軍京兆尹之屬官</hi>
紫雲仙季有英風焉吾家見之若衆星之有月貴則天<lb/>
王之令弟寶則海岳之竒精逰者所謂風生玉林清明<lb/>
<pb n="KR4c0014_WYG_027-20a"/>
蕭灑真不虛也<hi>紫雲仙似其從弟之號季謂季弟也出曜經獨尊隻步無有儔匹猶如明月在</hi>
<hi>衆星中</hi>常醉目吾曰兄心肝五藏皆錦繡耶不然何開口<lb/>
成文揮翰霧散吾因撫掌大笑揚眉當之使王澄再聞<lb/>
亦復絶倒觀夫筆走羣象思通神明龍章炳然可得而見<lb/>
<hi>晉書琅邪王澄有髙名少所推服毎聞衛玠言輒歎息絶倒故時人為之語曰衛玠談道平子絶倒龍章言其</hi>
<hi>文采炳煥若龍章之服也禮記有虞氏服韍夏后氏山殷火周龍章王勃文研精麝墨運思龍章</hi>歳十<lb/>
二月拜省於淮南思白華之長吟眺黄雲之晚色目㫁<lb/>
心盡情懸髙堂傾蘭醑而送行赫金鞍而照地錯轂蹲<lb/>
<pb n="KR4c0014_WYG_027-20b"/>
野朝英滿筵非才名動時何以及此<hi>束晳補亡詩白華朱萼被於幽薄吕</hi>
<hi>延濟注喻孝子事父母之潔白如朱萼承白華于幽薄之中而鮮潔也唐髙宗詩華冠列綺筵蘭醑申芳宴玉</hi>
<hi>篇醑羙酒也鮑照詩鞍馬光照地楚辭車錯轂兮短兵接王逸注錯交也輪轂交錯也牛𢎞樂府揖譲皆時傑</hi>
<hi>升降盡朝英聲醑私吕切胥上</hi>日落酒罷前山隂烟殷勤惠言吾道<lb/>
東坐想洛橋春色先到淮城見千條之緑楊折一枝以<lb/>
相贈則華萼情在吾無恨焉羣公賦詩以光榮餞<hi>謝曕詩花</hi>
<hi>萼相光飾吕延濟注花萼喻兄弟也琦按萼花蒂也花萼相倚附不能相離故古人取之以為兄弟之喻</hi>
　　江夏送倩公歸漢東序<hi>漢東隨州也本春秋時隨子之國其地在漢水之東</hi>
<pb n="KR4c0014_WYG_027-21a"/>
　　<hi>左傳漢東之國隨為大是也後世以其地置州謂之隨州隋時改稱漢東郡盖依此立名唐自天寶</hi>
　　<hi>以前名隨州天寶初改漢東郡乾元初復為隨州</hi>
謝安四十<hi>繆本作昔謝安四十</hi>卧白雲於東山桓公累徴為蒼生<lb/>
而一起常與支公逰賞貴而不移大人君子神冥契合<lb/>
正可乃爾僕與倩公一<hi>郭本缺一字</hi>面不忝古人言歸漢東<lb/>
使我心痗夫漢東之國聖人所出神農之後季<hi>郭本作李誤</hi>
良為大賢爾來寂寂無一物可紀有唐中興始生紫陽<lb/>
先生先生六十而隠化若繼跡而起者惟倩公焉蓄壯<lb/>
<pb n="KR4c0014_WYG_027-21b"/>
志而未就期老成於他日且能傾産重諾好賢攻文即<lb/>
惠休上人與江鮑往復各一時也僕平生述作罄其草<lb/>
而授之思親遂行流涕惜别今聖朝巳捨李布當徴賈<lb/>
生開顏洗目一見白日冀相視而笑於新松之山耶作<lb/>
小詩絶句以冩別意<hi>世説注續晉陽秋曰謝安悠㳺山水以敷文祈理自娱桓温在西藩</hi>
<hi>欽其盛名諷朝廷請為司馬以世道未夷志存匡濟年四十起家應務晉書謝安寓居㑹稽與王羲之及髙陽</hi>
<hi>許詢桑門支遁㳺處出則漁弋山水入則言詠屬文無處世意東山蒼生巳見七巻注詩國風願言思伯使我</hi>
<hi>心痗毛傳曰痗病也元和郡縣志厲山亦名烈山在隨州隨縣北百里禮記曰厲山氏炎帝也起于厲山故曰</hi>
<pb n="KR4c0014_WYG_027-22a"/>
<hi>厲山氏太平寰宇記荆州記云隨地有厲鄉村有厲山下有一穴是神農所生穴也穴口方一步容數人立今</hi>
<hi>穴口石上有神農廟在方輿勝覧荆州記隨州厲山有良石穴云是神農所生遂即此地為神農社常年祀之季</hi>
<hi>隨之賢大夫諫隨君無追楚師事載左傳桓公六年紫陽先生胡公見三十巻紫陽先生碑銘惠休上人見十</hi>
<hi>二巻注廣韻罄盡也季布事見十一巻注徴賈生見二十五巻注  痗音昩</hi>辭曰<hi>繆本少辭曰二字</hi>
彼羙漢東國川藏明月輝寜知喪亂後更有一珠歸<hi>新序</hi>
<hi>珠産江漢玉産崑山荆州記荆藴玉以潤其區漢含珠而清其域  按繆本詩中重録此文而寂寂作寂寞辭</hi>
<hi>曰作李白辭彼羙作路入凡六字不同盖未及刪正也</hi>
　　餞李副使藏用移軍廣陵序<hi>通鑑上元元年宋州刺史劉展領淮西節</hi>
<pb n="KR4c0014_WYG_027-22b"/>
　　<hi>度副使剛强自用為其上者多惡之時有謡言曰手執金刀起東方節度使王仲昇使監軍使内左</hi>
　　<hi>常侍邢延恩入奏展倔僵不受命姓名應謡䜟請除之延恩因説上曰展方掘强兵宜以計去之請</hi>
　　<hi>除展江淮都統代李峘俟其釋兵赴鎮中道執之此一夫之力耳上從之以展為都統淮南東江南</hi>
　　<hi>西浙西三道節度使密勅舊都統李峘及淮南東道節度使鄧景山圗之延恩以制書授展展疑之</hi>
　　<hi>曰展自陳留參軍數年至刺史可謂暴貴矣江淮租賦所出今之重任展無勲勞又非親賢一旦恩</hi>
　　<hi>命寵擢如此得非有讒人間之乎因泣下延恩懼曰公素有才望主上以江淮為憂故不次用公公</hi>
　　<hi>反以為疑何哉展曰事茍不欺印節可先得乎延恩曰可乃馳詣廣陵與峘謀解印節以授展展得</hi>
　　<hi>印節乃上表謝恩悉舉宋州兵七千趨廣陵延恩知展已得其情還奔廣陵與李峘鄧景山發兵拒</hi>
<pb n="KR4c0014_WYG_027-23a"/>
　　<hi>之移檄州縣言展反展亦移檄言峘反州縣莫知所從峘引兵渡江屯京口景山將萬人屯徐城展</hi>
　　<hi>素有威名御軍嚴整江淮人望風畏之展倍道先期至使人問景山曰吾奉詔書赴鎮此何兵也景</hi>
　　<hi>山不應展使其將孫待封張法雷撃之景山衆潰與延恩奔夀州展引兵入廣陵遣其將屈突孝標</hi>
　　<hi>將兵三千徇濠楚王暅將兵四千略淮西展軍於白沙設疑兵於𤓰州若將趨北固者峘悉鋭兵守</hi>
　　<hi>京口以待之展乃自上流濟襲下蜀峘軍聞之自潰峘奔宣城甲午展陷潤州丙申陷昇州李峘之</hi>
　　<hi>去潤州也副使李藏用謂峘曰處人尊位食人重禄臨難而逃之非忠也以數十州之兵食三江五</hi>
　　<hi>湖之險固不發一矢而棄之非勇也失忠與勇何以事君藏用請収餘兵竭力以拒之峘乃悉以後</hi>
　　<hi>事授藏用藏用收散卒得七百人東至蘇州募壮士得二千人立柵以拒展與展將張景超孫待封</hi>
<pb n="KR4c0014_WYG_027-23b"/>
　　<hi>戰於郁墅兵敗奔杭州景超逐據蘇州待封進陷湖州景超進逼杭州藏用使其将温晁屯餘杭展将下江</hi>
　　<hi>州徇江西於是屈突孝標陷濠楚等州王暅陷舒和滁廬等州所向無不摧靡聚兵萬人騎三千横行江</hi>
　　<hi>淮間上命平盧兵馬使田神功將所部精兵三千討展展聞之始有懼色自廣陵将兵八千拒之選精兵</hi>
　　<hi>二千渡淮擊神功於都梁山展敗走至天長以五百騎據橋拒戰又敗展獨與一騎亡渡江上元二年正</hi>
　　<hi>月張景超引兵攻杭州敗李藏用將李疆於石夷門孫待封自武康南出將㑹景超攻杭州温晁據險撃</hi>
　　<hi>敗之辛亥夜神功遣特進范知新等將四千人自白沙濟西趨下蜀展擊之不勝弟殷勸展引兵逃入海</hi>
　　<hi>可延嵗月展曰若事不濟何用多殺人父子乎死早晚等耳遂更率衆力戰將軍賈隠林射展中目而</hi>
　　<hi>仆遂斬之孫待封詣藏用降張景超聚兵至七千餘人聞展死悉以兵授張法雷使攻杭州景超逃</hi>
<pb n="KR4c0014_WYG_027-24a"/>
　　<hi>入海法雷至杭州李藏用撃破之餘黨皆平</hi>
夫功未足以葢世威不可以震主必挾此者持之安歸<lb/>
所以彭越醢於前韓信誅於後况權位不及於此者虚<lb/>
生危疑而潛包<hi>繆本作芭</hi>禍心小拒王命是以謀臣將啖以節<lb/>
鉞誘而烹之亦由借鴻濤於奔鯨鱠生人於哮虎呼吸<lb/>
江海横流百川左縈右拂十有餘郡國計<hi>文苑英華作討</hi>未及<lb/>
誰當其鋒<hi>抱朴子功盖世者不賞威震主者身危漢書髙帝紀十一年春正月淮陰侯韓信謀反長</hi>
<hi>安夷三族三月梁王彭越謀反夷三族此云越醢於前信誅于後恐誤漢書黔布傳漢誅梁王彭越盛其醢以</hi>
<pb n="KR4c0014_WYG_027-24b"/>
<hi>徧賜諸侯何承天鼓吹鐃歌西川無潛鱗北渚有奔鯨詩大雅闞如虓虎史記若夫泗上十二諸侯左縈而右</hi>
<hi>拂之可一旦而盡也</hi>我副使李公勇冠三軍衆無一旅横倚天之<lb/>
劍揮駐日之戈吟嘯四顧熊羆雨集䝉輪扛鼎之士杖<lb/>
干將而星羅上可以決天雲下可以絶地維翕振虎旅<lb/>
赫張王師退如山立進若電逝轉戰百勝殭屍盈川水<lb/>
膏於滄溟陸血於原野一掃瓦解洗清全吳可謂萬里<lb/>
長城横斷楚塞不然五嶺之北盡餌於修蛇勢盤地蹙<lb/>
不可圗也<hi>梁書馬仙琕毎戰勇冠三軍當其衝者莫不摧破左傳有田一成有衆一旅杜預注方十</hi>
<pb n="KR4c0014_WYG_027-25a"/>
<hi>里為成五百人為旅宋玉大言賦長劍耿耿倚天外淮南子魯陽公與韓搆戰酣日暮援戈而揮之日為之返</hi>
<hi>三舍陸機辨亡論哮[口*闞]之郡風驅熊羆之衆霧集王褒四子講徳論莫不風馳雨集襲雜並至左傳狄虒彌建</hi>
<hi>大車之輪而䝉之以甲以為櫓左執之右拔㦸以成一隊杜預注䝉覆也史記項籍長八尺餘力能扛鼎裴駰</hi>
<hi>注韋昭曰扛舉也索隠曰説文云扛横關對舉也音江盧思道為隋檄陳文扛鼎䝉輪之卒事均驅兕干將劍</hi>
<hi>名又㦸名見十一巻注班固西都賦列卒周匝星羅雲布吕延濟注星羅雲布言衆也莊子説劍篇上決浮雲</hi>
<hi>下絶地紀列子折天柱絶地維張衡西京賦陳虎旅於飛亷李善注周禮虎賁下大夫旅賁氏中士也鬻子紂</hi>
<hi>虎旅百萬陳於商郊𤦺按太白所謂虎旅指有力如虎之衆耳與李氏所解有異禮記縂干而山立武王之事</hi>
<hi>也曹植七啟飛軒電逝獸隨輪轉嵇康詩風馳電逝躡景追飛此借用其字以喻士卒進退用命之狀山立言</hi>
<pb n="KR4c0014_WYG_027-25b"/>
<hi>其如山之峙卒難動揺電逝言其如電之流倐忽驟至淮南子紂之地左東海右流沙前交趾後幽都師起容</hi>
<hi>關至浦水士億有餘萬然皆倒矢而射傍㦸而戰武王左操黄鉞右執白旄以麾之則瓦解而走遂土崩而下</hi>
<hi>杜氏通典自北徂南入越之道必由嶺嶠時有五處塞上嶺一也今南康郡大庾嶺是騎田嶺二也今桂陽郡</hi>
<hi>臘嶺是都龎嶺三也今江華郡永明嶺是甿渚嶺四也今江華界白芒嶺是越城嶺五也今始安郡北零陵郡</hi>
<hi>南臨源嶺是西自衡山之南東窮于海一山之限也文謂五嶺之北盖指江南江西二道而言</hi>而功大<lb/>
用小天髙路遐社稷雖定於劉章封侯未施於李廣使<lb/>
慷慨之士長吁青雲且移軍廣陵恭揖後命組練照雪<lb/>
樓船乗風簫鼓沸而三山動旌旗揚而九天轉<hi>漢書文帝紀髙</hi>
<pb n="KR4c0014_WYG_027-26a"/>
<hi>后崩諸吕謀為亂欲危劉氏丞相陳平太尉周勃朱虚侯劉章等共誅之李廣傳廣與望氣王朔語曰自漢征</hi>
<hi>匈奴廣未嘗不在其中而諸妄校尉以下材能不及中以軍功取侯者數十人廣不為後人然終無尺寸功以</hi>
<hi>得封邑者何也豈吾相不當侯耶朔曰將軍自念豈嘗有恨者乎廣曰吾為隴西守羌嘗反吾誘降者八百餘</hi>
<hi>人詐而同日殺之至今恨獨此耳朔曰禍莫大於殺巳降此乃將軍所以不得侯者也恭揖後命敬謹遜譲而</hi>
<hi>俟天子之後命也組練見十一巻注樓船見四巻注元和郡縣志三山在湖州上元縣  西南五十里晉王濬伐呉</hi>
<hi>宿於牛渚部分明日前至三山即此也江南通志三山在江寜府江寜縣西南五十七里下臨大江三峰排列</hi>
<hi>故名昔王濬伐吳順流鼓棹徑造三山即此地</hi>良牧出祖烈將登筵歌酣易水<lb/>
之風氣振武安之瓦海日夜色雲帆<hi>繆本作河</hi>中流席䦨賦<lb/>
<pb n="KR4c0014_WYG_027-26b"/>
詩以壯三軍之事白也筆巳老矣序何能為<hi>良牧見十一巻注易</hi>
<hi>水風見一巻注武安瓦見六巻注雲帆見三巻注西按通鑑上元二年秋七月以試少府監李藏用為浙  節</hi>
<hi>度副使冬十月江淮都統崔圓署李藏用為楚州刺史考異曰劉展亂紀云劉展既平諸將争功酬賞未及李</hi>
<hi>藏用崔圓乃署藏用為楚州刺史領二城而居盱眙按實録七月藏用巳除節度副使盖恩命未到耳又獨孤</hi>
<hi>及有為杭州李使君論李藏用守杭州功表云今都統使停本職巳罷孤軍無主莫知適從將士嗷嗷未有所</hi>
<hi>𨽻天髙聴邈無人為言遂使殊勲見委忠節未録口不言賞賞亦不及恐非聖朝旌有徳表有功之義此文所</hi>
<hi>謂社稷雖定於劉章封侯未施于李廣盖亦有深慨矣未幾而藏用之牙將髙幹挾故怨使人詣廣陵告藏用</hi>
<hi>反先以兵襲之藏用走幹追殺之崔圓不能明其寃遂薄責藏用將吏以騐之將吏畏皆附成其狀獨孫待封</hi>
<pb n="KR4c0014_WYG_027-27a"/>
<hi>堅言不反且曰吾始從劉大夫奉詔書來赴鎮人謂吾反李公起兵滅劉大夫今又以李公為反如此誰則非</hi>
<hi>反者吾寜就死不能誣人以非罪圓亦斬之葢大亂之後刑賞之謬乃如此</hi>
　　澤畔吟序<hi>郭本作澤畔吟詩序</hi>
澤畔吟者逐臣崔公之所作也公代業文宗早茂才秀<lb/>
起家校書蓬山再尉關輔中佐於憲車因貶湘陰從宦<lb/>
二十有八載而官未登於郎署何遇時而不偶耶所謂<lb/>
大名難居碩果不食流離乎沅湘摧頽<hi>繆本作顇</hi>於草莽<hi>後漢</hi>
<hi>書是時學者稱東觀為老氏藏室道家蓬萊山太僕鄧康遂薦竇章入東觀為校書郎關輔關中三輔之地詳</hi>
<pb n="KR4c0014_WYG_027-27b"/>
<hi>十八巻注湘陰縣名𨽻岳州巴陵郡後漢書馬融傳安帝親政召還郎署史記大名之下難以乆居周易剥之</hi>
<hi>上九碩果不食孔穎逹正義云處卦之終獨得完全不被剝落猶如碩大之果不為人食也沅湘謂沅水湘水</hi>
<hi>二水俱經長沙入洞庭詳二十三巻註</hi>同時得罪者數十人或才長命夭<lb/>
覆巢蕩室崔公忠憤義烈形於清辭慟哭澤畔哀形翰<lb/>
墨猶風雅之什聞之者無罪覩之者作鏡書所感遇總<lb/>
二十章名之曰澤畔吟懼奸臣之猜常韜之於竹簡酷<lb/>
吏將至則藏之於名山前後數四蠧傷巻軸<hi>漢書司馬遷傳僕誠</hi>
<hi>巳著此書藏之名山傳之其人通邑大都</hi>觀其逸氣頓挫英風激揚横波遺<lb/>
<pb n="KR4c0014_WYG_027-28a"/>
流騰薄萬古至於微而彰婉而麗悲不自我興成他人<lb/>
豈不云怨者之流乎余覽之愴然掩巻揮涕為之序云<lb/>
　　夏日諸從弟登汝州龍興閣序<hi>汝州唐時𨽻河南道</hi>
夫槿榮芳園蟬嘯珍木盖紀乎南火之月也可以處臺<lb/>
榭居髙明<hi>月令仲夏之月鹿角解蟬始鳴半夏生木堇榮是月也可以居髙明可以逺眺望可以升</hi>
<hi>山陵可以處䑓榭鄭康成注順陽在上也髙明謂樓觀也闍者謂之臺有木者謂之榭珍木見二巻注南火謂</hi>
<hi>大火星於仲夏昏時正當南方詳九巻注</hi>吾之友于順此意也遂卜精勝得<lb/>
乎龍興留寶馬於門外步金梯於閣上漸出軒户霞瞻<lb/>
<pb n="KR4c0014_WYG_027-28b"/>
雲天晴山翠逺而四合暮江碧流而一色屈指鄉路還<lb/>
疑夢中開襟危欄宛若空外<hi>寶馬見五巻注金梯見二十五巻注</hi>嗚呼屈宋<lb/>
長逝無堪與言起予者誰得我二季當揮爾鳳藻挹予<lb/>
霞觴<hi>郭本繆本作搜乎需觴文苑英華作飛乎鸞觴今從劉本</hi>與白雲老兄俱莫負<lb/>
古人也<hi>盧照鄰釋疾文謁龍主於武帳揮鳳藻於文昌</hi>
　　秋夜於安府送孟贊府兄還都序<hi>安府安州也唐於州設中都督</hi>
　　<hi>府故曰安府贊府縣丞巳見本巻注</hi>
夫士有飾危冠佩長劍揚眉吐諾激昻青雲者咸誇炫<lb/>
<pb n="KR4c0014_WYG_027-29a"/>
意氣託交王侯若告之急難乃十失八九我義兄孟子<lb/>
則不然耶<hi>荘子使子路去其危冠解其長劍陸徳明音釋李云危髙也子路好勇冠似雄雞形</hi>道<lb/>
合而襟期暗親志乖而肝膽楚越鴻騫鳳立不循常流<lb/>
孔明披書毎觀於大略少君讀易時作於小文四方賢豪<lb/>
眩然景慕雖長不過七尺而心雄萬夫至於酒情中酣天<lb/>
機俊發則談笑滿席風雲動天非嵩丘騰精何以及此<hi>荘子</hi>
<hi>自其異者視之肝膽楚越也沈約齊故安陸昭王碑文鴻騫舊吳作守東楚吕向注騫飛也江淹詩一言鳳獨</hi>
<hi>立再説鸞無羣三國志注魏畧曰諸葛亮在荆州以建安初與穎川石廣元徐元直汝南孟公威等俱逰學三</hi>
<pb n="KR4c0014_WYG_027-29b"/>
<hi>人務於精熟而亮獨觀其大畧漢武帝外傳薊遼字子訓齊國臨淄人李少君之邑人也見少君有不死之道</hi>
<hi>遂以弟子之禮事少君而師事焉性好清浄嘗閒居讀易時作小小文疏皆有意義此文以為少君事疑誤嵩</hi>
<hi>丘騰精謂嵩山精靈之氣降生孟贊府</hi>白以弱植早飲香名况親承光輝<lb/>
恩甚華萼他鄉此别誰無恨耶<hi>顔延年詩弱植慕端操盧思道盧記室誄善價</hi>
<hi>斯待香名允集華萼巳見本巻注太白與孟雖異姓而情不啻昆弟故曰恩甚華萼而稱之曰義兄也</hi>時<lb/>
林風吹霜散下秋草海鴈嘶月孤飛朔雲驚魂動骨戛<lb/>
瑟落涕抗手緬邁傷如之何且各賦詩以寵行<hi>繆本作歧</hi>路<lb/>
<hi>江淹四時賦軫琴情動戛瑟涕落戛瑟猶鼓瑟也抗手舉手拜別也見十七巻注緬邁逺行也張九齡詩云胡</hi>
<pb n="KR4c0014_WYG_027-30a"/>
<hi>當此時緬邁復為客</hi>
　　春夜宴從弟桃花園序<lb/>
夫天地者萬物之逆旅也光陰者百代之過客也而浮<lb/>
生若夢為歡幾何古人秉燭夜逰良有以也况陽春召<lb/>
我以烟景大塊假我以文章㑹桃李之芳園序天倫之<lb/>
樂事羣季俊秀皆為恵連吾人詠歌獨慙康樂幽賞未<lb/>
巳髙談轉清開瓊筵以坐花飛羽觴而醉月不有佳作<lb/>
何伸雅懐如詩不成罰依金谷酒數<hi>繆本數字上多一斗字  逆旅客舍</hi>
<pb n="KR4c0014_WYG_027-30b"/>
<hi>也詳二十四巻注魏文帝與呉質書古人思秉燭夜逰良有以也江淹詩烟景抱空意蘅杜綴幽心大塊天地</hi>
<hi>也見三巻注天倫兄弟也見十五巻注宋書謝恵連幼而聰敏年十嵗能屬文族兄靈運深相知愛謝朓詩瓊</hi>
<hi>筵妙舞絶桂席羽觴陳羽觴巳見前注左思呉都賦飛觴舉白劉良注飛觴行觴疾如飛也成公綏洛禊賦列樽</hi>
<hi>罍飛羽觴石崇金谷詩序遂各賦詩以叙中懐或不能者罰酒三斗</hi>
　　冬夜於隨州紫陽先生飡霞樓送烟子元演隠仙<lb/>
　　城山序<lb/>
吾與霞子元丹烟子元演氣激道合結神仙交殊身同<lb/>
心誓老雲海不可奪也歴行天下周求名山入神農之<lb/>
<pb n="KR4c0014_WYG_027-31a"/>
故鄉得胡公之精術<hi>文苑英華作字之元丹疑即元丹丘也盖名與字  稍殊耳上安州</hi>
<hi>裴長史書曰故交元丹親接斯議是其結納固巳乆矣元演約是其弟胡公即紫陽先生詳見三十巻注紫陽</hi>
<hi>先生碑銘初學記盛𢎞之荆州記曰隨郡北界有厲鄉村村南有厲山山下有一穴父老相傳云神農所生林</hi>
<hi>西有壍兩重壍内周圍一頃二十畝地中有九井神農既育九井自穿汲一井則衆井水動即以此為神農社</hi>
<hi>年常祀之庖犧生乎陳神農育乎楚考籍應圗於是乎在</hi>胡公身掲日月心飛蓬萊<lb/>
起飡霞之孤樓鍊吸井之精氣延我數子髙談混元金<lb/>
書玉訣盡在此矣<hi>莊子昭昭乎若揭日月而行後漢書外運混元内侵毫芒章懐太子註混</hi>
<hi>元天地之總名也武帝内傳尊母欲得金書秘字六甲靈飛左右䇿精之文十二事授劉徹梁丘子黄庭内景</hi>
<pb n="KR4c0014_WYG_027-31b"/>
<hi>玉經序黄庭内景經一名大帝金書扶桑大帝君宫中盡誦此經以金簡刻書之故曰金書太平廣記張楷有</hi>
<hi>玉訣金匱之學坐在立亡之道</hi>白乃語及形勝紫陽因大誇仙城元侯<lb/>
聞之乗興將往别酒寒酌醉青田而少留夢魂曉飛度<lb/>
渌水以先去<hi>古今注烏孫國有青田核莫測其樹實之形至中國者但得其核耳得清水則有酒</hi>
<hi>味出如醇羙好酒核大如六升瓠空之以盛水俄而成酒劉章得兩核集賓客設之嘗供三十人之飲一核盡</hi>
<hi>一核所盛以復飲飲盡隨更注水隨盡隨盛不可乆置乆置則苦不可飲名曰青田酒</hi>吾不凝滯<lb/>
於物與時推移出則以平交王侯遁則以俯視巢許朱<lb/>
紱狎我綠蘿未歸恨不得同棲烟林對坐松月有所款<lb/>
<pb n="KR4c0014_WYG_027-32a"/>
然銘契潭石乗春當來且抱琴卧花髙枕相待詩以寵<lb/>
别賦而贈之<hi>楚辭漁父曰聖人不凝滯於物而能與世推移朱紱見十一巻注陸雲與戴季甫書</hi>
<hi>欽愛之情款然至實</hi>
　<lb/>
　<lb/>
　<lb/>
　<lb/>
　<lb/>
<pb n="KR4c0014_WYG_027-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集注巻二十七<lb/>
</p>
<p>
</p>
  </div>
</body>
</text>
</TEI>
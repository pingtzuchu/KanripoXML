<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集注巻二</head> <lb/>
    <p>
<pb n="KR4c0014_WYG_002-1a"/>
欽定四庫全書<lb/>
　李太白集注巻二<lb/>
　　　　　　　　　　　　錢塘　王𤦺　撰<lb/>
　古詩五十九首<lb/>
　　古風五十九首<lb/>
大雅久不作吾衰竟誰陳王風委蔓草戰國多荆榛龍<lb/>
虎相啖食兵戈逮狂秦正聲何微茫哀怨起騷人楊馬<lb/>
激頺波開流蕩無垠廢興雖萬變憲章亦已淪自從<hi>一作</hi>
<pb n="KR4c0014_WYG_002-1b"/>
<hi>蹉跎</hi>建安來綺麗不足珍聖代復元古垂衣貴清真羣才<lb/>
屬休明乗運共躍鱗文質相炳煥衆星羅秋旻我志在<lb/>
刪述垂<hi>繆本作重</hi>輝映千春希聖如有立絶筆於獲麟<hi>鄭𤣥毛詩</hi>
<hi>箋小雅大雅者周室居西都豐鎬之時詩也王制命太史陳詩以觀民風詩大序闗雎麟趾之化王者之風顔</hi>
<hi>師古漢書註春秋之後周室卑微諸侯強盛交相攻伐故總謂之戰國韻㑹榛木叢生貌班固荅賔戲于是七</hi>
<hi>雄虓闞分裂諸夏龍戰虎争隋書人相啖食十而四五陶潛詩漂流逮狂秦昭明太子文選序楚人屈原含忠</hi>
<hi>履潔君匪從流臣進逆耳深思逺慮遂放湘南耿介之意既傷壹鬱之懷靡愬臨淵有懷沙之志吟澤有憔悴</hi>
<hi>之容騷人之文自兹而作揚馬揚雄司馬相如也史記推而大之至于無垠無垠謂無畔岸也建安漢末年號</hi>
<pb n="KR4c0014_WYG_002-2a"/>
<hi>于時曹氏父子及鄴中七子作焉詩體一變世謂之建安體自是而後每降每變下逮梁陳隋氏靡麗極矣世</hi>
<hi>總謂之六朝體憲章謂詩之法度聖代謂李唐也周易黄帝堯舜垂衣裳而天下治傅𤣥詩我皇叙羣才謝朓</hi>
<hi>詩惟昔逢休明十載朝雲陛王彪之詩飛鴻振羽騰龍躍鱗王珪詩髙祖起豐沛乗運以躍鱗左思魏都賦丹</hi>
<hi>青炳煥爾雅秋為旻天李巡註秋萬物咸熟皆有文章故曰旻天𢎞明集妙㑹與春冰等釋至趣若秋旻共朗</hi>
<hi>梁簡文帝採蓮曲千春誰與樂夏侯湛閔子騫贊聖既擬天賢亦希聖杜預左傳集解仲尼傷周道之不興感</hi>
<hi>嘉瑞之無應故因魯春秋而修中興之教絶筆于獲麟之一句所感而作固所以為終也  楊齊賢曰詩大雅</hi>
<hi>凡三十六篇詩序云雅者正也言王政之所由廢興也大雅不作則斯文衰矣平王東遷黍離降于國風終春</hi>
<hi>秋之世不復能振戰國迭興王道榛塞干戈相侵以迄于秦中正之聲日逺日微一變而為離騷軒翥詩人之</hi>
<pb n="KR4c0014_WYG_002-2b"/>
<hi>未奮飛詞家之前司馬揚雄激揚其頽波疏𨗳其下流使遂閎肆法乎無窮而世降愈下憲章乖離建安諸子</hi>
<hi>夸尚綺靡摛章繡句競為新竒雄健之氣由此萎薾至于唐八代極矣掃魏晉之陋起騷人之廢太白葢以自</hi>
<hi>任乎覽其著述筆力翩翩如行雲流水出乎自然非由思索而得豈欺我哉琦按吾衰竟誰陳是太白自嘆吾</hi>
<hi>之年力已衰竟無能陳其詩于朝廷之上也楊氏以斯文衰萎為釋殊混唐仲言詩解引孔子吾衰之説更非</hi>
<hi>徐昌穀謂首二句為一篇大㫖綺麗不足珍以上是申第一句意聖代復元古以下是申第二句意其説極為</hi>
<hi>明了學者試一玩味前之二解不待辯而確知其誤矣本事詩曰李白才逸氣髙與陳拾遺齊名先後合徳其</hi>
<hi>論詩云梁陳以來艷薄斯極沈休文又尚以聲律將復古道非我而誰此詩乃自明其素志歟  榛音近神垠</hi>
<hi>音銀綺音起旻音民</hi>
<pb n="KR4c0014_WYG_002-3a"/>
　　其二<lb/>
蟾蜍薄太清蝕此瑤臺月圓光虧中天金魄遂淪沒螮<lb/>
蝀入紫微大明夷朝暉浮雲隔兩曜萬象昏隂霏蕭蕭<lb/>
長門宫昔是今巳非桂蠧花不實天霜下嚴威沈嘆終<lb/>
永夕感我涕沾衣<hi>淮南子精神訓月中有蟾蜍髙誘註蟾蜍蝦蟇也又説林訓月照天下蝕</hi>
<hi>于詹諸髙誘註詹諸月中蝦蟇食月故曰蝕于詹諸薄侵也迫也釋名日月虧曰蝕稍稍侵虧如蟲食草木葉</hi>
<hi>也沈約詩含吐瑶臺月陳子昻詩微月生西海幽陽始化昇圓光正東滿隂魄已朝凝沈佺期詩玊流含吹動</hi>
<hi>金波度雲來魄月體黒暗處朔日之月謂之死魄望日之月謂之生魄金魄者是言滿月之影光明燦爛有似</hi>
<pb n="KR4c0014_WYG_002-3b"/>
<hi>乎金故曰金魄也毛詩正義螮蝀虹也色青赤因雲而見春秋潛潭巴虹出日旁后妃隂脅主後漢書凡日旁</hi>
<hi>氣色白而純者名為虹琦按螮蝀亦日之光氣但日在東則螮蝀見西方日在西則螮蝀見東方與日旁白色</hi>
<hi>之氣均有虹之名而實則判然二物也太白以日旁之虹呼為螮蝀不無混稱晉書紫宫垣十五星其西蕃七</hi>
<hi>東蕃八在北斗北一曰紫微大帝之座也天子之常居也主命主度也鄭康成禮記註大明日也廣韻夷滅也</hi>
<hi>陸機詩扶桑升朝暉初學記日月謂之兩曜漢書孝武陳皇后長公主嫖女也初武帝得立為太子長主有力</hi>
<hi>取主女為妃及帝即位立為皇后擅寵驕貴十餘年而無子聞衛子夫得幸㡬死者數焉上愈怒后又挾婦人</hi>
<hi>媚道頗覺元光五年上遂窮治之女子楚服等坐為皇后巫蠱祠祭祝詛大逆無道相連及誅者三百餘人使</hi>
<hi>有司賜皇后策曰皇后失序惑于巫祝不可以承天命其上璽綬罷退居長門宫楚辭桂蠧不知所淹留漢書</hi>
<pb n="KR4c0014_WYG_002-4a"/>
<hi>成帝時歌謡曰桂樹花不實黄雀巢其顛潘岳西征賦弛秋霜之嚴威劉峻廣絶交論尹班陶陶于永夕  新</hi>
<hi>唐書𤣥宗皇后王氏同州下邽人梁冀州刺史神念之裔孫帝為臨淄王聘為妃將清内難預大計先天元年</hi>
<hi>立為皇后久無子而武妃稍有寵后不平顯詆之然撫下素有恩終無肯譖短者帝密欲廢后以語姜皎皎漏</hi>
<hi>言即死后兄守一懼為求厭勝浮屠明悟教祭北平取霹靂木刻天地交及帝諱合佩之曰后有子與則天比</hi>
<hi>開元十二年事覺帝自臨劾有狀乃制詔有司皇后天命不祐花而不實冇無將之心不可以承宗廟母儀天</hi>
<hi>下其廢為庶人賜守一死當時王諲作翠羽帳賦諷帝未㡬卒以一品禮葬後宫思慕之此詩葢詠其事也蕭</hi>
<hi>士贇曰王后事與漢武陳后事極相類二后雖各以無子巫蠱厭勝廢然推原其由實衛子夫武惠妃争寵有</hi>
<hi>以激之也陳后之廢司馬相如作長門賦王后之廢王諲亦作翠羽帳賦先後一致太白引此為證最為切當</hi>
<pb n="KR4c0014_WYG_002-4b"/>
<hi>桂蠧不實是采廢后制中語唐仲言曰蟾蜍蝕月比武妃逼后月光虧而魄沒見后巳廢而憂死也螮蝀借日</hi>
<hi>之光以成形今入紫微而日反為所蔽比武妃既得幸而蠱惑帝心至于荒亂也苟日月俱為隂邪所傷而蒼</hi>
<hi>生無以仰照則萬象皆昏㝠矣因言后之被廢正如陳后之居長門然陳后以嫉妒㡬絶皇嗣實有可廢之條</hi>
<hi>今王后撫下有恩明皇特以武妃之故而謀廢之則非陳后比矣所謂昔是而今非也且帝以后無子罪其花</hi>
<hi>而不實然不觀諸桂樹乎桂蠧則不能成實寵分則不能有子奈何遽以天霜之威加之哉大抵國家之亂起</hi>
<hi>自宫闈我因念及此事為之感嘆沾衣也其後武妃幸早世而明皇卒以太真亂國太白可謂知㡬矣𤦺按舊</hi>
<hi>唐書開元十二年秋七月壬申月蝕既巳卯廢皇后王氏為庶人太白此篇首以月蝕為喻是雖比而實賦也</hi>
　　其三<lb/>
<pb n="KR4c0014_WYG_002-5a"/>
秦王掃六合虎視何雄哉揮<hi>蕭本作飛</hi>劒決浮雲諸侯盡西<lb/>
來明斷自天啟<hi>一作雄圖發英斷</hi>大畧駕羣才收兵鑄金人函<lb/>
谷正東開銘功㑹稽嶺騁望琅邪臺刑徒七十萬起土<lb/>
驪山隈尚採不死藥茫然使心<hi>一作人</hi>哀連努射海魚長<lb/>
鯨正崔嵬額鼻象五岳揚波噴雲雷鬐鬛蔽青天何由<lb/>
覩蓬萊徐市載秦女樓船㡬時回但見三泉下金棺葬<lb/>
寒灰<hi>賈誼過秦論及至始皇吞二周而亡諸侯履至尊而制六合西都賦周以龍興秦以虎視章懷太子</hi>
<hi>註龍興虎視喻盛強也莊子天子之劒直之無前舉之無上按之無下運之無旁上決浮雲下絶地紀此劒一</hi>
<pb n="KR4c0014_WYG_002-5b"/>
<hi>用匡諸侯天下服矣諸侯盡西來者六國之王皆為所虜而西入於秦也左傳天之所啟人弗及也杜預註啟</hi>
<hi>開也漢書如武帝之雄材大畧史記秦始皇二十六年收天下兵聚之咸陽銷以為鍾鐻金人十二重各千石</hi>
<hi>置宫廷中水經註潼闗厯北出東淆通謂之函谷闗也邃岸天髙空谷幽深澗道之峽車不容軌號曰天險函</hi>
<hi>谷正東開者當六國未滅之時慮其侵伐以函谷為守禦之要樞啟閉甚嚴六國巳滅天下一統無事守禦函</hi>
<hi>谷可以常開矣史記始皇三十七年上㑹稽祭大禹望于南海而立石刻頌秦徳又云二十八年南登琅邪大</hi>
<hi>樂之留三月乃徙黔首三萬户琅邪臺下復十二嵗作琅邪臺立石刻頌秦徳明徳意太平御覽伏滔地記曰</hi>
<hi>琅邪東南十里有琅邪山即古琅邪臺也秦始皇二十八年至琅邪大樂之留三月作琅邪臺臺亦孤山也然</hi>
<hi>髙顯出于衆山之上髙五里下周二十五里山上壘石為臺石形為磚長八尺廣四尺厚八寸三級而上級髙</hi>
<pb n="KR4c0014_WYG_002-6a"/>
<hi>三丈上級平厰二百餘步刋石立碑紀秦功徳史記始皇三十五年隠宫徒刑者七十餘萬人分作阿房宫或</hi>
<hi>作驪山發北山石槨又云三十一年使韓終侯公石生求仙人不死之藥又云二十八年齊人徐市等上書言</hi>
<hi>海中有三神山名曰蓬萊方丈瀛洲仙人居之請得齋戒與童男女求之于是遣徐市發童男女數千人入海</hi>
<hi>求仙人徐市等入海求神藥數嵗不得費多恐譴乃詐曰蓬萊藥可得然常為大蛟魚所苦故不得至願請善</hi>
<hi>射者與俱見則以連努射之始皇夢與海神戰如人狀問占夢博士曰水神不可見以大魚蛟龍為候今上禱</hi>
<hi>祠備謹而有此惡神當除去而善神可致乃令入海者齎捕巨魚具而自以連弩候大魚出射之自琅邪北至</hi>
<hi>榮成山弗見至之罘見巨魚射殺一魚木華海賦魚則横海之鯨巨鱗挿雲鬐鬛刺天顱骨成岳流膏為淵史</hi>
<hi>記葬始皇酈山始皇初即位穿治酈山及并天下天下徒送詣七十餘萬人穿三泉下銅而致棺宫觀百工竒</hi>
<pb n="KR4c0014_WYG_002-6b"/>
<hi>器珍怪徙藏滿之正義曰顔師古曰三重之泉言其深也韓非子死者始死而血巳血而衂已衂而灰已灰而</hi>
<hi>土</hi>
　　其四<lb/>
鳯飛九千仞五章備綵珍銜書且虛歸空入周與秦横<lb/>
絶歴四海所居未得鄰吾營紫河車千載落風塵藥物<lb/>
秘海嶽採鉛青溪濵時登大樓山舉首<hi>蕭本作手</hi>望仙真羽<lb/>
駕滅去影飇車絶回輪尚恐丹液遲志願不及申徒霜<lb/>
鏡中髪羞彼鶴上人桃李何處開此花非我春惟應清<lb/>
<pb n="KR4c0014_WYG_002-7a"/>
都境長與韓衆親<hi>太平御覽春秋後語云宋玉曰鳳凰上擊九千仞翺翔乎窈㝠之上左傳</hi>
<hi>為九文六采五章以奉五色杜預註青與赤謂之文赤與白謂之章白與黒謂之采黒與青謂之黻五色備謂</hi>
<hi>之繡集此五章以奉成五色之用宋書有鳯凰銜書逰文王之都書曰殷帝無道虐亂天下黄命巳移不得復</hi>
<hi>乆靈祗逺離百神吹去五星聚房昭理四海漢書羽翮巳就横絶四海顔師古註絶謂飛而直度也蕭士贇曰</hi>
<hi>道家蓬萊修煉法河車是水朱雀是火取水一斗鐺中以大炎之令沸致聖石九兩其中初成姹女次謂之玉</hi>
<hi>液後成紫色謂之紫河車白色曰白河車青色曰青河車赤色曰赤河車亦曰黄芽徐禎卿曰落脱也謝也一</hi>
<hi>統志清溪在池州府源出洘溪山與石人嶺水合北流滙為王鏡潭又東流經府門外復折而北至清溪口入</hi>
<hi>大江大樓山在池州府城南七十里沈約詩若䝉羽駕迎得奉金書召桓驎西王母傳王母所居宫闕在龜山</hi>
<pb n="KR4c0014_WYG_002-7b"/>
<hi>春山西那之都崑崙之圃閬風之苑左帶瑤池右環翠水其山之下弱水九重洪濤萬丈非飇車羽輪不可到</hi>
<hi>也楊齊賢曰羽駕言乗鸞駕鶴飇車言御風乗雲漢武内傳其次藥有九丹金液子得服之白日升天此飛仙</hi>
<hi>之所服非地仙之所見也列子王實以為清都紫微鈞天廣樂帝之所居楚詞見韓衆而宿之兮問天道之所</hi>
<hi>在王逸註韓衆仙人也抱朴子韓衆服菖蒲十三年身生毛日視書萬言皆誦之冬恒不寒  鉛音延飇音標</hi>
<hi>液音亦</hi>
　　其五<lb/>
太白何蒼蒼星辰上森列去天三百里邈爾與世絶中<lb/>
有緑髪翁披雲<hi>一作十春</hi>卧松雪不笑亦不語㝠棲在巖穴<lb/>
<pb n="KR4c0014_WYG_002-8a"/>
我來逢真人長跪問寶訣粲然啟玉齒<hi>一作忽自哂</hi>授以錬<lb/>
藥説銘骨傳其語竦身已電滅仰望不可及蒼然五情<lb/>
熱吾將營丹砂永世與人别<hi>水經注太白山在武功縣南去長安二百里不知其</hi>
<hi>髙㡬許俗云武功太白去天三百杜彦達曰太白山南連武功山于諸山最為秀傑冬夏積雪望之皓然陶潛</hi>
<hi>詩邈與世相絶謝靈運詩披雲卧石門顔延年詩山明望松雪曹植飛龍篇我知真人長跪問道榖梁傳軍人</hi>
<hi>粲然皆笑范甯註粲然盛笑貌郭璞詩靈妃顧我笑粲然啟玉齒李善註啟齒笑也呉越春秋早朝晏罷切齒</hi>
<hi>銘骨抱朴子夫得道者上能竦身於雲霄下能潛形于川海蒼然怱遽貌曹植上責躬應詔詩表形影相弔五</hi>
<hi>情愧赧劉良註五情喜怒哀樂怨也陶潛詩身沒名亦盡念之五情熱</hi>
<pb n="KR4c0014_WYG_002-8b"/>
　　其六<lb/>
代馬不思越越禽不戀燕情性有所習土風固其然昔<lb/>
别雁門闗今戍龍庭前驚沙亂海日飛雪迷胡天蟣虱<lb/>
生虎鶡心魂逐旌旃苦戰功不賞忠誠難可宣誰憐李<lb/>
飛將白首沒三邊<hi>代馬代地所産之馬曹植詩願騁代馬倐忽北徂張協詩土風安所習由</hi>
<hi>來有固然徐禎卿曰代北代南鳥獸各有所戀以比去家就戍非人之情也山西通志雁門山在代州北三十</hi>
<hi>五里雙闕陡絶雁欲過者必由此徑故名一名雁門塞倚山立闗謂之雁門闗山西之闗凡四十有餘皆踞隘</hi>
<hi>保固而聳㧞雄壯則雁門為最趙李牧漢郅都備邊于此匈奴不敢近塞固皆一時良將然不可謂非藉地險</hi>
<pb n="KR4c0014_WYG_002-9a"/>
<hi>也班固燕然山銘躡冒頓之區落焚老上之龍庭章懷太子註匈奴五月大㑹龍庭祭其先天地鬼神梁書鳥</hi>
<hi>塞同文胡天共軌淮南子甲胄生蟣虱燕雀處帷幄而兵不休息後漢書武冠俗謂之大冠環纓無蕤以青系</hi>
<hi>為緄加雙鶡尾豎左右為鶡冠五官左右虎賁羽林五中郎將羽林左右監皆冠鶡冠紗縠單衣虎賁將虎文</hi>
<hi>袴白虎文劒佩刀虎賁武騎皆鶡冠虎文單衣襄邑嵗獻織成虎文衣鶡者勇雉也其鬬對一死乃止故趙靈</hi>
<hi>王以表武士秦施安焉太白所謂蟣虱生虎鶡者葢謂其生于虎衣鶡冠之上猶之甲胄生蟣虱也周禮通帛</hi>
<hi>為旃析羽為旌鄭康成註通帛謂大赤從周正色無飾析羽五采繫之于旌之上所謂注旄于干首也史記李</hi>
<hi>廣為右北平太守匈奴聞之號曰漢之飛將軍避之數嵗不敢入右北平元狩四年從大將軍青擊匈奴引兵</hi>
<hi>出東道軍無𨗳惑失道後大將軍大將軍使長史問失道狀欲上書報太子軍曲折廣謂其麾下曰廣結髪與</hi>
<pb n="KR4c0014_WYG_002-9b"/>
<hi>匈奴大小七十餘戰今幸從大將軍出接單于兵而大將軍徙廣部行回逺而又迷失道豈非天哉廣年六十</hi>
<hi>餘矣終不能復對刀筆之吏遂引刀自剄顧炎武曰昔人譏此詩以飛將軍剪截作飛將然古人自有此語後</hi>
<hi>漢班勇傳班將能保北鹵不為邊害乎後魏唐永正光中為北地太守數與賊戰未嘗敗北時人語曰莫陸梁</hi>
<hi>恐爾逢唐將並以將軍為將小學紺珠三邊幽并涼三州也</hi>
　　其七<lb/>
客有鶴上仙飛飛凌太清揚言碧雲裏自道安期名兩<lb/>
兩白玉童雙吹紫鸞笙去影忽不見回風送天聲舉首<lb/>
<hi>蕭本作手</hi>逺望之飄然若流星願飡金光草夀與天齊傾<hi>一作</hi>
<pb n="KR4c0014_WYG_002-10a"/>
<hi>五鶴西北來飛飛凌太清仙人緑雲上自道安期名兩兩白玉童雙吹紫鸞笙飄然下倒影倐忽無留行遺我</hi>
<hi>金光草服之四體輕將隨赤松去對博坐蓬瀛又舉首逺望之一作我欲一問之  凌經歴也楚辭九嘆譬若</hi>
<hi>王僑之乗雲兮載赤霄而凌太清江淹詩日暮碧雲合張銑註碧雲青雲也史記李少君曰臣嘗游海上見安</hi>
<hi>期生安期生食臣棗大如𤓰安期生仙者通萊蓬中合生則見人不合則隠于是天子遣方士入海求蓬萊安期</hi>
<hi>之屬蕭士贇曰白玉童言童之顔如玉之白也陳子兮昂詩馳驅翠虬駕伊鬱紫鸞笙楚辭悲回風之揺蕙</hi>
<hi>王逸註囬風謂之飄風釋名流星星轉行如流水也  飡音餐</hi>
　　其八<hi>此首繆本編入二十二巻題作感寓與諸本不同</hi>
咸陽二三月宫柳黄金枝緑幘誰家子賣珠輕薄兒<hi>一作</hi>
<pb n="KR4c0014_WYG_002-10b"/>
<hi>咸陽二三月百鳥鳴花枝玉劒誰家子西秦豪俠兒</hi>日暮醉酒歸白馬驕且馳意<lb/>
氣人所仰<hi>一作傾</hi>冶逰<hi>繆本作逰冶</hi>方及時子雲不曉事晩獻<lb/>
長楊辭賦達身巳老草𤣥鬢若絲投閣良可嘆但為此<lb/>
輩嗤<hi>謝尚大道曲青陽二三月柳青桃復紅漢書帝姑館陶公主號竇太主堂邑侯陳午尚之午死主寡</hi>
<hi>居近幸董偃始偃與母以賣珠為事偃年十三隨母出入主家左右言其姣好主召見曰吾為母養之因留第</hi>
<hi>中教書計相馬御射頗讀傳記至年十八而冠出則執轡入則侍内為人温柔愛人以主故諸公接之名稱城</hi>
<hi>中號曰董君主因推令散財交士令中府曰董君所發一日金滿百斤錢滿百萬帛滿千匹乃白之安陵爰叔</hi>
<hi>與偃善謂偃曰足下私侍漢主挾不測之罪將欲安處乎何不白主獻長門園此上所欲也如是則上知計出</hi>
<pb n="KR4c0014_WYG_002-11a"/>
<hi>于足下則安枕而卧者無慘怛之憂偃入言之主主立奏書獻之上大悦更名竇太主園為長門宫上以錢千</hi>
<hi>萬從主飲後數日上臨山林主自執宰蔽膝道入坐未定上曰願謁主人翁主乃下殿去簮珥徒跣頓首謝有</hi>
<hi>詔謝主簮履起之東廂自引董君董君緑幘傅韝隨主前伏殿下主乃賛館陶公主庖人臣偃昧死再拜謁因</hi>
<hi>叩頭謝上為之起有詔賜衣冠上當是時董君見尊不名稱為主人翁是日飲大驩樂主乃請賜將軍從官金</hi>
<hi>錢雜繒各有數于是董君貴寵天下莫不聞沈約詩洛陽繁華子長安輕薄兒楊修荅臨淄候牋吾家子雲老</hi>
<hi>不曉事漢書揚雄字子雲蜀郡成都人孝成帝時待詔承明之庭從至射熊館還上長楊賦以風哀帝時丁𫝊</hi>
<hi>董賢用事諸附離之者或起家至二千石時雄方草太𤣥有以自守泊如也王莽時劉歆甄豐皆為上公莽既</hi>
<hi>以符命自立即位之後欲絶其原以神前事而豐子尋歆子棻復獻之莽誅豐父子投棻四裔辭所連及便收</hi>
<pb n="KR4c0014_WYG_002-11b"/>
<hi>不請時雄校書天禄閣上治獄事使者來欲收雄雄恐不能自免乃從閣上自投下㡬死莽聞之曰雄素不與</hi>
<hi>事何故在此間請問其故乃劉棻嘗從雄學作竒字雄不知情有詔勿問然京師為之語曰惟寂寞自投閣爰</hi>
<hi>清浄作符命古詩但為後世嗤唐仲言曰此刺戚里驕横而以子雲自況所謂緑幘必有所指  嗤音鴟</hi>
　　其九<lb/>
莊周夢胡蝶胡蝶為莊周一體更變易萬事良悠悠乃<lb/>
<hi>一作那</hi>知蓬萊水復作清淺流青門種𤓰人舊日東陵侯<lb/>
富貴故<hi>一作茍繆本作固</hi>如此營營何所求<hi>莊子昔者莊周夢為蝴蝶栩栩然蝴</hi>
<hi>蝶也自喻適志與不知周也俄然覺則蘧蘧然周也不知周之夢為蝴蝶與蝴蝶之夢為周與周與蝴蝴則必</hi>
<pb n="KR4c0014_WYG_002-12a"/>
<hi>有分矣此之謂物化神仙傳麻姑云接待以來見東海三為桑田向到蓬萊水又淺於往日㑹時畧半耳豈將</hi>
<hi>復為陵陸乎王逺嘆曰聖人皆言海中行復揚塵也三輔黄圖長安城東出南頭第一門曰霸城門民見門色</hi>
<hi>青名曰青城門或曰青門門外舊出佳𤓰廣陵人邵平為秦東陵侯秦破為布衣種𤓰青門外𤓰美故時人謂</hi>
<hi>之東陵𤓰</hi>
　　其十<lb/>
齊有倜儻生魯連特髙妙明月出海底一朝開光曜却<lb/>
秦振英聲後世仰末照意輕千金贈顧向平原笑吾亦<lb/>
澹蕩人拂衣可同調<hi>史記魯仲連者齊人也好竒偉倜儻之畫策而不肯仕宦任職適逰</hi>
<pb n="KR4c0014_WYG_002-12b"/>
<hi>趙㑹秦圍趙聞魏將欲令趙尊秦為帝乃見平原君曰事將奈何平原君曰勝也何敢言事前亡四十萬之衆</hi>
<hi>于外今又内圍邯鄲而不去魏王使客將軍辛垣衍令趙帝秦今其人在是魯仲連曰梁客辛垣衍安在吾請</hi>
<hi>為君責而歸之魯仲連見辛垣衍而無言辛垣衍曰吾視居此圍城之中者皆有求于平原君者也今觀先生</hi>
<hi>之玉貌非有求于平原君者也曷為久居此圍城之中而不去魯仲連曰彼秦者棄禮義而工首功之國也權</hi>
<hi>使其士虜使其民彼即肆然而為帝過而為政于天下則連有蹈東海而死耳吾不忍為之民也所為見將軍</hi>
<hi>者欲以助趙也辛垣衍曰先生助之將奈何魯連曰吾將使梁及燕助之齊楚則固助之矣辛垣衍曰吾乃梁</hi>
<hi>人也先生惡能使梁助之魯仲連曰梁未覩秦稱帝之害耳使梁覩秦稱帝之害則必助趙矣秦無已而帝則</hi>
<hi>且變易諸侯之大臣奪其所不肖而與其所賢奪其所憎而與其所愛又將使其子女讒妾為諸侯妃姬處梁</hi>
<pb n="KR4c0014_WYG_002-13a"/>
<hi>之宫梁王安得晏然而已乎而將軍又何以得故寵乎於是新垣衍起再拜謝曰吾請出不敢復言帝秦秦將</hi>
<hi>聞之為却軍五十里適㑹魏公子無忌奪晉鄙軍以救趙擊秦秦軍遂引而去於是平原君欲封魯連魯連辭</hi>
<hi>讓使者三終不肯受平原君乃置酒酒酣起前以千金為魯連夀魯連笑曰所為貴于天下之士者為人排患</hi>
<hi>釋難解紛亂而無所取也即有取者是商賈之事也而連不忍為也遂辭平原君而去終身不復見廣韻倜儻</hi>
<hi>不羇也史記明月之珠出于江海淮南子明月之珠不能無纇髙誘註夜光之珠有似月光故曰明月朱穆崇</hi>
<hi>厚論振英聲于百世謝朓楚江賦願希光於秋月承末照于遺簮楊齊賢曰澹蕩猶放蕩也宋書王𢎞之拂衣</hi>
<hi>歸耕踰歴三季謝靈運詩誰謂古今殊異代可同調  倜音惕</hi>
　　其十一<lb/>
<pb n="KR4c0014_WYG_002-13b"/>
黄河走東溟白日落西海逝川與流光飄忽不相待春<lb/>
容捨我去秋髪已衰改人生非寒松年貌<hi>一作顔色</hi>豈長在<lb/>
吾當乗雲螭吸景駐光彩<hi>一作誰能學天飛三秀與君采  顔延年詩日觀臨東溟</hi>
<hi>吕向註東溟東海也謝瞻詩逝川豈住復曹植詩流光正徘徊春容謂少年之容秋髪謂衰暮時之髪郭璞詩</hi>
<hi>雖欲騰丹谿雲螭非我駕吕延濟註雲螭龍也楊齊賢曰吸景吸日月之景  螭音鴟</hi>
　　其十二<lb/>
松栢本孤直難為桃李顔昭昭嚴子陵垂釣滄波間身<lb/>
將客星隠心與浮雲閒長揖萬乗君還歸富春山清風<lb/>
<pb n="KR4c0014_WYG_002-14a"/>
灑六合邈然不可攀使我長嘆息㝠棲巖石間<hi>劉孝綽詩競嬌</hi>
<hi>桃李顔將猶與也後漢書嚴光字子陵㑹稽餘姚人少有髙名與光武同逰學及光武即位乃變名姓隠身不</hi>
<hi>見帝思其賢令以物色訪之後齊國上言有一男子披羊裘釣澤中帝疑其光備安車𤣥纁遣使聘之三反而</hi>
<hi>後至舍于北軍給牀褥太官朝夕進膳車馬即日幸其館光卧不起帝即其卧所撫光腹曰咄咄子陵不可相</hi>
<hi>助為理耶光眠不應良久張目熟視曰唐堯著徳巢父洗耳士固有志何至相迫乎帝曰子陵我竟不能下汝</hi>
<hi>耶於是升輿嘆息而去復引光入論道舊故相對累日因共偃卧光以足加帝腹上明日太史奏客星犯帝座</hi>
<hi>甚急帝笑曰朕故人嚴子陵共卧耳除為諫議大夫不屈乃耕於富春山後人名其釣處為嚴陵瀨漢書酈生</hi>
<hi>長揖不拜顔師古註長揖者手自上而極下漢書天子畿方千里提封百萬井定出賦四十六萬井戎馬四萬</hi>
<pb n="KR4c0014_WYG_002-14b"/>
<hi>匹兵車萬乗故稱萬乗之主張載詩昔為萬乗君一統志富春山在桐廬縣西三十里一名嚴陵山清麗竒絶</hi>
<hi>號錦峰繡嶺乃漢嚴子陵隠釣處前臨大江上有東西二釣臺張華詩穆如灑清風陶潛詩袁安困積雪邈然</hi>
<hi>不可干</hi>
　　其十三<lb/>
君平既棄世世亦棄君平觀變窮太易探元<hi>一作𤣥</hi>化羣<lb/>
生寂寞綴道論<hi>一作真道</hi>空簾閉幽情<hi>一作/清</hi>騶虞不虛<hi>一作復</hi>
來鸑鷟有時鳴安知天漢上白日懸髙名海客去巳久<lb/>
誰人<hi>一作能</hi>測沈㝠<hi>鮑照詩君平獨寂寞身世兩相棄李善註身棄世而不仕世棄身而不任</hi>
<pb n="KR4c0014_WYG_002-15a"/>
<hi>漢書嚴君平卜筮于成都市以為卜筮者賤業而可以惠衆人有邪惡是非之問則依蓍龜為言利害與人子</hi>
<hi>言依于孝與人弟言依于順與人臣言依于忠各因勢道之以善從吾言者已過半矣裁日閲數人得百錢足</hi>
<hi>自養則閉肆下簾而授老子博覽無不通依老子嚴周之㫖著書十萬餘言列子有太易有太初有太始有太</hi>
<hi>素太易者未見氣也太初者氣之始也太始者形之始也太素者質之始也孝經鉤命訣天地未分之前有太</hi>
<hi>易有太初有太始有太素有太極是為五運形象未分謂之太易元氣始萌謂之太初形氣之端謂之太始形</hi>
<hi>變有質謂之太素質形已具謂之太極鄭康成乾鑿度註以其寂然無物故名之為太易漢書太史公習道論</hi>
<hi>于黄子謝靈運詩委講綴道論毛萇詩𫝊騶虞義獸也白虎黒文不食生物有至信之徳則應之國語周之興</hi>
<hi>也鸑鷟鳴于岐山韋昭解鸑鷟鳯凰之别名也蕭士贇曰二句喻聖賢不虚生其出也有時博物志舊説云天</hi>
<pb n="KR4c0014_WYG_002-15b"/>
<hi>河與海通近世有人居海濵者年年八月有浮槎去來不失期人有竒志立飛閣于槎上多齎糧乗槎而去十</hi>
<hi>餘日中猶觀日月星辰自後茫茫忽忽亦不覺晝夜去十餘月至一處有城郭狀屋舍甚嚴遥望宫中多織婦</hi>
<hi>見一丈夫牽牛渚次飲之牽牛人乃驚問曰何由至此此人具説來意并問此是何處荅曰君還至蜀郡訪嚴</hi>
<hi>君平則知之竟不上岸因還如期後至蜀問君平曰某年月日有客星犯牽牛宿計其年月正是此人到天河</hi>
<hi>時也博雅天河謂之天漢漢書蜀嚴湛㝠不作茍見不治茍得久幽而不改其操孟康註蜀郡嚴君平沈深𤣥</hi>
<hi>黙無欲也揚子蜀莊沈㝠李軌註沈㝠猶𤣥寂冺然無迹之貌呉祕註晦跡不仕故曰沈㝠陳子昂詩𤣥感非</hi>
<hi>象識誰能測沈㝠  鸑音岳鷟音浞</hi>
　　其十四<lb/>
<pb n="KR4c0014_WYG_002-16a"/>
胡闗饒風沙蕭索<hi>一作颯</hi>竟終古木<hi>繆本作嵗</hi>落秋草黄登髙<lb/>
望戎虜荒城空大漠邊邑無遺堵白骨横千霜嵯峨蔽<lb/>
榛莽借問誰陵虐天驕毒威武赫怒我聖皇勞師事鼙鼔<lb/>
陽和變殺氣發卒騷中土三十六萬人哀哀淚如雨且<lb/>
悲就行役安得營農圃不見征戍兒豈知闗山苦<hi>一本此下</hi>
<hi>多争鋒徒死節秉鉞皆庸䜿戰士塗蒿萊將軍獲圭組四句</hi>李牧<hi>一作衛霍</hi>今不在邊人<lb/>
飼豺虎<hi>胡闗近胡地之闗若雁門玉門陽關之類張正見詩胡闗辛苦地楚辭長無絶兮終古班固燕</hi>
<hi>然山銘經鹵磧絶大漠李周翰註大漠沙漠也説文堵垣也五版為一堵張載詩周墉無遺堵劉琨上懐帝表</hi>
<pb n="KR4c0014_WYG_002-16b"/>
<hi>白骨横野古樂府延年夀千霜廣雅嵯峨髙也榛木叢生也莽草深茂也漢書單于遣使遺漢書曰南有大漢</hi>
<hi>北有強胡胡者天之驕子也詩大雅王赫斯怒鄭箋曰赫怒意説文鼙騎鼔也騷擾也魏武善哉行惋嘆淚如</hi>
<hi>雨張載詩萌隸營農圃史記李牧趙之北邊良將也常居代雁門備匈奴匈奴小入佯北不勝單于聞之大率</hi>
<hi>衆來入李牧多為竒陣張左右翼擊之大破殺匈奴十餘萬騎滅襜襤破東胡降林胡單于奔走其後十餘嵗</hi>
<hi>匈奴不敢近趙邊城張載詩季世䘮亂起盜賊如豺虎  鼙音皮</hi>
　　其十五<lb/>
燕昭延郭隗遂築黄金臺劇辛方趙至<hi>一作往</hi>鄒衍復齊<lb/>
來奈何青雲士棄我如塵埃珠玉買歌笑糟糠養賢才<lb/>
<pb n="KR4c0014_WYG_002-17a"/>
方知黄鶴<hi>一作鵠</hi>舉千里獨徘徊<hi>史記燕昭王即位卑身厚幣以招賢者謂郭隗</hi>
<hi>曰齊因孤之國亂而襲破燕孤極知燕小力少不足以報誠得賢士以共國以雪先王之恥孤之願也先生視</hi>
<hi>可者得身事之郭隗曰王必欲致士先從隗始況賢於隗者豈逺千里哉於是昭王為隗改築宫而師事之樂</hi>
<hi>毅自魏往鄒衍自齊往劇辛自趙往士争趨燕李善文選註上谷郡圖經曰黄金臺在易水東南十八里燕昭</hi>
<hi>王置千金于臺上以延天下之士史記非附青雲之士惡能施于後世哉古詩棄我如遺跡左思詩視之如塵</hi>
<hi>埃韓詩外傳田饒事魯哀公而不見察謂哀公曰臣將去君黄鵠舉矣哀公曰何謂也曰雞有五徳君猶日瀹</hi>
<hi>而食之者何也以其所從來者近也夫黄鵠一舉千里止君園池食君魚鼈啄君黍粱無此五徳君猶貴之以</hi>
<hi>其所從來者逺也臣將去君黄鵠舉矣蘇武詩黄鶴一逺别千里顧徘徊  隗音危又上聲劇音極</hi>
<pb n="KR4c0014_WYG_002-17b"/>
　　其十六<hi>此首繆本編入二十三巻與咸陽二三月一首俱題作感寓</hi>
寶劒雙蛟龍雪花照芙蓉精光射天地雷<hi>繆本作電</hi>騰不可<lb/>
衝一去别金匣飛沉失相從風胡歿已久<hi>一作聖人歿已久蕭本作</hi>
<hi>風胡滅巳久</hi>所以潛其鋒吳水深萬丈楚山邈千重雌雄終<lb/>
不隔神物㑹當逢<hi>越絶書客有能相劍者名薛燭越王句踐召而問之乃召掌者使取純鉤</hi>
<hi>薛燭望之手振拂揚其華捽如芙蓉始出又越絶書楚王召風胡子而問之曰寡人聞吳有干將越有歐冶子</hi>
<hi>此二子甲世而生天下未嘗有寡人願齎邦之重寶以奉子因吳王請此二人作鐵劒可乎于是乃令風胡子</hi>
<hi>之吳見歐冶子干將使作鐵劒歐冶子干將鑿茨山洩其溪取鐵英作為鐵劒三枚風胡子奏之楚王楚王見</hi>
<pb n="KR4c0014_WYG_002-18a"/>
<hi>此三劒之精神大悦問之曰此三劒何物所象其名為何風胡子對曰一曰龍淵二曰泰阿三曰工布楚王曰</hi>
<hi>何為龍淵泰阿工布風胡子對曰欲知龍淵觀其狀如登髙山臨深淵欲知泰阿觀其鈲巍巍翼翼如流水之</hi>
<hi>波欲知工布鈲從文起至脊而止如珠不可袵文若流水不絶太平御覽雷煥别傳曰煥字孔章鄱陽人善星</hi>
<hi>厯卜占司空張華夜見異氣起斗牛問煥見之乎煥曰此為寶劒氣華曰時有相吾者曰君當貴達身佩寶劒</hi>
<hi>此言欲效矣乃以煥為豐城令煥至縣移獄掘入三十餘尺得青石函一枚中有雙劒文彩未甚明煥取南昌</hi>
<hi>西山黄白土用拭劒光艷照耀乃送一劒并少黄土與華自留一劒華得劒并土曰此干將也莫耶何復不至</hi>
<hi>然天生神物終當合耳乃更以華隂赤土一斤送與煥煥得磨劒鮮光愈亮及華誅劒與玉匣莫知所在後煥</hi>
<hi>亡煥子爽帶劒經延平津劒無故墮水令人投入逐覓見二龍長數丈盤交須㬰光彩徴發曜日映川鮑照贈</hi>
<pb n="KR4c0014_WYG_002-18b"/>
<hi>故人馬子喬詩雙劒將别離先在匣中鳴烟雨交將夕從此忽分形雌沈吳江水雄飛入楚城吳江深無底楚</hi>
<hi>闗有崇扄一為天地别豈直限幽明神物終不隔干祀倘還并太白此篇葢擬之也然鮑詩為故人而贈别其</hi>
<hi>居要處在神物一聯李詩感知已之不存其警策處在風胡二語辭調雖近意㫖自别</hi>
　　其十七<lb/>
金華牧羊兒乃是紫烟客我願從之遊未去髪巳白不<lb/>
知繁華<hi>一作朱顔</hi>子擾擾何所迫崑山採瓊蘂<hi>一作蕤</hi>可以鍊<lb/>
精魄<hi>神仙傳黄初平者丹溪人也年十五家使牧羊有道士見其良謹便將至金華山石室中四十餘年</hi>
<hi>不復念家其兄初起入山尋索歴年不得後見市中冇一道士問之曰吾有弟名初平因令牧羊失之四十餘</hi>
<pb n="KR4c0014_WYG_002-19a"/>
<hi>年莫知死生所在願道君為占之道士曰金華山中有一牧羊兒姓黄名初平是卿弟非耶初起聞之即隨道</hi>
<hi>士去遂得相見悲喜語畢問初平羊何在曰近在山東初起往視之不見但見白石而還謂初平曰山東無羊</hi>
<hi>也初平曰羊在耳但兄自不見之初平與初起俱往初平叱曰羊起於是白石皆變為羊數萬頭初起曰弟獨</hi>
<hi>得仙道如此吾可學否初平曰惟好道便可得之初起便棄妻子留住就初平學共服松脂茯苓至五百嵗能</hi>
<hi>坐在立亡行于日中無影而有童子之色後乃俱還鄉里諸親族死亡畧盡乃復還去初平改字為赤松子初</hi>
<hi>起改字為魯班列仙傳丹火翼輝紫烟成葢沈約詩所願從之逰阮籍詩昔日繁華子古詩戚戚何所迫司馬</hi>
<hi>相如大人賦嘰瓊華張揖註瓊樹生崑崙西流沙濵大三百圍髙萬仭華蘂也食之長生陸機詩上山採瓊蘂</hi>
<hi>穹谷饒芳蘭吕延濟註瓊蘂玉英也江淹詩隠淪駐精魄吕向註精魄魂魄也徐幹中論形體者人之精魂也</hi>
<pb n="KR4c0014_WYG_002-19b"/>
　　其十八<lb/>
天津三月時千門桃與李朝為㫁腸花暮逐東流水前<lb/>
水復<hi>一作非</hi>後水古今相續流新<hi>一作今</hi>人非舊人年年橋<lb/>
上逰雞鳴海色動謁帝羅公侯月落西上陽<hi>一作上陽西</hi>餘<lb/>
輝半城樓衣冠照雲日朝下散皇州鞍馬如飛龍黄金<lb/>
絡馬頭行人皆辟易志氣横嵩丘入門上髙堂列鼎錯<lb/>
珍羞香風引趙舞清管隨齊謳七十紫鴛鴦雙雙戲庭<lb/>
幽行樂争晝夜自言度千秋功成身不退自古多愆尤<lb/>
<pb n="KR4c0014_WYG_002-20a"/>
黄犬空嘆息緑珠成釁讎何如鴟夷子散髪棹<hi>一作弄</hi>扁<lb/>
舟<hi>元和郡縣志天津橋在河南縣北四里隋煬帝大業元年初造此橋以駕洛水用大船維舟皆以鐵鎖鈎</hi>
<hi>連之南北夾路對起四樓其樓為日月表勝之象然洛水溢浮橋輒壤唐貞觀十四年更令石工累方石為脚</hi>
<hi>爾雅曰斗牛之間為天漢之津故取名焉劉庭芝詩可憐楊柳傷心樹可憐桃李斷腸花楊齊賢曰海色曉色</hi>
<hi>也雞鳴之時天色昧明如海氣朦朧然舊唐書東都上陽宫在宫城之西南隅南臨洛水西距榖水東即宫城</hi>
<hi>北連禁苑宫内正門正殿皆東向正門曰提象正殿曰觀風其内别殿亭觀九所上陽之西隔榖水有西上陽</hi>
<hi>宫虹橋跨榖行幸往來皆髙宗龍朔後置吳均詩落月有餘輝謝朓詩春色滿皇州張銑註皇州帝都也晉書</hi>
<hi>食貨志車如流水馬若飛龍古雞鳴曲黄金絡馬頭熲熲何煌煌漢書楊喜人馬俱驚辟易數里顔師古註辟</hi>
<pb n="KR4c0014_WYG_002-20b"/>
<hi>易謂開張而易其本處嵩丘即嵩山也又藝文類聚俗説曰傅亮北征在黄河中垂至洛遥見嵩髙山于時同</hi>
<hi>從客在坐問傅曰潘安仁懷舊賦云前瞻太室旁眺嵩髙嵩髙太室是一山何以言旁眺亮曰有嵩丘山去太</hi>
<hi>室有七十里此是寫書誤耳據此則嵩丘别是一山矣家語列鼎而食王融詩香風流梵管何妥詩清管調絲</hi>
<hi>竹初學記梁元帝纂要曰齊歌曰謳呉歌曰歈古雞鳴曲鴛鴦七十二羅列自成行西京雜記茂陵富人袁廣</hi>
<hi>漢於北邙山下築園養白鸚鵡紫鴛鴦牦牛青兕竒獸怪禽委積其間爾雅翼鸂鶒亦鴛鴦之類其色多紫李</hi>
<hi>白詩所謂七十紫鴛鴦雙雙戲庭幽謂鸂鶒也漢書人生行樂耳須富貴何時老子功成名遂身退天之道</hi>
<hi>也黄犬嘆息李斯事詳見擬恨賦註晉書石崇有妓曰緑珠美而艷善吹笛孫秀使人求之崇時在金谷别館</hi>
<hi>方登涼臺臨清流婦人侍側使者以告崇盡出其婢妾數十人以示之皆藴蘭麝被羅縠曰任所擇使者曰君</hi>
<pb n="KR4c0014_WYG_002-21a"/>
<hi>侯服御麗則麗矣然本受命指索緑珠不識孰是崇勃然曰緑珠吾所愛不可得也使者曰君侯博古通今察</hi>
<hi>逺照邇願加三思使者出而又反崇竟不許秀怒乃勸趙王倫誅崇崇正宴于樓上介士到門崇謂緑珠曰我</hi>
<hi>今為爾得罪緑珠泣曰當效死于官前因自投于樓下而死崇母兄妻子無少長皆被害漢書越王句踐困于</hi>
<hi>㑹稽之上迺用范蠡計然十年國富厚賂戰士遂報強吳刷㑹稽之恥范蠡乃乗扁舟浮江湖變姓名適齊為</hi>
<hi>鴟夷子皮孟康曰扁舟特舟也顔師古註自號鴟夷者言若盛酒之鴟夷多所容受而可巻懷與時弛張也張</hi>
<hi>華詩散髪重隂下抱杖臨清渠張銑註散髪言不為冠所束也徐禎卿曰黄犬句應前貴寵之言緑珠句應前</hi>
<hi>歌舞之言鴟夷句應前功成身退之言  辟音闢</hi>
　　其十九<lb/>
<pb n="KR4c0014_WYG_002-21b"/>
西上<hi>一作嶽</hi>蓮花山迢迢見明星素手把芙蓉虛步躡太<lb/>
清霓裳曳廣帶飄拂昇天行邀我登雲臺髙揖衛叔卿<lb/>
恍恍與之去駕鴻凌紫㝠俯視洛陽川茫茫走胡兵流<lb/>
血塗野草豺狼盡冠纓<hi>初學記華山五岳之西岳也周官豫州其鎮山曰華山華山記</hi>
<hi>云山頂有池生千葉蓮花服之羽化因曰華山陜西志華山北上有蓮花峯視諸峰為更髙古詩迢迢牽牛星</hi>
<hi>吕延濟註迢迢逺貌太平廣記明星玉女者居華山服玉漿白日升天古詩纎纎出素手楚辭章句芙蓉蓮花</hi>
<hi>也楚辭青雲衣兮白霓裳慎䝉名山記雲臺峰在太華山東北兩峰峥嶸四面陡絶上冠景雲下通地脈嶷然</hi>
<hi>獨秀有若靈臺神仙傳衛叔卿者中山人也服雲母得仙漢元封二年八月壬辰孝武皇帝閒居殿上忽有一</hi>
<pb n="KR4c0014_WYG_002-22a"/>
<hi>人乗雲車駕白鹿從天而下來集殿廷其人年可三十許色如童子羽衣星冠帝驚問為誰荅曰我中山魏叔</hi>
<hi>卿也帝曰子若是中山人乃朕臣也可前共語叔卿本意謁帝謂帝好道見之必加優禮而帝問曰是朕臣也</hi>
<hi>於是大失望黙然不應忽焉不知所在帝甚悔恨即遣使者梁伯至中山推求叔卿不得見但見其子度世共</hi>
<hi>之華山求尋其父未到其嶺于絶巖之下望見其父與數人博戲于石上紫雲鬱鬱于其上白玉為牀有數仙</hi>
<hi>童執幢節立其後郭璞詩駕鴻乗紫烟此詩大抵是洛陽破沒之後所作胡兵謂禄山之兵豺狼謂禄山所用</hi>
<hi>之逆臣蕭氏以胡兵為回紇以豺狼盡冠纓為用官爵賞功不分流品似未是</hi>
　　其二十<lb/>
昔我逰齊都登華不注峯兹山何峻秀緑翠如芙蓉蕭<lb/>
<pb n="KR4c0014_WYG_002-22b"/>
颯古仙人了知是赤松借予一白鹿自挾兩青龍含笑<lb/>
淩倒景欣然願相從<hi>水經濟水又東北徑華不注山酈道元註單椒秀澤不連丘陵以自</hi>
<hi>髙虎牙桀立孤峯特拔以刺天青崖翠發望同點黛山下有華泉通典齊州歴城縣有華不注山其山直上如</hi>
<hi>筍山東通志華不注山在濟南府城東北十五里不字即柎字如詩棠棣之華鄂不韡韡之不華之蒂也喻此</hi>
<hi>山孤秀如華柎之注于水者然列仙傳赤松子者神農時雨師也服水玉以教神農能入火自燒往往至崑崙</hi>
<hi>山上常止西王母石室中隨風雨上下炎帝少女追之亦得仙俱去至髙辛時復為雨師司馬相如大人賦貫</hi>
<hi>列缺之倒景兮服䖍註人在天上下向視日月故景倒在下也張揖註陵陽子明經曰倒景氣去地四千里其</hi>
<hi>景皆倒在下也漢書登遐倒景如淳註在日月之上反從下照故其景倒也沈約詩一舉陵倒景無事適華嵩</hi>
<pb n="KR4c0014_WYG_002-23a"/>
<hi>音華不  花孚</hi>泣與親友别欲語再三咽朂君青松心努力保<lb/>
霜雪世路多險艱白日欺紅顔分手<hi>繆本作首</hi>各千里去去<lb/>
何時還<hi>蘇武詩努力愛春華又云去去從此辭  咽音噎</hi>在世復㡬時倐如飄<lb/>
風度空聞紫金經白首愁相誤撫巳忽自笑沉吟為誰<lb/>
故名利徒煎熬安得閒余步終留赤玉舄東上蓬萊<hi>一作</hi>
<hi>山</hi>路秦帝如我求蒼蒼但烟霧<hi>陶潜歸去來辭寓形宇内復㡬時爾雅回風為</hi>
<hi>飄郭璞註旋風也毛萇詩傳飄風暴起之風論衡天地之間尤疾速者飄風也紫金經煉丹之書也王逸九思</hi>
<hi>我心兮煎熬聊是兮用憂沈約詩聊可閒余步張銑註間緩也列仙傳安期生者琅琊阜鄉人也賣藥于東海</hi>
<pb n="KR4c0014_WYG_002-23b"/>
<hi>邊時人皆言千嵗翁秦始皇東逰請見與語三日三夜賜金璧度數千萬出于阜鄉亭皆置去留書以赤玉舄</hi>
<hi>一緉為報曰後十年求我于蓬萊山始皇即遣使者徐士盧生等數百人入海未至蓬萊山輒逢風波而還立</hi>
<hi>祠阜鄉亭海邊十數處云别此詩古本昔我逰齊都以下五韻作一首泣與親友  以下四韻作一首在世復</hi>
<hi>㡬時以下六韻作一首蕭本合作一首而解之曰此逰仙詩意分三節第一節謂從仙人以逺逰第二節謂别</hi>
<hi>親友而嗚咽第三節是泣别之際忽翻然自悟而笑曰沉吟泣别者為誰故哉在世㡬時不過為名利煎熬耳</hi>
<hi>于巳分上事初何所益於是決意逺逰終當髙舉但留遺跡于人間雖帝王求之且不可得豈更復為親友之</hi>
<hi>戀哉琦按中節語意與上下全不相類當棄世逺逰何事猶作兒女子態與親友泣别至于欲語再三咽耶韋</hi>
<hi>縠才調集只選中四韻作一首而前後不録是知古本似未失真蕭本未免誤合但首章語意似未完或有缺</hi>
<pb n="KR4c0014_WYG_002-24a"/>
<hi>文未可知朱子謂太白詩多為人所亂有一篇分為三篇者有二篇合為一篇者豈指此章而言耶今姑仍蕭</hi>
<hi>本俟識者再為定之</hi>
　　其二十一<lb/>
郢客吟白雪遺響飛青天徒勞歌此曲舉世誰為傳試<lb/>
為巴人唱和者乃數千吞聲何足道嘆息空悽然<hi>新序客有</hi>
<hi>歌于郢中者其始曰下里巴人國中屬而和者數千人其為陽陵采薇國中屬而和者數百人其為陽春白雷</hi>
<hi>國中屬而和者數十人而巳引商刻角雜以流徴國中屬而和者不過數人是其曲彌髙其和彌寡陸機詩哀</hi>
<hi>音繞棟宇遺響入雲漢鮑照詩吞聲躑躅不敢言蕭士贇曰此感嘆之辭髙才者知遇之難卑汚者投合之易</hi>
<pb n="KR4c0014_WYG_002-24b"/>
<hi>負才不遇者能不為之吞聲嘆息也歟</hi>
　　其二十二<lb/>
秦水别隴首幽咽多悲聲胡馬顧朔雪蹀躞長嘶鳴感<lb/>
物動我心緬然含歸情昔視秋蛾飛今見春蠶生嫋嫋<lb/>
桑結<hi>一本作枯俗本作柘誤</hi>葉萋萋柳垂榮急節謝流水羇心揺<lb/>
懸旌揮涕且復去惻愴何時平<hi>太平御覽辛氏三秦記曰隴右西關其坂紆迴</hi>
<hi>不知髙㡬里欲上者七日乃越髙處可容百餘家上有清水四注流下俗歌曰隴頭流水鳴聲幽咽遥望秦川</hi>
<hi>肝腸斷絶隴首即隴頭也沈約詩西征登隴首通鑑地理通釋秦州隴城縣有大隴山亦曰隴首山陸機詩胡</hi>
<pb n="KR4c0014_WYG_002-25a"/>
<hi>馬如雲屯吳均詩蹀躞青驪馬廣韻蹀躞行貌緬逺也江淹賦秋蛾兮載飛沈約詩寧憶春蠶起廣雅嫋嫋弱</hi>
<hi>也萋萋茂也枚乗柳賦枝逶迤而含紫葉萋萋而吐緑楊齊賢曰毛詩昔我往矣楊柳依依今我來思雨雪霏</hi>
<hi>霏曹子建詩昔我初遷朱華未希今我旋止素雪云飛太白意亦同此昔我在此見秋蛾之飛今既改嵗春蠶</hi>
<hi>生矣桑葉如結柳條争榮猶未得歸曹植與吳質書日不我與曜靈急節吕延濟註急節謂遷移速也楊齊賢</hi>
<hi>曰謝去也謂時節之去如流水之急也史記心搖摇然如懸旌而無所終薄家語無揮涕王肅註揮涕不哭流</hi>
<hi>涕以手揮之音咽音噎躞音燮蹀音疊緬音勉羇  雞愴音昌又音創</hi>
　　其二十三<lb/>
秋露白如玉團團下庭緑我行忽見之寒早悲嵗促人<lb/>
<pb n="KR4c0014_WYG_002-25b"/>
生鳥過目胡乃自結束景公一何愚牛山淚相續物苦<lb/>
不知足得<hi>一作登</hi>隴又望蜀人心若波瀾世路有<hi>一作多</hi>屈<lb/>
曲三萬六千日夜夜當秉燭<hi>謝惠連詩團團滿葉露王融詩秋風下庭緑庭緑謂</hi>
<hi>庭中草木也張協詩人生瀛海内怱如鳥過目古詩蕩滌放情志何為自結束列子齊景公逰于牛山北臨其</hi>
<hi>國城而流涕曰美哉國乎鬱鬱芊芊若何滴滴去此國而死乎使古無死者寡人將去斯而之何艾孔梁丘據</hi>
<hi>皆從而泣曰臣賴君之賜疏食惡肉可得而食駑馬稜車可得而乗也且猶不欲死而況吾君乎晏子獨笑于</hi>
<hi>旁公雪泣而顧晏子曰寡人今日之逰悲孔與據皆從寡人而泣子之獨笑何也晏子對曰使賢者常守之則</hi>
<hi>太公桓公將常守之矣使勇者常守之則莊公靈公將常守之矣數君者將常守之吾君方將蓑笠而立畎畝</hi>
<pb n="KR4c0014_WYG_002-26a"/>
<hi>之中惟事之恤何暇念死乎則吾君又安得此位而立焉以其迭處之迭去之至于君也而獨為之流涕是不</hi>
<hi>仁也見不仁之君見諂䛕之臣見此二者臣之所為獨竊笑也景公慙焉舉觴自罰罰二臣者各二觴焉後漢</hi>
<hi>書敕岑彭書曰人苦不知足既平隴復望蜀陸機詩休咎相乗躡翻覆若波瀾三萬六千日約計百年嵗月有</hi>
<hi>此數也抱朴子百年之夀三萬餘日耳沈炯詩百年三萬日處處此傷情古詩晝短苦夜長何不秉燭逰</hi>
　　其二十四<lb/>
大車揚飛塵亭午暗阡陌中貴多黄金連雲開甲宅路<lb/>
逢鬬雞者冠葢何輝赫鼻息干虹蜺行人皆怵惕世無<lb/>
洗耳翁誰知堯與跖<hi>初學記纂要云日在午曰亭午孫綽天台山賦羲和亭午逰氣髙褰</hi>
<pb n="KR4c0014_WYG_002-26b"/>
<hi>劉良註亭至也阡陌田間道也史記索隱風俗通曰南北曰阡東西曰陌河東以東西為阡南北為陌史記天</hi>
<hi>子使中貴人從李廣索隠曰案董巴輿服志云黄門丞主宻使聴察天下天下謂之中貴人使者崔浩云在中</hi>
<hi>而貴幸非徳望故云中貴也服䖍曰内臣之貴幸者甲宅猶甲第魏書閹官列傳太后嘉其忠誠為造甲宅新</hi>
<hi>唐書宦者傳開元天寶中宦官黄衣以上三千員衣朱紫千餘人其稱㫖者輒拜三品將軍列㦸于門其在殿</hi>
<hi>頭供奉委任華重持節傳命光燄殷殷動四方所至郡縣奔走獻遺至萬計修功徳市禽鳥一為之使猶且數</hi>
<hi>千緡監軍持權節度反出其下于是甲舍名園上腴之田為中人所占者半京畿矣又髙力士傳中人若黎敬</hi>
<hi>仁林昭隠尹鳯翔韓莊牛仙童劉奉廷王承恩張道斌李大宜朱光輝郭全邊今誠等並内供奉或外監節度</hi>
<hi>軍修功徳市鳥獸皆為之使使還所裒獲動巨萬計京師甲第池園良田美産占者十六與力士畧等又王鉷</hi>
<pb n="KR4c0014_WYG_002-27a"/>
<hi>傳鉷子準為衛尉少卿以鬬雞供奉禁中李林甫子岫亦親近準驕甚凌岫出其上過駙馬都尉王繇以彈彈</hi>
<hi>其巾折玉簮為樂既置酒永穆公主親視供具萬年尉韋黄裳長安尉賈季鄰等候準經過饌具倡樂必素辦</hi>
<hi>無敢逆意陳鴻東城老父傳賈昌長安宣陽里人生七嵗趫捷過人善應對解鳥語音𤣥宗在藩邸時樂民間</hi>
<hi>清明節鬬雞戲及即位治雞坊于兩宫間索長安雄雞金毫鐵距髙冠昂尾千數養于雞坊選六軍小兒五百</hi>
<hi>人使馴擾教飼之上好之民風尤甚諸王世家外戚家公主家侯家傾帑破産市雞以償雞直都中男女以弄</hi>
<hi>雞為事貧者弄假雞帝出逰見昌弄木雞于雲龍門道旁召入為雞坊小兒衣食右龍武軍昌三尺童子入雞</hi>
<hi>羣如狎羣小壯者弱者勇者怯者水榖之時疾病之候悉能知之舉二雞雞畏而馴使令如人䕶雞坊中謁者</hi>
<hi>王承恩言于𤣥宗召試殿庭皆中𤣥宗意即日為五百小兒長加以忠厚謹密天子甚愛幸之金帛之賜日至</hi>
<pb n="KR4c0014_WYG_002-27b"/>
<hi>其家開元十三年籠雞三百從封東岳父忠死太山下奉尸歸葬雍州縣官為葬器喪車乗傳洛陽道十四年</hi>
<hi>三月衣鬬雞服㑹𤣥宗于温泉當時天下號為雞神童時人為之語曰生兒不用識文字鬬雞走馬勝讀書賈</hi>
<hi>家小兒年十三富貴榮華代不如能令金距期勝負白羅繡衫隨軟轝父死長安千里外差夫治道挽喪車顔</hi>
<hi>氏家訓印組光華車騎輝赫曹植七啟揮袂則九野生風慷慨則氣成虹蜺廣雅怵惕恐懼也髙士傳堯之讓</hi>
<hi>許由也由以告巢父巢父曰汝何不隠汝形藏汝光若非吾友也擊其膺而下之由悵然不自得乃過清泠之</hi>
<hi>水洗其耳曰向聞貪言負吾友矣遂去終身不相見莊子柳下季之弟名曰盜跖從卒九千人横行天下侵暴</hi>
<hi>諸侯穴室樞戸驅人牛馬取人婦女貪得忘親不顧父母兄弟不祭先祖所過之邑大國守城小國入保萬民</hi>
<hi>苦之史記正義按跖者黄帝時大盜之名以柳下惠弟為天下大盜故世放古號之盜跖  陌音麥跖音職</hi>
<pb n="KR4c0014_WYG_002-28a"/>
　　其二十五<lb/>
世道日交喪澆風散淳源不采芳桂枝反棲惡木根所<lb/>
以桃李樹吐花竟不言大運有興沒羣動争飛奔歸來<lb/>
廣成子去入無窮門<hi>莊子世喪道矣道喪世矣世與道交相䘮也蕭士贇曰世不知有道</hi>
<hi>之可尊是世喪道矣有道者見世如此遂亦無心用世焉非所謂道喪世者歟故曰交相䘮也王屮頭陀寺碑</hi>
<hi>文淳源上派澆風下黷漢書桃李不言下自成蹊大運天運也已見前注神仙傳廣成子者古之仙人也居崆</hi>
<hi>峒之山石室之中黄帝聞而造焉請問治身之要廣成子曰至道之精杳杳㝠㝠無視無聴抱神以静形將自</hi>
<hi>正必静必清無勞爾形無摇爾精乃可長生慎内閉外多知為敗我守其一以處其和故千二百嵗而形未嘗</hi>
<pb n="KR4c0014_WYG_002-28b"/>
<hi>衰得我道者上為皇失吾道者下為土將去汝入無窮之門逰無極之野與日月參光與天地為常人其盡死</hi>
<hi>而我獨存矣  澆音梟</hi>
　　其二十六<lb/>
碧荷生幽泉朝日艷且鮮秋花冒緑水密葉羅青烟秀<lb/>
色空絶世馨香誰為<hi>蕭本作竟誰</hi>傳坐看飛霜滿凋此紅芳<lb/>
年結根未得所願託華池邊<hi>曹植詩朱華冒緑池李善註冒猶覆也張協七命飛</hi>
<hi>霜迎節髙風送秋古詩結根太山阿楚辭鼃黽逰乎華池王逸註華池芳華之池也陸機詩移居華池邊</hi>
　　其二十七<lb/>
<pb n="KR4c0014_WYG_002-29a"/>
燕趙有秀色綺樓青雲端眉目艷皎月一笑傾城歡常<lb/>
恐碧草晚坐泣秋風寒纎手怨玉琴清晨起長歎焉得<lb/>
偶君子共乗雙飛鸞<hi>陸厥中山孺子妾歌一笑傾城一顧傾市陸機詩佳人撫琴瑟纎手</hi>
<hi>清且閒江淹扇上綵畫賦玉琴兮散聲素女兮弄情蕭士贇曰此與二十六首同意懷材抱藝之士惟恐未能</hi>
<hi>見用而老之將至思得君子附離與共爵位而用世也</hi>
　　其二十八<lb/>
容顔若飛電時景如飄風草緑霜巳白日西月復東華<lb/>
鬢不耐秋颯然成衰蓬古來賢聖人一一誰成功君子<lb/>
<pb n="KR4c0014_WYG_002-29b"/>
變猿鶴小人為沙蟲不及廣成子乗雲駕輕鴻<hi>毛萇詩傳飄風</hi>
<hi>迴風也藝文類聚抱朴子曰周穆王南征久而不歸君子為猿為鶴小人為蟲為沙今本抱朴子云三軍之衆</hi>
<hi>一朝盡化君子為鶴小人成沙與古書所引迥異徐禎卿曰誰成功言未有能仙舉者也為猿鶴為蟲沙言君</hi>
<hi>子小人皆莫逃于隂陽變化之中也廣成子巳見前注沈約詩朋來握石髓賔至駕輕鴻</hi>
　　其二十九<lb/>
三季分戰國七雄成亂麻王風何怨怒世道終紛拏至<lb/>
人洞𤣥象髙舉淩紫霞仲尼欲<hi>一作亦</hi>浮海吾祖之流沙<lb/>
聖賢共淪沒臨岐胡咄嗟<hi>漢書三季之後厥事放紛顔師古註三季三代之末也東</hi>
<pb n="KR4c0014_WYG_002-30a"/>
<hi>京賦七雄並争薛綜註七雄謂韓魏燕趙齊楚秦也史記其後秦遂以兵滅六王并中國外攘四夷死人如亂</hi>
<hi>麻毛萇詩傳亂世之音怨以怒其政乖正義曰亂世之政教與民心乖戾民怨其政教所以忿怒述其怨怒之</hi>
<hi>心而作歌故亂世之音亦怨以怒也史記漢匈奴相紛拏正義曰三蒼解詁云紛拏相牽也師古曰紛拏亂相</hi>
<hi>持搏也挐音女居反楚辭殽亂兮紛挐淮南子芒繁亂澤巧為紛拏按説文挐牽引也從手奴聲女加切挐持</hi>
<hi>也從手如聲女加切葢義雖别而音則同至韻㑹始以拏入麻韻挐入魚韻析而為二然考之經史傳註挐拏</hi>
<hi>二字通用並有二音義亦相互從合可也至人謂聖人𤣥象謂天象莊子不離于真謂之至人後漢記𤣥象錯</hi>
<hi>度日月不明列仙傳闗令尹喜者周大夫也老子西逰喜先見其氣知有真人當過物色而遮之果得老子老</hi>
<hi>子亦知其竒為著書授之後與老子俱逰流沙化胡服巨勝實莫知其所終蕭士贇曰唐以老子為祖太白乃</hi>
<pb n="KR4c0014_WYG_002-30b"/>
<hi>興聖皇帝九世孫故云吾祖公羊傳疏咄嗟猶嘆息即里語曰咄嗟之間也  咄當沒切敦入聲</hi>
　　其三十<lb/>
𤣥風變太古道喪無時還擾擾季葉<hi>一作市井</hi>人雞鳴趨四<lb/>
闗但識金馬門誰<hi>一作詎</hi>知蓬萊山白首死羅綺笑歌無<lb/>
休<hi>一作時</hi>閒渌<hi>蕭本/作緑</hi>酒哂丹液青娥凋素顔<hi>一作萋萋千金骨風塵凋</hi>
<hi>素顔</hi>大儒揮金槌琢之<hi>一作發塜</hi>詩禮間蒼蒼三珠樹㝠目焉<lb/>
能攀<hi>阮籍詩季葉道陵遲季葉季世也李善文選註云陸機洛陽記曰洛陽有四關東成臯南伊闕北孟</hi>
<hi>津西函谷史記索隠關中咸陽也東函谷南嶢武西散闗北蕭關在四關之中三輔黄圖金馬門宦者署武帝</hi>
<pb n="KR4c0014_WYG_002-31a"/>
<hi>得大宛馬以銅鑄象立于署門因以為名東方朔主父偃嚴安徐樂皆待詔金馬門即此後漢書孝武皇帝時</hi>
<hi>善相馬者東門京鑄作銅馬法獻之有詔立馬於魯班門外則更名魯班門曰金馬門十洲記蓬萊山對東海</hi>
<hi>之東北岸周圍五千里上有九老丈人九天真王宫葢太上真人所居惟飛仙能到其處耳陶潛詩清歌散新</hi>
<hi>聲緑酒開芳顔廣雅哂笑也宋南平王白紵舞曲佳人舉袖曜青娥莊子儒以詩禮發塜大儒臚傳曰東方作</hi>
<hi>矣事之若何小儒曰未解裙襦口中有珠詩固有之曰青青之麥生于陵陂生不布施死何含珠為接其鬢壓</hi>
<hi>其顪儒以金椎控其頤徐剔其頰無傷口中珠山海經三珠樹生赤水上其為樹如栢葉皆為珠一曰其為樹</hi>
<hi>如彗也蕭士贇曰此太白感時憂世之作意謂古道日喪季世之人不復返朴汩沒於名利聲色之塲至死不</hi>
<hi>悟所謂儒者又皆假經欺世借儒術以行其竊取之心漢諺所謂懸牛頭賣馬脯盜跖行孔子語者也彼豈知</hi>
<pb n="KR4c0014_WYG_002-31b"/>
<hi>大道無為自然之化哉三珠之樹喻大道也雖蒼蒼在前乃如之人㝠然無見安能攀而至乎憂憤之意微而</hi>
<hi>顯矣琦按三珠樹乃仙境所生㝠目焉能攀謂至死而不得採以照上文焉知蓬萊山之意</hi>
　　其三十一<lb/>
鄭客西入關行行未能已白馬華山君相逢平原里璧<lb/>
遺鎬池君<hi>繆本作公</hi>明年祖龍死秦人相謂曰吾屬可去矣<lb/>
一往桃花源千春隔流水<hi>捜神記秦始皇三十六年使者鄭客從闗東來將入函谷</hi>
<hi>西至華隂望見素車白馬從華山上下疑其非人道住止而觀之遂至問鄭客曰安之鄭客曰之咸陽車上人</hi>
<hi>曰吾華山使也願託一牘書致鎬池君所子之咸陽道過鎬池見一大梓有文取石欵梓當有應者即以書與</hi>
<pb n="KR4c0014_WYG_002-32a"/>
<hi>之客如其言以石欵梓果有人來取書云明年祖龍死史記秦始皇三十六年使者從闗東夜過華隂舒平道</hi>
<hi>有人持璧遮使者曰為吾遺鎬池君因言曰今年祖龍死使者問其故因忽不見置其璧去使者奉璧俱以聞</hi>
<hi>始皇黙然良久曰山鬼固不過知一嵗事也退言曰祖龍者人之先也使御府視璧乃二十八年行渡江所沉</hi>
<hi>璧也張晏曰武王居鎬鎬池君則武王也武王伐商故神云始皇荒淫若紂矣今亦可伐也孟康曰長安西南</hi>
<hi>有鎬池索隠曰鎬池君按服䖍云水神是也江神以璧遺鎬池之神告始皇之將終也且秦水徳王故其君將</hi>
<hi>亡水神先自相告也蘇林曰祖始也龍人君象謂始皇也捜神後記晉太元中武陵人捕魚為業縁溪行忘路</hi>
<hi>逺近忽逢桃花夾岸數百步中無雜樹芳草鮮美落英繽紛漁人甚異之復前行欲窮其林林盡水源便得一</hi>
<hi>山山有小口髣髴若有光便捨舟從口入初極狹纔通人復行數十步豁然開朗土地曠空屋舍儼然有良田</hi>
<pb n="KR4c0014_WYG_002-32b"/>
<hi>美池桑竹之屬阡陌交通雞犬相聞男女衣著悉如外人黄髪垂髫並怡然自樂見魚人大驚問所從來具荅</hi>
<hi>之便要還家為設酒殺雞作食村中人聞有此人咸來問訊自云先世避秦難率妻子邑人至此絶境不復出</hi>
<hi>焉遂與外人隔問今是何世乃不知有漢無論魏晉此人一一具言所聞皆為嘆惋餘人各復延至其家皆出</hi>
<hi>酒食停數日辭去此中人語曰不足為外人道也既出得其船便扶向路處處誌之及郡乃詣太守説如此太</hi>
<hi>守劉歆即遣人隨之往尋向所誌不復得焉</hi>
　　其三十二<lb/>
蓐收肅金氣西陸弦海月秋蟬號階軒感物憂不歇良<lb/>
辰竟何許大運有淪忽天寒悲風生夜久衆星沒惻惻<lb/>
<pb n="KR4c0014_WYG_002-33a"/>
不忍言哀歌達<hi>蕭本作逮</hi>明發<hi>禮記孟秋之月其神蓐收山海經西方蓐收左耳有蛇乗</hi>
<hi>兩龍郭璞註金神也人面虎爪白毛執鉞北堂書鈔漢書云立春春分月行東方青道曰東陸立夏夏至月行</hi>
<hi>南方赤道曰南陸立秋秋分月行西方白道曰西陸立冬冬至月行北方黒道曰北陸釋名弦月半之名也其</hi>
<hi>形一旁曲一旁直若張弓弛絃也阮籍詩良辰在何許凝霜霑衣襟謝朓詩良辰竟何許夙昔夢佳期吕延濟</hi>
<hi>註許處也言平生良時竟在何處徐禎卿曰良辰建功䇿名之時也大運天運也淪忽暮也嵗華紀麗秋風曰</hi>
<hi>悲風詩小雅明發不昧毛傳曰明發發夕至明正義曰夜地而暗至旦而明明地發後故謂之明發也集傳曰</hi>
<hi>明發謂將旦而光明開發也</hi>
　　其三十三<lb/>
<pb n="KR4c0014_WYG_002-33b"/>
北溟有巨魚身長數千里仰噴三山雪横吞百川水凴<lb/>
陵<hi>繆本作淩</hi>隨海運燀<hi>繆本作烜</hi>赫因風起吾觀摩天飛九萬方<lb/>
未巳<hi>北溟巨魚用莊子逍遥逰中事詳見大鵬賦註陸徳明莊子音義海運司馬彪云運轉也向秀云非</hi>
<hi>海不行故云海運梁簡文云運徙也阮籍詩髙鳥摩天飛淩雲共逰戲餘俱見大鵬賦註</hi>
　　其三十四<lb/>
羽檄如流星虎符合専城喧呼救邊急羣鳥皆夜鳴白<lb/>
日曜紫微三公運權衡天地皆得一澹然四海清借問<lb/>
此何為荅言楚徴<hi>一作征楚</hi>兵渡瀘及五月將赴雲南征怯<lb/>
<pb n="KR4c0014_WYG_002-34a"/>
卒非戰士炎方難逺行長號别嚴親日月慘光晶泣盡<lb/>
繼以血心摧兩無聲困獸當猛虎窮魚餌奔鯨千去不<lb/>
一回投軀豈全生如何舞干戚一使有苗平<hi>史記吾以羽檄徴天</hi>
<hi>下兵裴駰註魏武奏事曰今邊有小警輒露檄挿羽非羽檄之意也駰按推此言則以鳥羽挿檄書謂之羽檄</hi>
<hi>取其急速若飛鳥也顔師古漢書註檄者以木簡為書長尺二寸用徴召也有急事則加以鳥羽挿之示疾速</hi>
<hi>也又淮南王傳持羽檄從南方來顔師古註羽檄徴兵之書也後漢書舊制發兵皆以虎符其餘徴調竹使符</hi>
<hi>而已潘岳馬汧督誄剖符専城紆青拖墨之司張銑註専擅也擅一城也謂守宰之屬梁簡文帝詩輕兵救邊</hi>
<hi>急莊子亂天之經逆物之情𤣥天弗成解獸之羣而鳥皆夜鳴蕭士贇曰言一時喧呼驚擾栖鳥亦不得安其</hi>
<pb n="KR4c0014_WYG_002-34b"/>
<hi>巢至于夜鳴也韓詩外傳三公者何曰司空司馬司徒也司馬主天司空主地司徒主人故隂陽不和四時不</hi>
<hi>節星辰失度災變非常則責之司馬山陵崩弛川谷不流五穀不殖草木不茂則責之司空君臣不正人道不</hi>
<hi>和國多盜賊下怨其上則責之司徒通典周以太師太傅太保為三公漢以丞相大司馬御史大夫為三公後</hi>
<hi>漢魏晉宋齊梁陳後魏北齊皆以太尉司徒司空為三公後周以太師太傅太保為三公隋以太尉司徒司空</hi>
<hi>為三公大唐因之老子天得一以清地得一以寧河上公註一無為道之子也天得一故能垂象清明地得一</hi>
<hi>故能安静不動搖𤦺按瀘水即禹貢梁州之黒水也漢時名瀘唐名金沙江今雲南姚州之金沙江是也其源</hi>
<hi>出吐蕃界中為麗水下流至四川叙州府為馬湖江水經註瀘峯最為髙秀水之左右馬步之徑裁通而時有</hi>
<hi>瘴氣三月四月逕之必死非此時猶令人吐悶五月以後行者差得無害故諸葛亮表言五月渡瀘并日而食</hi>
<pb n="KR4c0014_WYG_002-35a"/>
<hi>臣非不自惜也顧王業不可以偏安于蜀故也益州記曰瀘水源出曲羅舊山下三百里曰瀘水兩峰有殺氣</hi>
<hi>暑月舊不行故武侯以夏渡為難太平寰宇記十道記云瀘水出蕃中入黔府歴越嶲郡界出拓州至此有瀘</hi>
<hi>津闗闗上有石峯髙三十丈四時多瘴氣三四月間發人衝之立死非此時中則人多悶吐唯五月上伏即無</hi>
<hi>害故諸葛武侯征越嶲上疏云五月渡瀘深入不毛之地舊唐書南蠻質子閣羅鳳亡歸帝怒欲討之楊國忠</hi>
<hi>薦閬州人鮮于仲通為益州長史令率精兵八萬討南蠻與羅鳳戰于瀘南全軍陷沒國忠掩其敗狀叙其戰</hi>
<hi>功仍令仲通上表請國忠兼領益部十載國忠權知蜀郡都督府長史充劒南節度副大使知節度事國忠又</hi>
<hi>使司馬李宓率師七萬再討南蠻宓渡瀘水為蠻所誘至太和城不戰而敗李宓死于陣國忠又隠其敗以捷</hi>
<hi>書上聞自仲通李宓再舉討蠻之軍其徵發皆中國利兵然於土風不便沮洳之所陷瘴疫之所傷饋餉之所</hi>
<pb n="KR4c0014_WYG_002-35b"/>
<hi>乏物故者十八九凡舉二十萬衆棄之死地隻輪不返人銜寃毒無敢言者新唐書楊國忠傳國忠雖當國常</hi>
<hi>領劒南召募使遣戍瀘南餉路險乏舉無還者舊勲戸免行所以寵戰功國忠令當行者先取勲家故士無鬬</hi>
<hi>志凡募法願奮者則籍之國忠嵗遣宋昱鄭昂韋儇以御史迫促郡縣吏窮無以應乃詭設餉召貧弱者密縳</hi>
<hi>置室中衣絮衣械而送屯亡者以送吏代之人人思亂尋遣劒南留後李宓率兵十餘萬擊閣羅鳳敗死西洱</hi>
<hi>河國忠矯為捷書上聞自再興師傾中國驍卒二十萬踦履無遺天下寃之通鑑天寶十載夏四月劒南節度</hi>
<hi>使鮮于仲通討南詔蠻大敗于瀘南制大募兩京及河南北兵以擊南詔人聞雲南多瘴癘未戰士卒死者十</hi>
<hi>八九莫肯應募楊國忠遣御史分道捕人連枷送詣軍所舊制百姓有勲者免征役時調兵既多國忠奏先取</hi>
<hi>髙勲于是行者愁怨父母妻子送之所在哭聲振野説苑下蔡威公閉門而哭三日三夜泣盡而繼以血潘岳</hi>
<pb n="KR4c0014_WYG_002-36a"/>
<hi>寡婦賦痛忉怛以摧心左傳困獸猶鬭謝朓詩奔鯨自此曝吕向註奔鯨大魚吞食小物喻不義也鮑照詩投</hi>
<hi>軀報明主身死為國殤藝文類聚帝王世紀曰有苗氏負固不服禹請征之舜曰我徳不厚而行武非道也吾</hi>
<hi>前教由未也乃修教三年執干戚而舞之有苗請服蕭士贇曰此詩葢討雲南時作也首即徴兵時景象而言</hi>
<hi>當此君明臣良天清地寧海内澹然四郊無警之時而忽有此舉問之于人始知徴兵者討雲南也乃所調之</hi>
<hi>兵不堪受甲所謂驅市人而戰之如以困獸當虎窮魚餌鯨吾見師之出而不見師之入矣末則深嘆當國之</hi>
<hi>臣不能敷文徳以來逺人致有覆軍殺將之恥也</hi>
　　其三十五<lb/>
醜女來效顰還家驚四鄰夀陵失本步笑殺邯鄲人一<lb/>
<pb n="KR4c0014_WYG_002-36b"/>
曲<hi>一作東西</hi>斐然子雕蟲喪天真棘刺造沐猴三年費精神<lb/>
功成無所用楚楚且華<hi>一作榮</hi>身大雅思文王頌聲久崩<lb/>
淪安得郢中質一揮成風斤<hi>一作承風一運斤蕭本作一揮成斧斤  莊子西施</hi>
<hi>病心而矉其里之醜人見而美之歸亦捧心而矉其里之富人見之堅閉門而不出貧人見之挈妻子而去之</hi>
<hi>走陸徳明註蹙額曰矉又莊子子獨不聞夫夀陵餘子之學行于邯鄲與未得國能又失其故行矣直匍匐而</hi>
<hi>歸耳揚子或問吾子少而好賦曰然童子雕蟲篆刻俄而曰壯夫不為也韓非子燕王好微巧衛人曰能以棘</hi>
<hi>刺之端為母猴燕王悦之養以五乗之奉王曰吾試觀客為棘刺之母猴客曰人主欲觀之必半嵗不入宫不</hi>
<hi>飲酒食肉雨霽日出視之晏隂之間而棘刺之母猴乃可見也燕王因養衛人不能觀其母猴鄭有臺下之冶</hi>
<pb n="KR4c0014_WYG_002-37a"/>
<hi>者謂燕王曰臣削者也諸微物必以削削之而所削必大于削今棘刺之端不容削鋒難以治棘刺之端王試</hi>
<hi>觀客之削能與不能可知也王曰善謂衛人曰客為棘刺之端以削吾欲觀見之客曰臣請之舎取之因逃冶</hi>
<hi>人謂王曰計無度量言談之士多棘刺之説也詩國風衣裳楚楚毛傳楚楚鮮明貌莊子莊子送葬過惠子之</hi>
<hi>墓顧其從者曰郢人堊漫其鼻端若蠅翼使匠石斵之匠石運斧成風聴而斵之盡堊而鼻不傷郢人立不失</hi>
<hi>容宋元君聞之而召匠石曰嘗試為寡人為之匠石曰臣則嘗能斲之雖然臣之質死久矣自夫子之死也吾</hi>
<hi>無以為質矣吾無與言之矣蕭士贇曰此篇葢譏世之作詩賦者不過藉此以取科第干禄位而已何益于世</hi>
<hi>教哉太白嘗論詩曰將復古道非我而誰雅頌之作太白自負者如此然安得雅頌之人識之使郢中之質能</hi>
<hi>當匠石之運斤耶俱顰音貧或寫矉或寫嚬音義  同邯音寒</hi>
<pb n="KR4c0014_WYG_002-37b"/>
　　其三十六<lb/>
抱玉入楚國見疑古所聞良寶終見棄徒勞三獻君直<lb/>
木忌先伐芳蘭哀自焚盈滿天所損沈㝠道為羣東海<lb/>
汎<hi>蕭本作沈</hi>碧水<hi>一作流</hi>西闗乗紫雲魯連及柱史可以躡清<lb/>
芬<hi>韓非子楚人和氏得玉璞楚山中奉而獻之厲王厲王使玉人相之玉人曰石也王以和為誑而刖其左</hi>
<hi>足及厲王薨武王即位和又奉其璞而獻之武王武王使玉人相之又曰石也王又以和為誑而刖其右足武</hi>
<hi>王薨文王即位和乃抱其璞而哭于楚山之下三日三夜淚盡而繼之以血王聞之使人問其故曰天下之刖</hi>
<hi>者多矣子奚哭之悲也和曰吾非悲刖也悲夫寶玉而題之以石貞士而名之以誑此吾所以悲也王乃使玉</hi>
<pb n="KR4c0014_WYG_002-38a"/>
<hi>人理其璞乃得寶焉遂命曰和氏之璧墨子和氏之璧隋侯之珠三棘六異此諸侯之所謂良寶也莊子直木</hi>
<hi>先伐甘井先竭太平御覽金樓子曰蚌懷珠而致剖蘭含香而遭焚髙士傳老子生于殷時為周柱下史後周</hi>
<hi>徳衰乃乗青牛車去入大秦過西闗闗令尹喜望氣先知焉乃物色遮候之已而老子果至乃強使著書作道</hi>
<hi>徳經五千餘言為道家之宗陸機文賦誦先人之清芬李善註清美芬芳之徳沈㝠及魯連欲蹈東海事巳見</hi>
<hi>前註</hi>
　　其三十七<lb/>
燕臣昔慟哭五月飛秋霜庶女號蒼天震風擊齊堂精<lb/>
誠有所感造化為悲傷而我竟何辜逺身金殿旁<hi>一本少此</hi>
<pb n="KR4c0014_WYG_002-38b"/>
<hi>二句</hi>浮雲蔽紫闥白日難回光羣沙穢明珠衆草淩孤芳古<lb/>
來共歎息流淚空沾裳<hi>論衡鄒衍無罪見拘于燕當夏五月仰天而嘆天為隕霜淮南</hi>
<hi>子庶女叫天雷霆下擊景公臺隕支體傷折海水大出髙誘註庶賤之女齊之寡婦無子不嫁事姑謹敬姑無</hi>
<hi>男有女女利母財令母嫁婦婦終不肯女殺母以誣婦婦不能自明寃結叫天天為行雷霆下擊景公之臺隕</hi>
<hi>壞毁景公之支體海水為之大溢出也江淹上建平王書賤臣叩心飛霜擊于燕地庶女告天振風襲于齊堂</hi>
<hi>江淹詩列坐金殿側孔融詩讒邪害公正浮雲翳白日崔駰達㫖攀台階闚紫闥曹植求通親親表注心皇極</hi>
<hi>結情紫闥劉良註皇極紫闥天子所居也孤芳芳草之孤生者蕭士贇曰此詩其遭髙力士譖於貴妃而放黜</hi>
<hi>之時所作乎浮雲比力士紫闥比中宫白日比明皇羣沙衆草以喻小人明珠孤芳以喻君子</hi>
<pb n="KR4c0014_WYG_002-39a"/>
　　其三十八<lb/>
孤蘭生幽園衆草共蕪沒雖照陽春暉復悲髙秋月飛<lb/>
霜早淅瀝緑艷恐休歇若無清風吹香氣為誰發<hi>説文暉日</hi>
<hi>光也嵗華紀麗九月曰髙秋亦曰暮秋謝惠連雪賦霰淅瀝而先集劉良註淅瀝細下貌抱朴子芳蘭之芬烈</hi>
<hi>者清風之功也蕭士贇曰詩謂君子在野未能自拔于衆人之中雖䝉主知而小人之讒譖已至若非在位之</hi>
<hi>人引類拔萃而薦用之雖有馨香何以自見哉</hi>
　　其三十九<lb/>
登髙望四海天地何漫漫霜被羣物秋風飄大荒寒榮<lb/>
<pb n="KR4c0014_WYG_002-39b"/>
華東流水萬事皆波瀾白日掩徂暉浮雲無定端梧桐<lb/>
巢燕雀枳棘棲鴛鸞且復歸去來劒歌行<hi>一作悲</hi>路難<hi>一本</hi>
<hi>自第四句後云殺氣落喬木浮雲蔽層巒孤鳯鳴天霓遺聲何辛酸游人悲舊國撫心亦盤桓倚劒歌所思曲</hi>
<hi>終涕洄瀾喻大荒謂荒野之地楚辭及榮華之未落王逸註榮華  顔色也吕氏春秋水泉東流日夜不休徂</hi>
<hi>輝落日之光也駱賔王詩别情傷去葢離念惜徂輝鴛當是鵷字之訛莊子南方有鳥其名鵷雛發于南海而</hi>
<hi>飛于北海非梧桐不止非練實不食非醴泉不飲陸徳明註鵷雛鸞鳯之屬也廣韻鵷雛似鳯埤雅鸞赤色五</hi>
<hi>采雞形鳴中五音頌聲作則至一曰青鳯為鸞後漢書枳棘非鸞鳯所棲陳書枳棘棲鵷常以増嘆劒歌謂彈</hi>
<hi>其劒而歌也行路難樂府曲名詳見後三巻註琦按登髙望四海天地何漫漫見宇宙廣大之意霜被羣物秋</hi>
<pb n="KR4c0014_WYG_002-40a"/>
<hi>風飄大荒寒見生計蕭索之意榮華東流水言年華日去如水之東流滔滔不返萬事皆波瀾言生事擾擾反</hi>
<hi>覆相乗如水之波瀾無有静時白日掩徂輝謂日將落而無光如人將有去志而意色不快浮雲無定端言人</hi>
<hi>生世上行踪原無一定何必戀戀於此或以落日為浮雲所掩喻英明之人為讒邪所惑兩句作一意解者亦</hi>
<hi>可梧桐之木本鳯凰所止而燕雀得巢其上喻小人得志枳棘之樹本燕雀所萃而鵷鸞反棲其間喻君子失</hi>
<hi>所以上皆即景而寓感嘆於間以見不得不動歸來之念意者是時太白所投之主人惑于羣小而不見親禮</hi>
<hi>將欲去之而作此詩舊註以時世昏亂隂小用事為解専指朝政而言恐未是  漫謨官切滿平聲鴛與鵷同</hi>
<hi>音寃</hi>
　　其四十<lb/>
<pb n="KR4c0014_WYG_002-40b"/>
鳯饑不啄粟所食唯琅玕焉能與羣雞刺蹙<hi>一作蹙促</hi>争一<lb/>
飡朝鳴崑丘樹夕飲砥柱湍歸飛海路逺獨宿天霜寒<lb/>
幸遇王子晉結交青雲端懹恩未得報感别空長嘆<hi>藝文</hi>
<hi>類聚莊子曰吾聞南方有鳥其名為鳳所居積石千里天為生食其樹名瓊枝髙百仞以璆琳琅玕為實天又</hi>
<hi>為生離珠一人三頭逓卧逓起以伺琅玕淮南子鳯凰曽逝萬仞之上翺翔四海之外過崑崙之疏圃飲砥柱</hi>
<hi>之湍瀨山海經西海之南流沙之濵赤水之後黑水之前有大山名曰崑崙之丘元和郡縣志底柱山俗名三</hi>
<hi>門山在陜州硤石縣東北五十里黄河中禹貢曰𨗳河積石至于龍門又東至于底柱註云河水分流包山而</hi>
<hi>過山見水中若柱然也又以禹理洪水山陵當水者破之以通河三穿既決河出其間有似於門故亦謂之三</hi>
<pb n="KR4c0014_WYG_002-41a"/>
<hi>門水經註王子晉好吹鳯笙招延與道士浮丘同逰伊洛之浦  啄音卓刺音七飡同餐砥同底</hi>
　　其四十一<lb/>
朝弄紫泥海<hi>一作朝駕碧鸞車蕭本作朝弄紫沂海</hi>夕披丹霞裳揮手折<lb/>
若木拂此西日光雲卧<hi>一作舉</hi>逰八極玉顔巳千霜飄飄<lb/>
入無倪稽首祈上皇呼我逰太素玉杯賜瓊漿一飡歴<lb/>
萬嵗何用還故鄉永隨長風去天外恣飄揚<hi>洞㝠記東方朔去經</hi>
<hi>年乃歸母曰汝行經年一歸何以慰我也朔曰兒至紫泥海有紫水汚衣仍過虞淵湔洗朝發中返何云經年</hi>
<hi>乎謝朓七夕賦厭白玉而為飾霏丹霞而為裳楚辭折若木以拂日兮聊逍遥以相羊王逸註若木在崑崙西</hi>
<pb n="KR4c0014_WYG_002-41b"/>
<hi>極其華照下地拂擊也折取若木以拂擊日使之還去或謂拂蔽也以若木鄣蔽日使不得過鮑照詩雲卧恣</hi>
<hi>天行黄庭内景經減却百邪玉鍊顔袁彖詩萬古方一春千霜豈二髮倪際也楚辭信上皇而質正王逸註上</hi>
<hi>皇上帝也真誥晨逰太素宫控軿觀玉河太平御覽王君内傳曰紫清宫太素三元道君之所治也楚辭華酌</hi>
<hi>既陳有瓊漿些左思吳都賦習御長風劉逵註長風逺風也蕭士贇曰或疑首二句為不類起句不知正是取</hi>
<hi>法選詩如朝發鄴都橋暮濟白馬津朝發廣莫門暮宿丹水山朝旦發陽崖景落憩隂峰之類皆起句也而其</hi>
<hi>文法則又皆自楚辭中來如朝發軔于天津兮夕予濟乎西極朝馳予馬乎江臯夕濟乎西澨是也</hi>
　　其四十二<lb/>
搖裔雙白鷗鳴飛滄江流宜與海人狎豈伊雲鶴儔寄<lb/>
<pb n="KR4c0014_WYG_002-42a"/>
影<hi>蕭本作形</hi>宿沙月㳂芳戲春洲吾亦洗心者忘機從爾逰<lb/>
<hi>搖裔猶搖蕩也盧思道詩丰茸雞樹密摇裔鶴烟稠謝朓詩迴瞰滄江流列子海上之人有好漚鳥者每旦之</hi>
<hi>海上從漚鳥逰漚鳥之至者百住而不止其父曰吾聞漚鳥皆從汝逰汝取來吾玩之明日之海上漚鳥舞而</hi>
<hi>不下埤雅鳬好沒鷖好浮故鷖一名漚列子曰漚鳥今字從鳥後人加之也蒼頡解詁曰鷖鷗也今鷗一名水</hi>
<hi>鴞似白鴿而羣飛謝朓詩喧鳥覆春洲  裔音曳㳂即沿字</hi>
　　其四十三<lb/>
周穆八荒意漢皇萬乗尊淫樂心不極雄豪安足論西<lb/>
海宴王母北宫邀上元瑶水聞遺歌玉杯竟空言靈跡<lb/>
<pb n="KR4c0014_WYG_002-42b"/>
成蔓草徒悲千載魂<hi>列子周穆王肆意逺逰命駕八駿之乗右服<graphic n="KR2194" url="https://raw.githubusercontent.com/kanripo/KR-Gaiji/master/images/KR2194.png" mimeType="image/png"/>騮而左緑耳右驂赤</hi>
<hi>驥而左白<graphic n="KR2059" url="https://raw.githubusercontent.com/kanripo/KR-Gaiji/master/images/KR2059.png" mimeType="image/png"/>主車則造父為御离□為右次車之乗右服渠黄而左踰輪左驂盜驪而右山子百夭主車參百</hi>
<hi>為御奔戎為右馳驅千里遂賔于西王母觴于瑤池之上西王母為王謠王和之其辭哀焉漢武外傳元封元</hi>
<hi>年七月七日王母至天仙咸住殿下王母惟將二侍女上殿東向坐帝跪拜問寒暄畢而立因呼帝坐帝面南</hi>
<hi>王母乃遣侍女與上元夫人相聞云王九光之母敬謝比不相見四千餘年天事勞我致以愆面夫人可暫來</hi>
<hi>否若能屈駕當停相須帝問王母上元何真也曰是三天真王之母上元之官統十萬玉女名録者也俄而夫</hi>
<hi>人至年可二十餘天姿精耀靈眸艷絶服青霜袍雲彩亂色非錦非繡不可名字頭作三角髻餘髪散垂至腰</hi>
<hi>戴九雲夜光之冠帶火山大玉之佩結鳯林華錦之綬腰流黄揮精之劒上殿向王母拜王母坐止之呼同坐</hi>
<pb n="KR4c0014_WYG_002-43a"/>
<hi>北向王母勅帝曰此真元之母尊貴之人汝當起拜問寒温還坐夫人笑曰五濁之人耽酒營利嗜味淫色固</hi>
<hi>其常也且徹以天子之貴其亂目者倍于凡焉而復于華嚴之墟折嗜欲之根願無為之事良有志矣按漢武</hi>
<hi>内傳外傳諸書載王母及上元夫人來降漢庭俱不言所在宫名北宫則禮神君之地也此云北宫邀上元當</hi>
<hi>另有所本王融曲水詩序穆滿八駿如舞瑶水之隂劉良註瑶水瑶池也三輔黄圖廟記曰神明臺武帝祭仙</hi>
<hi>人處上有承露盤有銅仙人舒掌捧銅盤玉杯以承雲表之露以露和玉屑服之以求仙道太平御覽漢武故</hi>
<hi>事上崩後鄠縣有一人于市貨玉杯吏疑其御物欲捕之因忽不見縣送其器推問乃茂陵中物也霍光自呼</hi>
<hi>吏問之説市人形貌如先帝其事載在杯類中而今本多作玉碗葢今本誤矣按二事註此皆可通但未知太</hi>
<hi>白所用者何事耳若舊註引新垣平玉杯則文帝時事非武帝也恐未是</hi>
<pb n="KR4c0014_WYG_002-43b"/>
　　其四十四<lb/>
緑蘿紛葳蕤繚繞松栢枝草木有所託嵗寒尚不移奈<lb/>
何夭桃色坐嘆葑菲詩玉顔艷紅彩雲髪非素絲君子<lb/>
恩巳畢賤妾將何為<hi>郭璞詩綠蘿結髙林吕向註緑蘿松蘿也陸機文賦紛葳蕤以馺遝</hi>
<hi>吕向註紛葳蕤盛美貌廣韻繚繞纒也詩小雅蔦與女蘿施於松栢廣雅女蘿松蘿也詩國風桃之夭夭灼灼</hi>
<hi>其華毛傳曰天天其少壯也詩國風習習谷風以隂以雨黽勉同心不宜有怒采葑采菲無以下體徳音莫違</hi>
<hi>及爾同死序云谷風刺夫婦失道也衛人化其上淫于新婚而棄其舊室夫婦離絶國俗傷敗焉江淹詩庭樹</hi>
<hi>發紅彩張銑註紅彩花也詩國風鬒髪如雲毛傳曰如雲言美長也王融詩騷首亂雲髪江淹詩君子恩未畢</hi>
<pb n="KR4c0014_WYG_002-44a"/>
<hi>古詩賤妾亦何為𤦺按古稱色衰愛弛此詩則謂色未哀而愛巳弛有感而發其寄諷之意深矣  菲音斐</hi>
　　其四十五<lb/>
八荒馳驚飇萬物盡凋落浮雲蔽頽陽洪波振大壑龍<lb/>
鳳脱罔罟飄颻將安託去去乗白駒空山詠場藿<hi>驚飇暴風也陸</hi>
<hi>機詩驚飇褰反信謝宣逺詩頽陽照通津吕延濟註頽陽落日也殷仲文表洪波振壑莊子大壑之為物也注</hi>
<hi>焉而不滿酌焉而不竭陸徳明註大壑東海也列子渤海之東不知㡬億萬里有大壑焉實惟無底之谷其下</hi>
<hi>無底名曰歸墟八紘九野之水天漢之流莫不注之而無増無減焉詩小雅皎皎白駒食我場苗毛傳曰宣王</hi>
<hi>之末不能用賢賢者有乗白駒而去者次章云皎皎白駒食我場藿毛傳曰藿猶苗也蕭士贇曰此詩前指禄</hi>
<pb n="KR4c0014_WYG_002-44b"/>
<hi>山之亂乗輿播遷天下驚擾後言已之罹難脱身羈囚無所依託</hi>
　　其四十六<lb/>
一百四十年國容何赫然隠隠五鳳樓峨峨横三川王侯<lb/>
象星月賔客如雲烟<hi>一本首六句云帝京信佳麗國容何赫然劒戟擁九闗歌鐘沸三川</hi>
<hi>蓬萊象天構珠翠誇雲仙</hi>鬬雞金宫<hi>一作/城</hi>裏蹴踘瑶臺<hi>一作走馬蘭臺</hi>邊舉<lb/>
動揺白日指揮回青天當塗何翕忽失路長棄捐獨有<lb/>
揚執戟閉闗草太𤣥<hi>唐自武徳元年至天寶十四載得一百三十八年此詩約是天寶初</hi>
<hi>年太白在翰林時所作四字疑誤赫然盛貌漢書司馬法曰國容不入軍初學記闗中記云涇與渭洛為闗中</hi>
<pb n="KR4c0014_WYG_002-45a"/>
<hi>三川唐書五行志𤣥宗好鬬雞貴臣外戚皆尚之貧者或弄木雞識者以為雞酉屬帝生之嵗也鬬者兵象近</hi>
<hi>雞禍也史記處後蹴踘正義曰謂打毬也漢書蹴踘刻鏤顔師古註蹴足蹴之也鞠以韋為之中實以物蹴蹋</hi>
<hi>為戲樂也荆楚嵗時記劉向别録曰蹴踘黄帝所造本兵勢也或云起于戰國按踘與毬同古人蹋踘以為戲</hi>
<hi>也蕭士贇曰白日青天以比其君鬬雞蹴踘明皇所好此等得志用事舉動指揮足以動摇主聴揚雄解嘲當</hi>
<hi>塗者升青雲失路者委溝渠翕忽疾貌吳都賦神化翕忽太白意謂此輩幸臣當其得志不過翕忽之頃一朝</hi>
<hi>失寵長于棄捐不用葢言不足恃之意而蕭註謂得其蹊徑而依附之可以翕忽而暴貴不得其蹊徑而不依</hi>
<hi>附終于棄捐而不用似失其解曹植與楊修書昔揚子雲先朝執㦸之臣耳閉闗猶閉門也鮑照詩閉幃草太</hi>
<hi>𤣥兹事殆愚狂漢書哀帝時丁傅董賢用事諸附離之者或起家至二千石時揚雄方草太𤣥有以自守泊如</hi>
<pb n="KR4c0014_WYG_002-45b"/>
<hi>也踘蹴音蹙  音菊</hi>
　　其四十七<lb/>
桃花開東園含笑誇白日偶䝉春<hi>蕭本作東</hi>風榮生<hi>一作矜</hi>此<lb/>
艷陽質豈無佳人色但恐花不實宛轉龍火飛零落早<lb/>
相失詎知南山松獨立自蕭飋<hi>阮籍詩東園桃與李史通今俗文士謂鳥鳴為</hi>
<hi>啼花發為笑鮑照詩艷陽桃李節張協七命龍火西頽李善註漢書曰東宫蒼龍房心心為火故曰龍火也江</hi>
<hi>淹詩松栢轉蕭瑟劉良註蕭瑟風吹松栢聲蕭士贇曰此詩謂士無實行偶然榮遇者寵衰則易至于棄捐孰</hi>
<hi>若君子之有持操者獨立而不改其節哉</hi>
<pb n="KR4c0014_WYG_002-46a"/>
　　其四十八<lb/>
秦皇按寶劒赫怒震<hi>繆本作振</hi>威神逐日巡海右驅石駕<hi>繆本</hi>
<hi>作架</hi>滄津徴卒空九寓作橋傷萬人但求蓬島藥豈思農<lb/>
鳸春力盡功不贍千載為悲辛<hi>藝文類聚三齊畧記曰秦始皇作石橋欲過海</hi>
<hi>觀日出處于時有神人能驅石下海城陽十一山石盡起立嶷嶷東傾狀似相隨而去云石去不速神人輒鞭</hi>
<hi>之盡流血石莫不悉赤至今猶爾江淹恨賦秦帝按劒諸侯西馳削平天下同文共規雄圖既溢武功未畢方</hi>
<hi>架黿鼉以為梁巡海右以送日九㝢猶九州牛𢎞神州歌九㝢載寧史記秦使徐福入海求神異物還為偽辭</hi>
<hi>曰臣見海中大神言曰汝西皇之使耶臣荅曰然汝何求曰願請延年益夀藥神曰汝秦王之禮薄得觀而不</hi>
<pb n="KR4c0014_WYG_002-46b"/>
<hi>得取即從臣東南至蓬萊山見芝成宫闕有使者銅色而龍形光上照天于是臣再拜問曰宜何資以獻海神</hi>
<hi>曰以令童子若振女與百工之事即得之矣秦皇帝大悦遣振男女三千人資之五榖種種百工而行徐福得</hi>
<hi>平原廣澤止王不來獨㫁少昊之世置九農之官春扈氏農正趣民耕種夏扈氏農正趣民芸除秋扈氏農正</hi>
<hi>趣民收斂冬扈氏農正趣民葢藏棘扈氏農正掌人百果行扈氏農正畫為民驅鳥宵扈氏農正夜為民驅獸</hi>
<hi>桑扈氏農正趣民養蠶老扈氏農正趣民收麥陳子昂詩願罷瑶池宴來觀農扈春宋之問詩吾君不事瑶池</hi>
<hi>樂時雨來觀農鳸春鳸扈古字通用説文贍給也  㝢即宇字扈音戸</hi>
　　其四十九<lb/>
美人出南國灼灼芙蓉姿皓齒終不發芳心空自持由<lb/>
<pb n="KR4c0014_WYG_002-47a"/>
來紫宫女共妬青蛾眉歸去瀟湘沚沈吟何足悲<hi>曹植詩南</hi>
<hi>國有佳人又詩誰為發皓齒左思詩列宅紫宫裏李周翰註紫宫天子所居處曹植詩夕宿瀟湘沚爾雅小渚</hi>
<hi>曰沚蕭士贇曰此太白遭讒擯逐之詩也去就之際曽無留難然自後人而觀之其志亦可悲矣</hi>
　　其五十<lb/>
宋國梧臺東野人得燕石<hi>一作宋人枉千金去國買燕石</hi>誇作天下珍<lb/>
却哂趙王璧趙璧無緇磷燕石非貞真流俗多錯誤豈<lb/>
知玉與珉<hi>藝文類聚闞子曰宋之愚人得燕石于梧臺之東歸而藏之以為寶周客聞而觀焉主人</hi>
<hi>齋七日端冕𤣥服以發寶革匱十重緹巾十襲客見之掩口而笑曰此特燕石也其與瓦甓不殊主人大怒曰</hi>
<pb n="KR4c0014_WYG_002-47b"/>
<hi>商賈之言醫匠之心藏之愈固史記趙惠文王時得楚和氏璧劉孝威詩白玉遂緇磷野客叢書論語磨而不</hi>
<hi>磷湼而不緇今讀磷字多作去聲讀緇字多作平聲而古來文士以磷字為平聲如摯虞傅咸以至李杜元白</hi>
<hi>之流皆然緇字作去聲協見沈約髙士賛今禮部押韻緇字只平聲一音葢當時未分四聲故耳韻㑹珉音與</hi>
<hi>民同説文石之美者禮君子貴玉而賤珉珉石似玉而非也蕭士贇曰此譏世人不識真儒而假儒反得用世</hi>
<hi>以非笑真儒焉辭簡意明切中古今時病  緇音支又音子磷音隣</hi>
　　其五十一<lb/>
殷后亂天紀楚懷亦巳昏夷羊滿中野菉<hi>繆本作緑</hi>葹盈髙<lb/>
門比干諫而死屈平竄湘源虎口何婉孌女嬃<hi>繆本作顔</hi>空<lb/>
<pb n="KR4c0014_WYG_002-48a"/>
嬋娟彭咸久淪沒此意與誰論<hi>𦙍征俶擾天紀正義曰始亂天之紀網也陶潛</hi>
<hi>詩嬴氏亂天紀國語商之興也檮杌次于丕山其亡也夷羊在牧韋昭解夷羊神獸牧商郊牧野離騷薋菉葹</hi>
<hi>以盈室兮判獨離而不服王逸註薋蒺藜也菉王蒭也葹枲耳也三者皆惡草以喻讒諂盈滿于側也楚辭章</hi>
<hi>句紂惑妲己作糟丘酒池長夜之飲㫁斮朝涉刳剔孕婦比干正諌紂怒曰吾聞聖人心有七竅于是殺比干</hi>
<hi>剖其心而觀之史記屈原者名平楚之同姓也為楚懷王左徒博聞彊識明于治亂嫻于辭令入則與王圖議</hi>
<hi>國事以出號令出則接遇賔客應對諸侯王甚任之上官大夫與之同列争寵而心害其能因讒之王怒而疏</hi>
<hi>屈平屈平疾王聴之不聰也讒諂之蔽明也邪曲之害公也方正之不容也故憂愁幽思而作離騷所謂薋菉</hi>
<hi>葹以盈室及女嬃彭咸事皆離騷中語也其後又信上官之䜛遷屈原于湘江之南乃頃襄王時事非懷王也</hi>
<pb n="KR4c0014_WYG_002-48b"/>
<hi>詩葢互言之耳蕭士贇曰虎口事如史記秦二世拜叔孫通為博士通曰我㡬不脱于虎口之類謂比干以諌</hi>
<hi>死是䧟于虎口何所為而婉孌如是哉詩云婉兮孌兮註曰皆顧慕貌陸機詩婉孌崑山隂註曰婉孌存思貌</hi>
<hi>琦按虎口二句是反言以起下文見賢者所為衆人不知反以為非之意離騷女嬃之嬋媛兮申申其詈予王</hi>
<hi>逸註女嬃屈原姊也嬋媛猶牽引也言女嬃見已施行不與衆合以見流放故來牽引數怒重詈我也又離騷</hi>
<hi>雖不周于今之人兮願依彭咸之遺則王逸註彭咸殷賢大夫也諌其君不聴自投水而死  孌音戀嬋音蟬</hi>
<hi>娟音蠲</hi>
　　其五十二<lb/>
青春流驚湍朱明<hi>一作火</hi>驟回薄不忍看秋蓬飄揚竟何<lb/>
<pb n="KR4c0014_WYG_002-49a"/>
託光風滅蘭蕙白露灑葵藿<hi>一作委蕭藿</hi>美人不我期草木<lb/>
日零落<hi>楚辭青春受謝王逸註青東方春位其色青也潘岳詩驚湍激巖阿劉良註湍急流也爾雅夏</hi>
<hi>為朱明郭璞註氣赤而光明也賈誼鵩賦萬物回薄震蕩相轉埤雅蓬蒿草之不理者也其葉散生如蓬末大</hi>
<hi>於本故遇風輒拔而旋説苑曰秋蓬惡於根本而美於枝葉秋風一起根且拔矣楚辭光風轉蕙汜崇蘭些王</hi>
<hi>逸註光風謂雨巳日出而風草木有光也王禎農書葵陽草也其菜易生郊野甚多不拘肥瘠地皆有之為百</hi>
<hi>菜之主備四時之饌本豐而耐旱味甘而無毒可防荒儉可以葅腊其枯枿可以榜簇根子又能療疾咸無遺</hi>
<hi>棄誠蔬茹之要品民生之資益者也而今人不復食之亦無植者説文藿菽之少也葢謂豆之初生者廣雅豆</hi>
<hi>角謂之莢其葉謂之藿王逸楚辭註零落皆墮也草曰零木曰落蕭士贇曰楚辭日月忽其不淹兮春與秋其</hi>
<pb n="KR4c0014_WYG_002-49b"/>
<hi>代謝惟草木之零落兮恐美人之遲暮詩意全出於此美人況時君也時不我用老將至矣懐材而見棄於世</hi>
<hi>能不悲夫</hi>
　　其五十三<lb/>
戰國何紛紛兵戈亂浮雲趙倚兩虎鬬晉為六卿分姦<lb/>
臣欲竊位樹黨自相羣果然田成子一旦殺<hi>繆本作弑</hi>齊君<lb/>
<hi>魏書戰國紛紛年過十紀史記趙以藺相如功大拜為上卿位在亷頗之右亷頗宣言曰我見相如必辱之相</hi>
<hi>如聞不肯與㑹每朝時常稱病不肯與亷頗争列已而相如出望見亷頗引車避匿于是舍人相與諫相如相</hi>
<hi>如曰秦所以不敢加兵于趙者徒以吾兩人在也今兩虎共鬬其勢不俱生吾所以為此者先國家之急而後</hi>
<pb n="KR4c0014_WYG_002-50a"/>
<hi>私仇也漢書田氏簒齊六卿分晉顔師古註晉之衰也六卿擅權其後范氏中行氏智氏滅而韓趙魏并其土</hi>
<hi>田人衆故總言六卿分晉也按史記晉世家曰頃公十二年晉之宗家祁徯孫叔嚮子相惡於其君六卿欲弱</hi>
<hi>公室乃遂以法盡滅其族而分其邑為十縣各令其子為大夫晉益弱六卿皆大太白所謂晉為六卿分者葢</hi>
<hi>用此事指大夫専政而言以起下文循至竊位弑君之事史記范中行氏反晉晉攻之急范中行請粟于齊田</hi>
<hi>乞欲為亂樹黨于諸侯乃説齊景公曰范中行數有徳于齊齊不可不救齊使田乞救之而輸之粟田乞卒子</hi>
<hi>常代立是為田成子田成子與監止俱為左右相相簡公田常心害監止監止幸于簡公子我者監止之宗人</hi>
<hi>也常與田氏有隙田常于是擊子我子我率其徒攻田氏不勝出亡田氏之徒追殺子我及監止簡公出奔田</hi>
<hi>氏之徒追執簡公于徐州恐簡公復立而誅已遂殺簡公莊子田成子一旦殺齊君而盜其國</hi>
<pb n="KR4c0014_WYG_002-50b"/>
　　其五十四<lb/>
倚劒登髙臺悠悠送春目蒼榛蔽層丘瓊草隠深谷鳯<lb/>
鳥<hi>繆本作皇</hi>鳴西海欲集無珍木鸒斯得所居<hi>一作匹居一作所棲</hi>蒿<lb/>
下盈萬族晉風日已頽窮途方慟哭<hi>一本後六句云翩翩衆鳥飛翺翔在</hi>
<hi>珍木羣花亦便娟榮耀非一族歸來愴途窮日暮還慟哭  江淹詩倚劒臨八荒李周翰註倚佩也謝朓詩逺</hi>
<hi>近送春目庾闡詩瓊草蔽神丘劉楨詩珍木鬱蒼蒼張銑註珍木謂珍異之木爾雅鸒斯鵯鶋郭璞註鴉鳥也</hi>
<hi>小而多羣腹下白江東亦呼為鵯烏鄭樵註亦謂之雅烏葢雀類差小多羣飛食榖粟俗呼必烏江淹詩鸒斯</hi>
<hi>蒿下飛晉書阮籍時率意獨駕不由徑路車跡所窮輒慟哭而反蕭士贇曰三四比小人據髙位而君子在野</hi>
<pb n="KR4c0014_WYG_002-51a"/>
<hi>五句至八句謂當時君子亦有用世之意而在朝無君子以安之反不如小人之得位呼儔引類至于萬族之</hi>
<hi>多也末句借晉為喻君子道消風俗頽靡若阮籍途窮慟哭毋乃見事之晚乎  鸒音豫又音余</hi>
　　其五十五<lb/>
齊瑟彈<hi>一作揮</hi>東吟秦絃弄西音慷慨動顔魄使人成荒<lb/>
淫彼美<hi>繆本作女</hi>佞邪子婉孌來相尋一笑雙白璧再歌千<lb/>
黄金珍色不貴道詎惜飛光沈安識紫霞客瑤臺鳴素<lb/>
<hi>一作玉</hi>琴<hi>曹植詩秦筝發西氣齊瑟揚東謳魏文帝詩齊倡發東舞秦筝奏西音漢書婉孌董公惟亮天</hi>
<hi>工顔師古註婉孌美貌古詩一笑雙白璧再顧千黄金沈約詩飛光忽我遒張銑註飛光日月也嵇康詩習習</hi>
<pb n="KR4c0014_WYG_002-51b"/>
<hi>谷風吹我素琴素琴謂琴之素樸不用金玉珍寶以為飾者也</hi>
　　其五十六<lb/>
越客採明珠提攜出南隅清輝照海月美價傾皇<hi>一作鴻</hi>
都獻君君按劒懷寶空長吁魚目復相哂寸心増煩紆<lb/>
<hi>越南越也今廣東是其地當天下之南而臨南海海中有珠池産明珠東都賦嘉祥阜兮集皇都鄒陽上梁王</hi>
<hi>書明月之珠夜光之璧以暗投人于道衆莫不按劒相眄者無因而至前也張協詩魚目笑明月張銑註魚目</hi>
<hi>魚之目精白者也張衡詩何為懷憂心煩紆李周翰註煩紆思亂也</hi>
　　其五十七<lb/>
<pb n="KR4c0014_WYG_002-52a"/>
羽族稟萬化小大各有依周周<hi>繆本作啁啁</hi>亦何辜六翮掩<lb/>
不揮願銜衆禽翼一向黄河飛飛者莫我顧嘆息將安<lb/>
歸<hi>漢書千變萬化未始有極韓非子鳥有翢翢者重首而尾屈將欲飲于河則必顛乃銜其羽而飲之人之</hi>
<hi>所貪飲不足者不可以不索其羽也阮籍詩天網彌四野六翮掩不舒</hi>
　　其五十八<lb/>
我行<hi>蕭本作到</hi>巫山渚尋古登陽臺天空綵雲滅地逺清風<lb/>
來神女去<hi>蕭本作知</hi>巳久襄王安在哉荒淫竟淪沒<hi>蕭本作替</hi>樵<lb/>
牧徒悲哀<hi>宋玉髙唐賦楚襄王與宋玉逰於雲夢之臺望髙唐之觀其上獨有雲氣崪分直上忽兮</hi>
<pb n="KR4c0014_WYG_002-52b"/>
<hi>改容須㬰之間變化無窮王問玉曰此何氣也玉對曰所謂朝雲者也昔者先王嘗遊髙唐怠而晝寢夢見一</hi>
<hi>婦人曰妾巫山之女也為髙唐之客聞君逰髙唐願薦枕席王因幸之去而辭曰妾在巫山之陽髙丘之岨旦</hi>
<hi>為朝雲暮為行雨朝朝暮暮陽臺之下旦朝視之如言故為立廟號曰朝雲通典䕫州巫山縣有巫山一統志</hi>
<hi>陽臺在䕫州府巫山縣治西北南枕大江宋玉賦云楚王逰于陽雲之臺望髙唐之觀即此王阮亭曰巫山形</hi>
<hi>絶肖巫字其東即陽雲臺在縣治西北五十步髙一百二十丈二山皆土阜殊乏秀色而古今艷稱之以楚大</hi>
<hi>夫詞賦重耳江淹詩相思巫山渚悵望陽雲臺王融詩巫山綵雲合阮籍詩三楚多秀士朝雲進荒淫  渚音</hi>
<hi>主</hi>
　　其五十九<lb/>
<pb n="KR4c0014_WYG_002-53a"/>
惻惻泣路岐哀哀悲素絲路岐有南北素絲易<hi>一作有</hi>變<lb/>
移萬事固如此人生無定期田竇相傾奪賔客互盈虧<lb/>
世途多翻覆交道方嶮巇<hi>一本少萬事固如此四句世途多翻覆作谷風刺輕薄交</hi>
<hi>道以下皆同</hi>斗酒強然諾寸心終自疑張陳竟火滅蕭朱亦<lb/>
星離衆鳥集榮柯窮魚守枯<hi>一作空</hi>池嗟嗟失懽客勤問<lb/>
何所規<hi>一作悲又作窺以淮南子楊子見逵路而哭之為其可以南可  北墨子見練絲而泣之為其</hi>
<hi>可以黄可以黒吕氏春秋墨子見染素絲者而嘆曰染于蒼則蒼染於黄則黄所以入者變其色亦變五入而</hi>
<hi>巳為五色矣故染不可不慎也劉子墨子所以悲素絲楊朱所以泣路岐史記魏其侯竇嬰喜賔客諸㳺士賔</hi>
<pb n="KR4c0014_WYG_002-53b"/>
<hi>客争歸魏其侯武安侯田蚡新用事為相卑下賔客進名士家居者欲以傾魏其諸將相武安侯以王太后故</hi>
<hi>親幸數言事多效天下吏士趨勢利者皆去魏其歸武安又史記齊有孟嘗君趙有平原君魏有信陵君方争</hi>
<hi>下士招致賔客以相傾奪輔國持權劉峻廣絶交論世路險巇一至于此李善註嶮巇猶顛危也漢書灌夫喜</hi>
<hi>任俠已然諾後漢書張陳凶其終蕭朱隙其末章懷太子註張耳陳餘初為刎頸交後搆隙耳從漢為將兵殺</hi>
<hi>陳餘于泜水之上蕭育字次君朱博字子元二人為友著聞當代後有隙不終故時以交為難左思詩塊苦枯</hi>
<hi>池魚蕭士贇曰此詩譏市道交者太白罹難之餘友朋之交道其不能始終如一者諒亦多矣徒有一類失懽</hi>
<hi>之客勤勤問勞亦何所規益乎  嶮與險同巇音羲</hi>
<hi>劉克莊曰太白古風與陳子昻感遇之作筆力相上下唐之詩人皆在下風胡震亨曰太白古風其篇富于子</hi>
<pb n="KR4c0014_WYG_002-54a"/>
<hi>昂之感遇儉于嗣宗之咏懷其抒發性靈寄托規諷實相源流也但嗣宗詩㫖淵放而文多隠避歸趣未易測</hi>
<hi>求子昻淘洗過潔韻不及阮而渾穆之象尚多包含太白六十篇中非指言時事即感傷巳遭循徑而窺又覺</hi>
<hi>易盡此則役于風氣之逓感不得不以才情相勝宣洩見長律之往製未免言表繫外尚有可議亦時㑹使然</hi>
<hi>非後賢果不及前哲也宋漫堂詩説阮嗣宗咏懷陳子昻感遇李太白古風韋蘇州擬古皆得十九首遺意</hi>
　<lb/>
　<lb/>
　<lb/>
　<lb/>
<pb n="KR4c0014_WYG_002-54b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集注巻二<lb/>
</p>
<p>
</p>
  </div>
</body>
</text>
</TEI>
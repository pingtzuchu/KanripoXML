<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集注巻二十九</head> <lb/>
    <p>
<pb n="KR4c0014_WYG_029-1a"/>
欽定四庫全書<lb/>
　李太白集注巻二十九<lb/>
　　　　　　　　　　　　錢塘　王𤦺　撰<lb/>
　銘碑祭文共九首<lb/>
　　化城寺大鐘銘<hi>并序二化城寺詳見  十巻註</hi>
噫天以震雷鼓羣動佛以鴻鐘驚<hi>唐文粹作警</hi>大夢而能發<lb/>
揮沈濳開覺茫蠢則鐘之取象其義博哉夫揚音大千<lb/>
所以清真心警俗慮協響廣樂所以達元氣彰天聲銘<lb/>
<pb n="KR4c0014_WYG_029-1b"/>
勲皇宫所以旌豐功昭茂徳莫不配美金鼎増輝寳坊<lb/>
仍事作制豈徒然也<hi>揚雄羽獵賦撞鴻鐘大千世界見二十三巻註廣樂見一巻註張衡</hi>
<hi>東京賦銘勲彛器歴世彌光薛綜註銘勒也勲功也勒銘於宗廟之器鐘鼎萬世彌益光明寳坊見二十八巻</hi>
<hi>註</hi>粤有唐宣城郡當塗縣化城寺大鐘者量函千盈<hi>唐文</hi>
<hi>粹作量函千鈞聲盈萬壑八字</hi>盖邑宰李公之所剏也公名有則系𤣥<lb/>
元之英蕤茂列聖之天枝生於公族貴而秀出少藴才<lb/>
略壯而有成<hi>唐文粹作聞</hi>西逾流沙立功絶域帝疇乎厥庸<lb/>
始學古從政歴宰潔白聲聞於天天書褒榮輝之簡牘<lb/>
<pb n="KR4c0014_WYG_029-2a"/>
稽首三復子孫其傳天寳之初鳴琴此邦不言而治<hi>唐文</hi>
<hi>粹作理</hi>日計之無近功嵗計之有大利物不知化濳臻小<lb/>
康神明其道越不可尚<hi>唐追號老子為𤣥元皇帝嵇康琴賦飛英㽔於昊蒼李善註蕤</hi>
<hi>草木花貌吕延濟註英蕤花也王僧孺禮佛唱導發願文天枝峻密帝葉英芬漢書地理志張掖郡居延縣居</hi>
<hi>延澤在東北古文以為流沙顔師古曰流沙在燉煌西韻㑹流沙地名在居延海南甘州張掖縣漢書陳湯傳</hi>
<hi>討絶域不羈之君係萬里難制之虜宣帝紀復其後世疇其爵邑張晏曰疇者等也廣韻庸功也書周官學古</hi>
<hi>入官議事以制政乃不迷鳴琴邑令事見二十巻註莊子曰計之而不足嵗計之而有餘詩小雅汔可小康鄭</hi>
<hi>箋曰康安也</hi>方入於禪闗覩天宫崢嶸聞鐘聲瑣屑乃謂諸<lb/>
<pb n="KR4c0014_WYG_029-2b"/>
龍象曰盍不建大法鼓樹之層臺使羣聾六時有所歸<lb/>
仰不亦美乎於是發一言以先覺舉百里而咸<hi>繆本作感</hi>應<lb/>
秋毫不挫人多子來銅崇朝而山積工不日而雲㑹<hi>崢嶸</hi>
<hi>髙峻貌瑣屑細小貌龍象謂髙僧見十二巻註大法鼓謂鐘見二十一巻註西域記時極短者謂刹那也百二</hi>
<hi>十刹那為一呾刹那六十呾刹那為一臘縛三十臘縛為一牟呼栗多五牟呼栗多為一時六時合成一日一</hi>
<hi>夜是中國以一晝夜分作十二時者西國只分為六時也荘子北宫奢為衛靈公賦斂以為鐘為壇乎國門之</hi>
<hi>外三月而成上下之懸王子慶忌見而問焉曰子何術之設奢曰一之問無敢設也奢聞之既雕既琢復歸於</hi>
<hi>朴侗乎其無識儻乎其怠疑萃乎芒乎其送往而迎來來者勿禁往者勿止從其彊梁隨其曲傳因其自窮故</hi>
<pb n="KR4c0014_WYG_029-3a"/>
<hi>朝夕賦斂而毫毛不挫而況有大途者乎詩大雅庶民子來趙岐曰衆民自來趣之若子來為父使之也詩國</hi>
<hi>風崇朝其雨毛傳曰崇終也從旦至食時為終朝南史鄧元起之在蜀也崇於聚斂財貨山積</hi>乃採鳬<lb/>
氏撰鳴<hi>唐文粹作鴻</hi>鐘火天地之爐扇隂陽之炭回禄奮怒<lb/>
飛亷震驚金精轉涾以融熠銅液星熒<hi>繆本作縈</hi>而熣燦光<lb/>
噴日道氣歊<hi>郭本作敵唐文粹作蔽</hi>天維紅雲㸃於太清紫烟矗<lb/>
於遥海烜赫宇宙功侔鬼神瑩而察之吁駭人也<hi>周禮鳬氏</hi>
<hi>為鐘韻㑹撰造也賈誼服賦天地為臚造化為冶隂陽為炭萬物為銅國語回禄信於聆隧韋昭解回禄火神</hi>
<hi>博雅風師謂之飛亷說文涾涫溢也今河朔方言謂沸溢為涾韻㑹熠說文盛光也又閃鑠貌隋書日循黄道</hi>
<pb n="KR4c0014_WYG_029-3b"/>
<hi>東行一日一夜行一度三百六十五日有竒而周天六經天文編日所行之路謂之黄道與赤道相交半出赤</hi>
<hi>道外半入赤道内說文歊氣出貌宋玉大言賦壯士憤兮絶天維韻㑹矗長直貌增韻聳上貌莊子梓慶削木</hi>
<hi>為鐻鐻成見者驚猶鬼神魯靈光殿賦吁可畏乎其駭人也  涾音達熠音逸歊音囂矗音觸</hi>爾其龍<lb/>
質炳發虎形躨跜縻金索以上絙懸寳樓而迭撃傍振<lb/>
萬壑髙聞九天聲動山以隠隠<hi>唐文粹作殷殷</hi>響奔雷而闐闐<lb/>
赦湯鑊於幽途息劍輪於苦海景福肸蠁被於人天非<lb/>
李公好謀而成𢎞濟羣有<hi>唐文粹作物</hi>孰能興<hi>郭本作與</hi>於此乎<lb/>
<hi>梁簡文帝元圃園講頌預入寳樓竊窺妙簡宋玉九辨屬雷師之闐闐兮廣雅闐闐聲也法苑珠林阿鼻地獄</hi>
<pb n="KR4c0014_WYG_029-4a"/>
<hi>有十八劍輪地獄十八湯鑊地獄翻譯名義集若打鐘時一切惡道諸苦並得停止法苑珠林濟生靈於苦海</hi>
<hi>救愚迷於火宅左思蜀都賦景福肸蠁而興作吕向註肸蠁濕生蟲蚊類是也其羣望之如氣之布冩也言大</hi>
<hi>福之興有如此蟲羣飛而多也欣絙居恒切音近耕闐音田鑊音穫肸義乙切  入聲蠁音響</hi>丞尉等<lb/>
並衣冠之龜龍人物之標準大雅君子同僚盡心聞善<lb/>
賈勇贊成厥美<hi>蔡邕郭有道碑文猶百川之歸巨海鱗介之宗龜龍也李善註曽子曰介蟲之</hi>
<hi>精曰龜鱗蟲之精曰龍左傳同官為僚吾嘗同寮敢不盡心乎左傳欲勇者賈予餘勇</hi>寺主昇朝<lb/>
閒心古容英骨秀氣灑落毫素謙柔笑言海受水而<lb/>
皆納鏡無形而不燭直道妙用乃如是言<hi>繆本作然</hi>常虚懷<lb/>
<pb n="KR4c0014_WYG_029-4b"/>
忘情潔已利物是人行空寂不動見如來<hi>翻譯名義集僧史畧云詳</hi>
<hi>寺主起乎東漢白馬寺也寺既爰處人必主之於時雖無寺主之名而有知事之者東晉以來此職方盛故梁</hi>
<hi>武造光宅寺名法雲為寺主創立僧制鮑照詩陵令無人事毫墨時灑落南史姚察將終曽無痛惱但西向坐</hi>
<hi>正念云一切空寂</hi>有若上座靈隠都維那則舒名僧日暉藴虚<lb/>
常因調䕶賢哉六開士普聞八萬法深入禪惠精修律<lb/>
儀<hi>郭本作義綱唐六典每寺上座一人寺主一人都維那一人共  紀衆事翻譯名義集五分律佛言上更</hi>
<hi>無人名上座道宣勅為西明寺上座列寺主維那之上毗尼母云從無夏至九夏是下座自十夏至十九夏是</hi>
<hi>中座自二十夏至四十夏是上座毗婆娑論云有三上座一生年上座即尊長者具舊戒名真生故二世俗上</hi>
<pb n="KR4c0014_WYG_029-5a"/>
<hi>座即知法富貴大財大位大族大力大眷屬雖年二十皆應和合推為上座三法性上座即阿羅漢維那南山</hi>
<hi>云聲論翻為次第謂知僧事之次第寄歸傳云華梵兼舉也維是綱維華言也那是梵語刪去羯磨陀三字也</hi>
<hi>僧史略云梵語羯磨陀那譯為事知亦云恱衆謂知其事恱其衆也開士髙僧也見二十一巻註報恩經八萬</hi>
<hi>法者如樹根莖枝葉名為一樹佛為衆生始終說法名為一藏如是八萬又云佛一坐說法名為一藏如是八</hi>
<hi>萬又云十六字為半偈三十二字為一偈如是八萬又云長短偈四十二字為一偈如是八萬又云如半月說</hi>
<hi>戒為一藏如是八萬又云佛自說六萬六千偈為一藏如是八萬又云佛說塵勞有八萬法藏亦八萬名八萬</hi>
<hi>法藏禪惠即禪慧王巾頭陀寺碑文惟此名區禪慧攸託李善註禪慧禪定智慧即六度之二行也</hi>將博<lb/>
我以文章求我以述作功徳大海酌而難名遂與六曹<lb/>
<pb n="KR4c0014_WYG_029-5b"/>
豪吏姑熟賢老乃緇乃黄鳬趨梵庭請揚宰君之鴻美<lb/>
白昔忝侍從備於辭臣恭承徳音敢闕清風之頌<hi>法苑珠林</hi>
<hi>衆生功徳海無能測量者通典州府佐吏有司功司倉司户司兵司法司士等六参軍在府為曹在州為司府</hi>
<hi>曰倉曹功曹州曰司功司倉緇謂僧人緇服者黄謂道士黄冠者埤雅雕鶚醜善立鳬鶩醜善趨又云鵠善步</hi>
<hi>鳬善趨鷹善立鳬趨謂羣趨如鳬鶩也江淹詩誓尋青蓮果永入梵庭期詩大雅吉甫作誦穆如清風</hi>其<lb/>
辭曰<lb/>
雄雄鴻鐘砰隠天雷鼔霆撃警大千含<hi>郭本作合</hi>號烜爀聲<lb/>
無邊摧慴魑魅招靈仙傍極六道極<hi>唐文粹作下</hi>九泉劍輪<lb/>
<pb n="KR4c0014_WYG_029-6a"/>
輟苦期息肩湯鑊猛火停熾燃愷悌賢宰人父母興功<lb/>
利物信可乆徳方<hi>唐文粹作芳</hi>金鐘永不朽<hi>漢書禮樂志休嘉砰隠溢四方</hi>
<hi>顔師古註砰隠盛意又列子砰然聞之如雷廣韻慴懾也杜預左傳註魑魅山林異氣所生為人害者又云魑</hi>
<hi>山神獸形魅水物釋家以天人阿修羅地獄餓鬼畜生六種衆生謂之六道九泉見九巻註息肩見一巻註詩</hi>
<hi>大雅豈弟君子民之父母文苕溪漁隠叢話司空圗云嘗觀杜子美祭太尉房公  李太白佛寺碑賛宏拔清</hi>
<hi>厲乃其歌詩也砰音烹慴音疊</hi>
　　天門山銘<hi>江南通志博望山在太平府西南三十里梁山在和州南六十里兩山石狀巉</hi>
　　<hi>巖東西相向横夾大江對峙如門俗呼梁山曰西梁山呼博望山曰東梁山總謂之天門山春秋時</hi>
<pb n="KR4c0014_WYG_029-6b"/>
　　<hi>楚獲吳艅艎於此實大江要害之地自六代建都金陵皆於此屯兵扞禦兩㟁山頂各有一城宋將</hi>
　　<hi>王元謨所築</hi>
梁山博望闗扄楚濵夾據洪流實為吳津兩坐錯落如<lb/>
鯨張鱗惟海有若唯川有神牛渚怪物目圍車輪光射<lb/>
島嶼氣凌星辰巻沙揚濤溺馬殺人國泰呈瑞時訛返<lb/>
珍開則九江納錫閉則五岳飛塵天險之地無徳<hi>繆本作安</hi>
匪親<hi>初學記海神曰海若牛渚磯在太平州當塗縣西北三十里大江之濵與天門山相去不及百里晉</hi>
<hi>書牛渚磯水深不可測世云其下多怪物温嶠燬犀角而照之須㬰見水族覆火竒形異狀或乗車馬著赤衣</hi>
<pb n="KR4c0014_WYG_029-7a"/>
<hi>者其夜夢神謂曰與君幽明道别何意相照也禹貢九江納錫大龜孔頴達正義龜不常用故錫命乃納之蔡</hi>
<hi>氏集傳大龜尺有二寸所謂國之守龜非可常得故不為常貢若偶得之則使之納錫於上謂之納錫者下與</hi>
<hi>上之詞重其事也陸機漢髙帝功臣頌波振四海塵飛五岳波振塵飛以喻亂也</hi>
　　溧陽瀨水貞義女碑銘<hi>并序碑六朝事跡大唐貞義女  李白文在溧陽縣</hi>
　　<hi>頴陽江北周必太泛舟游山録去溧陽縣四十里有貞義女廟女姓史黄山人李太白作記題云瀨</hi>
　　<hi>水上古貞義女碑銘并序前翰林院内供奉學士隴西李白述景定建康志溧水一名瀨水在溧陽</hi>
　　<hi>縣西北四十里東流為穎陽江江上有渚曰瀨渚伍子胥乞食投金處故又曰投金瀨吳越春秋子</hi>
　　<hi>胥奔吳疾於道中乞食溧陽適㑹女子撃綿於瀨水之上筥中有飯子胥謂曰夫人可得一餐乎女</hi>
<pb n="KR4c0014_WYG_029-7b"/>
　　<hi>子曰妾獨與母居三十未嫁飯不可得子胥曰夫人賑窮途少飯亦何嫌哉女子知非恒人遂許之</hi>
　　<hi>發其簟筥飯其盎漿長跪而與之子胥再餐而止女子曰君有逺逝之行何不飽而餐之子胥巳餐</hi>
　　<hi>而去謂女子曰掩夫人之壺漿無令其露女子嘆曰嗟乎妾獨與母居三十年自守貞明不願從適</hi>
　　<hi>何宜饋飯而與丈夫越虧禮儀妾不忍也子行矣子胥行反顧女子已自投於瀨水矣於乎貞明執</hi>
　　<hi>操其丈夫女哉</hi>
皇唐葉有六聖再造八極鏡照萬方幽明咸熙天秩有<lb/>
禮自太<hi>唐文粹無太字</hi>古及今君君臣臣烈士貞女采其<hi>唐文粹下</hi>
<hi>多史傳二字</hi>名節尤彰可激清頽俗者皆掃地而祠之蘭蒸<lb/>
<pb n="KR4c0014_WYG_029-8a"/>
椒漿嵗祀罔缺而兹邑貞義女光靈翳然埋冥<hi>唐文粹作名</hi>
古逺琬琰不刻豈前修博達者為邦之意乎<hi>六聖髙祖太宗髙宗</hi>
<hi>中宗睿宗𤣥宗也再造八極謂𤣥宗平韋氏之難而天下復定也楚辭九思三光朗兮鏡萬方書堯典庶績咸</hi>
<hi>熙孔安國傳咸皆也熙廣也臯陶謨天秩有禮自我五禮有庸哉正義云天次序爵命使有禮法謂使賤事貴</hi>
<hi>卑承尊是天道使之然也人君當順天意用我公侯伯子男五等之禮以故人君為政當奉用我公侯伯子男</hi>
<hi>五等之禮接之使五者皆有常哉唐㑹要天寳七載五月十五日詔上古之君存諸氏號雖事先書契而道著</hi>
<hi>皇王緬懷厥功寧王咸秩其三皇以前帝王宜於京城内共置一廟仍與三皇五帝廟相近以時致祭天皇氏</hi>
<hi>地皇氏人皇氏有巢氏燧人氏其祭料及樂請准三皇五帝廟以春秋二時享祭歴代帝王肇跡之處未有祠</hi>
<pb n="KR4c0014_WYG_029-8b"/>
<hi>宇者所由郡置一廟享祭仍取當時將相徳業可稱者二人配享令郡縣長官春秋二時擇日粢盛蔬饌時果</hi>
<hi>酒脯潔誠置祭其忠臣義士孝婦烈女史籍所載徳行彌髙者所在宜置祠宇量事致祭殷相𫝊說等忠臣十</hi>
<hi>六人吳泰伯等義士八人周太王妃太姜等孝婦七人周宣王齊姜等烈女十四人並令郡縣長官春秋二時</hi>
<hi>擇日准前致祭禮記至敬不壇掃地而祭楚辭蕙肴蒸兮蘭藉奠桂酒兮椒漿王逸註蕙肴以蕙草蒸肉也椒</hi>
<hi>漿以椒置漿中也司馬相如上林賦鼂采琬琰顔師古曰琬琰美玉也琬琰不刻謂未刋立碑石楚辭蹇吾法</hi>
<hi>夫前修兮吕向註前修謂前代修習道徳之人後漢書劉愷傳景化前修有伯夷之節章懷太子註前修前賢</hi>
<hi>也漢書陳湯少好書博達善屬文  琬音宛琰以冉切鹽上聲</hi>貞義女者溧陽黄山里<lb/>
史氏之女也以家溧陽史闕書之歳三十弗移天於人<lb/>
<pb n="KR4c0014_WYG_029-9a"/>
<hi>唐文粹作不移其志</hi>清英潔白事母純孝手柔荑而不龜身撃漂<lb/>
以自業<hi>移天謂嫁也見六巻去婦詞註詩國風手如柔荑毛傳曰如荑之新生也荘子宋人有善謂不</hi>
<hi>龜手之藥者世以洴澼絖為事陸徳明音釋龜手司馬云文拆如龜文也又云如龜攣縮也李云洴澼絖者撃</hi>
<hi>漂於水上麕荑音題龜音</hi>當楚平王時平<hi>文粹缺平字</hi>王虐忠助讒苛<lb/>
虐厥政芟於尚斬於奢血流於朝赤族伍氏怨毒於人<lb/>
何其深哉<hi>史記伍子胥者楚人也名員員父曰伍奢兄曰伍尚楚平王有太子名曰建使伍奢為太</hi>
<hi>傅費無極為少傅無極不忠於太子日夜言太子短於王曰自太子居城父將兵外交諸侯且欲入為亂平王</hi>
<hi>乃召伍奢考問之伍奢知無極讒太子因曰王奈何以讒賊小臣疏骨肉之親乎無極曰王今不制其事成矣</hi>
<pb n="KR4c0014_WYG_029-9b"/>
<hi>王且見禽於是平王怒囚伍奢無極曰伍奢有二子皆賢不誅且為楚憂可以其父質而召之王使人召二子</hi>
<hi>曰來吾免而父不來今殺奢也伍尚欲往員曰楚之召我兄弟非欲以生我父也恐有脫者後生患故以父為</hi>
<hi>質詐召二子二子去則父子俱死不如奔他國借力以雪父之恥俱滅無為也伍尚曰我知往終不能全父命</hi>
<hi>然恨父召我以求生而不往後不能雪恥終為天下笑耳謂員可去汝能報殺父之仇我將歸死尚既就執使</hi>
<hi>者捕伍胥伍胥貫弓執矢嚮使者使者不敢進伍員遂亡伍尚至楚楚并殺奢與尚也揚雄解嘲不知一跌將</hi>
<hi>赤吾之族也顔師古註見誅殺者必流血故云赤族李善註赤謂誅滅也海録碎亊古人謂空盡無物曰赤如</hi>
<hi>赤地千里南史稱其家赤貧是也赤族言盡殺無類也漢書註以為流血丹其族大謬</hi>子胥始東<lb/>
奔勾吳月涉星遁或七日不火傷弓於飛逼迫於昭闗<lb/>
<pb n="KR4c0014_WYG_029-10a"/>
匍匐於瀨渚捨車而徒告窮此女目色以臆授之壺漿<lb/>
全人自沈形與口滅卓絶千古聲凌浮雲激節必報之<lb/>
讎雪誠無疑之地難乎哉<hi>漢書太伯初奔荆蠻荆蠻歸之號曰勾吳顔師古註勾音</hi>
<hi>鉤夷俗語之發聲也亦猶越為於越也荘子孔子窮於陳蔡之間七日不火食史記伍胥奔吳到昭闗昭闗欲</hi>
<hi>執之伍胥獨身步走幾不得脫索隠云昭闗其闗在西江乃吳楚之境江南通志昭闗在和州含山縣小峴西</hi>
<hi>伍子胥自楚奔吳過此周易賁卦賁其趾含車而徒</hi>借如曹娥濳波理貫於孝道<lb/>
聶姊殞肆槩動於天倫魯姑棄子以却三軍之衆漂母<lb/>
進飯没受千金之恩方之於此彼或易耳<hi>㑹稽典録孝女曹娥者上</hi>
<pb n="KR4c0014_WYG_029-10b"/>
<hi>虞人父盱能撫節按歌婆娑樂神漢安二年迎伍君神泝濤而上為水所掩不得其尸娥年十四號慕思盱乃</hi>
<hi>投𤓰於江祝其父尸曰父在此𤓰當沈旬有七日𤓰偶沈遂自投於江而死縣令度尚悲憐其意為之改𦵏命</hi>
<hi>其弟子邯鄲子禮為之作碑史記聶政刺殺俠累因自皮面決眼自屠出腸遂以死韓取聶政屍暴於市購問</hi>
<hi>莫知誰子於是韓購懸之有能言殺相俠累者予千金乆之莫知也政姐榮聞人有刺殺韓相者賊不得國不</hi>
<hi>知其名姓暴其尸而懸之千金乃於邑曰其是吾弟歟立起如韓之市而死者果政也伏屍哭極哀曰是軹深</hi>
<hi>井里所謂聶政者也市行者諸衆人皆曰此人暴虐吾國相王懸購其姓名千金夫人不聞歟何敢來識之也</hi>
<hi>榮應之曰聞之然政以妾尚在之故重自刑以絶從妾其奈何畏没身之誅終滅賢弟之名乃大呼天者三卒</hi>
<hi>於邑悲哀而死政之旁晉楚齊衛聞之皆曰非獨政能也乃其姊亦烈女也列女傳魯義姑姐者魯野之婦人</hi>
<pb n="KR4c0014_WYG_029-11a"/>
<hi>也齊攻魯至郊望見一婦人抱一兒携一兒而行軍且及之棄其所抱抱其所携而走山兒隨而啼婦人遂行</hi>
<hi>不顧齊將乃追之問所抱者誰也所棄者誰也對曰所抱者妾兄之子也所棄者妾之子也見軍之至力不能</hi>
<hi>兩䕶故棄妾之子齊將曰子之於母其親愛也痛甚於心今釋之而反抱兄之子何也婦人曰巳之子私愛也</hi>
<hi>兄之子公義也夫背公義而向私愛亡兄子而存妾子幸而得全則魯君不吾畜大夫不吾養庶民國人不吾</hi>
<hi>與也夫如是則脅肩無所容而累足無所履也子雖痛乎獨謂義何故忍棄子而行義不能無義而視魯國於</hi>
<hi>是齊將按兵而止使人言於齊君曰魯未可伐也乃至於境山澤之婦人耳猶知持節行義不以私害公而況</hi>
<hi>於朝臣士大夫乎請還齊君許之魯君聞之賜婦人束帛百端號曰義姑姐漂母事見六巻註</hi>卒使伍<lb/>
君開張闔閭傾蕩鄢郢吳師鞭屍於楚國申胥泣血於<lb/>
<pb n="KR4c0014_WYG_029-11b"/>
秦庭我亡爾存亦各壯志張英風於古今雪大憤於天<lb/>
地㣲此女之力雖云為之士焉能咆哮烜爀<hi>唐文粹作雖云為忠</hi>
<hi>孝之士亦焉能咆哮烜爀</hi>施於後世也<hi>文苑英華作耶霸開張闔閭謂開大吳君之  業鄢楚之</hi>
<hi>别都唐時為襄州之宜城縣郢楚之正都唐時為荆州之江陵縣二地相去約二百五十餘里史記伍員與申</hi>
<hi>包胥為交員之亡也謂包胥曰我必覆楚包胥曰我必存之及吳兵入郢伍子胥求昭王不得乃掘楚平王墓</hi>
<hi>出其尸鞭之三百然後已於是申包胥走秦告急求救於秦秦不許包胥立於秦庭晝夜哭七日七夜不絶其</hi>
<hi>聲秦哀公憐之曰楚雖無道有臣若是可無存乎乃遣車五百乗救楚撃吳北山移文張英風於海甸韻㑹㣲</hi>
<hi>非也</hi>望其溺所愴然低徊而不能去每風號吳天月苦荆<lb/>
<pb n="KR4c0014_WYG_029-12a"/>
水響像如在精魂可悲惜其投金有泉而刻石無主哀<lb/>
哉<hi>荆水荆溪也溧陽縣志溧水在縣西北一名瀨水上承丹陽湖東流為宜興縣之荆溪下注於太湖舊名</hi>
<hi>永陽江又曰中江吳越春秋子胥既破楚過溧陽瀨水之上乃長嘆息曰吾嘗饑於此乞食於一女子女子飼</hi>
<hi>我遂投水而亡將欲報以百金而不知其家乃投金水中而去有頃一老嫗行哭而來人問曰何哭之悲嫗曰</hi>
<hi>吾有女子守志三十不嫁往年擊綿於此遇一窮途君子而輙飯之恐事泄自投於瀨水今聞伍君來不得其</hi>
<hi>償自傷虚死是故悲耳人曰子胥欲報百金不知其家投金水中而去矣老嫗遂取金而歸一統志投金瀨在</hi>
<hi>溧陽縣西北四十里</hi>邑宰滎陽鄭公名晏家康成之學世子産之<lb/>
才琴清心閒百里大化有若主簿扶風竇嘉賔縣尉廣<lb/>
<pb n="KR4c0014_WYG_029-12b"/>
平宋陟丹陽李濟南郡<hi>諸集本皆作朝今從文苑英華唐文粹本作郡</hi>陳然清<lb/>
河張昭皆有卿才霸略同事相協緬紀英淑勒銘道周<lb/>
雖陵頽海竭文或不死<hi>按唐時滎陽郡即鄭州屬河南道扶風郡即岐州屬闗内道廣</hi>
<hi>平郡即洺州屬河北道丹陽郡即潤州屬江南東道南郡即荆州屬山南東道清河郡即貝州屬河北道皆諸</hi>
<hi>人之族望故冠於姓名之上而實非産於其地者也猶之太白生於蜀而自稱隴西李白退之生於南陽而自</hi>
<hi>稱昌黎韓愈耳後漢書鄭元字康成北海髙密人通京氏易公羊春秋三統厯九章算術周官禮記左氏春秋</hi>
<hi>韓詩古文尚書史記子産者鄭成公少子也為人仁愛人事君忠厚孔子嘗遇鄭與子産如兄弟云及聞子産</hi>
<hi>死孔子為泣曰古之遺愛也唐時上縣置尉二人而此之列名者四人豈一時之制稍有增益與左傳晉卿不</hi>
<pb n="KR4c0014_WYG_029-13a"/>
<hi>如楚其大夫則賢皆卿才也華陽國志陳登曰雄姿傑出有霸王之略吾敬劉元徳駱賔王詩霸略今何在王</hi>
<hi>宫尚巋然書洪範相協厥居孔頴達正義相助也協和也廣韻緬逺也勒刻也詩國風有杕之杜生於道周毛</hi>
<hi>傳曰周曲也免滎音螢緬音</hi>其辭曰<lb/>
粲粲貞女孤生寒門上無所天下報母恩春風三十花<lb/>
落無言乃如之人激漂清源碧流素手縈彼潺湲求思<lb/>
不可秉節而存伍胥東奔乞食於此女分壺漿滅口而<lb/>
死聲動列國義形壯士入郢鞭屍還吳雪恥投金瀨沚<lb/>
報徳稱美明明千秋如月在水<hi>粲粲美潔貌上無所天言無父無夫也詳六巻</hi>
<pb n="KR4c0014_WYG_029-13b"/>
<hi>註廣韻潺湲水流貌詩國風漢有游女不可求思史記李園隂養死士欲殺春申君以滅口</hi>
　　天長節使<hi>使字疑誤</hi>鄂州刺史韋公徳政碑<hi>并序理唐書地  志</hi>
　　<hi>鄂州江夏郡𨽻江南西道胡三省通鑑註鄂州春秋夏汭之地江夏記云一名夏口一名魯口吳始</hi>
　　<hi>築郡城晉末始立郢州隋平陳改為鄂州因鄂渚為名</hi>
太虚既張惟天之長所以白帝真人當髙秋八月五日<lb/>
降西方之金精採天長為名將傳之無窮紀聖誕之節<lb/>
也<hi>孫綽遊天台山賦太虚遼廓而無闕李善註太虚天也玉海實録元宗以垂拱元年八月五日生於東都</hi>
<hi>開元十七年八月癸亥宴百寮於花萼樓下左相乾曜右相說上表曰少昊著流虹之感商湯本元鳥之命陛</hi>
<pb n="KR4c0014_WYG_029-14a"/>
<hi>下二氣合神九龍浴聖月惟仲秋日在端五長星不見之夜祥光照室之朝請以為千秋節著之甲令布之天</hi>
<hi>下咸令宴樂羣臣以是日獻甘露醇酎上萬嵗夀酒王公戚里進金鏡綬帶士庶以結絲承露囊相遺問村社</hi>
<hi>作夀酒宴樂名為賽白帝報田祖至天寳七載八月已亥改為天長節</hi>髙祖創業太宗成<lb/>
之三后繼統王猷如一大盜間起開元中興力倍造化<lb/>
功包天地不然何能遏犧農之頽波返淳朴於太古雖<lb/>
軒后至道由聞蚩尤之師今網漏吞舟而胡夷起於轂<lb/>
下<hi>三后謂髙宗中宗睿宗張協七命王猷四塞函夏謐静李善註毛詩曰王猶允塞猶與猷同張銑註猷道</hi>
<hi>也大盜指韋武諸賊臣以其謀危宗社故曰大盜史記五帝紀蚩尤作亂不用帝命於是黄帝乃徴師諸侯與</hi>
<pb n="KR4c0014_WYG_029-14b"/>
<hi>蚩尤戰於涿鹿之野遂命殺蚩尤酷吏傳漏網於吞舟之魚司馬相如諫獵書是胡越起於轂下而羌夷接軫</hi>
<hi>也李善文選註胡廣漢官解故註曰轂下喻在輦轂之下京城之中也</hi>先天文武孝感皇<lb/>
帝越在明兩總戎扶風正帝車於北斗拯横流於鯨口<lb/>
迴日轡於西山拂䝉塵於帝顔呼吸而收兩京烜爀而<lb/>
安六合歴列辟而罕匹顧將來而無儔太陽重輪合耀<lb/>
並出宇宙翕變草木増榮一麾而静妖氛成功不處五<lb/>
讓而傳劍璽徳冠樂推<hi>舊唐書至徳三載正月戊寅上皇御宣政殿册皇帝尊號曰光</hi>
<hi>天文武大聖孝感皇帝上以徽號中有大聖二字上表固讓不允乾元二年春正月已巳朔上御含元殿受尊</hi>
<pb n="KR4c0014_WYG_029-15a"/>
<hi>號曰乾元大聖光天文武孝感皇帝越與粤通發語聲明兩見二十二巻註總戎扶風見干一巻註甘氏星經</hi>
<hi>北斗星謂之七政天之諸侯亦謂帝車第一名天樞第二名璇第三名璣第四名權第五名衡第六名闓陽第</hi>
<hi>七名瑶光横流見十一巻註沈佺期詩魂魄遊鬼門骸骨遺鯨口庾信歌迴日轡動天闗左傳天子䝉塵於外</hi>
<hi>敢不奔問官守班固典引徳臣列辟功君百王章懷太子註列辟謂古之帝王也任昉宣徳皇后令白羽一麾</hi>
<hi>黄鳥底定李善註鬻子曰武王率兵車以伐紂紂虎旅百萬陳於商郊起自黄鳥至於赤斧三軍之士靡不失</hi>
<hi>色武王乃命太公把白旄以麾之紂軍反走漢書袁盎曰陛下至代邸西嚮讓天子者三南嚮讓天子者再夫</hi>
<hi>許由一讓陛下五以天下讓過許由四矣傳劍璽見十一巻註肅宗克定兩京迎上皇還京請歸東宫及涕泣</hi>
<hi>受傳國璽詳見十一巻註</hi>於戲昔堯及舜禹皆無聖子審厯數去巳<lb/>
<pb n="KR4c0014_WYG_029-15b"/>
終大寳假人飾讓以成千載之美未若以文明鴻業授<lb/>
之元良與天同休相統億祀則我唐至公而無私越三<lb/>
聖而殊軌騰萬人之喜氣爛八極之祥雲上皇思汾陽<lb/>
而髙蹈解負重於吾君能事斯畢與人更始<hi>堯舜無聖子文乃兼</hi>
<hi>禹言之誤也書大禹謨天之厯數在汝躬蔡氏集傳厯數者帝王相繼之次第猶嵗時節氣之先後周易聖人</hi>
<hi>之大寳曰位鴻業大業也後漢書皇帝幼冲承統鴻業禮記一有元良萬國以貞世子之謂也漢書曹褒傳三</hi>
<hi>五步驟優劣殊軌尚書大𫝊卿雲爛兮禮漫漫兮莊子堯治天下之民平海内之政往見四子藐姑射之山汾</hi>
<hi>水之陽窅然喪其天下焉淮南子堯舉天下而傳之於舜若解重負然非直辭讓誠無以為也漢書夫赦令者</hi>
<pb n="KR4c0014_WYG_029-16a"/>
<hi>將與天下更始後漢書蕩滌宿惡與人更始</hi>乃展祀郊廟望秩山川方掩骼<lb/>
於河洛弔人於幽燕但誅元凶不問小罪噫大塊之氣<lb/>
歌炎漢之風雲滂洋雨汪濊澡渥澤除瑕纇削平國步<lb/>
改號乾元至矣哉其雄圗景命有如此者<hi>韻㑹展誠也書舜典望秋</hi>
<hi>於山川孔氏傳諸侯境内名山大川如其秩次望祭之謂五岳牲禮視三公四瀆視諸侯其餘視伯子男蔡氏</hi>
<hi>集傳望而祭之故曰望秩者其牲幣祝號之次第吕氏春秋掩骼霾髊髙誘註白骨曰骼宋書志梟元凶少雪</hi>
<hi>仇恥莊子大塊噫氣其名為風漢髙祖大風歌見二十巻註司馬相如難蜀父老文威武紛紜湛恩汪濊顔師</hi>
<hi>古註汪濊深廣也王僧孺謝除吏部郎啟自遇休明多逢渥澤詩大雅國步斯頻集傳曰步猶運也江淹恨賦</hi>
<pb n="KR4c0014_WYG_029-16b"/>
<hi>雄圗既溢武力未畢詩大雅君子萬年景命有僕  骼音格濊音穢纇音類</hi>我邦伯韋公大<lb/>
彭之洪𦙍扶陽<hi>郭本作楊</hi>之貴族雄略邁古髙文變風運當<lb/>
一賢才堪三事歴職剖劇能聲旁流振<hi>繆本作衣</hi>繡而白筆<lb/>
横冠分符而彤襜入境曩者永王以天人授鉞東巡無<lb/>
名利劍承喉以脅從壯心堅守而不動房陵之俗安於<lb/>
太山休奕列郡去若始至帝召岐下深嘉直誠<hi>邦伯謂刺史見</hi>
<hi>六巻註唐書韋氏出自風姓顓頊孫大彭為夏諸侯少康之世封其别孫元哲於豕韋其地滑州韋城是也豕</hi>
<hi>韋大彭迭為商伯周赧王時始失國徙居彭城以國為氏韋伯□二十四世孫孟為漢楚王傅去位徙居魯國</hi>
<pb n="KR4c0014_WYG_029-17a"/>
<hi>鄒縣孟四世孫賢漢丞相扶陽節侯又徙京兆杜陵晉書樂志載徳奕世垂慶洪𦙍後漢書荀彧聞曹操有雄</hi>
<hi>畧甄鸞笑道論文始傳云五百年一賢千年一聖三事三公也見十九巻註繡衣白筆御史事見十一巻註分</hi>
<hi>符彤襜刺史事分符謂郡守得分虎符竹使符詳五巻註彤襜見十四巻註天人見五巻註薛道衡髙祖文皇</hi>
<hi>帝頌授鉞天人豁然清蕩永王東巡事詳後三十巻註藝文類聚摯虞新禮儀曰漢魏故事遣將出征符節郎</hi>
<hi>授鉞於朝堂新禮遣將御臨軒尚書授節鉞古兵書跪而推轂之義也唐六典凡大將出征皆告廟授斧鉞唐</hi>
<hi>書地理志山南東道有房州房陵郡漢書易於反掌安於泰山岐下岐山之下唐時為岐州扶風郡肅宗時改</hi>
<hi>稱鳳翔郡未復京師以前駐蹕其地者凡八月  旴音吁</hi>移鎮夏口救時艱也慎厥<lb/>
職康乃人減兵歸農除害息暴大水滅郭洪霖注川人<lb/>
<pb n="KR4c0014_WYG_029-17b"/>
見憂於魚鼈岸不辨於牛馬公乃抗辭正色言於城隍<lb/>
曰若三<hi>繆本作一</hi>日雨不歇吾當伐喬木焚清祠精心感動<lb/>
其應如響無何中<hi>郭本作巾</hi>使銜命徧<hi>繆本作常</hi>祈名山廣徴牲<lb/>
牢驟欲致祭公又盱衡而稱曰今主上明聖懷於百靈<lb/>
此淫昏之鬼不載祀典若煩國禮是荒巫風其秉心達<lb/>
識皆此類也物不知化如登春臺<hi>杜氏通典鄂州吳時常為重鎮歴代亦為</hi>
<hi>兵衝其地亦曰夏口亦曰魯口曹毗霖雨詩洪霖彌旬日翳翳四區昏劉勰新論禹為匹夫未有功名堯深知</hi>
<hi>之使治水焉使百川東注於海西被於流沙生人免為魚鼈之患莊子秋水時至百川灌河涇流之大兩涘渚</hi>
<pb n="KR4c0014_WYG_029-18a"/>
<hi>涯之間不辨牛馬按城隍之祀莫詳所自蕪湖城隍相傳建於吳赤烏二年則其來乆矣南史梁邵陵王綸祭</hi>
<hi>城隍神北史慕容儼鎮郢城城中先有神祠一所號城隍神唐李陽氷縉雲縣城隍神記城隍神祀典無之惟</hi>
<hi>吳越有爾風俗水旱疾疫必禱焉太平廣記吳俗畏鬼每州縣必有城隍神陸游云唐以來郡縣皆祭城隍今</hi>
<hi>世尤謹守令謁見儀在他神祠上社稷雖尊特以令式從事至祈禳報賽獨城隍而巳詩國風南有喬木毛傳</hi>
<hi>曰喬上竦也唐書肅宗嘗不豫太卜建言祟在山川王嶼遣女巫乘傳分禱天下名山大川巫皆盛服中人䕶</hi>
<hi>領此文所云中使銜命常祈名山即其事也漢書盰衡厲色孟康註眉上曰衡盱衡舉目揚眉也左思魏都賦</hi>
<hi>有睟其容乃盱衡而誥劉淵林註盱衡舉眉大視也班固東都賦禮神祈懐百靈左傳又用諸淫昏之鬼書伊</hi>
<hi>訓敢有恒舞於宫酣歌於室時謂巫風老子衆人熙熙如享太牢如登春臺河上公註春隂陽交通萬物咸動</hi>
<pb n="KR4c0014_WYG_029-18b"/>
<hi>登臺觀之意志淫淫然也</hi>有若江夏縣令薛公揖四豪之風當百里<lb/>
之寄幹蠱有立含章可貞遵之典禮恤疲於和樂政其<lb/>
成也臻於小康<hi>江夏縣鄂州附郭之縣四豪見十二巻註易蠱卦初六幹父之蠱坤卦六三含</hi>
<hi>章可貞孔頴達正義云六三處下卦之極既居隂極能自降退不為事始惟内含章美之道待命乃行可以得</hi>
<hi>正故曰含章可貞詩大雅迄可小康</hi>中京重覩於漢儀列郡還聞於舜樂<lb/>
選鄂之勝帳於東門乃登豳歌擊土鼓祀蓐收迎田祖<lb/>
招揺回而大火乃落閶闔啟而涼風始歸笙竽和籥之<lb/>
音象星辰而迭奏吳楚巴渝之曲各土風而備陳禮容<lb/>
<pb n="KR4c0014_WYG_029-19a"/>
有穆簮笏列序羅衣蛾眉立乎玳筵之上班劍虎士森<lb/>
乎翠幕之前千變百戲分曹賈勇藺<hi>當作蘭</hi>子跳劍迭躍<lb/>
流星之輝都盧尋橦倒挂浮雲之影百川繞郡落天鏡<lb/>
於江城四山入牖照霜空之海色獻觴醉於晚景舞袖<lb/>
紛於廣庭<hi>唐書地理志上都初曰京城天寳元年曰西京至徳二載曰中京上元二年復曰西京選</hi>
<hi>鄂之勝選擇鄂城名勝之區也周禮籥章掌土鼓豳籥凡國祈年於田祖龡豳雅撃土鼓以樂田畯鄭康成註</hi>
<hi>杜子春云土鼓以瓦為匡以草為兩面可撃也田祖始耕田者謂神農也豳雅七月也七月有于耜舉趾饁彼</hi>
<hi>南畝之事是以亦歌其類謂之雅者以其言男女之正蓐收司秋令之神見二巻註詩小雅琴瑟撃鼓以御田</hi>
<pb n="KR4c0014_WYG_029-19b"/>
<hi>祖毛傳曰田祖先嗇也正義曰郊特牲註云先嗇若神農春官籥章註云田祖始耕田者謂神農是也以祖者</hi>
<hi>始也始教造田謂之田祖先為稼穡謂之先嗇神其農業謂之神農名殊而實同也鄭康成禮記註招揺星在</hi>
<hi>北斗杓端主指者正義曰招揺北斗七星也北斗居四大方宿之中以斗末從十二月建而指之則四方宿不差</hi>
<hi>火心星也見五巻註閶闔西極之門見十九巻註禮月令孟秋之月涼風至荀子鼓似天鐘似地磬似水竽簫</hi>
<hi>筦籥似星辰日月鼗柷拊<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>椌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>似萬物隋書匏之屬一曰笙一曰竽並女媧之所作也笙列管十九于匏内</hi>
<hi>施簧而吹之竽大三十六管風俗通大笙謂之巢小笙謂之和郭璞爾雅註籥如笛三孔面短小廣雅云七孔</hi>
<hi>漢書樂志巴俞鼓員三十六人顔師古註巴巴人也俞俞人也當髙祖初為漢王得巴俞人並趫㨗善鬬與之</hi>
<hi>定三秦滅楚因存其武樂巳俞之樂因此始也巴即今之巴州俞即今之渝州各其本地晉書漢髙祖自蜀漢</hi>
<pb n="KR4c0014_WYG_029-20a"/>
<hi>漢將定三秦閬中范因率賨人以從帝為前鋒及定秦中封因為閬中侯復賨人七姓其俗喜舞髙祖樂其猛</hi>
<hi>銳數觀其舞後使樂人習之閬中有渝水因其所居故歌名曰巴渝舞舞曲有矛渝本歌曲弩渝本歌曲安臺本</hi>
<hi>曲行辭本歌曲總四篇王融三月三日曲水詩序晬容有穆賔儀式序劉楨𤓰賦布象牙之席薰玳瑁之筵班</hi>
<hi>劍按文選註李善曰晉公卿禮秩曰諸公及開府位從公者給虎賁二十人持班劍焉漢官儀曰班劍者以虎</hi>
<hi>皮飾之李周翰曰班劍本劍無刄假作劍形畫之以文故曰班也文獻通考班劍本漢朝服帶劍晉易以木謂</hi>
<hi>之象劍取裝飾斑斕之義此一說也又文選註劉良曰班劍謂執劍而從行者也吕向曰班列也言使勇士行</hi>
<hi>列持劍以為儀仗也胡三省通鑑註班劍持劍為班立在車前也又曰班列也持劍成列夾道而行也以班為</hi>
<hi>行列之義又一說也未知孰是虎士見八巻註潘岳籍田賦翠幕黕以雲布分曹分為二曹以較優劣賈勇爭</hi>
<pb n="KR4c0014_WYG_029-20b"/>
<hi>先炫燿其技與左傳賈勇之義㣲異列子宋有蘭子者以技干宋元宋元召而使見其伎以雙枝長倍其身屬</hi>
<hi>其脛並趨並馳弄七劍迭而躍之五劍常在空中元君大驚立賜金帛音釋所謂蘭子以技妄遊者也舊唐書</hi>
<hi>梁有長蹻伎擲倒伎跳劍伎吞劍伎今並存張衡西京賦都盧尋橦漢書武帝享四夷之客作巴俞都盧詳見</hi>
<hi>一巻大獵賦註初學記尋橦今之緣竿文獻通考緣橦之技衆矣漢武帝時謂之都盧都盧國名其人體輕而</hi>
<hi>善縁也橦渝音于賈音古  音牀</hi>鶴髮之叟雁序而進曰恭聞天子無<lb/>
戲言恐轉公以大用老父不畏死願留公以上聞恱坐<lb/>
棠而飡風庶刻石以賔<hi>繆本作寘</hi>美<hi>庾信竹杖賦鶴髮雞皮蓬頭歴齒雁序猶雁行</hi>
<hi>雁之飛也若有行列先後之序不相紊亂史記史佚曰天子無戲言言則史書之禮成之樂歌之風俗通召公</hi>
<pb n="KR4c0014_WYG_029-21a"/>
<hi>當農桑之時重為所煩勞不舍鄉亭止於棠樹之下聴訟决獄百姓各得其所夀百九十餘乃卒後人思其徳</hi>
<hi>美愛其樹而不敢伐詩甘棠之所作也隋書王貞傳坐棠聴訟事絶咏歌</hi>白觀樂入楚聞韶<lb/>
在齊採諸行謡遂作頌曰<hi>左傳吳公子札來聘請觀於周樂說苑孔子至齊郭門之</hi>
<hi>外遇一嬰兒挈一壺相與俱行其視精其心正其行端孔子謂御曰趣驅之韶樂方作孔子至彼聞韶三月不</hi>
<hi>知肉味鄂州本楚國之地故曰入楚因入楚而觀樂親見其美猶之在齊而聞韶二句乃流水對法或疑入楚</hi>
<hi>為誤者非也</hi>
爽朗太白雄光下射峥嶸金天華岳旁連降精騰氣赫<lb/>
矣昭然誕聖五日垂休萬年孽胡挻災大人有作雷<lb/>
<pb n="KR4c0014_WYG_029-21b"/>
霆發揚攙搶乃落九服交泰五雲縈薄掃雪屯䝉洗清<lb/>
寥廓軒后訪道來登峨嵋<hi>郭本作娥眉</hi>上皇西去異代同時<lb/>
六龍轉駕兩曜迴規重遭唐主更覩漢儀肅肅韋公大<lb/>
邦之翰秀骨岳立英謀電斷宣風樹聲逺威逆亂不長<lb/>
不極樂奏爭觀丸劍揮霍魚龍屈盤東迴舞袖西笑長<lb/>
安頌聲載路豐碑是刋<hi>史記正義天官占云太白者西方金之精白帝之子上公大將</hi>
<hi>軍之象也徑一百里太白即金星也附日而行或行在日之先或行在日之後雖無定所而總之日行一度其</hi>
<hi>光芒所射五星之中惟太白最為明朗金天見三巻註華岳見七巻註韻㑹說文方言楚部謂取物而逆曰挻</hi>
<pb n="KR4c0014_WYG_029-22a"/>
<hi>一曰揉也增韻引也爾雅彗星為攙搶周禮乃辨九服之邦國方千里曰王畿其外方五百里曰侯服又其外</hi>
<hi>方五百里曰甸服又其外方五百里曰男服又其外方五百里曰采服又其外方五百里曰衛服又其外方五</hi>
<hi>百里曰蠻服又其外方五百百曰夷服又其外方五百里曰鎮服又其外方五百里曰藩服周易天地交泰五</hi>
<hi>雲見七巻註屯䝉見十一巻註寥廓見一巻註抱朴子昔黄帝到峨嵋山見天真皇人於玉堂請問真一之道</hi>
<hi>皇人曰子既君四海復欲求長生不亦貪乎六龍見八巻註復見漢官威儀見十一巻註詩大雅大邦維屏大</hi>
<hi>宗維翰又曰維申及甫維周之翰毛傳曰翰幹也鄭箋曰為周楨幹之臣陸機詩吳實龍飛劉亦岳立周書英</hi>
<hi>謀電發神斾風馳孫楚白起賛神機電斷氣濟師然宋書樹聲列藩宣風鉉徳禮記敖不可長樂不可極張衡</hi>
<hi>西京賦跳丸劍之揮霍薛綜註揮霍謂丸劍之形也張銑註跳弄也丸鈴也揮霍鈴劍上下貌漢書作巴俞都</hi>
<pb n="KR4c0014_WYG_029-22b"/>
<hi>盧海中碭極曼衍魚龍角牴之戲顔師古註魚龍者為舍利之獸先戲於庭極畢乃入殿前激水化成比目魚</hi>
<hi>跳躍潄水作霧障日畢化為黄龍八丈出水敖戲於庭炫耀日光西京賦云海鱗變而成龍即為此色也西笑</hi>
<hi>長安見十二巻註詩大雅厥聲載路集傳曰載滿也徐陵孝義寺碑謹勒豐碑陳其舞詠  挻音羶攙初銜切</hi>
<hi>挿平聲搶音撐</hi>
　　比干碑<hi>唐文粹載李翰所作殷太師比干碑即此篇也雖文句之間畧有不同然異者只八</hi>
　　<hi>十餘字而巳按唐書李翰傳翰擢進士第調衛尉天寳末房琯韋陟俱薦為史官宰相不肯擬與此</hi>
　　<hi>文所云天寳十祀余尉於衞極為脗合疑是太白代翰起草而翰竄改數字以上石者歟或謂翰亦</hi>
　　<hi>以文鳴似無倩人代筆之理不知一行作吏簿書鞅掌之不遑代言視草勢所不免如李衛公一品</hi>
<pb n="KR4c0014_WYG_029-23a"/>
　　<hi>集序鄭亞所作亦命李義山起草而自加更定者也又何疑於翰焉苐其文質實疏達與集中諸作</hi>
　　<hi>另成一格恐實出自翰手後之編輯者或誤以李翰為李翰林遂爾採入集中耶巨眼者必能辨之</hi>
太宗文皇帝既一海内明君臣之義貞觀十九年征島<lb/>
夷<hi>唐文粹作東征島夷</hi>師次殷墟乃詔贈少師<hi>文粹作乃下詔追贈殷少師</hi>比<lb/>
干為太師諡曰忠烈公遣大臣持節弔祭<hi>文粹作贈</hi>申命郡<lb/>
縣封墓葺祠置守冡<hi>文粹多五家二字</hi>以少牢時享著於甲令<lb/>
刻於金石故比干之忠益彰臣子得述其志<hi>文粹作得以述其志</hi>
<hi>也以島夷髙麗國也其地在東海之濵故曰島夷左傳命  康誥而封於殷墟杜預註殷墟朝歌也册府元龜</hi>
<pb n="KR4c0014_WYG_029-23b"/>
<hi>貞觀十九年二月庚戌輿駕發洛陽丁巳詔曰昔望諸列國之相漢主尚求其後夷吾覇者之臣魏君猶禮其</hi>
<hi>墓況正直之道邁青松而孤絶忠勇之操掩白玉而振彩者哉殷故少師比干貞一表徳鄰幾成性以明允之</hi>
<hi>量屬無妄之辰王馬遽馳愍其邦之殄瘁寳衣将燎惜其君之覆亡其義不回懷忠蹈節讜言纔發輕百齡之</hi>
<hi>命淫刑既逞碎七尺之軀雖復周王封墓莫救焚如之禍孔聖稱仁寧追剖心之痛朕自趙魏問罪遼碣途經</hi>
<hi>麥秀之墟緬懷桑梓之地駐蹕而瞻荒隴願以為臣撫躬而想幽泉思聞其諫豈可使慎終之義乆闕於往册</hi>
<hi>易名之典無聞於後代宜錫寵命以展宿心可追贈太師諡曰忠烈所司崇其墓而葺其祠州縣春秋二時祀</hi>
<hi>以少牢給隨近五户以供灑掃帝自為文以祭之鄭康成儀禮註禮將祭祀必先擇牲繋於牢而芻之羊豕曰</hi>
<hi>少牢漢書吳芮傳著於甲令而稱忠也顔師古註甲者令篇之次也又叙傳著於甲令民用寧康</hi>昔商<lb/>
<pb n="KR4c0014_WYG_029-24a"/>
王受毒痡於四海<hi>文粹下多一徳字</hi>悖於三正肆厥淫虐下罔<lb/>
敢諍<hi>文粹作諫</hi>於是㣲子去之箕子囚之而公獨死之<hi>書㤗誓今</hi>
<hi>商王受弗敬上天降災下民又云作威殺戮毒痡四海孔安國傳痡病也史記今殷王紂乃用其婦人之言自</hi>
<hi>絶於天毁壞其三正裴駰註馬融曰動逆天地人也史記紂愈淫亂不止㣲子數諫不聴乃與太師少師謀遂</hi>
<hi>去比干曰為人臣者不得不以死爭乃強諫紂紂怒曰吾聞聖人心有七竅剖比干觀其心箕子懼乃佯狂為</hi>
<hi>奴紂又囚之  痡音鋪</hi>非夫捐生之難處死之難<hi>文粹作非捐生之難處死之難</hi>
<hi>非處死之難得死之難</hi>故不可死而死<hi>文粹下多一之字</hi>是輕其生非孝<lb/>
也可死<hi>文粹作得其死</hi>而不死是重其死非忠也王曰<hi>文粹作之</hi>叔<lb/>
<pb n="KR4c0014_WYG_029-24b"/>
父親其<hi>文粹作莫</hi>至焉國之元臣位莫崇焉親<hi>文粹作崇髙二字</hi>不<lb/>
可以觀其危昵<hi>文粹作親昵二字</hi>不可以忘其祖則我臣<hi>文粹作成</hi>
<hi>湯二字</hi>之業將墜於泉商王之命將絶於天整扶其顛遂<lb/>
諫而死剖心非痛亡殷為痛<hi>文粹作殷亡是痛</hi>公之忠烈<hi>文粹下多</hi>
<hi>一也字</hi>其若是焉<hi>文粹作乎誓楚辭章句比干紂之諸父也書泰  自絶於天結怨於民</hi>故<lb/>
能獨立危邦横抗興運周武以三分之業有諸侯之師<lb/>
實<hi>文粹作資</hi>其十亂之謀總其一心之衆<hi>文粹少二其字</hi>當公之存<lb/>
也乃<hi>文粹作則</hi>戢彼西土及公之喪也乃觀乎<hi>文粹作於</hi>孟津公<lb/>
<pb n="KR4c0014_WYG_029-25a"/>
存而殷存公喪而殷喪興亡兩<hi>郭本作而文粹作所</hi>繫豈不重與<lb/>
<hi>史記文王伐崇密須犬夷大作豐邑天下三分其二歸周十亂見二十六巻註書泰誓受有臣億萬惟億萬心</hi>
<hi>予有臣三千惟一心孔安國傳三千一心言同欲也又泰誓西土有衆咸聴朕言孔安國傳武王在西故稱西</hi>
<hi>土史記武王渡河諸侯不期而㑹孟津者八百諸侯皆曰紂可伐矣武王曰女未知天命未可也乃還師歸居</hi>
<hi>二年聞紂昏亂暴虐滋甚殺王子比干囚箕子於是武王徧告諸侯曰殷有重罪不可以不畢伐遂率戎車三</hi>
<hi>百乗虎賁三千人甲士四萬五千人以東伐紂十一年十二月戊午師畢渡孟津孔安國尚書傳武王三年服</hi>
<hi>畢觀兵孟津以卜諸侯伐紂之心</hi>且聖人立教懲惡勸善而巳矣人倫<lb/>
大統父子君臣而巳矣少師存則垂<hi>文粹作正</hi>其統殁則垂<lb/>
<pb n="KR4c0014_WYG_029-25b"/>
其教奮乎千古之上行乎百王之末俾夫淫者懼佞者<lb/>
慙義<hi>文粹作睿</hi>者思忠者勸其為戒<hi>文粹/作式</hi>也不亦大哉而<hi>文粹</hi>
<hi>缺而字</hi>夫子稱殷有三仁是<hi>文粹缺/是字</hi>豈無㣲㫖嘗敢頤<hi>文粹作論</hi>
之曰存其身存其宗亦仁矣存其名<hi>一作身</hi>存其祀亦仁<lb/>
矣亡其身圗其國亦仁矣<hi>文粹作存其身存其祀亦仁也亡其身存其國亦仁也缺</hi>
<hi>中間九字</hi>若進死者退生者狂狷之士將奔走之<hi>文粹作焉</hi>褒生<lb/>
者貶死者宴安之人將寘力焉故同歸諸仁各順其志<lb/>
殊塗而一揆異行而齊致俾後<hi>文粹多之字</hi>人優柔而自得<lb/>
<pb n="KR4c0014_WYG_029-26a"/>
焉盖春秋㣲婉之義<hi>杜預春秋左傳序將令學者原始要終尋其枝葉究其所窮優而柔</hi>
<hi>之使自得之饜而飫之使自趨之左傳春秋之稱㣲而顯婉而辨杜預註文㣲而義著辭婉而旨别  寘與置</hi>
<hi>同</hi>必將建皇極立彜倫闢在三之門<hi>文粹作彌在三之規</hi>垂不二<lb/>
之訓以明知於世<hi>文粹作以昭於世</hi>則夫人臣者既移孝於親<lb/>
而致之於君焉有聞親失而不諍<hi>文粹下多一覩字</hi>親危而不<lb/>
救從容安地而自得甚哉不然矣<hi>文粹作從容安地而稱得理是不然矣</hi>
<hi>書洪範建用皇極孔安國傳皇大也極中也凡立事當用大中之道正義云施政教治下民當使大得其中無</hi>
<hi>有邪僻也又曰彛倫攸叙集傳曰彛常倫理也所謂秉彜人倫也國語民生於三事之如一父生之師教之君</hi>
<pb n="KR4c0014_WYG_029-26b"/>
<hi>食之非父不生非食不長非教不知生之族也故一事之韋昭曰三君父師也如一服勤至死也抱朴子民生</hi>
<hi>在三奉之如一史記王蠋曰忠臣不聞二君貞女不更二夫</hi>夫孝於其親人之親皆<lb/>
欲其子忠於其主人之主皆欲其臣<hi>文粹作孝於其親者人之親皆願其</hi>
<hi>為子忠於其君者人之君皆欲其為臣</hi>故歴代帝王皆欲精顯<hi>文粹作莫不欲旌顯</hi>
周武下車而封其墓魏武<hi>文粹作氏𤦺按當作文</hi>南遷而創其祠<lb/>
我太宗有天下禋百神<hi>文粹多一而字</hi>盛其禮追贈太師諡曰<lb/>
忠烈申命郡縣封墳<hi>文粹作墓</hi>葺祠置守冢五家以少牢時<lb/>
享著於甲令刻於金石於戲哀傷列辟主君封徳<hi>文粹作主</hi>
<pb n="KR4c0014_WYG_029-27a"/>
<hi>食舊封</hi>正與神明秩視郡王<hi>文粹作徳為神/明秩視羣望</hi>身滅而榮<hi>文粹</hi>
<hi>作名</hi>益大世絶而祀愈長然後知忠烈之道激天感人<hi>文粹</hi>
<hi>作感激天人</hi>深矣<hi>禮記武王克殷反商下車封王子比干之墓鄭康成註積土為封封比干墓崇賢也</hi>
<hi>史記命閎夭封比干之墓正義曰封謂益其土及畫疆界括地志云比干墓在衛州汲縣北十里二百五十步</hi>
<hi>水經註牧野有殷大夫比干冡前有石銘題𨽻云殷大夫比干之墓所記惟此今巳中折不知誰所誌也太和</hi>
<hi>中髙祖孝文皇帝南巡親幸其墳而加弔焉刋石樹碑列於墓隧墨莊漫録比干墓在衛州西山去城數十里</hi>
<hi>有漢唐以來碑刻甚多墓周圍數里生異木樛結不可入河南通志殷太師廟在衛輝府城北十五里祀殷太</hi>
<hi>師比干魏文帝建唐貞觀中修葺北史魏孝文遷洛路由朝歌見殷比干墓愴然悼懷為文以弔之據二書所</hi>
<pb n="KR4c0014_WYG_029-27b"/>
<hi>云乃魏文帝也文言魏武恐誤韋氏國語解潔祀曰禋列辟見前篇註</hi>天寳十祀余尉於<lb/>
衛拜首<hi>文粹作手</hi>祠堂魄感精動而廟在鄰邑官非式閭斵<lb/>
<hi>文粹作刋</hi>石銘表以誌丕烈<hi>翰官於衛縣而比干廟在汲縣故曰鄰邑周書式商容閭孔頴</hi>
<hi>達正義式者車上之横木男子立乗有所敬則俯而憑式遂以式為敬名說文云閭族居里門也武王過其閭</hi>
<hi>而式之言此内有賢人式之禮賢也</hi>銘<hi>文粹作詞</hi>曰<lb/>
糜軀非仁蹈難非智死於其死然後為義忠無二軀<hi>文粹</hi>
<hi>作體</hi>烈有餘氣正直聰明至今猛<hi>文粹作猶</hi>視咨爾來代為臣<lb/>
不易<hi>盧諶贈劉琨詩序意氣之間糜軀不悔李善註說文曰靡爛也靡與糜古字通東方朔七諫子</hi>
<pb n="KR4c0014_WYG_029-28a"/>
<hi>胥諫而靡軀兮</hi>
　　武昌宰韓君去思頌碑<hi>并序茂新唐書韓愈傳七世祖  有功於後魏封安</hi>
　　<hi>定王父仲卿為武昌令有美政既去縣人刻石頌徳終秘書郎則韓君乃昌黎公之父也</hi>
仲尼大聖也宰中都而四方取則子賤大賢也宰單父<lb/>
人到於今而思之乃知徳之休明不在位之髙下其或<lb/>
繼之者得非韓君乎<hi>史記孔子為中都宰一年四方皆則之家語孔子弟子有宓子賤者</hi>
<hi>仕於魯為單父宰得行其政於是單父治焉躬敦厚明親親尚篤敬施至仁加懇誠致忠信百姓化之  單父</hi>
<hi>音善甫</hi>君名仲卿南陽人也昔延陵知晉國之政必分於<lb/>
<pb n="KR4c0014_WYG_029-28b"/>
韓獻子雖不能遏屠岸之誅存孤嗣趙<hi>郭本作起</hi>太史公稱<lb/>
天下隂徳也其賢才羅生列侯十世不亦宜哉<hi>南陽郡即鄧州</hi>
<hi>也唐時屬山南東道新唐書韓氏出自姬姓晉穆侯㵒少子曲沃桓叔成師生武子萬食采韓原生定伯定伯</hi>
<hi>生子輿子輿生獻子厥從封遂為韓氏史記晉世家吳延陵季子來使與趙文子韓宣子魏獻子語曰晉國之</hi>
<hi>政卒歸此三家矣又韓世家晉景公之三年司冦屠岸賈將作亂誅靈公之賊趙盾盾已死矣欲誅其子趙朔</hi>
<hi>韓厥止賈賈不聴厥告趙朔令亡朔曰子必能不絶趙祀死不恨矣韓厥許之及賈誅趙氏厥稱疾不出程嬰</hi>
<hi>公孫杵臼之藏趙孤趙武也厥知之景公十一年晉作六卿而韓厥在一卿之位號為獻子景公十七年疾卜</hi>
<hi>大業之後不遂者為祟韓厥稱趙成季之功今後無祀以感景公景公問曰尚有世乎厥於是言趙武而復與</hi>
<pb n="KR4c0014_WYG_029-29a"/>
<hi>故趙氏田邑續趙氏祀太史公曰韓厥之感晉景公紹趙孤之子武以成程嬰公孫杵臼之義此天下之隂徳</hi>
<hi>也韓氏之功於晉未覩其大者也然與趙魏終為諸侯十餘世宜乎哉琦按全趙孤者韓獻子厥也延陵季子</hi>
<hi>所稱者韓宣子起也今太白似作一人用疑誤</hi>七代祖茂後魏尚書令安定王<lb/>
五代祖鈞金部尚書曽祖晙銀青光禄大夫雅州刺史<lb/>
祖泰曹州司馬考睿素朝散大夫桂州都督府長史分<lb/>
茅納言剖符佐郡奕葉<hi>郭本作業</hi>明徳休有烈光君乃長史<lb/>
之元子也<hi>北史韓茂字元興安定安武人為武賁郎將録前後功拜散騎常侍殿中尚書進爵安定公文</hi>
<hi>成踐祚拜尚書令加侍中征南大將軍卒贈安定王長子備襲爵安定公備弟均字天徳初為中散賜爵范陽</hi>
<pb n="KR4c0014_WYG_029-29b"/>
<hi>子遷金部尚書兄備卒均襲爵安定公征南大將軍歴定青冀三州刺史除大將軍廣阿鎮大將加都督三州</hi>
<hi>諸軍事復授定州刺史按此則鈞字是均字之誤但均乃茂之子非茂之孫與七代五代之文不合而唐書宰</hi>
<hi>相世系表亦以為茂生二子備均均生晙晙生仁泰仁泰生叡素則疑文之誤也唐書之誤又因此文之誤而</hi>
<hi>誤歟李翺韓文公行狀曽祖泰皇任曹州司馬祖濬素皇任桂州長史父仲卿皇任秘書郎皇甫湜韓文公神</hi>
<hi>道碑曽祖叡素為唐桂州長史善化行於江嶺之間通典魏尚書有金部郎其後歴代多有之北齊金部主才</hi>
<hi>量尺度内外諸庫藏文帳唐書百官志文散階從三品曰銀青光禄大夫從五品下曰朝散大夫雅州盧山郡</hi>
<hi>屬劍南道曹州濟隂郡屬河南道桂州始安郡屬嶺南道分茅見十五巻註漢書龍作納言出入帝命應劭註</hi>
<hi>納言如今尚書官王之喉舌也北堂書鈔尚書唐虞官也唐虞曰納言周官為内史大唐新語尚書古之納言</hi>
<pb n="KR4c0014_WYG_029-30a"/>
<hi>潘岳馬汧督誄剖符專城紆青拖墨之司李善註東觀漢紀韋彪上議曰二千石皆以選出京師剖符典千里</hi>
<hi>張銑註剖符謂剖竹分符猶今之印也分茅謂加王爵周納言謂為尚書剖符謂為刺史長史佐郡謂為司馬詩</hi>
<hi>頌鞗革有鶬休有烈光魯頌建爾元子俾侯於魯毛傳曰元首也  晙音俊</hi>妣有吳<hi>郭本作吾</hi>錢<lb/>
氏及長史即世夫人早孀𢎞聖善之規成名四子文伯<lb/>
孟軻二母之儔歟<hi>詩國風母氏聖善列女傳魯季敬姜者魯大夫公父穆伯之妻文伯之母</hi>
<hi>也博達知禮穆伯先死敬姜守飬文伯出學而還歸敬姜側目而盼之見其友上堂從後階降而却行奉劍而</hi>
<hi>正履若事父兄文伯自以為成人矣敬姜召而數之曰以子年之少而位之卑所與遊者皆為服役子之不益</hi>
<hi>亦以明矣文伯乃謝罪於是乃擇嚴師賢友而事之所與遊處者皆黄髦倪齒也文伯引衽攘捲而親饋之敬</hi>
<pb n="KR4c0014_WYG_029-30b"/>
<hi>姜曰子成人矣君子謂敬姜備於教化又曰鄒孟軻之母也號孟母孟子既學而歸孟母方績問曰學所至矣</hi>
<hi>孟子曰自若也孟母以刀斷其機孟子懼而問其故孟母曰子之廢學若吾斷斯織也夫君子學以立名問以</hi>
<hi>廣知是以居則安寧動則逺害今而廢之是不免於厮役而無以離於禍患也何以異於織績而食中道廢而</hi>
<hi>不為寧能衣其夫子而長不乏糧食哉女則廢其所食男則墮於修徳不為竊盜則為虜役矣孟子懼旦夕勤</hi>
<hi>學不息師事子思遂成天下之名儒君子謂孟母知為人母之道矣</hi>少卿當塗縣丞感槩<lb/>
重諾死節於義雲卿文章冠世拜監察御史朝廷呼為<lb/>
子房紳卿尉髙郵才名振耀幼負美譽<hi>皇甫湜韓文公神道碑叔父雲</hi>
<hi>卿當肅宗代宗朝獨為文章冠李翺韓君夫人韋氏墓誌銘禮部郎中雲卿好立義節有大功於昭陵其文章</hi>
<pb n="KR4c0014_WYG_029-31a"/>
<hi>出於時而官不甚髙韓愈科斗書後記愈叔父當大厯世文辭獨行中朝天下之欲銘述其先功行取信於來</hi>
<hi>世者咸歸韓氏昌黎集註韓雲卿上元辛丑特進試鴻臚卿兼御史中丞仕終禮部侍郎唐書百官志御史臺</hi>
<hi>有監察御史十五人正八品下韓愈虢州司户韓府君墓誌銘安定桓王五世孫叡素為桂州長史化行南方</hi>
<hi>有子四人最季曰紳卿文而能言嘗為揚州錄事参軍事故宰相崔圓圓狎愛州民丁某至顧省其家後大衙</hi>
<hi>㑹日司録君趨以前大言曰公與小民狎至至其家害於政圓驚謝曰録事言是圓實過乃自署罰五十萬錢</hi>
<hi>由是遷涇陽令破豪家水碾利名田頃凡百萬𤦺按此文本頌韓公徳政而兼及其諸弟盖因上文成名四子</hi>
<hi>而叙其事以實之也又此文序其凡弟少長名諱皆與昌黎集合乃唐書宰相世系表以叡素生七子無少卿</hi>
<hi>而有晉卿季卿子卿升卿與此大異夫以歐陽公所修之史表而與其家傳不能無誤繆信史盖難言矣唐時</hi>
<pb n="KR4c0014_WYG_029-31b"/>
<hi>淮南道有髙郵縣𨽻揚州廣陵郡</hi>君自潞州銅鞮尉調補武昌令未下<lb/>
車人懼之既下車人恱之惠如春風三月大化姦吏束<lb/>
手豪宗側目有㸑玉者三江之巨横<hi>此下似有缺文</hi>白額且去<lb/>
清琴髙張兼操刀永興二邑同化<hi>唐時河東道有銅鞮縣𨽻潞州上黨郡江</hi>
<hi>南西道有武昌縣有永興縣俱𨽻鄂州江夏郡吳録陸稠為廣陵太守奸吏斂手廣陵諺曰解結理煩我國陸</hi>
<hi>君後漢書亷范傳漢興以亷氏豪宗自苦徑徙焉史記郅都行法不避貴戚列侯宗室見都側目而視號曰蒼</hi>
<hi>鷹㸑玉盖當時盜賊之名為横於江上者白額虎也見一巻註清琴髙張用子賤事見二十巻註操刀用子産</hi>
<hi>事見九巻註  鞮音低</hi>時鑿齒磨牙而<hi>當作於</hi>兩京宋城易子而炊<lb/>
<pb n="KR4c0014_WYG_029-32a"/>
骨吳楚轉輸蒼生熬然而此邦晏如襁負雲集居未二<lb/>
載户口三倍其初銅鐵曽青未擇地而出太<hi>當作大</hi>冶鼔<lb/>
鑄如天降神既烹且爍數盈萬億公私其賴之官絶請<lb/>
託之求吏無絲毫之犯<hi>揚雄長楊賦昔有彊秦封豕其士窫窳其民鑿齒之徒相與磨</hi>
<hi>牙而爭之應劭曰淮南子云堯之時窫窳封豨鑿齒皆為民害鑿齒齒長五尺食人李竒曰以喻秦貪婪殘食</hi>
<hi>其民也此以喻禄山陷兩京而肆暴也史記楚荘王圍宋五月城中食盡易子而食析骸而炊按春秋時宋國</hi>
<hi>在唐時為宋州睢陽郡當至徳二載三月賊將尹子竒圍睢陽至五月始退去七月復圍睢陽張巡許逺據城</hi>
<hi>死守至十月救兵不至城遂陷先是城中食盡士卒食茶紙茶紙既盡遂食馬馬盡羅雀掘鼠鼠雀又盡括城</hi>
<pb n="KR4c0014_WYG_029-32b"/>
<hi>中婦人食之繼以男子老弱人知必死莫有叛者所謂宋城易子炊骨正指其事漢書夫敖倉天下轉輸乆矣</hi>
<hi>曹植求自試表方今天下一統九州晏如三國志註博物記曰襁織縷為之廣八寸長丈二以約小兒於背上</hi>
<hi>負之而行習鑿齒文故能徳音恱暢襁負雲集唐書地理志永興縣有銅有鐵武昌縣有銀有銅有鐵太平御</hi>
<hi>覽本草經曰曽青出蜀郡名山其山有銅者曽青出其陽曽青者銅之精能化金銀莊子今大冶鑄金大冶謂</hi>
<hi>鼓鑄之所</hi>本道採訪大使皇甫公侁聞而賢之擢佐輶軒多<lb/>
所𢎞益尚書右丞崔公禹稱之於朝相國崔公渙特奏<lb/>
授鄱陽令兼攝數縣所謂投刃而皆虚為其政而則理<lb/>
成去若始至人多懷恩<hi>本道謂江南西道册府元龜開元中始置節度使其後又置諸</hi>
<pb n="KR4c0014_WYG_029-33a"/>
<hi>道採訪使皆以刺史為之節度使以司戎事採訪使以聽民政輶軒使車也見九巻註唐書百官志尚書省有</hi>
<hi>右丞一人正四品下唐時江南西道有鄱陽縣𨽻饒州鄱陽郡孫綽天台山賦投刄皆虚目無全牛李周翰註</hi>
<hi>庖丁解牛三年之後所見皆非全牛巳見其骨節但以神為不以目視而投刄皆虚為其政句似有缺文  侁</hi>
<hi>音華</hi>新宰王公名庭璘巖<hi>郭本作嚴</hi>然太華浼然洪河含章可<lb/>
貞幹蠱有立接武比徳絃歌連聲服美前政聞諸耆老<lb/>
與邑中賢者胡思泰一十五人及諸寮吏式歌且舞願<lb/>
揚韓公之遺美<hi>巖然太華喻其髙峻如華岳浼然洪河喻其廣大如黄河韻㑹浼浼水流平貌</hi>
<hi>詩河水浼浼含章幹蠱巳見本巻註禮記堂上接武鄭康成註武跡也孔叢子昔者虢叔閎夭太顛散宜生南</hi>
<pb n="KR4c0014_WYG_029-33b"/>
<hi>宫适五臣同寮比徳以賛文武詩小雅雖無徳與女式歌且舞  浼音美</hi>白採謡刻石而作<lb/>
頌曰<lb/>
峨峨楚山浩浩漢水黄金之車大吳天子武昌鼎據實<lb/>
為帝里時囏世訛薄俗如燬韓君作宰撫兹遺人滂汪<lb/>
<hi>繆本作註</hi>王澤猶鴻得春和風濳暢惠化如神刻石萬古永<lb/>
思清塵<hi>通典鄂州自春秋以來皆屬楚有江漢二水在州西合秦屬南郡漢髙祖置江夏郡吳分江夏</hi>
<hi>更置武昌郡孫權嘗都之孫皓又徙都之常為重鎮三國志孫權傳黄龍元年春公卿百司皆勸權正尊號夏</hi>
<hi>四月丙申即皇帝位大赦改年初興平中吳中童謡曰黄金車班蘭耳開閶門出天子薄俗如燬謂如火之焚</hi>
<pb n="KR4c0014_WYG_029-34a"/>
<hi>壞而貧薄也詩國風王室如燬惠化見九巻註  囏與艱同</hi>
　　虞城縣令李公去思頌碑<hi>并序道虞城縣唐時𨽻河南  之宋州睢陽郡</hi>
　　<hi>金石録唐虞城令李公去思頌李白撰王遹書碑側題云元和四年二月重篆盖遹不與白同時此</hi>
　　<hi>碑後來始建歐陽集古録云遹在陽氷前者誤也按此則此碑宋未南渡以前猶存</hi>
王者立國君人聚散六合咸土以百里雷其威聲革<hi>繆本</hi>
<hi>作華</hi>其俗而風之漁其人而涵之其猶衆鮮洋洋樂化在<lb/>
水波而動之則憂頳尾之刺作焉徐而清之則安頒首<lb/>
之頌興焉茍非大賢孰可育物而能光昭絃歌卓立振<lb/>
<pb n="KR4c0014_WYG_029-34b"/>
古則有虞城宰公焉<hi>趙岐孟子註諸侯方百里象雷震也藝文類聚論語䜟曰雷震百里</hi>
<hi>聲相附近宋均註曰雷動百里故因以制國也雷聲謂諸侯之政教所至相附近也詩國風魴魚頳尾毛傳曰</hi>
<hi>赭赤也魚勞則尾赤正義曰言魴魚勞則尾赤以興君子苦則容悴詩小雅魚在在藻有頒其首毛傳曰頒大</hi>
<hi>首貌鄭箋曰魚之依水草猶人之依明王也魚處於藻既得其性則肥充其首頒然詩周頌振古如兹毛傳曰</hi>
<hi>振自也音頳音稱頒  焚</hi>公名錫字元勲隴西成紀人也髙祖楷隋<lb/>
上大將軍緜益原三州刺史封汝陽公曽祖騰雲皇朝<lb/>
廣茂二州都督廣武伯祖立節起家韓王府記室叅軍<lb/>
襲廣武伯父浦郢海淄唐陳五州刺史魯郡都督廣平<lb/>
<pb n="KR4c0014_WYG_029-35a"/>
太守襲廣武伯皆納忠王庭名鏤鐘鼎侯伯繼跡故可<lb/>
略而言焉<hi>唐時成紀縣屬秦州天水郡不屬渭州隴西郡此云隴西成紀盖叙族望本古郡縣而言</hi>
<hi>也按隋書百官志上大將軍髙祖所置其位在柱國之下大將軍之上盖散爵也所以酬功臣者隋時緜州益</hi>
<hi>州皆在蜀地原州在秦地汝陽縣名蔡州汝南郡所統唐時廣州南海郡𨽻嶺南道設中都督府有都督一人</hi>
<hi>正三品茂州通化郡𨽻劍南道設下都督府有都督一人從三品廣武縣名隴右道蘭州所屬乾元二年更名</hi>
<hi>金城唐書百官志王府官有記室㕘軍事二人掌表啟書疏郢州富水郡𨽻山南東道海州東海郡淄州淄川</hi>
<hi>郡皆𨽻河南道唐州淮安郡𨽻山南東道陳州淮陽郡𨽻河南道魯郡即兖州𨽻河南道設上都督府有都督</hi>
<hi>一人從二品廣平郡即洺州𨽻河北道</hi>公即廣武伯之元子也年十九拜<lb/>
<pb n="KR4c0014_WYG_029-35b"/>
北海夀光尉心不挂細務口不言人非羣吏罕測望風<lb/>
敬憚<hi>夀光縣唐時𨽻河南道之青州北海郡</hi>秩滿轉右武衛倉曹叅軍次<lb/>
任趙郡昭慶縣令奉詔修建初啟運二陵總徒五郡支<lb/>
用三萬貫舉築雷野不鞭一人功成餘八千貫其幹能<lb/>
之聲大振乎齊趙矣時名卿巡按陵有黄赤氣上衝太<lb/>
㣲散為慶雲數千處盖精勤動天地也如此因粉圖奏<lb/>
名編入國史<hi>唐書百官志左右武衛有倉曹叅軍事各二人正八品下元和郡縣志河北道趙州</hi>
<hi>有昭慶縣東北至州九十里隋為大陸縣武徳四年改為象城縣天寳元年改為昭慶縣皇十三代祖宣皇帝</hi>
<pb n="KR4c0014_WYG_029-36a"/>
<hi>建初陵髙四丈周迴八十歩皇十二代祖光皇帝啟運陵髙四丈周迴六十歩二陵共塋周迴一百五十</hi>
<hi>六歩在縣西南二十里唐㑹要獻祖宣皇帝葬趙州昭慶縣界儀鳳二年五月一日追封為建昌陵開元</hi>
<hi>二十八年七月十八日詔改為建初陵懿祖光皇帝葬趙州昭慶縣儀鳳二年五月一日追封為延光陵</hi>
<hi>開元二十八年七月十八日詔改為啟運陵後漢書光武紀長轂雷野髙鋒彗雲章懷太子注雷野言其</hi>
<hi>聲盛也太微垣十星見一巻注漢書若烟非烟若雲非雲郁郁紛紛蕭索輪囷是為慶雲慶雲見喜氣也</hi>
天寳四載拜虞城令而天章寵榮俾金玉王度炯<lb/>
<hi>繆本作冏</hi>若七曜昭回堂隅於戲敬之哉<hi>左傳思我王度式如玉式如金</hi>
<hi>穀梁傳疏七曜者日月五星皆照天下故謂之七曜</hi>宸威<hi>郭本作滅</hi>臨顧作訓以理<lb/>
<pb n="KR4c0014_WYG_029-36b"/>
其俗魯而木舒而徐急則狼<hi>繆本作狠</hi>戾緩則鳥散公<lb/>
酌以釣<hi>繆本作鈞</hi>道和之琴心於是安四人敷五教處<lb/>
必糲食行惟單車觀其約而吏儉仰其敬而俗讓<lb/>
激直士之素節揚亷夫之清波三月政成鄰境<hi>郭本</hi>
<hi>作墳</hi>取則<hi>史記夫趙王之狼戾無親大王之所明見漢書夫匈奴獸聚而鳥散從之如博影此言其</hi>
<hi>風俗之敝事急則狼戾無相親之意事緩則鳥散無相顧之意說苑宓子賤為單父宰過於陽晝陽晝曰</hi>
<hi>吾少也賤不知治民之術有釣道二請以送子王儉褚淵碑文參以酒徳間以琴心此文借用其字垂釣</hi>
<hi>鼓琴皆能令人心靜承上文緩急之事而言其當静以治之也四人即四民士農工商也尚書汝作司徒</hi>
<pb n="KR4c0014_WYG_029-37a"/>
<hi>敬敷五教孔安國傳布五常之教也廣韻糲麤也米不精也北史裴䆳之任正平也以亷約自守每行春省俗</hi>
<hi>單車而巳厲糲音賴又音</hi>因行春見枯骸於路隅惻然疚懷出俸<lb/>
而𦵏由是百里掩骼<hi>繆本作骸</hi>四封歸仁有居喪行號城市<lb/>
者習以成俗公朂之親鄰厄以凶事而鰥寡惸獨衆所<lb/>
賴焉可謂變其頽風永錫爾類<hi>後漢書鄭𢎞傳太守第五倫行春見而深竒之</hi>
<hi>章懷太子註太守常以春行所主縣勸人農桑振救乏絶見續漢志月令孟春之月掩骼埋胔鄭康成註骨枯</hi>
<hi>曰骼左傳我有四封而詰其盜三國志註晉陽秋曰足以鎮靜頽風軌訓囂俗詩大雅孝子不匱永錫爾類鄭</hi>
<hi>箋曰永長也孝子之行非有竭極之時長以與汝之族類謂廣之以教導天下也  骼音格</hi>先時邑<lb/>
<pb n="KR4c0014_WYG_029-37b"/>
中有聚黨横猾者實惟二耿之族幾百家焉公訓為純<lb/>
人易其里曰大忠<hi>當作中</hi>正之里北境黎丘之古鬼焉或<lb/>
醉父以刃其子自公到職蔑聞為灾<hi>太平寰宇記黎丘在虞城縣北二十</hi>
<hi>里髙二丈吕氏春秋梁北有黎丘部有竒鬼焉善效人之子姪昆弟之狀邑丈人有之市而醉歸者黎丘之鬼</hi>
<hi>效其子之狀扶而道苦之丈人歸酒醒而誚其子曰吾為汝父也豈謂不慈哉我醉汝道苦我何故其子泣而</hi>
<hi>觸地曰孽矣無此事也昔也往責於東邑人可問也其父信之曰嘻是必夫竒鬼也我固嘗聞之矣明日端復</hi>
<hi>飲於市欲遇而刺殺之明旦之市而醉其真子恐其父之不能反也遂逝迎之丈人望見其真子拔劍而刺之</hi>
<hi>丈人智惑於其似子者而殺其真子按此事在戰國時引此以頌徳政近乎戲言豈唐時此鬼復作歟</hi>官<lb/>
<pb n="KR4c0014_WYG_029-38a"/>
宅舊井水清而味苦公下車嘗之莞爾而笑曰既苦且<lb/>
清足以符吾志也遂汲用不改變為甘泉<hi>河南通志李令泉在虞城</hi>
<hi>縣治内縣令李錫有清操李白撰錫去思頌載其事後因以名韻㑹筦小笑貌  莞音緩</hi>蠡<hi>繆本作蟸即蠡</hi>
<hi>字省文</hi>丘館東有三栁焉公往來憩之飲水則去行路勿<lb/>
剪比於甘棠鄉人因樹而書頌四十有六篇<hi>史記召公之治西方</hi>
<hi>甚得兆民和召公巡行鄉邑有棠樹决獄政事其下自侯伯至庶人各得其所無失職者召公卒而民人思召</hi>
<hi>公之政懷棠樹不敢伐歌咏之作甘棠之詩詩曰蔽芾甘棠勿剪勿伐召伯所犮  蠡音離又音里</hi>惟公<lb/>
志氣塞乎天地徳音發乎聲容縞乎若寒崖之霜湛乎<lb/>
<pb n="KR4c0014_WYG_029-38b"/>
若清川之月彈惡雪善速若箭飛尤能筆工新文口吐<lb/>
雅論天下美士多從之遊非汝陽三公三<hi>郭本作二</hi>伯之積<lb/>
徳則何以生此邑之賢老劉楚瓌等乃相謂曰我李公<lb/>
以神明之化大賴於虞人虞人陶然歌詠其徳官則敬<lb/>
去則思山川鬼神猶懷之況於人乎乃咨羣寮興去思<lb/>
之頌縣丞王彦暹員外丞魏陟主簿李詵縣尉李向趙<lb/>
濟盧榮等同徳比義好謀而成相與採其瓌蹤茂行俾<lb/>
刻石篆美庶清風令名奮乎百世之上<hi>廣韻賴利也善也揚雄甘泉賦</hi>
<pb n="KR4c0014_WYG_029-39a"/>
<hi>乃命羣寮歴吉日後漢書李膺請孔融問曰髙明祖父嘗與僕有恩舊乎融曰先君孔子與君先人李老君同</hi>
<hi>徳比義而相師友詵縞音稿湛讒上聲瓌音規  音辛</hi>其詞曰<lb/>
激揚之水兮白石有鑿李公之來兮雪虞人之惡厥徳<lb/>
孔昭折獄既清五教大行殷雲雷之聲既父其父又子<lb/>
其子春之以風化成草靡乃影我岡乃雨我田陽無驕<lb/>
愆<hi>繆本作愆</hi>四載有年人戴公之賢猶百里之天棄余往矣<lb/>
茫如墜川哀喪惠博掩骼仁深苦井變甘兇人易心三<lb/>
栁勿剪永思清音<hi>詩國風揚之水白石鑿鑿毛傳曰鑿鑿鮮明貌鄭箋曰激揚之水波流湍</hi>
<pb n="KR4c0014_WYG_029-39b"/>
<hi>疾洗去垢濁白石鑿鑿然興者喻桓叔盛強除民所惡民得以有禮義也韻㑹雪除也洗也詩小雅我有嘉賔</hi>
<hi>徳音孔昭鄭箋曰孔甚也昭明也說苑吾不能以春風風人陸賈新語上之化下猶風之靡草潘岳閒居賦訓</hi>
<hi>若風行應如草靡詩大雅既景迺岡鄭箋曰以日景定其經界於山之脊</hi>
　　為竇氏小師祭璿和尚文<hi>釋氏要覽受戒十夏以前西天皆稱小師毘奈</hi>
　　<hi>耶云難陀比丘呼十七衆比丘為小師此盖輕呼之也亦通沙門之謙稱也梵言烏波遮迦于闐國</hi>
　　<hi>翻為和尚華言力生即親教師也謂出家者因師之力生長法身出功徳財養知慧命  璿音旋</hi>
年月日某謹以齋蔬之奠敢昭告於和尚之靈伏惟<lb/>
和尚降靈自天依化遊世角立獨出嶷然生知鳳凰開<lb/>
<pb n="KR4c0014_WYG_029-40a"/>
九苞<hi>繆本作包二字通用</hi>之翼豫章横萬頃之陂始傳燈而納照<lb/>
因落髮以從師邁龍象以蹴踏為天人之羽儀紹釋風<lb/>
於西域迴佛日於東維若大塊之噫氣鼓和風而一吹<lb/>
熱惱清灑道芽榮滋走吳楚以宗仰將掃地而歸之<hi>後漢</hi>
<hi>書徐穉傳爰自江南单薄之域而角立傑出章懷太子註角立如角之特立也詩大雅克岐克嶷毛傳曰岐知</hi>
<hi>意也嶷識也正義曰岐為有智之意嶷為有識之貌九苞見三巻註神異經東方荒外有豫章焉此樹主九州</hi>
<hi>其髙千丈圍百尺本上三百文始有枝條敷張如帳上有元狐黒猿枝主一州南北並列面向西南有九力士</hi>
<hi>操斧伐之以占九州吉凶斫之復生其州有福創者州伯有病積嵗不復者其州滅亡釋家師弟子以佛法逓</hi>
<pb n="KR4c0014_WYG_029-40b"/>
<hi>相傳受繼續不絶如以燈逓相燃㸃光明常在終不熄滅故謂之傳燈邁者勇往力行之意維摩詰經十方無</hi>
<hi>量菩薩或有人從乞手足耳鼻頭目腦髓血肉皮骨聚落城邑妻子奴婢象馬車乘金銀瑠璃硨磲瑪瑙珊瑚</hi>
<hi>琥珀真珠珂貝衣服飲食如此乞者多是住不可思議解脫菩薩以方便力而往試之令其堅固所以者何住</hi>
<hi>不可思議解脫菩薩有威徳力故行逼迫示諸衆生如是難事凡夫下劣無有力勢不能如是逼迫菩薩譬如</hi>
<hi>龍象蹴蹋非驢所堪是名住不可思議解脫菩薩智慧方便之門釋者梵語具云釋迦此云能仁佛之性也凡</hi>
<hi>出家者皆以釋為姓阿含經云四河入海同一鹽味四姓出家皆名為釋是也梁簡文帝大法頌佛日出世同</hi>
<hi>遣惑霜隋書李士謙傳客問三教優劣士謙曰佛日也道月也儒五星也韻㑹維方隅也莊子大塊噫氣其名</hi>
<hi>為嵐法苑珠林願我出大風㣲密滿虚空諸有熱惱處扇之以清涼嵇康琴賦樂百卉之榮滋韻㑹滋益也蕃</hi>
<pb n="KR4c0014_WYG_029-41a"/>
<hi>也榮滋猶榮茂也○嶷音逆</hi>嗚呼來無所從去復何適水還火歸蕭<lb/>
散本宅寳舟輟棹禪月掩魄痛一往而無蹤愴雙林之<lb/>
變白<hi>謝靈運逸民賦來無所從去無所至圓覺經我今此身四大和合所謂毛髮齒皮肉筋骨腦垢色皆</hi>
<hi>歸於地吐涕濃血津液涎沫痰淚精氣大小便利皆歸於水暖氣歸火動轉歸風四大各離今者妄身當在何</hi>
<hi>處陶淵明自祭文陶子將辭逆旅之館永歸於本宅湼槃經如來應正徧知乗大湼槃大乗寳船周旋往返濟</hi>
<hi>度衆生王僧孺禮佛文騖法輪於長路棹寳舟於遥壑尚書正義魄者形也謂月之輪郭無光之處名魄也朔</hi>
<hi>後明生而魄死望後明死而魄生律厯志云死魄朔也生魄望也湼槃經佛在拘尸那城力士生地阿利羅跋</hi>
<hi>提河邊娑羅雙樹間二月十五日臨湼槃時爾時拘尸那城娑羅樹林其林變白猶如白鶴後分曰娑羅樹林</hi>
<pb n="KR4c0014_WYG_029-41b"/>
<hi>四雙八隻西方一雙在如來前東方一雙在如來後北方一雙在佛之首南方一雙在佛之足爾時世尊娑羅</hi>
<hi>林下寝卧寳牀於其中夜入第四禪寂然無聲於是時頃便槃湼槃其娑羅林東西二雙合為一樹南北二雙</hi>
<hi>合為一樹垂覆寳牀盖於如來其樹即時慘然變白猶如白鶴枝葉華果皮幹悉皆爆裂墮落漸漸枯悴摧折</hi>
<hi>無餘</hi>某早承訓誨偏荷恩慈忝餐風於法侣旋落䕃<hi>郭本作隂</hi>
於禪枝號無輟響泣有餘悲手撰茗藥精誠嚴思冀神<lb/>
道之昭格庶明靈而饗之<hi>謝靈運廬山慧逺法師誄同法餐風棲運道門洛陽伽藍</hi>
<hi>記名僧徳種負錫為羣信徒法侣持花成藪庾信碑禪枝四静慧窟三明廣韻撰持也</hi>
　　為宋中丞祭九江文<hi>漢書地理志禹貢九江在尋陽南皆東合為大江應劭曰</hi>
<pb n="KR4c0014_WYG_029-42a"/>
　　<hi>江自廬江尋陽分為九水經註劉歆云湖漢等九水入彭蠡故言九江矣</hi>
謹以三牲之奠敬祭於長源公之靈<hi>按舊唐書天寳六載封河瀆為靈源</hi>
<hi>公濟瀆為清源公江瀆為廣源公淮瀆為長源公今祭江神而曰長源公盖字之誤也</hi>惟神包括<lb/>
乾坤平準天地劃三峽以中斷流九道以爭奔綱紀南<lb/>
維朝宗東海牲玉有禮祀典無虧<hi>三峽見八巻註九道見十四巻註綱紀南</hi>
<hi>維為南方衆流之綱紀也朝宗東海見二十二巻註玉告神時薦於座之玉器與牲幣俱陳者</hi>今萬乗<lb/>
䝉塵五陵慘黷<hi>當作墋黷郭本作惨贖尤非</hi>蒼生悉為白骨赤血流<lb/>
於紫宫宇宙倒懸攙搶未滅含識結憤思剪元兇<hi>左傳天子</hi>
<pb n="KR4c0014_WYG_029-42b"/>
<hi>䝉塵於外敢不奔問官守五陵謂髙祖太宗髙宗中宗睿宗五帝陵寢詳見八巻註陸機漢髙祖功臣頌茫茫</hi>
<hi>宇宙上墋下黷李善註天以清為常地以静為本今上墋下黷言亂常也墋不清澄之貌也黷媟也李周翰註</hi>
<hi>墋垢也黷濁也庾信哀江南賦潰潰沸騰茫茫墋黷爾雅彗星為欃槍梁武帝孝思賦彼含識而異見同有色</hi>
<hi>而殊形髙允貞婦咏結憤鍾心甘就幽㝠欃墋楚錦切參上聲攙初銜切挿平聲搶音撐與  槍同</hi>若思<lb/>
<hi>郭本作而況</hi>叅列雄藩各當重寄遵奉王<hi>繆本作天</hi>命大舉天兵<lb/>
照海色於旌旗肅軍威於原野而洪濤渤潏狂飈振驚<lb/>
<hi>北史宿當重寄早預心膂天兵見三巻註渤潏水沸湧貌見二十二巻註狂飈狂暴之風</hi>惟神使陽<lb/>
侯巻波羲和奉命樓船先濟士馬無虞掃妖孽於幽燕<lb/>
<pb n="KR4c0014_WYG_029-43a"/>
斬鯨鯢於河洛惟神佑我降休於民敬陳精誠庶垂歆饗<lb/>
<hi>髙誘淮南子註陽侯陵陽國侯也溺死於水其神能為大波有所傷害因謂之陽侯之波也羲和日御也與江</hi>
<hi>水無涉恐誤樓船見四巻註鯨鯢見八巻註說文歆神食氣也</hi>
　<lb/>
　<lb/>
　<lb/>
　<lb/>
　<lb/>
<pb n="KR4c0014_WYG_029-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集注巻二十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集注巻三十二</head> <lb/>
    <p>
<pb n="KR4c0014_WYG_032-1a"/>
欽定四庫全書<lb/>
　李太白集注巻三十二<lb/>
　　　　　　　　　　　　錢塘　王𤦺　撰<lb/>
　詩文<hi>二十一首</hi>
　　贈李白　　　　　　　　　　　杜　甫<lb/>
秋來相顧尚飄蓬未就丹砂媿葛洪痛飲狂歌空度日<lb/>
飛揚䟦扈為誰雄<lb/>
　　贈李白　　　　　　　　　　　杜　甫<lb/>
<pb n="KR4c0014_WYG_032-1b"/>
二年客東都所歴厭機巧野人對羶腥疏食常不飽豈<lb/>
無青精飯使我顔色好苦乏買藥資山林跡如掃李侯<lb/>
金閨彦脫身事幽討亦有梁宋遊方期拾瑤草<lb/>
　　與李十二白同尋范十隠居　　　杜　甫<lb/>
李侯有佳句徃徃似陰鏗余亦東䝉客憐君如弟兄醉<lb/>
眠秋共被攜手日同行更想幽期處還尋北郭生入門<lb/>
髙興發侍立小童清落景聞寒杵屯雲對古城向來吟<lb/>
橘頌誰欲討蓴羮不願淪簪笏悠悠滄海情<hi>文獻通考杜子美云</hi>
<pb n="KR4c0014_WYG_032-2a"/>
<hi>李侯有佳句徃徃似陰鏗今考之未見鏗之所以似太白者太白固未易似也子美云爾殆必有説  漁隠叢</hi>
<hi>話學林新編曰或云杜甫李白同時以詩名相軋不能不無毁譽甫贈白詩云李侯有佳句往往似陰鏗此句</hi>
<hi>乃所以鄙白也某按子美夔州咏懷寄鄭監李賓客詩曰鄭李光時論文章並我先陰何尚清省沈宋歘連翩</hi>
<hi>葢謂陰鏗何遜沈佺期宋之問也四人皆能詩文為時所稱者而子美又以陰鏗居四人之首則知贈太白之</hi>
<hi>詩非鄙之也乃深美之也陳書阮卓傳曰武威陰鏗字子堅五歲能誦詩日賦千言及長博涉史傳尤善五言</hi>
<hi>詩為當時所重有集三巻行于世以此觀之則子美贈太白詩往往似陰鏗者乃美太白善為五言詩似陰鏗</hi>
<hi>也鮑西溪叢話杜甫憶李白詩云俊逸鮑參軍亦有譏焉  照白紵辭一篇白用之杜又云李侯有佳句往往</hi>
<hi>似陰鏗如栁色黄金嫩梨花白雪香乃隂鏗詩也白揮麈餘話栁色黄金嫩梨花白雪香陰鏗詩也李太  取</hi>
<pb n="KR4c0014_WYG_032-2b"/>
<hi>用之杜子美贈太白詩云李侯有佳句往往似陰鏗後人以為以此譏之然子美詩有蛟龍得雲雨鵰鶚在秋</hi>
<hi>天一聫已見晉書記載矣詩顧修逺杜詩註解畢致中曰王荆公言子美贈太白  云清新庾開府俊逸鮑參</hi>
<hi>軍但比之庾鮑而已又曰李侯有佳句往往似陰鏗則又在庾鮑下矣荆公此説不惟不知太白庾鮑陰鏗亦</hi>
<hi>不知少陵甚矣少陵解悶絶句曰陶冶性靈存底物新詩改罷自長吟熟知二謝將能事頗學陰何苦用心少</hi>
<hi>陵甞苦學陰鏗而不至太白則往往似之此少陵所以見太白而心醉也太白能兼昔人獨專之妙故其詩無</hi>
<hi>敵于天下少陵欲與細論文正以此</hi>
　　送孔巢父謝病歸遊江東兼呈李白<lb/>
　　　　　　　　　　　　　　　　杜　甫<lb/>
<pb n="KR4c0014_WYG_032-3a"/>
巢父掉頭不肯住東將入海隨烟霧詩巻長畱天地間<lb/>
釣竿欲拂珊瑚樹深山大澤龍蛇逺春寒野陰風景暮<lb/>
蓬萊織女迴雲車指㸃虗無引歸路自是君身有仙骨<lb/>
世人那得知其故惜君只欲苦死畱富貴何如草頭露<lb/>
蔡侯静者意有餘清夜置酒臨前除罷琴惆悵月照席<lb/>
㡬歲寄我空中書南尋禹穴見李白道甫問信今何如<lb/>
<hi>一作若逢李白騎鯨魚道甫問信今何如</hi>
　　飲中八仙歌　　　　　　　　　杜　甫<lb/>
<pb n="KR4c0014_WYG_032-3b"/>
知章騎馬似乘船眼花落井水底眠汝陽三斗始朝天<lb/>
道逢麴車口流涎恨不移封向酒泉左相日興費萬錢<lb/>
飲如長鯨吸百川銜杯樂聖稱避賢宗之瀟灑美少年<lb/>
皎如玉樹臨風前蘓晉長齋繡佛前醉中徃徃愛逃禪<lb/>
李白一斗詩百篇長安市上酒家眠天子呼來不上船<lb/>
自稱臣是酒中仙張旭三盃草聖傳脱帽露頂王公前<lb/>
揮毫落紙如雲烟焦遂五斗方卓然高談雄辨驚四筵<lb/>
　　冬日有懷李白　　　　　　　　杜　甫<lb/>
<pb n="KR4c0014_WYG_032-4a"/>
寂寞書齋裏終朝獨爾思更尋嘉樹傳不忘角弓詩短<lb/>
褐風霜入還丹日月遲未因乘興去空有鹿門期<lb/>
　　春日憶李白　　　　　　　　　杜　甫<lb/>
白也詩無敵飄然思不羣清新庾開府俊逸鮑參軍渭<lb/>
北春天樹江東日暮雲何時一尊酒重與細論文<hi>栁亭詩話</hi>
<hi>少陵懷供奉詩白也詩無敵飄然思不羣徐子能詩説曰李白天材甫雖稱其敏㨗而于法律上有所未安其</hi>
<hi>視白如老先生見少年門生恐其不肯進故贊他極有分寸云云按太白生于武后聖厯二年巳亥子美生于</hi>
<hi>睿宗先天元年壬子相望已十四年則太白實前輩也杜詩于人或稱官閲或稱爵里或曰丈人或曰先生而</hi>
<pb n="KR4c0014_WYG_032-4b"/>
<hi>于太白輙呼其名者意是忘年之交不妨爾汝也若謂少年門生視白則大不然  漁隠叢話雪浪齋日記云</hi>
<hi>或云太白詩其源流出於鮑明逺如樂府多用白苧故子美云俊逸鮑參軍葢有譏也𤦺按杜用古人詩句亦</hi>
<hi>時有之如白雲巖際宿藍本何遜乃欲以此譏李恐無此自是非人之少陵  朱鶴齡杜詩註曰公與太白之</hi>
<hi>詩皆學六朝前詩以李侯佳句比之隂鏗此又比之庾鮑葢舉生平所最慕者以相方也王荆公謂少陵于太</hi>
<hi>白僅比于庾鮑陰鏗則又下矣或遂以細論文譏其才疎此真瞽説公詩云頗學隂何苦用心又云庾信文章</hi>
<hi>老更成又云流傳江鮑體相顧免無兒公之推服諸家甚至則其推服太白為何如哉荆公所云必是俗子偽</hi>
<hi>託耳問容齋隨筆維摩詰經言文殊從佛所將詣維摩丈室  疾菩薩隨之者以萬億計曰二士共談必說妙</hi>
<hi>法予觀杜少陵寄太白詩云何時一樽酒重與細論文使二公真踐此言時得灑掃撰杖履于其側所謂不二</hi>
<pb n="KR4c0014_WYG_032-5a"/>
<hi>法門不傳之妙啟聰發䝉出膚寸之澤以潤千里者可勝道哉</hi>
　　夢李白二首　　　　　　　　　杜　甫<lb/>
死别已吞聲生别常惻惻江南瘴癘地逐客無消息故<lb/>
人入我夢明我常相憶恐非平生魂路逺不可測魂來<lb/>
楓林青魂返闗塞黑君今在羅網何似有羽翼落月滿<lb/>
屋梁猶疑照顔色水深波浪濶無使蛟龍得<hi>西清詩話李太白歴</hi>
<hi>見司馬子微謝自然賀知章或以為可與神遊八極之表或以為謫仙人其風神超邁英爽可知後世詞人狀</hi>
<hi>者多矣亦間于丹青見之俱不若少陵之落月滿屋梁猶疑照顔色熟味之百世之下想見風采此與李太白</hi>
<pb n="KR4c0014_WYG_032-5b"/>
<hi>傳神詩也</hi>
　　其二<lb/>
浮雲終日行遊子久不至三夜頻夢君情親見君意告<lb/>
歸常局促苦道來不易江湖多風波舟楫恐失墜出門<lb/>
搔白首若負平生志冠葢滿京華斯人獨顦顇孰云網<lb/>
恢恢將老身反累千秋萬歲名寂寞身後事<hi>吳山民曰子美天末</hi>
<hi>懷李白詩其尾聫云應共寃魂語投詩弔汨羅今上篇云水深波浪濶無使蛟龍得此又云江湖多風波舟楫</hi>
<hi>恐失墜疑是時必有妄傳太白死者故子美云云後世遂有沉江騎鯨之説葢因公詩附㑹耳太白卒于當塗</hi>
<pb n="KR4c0014_WYG_032-6a"/>
<hi>李陽冰家葬于謝家青山二史可考安有沉江事乎</hi>
　　天末懷李白　　　　　　　　　杜　甫<lb/>
凉風起天末君子意如何鴻雁㡬時到江湖秋水多文<lb/>
章憎命達魑魅喜人過應共寃魂語投詩弔汨羅<lb/>
　　寄李十二白二十韻　　　　　　杜　甫<lb/>
昔年有狂客號爾謫仙人筆落驚風雨詩成泣鬼神聲<lb/>
名從此大汩没一朝伸文采承殊渥流傳必絶倫龍舟<lb/>
移棹晚獸錦奪袍新白日來深殿青雲滿後塵乞歸優<lb/>
<pb n="KR4c0014_WYG_032-6b"/>
詔許遇我宿心親未負幽棲志兼全寵辱身劇談憐野<lb/>
逸嗜酒見天真醉舞梁園夜行歌泗水春才髙心不展<lb/>
道屈善無鄰處士禰衡俊諸生原憲貧稻梁求未足薏<lb/>
苡謗何頻五嶺炎蒸地三危放逐臣㡬年遭鵩鳥獨泣<lb/>
向麒麟蘓武先還漢黄公豈事秦楚筵辭醴日梁獄上<lb/>
書辰已用當時法誰將此義陳老吟秋月下病起暮江<lb/>
濵莫<graphic n="KR0988" url="https://raw.githubusercontent.com/kanripo/KR-Gaiji/master/images/KR0988.png" mimeType="image/png"/>恩波隔乘槎與問津<hi>本事詩李白出入宫中恩禮殊厚竟以疎縱乞歸上</hi>
<hi>亦以非廊廟器優詔罷遣之後以不羈流落江外又以永王招禮累謫于夜郎及放還卒于宣城杜所贈二十</hi>
<pb n="KR4c0014_WYG_032-7a"/>
<hi>韻備叙其事讀其文盡得其故跡杜逢禄山之難流離隴蜀畢陳于詩推見至隠殆無遺事故當時號為詩史</hi>
<hi>白金壘子杜少陵平生何獨于太白數數然耶至讀寄  二十韻有云才髙心不展道屈善無鄰處士禰衡俊</hi>
<hi>諸生原憲貧稻梁求未足薏苡謗何頻五嶺炎蒸地三危放逐臣㡬年遭鵩鳥獨泣向麒麟蘓武先還漢黄公</hi>
<hi>豈事秦楚筵辭醴日梁獄上書辰已用當時法誰將此意陳予三復而深悲之數語為太白灑謗事具而情皦</hi>
<hi>太白無濡跡于永王璘事省然矣白亦甞有書懷贈江夏韋太守詩云僕臥香爐頂飡霞飲瑤泉門開九江轉</hi>
<hi>枕下五湖連半夜水軍來潯陽滿旌旃空名適自誤迫脅上樓船徒賜五百金棄之若浮烟辭官不受賞翻謫</hi>
<hi>夜郎天夜郎萬里道西上令人老掃蕩六合清仍為負霜草日月無徧照何由訴蒼昊甚詳然不若杜詩之可</hi>
<hi>㨿葢親父不得為其子媒其父譽之不若他人譽之之為信也  王嗣奭曰此詩分明為李白作傳其生平履</hi>
<pb n="KR4c0014_WYG_032-7b"/>
<hi>歴備矣白才髙而狂人或疑其乏保身之哲公故為之剖白如未負幽棲志兼全寵辱身及楚筵辭醴梁獄上</hi>
<hi>書數句皆刻意辯明與贈王維詩一病縁明主三年獨此心相同總不欲使才人含寃千載耳盧世㴶謂是天</hi>
<hi>壤間維持公道保䕶元氣文字公仇滄柱曰按太白本傳白喜縱横術擊劍為任俠杜  向贈詩云飛揚䟦扈</hi>
<hi>為誰雄葢恐其負材任氣至于僨事也後來永王璘起兵迫致不能自脱觀其作東巡歌云永王正月東出師</hi>
<hi>天子遙分龍虎旗又云二帝巡遊俱未迴五陵松柏使人哀又云南風一掃胡塵静西入長安到日邊是以勤</hi>
<hi>王望永王意中實未甞忘朝廷也及璘敗而白遂繫獄殆所遭時勢之不幸耳少陵惓惓係念亦曲諒其苦心</hi>
<hi>而深為之悲耳</hi>
　　不見<hi>近無李白消息</hi>　　　　　　　　　杜　甫<lb/>
<pb n="KR4c0014_WYG_032-8a"/>
不見李生久佯狂真可哀世人皆欲殺吾意獨憐才敏<lb/>
捷詩千首飄零酒一盃匡山讀書處頭白好歸來<hi>滄浪詩話</hi>
<hi>少陵與太白獨厚于諸公詩中凡言太白可十四處至謂世人皆欲殺吾意獨憐才醉眠秋共被攜手日同行</hi>
<hi>三夜頻夢君情親見君意其情好可想遯齋閒覧謂二人名既相逼不能無忌是以庸俗之見而度賢哲之心</hi>
<hi>也予故不得不辨</hi>
　　蘓端薛復筵簡薛華醉歌<hi>以下三篇皆㫁章</hi>
　　　　　　　　　　　　　　　　杜　甫<lb/>
坐中薛華能醉歌歌辭自作風格老近來海内為長句<lb/>
<pb n="KR4c0014_WYG_032-8b"/>
汝與山東李白好何劉沈謝力未工才兼鮑照愁絶倒<lb/>
<hi>計東曰長句謂七言歌行太白所擅塲者太白長句其源出于鮑照故言何劉沈謝但能五言于七言則力有</hi>
<hi>未工必若鮑照七言樂府如行路難之類方為妙絶耳公甞以俊逸鮑參軍稱太白詩正稱其長也</hi>
　　昔遊　　　　　　　　　　　　杜　甫<lb/>
昔者與高李<hi>適白</hi>晚登單父臺寒蕪際碣石萬里風雲來<lb/>
桑柘葉如雨飛藿去徘徊清霜大澤凍禽獸有餘哀<lb/>
　　遣懷　　　　　　　　　　　　杜　甫<lb/>
憶與髙李輩<hi>適白</hi>論交入酒壚兩公壯藻思得我色敷腴<lb/>
<pb n="KR4c0014_WYG_032-9a"/>
氣酣登吹臺懷古視平蕪芒碭雲一去雁騖空相呼<hi>容齋</hi>
<hi>四筆李太白杜子美在布衣時同遊梁宋為詩酒㑹心之友以杜集考之其稱太白及贈懷之篇甚多如李侯</hi>
<hi>金閨彦脫身事幽討南尋禹穴見李白道甫問訊今何如李白一斗詩百萹自稱臣是酒中仙近來海内為長</hi>
<hi>句汝與山東李白好昔者與高李晚登單父臺李侯有佳句往往似隂鏗憶與高李輩論交入酒壚白也詩無</hi>
<hi>敵飄然思不羣昔年有狂客號爾謫仙人落月滿屋梁猶疑照顔色三夜頻夢君情親見君意秋來相顧尚飄</hi>
<hi>蓬未就丹砂媿葛洪寂寞書齋裏終朝獨爾思凉風起天末君子意何如不見李生久佯狂真可哀凡十四五</hi>
<hi>篇至于太白與子美詩畧不見一句或謂堯祠亭别杜補闕者是也乃殊不然杜但為右拾遺不曽任補闕兼</hi>
<hi>自諫省出為華州司功迤邐避難入蜀未甞復至東州所謂飯顆山頭之嘲亦好事者所撰耳  漁隠叢話藝</hi>
<pb n="KR4c0014_WYG_032-9b"/>
<hi>苑雌黄云洪駒父詩話言子美集中贈太白詩最多而李白初無一篇與杜者按叚成式酉陽雜俎云李集有</hi>
<hi>堯祠贈杜補闕者即老杜也其詩云我覺秋興逸誰云秋氣悲山將落日去水與晴空宜雲歸碧海少雁度青</hi>
<hi>天遲相失各萬里茫然空爾思又不獨飯顆山之句也予甞考之太白集中有沙丘城下寄杜甫云我來竟何</hi>
<hi>事高卧沙丘城城邊有古樹日夕連秋聲魯酒不可醉齊歌空復情思君若汶水浩蕩寄南征又有魯郡東石</hi>
<hi>門送杜二甫云醉别復㡬日登臨徧池臺何時石門路重有金尊開秋波落泗水海色明徂徠飛蓬各自逺且</hi>
<hi>盡手中杯洪駒父畧不見此何也</hi>
　　初至巴陵與李十二白裴九同泛洞庭湖三首<lb/>
　　　　　　　　　　　　　　　　賈　至<lb/>
<pb n="KR4c0014_WYG_032-10a"/>
江上相逢皆舊遊湘山永望不堪愁明月秋風洞庭水<lb/>
孤鴻落葉一扁舟<lb/>
　　其二<lb/>
楓㟁紛紛落葉多洞庭秋水晚來波乘興輕舟無近逺<lb/>
白雲明月弔湘娥<lb/>
　　其三<lb/>
江畔楓葉初帶霜渚邊菊花亦已黄輕舟落日興不盡<lb/>
三湘五湖意何長<lb/>
<pb n="KR4c0014_WYG_032-10b"/>
　　洞庭送李十二赴零陵　　　　　賈　至<lb/>
今日相逢落葉前洞庭秋水逺連天共説金華舊遊處<lb/>
迴㸔北斗欲澘然<lb/>
　　雜言寄李白　　　　　　　　　任　華<lb/>
古來文章有奔逸氣聳高格清人心神驚人魂魄我聞<lb/>
當今有李白大鵬賦鴻猷文嗤長卿笑子雲班張所作<lb/>
瑣細不入耳未知卿雲得在嗤笑限否登廬山觀瀑布<lb/>
海風吹不㫁江月照還空余愛此兩句登天台望渤海<lb/>
<pb n="KR4c0014_WYG_032-11a"/>
雲垂大鵬飛山壓巨鼇背斯言亦好在至于他作多不<lb/>
拘常律振擺超騰既俊且逸或醉中操紙或興來走筆<lb/>
手下忽然片雲飛眼前劃見孤峯出而我有時白日忽<lb/>
欲睡睡覺忽然起攘臂任生知有君君還知有任生未<lb/>
中間聞道在長安及余戾止君已江東訪元丹邂逅不<lb/>
得見君靣每常把酒向東望良久見説往年在翰林胸<lb/>
中矛㦸何森森新詩傳在宫人口佳句不離明主心身<lb/>
騎天馬多意氣目送飛鴻對豪貴承恩召入凡㡬回待<lb/>
<pb n="KR4c0014_WYG_032-11b"/>
詔歸來仍半醉權臣妬盛名羣犬多吠聲有敕放君却<lb/>
歸隠淪處髙歌大笑出闗去且向東山為外臣諸侯交<lb/>
迓馳朱輪白璧一雙買交者黄金百鎰相知人平生傲<lb/>
岸其志不可測數十年為客未甞一日低顔色八詠樓<lb/>
中坦腹眠五侯門下無心憶繁花越䑓上細桞吳宫側<lb/>
緑水青山知有君白雲明月偏相識養高兼養閒可望<lb/>
不可攀莊周萬物外范蠡五湖間又聞訪道滄海上丁<lb/>
令王喬時往還蓬萊經是曾到來方丈豈惟方一丈伊<lb/>
<pb n="KR4c0014_WYG_032-12a"/>
余每欲乘興逺相尋江湖擁隔勞寸心今朝忽遇東飛<lb/>
翼寄此一章表胸臆倘能報我一片言但訪任華有人<lb/>
識<lb/>
　　送李白之曹南序　　　　　　　獨孤及<lb/>
曩子之入秦也上方覽子虗之賦喜相如同時由是朝<lb/>
詣公車夕揮宸翰一旦襆被金馬蓬累而行出入燕宋<lb/>
與白雲為伍然則適來時行也適去時止也彼碌碌者<lb/>
徒見三河之游倦百鎰之金盡乃議子于得失虧成之<lb/>
<pb n="KR4c0014_WYG_032-12b"/>
間曾不知才全者無虧成志全者無得失進與退于道<lb/>
德乎何有是日也出車桐門將駕于曹仙藥滿囊道書<lb/>
盈篋異乎莊舄之辭越仲尼之去魯矣送子何所平臺<lb/>
之隅短歌薄酒擊筑相和大丈夫各乗風波未始有極<lb/>
哀樂且不足累上士之心况小别乎請偕賦詩以見交<lb/>
態<lb/>
　<lb/>
　李太白集注巻三十二<lb/>
</p>
<p>
</p>
  </div>
</body>
</text>
</TEI>
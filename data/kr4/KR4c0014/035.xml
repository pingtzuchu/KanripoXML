<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集注巻三十五</head> <lb/>
    <p>
<pb n="KR4c0014_WYG_035-1a"/>
欽定四庫全書<lb/>
　李太白集注巻三十五<lb/>
　　　　　　　　　　　　錢塘　王𤦺　撰<lb/>
　年譜<lb/>
　　李太白年譜<lb/>
　據太白詩文自述系出隴西漢将軍李廣後<hi>見贈張相鎬詩</hi>
　於涼武昭王為九世孫當隋之末其先世以事徙西<lb/>
　域隠易姓名故唐興以來漏於屬籍至武后時子孫<lb/>
<pb n="KR4c0014_WYG_035-1b"/>
　始還内地於蜀之綿州家焉因逋其邑遂以客為名<lb/>
　即太白父也<hi>李陽冰草堂集序曰李白隴西成紀人涼武昭王暠九世孫蟬聨珪組世為顯</hi>
　<hi>著中葉非罪謫居條支易姓與名累世不大曜神龍之初逃歸於蜀復指李樹而生伯揚范傳正翰林學</hi>
　<hi>士李公新墓碑曰其先隴西成紀人公之孫女於箱箧中得公之子伯禽手疏十數行紙壊字缺不能詳</hi>
　<hi>備約而計之涼武昭王九代孫也隋末多難一房被竄於碎葉流離散落隠易姓名故自國朝以來漏於</hi>
　<hi>屬籍神龍初潛還廣漢因僑為郡人父客以逋其邑遂以客為名高卧雲林不求禄仕按陽冰序乃太白</hi>
　<hi>在時所作所述家世必由於太白自言傳正碑據太白之子所手疏二文序述無有異詞此其可信而無</hi>
　<hi>疑者也新唐書李白本傳曰李白興聖皇帝九世孫其先隋末以罪徙西域神龍初遁還客巴西葢本二</hi>
<pb n="KR4c0014_WYG_035-2a"/>
　<hi>文以為依據也太白之為蜀人固彰彰矣魏顥李翰林集序亦曰白本隴西乃放形因家於綿劉全白翰</hi>
　<hi>林學士李君碣記云君廣漢人其説皆仝是知世謂太白為隴西成紀人者本其先世族望而言也或謂</hi>
　<hi>蜀人或謂綿州或曰巴西或曰廣漢皆指其生長之地或據當時之名或援前古之名而互言之也至若</hi>
　<hi>杜子美元微之稱為山東李白則又因其流寓之地而言之也舊唐書竟以白為山東人且云父為任城</hi>
　<hi>尉因家焉與諸説獨異南部新書云李白山東人父為任城尉因家焉少與魯人隠徂徠山號竹溪六逸</hi>
　<hi>俗稱蜀人非也今任城令㕔有白之詞尚存葢仍舊史之誤而云耳不可信也</hi>
　<hi>傳疑</hi>輿地廣記曰綿州彰明縣有唐李白碑白之先世<lb/>
　嘗流雋州其後内移白生於此縣杜詩補遺曰范傳<lb/>
<pb n="KR4c0014_WYG_035-2b"/>
　正李白新墓碑云白本宗室子厥先避仇客居蜀之<lb/>
　彰明太白生焉彰明綿州之屬邑有大小康山白讀<lb/>
　書於大康山有讀書堂尚存其宅在清亷鄉<hi>洪邁容齋續筆</hi>
　<hi>曰杜子美贈李太白詩康山讀書處頭白好歸來説者以為即廬山也呉曽能改齋漫録内辨誤一巻正</hi>
　<hi>辨是事引杜田杜詩補遺云范傳正李白新墓碑云白本宗室子厥先避仇客居蜀之彰明太白生焉彰</hi>
　<hi>明緜州之屬邑有大小康山白讀書於大康山有讀書堂尚存其宅在清亷鄉後廢為僧房稱隴西院葢</hi>
　<hi>以太白得名院有太白像呉君以是證杜句知康山在蜀非廬山也予按當塗所刋太白集其首載新墓</hi>
　<hi>碑宣歙池等州觀察使范傳正撰凡千五百餘字初無補遺所紀七十餘言豈非好事者偽為此書如開</hi>
<pb n="KR4c0014_WYG_035-3a"/>
　<hi>元遺事之類以附會杜老之詩耶歐陽氏輿地廣記云彰明有李白碑白生於此縣葢亦相傳之誤當以</hi>
　<hi>范碑為証</hi>方輿勝覽李陽冰草堂集序李白興聖皇帝之<lb/>
　九世孫其先以罪謫居條支神龍之始逃歸於蜀之<lb/>
　昌明<hi>今本李陽冰草堂集序無昌明字</hi>按彰明縣自先天以前止曰<lb/>
　隆昌後避元宗諱始曰昌明五代時改曰彰明楊升<lb/>
　菴文集引成都古今記云李白生於彰明之青蓮鄉<lb/>
唐長安元年辛丑<hi>即武后之大足元年也十月始改長安</hi>
　太白生<hi>舊譜起於聖厯二年巳亥云白生於是年按曽鞏序享年六十四李陽冰序載白卒於寳</hi>
<pb n="KR4c0014_WYG_035-3b"/>
　<hi>應元年十一月自寳應元年逆數六十四年乃聖厯二年也薛氏據之故曰白生於是年然李華作太白</hi>
　<hi>墓誌曰年六十二則應生於長安元年以代宋中丞自薦表核之表作於至徳二載丁酉時年五十有七</hi>
　<hi>合之長安元年為是若生聖厯二年則當云五十有九矣自當以表為正故訂以長安元年為太白始生</hi>
　<hi>之嵗又按李陽冰序云神龍之始逃歸於蜀復指李樹而生伯陽范傳正墓碑云神龍初濳還廣漢今以</hi>
　<hi>李誌曽序參互考之神龍改元太白已數嵗豈神龍之年號乃神功之訛抑太白之生在未家廣漢之前</hi>
　<hi>歟</hi>驚姜之夕長庚入夢故名白以太白字之若青蓮<lb/>
　居士酒仙翁又其所自號者<hi>青蓮居士見荅湖州迦葉司馬詩及荅僧中孚</hi>
　<hi>贈仙人掌茶詩序青蓮花出西竺梵語謂之優鉢羅花清淨香潔不染纖塵太白自號疑取此義眉公秘</hi>
<pb n="KR4c0014_WYG_035-4a"/>
　<hi>笈謂其生於彰明之青蓮鄉故號青蓮按青蓮鄉在綿州舊彰明縣内彰明遺事原作清亷鄉疑後人因</hi>
　<hi>太白生於此故易其字作青蓮耳謂太白因此而取號恐未是酒仙翁見送權十一序</hi>
長安二年壬寅<lb/>
長安三年癸夘<lb/>
長安四年甲辰<lb/>
神龍元年乙巳<hi>是年中宗復位</hi>
　太白年五嵗能誦六甲<lb/>
神龍二年丙午<lb/>
<pb n="KR4c0014_WYG_035-4b"/>
景龍元年丁未<hi>即神龍三年九月改元景龍</hi>
景龍二年戊申<lb/>
景龍三年已酉<lb/>
景雲元年庚戌<hi>即景龍四年六月改元唐隆睿宗即位七月改元景雲</hi>
　太白年十嵗通詩書觀百家<lb/>
景雲二年辛亥<lb/>
先天元年壬子<hi>是年正月改元太極五月改元延和八月元宗即位始改先天</hi>
開元元年癸丑<hi>即先天二年十二月始改開元</hi>
<pb n="KR4c0014_WYG_035-5a"/>
　　<hi>附考</hi>舊譜開元元年十月甲辰帝獵渭川有大獵賦<lb/>
　　<hi>按賦序但云以孟冬十月大獵扵秦而不書年分考通鑑先天元年十月癸夘上幸新豐獵扵驪山</hi>
　　<hi>之下開元元年十月甲辰獵扵渭川八年十月壬午畋扵下邽十月而獵於秦地凡三見舊譜竟屬</hi>
　　<hi>之癸丑嵗者大約以太白生扵聖厯二年至是合十有五嵗因十五觀竒書作賦凌相如一詩而附</hi>
　　<hi>會其説若以太白生自長安元年數之至是始十有三嵗耳恐未是</hi>
開元二年甲寅<lb/>
開元三年乙夘<lb/>
　太白年十五上韓荆州書云十五好劍術徧干諸侯<lb/>
<pb n="KR4c0014_WYG_035-5b"/>
　贈張相鎬詩云十五觀竒書作賦凌相如<hi>按太白明堂賦序厯</hi>
　<hi>遡天皇天后中宗而不及睿宗則是賦之作不特在未改乾元殿之先并在睿宗未崩之先矣考睿宗之</hi>
　<hi>崩在開元四年六月制改明堂為乾元殿在開元五年七月賦之作應在三四年間豈所謂十五觀竒書</hi>
　<hi>作賦凌相如者即是明堂一賦歟</hi>
開元四年丙辰<lb/>
開元五年丁已<lb/>
開元六年戊午<lb/>
開元七年已未<lb/>
<pb n="KR4c0014_WYG_035-6a"/>
開元八年庚申<lb/>
　太白年二十性倜儻喜縱横術撃劍為任侠嘗手刃<lb/>
　數人輕財重施不事産業是年禮部尚書蘇頲出為<lb/>
　益州長史<hi>舊唐書蘇頲傳開元八年頲除禮部尚書罷政事俄知益州大都督府長史事</hi>太<lb/>
　白於路中投刺頲待以布衣之禮因謂羣寮曰此子<lb/>
　天才英麗下筆不休雖風力未成且見專車之骨若<lb/>
　廣之以學可與相如比肩逸人東嚴子者隠於岷山<lb/>
　之陽<hi>東嚴子姓名不可考楊升菴以為即徴君趙蕤梓州鹽亭人字雲卿者是又曰岷山之陽即指</hi>
<pb n="KR4c0014_WYG_035-6b"/>
　<hi>匡山杜子美贈詩所謂匡山讀書處其説見晏公類要鄭谷詩所謂雪下文君沽酒店雲蔵李白讀書山</hi>
　<hi>者也俱恐未是</hi>太白從之逰巢居數年不跡城市養竒禽千<lb/>
　計呼皆就掌取食了無驚猜郡守聞而異之詣廬親<lb/>
　覩因舉二人以有道科並不起<hi>上二事見太白所上安州裴長史書中自</hi>
　<hi>叙厯厯然無嵗月可考而蘇頲之為益州長史實惟開元八年故連其少年諸事並叙扵此又書中先言</hi>
　<hi>隠居岷山後言投刺蘇公玩其文義作两段叙述非接次而言者州舉有道應是見蘇公以後事新唐書</hi>
　<hi>本傳曰白既長隠岷山州舉有道不應蘇頲為益州長史見白異之曰是子天才英特少益以學可比相</hi>
　<hi>如葢依書辭順序之耳恐未是又楊升菴以廣漢太守為蘇頲且引頲薦疏所謂趙蕤術數李白文章為</hi>
<pb n="KR4c0014_WYG_035-7a"/>
　<hi>證今按蘇頲為益州長史未嘗為廣漢太守據書中所説明是两人楊説殊謬</hi>
　<hi>傳疑</hi>唐詩紀事引東蜀楊天惠彰明遺事云元符二年<lb/>
　春正月天恵補令於此從學士大夫求問遺事聞唐<lb/>
　李白本邑人微時募縣小吏入令卧内嘗驅牛經堂<lb/>
　下令妻怒將加詰責太白亟以詩謝云素面倚欄鉤<lb/>
　嬌聲出外頭若非是織女何必問牽牛令驚異不問<lb/>
　稍親招引侍硯席令一日賦山火詩云野火燒山後<lb/>
　人歸火不歸思軋不屬太白從旁綴其下句云燄隨<lb/>
<pb n="KR4c0014_WYG_035-7b"/>
　紅日逺烟逐暮雲飛令慚止頃之從令觀漲有女子<lb/>
　溺死江上令復苦吟云二八誰家女飄來倚岸蘆鳥<lb/>
　窺眉上翠魚弄口旁朱太白輒應聲繼之云緑髪隨<lb/>
　波散紅顔逐浪無何因逢伍相應是怨秋胡令滋不<lb/>
　悦太白恐棄去隠居戴天大匡山往來旁郡依潼江<lb/>
　趙徴君蕤蕤亦節士任侠有氣善為縱横學著書號<lb/>
　長短經太白從學嵗餘去遊成都賦春感詩云茫茫<lb/>
　南與北道直事難諧榆荚錢生樹楊花玉糝街塵縈<lb/>
<pb n="KR4c0014_WYG_035-8a"/>
　逰子面蝶㺯美人釵卻憶青山上雲門掩竹齋益州<lb/>
　刺史蘇頲見而竒之時太白齒方少英氣溢發諸為<lb/>
　詩文甚多微類宫中行樂詞體今邑人所藏百篇大<lb/>
　抵皆格律也雖頗體弱然短羽䙰褷巳有鳳雛態淳<lb/>
　化中縣令楊遂為之引謂為少作是也<hi>遂江南人自名能詩累謫</hi>
　<hi>為令云集琦按此編今已不傳晁公武讀書志曰蜀本太白  附入左綿邑人所裒白隠處少年所作詩</hi>
　<hi>六十篇尤為淺俗今蜀本李集亦不可見疑文苑英華所載五律數首或即是歟</hi>始太白與<lb/>
　杜甫相遇梁宋間結交歡甚乆乃去客居魯徂徕山<lb/>
<pb n="KR4c0014_WYG_035-8b"/>
　甫從嚴武成都太白益流落不能歸故甫詩云匡山<lb/>
　讀書處頭白好歸來然學者多疑太白為山東人又<lb/>
　以匡山為匡廬皆非也今大匡山猶有讀書臺而清<lb/>
　亷鄉故居遺地尚在廢為寺名隴西院有唐梓州刺<lb/>
　史碑失其名<hi>太平寰宇記綿州彰明縣有李白碑在寜梵寺門下梓州刺史于邵文元豐九</hi>
　<hi>域志綿州有李太白碑唐梓州刺史于邵文</hi>及綿州刺史高祝記太白有<lb/>
　子曰伯禽女曰平陽皆生太白去蜀後有妹月圓前<lb/>
　嫁邑子留不去以故塟邑下墓今在隴西院旁百歩<lb/>
<pb n="KR4c0014_WYG_035-9a"/>
　外或傳院乃其所捨云<lb/>
開元九年辛酉<lb/>
開元十年壬戌<lb/>
開元十一年癸亥<lb/>
開元十二年甲子<lb/>
　　有蟾蜍薄太清詩<hi>新唐書開元十二年七月廢皇后王氏為庶人舊註謂蟾蜍薄</hi>
　　<hi>太清一篇為廢后而作玩詩意當是</hi>
開元十三年乙丑<lb/>
<pb n="KR4c0014_WYG_035-9b"/>
　太白出逰襄漢南泛洞庭東至金陵揚州更客汝海<lb/>
　還憩雲夢故相許圉師家以孫女妻之遂畱安陸者<lb/>
　十年<hi>以上逰厯之䖏畧見上安州李長史裴長史二書中其嵗月皆無可考而娶扵許氏約許當在</hi>
　<hi>是年之後故并叙扵此</hi>
　　訪戴天山道士不遇詩登峨嵋山詩登錦城散花<lb/>
　　樓詩在蜀所作者皆是年以前詩<lb/>
開元十四年丙寅<lb/>
開元十五年丁夘<lb/>
<pb n="KR4c0014_WYG_035-10a"/>
開元十六年戊辰<lb/>
開元十七年己已<lb/>
開元十八年庚午<lb/>
　太白年三十上韓荆州書云三十成文章厯抵卿相<lb/>
　上安州裴長史書云五嵗誦六甲十嵗觀百家常横<lb/>
　經枕籍制作不倦迄扵今三十春矣以為士生則桑<lb/>
　弧蓬矢射乎四方故知大丈夫必有四方之志乃杖<lb/>
　劍去國辭親逺逰南窮蒼梧東渉溟海見鄉人相如<lb/>
<pb n="KR4c0014_WYG_035-10b"/>
　大誇雲夢之事云楚有七澤遂來觀焉而許相公家<lb/>
　見招妻以孫女憩跡扵此至移三霜焉<hi>按太白送從姪耑逰廬山</hi>
　<hi>序云余少時大人令誦子虚賦私心慕之及長南逰雲夢覽七澤之壯觀酒隠安陸蹉跎十年是太白寓</hi>
　<hi>居安陸葢十年也合之此書觀之約其旅逰安陸娶扵許氏當在開元十三年之後太白扵時年二十六</hi>
　<hi>七矣踰三年年始三十有上裴長史書有憩跡扵此至移三霜之語則開元十八年也又踰四年年三十</hi>
　<hi>五則開元二十三年計此十年間正是其酒隠安陸之十年自是而出逰太原轉之齊魯矣其蒼梧洞庭</hi>
　<hi>溟海維掦金陵鄂城之逰皆在二十六七以前此皆參互可考者曾子固序曰白出居㐮漢之間南逰江</hi>
　<hi>淮至楚觀雲夢雲夢許氏者高宗宰相圉師之家也以女妻白因畱雲夢者三年三年字尚欠精審</hi>曩<lb/>
<pb n="KR4c0014_WYG_035-11a"/>
　昔東逰維揚不踰一年散金三十餘萬有落魄公子<lb/>
　悉皆濟之又昔與蜀中友人呉指南同逰於楚指南<lb/>
　死扵洞庭之上白伏屍慟哭若喪天倫行路聞者悉<lb/>
　皆傷心猛虎前臨堅守不動遂權殯扵湖側便之金<lb/>
　陵數年來觀筋肉尚在雪泣持刃躬申洗削裹骨徒<lb/>
　歩寢興攜持丏貸營塟扵鄂城之東又曰前此郡督<lb/>
　馬公朝野豪彦一見盡禮許為竒才因謂長史李京<lb/>
　之曰諸人之文猶山無烟霞春無草樹李白之文清<lb/>
<pb n="KR4c0014_WYG_035-11b"/>
　雄奔放名章俊語絡繹間起光明洞徹句句動人故<lb/>
　交元丹親接斯議<lb/>
　　有安陸白兆山桃花巖寄劉侍御綰詩<hi>詩有雲卧三十年好</hi>
　　<hi>閒復愛仙之句雖未必即是三十嵗所作亦其上下數年間詩也舊譜列是詩扵戊午年下葢既以</hi>
　　<hi>聖厯二年為太白始生之嵗又誤以三十為二十耳考其時太白尚未出蜀又舊譜以門有車馬客</hi>
　　<hi>行及荅湖州迦葉司馬詩皆列扵三十嵗之下按門有車馬客詩曰嘆我萬里逰飄飄三十春此嘆</hi>
　　<hi>其客逰之乆非紀其始壯之年觀下文北風掦胡沙埋翳周與秦之句應是禄山殘破兩京之後所</hi>
　　<hi>作答湖州迦葉司馬詩云青蓮居士謫仙人酒肆藏名三十春恐是長安遇賀監以後之作故有謫</hi>
<pb n="KR4c0014_WYG_035-12a"/>
　　<hi>仙人之稱其曰三十春者是言放浪酒中約三十年非謂是時年甫及三十也兹皆不采</hi>安州<lb/>
　　應城玉女湯詩安州般若寺水閣納涼喜遇薛員<lb/>
　　外乂詩代夀山荅孟少府移文書秋夜扵安府送<lb/>
　　孟贊府還都序上安州李長史書上安州裴長史<lb/>
　　書皆在安陸十年中之作<lb/>
開元十九年辛未<lb/>
開元二十年壬申<lb/>
　　有送梁公昌從信安王北征詩<hi>是年正月以禮部尚書信安郡王禕</hi>
<pb n="KR4c0014_WYG_035-12b"/>
　　<hi>為河東河北道行軍副元帥将兵撃奚契丹三月信安郡王禕與幽州長史趙含章大破奚契丹扵</hi>
　　<hi>幽州之北</hi>
開元二十一年癸酉<lb/>
開元二十二年甲戌<lb/>
　　按太白與韓荆州書有三十成文章語此書當是<lb/>
　　庚午以後甲戌以前四年中之作<hi>唐書韓朝宗傳朝宗累遷荆州</hi>
　　<hi>長史開元二十二年初置十道採訪使朝宗以襄州刺史兼山南東道其為荆州長史在是年以前</hi>
　　其憶襄陽舊逰贈濟陰馬少府詩曰昔為大堤客<lb/>
<pb n="KR4c0014_WYG_035-13a"/>
　　曽上山公樓高冠佩雄劍長揖韓荆州魏顥作公<lb/>
　　集序云長揖韓荆州荆州延飲白誤拜韓譲之白<lb/>
　　曰酒以成禮荆州大悦皆是時事<lb/>
開元二十三年乙亥<lb/>
　太白逰太原有秋日於太原南柵餞陽曲王贊公賈<lb/>
　少公石艾尹少公應舉赴上都序<hi>是年太白逰太原因南橱餞飲一序</hi>
　<hi>知之舊唐書開元二十三年春正月乙亥親耕籍田加至九推而止卿以下終其畆大赦天下在京文武</hi>
　<hi>官及朝集採訪使三品以上加一爵四品以下加一階外官賜勲一轉其才有霸王之畧學究天人之際</hi>
<pb n="KR4c0014_WYG_035-13b"/>
　<hi>及堪將帥牧宰者令五品以上清官及刺史各舉一人致仕官量與改職依前致仕賜酺三日此文所云</hi>
　<hi>今春皇帝有事千畆湛恩八埏大搜羣材以緝邦政王公以令宰見舉賈公以王霸聲聞正其事也又開</hi>
　<hi>元十九年春正月丙子帝親耕扵興慶宫龍池此乃帝欲知稼穡之事故習為之雖曰親耕與籍田大禮</hi>
　<hi>不同無恩典逮下與此文所言不合故訂其的為是年之作</hi>
　識郭子儀扵行伍中言扵主帥脱其刑責與譙郡元<lb/>
　參軍擕妓逰晋祠浮舟弄水<hi>見憶舊逰寄譙郡元參軍詩</hi>皆是時<lb/>
　事已而去之齊魯寓家任城與孔巢父韓準裴政張<lb/>
　叔明陶沔會徂徠山酣飲縱酒號竹溪六逸<hi>逰齊魯嵗月不</hi>
<pb n="KR4c0014_WYG_035-14a"/>
　<hi>可詳考並附扵此</hi>
　　有五月東魯行荅汶上翁詩曰顧余不及仕學劍<lb/>
　　來山東舉鞭訪前途獲笑汶上翁是初逰魯地之<lb/>
　　作又有送韓準裴政孔巢父還山詩是酣飲竹溪<lb/>
　　時之作<lb/>
　　<hi>附考</hi>是年司馬子微化形扵天台<hi>劉大彬茅山志司馬子微扵開元乙</hi>
　　<hi>亥嵗六月十八日蜕形扵天台</hi>按太白大鵬賦序云余昔扵江陵<lb/>
　　見天台司馬子微謂余有仙風道骨可與神逰八<lb/>
<pb n="KR4c0014_WYG_035-14b"/>
　　極之表因著大鵬遇希有鳥賦以自廣此賦未詳<lb/>
　　作於何年<hi>舊譜列扵開元十年之下未知何據</hi>
開元二十四年丙子<lb/>
開元二十五年丁丑<lb/>
開元二十六年戊寅<lb/>
　　<hi>附考</hi>是年潤州刺史齊澣開伊婁河扵揚州南𤓰洲<lb/>
　　浦太白有題𤓰州新河餞族叔舍人賁詩曰齊公<lb/>
　　鑿新河萬古流不絶豐功利生人天地同朽滅正<lb/>
<pb n="KR4c0014_WYG_035-15a"/>
　　指其事乃是年以後之作<lb/>
開元二十七年已夘<lb/>
開元二十八年庚辰<lb/>
　太白年四十<lb/>
　　<hi>附考</hi>是年孟浩然䘚<hi>王士源孟浩然集序曰開元二十八年王昌齡逰㐮陽時浩然</hi>
　　<hi>疾疹發背且愈相得甚歡浪情宴謔食鮮疾動終扵冶城南園年五十有二</hi>太白有贈<lb/>
　　孟浩然詩黄鶴樓送孟浩然之廣陵詩春日歸山<lb/>
　　寄孟浩然詩皆是年以前之作<lb/>
<pb n="KR4c0014_WYG_035-15b"/>
開元二十九年辛已<lb/>
天寳元年壬午<lb/>
　時太白逰會稽與道士吳筠共居剡中會筠以召赴<lb/>
　闕薦之扵朝元宗乃下詔徴之太白至京師與太子<lb/>
　賔客賀知章遇扵紫極宫一見賞之曰此天上謫仙<lb/>
　人也因解金龜換酒為樂言於元宗召見金鑾殿論<lb/>
　當世務草荅蕃書辯若懸河筆不停綴又上宣唐鴻<lb/>
　猷一篇帝嘉之以七寳牀賜食御手調羮以飯之謂<lb/>
<pb n="KR4c0014_WYG_035-16a"/>
　曰卿是布衣名為朕知非素蓄道義何以得此命供<lb/>
　奉翰林專掌宻命　本事詩曰李太白初自蜀至京<lb/>
　師<hi>按太白出蜀之後厯逰吳楚齊魯多渉年所而後入京謂自蜀至京師誤也</hi>舍扵逆旅<lb/>
　賀監知章聞其名首訪之既竒其姿復請所為文出<lb/>
　蜀道難以示之讀未竟稱嘆者數四號為謫仙解金<lb/>
　龜換酒與傾盡醉期不間日由是稱譽光赫賀又見<lb/>
　其烏棲曲<hi>或言是烏夜啼</hi>嘆賞苦吟曰此詩可以泣鬼神矣<lb/>
　　摭言曰李太白謁賀知章知章曰公非人世之人<lb/>
<pb n="KR4c0014_WYG_035-16b"/>
　可不是太白星精耶　魏顥序曰白乆居峨眉與丹<lb/>
　丘因持盈法師達白亦因之入翰林<hi>按李陽冰及樂史序皆言天寳</hi>
　<hi>中召入翰林劉全白碣記范傳正新墓碑云天寳初太白代宋中丞作自薦表亦曰天寳初五府交辟不</hi>
　<hi>求聞達亦由子真谷口名動京師上皇聞而悦之召入禁掖既潤色扵鴻業亦間草扵王言雍容揄揚特</hi>
　<hi>見褒賞考其時當在天寳元二年間葢太白為知章所薦而知章之辭職在天寳二年之十二月其祖餞</hi>
　<hi>出京在三年之正月則太白之因其薦而入朝及為飲中八仙之逰在二年十二月以前不居然可知乎</hi>
　<hi>又按太白之召見舊唐書以為呉筠薦之新唐書以為賀知章言之新書盖本之樂史别集序考太白有</hi>
　<hi>别内赴徴三首則其西入京師乃應詔而至非浪逰也疑當時吳筠薦之扵先賀知章復言之扵後在元</hi>
<pb n="KR4c0014_WYG_035-17a"/>
　<hi>宗扵筠之薦視太白不過與豫薦諸人一例等視而已及得知章之稱譽而後以竒才相待異禮有加世</hi>
　<hi>但知有賀之薦而不知有吴之薦殆未稽之扵舊史耳至魏顥序謂丹丘因持盈法師達白亦因之入翰</hi>
　<hi>林持盈法師謂玊真公主也太白有玉真公主别館苦雨詩想其才名炫燿竦動一時公主亦欲識其人</hi>
　<hi>而揚聲扵人主之前亦理之所有者乎</hi>
　　有逰太山詩<hi>古本題下有註云天寳元年四月從故御史上太山則其時在魯而不在</hi>
　　<hi>會稽並未嘗入京可知也但未知逰㤗山之後方入會稽抑入會稽在逰太山之先皆不可考第一</hi>
　　<hi>首云四月上太山石平御道開第五首云山花異人間五月雪中白想其時在四月五月之交矣</hi>
　　别内赴徴詩<lb/>
<pb n="KR4c0014_WYG_035-17b"/>
　　<hi>附考</hi>按開元二十九年正月始立崇元學置生徒令<lb/>
　　習老子莊子列子文子每年准明經例考試天寳<lb/>
　　元年二月號荘子為南華真人文子為通元真人<lb/>
　　列子為冲虚真人庚桑子為洞虗真人太白有送<lb/>
　　于十八應四子舉落第還嵩山詩中有炎炎四真<lb/>
　　人句應為是時以後之作<lb/>
　　<hi>附考</hi>是年改鄆州平陸縣為中都縣析涇縣南陵秋<lb/>
　　浦三縣置青陽縣白有别中都明府兄詩詶中都<lb/>
<pb n="KR4c0014_WYG_035-18a"/>
　　小吏擕斗酒雙魚扵逆旅見贈詩改九子山為九<lb/>
　　華山與高霽韋權輿聨句詩又有望九華山贈青<lb/>
　　陽韋仲堪詩皆是時以後所作<lb/>
　　<hi>附考</hi>是年胡紫陽卒<hi>據紫陽碑文紫陽之卒在天寳元年其葬以十月望後</hi>白<lb/>
　　有題紫陽先生壁詩冬夜扵隨州紫陽先生飡霞<lb/>
　　樓送烟子元演隠仙城山序皆是年以前之作其<lb/>
　　漢東紫陽先生碑銘是年以後所作<lb/>
天寳二年癸未<lb/>
<pb n="KR4c0014_WYG_035-18b"/>
　公在長安與賀知章汝陽王璡崔宗之裴周南為酒<lb/>
　中八仙之逰<hi>李陽冰集序云害能成謗帝用疎之公乃浪跡縱酒以自昏穢與賀知章崔宗</hi>
　<hi>之等自為八仙之逰謂公謪仙人朝列賦謫仙之歌凢數百首多言公之不得意㨿此則八仙之逰乃被</hi>
　<hi>讒以後事賀監以天寳三載正月歸越時公作詩送之則其酣飲同逰正在元二年間豈供奉無多日即</hi>
　<hi>遭讒毁賀監未去之前已不能安其身歟八仙之名李序舉其二曰賀知章崔宗之與太白而三范碑舉</hi>
　<hi>其曰曰賀知章汝陽王崔宗之裴周南與太白而五新唐書本傳云白與知章李適之汝陽王璡崔宗之</hi>
　<hi>蘇晋張旭焦遂為酒中八仙人盖據杜子美飲中八仙歌而記之耳錢牧齋譏其既云天寶初供奉又云</hi>
　<hi>與蘇晋同逰為自相矛盾盖蘇晋以開元二十二年先䘚見舊唐書而謂扵天寳初與李白同逰恐其誤</hi>
<pb n="KR4c0014_WYG_035-19a"/>
　<hi>也然子美與太白同時徧舉其人自必不妄或者天寳初蘇晋尚存舊書二十二年之下䘚字之上尚有</hi>
　<hi>缺文遂致滋誤亦未可知其裴周南一人不入杜詩所詠之數意者如今時文酒之會行之日乆一人或</hi>
　<hi>亡則以一人補之以致姓名流傳参差不一其以此歟</hi>
天寳三載甲申<hi>五月改年為載</hi>
　太白在翰林代草王言然性嗜酒多沉飲有時召令<lb/>
　撰述方在醉中不可待左右以水沃靣稍解即令秉<lb/>
　筆頃之而成帝甚才之數侍宴飲因沉醉引足令髙<lb/>
　力士脱靴力士恥之因摘其詩句以激太真妃帝三<lb/>
<pb n="KR4c0014_WYG_035-19b"/>
　欲官白妃輒沮之又為張垍讒譖公自知不為親近<lb/>
　所容懇求還山帝乃賜金放歸　本事詩云李白才<lb/>
　逸氣高與陳拾遺齊名元宗聞之召入翰林以其才<lb/>
　藻絶人器識兼茂便以上位處之故未命以官嘗因<lb/>
　宫人行樂謂髙力士曰對此良辰美景豈可徒以聲<lb/>
　伎為娛儻時得逸才詞人咏出之可以誇耀於後遂<lb/>
　命召白時寜王邀白飲酒已醉既至拜舞頽然上知<lb/>
　其薄聲律謂非所長命為宫中行樂五言律詩十首<lb/>
<pb n="KR4c0014_WYG_035-20a"/>
　白頓首曰寜王賜臣酒今已醉儻陛下賜臣無畏始<lb/>
　可盡臣薄技上曰可即遣二内臣掖扶之命研墨濡<lb/>
　筆以授之又令二人張朱絲欄於其前白取筆抒思<lb/>
　畧不停綴十篇立就更無加㸃筆跡遒利鳳跌龍拏<lb/>
　律度對屬無不精絶出入宫中恩禮殊厚竟以疎縱<lb/>
　乞歸上亦以非廊廟噐優詔罷遣之　松忩録云開<lb/>
　元中禁中初重木芍藥即今牡丹也得四本紅紫淺<lb/>
　紅通白者上移植於興慶池東沉香亭前會花方繁<lb/>
<pb n="KR4c0014_WYG_035-20b"/>
　開上乗照夜白太真妃以歩輦從詔特選梨園子弟<lb/>
　中尤者得樂十六部李龜年以歌擅一時之名手捧<lb/>
　檀板押衆樂前將歌之上曰賞名花對妃子焉用舊<lb/>
　樂詞為遂命龜年持金花箋宣賜翰林供奉李白立<lb/>
　進清平調辭三章白欣然承㫖猶苦宿酲未解因援<lb/>
　筆賦之其辭曰雲想衣裳花想容春風拂檻露華濃<lb/>
　若非羣玉山頭見會向瑤臺月下逢一枝紅艷露凝<lb/>
　香雲雨巫山枉斷腸借問漢宫誰得似可憐飛燕倚<lb/>
<pb n="KR4c0014_WYG_035-21a"/>
　新粧名花傾國兩相歡長得君王帶笑看解釋春風<lb/>
　無限恨沈香亭北倚欄杆龜年遽以辭進上命梨園弟子<lb/>
　約畧調拂絲竹遂促龜年以歌太真妃持玻瓈七寳<lb/>
　盞酌西涼州蒲桃酒笑領歌意甚厚上因調玉笛以<lb/>
　倚曲每曲徧將換則遲其聲以媚之太真妃飲罷斂<lb/>
　繡巾重拜上龜年常語於五王獨憶以歌得自勝者<lb/>
　無出於此抑亦一時之極致丼上自是顧李翰林尤<lb/>
　異於他學士會髙力士終以脱靴為深恥異日太真<lb/>
<pb n="KR4c0014_WYG_035-21b"/>
　妃重吟前詞力士戲曰比以妃子怨李白深入骨髓<lb/>
　何反拳拳如是太真妃驚曰何翰林學士能辱人如<lb/>
　斯力士曰以飛燕指妃子是賤之甚矣太真妃深然<lb/>
　之上嘗三欲命李白官卒為宫中所捍而止<hi>松忩録唐韋叡</hi>
　<hi>撰今亡此則自太平廣記中録出樂史别集序中所載盖本之此書</hi>　摭言云開元<hi>當是</hi>
　<hi>天寳之誤</hi>中李翰林白應詔草白蓮花開序及宫辭十首<lb/>
　時方大醉中貴人以冷水沃之稍醒白於御前索筆<lb/>
　一揮文不加鮎<hi>今本摭言缺此一則太平廣記中引之按所謂草白蓮花開序疑即范墓</hi>
<pb n="KR4c0014_WYG_035-22a"/>
　<hi>碑所云泛白蓮池序也所謂宫詞十首疑即本事詩所云宫中行樂詞五言律十首也盖皆得之傳聞故</hi>
　<hi>其説不無少異今宫詞僅存八首白蓮序已亡辭鍾㤗華文苑四史云唐書曰元宗召李白草白蓮  使</hi>
　<hi>太真捧硯力士脱靴今唐書無此文恐出自稗官小説鍾盖誤引耳</hi>　魏顥集序云上<lb/>
　皇豫逰召白白時為貴門邀飲比至半醉令製出師<lb/>
　詔不草而成許中書舍人<hi>諸書皆言太白以醉中應詔而作詩文宫中行樂詞</hi>
　<hi>多言中春之景沉香亭賦清平調值牡丹繁開則春暮矣泛白蓮池又夏中事出師詔不詳何時大抵各</hi>
　<hi>舉其所聞之一事而言致有不同非傳聞之錯互也杜子美詩云李白一斗詩百篇長安市上酒家眠天</hi>
　<hi>子呼來不上船自稱臣是酒中仙想其扶醉而見天子固不止偶然一次矣</hi>　唐國史補<lb/>
<pb n="KR4c0014_WYG_035-22b"/>
　云李白在翰林多沉飲元宗令撰樂詞醉不可待以<lb/>
　水沃之白稍能動索筆一揮十數章文不加點後對<lb/>
　御令髙力士脱靴上令小閹排出之<hi>舊唐書白嘗沉醉殿上引足令</hi>
　<hi>高力士脱靴由是斥矣</hi>　酉陽雜俎云李白名播海内元宗於<lb/>
　便殿召見神氣髙朗軒軒若霞舉上不覺忘萬乗之<lb/>
　尊因命納履白遂展足與高力士曰去靴力士失勢<lb/>
　遽為脱之及出上指白謂力士曰此人固窮相　李<lb/>
　陽冰集序云醜正同列害能成謗格言不入帝用疎<lb/>
<pb n="KR4c0014_WYG_035-23a"/>
　之公乃浪跡縱酒以自昏穢咏歌之際屢稱東山天<lb/>
　子知其不可畱乃賜金歸之<hi>按李陽冰魏顥皆嘗與太白逰處二序所紀出</hi>
　<hi>處較之他文定為真確可信陽冰所謂醜正同列害能成謗顥序所謂以張垍讒逐劉全白翰林學士李</hi>
　<hi>君碣記亦曰為同列者所謗詔令歸山三書大約相同而新舊史皆不載知其疎畧矣野客叢書曰李白</hi>
　<hi>事所説不一魏顥作文集序曰上皇豫逰召白白時為貴朋邀飲比至半醉令製出師詔不草而就許中</hi>
　<hi>書舍人以張垍讒逐逰海岱間年五十餘尚無禄位樂史作别集序則又云上與太真在沉香亭賞木芍</hi>
　<hi>藥令李龜年持金花箋宣賜李白立進清平調白宿酲未解援筆賦之會高力士挟脱靴之恨譖白於妃</hi>
　<hi>由是上三欲官白輒為妃沮劉全白作碣記曰天寳初元宗辟翰林待詔因為和蕃書并上宣唐鴻猷一</hi>
<pb n="KR4c0014_WYG_035-23b"/>
　<hi>篇上重之欲以綸誥之任委之為同列者所謗詔令歸山遂浪跡天下范傳正新墓碑曰天寳初召見於</hi>
　<hi>金鑾殿論當世務草荅蕃書元宗嘉之遂直翰林專掌宻命將䖏司言之任他日泛白蓮池公不在宴皇</hi>
　<hi>歡既洽召公作序時公被酒於翰苑中命高將軍扶以登舟優寵如是既而上疏請還舊山元宗甚愛其</hi>
　<hi>材或慮乗醉出入省中不能不言温室樹恐掇後患惜而遂之其説紛紜不同如此惟樂史所説頗與傳</hi>
　<hi>文合傳曰白供奉翰林猶與飲徒醉於市帝坐沉香亭意有所感欲得白為樂章召入而白已醉左右以</hi>
　<hi>水頮面稍解援筆成文婉麗精切無畱思帝愛其材數宴飲白嘗侍帝醉使高力士脱靴力士數貴恥之</hi>
　<hi>摘其詩以激楊貴妃帝欲官白妃輒沮之白自知不為親近所容懇求歸山帝賜金放還所載如此僕謂</hi>
　<hi>李白不容於朝固由高力士之譖然其為人疎曠不宻觀傳正所謂乗醉出入省中不能不言温室樹又</hi>
<pb n="KR4c0014_WYG_035-24a"/>
　<hi>觀李陽冰草堂集序謂出入翰林中問以國政濳草詔誥人無知者醜正同列害能成謗疑其醉中曽泄</hi>
　<hi>漏禁中事機或者云云明皇因是疎之</hi>
　　計太白在長安不過三年所賦諸詩其玉真公主<lb/>
　　别館苦雨贈衛尉張卿詩灞陵行送别詩送程劉<lb/>
　　二侍御獨孤判官赴安西幕府詩望終南山寄紫<lb/>
　　閣隠者詩下終南山過斛斯山人宿置酒詩春歸<lb/>
　　終南山松龍舊隠詩登太白峰詩杜陵絶句夕霽<lb/>
　　杜陵登樓寄韋繇詩怨歌行<hi>註云長安見内人出嫁友人令予代為之</hi>
<pb n="KR4c0014_WYG_035-24b"/>
　　皆在長安中之作先後不可考其侍從宜春苑奉<lb/>
　　詔賦龍池栁色初青聽新鶯百囀歌宫中行樂詞<lb/>
　　清平調詞送賀監歸四明應制詩送賀賔客歸越<lb/>
　　詩<hi>舊唐書天寳二年十二月乙酉太子賔客賀知章請度為道士還鄉三載正月庚子遣左右相</hi>
　　<hi>以下祖别賀知章於長樂坡上賦詩贈之太白二詩一乃應制一私自送行而作者也其對酒憶賀</hi>
　　<hi>監二首又重憶一首皆知章没後之作</hi>朝下過盧郎中叙舊逰詩金<lb/>
　　門荅蘇秀才詩侍從逰宿温泉宫詩駕去温泉宫<lb/>
　　後贈楊山人詩温泉侍從歸逢故人詩同王昌齡<lb/>
<pb n="KR4c0014_WYG_035-25a"/>
　　送族弟襄歸桂陽詩<hi>詩曰秦地見碧草楚謠對金樽把酒爾何思鷓鴣啼南園</hi>
　　<hi>予欲羅浮隐猶懐明主恩躊蹰紫宫戀孤負滄洲言知此詩在翰林時之作其聞王昌齡左遷龍標</hi>
　　<hi>遙有此寄詩則在是時以後至徳以前</hi>皆供奉翰林時所作<lb/>
　　翰林讀書言懐呈集賢院内諸學士詩送裴十八<lb/>
　　圖南歸嵩山詩<hi>詩曰何䖏可為别長安青綺門臨當上馬時我獨與君言風吹芳蘭</hi>
　　<hi>折日沒烏雀喧舉手指飛鴻此情難具論同歸無早晚潁水有清源應是被讒而去志已决之語</hi>
　　乃遭讒之後所作<lb/>
　　還山畱别金門知已詩初出金門尋王侍御不遇<lb/>
<pb n="KR4c0014_WYG_035-25b"/>
　　咏壁上鸚鵡詩將去長安時所作<lb/>
　　玉壺咏<hi>鳳凰初下紫泥詔謁帝稱觴登御筵揄揚九重萬乗主謔浪赤墀青瑣賢朝天數换</hi>
　　<hi>飛龍馬敕賜珊瑚白玉鞭</hi>走筆贈獨孤駙馬詩<hi>是時僕在金門裏待詔公車謁</hi>
　　<hi>天子長揖䝉垂國士恩壮心剖出酬知已一别蹉跎朝市間青雲之交不可攀</hi>贈從弟南<lb/>
　　平太守之遙詩<hi>天門九重謁聖人龍顔一解四海春彤庭左右呼萬嵗拜賀明主收</hi>
　　<hi>沉淪翰林乗筆迴英盼麟閣崢嶸誰可見承恩初入銀臺門著書獨在金鑾殿龍駒雕鐙白玉鞍象</hi>
　　<hi>牀綺食黄金盤當時笑我微賤者却來請謁為交歡一朝謝病逰江海疇昔相知㡬人在前門長揖</hi>
　　<hi>後門闗今日結交明日改</hi>憶舊逰寄譙郡元參軍詩<hi>此時行樂難再遇西</hi>
<pb n="KR4c0014_WYG_035-26a"/>
　　<hi>逰因獻長楊賦北闕青雲不可期東山白首還歸去</hi>寄王屋山人孟大融詩<lb/>
　　<hi>我昔東海上勞山餐紫霞中年謁漢主不愜還歸家</hi>畱别廣陵諸公詩<hi>中迴日月</hi>
　　<hi>顧揮翰凌雲烟騎虎不敢下攀龍忽墜天</hi>感時留别從兄徐王延年從<lb/>
　　弟延陵詩<hi>小子謝麟閣雁行忝肩隨</hi>别韋少府詩<hi>西出蒼龍門南登白鹿原</hi>
　　<hi>欲尋商山皓猶戀漢皇恩</hi>魯中送二從弟赴舉之西京詩<hi>魯客向西</hi>
　　<hi>笑君門若夢中霜凋逐臣髪日憶明光宫</hi>送楊燕之東魯詩<hi>我固侯門士謬登聖</hi>
　　<hi>主筵一辭金華殿蹭蹬長江邉</hi>送岑徴君歸鳴臯山詩<hi>余亦謝明主今稱偃</hi>
　　<hi>蹇臣</hi>詶張卿夜宿南陵見贈詩<hi>我昔辭林丘雲龍忽相見客星動太微朝</hi>
<pb n="KR4c0014_WYG_035-26b"/>
　　<hi>去洛陽殿</hi>荅高山人兼呈權顧二侯詩<hi>輕塵集嵩岳虚點盛明意謬揮</hi>
　　<hi>紫泥詔獻納青雲際讒惑英主心恩疎佞臣計徬徨庭闕下嘆息光隂逝未作仲宣詩先流賈生涕</hi>
　　<hi>挂帆秋江上不為雲羅制</hi>荅杜秀才五松山見贈詩<hi>昔獻長楊賦天開雲</hi>
　　<hi>雨歡當時待詔承明裏皆道揚雄才可觀敕賜飛龍二天馬黄金絡頭白玉鞍浮雲蔽日不復返□</hi>
　　<hi>為秋風摧紫蘭角巾東出商山道採秀行歌咏芝草</hi>秋夜獨坐懐故山詩<hi>天書</hi>
　　<hi>訪江海雲卧起咸京入侍瑤池宴出陪玉輦行誇胡新賦作諫獵短書成拙薄遂疎絶歸閒事耦耕</hi>
　　皆去朝以後之作<lb/>
　於是就從祖陳畱採訪大使彦允請北海髙天師授<lb/>
<pb n="KR4c0014_WYG_035-27a"/>
　道録於齊州紫極宫自是浮逰四方北抵趙魏燕晉<lb/>
　西渉邠岐厯商於至洛陽南逰淮泗再入會稽而家<lb/>
　寓魯中故時往來齊魯間前後十年中惟逰梁宋最<lb/>
　乆<hi>此自天寳三載以後至十三載以前十年中逰厯乆暫約畧可考者也并録於此太白贈蔡舍人詩</hi>
　<hi>曰一朝去京國十載客梁園以此知其逰梁最乆其梁園吟曰我浮黄河去京闕挂席欲進波連山天長</hi>
　<hi>水闊厭逺涉訪古始及平臺間是去長安之後即為梁宋之逰也魏顥詶白詩曰去秋忽乗興命駕來東</hi>
　<hi>土謫仙逰梁園愛子在鄒魯兩䖏不一見拂衣向江東考是詩為天寳十四年所作而言去秋則十三載</hi>
　<hi>之秋也自天寳三載至十三載中間十年客逰梁宋之間而家在東魯往來其地有時北抵趙魏燕晉西</hi>
<pb n="KR4c0014_WYG_035-27b"/>
　<hi>涉邠岐厯商於到洛陽皆未嘗乆羈而一過再過盤桓税駕多厯嵗時則惟梁地為然故其自言寓逰之</hi>
　<hi>地不舉其他而數稱梁園良有以也</hi>
　　有奉餞髙尊師如貴道士傳道籙畢歸北海詩留<lb/>
　　别西河劉少府詩<hi>太白在開元時嘗逰晉矣於太原南柵餞飲一序見之天寳改</hi>
　　<hi>元以後復逰晉地於畱别西河劉少府一詩見之所謂秋髪已種種所為竟無成知非壯年時語又</hi>
　　<hi>有謂我是方朔人間落嵗星白衣千萬乗何事去天庭是不得於朝而去後之作也</hi>单父東<lb/>
　　樓秋夜送族弟沉之秦詩<hi>有長安宫闕九天上此地曽經為近臣又曰屈</hi>
　　<hi>平顦顇滯江潭亭伯流離竄遼海知是去朝後復歸東魯之作</hi>送族弟單父主簿<lb/>
<pb n="KR4c0014_WYG_035-28a"/>
　　凝攝宋城主簿至郭南月橋却回棲霞山畱飲贈<lb/>
　　詩送族弟凝至晏堌詩送族弟凝之滁求婚崔氏<lb/>
　　詩數詩之作大抵皆在此十年中<lb/>
　　<hi>附考</hi>新唐書杜甫傳曰甫少與李白齊名時號李杜<lb/>
　　嘗從白及髙適過汴州酒酣登吹臺慷慨懐古人<lb/>
　　莫測也子美遣懐詩云昔與高李輩論交入酒壚<lb/>
　　兩公壮藻思得我色敷腴氣酣登吹臺懐古視平<lb/>
　　蕪又昔逰詩云昔者與高李晩登單父臺寒蕪際<lb/>
<pb n="KR4c0014_WYG_035-28b"/>
　　碣石萬里風雲來白有魯郡東石門送杜二甫詩<lb/>
　　沙丘城下寄杜甫詩皆在是時<hi>按杜子美寄太白二十韻詩云乞歸</hi>
　　<hi>優詔許遇我宿心親是其結交歡好之日在太白賜金放歸之後子美未獻三大禮賦以前乃天寳</hi>
　　<hi>三載至十載間事其與髙達夫詩酒倡和為單父吹臺之逰正其時也</hi>
　　<hi>附考</hi>是年三月改天下諸郡𤣥元廟為紫極宫白有<lb/>
　　尋陽紫極宫感秋詩是時以後之作　是年改邠<lb/>
　　州為新平郡白有豳歌行上新平長史粲詩登新<lb/>
　　平樓詩贈新平少年詩皆是時以後之作<lb/>
<pb n="KR4c0014_WYG_035-29a"/>
天寳四載乙酉<lb/>
天寳五載丙戌<lb/>
　　<hi>附考</hi>是年五月以劍南節度使章仇兼瓊為户部尚<lb/>
　　書十月改臨淄郡為濟南郡白有荅杜秀才五松<lb/>
　　山見贈詩<hi>聞君往年逰錦城章仇尚書倒屣迎飛牋絡繹奏明主天書降問迴恩榮</hi>陪<lb/>
　　從祖濟南太守泛鵲山湖詩皆是時以後所作<lb/>
天寳六載丁亥<lb/>
　　<hi>附考</hi>是年正月杖殺北海太守李邕淄川太守裴敦<lb/>
<pb n="KR4c0014_WYG_035-29b"/>
　　復白有上李邕詩係少年時作有題江夏修静寺<lb/>
　　詩葢傷邕也係是時以後之作<lb/>
天寳七載戊子<lb/>
天寳八載己丑<lb/>
　　有虞城令李公去思碑頌<hi>舊譜列是年於天寳四載下按其文曰天寳四</hi>
　　<hi>載拜虞城令此紀其受職之年非紀其去官之日其下又云陽無驕僭四載有年則李公在虞四年</hi>
　　<hi>而後去去思碑頌應作於是年矣其對雪獻從兄虞城宰詩亦是此四年中所作</hi>崇明寺<lb/>
　　佛頂尊勝陀羅尼幢頌<hi>文中言律師道宗以天寳八載五月一日示滅云云</hi>
<pb n="KR4c0014_WYG_035-30a"/>
　　<hi>詳其上下文義頌之作也亦當在是年間</hi>
　　<hi>附考</hi>是年六月隴右節度使哥舒翰攻吐蕃石堡城<lb/>
　　拔之白有荅王十二寒夜獨酌有懐詩云君不能<lb/>
　　學哥舒横行青海夜帶刀西屠石堡取紫袍又云<lb/>
　　君不見李北海英風豪氣今何在君不見裴尚書<lb/>
　　土墳三尺蒿棘居知為是時以後之作<lb/>
天寳九載庚寅<lb/>
　太白年五十<lb/>
<pb n="KR4c0014_WYG_035-30b"/>
天寳十載辛夘<lb/>
　　有羽檄如流星詩<hi>是年四月劍南節度使鮮于仲通伐雲南戰於西洱河敗績士</hi>
　　<hi>卒死者六萬人楊國忠大募兩京及河南兵以伐雲南詩曰借問此何為荅言楚徴兵渡瀘及五月</hi>
　　<hi>將赴雲南征云云知此詩為是時之作</hi>比干碑<hi>文曰天寳十載余尉於衛拜首祠堂云云</hi>
　　<hi>是代衛縣尉李翰作者然此文似非白筆</hi>
天寳十一載壬辰<lb/>
　　<hi>附考</hi>是年四月御史大夫王鉷賜死禮部員外郎崔<lb/>
　　國輔以鉷近親貶竟陵郡司馬白有送崔度還吳<lb/>
<pb n="KR4c0014_WYG_035-31a"/>
　　度故人禮部員外國輔之子云云乃是年以後之<lb/>
　　作<lb/>
天寳十二載癸已<lb/>
　　有書情贈蔡舍人詩<hi>詩曰遭逢明聖主敢進興亡言白璧竟何辜靑蠅遂成寃</hi>
　　<hi>一朝去京國十載客梁園是作詩時太白已去朝十年矣故定為是時之作下二首仝</hi>贈崔<lb/>
　　司户文昆季詩<hi>詩云惟昔不自媒擔簦西入秦攀龍九天上忝列嵗星臣布衣侍彤</hi>
　　<hi>墀宻勿草絲綸才微惠渥重讒巧生緇磷一去已十年今來復盈旬</hi>留别曹南羣官<lb/>
　　之江南詩<hi>詩曰時來不闗人談笑逰軒皇獻納少成事歸休辭建章十年罷西笑攬鏡如</hi>
<pb n="KR4c0014_WYG_035-31b"/>
　　<hi>秋霜</hi>自梁園至敬亭山見會公談陵陽山水兼期同<lb/>
　　逰詩<hi>按獨孤及送李白之曹南序曰出車桐門將駕於曹送子何所平䑓之隅合上一詩觀之</hi>
　　<hi>則公之行踪由梁園而曹南由曹南旋反遂往宣城然後逰厯江南各處爾後往來宣城不止一次</hi>
　　<hi>而其始逰則自兹時始矣</hi>
天寳十三載甲午<lb/>
　太白逰廣陵與魏萬相遇遂同舟入秦淮上金陵與<lb/>
　萬相别復徃來宣城諸處<hi>按魏顥集序曰解擕明年四海大盜據此推之則相</hi>
　<hi>遇之時乃天寳十三載也又序曰命駕江東訪白逰天台還廣陵見之太白送萬詩序曰於廣陵相見萬</hi>
<pb n="KR4c0014_WYG_035-32a"/>
　<hi>詶太白詩曰雪上天台山春逢翰林伯惕然意不盡更逐西南去同舟入秦淮建業龍蟠處故知其相遇</hi>
　<hi>於廣陵又同舟自秦淮而上金陵也太白詩曰五月造我語知非佁儗人是其相處之乆自春徂夏凡數</hi>
　<hi>月皆可考而知也</hi>魏顥序云顥始名萬命駕江東訪白逰天<lb/>
　台還廣陵見之眸子炯然哆如餓虎或時束帶風流<lb/>
　醖藉顥平生自負人或為狂白相見冺合有贈之作<lb/>
　謂余爾必著大名於天下無忘老夫與明月奴因盡<lb/>
　出其文命顥為集<lb/>
　　有送王屋山人魏萬詩贈宣城宇文太守兼呈崔<lb/>
<pb n="KR4c0014_WYG_035-32b"/>
　　侍御詩宣城九日聞崔四侍御與宇文太守逰敬<lb/>
　　亭余時登響山不同此賞醉後寄崔侍御詩<hi>玩詩意宇</hi>
　　<hi>文乃天寳中為宣城太守而非至徳以後始官其地者也據趙公西侯新亭頌天寳十四載趙悦來</hi>
　　<hi>為宣城守則宇文之守宣城在其前可意度也崔四侍御未詳其名太白又有詶崔侍御詩云自是</hi>
　　<hi>客星辭帝座元非太白醉揚州此是攝監察御史崔成甫未知與此崔四侍御即一人否舊唐書曰</hi>
　　<hi>侍御史崔宗之謫官金陵與白詩酒唱和嘗月夜乗舟自采石達金陵白衣宫錦袍於舟中顧瞻笑</hi>
　　<hi>傲旁若無人按崔宗之乃崔日用之子唐書但言其襲封齊國公而不紀其官爵崔祐甫作日用集</hi>
　　<hi>序云嗣子宗之開元中為起居郎再為尚書禮部員外郎遷本司郎中終於右司郎中其為侍御史</hi>
<pb n="KR4c0014_WYG_035-33a"/>
　　<hi>及謫官金陵莫之載也新唐書削去侍御史及謫官等字而但云白浮逰四方嘗乗舟與崔宗之自</hi>
　　<hi>采石至金陵著宫錦袍坐舟中旁若無人似亦知舊史之誤故耳考太白集中有與崔宗之詩三首</hi>
　　<hi>皆云郎中又叙其同逰南陽之白水過菊潭上遺孔子琴等事而逰金陵采石事不一及焉恐舊唐</hi>
　　<hi>書所載者是侍御史崔成甫而誤以為宗之耳</hi>春日陪楊江寜及諸公宴<lb/>
　　北湖感古詩宿白鷺洲寄楊江寜詩金陵阻風雪<lb/>
　　書懐寄楊江寜詩江寕楊利物畫贊<hi>太白贈魏萬詩曰吾友楊</hi>
　　<hi>子雲絃歌播清芬雖為江寕宰好與山公羣乗興但一行且知我愛君盖謂江寕宰楊利物也集中</hi>
　　<hi>與楊江寕諸詩皆在是時前後之作</hi>書懐贈南陵常贊府詩與南陵<lb/>
<pb n="KR4c0014_WYG_035-33b"/>
　　常贊府逰五松山詩於五松山贈南陵常贊府詩<lb/>
　　<hi>按是年六月劍南留後李宓率兵伐雲南蠻至西洱河舉軍陷沒又闗中自去秋水旱相繼人多乏</hi>
　　<hi>食詒出太倉米一百萬石賤糶以濟貧民太白詩所謂雲南五月中頻䘮渡瀘師毒草殺漢馬張兵</hi>
　　<hi>奪秦旗至今西洱河流血擁僵屍咸陽天下樞累嵗人不足雖有數盤玉不如一斗粟正言是年事</hi>
　　<hi>下二詩亦其時先後之作</hi>金陵送權十一序<hi>序言四明逸老賀知章呼余為謫仙</hi>
　　<hi>人又言我君六葉繼聖熈乎𤣥風三清垂拱穆然紫極是固天寳中既見賀監之後而幽燕未亂以</hi>
　　<hi>前之作也考其送别之地在金陵當為是年先後間之作無疑</hi>
天寳十四載乙未<lb/>
<pb n="KR4c0014_WYG_035-34a"/>
　太白在宣城<lb/>
　　有贈宣城趙太守悦詩為趙宣城與楊右相書趙<lb/>
　　公西候新亭頌<hi>文曰惟十有四年皇帝以嵗之驕陽秋五不稔乃慎擇明牧恤南方</hi>
　　<hi>凋枯四月孟夏自淮陰遷我天水趙公作藩於宛陵又具載一時僚佐長史齊光乂司馬武㓜成録</hi>
　　<hi>亊参軍呉鎮宣城令崔欽之名於下知太白與諸公逰處皆在是時</hi>夏日陪司馬武<lb/>
　　公與羣賢宴姑熟亭序宣城呉録事畫贊<lb/>
肅宗至徳元載丙申<hi>即天寶十五載也七月肅宗即位於靈武始改元至德</hi>
　太白自宣城之溧陽又之剡中遂入廬山永王璘為<lb/>
<pb n="KR4c0014_WYG_035-34b"/>
　江陵府都督充山南東路及嶺南黔中江南西路四<lb/>
　道節度使重其才名辟為府僚佐及璘擅引舟師東<lb/>
　下脅以偕行<hi>舊唐書元宗幸蜀在途以永王璘為江淮兵馬都督揚州節度使白在宣州謁</hi>
　<hi>見遂辟從事與太白詩文所自序者不同且永王官爵與其本傳所載亦異</hi>
　　有春於姑熟送趙四流炎方序<hi>據文中所謂自吴瞻秦日見喜氣上</hi>
　　<hi>當攫玉弩摧狼狐洗清天地雷雨必作則禄山既反之後元宗未幸蜀以前所作也又有少府以黄</hi>
　　<hi>綬作尉泥蟠當塗之語集中有當塗趙少府炎粉圖山水歌送當塗趙少府赴長蘆詩寄當塗趙少</hi>
　　<hi>府炎詩皆是時以前之作</hi>贈武十七諤詩<hi>序曰門人武諤深於義者也聞中原作難</hi>
<pb n="KR4c0014_WYG_035-35a"/>
　　<hi>西來訪予愛子伯禽在魯許將冒胡兵以致之酒酣感激援筆而贈詩曰狄犬吠東洛天津成塞垣</hi>
　　<hi>愛子隔東魯空悲斷腸猿是此詩為東京陷後所作</hi>猛虎行<hi>詩曰旌旗繽紛兩河道戰鼓驚</hi>
　　<hi>山欲傾倒秦人半作燕地囚胡馬翻銜洛陽草一輪一矢闗下兵朝降夕判幽薊城巨鼇未斬海水</hi>
　　<hi>動魚龍奔走安得寕皆指是時事註見本詩註中又有昨日方為宣城客掣鈴交通二千石及溧陽</hi>
　　<hi>酒樓三月春楊花茫茫愁殺人句是知太白逰宣城之溧陽而是詩之作在三月時</hi>經亂後<lb/>
　　將避地剡中畱贈崔宣城詩<hi>太白又有江上荅崔宣城詩曰太華三芙</hi>
　　<hi>蓉明星玉女峰尋仙下西岳陶令忽相逢當是前此之作疑另是一崔宣城</hi>為吳王謝<lb/>
　　責赴行在遲滯表<hi>通鑑天寳十五載二月以吳王祗為靈昌太守河南都知兵馬</hi>
<pb n="KR4c0014_WYG_035-35b"/>
　　<hi>使三月拜陳畱太守河南節度使表所謂才缺縂戎謬當强冦是也五月徴吴王祗為太僕卿表所</hi>
　　<hi>謂愍臣不逮賜臣生全是也其曰伏䝉聖恩追赴行在又曰重整乾綱再清國歩則作表之時當在</hi>
　　<hi>元宗幸蜀太子即位於靈武之後矣疑呉王是時迂道入吴将由水路上泝荆㐮轉趨商洛以至靈</hi>
　　<hi>武表中所謂大舉天兵掃除戎羯所在郵驛徴發交馳臣逐便水行難於陸進是也太白於時相遇</hi>
　　<hi>為之代作此表歟集中又有上吴王詩三首同吳王送杜秀才入京詩皆是時以前之作</hi>贈王<lb/>
　　判官時余歸隠居廬山屛風疊詩<hi>詩曰大盜割鴻溝如風掃秋葉</hi>
　　<hi>吾非濟代人且隠屏風疊此正兩京陷沒之後將避地廬山時之作</hi>與賈少公書<hi>書有</hi>
　　<hi>中原横潰及王命崇重大縂元戎辟書三至嚴期逼迫等語擬其作應在是時且疑是應永王辟命</hi>
<pb n="KR4c0014_WYG_035-36a"/>
　　<hi>時之作</hi>門有車馬客行<hi>詩有北風揚胡沙埋翳周與秦大運且如此蒼穹寕非仁</hi>
　　<hi>亦是兩京陷後之作</hi>
至徳二載丁酉<lb/>
　二月永王璘兵敗太白亡走彭澤坐繋尋陽獄<hi>按通鑑及</hi>
　<hi>新舊唐書永王璘元宗第十六子也天寳十五載六月元宗幸蜀至漢中郡下詔以璘為山南東路嶺南</hi>
　<hi>黔中江南西路四道節度採訪等使江陵郡大都督七月璘至㐮陽九月至江陵召募士將得數萬人以</hi>
　<hi>薛鏐李䑓卿韋子春劉巨鱗蔡駉為謀主補署郎官御史時江淮租賦鉅億萬所在山委恣情破用肅宗</hi>
　<hi>聞之詔璘還覲上皇於蜀璘不從命璘生長深宫未更人事自視富强其子襄成王㑥勇而有力握兵權</hi>
<pb n="KR4c0014_WYG_035-36b"/>
　<hi>為左右眩惑遂謀狂悖勸璘取金陵以季廣琛渾惟明高仙竒馮季康為將甲士五千人十二月擅引舟</hi>
　<hi>師東下遣渾惟明向吴郡襲採訪使李希言季廣琛趨廣陵攻採訪使李成式璘進至當塗希言遣其將</hi>
　<hi>元景曜及丹徒太守閻敬之将兵拒之成式亦遣其將李承慶來拒璘撃斬敬之以徇景曜承慶並降扵</hi>
　<hi>璘江淮震動時河南招討判官李銑在廣陵有騎百八十人進屯揚子成式遣判官裴戎以廣陵步卒三</hi>
　<hi>千拒扵伊婁埭廣張旗幟大閲士卒扵江津璘與㑥登埤望之有懼色季廣琛知事不集與渾惟明馮季</hi>
　<hi>康謀各率衆亡走是夜銑陣江北夜然束葦人執二炬以疑之影亂水中覘者以倍告璘軍亦舉火應之</hi>
　<hi>璘疑王師已濟携兒女及麾下遁去遲明覺其紿復入城具舟楫使㑥驅衆趨晉陵江北之兵齊進至新</hi>
　<hi>豐璘使㑥與仙竒逆撃之銑張左右翼搏戰射㑥中肩軍遂敗璘奔鄱陽將南走嶺外江西採訪使皇甫</hi>
<pb n="KR4c0014_WYG_035-37a"/>
　<hi>侁遣兵追及之戰大庾嶺璘中矢被執濳殺之扵傳舍㑥為亂兵所害薛鏐等皆伏誅永王璘弄兵之始</hi>
　<hi>末如此太白入其幕中世頗非之然考天寳末年宗室諸王若吴王祗虢王巨皆受命將兵文人才士豈</hi>
　<hi>無入其幕者太白之受辟扵永王璘何以異是後之擅領舟師東下命將交兵其始豈遽料其至此乎新</hi>
　<hi>唐書載季廣琛謂諸將之言曰吾與公等從王豈欲反耶上皇播遷道路不通而諸子無賢扵王者如縂</hi>
　<hi>江淮鋭兵長驅雍洛大功可成今乃不然使吾等名挂叛逆如後世何太白初見要亦類此太白本傳謂</hi>
　<hi>永王璘辟白為府僚佐及璘起兵白逃還彭澤是廣琛奔走廣陵之日即太白逃亡彭澤之日也乃廣琛</hi>
　<hi>以擁衆歸降位至節度太白以隻身逃遁不免竄流固遇之幸不幸也夫觀其為宋中丞自薦表曰屬逆</hi>
　<hi>胡暴亂避地廬山遇永王東巡脅行中道奔走却至彭澤其憶舊逰書懐詩云僕卧香爐頂飡霞𠻳瑤泉</hi>
<pb n="KR4c0014_WYG_035-37b"/>
　<hi>半夜水軍來尋陽滿旌旃空名適自誤迫脅上樓船徒賜五百金棄之若浮烟辭官不受賞翻責夜郎天</hi>
　<hi>其自序固甚明也蘇東坡謂太白之從永王璘當由迫脅以璘之狂肆寝陋雖庸人知其必敗太白能識</hi>
　<hi>郭子儀之為人傑而不能知璘之無成此理之必不然者蔡寛夫謂太白豈從人為亂者盖其學本出縱</hi>
　<hi>横以氣侠自任當中原擾攘之時欲藉之以立功名耳大抵才高意廣如李北海之徒固未必有成功而</hi>
　<hi>知人料事尤其所難議者或責以璘之猖獗而欲仰以立事不能如孔巢父蕭頴士察於未萌斯可矣若</hi>
　<hi>其志亦可哀矣</hi>宣慰大使崔渙及御史中丞宋若思為之推<lb/>
　覆清雪若思率兵赴河南釋其囚使參謀軍事并上<lb/>
　書薦白才可用不報<hi>新唐書本傳長流夜郎會赦還尋陽坐事下獄時宋若思將吳</hi>
<pb n="KR4c0014_WYG_035-38a"/>
　<hi>兵三千赴河南道尋陽釋囚辟為参謀曽南豐集序云永王璘節度東南白時卧廬山璘迫致之璘軍敗</hi>
　<hi>丹陽白奔亡至宿松坐繫尋陽獄宣撫大使崔渙與御史中丞宋若思騐治明白以為罪薄宜貰而若思</hi>
　<hi>軍赴河南遂釋白囚使謀其軍事上書肅宗薦白才可用不報乾元元年終以汚璘事長流夜郎新書稱</hi>
　<hi>白流夜郎還尋陽坐事下獄宋若思釋之者不合於白之自序盖史誤也琦按太白所作為宋中丞自薦</hi>
　<hi>表云前後經宣慰大使崔涣及臣推覆清雪尋經奏聞是尋陽下獄而宋若思釋之正坐永王璘事也新</hi>
　<hi>唐書以一事分為二事殊謬</hi>
　　有永王東巡歌<hi>按舊唐書至徳元載十二月甲辰江陵大都督府永王璘擅領舟師</hi>
　　<hi>下廣陵新唐書元宗本紀亦以璘反為十二月甲辰事肅宗本紀又以璘反為十月事陷鄱陽郡為</hi>
<pb n="KR4c0014_WYG_035-38b"/>
　　<hi>二載正月事與此詩所謂永王正月東出師者殊異恐正字有誤</hi>在水軍宴贈幕<lb/>
　　府諸侍御詩在水軍宴韋司馬樓船觀妓詩奔亡<lb/>
　　道中詩南奔書懐詩送張秀才謁高中丞詩<hi>序曰余時</hi>
　　<hi>繋尋陽獄中</hi>尋陽非所寄内詩萬憤詞投魏郎中上崔<lb/>
　　相百憂章獄中上崔相涣詩雜言用投丹陽知已<lb/>
　　兼奉宣慰判官詩<hi>按涣以至徳元載十一月為江南宣慰大使次年八月罷為左</hi>
　　<hi>散騎常侍餘杭太守數詩皆其未罷使以前之作</hi>中丞宋公以吳兵三千<lb/>
　　赴河南軍次尋陽脱余之囚叅謀幕府因贈之詩<lb/>
<pb n="KR4c0014_WYG_035-39a"/>
　　陪宋中丞武昌夜飲懐古詩為宋中丞祭九江文<lb/>
　　為宋中丞請都金陵表為宋中丞自薦表<hi>武昌懐古有天</hi>
　　<hi>河落曉霜句乃暮秋時作是年九月癸夘廣平王復西京十月壬子廣平王復東京請都金陵表當</hi>
　　<hi>是未聞西京剋復捷音以前之作</hi>贈張相鎬詩<hi>通鑑至徳二載八月以張鎬為河南</hi>
　　<hi>節度採訪等使都督淮南諸軍事二詩之作在是月之後詩曰臥病古松滋蒼山空四隣則其時以</hi>
　　<hi>病暫寓宿松又不在宋中丞幕矣集中又有贈閭丘宿松贈閭丘處士二詩疑皆是時所作</hi>上<lb/>
　　皇西巡南京歌<hi>上皇以十二月丙午歸長安戊午改蜀郡為南京詩有上皇歸馬若</hi>
　　<hi>雲屯及南京還有散花樓之句葢是上皇既歸之後所作</hi>
<pb n="KR4c0014_WYG_035-39b"/>
　　<hi>附考</hi>是年正月乙夘安禄山為其子慶緒所殺酉陽<lb/>
　　雜俎云禄山反太白製胡無人言太白入月敵可<lb/>
　　摧及禄山死太白入月按新舊唐書俱無太白入<lb/>
　　月事其説恐誤　舊唐書至徳二年九月改宣州<lb/>
　　綏安縣為廣徳縣以縣界廣徳故城為名白有送<lb/>
　　韓侍御之廣徳詩為是年以後之作<hi>太白有至陵陽山登天柱</hi>
　　<hi>石詶韓侍御見招隠黄山詩云天子昔避狄與君亦乗驄擁兵五陵下長䇿遏胡戎時泰解繡衣脱</hi>
　　<hi>身若飛蓬亦是此時所作</hi>　是年以潤州之江寕縣置昇州至<lb/>
<pb n="KR4c0014_WYG_035-40a"/>
　　上元二年乃廢白有贈昇州王使君忠臣詩是四<lb/>
　　年中之作　是年十二月改西京為中京白有峨<lb/>
　　眉山月歌送蜀僧晏入中京詩乃自後五年中之<lb/>
　　作<hi>舊譜列扵開元六年誤</hi>
乾元元年戊戌<hi>即至徳三年也二月改乾元復以載為年</hi>
　終以永王事長流夜郎遂泛洞庭上三峽至巫山<lb/>
　樂史别集序云白有知鑒客并州識汾陽王郭子儀<lb/>
　於行伍中為脱其刑責而奬重之及翰林坐永王之<lb/>
<pb n="KR4c0014_WYG_035-40b"/>
　事汾陽功成請以官爵贖翰林上許之因而免誅<hi>新唐</hi>
　<hi>書本傳璘敗當誅初白逰并州見郭子儀竒之子儀嘗犯法白為救免至是子儀請解官以贖有詔長流</hi>
　<hi>夜郎</hi>
　　有流夜郎於烏江畱别宗十六璟詩流夜郎贈辛<lb/>
　　判官詩贈劉都使詩<hi>有而我謝明主銜哀投夜郎句</hi>贈易秀才詩<lb/>
　　<hi>有竄逐我因誰句</hi>贈别鄭判官詩<hi>有竄逐無復哀慚君問寒灰句</hi>憶秋浦<lb/>
　　桃花舊逰時竄夜郎詩流夜郎永華寺寄尋陽羣<lb/>
　　官詩流夜郎至西塞驛寄裴隠詩流夜郎至江夏<lb/>
<pb n="KR4c0014_WYG_035-41a"/>
　　陪長史叔及薛明府宴興徳寺南閣詩張相公出<lb/>
　　鎮荆州尋除太子詹事予時流夜郎行至江夏與<lb/>
　　張公相去千里公因太府丞王昔使車寄羅衣二<lb/>
　　事及五月五日贈予詩予荅以此詩<hi>按張鎬為太子賔客新舊</hi>
　　<hi>唐書皆不載年月獨孤及所作洪州刺史張公鎬遺愛頌曰拜公荆州大都督府長史明年元良肇</hi>
　　<hi>建上曰疇若余樂正父師之職汝作賔客卒調䕶太子嘉言惟允扵是授太子賔客則似在乾元二</hi>
　　<hi>年中也考舊唐書云乾元元年五月戊子以河南節度使中書侍郎平章事張鎬為荆州大都督府</hi>
　　<hi>長史本州防禦使庚寅立成王俶為皇太子則二事相去不過二日獨孤及所云明年元良肇建者</hi>
<pb n="KR4c0014_WYG_035-41b"/>
　　<hi>誤也若云張公之為太子賔客在明年則可然與此題所云尋除者又不合其云詹事或傳聞之誤</hi>
　　<hi>或先除詹亊後除賔客亦未可知</hi>鸚鵡洲詩<hi>詩有遷客此時徒極目句是流夜郎至江</hi>
　　<hi>夏時之作</hi>泛沔州城南郎官湖詩<hi>序云乾元嵗秋八月白遷扵夜郎遇故人</hi>
　　<hi>尚書郎張謂出使夏口沔州牧杜公漢陽宰王公觴扵江城之南湖樂天下之再平也</hi>寄王<lb/>
　　漢陽詩<hi>詩云南湖秋月白王宰夜相邀錦帳郎官醉羅衣舞女嬌盖泛郎官湖以後之作</hi>
　　醉題王漢陽㕔詩<hi>詩有我似鷓鴣鳥南遷嬾北飛句謂遷夜郎也三詩實一時之</hi>
　　<hi>作</hi>放後遇恩不霑詩流夜郎聞酺不與詩題葵葉<lb/>
　　詩上三峽詩<lb/>
<pb n="KR4c0014_WYG_035-42a"/>
　　<hi>附考</hi>是年六月京兆尹嚴武貶巴州刺史時郄昻亦<lb/>
　　自拾遺貶清化尉二人意氣友善時賦詩高會<hi>見羊</hi>
　　<hi>士諤詩集</hi>公有送郄昻謫巴州詩亦是此時所作<lb/>
乾元二年已亥<lb/>
　未至夜郎遇赦得釋<hi>按唐書本紀乾元元年二月丁未以改元大赦四月乙夘以有</hi>
　<hi>亊南郊大赦十月甲辰以冊立太子大赦二年三月丁亥以旱降死罪流以下原之公之遇赦當在此數</hi>
　<hi>月中</hi>還憩江夏岳陽復如尋陽<lb/>
　　有南流夜郎寄内詩<hi>詩有北雁春歸看欲盡南來不得豫章書句葢是三月中</hi>
<pb n="KR4c0014_WYG_035-42b"/>
　　<hi>作</hi>畱别賈舍人至<hi>詩有君為長沙客我獨之夜郎句是未遇赦以前之作</hi>流<lb/>
　　夜郎半道承恩放還兼欣尅復之美書懐示息秀<lb/>
　　才詩經亂離後天恩流夜郎憶舊逰書懐贈江夏<lb/>
　　韋太守良宰詩<hi>詩有傳聞赦書至却放夜郎回句</hi>天長節鄂州刺<lb/>
　　史韋公徳政碑<hi>鄂州刺史韋公即江夏韋太守良宰也詩與文俱一時之作</hi>江<lb/>
　　夏使君叔席上贈史郎中詩<hi>詩有昔放三湘去今還萬死餘句</hi>與<lb/>
　　史郎中飲聽黄鶴樓上吹笛詩江夏贈韋南陵冰<lb/>
　　詩贈從弟南平太守之遙詩<hi>贈韋南陵詩有天地再新法令寛夜郎遷</hi>
<pb n="KR4c0014_WYG_035-43a"/>
　　<hi>客帯寒霜句是遇赦以後之作又曰賴遇南平豁方寸况兼夫子持清論則知與贈從弟南平太守</hi>
　　<hi>之遙詩皆一時所作</hi>寄韋南陵冰余江上乗興訪之遇尋顔<lb/>
　　尚書笑有此贈詩<hi>考肅宗時尚書而顔姓者惟魯公一人則所尋之顔尚書必魯</hi>
　　<hi>公也按唐書乾元元年顔真卿由工部尚書出為饒州刺史二年六月由饒州刺史為昇州刺史充</hi>
　　<hi>浙江西道節度使此詩應在是時前後之作</hi>自漢陽病酒歸寄王明府<lb/>
　　詩<hi>有去嵗左遷夜郎道今年勅放巫山陽句</hi>早春寄王漢陽詩望漢陽<lb/>
　　栁色寄王宰詩陪族叔侍郎曄及中書賈舍人至<lb/>
　　逰洞庭詩<hi>李曄之貶在乾元二年四月則公與曄逰飲應在是年之秋而與賈至作詩贈</hi>
<pb n="KR4c0014_WYG_035-43b"/>
　　<hi>答亦在此時矣</hi>陪侍郎叔㳺洞庭醉後詩巴陵贈賈舍人<lb/>
　　詩與賈舍人於龍興寺剪落梧桐枝望㴩湖詩江<lb/>
　　夏送倩公歸漢東詩<hi>詩序有聖朝巳舍季布當徴賈生語是遇赦以後之作</hi>
　　九日登巴陵置酒望洞庭水軍<hi>註云時賊逼華容縣通鑑乾元二年</hi>
　　<hi>八月康楚元張嘉延據襄州作亂楚元自稱南楚霸王九月張嘉延襲破荆州有衆萬餘人商州刺</hi>
　　<hi>史韋倫起兵討之十一月進軍撃之生擒楚元其衆潰散荆㐮皆平此詩與下二首皆是年之作</hi>
　　司馬將軍歌<hi>有狂風吹古月竊弄章華䑓句當是荆州陷後之作</hi>荆州賊平<lb/>
　　臨洞庭言懐作<lb/>
<pb n="KR4c0014_WYG_035-44a"/>
　唐詩紀事曰韋渠牟韋述之從子也少警悟工為詩<lb/>
　李白異之授以古樂府權載之叙其文曰初君年十<lb/>
　一嘗賦銅雀臺絶句右拾遺李白見而大駭因授以<lb/>
　古樂府之學<hi>按舊唐書韋渠牟傳渠牟以貞元十七年卒時年五十三逆數其十一嵗見太</hi>
　<hi>白時在乾元二年中</hi>
上元元年庚子<lb/>
　太白年六十<lb/>
　　有江上贈竇長史詩<hi>有萬里南遷夜郎國三年歸及長風沙句應在是時作</hi>
<pb n="KR4c0014_WYG_035-44b"/>
　　運速天地閉一首<hi>詩有胡風結飛霜六龍頽西荒句謂禄山背畔元宗西狩也有</hi>
　　<hi>鴛鴦非越鳥何為眷南翔句謂南遷夜郎也有太白出東方彗星揚精光句按唐書乾元三年四月</hi>
　　<hi>丁巳有彗星見扵東方凡五旬餘閏四月辛酉朔有彗星出扵西方至五月乃滅正是時事此詩為</hi>
　　<hi>是年之作</hi>
上元二年辛丑<hi>是年九月制去上元年號但稱元年以建子月為嵗首</hi>
　太白逰金陵又往來宣城厯陽二郡間<lb/>
　　有餞李副使藏用移軍廣陵序<hi>通鑑上元二年七月以試少府監李</hi>
　　<hi>藏用為浙西節度副使十月江淮都統崔圓署李藏用為楚州刺史領二城而居盱眙文有社稷雖</hi>
<pb n="KR4c0014_WYG_035-45a"/>
　　<hi>定扵劉章封侯未施扵李廣移軍廣陵恭揖後命等語知是十月以前之作</hi>聞李太尉<lb/>
　　大舉秦兵百萬出征東南懦夫請纓冀申一割之<lb/>
　　用半道病還畱别金陵崔侍御詩<hi>通鑑上元二年五月以李光弼</hi>
　　<hi>為河南副元帥太尉兼侍中都統河南淮南東西山南東荆南江南西浙江東西八道行營節度出</hi>
　　<hi>鎮臨淮是其事也詩中有舊國見秋月長江流寒聲之句乃是是年秋中之作</hi>宣城送劉<lb/>
　　副使入秦詩<hi>舊唐書上元二年正月辛夘温州刺史季廣琛為宣州刺史充浙江西道</hi>
　　<hi>節度使詩中所謂秉鉞有季公凜然負英姿正指季廣琛也所謂統兵捍吴越豺虎不敢窺指劉展</hi>
　　<hi>餘黨張景超孫待封占據蘇湖將犯抗州之事所謂大勲竟莫叙已過秋風吹是送餞之時約在冬</hi>
<pb n="KR4c0014_WYG_035-45b"/>
　　<hi>時矣</hi>
寳應元年壬寅<hi>是年四月甲子改元寳應復以正月為嵗首己已代宗即位</hi>
　時李陽冰為當塗令太白往依之十一月以疾卒年<lb/>
　六十二<hi>曽南豐序作六十四以其序之本文考之既以乾元之前一年参謀宋若思軍事時謂白</hi>
　<hi>年五十有七合之寳應元年病卒之嵗正是六十二耳其曰四者恐是書寫之訛</hi>　范傳正<lb/>
　新墓碑曰晚嵗渡牛渚磯至姑熟悦謝家青山有終<lb/>
　焉之志盤桓利居竟卒於此　李華墓誌云年六十<lb/>
　二不偶賦臨終歌而卒<hi>集中作臨路歌</hi>劉全白碣記云偶逰<lb/>
<pb n="KR4c0014_WYG_035-46a"/>
　至此遂以疾終代宗即位廣拔淹滯時君亦拜拾遺<lb/>
　聞命之後君亦逝矣<lb/>
　<hi>傳疑</hi>摭言曰李白著宫錦袍逰采石江中傲然自得旁<lb/>
　若無人因醉入水中捉月而死容齋隨筆曰世俗多<lb/>
　言李太白在當塗采石因醉泛舟於江見月影俯而<lb/>
　取之遂溺死故其地有捉月臺予按李陽冰作太白<lb/>
　草堂集序云陽冰試絃歌於當塗公疾亟草藁萬卷<lb/>
　手集未修枕上授簡俾予為序又李華作太白墓志<lb/>
<pb n="KR4c0014_WYG_035-46b"/>
　亦云賦臨終歌而卒乃知俗傳良不足信葢與杜子<lb/>
　美因食白酒牛炙而死者同也二老堂雜志曰世傳<lb/>
　太白因醉溺江故有捉月䑓梅聖俞詩云采石月下<lb/>
　逢謫仙夜披錦袍坐釣船醉中愛月江底懸以手弄<lb/>
　月身翻然不應暴落飢蛟涎便當騎鯨上青天葢信<lb/>
　此而為之説也舊唐書本傳云白以飲酒過度死於<lb/>
　宣城新唐書云李陽冰為當塗令白依之而卒陽冰<lb/>
　之序白集亦謂白疾亟枕上授簡俾予為集序初無<lb/>
<pb n="KR4c0014_WYG_035-47a"/>
　捉月之説豈古不弔溺故史氏為白諱耶抑小説多<lb/>
　妄而詩人好竒姑假以發新意耶方輿勝覽曰李白<lb/>
　初葬采石後遷青山去舊墳九里按李陽冰草堂集<lb/>
　序劉全白作墓碣皆謂以疾終五侯鯖録載太白過<lb/>
　采石酒狂捉月恐好事者為之<hi>干一録杜子美之没旅殯岳陽四十餘年</hi>
　<hi>乃克襄事扵首陽元微之之誌詳矣李太白卒扵當塗以集託族叔邑令陽冰陽冰之序明矣而稗家之</hi>
　<hi>説乃云皆以溺死二公生同聲而没亦同毁豈相嫉者流言而志竒者不察耶</hi>
　　有獻從叔當塗宰陽冰詩<hi>詩云小子别金陵來自白下亭知太白自金陵</hi>
<pb n="KR4c0014_WYG_035-47b"/>
　　<hi>往當塗也又云彈劒歌苦寒嚴風起前楹月銜天門曉霜落牛渚清則其時為秋冬之交也是非辛</hi>
　　<hi>丑即壬寅二年中之作</hi>當塗李宰君畫贊<hi>贊有縉雲飛聲當塗政成之句則所</hi>
　　<hi>贊者為陽冰無疑集中又有陪族叔當塗宰逰化城寺升公清風亭詩又有化城寺大鐘銘詩稱升</hi>
　　<hi>公湖山秀粲然有辯才濟人不利巳立俗無嫌猜云云銘序稱寺主朝昇英骨秀氣虚懐忘情潔巳</hi>
　　<hi>利物云云是朝昇升公本一人而詩與銘之作大約相去不逺也銘序稱當塗邑宰李公以西逾流</hi>
　　<hi>沙立功絶域帝疇乎厥庸始學古從政歴宰潔白聲聞于天天寳之初鳴琴此邦其時代履厯與陽</hi>
　　<hi>冰不類則所謂族叔當塗宰者乃另是一人在天寳中來為邑令者非上元後作當塗宰之李陽冰</hi>
　　<hi>也</hi>
<pb n="KR4c0014_WYG_035-48a"/>
翰林李太白年譜一帙宋薛仲邕所編集也<hi>薛闗中人宋紹興間</hi>
<hi>為右奉議郎</hi>薛以吕大防為杜詩年譜韓栁二公亦有年譜<lb/>
而太白之集無之因采唐史及李陽冰曽鞏諸序參校<lb/>
詩文而為此惜其疎畧又不無牴牾余嘗參伍諸詩而<lb/>
補訂其先後太白生於蜀中出蜀之後不復旋返凡蜀<lb/>
地諸作皆少作也中年逰京師出京之後不復再入凡<lb/>
秦地諸作皆天寳初年中作也未至京師之前寓家東<lb/>
魯而往來於燕晉梁宋吳越諸州郡洎去京師之後至<lb/>
<pb n="KR4c0014_WYG_035-48b"/>
天寳之末猶寓家東魯復往來燕晉梁宋吳越諸州郡<lb/>
故凢燕晉梁宋呉越之詩有作自開元中者有作自天<lb/>
寳中者至徳以後不復再至中原所經厯者岳陽江夏<lb/>
金陵宣城諸處而已雖開元中亦嘗逰厯其地然其詩<lb/>
要作於至徳後為多以此應證諸譜分别疑似或刪或<lb/>
補雖不能廣引旁羅年經月緯悉以詩筆分𨽻其間然<lb/>
依此考之若者作於開元時若者作於天寳中若者作<lb/>
於至徳以後洎寳應初年亦約畧可定矣<hi>太白事跡多無實在年月</hi>
<pb n="KR4c0014_WYG_035-49a"/>
<hi>可考因朝廷一二巨事及同時諸人列傳詩文中相闗合者參互考訂稍可分屬故雖以詩文分繋某年之下</hi>
<hi>多云其時者謂在是年先後之間其尤難分屬者則云是時以前是時以後</hi>惟是居今考古<lb/>
與太白相去千有餘嵗典籍之散亡金石之磨滅遺文<lb/>
舊跡日就湮銷而不可復見較之薛氏之世益又倍焉<lb/>
薛不能廣輯於前而思欲拾遺補闕於後自知其拙矣<lb/>
况集中亥魯豕魚之字錯謬實多或雜以他人之作未<lb/>
能别其真贋證之史書年月尚多參錯不一其雜家記<lb/>
録聞見異辭寜遂足為文獻之徴乎今採其一説而依<lb/>
<pb n="KR4c0014_WYG_035-49b"/>
以為據雖云増益較昔為多安知其舛謬較昔不又多<lb/>
耶至於傳聞之異辭者謂太白生於昌明之清亷鄉讀<lb/>
書於大匡山而其死也由捉月扵采石之數事昔人多<lb/>
以為不足信然在唐時巳傳説如此而圖經地誌且引<lb/>
為故實名公才士亦往往見於詩文故附録之而并載<lb/>
昔人之辯論於其下若其出自唐以後之書本之委巷<lb/>
流傳而依附撰擬尤不可凴槩不採輯非不知多文以<lb/>
為富也闕其疑正以見所存者之可信焉耳<lb/>
<pb n="KR4c0014_WYG_035-50a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0014_WYG_035-50b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集注巻三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集注巻十八</head> <lb/>
    <p>
<pb n="KR4c0014_WYG_018-1a"/>
欽定四庫全書<lb/>
　李太白集注巻十八<lb/>
　　　　　　　　　　　　錢塘　王𤦺　撰<lb/>
　古近體詩共三十五首<lb/>
　　送韓侍御之廣徳<hi>繆本徳字下多一令字郡唐書地理志江南西道宣城  有廣</hi>
　　<hi>徳縣本綏安縣至徳二載更名廣徳</hi>
昔日繡衣何足榮今宵貰酒與君傾暫就東山賒月色<lb/>
酣歌一夜送泉明<hi>漢書侍御史有繡衣直指出討奸猾治大獄顔師古註衣以繡者尊寵之</hi>
<pb n="KR4c0014_WYG_018-1b"/>
<hi>也漢書高帝紀嘗從王媪武負貰酒顔師古註貰賒也陶淵明嘗為彭澤令故用之以擬韓侍御也野客叢書</hi>
<hi>海録碎事謂淵明一字泉明李白詩多用之不知稱淵明為泉明者盖避唐高祖諱耳猶楊淵之稱楊泉非一</hi>
<hi>字泉明也齊東野語高祖諱淵淵字盡改為泉楊升菴曰今人改泉明為泉聲可笑  貰始制切音世又神夜</hi>
<hi>切音射義同</hi>
　　白雲歌送友人<lb/>
楚山秦山多白雲白雲處處長隨君君今還入楚山裏<lb/>
雲亦隨君渡湘水水上女蘿衣白雲早臥早行君早起<lb/>
<hi>蕭士贇曰此詩巳見七巻特首尾數語不同而此則尾語差拙恐是初本未經改定者今兩存之</hi>
<pb n="KR4c0014_WYG_018-2a"/>
　　送通禪師還南陵隱靜寺<hi>太平府志隐靜寺在繁昌縣東南二十里隱靜</hi>
　　<hi>山一名五峰寺山有碧霄桂月鳴磬紫氣行道五峰寺當五峰之㑹巑岏拱合林木幽竒古澗委折</hi>
　　<hi>殷雷轟地相傳寺為杯渡禪師所建飛錫定基江神送木現諸神異寺外有十里松徑傳云禪師手</hi>
　　<hi>植或曰距寺二里許有雙松對峙勢若虬龍者卽師手澤又嘗取新羅五葉松種寺西迄今尚存舊</hi>
　　<hi>誌又言寺有朗公橘杯渡所擕頻伽鳥一雙皆晋宋遺跡又有木米鹽醬等池言剏寺時諸物皆從</hi>
　　<hi>此出云舊額云江東第二禪林按禦昌縣南唐時析南陵分置在唐時尚屬南陵</hi>
我聞隱静寺山水多竒蹤巖種朗公橘門深杯渡松道<lb/>
人制猛虎振錫還孤峰他日南陵下相期谷口逢<hi>釋氏要覧</hi>
<pb n="KR4c0014_WYG_018-2b"/>
<hi>智度論云得道者名為道人餘出家未得道者亦名道人法苑珠林晉沙門于法蘭髙陽人也嘗夜坐禪虎入</hi>
<hi>其室因蹲牀前蘭以手摩其頭虎奮耳而伏數日乃去沈約法王寺碑振錫經行祗林晏坐錫釋家所執錫杖</hi>
<hi>一名徳杖一名智杖有金環繞之作錫錫聲行時以節歩趨者</hi>
　　送友人<lb/>
青山横北郭白水遶東城此地一為别孤蓬萬里征浮<lb/>
雲遊子意落日故人情揮手自兹去蕭蕭班馬鳴<hi>鮑照蕪城</hi>
<hi>賦孤蓬自振驚砂坐飛浮雲一往而無㝎跡故以比游子之意落日銜山而不遽去故以比故人之情詩小雅</hi>
<hi>蕭蕭馬鳴左傳有班馬之聲杜預註班别也主客之馬将分道而蕭蕭長鳴亦若有離羣之感畜猶如此人何</hi>
<pb n="KR4c0014_WYG_018-3a"/>
<hi>以堪</hi>
　　送别<lb/>
斗酒渭城邉壚頭醉不眠梨花千樹雪楊葉萬條烟惜<lb/>
别傾壺醑臨分贈馬鞭看君潁上去新月到應<hi>繆本作家</hi>圓<lb/>
<hi>水經註長安故咸陽也漢高帝更名新城武帝元鼎三年別為渭城在長安西北渭水之陽史記正義括地志</hi>
<hi>云咸陽故城亦名渭城在雍州北五里今咸陽縣東十五里太平寰宇記故渭城在今縣東北二十二里渭水</hi>
<hi>北卽秦之杜郵其城周八里秦自孝公至始皇皆都於此城武帝元鼎三年更名渭城後漢省併地入長安故</hi>
<hi>此城存史記集解韋昭曰鑪酒肆也以土為墮邉高似鑪漢書註如淳曰酒家開肆待客設酒鑪故以鑪名肆</hi>
<pb n="KR4c0014_WYG_018-3b"/>
<hi>臣瓚曰盧酒瓮也師古曰二説皆非也盧者賣酒之區也以其一邊高形如鍜家爐故取名耳非卽謂火爐及</hi>
<hi>酒瓮也初學記醑首酒也玉篇醑美酒也正字通俗呼醨為尾酒醑為頭酒河南道潁川汝陰郡有潁上縣太</hi>
<hi>平寰宇記潁上縣以地枕潁水上游為名之滄浪詩話太白詩斗酒渭城邊壚頭醉不眠乃岑參  詩誤編入</hi>
<hi>𤦺按文苑英華亦以此詩為岑參作題云送楊子岑集亦載之</hi>
　　江上送女道士禇三清遊南岳<hi>南岳衡山也在今湖廣衡州府衡山</hi>
　　<hi>縣西北三十里接衡陽縣及長沙府界</hi>
吳江女道士頭戴蓮花巾霓衣<hi>繆本作裳</hi>不濕雨特異陽臺<lb/>
雲<hi>繆本作神</hi>足下逺遊履凌波生素塵尋仙<hi>蕭本作倦尋</hi>向南岳<lb/>
<pb n="KR4c0014_WYG_018-4a"/>
應見魏夫人<hi>太平御覧登真隱訣曰太元上丹靈玉女戴紫華芙蓉巾巫山神女旦為朝雲暮為</hi>
<hi>行雨朝朝暮暮陽臺之下詳見二巻註洛神賦踐逺遊之文履曵露綃之輕裾凌波微歩羅韈生塵吕向註逺</hi>
<hi>逰履名歩於水波之上如生塵也南岳魏夫人傳魏夫人者晉司徒劇陽文康公舒之女名華存字賢安幼而</hi>
<hi>好道靜默恭謹志慕神仙味真耽𤣥欲求冲舉吐納氣液攝生夷静住世八十三年以晉成帝咸和九年歳在</hi>
<hi>甲午太乙元仙遣飇車來迎夫人乃託劍化形而去位為紫虚元君領上真司命南岳夫人比秩仙公使治天</hi>
<hi>台大霍山洞臺中主下訓奉道教授當為仙者男曰真人女曰元君</hi>
　　送友人入蜀<lb/>
見説蠶叢路﨑嶇不易行山從人面起雲傍馬頭生芳<lb/>
<pb n="KR4c0014_WYG_018-4b"/>
樹籠秦棧春流遶蜀城升沉應已定不必問<hi>繆本作訪</hi>君平<lb/>
<hi>蠶叢蜀王之先詳見三巻蜀道難註李善文選註通俗文曰板閣曰棧史記去輙燒絶棧道索隱曰棧道閣道</hi>
<hi>也音士諫反包愷音士版反崔浩云險絶之處傍鑿山巖而施板梁為閣𤦺按入蜀之道山路縣險不容坦行</hi>
<hi>架木而度名曰棧道以其自秦入蜀之道故曰秦棧水經註成都縣有二江雙流郡下故揚子雲蜀都賦曰兩</hi>
<hi>江珥其前者也高士傳嚴遵字君平蜀人也隱居不任嘗賣卜於成都市日得百錢以自給卜訖則閉肆下簾</hi>
<hi>以著書為事易徐而菴曰山從二句是承上崎嶇不  行五字勿作好景㑹</hi>
　　送趙雲卿<lb/>
白玉一杯酒緑楊三月時春風餘㡬日兩鬢各成絲秉<lb/>
<pb n="KR4c0014_WYG_018-5a"/>
燭唯須飲投竿也未遲如逢渭川獵猶可帝王師<hi>此篇與十</hi>
<hi>二巻内贈錢徵君少陽詩無一字差異盖編者重入未刪</hi>
　　送李青歸華陽川<hi>胡三省通鑑註華陽川在虢州華陽山南雍勝畧華陽水在漢</hi>
　　<hi>中府褒城縣西二十五里源出牛頭山南流與漢水合蕭本作南葉陽川誤</hi>
伯陽仙家子容色如青春日月祕靈洞雲霞辭世人化<lb/>
心養精魄隠几窅天真莫作千年别歸来城郭新<hi>列仙傳老</hi>
<hi>子姓李名耳字伯陽陳人也生於殷時為周柱下史轉為守藏史積八十餘年史記云二百餘年時稱隐君子</hi>
<hi>江淹詩隐淪駐精魄荘子南郭子棊隐几而坐陸徳明音義隐憑也丁令威歌去家千年今始歸城郭如故人</hi>
<pb n="KR4c0014_WYG_018-5b"/>
<hi>民非</hi>
　　送舍弟<lb/>
吾家白額<hi>一作馬</hi>駒逺别臨東道他日相思一夢君應得<lb/>
池塘生春草<hi>魏志曹休閒行北歸見太祖太祖謂左右曰此吾家千里駒也吾家白額駒卽吾家</hi>
<hi>千里駒之意而改用李氏事耳晉書武昭王諱暠字𤣥盛姓李氏漢前将軍廣之十六世孫也嘗與太史令郭</hi>
<hi>黁及其同母弟宗繇同宿黁起謂繇曰君當位極人臣李君有國土之分家有騧草馬生白額駒此其時也吕</hi>
<hi>光末京兆段業自稱凉州牧以燉煌太守孟敏為沙州刺史署京盛效榖令敏尋卒䕶軍郭謙等以𤣥盛温毅</hi>
<hi>有惠政推為燉煌太守𤣥盛初難之宗繇言於𤣥盛曰君忘郭黁之言即白額駒今生矣𤣥盛乃從之謝靈運</hi>
<pb n="KR4c0014_WYG_018-6a"/>
<hi>夢見從弟惠連得池塘生春草句詳見十一巻註</hi>
　　送別<hi>得書字</hi>
水色南天逺舟行若在虚遷人發佳興吾子訪閒居日<lb/>
落看歸鳥潭澄羡<hi>一作憐</hi>躍魚聖朝思賈誼應降紫泥書<lb/>
<hi>漢書賈誼為長沙王太傅後歳餘帝思誼徵之紫泥用之以封璽書見七巻註</hi>
　　送鞠十少府<lb/>
試發清秋興因為吳㑹吟碧雲斂海色流水折江心我<lb/>
有延陵劍君無陸賈金艱難此為别惆悵一何深<hi>新序延陵</hi>
<pb n="KR4c0014_WYG_018-6b"/>
<hi>季子將西聘晋帶寳劍以□徐君詳見十二巻註漢書陸賈有五男出所使越槖中裝賣千金分其子子二百</hi>
<hi>金令為生産</hi>
　　送張秀才謁高中丞<hi>并序</hi>
　余時繫尋陽獄中正讀留侯傳秀才張孟熊藴滅胡<lb/>
　之䇿將之廣陵謁高中丞余喜子房之風感激於斯<lb/>
　人因作是詩以送之<hi>史記世家第二十五為留侯世家曰留侯傳葢變稱也舊唐書</hi>
　<hi>高適者渤海蓚人也為諫議大夫負氣敢言上皇以諸王分鎮適切諌不可及永王叛肅宗聞其論諫有</hi>
　<hi>素召而謀之適因陳江東利害永王必敗上竒其對以適兼御史大夫揚州大都督府長史淮南節度使</hi>
<pb n="KR4c0014_WYG_018-7a"/>
　<hi>詔與江東節度來瑱率水部兵平江淮之亂㑹於安州師將渡而永王敗適喜言王霸大畧務功名尚節</hi>
　<hi>義逄時多難以安危為已任然言過其實為大臣所輕</hi>
秦帝淪玉鏡<hi>一作六雄滅金虎</hi>留侯降氛氲感激黄石老經過<lb/>
滄海君壯士揮金槌報讎六國<hi>繆本作合</hi>聞智勇冠終古蕭<lb/>
陳難與羣兩龍爭鬬時天地動風雲酒酣<hi>一作縱横</hi>舞長劍<lb/>
倉卒解漢紛宇宙初倒懸鴻<hi>繆本作洪</hi>溝勢將分英謀信竒<lb/>
絶夫子揚清芬<hi>一作夫子稱卓絶超然繼清芬</hi>胡月入紫微三光亂天<lb/>
文高公鎮淮海談笑却<hi>繆本作廓</hi>妖氛採爾幕中畫戡難光<lb/>
<pb n="KR4c0014_WYG_018-7b"/>
殊勲我無燕霜感玉石俱燒焚但灑一行淚臨岐竟何<lb/>
云<hi>尚書帝命騐桀失玉鏡用其噬虎鄭康成註玉鏡謂清明之道史記留侯世家留侯張良者其先韓人也</hi>
<hi>秦滅韓良悉以家財求客刺秦王為韓報仇以大父父五世相韓故良嘗學禮淮陽東見滄海君得力士為鐵</hi>
<hi>椎重百二十斤秦皇帝東遊良與客狙擊秦皇帝博浪沙中誤中副車秦皇帝大怒大索天下求賊甚急良乃</hi>
<hi>更姓名亡匿下邳嘗從容歩游下邳地上有一老父衣褐至良所直墮其履圯下顧謂良曰孺子下取履良愕</hi>
<hi>然欲毆之為其老强忍下取履父曰履我良業為取履因長跪履之父以足受笑而去良殊大驚隨目之父去</hi>
<hi>里所復還曰孺子可教矣後五日平明與我㑹此良因怪之跪曰諾五日平明良往父已先在怒曰與老人期</hi>
<hi>後何也後五日早㑹五日雞鳴良往父又先在復怒曰後何也後五日復早來五日良夜未半往有頃父亦來</hi>
<pb n="KR4c0014_WYG_018-8a"/>
<hi>喜曰當如是出一編書曰讀此則為王者師矣後十年興十三年孺子見我濟北榖城山下黄石卽我矣遂去</hi>
<hi>不復見旦日視其書乃太公兵法也項羽本紀項羽兵四十萬在新豐鴻門沛公兵十萬在霸上范増説項羽</hi>
<hi>急擊勿失項伯者項羽季父也素善張良乃夜馳之沛公軍私見張良具告以事欲呼張良與俱去毋從俱死</hi>
<hi>良曰沛公有急亡去不義不可不語良乃入具告沛公出要項伯入見沛公奉巵酒為壽約為婚姻曰願伯具</hi>
<hi>言臣之不敢倍徳也項伯許諾謂沛公曰旦日不可不蚤自來謝旦日從百餘騎來見項王至鴻門謝項王因</hi>
<hi>留沛公與飲范増出召項莊謂曰若入前為壽壽畢請以劍舞因擊沛公於坐殺之莊則入為壽壽畢曰軍中</hi>
<hi>無以為樂請以劍舞項王曰諾項莊拔劍起舞項伯亦拔劍起舞常以身翼蔽沛公莊不得擊張良至軍門見</hi>
<hi>樊噲噲曰今日乏事何如良曰甚急項莊拔劍舞其意常在沛公也噲曰此迫矣臣請入與之同命噲郎帶劍</hi>
<pb n="KR4c0014_WYG_018-8b"/>
<hi>擁盾入軍門須臾沛公起如厠因招樊噲出於是遂去令張良留謝漢四年項王與漢約中分天下割鴻溝以</hi>
<hi>西者為漢鴻溝而東者為楚項王巳約乃引兵解而東歸漢欲西歸張良陳平説曰漢有天下大半諸侯皆附</hi>
<hi>之楚兵罷食盡此天亡楚之時也不如因其飢而遂取之今釋弗擊此所謂養虎自遺患也漢王聽之漢書音</hi>
<hi>義滄海君晉灼曰海神也如淳曰秦郡縣無滄海或曰東夷君長也顔師古曰二説並非葢當時賢者之號也</hi>
<hi>琦按史記漢書載博浪沙事並云鐵椎惟水經註云張良為韓報仇於秦以金椎擊秦始皇不中中其副車駱</hi>
<hi>賔王詩金椎許報韓葢出於此漢書張良傳贊聞張良之智勇以為其貎魁梧竒偉反若婦人女子盧諶詩智</hi>
<hi>勇冠當代史記彭越傳兩龍方鬬且待之説文酣酒樂也應劭曰不醉不醒曰酣晉書月為胡王陳書陳寳應</hi>
<hi>起兵沙門惠標作五言詩以送之曰匹馬猶臨水離騎稍引風好看今夜月當入紫微宫陳書文參禮樂武定</hi>
<pb n="KR4c0014_WYG_018-9a"/>
<hi>妖氛謝瞻詩婉婉幕中畫廣韻戡勝也克也太平御覧鄒衍事燕惠王盡忠左右譖之王繫之仰天而哭夏五</hi>
<hi>月天為之降霜書𦙍征火炎崑岡玉石俱焚  戡音堪</hi>
　　尋陽送弟昌峒<hi>繆本作岠</hi>鄱陽司馬作<hi>鄱陽唐時郡名卽饒州也𨽻江</hi>
　　<hi>南西道為上州有司馬一人從五品</hi>
桑落洲渚連滄江無雲烟尋陽非剡水忽見子猷船飄<lb/>
然<hi>繆本作了見</hi>欲相近來遲杳若仙人乗海上月帆落湖中<lb/>
天一覩無二諾朝歡更勝昨爾則吾惠連吾非爾康樂<lb/>
朱紱白銀章上官佐鄱陽松門拂中道石鏡迴清光揺<lb/>
<pb n="KR4c0014_WYG_018-9b"/>
扇及于越水亭風氣涼與爾期此亭期在秋月滿時過<lb/>
或未來兩鄉心巳斷吳山對楚岸彭蠡當中州相思定<lb/>
如此有窮盡年愁<hi>太平寰宇記桑落洲在舒州宿松縣西南一百九十四里江水始自鄂陵</hi>
<hi>分𣲖為九於此合流謂之九江口此洲與江州尋陽縣分中流為界一統志桑落洲在九江府城東北過江五</hi>
<hi>十里昔江水泛漲流一桑於此因名王子猷乗船往剡溪訪戴安道詳見九巻註魏徵詩季布無二諾侯贏重</hi>
<hi>一言宋書謝惠連㓜有才悟而輕薄不為父方明所知靈運嘗自始寜至㑹稽造方明過視惠連大相咨賞謂</hi>
<hi>方明曰阿連才悟如此而尊作常兒遇之韻㑹紱綬也増韻印組也章印章也朱紱銀章詳見十一巻贈劉都</hi>
<hi>使詩註凡除官到任謂之上官司馬州之佐職江西通志松門山在南昌府城西比二百十五里枕鄱湖之東</hi>
<pb n="KR4c0014_WYG_018-10a"/>
<hi>兩岸悉生松遥望如門故名上有石鏡光可照人謝康樂詩攀崖照石鏡牽葉入松門是也太平寰宇記于越</hi>
<hi>渡在餘干縣西南一百二十歩置津吏主守四時不絶于越亭在餘干縣東南三十歩屹然孤立古今游者多</hi>
<hi>留題章句焉江西通志于越亭在饒州府餘干縣羊角山文公談苑云前瞰琵琶洲後枕思禪寺林麓森鬱千</hi>
<hi>峰競秀唐初張彦俊建通鑑地理通釋彭蠡在江州潯陽縣括地志在縣東南五十里六典註一名宫亭湖在</hi>
<hi>南康軍星子縣南江州彭澤縣西地理志在豫章郡彭澤縣西郡縣志在都昌縣西六十里與潯陽縣分湖為</hi>
<hi>界禹貢揚州彭蠡旣瀦卽江漢所匯之澤合江西江東諸水跨豫章饒州南康軍三州之地</hi>
　　餞校書叔雲<lb/>
少年費白日歌笑矜朱顔不知忽巳老喜見春風還惜<lb/>
<pb n="KR4c0014_WYG_018-10b"/>
别且為懽徘徊桃李間看花飲美酒聽鳥臨晴山向晩<lb/>
竹林寂無人空閉關<hi>晉書阮咸任達不拘與叔父籍為竹林之游閉關猶閉門也江淹恨</hi>
<hi>賦閉關却掃塞門不仕</hi>
　　送王孝亷覲省<lb/>
彭蠡將天合姑蘇在日邊寜親候海色欲動孝亷船窈<lb/>
窕晴江轉參差逺岫連相思無晝夜東注<hi>蕭本作泣</hi>似長川<lb/>
<hi>江西志鄱陽湖在南昌府城東北一百五十里卽禹貢之彭蠡也一名宫亭湖一名揚瀾湖跨南昌饒州南康</hi>
<hi>三郡合上流諸水入焉周圍數百里闊四十里長三百里毎春夏之間江漢水漲則彭蠡之水鬱不得流而逆</hi>
<pb n="KR4c0014_WYG_018-11a"/>
<hi>囘倒積遂成巨浸瀰𣺌數百餘里無復畔岸逮夫二水漸消則彭蠡之水始出大江循南岸而行與二水頡頏</hi>
<hi>趨海韻㑹將與也鮑照登大雷岸與妹書長波天合楊齊賢曰姑蘇蘇州吳郡以其近東海日出之地故云日</hi>
<hi>邊法言孝莫大於寜親世説張憑舉孝亷出都負其才氣謂必參時彦欲詣劉尹鄉里及同舉者共笑之張遂</hi>
<hi>詣劉清言彌日因留宿至曉劉曰卿且去正當取卿共詣撫軍張還船同侣問何處宿張笑而不荅須臾真長</hi>
<hi>遣傳敎覓張孝亷船同侣惋愕</hi>
　　同吳王送杜秀芝舉入京<hi>按詩題當是送杜秀才赴舉入京芝字疑譌</hi>
秀才何翩翩王許回也賢暫别廬江守將遊京兆天秋<lb/>
山宜落日秀水出寒烟欲折一枝桂還來雁沼前<hi>廬江郡名</hi>
<pb n="KR4c0014_WYG_018-11b"/>
<hi>卽廬州也𨽻淮南道通典雍州開元三年改為京兆府凡周秦漢晉西魏後周隋至於我唐並為帝都晉書郄</hi>
<hi>詵曰臣舉賢良對䇿為天下第一猶桂林之一枝崑山之片玉西京雜記梁孝王築免園園中有雁池池間有</hi>
<hi>鶴洲鳬渚其諸宫觀相連延亘數十里竒果異樹瑰禽怪獸畢備王與宫人賔客弋釣其中</hi>
　　洞庭醉後送絳州吕使君杲<hi>蕭本作果</hi>流澧州<hi>湖廣志洞庭湖</hi>
　　<hi>在岳州西南綿跨八百里絳州又謂之絳郡𨽻河東道澧州在澧水之陽又謂之澧陽郡𨽻山南東</hi>
　　<hi>道在京師東南一千八百九十三里</hi>
昔别若夢中天涯忽相逢洞庭破秋月縱酒開愁容贈<lb/>
劍刻玉字延平兩蛟龍送君不盡意書及雁廻峰<hi>中華古今</hi>
<pb n="KR4c0014_WYG_018-12a"/>
<hi>註晉時斗牛間常有紫氣張華知是劍氣乃以雷煥為豐城令煥到縣掘縣獄深得劍兩枚一送與張華一煥</hi>
<hi>自佩後華死子韙佩過延平津躍入水使人尋之乃見化為龍也雷煥卒子亦佩之於延平津亦躍入水化為</hi>
<hi>龍矣方輿勝覧回雁峰在衡陽之南雁至此不過遇春而回故名或曰峰勢如雁之回湖廣志回雁峰在衡州</hi>
<hi>府城南里許相傳雁不過衡陽至此而回然聞桂林間尚有雁聲知此説非矣或謂峰之形勢如雁回轉者是</hi>
<hi>也南岳周環八百里廻雁為首岳麓為足云</hi>
　　與諸公送陳郎將歸衡陽<hi>并序十按唐書百官志左右  四衛及太子左</hi>
　　<hi>右六率府皆有郎將乃五品官也衡陽唐時郡名卽衡州𨽻江南西道</hi>
　仲尼旅人文王明夷茍非其時聖賢低眉况僕之不<lb/>
<pb n="KR4c0014_WYG_018-12b"/>
　肖者而遷逐枯槁固非<hi>非字疑當作亦</hi>其宜朝心不開暮髪<lb/>
　盡白而登高送逺使人増愁陳郎將義風凛然英思<lb/>
　逸發來下曹城之榻去邀才子之詩動清興於中流<lb/>
　泛素波而徑去諸公仰望不及連章祖之序慙起予<lb/>
　輙冠名賢之首作者嗤我乃為撫掌之資乎<hi>京氏易傳易曰</hi>
　<hi>旅人先笑後號咷又曰得其資斧仲尼為旅人固可知矣周易明入地中明夷内文明而外柔順以蒙大</hi>
　<hi>難文王以之周易集解鄭𤣥曰夷傷也日出地上其明乃光至其入地明則傷矣故謂之明夷日之明傷</hi>
　<hi>猶聖人君子有明徳而遭亂世抑在下位則宜自艱無幹政事以避小人之害也荀爽曰明在地下為坤</hi>
<pb n="KR4c0014_WYG_018-13a"/>
　<hi>所蔽大難之象文王君臣相傷故當大難也王弼易註文王明夷則主可知矣仲尼旅人則國可知矣高</hi>
　<hi>唐賦登高望逺使人心悴晋書左思賦三都初陸機入洛欲為此賦聞思作之撫掌而笑與弟雲書曰此</hi>
　<hi>間有傖父欲作三都賦須其成當以覆酒甕耳及思賦出機絶嘆伏以為不能加也遂輟筆焉王羲之與</hi>
　<hi>謝萬書語田里所行故以為撫掌之資其為得意可勝言即</hi>
衡山蒼蒼入紫冥下看南極老人星廻飇吹㪚五峰雪<lb/>
往往飛花落洞庭氣清岳秀有如此郎將一家拖金紫<lb/>
門前食客亂浮雲世人皆比孟嘗君江上送行無白璧<lb/>
臨岐惆悵若為分<hi>方輿勝覧南岳一名衡山在衡山縣西三十里晉因山以名郡湘中記度</hi>
<pb n="KR4c0014_WYG_018-13b"/>
<hi>應斗衡位值離宫故曰衡山又名霍山南岳記衡山者朱陵之靈臺太虚之寳洞上承翼軫鈐總萬物故名衡</hi>
<hi>山下踞離宫統攝火鄉故號南岳赤帝館其嶺祝融宅其陽逮於軒轅以潛霍二山副焉長沙記衡山軒翔聳</hi>
<hi>拔九千餘丈尊卑參差七十二峰巖洞溪澗泉石之勝交錯其中又有數十洞十五巖三十八泉二十五溪九</hi>
<hi>池九潭六源八橋六井三穿三漏此最著者七十二峰最大者五祝融紫葢雲蜜石廩天柱而祝融為最高水</hi>
<hi>經註湘水又北徑衡山縣東山在西南有三峰一名紫益一名石廩一名容峰容峰最為竦傑自逺望之蒼蒼</hi>
<hi>隱天故羅含云望若陳雲自非清霽素朝不見其峰丹水湧其左醴泉流其右山經謂之岣嶁山為南岳也史</hi>
<hi>記天官書狼北地有大星曰南極老人老人見治安常以秋分時候之於南郊晉書老人一星在弧南一曰南</hi>
<hi>極常以秋分之旦見於景春分之夕而没於丁見則治平主夀昌魏書發響九臯翰飛紫冥謝靈運詩廻飇流</hi>
<pb n="KR4c0014_WYG_018-14a"/>
<hi>輕雪陸機謝平原内史表懐金拖紫退就㪚軰後漢書聖恩横加猥賜金紫章懷太子註漢官儀曰二千石金</hi>
<hi>印紫綬也史記孟嘗君在薛招致諸侯賔客及亡人有罪者皆歸孟嘗君孟嘗君舍業厚遇之以故傾天下之</hi>
<hi>士食客數千人無貴賤一與文等吕氏春秋郈成子為魯聘於晉過衛右宰穀臣止而觴之酒酣而送之以璧</hi>
　　送趙判官赴黔府中丞叔幕<hi>冊府元龜趙國珍天寳中為黔府都督本</hi>
　　<hi>管經畧等使國珍有武畧習知南方地形在五溪凡十餘年中原興師惟黔中封境無虞通鑑黔中</hi>
　　<hi>節度使趙國珍本牂牁夷也胡三省註趙國珍牂牁别部充州蠻酋趙君道之裔楊國忠兼劍南節</hi>
　　<hi>度以國珍有方畧授黔中都督䕶五溪十餘年天下方亂其所部獨寜所謂黔府中丞者卽其人歟</hi>
　　<hi>中丞是其兼銜耳唐書地理志黔州黔中郡下都督府本黔安郡天寳元年更名  黔音琴</hi>
<pb n="KR4c0014_WYG_018-14b"/>
廓落青雲心結交黄金盡富貴翻相忘令人忽自哂蹭<lb/>
蹬鬢毛斑盛時難再還巨源咄石生何事馬蹄間綠蘿<lb/>
長不厭却欲還東山君為魯曽子拜揖高堂裏叔繼趙<lb/>
平原偏承明主恩風霜推<hi>一作摧非</hi>獨坐旌節鎮雄藩虎士<lb/>
秉金鉞蛾眉開玊樽才高幕下去義重林中言水宿五<lb/>
溪月霜啼三峽猿東風春草綠江上候歸軒<hi>宋玉九辯廓落兮羈</hi>
<hi>旅而無友生吕延濟註廓落空寂也韻㑹蹭蹬困頓也晉書山濤字巨源河内懐人也州辟部河南從事與石</hi>
<hi>鍳共宿濤夜起蹴鍳曰今為何等時而眠耶知太傅臥何意鍳曰宰相三不朝與尺一令歸第卿何慮也濤曰</hi>
<pb n="KR4c0014_WYG_018-15a"/>
<hi>咄石生無事馬蹄間耶投傳而去未二年果有曹爽之事又晋書謝安雖受朝寄然東山之志始末不渝毎形</hi>
<hi>於言色史記曽參南武城人孔子以為能通孝道故授之業作孝經平原君趙勝者趙之諸公子也諸子中勝</hi>
<hi>最賢喜賔客賔客至者數千人漢時御史中丞與司𨽻校尉尚書令㑹同得專席而坐詳見十巻註舊唐書天</hi>
<hi>寳中縁邊禦戎之地置八節度使受命之日賜之旌節謂之節度使得以專制軍事外任之重無比焉新唐書</hi>
<hi>百官志節度使辭日賜雙旌雙節行則建節豎六纛入境州縣築節樓迎以鼔角虎士有力之士詳見八巻註</hi>
<hi>詩商頌有䖍秉鉞秉執也陸雲吳故丞相陸公誄金鉞鏡日雲旗絳天晋書阮咸任達不拘與叔父籍為竹林</hi>
<hi>之遊謝靈運詩水宿淹晨暮吕延濟註水宿宿舟中也通典黔中古蠻夷之國春秋戰國皆楚地秦惠王欲楚</hi>
<hi>黔中地以武關外易之卽此是也通謂之五溪註云五溪謂酉辰巫武沅五溪也水經註宜都記曰自黄牛灘</hi>
<pb n="KR4c0014_WYG_018-15b"/>
<hi>東入西陵界至峽口一百許里山水紆曲兩岸高山重嶂非日中夜半不見日月絶壁或千許丈其石彩色形</hi>
<hi>容多所像類林木高茂畧盡冬春猿鳴至清山谷傳響泠泠不絶所謂三峽此其一也白帖荆州記曰巴東三</hi>
<hi>峽猿長鳴至三聲聞者莫不垂淚南齊書凡車有幡者謂之軒</hi>
　　送陸判官往琵琶峽<hi>方輿勝覧琵琶峽在巫山對蜀江之南形如琵琶此鄉婦</hi>
　　<hi>女皆曉音律</hi>
水國秋風夜殊非逺别時長安如夢裏何日是歸期<hi>楊升</hi>
<hi>菴曰太白詩天山三丈雪豈是逺行時又曰水國秋風夜殊非逺别時豈是殊非變幻二字愈出愈竒孟蜀韓</hi>
<hi>琮詩晚日低霞綺晴山逺畫眉青青河畔草不是望鄉時亦祖太白句法</hi>
<pb n="KR4c0014_WYG_018-16a"/>
　　送梁四歸東平<hi>東平唐時郡名卽鄆州也𨽻河南道</hi>
玉壺挈美酒送别强為歡大火南星月長郊北路難殷<lb/>
王期負鼎汶水起垂竿莫學東山臥參差老謝安<hi>六經天文</hi>
<hi>編夏氏曰仲夏之月初昏之時大火見於南方正午之位史記阿衡欲干湯而無由乃為有莘氏媵臣負鼎爼</hi>
<hi>以滋味説湯致於王道越絶書伊尹負鼎入殷遂佐湯取天下春秋正義釋例曰汶水出㤗山萊蕪縣西南經</hi>
<hi>濟北至東平須昌縣入濟行水金鑑述征記云泰山郡水皆名汶今縣界有五汶皆源別而流同其原山之汶</hi>
<hi>水西南流經乾封縣治南去縣三里又西南流九十里入鄆州中都縣按五汶者曰北汶小汶柴汶牟汶其一</hi>
<hi>則經流也謝安髙臥東山見七巻註</hi>
<pb n="KR4c0014_WYG_018-16b"/>
　　江夏送友人<hi>江夏唐時郡名卽鄂州也屬江南西道</hi>
雪點翠雲裘送君黄鶴樓黄鶴振玉羽西飛帝王州鳳<lb/>
無琅玕實何以贈逺遊徘徊相顧影淚下漢江流<hi>宋玉諷賦</hi>
<hi>翳水日之華披翠雲之裘楊齊賢曰黄鶴樓在鄂州圖經云費文禕得仙駕黄鶴憩此鮑照舞鶴賦振玉羽而</hi>
<hi>臨霞琅玕實見二巻註</hi>
　　送郄昻謫巴中<hi>按羊士諤詩集有詩題云乾元初嚴黄門自京兆少尹貶巴州刺史</hi>
　　<hi>云云詩下註云時郄詹事昻自拾遺貶清化尉黄門年三十餘且為府主與郄意氣友善賦詩高㑹</hi>
　　<hi>文字猶存又李華楊騎曹集序刑部侍郎長安孫公逖以文章之冠為考功員外郎精試羣材君與</hi>
<pb n="KR4c0014_WYG_018-17a"/>
　　<hi>南陽張茂之京兆杜鴻漸琅琊顔真卿蘭陵蕭穎士河東柳芳天水趙驊頓丘李琚趙郡李㟧李頎</hi>
　　<hi>南陽張階常山閻防范陽張南容高平郄昻等連年登第</hi>
瑶草寒不死移植滄江濵東風洒雨露㑹入天地<hi>一作池</hi>
春予若洞庭葉隨波送逐臣思歸未可得書此謝情人<lb/>
<hi>江淹詩瑶草正翕赩李善註瑶草玉芝也琦按詩家用瑶草謂珍異之草耳未必專指玉芝而言楚辭洞庭波</hi>
<hi>兮木葉下</hi>
　　江夏送張丞<lb/>
欲别心不忍臨行情更親酒傾無限月客醉幾重春藉<lb/>
<pb n="KR4c0014_WYG_018-17b"/>
草依流水攀花贈逺人送君從此去廻首泣迷津<hi>孫綽天台</hi>
<hi>山賦藉萋萋之纖草李善註以草薦地而坐曰藉</hi>
　　賦得白鷺鸞送宋少府入三峽<hi>三峽詳見八巻註</hi>
白鷺拳一足月明秋水寒人驚逺飛去直向使君灘<hi>水經</hi>
<hi>註江水東經羊腸虎臂灘楊亮為益州刺史至此舟覆懲其波瀾蜀人至今猶名之為使君灘太平寰宇記使</hi>
<hi>君灘在萬州東二里大江中昔楊亮赴任益州行船至此覆没故名一統志使君灘在荆州夷陵州西一百十</hi>
<hi>里</hi>
　　送二季之江東<lb/>
<pb n="KR4c0014_WYG_018-18a"/>
初發强中作題詩與惠連多慚一日長不及二龍賢西<lb/>
塞當中路南風欲進船雲峰出逺海帆影挂清川禹穴<lb/>
藏書地匡山種杏田此行俱有適遲爾早歸旋<hi>謝靈運有登臨</hi>
<hi>海嶠初發强中與從弟惠連詩劉履曰强中地名今<graphic n="KR1443" url="https://raw.githubusercontent.com/kanripo/KR-Gaiji/master/images/KR1443.png" mimeType="image/png"/>山下有强口疑卽此也世説謝子㣲見許子將兄弟曰</hi>
<hi>平輿之淵有二龍焉楊齊賢曰西塞山在鄂州陸放翁入蜀記晩過道士磯石壁數百尺色正青了無竅穴而</hi>
<hi>竹樹迸根交絡其上蒼翠可愛自過小孤臨江峰嶂無出其右磯一名西塞山卽𤣥真子漁父辭所謂西塞山</hi>
<hi>前白鷺飛者李太白送弟之江東云西塞當中路南風欲進船必在荆處作故有中路之句張文潛云危磯挿</hi>
<hi>江生石壁劈青玉殆為此山寫真又云已逢嫵媚㪚花峽不怕艱危道士磯葢江行推馬當及西寨最為湍險</hi>
<pb n="KR4c0014_WYG_018-18b"/>
<hi>難上謝靈運詩滅跡入雲峰太平御覧九土文括畧曰㑹稽山有一石穴委曲黄帝藏書於此禹得之施宿㑹</hi>
<hi>稽志陽明洞天在㑹稽縣宛委山龍瑞宫舊經云三十六洞天之十一洞也洞外飛來石下為禹穴傳云禹藏</hi>
<hi>書處一云禹得玉匱金書於此薛方山浙江通志宛委山上有石匱壁立中有孔穴號陽明洞卽舊經所謂三</hi>
<hi>十六洞天之十一洞也夏禹發之得赤珪如日碧珪如月又於中得金簡玉字之書悟百川之理賀知章纂山</hi>
<hi>記曰黄帝號委宛穴為赤帝陽明之府於此藏書大禹始於此穴得書復於此穴藏之人因謂之禹穴匡山卽</hi>
<hi>廬山也廬山記匡續結廬於山故號匡廬山神仙傳董奉還豫章廬山下居不種田日為人治病亦不取錢重</hi>
<hi>病愈者使栽杏五株輕者一株如此數年計得十餘萬株鬱鬱成林乃使山中百禽羣獸游戲其下卒不生草</hi>
<hi>常如芸治杏子熟於林中作一草倉示人曰欲買杏者不須報奉但將穀一器置倉中卽自徃取一器杏去常</hi>
<pb n="KR4c0014_WYG_018-19a"/>
<hi>有人置榖少而取杏多者林中群虎出吼逐之大怖急挈杏走路旁傾覆至家量杏一如榖多少或有人偷杏</hi>
<hi>者虎逐之到家齧至死家人知其偷杏乃送還奉叩頭謝過乃却使活韻㑹遲待也謝靈運有南樓中望所遲</hi>
<hi>客詩云臨江遲來客是也詩小雅言旋言歸復我邦族謝靈運詩三載期歸旋  遲音治</hi>
　　江西送友人之羅浮<hi>藝文類聚羅浮山記曰羅浮者盖總稱羅羅山也浮浮山</hi>
　　<hi>也二山合體謂之羅浮在增城博羅二縣之境舊説羅浮高三千丈有七十二石室七十二長溪神</hi>
　　<hi>明神禽玉樹朱草</hi>
桂水分五嶺衡山朝九疑鄉關眇安西流浪將何之素<lb/>
色愁明湖秋渚晦寒姿疇昔紫芳意巳過黄髮期君王<lb/>
<pb n="KR4c0014_WYG_018-19b"/>
縱疎㪚雲壑借巢夷爾去之羅浮我還憩峨眉中闊道<lb/>
萬里霞月遥相思如尋楚狂子瓊樹有芳枝<hi>通與桂州臨桂縣有</hi>
<hi>離水一名桂江水源多桂不生雜樹漢書南有五嶺之戍顔師古註西自衡山之南東窮於海一山之限耳而</hi>
<hi>别標名則有五焉裴氏廣州記曰大庾始安臨賀桂陽揭陽是為五嶺鄧徳明南康記曰大庾嶺一也桂陽騎</hi>
<hi>田嶺二也九真都龎嶺三也臨賀萌渚嶺四也始安越成嶺五也戴凱之竹譜五嶺之説互有異同余往交州</hi>
<hi>行路所見兼訪舊老考諸古志則今南康始安臨賀為北嶺臨漳寜浦為南嶺五都界内各有一嶺以隔南北</hi>
<hi>之水供通南越之地南康臨賀始安三郡通廣州寜浦臨漳二郡在廣州西南通交州或趙佗所通或馬援所</hi>
<hi>併厥跡在焉故陸機詩伐鼓五嶺表道九真也徐廣雜記以剡松陽建安康樂為五嶺其謬逺矣俞益期與韓</hi>
<pb n="KR4c0014_WYG_018-20a"/>
<hi>康伯以晋興所統南移大營九岡為五嶺之數又其謬也初學記南岳衡山朱陵之靈臺太虚之寳洞上承冥</hi>
<hi>宿銓徳鈞物故名衡山下踞離宫攝位火鄉赤帝館其嶺祝融託其陽故號南岳周旋數百里高四千一十丈</hi>
<hi>東南臨湘川自湘川至長沙七百里九向九背然後不見元和郡縣志九疑山在道州延唐縣東南一百里九</hi>
<hi>山相似行者疑惑故名楊齊賢曰唐安西大都䕶府初治西州後徙治高昌故地又徙治龜兹而故府復為西</hi>
<hi>州交河郡𤦺按文義安西字疑訛指為隴右道安西大都䕶府者恐未是陶潛祭從弟文流浪無成懼負素志</hi>
<hi>疇昔昔日也已見前註江淹詩終覿紫芳心李善註紫芳紫芝也爾雅黄髮壽也郭璞註黄髮髮落更生黄者</hi>
<hi>邢昺疏舍人曰黄髮老人髮白更黄也曹植詩王其愛玉體俱享黄髪期張銑註黄髮期謂壽考也北山移文</hi>
<hi>誘我松桂欺我雲壑通典嘉州峨眉縣有峨眉山列仙傳陸通者云楚狂接輿也好養生食槖盧木實及蕪菁</hi>
<pb n="KR4c0014_WYG_018-20b"/>
<hi>子游諸名山在蜀峨眉山上世世見之歴數百年仙去</hi>
　　宣州謝朓樓餞别校書叔雲<hi>一作陪侍御叔華登樓歌  江南通志疊</hi>
　　<hi>嶂樓在寜國府郡治後卽謝朓為宣城太守時之高齋地一名北樓亦稱謝公樓唐咸通間刺史獨</hi>
　　<hi>孤霖改建易今名</hi>
棄我去者昨日之日不可留亂我心者今日之日多煩<lb/>
憂長風萬里送秋雁對此可以酣高樓蓬萊文章建安<lb/>
骨中間小謝又清發俱懐逸興壯思飛欲上青天<hi>一作雲</hi>
覧明<hi>蕭本作日</hi>月抽刀斷水水更流舉杯消愁愁更<hi>一作復</hi>愁<lb/>
<pb n="KR4c0014_WYG_018-21a"/>
人生<hi>一作男兒</hi>在世不稱意明朝㪚髮弄扁舟<hi>一作舉棹還滄洲  陸機</hi>
<hi>詩長風萬里舉慶雲鬱嵯峨後漢書竇章傳是時學者稱東觀為老氏藏室道家蓬萊山章懐太子註言東觀</hi>
<hi>經籍多也蓬萊海中神山為仙府幽經秘録並皆在焉東漢建安之末有孔融王粲陳琳徐幹劉楨應㻛阮瑀</hi>
<hi>及曹氏父子所作之詩世謂之建安體風骨遒上最饒古氣鍾嶸詩品論謝惠連云小謝才思富㨗恨其蘭玉</hi>
<hi>夙凋故長轡未騁盧思道盧記室誄麗詞泉湧壯思雲飛㪚髮科頭也扁舟特舟也俱見二巻註</hi>
　　宣城送劉副使入秦<hi>按唐書百官志節度使之下有副使一人同節度副使十</hi>
　　<hi>人又安撫使觀察使團練使防禦使之下皆有副使一人</hi>
君卽劉越石雄豪冠當時凄清横吹曲慷慨扶風詞虎<lb/>
<pb n="KR4c0014_WYG_018-21b"/>
嘯俟騰躍鷄鳴遭亂離千金市駿馬萬里逐王師結交<lb/>
樓煩將侍從羽林兒統兵捍吳越豺虎不敢窺大勳竟<lb/>
莫敘巳過秋風吹秉鉞有季公凜然負英姿寄深且戎<lb/>
幕望重必台司感激一然諾縱横兩無疑伏奏歸北闕<lb/>
鳴騶忽西馳列將咸出祖英寮惜分離斗酒滿四筵歌<lb/>
笑宛溪湄君携東山妓我咏北門詩貴賤交不易恐傷<lb/>
中園葵昔贈紫騮駒今傾白玉巵同驩萬斛酒未足解<lb/>
相思此别又<hi>一作外别</hi>千里秦吳眇天涯月明關山苦水劇<lb/>
<pb n="KR4c0014_WYG_018-22a"/>
隴頭悲借問幾時還春風入黄池無令長相思折斷緑<lb/>
楊枝<hi>晉書劉琨字越石少得雋朗之目與范陽祖納俱以雄豪著名在晉陽嘗為胡騎所圍數重城中窘</hi>
<hi>廹無計琨乃乗月登樓清嘯賊聞之皆凄然長嘆中夜奏胡笳賊又流涕歔欷有懐土之思向曉復吹之賊並</hi>
<hi>棄圍而走劉越石有扶風歌朝發廣莫門暮宿丹水山左手彎繁若右手揮龍淵云云凡九首其横吹曲今逸</hi>
<hi>不存或指吹胡笳而言恐未的張衡思𤣥賦超踰騰躍絶世俗世説註晉陽秋曰祖逖與劉琨俱以雄豪著名</hi>
<hi>年二十四與琨同辟司州主薄情好綢繆共被而寢中夜聞雞鳴俱起曰此非惡聲也史記所將卒斬樓煩將</hi>
<hi>五人李竒曰樓煩縣名其人善騎射故以名射士為樓煩取其美稱未必樓煩人也張晏曰樓煩胡國名漢書</hi>
<hi>羽林掌送從武帝太初元年置名曰建章營騎後更名羽林騎費㫤詩家本樓煩俗召募羽林兒上元中宋州</hi>
<pb n="KR4c0014_WYG_018-22b"/>
<hi>刺史劉展舉兵反其黨張景超孫待封攻陷蘇湖進逼杭州為温晁李藏用所敗見後二十八巻註劉副使於</hi>
<hi>時亦在兵間而功不得録故有統兵捍呉越豺虎不敢窺大勳竟莫敘巳過秋風吹之句詩商頌有䖍秉鉞南</hi>
<hi>齊書秉鉞出關凝威江甸季公謂季廣琛舊唐書上元二年正月温州刺史季廣琛為宣州刺史充浙江西道</hi>
<hi>節度使十六國春秋英姿邁古藝業超時戎幕節度使之幕府羊祜讓開府表伏聞恩詔拔臣使同台司註台</hi>
<hi>司三公也漢書貫高此固趙國立名義不侵為然諾者也北闕是上書奏事之徒所詣者見十三巻註北史鳴</hi>
<hi>騶清路盛列羽儀章懐太子後漢書註騶騎士也詩大雅韓侯出祖出宿於屠江南通志宛溪在寜國府城東</hi>
<hi>世説謝安在東山畜妓毛萇詩傳北門刺仕不得志也言衛之忠臣不得其志耳古詩採葵莫傷根傷根葵不</hi>
<hi>生交結莫羞貧羞貧交不成漢書高帝紀上奉玉巵為太上皇壽應劭曰巵飲酒禮器也古以角作受四升晉</hi>
<pb n="KR4c0014_WYG_018-23a"/>
<hi>灼曰音支顔師古曰巵飲酒圓噐也韓非子今有白玉之巵而無當庾信蕩子賦關山惟月明郭仲産秦川記</hi>
<hi>隴山東西百八十里登山嶺東望秦川四五百里極目冺然山東人行役至此而顧瞻者莫不悲思故歌曰隴</hi>
<hi>頭流水分離四下念我行役飄然曠野登高望逺涕零雙墮劉三省通鑑註宣州當塗縣有黄池鎮一統志黄</hi>
<hi>池河在太平府城南六十里東接固城河西接蕪湖縣河入大江南至黄池鎮北至宣城縣界江南通志黄池</hi>
<hi>河在池州當塗縣南七十里寧國府城北一百二十里一名玉溪郡東南之水皆聚此出大江河心分界南屬</hi>
<hi>宣城北屬當塗</hi>
　　涇川送族弟錞<hi>太白自註時盧校書草序常侍御為詩</hi>
涇川三百里若耶羞見之錦石照碧山兩邊白鷺鷥佳<lb/>
<pb n="KR4c0014_WYG_018-23b"/>
境千萬曲客行無歇時上有琴高水下有陵陽祠仙人<lb/>
不見我明月空相知問我何事來盧敖結幽期蓬山振<lb/>
雄筆繡服揮清詞江湖發秀色草木含榮滋置酒送惠<lb/>
連吾家稱白眉媿無海嶠作敢闕河梁詩見爾復幾朝<lb/>
俄然告將離中流漾綵鷁列岸叢金羈嘆息蒼梧鳯分<lb/>
棲瓊樹枝清晨各飛去飄落天南垂望極落日盡秋深<lb/>
暝猿悲寄情與流水但有長相思<hi>涇川卽涇溪也在涇縣西南一里唐時𨽻</hi>
<hi>宣城郡源出石埭流經南陵宣城踰蕪湖入大江通典宣州涇縣有涇水越州㑹稽縣有若耶溪江南通志琴</hi>
<pb n="KR4c0014_WYG_018-24a"/>
<hi>溪在寧國府涇縣源岀自寧國諸山與溪頭水合西過琴高山下乃名琴溪傳是仙人琴高控鯉之地一統志</hi>
<hi>望仙亭在陵陽山中峰之半相傳漢竇子明昇仙之地有唐天寳間所建仙壇宫陵陽祠卽仙壇宫也盧敖詳</hi>
<hi>見十四巻註學者稱東觀為道家蓬萊山見前二首註綉衣御史見十一十二巻註蓬山振雄筆謂盧校書草</hi>
<hi>敘也繡服揮清詞謂常侍御作詩也馬氏五常白眉最良見十六巻註謝靈運有登臨海嶠與從弟惠連詩與</hi>
<hi>子別山阿含酸赴修畛中流袂就判欲去情不忍李陵與蘇武詩擕手上河梁遊子暮何之劉良註河梁橋也</hi>
<hi>魏書中山王熙之鎮鄴也知友才學之士袁翻李琰李神儁王誦兄弟裴敬憲等咸餞於河梁賦詩告别吳均</hi>
<hi>詩有客告將離贈言重蘭蕙子虗賦浮文鷁張揖註鷁水鳥也畫其像於船首宋之問太平公主山池賦文虹</hi>
<hi>橋兮彩鷁舟陸機雲賦翼靈鳯於蒼梧起滯龍於潢汗瓊樹枝見二巻註垂邊也</hi>
<pb n="KR4c0014_WYG_018-24b"/>
　　五松山送殷淑<hi>楊齊賢曰五松山在宣州南陵</hi>
秀色發江左風流奈若何仲文了不還獨立揚清波載<lb/>
酒五松山頽然白雲歌中天度落月萬里遥相過撫酒<lb/>
惜此月流光畏蹉跎明日别離去連峰鬱嵯峨<hi>江左江南也詳</hi>
<hi>見十二巻註晉書殷仲文南蠻校尉顗之弟也少有才藻美容貌</hi>
　　送崔氏昆季之金陵<hi>一作秋夜崔八丈水亭送崔二</hi>
放<hi>一作吳</hi>歌倚東樓行子期曉發秋風渡江来吹落山上<lb/>
月主人出美酒滅燭延清光二崔向金陵安得不盡觴<lb/>
<pb n="KR4c0014_WYG_018-25a"/>
水客弄歸棹雲帆巻輕霜扁舟敬亭下五兩先飄揚峽<lb/>
石入水花碧流日更長思君無歳月西笑阻河梁<hi>劉鑠詩羅</hi>
<hi>帳延秋月吕向註延引也馬融廣成頌張雲帆施蜺幬孟康漢書註扁舟特舟也唐書地理志宣州宣城縣有</hi>
<hi>敬亭山郭璞江賦覘五兩之動静韻㑹綄船上候風羽楚人謂之五兩</hi>
　　登黄山凌<hi>繆本作陵</hi>歊臺送族弟溧陽尉濟充<hi>一作統</hi>汎<lb/>
　　舟赴華陰<hi>一本下有得齊字三字之楊齊賢曰太白自註時在當塗卽今  太平也黄山</hi>
　　<hi>在城北凌歊臺在其上太平府志黄山在郡治北五里高四十丈山如初月形舊傳浮丘公牧雞於</hi>
　　<hi>此亦名浮丘山上有宋孝武避暑離官及凌歊臺遺址陸放翁入蜀記凌歊臺正如鳯凰䑓之類特</hi>
<pb n="KR4c0014_WYG_018-25b"/>
　　<hi>因山巔為之宋高祖所營面勢虚曠高出氛埃之表南望青山龍山九井諸峰如在几席稍西江中</hi>
　　<hi>二小山相對云東梁西梁也北戸臨和州新城樓櫓歴歴可辨葢自絶江至和州財十餘里溧陽宣</hi>
　　<hi>州縣名𨽻江南東道華陰郡名卽華州𨽻關内道  歊音囂</hi>
鸞乃鳯之族翺翔紫雲霓文章輝五色<hi>一作耀五采</hi>雙在瓊<lb/>
樹棲一朝各飛去鳯與鸞俱啼炎赫五月中朱曦爍河<lb/>
堤爾從汎舟役使我心魂悽秦地無草木南雲喧鼓鼙<lb/>
君王減玉膳早起思鳴雞<hi>當是民飢之訛</hi>漕引救關輔疲人免<lb/>
塗泥宰相作霖雨農夫得耕犂靜者伏草間羣才滿金<lb/>
<pb n="KR4c0014_WYG_018-26a"/>
閨空手<hi>許本作乎</hi>無壯士窮居使人低送君登黄山長嘯倚<lb/>
<hi>一作上</hi>天梯小舟若鳬雁大舟若鯨鯢開帆散長風舒巻<lb/>
與雲齊日入牛渚晦蒼然夕烟迷相思在何許<hi>一作在何所一</hi>
<hi>作定何許</hi>杳在洛陽西<hi>張華禽經註鸞者鳯凰之亞始生類鳯乆則五彩變易高誘淮南子註翺</hi>
<hi>翔鳥之高飛翼上下曰翺直刺不動曰翔瓊樹鳯所棲食之樹見二巻古詩第四十首註中郭璞詩朱羲將由</hi>
<hi>白李善註朱羲日也左傳秦於是輸粟於晉自雍及絳相繼命之曰泛舟之役舊唐書天寳六載自五月不雨</hi>
<hi>至秋七月乙酉以旱命宰相䑓寺府縣録繫囚死罪决杖配流徒以下特免庚寅始雨九載三月時乆旱制停</hi>
<hi>封西岳五月庚寅以旱録囚徒葢天寳時京師之旱見於史者有二未詳此詩作於何年後漢書其旱也公卿</hi>
<pb n="KR4c0014_WYG_018-26b"/>
<hi>官長以次行雩禮求雨反拘朱索社伐朱鼔春秋繁露求雨開神山神淵積薪夜擊鼓譟而燔之文章正宗神</hi>
<hi>農求雨書祈而不雨則積薪擊鼔而焚神山章懐太子後漢書註漕水運也鮑照詩家世宅關輔李善註關關</hi>
<hi>中也漢書曰右扶風左馮翊京兆尹是為三輔潘岳西征賦牧疲人於西夏書説命若嵗大旱用汝作霖雨江</hi>
<hi>淹别賦金閨之諸彦李善註金閨金馬門也王逸九思縁天梯兮北上登太乙兮玉臺宜都記俯臨大江如縈</hi>
<hi>帶焉視舟如鳬雁矣通典宣州當塗縣有牛渚圻亦謂之采石險固可守處楊齊賢曰華陰在洛陽之西</hi>
　　送儲邕之武昌<hi>武昌縣鄂州之屬縣也𨽻江南西道</hi>
黄鶴西樓月長江萬里情春風三十度空憶武昌城送<lb/>
爾難為别銜杯惜未傾湖連張樂地山逐汎舟行諾謂<lb/>
<pb n="KR4c0014_WYG_018-27a"/>
楚人重詩傳謝朓清滄浪吾有曲寄入棹歌聲<hi>潛確居類書黄</hi>
<hi>鶴山在武昌府城西南俗呼蛇山一名黄鵠山昔仙人王子安騎黄鶴憩此地志云黄鶴山蛇行而西吸於江</hi>
<hi>其首隆然黄鶴樓枕焉其下卽黄鶴磯莊子帝張咸池之樂於洞庭之野謝朓詩洞庭張樂地瀟湘帝子游史</hi>
<hi>記楚人諺曰得黄金百斤不如得季布一諾南齊書謝朓善草𨽻長五言詩沈約常云二百年来無此詩也西</hi>
<hi>京賦齊栧女縱棹歌</hi>
　<lb/>
　<lb/>
　<lb/>
<pb n="KR4c0014_WYG_018-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集注巻十八<lb/>
</p>
<p>
</p>
  </div>
</body>
</text>
</TEI>
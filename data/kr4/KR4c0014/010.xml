<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集注巻十</head> <lb/>
    <p>
<pb n="KR4c0014_WYG_010-1a"/>
欽定四庫全書<lb/>
　李太白集注巻十<lb/>
　　　　　　　　　　　　錢塘　王𤦺　撰<lb/>
　古近體詩共二十四首<lb/>
　　秋日鍊藥院鑷白髮贈元六兄林宗<hi>韻㑹鑷箝也音與涅同</hi>
木落識歲秋瓶冰知天寒桂枝日已綠拂雪凌雲端弱<lb/>
齡接光景矯翼攀鴻鸞投分三十載榮枯同所歡長吁<lb/>
望青雲鑷白坐相看秋顔入曉鏡壯髮凋危冠窮與鮑<lb/>
<pb n="KR4c0014_WYG_010-1b"/>
生賈飢從漂母餐時来極<hi>胡本作拯</hi>天人道在豈吟嘆樂毅<lb/>
方<hi>蕭本作豈</hi>適趙蘇秦初説韓巻舒固在我何事空摧殘<hi>淮南</hi>
<hi>子見一葉落而知歲之將暮覩瓶中之冰而知天下之寒陶潛詩弱齡寄事外潘岳詩投分寄石友李善註阮</hi>
<hi>瑀爲魏武與劉備書曰披懐解帶投分寄意分猶志也莊子去其危冠楊縉詩壯髮危冠下匕首地圖中史記</hi>
<hi>管仲曰吾始困時嘗與鮑叔賈分財利多自與鮑叔不以我爲貪知我貧也史記燕昭王問伐齊之事樂毅對</hi>
<hi>曰齊霸國之餘業也地大人衆未易獨攻也王必欲伐之莫如與趙及楚魏於是使樂毅約趙惠文王别使連</hi>
<hi>楚魏令趙嚪秦以伐齊之利諸侯害齊湣王之驕暴皆爭合從與燕伐齊燕昭王悉起兵使樂毅爲上將軍趙</hi>
<hi>惠文王以相國印授樂毅樂毅於是并䕶趙楚韓魏燕之兵以伐齊破之濟西按史記蘇秦列傳其游説六國</hi>
<pb n="KR4c0014_WYG_010-2a"/>
<hi>先説燕文侯二説趙肅侯三説韓宣惠王四説魏襄王五説齊宣王六説楚威王今引樂毅適趙蘇秦説韓二</hi>
<hi>事皆言功業未成就之意</hi>
　　書情贈蔡舍人雄<lb/>
嘗高謝太傅<hi>一作嘗聞謝安石</hi>攜妓東山門楚舞醉碧雲吳歌<lb/>
斷清猿暫因蒼生起談笑安黎元余亦愛此人丹霄冀<lb/>
飛翻遭逢聖明主敢進興亡言<hi>繆本下多蛾眉積讒妒魚目嗤璵璠</hi>白璧<lb/>
竟何辜<hi>一作本無瑕</hi>青蠅遂成寃一朝去京國十載客梁園<lb/>
猛犬吠九關殺人憤精魂皇穹雪寃<hi>繆本作天</hi>枉白日開昏<lb/>
<pb n="KR4c0014_WYG_010-2b"/>
氛<hi>繆本作氛昏</hi>泰階得夔龍桃李滿中原倒海索明月凌山採<lb/>
芳蓀媿無横草功虚負雨露恩跡謝雲臺閣心隨天馬<lb/>
轅<hi>蕭本作鞍同世説謝安在東山畜妓簡文曰安石必岀既與人  樂不得不與人同憂劉孝標註宋明帝</hi>
<hi>文章志曰安縱心事外疎畧常節每畜女妓攜持游肆蒼生事已見七巻註封禪書以浸黎元吕延濟註黎元</hi>
<hi>百姓也王粲詩苟非鴻鵰孰能飛翻范雲詩遭逢聖明后来棲桐樹枝王僧達詩聊訊興亡言陳子昂詩青蠅</hi>
<hi>一相㸃白璧遂成寃梁園梁地也在唐爲汴州今爲開封府其地有漢梁王之園太白在天寳中游梁最久故</hi>
<hi>詩中屢以梁園爲言宋玉九辯豈不鬱陶而思君兮君之門以九重猛犬狺狺而迎吠兮關梁閉而不通招魂</hi>
<hi>虎豹九關啄害下人謝靈運詩盛明盪氛昏孟康漢書註泰階三台也每台二星凡六星晉書三台三公之位</hi>
<pb n="KR4c0014_WYG_010-3a"/>
<hi>也在人曰三公在天曰三台文心彫龍倒海探珠謝靈運詩浥露馥芳蓀江總詩徐步採芳蓀漢書終軍傳軍</hi>
<hi>無横草之功顔師古註言行草中使草偃臥故云横草也後漢書臣願與坐雲臺之下考試圖國之道又樊曄</hi>
<hi>與光武少游舊建武初徵爲侍御史遷河東都尉引見雲臺玉海五行志雲臺周家所造圖書術籍珍玩寳怪</hi>
<hi>所藏東京賦南則前殿雲臺洛陽記雲臺高閣十四間高誘淮南子註臺高際於雲故曰雲臺跡謝雲臺閣心</hi>
<hi>隨天馬轅即身在江湖心存魏闕之意</hi>夫子王佐才而今復誰論曾飇振<lb/>
六翮不日思騰鶱我縱五湖棹烟濤恣崩奔夢釣子陵<lb/>
湍英風<hi>繆本作氛</hi>緬猶存徒<hi>蕭本作彼</hi>希客星隱弱植不足援千<lb/>
里一迴首萬里一長歌黄鶴不復来清風奈愁<hi>蕭本作愁奈</hi>
<pb n="KR4c0014_WYG_010-3b"/>
何舟浮瀟湘月<hi>一作江横羅刹石</hi>山倒洞庭波投汩笑古人臨<lb/>
濠得天和閒時田畝中搔背牧雞鵝别離解相訪應在<lb/>
武陵多<hi>漢書劉向稱董仲舒有王佐之材雖伊吕無以加後漢書南陽何顒名知人見荀彧而異之曰</hi>
<hi>王佐才也層飇高風也古詩昔我同門友高舉振六翮韻㑹翮鳥之勁羽也韓詩外傳鴻鵠一舉千里所恃者</hi>
<hi>六翮耳葢鳥翅之勁者左右各六飛時全藉其力鎩其六翮則不能飛矣説文鶱飛貌國語越滅吳返至五湖</hi>
<hi>范蠡辭於王曰君王勉之臣不復入越國矣遂乗輕舟以浮於五湖莫知其所終極謝靈運詩圻岸屢崩奔章</hi>
<hi>懐太子後漢書註顧野王輿地志曰桐廬縣南有嚴子陵漁釣處今山邊有石上平可坐十人臨水名爲嚴陵</hi>
<hi>釣壇也廣韻緬逺也藝文類聚㑹稽典錄曰嚴遵字子陵與世祖俱受業長安建武五年下詔徵遵設樂陽明</hi>
<pb n="KR4c0014_WYG_010-4a"/>
<hi>殿命宴㑹暮留宿遵以足荷上其夜客星犯天子宿明旦太史以聞上曰此無異也昨夜與嚴子陵俱臥耳左</hi>
<hi>傳其君弱植孔頴達正義周禮謂草木爲植物植謂樹立君志弱不樹立也瀟湘洞庭見惜餘春賦註一統志</hi>
<hi>秦望山在杭州府城南一十里山東南有羅刹石横截江濤後更名鎮江石五代開平中爲潮沙所沒錢塘縣</hi>
<hi>志浙江一名羅刹江取風濤險惡意江中有羅刹石風濤至此倍險唐郡守仲秋設祭迎潮於此史記屈原懐</hi>
<hi>石自投汨羅以死應劭註汩水在羅故曰汨羅也史記索隱荆州記云長沙羅縣北帶汨水去縣四十里是原</hi>
<hi>自沉處北岸有廟也楚辭章句汩水在長沙羅縣下注湘水中通典岳州湘陰縣北有汩水即屈原懐沙自沉</hi>
<hi>之處俗謂之羅江莊子莊子與惠子游於濠梁之上莊子曰鯈魚岀游從容是魚樂也惠子曰子非魚安知魚</hi>
<hi>之樂莊子曰子非我安知我不知魚之樂通典濠州鍾離縣有濠水即莊惠觀魚之處莊子若正汝形一汝視</hi>
<pb n="KR4c0014_WYG_010-4b"/>
<hi>天和將至淮南子交被天和食於地徳唐時之武陵郡即朗州也屬山南東道  鶱音軒汨音覓</hi>
　　憶襄陽舊遊贈<hi>繆本下多濟陰二字</hi>馬少府巨<hi>唐時之襄陽郡即襄州也</hi>
　　<hi>屬山南東道濟陰郡即曹州也屬河南道</hi>
昔爲大堤客曽上山公樓開忩碧嶂滿拂鏡滄江流高<lb/>
冠佩雄劍長揖韓荆州此地别夫子今来思舊遊朱顔<lb/>
君未老白髮我先秋壯志恐蹉跎功名若雲浮<hi>一作有意未得</hi>
<hi>言懐賢若沉憂</hi>歸心結遠夢落日懸春愁空思羊叔子墮淚峴<lb/>
山頭<hi>一作何時共攜手更醉峴山頭山襄陽郡城外有大堤有峴山已見五巻註晉時  簡爲襄陽太守</hi>
<pb n="KR4c0014_WYG_010-5a"/>
<hi>山公樓是其遺跡今亡所在韻㑹嶂山之高險者増韻山峰如屏障者韓荆州名朝宗開元中爲荆州長史太</hi>
<hi>白謁見長揖不拜詳見後與韓荆州書及魏顥李翰林集序太平御覽荆州圖記曰羊叔子與鄒潤甫嘗登峴</hi>
<hi>山嘆曰自有宇宙便有此山由来賢達登此逺望如我與卿者多矣皆湮沒無聞念此令人悲傷潤甫曰公徳</hi>
<hi>冠四海道嗣前哲令聞令望必與此山俱傳若潤甫軰當如公語耳後參佐爲立碑著故望處百姓每行望碑</hi>
<hi>莫不悲感杜預名爲墮淚碑  嶂音帳</hi>
　　對雪獻從兄虞城宰<hi>唐時宋州睢陽郡有虞城縣𨽻河南道</hi>
昨夜梁園裏<hi>繆本作雪</hi>弟寒兄不知庭前看玉樹腸斷憶連<lb/>
枝<hi>梁園已見七巻註玉樹雪中樹也蘇武詩况我連枝樹與子同一身</hi>
<pb n="KR4c0014_WYG_010-5b"/>
　　訪道安陵遇葢寰<hi>蕭本作還</hi>爲子造真籙臨别留贈<hi>唐時</hi>
　　<hi>徳州平原郡有安陵縣𨽻河北道隋書道經者云其受道之法初受五千文籙次受三洞籙次受洞</hi>
　　<hi>𤣥籙次受上清籙籙皆素書紀諸天曹官屬佐吏之名有多少又有諸符錯在其間文章詭怪世所</hi>
　　<hi>不識受者必先㓗齋然後齎金環一并諸贄幣以見於師師受其贄以籙授之仍剖金環各持其半</hi>
　　<hi>云以爲約弟子得籙緘而佩之  寰音環</hi>
清水見白石仙人識青童安陵葢夫子十歲與天通懸<lb/>
河與微言談論安可窮能令二千石撫背驚神聰揮毫<lb/>
贈新詩高價掩山東至今平原客感激慕清風學道北<lb/>
<pb n="KR4c0014_WYG_010-6a"/>
海仙傳書蘂珠宫丹田了玉闕白日思雲空爲我草真<lb/>
籙天人慙妙工七元洞豁落八角輝星虹三災蕩璿璣<lb/>
蛟龍翼微躬舉手謝天地虚無齊始終黄金滿<hi>繆本作獻</hi>高<lb/>
堂答荷難克充下笑世上士<hi>繆本作事</hi>沉魂北羅酆昔日萬<lb/>
乗墳今成一科蓬贈言若可重實此輕華嵩<hi>古艶歌行語卿且勿</hi>
<hi>盼水清石自見太平廣記漢元壽二年八月己酉南岳真人赤君西城王君及諸青童並從王母降於茅盈室</hi>
<hi>晉書郭象能清言太尉王衍每云聽象語如懸河瀉水注而不竭漢書昔仲尼沒而微言絶顔師古註精微要</hi>
<hi>妙之言耳漢武帝内傳此元始天王在丹房之中所説微言鮑照詩奇聲振朝邑髙價服鄉村平原客謂平原</hi>
<pb n="KR4c0014_WYG_010-6b"/>
<hi>郡中賔客北海仙謂北海高天師如貴太白於齊州請高天師授道籙故葢寰爲之書造真籙也西昇經遂徧</hi>
<hi>歴九天上昇上清白闕丹城蘂珠宫梁丘子黄庭内景經註蘂珠上清境宫闕名也真靈位業圖有太和殿寥</hi>
<hi>陽殿蘂珠宫黄庭外景經丹田之中精氣微梁丘子註臍下三寸是也黄庭内景經肺部之宫似華葢下有童</hi>
<hi>子坐玉闕梁丘子註玉闕者腎中白氣上與肺連也雲笈七籤太微黄書八巻素訣乃含於九天元母結文空</hi>
<hi>胎歴歲數劫以成自然之章太皇中歲成洞真金真玉光八景飛經元始天王名之爲八景飛經廣生太真名</hi>
<hi>之爲八素上經青真小童名之爲豁落七元隋書道經者云元始天尊所説之經亦稟元一之氣自然而有非</hi>
<hi>所造爲亦與天尊常在不滅天地不壊則藴而莫傳劫運若開其文自見凡八字盡道體之奥謂之天書字方</hi>
<hi>一丈八角垂芒光輝照耀驚心眩目雖諸天仙不能省視樓炭經天地有三災變一者火災變二者水災變三</hi>
<pb n="KR4c0014_WYG_010-7a"/>
<hi>者風災變法苑珠林二十小劫中間有小三災次第輪轉一疾疫災二刀兵災三飢饉災劉昭後漢書補璇璣</hi>
<hi>者謂北極星也晉書天文志魁四星爲璇璣杓三星爲玉衡三災蕩璿璣謂斗神覆䕶三災不能爲害也王康</hi>
<hi>琚詩與物齊終始李善註孫卿子曰生人之始也死人之終也顔延年詩美價難克充真誥羅酆山在北方癸</hi>
<hi>地山高二千六百里周圍三萬里其山下有洞天在山之中周圍一萬五千里其上其下並有鬼神宫室山上</hi>
<hi>有六洞洞中有六宫輒周圍千里是爲六天鬼神之宫也註云此即應是北酆鬼王決斷罪人住處白帖羅酆</hi>
<hi>山之洞周一萬五千里名曰北帝死生之天皆鬼神所治五帝之宫考謫之府也荀子贈人以言重於金石珠</hi>
<hi>玉</hi>
　　贈崔郎中宗之<hi>崔祐甫齊昭公崔府君集序公嗣子宗之學通古訓詞高典册才氣</hi>
<pb n="KR4c0014_WYG_010-7b"/>
　　<hi>聲華邁時獨步仕於開元中爲起居郎冄爲尚書禮部員外郎遷本司郎中時文國禮十年三入終</hi>
　　<hi>於右司郎中年位不充海内嘆息按唐書崔宗之乃宰相日用之子襲封齊國公好學寛博有風檢</hi>
　　<hi>與李白杜甫以文相知</hi>
胡鴈<hi>一作鷹</hi>拂海翼翺翔鳴素秋驚雲辭沙朔飄蕩迷河<lb/>
洲<hi>一作胡鷹度日邊兩龍天地秋哀鳴沙塞寒風雪迷河洲</hi>有<hi>一作乃</hi>如飛蓬人去逐<lb/>
<hi>一作一去</hi>萬里遊登高望浮雲彷彿如舊丘日從海旁沒水<lb/>
向天邊流長嘯倚孤劍目極心悠悠歲晏歸去来富貴<lb/>
安可<hi>繆本作所</hi>求仲尼七十説歴聘莫見收魯連逃千金珪<lb/>
<pb n="KR4c0014_WYG_010-8a"/>
組豈可<hi>一作不足</hi>酬時哉苟不㑹草木爲我儔希君同攜手<lb/>
長往南山幽<hi>鮑照詩胡鴈巳矯翼初學記梁元帝纂要曰秋曰素秋張華詩星火既夕忽焉素秋</hi>
<hi>李周翰註西方色白故曰素秋沙朔謂朔方沙漠之地薛道衡高祖文皇帝誄運天䇿於帷扆播神威於沙朔</hi>
<hi>北史洎乎有魏定鼎沙朔商子飛蓬遇飄風而行千里江淹詩渺然萬里遊鮑照詩復得還舊丘吕向註舊丘</hi>
<hi>舊里也楚辭目極千里兮傷春心詩國風悠悠我心楚辭歲既晏兮孰華予王逸註晏晚也淮南子孔子欲行</hi>
<hi>王道東西南北七十説而無所偶論衡孔子不能容於世周流遊説七十餘國未甞得安魯連逃千金詳見二</hi>
<hi>巻註左思詩吾慕魯仲連談笑却秦軍功成恥受賞高節卓不羣臨組不肯<graphic n="KR1303" url="https://raw.githubusercontent.com/kanripo/KR-Gaiji/master/images/KR1303.png" mimeType="image/png"/>對珪寜肯分</hi>
　　贈崔諮議<hi>唐書百官志王府官有諮議參軍事一人正五品上掌訏謀議事</hi>
<pb n="KR4c0014_WYG_010-8b"/>
騄<hi>蕭本作綠</hi>驥本天馬素非伏櫪駒長嘶向<hi>一作起</hi>清風倏忽<lb/>
凌九區何言西北至却走<hi>繆本作是</hi>東南隅世道有翻覆前<lb/>
期<hi>一作程一作途</hi>難預圖希君一　<hi>一作前/一作相</hi>剪拂<hi>一作拂便</hi>猶可騁中<lb/>
衢<hi>張衡南都賦騄驥齊鑣李善註騄驥駿馬名也穆天子傳八駿有赤驥騄耳魏武帝詩老驥伏櫪志在千</hi>
<hi>里楚辭招魂往来倏忽王逸註倏忽疾急貌史記初天子發書易云神馬當從西北来庾肩吾詩渥水岀騰駒</hi>
<hi>湘川實應圖来從西北道去逐東南隅九區剪拂俱見三巻天馬歌註中衢猶中道也淮南子猶中衢而致尊</hi>
<hi>耶傅𤣥正都賦灑奔駟於中衢</hi>
　　贈昇州王使君忠臣<hi>唐書地理志江南道昇州江寜郡至徳二載以潤州之江</hi>
<pb n="KR4c0014_WYG_010-9a"/>
　　<hi>寜縣置上元二年廢太平寰宇記安禄山亂肅宗以金陵自古雄據之地時遭艱難不可縣統之因</hi>
　　<hi>置昇州仍加節制實資鎮撫時方艱弊力難興造因舊縣宇以爲州城祿山平後復廢州依舊爲縣</hi>
六代帝王國三吳佳麗城賢人當重寄天子借高名巨<lb/>
海一邊靜長江萬里清應須救趙策未肯棄侯嬴<hi>楊齊賢曰</hi>
<hi>唐昇州吳晉宋齊梁陳所都東極於海西帶長江胡三省通鑑註漢置吳郡吳分吳郡置吳興郡晉又分吳興</hi>
<hi>丹陽置義興郡是爲三吳酈道元曰世謂吳郡吳興㑹稽爲三吳杜佑曰晉宋之間以吳郡吳興丹陽爲三吳</hi>
<hi>謝朓詩江南佳麗地北史足下宿當重寄早預心膂侯嬴事見三巻註</hi>
　　贈别從甥高五<lb/>
<pb n="KR4c0014_WYG_010-9b"/>
魚目高太山不如一璵璠賢甥即明月聲價動天門能<lb/>
成吾宅相不減魏陽元自顧寡籌畧功名安所存五木<lb/>
思一擲如繩繫窮猨櫪中駿馬空堂上醉人喧黄金久<lb/>
已罄爲報故交恩聞君隴西行使我驚<hi>一作清</hi>心魂與爾<lb/>
共飄颻雪天各飛翻江水流或巻此心難具論貧家羞<lb/>
好客語拙覺辭繁三朝空錯莫對飯却慙寃自笑我非<lb/>
夫生事多契闊積蓄<hi>繆本作蓄積</hi>萬古憤向誰得開豁天地<lb/>
一浮雲此身乃毫末忽見無端倪太虚可包括去去何<lb/>
<pb n="KR4c0014_WYG_010-10a"/>
足道臨岐空復愁肝膽不楚越山河亦衾幬雲龍若<hi>蕭本</hi>
<hi>作將</hi>相從明主㑹見收成功解相訪溪水桃花流<hi>魚目魚之目睛</hi>
<hi>似珠者也明月珠夜光珠也俱見二巻註説文璵璠魯之寳玉孔子曰美哉璵璠遠而望之奐若也近而視之</hi>
<hi>瑟若也左傳陽虎將以璵璠斂杜預註璵璠美玉也晉書魏舒字陽元少孤爲外家甯氏所養甯氏起宅相宅</hi>
<hi>者曰當岀貴甥舒曰當爲外祖成此宅相三國志註江表傳曰公瑾文武籌畧萬人之英世説桓宣武與袁彦</hi>
<hi>道摴蒱袁彦道齒不合遂厲色擲去五木元革五木經摴蒱古戲其投有五故白呼爲五木以木爲之因謂之</hi>
<hi>木今則以牙角尚飾也演繁露古惟斵木爲子一具凡五子故名五木後世轉而用石用玉用象用骨故列子</hi>
<hi>謂之投瓊律文謂之岀玖世説窮猿奔林豈暇擇木唐隴右道有隴西郡按通典渭州禹貢曰導渭自鳥䑕同</hi>
<pb n="KR4c0014_WYG_010-10b"/>
<hi>穴即其地也春秋爲羌戎之居秦置隴西郡以居隴坻之西爲名唐爲渭州亦謂之隴西郡領襄武隴西渭源</hi>
<hi>障四縣沈約詩短翮屢飛翻班固東都賦春王三朝章懐太子註三朝元日也謂歲之朝月之朝日之朝李善</hi>
<hi>註三朝歲首朔日也然此詩所謂三朝即三日之義與東都賦所言不同鮑照詩今朝見我顔色衰意中錯莫</hi>
<hi>與先異左傳成師以出聞敵强而退非夫也杜預註非丈夫也詩國風死生契闊毛傳云契闊勤苦也夏侯湛</hi>
<hi>東方朔畫贊明濟開豁包含宏大莊子號物之數謂之萬人處一焉此其比萬物也不似毫末之在於馬體乎</hi>
<hi>又云反覆終始不知端倪又曰自其異者視之肝膽楚越也自其同者視之萬物皆一也詩國風抱衾與裯毛</hi>
<hi>傳曰衾被也禂襌被也鄭箋曰裯牀帳也孔頴達正義鄭既以衾爲被不宜復云襌被也漢世名帳爲裯葢因</hi>
<hi>於古故以爲牀帳溪水桃花用武陵桃花源事見二巻註  璵音余璠音煩幬音儔</hi>
<pb n="KR4c0014_WYG_010-11a"/>
　　贈裴司馬<hi>按唐書百官志刺史之僚佐有司馬一人位在别駕長史之下上州者從五品</hi>
　　<hi>下中州者從五品上下州者正六品上</hi>
翡翠黄金縷繡成歌舞衣若無雲間月誰可比光輝秀<lb/>
色一如此多爲衆女譏君恩移昔愛失寵秋風歸愁苦<lb/>
不窺鄰泣上流黄機天寒素手冷夜長燭復微十日不<lb/>
滿匹鬢蓬亂若絲猶是可憐人容華世中稀向君發皓<lb/>
齒顧我莫相違<hi>古白頭吟皚如山上雪皎若雲間月宋玉登徒子好色賦此女登墻窺臣三年</hi>
<hi>至今未許也梁元帝詩網綴流黄機李善文選註環濟要畧曰間色有五紺紅縹紫流黄也禮記正義皇氏云</hi>
<pb n="KR4c0014_WYG_010-11b"/>
<hi>正謂青赤黄白黒五方正色也不正謂五方間色綠紅碧紫駵黄是也黄是中央正駵黄是中央間中央爲土</hi>
<hi>土克水水色黑故駵黄之色黄黑也駵黄即流黄之義曹植詩誰爲發皓齒</hi>
　　敘舊贈江陽宰陸調<hi>唐時淮南道之揚州有江陽縣</hi>
太伯讓天下仲雍揚波濤清風蕩萬古跡與星辰高開<lb/>
吳食東溟陸氏世英髦多君秉古節<hi>一作夫子特峻秀</hi>岳立冠<lb/>
人曹風流少年時京洛事遊遨腰間延陵劍玉帶明珠<lb/>
袍我昔鬭雞徒連延五陵豪邀遮相組織呵嚇来煎熬<lb/>
君開萬叢人鞍馬皆辟<hi>繆本作闢</hi>易告急清憲臺脱余北門<lb/>
<pb n="KR4c0014_WYG_010-12a"/>
厄間宰江陽邑剪棘樹蘭芳<hi>一本自腰間延陵劍以下作驂驔紅陽鷰玉劍明珠</hi>
<hi>袍一諾許他人千金雙錯刀滿堂青雲士望美期丹霄我昔北門厄摧如一枝蒿有虎挟雞徒連延五陵豪邀</hi>
<hi>遮来組織呵嚇相煎熬君披萬人叢脱我如狴牢此恥竟未刷且食綏山桃非天雨文章所祖託風騷蒼蓬老</hi>
<hi>壯髮長䇿未逢遭别君幾何時君無相思否鳴琴坐高樓淥水淨忩牖政成聞雅頌人吏皆拱手投刃有餘地</hi>
<hi>迴車攝江陽錯雜非易理先威挫豪强下俱相同又繆本特峻秀作時峻季狴牢作貔牢託風騷作記風騷</hi>
城門何肅穆五月飛秋霜好鳥集珍木高才列華堂時<lb/>
從府中歸絲管儼成行但苦隔遠道無由共銜觴江北<lb/>
荷花開江南楊梅鮮<hi>繆本作熟又下多正好飲酒時懐賢在心目二句</hi>挂席候<lb/>
<pb n="KR4c0014_WYG_010-12b"/>
海色<hi>蕭本作拾海月</hi>乗<hi>繆本作當</hi>風下長川多酤新豐醁滿載剡溪<lb/>
船中途不遇人直到爾門前大笑同一醉取樂平生年<lb/>
<hi>漢書周太王長子太伯次曰仲雍次曰公季公季有聖子昌太王欲傳國焉太伯仲雍辭行採藥遂奔荆蠻公</hi>
<hi>季嗣位至昌爲西伯受命而王故孔子美而稱曰太伯可謂至徳也已矣三以天下讓民無得而稱焉太伯初</hi>
<hi>奔荆蠻荆蠻歸之號曰句吳太伯卒仲雍立至曽孫周章而武王克殷因而封之陸機詩太伯導仁風仲雍揚</hi>
<hi>其波晉書激清風於萬古厲薄俗於當年鮑照詩誰令乏古節張銑註古節古人高尚之節陸機詩吳實龍飛</hi>
<hi>劉亦岳立華陽國志谷口子真秉箕潁之操湛然岳立謝靈運詩仲春喜遊遨新序延陵季子將西聘晉帶寳</hi>
<hi>劍以過徐君王僧孺詩落日映珠袍鬭雞徒詳見二巻註五陵豪見五巻註漢紀邀遮前後危殆不測辟易見</hi>
<pb n="KR4c0014_WYG_010-13a"/>
<hi>二巻註潘正叔詩迴跡清憲臺李善註漢官儀曰御史爲憲臺袁宏三國名臣贊思樹芳蘭剪除荆棘李善註</hi>
<hi>芳蘭以喻君子荆棘以喻小人晉書賀循歴試二城刑政肅穆嵇康琴賦華堂曲宴張揖上林賦註梅楊其實</hi>
<hi>似穀子而有核其味酸岀江南齊民要術楊梅臨海異物志云其子大如彈丸正赤五月熟似梅味甜酸謝靈</hi>
<hi>運詩挂席拾海月洛神賦浮長川而忘反説文酤買酒也新豐酒見四巻註廣韻醁美酒也剡溪船用王子猷</hi>
<hi>訪戴安道事詳見九巻註  醁音錄</hi>
　　贈從孫義興宰銘<hi>唐時常州晉陵郡有義興縣屬江南東道</hi>
天子思茂宰天枝得英才朗然清秋月獨岀映吳臺落<lb/>
筆生綺繡操刀振風雷蠖屈雖百里鵬鶱望三台退食<lb/>
<pb n="KR4c0014_WYG_010-13b"/>
無外事琴堂向山開綠水寂以閒白雲有時来河陽富<lb/>
奇藻彭澤縱名杯所恨不見之猶如仰昭回<hi>謝朓詩茂宰深遐睠</hi>
<hi>王僧孺文天枝峻宻帝葉英芬操刀用子産語見九巻註潘尼詩蠖屈固小往晉書三台六星兩兩而居起文</hi>
<hi>昌列抵太微一曰天柱三公之位也在人曰三公在天曰三台主開徳宣符也西近文昌二星曰上台爲司命</hi>
<hi>主壽次二星曰中台爲司中主宗室東二星曰下台爲司祿主兵所以昭徳塞違也詩國風退食自公楊齊賢</hi>
<hi>曰宓子賤爲單父宰彈琴不下堂而單父治故後世以宰之室爲琴堂張恊詩荒庭寂以閒山岫峭且深晉書</hi>
<hi>潘岳才名冠世岀爲河陽令岳美姿儀辭藻絶麗尤善爲哀誄之文盧照鄰詩知君振奇藻晉書陶潛爲鎮軍</hi>
<hi>建威參軍謂親朋曰聊欲弦歌以爲三徑之資可乎執事者聞之以爲彭澤令在縣公田悉令種秫穀曰令吾</hi>
<pb n="KR4c0014_WYG_010-14a"/>
<hi>常醉於酒足矣詩大雅倬彼雲漢昭回於天朱傳曰雲漢天河也昭光也回轉也言其光隨天而轉也  鶱音</hi>
<hi>軒</hi>元惡昔<hi>蕭本/作皆</hi>滔天疲人㪚幽草驚川無恬<hi>蕭本作活</hi>鱗舉<lb/>
邑罕遺老誓雪㑹稽恥將奔宛陵道亞相素所重投刃<lb/>
應桑林獨坐傷激揚神融一開襟絃歌欣冄理和樂醉<lb/>
人心蠧政除害馬傾巢有歸禽壺漿候君来聚舞共<hi>蕭本</hi>
<hi>作若</hi>謳吟農夫棄蓑笠蠶女墮纓簪歡笑相拜賀則知惠<lb/>
愛深<hi>書康誥元惡大憝晉書巨猾滔天帝京危急潘岳西征賦牧疲人於西夏殷仲文解尚書表洪波振</hi>
<hi>壑川無恬鱗元惡滔天二聯指上元中宋州刺史劉展舉兵爲亂連陷揚潤昇蘇湖濠楚舒和徐廬諸州凡三</hi>
<pb n="KR4c0014_WYG_010-14b"/>
<hi>月始平其事詳後二十七巻註常州與蘇湖揚潤四州地界相接其亂離不遑安處槩可知矣春秋繁露大夫</hi>
<hi>蠡大夫種大夫庸大夫睪大夫車成越王與此五大夫謀伐吳遂滅之雪㑹稽之恥宛陵即宣城也唐時宣州</hi>
<hi>宣城郡理宣城縣本漢之宛陵縣地太白原註亞相李公重之以能政中丞李公免罷以移官葢銘以劉展稱</hi>
<hi>兵避難奔走失官因二公而復職者也唐時御史臺有大夫一員正三品中丞二員正四品亞相謂御史大夫</hi>
<hi>獨坐謂中丞海錄碎事御史大夫謂之亞相葢御史大夫漢時位爲宰相之副故唐人謂之亞相莊子庖丁爲</hi>
<hi>文惠君解牛手之所觸肩之所倚足之所履膝之所踦砉然嚮然奏刀騞然莫不中音合於桑林之舞乃中經</hi>
<hi>首之㑹陸徳明註桑林司馬云湯樂名崔云宋舞樂名投刃應桑林言其治民之材如投刃得法綽然有餘地</hi>
<hi>也後漢書光武特詔御史中丞與司𨽻校尉尚書令㑹同並專席而坐故京師號曰三獨坐激揚激濁揚清也</hi>
<pb n="KR4c0014_WYG_010-15a"/>
<hi>潘岳西征賦開襟乎清暑之館絃歌用子游宰武城事因免罷移官故曰冄理也漢書張禹傳後堂理絲竹管</hi>
<hi>絃如淳曰今樂家五日一習樂爲理樂世説註名士傳曰阮咸字仲容陳留人太原郭奕見之心醉不覺嘆服</hi>
<hi>莊子牧馬小童曰夫爲天下者亦奚以異乎牧馬者哉亦去其害馬者而已矣曲禮女子許嫁纓孔頴達正義</hi>
<hi>婦人質弱不能自固必有繫屬故恒繫纓纓有二時一是少時常佩香纓二是許嫁時繫纓何以知然者内則</hi>
<hi>云男女未冠笄紟纓鄭以爲佩香纓不云纓之形制又昏禮主人入親説婦纓鄭註云婦人十五許嫁笄而禮</hi>
<hi>之因著纓明有繫也葢以五采爲之其制未聞又内則云婦事舅姑紟纓鄭云婦人有纓示繫屬也以此而言</hi>
<hi>故知有二纓也</hi>歴職吾所聞稱賢爾爲最化洽一邦上名馳三<lb/>
江外峻節貫<hi>繆本作冠</hi>雲霄通方堪遠大能文變風俗好客<lb/>
<pb n="KR4c0014_WYG_010-15b"/>
畱軒葢他日一来游因之嚴光瀨<hi>蜀志衞繼敏達夙成學識通博進仕州郡</hi>
<hi>歴職清顯後漢書牟融以司徒茂才爲豐令視事三年縣無獄訟爲州郡最晉書鄭衺爲黎陽令吏民悦服太</hi>
<hi>守班下屬城特見甄異爲諸縣之最史記索隱韋昭云三江謂松江錢塘江浦陽江今按地理志有南江中江</hi>
<hi>北江是爲三江其南江從㑹稽吳縣南東入海中江從丹陽蕪湖縣東北至㑹稽陽羡縣東入海北江從㑹稽</hi>
<hi>毘陵縣東北入海太平寰宇記郡國志云禹貢三江呉郡南松江錢塘江浦陽江是也峻節高節也顔延年詩</hi>
<hi>峻節貫秋霜李善註貫連也漢書通方之士不可以文亂顔師古註方道也梁書尚書令沈約當朝顯貴軒葢</hi>
<hi>盈門水經註自桐廬縣至於潛凡十有六瀨第二是嚴陵瀨瀨帶山山下有石室漢光武時嚴子陵之所居也</hi>
<hi>故山及瀨皆即人姓名之山下有盤石周圍十數丈交枕潭際葢陵所游也</hi>
<pb n="KR4c0014_WYG_010-16a"/>
　　草創大還贈柳官廸<lb/>
天地爲橐籥周流行太易造化合元符交媾<hi>繆本作搆</hi>騰精<lb/>
魄自然成妙用孰<hi>繆本作熟</hi>知其指的羅絡四季間緜微無<lb/>
一<hi>繆本作一無</hi>隙日月更岀沒雙光豈云隻姹女乗河車黄<lb/>
金充轅軛執樞相管轄摧伏傷羽翮朱鳥張炎威白虎<lb/>
守本宅相煎成苦老消爍凝津液髣髴明忩塵死灰同<lb/>
至寂擣<hi>繆本作鑄非</hi>冶入赤色十二周律厯赫然稱大還與<lb/>
道本無隔白日可撫弄清都在咫尺北酆落死名南斗<lb/>
<pb n="KR4c0014_WYG_010-16b"/>
上生籍抑予是何者身在方士格才術信縱横世途自<lb/>
輕擲吾求仙棄俗君曉損勝益不向金闕遊思爲玉皇<lb/>
客鸞車速風電龍騎無鞭䇿一舉上九天相攜同所適<lb/>
<hi>老子天地之間其猶橐籥乎河上公註天地空虚和氣流行萬物自生其空虚猶橐籥也參同契乾坤者易之</hi>
<hi>門户衆卦之父母坎離匡廓運轂正軸牝牡四封以爲槖籥覆冒陰陽之道又曰易有周流屈伸反覆又曰易</hi>
<hi>謂坎離坎離者乾坤二用二用無爻位周流行六虚往来既不定上下亦無常陸倕新刻漏銘入神之制與造</hi>
<hi>化合符吕延濟註造化謂陰陽也符同也參同契觀夫雌雄交媾之時剛柔相結而不可解得其節符非有工</hi>
<hi>巧以制御之本在交媾定制始先陳子昂詩精魄相交媾參同契自然之所爲兮非有邪僞道惟斯之妙術兮</hi>
<pb n="KR4c0014_WYG_010-17a"/>
<hi>審訂不誑語又曰坎戊日精離已月光日月爲易剛柔相當土王四季羅絡始終天地媾其精日月相撢持蟾</hi>
<hi>蜍與兔魄日月氣雙明又曰河上姹女靈而最神得火則飛不見埃塵彭曉註河上姹女者真汞也見火則飛</hi>
<hi>騰抱朴子丹砂可爲黄金河車可作銀子得其道可以仙身軛轅端横木駕馬領者也龍虎經神室有所象雞</hi>
<hi>子爲形容五岳峙潛洞際㑹有樞轄淳于叔通大丹賦升熬於甑山兮炎火張設下白虎倡導前兮蒼液和於</hi>
<hi>後朱雀翺翔戯兮飛揚色五采遭遇網羅施兮壓止不得舉嗷嗷聲悲泣兮如嬰兒慕母顛倒就湯鑊兮摧折</hi>
<hi>傷毛羽俞琰註朱雀火也蕭士贇曰老者煉丹火候之老嫩也參同契形體爲灰土狀若明忩塵擣冶并合之</hi>
<hi>馳入赤色門固塞其際㑹務令致完堅炎火張於下晝夜聲正勤始文使可修終竟武乃陳候視加謹慎審察</hi>
<hi>調寒温周旋十二節節盡更須親氣索命將絶休死亡魄魂色轉更爲紫赫然成還丹清都見二巻註北酆見</hi>
<pb n="KR4c0014_WYG_010-17b"/>
<hi>本巻註搜神記南斗注生北斗注死後漢書窮折方士黄白之術章懐太子註方士有方術之士也闕謂朝廷</hi>
<hi>之門闕金闕猶金門也真靈位業圖有玉皇道君太平廣記木公亦云東王父亦云東王公葢青陽之元氣百</hi>
<hi>物之先也冠三維之冠服九色雲霞之服亦號玉皇君居於雲房之間以紫雲爲葢青雲爲城仙童侍立玉女</hi>
<hi>散香真僚仙官巨億萬計各有所職皆禀其命而朝奉翼衞故男女得道者名籍所𨽻焉出仙傳拾遺太平御</hi>
<hi>覽尺素訣曰太微天帝登白鸞之車  媾音垢姹丑雅切嗏去聲</hi>
　　贈崔司户文昆季<hi>唐時州之屬吏有司户參軍事上州二人從七品下中州一人</hi>
　　<hi>正八品下下州一人從八品下</hi>
雙珠岀海底俱是連城珍明月兩特達餘輝旁照<hi>繆本作照</hi>
<pb n="KR4c0014_WYG_010-18a"/>
<hi>旁</hi>人英聲振名都高價動殊鄰豈伊箕山故特以風期<lb/>
親惟昔不自媒擔簦西入秦攀龍九天上忝列<hi>繆本作别忝</hi>
歲星臣布衣侍丹墀密勿草絲綸才微惠渥重讒巧生<lb/>
緇磷一去已十年今来復盈旬清霜入曉鬢白露生衣<lb/>
巾側見綠水亭開門列華茵千金散義士四座無凡賔<lb/>
欲折月中桂持<hi>蕭本作特</hi>爲寒者薪路旁已竊笑天路將何<lb/>
因垂恩儻邱山報徳有微身<hi>三國志註孔融與韋康父端書曰前日元將来淵才</hi>
<hi>亮茂雅度𢎞毅偉世之器也昨日仲將又来懿性貞實文敏篤誠保家之主也不意雙珠近岀老蚌甚珍貴之</hi>
<pb n="KR4c0014_WYG_010-18b"/>
<hi>魏文帝與鍾繇書不損連城之價事詳四巻註禮記圭璋特達郭璞詩圭璋雖特達吕延濟註特達美貌古詩</hi>
<hi>照乗有餘輝長楊賦遐方疏俗殊鄰絶黨之域顔師古註鄰邑也高士傳許由字武仲陽城槐里人也隠於沛</hi>
<hi>澤之中堯讓天下於許由由於是遁耕於中岳潁水之陽箕山之下終身無經天下色許由沒葬箕山之巔亦</hi>
<hi>名許由山在陽城之南十餘里堯因就其墓號曰箕山公神以配食五岳風期猶風度也註見三巻列子魯有</hi>
<hi>儒生自媒能治之管子自媒之女醜而不信史記虞卿躡蹻擔簦徐廣曰簦長柄笠音登笠有柄者謂之簦列</hi>
<hi>仙傳東方朔者平原厭次人也久在吳中爲書師數十年武帝時上書説便宜拜爲郎至眧帝時時人或謂聖</hi>
<hi>人或謂凡人作深淺默顯之行或忠言或戲語莫知其㫖至宣帝時初棄郎以避世亂置幘官舍風飄之而去</hi>
<hi>後見於㑹稽賣藥五湖智者疑其歲星精也漢書俯視兮丹墀孟康註丹墀赤地也通典漢省中以朱漆地故</hi>
<pb n="KR4c0014_WYG_010-19a"/>
<hi>謂之丹墀宋書明光殿以胡粉塗壁畫古賢烈士以丹朱飾地謂之丹墀漢書宻勿從事不敢告勞顔師古註</hi>
<hi>宻勿猶黽勉禮記王言如絲其岀如綸鄭𤣥註言言岀彌大也綸今有秩嗇夫所佩也孔頴達正義王言初岀</hi>
<hi>微細如絲及其岀行於外言更漸大如綸也言綸粗於絲潘岳寡婦賦荷君子之惠渥劉良註荷恩惠之厚也</hi>
<hi>任昉詩經途不盈旬謝靈運詩連榻設華茵張銑註茵褥也酉陽雜爼舊言月中有桂西京賦要羡門乎天路</hi>
<hi>音墀音池緇  支磷音鄰</hi>
　　贈溧陽宋少府陟<hi>唐時宣州有溧陽縣屬江南西道</hi>
李斯未相秦且逐東門兔宋玉事襄王能爲高唐賦嘗<lb/>
聞綠水曲忽此相逢遇掃灑青天開豁然披雲霧葳蕤<lb/>
<pb n="KR4c0014_WYG_010-19b"/>
紫鸞鳥巢在崑山樹驚風西北吹飛落南溟去早懐經<lb/>
濟䇿特受龍顔顧白玉棲青蠅君臣忽行路人生感分<lb/>
義貴欲呈丹素何日清中原相期廓天步<hi>李斯事見一巻擬恨賦註</hi>
<hi>高唐賦見二巻註綠水曲見四巻註晉書尚書令衞瓘見樂廣而奇之命諸子造焉曰此人之水鏡見之瑩然</hi>
<hi>若披雲霧而覩青天也子虚賦錯翡翠之葳蕤吕延濟註葳蕤羽毛貌鸞鳥見二巻註南溟南海也見八巻註</hi>
<hi>青蠅見九巻註北史司馬子如傳子如初爲懐朔鎮省事與齊神武相結託分義甚深劉璠傳我與府侯分義</hi>
<hi>巳定楊齊賢曰丹素心也左傳晉楚治兵遇於中原詩小雅天步艱難沈約法王寺碑因斯而運斗樞自兹而</hi>
<hi>廓天步</hi>
<pb n="KR4c0014_WYG_010-20a"/>
　　戲贈鄭溧陽<hi>鄭名晏爲溧陽令與上篇宋少府陟俱詳見二十九巻溧陽瀨水貞義女</hi>
　　<hi>碑銘序</hi>
陶令日日醉不知五柳春素琴本無絃漉酒用葛巾清<lb/>
風北忩下自謂羲皇人何時到栗<hi>一作溧</hi>里一見平生親<lb/>
<hi>宋書陶潛少有高趣嘗著五柳先生傳以自况曰先生不知何許人不詳姓氏宅邊有五柳樹因以爲號焉性</hi>
<hi>嗜酒而家貧不能恒得親舊知其如此或置酒招之造飲輒盡期在必醉既醉而退曽不吝情去留爲彭澤令</hi>
<hi>解印綬去職賦歸去来江州刺史王𢎞欲識之不能致也潛常往廬山𢎞令潛故人龎通之齎酒具於半道栗</hi>
<hi>里要之潛有脚疾使一門生二兒轝籃輿既至欣然便共飲酌俄頃𢎞至亦無忤也潛性不解音聲而畜素琴</hi>
<pb n="KR4c0014_WYG_010-20b"/>
<hi>一張無絃每有酒適輒撫弄以寄其意郡將候潛值其酒熟取頭上葛巾漉酒畢還復著之嘗言五六月北忩</hi>
<hi>下卧遇凉風暫至自謂是羲皇上人太平寰宇記栗里原在廬山南當澗有陶公醉石蘇武詩願子留斟酌敘</hi>
<hi>此平生親任昉詩何由乗此竹直見平生親</hi>
　　贈僧崖公<lb/>
昔在朗陵東學禪白眉空大地了鏡徹迴旋寄輪風攬<lb/>
彼造化力持爲我神通晚謁太山君親見日沒雲中夜<lb/>
臥山月<hi>一作夜臥雪上月</hi>拂衣逃人羣授余金仙道曠劫未始<lb/>
聞冥機發天光獨朗謝垢氛虚舟不繫物觀化遊江濆<lb/>
<pb n="KR4c0014_WYG_010-21a"/>
江濆遇同聲道崖乃僧英説法動海岳遊方化公卿手<lb/>
秉玉麈尾如登白樓亭微言注百川亹亹信可聽一風<lb/>
鼓羣有萬籟各自鳴啓閉八<hi>繆本作開七</hi>忩牖託宿掣雷霆<lb/>
自言<hi>繆本作云</hi>歴天台搏壁躡翠屏凌兢石橋去恍惚入青<lb/>
冥昔往今来歸絶景無不經何日更攜手乗杯向蓬瀛<lb/>
<hi>元和郡縣志朗陵山在蔡州朗山縣西北三十里太平寰宇記朗陵故城漢爲縣所治在今蔡州朗山縣西南</hi>
<hi>三十五里晉武帝封何曽爲朗陵公即此城也白眉空疑是當時釋子之名猶禪宗所稱南泉願臨濟元趙州</hi>
<hi>諗之類楊註引蜀志馬良白眉事非矣了者了然分明之意楞嚴經觀諸世間大地山河如鏡鑑明来無所粘</hi>
<pb n="KR4c0014_WYG_010-21b"/>
<hi>過無踪跡法苑珠林依華嚴經云三千大千世界以無量因緣乃成且如大地依水輪水依風輪風依空輪空</hi>
<hi>無所依然衆生業感世界安住故智度論云三千大千世界皆依風輪爲基又新翻菩薩藏經云諸佛如来成</hi>
<hi>就不思議智故而能行知諸風雨相知世有大風名烏盧博迦乃至衆生諸有覺受皆由此風所摇動故此風</hi>
<hi>輪量高三拘盧舍於此風上虚空之中復有風起名風雲輪此風輪量高五拘盧舍於此風上虚空之中復有</hi>
<hi>風起名瞻薄迦此風輪量高十踰繕那如是次第輪上六萬八千拘胝風輪之相如来應正等覺依止大慧悉</hi>
<hi>能了知維摩詰經維摩詰即入三昧現神通力示諸大衆太山君主太山之神也廣博物志東岳太山君領羣</hi>
<hi>神五千九百人主治死生百鬼之主帥也太山君服青袍戴蒼璧七稱之冠佩通陽太平之印乗青龍金光明</hi>
<hi>經如来之身金色微妙後世稱佛有金仙之號以此隋書天地之外四維上下更有天地亦無終極然皆有成</hi>
<pb n="KR4c0014_WYG_010-22a"/>
<hi>有敗一成一敗謂之一劫楞嚴經我曠劫来心得無礙沈約千佛頌千覺俯應逓叩冥機莊子宇泰定者發乎</hi>
<hi>天光謝靈運詩兼抱濟物性而不纓垢氛李善註垢滓也氛氣也莊子汎若不繫之舟虚而遨遊者也魏書獨</hi>
<hi>浩然而任己同虚舟之不繫鮑照詩回風起江濆説文濆水涯也周易同聲相應同氣相求沈約爲齊竟陵王</hi>
<hi>解講疏肅萃僧英敬敷慧典傅亮文殊師利菩薩贊業化遊方罔識厥津晉書王衍妙善𤣥言唯談老莊爲事</hi>
<hi>每執玉柄麈尾與手同色世説孫興公許𤣥度共在白樓亭共商畧先往名達林公既非所闗聽訖云二賢故</hi>
<hi>自有才情劉孝標註㑹稽記曰白樓亭在山陰臨流映壑也水經註浙江又東北徑重山西山上有白樓亭亭</hi>
<hi>本山下縣令殷朗移置今處升陟遠望山湖滿目也微言已見前訪道安陵詩註中世説謝太傅未冠始岀西</hi>
<hi>詣王長史清言良久去後茍子問曰向客何如尊長史曰向客亹亹爲来逼人王<graphic n="KR0708" url="https://raw.githubusercontent.com/kanripo/KR-Gaiji/master/images/KR0708.png" mimeType="image/png"/>頭陀寺碑文行不捨之檀</hi>
<pb n="KR4c0014_WYG_010-22b"/>
<hi>而施洽羣有劉良註羣有謂萬物韻㑹凡孔竅機括皆曰籟莊子人籟則比竹是已地籟則衆竅是已天籟則</hi>
<hi>人心之自動者是已孫綽天台山賦跨穹隆之懸磴臨萬丈之絶冥踐莓苔之滑石搏壁立之翠屏李善註懸</hi>
<hi>磴石橋也顧愷之啓蒙記註曰天台山石橋路徑不盈尺長數十步步至滑下臨絶冥之澗翠屏石橋之上石</hi>
<hi>壁之名也孔靈符㑹稽記曰赤城山上有石橋懸渡有石屏風横絶橋上邊有過徑裁容數人甘泉賦馳閶闔</hi>
<hi>而入凌兢服䖍註凌兢恐懼貌王逸九思増逝兮青冥註云青冥太清也法苑珠林宋京師有釋杯渡者不知</hi>
<hi>族姓名氏常乗木杯渡水因而爲目初見在冀州不修細行神力卓越世莫能測其由来嘗於北方寄宿一家</hi>
<hi>家有一金像渡竊去家主覺而追之見渡徐行走馬逐而不及至孟津河浮木杯於水憑之而渡無假風棹輕</hi>
<hi>疾如飛俄而渡岸達於京師</hi>
<pb n="KR4c0014_WYG_010-23a"/>
　　游溧陽北湖亭望瓦屋山懐古贈同旅<hi>一作贈孟浩然  景</hi>
　　<hi>定建康志瓦屋山在溧陽縣西北八十里周迴二十里高一百六十七丈山形連亘兩崖稍陡起宛</hi>
　　<hi>如屋狀李白嘗游溧陽望瓦屋山懐古賦詩即此地</hi>
朝登北湖亭遙望瓦屋山天清白露下始覺<hi>一作知</hi>秋風<lb/>
還遊子託主人仰觀眉睫間目<hi>一作日</hi>色送飛鴻邈然不<lb/>
可攀長吁相勸勉何事来吳關聞有貞義女振窮溧水<lb/>
灣清光了在眼白日如披顔高墳五六墩崒兀栖猛虎<lb/>
遺跡翳九泉芳名動千古子胥昔乞食此女傾壺漿運<lb/>
<pb n="KR4c0014_WYG_010-23b"/>
開展宿憤入楚鞭平王凜冽天地間聞名若懐霜壯夫<lb/>
或未達十步九太行與君拂衣去萬里同翺翔<hi>遊子數句言遊</hi>
<hi>客仰觀主人辭色見其仰視飛鳥意不在賔客故長吁相勸何事来至此地目色送飛鴻是暗用衞靈公仰視</hi>
<hi>蜚雁色不在孔子事巳見四巻註越絶書子胥至溧陽界中見一女子撃絮於瀨水之中子胥曰豈可得託食</hi>
<hi>乎女子曰諾即發簟飯清其壺漿而食之子胥食已而去謂女子曰掩爾壺漿毋令之露女子曰諾子胥行五</hi>
<hi>步還顧女子自縱於瀨水之中而死一統志溧水在應天府溧陽縣西北四十里一名瀨水蕭士贇曰棲猛虎</hi>
<hi>謂墳如猛虎之狀猶馬鬛封之謂也琦謂墳勢崒兀有若猛虎是寫遥望中擬似之景耳以馬鬛封爲比恐未</hi>
<hi>足據此詩貞義女之墳唐時尚存當在瓦屋山下今則不可考矣木華海賦吹炯九泉李善註地有九重故曰</hi>
<pb n="KR4c0014_WYG_010-24a"/>
<hi>九泉謝靈運詩道消結憤懣運開申悲凉吳越春秋吳王入郢伍胥乃掘平王之墓岀其尸鞭之三百左足踐</hi>
<hi>腹右手抉其目誚之曰誰使汝用讒諛之口殺我父兄豈不寃哉傅咸神泉賦六合蕭條嚴霜凜冽陸機文賦</hi>
<hi>心懍懍以懐霜</hi>
　　醉後贈從甥高鎮<lb/>
馬上相逢揖馬鞭客中相見客中憐欲邀擊筑悲歌飲<lb/>
正值傾家無酒錢江東風光不借人枉殺落花空自春<lb/>
黄金逐手快意盡昨日破産今朝貧丈夫何事空嘯傲<lb/>
不如燒却頭上巾君爲進士不得進我被秋霜生旅鬢<lb/>
<pb n="KR4c0014_WYG_010-24b"/>
時清不及英豪人三尺童兒唾<hi>蕭本作重</hi>廉藺匣中盤劍裝<lb/>
䱜魚閒在腰間未用渠且將換酒與君醉醉歸託宿吳<lb/>
專<hi>繆本作鱄</hi>諸<hi>史記荆軻嗜酒日與狗屠及高漸離飲於燕市酒酣以往高漸離擊筑荆軻和而歌於市</hi>
<hi>中相樂也巳而相泣旁若無人漢書陳萬年傳傾家自盡文獻通考唐制取士之科有秀才有明經有進士有</hi>
<hi>俊士太平御覽南越志曰䱜魚南越謂之環雷魚長二丈其鱗皮有珠文可以飾刀劍琦按䱜魚古謂之鮫魚</hi>
<hi>今謂之沙魚以其皮爲刀劍鞘者是也廉頗者趙之良將以勇氣聞於諸侯將兵數有功封安平君藺相如亦</hi>
<hi>趙人趙王使奉和氏璧入秦卒完璧歸趙趙王以爲賢大夫使不辱於諸侯拜爲上大夫又從趙王與秦王㑹</hi>
<hi>澠池歸國以相如功大拜爲上卿位在廉頗之右吳越春秋專諸堂邑人也伍胥之亡楚如吳時遇之於塗因</hi>
<pb n="KR4c0014_WYG_010-25a"/>
<hi>相其貌碓顙而深目虎膺而熊背戾於從難知其勇士隂而結之欲以爲用  䱜音鵲鱄與專同</hi>
　　贈秋浦柳少府<hi>唐時秋浦縣𨽻江南西道之池州</hi>
秋浦舊蕭索公庭人吏稀因君樹桃李此地忽芳菲摇<lb/>
筆望白雲開簾當翠微時来引山月縱酒酣清輝而我<lb/>
愛夫子淹留未忍歸<hi>樹桃李用潘岳事詳見後三首註中爾雅山未及上翠微郭璞註近</hi>
<hi>上旁坡邢昺疏謂未及頂上在旁陂陀之處名翠微一説山氣青縹色故曰翠微也潛確居類書凡山遠望之</hi>
<hi>則翠近之則翠漸微故山色曰翠微亦曰山腰漢書乃罷歴下守備縱酒顔師古註縱放也放意而飲酒説文</hi>
<hi>酣酒樂也阮籍詩明月耀清輝</hi>
<pb n="KR4c0014_WYG_010-25b"/>
　　贈崔秋浦三首<lb/>
吾愛崔秋浦宛然陶令風門前<hi>一作栽</hi>五楊柳井上<hi>一作夹</hi>
二梧桐山鳥下聽事簷花落酒中懐君未忍去惆悵意<lb/>
無窮<hi>陶令五柳事巳見本巻註元行恭詩惟餘一廢井尚夹兩株桐鹽鐵論曽子倚山而吟山鳥下翔北</hi>
<hi>堂書鈔益部耆舊傳景放爲益州太守威恩洽暢有鳩巢於聽事胡三省通鑑註聽他經切聽受也中庭曰聽</hi>
<hi>事言受事察訟於是也漢晉皆作聽事六朝以後始加厂作㕔何遜詩燕子戲還飛簷花落枕前  聽音汀</hi>
　　其二<lb/>
崔令學陶令<hi>一作君似陶彭澤</hi>北忩常晝眠抱琴時弄<hi>一作待秋</hi>月<lb/>
<pb n="KR4c0014_WYG_010-26a"/>
取意任無絃見客但傾酒爲官不愛錢東臯多種黍勸<lb/>
爾早耕田<hi>一作東臯春事起種黍早歸田籍北忩臥無絃琴倛陶潛事巳見本巻註阮  奏記方將</hi>
<hi>耕於東臯之陽輸黍稷之税以避當塗之路張銑註東臯藉所居之東也澤畔曰臯</hi>
　　其三<lb/>
河陽花作縣秋浦玉爲人地逐名賢好風隨惠化春水<lb/>
從天漢落山逼畫屏新應念金門客投沙弔楚臣<hi>白帖潘岳</hi>
<hi>爲河陽令種桃李花人號曰河陽一縣花庾信春賦河陽一縣併是花晉書裴楷風神高邁容儀俊爽博涉羣</hi>
<hi>書特精義理時人謂之玉人又晉書王藴爲竟陵太守有惠化百姓歌之楊齊賢曰水從天漢落指九華山之</hi>
<pb n="KR4c0014_WYG_010-26b"/>
<hi>瀑布也漢書賈誼爲長沙王太傅既以謫去意不自得及渡湘水爲賦以弔屈原屈原楚賢臣也被讒放逐作</hi>
<hi>離騷賦遂自投江而死誼追傷之因以自諭謝靈運詩投沙理既廹如邛願亦愆投棄也謂棄之於長沙正用</hi>
<hi>誼事</hi>
　　望九華山<hi>蕭本缺山字</hi>贈青陽韋<hi>繆本作/韋青陽</hi>仲堪<hi>太平寰宇記九</hi>
　　<hi>華山在池州青陽縣南二十里舊名九子山李白以九峯有如蓮花削成改爲九華山因有詩曰天</hi>
　　<hi>河挂綠水秀岀九芙蓉今山中有李白書堂基址存焉又按顧野王輿地志云其山上有九峯千仞</hi>
　　<hi>壁立周圍二百里高一千丈岀碧雞之類劉禹錫曰九華山在池州青陽縣西南九峰競秀神采奇</hi>
　　<hi>異昔予仰太華以爲此外無奇愛女几荆山以爲此外無秀今見九華始悼前言之容易也元和郡</hi>
<pb n="KR4c0014_WYG_010-27a"/>
　　<hi>縣志青陽縣西南至池州七十里本漢涇縣地天寳元年洪州都督徐輝奏於吳所立臨城縣南置</hi>
　　<hi>屬宣州在青山之陽故名永泰二年𨽻池州</hi>
昔在九江上遙望<hi>一作觀</hi>九華峰天河挂綠水秀岀<hi>一作山</hi>
九芙蓉我欲一揮手誰人可相從君爲東道主於此臥<lb/>
雲松<hi>郭璞山海經註九江在潯陽南江自潯陽而分爲九皆東㑹於大江書曰九江孔殷是也通典九江</hi>
<hi>在潯陽郡之西北此詩所謂九江則指池州之江也以其承九江之下流故亦冒九江之稱左傳若舍鄭以爲</hi>
<hi>東道主</hi>
　<lb/>
<pb n="KR4c0014_WYG_010-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集注巻十<lb/>
</p>
<p>
</p>
  </div>
</body>
</text>
</TEI>
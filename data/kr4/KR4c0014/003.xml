<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集注巻三</head> <lb/>
    <p>
<pb n="KR4c0014_WYG_003-1a"/>
欽定四庫全書<lb/>
　李太白集注巻三<lb/>
　　　　　　　　　　　　錢塘　王𤦺　撰<lb/>
　樂府三十首<lb/>
　　逺别離<hi>江淹作古别離梁簡文帝作生别離太白之逺别離久别離二作大㮣本此</hi>
逺别離古有皇<hi>繆本作黄誤</hi>英之二女乃在洞庭之南瀟湘<lb/>
之浦海水直下萬里深誰人不言此離苦日慘慘兮雲<lb/>
㝠㝠猩猩啼烟兮鬼嘯雨我縱言之將何補皇穹竊恐<lb/>
<pb n="KR4c0014_WYG_003-1b"/>
不照余之忠誠雷<hi>蕭本作雲</hi>凴凴兮欲吼怒堯舜當之亦禪<lb/>
禹君失臣兮龍為魚權歸臣兮䑕變虎或云<hi>蕭本作言</hi>堯幽<lb/>
囚舜野死九疑聯綿皆相似重瞳孤墳竟何是帝子泣<lb/>
兮緑雲間隨風波兮去無還慟哭兮逺望見蒼梧之深<lb/>
山蒼梧山崩湘水絶竹上之淚乃可滅<hi>列女傳有虞二妃者帝堯之二</hi>
<hi>女也長娥皇次女英娥皇為后女英為妃水經註大舜之陟方也二妃從征溺于湘江神逰洞庭之淵瀟湘之</hi>
<hi>浦瀟者水清深也湘中記曰湘川清照五六丈下見底石如摴蒱矣五色鮮明白沙如霜雪赤崖如朝霞是納</hi>
<hi>瀟湘之名矣故民為立祠于水側焉海水直下二句是倒裝句法謂生死之别永無見期其苦如海水之深無</hi>
<pb n="KR4c0014_WYG_003-2a"/>
<hi>有底止也慘慘無光貌㝠㝠隂晦貌楚辭九嘆雲冥冥而暗前左思蜀都賦猩猩夜啼劉逵註猩猩生交趾封</hi>
<hi>溪似猿人而能言語夜聞其聲如小兒啼潘岳寡婦賦仰皇穹兮嘆息李善註皇穹天也史記正義括地志云</hi>
<hi>故堯城在濮陽鄄城縣東北十五里竹書云昔堯徳衰為舜所囚也又有偃朱故城在縣西北十五里竹書云</hi>
<hi>舜囚堯復偃塞丹朱使不與父相見也廣𢎞明集汲冡竹書云舜囚堯于平陽取之帝位今見有囚堯城𤦺按</hi>
<hi>今竹書並無此荒謬之説意者起自六朝君臣之間多有慚徳乃偽造此辭謂古聖人已有行之者以自文飾</hi>
<hi>其過歟太白雖用其事而以或云冠其上以見其説之不可信也國語舜勤民事而野死韋昭註野死謂征有</hi>
<hi>苗死于蒼梧之野山海經南方蒼梧之丘蒼梧之淵其中有九疑山舜之所葬在長沙零陵界中郭璞註山今</hi>
<hi>在零陵營道縣南其山九谿皆相似故云九疑古者總名其地為蒼梧也述異記九疑山隔湘江跨蒼梧野連</hi>
<pb n="KR4c0014_WYG_003-2b"/>
<hi>營道縣界九山相似行者望之有疑因名九疑山宋書舜生于姚墟目重瞳子故名重華楚辭帝子降兮北渚</hi>
<hi>王逸註帝子謂堯女也鮑照詩垂綵緑雲中述異記舜南巡葬于蒼梧之野堯之二女娥皇女英追之不及相</hi>
<hi>與慟哭淚下沾竹竹上文為之斑斑然蕭士贇曰此篇前輩咸以為上元間李輔國張后矯制遷上皇于西内</hi>
<hi>時太白有感而作余曰非也此詩大意謂無借人國柄借人國柄則失其權失其權則雖聖哲不能保其社稷</hi>
<hi>妻子其禍有必至之勢詩之作其在天寶之末乎按唐史髙力士傳曰天寶中帝嘗曰朕春秋髙朝廷細務問</hi>
<hi>宰相蕃夷不龔付諸將寧不暇耶又嘗齋大同殿力士侍帝曰海内無事朕將吐納𨗳引以天下事付林甫若</hi>
<hi>何力士對曰天下大柄不可假人威權既振誰敢議者自是國權卒歸于林甫國忠兵權卒歸于禄山舒翰太</hi>
<hi>白熟觀時事欲言則懼禍及已不得巳而形之詩聊以致其愛君憂國之志所謂皇英之事特借之以引喻耳</hi>
<pb n="KR4c0014_WYG_003-3a"/>
<hi>曰日曰皇穹比其君也曰雲比其臣也日慘慘兮雲㝠㝠喻君昏于上而權臣障蔽于下也猩猩啼烟鬼嘯雨</hi>
<hi>極小人之形容而政亂之甚也堯舜當之亦禪禹而下乃太白所欲言之事權歸臣下禍必至此詩意切直著</hi>
<hi>明流出胷臆非識時憂世之士存懐君忠國之心者其孰能與于此哉胡震亨曰此篇借舜二妃追舜不及淚</hi>
<hi>染湘竹之事言逺别離之苦并借竹書雜記見逼舜禹南巡野死之説㸃綴其問以著人君失權之戒使其詞</hi>
<hi>閃幻可駭增竒險之趣葢體幹于楚騷而韻調于漢鐃歌諸曲以成為一家語參觀之當得其源流所自</hi>
　　公無渡河<hi>王僧䖍技録相和歌瑟調三十八曲中有公無渡河行即箜篌引也古今註箜</hi>
　　<hi>篌引朝鮮津卒霍里子髙妻麗玉所作也子髙晨起刺船而櫂有一白首狂夫披髪提壺亂流而渡</hi>
　　<hi>其妻隨呼止之不及遂墮河水死于是援箜篌而鼔之作公無渡河之歌聲甚悽愴曲終亦投河而</hi>
<pb n="KR4c0014_WYG_003-3b"/>
　　<hi>死子髙還以其聲語妻麗玉麗玉傷之乃引箜篌而寫其聲聞者莫不墜淚飲泣麗玉以其聲傳鄰</hi>
　　<hi>女麗容名曰箜篌引焉</hi>
黄河西來決崑崙咆哮萬里觸龍門波滔天堯咨嗟大<lb/>
禹理百川兒啼不窺家殺湍堙<hi>蕭本作湮</hi>洪水九州始蠶<hi>一作</hi>
<hi>桑</hi>麻其害乃去茫然風沙披髪之叟狂而癡清晨徑<hi>一作</hi>
<hi>臨</hi>流欲奚為旁人不惜妻止之公無渡河苦渡之虎可<lb/>
搏河難馮公果溺死流海湄有長鯨白齒若雪山公乎<lb/>
公乎挂罥<hi>繆本作骨</hi>于其間箜篌所悲竟不還<hi>初學記按水經註及山海</hi>
<pb n="KR4c0014_WYG_003-4a"/>
<hi>經註河源出崑崙之墟東流潛行地下至規期山北流分為兩源一出葱嶺一出于闐其河復合東注蒲昌海</hi>
<hi>復潛行地下南出積石山西南流又東迴入塞過燉煌酒泉張掖郡南與洮河合過安定北地郡北流過朔方</hi>
<hi>郡西又南流過五原郡南又東流過雲中西河郡東又南流過上都河東郡西而出龍門至華隂潼闗與渭水</hi>
<hi>合又東迴過砥柱及洛陽云云按龍門山在今陜西西安府韓城縣東北五十里黄河經其間兩岸對峙髙數</hi>
<hi>百尺望之若門禹貢𨗳河積石至于龍門即此是也此塞外諸河率皆歸此故水勢最盛酈道元謂其崩浪萬</hi>
<hi>尋縣流千丈渾洪贔怒鼔若山騰李復謂禹鑿龍門起于東受降城之東自北而南兩岸石壁峭立大河盤束</hi>
<hi>于山峽間千數百里至此山開岸澗豁然奔放怒氣噴風聲如萬雷其險可覩矣史記堯曰嗟四岳湯湯洪水</hi>
<hi>淊天浩浩懷山襄陵下民其憂有能使治者漢書夏乗四載百川是道列女傳塗山氏長女夏禹娶以為妃既</hi>
<pb n="KR4c0014_WYG_003-4b"/>
<hi>生啟辛壬癸甲啟呱呱泣禹去而治水三過其家不入其門顔師古漢書註急流曰湍莊子昔者禹之湮洪水</hi>
<hi>決江湖而通四夷九州也陸徳明註堙塞也詩小雅不敢暴虎不敢馮河毛傳云徒搏曰暴虎徒涉曰馮河海</hi>
<hi>湄海濵也洛陽伽藍記鉢和山之南界有大雪山朝融夕結望若玉峰木華海賦或挂罥于岑㟼之峰李善註</hi>
<hi>聲類曰罥係也通典箜篌漢武帝使樂人侯調所造以祀太一或云侯輝所作其聲坎坎應節謂之坎侯聲訛</hi>
<hi>為箜篌侯者因樂工人姓耳古施郊廟雅樂近代専用於楚聲或謂師延靡靡之樂非也舊説亦依琴制今按</hi>
<hi>其形似瑟而小七弦用撥彈之如琵琶也蕭士贇曰詩謂洪水淊天下民昬墊天之作孽不可違也當地平天</hi>
<hi>成上下相安之時乃無故馮河而死是則所謂自作孽者其亦可哀而不足惜也矣故詩曰旁人不惜妻止之</hi>
<hi>
                        <graphic n="KR3339" url="https://raw.githubusercontent.com/kanripo/KR-Gaiji/master/images/KR3339.png" mimeType="image/png"/>當時不靖之人自投天網借以為喻云耳  堙音因鯨音擎罥音絹</hi>
<pb n="KR4c0014_WYG_003-5a"/>
　　蜀道難<hi>按樂府詩集王僧䖍技録相和歌瑟調三十八曲内有蜀道難行樂府古題要解蜀</hi>
　　<hi>道難備言銅梁玊壘之險</hi>
噫吁嚱危乎髙哉蜀道之難難于上青天<hi>宋景文公筆記蜀人見物</hi>
<hi>驚異輒曰噫嘻嚱李白作蜀道難因用之  噫音衣嚱音希</hi>蠶叢及魚鳬開國何茫<lb/>
然爾來四萬八千嵗不<hi>一作乃</hi>與秦塞通人烟西當太白<lb/>
有鳥道可<hi>一作何</hi>以横絶峨眉巔地崩山摧壯士死然後<lb/>
天梯石棧相<hi>一作方</hi>鉤連<hi>劉逵三都賦註揚雄蜀王本紀曰蜀王之先名蠶叢栢灌魚鳬</hi>
<hi>蒲澤開明是時人民椎髻哤言不曉文字未有禮樂從開明上至蠶叢積三萬四千嵗華陽國志蜀侯蠶叢其</hi>
<pb n="KR4c0014_WYG_003-5b"/>
<hi>目縱始稱王死作石棺石槨國人從之故俗以石棺槨為縱目人冢次王曰栢灌次王曰魚鳬魚鳬田於湔山</hi>
<hi>忽得仙道蜀人思之為立祠元和郡縣志太白山在鳯翔府郿縣東南五十里慎䝉名山記太白山在鳯翔府</hi>
<hi>郿縣東南四十里鍾西方金宿之秀闗中諸山莫髙于此其山巔髙寒不生草木常有積雪不消盛夏視之猶</hi>
<hi>爛然故以太白名上有湫池雖三伏亦凝冰闗中遇旱則登山取湫水山既髙寒冰雪常凝身弱衣薄登山者</hi>
<hi>多死俗傳以為太白神能留人非也鳥道謂連山髙峻其少低缺處惟飛鳥過此以為徑路總見人跡所不及</hi>
<hi>至也太平寰宇記嘉州峨眉縣有峨眉山按益州記云峨眉山在南安縣界兩山相對狀似蛾眉張華博物志</hi>
<hi>以為牙門山一統志峨眉山在四川眉州城南二百里來自峨山連岡疊嶂延袤三百餘里至此突起三峯其</hi>
<hi>二峯對峙宛若蛾眉自州城望之又如人之拱揖于前也華陽國志秦惠王知蜀王好色許嫁五女于蜀蜀遣</hi>
<pb n="KR4c0014_WYG_003-6a"/>
<hi>五丁迎之還到梓潼見一大蛇入穴中一人攬其尾掣之不禁至五人相助大呼拽蛇山崩時壓殺五人及秦</hi>
<hi>五女并將從而山分為五嶺</hi>上有六龍回日之髙標<hi>一作横河斷海之浮雲</hi>下<lb/>
有衝波逆折之回川黄鶴之飛尚不得過<hi>繆本少過字</hi>猿猱<lb/>
欲度愁攀援<hi>繆本作縁一作牽</hi>青泥何盤盤百步九折縈巖巒捫<lb/>
參歴井仰脅息以手撫膺坐長嘆<hi>初學記淮南子云爰止羲和爰息六螭是</hi>
<hi>謂懸車註曰日乗車駕以六龍羲和御之日至此而薄於虞泉羲和至此而回六螭蜀都賦羲和假道于峻岐</hi>
<hi>陽烏回翼乎髙標𤦺按髙標是指蜀山之最髙而為一方之標識者言也吕延濟註以為髙樹之枝恐非蕭士</hi>
<hi>贇曰圖經髙標山一名髙望乃嘉定府之主山巋然髙峙萬象在前是亦一説上林賦横流逆折轉騰潎冽司</hi>
<pb n="KR4c0014_WYG_003-6b"/>
<hi>馬彪註逆折旋回也顔師古急就篇註黄鵠一舉千里其鳴聲鵠鵠云合璧事類鵠禽之大者色白又有黄者</hi>
<hi>善髙翔湖海江漢間有之埤雅猿猴屬長臂善嘯便攀援韻㑹猱母猴也似人嚴氏曰猱即王孫杜詩胡孫是</hi>
<hi>也爾雅猱猿善援郭璞註便攀援也蕭士贇曰黄鶴飛之至髙者猿猱最便捷者尚不得度其險絶可知矣元</hi>
<hi>和郡縣志青泥嶺在興州長舉縣西北五十三里接溪山東即今通路也懸崖萬仞上多雲雨行者屢逢泥淖</hi>
<hi>故號為青泥嶺九域志興州有青泥嶺山頂常有烟霧霰雪中巖聞有龍洞其嶺上入蜀之路爾雅巒山墮郭</hi>
<hi>璞註謂山形長狹者荆州謂之巒捫参厯井者謂仰視天星去人不逺若可以手捫及之極言其嶺之髙也參</hi>
<hi>井二宿本相近參三星居西方七宿之末占度十為蜀之分野井八星店南方七宿之首占度三十三為秦之</hi>
<hi>分野青泥嶺乃自秦入蜀之路故舉二方分野之星相聨者言之漢書豪強脅息顔師古註脅斂也屏氣而息</hi>
<pb n="KR4c0014_WYG_003-7a"/>
<hi>唐髙賦脅息增欷李善註脅息縮氣也胡三省通鑑註脅息者屏氣鼻不敢息唯兩脅潛動以舒氣息耳  猱</hi>
<hi>音鐃參音森</hi>問君西逰何時還畏途巉巖不可攀但見悲鳥<lb/>
號古木雄飛雌從<hi>蕭本作從雌</hi>繞林間又聞子規啼夜月愁<lb/>
空山蜀道之難難於上青天使人聽此凋朱顔<hi>李善文選註巉</hi>
<hi>巖山石髙峻之貌雉子斑古辭雉子髙飛止黄鵠髙飛已千里雄來飛從雌視張華禽經註望帝修道處西山</hi>
<hi>而隠化為杜鵑鳥或云杜宇鳥亦云子規鳥至春則啼聞者悽惻按子規即杜鵑也蜀中最多南方亦有之狀</hi>
<hi>如雀鷂而色慘黒赤口有小冠春暮即鳴夜啼達旦至夏尤甚晝夜不止鳴必向北若云不如歸去聲甚哀切</hi>
<hi>王康琚詩凝霜凋朱顔</hi>連峰去天不盈尺<hi>一作入烟㡬千尺</hi>枯松倒挂倚<lb/>
<pb n="KR4c0014_WYG_003-7b"/>
絶壁飛湍瀑流争喧豗砯崖轉石萬壑雷其險也若<hi>蕭本</hi>
<hi>作如</hi>此嗟爾逺道之人胡為乎來哉<hi>木華海賦磊匒匌而相豗李善註相豗相</hi>
<hi>擊也韻㑹豗喧聲郭璞江賦砯巖鼔作李善註砯水擊巖之聲也  瀑音僕豗音灰砯音烹</hi>劒閣峥<lb/>
嶸而崔嵬一夫當闗萬夫<hi>一作人</hi>莫開所守或匪親<hi>一作人</hi>
化為狼與豺<hi>華陽國志梓潼郡有劒閣道三十里至險水經註又東南徑小劒戍北西去大劒三</hi>
<hi>十里連山絶嶮飛閣通衢故謂之劒閣也張載銘曰一人守嶮萬夫<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>趄信然故李特至劒閣而嘆曰劉氏有</hi>
<hi>如此地而面縳于人豈不奴才也圖書編蜀地之險甲于天下而劍閣之險尤甲于蜀葢以羣峰劍挿兩山如</hi>
<hi>門信有所謂一夫當闗萬夫莫敵者左思蜀都賦一人守隘萬夫莫向張載劍閣銘一人荷㦸萬夫<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>趄形勝</hi>
<pb n="KR4c0014_WYG_003-8a"/>
<hi>之地匪親勿居</hi>朝避猛虎夕避長蛇磨牙吮血殺人如麻錦城<lb/>
雖云樂不如早還家蜀道之難難于上青天側身西望<lb/>
長咨<hi>一作令人</hi>嗟<hi>左傳吳為封豕長蛇以薦食上國山海經圖賛長蛇百尋其鬛如彘飛羣走類靡不</hi>
<hi>吞噬極物之惡盡毒之利廣韻吮潄也陳子昂書殺人如麻流血成澤初學記益州記曰錦城在益州南笮橋</hi>
<hi>東流江南岸昔蜀時故錦官處也號錦里城墉猶在元和郡縣志錦城在成都縣南十里故錦官城也古詩客</hi>
<hi>行雖云樂不如早旋歸張衡四愁詩側身西望涕沾裳  蕭士贇曰有客曰洪駒父詩話云新唐書嚴武傳武</hi>
<hi>在蜀放肆房琯以故宰相為巡内刺史武慢倨不為禮最厚杜甫然欲殺甫數矣李白作蜀道難者乃為房與</hi>
<hi>杜危之也書據范攄雲溪友議言之耳按唐書摭言載李白始自西蜀至京道未甚振因以所業贄謁賀知章</hi>
<pb n="KR4c0014_WYG_003-8b"/>
<hi>知章覽蜀道難一篇曰子謫仙人也按白本傳天寶初因吳筠被召亦至長安時往見賀知章則與嚴武帥蜀</hi>
<hi>嵗月懸逺嘗見李集一本于蜀道難題下註諷章仇兼瓊也考其年月近之矣謂危房杜者非也新唐書第勿</hi>
<hi>深考耳沈存中筆談曰前史稱嚴武為劒南節度不法李白為作蜀道難按孟棨所記白初至京師賀知章聞</hi>
<hi>其名首詣之白出蜀道難讀未畢稱嘆數四時乃天寶初也嚴武為劒南在至徳以後肅宗時年代甚逺小説</hi>
<hi>所記率多舛訛子以何説為是乎予曰以臆斷之其説皆非也史不足徴小説傳記反足信乎所謂嘗見李集</hi>
<hi>一本于蜀道難下註諷章仇兼瓊者黄魯直嘗於宜州用三錢買雞毛筆為周維深作草書蜀道難亦于題下</hi>
<hi>註云諷章仇兼瓊也然天寳初天下乂安四郊無警劍閣乃長安入蜀之道太白乃拳拳然欲嚴劍閣之守不</hi>
<hi>知將何所拒乎以此知其不為章仇兼瓊也嘗以全篇詩意與唐史参考之葢太白初聞禄山亂華天子幸蜀</hi>
<pb n="KR4c0014_WYG_003-9a"/>
<hi>時作也若曰為房琯杜甫章仇兼瓊而作何至始引蠶叢開國終言劍閣之險復及所守匪親化為豺狼等語</hi>
<hi>哉引喻非倫是以知其不為章與房杜也唐史哥舒翰兵敗潼闗不守楊國忠首倡幸蜀之策當時臣庶皆非</hi>
<hi>之馬嵬父老遮道諌曰宫闕陛下家居陵寢陛下墳墓今捨此欲何之又告太子曰若殿下與至尊皆入蜀中</hi>
<hi>原百姓誰為主建寧王倓亦曰今殿下從至尊入蜀若賊兵燒絶棧道則中原之地拱手授賊既上至扶風士</hi>
<hi>卒潛懷去就往往言不遜比至成都而從官及六軍至者千三百人而已太白深知幸蜀之非計欲言則不在</hi>
<hi>其位不言則愛君憂國之情不能自巳故作詩以達意也噫吁嚱危乎髙哉蜀道之難難于上青天極路險難</hi>
<hi>之形容言當時欲從君于難者至蜀之難如上天之難也蠶叢及魚鳬開國何茫然爾來四萬八千嵗不與秦</hi>
<hi>塞通人烟言蕞爾之蜀僻在一隅自古聲教所不暨雖秦塞之近且不相通非可為中國帝王之都也西當太</hi>
<pb n="KR4c0014_WYG_003-9b"/>
<hi>白有鳥道可以横絶峨眉巔言五丁未開道之前惟長安正西太白山僅有鳥道可以横絶峨眉之巔非人跡</hi>
<hi>所能往來也地崩山摧壯士死然後天梯石棧相鉤連言五丁既開道之後梯棧相連始與秦通今焉安處于</hi>
<hi>蜀設若燒絶棧道則中原道斷矣上有六龍回日之髙標下有衝波逆折之回川言其險上際于天下極于地</hi>
<hi>也黄鶴之飛尚不得過猿猴欲度愁攀援言鳥獸猶憚其險人其可知也青泥何盤盤百步九折縈巖巒厯言</hi>
<hi>蜀道險難之所也捫参厯井仰脅息以手撫膺坐長嘆參與井為蜀分野捫參厯井言環蜀之境道里險難所</hi>
<hi>在皆然令人脅斂屏氣而息惟有撫膺長嘆而巳也問君西逰何時還君字實指明皇非泛然而言猶杜子美</hi>
<hi>北征詩恐君有遺失及君誠中興主之義言既西幸蜀矣何時可還中原而為生靈之主也畏途巉巖不可攀</hi>
<hi>言忠臣義士雖欲從君于難道路險阻不可以猝然攀附也但見悲烏號古木雄飛雌從繞林間又聞子規啼</hi>
<pb n="KR4c0014_WYG_003-10a"/>
<hi>夜月愁空山言朝夕之間空山叢木惟有禽鳥飛鳴則人跡之稀少可知也復申之曰蜀道之難難于上青天</hi>
<hi>言其險之極一言之不足再言之也使人聴此凋朱顔乃太白自述感傷於心而形諸顔色也連峰去天不盈</hi>
<hi>尺枯松倒挂倚絶壁飛湍瀑流争喧豗砅崖轉石萬壑雷其險也如此嗟爾逺道之人胡為乎來哉備言蜀道</hi>
<hi>險難之狀疏逺之臣若白者雖欲從君於難胡為而能來也劍閣峥嶸而崔嵬一夫當闗萬人莫開所守或匪</hi>
<hi>親化為狼與豺言賛帝幸蜀者不過謂有劍閣之險而已然守闗者任非其人豺狼反噬此則尤可憂也朝避</hi>
<hi>猛虎夕避長蛇磨牙吮血殺人如麻言蜀與羌夷雜處如虎如蛇朝夕皆當避之其或變生肘腋是又可憂之</hi>
<hi>大者也錦城雖云樂不如早還家言蜀都之樂不如早還中國之樂也復申之曰蜀道之難難于上青天側身</hi>
<hi>西望長咨嗟再言之不足故三言之謂從君于難者至蜀之難真如上天之難矣夫如是則白也側身西望吾</hi>
<pb n="KR4c0014_WYG_003-10b"/>
<hi>君惟有長嘆咨嗟以致吾惓戀之意云耳詩意亦微而顯矣客曰是則然矣上皇西巡南京歌胡為而作耶予</hi>
<hi>曰蜀道難是初聞上皇倉卒幸蜀之時見得事理不便者如此情發于中不得巳而言也西巡南京歌是事已</hi>
<hi>定之後所作成事不說遂事不諌朝廷處分已定何必更為異議乎客又曰太白為宋中丞撰請都金陵表胡</hi>
<hi>為稱美蜀中欲使上皇安居之耶予曰操辭者太白也命意者宋中丞也太白方依于中丞乃不從中丞之意</hi>
<hi>而自為異論乎此又不待辨而自明者也胡震亨曰此詩説者不一有謂為嚴武鎮蜀放恣危房琯杜甫而作</hi>
<hi>者出范攄雲溪友議新史所採也有謂為章仇兼瓊作者沈存中洪駒父駁前説而為之説者也有謂諷𤣥宗</hi>
<hi>幸蜀之非者蕭士贇註語也兼瓊在蜀無據險跋扈之跡可當斯語而嚴武出鎮在至徳後𤣥宗幸蜀在天寶</hi>
<hi>末與此詩見賞賀監在天寶初者年嵗亦皆不合則此數説似並屬揣摩愚謂蜀道難自是古相和歌曲梁陳</hi>
<pb n="KR4c0014_WYG_003-11a"/>
<hi>間擬者不乏詎必盡有為而作白蜀人自為蜀詠耳言其險更著其戒如云所守或匪親化為狼與豺風人之</hi>
<hi>義逺矣必求一時一人之事以實之不㡬失之鑿乎  吮徂兖切前上聲</hi>
　　梁甫吟<hi>按樂府詩集古今樂録曰王僧䖍技録相和歌楚調曲有梁父吟行今不歌謝逸希</hi>
　　<hi>琴論曰諸葛亮作梁父吟陳武别傳曰武常騎驢牧羊諸家牧豎數十人或有知歌謠者武遂學太</hi>
　　<hi>山梁甫吟幽州馬客吟及行路難之屬蜀志曰諸葛亮好為梁甫吟然則不起于亮矣李勉琴説曰</hi>
　　<hi>梁甫吟曽子撰琴操曰曽子耕泰山之下天雨雪凍旬日不得歸思其父母作梁山歌蔡邕琴頌曰</hi>
　　<hi>梁甫悲吟周公越裳西溪叢語樂府解題有梁父吟不知名為梁父吟何義張衡四愁詩云欲往從</hi>
　　<hi>之梁父艱註云泰山東岳也君有徳則封此山願輔佐君王致于有徳而為小人讒邪之所阻梁父</hi>
<pb n="KR4c0014_WYG_003-11b"/>
　　<hi>泰山下小山名諸葛亮好為梁父吟恐取此義</hi>
長嘯梁甫吟何時見陽春<hi>楚辭恐溘死而不得見乎陽春</hi>君不見朝歌<lb/>
屠叟辭棘津八十西來釣渭濵寧羞白髪照清<hi>繆本作渌</hi>水<lb/>
逢時壯<hi>一作吐</hi>氣思經綸廣張三千六百鉤<hi>一作釣</hi>風期暗<lb/>
與文王親大賢虎變愚不測當年頗似尋常人<hi>韓詩外傳太公</hi>
<hi>望少為人壻老而見去屠牛朝歌賃于棘津釣于磻溪文王舉而用之封于齊路史註冀之棗陽東北二十里</hi>
<hi>有棘津城吕望乞食于此有賣漿臺水經註徐廣曰棘津在廣川司馬彪曰縣北有棘津城吕尚賣食之困疑</hi>
<hi>在此也劉澄之曰譙郡鄼縣東北有棘津亭故邑也吕尚所困處也司馬遷曰吕望東海上人也老而無遇以</hi>
<pb n="KR4c0014_WYG_003-12a"/>
<hi>釣干周文王又云吕望行年五十賣食棘津七十則屠牛朝歌行年九十身為帝師史記吕尚之遇文王也身</hi>
<hi>為漁父而釣于渭濵耳若是者交疏也已説而立為太師載與俱歸者其言深也風期猶風度也晉書習鑿齒</hi>
<hi>風期俊邁世説註文遁風期髙亮周易大人虎變</hi>君不見髙陽酒徒起草中長<lb/>
揖山東隆準公入門不拜<hi>一作入門開説一作一開逰説</hi>騁雄辯兩女<lb/>
輟洗來趨風東下齊城七十二指揮<hi>繆本作麾</hi>楚漢如旋蓬<lb/>
狂客<hi>一作生</hi>落魄<hi>繆本/作拓</hi>尚如此何況壯士當羣雄<hi>史記酈生食其</hi>
<hi>者陳留髙陽人也好讀書家貧落魄無以為衣食業縣中皆謂之狂生沛公畧地陳留郊麾下騎士適酈生里</hi>
<hi>中子也酈生見謂之曰若見沛公謂曰臣里中有酈生年六十餘長八尺人皆謂之狂生生自謂我非狂生騎</hi>
<pb n="KR4c0014_WYG_003-12b"/>
<hi>士從容言如酈生所誡者沛公至髙陽傳舍使人召酈生酈生至入謁沛公方倨牀使兩女子洗足而見酈生</hi>
<hi>酈生入則長揖不拜曰足下欲助秦攻諸侯乎且欲率諸侯破秦也沛公罵曰豎儒天下同苦秦久矣故諸侯</hi>
<hi>相率而攻秦何謂助秦攻諸侯乎酈生曰必聚徒合義兵誅無道秦不宜倨見長者于是沛公輟洗起攝衣延</hi>
<hi>酈生上坐謝之酈生因言六國縱横時沛公喜號為廣野君嘗為説客馳使諸侯漢三年漢王使酈生説齊王</hi>
<hi>伏軾下齊七十餘城又曰初沛公引兵過陳留酈生踵軍門上謁使者入通沛公方洗問使者曰何如人也使</hi>
<hi>者曰狀貌類大儒衣儒衣冠側注沛公曰為我謝之言我方以天下為事未暇見儒人也使者出謝酈生瞋目</hi>
<hi>按劒叱使者曰吾髙陽酒徒非儒人也使者懼而失謁跪拾謁還走復入報曰客天下壯士也叱臣臣恐至失</hi>
<hi>謁沛公遽延入鄭氏曰魄音薄應邵註落魄志行衰惡之貌也顔師古註落魄失業無次也鄭音是漢書髙祖</hi>
<pb n="KR4c0014_WYG_003-13a"/>
<hi>為人隆準而龍顔應邵註隆髙也準頰權準也李斐註準鼻也吳邁逺詩正為隆準公杖劎入紫微南史騁黄</hi>
<hi>馬之劇談縱碧雞之雄辯左傳免胄而趨風杜預註疾如風也漢書髙祖孽子悼惠王王齊七十二城  準音</hi>
<hi>拙</hi>我欲攀龍見明主雷公砰訇震天鼓帝旁投壺多玉<lb/>
女三時大笑開電光倐爍晦冥起風雨閶闔九門不可<lb/>
通以額扣闗閽者怒<hi>後漢書其計固望其攀龍鱗附鳯翼以成其所志耳初學記雷天之</hi>
<hi>鼔也雷神曰雷公顧凱之電電賦砰訇輪轉倐閃羅曜廣韻砰訇大聲也神異經東王公與玉女投壺每投千</hi>
<hi>二百矯設有入不出者天為之<graphic n="KR2445" url="https://raw.githubusercontent.com/kanripo/KR-Gaiji/master/images/KR2445.png" mimeType="image/png"/>嘘矯出而脱誤不投者天為之笑張華註言笑者天口流火炤灼今天不雨</hi>
<hi>而有電光是天笑也漢書雷電晦㝠顔師古註晦㝠謂暗也後漢書閶闔九重章懐太子註閶闔天門也淮南</hi>
<pb n="KR4c0014_WYG_003-13b"/>
<hi>子道出一原通九門髙誘註九門天之門也庾肩吾詩鉤陳萬乗轉閶闔九門通説文閽閉門隸也  砰音烹</hi>
<hi>訇音烘</hi>白日不照吾精誠杞國無事憂天傾猰㺄磨牙競<lb/>
人肉騶虞不折生草莖手接飛猱搏彫虎側足焦原未<lb/>
言苦智者可巻愚者豪世人見我輕鴻毛力排南山三<lb/>
壯士齊相殺之費二桃吳楚弄兵無劇孟亞夫咍爾為<lb/>
徒勞<hi>列子杞國有人憂天地崩墜身無所寄廢寢食者山海經少咸之山有獸焉其狀如牛而赤身人面</hi>
<hi>馬足名曰窫窳其音如嬰兒是食人窫窳即猰㺄也餘詳大獵賦註陸㙨詩疏騶虞即白虎也黒文尾長于軀</hi>
<hi>不食生物不履生草君有徳則見應信而至者也張衡思𤣥賦註尸子中黄伯曰予左執太行之猱而右搏彫</hi>
<pb n="KR4c0014_WYG_003-14a"/>
<hi>虎惟象之未與吾心試焉有力者則又願為牛欲與象鬬以自試今二三子以為義矣將烏乎試之夫貧窮太</hi>
<hi>行之猱也疎賤義之彫虎也而吾日遇之亦足以試之莒國有石焦原者廣五十步臨百仞之溪莒國莫敢近</hi>
<hi>也有以勇見莒子者獨却行齊踵焉所以稱於世夫義之為焦原也亦髙矣賢者之于義必且齊踵此所以服</hi>
<hi>一時也太平寰宇記焦原在莒縣南三十六里俗名横山抱朴子愚夫行之自矜為豪漢書司馬遷傳死有重</hi>
<hi>于泰山或輕于鴻毛晏子春秋公孫接田開疆古冶子事景公以勇力摶虎聞晏子過而趨三子者不起晏子</hi>
<hi>入見公曰臣聞明君之蓄勇力之士也上有君臣之義下有長率之倫内可以禁暴外可以威敵故尊其位重</hi>
<hi>其禄今君之蓄勇力之士也上無君臣之義下無長率之倫内不以禁暴外不可威敵此危國之器也不若去</hi>
<hi>之公曰三子者搏之恐不得刺之恐不中也晏子因請公使人少餽之二桃曰三子何不計功而食桃公孫接</hi>
<pb n="KR4c0014_WYG_003-14b"/>
<hi>曰接一搏<graphic n="KR2210" url="https://raw.githubusercontent.com/kanripo/KR-Gaiji/master/images/KR2210.png" mimeType="image/png"/>而再搏乳虎若接之功可以食桃而無與人同矣援桃而起田開疆曰吾仗兵而却三軍者再若</hi>
<hi>開疆之功亦可以食桃而無與人同矣援桃而起古冶子曰吾嘗從君濟于河黿銜左驂以入砥柱之流冶逆</hi>
<hi>流百步順流九里得黿而殺之左操驂尾右挈黿頭鶴躍而出津人皆曰河伯也冶視之則大黿之首若冶之</hi>
<hi>功亦可以食桃而無與人同矣二子何不反桃公孫接田開疆曰吾勇不子若功不子逮取桃不讓是貪也然</hi>
<hi>而不死無勇也皆反其桃挈領而死古冶子曰二子死之冶獨生之不仁恥人以言而夸其聲不義恨乎所行</hi>
<hi>不死無勇亦反其桃挈領而死公殮之以服葬之以士禮焉諸葛亮梁父吟步出齊南城遥望蕩隂里里中有</hi>
<hi>三墳纍纍正相似問是誰家冢田疆古冶氏力能排南山文能絶地紀一朝被讒言二桃殺三士誰能有此謀</hi>
<hi>相國齊晏子漢書吳楚反時條侯為太尉乗傳東將至河南得劇孟喜曰吳楚舉大事而不求劇孟吾知其無</hi>
<pb n="KR4c0014_WYG_003-15a"/>
<hi>能為已天下騷動大將軍得之若一敵國云説文咍嗤笑也王逸楚辭註楚人謂相啁笑曰咍此節詩意婉轉</hi>
<hi>曲折若斷若聨驟讀之㡬不知為何語以意逆之大抵謂君既不能照鑒我之精誠我亦無容以國事為憂何</hi>
<hi>則廷臣之中賢奸不一其傾險一流如食人之惡獸一犯其怒立見死亡其忠良一流則専一保全善類如騶</hi>
<hi>虞之不肯有傷草木我處貧窮疎賤之中而確然踐義以行雖履險犯難亦所不忌然揣時度勢在智者惟有</hi>
<hi>巻而懷之一著若不顧利害逞其豪氣直言峻節以蹈危機則愚甚矣世人見我處而不出輕我如鴻毛是豈</hi>
<hi>知予之心哉試觀古來如公孫接等為時相所忌致之死地初不費力我安可復蹈其覆轍耶若夫愛惜人才</hi>
<hi>之大臣知士之用與不用實有闗于國家大計而思得人為我用如周亞夫得一劇孟而以為喜者世固不乏</hi>
<hi>也我亦俟之而巳來猰音札㺄音與劇音極咍呼  切海平聲</hi>梁甫吟聲正悲張公兩<lb/>
<pb n="KR4c0014_WYG_003-15b"/>
龍劒神物合有時風雲感㑹起屠釣大人<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼當安之<lb/>
<hi>晉書吳之未滅也斗牛之間常有紫氣道術者皆以吳方強盛未可圖也惟張華以為不然及吳平之後紫氣</hi>
<hi>愈明華聞豫章雷煥妙達緯象乃要煥宿屏人曰可共尋天文知將來吉凶因登樓仰觀煥曰僕察之久矣惟</hi>
<hi>斗牛之間頗有異氣華曰是何祥也煥曰寶劒之精上徹于天耳華曰在何郡煥曰在豫章豐城華曰欲屈君</hi>
<hi>為宰密共尋之即補煥為豐城令煥到縣掘獄屋基入地四丈餘得一石函光氣非常中有雙劍并刻題一曰</hi>
<hi>龍泉一曰太阿其夕斗牛間氣不復見焉煥以南昌西山北巖下土以拭劍光芒艷發遣使送一劍并士與華</hi>
<hi>留一自佩或謂煥曰得兩送一張公豈可欺乎煥曰本朝將亂張公當受其禍此劍當撃徐君墓樹耳靈異之</hi>
<hi>物終當化去不永為人服也華得寶劍愛之常置座側報煥書曰詳觀劍文乃干將也莫邪何復不至雖然天</hi>
<pb n="KR4c0014_WYG_003-16a"/>
<hi>生神物終當合耳華誅失劍所在煥卒子爽為州從事持劍行經延平津劍忽于腰間躍出墜水使人沒水取</hi>
<hi>之不見劍但見兩龍各長數丈蟠縈有文章沒者懼而反須㬰光彩照水波浪驚沸爽嘆曰先君化去之言張</hi>
<hi>公終合之論此其騐乎後漢書咸能感㑹風雲奮其智也勇<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼不安貌書曰邦之杌隉易曰困于臲脆其義一</hi>
<hi>何蕭士贇曰長嘯梁父吟何時見陽春者喻有志之士  時而遇主也君不見兩段聊自慰解謂太公之老食</hi>
<hi>其之狂當時視為尋常落魄之人猶遇合如此則為士者終有遇合之時也我欲攀龍見明主于時事有所見</hi>
<hi>而欲告于君也雷公砰訇震天鼔帝旁投壺多玉女三時大笑開電光倐爍晦㝠起風雨喻權奸女謁用事政</hi>
<hi>令無常也閶闔九門不可通以額扣闗閽者怒喻言路壅塞下情不得以上達而言者往往獲罪于權近也白</hi>
<hi>日不照吾精誠杞國無事憂天傾太白灼見當時貴妃國忠林甫禄山竊弄權柄禍巳胎而未形欲諌則言無</hi>
<pb n="KR4c0014_WYG_003-16b"/>
<hi>證而不信倘使君不鑒吾之誠則正所謂杞人憂天之類耳猰㺄磨牙競人肉騶虞不折生草莖嘆當時小人</hi>
<hi>在位為政害民有如猰㺄磨牙競食人肉使有道之朝則當仁如騶虞雖生草不履況肯以肉為食哉況肯輕</hi>
<hi>殺一士哉手接飛猱摶雕虎側足焦原未言苦智者可巻愚者豪世人見我輕鴻毛力排南山三壯士齊相殺</hi>
<hi>之費二桃白意謂當有道之朝得君而佐之為國出力刺奸擊邪不憚勤勞如接搏猱虎雖側足焦原未足言</hi>
<hi>苦今時事若此則當巻其智而為愚乃為人豪世不我知謂為真愚而輕我如鴻毛我亦卒不改行者思古之</hi>
<hi>壯士勇力如此一忤齊相用計殺之特費二桃特不勞力白也倘不巻其智而懷之適足使權近得以甘心焉</hi>
<hi>耳吳楚弄兵無劇孟亞夫咍爾為徒勞又自慰解當國者終須得人為用必有遇合之時也梁甫吟聲正悲張</hi>
<hi>公兩龍劍神物合有時風雲感㑹起屠釣大人<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼當安之申言有志之士終當感㑹風需如神劍之㑹合有</hi>
<pb n="KR4c0014_WYG_003-17a"/>
<hi>時則夫大人君子遭時屯否<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼不安且當安時以俟命可也𤦺按蕭氏解騶虞數句似與詩意不甚相合當</hi>
<hi>分别觀之  <graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>音孽</hi>
　　烏夜啼<hi>樂府古題要解烏夜啼宋臨川王義慶所造也宋元嘉中徙彭城王義康于豫章郡</hi>
　　<hi>義慶時為江州相見而哭文帝聞而怪之徴還宅義慶大懼妓妾聞烏夜啼叩齋閣云明日應有赦</hi>
　　<hi>及旦改南兖州刺史因作此歌故其詞云籠窻窻不開夜夜望郎來亦有烏棲曲不知與此同否樂</hi>
　　<hi>府詩集古今樂録曰西曲歌有烏夜啼</hi>
黄雲城邊<hi>一作南</hi>烏欲棲歸飛啞啞枝上啼機中織錦秦<lb/>
川女<hi>一作閨中織婦秦家女</hi>碧紗如烟隔窗語停梭悵然憶逺人<lb/>
<pb n="KR4c0014_WYG_003-17b"/>
獨宿孤房淚如雨<hi>一作停梭向人問故夫知在闗西淚如雨又悵然憶逺人一作悵然望逺</hi>
<hi>人一作問人憶故夫又獨宿孤房一作獨宿空堂一作知在流沙一作欲説遼西  吳均詩惟聞啞啞城上烏</hi>
<hi>晉書竇滔妻蘇氏始平人名蕙字若蘭善屬文苻堅時淊為秦州刺史被徙流沙蘇氏思之織錦為逥文旋圖</hi>
<hi>詩以贈淊宛轉循環以讀之詞甚悽惋凡八百四十字庾信詩彈琴蜀郡卓家女織錦秦川竇氏妻胡三省通</hi>
<hi>鑑註闗中之地沃野千里秦之故國謂之秦川魏武帝詩惋嘆淚如雨</hi>
　　烏棲曲<hi>梁簡文帝梁元帝蕭子顯並有此題之作樂府詩集列于西曲歌中烏夜啼之後</hi>
姑蘇臺上烏棲時吳王宫裏醉西施吳歌楚舞歡未畢<lb/>
青山欲<hi>繆本作猶</hi>銜半邊日銀箭金壺<hi>一作金壺丁丁</hi>漏水多起看<lb/>
<pb n="KR4c0014_WYG_003-18a"/>
秋月墜江波東方漸髙奈樂<hi>一作爾</hi>何<hi>述異記吳王夫差築姑蘇之臺三年</hi>
<hi>乃成周旋詰曲横亘五里崇飾土木殫耗人力官妓千人上别立春宵宫為長夜之飲造千石酒鍾作天池池</hi>
<hi>中造青龍舟舟中盛陳妓樂日與西施為水嬉晉書吳歌雜曲並出江南漢書為我楚舞江總詩虬水銀箭莫</hi>
<hi>相催鮑照詩金壺啟夕淪劉良註金壺貯刻漏水者以銅為之故曰金壺本事詩李白初自蜀至京師賀知章</hi>
<hi>見其烏棲曲嘆賞苦吟曰此詩可以泣鬼神矣或言是烏夜啼二篇未知孰是</hi>
　　戰城南<hi>按宋書漢鼓吹鐃歌十八曲中有戰城南曲樂府古題要解戰城南其辭大畧言戰</hi>
　　<hi>城南死郭北野死不得葬為烏鳥所食願為忠臣朝出攻戰而暮不得歸也</hi>
去年戰桑乾源今年戰葱河道洗兵條支海上波放馬<lb/>
<pb n="KR4c0014_WYG_003-18b"/>
天山雪中草萬里長征戰三軍盡衰老匈奴以殺戮為<lb/>
耕作古來惟見白骨黄沙田秦家築城備<hi>蕭本作避</hi>胡處漢<lb/>
家還有烽火燃烽火燃不息征戰<hi>一作長征</hi>無巳時野戰格<lb/>
鬬死敗馬號鳴向天悲烏鳶啄人腸銜飛上挂枯樹枝<lb/>
<hi>一作銜飛上枯枝</hi>士卒塗草莽將軍空爾為乃知兵者是凶器<lb/>
聖人<hi>一作君</hi>不得巳而用之<hi>太平寰宇記桑乾河在朔州馬邑縣東三十里源出北山</hi>
<hi>下一統志桑乾河在山西大同府城南六十里源出馬邑縣北洪濤山下與金龍池水合流東南入蘆溝河漢</hi>
<hi>書西域傳其河有兩源一出䓤嶺山一出于闐于闐在南山下其河北流與䓤嶺河合東注蒲昌海太平寰宇</hi>
<pb n="KR4c0014_WYG_003-19a"/>
<hi>記西河舊事云䓤嶺在燉煌西八千里其山髙大上悉生䓤故曰䓤嶺河源潛發其嶺分為二水涼州異物志</hi>
<hi>云䓤嶺水分流東西西入大海東為河源張騫使大宛而窮河源謂極于此不達崑崙也説苑武王伐紂風霽</hi>
<hi>而乗以大雨散宜生曰此其妖歟武王曰非也天洗兵也左思魏都賦洗兵海島李善註魏武兵接要曰大將</hi>
<hi>將行雨濡衣冠是謂洗兵後漢書西域傳條支國城在山上周圍四十餘里臨西海海水曲環其南及東北三</hi>
<hi>面路絶惟西北隅通陸道元和郡縣志天山一名白山一名時羅漫山在伊州北一百二十里春夏有雪出好</hi>
<hi>木及金鐵匈奴謂之天山過之皆下馬拜史記索隠西河舊事云祁連山在張掖酒泉二界上東西二百餘里</hi>
<hi>南北百里有松栢五木美水草冬温夏涼宜畜牧養一名天山亦曰白山也王褒四子講徳論匈奴百蠻之最</hi>
<hi>強者也其耒耜則弓矢鞍馬播種則捍絃掌拊收秋則奔狐馳兔穫刈則顛倒殪仆太白匈奴以殺戮為耕作</hi>
<pb n="KR4c0014_WYG_003-19b"/>
<hi>二語葢本于此而鍛錬之妙更覺精采不侔史記秦巳并天下乃使䝉恬將三十萬衆北逐戎翟收河南築長</hi>
<hi>城因地形用險制塞起臨洮至遼東延衰萬餘里漢書音義文穎曰邊方備胡寇作髙土櫓櫓上作桔橰桔橰</hi>
<hi>頭兠零以薪草置其中常低之有寇即燃火舉之以相告曰烽古戰城南詞梟騎格鬬死駑馬徘徊鳴章懷太</hi>
<hi>子後漢書註相拒而殺之曰格六韜聖人號兵為凶器不得已而用之蕭士贇曰開元天寶中上好邊功征伐</hi>
<hi>無時此詩葢以諷也  乾音干</hi>
　　將進酒<hi>一作惜空酒樽樂宋書漢鼔吹鐃歌十八曲有將進酒曲  府詩集將進酒古詞云</hi>
　　<hi>將進酒乗大白大畧以飲酒放歌為言宋何承天將進酒篇曰將進酒慶三朝備繁禮薦佳肴則言</hi>
　　<hi>朝㑹進酒且以濡首荒志為戒若梁昭明太子云洛陽輕薄子但叙逰樂飲酒而已</hi>
<pb n="KR4c0014_WYG_003-20a"/>
君不見黄河之水天上來奔流到<hi>蕭本作倒</hi>海不復回君不<lb/>
見髙堂明鏡悲白髪朝如青絲暮成<hi>一作如</hi>雪人生得意<lb/>
須盡歡莫使金樽空對月天生我材必有用<hi>一作天生我身必有</hi>
<hi>財又作天生吾徒有俊材又用一作開</hi>千<hi>一作黄</hi>金散盡還復來烹羊宰牛<lb/>
且為樂㑹須一飲三百杯岑夫子丹丘生進酒君莫停<lb/>
<hi>一作將進酒杯莫停</hi>與君歌一曲請君為我傾<hi>蕭本作側</hi>耳聴鐘鼓饌<lb/>
玉不足貴<hi>一作鐘鼎玉帛豈足貴</hi>但願長醉不用<hi>一作復蕭本作願</hi>醒古<lb/>
來聖賢皆寂寞<hi>一作死盡</hi>惟有飲者留其名陳王昔時<hi>一作日</hi>
<pb n="KR4c0014_WYG_003-20b"/>
宴平樂斗酒十千恣歡謔主人何為言少錢徑須沽取<lb/>
對君酌<hi>一作且須沽酒共君酌</hi>五花馬千金裘呼兒將出換美酒<lb/>
與爾同銷萬古愁<hi>曹植詩中厨辦豐膳烹羊宰肥牛世説註鄭𤣥别傳曰袁紹辟𤣥及去餞</hi>
<hi>之城東欲𤣥必醉㑹者三百餘人皆離席奉觴自旦及暮度𤣥飲三百餘杯而温克之容終日無怠陳暄與兄</hi>
<hi>子秀書鄭康成一飲三百杯吾不以為多岑夫子即集中所稱岑徴君是丹丘生即集中所稱元丹丘是皆太</hi>
<hi>白好友也鮑照詩為君歌一曲禮記傾耳聴之不可得而聞也何晏論語註饌飲食也左思吳都賦矜其宴居</hi>
<hi>則珠服玉饌李周翰註玉饌言珍美可比于玉曹植以太和六年封為陳王其所作名都篇有曰歸來宴平樂</hi>
<hi>美酒斗十干李善註平樂觀名五花馬謂馬之毛色作五花文者讀杜甫髙都䕶驄馬行云五花散作雲滿身</hi>
<pb n="KR4c0014_WYG_003-21a"/>
<hi>厥狀可覩矣杜陽雜編謂代宗御馬九花虬以身被九花故名亦是此義或謂據圖畫見聞志云唐開元天寶</hi>
<hi>之間承平日久世尚輕肥三花飾馬舊有家藏韓幹畫貴戚閲馬圖中有三花馬兼曾見蘇大參家有韓幹畫</hi>
<hi>三花御馬晏元獻家張萱畫虢國出行圖中有三花馬三花者剪鬛為三瓣白樂天詩云鳯箋裁五色馬鬛剪</hi>
<hi>三花乃知所謂五花者亦是剪馬鬛為五瓣耳其説亦通蕭註謂其義出於隋丹元子步天歌五个吐花王良</hi>
<hi>文言馬之紋上應星宿而嗤杜註無舉此者則大謬矣史記孟嘗君有一狐白裘直千金天下無雙</hi>
　　行行且逰獵篇<hi>胡震亨曰行行且逰獵篇始梁劉孝威其辭詠天于逰獵事太白詠</hi>
　　<hi>邊城兒逰獵為不同耳</hi>
邊城兒生來不讀一字書但知<hi>蕭本作將</hi>逰獵誇輕趫胡馬<lb/>
<pb n="KR4c0014_WYG_003-21b"/>
秋肥宜白草騎來躡影何矜<hi>一作可怜誤</hi>驕金鞭拂雪揮鳴<lb/>
鞘半酣呼鷹出逺郊弓彎<hi>一作彎弧</hi>滿月不虛發雙鶬迸落<lb/>
連飛髇<hi>繆本作<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>
                    </hi>海邊觀者皆辟易猛氣英風振沙磧儒生<lb/>
不及逰俠人白首下<hi>繆本作垂</hi>帷復何益<hi>韻㑹趫捷也梁簡文帝詩邊秋胡馬</hi>
<hi>肥漢書鄯善國多白草孟康註白草草之白者顔師古註白草似莠而細無芒其乾熟時正白色牛馬所嗜也</hi>
<hi>曹植七啟忽躡景而輕騖逸奔驥而超遺風李善註景日景也躡之言疾也廣韻鞘鞭鞘也蕭士贇曰滿月彎</hi>
<hi>弓圓滿之狀子虚賦弓不虛發中必決眥列子蒲且子之弋也弱弓纎繳乗風振之連雙鶬於青雲之際鶬鶬</hi>
<hi>雞也詳見大獵賦註韻㑹髇鳴鏑也或作<graphic n="KR1076" url="https://raw.githubusercontent.com/kanripo/KR-Gaiji/master/images/KR1076.png" mimeType="image/png"/>辟易却退而易其本處詳見二巻註孔稚珪北山移文張英風於</hi>
<pb n="KR4c0014_WYG_003-22a"/>
<hi>海甸沙磧即沙漠也唐人多變稱沙磧唐書秦隴以西多沙磧少行人胡三省通鑑註磧大磧也即所謂大漠</hi>
<hi>荀悦漢紀立氣勢作威福結私交以立强於世者謂之逰俠漢書董仲舒少治春秋孝景時為博士下帷講誦</hi>
<hi>弟子傳以久次相受業或莫見其面跡趫音蹺鞘音梢髇音囂辟音闢磧音</hi>
　　飛龍引二首<hi>按樂府詩集飛龍引乃琴曲歌辭太白二篇皆借黄帝上昇事為言乃逰</hi>
　　<hi>仙詩也</hi>
黄帝鑄鼎于荆山錬丹砂丹砂成黄金騎龍飛上太清<lb/>
<hi>繆本作飛去太上</hi>家雲愁海思令人嗟宫中綵女顔如花飄然<lb/>
揮手淩紫霞從風縱體登鸞<hi>一作鑾</hi>車登鸞車侍軒轅遨<lb/>
<pb n="KR4c0014_WYG_003-22b"/>
逰青天中其樂不可言<hi>史記黄帝採首山銅鑄鼎于荆山下鼎既成有龍垂胡髯下迎</hi>
<hi>黄帝黄帝上騎羣臣後宫從上者七十餘人龍乃上去餘小臣不得上乃悉持龍髯龍髯抜墮墮黄帝之弓百</hi>
<hi>姓仰望黄帝既上天乃抱其弓與龍髯號故後世因名其處曰鼎湖其弓曰烏號李少君言上曰祠竈則致物</hi>
<hi>致物而丹砂可化為黄金黄金成以為飲食器則益夀益夀而海中蓬萊仙者乃可見見之以封禪則不死黄</hi>
<hi>帝是也黄帝九鼎神丹經乗雲駕龍上下太清梁豫章王詩雲悲海思徒揜抑抱朴子黄帝以千二百女昇天</hi>
<hi>鮑照詩合神丹戲紫房紫房綵女弄明璫宋之問詩越女顔如花陸機詩輕舉乗紫霞曹植洛神賦忽焉縱體</hi>
<hi>以遨以嬉吕延濟註縱體輕舉之貌太平御覽尺素訣曰太微天帝登白鸞之車駕黒羽之鳯史記黄帝者少</hi>
<hi>典之子姓公孫名曰軒轅有土徳之瑞故號黄帝</hi>
<pb n="KR4c0014_WYG_003-23a"/>
　　其二<lb/>
鼎湖流水清且閒軒轅去時有弓劒古人傳道留其間<lb/>
後宫嬋娟多花顔乗鸞飛烟亦不還騎龍攀天造天闗<lb/>
造天闗聞天語屯<hi>蕭本作長</hi>雲河車載玉女載玉女過紫皇<lb/>
紫皇乃賜白兔所𢷬之藥方後天而老凋三光下視瑤<lb/>
池見王母蛾眉蕭颯如秋霜<hi>通典𢎞農郡湖城縣故曰胡漢武帝更為湖縣有荆</hi>
<hi>山黄帝鑄鼎于荆山其下曰鼎湖即此也九域志陜州陜郡有鼎湖黄帝采首山之銅鑄鼎于荆山之下帝升</hi>
<hi>天因名其地史記正義括地志云湖水源出虢州湖城縣南三十五里夸父山北流入河即鼎湖也聞者是水</hi>
<pb n="KR4c0014_WYG_003-23b"/>
<hi>止而不動之意陸機詩惠心清且閒水經註黄帝崩惟弓劍存焉故世稱黄帝仙矣韻㑹嬋娟美好貌宋書堯</hi>
<hi>夢攀天而上漢武内傳上元夫人歌步𤣥之曲曰負笈造天闗借問太上家列子化人之宫出雲雨之上而不知</hi>
<hi>下之據望之若屯雲焉此言屯雲河車言車之多若屯雲也楚辭建日月以為葢兮載玉女於後車吕氏春秋</hi>
<hi>身好玉女髙誘註玉女好女也仙傳多稱侍女為玉女亦是此義謂其美如玉也沈約郊居賦降紫皇於天闕</hi>
<hi>延二妃於湘渚太平御覽秘要經曰太清九宫皆有僚屬其最髙者稱天皇紫皇玉皇古董逃行教敇凡吏受</hi>
<hi>言採取神藥若木端白兔長跪𢷬藥蝦蟆丸奉上陛下一玉柈服此藥可得神仙拾遺記服之得道後天而老</hi>
<hi>初學記日月星謂之三辰亦曰三光楊齊賢曰凋三光者言三光有時凋落而真身則常存也太平廣記西王</hi>
<hi>母所居宫室九層𤣥室紫翠丹房左帶瑶池右環翠水司馬相如大人賦吾乃今日覩西王母暠然白首戴勝</hi>
<pb n="KR4c0014_WYG_003-24a"/>
<hi>而穴處所謂蛾眉蕭颯如秋霜即白首之意嫌王母已有衰老之容以反明軒轅之後天而老也</hi>
　　天馬歌<hi>漢書武帝紀元鼎四年秋馬生渥洼水中作天馬之歌太初四年春貳師將軍廣利</hi>
　　<hi>斬大宛王首獲汗血馬來作西極天馬之歌胡震亨曰漢郊祀天馬二歌皆以歌瑞應太白所擬則</hi>
　　<hi>以馬之老而見棄自況思蒙收贖似去翰林後所作</hi>
天馬來出月支<hi>蕭本作氏</hi>窟背為虎文龍翼骨嘶青雲振緑<lb/>
髪蘭筋權竒走滅沒騰崑崙歴西極四足無一蹶雞鳴<lb/>
刷燕晡秣越神行電邁躡恍惚<hi>史記天子得烏孫馬好名曰天馬及得大宛汗</hi>
<hi>血馬益壯更名烏孫馬曰西極名大宛馬曰天馬云郭璞山海經註月支國多好馬史記正義萬震南州志云</hi>
<pb n="KR4c0014_WYG_003-24b"/>
<hi>大月支在天竺北可七千里地髙燥而逺國中騎乗常數十萬匹城郭宫殿與大秦國同人民赤白色便習弓</hi>
<hi>馬土地所出及竒偉珍物被服鮮好天竺不及也外國稱天下有三衆中國為人衆大秦為寳衆月支為馬衆</hi>
<hi>漢天馬歌虎脊兩化若鬼應劭註馬毛色如虎脊者有兩也顔延年赭白馬賦垂稍植髪李善註髪額上毛也</hi>
<hi>陳琳為曹洪與魏文帝書整蘭筋李善註相馬經云一筋從𤣥中出謂之蘭筋𤣥中者目上䧟如井字蘭筋堅</hi>
<hi>者千里吕向註蘭筋馬筋節堅者千里足也漢天馬歌志俶儻精權竒赭白馬賦精權竒兮張銑註權竒善行</hi>
<hi>貌列子天下之馬者若滅若沒若亡若失若此者絶塵弭轍淮南子經紀山川蹈騰崑崙髙誘註騰上也崑崙</hi>
<hi>山名在西北其髙萬九千里漢天馬歌天馬徠從西極涉流沙九夷服説文蹶僵也赭白馬賦旦刷幽燕晝秣</hi>
<hi>荆越劉良註刷括也秣飼也幽燕北地名荆越南地名韻㑹晡日加申時也杜預左傳註秣穀馬也  晡音逋</hi>
<pb n="KR4c0014_WYG_003-25a"/>
天馬呼飛龍<hi>一作黄</hi>趨目明長庚臆雙鳬尾如流星首渇<lb/>
烏口噴紅光汗溝珠<hi>當作朱</hi>曽陪時龍躍<hi>蕭本作躡</hi>天衢羈金<lb/>
絡月照皇<hi>一作星</hi>都逸氣稜淩九區白璧如山誰敢沽回<lb/>
頭笑紫燕但覺爾輩愚<hi>黄伯仁龍馬頌耳如剡筩目象明星初學記長庚太白星也史</hi>
<hi>記索隠韓詩云太白晨出東方為啟明昏見西方為長庚齊民要術馬胸欲直而出鳬間欲開望之如雙鳬又</hi>
<hi>曰雙鳬欲大而上註飛鳬胸兩邊肉如鳬埤雅舊説相馬擎頭如鷹垂尾如彗後漢書作翻車渇烏施于橋西</hi>
<hi>用灑南北郊路章懷太子註渇烏為曲筒以氣引水上也此言馬尾流轉有似奔星馬首昻矯狀類渇烏即如</hi>
<hi>彗如鷹之意齊民要術相馬之法口中欲得紅而有光又曰口中欲得色紅白如火光為善材氣多良且夀張</hi>
<pb n="KR4c0014_WYG_003-25b"/>
<hi>率舞馬賦露沫噴紅沾汗流赭赭白馬賦膺門沫赭汗溝走血李善註相馬經云膺門欲開汗溝欲深孔融薦</hi>
<hi>彌衡表龍躍天衢振翼雲漢楚辭躡天衢兮長驅王逸註衢路也説文羈馬絡頭也莊子齊之以月題陸徳明</hi>
<hi>註月題馬額上當顱如月形者也赭白馬賦雨權協月李善註相馬經曰頰欲圓如懸璧因謂之雙璧其盈滿</hi>
<hi>如月異相之表也黄伯仁龍馬頌曰雙璧似月曹植詩應㑹皇都赭白馬賦罄九區而率順李善註九區九服</hi>
<hi>也沈約詩紫燕光陸離李善註尸子曰我得民而治則馬有紫燕蘭池吕延濟註紫燕良馬也  臆音益</hi>天<lb/>
馬奔戀君軒駷躍驚矯浮雲翻萬里足躑躅遙瞻閶闔<lb/>
門不逢寒風子誰採逸景孫<hi>鮑照詩疲馬戀君軒公羊傳臨南駷馬而由乎孟氏</hi>
<hi>何休註駷捶馬銜走也漢天馬歌天馬來龍之媒逰閶闔觀玉臺應劭註閶闔天門也吕氏春秋古之善相馬</hi>
<pb n="KR4c0014_WYG_003-26a"/>
<hi>者寒風氏相口齒天下之良工也陸雲與陸典書逸影之迹永縶幽㝠之坂  駷音聳</hi>白雲在青<lb/>
天丘陵逺崔嵬鹽車上峻坂倒行逆施畏日晩伯樂翦<lb/>
拂中道遺少盡其力老棄之願逢田子方惻然為我悲<lb/>
<hi>一作思</hi>雖有玉山禾不能療苦<hi>一作/我</hi>饑<hi>繆本作肌</hi>嚴霜五月凋<lb/>
桂枝伏櫪銜寃摧兩眉請君贖獻穆天子猶堪弄影舞<lb/>
瑤池<hi>王母謡白雲在天丘陵自出戰國策夫驥之齒至矣服鹽車而上太行蹄申膝折尾湛胕潰漉汁洒</hi>
<hi>地白汗交流外坂遷延負棘而不能上伯樂遭之下車攀而哭之解紵衣以羃之驥于是俛而噴仰而鳴聲達</hi>
<hi>于天若出金石者何也彼見伯樂之知巳也劉峻廣絶交論曰翦拂使其長鳴正用此事翦拂謂修翦其毛鬛</hi>
<pb n="KR4c0014_WYG_003-26b"/>
<hi>洗拭其塵垢史記伍子胥曰吾日暮塗逺吾故倒行而逆施之陸徳明莊子音義伯樂姓孫名陽善馭馬石氏</hi>
<hi>星經云伯樂天星名主典天馬孫陽善馭故以為名韓詩外傳田子方出見老馬於道胃然有志焉以問于御</hi>
<hi>者曰此何馬也曰故公家畜也罷而不為用故出放也田子方曰少盡其力而老棄其身仁者不為也束帛而</hi>
<hi>贖之窮士聞之知所歸心矣鮑照詩誠不及青鳥逺食玉山禾張協七命瓊山之禾李善註瓊山禾即崑崙山</hi>
<hi>之木禾山海經曰崑崙之上有木禾長五尋大五圍韻㑹櫪牛馬皁也通作厯葢今之馬槽也漢書馬不伏厯</hi>
<hi>不可以趨道顔師古註㐲厯謂伏槽厯而秣之也列子穆王肆意逺逰命駕八駿之乗馳驅千里遂賔于西王</hi>
<hi>母觴于瑶池之上楊師道咏飲馬詩清晨控龍馬弄影出花林王融曲水詩序穆滿八駿如舞瑶水之隂劉良</hi>
<hi>註如舞謂馬行貌不蕭士贇曰此詩為逸羣絶倫之士  遇知巳者嘆也</hi>
<pb n="KR4c0014_WYG_003-27a"/>
　　行路難三首<hi>樂府古題要解行路難備言世路艱難及離别傷悲之意多以君不見為</hi>
　　<hi>首</hi>
金樽清酒斗十千玉盤珍羞直萬錢停杯投筯不能食<lb/>
拔劒四顧心茫然欲渡黄河冰塞川將登太行雪滿山<lb/>
<hi>一作暗天</hi>閒來垂釣碧<hi>一作坐</hi>溪上忽復乗舟夢日邊行路難<lb/>
行路難多岐路今安在長風破浪㑹有時直挂雲帆濟<lb/>
滄海<hi>曹植詩美酒斗十千北史韓晉明好酒縱誕招飲賔客一席之費動至萬錢猶恨儉率鮑照詩對案</hi>
<hi>不能食拔劒擊柱長嘆息古詩四顧何茫然鮑照舞鶴賦冰塞長川雪滿羣山太行山見明堂賦註宋書伊摯</hi>
<pb n="KR4c0014_WYG_003-27b"/>
<hi>將應湯命夢乗船過日月之旁列子楊子之鄰人亡羊既率其黨又請楊子之豎追之楊子曰亡一羊何追者</hi>
<hi>之衆隣人曰多岐路宋書宗慤少時叔父炳問其志慤曰願乗長風破萬里浪馬融廣成頌張雲帆施蜺幬釋</hi>
<hi>名隨風張幔曰帆</hi>
　　其二<lb/>
大道如青天我獨不得出羞逐長安社中兒赤雞白狗<lb/>
<hi>一作雉</hi>賭梨栗彈劒作歌奏苦聲曳裾王門不稱情淮隂<lb/>
市井笑韓信漢朝公卿忌賈生君不見昔時燕家重郭<lb/>
隗擁篲折節無嫌猜劇辛樂毅感恩分輸肝剖膽效英<lb/>
<pb n="KR4c0014_WYG_003-28a"/>
<hi>一作俊</hi>才昭王白骨縈蔓<hi>蕭本作爛</hi>草誰人更掃黄金臺行路<lb/>
難歸去來<hi>舊唐書京師秦之咸陽漢之長安也隋開皇二年自漢長安故城東南移二十里置新都</hi>
<hi>今京師是也史記馮驩聞孟嘗君好客躡屩而見之孟嘗君置傳舍十日孟嘗君問傳舍長曰客何所為荅曰</hi>
<hi>馮先生甚貧猶有一劍耳又蒯緱彈其劍而歌曰長鋏歸來乎食無魚孟嘗君遷之幸舍食有魚矣五日又問</hi>
<hi>傳舍長荅曰客復彈劍而歌曰長鋏歸來乎出無輿孟嘗君遷之代舍出入乗輿車矣五日孟嘗君復問傳舍</hi>
<hi>長荅曰先生又嘗彈劍而歌曰長鋏歸來乎無以為家孟嘗君不悦漢書鄒陽曰飾固陋之心則何王之門不</hi>
<hi>可曳長𥚑乎史記韓信淮隂人淮隂屠中少年有侮信者曰若雖長大好帶刀劍中情怯耳衆辱之曰信能死</hi>
<hi>刺我不能死出我胯下於是信熟視之俯出胯下蒲伏一市人皆笑信以為怯又史記天子議以為賈生任公</hi>
<pb n="KR4c0014_WYG_003-28b"/>
<hi>卿之位絳灌東陽侯馮敬之屬盡害之乃短賈生曰洛陽之人年少初學專欲擅權紛亂諸事於是天子後亦</hi>
<hi>疏之不用其議又史記鄒衍如燕燕昭王擁篲先驅索隠曰篲帚也為之掃地以衣袂擁帚而却行恐塵埃之</hi>
<hi>及其長者所以為敬也戰國策主折節以下其臣臣推體以下死士鮑彪註折節屈折肢節也江淹恨賦蔓草</hi>
<hi>縈骨昭王郭隗及黄金臺事俱見二巻註  隗音危篲音遂劇音極</hi>
　　其三<hi>此首一作古興</hi>
有耳莫洗潁川水有口莫食首陽蕨含光混世貴無名<lb/>
何用孤髙比雲月吾觀自古賢達人功成不退皆殞身<lb/>
子胥既棄吳江上屈原終投湘水濵陸機雄才豈自保<lb/>
<pb n="KR4c0014_WYG_003-29a"/>
李斯税駕苦不早華亭鶴唳詎可聞上蔡蒼鷹何足道<lb/>
君不見呉中張翰稱<hi>一作真</hi>達生秋風忽憶江東行且樂<lb/>
生前一杯酒何須身後千載名<hi>髙士傳許由耕於中岳潁水之陽箕山之下堯</hi>
<hi>召為九州長由不欲聞之洗耳于潁水濵史記武王巳平殷亂天下宗周而伯夷叔齊恥之義不食周粟隠于</hi>
<hi>首陽山採薇而食之索隠曰薇蕨也梁書阮孝緒傳周徳雖興夷齊不厭薇蕨漢道方盛黄綺無悶山林薇蕨</hi>
<hi>本二草而古人亦多混稱太白改以叶韻葢有自也吳越春秋吳王聞子胥之怨恨也乃使人賜屬鏤之劍子</hi>
<hi>胥伏劍而死吳王取子胥尸盛以䲭夷之器投之於江中子胥因隨流揚波依潮來往蕩激崩岸拾遺記屈原</hi>
<hi>以忠見斥隠於沅湘披榛茹草混同禽獸不交世務採栢實以和桂膏用養心神被王逼逐乃赴清泠之水楚</hi>
<pb n="KR4c0014_WYG_003-29b"/>
<hi>人思慕謂之水仙其神逰于天河精靈時降湘浦晉書成都王穎起兵討長沙王乂假陸機後將軍河北大都</hi>
<hi>督督北中郎將王粹冠軍牽秀等諸軍二十餘萬人戰於鹿苑機軍大敗宦人孟玖譖機于穎言其有異志穎</hi>
<hi>怒使秀宻收機機釋戎服著白帢與秀相見神色自若既而嘆曰華亭鶴唳豈可復聞乎遂遇害于軍中世説</hi>
<hi>註八王故事曰華亭吳由拳縣郊外墅也有清泉茂林吳平後陸機兄弟共逰于此十餘年語林曰機為河北</hi>
<hi>都督聞警角之聲謂孫丞曰聞此不如華亭鶴唳故臨刑而有此嘆説文唳鶴鳴也史記李斯為丞相長男由</hi>
<hi>為三川守諸男皆尚秦公主女悉嫁秦諸公子李由告歸咸陽李斯置酒於家百官長皆前為夀門庭車騎以</hi>
<hi>千數李斯喟然嘆曰吾聞之荀卿曰物禁太盛夫斯乃上蔡布衣閭巷黔首上不知其駑下遂遷擢至此當今</hi>
<hi>人臣之位無居臣上者可謂富貴極矣物極則衰吾未知所税駕也索隠曰税駕猶解駕言休息也李斯言巳</hi>
<pb n="KR4c0014_WYG_003-30a"/>
<hi>今日富貴已極未知向後吉凶止泊在何處也太平御覽史記曰李斯臨刑思牽黄犬臂蒼鷹出上蔡東門不</hi>
<hi>可得矣考今本史記李斯傳中無臂蒼鷹字而太白詩中屢用其事當另有所本晉書張翰字季鷹吳郡吳人</hi>
<hi>也有清才善屬文而縱任不拘齊王冏辟為大司馬東曹掾冏時執權翰因見秋風起乃思吳中菰菜蓴羮鱸</hi>
<hi>魚膾曰人生貴得適志何能羇宦數千里以要名爵乎遂命駕而歸俄而冏敗人皆謂之見機翰任心自適不</hi>
<hi>求當世或謂之曰卿乃可縱適一時獨不為身後名耶荅曰使我有身後名不如即時一杯酒時人貴其曠達</hi>
<hi>音唳  麗</hi>
　　長相思<hi>長相思本漢人詩中語古詩客從逺方來遺我一書札上言長相思下言久離别蘇</hi>
　　<hi>武詩生當復來歸死當長相思李陵詩行人難久留各言長相思六朝始以名篇如陳後主長相思</hi>
<pb n="KR4c0014_WYG_003-30b"/>
　　<hi>久相憶徐陵長相思望歸難江總長相思久别離諸作並以長相思發端太白此篇正擬其格</hi>
長相思在長安絡緯秋啼金井闌<hi>繆本作欄</hi>微<hi>一作凝</hi>霜凄凄<lb/>
簟色寒孤燈不明<hi>一作眠一作寐</hi>思欲絶巻帷望月空長嘆美<lb/>
人如花<hi>一作佳期迢迢</hi>隔雲端上有青㝠之髙<hi>蕭本作長</hi>天下有渌<lb/>
水之波瀾天長路逺魂飛苦夢魂不到闗山難長相思<lb/>
摧心肝<hi>吳均詩絡緯井邊啼古今註莎雞一名促織一名絡緯一名蟋蟀促織謂其鳴聲如急織絡緯</hi>
<hi>謂其鳴聲如紡績也按今之所謂絡緯似蚱蜢而大翅作聲絶類紡績秋夜露涼風冷鳴尤淒𦂳俗謂之紡績</hi>
<hi>娘非蟋蟀也或古今稱謂不同歟金井闌井上闌干也古樂府多有玉牀金井之辭葢言其木石美麗價值金</hi>
<pb n="KR4c0014_WYG_003-31a"/>
<hi>玉云耳宋玉神女賦煒乎如花温乎如玉枚乗詩美人在雲端天路隔無期楚辭據青㝠而攄虹兮陳後主孫</hi>
<hi>瑒銘天長路逺地久雲多歐陽建詩痛哭摧心肝</hi>
　　上留田行<hi>繆本少行字調按樂府詩集王僧䖍技録相和歌瑟  三十八曲有上留田行</hi>
　　<hi>古今註上留田地名也其地人有父母死兄不字其孤弟者鄰人為其弟作悲歌以風其兄故曰上</hi>
　　<hi>留田太白所謂弟死不葬他人舉銘旌之事與古今註所説不同豈别有異詞之傳聞抑於時實有</hi>
　　<hi>斯事而借古題以詠新聞耶</hi>
行至上留田孤墳何峥嶸積此萬古恨春草不復生悲<lb/>
風四邊來腸斷白楊聲借問誰家地埋沒蒿里塋古老<lb/>
<pb n="KR4c0014_WYG_003-31b"/>
向予言言是上留田蓬科馬鬛今巳平昔之弟死兄不<lb/>
葬他人於此舉銘旌一鳥死百鳥鳴一獸走百獸驚桓<lb/>
<hi>一作常</hi>山之禽别離苦欲去迴翔不能征田氏倉卒骨肉<lb/>
分青天白日摧紫荆交讓<hi>蕭本作柯</hi>之木本同形東枝顦顇<lb/>
西枝榮無心之物尚如此參商胡乃尋天兵孤竹延陵<lb/>
讓國揚名髙風緬邈頽波激清尺布之謠塞耳不能聴<lb/>
<hi>本草拾遺白楊北土極多人種墟墓間樹大皮白古詩出郭門直視但見丘與墳白楊多悲風蕭蕭愁殺人七</hi>
<hi>哀詩借問誰家墳古薤露歌蒿里誰家地漢書蒿里召兮郭門宏顔師古註蒿里死人里説文塋墓也賈山至</hi>
<pb n="KR4c0014_WYG_003-32a"/>
<hi>言使其後世曽不得蓬顆蔽冢而託葬焉顔師古註顆謂土塊蓬顆言塊上生蓬者耳蓬科蓬顆義同禮記孔</hi>
<hi>子之䘮有自燕來觀者舍于子夏氏子夏曰昔夫子言之曰吾見封之若堂者矣見若防者矣見若覆夏屋者</hi>
<hi>矣見若斧者矣從若斧者焉馬鬛封之謂也正義曰子夏既道從若斧形恐燕人不識故舉俗稱馬鬛封之謂</hi>
<hi>也以語燕人馬騣鬛之上其肉薄封形似之又禮記銘明旌也以死者為不可别巳故以其旗識之家語孔子</hi>
<hi>在衛昧旦晨興顔回侍側聞哭者之聲甚哀子曰回汝知此何所哭乎對曰回以此哭聲非但為死者而已又</hi>
<hi>有生離别者也子曰何以知之對曰回聞桓山之鳥生四子焉羽翼既成將分於四海其母悲鳴而送之哀聲</hi>
<hi>有似于此為其往而不返也回竊以音類知之孔子使人問哭者果曰父死家貧賣子以葬與之長訣子曰回</hi>
<hi>也善於識音矣楚辭歸雁兮于征王逸註征行也言將去續齊諧記京兆田真兄弟三人共議分財生貲皆平</hi>
<pb n="KR4c0014_WYG_003-32b"/>
<hi>均唯堂前一株紫荆樹共議欲破三片明日就截之其樹即枯死狀如火然真往見之大驚謂諸弟曰樹本同</hi>
<hi>枺聞將分斫所以憔悴是人不如木也因悲不自勝不復解樹樹應聲榮茂兄弟相感更合財寶遂為孝門述</hi>
<hi>異記黄金山有楠樹一年東邊榮西邊枯後年西邊榮東邊枮年年如此張華云交譲樹也左傳昔髙辛氏有</hi>
<hi>二子伯曰閼伯季曰實沉居于曠林不相能也日尋干戈以相征討后帝不臧遷閼伯于商丘主辰商人是因</hi>
<hi>故辰為商星遷實沉于大夏主参唐人是因以服事夏商杜預註尋用也史記伯夷叔齊孤竹君之二子也父</hi>
<hi>欲立叔齊及父卒叔齊讓伯夷伯夷曰父命也遂逃去叔齊亦不肯立而逃之又史記吳王夀夢有子四人長</hi>
<hi>曰諸樊次曰餘祭次曰餘昧次曰季札季札賢而夀夢欲立之季札讓不可於是乃立長子諸樊攝行事當國</hi>
<hi>諸樊已除䘮讓位季札季札謝曰曹宣公之卒也諸侯與曹人不義曹君將立子臧子臧去之以成曹君君子</hi>
<pb n="KR4c0014_WYG_003-33a"/>
<hi>曰能守節矣札雖不才願附於子臧之義吳人固立季札季札棄其室而耕乃舍之季札封於延陵故號曰延</hi>
<hi>陵季子潘岳寡婦賦緬邈兮長乖吕延濟註緬邈長逺貌漢書淮南厲王長令男子但等七十人與棘蒲侯柴</hi>
<hi>武太子竒謀以輦車四十乗反谷口令人使閩越匈奴事覺治之當棄市制曰其赦長死罪廢勿王有司奏請</hi>
<hi>處蜀嚴道卭郵淮南王不食而死民有作歌歌淮南王曰一尺布尚可縫一斗粟尚可舂兄弟二人不相容李</hi>
<hi>陵詩游子暮思歸塞耳不能聴  塋音營参音森緬音勉</hi>
　　春日行<hi>胡震亨曰鮑照春日行詠眷遊太白則擬君王遊樂之辭</hi>
深宫髙樓入紫清金作蛟龍盤繡<hi>一作繡作</hi>楹佳人當窗弄<lb/>
白日絃將手語彈鳴筝春風吹落君王耳此曲乃是昇<lb/>
<pb n="KR4c0014_WYG_003-33b"/>
天行因出天池泛蓬瀛樓船<hi>蕭本作臺</hi>蹙沓波浪驚三千雙<lb/>
蛾獻歌笑撾鐘考鼓宫殿傾萬姓聚舞歌太平我無為<lb/>
人自寧三十六帝欲相迎仙人飄翩下雲軿帝不去<lb/>
留鎬京安能為軒轅獨往入窅㝠小臣拜獻南山<lb/>
夀陛下萬古垂鴻名<hi>真誥仰眄太霞宫金閣曜紫清河弦子朗詩美人弄白日灼灼當春牖</hi>
<hi>將手語謂絃與手相戛而成聲也風俗通筝謹案禮樂記五絃筑身今并涼二州筝形如瑟不知誰所改作也</hi>
<hi>或曰秦䝉恬所造隋書筝十三絃所謂秦聲䝉恬所作者也通典傅𤣥筝賦序曰代以為䝉恬所造今觀其器</hi>
<hi>上崇似天下平似地中空准六合絃柱擬十二月設之則四象在鼔之則五音發斯乃仁智之器豈䝉恬亡國</hi>
<pb n="KR4c0014_WYG_003-34a"/>
<hi>之臣所能闗思哉曹植詩撫絃彈鳴筝昇天行古樂府名樂府古題要解昇天行曹植日月何肯留鮑照家世</hi>
<hi>宅闗輔皆傷人世不永俗情險囏當求神仙翺翔六合之外其辭葢出楚辭逺逰篇也天池指御苑池沼而言</hi>
<hi>史記太液池中有蓬萊方丈瀛洲壺梁象海中神山龜魚之屬西京雜記昆明池中有樓船數百艘上建樓櫓</hi>
<hi>韻㑹撾擊也毛萇詩傳考擊也書武成萬姓悦服老子我無為而民自化按道書有三十六天上帝東方八天</hi>
<hi>太皇黄曾天帝太明玉完天帝清明何童天帝𤣥胎平育天帝元明文舉天帝上明七曜摩夷天帝虛無玉衡</hi>
<hi>天帝太極濛翳天帝南方八天赤明和陽天帝𤣥明恭蕐天帝曜明宗飄天帝竺落皇笳天帝虚明靈曜天帝</hi>
<hi>觀明端靖天帝元明恭慶天帝太燠極瑶天帝西方八天元載孔昇天帝太安皇崖天帝顯定極風天帝始皇</hi>
<hi>孝芒天帝太皇翁重浮容天帝無思江油天帝上揲阮樂天帝無極曇誓天帝北方八天皓庭霄度天帝淵通</hi>
<pb n="KR4c0014_WYG_003-34b"/>
<hi>元洞天帝太文翰寵妙成天帝太素秀樂禁上天帝太虚無上常融天帝太釋玉隆騰勝天帝龍變梵度天帝</hi>
<hi>太極平育賈奕天帝中央四帝昊天金闕玉皇上帝先天聖祖長生大帝上天紫微天皇大帝中天北極紫微</hi>
<hi>大帝真誥廬江潛山中有學道者鄭景世張重華以四月十九日北𤣥老太一迎以雲軿白日升天蒼頡篇軿</hi>
<hi>衣車也詩大雅宅是鎬京元和郡縣志周武王鎬京在長安縣西北十八里自漢武帝穿昆明池於此鎬京遺</hi>
<hi>趾遂淪陷焉莊子黄帝再拜稽首而問曰敢問治身奈何而可以長久廣成子曰我為汝遂于大明之上矣至</hi>
<hi>彼至陽之原也為汝入於窅㝠之門矣至彼至隂之原也詩大雅如南山之夀不騫不崩獨斷陛下者陛階也</hi>
<hi>所由升堂也天子必有近臣執兵陳於陛側以戒不虞謂之陛下者羣臣與天子言不敢指斥天子故呼在陛</hi>
<hi>下者而告之因卑達尊之意也上書亦如之封禪書前聖之所以永保鴻名而常為稱首吕向註鴻大也  撾</hi>
<pb n="KR4c0014_WYG_003-35a"/>
<hi>張𤓰切音髽軿音瓶鎬音浩窅音窈</hi>
　　前有樽酒行二首<hi>即古樂府之前有一樽酒也傅𤣥張正見諸作皆言置酒以祝</hi>
　　<hi>賔主長夀之意太白則變而為當及時行樂之辭</hi>
春風東來忽相過金樽渌酒生微波落花紛紛稍覺多<lb/>
美人欲醉朱顔酡青軒桃李能幾何流光欺人忽蹉跎<lb/>
君起舞日西<hi>一作將</hi>夕當年意氣不肯傾<hi>蕭本/作平</hi>白髪如<hi>一作</hi>
<hi>首垂</hi>絲嘆何益<hi>水清曰渌所謂渌酒即清酒之義也楚辭美人既醉朱顔酡韻㑹酡飲而赭色著面</hi>
<hi>也虞炎詩青軒明月時王適詩青軒桃李落紛紛紫庭蘭蕙日氛氲流光日月之光也曹植詩流光正徘徊説</hi>
<pb n="KR4c0014_WYG_003-35b"/>
<hi>文蹉跎失時也王融詩暢哉人外賞遲遲眷西夕  酡音䭾</hi>
　　其二<lb/>
琴奏龍門之緑桐玉壺美酒清若空催絃拂柱與君飲<lb/>
看朱成碧顔始紅<hi>一作眼白看杯顔色紅</hi>胡姬貌如花當壚笑春<lb/>
風笑春風舞羅衣君今不醉將<hi>繆本作欲</hi>安歸<hi>周禮龍門之琴瑟於宗廟</hi>
<hi>中奏之鄭康成註龍門山名枚乗七發龍門之桐髙百尺而無枝使琴摯斫斬以為琴王僧儒詩誰知心眼亂</hi>
<hi>看朱忽成碧古樂府胡姬年十五春日獨當壚漢書乃令文君當盧顔師古註賣酒之處累土為盧以居酒甕</hi>
<hi>四邊隆起其一面髙形如煆爐故名盧而俗之學者皆謂當盧為對温酒火爐失其義矣</hi>
<pb n="KR4c0014_WYG_003-36a"/>
　　夜坐吟<hi>夜坐吟始自鮑照其辭曰冬夜沉沉夜坐吟含情未發已知心霜入幕風度林朱燈</hi>
　　<hi>滅朱顔尋體君歌逐君音不貴聲貴意深葢言聴歌逐音因音託意也</hi>
冬夜夜寒覺夜長沈吟久坐坐北堂冰合井泉月入閨<lb/>
金釭青凝照悲啼金釭滅啼轉多掩妾淚聴君歌歌有<lb/>
聲妾有情情聲合兩無違一語不入意從君萬曲梁塵<lb/>
飛<hi>古詩天寒知夜長西都賦金釭銜璧吕延濟註金釭燈盞也鮑照詩萬曲不闗心陸機詩再唱梁塵飛劉</hi>
<hi>向别録漢興以來善雅歌者魯人虞公發聲清哀葢動梁塵  釭音江</hi>
　　野田黄雀行<hi>按王僧䖍技録相和歌瑟調三十八曲中冇野田黄雀行</hi>
<pb n="KR4c0014_WYG_003-36b"/>
逰莫逐炎洲翠棲莫近吳宫燕吳宫火起焚巢<hi>繆本作爾</hi>窠<lb/>
炎洲逐翠遭網羅蕭條兩翅蓬蒿下縱有鷹鸇奈爾<hi>一作</hi>
<hi>若</hi>何<hi>郭璞山海經註翠似燕而紺色陳子昻詩翡翠巢南海雌雄珠樹林殺身炎洲裏委羽玉堂隂炎洲</hi>
<hi>謂海南之地在漢為朱崖儋耳二郡唐為崖儋振三州今為瓊州其地居大海之中廣袤數千里四時常燠故</hi>
<hi>曰炎洲多産翡翠越絶書記吳地傳有東宫西宫東宫周一里二百七十步西宫在長秋周一里二十六步秦</hi>
<hi>始皇帝十一年守宫者照燕失火燒之鮑照詩猶勝吳宫燕無罪得焚窠爾稚翼鷹鳥之鷙者雌大雄小一名</hi>
<hi>鷞鳩陸璣詩疏鸇似鷂青黄色黄頷勾喙嚮風摇翅乃因風飛急疾擊鳩鴿燕雀食之</hi>
　　箜篌謡<hi>樂府詩集箜篌謡不詳所起大畧言結交當有終始與箜篌引異舊註以為即箜篌</hi>
<pb n="KR4c0014_WYG_003-37a"/>
　　<hi>引誤矣</hi>
攀天莫登龍走山莫騎虎貴賤結交心不移惟有嚴陵<lb/>
及光武周公稱大聖管蔡寧相容漢謠一斗粟不與淮<lb/>
南舂兄弟尚路人<hi>一作行路</hi>吾心安所從他人方寸間山海<lb/>
㡬千重輕言託朋友對面九疑峯多<hi>蕭本作開</hi>花必早落桃<lb/>
李不如松管鮑久已死何人繼其蹤<hi>嚴子陵事見二巻註史記武王崩成</hi>
<hi>王少周公旦專王室管叔蔡叔疑周公之為不利于成王乃挾武庚以作亂周公承成王命伐誅武庚殺管叔</hi>
<hi>而放蔡叔斗粟謡見本巻上留田註方寸心也列子吾見子之心矣方寸之地虛矣方輿勝覽九疑山在道州</hi>
<pb n="KR4c0014_WYG_003-37b"/>
<hi>寧逺縣南六十里亦名蒼梧山九峰相似望而疑之謂之九疑一曰朱明峰二曰石城峰三曰石樓峰四曰娥</hi>
<hi>皇峰五曰舜源峰六曰女英峰七曰蕭韶峰八曰桂林峰九曰梓林峰説苑鮑叔死管仲舉上袵而哭之淚下</hi>
<hi>如雨從者曰非君父子也此亦有説乎管仲曰非夫子所知也吾嘗與鮑子負販于南陽吾三辱於市鮑子不</hi>
<hi>以我為怯知我之欲有所明也鮑子嘗與我有所説君者而三不見聴鮑子不以我為不肖知我之所遇明君</hi>
<hi>也鮑子嘗與我臨財分貨吾自取多者三鮑子不以我為貪知我之不足於財也生我者父母知我者鮑子也</hi>
<hi>士為知巳者死而況為之哀乎</hi>
　　雉朝飛<hi>一本作雉朝飛絃子古今註雉朝飛者犢牧子所作也犢牧  齊處士湣宣王時人</hi>
　　<hi>年五十無妻出薪于野見雉雌雄相隨而飛意動心悲乃作雉朝飛之操將以自傷焉</hi>
<pb n="KR4c0014_WYG_003-38a"/>
麥隴青青三月時白雉朝飛挾兩雌錦衣綺<hi>蕭本作繡</hi>翼何<lb/>
離褷犢牧採薪感之悲春天和白日暖啄食飲泉勇氣<lb/>
滿争雄鬬死繡頸斷雉子班奏急管絃心傾美酒<hi>蕭本作傾</hi>
<hi>心酒美</hi>盡玉椀枯楊枯楊爾生稊<hi>繆本作荑</hi>我獨七十而孤棲<lb/>
彈絃寫恨意不盡瞑目歸黄泥<hi>王僧達詩麥隴多秀色爾雅釋雉有十四種白</hi>
<hi>雉其一種也名鵫雉江東呼白鵫枚乗七發麥秀漸兮雉朝飛潘岳射雉賦逸羣之儁擅場挾兩徐爰註逸羣</hi>
<hi>儁異之雉不但欲擅一場又挾兩雌也吳均雉朝飛曲何辭碎錦衣射雉賦鶯綺翼而頳撾木華海賦鳥雛離</hi>
<hi>褷李善註離褷羽毛始生貌埤雅雉死耿介妒壟䕶疆善鬭雖飛不越分域一界之内要以一雄為主餘者雖</hi>
<pb n="KR4c0014_WYG_003-38b"/>
<hi>衆莫敢鳴雊射雉賦灼繡頸而衮背徐爰註頸毛如繡宋書漢鼔吹鐃歌十八曲有雉子斑曲梁元帝詩金巵</hi>
<hi>玉椀共君傾周易枯楊生稊老夫得其女妻無不利王弼註稊者楊之秀也虞翻註稊穉也楊葉未舒稱稊</hi>
<hi>褷音斯犢音讀稊音題</hi>
　　上雲樂<hi>原註老胡文康辭或云范雲及周捨所作今擬之  胡震亨曰梁武帝製上雲樂設</hi>
　　<hi>西方老胡文康生自上古者青眼髙鼻白髪𨗳弄孔雀鳯凰白鹿慕梁朝來遊伏拜祝千嵗夀周捨</hi>
　　<hi>為之詞太白擬作視捨本詞加肆而龍飛咸陽數語似又謂此胡逰肅宗朝者亦各從其時備一代</hi>
　　<hi>俳樂爾琦按隋書樂志梁三朝樂第四十四設寺子導安息孔雀鳯凰文鹿胡舞登連上雲樂歌舞</hi>
　　<hi>伎知上雲樂者乃舞之名色令樂人扮作老胡之狀率珍禽竒獸而為胡舞以祝天子萬夀其時所</hi>
<pb n="KR4c0014_WYG_003-39a"/>
　　<hi>歌之辭即捨所作之辭也捨本辭曰西方老胡厥名文康遨逰六合傲誕三皇西觀濛汜東戲扶桑</hi>
　　<hi>南泛大䝉之海北至無通之鄉昔與若士為友共弄彭祖扶牀往年暫到崑崙復值瑤池舉觴周帝</hi>
　　<hi>迎以上席王母贈以玉漿故乃夀如南山老若金剛青眼眢眢白髪長長蛾眉臨髭髙鼻垂口非直</hi>
　　<hi>能俳又善飲酒簫歌從前門徒從後濟濟翼翼各有分部鳯凰是老胡家雞師子是老胡家狗陛下</hi>
　　<hi>撥亂反正再朗三光澤與雨施化與風翔覘雲候吕來逰大梁重駟修路始届帝鄉伏拜金闕瞻仰</hi>
　　<hi>玉堂從者小子羅列成行悉知亷節皆識義方歌管愔愔鏗鼔鏘鏘響震釣天聲若鵷凰前却中規</hi>
　　<hi>矩進退得宫商舉伎無不佳胡舞最所長老胡寄篋中復有竒樂章齎持數萬里願以奉聖皇乃欲</hi>
　　<hi>次第説老耄多所忘但願明陛下夀千萬嵗歡樂未渠央太白此篇擬之而作辭義多相出入故全</hi>
<pb n="KR4c0014_WYG_003-39b"/>
　　<hi>録之以見其所自焉耳</hi>
金天之西白日所沒康老胡雛生彼月窟巉巖容儀戍<lb/>
削風骨碧玉炅炅<hi>一作皎皎</hi>雙目瞳黄金拳拳兩鬢<hi>一作鬢髪</hi>紅<lb/>
華葢垂下睫嵩岳臨上唇不覩詭譎貌豈知造化神<hi>張衡</hi>
<hi>思𤣥賦顧金天而嘆息兮吾欲往乎西嬉吕向註金天西方少昊所主也長楊賦西壓月窟月窟謂近西月沒</hi>
<hi>之處葢指西域極逺之地而言上林賦眇閻易以戍削徐廣註戍削言如刻畫作之碧玉炅炅言其眼色碧而</hi>
<hi>有光黄金拳拳言其髪色黄而稍巻華葢垂下睫言其眉長而下覆于目嵩岳臨上唇言其鼻巨而上壓於唇</hi>
<hi>黄庭内景經眉號華葢覆明珠又云外應中岳鼻齊位梁丘子註中岳鼻也王褒洞簫賦驚合遝以詭譎李善</hi>
<pb n="KR4c0014_WYG_003-40a"/>
<hi>註詭詭猶竒怪也接戌音恤炅音憬睫音</hi>大道是文康之嚴父元氣乃文<lb/>
康之老親撫頂弄盤古推車轉天輪云見日月初生時<lb/>
鑄冶火精與水銀陽烏未出谷顧免半藏身女媧戲黄<lb/>
土團作愚下人散在六合間濛濛若沙塵生死了不盡<lb/>
誰明此胡是仙真西海栽若木東溟植扶桑别來㡬多<lb/>
時枝葉萬里長<hi>道徳指歸論道徳為父神明為母孫楚石人銘大象無形元氣為母沓兮㝠兮</hi>
<hi>陶冶衆有述異志盤古氏天地萬物之祖也路史渾敦氏即代所謂盤古氏神靈一日九變葢元混之初陶融</hi>
<hi>造化之主也木華海賦狀如天輪膠戾而激轉李善註吕氏春秋曰天地如車輪終則復始淮南子積陽之熱</hi>
<pb n="KR4c0014_WYG_003-40b"/>
<hi>氣生火火氣之精者為日積隂之寒氣為水水氣之精者為月初學記范子計然曰日者火精也陽烏日中烏</hi>
<hi>也詳明堂賦註顧兔月中兔也楚辭夜光何徳死則又育厥利維何而顧兔在腹太平御覽風俗通曰俗説天</hi>
<hi>地初開闢未有人民女媧團黄土為人劇務力不暇供乃引繩於泥中舉以為人故凡富貴賢智者黄土人也</hi>
<hi>貧賤凡愚者引絙人也録異記房州上庸界有伏羲女媧廟云是摶土為人民之所古跡在焉淮南子若木在</hi>
<hi>建木西末有十日其花照下地髙誘註末端也若木端有十日狀如蓮花光照其下也東溟東海也顔延之詩</hi>
<hi>日觀臨東溟十洲記扶桑在碧海之中地方萬里有椹樹長數千大大二千圍樹兩兩同根偶生更相依倚是</hi>
<hi>以名為扶桑仙人食其椹而一體皆作金光色飛翔空𤣥其樹雖大其葉椹故如中夏之桑也但椹稀而色赤</hi>
<hi>九千嵗一生實耳味絶甘香美齊民要術𤣥中記云天下之髙者扶桑無枝木焉上至天盤蜿而下屈通三泉</hi>
<pb n="KR4c0014_WYG_003-41a"/>
<hi>也戈媧音</hi>中國有七聖半路頽鴻<hi>蕭本作洪</hi>荒陛下應運起龍<lb/>
飛入咸陽赤眉立盆子白水興漢光叱咤四海動洪濤<lb/>
為簸揚舉足蹋紫微天闗自開張<hi>中國有七聖謂髙祖太宗髙宗中宗睿宗</hi>
<hi>𤣥宗六君其一則武后也考先天二年睿宗誥有運光五聖業盛百齡之辭貞元二十一年順宗誥有九聖儲</hi>
<hi>祥萬邦咸休之語皆數武后在内知當時稱謂如此也半路頽鴻荒喻禄山倡亂兩京覆沒有似鴻荒之世也</hi>
<hi>陛下應運起謂肅宗即位于靈武龍飛入咸陽謂西京尅復大駕還都也赤眉立盆子謂禄山既死羣賊又立</hi>
<hi>安慶緒為主也叱咤四海動洪濤為簸揚喻天下震動寰宇洗清也舉足踏紫㣲喻踐天子之位也天闗自開</hi>
<hi>張喻四逺闗塞悉開通出入不事閉守也魯靈光殿賦鴻荒樸畧張載註鴻大也上古之世為鴻荒之世也東</hi>
<pb n="KR4c0014_WYG_003-41b"/>
<hi>京賦龍飛白水鳯翔參墟薛綜註龍飛鳯翔以喻聖人之興後漢書建武元年赤眉賊率樊崇逢安等共立劉</hi>
<hi>盆子為天子然崇等視之如小兒百事自由初不恤録宋書光武起于舂陵之白水郷章懷太子後漢書註光</hi>
<hi>武舊宅在今隨州棗陽東南宅旁二里有白水焉即張衡所謂龍飛白水也太平御覽天官星占曰紫微者天</hi>
<hi>帝之座也</hi>老胡感至徳東來進仙倡五色師子九苞鳯凰是<lb/>
老胡雞犬鳴舞飛帝鄉淋漓颯沓進退成行能胡歌獻<lb/>
漢酒跪雙膝並<hi>蕭本作立</hi>兩肘散花指天舉素手拜龍顔獻<lb/>
聖夀北斗戾南山摧天子九九八十一萬嵗長傾萬嵗<lb/>
<hi>一作年</hi>杯<hi>西京賦總㑹仙倡薛綜註仙倡偽作假形謂如神也束晳發䝉記獅子五色而食虎于巨山之</hi>
<pb n="KR4c0014_WYG_003-42a"/>
<hi>岫一噬則百人仆惟畏鈎㦸南齊書王敬則夢騎五色獅子論語摘衰聖鳯有九苞九苞者一曰口包命二曰</hi>
<hi>心合度三曰耳聴達四曰舌詘伸五曰彩光色六曰冠矩朱七曰距鋭鈎八曰音激揚九曰腹文戸傅毅舞賦</hi>
<hi>颯沓合并張銑註颯沓盤旋貌春秋元命苞黄帝龍顔得天庭陽文王龍顔柔肩望羊宋玉大言賦北斗戾兮</hi>
<hi>太山夷説文戾曲也九九八十一萬六字出戰國䇿</hi>
　　夷則格上白鳩拂舞辭<hi>通典白鳩吳朝拂舞曲也𤦺按拂舞者樂人執拂而</hi>
　　<hi>舞以為容節也樂府詩集古今樂録曰鞞鐸巾拂四舞梁並夷則格鐘磬鳩拂和故白擬之為夷則</hi>
　　<hi>格上白鳩拂舞辭</hi>
鏗鳴鐘考朗鼓歌白鳩引拂舞白鳩之白誰與鄰霜衣<lb/>
<pb n="KR4c0014_WYG_003-42b"/>
雪襟誠可珍含哺七子能平均食不噎<hi>繆本作咽</hi>性安<hi>一作可</hi>
馴首農政鳴陽春天子刻玉杖鏤形賜耆人白鷺<hi>一作鷹</hi>
之<hi>繆本作亦</hi>白非純真外潔其色心匪仁闕五徳無司晨胡<lb/>
為啄我葭下之紫鱗鷹鸇鵰鶚貪而好殺鳯凰雖大聖<lb/>
不願以為臣<hi>楚辭鏗鐘摇簴王逸註鏗撞也詩國風我有鐘鼓勿鼓勿考毛傳考擊也何承天歌</hi>
<hi>朗鼓節鳴笳鳩類甚多毛色各異白者不常有有則以為異故瑞應圖曰白鳩成湯時至王者養耆老尊道徳</hi>
<hi>不以新失舊則至詩國風鳲鳩在桑其子七兮陸璣疏鳲鳩有均一之徳飼其子旦從上而下暮從下而上平</hi>
<hi>均如一爾雅翼鳲鳩一名鴶鵴又名布榖以此鳥鳴時布種其榖似鷂長尾牝牡飛鳴翼相靡拂月令云鳴鳩</hi>
<pb n="KR4c0014_WYG_003-43a"/>
<hi>拂其羽是也按鳴鳩拂羽乃三月中候也張華禽經註鳲鳩此鳥鳴時耕事方作農人以為候後漢書禮儀志</hi>
<hi>仲秋之月縣道皆按户比民年始七十者授之以玉杖餔之糜粥八十九十禮有加賜玉杖長九尺端以鳩鳥</hi>
<hi>為飾鳩者不噎之鳥也欲老人不噎釋名人六十曰耆耆指也不從力役指事使人也陸璣詩疏云鷺水鳥好</hi>
<hi>而潔白汶陽謂之白鳥齊魯之間謂之舂鉏遼東樂浪吳揚人皆謂之白鷺大小如䲭青脚髙尺七八寸尾如</hi>
<hi>鷹尾喙長三寸頭上有毛十數枚長寸餘毿毿然與衆毛異甚將欲取魚時則弭之韓詩外傳君獨不見夫雞</hi>
<hi>乎首戴冠者文也足搏距者武也敵在前敢鬬者勇也得食相告仁也守夜不失時信也雞有此五徳襄陽記</hi>
<hi>雞主司晨大主吠盜毛萇詩傳葭蘆也説文葭葦之未秀者蜀都賦鮮以紫鱗鷹古者謂之鷞鳩一嵗色黄曰</hi>
<hi>黄鷹二嵗色變次赤曰鴘鷹又曰鷂鷹三嵗以後色變蒼白曰蒼鷹隋魏彦深鷹賦所謂毛衣屢改厥色無常</hi>
<pb n="KR4c0014_WYG_003-43b"/>
<hi>寅生酉就總號為黄二周作鷂三嵗成蒼是也世俗通謂之角鴈以其頂有毛角微起也鸇詩所謂晨風似鷹</hi>
<hi>而小好乗風展翅鳴則風生世俗謂之鶻鵰與鷹極類惟尾長翅短為異猛悍多力鶚尤勇健善搏乃鷙鳥中</hi>
<hi>之殊特者故鄒陽書曰鷙鳥累百不如一鶚禽經曰鷙鳥之善搏者曰鶚孟康漢書註鶚大雕也詩經正義鵰</hi>
<hi>之大者又名鶚葢言其似鵰而大也或以鵰鶚混為一物或以鶚為王睢魚鷹之異名皆非也四鳥皆禽中之</hi>
<hi>鷙者形狀亦相似曲喙金睛劍翮利爪盤旋空中俟物而擊之鸇形最小所搏者惟鴿雀小鳥之類鷹稍大能</hi>
<hi>搏雉兔雕則大于鷹能擒鴻鵠大鳥鶚則又大于雕能搏狐鹿羊豕鷹多生北地鸇則是處有之鵰鶚惟産邊</hi>
<hi>境世人不辨或多混稱故詳釋之  哺音步葭音嘉鵰音刁鶚音諤</hi>
　　日出入行<hi>胡震亨曰漢郊祀歌日出入言日出入無窮人命獨短願乗六龍仙而升天太</hi>
<pb n="KR4c0014_WYG_003-44a"/>
　　<hi>白反其意言人安能如日月不息不當違天矯誣貴放心自然與涬溟同科也</hi>
日出東方隈似從地底來歴天又入海<hi>繆本作歴天又復入西海</hi>六<lb/>
龍所舍安在哉其始與終古不息<hi>一作其行終古不休息</hi>人非元<lb/>
氣安得與之久徘徊草不謝榮於春風水不怨落於秋<lb/>
天誰揮鞭策驅四運萬物興歇皆自然羲和羲和汝奚<lb/>
汩沒於荒淫之波魯陽何徳駐景揮戈逆道違天矯誣<lb/>
實多吾將囊括大塊浩然與溟涬同科<hi>莊子日出于東方而入于西極</hi>
<hi>説文隈水曲隩也六龍見蜀道難註莊子日月得之終古不息陸徳明註崔云終古久也鄭𤣥註周禮云終古</hi>
<pb n="KR4c0014_WYG_003-44b"/>
<hi>猶言常也法苑珠林元氣者依河圖曰元氣無形匈匈䝉䝉偃者為地伏者為天禮統曰天地者元氣之所生</hi>
<hi>萬物之祖帝王世紀曰元氣始萌謂之太初三五厯紀曰未有天地之時混沌如雞子溟涬鴻濛滋分嵗起攝</hi>
<hi>提元氣啟肇郭象莊子註暖焉若陽春之自和故䝉澤者不謝淒乎若秋霜之自降故凋落者不怨太白謝榮</hi>
<hi>怨落二語本此殷仲文詩四運雖鱗次吕向註四運四時也廣雅日御謂之羲和淮南子百姓曼衍于荒淫之</hi>
<hi>陂而失其大宗之本劉勰新論蔓衍於荒淫之波留連於是非之境淮南子魯陽公與韓搆戰酣日暮援戈而</hi>
<hi>揮之日為之反三舍郭璞詩媿無魯陽徳囬日向三舍書仲虺之誥矯誣上天賈誼過秦論囊括四海之意淮</hi>
<hi>南子大塊載我以形髙誘註大塊天地之間也莊子大同于涬溟司馬彪曰涬溟自然元氣也張衡靈憲太素</hi>
<hi>之前幽清𤣥静寂寞𠖇黙不可為象厥中惟靈厥外惟無如是者永久焉斯謂溟涬葢乃道之根也葛洪枕中</hi>
<pb n="KR4c0014_WYG_003-45a"/>
<hi>書二儀未分溟涬鴻濛未有成形天地日月未具狀如雞子混沌𤣥黄  隈音近威汩音骨溟音茗涬音悻</hi>
　　塞上曲<hi>按樂府詩集王僧䖍技録相和歌瑟調三十八曲中皆有塞上曲</hi>
嚴風吹霜海草凋筋幹精堅邊馬驕漢家戰士三十萬<lb/>
將軍兼領<hi>一作誰者</hi>霍嫖姚流星白羽腰間挿劍花秋蓮光<lb/>
出匣天兵照雪下玉闗羽箭如沙射金甲雲龍風虎盡<lb/>
<hi>一作盡</hi>交回太白入月敵可摧敵可摧旄頭滅壮士投戈<lb/>
同㰱血䇿名丹霄上揚威紫塞旁武功成漢道昌<hi>初學記梁</hi>
<hi>元帝纂要曰冬風曰嚴風周禮凡為弓冬析幹而春液角夏治筋秋合三材韻㑹驕馬壯貎漢書武帝元光二</hi>
<pb n="KR4c0014_WYG_003-45b"/>
<hi>年遣五將軍三十萬衆伏馬邑下欲襲單于單于覺之而去漢書霍去病善騎射再從大將軍大將軍受詔予</hi>
<hi>壯士為票姚校尉與輕勇騎八百直棄大將軍數百里赴利斬捕首虜過當服䖍註票姚音飄摇顔師古曰票</hi>
<hi>音頻妙反姚音羊召反票姚勁疾之貌也荀悦漢紀作票鷂字去病後為栗騎將軍尚取票姚之字耳今讀者</hi>
<hi>音飄搖則不當其義也按唐人詩中用嫖姚字者多從服音不從顔説即杜工部亦然不獨太白是詩矣上林</hi>
<hi>賦彎繁弱滿白羽文穎註以白羽飾箭故言白羽也揚雄長楊賦天兵四臨李善註天兵言兵威之盛如天也</hi>
<hi>漢書地理志敦煌郡龍勒縣有玉門闗史記正義括地志曰玉門闗在沙州夀昌縣西北一百十八里元和郡</hi>
<hi>縣志玉門闗在𤓰州晉昌縣東二十里一統志玉門闗在陜西故𤓰州西北十八里漢霍去病破走月支開玉</hi>
<hi>門闗班超在西域上書願生入玉門闗即此雲龍風虎皆陣名李衛公問對太宗曰天地風雲龍虎鳥蛇斯八</hi>
<pb n="KR4c0014_WYG_003-46a"/>
<hi>陣何義也靖曰古人秘藏此法故詭説八名於八陣本一也舊註引周易雲從龍風從虎之文恐于詩義未當</hi>
<hi>後漢書永平十五年十一月乙丑太白入月中為大將戮晉書凡五星入月嵗其野有逐相太白將戮元帝太</hi>
<hi>興三年十二月巳未太白入月在斗成帝咸康元年二月乙未太白入月六年二月乙未太白入月其占又皆</hi>
<hi>另有所主俱未嘗為摧敵之兆太白斯語其别有所據歟漢書昴曰旄頭胡星也淮南子白刃合流矢接涉血</hi>
<hi>履腸輿死扶傷古今註秦築長城土色皆紫漢塞亦然故稱紫塞焉</hi>陛下之夀三千霜但<lb/>
歌大風雲飛揚安用猛士兮守四方<hi>漢髙祖歌詩大風起兮雲飛揚威加</hi>
<hi>海内兮歸故鄉安得猛士兮守四方蘇子由譏此詩末三句為不達理蕭士贇曰詩至漢道昌一篇之意巳定</hi>
<hi>一本云無此三句者是也使蘇子由見之必不肯輕致不識理之誚矣東坡云今太白集有悲來乎笑巳乎贈</hi>
<pb n="KR4c0014_WYG_003-46b"/>
<hi>懷素草書數詩決非太白之作葢唐末五代間齊已輩詩也僕亦曰此詩末後三句安知非此輩所増乎致使</hi>
<hi>太白貽譏于數百載之後惜哉今遂刪去後人具正法眼藏者必䝉賞音後人録此詩者悉刪去後三句葢多</hi>
<hi>從蕭本也月𤦺按酉陽雜俎云禄山反太白製胡無人言太白入  敵可摧及禄山死太白蝕月蕭氏註從之</hi>
<hi>謂此詩必作於上元間據太史之占而言今考唐書天文志初未嘗有太白入月之事而蕭妄引上元元年三</hi>
<hi>年月掩昴之文以當之誤矣玩天兵照雪下玉闗之句當是開元天寶之間為征討四夷而作庶幾近是</hi>
　　北風行<hi>鮑照有北風行傷北風雨雪行人不歸太白擬之而作</hi>
燭龍棲寒門光耀猶旦開日月照之何不及此<hi>一作日月之賜</hi>
<hi>不及此</hi>惟有北風號怒天上來燕山雪花大如席片片吹<lb/>
<pb n="KR4c0014_WYG_003-47a"/>
落軒轅臺幽州思婦十二月停歌罷笑雙蛾摧倚門望<lb/>
行人念君長城苦寒良可哀别時提劍救邊去遺此虎<lb/>
文金鞞靫中有一<hi>蕭本作二</hi>雙白羽箭蜘蛛結網生塵埃箭<lb/>
空在人今戰死不復回不忍見此物焚之巳成<hi>一作以為</hi>灰<lb/>
黄河捧土尚可塞北風雨雪恨難裁<hi>一作哉雁淮南子燭龍在  門北蔽</hi>
<hi>於委羽之山不見日其神人面龍身而無足髙誘註龍銜燭以照太隂葢長千里視為晝暝為夜吹為冬呼為</hi>
<hi>夏又淮南子北方曰北極之山曰寒門髙誘註積寒所在故曰寒門太平寰宇記燕山在薊州漁陽縣東南七</hi>
<hi>十里一統志燕山在薊州玉田縣西北二十五里自西山一帶迤邐東來延袤數百里抵海崖然詩家用燕山</hi>
<pb n="KR4c0014_WYG_003-47b"/>
<hi>字㮣舉燕地之山猶秦山楚山之類不專指一山也直隸名勝志軒轅臺在保安州西南界之喬山上山海經</hi>
<hi>云大荒内有軒轅臺射者不敢西向畏軒轅故也唐之幽州又謂之范陽郡屬河北道鞞靫當作鞴靫為是韻</hi>
<hi>㑹鞴靫盛箭室子虚賦作步叉北史突厥傳帝取桃竹白羽箭一枝以賜射匱後漢書朱浮傳此猶河濵之人</hi>
<hi>捧土以塞孟津多見其不知量也  鞞音丙鞴音步靫音差</hi>
　　俠客行<lb/>
趙客縵胡纓吳鉤霜雪明銀鞍照白馬颯沓如流星十<lb/>
步殺一人千里不留行事了拂衣去深藏身與名閒過<lb/>
信陵飲脱劒膝前<hi>一作上</hi>横將炙啖朱亥持觴勸侯嬴三<lb/>
<pb n="KR4c0014_WYG_003-48a"/>
杯吐然諾五岳倒為輕眼花耳熱後意氣素霓生救趙<lb/>
揮金槌邯鄲先震驚千秋二壯士烜<hi>繆本作炟</hi>赫大梁城縱<lb/>
死<hi>蕭本作使</hi>俠骨香不慙世上英誰能書閣<hi>蕭本作閤</hi>下白首太<lb/>
𤣥經<hi>莊子趙太子曰吾王所見劍士皆蓬頭突鬢垂冠縵胡之纓短後之衣司馬彪曰曼胡之纓謂粗纓</hi>
<hi>無文理也鮑照詩錦帶佩吳鉤李周翰註吳鉤鉤類頭少曲夢溪筆談吳鉤刀名也刃彎今南蠻用之謂之葛</hi>
<hi>黨刀辛延年詩銀鞍何煜爚杜篤論都賦軍如流星莊子臣之劍十步一人千里不留行司馬彪曰十步與一</hi>
<hi>人相擊輒殺之故千里不留于行也韻㑹將奉也賫也持也丘遲詩丈夫吐然諾受命本遺家張華輕薄篇三</hi>
<hi>雅來何遲耳熱眼中花張華壯士篇慷慨成素霓嘯咤起清風史記魏公子無忌者魏昭王少子而魏安釐王</hi>
<pb n="KR4c0014_WYG_003-48b"/>
<hi>異母弟也安釐王即位封公子為信陵君魏有隠士曰侯嬴年七十家貧為大梁夷門監者公子聞之往請欲</hi>
<hi>厚遺之不肯受公子于是乃置酒大㑹賔客坐定公子從車騎虚左自迎侯生至家引侯生坐上坐徧賛賔客</hi>
<hi>賔客皆驚于是罷酒侯生遂為上客侯生謂公子曰屠者朱亥此子賢者世莫能知故隠屠間耳公子數往請</hi>
<hi>之朱亥故不復謝魏安釐王二十年秦巳破趙長平軍又進兵圍邯鄲魏王使將軍晉鄙將十萬衆救趙秦王</hi>
<hi>使使告魏王曰吾攻趙旦暮且下諸侯敢救者巳抜趙必移兵先擊之魏王恐使人止晉鄙留軍壁鄴名為救</hi>
<hi>趙實持兩端以觀望公子數請魏王及賔客辯士説王萬端魏王畏秦終不聴公子侯生曰嬴聞晉鄙之兵符</hi>
<hi>常在王卧内而如姬最幸出入王卧内力能竊之嬴聞如姬父為人所殺如姬為公子泣公子使客斬其仇頭</hi>
<hi>敬進如姬如姬之欲為公子死無所辭公子誠一開口請如姬如姬必許諾則得虎符奪晉鄙軍北救趙而西</hi>
<pb n="KR4c0014_WYG_003-49a"/>
<hi>却秦此五霸之伐也公子從其計請如姬如姬果盜晉鄙兵符與公子侯生曰將在外主令有所不受以便國</hi>
<hi>家公子即合符而晉鄙不授公子兵而復請之事必危矣臣客屠者朱亥可與俱此人力士晉鄙聴大善不聴</hi>
<hi>可使擊之于是公子請朱亥朱亥笑曰臣乃市井鼓刀屠者而公子親數存之所以不報謝者以為小禮無所</hi>
<hi>用今公子有急此乃臣效命之秋也遂與公子俱至鄴矯魏王令代晉鄙晉鄙合符疑之欲無聴朱亥袖四十</hi>
<hi>斤鐵椎椎殺晉鄙公子遂將晉鄙軍進兵擊秦軍秦軍解去遂救邯鄲存趙韻㑹烜赫明照貌又云烜光明也</hi>
<hi>詩赫兮烜兮註宣著貌一曰有威儀貌通作咺禮記引詩赫兮咺兮又作喧𤦺按後漢書張讓傳有威形言赫</hi>
<hi>之語諠赫烜赫皆倒用赫咺字以成文耳字雖異而義則一也張華逰俠曲生從命子逰死聞俠骨香李宻詩</hi>
<hi>寄言世上英虚生艮可愧揚雄草太𤣥經及校書天禄閣詳見二巻註  縵音慢邯音寒</hi>
<pb n="KR4c0014_WYG_003-49b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集注巻三<lb/>
</p>
<p>
</p>
  </div>
</body>
</text>
</TEI>
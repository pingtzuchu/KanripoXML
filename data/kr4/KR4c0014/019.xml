<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集注巻十九</head> <lb/>
    <p>
<pb n="KR4c0014_WYG_019-1a"/>
欽定四庫全書<lb/>
　李太白集注巻十九<lb/>
　　　　　　　　　　　　錢塘　王𤦺　撰<lb/>
　古近體詩共三十二首<lb/>
　　詶談少府<lb/>
一尉居倐忽梅生有仙骨三事或可羞匈奴哂千秋壯<lb/>
心屈黄綬浪跡寄滄洲昨觀荆峴作如從雲漢遊老夫<lb/>
當暮矣蹀足懼驊騮<hi>太平御覧梅福於是棄南昌尉去妻子入洪崖山得道為神仙代代</hi>
<pb n="KR4c0014_WYG_019-1b"/>
<hi>有人見或於玉笥山中逢之漢書天子我監登我三事顔師古註三事三公之位謂丞相也田千秋以一言悟</hi>
<hi>主旬月取宰相封侯匈奴譏之見十一巻註顔師古漢書註丞尉職卑皆黄綬唐六典註荆山在襄州荆山縣</hi>
<hi>峴山在襄州襄陽縣詩經集傳雲漢天河也在箕斗二星之間其長竟天曹粹中曰漢之在天似雲而非雲故</hi>
<hi>曰雲漢漢書造父善御習馬得驊騮騄耳之乗顔師古註驊騮言其色如華之赤也顔延年赭白馬賦望朔雲</hi>
<hi>而蹀足張銑註蹀足疾行也  蹀音疊</hi>
　　詶宇文少府見贈桃竹書筒<hi>苕溪漁隱叢話桃竹葉如㯶身如竹宻節</hi>
　　<hi>而實中犀理瘦骨天成拄杖也嶺外人多種此胡三省通鑑註桃竹桃枝竹也今江南有之</hi>
桃竹書筒綺繡文良工巧妙稱絶羣靈心圓映三江月<lb/>
<pb n="KR4c0014_WYG_019-2a"/>
彩質疊成五色雲中藏寳訣峨眉去千里提携長憶君<lb/>
<hi>寳訣仙書也唐書地理志劍南道嘉州羅目縣有峨眉山</hi>
　　五月東魯行荅汶上翁<hi>蕭本作君</hi>
五月梅始黄<hi>一作梅子黄一作禾黍緑</hi>蠶凋桑柘空魯人重織作機<lb/>
杼鳴簾櫳顧余不及仕學劍来山東舉鞭訪前塗獲笑<lb/>
汶上翁下愚<hi>一作宵人</hi>忽壯士未足論窮通我以一箭書能<lb/>
取聊城功終然不受賞羞與時人同西歸去直道落日<lb/>
昏陰虹此<hi>一作我</hi>去爾勿言甘心如轉蓬<hi>機杼見九巻註簾櫳見十一巻</hi>
<pb n="KR4c0014_WYG_019-2b"/>
<hi>註史記燕將攻下聊城聊城人或纔之燕燕將懼誅因保守聊城不敢歸齊田單攻聊城歳餘士卒多死而聊</hi>
<hi>城不下魯連乃為書約之矢以射城中遺燕將燕將見魯連書泣三日乃自殺聊城亂田單遂屠聊城歸而言</hi>
<hi>魯連欲爵之魯連逃隱於海上曰吾與富貴而詘於人寧貧賤而輕世肆志焉楊齊賢曰陰虹指林甫國忠軰</hi>
<hi>昏蔽其君轉蓬蓬草之隨風旋轉者詳見九巻註</hi>
　　早秋單父南樓詶竇公衡<hi>太平廣記崔圓開元二十三年應將帥舉科又</hi>
　　<hi>於河南府充鄉貢進士其日正於福唐觀試遇敕下便於試塲中喚將拜執㦸參謀河西軍事應制</hi>
　　<hi>時與越州剡縣尉竇公衡同塲並坐親見其事公衡之名位畧見於此  單父音善甫</hi>
白露見日滅紅顔隨霜凋别君若俯仰春芳辭秋條太<lb/>
<pb n="KR4c0014_WYG_019-3a"/>
山嵯峨夏雲在疑是白波漲東海㪚為飛雨川上来遥<lb/>
帷却巻清浮埃知君獨坐青軒下此時結念同所懐<hi>繆本</hi>
<hi>作同懐者</hi>我閉南樓看<hi>繆本/作著</hi>道書幽簾清寂若<hi>蕭本作在</hi>仙居曽<lb/>
無好事来相訪頼爾高文一起予<hi>梁簡文帝長沙宣武王碑秋條下葉春卉</hi>
<hi>含芳江淹詩錬藥矚虗幌泛瑟臥遥帷盧炎詩青軒明月時謝靈運詩結念屬霄漢孤影莫與諼漢書揚雄家</hi>
<hi>素貧嗜酒人希至其門時有好事者載酒肴從游學江淹詩高文一何綺</hi>
　　山中問荅<hi>一作荅問繆本作山中荅俗人</hi>
問余何意<hi>一作事</hi>棲碧山笑而不荅<hi>一作語</hi>心自閒桃花流<lb/>
<pb n="KR4c0014_WYG_019-3b"/>
水窅<hi>一作宛</hi>然去别有天地非人間<lb/>
　　荅友人贈烏紗帽<hi>中華古今註武徳九年太宗詔曰自今以後天子服烏紗帽百</hi>
　　<hi>官士庻皆同服之</hi>
領得烏紗帽全勝白接䍦山人不照鏡稚子道相宜<hi>廣韻</hi>
<hi>接䍦白帽也歸去来詞稚子侯門</hi>
　　詶張司馬贈墨<lb/>
上黨碧松烟夷陵丹砂末蘭麝凝珍墨精光乃堪掇黄<lb/>
頭奴子雙鴉鬟錦囊養之懐袖間今日贈余蘭亭去興<lb/>
<pb n="KR4c0014_WYG_019-4a"/>
来灑筆㑹稽山<hi>唐時上黨郡卽潞州也屬河東道夷陵郡卽峽州也屬山南東道江淹扇上彩</hi>
<hi>畫賦粉則南陽鉛澤墨則上黨松心晁氏墨經古用松烟石墨二種石墨自晋魏以後無聞松烟之製尚笑漢</hi>
<hi>貴扶風渝麋終南山之松晉貴九江廬山之松唐則易州潞州之松上黨松心尤先見貴曺植詩墨出青松烟</hi>
<hi>齊民要術合墨法墨一斤好膠五兩雞子白去黄五顆硃砂一兩麝香一兩都合調下鐡臼中宜剛不宜澤搗</hi>
<hi>三萬杵杵多益善雙鴉鬟謂頭上雙髻色黒如鴉也晁氏墨經凡蓄故墨亦利頻風日時以手潤澤之時置於</hi>
<hi>衣袖中彌善水經註㑹稽山陰縣湖口有亭號曰蘭亭亦曰蘭上里太守王羲之謝安兄弟數往造焉太守王</hi>
<hi>廙之移亭在水中晉司空何無忌之臨郡也起亭於山椒極高盡眺矣太平寰宇記蘭亭在山陰縣西南二十</hi>
<hi>七里輿地志云山陰縣西有蘭渚渚有蘭亭王羲之所謂曲水之勝境製序於此元和郡縣志㑹稽山在越州</hi>
<pb n="KR4c0014_WYG_019-4b"/>
<hi>㑹稽縣東南二十里</hi>
　　荅湖州迦葉司馬問白是何人<hi>湖州唐時𨽻江東南道為上州上州</hi>
　　<hi>之佐職有司馬一人從五品下通志氏族畧迦葉氏西域天竺人唐貞觀中有涇原大將試太常卿</hi>
　　<hi>迦葉濟司馬殆其裔族歟</hi>
青蓮居士謫仙人酒肆藏名三十春湖州司馬何須問<lb/>
金粟如来是後身<hi>楊齊賢曰青蓮居士太白自號也五色線淨名經義鈔梵語維摩詰此云</hi>
<hi>净名般提之子母名離垢妻名金機男名善思女名月上過去成佛號金粟如来嚴滄浪曰因問人為迦葉故</hi>
<hi>作此荅不則誕妄矣</hi>
<pb n="KR4c0014_WYG_019-5a"/>
　　荅長安崔少府叔封遊終南翠微寺太宗皇帝金<lb/>
　　沙泉見寄<hi>唐書長安縣南五十里太和谷有太和宫武徳八年置貞觀十年廢二十一年</hi>
　　<hi>復置曰翠微宮籠山為苑元和中以為翠微寺元和郡縣志太和宫在長安縣南五十五里終南山</hi>
　　<hi>太和谷武徳八年造貞觀十年廢二十一年以時熟公卿重請修築於是使將作大匠閻立德繕理</hi>
　　<hi>焉改為翠微宫今廢為寺雍録翠微宫武徳八年改名太和在終南山上貞觀二十一年改翠微宫</hi>
　　<hi>寢名含風殿蘇文忠詩曰植立含風廣殿用此也太宗於此宫上仙楊大年談苑曰宫在驪山絶頂</hi>
　　<hi>太宗嘗避暑於此後改為寺寺亦廢法苑珠林今上皇帝恭膺寳位祥祚惟新思㒺極於先皇濡惠</hi>
　　<hi>津於羣品鼎湖之駕邈矣不追長陵之魂悠然滋永聿與淨業標樹福田先帝所幸之宫翠微玉華</hi>
<pb n="KR4c0014_WYG_019-5b"/>
　　<hi>並捨為寺供施殷厚縁設彫華據此所稱今上皇帝是指高宗而言則唐書所云元和中為翠微寺</hi>
　　<hi>者非矣又諸書皆云在終南山而談苑云在驪山者又非矣太白詩題亦其一證金沙泉湮沒無可</hi>
　　<hi>考</hi>
河伯見海若傲然誇秋水小物昧<hi>繆本作暗</hi>逺圗寧知通方<lb/>
士<hi>一作寜識通方理</hi>多君紫霄意獨往蒼山裏地古寒雲<hi>一作雪</hi>
深巖高長風起初登翠微嶺復憩金沙泉踐苔朝霜滑<lb/>
弄波夕月圓飲彼石下流<hi>一作潭</hi>結蘿宿豁煙鼎湖夢淥<lb/>
水龍駕空<hi>一作何</hi>茫然早行子午關<hi>一作間一作峰</hi>却登山路逺<lb/>
<pb n="KR4c0014_WYG_019-6a"/>
<hi>一作却嘆山路逺一作頗識關路逺</hi>拂琴聽霜猿滅燭乃星飯人烟無明<lb/>
異鳥道絶往返攀崖倒青天<hi>一作到青山</hi>下視白日晚旣過<lb/>
<hi>一作遇</hi>石門隱還唱<hi>一作/聞</hi>石潭歌渉雪搴紫芳<hi>一作採紫莖</hi>濯<lb/>
纓想<hi>一作掬</hi>清波此<hi>一作斯</hi>人不可見此地君自過為余謝<lb/>
風泉其如幽意何<hi>莊子秋水時至百川灌河涇流之大兩涘渚涯之間不辨牛馬於是河伯</hi>
<hi>欣然自喜以天下之羙為盡在巳順流而東行至於北海東面而視不見水端於是河伯始旋其面目望洋向</hi>
<hi>若而嘆曰野語有之曰聞道百以為莫已若者我之謂也吾非至子之門則殆矣吾長見笑於大方之家北海</hi>
<hi>若曰井蛙不可以語於海者拘於虚也夏蟲不可以語於氷者篤於時也曲士不可以語於道者束於教也今</hi>
<pb n="KR4c0014_WYG_019-6b"/>
<hi>爾出於涯涘觀於大海乃知爾醜陸徳明註若海神也漢書通方之士不可以文亂顔師古註方道也舊唐書</hi>
<hi>太宗紀貞觀二十三年四月已亥幸翠微宫五月已巳上崩於舍風殿鼎湖龍駕黄帝昇天事見三巻註以喻</hi>
<hi>太宗上仙也唐書地理志長安縣南有子午關漢書王莽以皇后有子孫瑞通子午道子午遒從杜陵直絶南</hi>
<hi>山徑漢中顔師古註子北方也午南方也言通南北道相當故謂之子午耳今京城直南山有谷通梁漢道名</hi>
<hi>子午谷又宜州西界慶州東界有山名子午嶺計南北直相當此則北山是子南山是午共為子午道元和郡</hi>
<hi>縣志子午關在長安縣南一百里王莽通子午道因置此關也一統志子午谷在西安府城南一百五里子午</hi>
<hi>關在子午谷中漢平帝時置關廣雅搴取也史記註臣瓚曰拔取曰搴江淹詩終覿紫芳心李善註紫芳紫芝</hi>
<hi>也</hi>
<pb n="KR4c0014_WYG_019-7a"/>
　　贈李十二　　　　　　左司郎中崔宗之<hi>附</hi>
　凉秋八九月白露空園亭耿耿意不暢梢梢<hi>一作悄悄繆本</hi>
　<hi>作捎捎俱誤</hi>風葉聲思見雄俊士共話古今情李侯忽来<lb/>
　儀把袂苦不早清論旣抵掌𤣥談又絶倒分明楚漢<lb/>
　事歴歴王霸道擔囊無俗物訪古千里餘袖有七首<lb/>
　劍懐中茂陵書雙眸光照人詞賦凌子虛酌酒絃素<lb/>
　琴霜氣正凝㓗平生心事中今日為君説我家有别<lb/>
　業寄在嵩之陽明月出高岑清溪澄素光雲散忩戸<lb/>
<pb n="KR4c0014_WYG_019-7b"/>
　靜風吹松桂香子若同斯游千載不相忘<hi>舊唐書尚書省有左</hi>
　<hi>司郎中一員從五品上崔宗之事蹟見十巻註崔少府女詩哲人忽来儀戰國䇿見説趙王於華屋之下</hi>
　<hi>抵掌而談世説註衛玠别傳曰王平子高氣不羣邁世獨傲毎聞玠之語議至於理㑹之間要妙之際輒</hi>
　<hi>絶倒於地前後三聞為之三倒時人遂曰衛君談道平子三倒戰國䇿嬴縢履蹻負書擔囊史記索隱七</hi>
　<hi>首七音比劉氏云短劍也鹽鐡論以為長尺八寸其頭類七故曰匕首史記司馬相如家居茂陵口吃而</hi>
　<hi>善著書茂陵書葢用此事魏顥太白集序稱其眸子炯然哆如餓虎少任俠手刃數人西京雜記司馬相</hi>
　<hi>如為上林子虗賦意思蕭㪚不復與外事相關控引天地錯綜古今忽然如睡渙然而興幾百日而後成</hi>
　<hi>音梢  筲</hi>
<pb n="KR4c0014_WYG_019-8a"/>
　　詶崔五郎中<lb/>
朔雲横高天萬里起秋色壯士心飛揚落日空嘆息長<lb/>
嘯出原野凜然寒風生幸遭聖明時功業猶未成奈何<lb/>
懐良圖鬱悒獨愁<hi>一作空</hi>坐杖䇿尋英豪立談乃知我崔<lb/>
公生民<hi>繆本作人</hi>秀𬗟邈青雲姿制作參造化託諷含神祇<lb/>
海岳尚可傾吐諾終不移是時霜飈寒逸興臨華池起<lb/>
舞拂長劍四坐皆揚眉因得窮歡情贈我以新詩又結<lb/>
汗漫期九垓逺相待舉身憩蓬壺濯足弄滄海從此陵<lb/>
<pb n="KR4c0014_WYG_019-8b"/>
倒景一去無時還朝遊明光宫暮入閶闔關但得長把<lb/>
袂何必嵩丘山<hi>顔延年赭白馬賦望朔雲而蹀足楚辭心飛揚兮浩蕩淮南子周視原野原野</hi>
<hi>謂平原曠野之地也劉琨詩功業猶未建夕陽忽西流楚辭曽歔欷予鬱悒兮王逸註鬱悒憂也後漢書鄧禹</hi>
<hi>卽杖䇿北渡揚雄解嘲或立談而封侯顔延年詩仲容青雲器實禀生民秀李善註青雲言髙逺也後漢書崔</hi>
<hi>瑗之稱平子曰数術窮天地制作侔造化楚辭蛙黽游乎華池淮南子若士曰吾與汗漫期於九垓之外吾不</hi>
<hi>可以乆駐詳見十四巻註蓬壺蓬萊也詳見明堂賦註倒景見二巻古詩第二十首註王褒九懐朝發兮蔥嶺</hi>
<hi>夕至兮明光王逸註暮宿東極之丹巒也又逺遊註云丹丘晝夜常明九懐云夕宿乎明光明光即丹丘也阮</hi>
<hi>籍詩朝起瀛洲野日夕宿明光淮南子俶真訓排閶闔淪天門高誘註閶闔始昇天之門也又地形訓西方曰</hi>
<pb n="KR4c0014_WYG_019-9a"/>
<hi>西極之山曰閶闔之門高誘註閶大也闔閉也大聚萬物而閉之故曰閶闔之門</hi>
　　以詩代書荅元丹丘<lb/>
青鳥<hi>一作烏</hi>海上来今朝發何處口銜雲錦字<hi>一作書</hi>與我<lb/>
忽飛去鳥去凌紫烟書留綺忩前開緘方<hi>一作時</hi>一笑乃<lb/>
是故人傳故人深相勗憶我勞心曲離居在咸陽三見<lb/>
秦草緑置書雙袂間引領不暫閒長望<hi>一作嘆</hi>杳難見浮<lb/>
雲横逺山<hi>玉佩金璫經元始天王與大帝乗碧霞流飈輦上登九𤣥之崖有青鳥来翔口銜紫書集</hi>
<hi>於玉軒漢武帝内傳盛以雲錦之囊李善文選註古曰鴻頌曰兹亦耿介矯翮紫烟古詩交疏結綺窻李善註</hi>
<pb n="KR4c0014_WYG_019-9b"/>
<hi>説文曰綺文繒也此刻鏤象之蜀都賦列綺忩而瞰江吕向註綺忩彫畫若綺也陸機詩䆳宇列綺忩蘭室接</hi>
<hi>羅幕張銑註綺忩忩為錦綺之文也説文勗勉也詩國風亂我心曲韻㑹懐抱曰心曲楚辭折疏麻兮瑶華将</hi>
<hi>以遺兮離居</hi>
　　金門荅蘇秀才<hi>揚雄解嘲歴金門上玉堂應劭註金門金馬門也</hi>
君還石門日朱火始改木春草如有情山中尚含緑折<lb/>
芳媿遥憶永路當自勗逺見故人心平生以此足巨海<lb/>
納百川麟閣多才賢獻書入金闕酌醴奉瓊筵屢忝白<lb/>
雲唱㳟聞黄竹篇恩光照<hi>繆本作煦</hi>拙薄雲漢希騰遷銘鼎<lb/>
<pb n="KR4c0014_WYG_019-10a"/>
儻云遂扁舟方𣺌然我留在金門君<hi>繆本作不</hi>去臥丹壑未<lb/>
果三山期遥欣一丘樂𤣥珠寄罔象赤水非寥廓願狎<lb/>
東海鷗共營西山藥栖巖君寂滅<hi>繆本作蔑</hi>處世<hi>蕭本作士</hi>余龍<lb/>
蠖良辰不同賞永日應閒居鳥吟簷間樹花落忩下書<lb/>
縁谿見緑篠隔岫窺紅蕖採薇行笑歌眷我情何巳月<lb/>
出石鏡間松鳴風琴裏得心自虚妙外物空頽靡身世<lb/>
如兩忘從君老烟水<hi>張華詩朱火青無光張恊詩鑽燧忽改木吕向註改木謂改其鑽火</hi>
<hi>之木也楚辭折芳馨兮遺所思陸雲詩永路隔萬里謝靈運詩百川赴巨海三輔黄圖漢宫殿疏云麒麟閣蕭</hi>
<pb n="KR4c0014_WYG_019-10b"/>
<hi>何造以藏秘書處賢才也巨海二句是正喻對寫句法言麟閣之廣集才賢猶巨海之受納百川甚言其多也</hi>
<hi>金闕天子之門闕猶金門也謝朓詩復酌瓊筵醴張銑註瓊筵天子宴羣臣之席言瓊者珍美言之醴酒也白</hi>
<hi>雲唱卽白雲在天山陵自出一篇西王母與穆天子相唱和者詳見大獵賦註穆天子傳曰日中大寒北風雪</hi>
<hi>有凍人天子作詩三章以哀民曰我徂黄竹口員閟寒帝收九行嗟我公侯百辟冢卿皇我萬民旦夕勿忘我</hi>
<hi>徂黄竹口員閟寒帝收九行嗟我公侯百辟冢卿皇我萬民旦夕無窮有皎者駱翩翩其飛嗟我公侯口勿則</hi>
<hi>遷居樂甚寡不如遷土禮樂其民天子曰余一人則滛不皇萬民口登乃宿於黄竹江淹詩宵人重恩光雲漢</hi>
<hi>天河也雲漢希騰遷猶致身青雲之上意也禮記夫鼎有銘銘者自名也自名以稱揚其先祖之美而明著之</hi>
<hi>後世者也楊齊賢曰扁舟言功成名遂身退如范蠡乗扁舟泛五湖也鮑照詩妍容逐舟壑史記海中有三神</hi>
<pb n="KR4c0014_WYG_019-11a"/>
<hi>山名曰蓬莱方丈瀛洲神仙居之漢書敘傳漁釣於一壑則萬物不奸其志栖遲於一丘則天下不易其樂莊</hi>
<hi>子黄帝游乎赤水之北遺其𤣥珠乃使象罔象罔得之詳見大獵賦註李暠述志賦寄𤣥珠於罔象李善文註</hi>
<hi>註寥廓髙逺也列子海上之人有好鷗鳥毎旦之海上從鶠鳥游鷗鳥之至者百往而不止魏文帝詩西山一</hi>
<hi>何高高高殊無極上有兩仙童不飲亦不食與我一丸築光耀有五色沈約詩若蒙西山藥頽齡倘能度周易</hi>
<hi>尺蠖之屈以求信也龍蛇之蟄以存身也説文篠小竹也謝靈運詩緑篠媚凊漣廣韻山有穴曰岫紅蕖荷華</hi>
<hi>也詩國風陟彼南山言采其薇未見君子我心傷悲朱傳曰薇似蕨而差大有芒而味苦韻㑹説文薇似藿菜</hi>
<hi>之微者也徐鉉曰一云似萍陸機曰山菜也莖葉皆似小豆蔓生味如小豆藿可作羹項氏曰今之野豌豆苗</hi>
<hi>也蜀謂之巢菜方𢎞靜曰月出石鏡間松鳴風琴裏言月出石若鏡風入松若琴也琦謂石鏡風琴葢是蘇秀</hi>
<pb n="KR4c0014_WYG_019-11b"/>
<hi>才山中之地名耳若如方氏所解恐大家未必有有此句法頽靡頽壊靡㪚之義  岫音袖靡音米</hi>
　　詶坊州王司馬與閻正字對雪見贈<hi>唐武徳二年析鄜州之中</hi>
　　<hi>部鄜城二縣置坊州取馬坊為名𨽻關内道州有司馬一人從六品唐書百官志司經局正字二人</hi>
　　<hi>從九品上掌校刋經史按寳刻叢編天寳中太子正字閻寛撰襄陽令盧僎徳政碑未知卽此閻正</hi>
　　<hi>字否</hi>
遊子東南来自宛適京國飄然無心雲倐忽復西北訪<lb/>
戴昔未偶尋嵇此相得愁顔發新歡終宴敘前識閻公<lb/>
漢庭舊沉鬱富才力價重銅龍樓聲高重門側寧期此<lb/>
<pb n="KR4c0014_WYG_019-12a"/>
相遇華館倍遊息積雪明逺峰寒城鎖<hi>繆本作沍</hi>春色主人<lb/>
蒼生望假我青雲翼風水如見資投竿佐皇極<hi>宛郎南陽縣地</hi>
<hi>在周時為申伯國戰國時為韓之宛邑秦為宛縣至後魏時改上陌縣後周改上宛縣隋改南陽縣唐因之𨽻</hi>
<hi>鄧州王子猷雪夜乗小船訪戴安道見九巻註世説嵇康與吕安善毎一相思千里命駕漢書上嘗急召太子</hi>
<hi>出龍樓門張晏曰門樓上有銅龍若白鶴飛廉之為名也謝朓詩平明振衣坐重門猶未開吕向註重門帝宫</hi>
<hi>門也書洪範建用皇極孔安國傳皇大也極中也凡立事當用大中之道</hi>
　　詶中都小吏携斗酒雙魚于逆旅見贈<hi>唐時河南道鄆州東</hi>
　　<hi>平郡之中都縣本平陸縣𨽻兖州天寶元年更名貞元十四年改𨽻鄆州今為山東之汶上縣</hi>
<pb n="KR4c0014_WYG_019-12b"/>
魯酒若琥珀<hi>一作琥珀色</hi>汶魚紫錦鱗山東豪吏有俊氣手<lb/>
携<hi>一作持</hi>此物贈逺人意氣相傾兩相顧斗酒雙魚表情<lb/>
素<hi>繆本此下多酒来我飲之膾作别離處二句</hi>雙鰓呀呷鰭鬛張跋剌銀盤<lb/>
欲飛去呼兒拂机霜刃揮紅肌花落白雪霏為君下筯<lb/>
一餐飽<hi>一作罷</hi>醉著金鞍上<hi>一作/走</hi>馬歸<hi>元和郡縣志汶上北去中都縣二十</hi>
<hi>四里行水金鑑尚書説云汶水五源皆出襲慶奉符縣界至東北中都縣貰鉅澤入濟史記少年豪吏如蕭曹</hi>
<hi>樊噲等鮑照詩意氣相傾死何有史記蔡澤傳披腹心示情素廣韻鰓魚頰也木華海賦猶尚呀呷李善註呀</hi>
<hi>呷波相吞吐之貎鰭鬛魚之翅也在背上曰鰭在鰓下曰鬛野客叢書撥剌者劃烈震激之聲善誘文撥剌上</hi>
<pb n="KR4c0014_WYG_019-13a"/>
<hi>音鉢下音辣魚掉尾聲謝靈運賦魚水深而拔剌杜子美詩船尾跳魚撥剌鳴曰跋剌曰拔剌曰撥剌字雖少</hi>
<hi>異其義同也劉勰新論白羽相望霜刃競接張恊七命命支離飛霜鍔紅肌綺㪚素膚雪落太白意本於此謂</hi>
<hi>其紅者如花白者如雪也廣韻霏雪貎晉書任愷一食萬錢猶云無可下筯處  呷呼甲切喊入聲</hi>
　　詶張卿夜宿南陵見贈<hi>南陵宣州之屬縣也𨽻江南西道</hi>
月出魯城東明如天上雪魯女驚莎雞鳴機<hi>蕭本作雞</hi>應秋<lb/>
節當君相思夜火落金風高河漢挂戸牖欲濟無輕舠<lb/>
我昔辭林丘雲龍忽相見客星動太微朝去洛陽殿爾<lb/>
来得茂彦七葉仕漢餘身為下邳客家有圯橋書傅説<lb/>
<pb n="KR4c0014_WYG_019-13b"/>
未夢時終當起巖野萬古騎辰星光輝照天子與君各<lb/>
未遇長䇿委蒿莱寳刀隱玉匣繡<hi>繆本作鏽</hi>澁空莓苔遂令<lb/>
世上愚輕我土與灰一朝攀龍去䵷黽安在哉故山定<lb/>
有酒與爾傾金罍<hi>莎雞秋夜鳴聲尤急札札不止詳見四巻註驚猶趣織鳴嬾婦驚之意江</hi>
<hi>淹麗色賦秋梭鳴機梁武帝詩鳴機罷秋日謝靈運詩已復謝秋節火大火也卽心星至秋則落而西流詳見</hi>
<hi>五巻註白怙秋風曰金風廣韵舠小船也客星犯帝座嚴子陵事見二巻註晉書天文志太微天子庭也五帝</hi>
<hi>之座也十二諸侯府也任昉詩濬冲得茂彦夫子值狂生吕向註王戎字濬冲為吏部尚書得李茂彦為吏部</hi>
<hi>郎戎以禮待之左思詩金張籍舊業七葉珥漢貂漢書張湯傳張氏自宣元以来為侍中中常侍諸曹㪚騎列</hi>
<pb n="KR4c0014_WYG_019-14a"/>
<hi>校尉者十餘人張良匿於下邳歩游沂水圯上遇黄石公受書見七巻註太平御覧帝王世紀曰武丁思建良</hi>
<hi>輔夢天賜賢人姓傅名説乃使工寫其像求諸天下見築者胥靡衣褐帶索役於虞虢之間傅巖之野是為傅</hi>
<hi>説登以為相淮南子此傅説之所以騎辰尾也高誘註言殷王武丁夢得賢人使工寫其象旁求之得傅説於</hi>
<hi>傅巖遂以為相為高宗成八十一符致中興死託精於辰尾之星一名䇿也漢書攀龍附鳯並乗天衢國語鼃</hi>
<hi>黽之與同陼韋昭解鼃黽蝦蟆也顔師古急就篇註鼃一名螻蟈色青小形而長股爾雅在水者黽郭璞註耿</hi>
<hi>黽也似青蛙大腹一名土鴨金罍酒器也見七巻註  邳音批圯音夷黽音猛</hi>
　　詶岑勛見尋就元丹丘對酒相待以詩見招<hi>世傳顔魯</hi>
　　<hi>公所書西京千福寺多寳佛塔碑乃天寳十一載所建其文為南陽岑勛所撰疑卽此人  勛古勳</hi>
<pb n="KR4c0014_WYG_019-14b"/>
　　<hi>字</hi>
黄鶴東南来寄書寫心曲倚松開其緘憶我腸斷續不<lb/>
以千里遙命駕来相招中逢元丹丘登嶺晏碧霄對酒<lb/>
忽思我長嘯臨清飈蹇余未相知茫茫緑雲垂俄然素<lb/>
書及解此長渴飢䇿馬望山月途窮造堦墀喜兹一㑹<lb/>
靣若覩瓊樹枝憶君我逺来我歡方速至開顔酌美酒<lb/>
樂極忽成醉我情旣不淺君意方亦深相知兩相得一<lb/>
顧輕千金且向山客笑與君論素心<hi>詩國風亂我心曲鄭箋曰心曲心之</hi>
<pb n="KR4c0014_WYG_019-15a"/>
<hi>委曲也世説嵇康與吕安善毎一相思千里命駕楚辭蹇将憺兮壽宫王逸註蹇詞也葢發語聲也李陵詩思</hi>
<hi>得瓊樹枝以觧長渇飢江淹詩願一見顔色不異瓊樹枝李周翰註瓊樹玉樹也在崑崙山故難見言君行之</hi>
<hi>逺思見之難不異瓊樹枝也</hi>
　　荅從弟㓜成過西園見贈<lb/>
一身自瀟洒萬物何囂諠拙薄謝明時棲閒歸故園二<lb/>
季過舊壑四鄰馳華軒衣劍照松宇賔徒光石門山童<lb/>
薦珍果野老開芳樽上陳樵漁事下敘農圃言昨来荷<lb/>
花滿今見蘭苕繁一笑復一歌不知夕景昏醉罷同所<lb/>
<pb n="KR4c0014_WYG_019-15b"/>
樂此情難具陳<hi>繆本作論實謝靈運王子晉贊王子愛清淨區中  囂誼陶潛詩華軒盈道路</hi>
<hi>劉孝綽詩芳樽㪚緒寒郭璞詩翡翠戲蘭苕李善註蘭苕蘭秀也張銑註苕枝鮮明也古詩歡樂難具陳  苕</hi>
<hi>音條</hi>
　　詶王補闕惠翼莊廟宋丞泚贈别<hi>詩題疑有舛錯按睿宗子申王</hi>
　　<hi>撝開元八年薨諡惠莊太子宋泚必為惠莊太子陵廟丞者也翼則王補闕之名耳惠翼當作翼惠</hi>
　　<hi>為是</hi>
學道三十<hi>蕭本作千</hi>春自言羲皇<hi>蕭本作和</hi>人軒葢宛若夢雲松<lb/>
長相親偶將二公合復與三山鄰喜結海上契自為天<lb/>
<pb n="KR4c0014_WYG_019-16a"/>
外賔鸞翮我先鎩龍性君莫馴朴㪚不尚<hi>一作向</hi>古時訛<lb/>
皆失真勿踏荒溪波朅来浩然津薜帶何辭楚桃源堪<lb/>
避秦世廹且離别心在期隱淪詶贈非炯誡永言銘佩<lb/>
紳<hi>宋書陶潛嘗言五六月北忩下臥遇凉風暫至自謂是羲皇上人韻㑹將與也三山蓬莱方丈灜洲也見</hi>
<hi>大鵬賦註顔延年詩鸞翮有時鎩龍性誰能馴李善註許慎曰鎩殘羽也朴㪚謂淳朴之風㪚失也王勣游北</hi>
<hi>山賦荷衣薜帶藜杖葛巾薜帶用屈原語屈原旣為楚所放逐遷於沅湘之間作九歌其山鬼一章云被薜荔</hi>
<hi>兮帶女蘿葢指山鬼而言此用其意指屈原以薜茘為帶矣桃源在武陵見一巻註朅發語聲詳見十三巻註</hi>
<hi>班固幽通賦又申之以炯戒顔師古曰炯明也論語子張書諸紳何晏註紳大帶也邢昺疏子張以孔子之言</hi>
<pb n="KR4c0014_WYG_019-16b"/>
<hi>書之紳帶意其佩服母忽亡也以帶東腰垂其餘以為飾謂之紳  朅音傑薜音佩</hi>
　　詶裴侍御對雨感時見贈<lb/>
雨色秋来寒風嚴清江爽孤高繡衣人蕭灑青霞賞平<lb/>
生多感激忠義非外奬禍連積怨生事及徂川往楚邦<lb/>
有壯士鄢郢翻掃蕩申包哭秦庭泣血將安仰鞭尸辱<lb/>
巳及堂上羅宿莽頗似今之人蟊賊陷忠讜渺然一水<lb/>
隔何由稅歸鞅日夕聽猿愁<hi>蕭本作怨</hi>懐賢盈夢想<hi>繡衣御史所服</hi>
<hi>見十一十二巻註江淹恨賦鬱青霞之奇意李善註青霞奇意志意高也謝靈運詩客心非外奬李善註奬勸</hi>
<pb n="KR4c0014_WYG_019-17a"/>
<hi>也江淹詩得失非外奬張銑註得失由心非外物所能奬勸壯士謂伍胥按史記伍子胥者楚人也父曰伍奢</hi>
<hi>為太子太傅楚平王信費無極之讒殺伍奢及其子尚伍子胥奔吳闔閭以為行人與謀國事九年悉興師伐</hi>
<hi>楚乗勝而前五戰遂至郢時平王已卒子昭王出奔伍子胥求昭王不得乃掘楚平王墓出其尸鞭之三百然</hi>
<hi>後已於是申包胥走秦告急求救於秦秦不許申包胥立於秦庭晝夜哭七日七夜不絶其聲秦哀公憐之曰</hi>
<hi>楚雖無道有臣若是可無存乎乃遣車五百乗救楚擊吳通鑑地理通釋鄢故城在襄州率道縣南九里今襄</hi>
<hi>陽府宜城縣郢城在荆州江陵縣東北六里林氏曰江陵郢也襄陽鄢也蟊賊皆害苗之蟲也食根曰蟊食節</hi>
<hi>曰賊又詩詁蟊賊一蟲以禾将黄而蟲害之故曰蟊賊取以喻讒惡之人楚辭夕攬中洲之宿莽王逸註草冬</hi>
<hi>生不死者楚人名之曰宿莽謝朓詩無由稅歸鞅李周翰註税息也鞅駕也</hi>
<pb n="KR4c0014_WYG_019-17b"/>
　　贈李十二　　　　　攝監察御史崔成甫<hi>附</hi>
　我是瀟湘放逐臣君辭明主漢江濵天外常求太白<lb/>
　老金陵捉得酒仙人<hi>按李華崔孝公文集序云長子成甫進士擢第校書郎陜縣尉</hi>
　<hi>知名當時不幸早世其攝侍御史無考而唐詩品彚載崔宗之名成輔以字行日用之子開元中官至右</hi>
　<hi>司郎中侍御謫金陵與李白以詩酒倡和云云葢以成甫宗之為一人非也</hi>
　　詶崔侍御<lb/>
嚴陵不從萬乘遊歸臥空山釣碧流自是客星辭帝坐<lb/>
元非太白醉揚州<hi>嚴子陵事見二巻註</hi>
<pb n="KR4c0014_WYG_019-18a"/>
　　翫月金陵城西孫楚酒樓達曙歌吹日晚乗醉著<lb/>
　　紫綺裘烏紗巾與酒客數人棹歌秦淮往石頭訪<lb/>
　　崔四侍御<hi>景定建康志舊傳秦始皇時望氣者言五百年後金陵有天子氣於是東游以</hi>
　　<hi>厭之乃鑿方山斷長壟為瀆入於江是曰秦淮按實録註本名龍藏浦其水有二源一發自華山經</hi>
　　<hi>句容西南流一發自東廬山經溧水西北流入江寕界二源合自方山埭西注大江分𣲖屈曲不類</hi>
　　<hi>人工疑非秦皇所開或曰方山西瀆直屬上山三十里是秦開又鑿石硊山西而疏決此浦因名秦</hi>
　　<hi>淮江南通志秦淮在江寕府上元縣東南以秦始皇所開故曰秦淮有二源一出句容縣之華山一</hi>
　　<hi>出溧水縣之東廬山合流由方山埭北流西入通濟水門南經武定鎮淮飲虹三橋又西出三山水</hi>
<pb n="KR4c0014_WYG_019-18b"/>
　　<hi>門沿石城以達於江胡三省通鑑註石頭城在今建康城西二里張舜民曰石頭城者天生城壁有</hi>
　　<hi>如城然在清涼寺北覆舟山上江行自北来者循石頭城轉入秦淮六朝事跡吳孫權沿淮立柵又</hi>
　　<hi>於江岸必爭之地築城名曰石頭嘗以腹心大臣鎮守之輿地志云環七里一百歩在縣西五里去</hi>
　　<hi>臺城九里南抵秦淮口今清涼寺之西是也諸葛亮論金陵地形云鍾阜龍盤石城虎踞真帝王之</hi>
　　<hi>宅正謂此也</hi>
昨翫西城月青天垂玉鈎朝沽金陵酒歌吹孫楚樓忽<lb/>
憶繡衣人乘船往石頭草裹烏紗巾倒披紫綺裘兩岸<lb/>
拍手笑疑是王子猷酒客十數公崩騰醉中流謔浪掉<lb/>
<pb n="KR4c0014_WYG_019-19a"/>
<hi>蕭本作棹</hi>海客喧呼傲陽侯半道逢吳姫巻簾出揶揄我憶<lb/>
君到此不知狂與羞月下<hi>蕭本作一月</hi>一見君三杯便迴橈<lb/>
捨舟共連袂行上南渡橋興發歌緑水秦客為之揺<hi>一作</hi>
<hi>謳</hi>雞鳴復相招清宴逸雲霄贈我數百字字字凌風飇<lb/>
繫之衣裘上相憶毎長謡<hi>鮑照翫月城西門廨中詩始見西南樓纖纖如玉鈎繡衣</hi>
<hi>御史所服詳見十一十二巻註紫綺紫色綾也古詩紫綺為上襦王子猷雪夜乗舟訪戴安道事見九巻註詩</hi>
<hi>國風謔浪笑傲應劭漢書註陽侯古之諸侯也有罪自投江其神能為大波後漢書王霸至市中募人市人皆</hi>
<hi>大笑舉手邪揄之章懐太子註説文曰歋㿍手相笑也歋音弋丈反癡音踰或音由此云邪揄語輕重不同廣</hi>
<pb n="KR4c0014_WYG_019-19b"/>
<hi>韻橈楫也緑水古歌曲見四巻註  橈音饒</hi>
　　江上荅崔宣城<hi>唐時宣州有宣城縣𨽻江南西道</hi>
太華三芙蓉明星玉女峰尋仙下西岳陶令忽相逢問<lb/>
我將何事湍波歴幾重貂裘非季子鶴氅似王㳟謬忝<lb/>
燕臺召而陪郭隗蹤水流知入海雲去或從龍樹繞蘆<lb/>
洲月山鳴鵲鎮鐘還期如可訪台嶺蔭長松<hi>一統志太華山在陜</hi>
<hi>西華陰縣南一十里卽西岳也以西有少華山故此曰太華白虎通云西方太陰用事萬物生華故曰華山是</hi>
<hi>山削成四方髙五千仞有芙蓉明星玉女三峰蒼龍嶺黑龍潭白蓮池日月崖及仙掌石月之勝陶令謂陶潛</hi>
<pb n="KR4c0014_WYG_019-20a"/>
<hi>潛嘗為彭澤令以喻崔宣城戰國䇿李兑送蘇子黑貂之裘黄金百鎰蘇子得以為用西入於秦季子蘇秦字</hi>
<hi>也見史記註晉書王恭嘗披鶴氅裘渉雪而行孟昶窺見之嘆曰此真神仙中人也燕臺郭隗見二巻註蘆洲</hi>
<hi>舊註指為樊口之蘆洲𤦺按鮑照還都道中詩昨夜宿南陵今旦入蘆洲是蘆洲當在南陵之下若樊口之蘆</hi>
<hi>洲舊傳為伍子胥所渡處其地乃在武昌與南陵宣城殊逺恐未是元和郡縣志鵲頭鎮在宣州南陵縣西一</hi>
<hi>百一十里即春秋時楚伐吳敗于鵲岸是也沿流八十里有鵲尾洲吳時屯兵處孫綽游天台山賦茍台嶺之</hi>
<hi>可攀亦何羡於層城又曰藉萋萎之纖草蔭落落之長松  氅昌兩切昌上聲隗五委切危上聲</hi>
　　荅族姪僧中孚贈玉泉仙人掌茶<hi>并序</hi>
　余聞荆州玉泉寺近清溪諸山山洞往往有乳窟窟<lb/>
<pb n="KR4c0014_WYG_019-20b"/>
　中多玉泉交流其<hi>繆本無其字</hi>中有<hi>一作見</hi>白蝙蝠大如鴉<lb/>
　按仙經蝙蝠一名仙䑕千歳之後體白如雪<hi>一作銀</hi>棲<lb/>
　則倒懸葢飲乳水而長生也其水邊處處有茗草羅<lb/>
　生枝葉如碧玉惟玉泉真公常采<hi>蕭本作来</hi>而飲之年八<lb/>
　十餘歳顔色如桃花而此茗清香滑熟異於他者所<lb/>
　以能還童振枯扶<hi>一作壮</hi>人壽也余遊金陵見宗僧中<lb/>
　孚示余茶数十片拳然重疊其狀如手號為仙人掌<lb/>
　茶葢新出乎玉泉之山曠古未覿因持之見遺兼贈<lb/>
<pb n="KR4c0014_WYG_019-21a"/>
　詩要余荅之遂有此作後之高僧大隱知仙人掌茶<lb/>
　發乎中孚禪子及青蓮居士李白也<hi>方輿勝覧玉泉寺在荆門軍當</hi>
　<hi>陽縣西南二十里玉泉山陳光大中浮屠知顗自天台飛錫来居此山寺雄于一方殿前有金龜池一統</hi>
　<hi>志玉泉寺在荆州當陽縣西三十里隋大業間建清溪山在南漳縣臨沮城界内其山髙峻東有泉潛確</hi>
　<hi>居類書玉泉山在當陽泉色白而瑩又曰珠泉泉南為天台智者道塲卽闋帝遣鬼工所造抱朴子千嵗</hi>
　<hi>蝙蝠色如白雪集則倒懸腦重故也述異記荆州清溪秀壁諸山山洞往往有乳窟窟中多玉泉交流中</hi>
　<hi>有白蝙蝠大如鴉按仙經云蝙蝠一名仙䑕千載之後體白如銀棲卽倒懸葢飲乳水而長生也太白此</hi>
　<hi>序所謂余聞者葢本之此本草拾遺乳穴水近乳穴處流出之泉也人多取水作飲釀酒大有益其水濃</hi>
<pb n="KR4c0014_WYG_019-21b"/>
　<hi>者稱之重於他水煎之上有鹽花此真乳液也説文茗茶芽也郭璞爾雅註茶樹小如梔子冬生葉可煮</hi>
　<hi>作羮飲今呼早採者為茶晚取者為茗吕温南岳彌陀寺承逺和尚碑開元二十三年至荆州玉泉寺謁</hi>
　<hi>蘭若真和尚郎玉泉真公也  蝙音鞭</hi>
常聞玉泉山山洞多乳窟仙䑕如白鴉倒懸清<hi>一作深</hi>溪<lb/>
月茗生此中石玉泉流不歇根柯灑芳津採服潤肌骨<lb/>
叢<hi>繆本作楚</hi>老巻緑葉枝枝相接連曝成仙人掌似拍洪崖<lb/>
肩舉世未見之其名定誰傳宗英乃禪伯投贈有佳篇<lb/>
清鏡燭無鹽顧慙西子妍朝坐有餘興長吟播諸天<hi>郭璞</hi>
<pb n="KR4c0014_WYG_019-22a"/>
<hi>詩左挹浮丘袖右拍洪崖肩薛綜西京賦註洪崖三皇時伎人新序齊有婦人極醜無雙號曰無鹽女趙岐孟</hi>
<hi>子註西子古之好女西施也佛書言三界共有三十二天自四天王天至非有想非無想天總謂之諸天</hi>
　　詶裴侍御留岫師彈琴見寄<hi>岫音就</hi>
君同鮑明逺邀彼休上人鼓琴亂白雪秋變江上春瑶<lb/>
草緑未衰攀翻寄情親相思兩不見流淚空盈巾<hi>鮑照字明</hi>
<hi>逺與休上人以詩相贈荅見十二巻註錦繡萬花谷内有徳智外有勝行在人之上名上人初學記琴歴曰琴</hi>
<hi>曲有幽蘭白雪樂府詩集謝希逸琴論曰劉涓子善歌琴制陽春白雪曲琴集曰白雪師曠所作商調曲也唐</hi>
<hi>書樂志曰白雪周曲也張華博物志曰白雪者太帝使素女鼓五十弦瑟曲名也</hi>
<pb n="KR4c0014_WYG_019-22b"/>
　　張相公出鎮荆州尋除太子詹事余時流夜郎行<lb/>
　　至江夏與張公相<hi>蕭本缺相字</hi>去千里公因太府丞王<lb/>
　　昔使車寄羅衣二事及五月五日贈余詩余荅以<lb/>
　　此詩<hi>舊唐書肅宗以張鎬不切事機遂罷相位授荆州大都督府長史尋徴為太子賔客職官</hi>
　　<hi>志東宫官屬有太子賔客四員正三品太子詹事一員正三品太府寺有丞四人從六品上</hi>
張衡殊不樂應有四愁詩慙君錦繡段贈我慰相思鴻<lb/>
鵠復矯翼鳯凰憶故池榮樂一如此商山老紫芝<hi>張衡四愁</hi>
<hi>詩序張衡不樂久處機宻陽嘉中出為河間相時天下漸與鬱鬱不得志為四愁詩四思曰美人贈我錦繡段</hi>
<pb n="KR4c0014_WYG_019-23a"/>
<hi>云云揚雄解嘲矯翼厲翮矯翼舉翼也李善文選註晉中興書曰荀勗徙中書監為尚書令人賀之乃發恚曰</hi>
<hi>奪我鳯凰池卿諸人何賀我耶慎蒙名山記商山在陜西商州東九十里一名楚山一名商洛山漢四皓隱處</hi>
<hi>四皓采芝操莫莫高山深谷逶迤曄曄紫芝可以療飢</hi>
　　醉後荅丁十八以詩譏予搥碎黄鶴樓<hi>閻伯理黄鶴樓記州</hi>
　　<hi>城西南隅有黄鶴樓圖經云昔貲褘登仙嘗駕黄鶴還憩於此遂以名樓</hi>
黄鶴高樓巳搥碎黄鶴仙人無所依黄鶴上天訴玉帝<lb/>
却放黄鶴江南歸神明太守再雕飾新圖粉壁還芳菲<lb/>
一州笑我為狂客少年往往来相譏君平簾下誰家子<lb/>
<pb n="KR4c0014_WYG_019-23b"/>
云是遼東丁令威作詩調<hi>繆本作掉</hi>我驚逸興白雲遶筆忩<lb/>
前飛待取明朝酒醒罷與君爛漫尋春暉<hi>漢書黄霸為潁川太守吏</hi>
<hi>民咸稱神明漢書嚴君平卜筮於成都市得百錢足自養則閉肆下簾而授老子搜神後記丁令威本遼東人</hi>
<hi>學道於靈墟山復楊升菴曰李白過武昌見崔顥黄鶴樓詩嘆服之不  作去而賦金陵鳯凰臺其後禪僧用</hi>
<hi>此事作一偈曰一拳搥碎黄鶴樓一脚踢翻鸚鵡洲眼前有景道不得崔顥題詩在上頭旁一遊僧亦舉前二</hi>
<hi>句而綴之曰有意氣時消意氣不風流處也風流又一僧云酒逢知巳藝壓當行原是借此一事設辭非太白</hi>
<hi>詩也流傳之乆信以為真宋初有人偽作太白醉後荅丁十八詩黄鶴高樓巳搥碎一首樂史編太白遺詩遂</hi>
<hi>收入之近世觧學士作弔太白詩云也曾搥碎黄鶴樓也曽踢翻鸚鵡洲殆類優伶之語太白一何不幸耶𤦺</hi>
<pb n="KR4c0014_WYG_019-24a"/>
<hi>按太白江夏贈韋南陵詩原有我且為君搥碎黄鶴樓君亦為吾倒却鸚鵡洲之句要是設言之辭而玩此詩</hi>
<hi>則真有搥碎一事矣要之禪僧偈語本用贈韋詩中語非醉荅丁十八一詩本禪僧之偈而偽撰也升菴因彼</hi>
<hi>而疑此殆亦目睫之見也夫</hi>
　　荅裴侍御先行至石頭驛以書見招期月滿泛洞<lb/>
　　庭<hi>方輿勝覧汪彦章石頭驛記云自豫章絶江而西有山屹然並江而出者石頭渚也阻江負城</hi>
　　<hi>十里而近胡三省通鑑註石頭驛在豫章江之西岸</hi>
君至石頭驛寄書黄鶴樓開緘識逺意速此南行舟風<lb/>
水無定準湍波或<hi>一作成</hi>滯留憶昨新<hi>一作初</hi>月生西簷若<lb/>
<pb n="KR4c0014_WYG_019-24b"/>
瓊鈎今来何所似破鏡懸清秋恨不三五明平湖泛澄<lb/>
流此歡竟莫遂狂殺王子猷巴陵定近逺持贈解<hi>繆本作何</hi>
人憂<hi>古樂府破鏡飛上天古時三五明月滿張銑註三五謂十五日也王子猷用乗舟訪戴事見九巻註</hi>
<hi>巴陵縣名屬岳州古巴丘也洞庭湖在其地</hi>
　　荅高山人兼呈權顧二侯<lb/>
虹霓掩天光哲后起康濟應運生䕫龍開元掃氛翳太<lb/>
微廓金鏡端拱清遐裔輕塵集嵩岳虚點盛明意謬揮<lb/>
紫泥詔獻納青雲際讒惑英主心恩疏佞臣計徬徨庭<lb/>
<pb n="KR4c0014_WYG_019-25a"/>
闕下歎息光陰逝未作仲宣詩先流賈生涕挂帆秋江<lb/>
上不為雲羅制山海向東傾百川無盡勢我於鴟夷子<lb/>
相去千餘歳運闊英達稀同風遥執袂登艫望逺水忽<lb/>
見滄浪枻高士何處来虚舟渺安繫衣貌本淳古文章<lb/>
多佳麗延引故鄉人風義未淪替顧侯達語默權子識<lb/>
通蔽曽是無心雲俱為此留滯雙萍易飄轉獨鶴思凌<lb/>
厲明晨去瀟湘共謁蒼梧帝<hi>楊齊賢曰虹霓指太平公主軰哲后指𤣥宗晉書虹</hi>
<hi>蜺日旁氣也斗之亂精漢書夫日者衆陽之宗天光之貴潘尼釋奠頌於穆伊何思文哲后書蔡仲之命康濟</hi>
<pb n="KR4c0014_WYG_019-25b"/>
<hi>小民開元𤣥宗卽位所改年號晉書天文志太微天子庭也五帝之座也尚書考靈曜秦失金鏡註曰金鏡喻</hi>
<hi>明道也端拱謂端居拱手猶垂拱無為之義晉書阮孚傳正應端拱嘯咏以樂當年耳遐裔逺方也張華鷦鷯</hi>
<hi>賦鵾雞竄於幽險孔翠生乎遐裔隋書涓流赴海誠心屢竭輕塵集岳功力葢微裴駰史記集觧序譬嘒星之</hi>
<hi>繼朝陽輕塵之集華岳紫泥古人用之以封詔書詳七巻註班固兩都賦序朝夕論思日月獻納仲宣王粲字</hi>
<hi>也作七哀詩南登灞陵岸回首望長安漢書賈誼上疏陳政事曰臣竊惟事勢可為痛哭者一可為流涕者二</hi>
<hi>江淹詩曠哉宇宙間雲羅更四陳史記范蠡事越王句踐句踐以霸而范蠡稱上将軍以為大名之下難以乆</hi>
<hi>居乃浮海出齊變姓名自謂鴟夷子皮耕於海畔鮑照詩登艫眺淮甸李善註李裴曰艫船前頭刺櫂處也謝</hi>
<hi>朓詩早玩華池陰復鼔滄浪枻廣韻枻檝也滄浪枻用楚辭漁父事詳六巻註謝靈運詩虚舟有超越李周翰</hi>
<pb n="KR4c0014_WYG_019-26a"/>
<hi>註輕舟而進曰虚舟楊齊賢曰通蔽通塞也漢書太史公留滯周南雙萍喻權顧二侯獨鶴喻高山人班固覧</hi>
<hi>海賦遵霓霧之掩蕩登雲塗以凌厲博雅淩馳也廣韻凌歴也漢書息夫躬傳鷹隼横厲顔師古註厲疾飛也</hi>
<hi>凌厲猶横厲也方輿勝覧湘水自陽海發源至零陵與瀟水㑹二水合流謂之瀟湘吳均詩欲謁蒼梧帝過問</hi>
<hi>沅湘姬蒼梧帝謂虞舜  枻音裔</hi>
　　荅杜秀才五松山<hi>蕭本缺山字</hi>見贈<hi>舊註五松山南陵銅玩西五六里</hi>
昔獻長楊賦天開雲雨歡當時待詔承明裏皆道揚雄<lb/>
才可觀勅賜飛龍二天馬黄金絡頭白玉鞍浮雲蔽日<lb/>
去不返總為秋風摧紫蘭角巾東出商山道採秀行歌<lb/>
<pb n="KR4c0014_WYG_019-26b"/>
咏芝草路逢園綺笑向人兩<hi>繆本作而</hi>君解来一何好聞道<lb/>
金陵龍虎盤還同謝朓望長安千峯夾水向秋浦五松<lb/>
名山當夏寒銅井炎爐歊九天赫如鑄鼎荆山前陶公<lb/>
矍鑠<hi>繆本作攫爍</hi>呵赤電回禄睢盱揚紫烟此中豈是久留<lb/>
處便欲燒丹從列仙愛聽松風且高臥颼颼<hi>繆本作颼飀</hi>吹<lb/>
盡炎氛過登崖獨立望九州陽春欲奏誰相和聞君往<lb/>
年游錦城章仇尚書倒屣迎飛牋絡繹奏明主天書降<lb/>
問迴恩榮骯髒不能就珪組至今空揚高蹈<hi>繆本作道</hi>名夫<lb/>
<pb n="KR4c0014_WYG_019-27a"/>
子工文絶世竒五松新作天下推吾非謝尚邀彦伯異<lb/>
代風流各一時一時相逢樂在今袖拂白雲開素琴彈<lb/>
為三峽流泉音從兹一别武陵去去後桃花春水深<hi>漢書</hi>
<hi>揚雄傳孝成帝時客有薦雄文似相如者召雄待詔承明之庭從至射熊館還上長楊賦聊因筆墨之成文章</hi>
<hi>故藉翰林以為主人子墨為客卿以諷顔師古註承明殿在未央宫長楊宫名也在盭厔縣中有射雄館李善</hi>
<hi>曰諸以才術見知直於承明待詔卽見故曰待詔焉唐制學士出入院例賜飛龍廐馬一匹天馬御廐之馬也</hi>
<hi>俱詳九巻註古樂府青絲繫馬尾黄金絡馬頭吳均詩白玉鏤衢鞍黄金馬腦勒文子日月欲明浮雲蔽之叢</hi>
<hi>蘭欲秀秋風敗之商山采芝見本巻註楚辭采三秀兮山間王逸註三秀謂芝草也漢書漢興有園公綺里季</hi>
<pb n="KR4c0014_WYG_019-27b"/>
<hi>夏黄公角里先生此四人者當秦之世避而入商洛深山以待天下之定也金陵之地鍾山龍蟠石城虎踞詳</hi>
<hi>見七巻註謝朓詩晚登三山還望京邑詩㶚涘望長安河陽視京縣秋浦水名在池州秋浦縣依此水立名詳</hi>
<hi>八巻註唐書地理志南陵有銅官冶元和郡縣志銅井山在南陵縣西南八十五里出銅一統志銅官山在銅</hi>
<hi>陵縣南十里又名利國山山有源泉冬夏不竭可以浸鉄煮銅舊嘗于此置銅官塲韻㑹歊炎氣也元和郡縣</hi>
<hi>志荆山在虢州湖城南卽黄帝鑄鼎之處列仙傳陶安公者六安鑄冶師也数行火火一旦㪚上行紫色冲天</hi>
<hi>公伏冶下求哀須臾赤雀止冶上曰安公安公冶與天通七月七日迎汝以赤龍至期赤龍至大雨而安公騎</hi>
<hi>之東南上一城邑数萬人衆共送視之皆與辭訣云矍鑠勇健貎漢光武稱馬援語見十一巻註左傳禳火於</hi>
<hi>𤣥冥回禄杜預註回禄火神莊子而睢睢而盱盱郭象註睢睢盱盱跋扈之貎初學記小風曰颼水經註風颼</hi>
<pb n="KR4c0014_WYG_019-28a"/>
<hi>颼而飀飀虞蹇詩清風送凉氣薄暮蕩炎氛新序客有歌於郢中者為陽春白雪國中屬而和者数十人而巳</hi>
<hi>錦城卽屬郡成都府城詳三巻八巻註通鑑天寳五載以劍南節度使章仇兼瓊為戸部尚書寳刻叢編章仇</hi>
<hi>兼瓊魯郡任城人官至戸部尚書殿中監諡曰忠三國志蔡邕才學顯著貴重朝廷常車騎填巷賔客盈坐聞</hi>
<hi>王粲在門倒屣迎之粲至年旣㓜弱容狀短小一坐盡驚邕曰此王公孫也有異才吾不如也韻㑹絡繹連屬</hi>
<hi>不絶也趙臺詩骯髒倚門邊章懐太子註骯髒高亢悻直之貌晉書袁宏字彦伯有逸才文章絶美曾為咏史</hi>
<hi>詩是其風情所寄少孤貧以運租自業謝尚時鎮牛渚秋夜乗月率爾與左右微服泛江㑹宏在舫中諷詠聲</hi>
<hi>旣清㑹辭又藻拔遂駐聽乆之遣問焉荅曰是袁臨汝郎誦詩卽其咏史之作也尚傾率有勝致卽迎升舟與</hi>
<hi>之議論申旦不寐自此名譽日茂尚為安西將軍豫州刺史引宏參其軍事邢邵遺辛術書足下今能如此可</hi>
<pb n="KR4c0014_WYG_019-28b"/>
<hi>謂異代一時樂府詩集琴集曰三峽流泉晉阮咸所作也武陵桃花見二巻註  歊音囂睢音輝盱音吁颼音</hi>
<hi>授骯杭上聲髒音葬</hi>
　　至陵陽山登天柱石詶韓侍御見招隱黄山<hi>楊齊賢曰</hi>
　　<hi>陵陽山在涇縣西南百里乃竇子明釣得白龍放之之處按地志陵陽山在池州府石埭縣之北寧</hi>
　　<hi>國府宣城縣之西三峰連接迤邐屈盤天柱石是其山之一峰也洪焱祖新安續志新安廣録云郡</hi>
　　<hi>西北黄山有三十六峰也宣池接境巖岫秀麗可愛仙翁釋子多隱其中山有湯泉色紅可以澡瀹</hi>
　　<hi>一統志黄山在寜國府太平縣南三十里昔黄帝與浮丘仙人煉丹於此山當宣微二郡界有三十</hi>
　　<hi>二峯三十六源二十四溪十八洞八大巖</hi>
<pb n="KR4c0014_WYG_019-29a"/>
韓衆騎白鹿西往華山中玉女千餘人相隨在雲空見<lb/>
我傳秘訣精誠與天通何意到陵陽游目送飛鴻天子<lb/>
昔避狄與君亦乘驄擁兵五陵下長䇿馭<hi>繆本作遏</hi>胡戎時<lb/>
泰解繡衣脱身若飛蓬鸞鳯翻羽<hi>繆本作翕</hi>翼啄粟坐樊籠<lb/>
海鶴一笑之思歸向遼東黄山過石柱巘崿上攢叢因<lb/>
巢翠玉樹忽見浮丘公又引王子喬吹笙舞松風朗咏<lb/>
紫霞篇請開蘂珠宫歩綱繞碧落倚樹招青童何日可<lb/>
携手遺形入無窮<hi>神仙傳劉根字君安如華陰山中見一人乗白鹿車從者十餘人左右玉</hi>
<pb n="KR4c0014_WYG_019-29b"/>
<hi>女四人執采旄之節皆年十五六餘再拜稽首求乞一言神人乃告曰爾開有韓衆否荅曰實聞有之神人曰</hi>
<hi>我是也嵇康詩目送歸鴻手揮五絃後漢書桓典拜侍御史常乗驄馬京師畏憚五陵謂獻陵昭陵乾陵定陵</hi>
<hi>橋陵也詳見八巻註過秦論振長䇿而御宇内任昉詩時泰玉階平綉衣御史之服詳見十一十二巻註枚乗</hi>
<hi>七發飛鳥聞之翕翼而不能去吕延濟註翕斂也陶潛詩乆在樊籠裏復得返自然謝靈運詩連嶂疊巘㟧李</hi>
<hi>善註巘㟧崖之别名甘泉賦翠玉樹之青葱列仙傳王子喬者周靈王太子晉也好吹笙作鳯凰鳴游伊洛之</hi>
<hi>間遇道士浮丘公接以上蒿高山蕭士贇曰紫霞篇卽黄庭内景經也經曰上清紫霞虚皇前太上大道玉晨</hi>
<hi>君閒居蘂珠作七言㪚化五行變萬神是為黄庭曰内篇梁丘子註蘂珠上清境宫闕名也真誥使經師授以</hi>
<hi>方諸洞房歩網之道真靈位業圖栢成子髙湯時退耕修歩綱之道度人經道言昔於始青天中碧落空歌註</hi>
<pb n="KR4c0014_WYG_019-30a"/>
<hi>云始青天乃東方第一天有碧霞徧滿是云碧落真靈位業圖龔仲陽㓜陽兄弟二人受道於青童君莊子廣</hi>
<hi>成子曰余將去汝入無窮之門以遊無極之野琦按太白武昌宰韓君碑云雲卿文章冠世拜監察御史朝廷</hi>
<hi>呼為子房李翺韓夫人韋氏墓誌銘禮部郎中雲卿好立節義有大功於昭陵其事跡史傳不載觀此詩所謂</hi>
<hi>天子昔避狄與君亦乗驄擁兵五陵下長䇿馭胡戎之句相合韓侍御之為雲卿殆無疑矣但太白未嘗作侍</hi>
<hi>御何以云與君亦乗驄耶豈他人之作誤採入集抑字句少有訛謬歟  巘語蹇切年上聲㟧音諤</hi>
　　詶崔十五見招<lb/>
爾有鳥跡書相招琴溪飲手跡尺素中如天落雲錦讀<lb/>
罷向空笑疑君在我前長吟字不滅懐袖且三年<hi>水經註倉</hi>
<pb n="KR4c0014_WYG_019-30b"/>
<hi>頡本鳥跡為字取其孳乳相生故文字有六義焉一統志琴溪在寜國府涇縣東北二里溪側有石臺相傳琴</hi>
<hi>高控鯉之所古詩呼兒烹鯉魚中有尺素書木華海賦雲錦㪚文于沙汭之際張銑註云錦朝霞也古詩置書</hi>
<hi>懐袖中三嵗字不滅</hi>
　　荅王十二寒夜獨酌有懐<lb/>
昨夜吳中雪子猷佳興發萬里浮雲巻碧山青天中道<lb/>
流孤月孤月滄<hi>繆本作蒼</hi>浪<hi>一作波</hi>河漢清北斗錯落長庚明<lb/>
懐余對酒夜霜白玉牀金井冰崢嶸人生飄忽百年内<lb/>
且須酣暢萬古情<hi>王子猷居山陰夜大雪眠覺開室命酌酒忽憶戴安道詳九巻註謝莊月</hi>
<pb n="KR4c0014_WYG_019-31a"/>
<hi>賦素月流天滄浪猶滄涼寒冷之意廣雅太白謂之長庚曹憲音釋金星也晨見東方為啟明昏見西方為長</hi>
<hi>庚牀井欄也玉牀金井者言其美麗之飾如玉如金也陸機嘆逝賦時飄忽其不再</hi>君不能狸膏<lb/>
金距學鬭雞坐令鼻息吹虹霓君不能學哥舒横行青<lb/>
海夜帶刀西屠石堡取紫袍吟詩作賦北窗裏萬言不<lb/>
直一杯水世人聞此<hi>一作之</hi>皆掉頭有如東風射馬耳<hi>藝文</hi>
<hi>類聚莊子謂惠子曰羊溝之雞三嵗為株相者視之則非良雞也然而数以勝人者以狸膏塗其頭爾雅翼鬬</hi>
<hi>雞私取狸膏塗其頭輒鬬無敵此非有厭勝特是狸能捕雞異雞聞狸之氣則畏而走左傳季郈之雞鬭季氏</hi>
<hi>介其雞郈氏為之金距高誘曰金距施金芒於距也梁簡文帝雞鳴篇陳思助鬬協狸膏郈昭妒敵安金距𤣥</hi>
<pb n="KR4c0014_WYG_019-31b"/>
<hi>宗好鬬雞時以鬬雞供奉者若王準賈昌之流皆赫奕可畏詳見二巻註舊唐書哥舒翰天寳七載築神威軍</hi>
<hi>於青海上吐蕃至攻破之又築城於青海中龍駒島吐蕃屏跡不敢近青海吐蕃保石堡城路遥而險久不拔</hi>
<hi>八載以朔方海東監牧十萬衆委翰總統攻石堡城翰使麾下将高秀巖張守瑜進攻不旬日而㧞之上録其</hi>
<hi>功拜特進鴻臚員外卿與一子五品官賜物千匹荘宅各一所加攝御史大夫太平廣記哥舒翰為安西節度</hi>
<hi>控地数千里甚著威令故西鄙人歌之曰北斗七星高哥舒夜帶刀吐蕃總殺盡更築兩重濠胡三省通鑑音</hi>
<hi>註石堡城本吐蕃鉄仞城也宋白曰石堡城在龍支縣西四靣懸崖数十仞石路盤屈長三四里西至赤嶺三</hi>
<hi>十里荘子鴻蒙拊脾雀躍掉頭</hi>魚目亦笑我請<hi>一作謂</hi>與明月同驊騮拳<lb/>
跼不能食蹇驢得志鳴春風折楊黄華合流俗晉君聽<lb/>
<pb n="KR4c0014_WYG_019-32a"/>
琴枉清角巴<hi>一作幾</hi>人誰肯和陽春楚地猶来賤竒璞黄<lb/>
金㪚盡交不成白首為儒身被輕一談一笑失顔色蒼<lb/>
蝇貝錦喧謗聲曽參豈是殺人者讒言三及慈母驚<hi>張恊</hi>
<hi>詩瓴甋誇璵璠魚目笑明月明月謂明月珠也穆天子傳天子之驄赤驥盗驪白義踰輪山子渠黄華騮緑耳</hi>
<hi>郭璞註華騮色如華而赤今名馬縹赤者為枣騮棗騮赤也離騷僕夫悲予馬懐兮蜷局顧而不行王逸註蜷</hi>
<hi>局詰屈不行貎廣韻<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>跼不伸也拳跼與蜷局<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>跼義同漢書驣駕罷牛驂蹇驢兮顔師古註蹇跛也荘子大</hi>
<hi>聲不入里耳折楊皇華則嗑然而笑陸徳明註折楊皇華皆古歌曲也韓非子晉平公曰音莫悲于清徴乎師</hi>
<hi>曠曰不如清角平公曰清角可得而聞乎師曠曰不可昔日黄帝合鬼神于太山之上駕象車而六蛟龍畢方</hi>
<pb n="KR4c0014_WYG_019-32b"/>
<hi>並轄蚩尤居前風伯進掃雨師洒道虎狼在前鬼神在後騰蛇伏地鳯凰覆上大合鬼神乃作清角今主君徳</hi>
<hi>薄不足聼之聼之將恐有敗平公曰寡人老矣所好者音也願遂聽之師曠不得已而鼓之一奏之有𤣥雲從</hi>
<hi>西北方起再奏之大風至大雨隨之裂幃幕破爼豆墮廊瓦坐者㪚走平公恐懼伏於廊室之間晉國大旱赤</hi>
<hi>地三年平公之身遂瘙病巴人陽春事見二巻註竒璞用卞和獻玉事見四巻註司馬彪詩卞和潛幽冥誰能</hi>
<hi>證竒璞蒼蝇即青蝇也詩小雅營營青蝇止於樊豈弟君子無信讒言又萋兮斐兮成是貝錦彼譖人者亦已</hi>
<hi>太甚新序昔者曾參之處鄭人有與曽參同名姓者殺人人告其母曰曽参殺人其母織自若也頃然一人又</hi>
<hi>来告之其母曰吾子不殺人有頃一人又来告其母投杼下機踰牆而走夫以曽參之賢與其母信之也然三</hi>
<hi>人疑之其母懼焉</hi>與君論心握君手榮辱於余亦何有孔聖猶<lb/>
<pb n="KR4c0014_WYG_019-33a"/>
聞傷鳯麟董龍更是何雞狗一生傲岸苦不諧恩疎媒<lb/>
勞志多乖嚴陵高揖漢天子何必長劍拄頤事玉階達<lb/>
亦不足貴窮亦不足悲韓信羞将絳灌比禰衡恥逐屠<lb/>
沽兒君不見李北海英風豪氣今何在君不見裴尚書<lb/>
土墳三尺蒿棘<hi>一作下</hi>居少年早欲五湖去見此彌将鐘<lb/>
鼎疎<hi>史記孔子將西見趙簡子至於河而聞竇鳴犢舜華之死也曰竇鳴犢舜華晋國之賢大夫也趙簡</hi>
<hi>子未得志之時須此兩人而後從政及其已得志殺之乃從政丘聞之也刳胎殺夭則麒麟不至郊竭澤涸漁</hi>
<hi>則蛟龍不合陰陽覆巢毁卵則鳯凰不翔何則君子諱傷其類也夫鳥獸之於不義也尚知避之而况乎丘哉</hi>
<pb n="KR4c0014_WYG_019-33b"/>
<hi>乃還息乎陬鄉作為陬操以哀之又孔子嘗嘆鳯鳥之不至悲西狩之獲麟或指此二事而言亦可也十六國</hi>
<hi>春秋王墮為宰相著匪躬之節性剛峻疾惡雅好直言右僕射董榮以佞幸進疾之如仇毎於朝見之際畧不</hi>
<hi>與言或謂之曰董尚書貴幸一時無比公宜降意接之墮曰董龍是何雞狗而令國士與之言乎榮聞而慙恨</hi>
<hi>㑹有天變榮言於苻生曰天譴甚重宜以貴臣應之乃殺墮龍榮之小字也鮑照詩傲岸平生中不為物所裁</hi>
<hi>宋玉神女賦交希恩踈不可盡暢楚辭心不固兮媒勞嚴子陵事註見二巻説苑大冠若箕長劍拄頤史記韓</hi>
<hi>信為淮陰侯居常鞅鞅羞與綘灌等列後漢書禰衡来游許下是時許都新建賢士大夫四方来集或問衡曰</hi>
<hi>盍從陳長文司馬伯達乎對曰吾焉能從屠沽兒耶唐書李邕字泰和揚州江都人開元二十三年起為括州</hi>
<hi>刺史後歴淄滑二州刺史上計京師邕早有名重義愛士乆斥外不與士大夫接旣入朝人間傳其眉目瓌異</hi>
<pb n="KR4c0014_WYG_019-34a"/>
<hi>至阡陌聚觀後生望風内謁門巷填隘中人臨問索所為文章具進上以讒媢不得留出為汲郡北海太守天</hi>
<hi>寳中左驍衛兵曹參軍栁勣有罪下獄邕嘗遺勣馬宰相李林甫素忌邕因傅以罪就郡杖殺之邕雖詘不進</hi>
<hi>而文名天下時稱李北海盧藏用嘗謂邕如干将鏌耶難與爭鋒但虞其傷缺耳後卒如言邕資豪放不能治</hi>
<hi>細行所在賄謝田游自肆終以敗云江鄰幾雜志李白詩君不見裴尚書古墳三尺蒿棘居問修唐書吕縉叔</hi>
<hi>云是漼又云是冕宋次道云是檢校官與李北海作對非齷齪人也琦按𤣥宗朝裴耀卿為尚書左僕射裴光</hi>
<hi>庭為吏部尚書裴漼為吏部尚書裴伷先為工部尚書裴寛為戸禮二部尚書裴敦復為刑部尚書凡六裴尚</hi>
<hi>書太白所指稱未知何人考裴敦復以平海賊功為李林甫所忌貶淄川太守與李邕皆坐栁勣事同時杖死</hi>
<hi>今與李北海並稱或者正指其人而言似為近之若裴冕之為尚書左僕射則又在肅宗時矣</hi>
<pb n="KR4c0014_WYG_019-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集注巻十九<lb/>
</p>
<p>
</p>
  </div>
</body>
</text>
</TEI>
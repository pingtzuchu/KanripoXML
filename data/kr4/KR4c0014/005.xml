<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>李太白集注巻五</head> <lb/>
    <p>
<pb n="KR4c0014_WYG_005-1a"/>
欽定四庫全書<lb/>
　李太白集注巻五<lb/>
　　　　　　　　　　　　錢塘　王𤦺　撰<lb/>
　樂府四十四首<lb/>
　　門有車馬客行<hi>樂府古題要觧門有車馬客行曹植等皆言問訊其客或得故舊鄉</hi>
　　<hi>里或駕自京師備述市朝遷謝親戚彫䘮之意也樂府詩集王僧䖍技録相和歌瑟調三十八曲中</hi>
　　<hi>有門有車馬客行</hi>
門有車馬賔<hi>一作客</hi>金鞍耀朱輪謂從丹<hi>一作雲</hi>霄落乃是<lb/>
<pb n="KR4c0014_WYG_005-1b"/>
故鄉親呼兒掃中堂坐客論悲辛對酒兩不飲停觴淚<lb/>
盈巾嘆我萬里遊飄颻<hi>蕭本作飄飄</hi>三十春空談帝<hi>繆作作霸</hi>王<lb/>
畧紫綬不挂身雄劒藏玉匣隂符生素塵廓落無所合<lb/>
流離湘水濵借問宗黨間多為泉下人生苦百戰役死<lb/>
託萬鬼隣北風揚胡沙埋翳周與秦大運且如此蒼穹<lb/>
寕匪仁惻愴竟何道存亡任大鈞<hi>漢書楊惲家方隆盛時乘朱輪者十人抱</hi>
<hi>朴子出則朱輪耀路李善文選註東觀漢紀曰漢制公侯紫綬九卿青綬後漢書古者君臣佩玉尊卑有度上</hi>
<hi>有韍貴賤有殊佩所以章德服之衷也韍所以執事禮之共也故禮有其度威儀之制三代同之五霸迭興戰</hi>
<pb n="KR4c0014_WYG_005-2a"/>
<hi>兵不息佩非戰器韍非兵旗於是觧去韍佩留其係璲以為章表韍佩既廢秦乃以采組連結於璲光明章表</hi>
<hi>轉相結受故謂之綬漢承秦制用而勿改舊唐書二品三品紫綬三綵紫雲赤紅紫質長一丈六尺一百八十</hi>
<hi>首廣八寸戰國䇿蘇秦夜發書陳篋數十得太公隂符之謀宋玉九辯廓落兮羈旅而無友生吕延濟註廓落</hi>
<hi>空寂也唐六典註湘水出桂州湘源縣北流歴永衡潭岳四州界入洞庭陸機詩昔居四民宅今託萬鬼鄰何</hi>
<hi>晏景福殿賦乃大運之伏戾賈誼鵩賦太鈞播物如淳註陶者作噐於鈞上此以造化為大鈞也顔師古註今</hi>
<hi>造瓦者謂所轉者為鈞言造化為人亦猶陶之造瓦耳史記索隠虞喜志林云大鈞造化之神鈞陶萬物品授</hi>
<hi>羣形者也此詩有北風揚胡沙埋翳周與秦之句當是天寶末年兩京覆陷之後所作</hi>
　　君子有所思行<hi>樂府古題要觧君子有所思行陸機命駕登北山鮑照西上登雀臺</hi>
<pb n="KR4c0014_WYG_005-2b"/>
　　<hi>沈約晨䇿終南首其旨言雕室麗色不足為久娛晏安鴆毒滿盈所宜敬忌與君子行異</hi>
紫閣連終南青冥天倪色憑崖望咸陽宫闕羅北極萬<lb/>
井驚畫出九衢如絃直渭水銀河清<hi>繆本作清銀河</hi>横天流不<lb/>
息朝野盛文物衣冠何翕赩廐馬散連山軍容威絕域<lb/>
伊臯運元化衛霍輸筋力歌鐘樂未休榮去老還逼圎<lb/>
光過滿缺太陽移中昃不散東海金何争西輝<hi>蕭本作何曾西</hi>
<hi>飛</hi>匿無作牛山悲惻愴淚沾臆<hi>太平廣記終南山紫閣峯去長安城七十里陜</hi>
<hi>西志紫閣峯在西安府鄠縣東南三十里旭日射之爛然而紫其形上聳若樓閣然杜甫詩云紫閣峰隂入渼</hi>
<pb n="KR4c0014_WYG_005-3a"/>
<hi>陂即此是也初學記五經要義云終南山長安南山也一名太一漢書云太一山古文以為終南山潘岳闗中</hi>
<hi>記云其山一名中南言在天之中居都之南故曰中南福地記云其山東接驪山太華西連太白至於隴山北</hi>
<hi>去長安城八十里南入楚塞連属東西諸山周廻數百里名曰福地王逸九思増逝兮青冥註云青冥太清也</hi>
<hi>天霓天之邊際也詳見明堂賦註爾雅北極謂之北辰此以喻天子之居而言宫闕羅列於其中也鄭𤣥周禮</hi>
<hi>註方百里為一同積萬井九萬夫此借用其字作里巷觧鮑照詩九衢平若水楊炯詩官路直如絃雍録唐都</hi>
<hi>本隋都也在漢長安故城東南南直終南山子午谷北據渭水東臨滻灞西次灃水三輔黄圗引渭水貫都以</hi>
<hi>象天漢横橋南渡以法牽牛初學記天河亦曰銀河嵇康琴賦瑶瑾翕赩李善註翕赩盛貌歴代名畫記𤣥宗</hi>
<hi>好大馬御廐至四十萬遂有沛艾大馬命王毛仲為監牧使燕公張説作駉牧頌新唐書開元初馬二十四萬</hi>
<pb n="KR4c0014_WYG_005-3b"/>
<hi>至十三年乃四十三萬其後突厥欵塞𤣥宗厚撫之歲許朔方軍西受䧏城為互市以金帛市馬於河東朔方</hi>
<hi>左右牧之既雜胡種馬益壯天寳後諸軍戰馬動以萬計王侯将相外戚牛駝羊馬之牧布諸道百倍於縣官</hi>
<hi>皆以封邑號名為印自别将校亦備私馬議者謂秦漢以來唐馬最盛十一載詔二京旁五百里勿置私牧十</hi>
<hi>三載隴右羣牧都使奏馬牛駝羊總六十萬五千五百而馬三十二萬五千七百通鑑唐自武徳以來開拓邊</hi>
<hi>境地連西域皆置都督府州縣開元中置朔方隴右河西安西北庭諸節度使以統之歲發山東丁壮為戍卒</hi>
<hi>繒帛為軍資開屯田供糗糧設監牧畜馬牛軍城戍邏萬里相望漢書討絕域不羈之君係萬里難制之虜伊</hi>
<hi>尹臯陶以喻美宰臣衛青霍去病以喻美将帥歌鐘歌時所奏之鐘見擬恨賦註圎光謂望日之月後漢書日</hi>
<hi>者太陽之精周易日中則昃月盈則食漢書疏廣東海蘭陵人也為太傅五歲上疏乞骸骨上以其年篤老許</hi>
<pb n="KR4c0014_WYG_005-4a"/>
<hi>之加賜黄金二十斤皇太子贈以五十斤廣既歸鄉里日令家共具設酒食請族人故舊賔客與相娱樂數問</hi>
<hi>其家金餘尚有㡬所趣賣以共具曰此金者聖主所以恵養老臣也故樂與鄉黨宗族共饗其賜以盡吾餘日</hi>
<hi>不亦可乎吴均詩王孫猶未歸且聴西光匿齊景公遊牛山北臨其國城而流涕詳見二巻註沈約詩那知神</hi>
<hi>傷者潺湲淚沾臆説文臆胸骨也  赩音釋又音赫愴音昌臆音益</hi>
　　東海有勇婦<hi>原註代闗中有貞女五按晉書闗東有賢女乃鼙舞舊曲  篇之一其辭</hi>
　　<hi>已亡闗中有貞女當是闗東有賢女之訛</hi>
梁山感杞妻慟<hi>蕭本作痛</hi>哭為之傾金石忽暫開都由激深<lb/>
情東海有勇婦何慙蘇子卿學劒越處子超騰<hi>蕭本作然</hi>若<lb/>
<pb n="KR4c0014_WYG_005-4b"/>
流星捐軀報夫讎萬死不頋生白刃耀素雪蒼天感精<lb/>
誠十步兩躩<hi>繆本作跳</hi>躍三呼一交兵斬首掉國門蹴踏五<lb/>
藏行豁此伉儷憤粲然大義明北海李使<hi>繆本作史</hi>君飛章<lb/>
奏天庭捨罪警風俗流芳播滄瀛名<hi>繆本作志</hi>在列女籍竹<lb/>
帛已光榮淳于免詔獄漠主為緹縈津妾一棹歌脱父<lb/>
於嚴刑十子若不肖不如一女英豫讓斬空衣有心竟<lb/>
無成要離殺慶忌壮夫所素<hi>繆本作素所</hi>輕妻子亦何辜焚<lb/>
之買虛聲豈如東海婦事立獨揚名<hi>列女傳齊杞梁殖之妻荘公襲莒殖</hi>
<pb n="KR4c0014_WYG_005-5a"/>
<hi>戰而死無子内外皆無五属之親既無所歸乃枕其夫之尸於城下而哭内誠動人道路過者莫不為之揮涕</hi>
<hi>十日而城為之崩曹植詩乃云杞妻哭死夫梁山為之傾與列女傳諸書所載殊異太白用梁山事葢本曹詩</hi>
<hi>也後漢書精誠所加金石為開蘇子卿無報讎殺人事以此相擬殊非倫類按曹植精微篇闗東有賢女自字</hi>
<hi>蘇來卿壮年報父仇身沒垂功名是知蘇子卿乃蘇來卿之誤也越有處女出於南林善劒術詳見四巻結客</hi>
<hi>少年場註史記瞋目張膽出萬死不頋一生之計左傳已不能庇其伉儷而亡之杜預註伉敵也儷耦也孔頴</hi>
<hi>達曰伉儷而亡之相敵之匹耦李邕為北海太守世稱李北海所謂北海李使君疑即其人也後漢書遂作飛</hi>
<hi>章以被於臣滄瀛謂東方海隅之地又滄州景城郡瀛州河間郡與青州北海郡相鄰近似謂其聲名播於旁</hi>
<hi>郡也曹植詩名在壮士籍求自試表名稱垂於竹帛吕延濟註古無紙史書皆書竹帛陸機詩竹帛無所宣李</hi>
<pb n="KR4c0014_WYG_005-5b"/>
<hi>周翰註竹帛謂史籍也古人書於竹簡及素帛漢書齊太倉令淳于公有罪當刑詔獄逮繫長安淳于公無男</hi>
<hi>有五女當行㑹逮罵其女曰生子不生男緩急非有益也其少女緹縈自傷悲泣乃随其父至長安上書曰妾</hi>
<hi>父為吏齊中皆稱其廉平今坐法當刑妾傷夫死者不可復生刑者不可復属雖後欲改過自新其道無由也</hi>
<hi>妾願殁入為官婢以贖父刑罪使得自新書奏天子悲憐其意遂下令除肉刑列女傳趙津女涓者趙河津吏</hi>
<hi>之女也趙簡子南撃楚與津吏期簡子至津吏醉卧不能渡簡子欲殺之涓曰妾父聞主君來渡不測之水恐</hi>
<hi>風波之起水神動駭故禱九江三淮之神供具備禮御釐受福不勝巫祝杯酌餘瀝醉至於此君欲殺之妾願</hi>
<hi>以鄙軀易父之死簡子曰非女子之罪也涓曰主君欲因其醉而殺之妾恐其身之不知痛而心不知罪也若</hi>
<hi>不知醉而殺之是殺不辜也願醒而殺之使知其罪簡子曰善遂釋不誅簡子将渡用楫者少一人涓攘袂操</hi>
<pb n="KR4c0014_WYG_005-6a"/>
<hi>楫而請中流為簡子發河激之歌其詞曰升彼阿兮而觀清水揚波兮杳冥冥禱求福兮醉不醒誅将發兮妾</hi>
<hi>心驚罸既釋兮瀆乃清妾持楫兮操其維蛟龍助兮主将歸呼來渡兮行勿疑簡子大悦以為夫人戰國䇿豫</hi>
<hi>讓始事范中行氏而不悦去而就智伯智伯寵之及三晉分智氏趙襄子最怨智伯而将其頭以為飲器豫讓</hi>
<hi>曰士為知已者死女為悦已者容吾知報智氏之讐矣乃為變姓名為刑人入宫塗厠欲以刺襄子襄子如厠</hi>
<hi>心動執問塗者則豫讓也刃其扞曰欲為智伯報讐趙襄子曰義士也卒釋之豫讓又漆身為厲滅鬚去眉自</hi>
<hi>刑以變其容又吞炭為啞變其音居頃之襄子當出豫讓伏所當過橋下襄子至橋而馬驚襄子曰此必豫讓</hi>
<hi>也使人問之果豫讓襄子曰豫子之為智伯名既成矣寡人舍子亦已足矣子自為計使兵環之豫讓曰臣聞</hi>
<hi>明主不掩人之義忠臣不愛死以成名今日之事臣故伏誅然願請君之衣而撃之雖死不恨襄子義之使使</hi>
<pb n="KR4c0014_WYG_005-6b"/>
<hi>者持衣與豫讓豫讓拔劒三躍呼天擊之曰可以報智伯矣遂伏劒而死吴越春秋吴王既殺王僚又虞慶忌</hi>
<hi>之在鄰國要離乃與子胥見吴王曰臣國東千里之人細小無力迎風則僵負風則伏大王有命臣敢不盡力</hi>
<hi>大王患慶忌乎臣能殺之王曰慶忌之勇世所聞也今子之力不如也要離曰臣能殺之臣詐以負罪出奔願</hi>
<hi>王戮臣妻子斷臣右手慶忌必信臣矣要離乃詐得罪出奔吴王取其妻子焚棄於市要離奔諸侯而行怨言</hi>
<hi>以無罪聞於天下遂如衛求見慶忌慶忌信其謀揀練士卒遂之吴将渡江於中流要離力微坐於上風因風</hi>
<hi>勢以矛鈎其頭順風而刺慶忌慶忌頋而揮之三捽其頭於水中乃加於膝上嘻嘻哉天下之勇士也乃敢加</hi>
<hi>兵刃於我左右欲殺之慶忌止之曰此是天下勇士可令還吴以旌其忠於是慶忌死要離渡至江陵愍然不</hi>
<hi>行曰殺吾妻子以事君非仁也為新君而殺故君之子非義也貪生棄行非勇也夫人有三惡以立於世何面</hi>
<pb n="KR4c0014_WYG_005-7a"/>
<hi>目以視天下之士遂投身於江從者出之要離曰吾寜能不死乎乃自斷手足伏劒而死  掉音窕緹音題縈</hi>
<hi>音滎</hi>
　　黄葛篇<lb/>
黄葛生洛溪黄花自綿羃青烟蔓長條繚繞㡬百尺閨<lb/>
人費素手採緝作絺綌縫為絕國衣逺寄日南客蒼梧<lb/>
大火落暑服莫輕擲此物雖過時是妾手中跡<hi>葛草延蔓而生</hi>
<hi>引長二三丈其葉有三尖如楓葉而長面青背淡莖亦青色取其皮漚練作絲以為絺綌謂之黄葛者是取既</hi>
<hi>成絺綌之色而名之以别於蔓草中之白葛紫葛赤葛諸名不致相混耳七八月開花成穗纍纍相承紅紫色</hi>
<pb n="KR4c0014_WYG_005-7b"/>
<hi>古前溪歌黄葛結䝉籠生在洛溪邊葛花紅紫而此云黄花恐誤綿羃宻而相覆之意小爾雅葛之精者曰絺</hi>
<hi>粗者曰綌謝患連詩裁用笥中刀縫為萬里衣漢書及使絕國者顔師古註逺絕之國謂聲教之外漢書地理</hi>
<hi>志蒼梧郡武帝元鼎六年開日南郡故秦象郡武帝元鼎六年開更名俱属交州顔師古註日南言其在日之</hi>
<hi>南所謂開北户以向日者舊唐書漢武帝開百越於交趾郡南三千里置日南郡唐時所謂日南郡即驩州也</hi>
<hi>去西京一萬二千四百餘里去東京一萬一千五百餘里所謂蒼梧郡即梧州也去西京五千五百里去東京</hi>
<hi>五千一百里俱属嶺南道詩國風七月流火毛傳曰火大火也鄭箋曰大火者寒暑之候也火星中而寒署退</hi>
<hi>朱傳曰火大火心星也以六月之昏加於地之南方至七月之昏則下而西流矣末四句即周南葛覃服之無</hi>
<hi>斁意也羃音覔</hi>
<pb n="KR4c0014_WYG_005-8a"/>
　　白馬篇<hi>樂府古題要觧白馬篇曹植白馬飾金羈鮑照白馬騂角弓沈約白馬紫金鞍皆言</hi>
　　<hi>邊塞征戰之状按樂府詩集白馬篇是雜曲歌之齊瑟行</hi>
龍馬花雪毛<hi>蕭本作白</hi>金鞍五陵豪秋霜切玉劒落日明珠<lb/>
袍鬭雞事萬乘軒葢一何高弓摧南<hi>繆本作宜</hi>山虎手接太<lb/>
行<hi>繆本作山</hi>猱酒後競風采三杯㺯寶刀殺人如剪草劇孟<lb/>
同遊遨發憤去函谷從軍向臨洮叱咤經百戰<hi>一作萬戰場</hi>
匈奴盡奔逃<hi>一作波濤</hi>歸來使酒氣未肯拜<hi>一作下</hi>蕭曹羞入<lb/>
原憲室荒徑<hi>蕭本作滛誤</hi>隠蓬蒿<hi>周禮馬八尺以上為龍梁簡文帝詩金鞍照龍馬羅</hi>
<pb n="KR4c0014_WYG_005-8b"/>
<hi>袖拂春桑漢書原涉傳郡國諸豪及長安五陵諸為節氣者皆歸慕之顔師古注五陵謂長陵安陵陽陵茂陵</hi>
<hi>平陵也班固西都賦曰南望杜霸北眺五陵是知霸陵杜陵非此五陵之數也而説者以為髙祖以下至茂陵</hi>
<hi>為五陵失其本意北堂書鈔魏文帝歌辭云歐氏寶劒何為低昻白如積雪利若秋霜淮南子云寶劍之色如</hi>
<hi>秋霜列子周穆王大征西戎西戎獻錕鋙之劍其劍長尺有咫錬鋼赤刃用之切玉如切泥焉王僧孺詩朔風</hi>
<hi>吹錦帯落日映珠袍闘雞事詳見二巻註中晉書南山白額猛獸為患周處入山射殺猛獸西京雜記李廣與</hi>
<hi>兄弟共獵於冥山之北見卧虎焉射之一矢即斃斷其髑髏以為枕示服猛也冥山或作宜山所謂宜山虎也</hi>
<hi>曹植詩仰手接飛猱李善註凡物飛迎前射之曰接尸子中黄伯曰予左執太行之猱而右搏雕虎榖粱傳孟</hi>
<hi>勞者魯之寳刀也後漢書殺人如刈草然漢書布衣游俠劇孟郭觧之徒馳騖於閭閻權行州域力折公卿衆</hi>
<pb n="KR4c0014_WYG_005-9a"/>
<hi>庶榮其名節覬而慕之史記正義括地志云函谷闗在陜州桃林縣西南十二里秦函谷闗也圗記云西去長</hi>
<hi>安四百餘里路在谷中故以為名雍録秦函谷闗在唐陜州靈寶縣南十里靈寶縣者漢𢎞農縣也漢函谷闗</hi>
<hi>在唐河南府新安縣之東一里葢漢世楊僕移秦函谷闗而立之於此也以比秦舊則移東三百七十八里自</hi>
<hi>此闗移在新安縣而秦闗之在靈寶者廢矣又云自潼闗東二百里至陜州靈寶縣則秦函谷闗也自靈寳縣</hi>
<hi>東三百餘里至河南新安縣則漢函谷闗也舊唐書臨洮軍在鄯州城内管兵萬五千人南史檀道濟左右腹</hi>
<hi>心並經百戰漢書灌夫為人剛直使酒顔師古註使酒因酒而使氣也韓詩外傳原憲居魯環堵之室茨以蒿</hi>
<hi>萊蓬户甕牖桷桑而為樞上漏下濕匡坐而絃歌謝朓詩清淮左長薄荒徑隠蒿蓬  猱音鐃劇音極洮音桃</hi>
<hi>又音叨</hi>
<pb n="KR4c0014_WYG_005-9b"/>
　　鳯笙篇<lb/>
仙人十五愛吹笙學得崑丘彩鳯鳴始聞鍊氣飡金液<lb/>
復道朝天赴玉京玊京迢迢㡬千里鳯笙去去無窮已<lb/>
欲嘆離聲發絳唇更嗟别調流纖指此時惜别詎堪聞<lb/>
此地相看未忍分重吟真曲和清吹却奏仙歌響緑雲<lb/>
緑雲紫氣向函闗訪道應尋緱氏山莫學吹笙王子晉<lb/>
一遇浮丘斷不還<hi>邢昺爾雅疏崑崙山記云崑崙山一名崑丘鮑照詩淮南王學長生服食</hi>
<hi>錬氣讀仙經神仙傳藥之上者有九轉還丹太乙金液服之皆立登天靈樞金景内經下離塵世上界玊京註</hi>
<pb n="KR4c0014_WYG_005-10a"/>
<hi>云玉京無為之天也三十二帝之都步虛經玉京山在無上大羅天中玉京之上七寳𤣥臺居五億五萬五十</hi>
<hi>五重天最上頂也枕中書𤣥都玉京七寶山周圍九萬里在大羅天之上城上七寳宫宮内七寳臺有上中下</hi>
<hi>三宮如一宫城一面二百四十門方生八行寳樹緑葉朱實五色芝英上有萬二千種芝沼中蓮花徑度十丈</hi>
<hi>上宫是盤古真人元始天皇太元聖母所治中宫是太上真人金闕老君所治下宫是九天真王三天真王所</hi>
<hi>治玉京有八十一萬天路通八十一萬山岳洞室夫以得道大聖衆並賜其宫第居宅皆七寳宫闕或在名山</hi>
<hi>山岳羣真所居都有八十一萬處古今有言九九八十一萬終天路玉京山也王勃春思賦狂夫去去無窮已</hi>
<hi>賤妾春眠春未起梁簡文帝詩清謳出綘唇陸機詩泠泠纖指彈藝文類聚闗令尹内傳曰闗令尹喜登樓四</hi>
<hi>望見東極有紫氣西邁喜曰夫陽氣盡九星宿值合歲月並王九十日之外應有聖人經過京邑至期乃齋戒</hi>
<pb n="KR4c0014_WYG_005-10b"/>
<hi>其日果見老子元和郡縣志緱氏山在河南府緱氏縣東南二十九里王子晋得仙處列仙傳王子喬者周靈</hi>
<hi>王太子晉也好吹笙作鳯凰鳴游伊洛之間遇道士浮丘公接以上嵩髙山三十餘年後於山上見桓良曰告</hi>
<hi>我家七月七日待我於緱氏山巔至時果乘白鶴至山頭望不得到舉手謝時人數日而去𤦺按此詩是送一</hi>
<hi>道流應詔入京之作所謂仙人十五愛吹笙正實指其人非泛用古事所謂朝天赴玊京者言其入京朝見非</hi>
<hi>謂其超昇輕舉舊註以遊仙詩擬之失其㫖矣  飡與餐同液音亦緱音鉤</hi>
　　怨歌行<hi>自註長安見内人出嫁友人令予代為怨歌行  文選有班媫妤怨歌行即新裂齊</hi>
　　<hi>䊵素一首也李善註歌録曰怨歌行古辭言古有此曲而班媫妤擬之</hi>
十五入漢宫花顔笑<hi>一作如</hi>春紅君王選玉色侍寝金<hi>一作</hi>
<pb n="KR4c0014_WYG_005-11a"/>
<hi>錦</hi>屏中薦枕嬌夕月巻衣戀春<hi>一作香</hi>風寜知趙飛燕奪<lb/>
寵恨無窮沉憂能傷人緑鬢成霜蓬一朝不得意世事<lb/>
徒<hi>一作信</hi>為空鷫鸘換美酒舞衣罷雕龍<hi>一作籠</hi>寒苦不忍<lb/>
言為君奏絲桐腸斷絃亦絕悲心夜忡忡<hi>傅𤣥怨歌行十五入君門</hi>
<hi>一别終華髪楚辭玉色頩以晚顔繁欽定情篇侍寝執衣巾何遜詩掩泣閉金屏宋玊髙唐賦願薦枕席李善</hi>
<hi>註薦進也欲親進於枕席求親妮之意也古樂府有秦王巻衣曲庾信燈賦巻衣秦后之牀送枕荆臺之上漢</hi>
<hi>書趙飛燕姊娣從自微賤興踰越禮制寖盛於前班偼伃及許皇后皆失寵稀復進見陸機詩沉憂萃我心張</hi>
<hi>銑註況深也孔融論盛孝章若使憂能傷人此子不得復永年矣吴均詩緑鬢愁中改司馬相如以鷫鸘裘就</hi>
<pb n="KR4c0014_WYG_005-11b"/>
<hi>市人楊昌貰酒詳見四巻註蕭士贇曰雕龍謂舞衣上之雕畫龍文也詩國風憂心忡忡  忡音冲</hi>
　　塞下曲六首<hi>樂府詩集晉書樂志曰出塞入塞曲李延年造唐人有塞上塞下曲盖出</hi>
　　<hi>於此</hi>
五月天山雪無花祗有寒笛中聞折栁春色未曾看曉<lb/>
戰隨金鼓宵眠抱玉鞍願将腰下劍直為斬樓蘭<hi>天山冬夏</hi>
<hi>有雪見四巻註按白帖笛有折楊栁之曲釋名金鼓金禁也為進退之禁也太白以玉鞍對金鼓則金鼓自是</hi>
<hi>一物有引鼓以進軍金以退軍觧者恐未是漢書樓蘭王為匈奴反間數遮殺漢使大将軍霍光遣平樂監傅</hi>
<hi>介子徃刺其王介子輕将勇敢士齎金帛揚言以賜外國為名至樓蘭詐其王欲賜之王喜與介子飲醉将其</hi>
<pb n="KR4c0014_WYG_005-12a"/>
<hi>王屏語壮士三人從後刺殺之貴人左右皆散走介子告諭以王負漢罪天子遣我誅王當立王弟尉屠耆在</hi>
<hi>漢者漢兵方至毋敢動自令滅國矣介子遂斬王當歸首馳傳詣闕懸首北闕下封介子為義陽侯</hi>
　　其二<lb/>
天兵下北荒胡馬欲南飲横戈從百戰直為銜恩甚握<lb/>
雪海上飡拂沙隴頭枕何時破月氐然後方高枕<hi>宋書李孝</hi>
<hi>伯曰我今當南飲江湖以療渴耳吕氏春秋行人燭過胄横戈而進後漢書餘羌復與燒何大豪㓂張掖攻沒</hi>
<hi>鉅鹿塢殺属國吏民段熲追之且闘且行晝夜相攻割肉食雪四十餘日遂至河首積石山出塞二千餘里漢</hi>
<hi>書大月氐國本居敦煌祁連間至冐頓單于攻破月氐月氐乃逺去過大宛西撃大夏而臣之都媯北為王庭</hi>
<pb n="KR4c0014_WYG_005-12b"/>
<hi>其餘小衆不能去者保南山羌人號月氐又匈奴傳北狄不服中國未得高枕安寝也  飡與餐同氐與支同</hi>
　　其三<lb/>
駿馬似<hi>繆本作如</hi>風飇鳴鞭出渭橋彎弓辭漢月插羽破天<lb/>
驕陣解星芒盡營空海霧消功成畫麟閣獨有霍嫖姚<lb/>
<hi>謝靈運詩鳴鞭適大河史記正義括地志云渭橋本名横橋架渭水上在雍州咸陽縣東南二十二里雍録中</hi>
<hi>渭橋舊止單名渭橋水經敘渭曰水上有橋謂之渭橋者是也後世加中以冠橋上者為長安之西别有便民</hi>
<hi>橋萬年縣之東更有東渭橋故不得不以中别也陜西通志西渭橋在咸陽縣西南百步漢武帝造名便橋唐</hi>
<hi>名咸陽橋中渭橋在咸陽縣東二十五里秦時造所謂渭水貫都以象天漢横橋南渡以法牽牛者也東渭橋</hi>
<pb n="KR4c0014_WYG_005-13a"/>
<hi>在高陵縣南十里不知始於何時或云漢髙祖造以通櫟陽之道者也古來單稱渭橋者大槩專指中渭橋也</hi>
<hi>庾信詩闗山連漢月隴水向秦城薛道衡詩邊庭烽火驚插羽夜徴兵魏武奏事曰今邊有小警輒露檄插羽</hi>
<hi>詳見二巻羽檄注下漢書胡者天之驕子也後漢書客星芒氣白為兵初學記星光曰芒楊素詩兵寝星芒落</hi>
<hi>戰解月輪空三輔黄圗麒麟閣廟記云麒麟閣蕭何造漢書宣帝思股肱之美乃圖畫霍光等十一人於麒麟</hi>
<hi>閣按彎弓以上三句状出師之景插羽以下三句状戰勝之景末言功成奏凱圗形麟閣者止上将一人不能</hi>
<hi>徧及血戰之士太白用一獨字葢有感乎其中歟然其言又何婉而多風也  飇音標</hi>
　　其四<lb/>
白馬黄金塞雲砂繞夢思那堪愁苦節逺憶邊城兒螢<lb/>
<pb n="KR4c0014_WYG_005-13b"/>
飛秋窻滿月度霜閨遲摧殘梧桐葉蕭颯沙棠枝無時<lb/>
獨不見淚流空自知<hi>黄金塞邊上地名未詳所在鮑照詩實是愁苦節吕氏春秋果之美</hi>
<hi>者沙棠之實上林賦沙棠櫟櫧華楓枰櫨張揖註沙棠状如棠黄華赤實其味似李無核</hi>
　　其五<lb/>
塞虜乘秋下天兵出漢家将軍分虎竹戰士卧龍沙邊<lb/>
月随弓影胡霜拂劒花玉闗殊未入少婦莫長嗟<hi>長楊賦天</hi>
<hi>兵四臨漢書文帝紀初與郡守為銅虎符竹使符應劭曰銅虎符第一至第五國家當發兵遣使者至郡合符</hi>
<hi>符合乃聴受之竹使符者以竹箭五枚長五寸鎸刻篆書第一至第五顔師古註與郡守為符者謂各分其半</hi>
<pb n="KR4c0014_WYG_005-14a"/>
<hi>右留京師左以與之鮑照詩留我一白羽将以分虎竹後漢書坦步葱雪咫尺龍沙章懐太子註葱嶺雪山白</hi>
<hi>龍堆沙漠也鮑照詩旌甲被胡霜明餘慶詩劍花寒不落漢書太初元年以李廣利為貳師将軍發属國六千</hi>
<hi>騎及郡國惡少年數萬人以徃期至貳師城取善馬比至郁城郁城令之引而還徃來二歲至敦煌士不過什</hi>
<hi>一二使使上書言罷兵天子大怒使使遮玉門闗曰軍有敢入斬之貳師恐因留屯敦煌天子赦囚徒扞寇盜</hi>
<hi>發惡少年及邊騎出敦煌六萬人負私從者不與行至宛城宛貴人共殺王貳師取其善馬數十匹中馬以下</hi>
<hi>牝牡三千匹軍還入玉門闗者萬餘人</hi>
　　其六<lb/>
烽火動沙漠連照甘泉雲漢皇按劍起還召李将軍兵<lb/>
<pb n="KR4c0014_WYG_005-14b"/>
<hi>一作殺</hi>氣天上合鼓聲隴底聞横行負勇氣一戰静妖氛<lb/>
<hi>史記胡騎入代句注邊烽火通於甘泉長安李陵歌徑萬里兮度沙漠按沙漠亦作沙幕一曰大磧漢時謂之</hi>
<hi>幕唐時謂之磧在古敦煌郡之外東西數千里南北逺者千里絶無水草不可駐牧雖鳥獸亦不能居之鮑照</hi>
<hi>詩天子按劒怒史記匈奴入殺遼西太守敗韓将軍於是天子乃召拜李廣為右北平太守匈奴聞之號曰漢</hi>
<hi>之飛将軍避之數歲不敢入右北平説文隴大坂也隴底謂山隴之下天水郡之大坂名曰隴坂亦曰隴底與</hi>
<hi>此不同漢書高皇后嘗忿匈奴羣臣庭議樊噲請以十萬衆横行匈奴中北史何以報天子沙漠静妖氛</hi>
　　來日大難<hi>來日大難即古善哉行也葢摘首句以命題耳樂府古題要解善哉行古詞來</hi>
　　<hi>日大難口噪唇乾言人命不可保當樂見親友且求長生術王喬八公遊焉按樂府詩集王僧䖍技</hi>
<pb n="KR4c0014_WYG_005-15a"/>
　　<hi>録善哉行乃相和歌瑟調三十八曲之一</hi>
來日一身携糧負薪道長<hi>蕭本作長鳴</hi>食盡苦口焦唇今日<lb/>
醉飽樂過千春仙人相存誘我逺學海淩<hi>繆本作陵</hi>三山陸<lb/>
憩五岳乗龍天飛目瞻兩角<hi>繆本作乗龍上三天飛目瞻兩角</hi>授以神<lb/>
<hi>蕭本作仙</hi>藥金丹滿握蟪蛄䝉恩深媿短促思填東海強銜<lb/>
一木道重天地軒師廣成蟬翼九五以求長生下士大<lb/>
笑如蒼蠅聲<hi>來日謂已來之日猶徃日也韓詩外傳乾喉焦唇仰天而嘆梁宣帝賦餐霞永日静</hi>
<hi>坐千春魏武帝詩越陌度阡枉用相存説文存恤問也謝靈運詩越海淩三山李周翰注三山蓬萊方丈瀛洲</hi>
<pb n="KR4c0014_WYG_005-15b"/>
<hi>也鄭康成周禮註五岳東曰岱宗南曰衡山西曰華山北曰恒山中曰嵩高山荘子蟪蛄不知春秋陸德明註</hi>
<hi>司馬云蟪蛄寒蟬也一名蝭蟧春生夏死夏生秋死崔云蛁蟧也或曰山蟪秋鳴者不及春春鳴者不及秋廣</hi>
<hi>雅云蟪蛄蛁蟧也即楚辭所謂寒螀也述異記昔炎帝女溺死東海中化為精衛其名自呼常銜西山木石填</hi>
<hi>東海偶海燕而生子生雌状如精衛生雄如海燕今東海精衛誓水處曾溺於此川誓不飲其水詩意言人命</hi>
<hi>短促有如蟪蛄今䝉恩而授之神藥得使長生其徳深矣思欲報之却如精衛銜一木以填東海耳甚言其德</hi>
<hi>之深而無以為報也抱朴子黄帝過崆峒從廣成子受自然之經蟬翼九五視九五天子之位如蟬翼之輕也</hi>
<hi>老子下士聞道大笑之詩國風蒼蠅之聲</hi>
　　塞上曲<lb/>
<pb n="KR4c0014_WYG_005-16a"/>
大漢無中䇿匈奴犯渭橋五原秋草緑胡馬一何驕命<lb/>
将征西極横行隂山側燕支落漢家婦女無華色轉戰<lb/>
渡黄河休兵樂事多蕭條清萬里瀚海寂無波<hi>漢書匈奴為害</hi>
<hi>所從來久矣周秦漢征之未有得上䇿者也周得中䇿漢得下䇿秦無䇿焉當周宣王時獫狁内侵至於涇陽</hi>
<hi>命将征之盡境而還其視戎翟之侵譬猶蚊虻之螫敺之而已故天下稱明是為中䇿漢武帝選将練兵約齎</hi>
<hi>輕糧深入逺戍雖有克獲之功胡輒報之兵連禍結三十餘年中國疲耗匈奴亦創艾而天下稱武是為下䇿</hi>
<hi>秦始皇不忍小恥而輕民力築長城之固延袤萬里轉輸之行起於負海疆境既完中國内竭以䘮社稷是為</hi>
<hi>無䇿雍録秦漢唐駕渭者凡三橋在咸陽西十里者名便橋漢武帝造在咸陽東南二十二里者為中渭橋秦</hi>
<pb n="KR4c0014_WYG_005-16b"/>
<hi>始皇造在萬年縣東四十里者為東渭橋不知始於何世唐時頡利所犯者在便橋之北謂之西渭橋者是也</hi>
<hi>五原郡漢武帝所置其後更變不一至西魏改大興郡為五原郡後又改鹽州隋末為梁師都所據唐貞觀二</hi>
<hi>年平師都復置鹽州及五原縣天寶元年改鹽州為五原郡在太宗時但稱鹽州不稱五原史言突厥頡利建</hi>
<hi>牙直五原之北正指五原縣也其地即漢北地郡之馬嶺縣地西接靈州靈武郡東抵夏州朔方郡南界慶州</hi>
<hi>安化郡北與突厥相距今約其處當在寜夏衛界中若漢之五原郡領縣十六延袤甚廣在唐時豐州九原郡</hi>
<hi>勝州榆林郡皆其地矣漢書北邊塞至遼東外有隂山東西千餘里草木茂盛多禽獸本冒頓單于依阻其中</hi>
<hi>治作弓矢來出為冦是其苑囿也至孝武世出師征伐斥奪此地攘之於漢北括地志隂山在北塞外突厥界</hi>
<hi>史記正義括地志云焉支山一名刐丹山在甘州刐丹縣東南五十里西河舊事祈連燕支二山在張掖酒泉</hi>
<pb n="KR4c0014_WYG_005-17a"/>
<hi>二界上東西二百餘里南北百里有松柏五木美水草冬温夏凉宜畜牧匈奴失二山乃歌曰失我祈連山使</hi>
<hi>我六畜不蕃息失我燕支山使我婦女無顔色北邊備對通典甘州刐丹縣有焉支山匈奴失之乃歌曰失我</hi>
<hi>焉支山使我婦女無顔色説者曰焉支閼氏也今之燕脂也此山産紅藍可為燕脂而閼氏資以為飾故失之</hi>
<hi>則婦女無顔色其説或然也班固燕然山銘蕭條萬里野無遺冦漢書車騎将軍封狼居胥山禪於姑衍登臨</hi>
<hi>瀚海如淳注瀚海北海名也正義曰按瀚海自一大海羣鳥觧羽伏乳於此因名也耶律楚材曰伊州之西北</hi>
<hi>有瀚海言此篇葢追美太宗武功之盛而作也按唐書突厥傳  頡利可汗嗣立髙祖以中原初定不遑外畧</hi>
<hi>每優容之賜與不可勝計頡利言辭悖慠求請無厭所謂大漢無中䇿也傳言武德九年七月頡利自率十萬</hi>
<hi>餘騎進冦武功京師戒嚴癸未頡利至於渭水便橋之北太宗與侍中髙士廉中書令房𤣥齡騎六騎幸渭水</hi>
<pb n="KR4c0014_WYG_005-17b"/>
<hi>之上與頡利隔津而語責以負約其酋帥大驚皆下馬羅拜俄而衆軍繼至軍容大盛太宗獨與頡利臨水交</hi>
<hi>言麾諸軍却而陣焉頡利請和乙酉幸城西刑白馬與頡利同盟於便橋之上頡利引兵而退所謂匈奴犯渭</hi>
<hi>橋之事也傳言頡利設牙直五原之北承父兄之資兵馬強盛有慿陵中國之志所謂五原秋草緑胡馬一何</hi>
<hi>驕之事也又李靖傳言貞觀三年突厥諸部離叛朝廷将圖進取以靖為代州道行軍總管率驍騎三千自馬</hi>
<hi>邑出其不意直趨惡陽嶺以逼之四年進撃定襄破之可汗僅以身遁太宗謂曰卿以三千輕騎深入虜庭克</hi>
<hi>復定襄威振北狄古今所未有足報徃來渭水之役自破定襄後頡利大懼退保鐵山遣使入朝謝罪請舉國</hi>
<hi>内附以靖為定襄道行軍總管徃迎頡利頡利雖外請朝謁而潜懐猶豫靖精選騎一萬齎二十日糧引兵自</hi>
<hi>白道襲之師至隂山遇其斥堠千餘帳皆俘以随軍将逼其牙帳十五里虜始覺頡利畏威先走部衆因而潰</hi>
<pb n="KR4c0014_WYG_005-18a"/>
<hi>散靖斬萬餘級俘男女十餘萬頡利乘千里馬走投吐谷渾西道行軍總管張寳相禽之以獻俄而突利可汗</hi>
<hi>來奔遂復定襄長安之地斥土界自隂山至於大漢此詩所謂命将征西極横行隂山側以下之事是也或曰</hi>
<hi>此詩亦可定為泛詠邊事何以决其為專美太宗武功歟曰兩漢而下匈奴犯邊未有至於渭橋者至唐武徳</hi>
<hi>年間始有此事以此知之或曰既美本朝矣又何以用大漢漢家字耶曰太白本以唐之初年與頡利和好為</hi>
<hi>非是而不可直言故借漢以喻而嘆其失禦戎之䇿也至漢家二字唐人用入詩章以為中國二字之代稱歴</hi>
<hi>宋元明皆然何必滯此為疑耶洪邁選萬首唐人絶句分此詩為三章頓覺無味不若合作一首之善</hi>
　　玉階怨<hi>題始自謝朓太白葢擬之</hi>
玉階生白露夜久侵羅襪却下水精簾玲瓏<hi>繆本作朎朧</hi>望<lb/>
<pb n="KR4c0014_WYG_005-18b"/>
秋月<hi>西京賦金戺玉階宋之問詩雲母帳前初泛濫水精簾外轉逶迤沈佺期詩水精簾外金波下雲母</hi>
<hi>窻前銀漢回蕭士贇曰水精簾以水精為之如今之琉璃簾也無一字言怨而隠然幽怨之意見於言外晦菴</hi>
<hi>所謂聖於詩者此歟韻會玲瓏明貌隂氏韻増云朎朧月光也然用朎朧不如玲瓏為勝</hi>
　　襄陽曲四首<hi>襄陽曲即襄陽樂也舊唐書襄陽樂宋随王誕所作也誕治襄陽郡元嘉</hi>
　　<hi>二十六年仍為雍州夜聞諸女歌謡因作之其歌曰朝發襄陽來暮至大堤宿大堤諸女兒花艶驚</hi>
　　<hi>郎目裴子野宋畧稱晉安侯劉道産為雍州刺史有恵化百姓歌之號襄陽樂其辭非也</hi>
襄陽行樂處歌舞白銅鞮江南回淥水花月使人迷<hi>隋書</hi>
<hi>梁武帝之在雍州有童謡曰襄陽白銅蹄反縳揚州兒識者言銅蹄謂馬也白金色也及義師之興實以鐵騎</hi>
<pb n="KR4c0014_WYG_005-19a"/>
<hi>揚州之士皆面縳如謡言故即位之後更造新聲帝自為之詞三曲又令沈約為三曲以被絃管後人改蹄為</hi>
<hi>鞮未詳其義  鞮音題</hi>
　　其二<lb/>
山公醉酒時酩酊髙<hi>一作襄</hi>陽下頭上白接䍦倒著還騎<lb/>
馬<hi>世説山季倫為荆州時出酣暢人為之歌曰山公時一醉徑造高陽池日暮倒載歸酩酊無所知復能乘</hi>
<hi>駿馬倒著白接䍦舉手問葛彊何如并州兒髙陽池在襄陽彊是其愛将并州人也説文酩酊醉也廣韻接䍦</hi>
<hi>白帽也音酩音茗酊  頂</hi>
　　其三<lb/>
<pb n="KR4c0014_WYG_005-19b"/>
峴山臨漢江水緑沙如雪<hi>一作水色如霜雪</hi>上有墮淚碑青苔<lb/>
久磨滅<hi>无和郡縣志峴山在襄州襄陽縣東南九里東臨漢水古今大路水經註峴山羊祜之鎮襄陽</hi>
<hi>也與鄒潤甫嘗登之及祜薨後後人立碑於故處望者悲感杜元凱謂之墮淚碑湘中記白沙如霜雪</hi>
　　其四<lb/>
且醉習家池莫看墮淚碑山公欲上馬笑殺襄陽兒<hi>世説</hi>
<hi>註襄陽記曰漠侍中習郁於峴山南依范蠡養魚法作魚池池邊有髙堤種竹及長楸芙蓉菱芡覆水是㳺宴</hi>
<hi>名處也山簡每臨此池未嘗不大醉而還曰此是我髙陽池也襄陽小兒歌之</hi>
　　大堤曲<hi>按梁簡文帝作雍州十曲内有大堤南湖北渚等曲其源葢本於此</hi>
<pb n="KR4c0014_WYG_005-20a"/>
漢水臨<hi>一作横</hi>襄陽花開大堤暖佳期大堤下淚向南雲<lb/>
滿春風復無情吹我夢魂散不見眼中人天長音信斷<lb/>
<hi>一統志大堤在襄陽府城外湖廣志大堤東臨漢江西自萬山經澶溪土門白龍池東津渡繞城北老龍堤復</hi>
<hi>至萬山之麓周圍四十餘里陸機賦指南雲以寄欵江總詩心逐南雲逝形随北鴈來何遜詩不見眼中人空</hi>
<hi>想南山寺</hi>
　　宫中行樂詞八首<hi>原註奉詔作五言謂本事詩𤣥宗嘗因宫中行樂  髙力士曰</hi>
　　<hi>對此良辰美景豈可獨以聲伎為娱倘時得逸才詞人咏出之可以誇耀於後遂命召李白時寕王</hi>
　　<hi>邀白飲酒已醉既至拜舞頺然上知其薄聲律謂非所長命為宫中行樂五言律詩十首白頓首曰</hi>
<pb n="KR4c0014_WYG_005-20b"/>
　　<hi>寜王賜臣酒今已醉倘陛下賜臣無畏始可盡臣薄技上曰可即遣二内臣掖扶之命研墨濡筆以</hi>
　　<hi>授之又令二人張朱絲欄於其前白取筆抒思晷不停輟十篇立就更無加㸃筆跡遒利鳯趺龍拏</hi>
　　<hi>律度對偶無不精絕據此則當時本作十篇今存八首想已逸其二矣</hi>
小小生金屋盈盈在紫微山花插寳髻石竹繡羅衣毎<lb/>
出深宫裏常随步輦歸只愁歌舞散<hi>一作罷</hi>化作綵雲飛<lb/>
<hi>古詩盈盈樓上女李善註廣雅曰嬴容也盈與嬴同古字通陸機詩來步紫微吕向註紫微天子宫也通志畧</hi>
<hi>石竹其葉細嫩花如錢可愛唐人多像此為衣服之飾所謂石竹繡羅衣也按石竹乃草花中之纎細者枝葉</hi>
<hi>青翠花色紅紫状同剪刻人多植作盆盎之玩或以為即藥品中之瞿麥未詳是否唐陸龜䝉咏石竹花云曾</hi>
<pb n="KR4c0014_WYG_005-21a"/>
<hi>看南朝書國娃古羅衣上醉明霞據此則衣上繡畫石竹花者六朝時已有此製矣西都賦乘茵步輦唯所息</hi>
<hi>晏胡三省通鑑註步輦不駕馬使人挽之</hi>
　　其二<lb/>
桞色黄金嫩梨花白雪香玉樓巢<hi>一作闗</hi>翡翠珠<hi>一作金</hi>殿<lb/>
鎻鴛鴦選妓随雕<hi>一作朝</hi>輦徴歌出洞房宫中誰第一飛<lb/>
燕在昭陽<hi>桞色黄金嫩梨花白雪香二句本隂鏗詩太白全用之東京賦下雕輦於東廂薛綜註輦</hi>
<hi>人輦車雕謂有雕飾也楚辭姱容修態絙洞房西京雜記趙后體輕腰細善行步進退女弟昭儀不能及也但</hi>
<hi>昭儀弱骨豐肌尤工語笑二人並色如紅玉為當時第一皆擅寵後宫漢書孝成趙皇后本長安宫人及壮属</hi>
<pb n="KR4c0014_WYG_005-21b"/>
<hi>陽阿主作樂歌舞號曰飛燕成帝常微行出過陽阿主作樂上見飛燕而悦之召入宫大幸有女弟復召入為</hi>
<hi>偼伃貴傾後宫許后之廢也乃立偼伃為皇后皇后既立後寵少衰而弟絕幸為昭儀居昭陽舍其中庭彤朱</hi>
<hi>而殿上髤漆砌皆銅杳冒黄金塗白玉階壁帯徃徃為黄金釭函藍田璧明珠翠羽飾之自後宫未嘗有焉是</hi>
<hi>在昭陽舍者乃其女弟合徳非飛燕也然三輔黄圗成帝趙皇后居昭陽殿沈佺期詩飛燕恃寵昭陽殿班姫</hi>
<hi>飲恨長信宫古人亦有此誤飛燕在昭陽之句葢有所自矣</hi>
　　其三<lb/>
盧橘為秦樹蒲桃出<hi>一作是</hi>漢宫烟花宜落日絲管醉春<lb/>
風笛奏龍鳴<hi>一作吟</hi>水簫吟<hi>一作鳴</hi>鳯下空君王多樂事還<lb/>
<pb n="KR4c0014_WYG_005-22a"/>
與萬方同<hi>一作何必向回中一作何必在回中橙上林賦盧橘夏熟郭璞註今蜀中有給客  似橘</hi>
<hi>而非若柚而芬香冬夏華實相繼或如彈丸或如拳通歲食之即盧橘也史記索隠應劭云伊尹書云果之美</hi>
<hi>者箕山之東青馬之所有盧橘夏熟晉灼曰此雖賦上林博引異方珍竒不係於一也按廣州記云盧橘皮厚</hi>
<hi>大小如甘酢多九月結實正赤明年二月更青黑夏熟吴録云建安有橘冬月樹上覆裹明年夏色變青黒其</hi>
<hi>味甚甘美盧即黑色是也史記大宛左右以蒲萄為酒俗嗜酒馬嗜苜蓿漠使取其實來於是天子始種苜蓿</hi>
<hi>葡萄肥饒地及天馬多外國使來衆則離宫别觀旁盡種葡萄苜蓿極望沈約詩烟花繞層曲馬融笛賦近世</hi>
<hi>雙笛從羌起羌人伐竹未及已龍鳴水中不見已截竹吹之聲相似張銑註羌西戎也其人伐竹未畢之間有</hi>
<hi>龍鳴水中不見其身羌人旋即截竹吹之聲與龍相似也水中道詩笙随山上鶴笛奏水中龍荀子鳯凰秋秋</hi>
<pb n="KR4c0014_WYG_005-22b"/>
<hi>其翼若干其聲若簫又列仙傳簫史善吹簫鳯凰來止其屋事見後六巻註唐仲言曰此章句法以蒲橘發端</hi>
<hi>而以烟花承之開而合也以絲管起下而以簫管分對合而開也説者以起伏開合為獨推工部豈其然乎</hi>
　　其四<lb/>
玉樹<hi>一作殿</hi>春歸日<hi>一作好</hi>金宫樂事多後庭朝未入輕輦<lb/>
夜相過笑出花間語嬌來燭<hi>蕭本作竹</hi>下歌莫教明月去留<lb/>
著醉姮<hi>蕭本作嫦</hi>娥<hi>藝文類聚漢武故事曰上起神屋前庭植玉樹以珊瑚為枝碧玉為葉華子赤</hi>
<hi>青以珠玉為之空其中如小鈴鎗鎗有聲然詩人用玊樹多是言樹美好如琪樹珍樹之類不闗漢武帝事也</hi>
<hi>張衡靈憲羿請無死之藥於西王母姮娥竊之以奔月将徃枚筮之於有黄有黄筮之曰吉翩翩歸妹獨将西</hi>
<pb n="KR4c0014_WYG_005-23a"/>
<hi>行逢天晦茫母驚母恐後且大昌姮娥遂託身於月是之謂蟾蜍  姮音桓</hi>
　　其五<lb/>
繡戸香風暖紗窻曙色新宫花争笑日池草暗生春緑<lb/>
樹聞歌鳥青樓見舞人昭陽桃李月羅綺自<hi>一作坐</hi>相親<lb/>
<hi>説文曙曉也劉勰新論春葩含日似笑秋葉泫露如泣南史齊武帝於興光樓上施青漆故世人謂之青樓</hi>
　　其六<lb/>
今日明光裏還須結伴遊春風開紫殿天樂下珠樓艶<lb/>
舞全知巧嬌歌半欲羞更憐花月夜宫女笑蔵鉤<hi>三輔黄圖</hi>
<pb n="KR4c0014_WYG_005-23b"/>
<hi>武帝求仙起明光宫發燕趙美女二千人充之又三輔黄圗漢武帝起紫殿雕文刻鏤黼黻以玊飾之度人經</hi>
<hi>珠樓竦琳庭藝文類聚風土記曰義陽臘日飲祭之後叟嫗兒童為蔵鉤之戲分為二曹以較負勝若人偶即</hi>
<hi>敵對人竒即使一人為游附或属上曹或属下曹名為飛鳥以齊二曹人數一鉤蔵在數手中曹人當射知所</hi>
<hi>在一蔵為一籌三籌為一都辛氏三秦記曰昭帝母鈎弋夫人手拳而有國色先帝寵之世人蔵鉤法是也酉</hi>
<hi>陽雜俎舊言蔵鉤起於鉤弋盖彷辛氏三秦記云漢武鉤弋夫人手拳時人效之因為藏鉤也列子云瓦摳巧</hi>
<hi>鉤者憚黄金摳者昏殷敬順訓註曰彄與摳同衆人分曹各蔵物探取之又令蔵鉤剰一人則徃來於兩朋謂</hi>
<hi>之餓鴟又今為此戱必于正月據風土記在臘祭後也庾闡蔵鉤賦序云予以臘後命中外以行鉤為戯矣</hi>
　　其七<lb/>
<pb n="KR4c0014_WYG_005-24a"/>
寒雪梅中盡春風桞上歸宫鶯嬌欲醉簷燕語還飛遲<lb/>
日明歌席新花艶舞衣晚來移綵仗行樂好<hi>蕭本作泥</hi>光輝<lb/>
<hi>詩國風春日遲遲毛傳曰遲遲舒緩也正義曰遲遲者日長而暄之意故為舒緩計春秋漏刻多少正等而秋</hi>
<hi>言凄凄春言遲遲者隂陽之氣感人不同張衡西京賦云人在陽則舒在隂則慘然則人遇春暄則四體舒泰</hi>
<hi>春覺晝景之稍長謂日行遲緩故以遲遲言之及遇秋景四體褊燥不見日行急促惟見寒氣襲人故以凄凄</hi>
<hi>言之凄凄是凉遲遲是暄二者觀文似同本意實異也盧照鄰詩落日明歌席行雲逐舞人韻㑹仗兵器五刅</hi>
<hi>總名兵人所執曰仗又唐制殿下兵衛曰仗宋之問詩綵仗紅旌遶香閣沈佺期詩北闕晴空綵仗來皆此意</hi>
　　其八<lb/>
<pb n="KR4c0014_WYG_005-24b"/>
水緑<hi>繆本作渌</hi>南薰殿花紅北闕樓鶯歌聞太液鳯吹遶瀛<lb/>
洲素女鳴珠佩天人弄綵毬今朝風日好宜入未央逰<lb/>
<hi>長安志興慶殿前有瀛洲門内有南薰殿北有龍池史記蕭丞相營未央宫立東闕北闕集觧云闗中記曰東</hi>
<hi>有蒼龍闕北有𤣥武闕𤣥武所謂北闕也三輔黄圗太液池在長安故城西建章宫北未央宫西南太液者言</hi>
<hi>其津潤所及廣也闗輔記云建章宫北有池以象北海刻石為鯨魚長三丈漢書曰建章宫北治大池名曰太</hi>
<hi>液池中起三山以象瀛洲蓬萊方丈刻金石為魚龍竒禽異獸之属雍録閣本大明宫圗蓬萊殿北有太液池</hi>
<hi>池中有蓬萊山丘遲詩馳道聞鳯吹吕延濟鳯吹笙也笙體鳯故也風俗通秦帝使素女鼔瑟而悲魏畧太祖</hi>
<hi>遣邯鄲淳詣臨淄侯植淳歸對其所知嘆植之才謂之天人開天傳信記上與諸王靡日不㑹聚或講經義論</hi>
<pb n="KR4c0014_WYG_005-25a"/>
<hi>道理間以毬獵蒱博賦詩飲食歡笑戯謔未嘗怠惰近古帝王友愛之道無與比也文獻通考蹵毬葢始於唐</hi>
<hi>植兩脩竹高數丈絡絲於上為門以度毬毬工分左右以角勝負豈非蹵鞠之變歟庾信詩今朝好風日園苑</hi>
<hi>足芳菲三輔黄圖未央宫周廻二十八里前殿東西五十丈深十五丈高三十五丈營未央宫因龍首山以制</hi>
<hi>前殿至孝武以木蘭為棼橑文杏為梁柱金鋪玉戸華榱璧璫雕楹玉磶重軒鏤檻青瑣丹墀左磩右平黄</hi>
<hi>金為壁帯間以珍玊風至其聲玲瓏然也未蕭士贇曰太白詩用意深逺非洞悟三百篇之㫖趣  易窺其藩</hi>
<hi>籬晦菴所謂聖於詩者也清平調詞宫中行樂詞其中數首全得國風諷諌之體如曰玉樓巢翡翠金殿鎻鴛</hi>
<hi>鴦是諷其玉樓金殿不為延賢之地徒使女子小人居之也選妓随雕輦徴歌出洞房是諷其不好徳而好色</hi>
<hi>不聴雅樂而聴鄭聲也宫中誰第一飛燕在昭陽是以飛燕比貴妃妃與飛燕事迹相類欲使明皇以之為鍳</hi>
<pb n="KR4c0014_WYG_005-25b"/>
<hi>知飛燕之為漢禍水而不惑溺於貴妃也君王多樂事還與萬方同是諷其與民同樂也今朝風日好宜向未</hi>
<hi>央遊是諷其輟遊宴之樂而臨政視事於未央也是時明皇有聲色之惑多不視朝故因及之也言在於此意</hi>
<hi>在於彼正得譎諌之體太白纔得近君當時人所難言者即寓諷諌之意於詩内使明皇因詩有悟其社稷蒼</hi>
<hi>生庶有瘳乎豈曰小補之哉𤦺按蕭氏此説甚鑿使觧詩者必執此見於胸中而句度字權之則古今之詩無</hi>
<hi>一而非譏時誹政之作而忠厚和平之㫖葢於是失矣尤而效之㡬何不為讒邪之嚆矢哉</hi>
　　清平調詞三首<hi>太真外傳開元中禁中重木芍藥即今牡丹也得數本紅紫淺紅通</hi>
　　<hi>白者上因移植於興慶池東沉香亭前㑹花方繁開上乘照夜白妃以步輦從詔選棃園弟子中尤</hi>
　　<hi>者得樂一十六色李龜年以歌擅一時之名手捧檀板押衆樂前将欲歌之上曰賞名花對妃子焉</hi>
<pb n="KR4c0014_WYG_005-26a"/>
　　<hi>用舊樂為哉遽命龜年持金花箋宣賜翰林學士李白立進清平樂詞三章承㫖猶苦宿酲因援筆</hi>
　　<hi>賦之龜年捧詞進上命棃園弟子畧約詞調撫絲竹遂促龜年以歌之太真妃持頗棃七寳杯酌西</hi>
　　<hi>凉州蒲桃酒笑領歌辭意甚厚上因調玉笛以倚曲每曲徧将換則遲其聲以媚之妃飲罷斂繡巾</hi>
　　<hi>再拜上自是頋李翰林尤異於諸學士通典平調清調瑟調皆周房中之遺聲也漢代謂之三調琦</hi>
　　<hi>按唐書禮樂志俗樂二十八調中有正平調髙平調則知所謂清平調者亦其類也盖天寳中所製</hi>
　　<hi>供奉新曲如荔枝香伊州曲凉州曲甘州曲霓裳羽衣曲之儔歟</hi>
雲想衣裳花想容春風拂檻露華濃若非羣玉山頭見<lb/>
會向瑶䑓月下逢<hi>山海經玉山是西王母所居也郭璞註此山多玊石因以名云穆天子傳</hi>
<pb n="KR4c0014_WYG_005-26b"/>
<hi>謂之羣玉之山見其山阿無險四轍中繩先王之所謂䇿府寡草木無鳥獸楚辭望瑶臺之偃蹇兮見有娀之</hi>
<hi>佚女王逸註有娀國名佚美也謂帝嚳之妃契母簡狄也太平御覽登真隠訣曰崑崙瑶臺是西王母之宫所</hi>
<hi>謂西瑶上臺上真秘文盡在其中矣沈約詩含吐瑶臺月琦按蔡君謨書此詩以雲想作葉想近世吴舒鳬遵</hi>
<hi>之且云葉想衣裳花想容與王昌齡荷葉羅裙一色裁芙蓉向臉兩邊開俱從梁簡文蓮花亂臉色荷葉雜衣</hi>
<hi>香脱出而李用二想字化實為虚尤見新穎不知何人誤作雲字而解者附會楚辭青雲衣兮白霓裳甚覺無</hi>
<hi>謂云云不知改雲作葉便同嚼蠟索然無味矣此必君謨一時落筆之誤非冇意㸃金成鐵若謂太白原本是</hi>
<hi>葉字則更大謬不然</hi>
　　其二<lb/>
<pb n="KR4c0014_WYG_005-27a"/>
一枝紅<hi>許本作濃</hi>艶露凝香雲雨巫山枉斷腸借問漢宫誰<lb/>
得似可憐飛燕倚新粧<hi>水經註丹山西即巫山者也帝女居焉宋玊所謂天帝之季女</hi>
<hi>名曰瑶姬未行而亡封於巫山之臺精魂為草實為靈芝所謂巫山之女髙唐之姬旦為行雲暮為行雨朝朝</hi>
<hi>暮暮陽臺之下旦早視之果如其言故為立廟號朝雲焉飛燕已見本巻註蕭士贇曰傳者謂髙力士指摘飛</hi>
<hi>燕之事以激怒貴妃予謂使力士知書則雲雨巫山不尤甚乎髙唐賦序謂神女嘗薦先王之枕席矣後序又</hi>
<hi>曰襄王復夢遇焉此云枉斷腸者亦譏貴妃曽為壽王妃使壽王而未能忘情是枉斷腸矣詩人比事引興深</hi>
<hi>切著明特讀者以為常事而忽之耳𤦺按太白之譖惡矣蕭氏所觧則尤甚而揆之太白起草之時則安有是</hi>
<hi>哉巫山雲雨漢宫飛燕唐人用之已為數見不鮮之典實若如二子之説巫山一事只可以喻聚滛之艶冶飛</hi>
<pb n="KR4c0014_WYG_005-27b"/>
<hi>燕一事只可喻微賤之宫娃外此皆非所宜言何三唐諸子初不以此為忌耶古來新臺艾豭諸作言而無忌</hi>
<hi>者大抵出自野人之口若清平調是奉詔而作非其比也乃敢以宫闈暗昧之事君上所諱言者而微辭隠喻</hi>
<hi>之将蘄君知之耶亦不蘄君知之耶如其不知言亦何益如其知之是批龍之逆鱗而履虎尾也非至愚極妄</hi>
<hi>之人當不為此又太真入宮至此時㡬将十載斯時即有忠君愛主之親臣亦祗以成事不説既徃不咎付之</hi>
<hi>無可奈何而謂新進如太白者頋託之無益之空言而期君之一悟何其不智之甚哉古來文字之累大抵出</hi>
<hi>於不自知而成於莫須有若蘇軾雙檜之詩而譖其求知於地下之蟄龍蔡確車葢亭十絶而箋註其五篇悉</hi>
<hi>渉譏諷小人機穽深是可畏然小人以陷人為事其言無足怪而詞人學士品隲詩文於數百載之下亦效為</hi>
<hi>巧詞曲解以擬議前人辭外之㫖不亦異乎</hi>
<pb n="KR4c0014_WYG_005-28a"/>
　　其三<lb/>
名花傾國兩相歡長得君王帯笑看解釋春風無限恨<lb/>
沉香亭北倚闌干<hi>楊齊賢曰名花指牡丹傾國指妃子沉香亭以沉香為之如柏梁臺以香</hi>
<hi>柏為之也按雍録閣本興慶宫圗龍池東有沉香亭</hi>
　　鼓吹入朝曲<hi>按樂府詩集齊永明八年謝朓奉鎮西随王教於荆州道中作鼔吹曲一</hi>
　　<hi>曰元會曲二曰郊祀曲三曰鈞天曲四曰入朝曲五曰出藩曲六曰校獵曲七曰從戎曲八曰送逺</hi>
　　<hi>曲九曰登山曲十曰泛水曲鈞天以上三曲頌帝功校獵以上三曲頌藩徳太白鼓吹入朝曲之作</hi>
　　<hi>葢本於此</hi>
<pb n="KR4c0014_WYG_005-28b"/>
金陵控海浦渌水帯吴京鐃歌列騎吹颯沓引公卿搥<lb/>
鐘速嚴糚伐鼓啟重城天子凴玉几<hi>繆本作案</hi>劒履若雲行<lb/>
日出照萬戸簮裾爛明星朝罷沐浴閒遨遊閬風亭濟<lb/>
濟雙闕下歡娱樂恩榮<hi>景定建康志金陵古揚州之域在周為吴春秋末属越楚滅越</hi>
<hi>并有其地以其地有王氣埋金以鎮之號曰金陵宋書金甲燭天庭囂聲震海浦謝朓鼓吹入朝曲逶迤帯渌</hi>
<hi>水迢逓起朱樓顔延年詩巖險去漢宇襟衛徙吴京李善註宋都吴地故曰吴京也宋書漢鼓吹曲曰鐃歌樂</hi>
<hi>府詩集漢有朱鷺等二十二曲列於鼓吹謂之鐃歌宋書建初録云務成黄爵𤣥雲逺期皆騎吹曲非鼓吹曲</hi>
<hi>此則列於殿庭者為鼔吹今之從行鼓吹為騎吹鮑照詩賔御紛颯沓劉良註颯沓衆盛貌後漢書清河孝王</hi>
<pb n="KR4c0014_WYG_005-29a"/>
<hi>慶每朝謁陵廟常夜分嚴糚衣冠待明詩小雅鉦人伐鼓毛傳曰伐撃也漢書天子負黼依襲翠被凴玉几隋</hi>
<hi>書大臣優禮皆劒履上殿非侍臣解之葢防刃也盧思道詩臺苑盛簮裾太平御覽郡國志曰潤州覆舟山有</hi>
<hi>閬風亭李善文選註劉璠梁典曰天監七年正月戊戌詔曰昔晉氏青盖南移日不暇給兩觀莫篥懸法無所</hi>
<hi>今禮盛化光役務簡便可營建象闕以表舊章于是遣匠量功鎸石為闕窮極壮麗冠絕古今竒禽異羽莫不</hi>
<hi>畢備六朝事跡建康縣北五里有二石闕在臺城之門南髙五丈廣三丈六寸梁武帝所造及成朝士銘之時</hi>
<hi>陸倕字佐公其文甚佳士流推服景定建康志南朝宫苑記曰晉元帝於宫前立闕衆議未定王導指牛頭山</hi>
<hi>為天闕不别立闕宋孝武大明七年於博望梁山立雙闕梁置石闕在端門外陸倕為銘琦按此篇盖擬六朝</hi>
<hi>之作故以金陵吴京為辭蕭氏以為諷永王入朝而作則天子當在長安與金陵吴京何預而朝罷遨遊之地</hi>
<pb n="KR4c0014_WYG_005-29b"/>
<hi>亦不當在閬風亭矣其説非是  浦音普鐃音撓搥音椎</hi>
　　秦女休行<hi>原註古詞魏朝恊律都尉左延年所作今擬之  左詩曰步出上西門遥望秦</hi>
　　<hi>女廬秦氏有好女自名為女休休年十四五為宗行報仇左執白楊刃右據魯宛矛仇家便東南仆</hi>
　　<hi>僵秦女休女休西上山上山四五里闗吏呵問女休女休前置詞平生為燕王婦於今為詔獄囚平</hi>
　　<hi>生衣參差當今無領襦明知殺人當死兄言怏怏弟言無道憂女休堅詞為宗報仇死不疑殺人都</hi>
　　<hi>市中徼我都巷西丞卿羅東向坐女休悽悽曳□前兩徒夾我持刀刀五尺餘刀未下朣朧鼓鼔赦</hi>
　　<hi>書下</hi>
西門秦氏女秀色如瓊花手揮白楊刃清晝殺讎家羅<lb/>
<pb n="KR4c0014_WYG_005-30a"/>
袖灑赤血英聲<hi>許本作氣</hi>凌紫霞直上西山去闗吏相邀遮<lb/>
壻為燕國王身被詔獄加犯刑若履虎不畏落爪牙素<lb/>
頸未及斷摧眉伏泥沙金雞忽放赦大辟得寛賒何慙<lb/>
聶政姐萬古共驚嗟<hi>羽獵賦前後邀遮漢書淳于公有罪當刑詔獄逮繫長安周易履虎</hi>
<hi>尾隋書赦日則武庫令設金雞及鼓於閶闔門外之右勒集囚徒於闕前撾鼔千聲釋枷鎖焉談苑宋孝王問</hi>
<hi>司馬膺之後魏北齊赦日樹金雞事膺之曰按海中星占云天雞星動為有赦北齊赦日令武庫設金雞於闕</hi>
<hi>門右撾鼔千聲宣赦建金雞或云起於西凉吕光究其㫖葢西方主兑為澤金西方也雞者巽之神巽為號令</hi>
<hi>故合二物制其形揭長竿使衆人覩之尚書大辟疑赦孔傳曰大辟死刑也戰國䇿聶政刺殺韓傀因自皮靣</hi>
<pb n="KR4c0014_WYG_005-30b"/>
<hi>抉眼屠腸以死韓取聶政屍暴於市懸購之千金久之莫知誰政姊嫈聞之曰吾弟至賢不可愛妾之軀滅吾</hi>
<hi>弟之名乃之韓視之曰勇哉氣矜之隆是其軼賁育髙成荆矣今死而無名父母已沒矣兄弟無有此為我故</hi>
<hi>也夫愛身不揚弟之名吾不忍也乃抱屍而哭之曰此吾弟軹深井里聶政也亦自殺於屍下晉楚齊衛聞之</hi>
<hi>曰非獨聶政之能乃其姊者烈女也聶政之所以名施於後世者其姊不避葅醢之誅以揚其名也胡震亨曰</hi>
<hi>按女休事竒烈第重述一過便堪撃節太白擬樂府有不與本辭為異正復難及者此類是也</hi>
　　秦女巻衣<hi>樂府古題要觧有秦王巻衣曲言咸陽春景及宫闕之美秦王巻衣以贈所歡</hi>
　　<hi>也太白作秦女巻衣辭㫖各殊末詳所本</hi>
天子居未央妾侍<hi>繆本作來</hi>巻衣裳頋無紫宫寵敢拂黄金<lb/>
<pb n="KR4c0014_WYG_005-31a"/>
牀水至亦不去熊來尚可當微身奉<hi>繆本作捧</hi>日月飄若螢<lb/>
之<hi>繆本作火</hi>光願君採葑菲無以下體妨<hi>未央紫宫俱見前註法苑珠林賢愚</hi>
<hi>經云坐黄金牀紡黄金縷列女傳楚昭王出遊留夫人漸臺之上而去王聞江水大至使使者迎夫人忘持其</hi>
<hi>符妾不敢行與宫人約令召宫人必以符今使者不持符妾不敢行於是使返取符則水大至臺崩夫人流血</hi>
<hi>死漢書上幸虎圈闘獸後宫皆坐熊逸出圈攀檻欲上殿貴人皆驚走馮媫妤直前當熊而立左右格殺熊上</hi>
<hi>問人情驚懼何故前當熊媫妤對曰猛獸得人而止妾恐態至御座故以身當之元帝嗟嘆以此倍敬重焉沈</hi>
<hi>約為六宫拜章奉日月之華侍巾屣之末魏書螢火之光猶増日月之曜詩國風采葑采菲無以下體毛傳曰</hi>
<hi>葑須也菲芴也下體根莖也鄭箋曰此二菜者蔓菁與葍之類也皆上下可食然而其根有美時有惡時采之</hi>
<pb n="KR4c0014_WYG_005-31b"/>
<hi>者不可以根惡時并棄其葉喻夫婦以禮義合顔色相親亦不可以顔色衰棄其相與之禮正義曰言采葑菲</hi>
<hi>之菜者無以下體根莖之惡并棄其葉以興為室家之法無以其妻顔色之衰并棄其徳  菲音斐</hi>
　　東武吟<hi>一作出金門後書懐留别翰林諸公東樂府詩集古今樂録曰王僧䖍技録有  武</hi>
　　<hi>吟行今不歌樂府觧題曰鮑照云主人且勿諠沈約云天徳深且廣傷時移事異榮華徂謝也左思</hi>
　　<hi>齊都賦註云東武太山皆齊之土風絃歌謳吟之曲名也通典曰漢有東武郡今高宻諸城縣是也</hi>
　　<hi>元和郡縣志宻州諸城縣即漢東武縣也属琅邪郡樂府章所謂東武吟者也海録碎事東武吟樂</hi>
　　<hi>府詩人有少壮從征伐年老被棄逰於東武者不敢論功但戀君耳</hi>
好古笑流俗素聞賢達風方希佐明主長揖辭成功白<lb/>
<pb n="KR4c0014_WYG_005-32a"/>
日在高天迴光燭微躬恭承鳯凰詔<graphic n="KR1554" url="https://raw.githubusercontent.com/kanripo/KR-Gaiji/master/images/KR1554.png" mimeType="image/png"/>起雲蘿中清切<lb/>
紫霄迥優游丹禁通君王賜顔色聲價凌烟虹乗輿擁<lb/>
翠盖扈從金城東寳馬麗絕景錦衣入新豐依<hi>繆本作倚</hi>巖<lb/>
望松雪對酒鳴絲桐因學揚子雲獻賦甘泉宫天書美<lb/>
片善清芬播無窮歸來入咸陽談笑皆王公<hi>許本誤失去此二句</hi>
一朝去金馬飄落成飛蓬賔客<hi>繆本作友</hi>日疎散玉樽亦已<lb/>
空才力猶可倚<hi>一作恃</hi>不慙世上雄閒作東武吟曲盡情<lb/>
未終書此謝知已吾尋黄綺翁<hi>一作扁舟尋釣翁達劉峻廣絶交論斯賢  之</hi>
<pb n="KR4c0014_WYG_005-32b"/>
<hi>素交沈約詩便欲息微躬漢書恭承嘉惠兮顔師古註恭敬也十六國春秋石虎在臺上有詔書以五色紙著</hi>
<hi>鳯凰口中鳯既銜詔侍人放數百丈緋䋲轆轤迴轉状若飛翔飛下端門鳯以木作之五色文身脚皆用金宋</hi>
<hi>書殷淳居黄門為清切魏書對九重之清切望八襲之峥嶸梁簡文帝圍城賦升紫霄之丹地排玉殿之金扉</hi>
<hi>隋書分司丹禁侍衛左右上官儀詩清切丹禁静顔之推詩楚王賜顔色出入章華裏鮑照詩輝石亂烟虹賈</hi>
<hi>誼新書天子車曰乗輿淮南子建翠盖髙誘註翠盖以翠鳥羽飾葢也上林賦扈從横行出乎四校之中晉灼</hi>
<hi>註扈大也封氏聞見記百官從駕謂之扈從葢臣下侍從至尊各供所職猶僕御扈養以從上故謂之扈從耳</hi>
<hi>上林賦云扈從横行顔監釋云謂扈從縱恣而行也據顔此觧乃讀從為放縱不取行從之義所未詳也石林</hi>
<hi>燕語從駕謂之扈從始司馬相如上林賦晉灼以扈為大張揖謂跋扈縱横不安鹵簿故顔師古因之亦以為</hi>
<pb n="KR4c0014_WYG_005-33a"/>
<hi>跋扈恣縱而行果爾從葢作去聲侍天子而言跋扈可乎唐封演以為扈從以從猶之僕御此或近之張協詩</hi>
<hi>朱軒耀金城劉良註金城長安城也史記中廐之寳馬臣得賜之水經註魏武與張繡戰於宛馬名絶景為流</hi>
<hi>矢所中舊唐書京兆府有昭應縣本隋之新豐縣治古新豐城北天寳三載分新豐萬年置㑹昌縣七載省新</hi>
<hi>豐縣改㑹昌為昭應治温泉宫之西北琦按自乗輿擁翠葢而下是指其侍從温泉宮而言宫在新豐縣之驪</hi>
<hi>山下正直唐京師之東太白入朝在天寳二三載是時新豐尚未省也顔延年詩倚巖聴緒風又曰庭昏見野</hi>
<hi>隂山明望松雪漢書揚雄待詔承明之庭正月從上甘泉還奏甘泉賦以風桓譚新論揚子雲從成帝祠甘泉</hi>
<hi>詔雄作賦思精苦困倦小卧夢五臟出外以手收而納之及覺病喘悸少氣王筠詩自知心所愛獻賦甘泉宫</hi>
<hi>鮑照詩片善辭革萊漢書公孫𢎞拜為博士待詔金馬門曹植詩玉樽盈桂酒夏黄公綺里季事見四巻註</hi>
<pb n="KR4c0014_WYG_005-33b"/>
<hi>歘音旭又音忽</hi>
　　邯鄲才人嫁為厮養卒婦<hi>胡震亨曰謝朓有此詩薪僕曰厮炊僕曰養朓</hi>
　　<hi>葢設言其事寓臣妾淪擲之感楊升菴以為此卒即御趙王武臣歸者恐未必然  邯音寒</hi>
妾本叢<hi>蕭本作崇</hi>臺女揚蛾<hi>繆本作娥</hi>入丹闕自倚顔如花寜知<lb/>
有彫歇一辭玉階下去若朝雲沒毎憶邯鄲城深宫夢<lb/>
秋月君王不可見惆悵至明發<hi>漢書趙王宫叢臺災顔師古註連聚非一故曰</hi>
<hi>叢臺葢本六國時趙王故臺也在邯鄲城中元和郡縣志叢臺在磁州邯鄲縣城内東北隅沈約詩揚蛾一含</hi>
<hi>睇㛹娟好且修明發天光初發謂明旦時也詳見二巻註</hi>
<pb n="KR4c0014_WYG_005-34a"/>
　　出自薊北門行<hi>樂府古題要觧出自薊北門行其詞與從軍行同而兼言燕薊風物</hi>
　　<hi>及突騎悍勇之状與吴趨行同也</hi>
虜陣横北荒胡星耀精芒羽書速驚電烽火晝連光虎<lb/>
竹救邊急戎車森已行明主不安席按劒心飛揚推轂<lb/>
出猛将連旗登戰場兵威衝絕幕<hi>繆本作漢</hi>殺氣凌穹蒼列<lb/>
卒<hi>一作陣</hi>赤山下開營紫塞旁孟冬風沙𦂳旌旗<hi>一作斾</hi>颯<lb/>
凋傷畫角悲海月征衣巻天霜揮刃斬樓蘭彎弓射賢<lb/>
王單于一平蕩種落自奔亡收功報天子行歌<hi>一作歌舞</hi>歸<lb/>
<pb n="KR4c0014_WYG_005-34b"/>
咸陽<hi>漢書昴曰旄頭胡星也後漢書傷敗踵係羽書日聞章懐太子註羽書即檄書也魏武奏事曰邊有</hi>
<hi>警急即插羽以示急也虎竹見五巻註詩小雅戎車既安宋書戎車立乗夏曰鉤車殷曰寅車周曰元戎建牙</hi>
<hi>麾邪注之載金鼓羽幢置甲弩於軾上史記項羽曰國兵新破王坐不安席鮑照詩天子按劒怒楚辭心飛揚</hi>
<hi>兮浩蕩漢書上古王者遣将也跽而推轂曰闑以内寡人制之闑以外将軍制之晉書温嶠傳西陽太守鄧岳</hi>
<hi>尋陽太守褚誕等連旗相繼漢書衛青復将六将軍絕幕大克獲應劭註幕沙幕匈奴之南界也臣瓉註沙土</hi>
<hi>曰幕直度曰絕顔師古註應瓉二説皆是也而説者或云是塞外地名非矣幕者即今之突厥中磧耳李陵歌</hi>
<hi>曰徑萬里兮度沙幕爾雅穹蒼蒼天也邢昺䟽李巡云仰視天形穹窿而髙其色蒼蒼故曰穹蒼後漢書遼東</hi>
<hi>太守祭彤使鮮卑撃赤山烏桓大破之斬其渠帥烏桓傳赤山在遼東西北數千里紫塞詳見三巻註廣雅𦂳</hi>
<pb n="KR4c0014_WYG_005-35a"/>
<hi>急也説文颯翔風也廣韻大角軍器徐廣車服儀制曰角前世書記所不載或曰本出羌胡以驚中國之馬太</hi>
<hi>平御覽宋樂志曰角長五尺形如竹筒本細末稍大未詳所起今□簿及軍中用之或以竹木或以皮為之無</hi>
<hi>定制按古軍法有吹角此器俗名拔邏迴葢胡虜警軍之音所以書傳無之海内離亂至侯景圍臺城方用之</hi>
<hi>也梁簡文帝詩城髙短簫發林空畫角悲傅介子斬樓蘭王事見本巻註漢書匈奴傳單于姓攣鞮氏其國稱</hi>
<hi>之曰撐犂孤塗單于匈奴謂天為撐犂謂子為孤塗單于者廣大之貌也言其象天單于然也置左右賢王自</hi>
<hi>左右賢王以下至當戸大者萬餘騎小者數千凡二十四長立號曰萬騎種落謂其種類及部落也魏志正始</hi>
<hi>七年韓那奚等數十國各率種落䧏  單音蟬</hi>
　　洛陽陌<hi>胡震亨曰即横吹曲之洛陽道也</hi>
<pb n="KR4c0014_WYG_005-35b"/>
白玉誰家郎回車渡天津看花東陌上驚動洛陽人<hi>天津</hi>
<hi>洛陽橋名見二巻註</hi>
　　北上行<hi>樂府古題要觧苦寒行晉樂奏魏武帝北上太行山備言永雪谿谷之苦或謂北上</hi>
　　<hi>行葢因魏武帝作此詞今人效之</hi>
北上何所苦北上縁太行磴道盤且峻巉巖凌穹蒼馬<lb/>
足蹶側石車輪摧髙岡沙塵接幽州烽火連朔方殺氣<lb/>
毒劒㦸嚴風裂衣裳奔鯨夾黄河鑿齒屯洛陽前行無<lb/>
歸日返頋思舊鄉慘慽<hi>繆本作戚</hi>冰雪裏悲號絶中腸尺布<lb/>
<pb n="KR4c0014_WYG_005-36a"/>
不掩體皮膚劇枯桑汲水澗谷阻採薪隴坂長猛虎又<lb/>
掉尾磨牙皓秋霜草木不可飡飢飲零露漿嘆此北上<lb/>
苦停驂為之傷何日王道平開顔覩天光<hi>北邊備對太行山南自河</hi>
<hi>陽懐縣迤邐北出直至燕北無有間斷此其為山不同他地葢數百千里自麓至脊皆陡峻不可登越獨有八</hi>
<hi>處粗通微徑名之曰陘西京賦磴道邐倚而正東李善註磴道閣道也廣韻磴小坂也韻㑹磴登陟之道也廣</hi>
<hi>雅巉巖髙也魏武帝苦寒行北上太行山艱哉何巍巍羊腸坂詰屈車輪為之摧初學記冬風曰嚴風十六國</hi>
<hi>春秋志馘奔鯨截彼醜類淮南子堯之時鑿齒為民害堯乃使羿誅鑿齒於疇華之野髙誘註鑿齒獸名齒長</hi>
<hi>三尺其状如鑿下徹頷下而持戈盾羿善射堯使羿射殺之按天寳十四載安禄山反於范陽引兵南向河北</hi>
<pb n="KR4c0014_WYG_005-36b"/>
<hi>州縣望風瓦觧遂克太原連破靈昌陳留滎陽諸郡遂陷東京范陽本唐幽州之地詩所謂沙塵接幽州者盖</hi>
<hi>指此事而言其曰烽火連朔方者禄山遣其黨髙秀巖宼振武軍朔方節度使郭子儀撃敗之振武軍去朔方</hi>
<hi>治所甚逺其烽火相望告急可知其曰奔鯨夾黄河者指從逆諸将如崔乾祐之徒縱横於汲鄴諸郡也其曰</hi>
<hi>鑿齒屯洛陽者謂禄山據東京僭號也魏文帝詩向風長嘆息斷絕我中腸説文劇尤甚也隴坂謂山之岡壠</hi>
<hi>阪坂後漢書上壠阪陟髙岡是也或引三秦記天水之壠坂為註者非是陸機詩渇飲堅冰漿飢待零露飡鄭</hi>
<hi>康成毛詩箋驂兩騑也左傳正義初駕馬者以二馬夾轅而已又駕一馬與兩服為參謂之驂又駕一馬乃謂</hi>
<hi>之駟説文云驂駕三馬也駟一乗也兩服為主以漸參之兩旁二馬遂名為驂故總舉一乗則謂之駟指其驊</hi>
<hi>馬則謂之驂詩稱兩驂如舞二馬皆稱驂禮記説驂而正義車有一轅而駟馬駕之中央兩馬夾轅者名服馬</hi>
<pb n="KR4c0014_WYG_005-37a"/>
<hi>兩邊名驊馬亦曰驂馬故詩云兩服上襄兩驂雁行通鑑辨誤史炤釋文曰三馬為驂余按王肅云古者一轅</hi>
<hi>之車夏后駕兩馬謂之麗殷益以一騑謂之驂周又益之以一騑謂之駟自時厥後夾轅曰服兩旁曰驂詩所</hi>
<hi>謂兩服上襄兩驂雁行者也書洪範王道平平謝靈運詩開顔披心胷  磴音凳劇音極壠音籠掉徒了切條</hi>
<hi>上聲又徒弔切條去聲飡同餐</hi>
　　短歌行<hi>按樂府詩集短歌行乃相和歌平調七曲之一樂府觧題曰短歌行魏武帝對酒當</hi>
　　<hi>歌人生㡬何晉陸機置酒髙堂悲歌臨觴皆言當及時為樂也又按古今註謂長歌短歌言人生壽</hi>
　　<hi>命長短有定分不可妄求也考之魏武帝陸士衡及唐人諸篇皆言人運短促當及時自勉然二曲</hi>
　　<hi>一致初無壽夭之分李善曰古詩云長歌正激烈魏文帝燕歌行曰短歌微吟不能長傅𤣥曰歌行</hi>
<pb n="KR4c0014_WYG_005-37b"/>
　　<hi>曰咄來長歌續短歌皆指歌聲之長短耳而非言壽命也斯盖命題之意歟</hi>
白日何短短百年苦易滿蒼穹浩茫茫萬劫太極長麻<lb/>
姑垂兩鬢一半已成霜天公見玊女大笑億千場吾欲<lb/>
攬六龍迴車挂扶桑北斗酌美酒勸龍各一觴富貴非<lb/>
所願為<hi>一作與</hi>人駐頽<hi>一作顔/一作流</hi>光<hi>拾遺記天清地曠浩茫茫法苑珠林夫劫者盖</hi>
<hi>是紀時之名猶年號耳髙誘淮南子註太極天地始形之時也蕭士贇註麻姑鬢成霜事未詳所祖恐只大人</hi>
<hi>賦西王母皬然白首之意天公與玉女投壺大笑事見三巻註劉向九嘆維六龍於扶桑楚辭少司命援北斗</hi>
<hi>兮酌桂漿歸去來詞富貴非吾願</hi>
<pb n="KR4c0014_WYG_005-38a"/>
　　空城雀<hi>樂府詩集樂府觧題曰鮑照空城雀云雀乳四鷇空城之阿言輕飛近集茹腹辛傷</hi>
　　<hi>免網羅而巳</hi>
嗷嗷空城雀身計何戚促本與鷦鷯羣不随鳯凰族提<lb/>
携四黄口飲乳未嘗足食君穅秕餘嘗恐烏鳶逐恥涉<lb/>
太行險羞營覆車粟天命有定端守分絕所欲<hi>説文嗷衆口愁</hi>
<hi>也髙唐賦衆雀嗷嗷埤雅釋鳥云桃蟲鷦其雌鴱陸機曰今鷦鷯是也似黄雀而小説苑曰鷦鷯巢於葦□繫</hi>
<hi>之以髪鳩性拙鷦性巧故鷦俗呼巧婦一名工雀一名女匠其喙尖如錐取茅秀為巢巢至精宻以麻紩之如</hi>
<hi>刺韈然故一名韈雀家語孔子見羅雀者所得皆黄口小雀説文穅穀皮也秕不成粟也韻會鳶鷙鳥也似鴟</hi>
<pb n="KR4c0014_WYG_005-38b"/>
<hi>而小歐陽建詩不涉太行險誰知斯路難藝文類聚益部耆舊傳曰楊宣為河内太守行縣有羣雀鳴桑樹上</hi>
<hi>宣謂吏曰前有覆車粟此雀相随欲徃食之行數里果如其言  鷯音僚鳶音縁</hi>
　　菩薩蠻<lb/>
平林漠漠烟如織寒山一帯傷心碧暝色入髙樓有人<lb/>
樓上愁玉階空佇立宿鳥歸飛急何處是歸程長亭連<lb/>
<hi>一作更</hi>短亭<hi>謝朓詩生烟紛漠漠吕向註漠漠分散也謝靈運詩林壑斂暝色詩國風佇立以泣毛傳</hi>
<hi>曰佇立久立也王褒燕歌行長望閨中空佇立庾信哀江南賦十里五里長亭短亭海録碎事十里一長亭五</hi>
<hi>里一短亭詩人玉屑鼎州滄水驛有菩薩蠻云平林漠漠烟如織云云曽子宣家有古風集此詞乃太白作也</hi>
<pb n="KR4c0014_WYG_005-39a"/>
<hi>見古今詩話湘山野録平林漠漠烟如織云云此詞不知何人寫在鼎州滄水驛樓復不知何人所撰魏道輔</hi>
<hi>泰見而愛之後至長沙得古集於曽子宣内翰家乃知李白所作寄園寄所寄筆談小曲有咸陽沽酒寳釵空</hi>
<hi>之句云李白作花間集乃云張泌所為未知孰是楊繪本事曲子云近傳一闋云李白製即今菩薩蠻其詞非</hi>
<hi>白不能及此皆定其為太白之作者也胡應麟筆叢菩薩蠻之名當起於晚唐世按杜陽雜編云大中初女蠻</hi>
<hi>國貢雙龍犀明霞錦其國人危髻金冠瓔珞被體故謂之菩薩蠻當時倡優遂制菩薩蠻曲文士亦徃徃聲其</hi>
<hi>詞南部新書亦載此事則太白之世尚未有斯題何得預製其曲耶此則辨其非太白之作者也餘見下首註</hi>
　　憶秦娥<lb/>
簫聲咽秦娥夢斷秦樓月秦樓月年年桞色灞陵傷别<lb/>
<pb n="KR4c0014_WYG_005-39b"/>
樂遊原上清秋節咸陽古道音塵絶音塵絕西風殘照<lb/>
漢家陵<hi>一作宫</hi>闕<hi>三輔黄圗灞橋在長安東跨水作橋漢人送客至此橋折栁贈别天寳遺事長</hi>
<hi>安東灞陵有橋來迎去送皆至此為離别之地故人呼之為銷魂橋雍録漢世凡東出函潼必自灞陵始故贈</hi>
<hi>行者於此折栁為别也長安志樂游原在萬年縣南八里漢書宣帝起樂遊廟在曲江北亦曰樂遊原雍録唐</hi>
<hi>曲江本秦隑州至漢為宣帝樂遊廟亦名樂遊苑亦名樂遊原基地最髙四望寛敞隋營京城宇文愷以其地</hi>
<hi>在京城東南隅地髙不便故闕此地不為居人坊巻而鑿之為池以厭勝之又會黄渠水自城外南來可以穿</hi>
<hi>城而入故隋世遂從城外包之入城為芙蓉池且為芙蓉園也長安中太平公主於原上置亭游賞後賜寜申</hi>
<hi>岐薛四王正月晦日三月三日九月九日京城士女咸即此袚禊帟幕雲布車馬填塞詞人樂飲賦詩蔡琰胡</hi>
<pb n="KR4c0014_WYG_005-40a"/>
<hi>笳故鄉隔兮音塵絕以筆叢云今詩餘名望江南外菩薩蠻憶秦娥稱最古  草堂二詞出太白也近世文人</hi>
<hi>學士咸以為然予謂太白在當時直以風雅自任即近體盛行七言律鄙不肯為寜屑事此且二詞雖工麗而</hi>
<hi>氣體衰颯于太白超然之致不啻穹壤藉令真出青蓮必不作如是語詳其意調絶類温方城軰盖晚唐人詞</hi>
<hi>嫁名太白若懐素草書李赤姑熟耳原二詞嫁名太白亦有故草堂詞宋人編青蓮詩亦稱草堂集後世以二</hi>
<hi>詞出唐人而無名氏故偽題太白以冠斯編耶琦按宋黄玉林絶妙詞選以太白菩薩蠻憶秦娥二詞為百代</hi>
<hi>詞曲之祖然考古本太白集中缺此二首蕭本乃有之其真贋誠未易定决筆叢所辨未為無見至謂其出自</hi>
<hi>草堂詩餘之偽題則非也葢菩薩蠻一詞自北宋時已傳為太白之作矣</hi>
　<lb/>
<pb n="KR4c0014_WYG_005-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　李太白集注巻五<lb/>
</p>
<p>
</p>
  </div>
</body>
</text>
</TEI>
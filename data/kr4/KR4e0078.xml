<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>巽隱集巻一</head> <lb/>
    <p>
<pb n="KR4e0078_WYG_001-1a"/>
欽定四庫全書<lb/>
　巽隱集巻一<lb/>
　　　　　　　　　　　明　程本立　撰<lb/>
　紀行<lb/>
　　使淛江發大梁水驛<lb/>
蔡河雪消春水生使者發船將逺行得遇鄉里雖慰意<lb/>
郤念妻子難為情草埋金谷樓前路潮打錢塘江上城<lb/>
南北登臨總懷古船中有酒且須傾<lb/>
<pb n="KR4e0078_WYG_001-1b"/>
　　舟中雜興<lb/>
蔡河百折到沙河沙河入淮風浪多使者官船夜須發<lb/>
奈爾長淮風浪何<lb/>
十日舟行不見山沙河多似蔡河灣舟人忽報安豐近<lb/>
指㸃數峯煙雨間<lb/>
昨夜雨來風更顛淮河北口且灣船今朝浪靜張帆去<lb/>
蓬底看山不礙眠<lb/>
野色空青帶薄嵐水光深黑入洄潭望到中都三百里<lb/>
<pb n="KR4e0078_WYG_001-2a"/>
好山不斷似江南<lb/>
　　過寶應<lb/>
栁拂津亭春霧開纜牽官舸鼓聲催邑中舊尹人能說<lb/>
湖上新堤客再來刼火空城遺鴈塔惡風深浪沒龍堆<lb/>
若過甓社看明月切莫探珠老蚌胎<lb/>
　　過甓社湖<lb/>
平湖一目到天涯明月滿空飛浪花半夜珠胎遺老蚌<lb/>
有時金背出妖蟇漁人屋近燈纔見使者舟行鼓亂撾<lb/>
<pb n="KR4e0078_WYG_001-2b"/>
便似吳淞江上路只無紅槳唱雙娃<lb/>
　　到京口驛<lb/>
萬里長江風浪平羣山犇走入神京船頭釃酒晴開港<lb/>
馬首張燈夜到城南去北來須白髮東漸西被盡蒼生<lb/>
明時食禄曾何補只冩聲謡記所行<lb/>
　　許州東屯雜詩六首<lb/>
東屯歸欲晚西澗立多時病眼青山怪幽情白鳥知十<lb/>
年無舊業九日有新詩採得籬根菊馨香好遺誰<lb/>
<pb n="KR4e0078_WYG_001-3a"/>
農功將築圃使者正行田車過聞牛鐸詩成墮馬鞭涼<lb/>
風蘋末起落日樹頭圓翻憶吳淞岸菱謌處處船<lb/>
出郊觀穫稻下馬立斜暉百頃黄雲捲千鎌白月飛莫<lb/>
辭官有賦但使願無違農器消兵甲時清嵗不饑<lb/>
死戰開邊土生還落野屯時清無盜賊頭白有兒孫舂<lb/>
稻霜餘粒移桑雨後根百年須飽煖此外復何言<lb/>
丘原莽蕭瑟客子暮徘徊山是鈞州起河從鄭邑來衣<lb/>
冠餘古墓歌舞只荒臺野哭誰家婦秋聲助爾哀<lb/>
<pb n="KR4e0078_WYG_001-3b"/>
徑捷車行少溪深馬渡遲地臨長社邑民指太丘祠所<lb/>
歴多懷古予生豈好詩據鞍吟復嘯風雨忽淒其<lb/>
　　雪中發中牟<lb/>
華軒照白髮使節來清霄行人勿畏避丈夫戒矜驕衢<lb/>
路寛逾坦塵沙淨不飄髙懷樂清景于以永今朝石田<lb/>
已種玉吾將采瓊瑶瓊瑶遺所思所思不可招<lb/>
　　過漢魯中牟廟<lb/>
魯公宰中牟千載民弗忘我車式祠下紆鬱感中腸公<lb/>
<pb n="KR4e0078_WYG_001-4a"/>
昔為政日異聲動四方野桑有馴雉田稼無飛蝗倘非<lb/>
司徒使厥美亦莫彰宰邑幾何人孰繼芝蘭芳催科簿<lb/>
書急應接趨走忙人亡政化息俯仰思循良<lb/>
　　發鄭州<lb/>
駕轅指嵩洛發軔涉京須兩厓忽劖削一徑中縈紆氊<lb/>
惟命低褰雨雪恐霑濡端居豈不樂顧乃興嘆吁僕夫<lb/>
盡徒跣軌轍多泥塗仁者念同胞飢寒切吾軀行行敢<lb/>
中止戒之以徐驅<lb/>
<pb n="KR4e0078_WYG_001-4b"/>
　　過虎牢<lb/>
鴻溝楚漢割虎牢晉鄭交周衰逮秦亡海内爭雄虓生<lb/>
民亦何罪殺戮如刈茅至今戰爭地鬼哭熊晝號汜水<lb/>
去汨河廣武來<graphic n="KR1895" url="https://raw.githubusercontent.com/kanripo/KR-Gaiji/master/images/KR1895.png" mimeType="image/png"/>嵺浩歌入深峪悲風起山㘭<lb/>
　　出蓼子峪<lb/>
羣山入鞏洛渴驥奔黄河行人山之下窄徑縁坡陀單<lb/>
車不方軌峭壁臨盤渦上有虎豹嘷下有飢蛟鼉埀堂<lb/>
夙所戒叱馭今重過微忠効馳駈神物煩撝呵<lb/>
<pb n="KR4e0078_WYG_001-5a"/>
　　過黑石渡<lb/>
邙山障黄河洛水崩黑石方舟載車馬煙雨行人立我<lb/>
昔將王命北渡祠河伯兹來復軺傳觀者笑曾識聖君<lb/>
禹功齊神龜當復出<lb/>
　　出洛陽城<lb/>
輓車上天津伊闕當我前連峯左右起奔走相後先古<lb/>
來五嶽内嵩髙極中天儀形正四表襟帶流三川河山<lb/>
固王室豈直金城堅漢業此中興周都見東遷壯遊快<lb/>
<pb n="KR4e0078_WYG_001-5b"/>
一覽遺跡悲千年頹垣舊誰築野蔓淒朝煙<lb/>
　　重到許州屯<lb/>
士卒懽迎馬首羅舊時行處復來過荷殳孰與耕田樂<lb/>
拔劍無煩斫地歌日落兩屯煙盡起雨餘雙淚水偏多<lb/>
强拈薄酒憐人意壺榼頻傾奈爾何<lb/>
　　發中都水驛次韻金應奉李編修紀行倡和詩<lb/>
中都樓觀舊登臨佳句難酬兩翰林白石丹書隂洞古<lb/>
青山王氣煖煙深感時自有懷鄉恨得禄誰無戀主心<lb/>
<pb n="KR4e0078_WYG_001-6a"/>
莊舄當年名亦顯病人不改越人吟<lb/>
　　過五河縣<lb/>
水到五河東北流河邊人立看仙舟醒來紙筆有新作<lb/>
亂後衣冠非舊遊蝸角地爭蠻觸國鳳凰山是帝王州<lb/>
從今四海無征戰野老能為擊壤謳<lb/>
　　過龍窩驛<lb/>
龍窩驛近鼓聲催轉柁落帆沙岸隈共指深淵是空洞<lb/>
豈無神物待雲雷風晴楊栁如看畫水緑蒲萄始發醅<lb/>
<pb n="KR4e0078_WYG_001-6b"/>
浩蕩好懷春色裏詩成南鴈忽飛回<lb/>
　　中都早行<lb/>
雞鳴登前途白日未出海堠傍坐之久扶桑發光彩安<lb/>
知雲霧起倐忽隂晴改我行正愁雨亟去復奚待此意<lb/>
難重陳無由訴真宰<lb/>
　　過池河驛<lb/>
蕭蕭牧鳴馬轔轔輓征車人生各有役我何念安居東<lb/>
岡上初日霧暗未光舒依依見亭堠曖曖經村墟我足<lb/>
<pb n="KR4e0078_WYG_001-7a"/>
日已研我僕力已痡自非得神仙豈免勞形軀<lb/>
　　過太山<lb/>
赤日當中天炎夏勢方盛孰知陰已生動物氣先應揮<lb/>
汗登太山抱膝坐危磴蟲吟與蟬咽滿耳入秋聽君子<lb/>
識幾微於焉發深儆<lb/>
　　宿大柳樹驛<lb/>
柳驛夜寥閴空庭樹扶疎逢人兩無語獨坐臨前除明<lb/>
月俄在膝好風又吹裾微吟復誰和幽抱聊自攄入室<lb/>
<pb n="KR4e0078_WYG_001-7b"/>
就衾枕蛩響四壁虛展轉不能寐起聽雞鳴初<lb/>
　　過清流闗<lb/>
昨日太山嶺今日清流闗謂非大行坂所歴亦險艱前<lb/>
瞻何突兀後顧猶巑岏下或墮地底上或登雲端筋力<lb/>
詎能及十步九嗟嘆願言御冷風安得生羽翰<lb/>
　　鳳陽東闗<lb/>
東闗發船煙霞開城郭山川何壯哉長淮千里出桐柏<lb/>
慶雲五色近蓬萊漢廷書生有賈董梁園詞客皆鄒枚<lb/>
<pb n="KR4e0078_WYG_001-8a"/>
自嘆無才日樗散金門退食尚遲迴<lb/>
　　髙郵夜泊<lb/>
城樓月出見觚稜城下官河夜欲冰返照疎林皆野燒<lb/>
殘星别浦是船燈腐儒食禄曾無補倦客思家已不勝<lb/>
春雨五湖煙水濶荷蓑歸去下魚罾<lb/>
　　揚州<lb/>
逺水疎星影動揺西風落木景蕭條傷心一片船頭月<lb/>
猶照揚州廿四橋<lb/>
<pb n="KR4e0078_WYG_001-8b"/>
揚州城下是官河春雨春風自緑波欲問繁華舊時事<lb/>
太平遺老已無多<lb/>
老翁能說太平年曾見江南進士船打鼓掛帆揚子岸<lb/>
人人盡道是登仙<lb/>
城門疎栁噪寒鴉柳外青旗是酒家無復春風舊桃李<lb/>
行人不必問瓊花<lb/>
　　侍從親王之國大梁代祀嶽瀆陵寢與宋季子奉<lb/>
　　祠偕行至鄭州分道<lb/>
<pb n="KR4e0078_WYG_001-9a"/>
天香滿袖散氤氲自覺祠官思不羣我望洛中山尚逺<lb/>
子行河北路初分翩翩並馬遊三日去去孤鴻隔片雲<lb/>
久許精誠可相照祝釐萬一報吾君<lb/>
　　京索道中<lb/>
路從京索上陂陀於此勞人感慨多徒割鴻溝分楚漢<lb/>
終歸隆準一山河大風沛邑臺中筑半夜虞姬帳底歌<lb/>
千載興亡俱寂寞羣山起伏自嵯峨<lb/>
　　夜宿鄭州<lb/>
<pb n="KR4e0078_WYG_001-9b"/>
昔騎官馬來管城闗夫走報將軍迎牛車今夜民家宿<lb/>
落莫何曾問姓名姓名碌碌何足問要知蠻貊行忠信<lb/>
槖底寧須陸賈金腰間不必蘇秦印我慚二子人所榮<lb/>
誰於寵辱能不驚萬里得歸貧亦足只消妻子事蠶耕<lb/>
　　洛陽七里橋命兒還大梁是日風霾大作晚色忽<lb/>
　　開一詩自遣<lb/>
我老西行幾日還歸心隨爾過崤闗晚晴掃得離愁去<lb/>
穩坐車中飽看山<lb/>
<pb n="KR4e0078_WYG_001-10a"/>
　　過澠池問路于叟叟指罷兵臺<hi>秦趙㑹盟之地</hi>
青山四顧似環滁千載荒城百戰餘問路罷兵臺下去<lb/>
邑人能說藺相如<lb/>
　　華陰駐馬橋<lb/>
絶谷層闗路屈盤斜岡側嶂石巑岏今朝駐馬橋頭立<lb/>
華岳三峯正面看<lb/>
　　入益門<lb/>
蜀闗秦嶺路初分疊嶂層厓日易曛飛棧下臨千尺磵<lb/>
<pb n="KR4e0078_WYG_001-10b"/>
行人上出半山雲髙堂煙霧曾貪畫險道風湍却厭聞<lb/>
萬里敢辭筋力盡捐軀未足報吾君<lb/>
　　過鳳縣簡主簿徐敏<lb/>
城門人迹沒蒿萊城上青山四面開土物只看鸚鵡賣<lb/>
邑人空說鳳凰來三年簿領心如水十嵗兒童癭佀桮<lb/>
賦得詩成冩厓石欲留姓字刻蒼苔<lb/>
　　過沔縣<lb/>
山川良是昔人非馬上興懷駐夕暉漢賊未平諸葛死<lb/>
<pb n="KR4e0078_WYG_001-11a"/>
韓仇已報子房歸君臣㑹合時難得忠義分明事或違<lb/>
千古悠悠何限意詩成不覺雨沾衣<lb/>
　　過五丁峽<lb/>
涉水復涉水登山復登山行行不計程日日山水間及<lb/>
兹五丁峽蜀道方險艱水多洪濤惡山有亂石頑梁摧<lb/>
乃能渡梯絶無由攀我馬毛已焦我僕力已孱豈因筋<lb/>
骨勞而使涕泪澘幽林好鳥鳴聽之心自閒西南六詔<lb/>
地此去何時還斯須敢忘君咫尺不違顔願承風八翼<lb/>
<pb n="KR4e0078_WYG_001-11b"/>
直上天九闗<lb/>
　　合州<lb/>
合州樓前江水合合州樓外青山匝倚樓西望雨㝠㝠<lb/>
順水船來飛兩楫閬州山水天下稀不如合州可忘歸<lb/>
街頭彷彿吳門市人家瓦屋白板扉買魚沽酒醉今夕<lb/>
相逢誰是吳門客雞鳴風雨夢初醒隣機軋軋村舂急<lb/>
　　銅梁縣<lb/>
銅梁縣庭公事少銅梁縣市官橋小上山下山石作街<lb/>
<pb n="KR4e0078_WYG_001-12a"/>
街南街北人家好人家好農不好商生男嫁女不出鄉<lb/>
香芹煮羮飯有稻木棉紡絲衣有裳陳郎邀我青樽滿<lb/>
情多已覺迴鞭懶酒酣欲寫銅梁謌百錢買筆紫羅管<lb/>
　　夜宿走馬鋪<lb/>
銅梁百里入昌州水竹村村山更幽走馬亭中看明月<lb/>
不知今夜是中秋<lb/>
海上白雲如白波天涯無奈月明何遥知今夜閨中看<lb/>
比我天涯淚更多<lb/>
<pb n="KR4e0078_WYG_001-12b"/>
　　大足縣<lb/>
稻滿平疇水滿渠舍南舍北竹疎疎吳儂莫說吳中樂<lb/>
到處青山好卜居<lb/>
方池鵝鴨亂晴波豐草牛羊散暖坡如此山居元不惡<lb/>
我生何地着雲窩<lb/>
　　宿榮昌縣田家書所見<lb/>
田家無桑蠶不育寒機不奈蛩聲促陽坡種得木棉花<lb/>
雨晴雪㸃秋雲緑小姑大婦不梳粧日日探花如採桑<lb/>
<pb n="KR4e0078_WYG_001-13a"/>
青裙短短赤雙脚素手摻摻花滿筐歸來閉門月昏黑<lb/>
燃薪代燭光照室姑揺紡車婦在機一夜不能成一疋<lb/>
松州茂州道路難烏蒙烏撒雨雪寒丁夫運糧給邊餉<lb/>
賣布易米還輸官田家不識紈與縠木棉未得裁衣服<lb/>
何日邊城罷戰輸男耕女織萬事足<lb/>
　　發瀘水<lb/>
瀘水直流三峽去歸舟便好駕秋濤五雲東北空回首<lb/>
萬里西南入不毛殊俗未知何地樂畏途誰念此生勞<lb/>
<pb n="KR4e0078_WYG_001-13b"/>
淚痕滿袖和塵土留待山妻浣我袍<lb/>
　　嵩明九日次井泉韻<lb/>
天涯九日一登樓應是黄花笑白頭脫帽不妨同醉倒<lb/>
拂衣安得便歸休山盤晴谷深藏寺水縮寒溪淺露洲<lb/>
上馬荒城向昏黑莫敎鼓角起邊愁<lb/>
　　過呈貢縣<lb/>
馬頭呀海口鼇背屹雲根鴈塔城南寺漁家水北村天<lb/>
朝無外國地氣近中原願易伽宗部居官長子孫<lb/>
<pb n="KR4e0078_WYG_001-14a"/>
　　晚至遏逆村<lb/>
隴樹千行立溪雲一縷生登山復涉水正是蜀中行<lb/>
地入臨安界山藏遏逆村夷門解迎客牽馬到柴門<lb/>
　　夜宿禾泥田家<lb/>
禾泥異白爨草閣面青山勸酒月明裏笑歌開我顔<lb/>
方語須三譯人情在一謌闗山離别苦此夜曲中多<lb/>
　　山行<lb/>
山行到絶頂野望豁平川白見金沙雪青知鐵冶煙怕<lb/>
<pb n="KR4e0078_WYG_001-14b"/>
愁秖自遣躭句復誰聫不覺東回首懷人一惘然<lb/>
　　野宿<lb/>
野宿空山裏誰能不念家巢雲渾似鳥藉草忽驚蛇已<lb/>
落南荒逺頻看北斗斜妻兒今夜夢那識到天涯<lb/>
　　夜宿确犖<lb/>
嶍峨一舍路确犖數家村月出四山靜我懷誰與論<lb/>
邊塞風塵息山林日月閒禾泥田舍老曾戍部初闗<lb/>
　　過研和縣<lb/>
<pb n="KR4e0078_WYG_001-15a"/>
溝洫空流水闗山幾戰塵研和百里邑無復有人民<lb/>
　　過新興州<lb/>
薏苡空牆晚芙蓉野水秋馬頭山色好路入大棋州<lb/>
　　過普舍<lb/>
普舍今無縣營田尚有城新軍飢欲死何力事春耕<lb/>
　　宿昆陽<lb/>
飲酒美人家出門山日斜門前一株樹說是蜜檀花<lb/>
　　宿晉寧<lb/>
<pb n="KR4e0078_WYG_001-15b"/>
漢婦良家子從軍嵗月多生來小兒女唱得僰人歌<lb/>
　　昆明池<lb/>
昆明海水不成潮一鏡涵空山影揺明月碧雞飛夜夜<lb/>
白雲蒼狗變朝朝登臨未必南荒惡瞻戀其如北極遥<lb/>
汀草汀花自春色無人同放木蘭橈<lb/>
　　晚至安寧<lb/>
連然驛路馬曾諳落日行人思不堪地極九州銅柱北<lb/>
山蟠六詔鐵橋南南陽池水皆陰火鹽井烟中半夕嵐<lb/>
<pb n="KR4e0078_WYG_001-16a"/>
回首蓬萊天萬里忍敎塵鬢白毿毿<lb/>
　　<graphic n="KR2619" url="https://raw.githubusercontent.com/kanripo/KR-Gaiji/master/images/KR2619.png" mimeType="image/png"/>㟽驛西山<lb/>
千仭峯頭一振衣羣真有約莫相違清風咳唾人間落<lb/>
白日羽翰天上飛𤣥圃自生珠樹老石田多是玉芝肥<lb/>
吹笙子晉能騎鶴應向緱山月夜歸<lb/>
　　至日煉象闗<lb/>
憶昔王門候曉鐘直廬銀燭照紗籠東方日射旌旗動<lb/>
五色雲浮殿閣重白髮于今傷老大朱衣無復待從容<lb/>
<pb n="KR4e0078_WYG_001-16b"/>
雞鳴拜舞瞻天逺寒霧濛濛萬壑松<lb/>
　　早發禄豐驛<lb/>
驛樓燈火見西屯使者出門人語喧天寒馬渡此溪水<lb/>
月落雞鳴何處村六詔山川皆郡縣百年身世任乾坤<lb/>
若為看見梅花樹忽亂鄉愁入故園<lb/>
　　過捨資闗<lb/>
山來絶厓虎跳躍路入半空蛇結盤安得雲霄生羽翰<lb/>
直排閶闔獻琅玕曉行函谷星初落晚渡轘轅雪正寒<lb/>
<pb n="KR4e0078_WYG_001-17a"/>
所歴未知今日險何鄉能托此身安<lb/>
　　廣通驛<lb/>
路甸驛前溪水迴驛樓打鼓使臣來滿頭白雪嵗月改<lb/>
對面青山雲霧開萬里逢人相勸酒一身去國每登臺<lb/>
醉看大字憶都督躍馬賦詩何壯哉<lb/>
　　晚至楚雄<lb/>
楚雄城郭暮雲間城上悲笳慘客顔僭國曾稱白鹿郡<lb/>
居人猶說卧龍山葡萄直自張騫得薏苡空隨馬援還<lb/>
<pb n="KR4e0078_WYG_001-17b"/>
今日封疆非漢土王師無地不平蠻<lb/>
　　姚安醉歌<lb/>
景雲僇屍李知古天寶召亂張䖍陀唐兵莫討閣羅鳯<lb/>
宋師不踰大渡河村村小屋雞狗少處處青山豺虎多<lb/>
今日安危在諸將請君聽我姚州歌<lb/>
　　自姚安出普淜<lb/>
層闗飛鞚出寒雲萬木歸鴉亂夕曛山自蜻蛉川口合<lb/>
路從鸚鵡嶺西分道傍築室新城市塞上屯田久駐軍<lb/>
<pb n="KR4e0078_WYG_001-18a"/>
逺客誰無鄉土念悲笳吹動不堪聞<lb/>
　　過小雲南<lb/>
眼明百里眺晴川洗我悲辛一迥然山氣成雲無五色<lb/>
石光如鏡有千年荷戈戍士終懷土賣劍居民盡力田<lb/>
自古華夷歸混一今人未必重開邊<lb/>
　　白厓闗<lb/>
曉行清子川前月夜宿白厓闗上雲宇宙有生俱是客<lb/>
江湖無日不憂君人心可使豚魚應絶域真同鳥獸羣<lb/>
<pb n="KR4e0078_WYG_001-18b"/>
飽煖殘年得强健未慚蠻府作㕘軍<lb/>
　　過趙州<lb/>
青山環抱水爭流行盡雲州入趙州四野耕耘多樂嵗<lb/>
諸蕃出候不防秋過橋花竹前村近入谷松蘿小寺幽<lb/>
妻子誰能免相憶他鄉雖好莫淹留<lb/>
　　入龍尾闗<lb/>
山為城郭海為池一卒當闗萬卒窺越雋郡開通漢使<lb/>
吐蕃兵結覆唐師只知地險如難服豈信天亡遂不支<lb/>
<pb n="KR4e0078_WYG_001-19a"/>
歴覽華夷每懷古臨風倚馬讀殘碑<lb/>
　　大理<lb/>
西南形勝此山川蒙段偏安五百年聖主龍飛無僭竊<lb/>
王臣虎拜有旬宣登臨已覺心神豁戰伐安能骨肉全<lb/>
多幸逺民皆赤子夫耕婦饁戴堯天<lb/>
　　畱洱西驛因過三塔寺<lb/>
眼中城郭與山川生我江南罨畫船雲氣半峯飛白雪<lb/>
水光一鏡落青天野牆㯶樹人家住官路梅花驛使傳<lb/>
<pb n="KR4e0078_WYG_001-19b"/>
最是禪房聽梵唄此心能洗百憂煎<lb/>
　　鄧州驛<lb/>
平岡走馬神摩洞荒驛聞雞鄧賧川丹壑洩雲朝翳日<lb/>
玉泉陰火夜生煙一年殘厯愁來檢萬里新詩老去編<lb/>
山水不殊人事異中原歸計正茫然<lb/>
　　鶴慶驛㑹吳人馮廣文閩人林稅使<lb/>
馬蹄蹴遍陰厓雪直向居庸塞外行日落忽聞牛背笛<lb/>
川平始見鶴州城秋風千里蓴絲滑暑雨三山荔子生<lb/>
<pb n="KR4e0078_WYG_001-20a"/>
遷客相逢話鄉土天涯何限未歸情<lb/>
　　麗江雪山<lb/>
玉龍峯髙九千仞日色晦明雲氣寒何當赤脚踏冰雪<lb/>
更有紅顔生羽翰石洞僧來晝騎虎瑶臺仙去夜乗鸞<lb/>
山靈於我豈無意一路天花落錦鞍<lb/>
　　出龍尾闗之永昌<lb/>
﨑嶇萬里入遐陬尚覺山川是壯遊倒海鯨波奔石馬<lb/>
極天鳥道鑿金牛昔人於此成三窟老我而今隘九州<lb/>
<pb n="KR4e0078_WYG_001-20b"/>
生入玉門班定逺未歸能不悔封侯<lb/>
　　蘭滄江<lb/>
曾觀樊綽雲南志今入蘭滄江上舟山自哀牢皆北向<lb/>
水如瀰渃盡南流乾坤甕盎多蚊蚋蠻貊襟裾類馬牛<lb/>
攬轡登髙一回首悠悠何處望神州<lb/>
　　萬箭樹<lb/>
行人好怪亦何愚萬箭空存樹半枯一日風颷紛羽鏃<lb/>
百年霜露此根株側身飛鳥驚還落抱子哀猿窮更呼<lb/>
<pb n="KR4e0078_WYG_001-21a"/>
斬伐未能吾所憤獨騎官馬向山隅<lb/>
　　永昌山行<lb/>
陰崖積雪澗流冰自入哀牢感慨增老我只今諸事廢<lb/>
此山從古幾時登武侯祠屋應難泯樊綽誌書猶足徵<lb/>
縱到五天依象敎不如三泖下漁罾<lb/>
　　江頭絶句<lb/>
勤苦南蠻子相迎逺出山短衣雙黑脛大耳兩金環<lb/>
騎象豪酋出牽牛老父來馬頭風雨過一洗瘴烟開<lb/>
<pb n="KR4e0078_WYG_001-21b"/>
山影東西合川聲日夜流片雲還作雨九月未成秋<lb/>
蕉葉碧逾淨榴花紅更明知秋惟蟋蟀唧唧草間鳴<lb/>
冰壺銀作頂食具竹為盤父老知蠻語兒童覩漢官<lb/>
竹壺傾白酒草閣坐青山自笑居夷久逢人語亦蠻<lb/>
跣行無履襪科首匪冠巾絶域親朋逺何由見故人<lb/>
金盌冰蔗漿銀盤爛蕉黄食物豈不美不如歸故鄉<lb/>
金盃阿刺吉銀筒速魯麻江樓日日醉忘却在天涯<lb/>
小樹香櫞子疎籬匾豆花人情悲異土物色似吾家<lb/>
<pb n="KR4e0078_WYG_001-22a"/>
土俗諸蠻異人心一理同古今雞犬月南北馬牛風<lb/>
孰知中國外民俗乃騶虞舞意存千羽歌情在袴襦<lb/>
誰似夷民樂讙呼醉即狂婦人無妬忌兒女各成行<lb/>
辛苦夷人婦魚籃各在腰紡絲還夜夜舂米亦朝朝<lb/>
卉裳纒脛窄藤笠葢頭圓日日清江浴生兒不記年<lb/>
文錦腰間帶黄金頂上絲浣紗如越女解水似吳兒<lb/>
絡臂銀絲釧纒頭白帨巾紛紛趁街子賣酒坐藤輪<lb/>
　　到部後諭賊歸順野宿山行晚至晉寧州太守史<lb/>
<pb n="KR4e0078_WYG_001-22b"/>
　　公留飲詩以記之<lb/>
落日孤城小輕烟一水斜青山蒙氏臉緑樹僰人家絶<lb/>
塞無來鴈荒城有噪鴉多情此州尹勸酒説京華<lb/>
　　晚至昆陽州飲通守家土官留此州俟予至同宿<lb/>
　　馬氏有隣婦李氏抱子攜酒而至賦此<lb/>
晚次同酋長晨裝戒僕夫刴魚炊白飯繫馬與青芻但<lb/>
喜人情合寧論土俗殊誰家小兒女直欲挽吾鬚<lb/>
　　明發昆陽自此入山四望空寂情甚無賴因以自<lb/>
<pb n="KR4e0078_WYG_001-23a"/>
　　遣<lb/>
水窮山路轉雨斷塞雲迴冉冉行人至荒荒落日催百<lb/>
年消着屐萬事付衘杯不識昆明底何人見刼灰<lb/>
　　過嶠甸始見禾泥蠻數家有叟㩦酒過水見土酋<lb/>
　　飲道傍僕從皆飲酒盡乃行有作<lb/>
山斷村纔見溪迴路忽迷販茶非土獠勸酒是倭泥碧<lb/>
樹排雲直青秧挿水齊欲忘鄉土念多事子規啼<lb/>
　　晚宿山中與土酋共寢情亦真率因賦此詩<lb/>
<pb n="KR4e0078_WYG_001-23b"/>
寂寂空巖夜淒淒急雨寒土酋分武帳山鬼怪儒冠天<lb/>
欲勞筋骨人當見膽肝忘形自髙枕睡熟夢金鑾<lb/>
　　早行忽數人被甲持弩至道左俟土酋及見余或<lb/>
　　揖或跪譯者曰此倚石村部民也期此地迎酋而<lb/>
　　歸既而上馬從行至晚同宿山中賦此<lb/>
部落皆亭障民氓盡卒徒甲兵無外侮弩矢有前驅擒<lb/>
賊非難事安邊是逺圖君恩同雨露何地不霑濡<lb/>
雜種諸蠻部深山一野人樹枝低作屋松葉厚成茵自<lb/>
<pb n="KR4e0078_WYG_001-24a"/>
祝身無恙誰知句有神生還見妻子話此益酸辛<lb/>
　　以書詞招火頭忽納歸順詩以記之<lb/>
徼外之官日山中僦屋初遊盤同鹿豕孚信及豚魚已<lb/>
集投荒録將馳諭賊書中原一萬里人事近何如<lb/>
　　時忽納與死可伐刀木板皆已歸順山中無事與<lb/>
　　長官飲劇偶成<lb/>
舊釀筒能吸新詩藁未刪及𤓰今日到行李幾時還風<lb/>
雨家家碓烟雲面面山不因邊事息那得宦情閒<lb/>
<pb n="KR4e0078_WYG_001-24b"/>
　送别<lb/>
　　送景徳輝敎授歸越中<lb/>
斗酒都門别孤帆水驛飛青雲諸老盡白髮幾人歸風<lb/>
雨魚羮飯煙霞鶴氅衣溪山無限意予亦夢柴扉<lb/>
　　送韓縣丞之官<lb/>
退朝無事坐讀易索詩有客來扣門每看新進諸才傑<lb/>
都是故家之子孫金蘭結交嵗遲暮玉樹照人天晏温<lb/>
百里寧非大賢路一飯敢忘明主恩<lb/>
<pb n="KR4e0078_WYG_001-25a"/>
　　送安處善司稅之官青州<lb/>
買酒直傾囊底錢都門醉别意茫然人生白髪屐幾緉<lb/>
子去青州路一千鴉背夕陽江雨外馬頭秋色岱雲邊<lb/>
大梁東接齊封近書信頻煩使者傳<lb/>
　　送月潭上人省母<lb/>
日日慈烏啼樹林空山念母思難任了經夜月三花影<lb/>
灑淚春暉寸草心逺道歸來塵滿屨髙堂老去雪盈簪<lb/>
衲衣便作斑衣舞自覺天倫樂意深<lb/>
<pb n="KR4e0078_WYG_001-25b"/>
　　送紀善黄宗仁歸省閩中<lb/>
王門朝並入官舍暮同歸子負明經學予慚竊禄譏有<lb/>
言猶藥石相戒比絃韋念此交期久嗟時友道非挑燈<lb/>
頻夜雨把酒及春暉不寐縁聽漏無錢即典衣兹晨陪<lb/>
祖餞萬里問庭闈皆決閩山小心先越鳥飛白頭今老<lb/>
大彩服更光輝樂意何終極離歌莫嘆唏水深鳶跕跕<lb/>
風急馬騑騑路黑桄榔暗林紅荔子肥到家良願幸去<lb/>
國亦瞻依樓閣雲長繞烟花露未晞謬隨書殿直頗覺<lb/>
<pb n="KR4e0078_WYG_001-26a"/>
侍臣稀細訂涼秋約重來慎勿違<lb/>
　　送錢仲沐赴京師<lb/>
官舍五年居大梁<hi>闕</hi>　　人思故鄉詞伯而今無鐵史<lb/>
門生何幸識錢郎渡頭打鼓船開驛花底捲簾書滿牀<lb/>
未論心期又相别席上題詩煩寄將<lb/>
　　送洧川李主簿被薦赴京師<lb/>
儒生有策致時康送子城南别意長四十脫身辭簿尉<lb/>
九重虚已問賢良杠梁往往農功後榆栁陰陰官路傍<lb/>
<pb n="KR4e0078_WYG_001-26b"/>
洧上曾過見佳政于今父老不能忘<lb/>
　　送張長史往閩中收書籍<lb/>
親王開國日清閒講殿同趨獨厚顔宿徳造門如北海<lb/>
善書留本似河間禁渠冰盡微波緑苑樹春生細蕋斑<lb/>
珍重大夫南粤去滿船圖籍幾時還<lb/>
　　送歐陽太守之官東昌<lb/>
文忠孫子盡儒冠汝最華年拜好官白日錦衣行五馬<lb/>
青雲彩翮翥孤鸞聞名何似承顔色握手誰能出肺肝<lb/>
<pb n="KR4e0078_WYG_001-27a"/>
生别新知半悲樂他時書札報平安<lb/>
傾葢金陵白下門照人玉樹色清温殿前禮樂三千字<lb/>
海内文章六一孫雨露自天承紫誥風雲隨地送朱旛<lb/>
山東到日應春社父老傳呼花滿村<lb/>
　　送劉敎授致仕歸金華<lb/>
六十看山眼未昏草堂歸去卧煙村朝廷已許乞骸骨<lb/>
衣食未須憂子孫上馬天風吹蓆帽落帆江月到柴門<lb/>
美芹炙背區區意他日難忘獻至尊<lb/>
<pb n="KR4e0078_WYG_001-27b"/>
　　送人致仕歸越<lb/>
老臣殊荷聖恩寛詔許還家授散官賜杖未攜鳩玉小<lb/>
誥綾新織朶雲團西窗夜雨銷紅蠟東閣晴山擁畫欄<lb/>
子去我留寧不媿鑑湖他日請黄冠<lb/>
　　賦觀魚臺送李濠州歸河北<lb/>
莊周非惠子惠子非莊周二子濠上意固知魚樂否我<lb/>
陪李使君聊復濠上遊漠漠野屋古悠悠淮水秋濠魚<lb/>
不盈尺數罟日相求喁喁詎能樂政似蒼生憂吾祖養<lb/>
<pb n="KR4e0078_WYG_001-28a"/>
魚作徳與元化侔莊惠滿一哂撫掌風蕭颼使君將北<lb/>
歸脫履巢雲丘濠州失父母遮道不可留涸轍無活鮒<lb/>
深淵有潛虬徘徊下臺晚極目送孤舟<lb/>
　　賦海珠寺送史倅之肇慶<lb/>
泓然小滄海烱若明月珠樓閣起中央突兀金仙居夜<lb/>
聞諸天樂時有羣龍趨誰謂黍米微大與八極俱矧兹<lb/>
摩尼光一碧涵空虛府公或遊息賦詩懷抱舒清風吹<lb/>
欬唾散落天南隅為政豈不勞聊復樂公餘去珠行南<lb/>
<pb n="KR4e0078_WYG_001-28b"/>
還民命其少蘇<lb/>
　　送李學正之易州為賦桃花崦<lb/>
野性好林壑胡為來市鄽豈無桃花崦著我屋數椽深<lb/>
深崦中花萬樹春霞鮮居民非避秦鼓腹戴堯天花間<lb/>
長兒孫看花不計年我欲往求之路隔松蘿烟悵望小<lb/>
孤峯玉立青娟娟相逢李博士頗似長庚仙江東事幽<lb/>
討已有青鞋縁得官不厭冷幡然向幽燕振衣山上風<lb/>
洗耳石間泉期君早歸來和我桃花篇<lb/>
<pb n="KR4e0078_WYG_001-29a"/>
　　送王幼度待制致仕歸大梁應敎<lb/>
簪筆三年直禁坡揚鈴一日上淮河歸來疏傳黄金重<lb/>
老去馮郎白髮多野陌早花纔㸃綴官亭新栁已婆娑<lb/>
梁園到日春如海兒子將軍奈樂何<lb/>
白髮紅顔七十齡中原文物有儀刑君王晝日勤三接<lb/>
博士春秋老一經宫錦賜來天上使苑花開遍水心亭<lb/>
都門祖帳千年事猶有聲光在汗青<lb/>
　　送終南道士還山<lb/>
<pb n="KR4e0078_WYG_001-29b"/>
脫屣都門骨已仙山中故物尚依然寒窗火伏燒丹竈<lb/>
暖谷烟生種玉田一馬看來齊萬物雙龍化去歴千年<lb/>
長生久視寧無訣安得從師老後天<lb/>
　　送日本僧遊五臺<lb/>
中國有僧來日本鐵船過海是耶非三更地底金烏出<lb/>
萬里雲邊白鶴飛性本圓明能作佛跡無拘礙已忘歸<lb/>
五臺到日應殘臈看取天花滿衲衣<lb/>
　　送徴江倅朱克正赴京師<lb/>
<pb n="KR4e0078_WYG_001-30a"/>
　人皆云雲南卑暑故多瘴癘乂云昆明地冬不苦寒<lb/>
　夏不苦暑無瘴也洪武丁卯冬十月予始至嵩明風<lb/>
　雪三日地氣與中原不大相異十有一月留昆明風<lb/>
　雪復作意向之所聞皆妄耶詢諸土人則曰當年未<lb/>
　始有雪今始雪爾予於是深有感乎邵子之言竊自<lb/>
　喜也適徴江倅朱克正之京師詩以餞别因以識予喜云<lb/>
騎馬出城官路長滇池風雪正茫茫北來地氣符王化<lb/>
南下天兵克鬼方土鼓汙樽皆禮樂氊裘椎髻已冠裳<lb/>
<pb n="KR4e0078_WYG_001-30b"/>
重來莫道邊庭逺父老思君意不忘<lb/>
　　送魚課使霍思誠赴京師<lb/>
三年官守滯蠻荒萬里夢魂飛大行居有馬韉留客坐<lb/>
食無魚鮓寄親嘗晴天梅樹常含霧臈月山花不受霜<lb/>
辭滿得歸人共樂將詩送别意茫茫<lb/>
　　送雲南通守朱紹祖考滿赴京師<lb/>
城南城北作春遊父老逢人說郡侯田野只今無外事<lb/>
衣冠何地不中州馬頭紅雨花都落海子白雲山欲浮<lb/>
<pb n="KR4e0078_WYG_001-31a"/>
昨日新知今日别可堪東望獨憑樓<lb/>
　　送雲南劉推官赴京師<lb/>
恩承雨露出金鑾不是南蠻罰爽官六詔山川開郡縣<lb/>
百年父老見衣冠吏無隳突民何幸獄有平反母所安<lb/>
忽報政成將入覲青雲回首送飛翰<lb/>
　贈<lb/>
　　栢峯為希仙道士作<lb/>
何處仙家紫翠房一峯煙雨栢蒼蒼羊眠白石雲根爛<lb/>
<pb n="KR4e0078_WYG_001-31b"/>
麝過青苔雨氣香羽節凌風天有籟綵囊盛露玉為漿<lb/>
頭顱我已將華髮便欲傳君却老方<lb/>
　　溪隱為友人作<lb/>
練溪聞說草堂成擬托幽閒老此生楠樹秋風棋局晚<lb/>
桃花春水釣絲晴羣鷗煙雨忘心跡一鶚雲霄薦姓名<lb/>
為爾題詩翻自笑滄浪何日濯吾纓<lb/>
　　臨清道隱為豫府饒紀善作<lb/>
秋水一波清且深隱居誰識道人心流行不息終歸海<lb/>
<pb n="KR4e0078_WYG_001-32a"/>
開闢俱生直到今川上曽聞尼父嘆源頭重感晦翁吟<lb/>
何時一笑空明裏同照扁舟雪滿簪<lb/>
　　贈商潛戴珪<lb/>
釣澤可物色力田亦名科疇云山林士不為漢網羅有<lb/>
客善沉晦古鏡垢弗磨行貨區寰中逺遊笑且歌驅車<lb/>
大行坂捩柁揚子渦烟濤接溟涬空翠亘嵯峨險途亦<lb/>
良苦勝覽不既多治生各有術藏器心靡他人疑望市<lb/>
利爾自樂天和得酤百錢酒輒便兩頰酡乾坤一睥睨<lb/>
<pb n="KR4e0078_WYG_001-32b"/>
萬物如爾何我昔巖壑居幽期結雲蘿今悲白黑染豈<lb/>
幸青紫拖夷門官舍冷媿爾頻來過將詩勿浪傳為我<lb/>
自吟哦<lb/>
　　贈良醫楊士達<lb/>
南京舊識楊醫師北來中都重見之親王紀善為作傳<lb/>
䕶衞將軍能贈詩石田芝草白雲裏丹屋杏花春雨時<lb/>
刀圭乞我脱凡骨身到玉堂應未遲<lb/>
醫藥濟夭死肇自聖神作大哉炎農徳天地同廣博壽<lb/>
<pb n="KR4e0078_WYG_001-33a"/>
域無札瘥風氣固沖漠風氣一以開壽域日以索僵屍<lb/>
或京觀餓莩多溝壑雖有盧扁徒莫補混沌鑿天地今<lb/>
再初萬物方振躍恭惟吾皇心夕惕憂民瘼五福用敷<lb/>
錫四海翕清廓矧子醫師良仁術在所擴短章匪為贈<lb/>
於子意不薄<lb/>
　　贈眼科俺都刺<lb/>
人生妙處惟青盧光明不息照八區胡為蝦蟆蝕白月<lb/>
欲以象罔求𤣥珠青囊繫肘甚奇秘金箆刮膜只斯須<lb/>
<pb n="KR4e0078_WYG_001-33b"/>
吁嗟世俗盲五色俺師俺師絶代無<lb/>
　　贈莊浪王鎮撫<lb/>
左陳書史右弓刀誰道邊城軍務勞萬馬秋風肥苜蓿<lb/>
一䲭春水醉葡萄山山部落西戎靜夜夜旌旗北斗髙<lb/>
政是太平無事日不妨詩態憶吾曹<lb/>
　　贈吏隱<lb/>
我志本伊傅我學非申韓胡為窘簿書得匪負衣冠聖<lb/>
哲動以時否泰識其端巻舒則在我何適非所安冉冉<lb/>
<pb n="KR4e0078_WYG_001-34a"/>
鴈鶩趨聈聈龍蛇蟠曠心遺困辱沉迹逺疑患闗門古<lb/>
有令封疆亦有官公庭有執籥澗阿有考槃請渠勿投<lb/>
筆努力以加餐<lb/>
　　九我堂為王彥麟賦<lb/>
匪親曷有我有我能無親我當供我職我情莫我申父<lb/>
生母鞠畜長育我拊循出入又腹我反覆顧我勤親恩<lb/>
有如此罔極同蒼旻兒心若寸草胡能報陽春七閩去<lb/>
六詔不翅越與秦母髮鏡中雪父骨山下墳祭掃曠嵗<lb/>
<pb n="KR4e0078_WYG_001-34b"/>
時定省缺晨昏瞻望悲行役何怙哀鮮民上山山有顛<lb/>
涉水水有津悠悠百年内孝子難具陳<lb/>
　　立春前一日壽左布政鷃居張先生<lb/>
好風明月自東來嵗酒先霑栢葉杯元氣機緘生萬物<lb/>
壽星光燄燭三台漢廷盡對賢良策董子獨懷王佐才<lb/>
願使斯民樂長治熙然鼓腹上春臺<lb/>
五十儒臣兩鬢絲政縁赤子切寒飢化行南詔同中國<lb/>
道在西銘覺後知賔幕梅花春意早公堂栢樹午陰遲<lb/>
<pb n="KR4e0078_WYG_001-35a"/>
偕躋壽域蒼生願載拜稱觴豈我私<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0078_WYG_001-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　巽隱集巻一<lb/>
</p>
<p>
</p>
  </div>
<div>
<head>巽隱集巻二</head> <lb/>
    <p>
<pb n="KR4e0078_WYG_002-1a"/>
欽定四庫全書<lb/>
　巽隱集巻二<lb/>
　　　　　　　　　　　　明　程本立　撰<lb/>
　題<lb/>
　　題風木堂巻<lb/>
男兒徒食禄親沒為誰榮竟抱終天憾深違愛日情九<lb/>
原雙淚徹萬事一毫輕最是堂前木悲風日夜生<lb/>
　　題李典儀雲東巻<lb/>
<pb n="KR4e0078_WYG_002-1b"/>
母老今猶健兒行久不歸一官淹白首萬里夢斑衣越<lb/>
郡東溟濶秦闗西日微只將雙淚眼日日看雲飛<lb/>
　　題鶴湖草堂巻為况伯章司稅<lb/>
飛塵不到鶴湖邊隱者堂成似列仙弱水蓬萊三萬里<lb/>
人民城郭一千年煮茶風雪烟浮樹載酒空明月滿船<lb/>
此趣直忘身與鶴揚州何意問腰纒<lb/>
　　題君山别業畫巻為黄伯昻<lb/>
畫圖林壑起雲煙使者髙懷寄靜便背郭真成浣花屋<lb/>
<pb n="KR4e0078_WYG_002-2a"/>
看山如坐洞庭船柴門黄葉鄰僧掃石徑蒼苔野鹿眠<lb/>
如此故巢勞逺憶只應頭白是歸年<lb/>
　　題天竺曇敷上人法華山房巻<lb/>
曇師法華室只在鑑湖邊白日開三竺清光出五蓮海<lb/>
龍曾聽呪庭鳥亦知禪一月雲牀宿吾生信有縁<lb/>
　　題黃氏山水小畫<lb/>
　暇日景廣文邀予遊黄氏莊黄氏晜弟觴予亭中請名其<lb/>
　園因名之曰成趣酒半復出山水小畫二軸索詩遂賦二絶<lb/>
<pb n="KR4e0078_WYG_002-2b"/>
　用松雪翁倭硯試郭玘墨書畫上在坐者廣文與竺曇敷也<lb/>
青山緑樹有樓臺春水晴天一鏡開興發不因尋賀老<lb/>
酒船那得過湖來<lb/>
忘機得與白鷗親春雨汀洲杜若新一笑題詩山水畫<lb/>
不知身是畫中人<lb/>
　　題吳門孝子巻<lb/>
股刲兒可忍病去母能存不是輕遺體其如感至恩秋<lb/>
風多在樹夜雨自生萱今日終天戚衣襟滿淚痕<lb/>
<pb n="KR4e0078_WYG_002-3a"/>
　　題紫陽書屋畫巻為鮑掾<lb/>
朱子道鳴濂洛後紫陽山竝華嵩髙生民不被當時澤<lb/>
從祀方從後世褒封事萬言焚諫藁棹歌九曲付漁舠<lb/>
看君圖畫增予感千里雲林悵望勞<lb/>
　　題劉士平竹所巻<lb/>
鳯凰溪頭十畝園我昔種竹竹已蕃揃除雜亂扶正直<lb/>
不使惡類相牽援春雷動地兒孫長森然玉立參天上<lb/>
𤣥冬何嫌霜霰重赤日自憩風飈爽一從宦轍梁宋遊<lb/>
<pb n="KR4e0078_WYG_002-3b"/>
熇埃眯目揮汗流琉璃八尺誰捲送琅玕一箇不可求<lb/>
腐儒本非食肉相十年歸夢隨吳榜餘生未了苜蓿盤<lb/>
此身須付桃枝杖永嘉劉郎思故山有廬亦在萬竹間<lb/>
覓我狂歌托幽抱歌成轉覺俱愁顔長竿把得谿頭釣<lb/>
短簫吹作江南調此時燒筍飯劉郎噴案不妨同一笑<lb/>
　　題山水釣魚小畫<lb/>
人間萬事一絲輕江上數峯雙眼明老我不歸空看畫<lb/>
秋風又到洛陽城<lb/>
<pb n="KR4e0078_WYG_002-4a"/>
　　題竹石小畫<lb/>
玉堂仙人松雪公寫竹正似石室翁雲林道人雖出後<lb/>
往往落筆生秋風吳人好書仍好畫百年遺墨千金價比來<lb/>
何處得此圖松雪雲林此其亞娟娟嫩玉纔數莖烟稍雨葉縱<lb/>
復横洞庭寒骨沉水底鐵索下取蛟龍爭却憶江南舊池館筆<lb/>
牀棋局何蕭散一行作吏事便廢十年不歸魂欲斷松雪子孫<lb/>
今幾人雲林弟子誰逼真得歸故鄉倘相覓竹枝掛我頭上巾<lb/>
　　題望雲圖<lb/>
<pb n="KR4e0078_WYG_002-4b"/>
　清漳黃宗仁為周府紀善其尊人栢軒先生年已八十<lb/>
　餘道逺弗能就禄養宗仁嘗以使事經河山間見白雲<lb/>
　南飛因駐馬久之夷山孫述古為作此圖以識其不忘<lb/>
　乎親之意宗仁徴予詩予故以狄公言之庶覽者知圖之<lb/>
　所由作也洪武十六年癸亥十月初吉程本立書<lb/>
憶弟杜陵恨思友陶翁情矧兹登太行能不懷所生天<lb/>
倫孰為重孝感莫非誠無形恒有視豈直雲英英依雲<lb/>
睠親舍益使憂抱縈斯人已千載簡冊垂令名披君望<lb/>
<pb n="KR4e0078_WYG_002-5a"/>
雲圖今古一章程誰獨非人子令我心惸惸<lb/>
　　題張徳麟活水軒巻<lb/>
川流雖浩浩泉出廼涓涓地勢東南下河圖一六先淨<lb/>
心涵湛碧探理入幽𤣥我學如潢潦詩成益惘然<lb/>
　　題嚴氏蒼蒼樓嚴氏子陵後也今居上虞山中樓<lb/>
　　名葢取范文正公雲山蒼蒼之句云<lb/>
嚴陵灘下水潺潺千載髙名宇宙間風節最稱東漢士<lb/>
子孫猶隱上虞山滄江烟雨羣鷗沒落日雲霄一鳥還<lb/>
<pb n="KR4e0078_WYG_002-5b"/>
好倚樓居同極目久淹官署獨何顔<lb/>
　　題墨桃<lb/>
天台美人紅雪肌玉洞春深曾見之今日風沙吹面黑<lb/>
出山不似在山時<lb/>
　　題畫<lb/>
瀑雪青天落松濤白日飛罷琴成獨賞得趣在忘機<lb/>
山水東南好持竿我亦曾只今江海上何地着嚴陵<lb/>
　　題梨花錦鳩圖<lb/>
<pb n="KR4e0078_WYG_002-6a"/>
　章葆字徳玉金華人也蚤嵗北遊嘗仕秘府今已七<lb/>
　十餘矣流落梁宋間衣食不能給然精明强健不減<lb/>
　昔時非泰然自處者不能也時寫翎毛花果生意入<lb/>
　神曲阿眭履道持梨花錦鳩圖徴予詩且言其為人<lb/>
　若此因識其語于詩之左欲知徳玉者當求之丹青<lb/>
　粉墨之外也洪武十九年丙寅二月乙卯程本立書<lb/>
别愁歸恨是清明眼眯風沙白髮生縱有花枝如畫裏<lb/>
看花不似少年情<lb/>
<pb n="KR4e0078_WYG_002-6b"/>
萬花深處語黃鸝花底能無挾彈兒自在兩鳩春寂寂<lb/>
一枝晴雪立多時<lb/>
　　題畫送人歸越中<lb/>
十年歸夢落滄波一日飛帆渡浙河指㸃南山最青處<lb/>
故巢依舊白雲多<lb/>
　　題山水畫<lb/>
白雲載青山青山欲飛去㶁㶁石間泉沉沉谷中樹得<lb/>
非匡廬遊無乃天台路願與幽人期逍遥嵗年暮<lb/>
<pb n="KR4e0078_WYG_002-7a"/>
艤舟上層臺抱膝寄遐想飛鷗閃餘暉秋色淒蒼莽山<lb/>
川豈不好嵗月忽已往悲來一長嘯旋飈激清響<lb/>
　　題友人剡溪書屋畫巻<lb/>
好買山陰二頃田草堂只住剡溪邊誰無白飯魚羮吃<lb/>
未有青鞋布襪縁萬壑烟霞晴看畫五更風雨早朝天<lb/>
乞身得遂南歸願雪夜懷人即放船<lb/>
　　題子昻煙波歸興圖<lb/>
此生只合住湖州罷得微官任白頭盡買太湖三萬頃<lb/>
<pb n="KR4e0078_WYG_002-7b"/>
烟波隨處着漁舟<lb/>
　　題浦舍人畫梧桐竹石<lb/>
雲林弟子浦長源風雪相逢白下門請寫江南山水窟<lb/>
著我讀書秋樹根<lb/>
錦石成山花滿川子孫一旦鬻平泉疎篁古樹蒼厓雪<lb/>
茅屋看來已百年<lb/>
　　題三餘齋巻送錢掾還鄉<lb/>
白門送客日已斜車馬塞路風吹沙金印何須大如斗<lb/>
<pb n="KR4e0078_WYG_002-8a"/>
錦城不如早還家雨夜空庭惟木葉雪晴深谷有梅花<lb/>
三餘齋中自足樂閉門讀書雙鬢華<lb/>
　　題興平敎諭羅時可西山清嘯集<lb/>
西山老人鬚髮蒼舒嘯直登千仞岡應谷大聲穿石裂<lb/>
旋風遺響入雲長江流赤壁空寒月樹倚蘇門幾夕陽<lb/>
今古英豪本同調不勝遐想接微茫<lb/>
　　烏撒題畫四絶<lb/>
　　　鶺鴒<lb/>
<pb n="KR4e0078_WYG_002-8b"/>
急難思我弟萬里各漂零原上西風急傷心見鶺鴒<lb/>
　　　白頭翁<lb/>
烏蠻天萬里客鬢不禁秋自在髙枝鳥胡為也白頭<lb/>
　　　杜鵑<lb/>
啼血口流丹月明花影寒不堪愁裏聽只好畫中看<lb/>
　　　雙燕<lb/>
不歸江上宅烟栁暗春郊多媿雙飛燕年年覓舊巢<lb/>
　　題徐景暘趨庭巻<hi>景暘散騎舍人父任雲南右布政使</hi>
<pb n="KR4e0078_WYG_002-9a"/>
柱石老臣持使節芝蘭兒子拜親闈九重天語傳丹陛<lb/>
五色雲章製彩衣官舸夜帆風力便壽觴春酒雪花飛<lb/>
人生一樂真難得況爾名家世所稀<lb/>
　　題陳谷賔思親巻<lb/>
春雨白魚江水深夕陽烏鳥塞垣陰誰無逺道思親淚<lb/>
不及髙堂念子心五色斑衣雲滿袖百年華髮雪盈簪<lb/>
如何此樂恒難得陟岵詩成感至今<lb/>
　　題夢彩堂大理推官馮思齊氏自為監察御史時<lb/>
<pb n="KR4e0078_WYG_002-9b"/>
　　扁其堂曰夢彩洪武廿一年嵗次戊辰冬予過大<lb/>
　　理思齊以巻徴詩<lb/>
身上綵衣今夜夢囊中繡線舊時縫兩眼忽迷雲五色<lb/>
八翼直飛天九重袖翻蝴蝶春階舞盤斫鯉魚朝饌供<lb/>
百年此樂人間少睡起倒裳聽禁鐘<lb/>
　　題韓伯時壽藏巻<lb/>
自營壽穴松林䕶預乞墓銘厓石鐫四海交遊幾人在<lb/>
百年宇宙一身全判山容與花時酒剡水溟茫雪夜船<lb/>
<pb n="KR4e0078_WYG_002-10a"/>
去住何鄉非樂土死生今日任蒼天<lb/>
老來斑鬢謝朝簪買得青山有賜金汗簡文章千古事<lb/>
繭窩骸骨百年心冰霜舊栢烏羣集風雨小松龍一吟<lb/>
蒲裹車輪鳩刻杖蒼天有待意何深<lb/>
　　題王理問宜休亭畫巻<lb/>
老來多病懶衣冠結得間亭日倚闌豈為好名聊傲世<lb/>
正縁知止欲辭官三更海氣雲霞赤六月樹聲風雨寒<lb/>
歸到閩中舊臺觀不須山水畫圖看<lb/>
<pb n="KR4e0078_WYG_002-10b"/>
　　題凌景南春露軒<lb/>
憶昔園林春露時髙堂慈母看孤兒金莖願得承仙掌<lb/>
玉屑和來獻壽巵潤入錦棚生竹笋濕沾斑袖滴花枝<lb/>
於今怵惕興悲感恍若音容一見之<lb/>
母櫬扶來魄未安春山草木露漙漙松間曉滴花還破<lb/>
薤上陽晞淚不乾舊宅魚泉空有井小囊熊膽尚留丸<lb/>
搆軒題扁情何極乞得詩銘後代看<lb/>
　　題畫龍<lb/>
<pb n="KR4e0078_WYG_002-11a"/>
水底或沉盈尺梭天際忽騰千丈波神靈變化固莫測<lb/>
世能豢之奈爾何<lb/>
　　題畫菜<lb/>
酒酣夜發清冰甕朝罷春霑白玉盤十載舊恩天上夢<lb/>
一根生意畫中看<lb/>
　　題山水小畫<lb/>
太湖三萬六千頃七十二峯湖上山草閣酒醒風雨過<lb/>
棹歌聲在水雲間<lb/>
<pb n="KR4e0078_WYG_002-11b"/>
江南不到幾秋螢風壑雲林夢草亭萬里乾坤雙老眼<lb/>
他山不似故山青<lb/>
　　題望雲巻<lb/>
幾見夕陰天際合恒瞻曉氣日邊開百年只願斑衣着<lb/>
五色何當玉女裁下土蒼生渴霖雨邊城白髮走塵埃<lb/>
陳情倘許排閶闔歸到庭闈心尚孩<lb/>
　　題郭掾未伸軒巻<lb/>
親喪不葬孤兒罪聲欲徹天成永號一日九原封馬鬛<lb/>
<pb n="KR4e0078_WYG_002-12a"/>
百年萬事付鴻毛秋風白髮身今老寒食青山夢轉勞<lb/>
家圃賣𤓰歸去好墓廬攀栢種來髙<lb/>
　　題山水畫送人歸楚<lb/>
西南六詔山無數多在蠻烟瘴雨間不似故鄉歸去好<lb/>
洞庭湖上看君山<lb/>
　　題百鳥圖<lb/>
燕雀安知鴻鵠志鳳凰豈同雞鶩羣君看九十九禽外<lb/>
一禽舉翮摩青雲<lb/>
<pb n="KR4e0078_WYG_002-12b"/>
　　題劉中雲海蓬萊軒<lb/>
誰信劉郎是謫仙行軒不减洞中天蛟龍噓氣成樓閣<lb/>
島嶼餘波見市㕓鶴到詩壇通逺信人憑棋局惜流年<lb/>
卜居自愛三山好贏得烟波滿目前<lb/>
　　題蔡氏同壽堂<lb/>
八荒仁壽域四海太平時盤古乾坤久華胥日月遲長<lb/>
年非大藥至樂在標枝總是吾君力蒼生恐未知<lb/>
　雜詠<lb/>
<pb n="KR4e0078_WYG_002-13a"/>
　　費孝子詩<lb/>
蔡河冰堅夜苦寒將軍上馬重裘單誰知一卒獨念母<lb/>
解衣卧冰良足嘆剖冰求魚魚易得有母不見供誰食<lb/>
萬事無如子母全一寒敢為形骸惜爾雖不自惜天也<lb/>
寧無知一朝有王命命爾求母任所之山川邈邈荆湖路<lb/>
兒行遑遑母何處澧州城邊求得之母髮蕭蕭已埀素<lb/>
初逢不覺淚交頤却話兵戎始别時一失鄉閭二十載<lb/>
只今誰在誰孤嫠奉母還居蔡河上人力胡能神所相<lb/>
<pb n="KR4e0078_WYG_002-13b"/>
王恩不特賜之金且復其身俾終養新婦從夫未識姑<lb/>
籲天一誠夫與俱兒能負米婦能爨返哺不媿禽中烏<lb/>
宋朝孝子河中倅蘇公文章傳海内江南流落孝僧詩<lb/>
鮮于草書稱近代軍中小卒誰所譽金華作傳不我誣<lb/>
忠臣孝子何代無嗚呼忠臣孝子何代無<lb/>
　　尋劉集賢隱居<lb/>
方瞻紫錦屏倐覽青玉案兹山亘百里我行山未半餘<lb/>
雪雲俱白新泉冰始冸春姿動晴壑好鳥自相喚探幽<lb/>
<pb n="KR4e0078_WYG_002-14a"/>
㑹披榛紀勝欲濡翰西投集賢里息鞅日已旰衣冠拜<lb/>
遺老使我發深嘆垂世貴立言有竹青可汗<lb/>
　　乳石詩<lb/>
　象賢奉常得異石於演樂堂典寶周翁識之云道州<lb/>
　乳石也奉常欣然以詩見遺余嘗怪李翰林集有云<lb/>
　荆州玉泉山多乳窟中有白蝙蝠飲乳水而長生其<lb/>
　大如鴉典寶荆湘人欲一問之未暇也今以道州乳<lb/>
　石言之則荆州乳窟可知矣然又聞王烈入山得石<lb/>
<pb n="KR4e0078_WYG_002-14b"/>
　髓青泥流出隨手堅凝氣味如秔飯按仙經云服之<lb/>
　壽齊天地竊謂髓之與乳皆石之脂也髓其凝者乳<lb/>
　其液者乎服髓者壽則蝙蝠飲乳而不死亦無足怪<lb/>
　矣獨未知遯世長生之徒亦有服乳而長生者乎因<lb/>
　賦詩畣奉常并呈長史公且欲質諸典寶翁也<lb/>
聞道山中乳窟多乳泉流處石為窠洞門到夜飛蝙蝠<lb/>
驛路何年載槖駝野色忽看新㟝嶁水痕猶認舊漩渦<lb/>
豈無青髓香如飯老我黄塵奈爾何<lb/>
<pb n="KR4e0078_WYG_002-15a"/>
　　喜晴<lb/>
夜雨朝晴喜欲狂西屯騎馬過東岡不妨逐兔爭牽狗<lb/>
切莫驅狼使牧羊野日孤營無細栁天風十月有枯桑<lb/>
歸來又飲將軍酒一醉都令世慮忘<lb/>
　　齋宿皇陵夜起俟王駕<lb/>
濟濟肅冠佩隱隱聆和鸞彤庭炯斜月松栢颯以寒神<lb/>
山衞皇陵左右龍虎盤孝思穆宸衷王心豈遑安秋嘗<lb/>
日維吉夙駕夜未闌駿奔執籩豆臣亦備祠官所職在<lb/>
<pb n="KR4e0078_WYG_002-15b"/>
誠恪匪曰盛容觀斯言告在列同心臭如蘭<lb/>
　　登封至日<lb/>
登封一室青山下長至千官玉陛前赤脚欲凌神葢雪<lb/>
朱衣曾惹御爐煙慚無衮職絲毫補願祝皇圖億萬年<lb/>
靜坐寒窗看羲畫經筵或者問韋編<lb/>
　　莊浪王鎮撫省先墓於永嘉道經大梁持巻索詩<lb/>
　　隨筆塞命<lb/>
秦之山越之水將軍去家五千里南雲飛北風起將軍<lb/>
<pb n="KR4e0078_WYG_002-16a"/>
憶親何日已男兒得禄不逮養有淚直徹黄泉底嗚呼<lb/>
秦之山越之水錦衣煌煌照桑梓九原有知能不喜<lb/>
　　出使錢塘收書籍發大梁<lb/>
奉使南行曉出闗回瞻宫殿紫雲間鄉里那從枉道入<lb/>
圖書只載滿船還百年艮嶽塵飛海八月胥濤雪湧山<lb/>
一到錢塘一懷古鄂王墳下淚潺湲<lb/>
　　簡寶雞王二尹<lb/>
南經險道入褒斜十步躋攀九嘆嗟竒駿舊曾分上廐<lb/>
<pb n="KR4e0078_WYG_002-16b"/>
蹇驢今欲借東家渭河夜雨鳴清瀨秦嶺朝雲化紫霞<lb/>
萬里一官誰見憶天涯更復有天涯<lb/>
　　戲咏石餅<lb/>
　予行至土門鋪無炊具日巳午未早食從者陳祥擇<lb/>
　一石圓如礮者置火中少焉裹石以麪煨熟之剥麵<lb/>
　食予曰此名石裹堆也予因名之曰石餅詩以識之<lb/>
我心匪石不可轉鍊石作餅心彌堅自看一丸凝白雪<lb/>
誰將五色補青天縮葱侍御世所鄙全椒道士骨已仙<lb/>
<pb n="KR4e0078_WYG_002-17a"/>
鉛金砂汞苦難得不如服此能延年<lb/>
　　東埧鋪見桂花因憶故園雙桂<lb/>
故園雙桂樹初成將比吾家兩弟兄封植敢忘先子志<lb/>
急難誰念此時情山濃山淡皆秋色人笑人歌共月明<lb/>
獨把一枝思骨肉天香三嗅淚縱横<lb/>
　　滇陽二月罌粟花盛開花皆千葉紅者紫者白者㣲<lb/>
　　紅者半紅者傅粉而紅者白膚而絳唇者丹衣而<lb/>
　　素純者殷如染茜者一種而具數色絶類麗春譜<lb/>
<pb n="KR4e0078_WYG_002-17b"/>
　　之所云余念昔居吾鄉有亭芙蓉浦上亭外罌粟<lb/>
　　三畝許花惟單葉紅白二色而已後忝親王禮官<lb/>
　　從駕自京師之國大梁此花無異吾鄉兹焉流落<lb/>
　　萬里人事不及而植物遇之不勝感時戀舊之私<lb/>
　　賦詩二首<lb/>
二月昆明花滿川麗春别種最芳妍青黄未著罌中粟<lb/>
紅白都開地上蓮逐客形容嗟老矣美人顔色笑嫣然<lb/>
馬頭初見情多感吟得詩成莫浪傳<lb/>
<pb n="KR4e0078_WYG_002-18a"/>
善闡東風不作寒米囊花似夢中看珊瑚舊是王孫玦<lb/>
瑪瑙猶疑内府盤嘶過驊騮金匼匝飛來蛺蝶玉欄干<lb/>
瘴烟窟裏身今老春事傷心思萬端<lb/>
　　滇陽病起<lb/>
書籖藥裹客窗間一月吟成病裏閒日日相看好顔色<lb/>
人情誰得似青山<lb/>
天涯病後命如絲豈復形容似舊時有客相辭汴州去<lb/>
傳聞政恐到吾兒<lb/>
<pb n="KR4e0078_WYG_002-18b"/>
　　病後戲柬章廣文<lb/>
巉然瘦骨鬢鬖鬖扶杖前廊力未堪欲問故人章博士<lb/>
為誰騎馬出城南<lb/>
　　病中謝劉大有曹廷珪見過<lb/>
城南僦屋小如舟貧病誰能慰旅愁薄俗久知無管鮑<lb/>
新交何幸得曹劉<lb/>
　　巳巳至日用煉象闗韻<lb/>
夢裏猶疑聽禁鐘起來山色曉雲籠三年蠻徼逢長至<lb/>
<pb n="KR4e0078_WYG_002-19a"/>
萬里君門拜九重斑白秖添新鬢髮丹青誰寫舊儀容<lb/>
窮愁博得身强健晚節深期雪後松<lb/>
　　洪武九年嵗丙辰二月十日被擢秦王禮官十七<lb/>
　　日同秦晉燕王府官僚召見奉天門下各賜馬一<lb/>
　　疋楮幣有差惶悚感激退而賦詩<lb/>
小步騧駵細織帴羣僚拜賜赤墀前玉門闗外年年貢<lb/>
金水橋邊一一牽周制天閑元十二衛詩騋牝亦三千<lb/>
不才駑鈍知何補多幸青雲早着鞭<lb/>
<pb n="KR4e0078_WYG_002-19b"/>
職幣司存九府間流行如水積如山鹿皮薦璧侯王入<lb/>
蚨血塗錢子母還盛世理財元有道小臣蒙賜獨何顔<lb/>
弊裘羸馬仁三族晏子為人亦未慳<lb/>
　　吾鄉富友文擢順慶府同知三年升保寧府知府<lb/>
　　以七十致仕順慶經歴陳暹㑹予于京師言其事<lb/>
　　喜詩賦之<lb/>
陳郎相見石城隅能說吾鄉富大夫白髮衣冠歸洛社<lb/>
蒼頭琴鶴出成都仰天閶闔猶能拜步月欄干不用扶<lb/>
<pb n="KR4e0078_WYG_002-20a"/>
何日得從諸老後年年春酒勸屠蘇<lb/>
富老還家自蜀川蜀民能說府公賢朝廷吏重二千石<lb/>
鄉里人稀七十年花雨小車東郭去竹涼髙枕北窗眠<lb/>
請看五福陳洪範造物於公賦予全<lb/>
　　觀梅分韻得枝字<lb/>
只道花如雪何如鬢亦絲客中今日臘眼底去年枝地<lb/>
暖春歸早江寒月出遲詩情似何遜惆悵立多時<lb/>
　　狀元黃分韻得載字<lb/>
<pb n="KR4e0078_WYG_002-20b"/>
曲江探花宴春事今安在粲粲霜下傑正色獨不改郗<lb/>
林有丹桂擅色已千載晚節孰與倫汝價當十倍<lb/>
　　晚興分得淨字<lb/>
晚興重畱客風流繼觴詠座移脩竹深徑掃蒼苔淨秋<lb/>
聲屋邊起月色雲中迸富貴未足論且以安吾命<lb/>
　　得影字<lb/>
秋風絡緯啼金井月色樓臺漏聲靜美人逺在天一方<lb/>
何以慰我心耿耿玉闗不夜嫦娥老銀漢欲冰河鼓冷<lb/>
<pb n="KR4e0078_WYG_002-21a"/>
强把相思托鳳簫小階吹轉梧桐影<lb/>
　　得塘字<lb/>
夜雨不濕泥曉雲低度牆嚶嚶鳥求友我情曷能忘蔡<lb/>
氏雅敬客羣士集中堂及兹春節宴所忻在餘芳長吟<lb/>
何紆徐短歌或慨慷從來文學交豈徒弄盃觴華風蕩<lb/>
碧草緑水沈迴塘嗟我咏歸樂孰與曾㸃狂<lb/>
　　惜日短嵗十二月二日同諸友訪環中老鮑恂于<lb/>
　　西溪隱居蒙留欵談論懽洽豈無一言以記之遂<lb/>
<pb n="KR4e0078_WYG_002-21b"/>
　　命題云各賦一首嗟夫在心為志發言為詩觀其<lb/>
　　所作蓋可見矣<lb/>
我志在千古此生無百年百年亦苦短白日如奔川光<lb/>
陰旦復旦把鏡心茫然歴看古賢傑勲業照簡編安能<lb/>
不努力坐待雪滿顛羲和駕六龍為我遲遲鞭<lb/>
　酬和<lb/>
　　臈日值雪次貝先生二十韻<lb/>
霰零初淅瀝雨灑復廉纎只道花如絮那知木有鹽亂<lb/>
<pb n="KR4e0078_WYG_002-22a"/>
飄隨滿地斜舞巧穿簾父老驚銀甕兒童得玉蟾湯泉<lb/>
應已凍火井詎能炎一氣何舒慘羣黎任愛嫌垣墉堆<lb/>
易圮坑坎積逾添鵝鴨隍池靜貔貅府衞嚴夜窗貧展<lb/>
巻曉漏誤傳籖休矣門誰立昭乎闕自瞻昆崙愁折柱<lb/>
華嶽恐埋尖晴色先浮瓦寒聲或墮簷蜀蛆疑石化海<lb/>
䑕只冰潛坐食慚倉庾啼飢嘆里閻陽春君寡和嵗酒<lb/>
我先拈瑶草將持贈瓊茅試用占貢犀知物逺賜錦望<lb/>
恩霑宫額看梅綴農情待麥蔪梁園諸客盛司馬獨才<lb/>
<pb n="KR4e0078_WYG_002-22b"/>
兼却笑烹茶者家姬未屬厭<lb/>
　　季子奉祠浚井得竒石次韻<lb/>
偶從深井得原是太湖來艮嶽無仙仗昆明有刼灰忠<lb/>
臣厲齒泣貞婦望夫回不勝懷古意㸃筆賦崔嵬<lb/>
致此江湖逺于今嵗月深摩挲悲艮嶽指㸃看雲岑烟<lb/>
霧含餘潤風雷起太陰崢嶸見君意貞確比吾心<lb/>
　　暫歸故鄉和友人見寄<lb/>
拾遺徒步得南歸千里風塵一布衣為報鄉人莫相笑<lb/>
<pb n="KR4e0078_WYG_002-23a"/>
丈夫元不志輕肥<lb/>
　　和張徳駱紀善初度韻<lb/>
東風驛騎始南還晚興留人食尚寒泰華黃河觀未了<lb/>
陽春白雪和皆難山香舞處花如雨海月飛來玉作盤<lb/>
但願此身俱老健年年此日共清歡<lb/>
　　飲酒沔縣市中走筆次劉忠江韻<lb/>
郢曲彌髙和轉難酒酣拔劍氣如山誰憐騏驥鹽車下<lb/>
不在君王十二閑<lb/>
<pb n="KR4e0078_WYG_002-23b"/>
　　歸田後次友人正旦早朝韻<lb/>
騎馬天街踏雪晴銀幡猶記入新正歸來一室青山郭<lb/>
夢到羣仙白玉京波煖栁風迴太液露晞花日上承明<lb/>
題詩曽應親王敎五色春雲筆底生<lb/>
　　和貝惟學登小孤山<lb/>
西來風浪湧金山人在鴻濛沆漭間大地小孤天柱石<lb/>
長江第一海門闗鮫人夜泣珠成淚龍女晴梳翠作鬟<lb/>
欲問靈巫報神語我行何日定東還<lb/>
<pb n="KR4e0078_WYG_002-24a"/>
　述懷<lb/>
　　春日值雪述道中鄙懷<lb/>
河山開國大風雪趣裝嚴闗樹容車幰天花拂帽簷路<lb/>
驚深峪轉衣索弊裘添鱗甲飄逾亂毫釐雨或纎凍龜<lb/>
誰為藥寒痺孰能砭夜宿催爐火晨興問漏籖沙畱鷗<lb/>
跡印泥逐馬蹄粘宜麥曾聞諺連茹况得占眼明看白<lb/>
晳心切為蒼黔陽長今當盛陰凝已足嫌㣲生同燕雀<lb/>
逝景惜烏蟾一命才猶忝諸公徳可漸簡須司馬授詩<lb/>
<pb n="KR4e0078_WYG_002-24b"/>
許杜陵兼珠側知形穢膏餘被物霑入崤疑隴蜀渡洛<lb/>
似沱潛華藻非三謝丹青媿二閻春晴動鳷鵲月色夢<lb/>
蜚廉專對吾何取能卑叟愈謙别來旬朔改坐覺嵗時<lb/>
淹郢曲雖難和家醪㑹共拈<lb/>
　　久雨述懷<hi>次張長史韻</hi>
閃閃夜多電曀曀朝復風大梁六月雨日夜聲淙淙陰<lb/>
陽有縱閉天人相感通因思黃河決昔者原武東長隄<lb/>
蟻穴壞尚足嬰其衝遂令耕桑地濤瀾漲舂容去年夏<lb/>
<pb n="KR4e0078_WYG_002-25a"/>
不雨禱祠走府公誰能罪真宰我欲鞭豐隆得非傷稼<lb/>
穡曾莫寛租庸今年雨不止將無河決同徒聞萬姓號<lb/>
未覩百榖豐天心寧匪仁帝徳豈不洪庶乎形氣和蕩<lb/>
彼氛祲空腐儒謬食禄治生在歸農燮調闇大體憂憤<lb/>
誠小忠況垂齒髮暮敢覩班資崇三嘆詠君作載歌激<lb/>
予衷<lb/>
　寄<lb/>
　　寄弟并示壻吳氏<lb/>
<pb n="KR4e0078_WYG_002-25b"/>
聞道南塘旱吾家正可憂不能供賦稅豈得免征求舊<lb/>
宅荒苔雨先塋宿草秋急難須努力更與阿騏謀<lb/>
　　續得鄉人信再寄弟<lb/>
聞道溪田熟如今刈穫無還能足家食且不負公租八<lb/>
月來黃雀三江出紫鱸新炊兼異味老我憶歸吳<lb/>
　　洪武丁卯春侍從親王朝京寄宋季子<lb/>
詩翁金石奏對客我能誦翁亦哦我詩松泉響幽洞王<lb/>
門七年久雞鶩隨鵷鳳同抱愛君心義與丘山重于今<lb/>
<pb n="KR4e0078_WYG_002-26a"/>
事何及生死銜悲痛我尚卧京華翁已歸梁宋逢人叵<lb/>
舊歡即事生新夢彷徨中夜起丹白銀河凍春風汴橋<lb/>
栁臈酒鈞州瓮輕衫雪羅製小騎青絲鞚斯遊豈不樂<lb/>
老我無由共㝠㝠北飛鴻目極千里送<lb/>
　　七月九日葭萌道中寄宋季子奉祠<lb/>
聮步常年近赤霄千秋佳節慶今朝星明南極聽更漏<lb/>
日上東方立早朝華蕚樓前猶夢到葭萌道上欲魂銷<lb/>
仰天自祝吾王壽回首中原悵望遥<lb/>
<pb n="KR4e0078_WYG_002-26b"/>
　　戊辰七月九日用葭萌道中韻再寄宋季子奉祠<lb/>
蓬萊簇仗逼雲霄葵藿傾心豈一朝玉體願期王自愛<lb/>
金閨憶與子同朝盃餘壽瀝波曾及袖有天孫霧已銷<lb/>
風雨五更孤夢斷江湖萬里一身遥<lb/>
　　寄嵩明倅嵩明倅祖原善予鄉人也予卧病昆陽<lb/>
　　原善以公事來日相過旅次意甚懇别後寄此以<lb/>
　　寫予懷<lb/>
年將五十已龍鍾百病交攻氣不充羨爾髙年精力在<lb/>
<pb n="KR4e0078_WYG_002-27a"/>
鬢毛霜白面霞紅<lb/>
天涯相見故鄉人一話江南一愴神那復錦鴛湖上醉<lb/>
畫船簫鼓閙青春<lb/>
風雨山窗客枕孤東方欲曙鳥相呼無人更似嵩明倅<lb/>
日日能來問病夫<lb/>
苦憶嵩明祖判官無由兩臂挿飛翰此身强健須相覓<lb/>
醉舞青天白玉盤<lb/>
　留别<lb/>
<pb n="KR4e0078_WYG_002-27b"/>
　　次韻貝原翬留别<lb/>
　原翬鄉先生貝廷珍仲子也兄弟五人三人出仕兄<lb/>
　原憲都府經歴弟季翔楚府紀善原翬今宰武安邑<lb/>
　以考滿赴京師相見于大梁因賦詩留别<lb/>
客裏逢君說故鄉留連樽酒過斜陽漢時循吏稱三異<lb/>
馬氏佳兒識五常老去只驚搔鬢短醉來不覺放歌長<lb/>
明朝相送城南路記取槐陰四月涼<lb/>
五年官舍汴州城一見鄉人一愴情賴有寒氊留客坐<lb/>
<pb n="KR4e0078_WYG_002-28a"/>
可無春釀與君傾北來山水登臨倦南去音書感慨并<lb/>
何日吳淞江上住兩蓑烟雨釣舟橫<lb/>
　　發嵩縣留别守禦千兵邑庠教諭<lb/>
嵩州官舍留三日日日亂山雲吐吞聞雞夜看北斗柄<lb/>
借馬曉出東城門廣文無氊坐賔客將軍有書傳子孫<lb/>
我懷先世此鄉里願聚族人居陸渾<lb/>
　　之官雲南留别大梁親友<lb/>
一身去中原萬里投南詔敢辭瘴癘入得匪神明誚精<lb/>
<pb n="KR4e0078_WYG_002-28b"/>
忠膽弗渝日月諒能照生還詎無期老學益自劭親知<lb/>
念行役執酒請予釂毋為臨岐惻但作出門笑踟蹰城<lb/>
西路指㸃雲外嶠有詩頻寄君盡寫所歴妙<lb/>
　懷古<lb/>
　　龍徳宫故基懷古<lb/>
海子三山帶彩霞上皇頻駐五雲車豈知花石窮民力<lb/>
只擬蓬瀛作帝家中國一朝非宋土北風萬里盡邊沙<lb/>
只今遺跡令人感剰水荒丘落日斜<lb/>
<pb n="KR4e0078_WYG_002-29a"/>
　　河堤懷古<lb/>
落日黃河岸兒童看使臣雲封龍伯樹風旋馬頭塵蕩<lb/>
蕩中原地熙熙上古民如何三代下風俗再難淳<lb/>
　桐溪古跡<lb/>
　　雪佛碑<lb/>
天花墮虛空平地忽三尺異哉西方神現此水精域胎<lb/>
非托摩耶意叵勞刻畫乃瞻白玉相安用黃金飾一洗<lb/>
熱惱心悉依清淨力紅日起扶桑終焉化無跡其無本<lb/>
<pb n="KR4e0078_WYG_002-29b"/>
非空其有亦非色君看東逝波滄海不可測我來鳳凰<lb/>
溪古寺久荆棘摩挲雪佛碑碑斷字莫識金石亦已壞<lb/>
况非金石質萬事等泡影感之三嘆息<lb/>
　　洗馬池<lb/>
房星下照天池水水光一碧淨如洗驊騮何來塵滿身<lb/>
解却金覊濯清泚不識誰人樂少年春風栁下曾揚鞭<lb/>
驊騮忽爾化龍去空餘池水淒寒烟我聞渥洼在西極<lb/>
此水得名徒逺憶却憐駿骨世間稀佇立池邊三嘆息<lb/>
<pb n="KR4e0078_WYG_002-30a"/>
　　建炎槐<lb/>
千尺髙槐舊相門傳聞南渡此移根心經百嵗風霜苦<lb/>
身受三朝雨露恩破穴中霄經電火繁陰六月似雲屯<lb/>
池臺錦繡知何在幸爾青青尚獨存<lb/>
　　鳳鳴梧<lb/>
梧桐生髙岡亭亭凌紫霄鳴鳳丹山來依此百年喬良<lb/>
材中琴瑟和聲合簫韶我非漢中郎詎識爨下焦<lb/>
　　龍眼池<lb/>
<pb n="KR4e0078_WYG_002-30b"/>
寶地多奇蹤雙池鑿龍眼秋水涵逺空寒波應靈響陰<lb/>
雲翳或結夜月晴兼朗對此長湛然塵心自蕭爽<lb/>
　　迎鳳橋<lb/>
鳳過桐溪水溪橋迎鳳名光揺錦翮動影落彩虹明夾<lb/>
岸梧桐老芳洲杜若生尚餘千古迹登覽一傷情<lb/>
　　惠雲塔<lb/>
老禪西來兠率宫金曇舍利開芙蓉平地起作寶光相<lb/>
七級上凌天九重摩尼頂珠現穹碧丹霞掩映雞足峯<lb/>
<pb n="KR4e0078_WYG_002-31a"/>
八牕玲瓏懸皎月層欄翠滑扶神龍我欲乗虛求帝釋<lb/>
雲梯髙峻紅塵隔簷鈴停語寂籟冷白鶴飛下蒼煙夕<lb/>
　　浴鳳沼<lb/>
鳳鳥從何來來止桐溪旁錦毛濯春雨綵翮晞朝陽蘋<lb/>
藻動浮彩蘭芷吹幽香鳳去今不返空餘鷗鷺行<lb/>
　　橫湖<lb/>
橫湖如疋練風景此中稀日暖赤鱗躍天晴白鳥飛寒<lb/>
松蟠石岸春水没苔磯幾度斜陽晚漁舟渡口歸<lb/>
<pb n="KR4e0078_WYG_002-31b"/>
　　東山<lb/>
陟彼東土山惘然思謝安草露濕我衣海日升巖巒愧<lb/>
無如花妓醉舞追前歡飄飄谷風來吹墮頭上冠<lb/>
　　桐溪<lb/>
梧桐蔭清溪溪水波粼粼上有五色鳥下有黃金鱗秋<lb/>
雨洗白石春風生緑蘋願學羊裘子時來埀釣緡<lb/>
　遊覽<lb/>
　　登通海湧金山<lb/>
<pb n="KR4e0078_WYG_002-32a"/>
西湖上馬湧金門三竺歸來日色昏今古羣生幾塵刼<lb/>
華夷萬里一乾坤烟蘿花木山中寺水竹茅茨海上村<lb/>
兩地登臨渾似夢賦詩聊與僰僧論<lb/>
　　遊龍潭陪臨安府官僚<lb/>
臨安山水似江南天氣况當三月三往往揮毫逢鶴埜<lb/>
行行騎馬過龍潭載歌白雪誰能和試飲清泉亦不貪<lb/>
記取人家畫欄曲桃花一樹倚春酣<lb/>
　　登雲南城樓<lb/>
<pb n="KR4e0078_WYG_002-32b"/>
漢武開邊事可稽滇池逺在夜郎西已聞郊廟歌朱鴈<lb/>
復道山川醮碧雞王業無如今日盛才名孰與古人齊<lb/>
自慚作賦非司馬萬里登髙意欲迷<lb/>
　輓<lb/>
嘉禾輓吕太常母<lb/>
平川吕孝子有母四徳全葛覃誦勤儉中饋事精專夫<lb/>
君既捐世嫠居甫踰年魚軒竟長往晏逐瑶池仙愁雲<lb/>
暗北邙荒草埋新阡諸孤守墓廬有涕徹重泉感我歌<lb/>
<pb n="KR4e0078_WYG_002-33a"/>
此曲臨風亦淒然<lb/>
　辭曲歌<lb/>
　　孤凰辭<hi>有序</hi>
　嘉禾梧桐鄉之鳳鳴里節婦朱氏生子焯一嵗而寡<lb/>
　今年二十餘矣讀書孝其母故為此辭<lb/>
髙岡兮梧桐鳳凰兮雌雄忽失鳯兮凰將曷從梧既悴<lb/>
兮霜露多凰失鳳兮可奈何心雖哀兮矢靡他惟巢有<lb/>
雛兮始生哺之覆之兮俟其成雛五色兮儀虞廷凰雖<lb/>
<pb n="KR4e0078_WYG_002-33b"/>
孤兮心則寧<lb/>
　　楊花曲<lb/>
君不見陳宫美人張麗華春情輕薄似楊花兵塵吹入<lb/>
景陽井荒城老樹啼寒鴉又不見隋堤一千三百里煬<lb/>
帝龍船壓春水錦帆飛不到天涯腥風戰血楊花裏噫<lb/>
嘘唏陳與隋山川雖是國已非年年三月楊花飛江南<lb/>
江北啼子規<lb/>
　　滄海白雲歌為姑蘇陸𢎞道作<lb/>
<pb n="KR4e0078_WYG_002-34a"/>
誰言黃河之水東流到海不復迴海潮日日去復來誰<lb/>
言天上白雲斯須改變如蒼狗日日白雲飛海口海潮<lb/>
日日來有期白雲日日海口飛滄灣親舍白雲下天涯<lb/>
遊子何時歸<lb/>
　　清平樂題眭履道所畫桃花送琴士蒯文達歸山<lb/>
山翁歸去玉洞花千樹拍手兒童花下路驚動落花無<lb/>
數　山中紅雨蒼苔人間白髪黄埃借問𤣥都道士劉郎何<lb/>
日重來<lb/>
<pb n="KR4e0078_WYG_002-34b"/>
山翁歸去記得來時路雨漲溪泉人不渡花外鳥啼何<lb/>
處　人間不是山中髙懷都付絲桐一曲瑶池宴罷春<lb/>
風吹盡殘紅<lb/>
　<lb/>
　<lb/>
　<lb/>
　<lb/>
　巽隱集巻二<lb/>
</p>
<p>
</p>
  </div>
<div>
<head>巽隠集卷三</head> <lb/>
    <p>
<pb n="KR4e0078_WYG_003-1a"/>
欽定四庫全書<lb/>
　巽隠集卷三<lb/>
　　　　　　　　　　　　明　程本立　撰<lb/>
　記<lb/>
　　雲南西行記<lb/>
昆明西南八十里為安寧州漢連然縣也又號螳螂川<lb/>
蠻之阿寧郎有温水鹽井唐書南蠻列傳載𤣥宗詔特<lb/>
進何履光以兵定南詔境取安寧城及五鹽井後立郎<lb/>
<pb n="KR4e0078_WYG_003-1b"/>
其地也安寧而西六十里曰祿脿驛驛西北路出山頂<lb/>
予謂祿脿字當作<graphic n="KR2619" url="https://raw.githubusercontent.com/kanripo/KR-Gaiji/master/images/KR2619.png" mimeType="image/png"/>㟽猶嶍峨峨<graphic n="KR2619" url="https://raw.githubusercontent.com/kanripo/KR-Gaiji/master/images/KR2619.png" mimeType="image/png"/>之類也西行五十<lb/>
里曰煉象關關西五十里曰祿豐縣又西行五十里山<lb/>
甚峻路盤折又二十里曰捨資驛驛西二十里曰囘蹬<lb/>
關西行四十里為廣通縣蠻之路甸今有路甸驛驛西<lb/>
百里為楚雄府即元威楚開南路蠻之峨<graphic n="KR2619" url="https://raw.githubusercontent.com/kanripo/KR-Gaiji/master/images/KR2619.png" mimeType="image/png"/>漢唐為覧<lb/>
州䝉氏石桑郡段氏白鹿郡也楚雄而西四十里曰吕<lb/>
合驛驛西三十里為鎮南州古欠舍川又號和子城由<lb/>
<pb n="KR4e0078_WYG_003-2a"/>
鎮南北行百里為姚安府古名弄楝川漢為姚州唐開<lb/>
蜻蛉弄楝為州縣今有蜻蛉驛府通守髙保髙明孫也<lb/>
元天厯中明入朝陞姚州為路授明總管有學士歐陽<lb/>
𤣥作陞路記保出以示予姚安西南行百里曰普淜驛<lb/>
驛西行五十里為古雲南今稱小雲南西南四十里為<lb/>
品甸今立雲南縣縣西北行四十里為白厓甸甸西山<lb/>
有關焉關西四十里為趙州古趙瞼也段氏時為天水<lb/>
郡趙州西南三十里曰龍尾關入關三十里則大理府<lb/>
<pb n="KR4e0078_WYG_003-2b"/>
也出龍尾關南行百里許有石門天橋又南行七十里<lb/>
曰漾濞江江有橋度橋西南八十里曰打牛坪又西南<lb/>
行百二十里為永平縣古博南縣也永平西南行六十<lb/>
里俗名丁當丁山又二十里曰薩木哈驛驛西南行二<lb/>
十里曰浪滄江古蘭滄也度江數里道傍有萬箭樹又<lb/>
百里乃永昌府自出龍尾關至永昌顛厓危磴蜀道猶<lb/>
天險不能過也按雲南志永昌本哀牢夷蒲蠻峨昌蠻<lb/>
所居諸葛武侯平蠻至此今有諸葛村由永昌後入大<lb/>
<pb n="KR4e0078_WYG_003-3a"/>
理大理城北行四十里有神摩洞又十里出龍首關又<lb/>
十里曰鄧川州驛又北行二十里曰蒲陀崆又五十里<lb/>
曰觀音山又一驛府曰鶴慶古名鶴川又名漾工川䝉<lb/>
氏謀統郡段氏謀統府元鶴州也北行平原五十里度<lb/>
一山路險峻又五十乃麗江府古稱越析州即摩些路<lb/>
也水源出吐蕃布嚕古甸故又名布嚕天地枕金沙江<lb/>
以江出金故名麗江取麗水之義也又名花馬洞以鐡<lb/>
橋城南二十里峭壁間石色状如花馬也故又稱花馬<lb/>
<pb n="KR4e0078_WYG_003-3b"/>
國三種蠻居之曰摩些曰吐蕃曰羅羅元世祖嘗駐蹕<lb/>
焉府西北行三十里地曰白沙過白沙至雪山北岳神<lb/>
廟由䝉氏異牟尋封雪山為北岳也雪山名玉龍峰予<lb/>
留麗江通守張翥出示樊綽雲南志字多謬誤非善本<lb/>
也發麗江由鶴慶入大理至普淜過沙橋乃出鎮南州<lb/>
後舊道而還昆明風雨越月所歴府六龍首振其北龍<lb/>
尾束其南洱水蕩其左㸃蒼峙其右山川城郭民風土<lb/>
物雲南諸郡之勝者大理也山之峭㧞為荒陬之竒偉<lb/>
<pb n="KR4e0078_WYG_003-4a"/>
觀者玉龍山也按元御史郭松平大理行記載雲州北<lb/>
十餘里山麓之間有石光可照面又名鏡州品甸有池<lb/>
名曰清湖湖西官道中有石紋如古篆號地符行人莫<lb/>
敢踐詢諸土人則莫知其說也又載自嵓甸西南古廟<lb/>
中有鐡柱髙七尺五寸徑二尺八寸䝉氏景荘王所造<lb/>
標曰建極十三年壬辰四月庚午朔十有四日癸丑鑄<lb/>
土人嵗貼金其上號曰天尊柱趙州北有髙原號城墱<lb/>
以世祖駐蹕之故州寀建佛宇旦望焚香祝壽予不能<lb/>
<pb n="KR4e0078_WYG_003-4b"/>
及目乃詢趙州倅知其不誣也又載入龍關十五里有<lb/>
城曰太和周十有餘里語以坡陀為和和在城中故名<lb/>
䝉氏皮羅閣所築䝉國大治徳化頌碑蜀人鄭囘製文<lb/>
時唐代宗大厯元年也予過大和城址與碑皆然山部<lb/>
言也凡山水之明秀壮麗地之坦夷阨塞與夫風俗靈<lb/>
異具見郭記予拙於辭姑筆其概爾視郭記則有媿焉<lb/>
　　敬思齋記<lb/>
皇帝即位十有五年大兵平西南夷而黔寧王鎮之既<lb/>
<pb n="KR4e0078_WYG_003-5a"/>
十年黔寧薨皇帝以其人之不忘黔寧也命嗣侯歸之<lb/>
鎮初黔寧之薨有歌之者曰孰為吾父孰為我母無母<lb/>
奚欨無父奚拊天夢夢乎其恤我窮窮乎及嗣侯之来<lb/>
有歌之者曰于畆于畆是耕是耔維黍維稌以餴以饎<lb/>
我有父母先王之子噫孰謂滇黔不可治耶然人知滇<lb/>
黔之可治而不知所以為治知所以為治而不知所以<lb/>
出治者何道也道以出治學以明道静以成學其黔寧<lb/>
乎何以知之以簡重沈黙而知其静也以尊信夫太極<lb/>
<pb n="KR4e0078_WYG_003-5b"/>
圖西銘而知其學也如是則於治西南夷也何有嗣侯<lb/>
若曰我考憂勤惕勵於茲土有年矣兵食之不足思所<lb/>
以足之民生之不遂思所以遂之逺者思所以来之汚<lb/>
者思所以新之簡節疎目思有以安之霑仁洽義思有<lb/>
以樂之蟲蛇驅之豚魚孚之我其敢不敬共朝夕以思<lb/>
無墜厥緒無替天子之命哉於是名其宴居之齋曰敬<lb/>
思欲其身在是而有所警於心也愚竊惟續孔孟之傳<lb/>
於千載之下者宋周元公也於元公見而知之者張獻<lb/>
<pb n="KR4e0078_WYG_003-6a"/>
公也㣲斯人天理不幾於熄乎太極圖萬化之一原也<lb/>
西銘萬殊之一貫也聖人定之以中正仁義而主静太<lb/>
極圖之要也天地之塞吾其體天地之帥吾其性西銘<lb/>
之要也斯為先王出治之本矣豈不為嗣侯繼志之本<lb/>
乎本之何如敬以存之思以擴之而已武王聖人也克<lb/>
殷而問箕子以天道踐阼而問師尚父以黄帝顓帝之<lb/>
道箕子陳之以洪範曰敬用五事曰思曰睿睿作聖尚<lb/>
父告之以丹書曰敬勝怠者吉聖學不在敬乎太極曰<lb/>
<pb n="KR4e0078_WYG_003-6b"/>
君子修之吉則敬勝怠者吉之謂也西銘曰于時保之<lb/>
子之翼也則君子修之吉之謂也通書曰無不通生於<lb/>
通㣲通㣲生於思則思曰睿之謂也是故敬思之體為<lb/>
甚㣲非求諸先儒之說無以知敬思之用為甚著非徴<lb/>
諸先王之烈無以見學求先儒以立其體焉治法先王<lb/>
以行其用焉入為三公以福天下愚於嗣侯固企而望<lb/>
之矣雖然非愚之私也天下之幸也故書以為記<lb/>
　　具區林屋圖記<lb/>
<pb n="KR4e0078_WYG_003-7a"/>
具區之名何始乎揚州藪曰具區始見於周職方吳越<lb/>
之間藪曰具區復見於漢史即禹貢之震澤也然則具<lb/>
區為震澤矣揚州其浸五湖非震澤耶亦震澤也然則<lb/>
一震澤也曰藪曰浸者何藪厚也中有草木魚鼈所以<lb/>
厚養人也浸者所仰以灌溉者也曰具區者何區者有<lb/>
所蔵也言其蔵物之衆也故名具區則曰藪也曰五湖<lb/>
者何一曰其派有五一曰其周行五百里三萬六千頃<lb/>
也言其灌溉之廣故名五湖則曰浸也實皆震澤也其<lb/>
<pb n="KR4e0078_WYG_003-7b"/>
西北之山自金陵而来南騖吳興以入於錢塘其東則<lb/>
淞江之水分為三江以入於海山拂乎其相紏也風氣<lb/>
因之而鬰積水蕩乎其莫禦也風氣因之而宣洩故人<lb/>
生其間者藝文儒術之士特盛焉民性亦輕揚焉然舟<lb/>
車則無不通也故行者說出於其塗食貨則無不資也<lb/>
故居者樂生於其土吁美矣具區三江之間邑曰松陵<lb/>
友人曽日荘氏居之葢三吳之美在具區三江而松陵<lb/>
則據有具區三江之美者也予少逰松陵某山某水固<lb/>
<pb n="KR4e0078_WYG_003-8a"/>
皆寓目焉今老矣於其心則敞乎其若失茫然其若遺<lb/>
矣洪武嵗在壬申之冬西平公嗣鎮西南夷日荘實從<lb/>
之来明年春予與日荘握手滇池之上日荘謂予曰具<lb/>
區之中七十二峯之洞庭子所知也聞諸有道者云先<lb/>
天地生巍巍尊髙旁有垣闕状如蓬壺不知蓬壺果何<lb/>
似也藉茅居渤海中則洞庭得不似之乎吾家松陵水<lb/>
之三萬六千頃山之七十二峯皆在乎户庭之間家有<lb/>
董北苑畫一幅晁無咎錢希白跋語在也愛其煙巒深<lb/>
<pb n="KR4e0078_WYG_003-8b"/>
潤林木蓊欝因託吾廬而名之曰具區林屋圖<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>演成<lb/>
卷時一披之則所謂三萬六千頃之水七十二峯之山<lb/>
又不在户庭而在吾几上矣嘗為之歌曰有竹與梧在<lb/>
屋之隅有栁與揄在里之閭有荷與蒲在池之洿或釣<lb/>
之魚或弋之鳬或操之瓠或酌之觚以遨以娛以安以<lb/>
舒神仙有無孰為蓬壺天地盈虚孰為歸墟江湖一㪺<lb/>
孰為具區八荒庭除孰為吾廬髣乎髴乎以名其圖屬<lb/>
者久之未能歸領其趣子其為我記之予曰凡天下之<lb/>
<pb n="KR4e0078_WYG_003-9a"/>
物能樂吾之心者無非有以見夫物我之一理也樂之<lb/>
以耳目者斯玩物耳今夫物之厚重者莫如山人見其<lb/>
恒止而不遷也雲之出也草木之生也山一於止乎物<lb/>
之流行者莫如水人見其恒動而不息也淵之深也蛟<lb/>
龍之宅也水一於動乎山艮象也艮之彖曰艮其背不<lb/>
獲其身行其庭不見其人言不見其有我不見其有物<lb/>
也水坎象也坎之彖曰習坎有孚維心亨行有尚言至<lb/>
誠可以通金石蹈水火何險難之不可亨也是以古之<lb/>
<pb n="KR4e0078_WYG_003-9b"/>
君子其止體乎艮而未嘗不行也其行體乎坎而未嘗<lb/>
不止也則山水之樂得之於心者夫豈玩物而已哉使<lb/>
玩物之樂徒得之以耳目然滇池之水可玩如具區也<lb/>
碧雞之山可玩如洞庭也具區洞庭可忘也况於繪畫<lb/>
哉日荘曰子之論亦谹矣江湖一㪺八荒庭除予亦言<lb/>
之矣雖然圖書先子之所蓄也山水先子之所釣逰也<lb/>
吾能不及情哉予曰子不聞浩浩戚戚之尤乎吾先人<lb/>
之田廬亦在具區之南也子命予記予不敢辭天其或<lb/>
<pb n="KR4e0078_WYG_003-10a"/>
者予得與子出三峽下九江上京口以達姑蘇於是謁<lb/>
三髙之祠登埀虹之橋然後過所謂具區林屋者而觀<lb/>
北苑晁錢之遺墨以償所願焉則予雖老尚能與子賦<lb/>
之日荘曰唯於是乎書日荘名炬日荘其字也質而有<lb/>
文儒而知醫先府君魯齋先生常通守吾州故與予雅<lb/>
信云<lb/>
　　方舟記<lb/>
客有以方舟名其室者謁予滇池次舍而以記請予問<lb/>
<pb n="KR4e0078_WYG_003-10b"/>
客曰夫宫室所以安其居也舟楫所以利於行也二者<lb/>
不相為用也子之室奚取於舟耶詩云就其深矣方之<lb/>
舟之釋之者曰方桴也子之室又奚取於桴耶客曰非<lb/>
此之謂也吾生長東南於越之區郡曰四明邑曰慈溪<lb/>
其地負江海之阻擅魚鹽之富山有林木田有嘉穀池<lb/>
有菱芡蓮藕囿有蔬果麻枲吾張氏居之二百年矣大<lb/>
父與父雖皆得官慈利知州然未嘗去慈溪也吾少之<lb/>
時温凊之隙或桴於海或舟於江或持竿以坐釣或舉<lb/>
<pb n="KR4e0078_WYG_003-11a"/>
酒以屬客内無衣食之憂外無世事之奪倘佯斯土葢<lb/>
將終身焉今以埀白之年竄不毛之土山居谷汲磽确<lb/>
廹阨陸不可以車轍水不可以舟楫奔走而執役胝繭<lb/>
而皸裂靡其骨而後已田廬不得而有也兄弟不得而<lb/>
翕也妻子不得而好合也於是題其容膝之所曰方舟<lb/>
以示不忘乎慈溪耳乃歌曰月出兮東海三山兮礧礧<lb/>
𣺌𣺌兮浮槎今胡為兮羅鬼又歌曰江花兮江草春波<lb/>
兮鳬藻蕩漾兮蘭舟今胡為兮犵狫歌已余亦不覺蹵<lb/>
<pb n="KR4e0078_WYG_003-11b"/>
然而起愀然而悲也因嘆而言曰噫此我心之所同也<lb/>
亦孰無此心哉狐死正丘首仁也而况於人乎雖然吾<lb/>
將語子以道夫人情莫不驕肆於逸樂而惕勵於憂患<lb/>
是故逸樂者疾疢也憂患者藥石也向也非疾疢子乎<lb/>
今也非藥石子者乎惟能隨所寓而安之則舟亦室也<lb/>
其在東南之區也奚其樂西南之徼也奚其戚勉之哉<lb/>
富貴福澤將厚吾之生貧賤憂戚庸玉女于成願共服<lb/>
膺西銘之言何如客謝曰敢請書而置之吾廬之壁間<lb/>
<pb n="KR4e0078_WYG_003-12a"/>
因得觀覧而自警也乃為之記客名某字均遂<lb/>
　　同壽堂記<lb/>
人身之氣通乎天地之氣人心之理通乎天地之理痿<lb/>
痺其手足者氣有不屬也醫書猶以為不仁而况蟊賊<lb/>
其心而理有不存者乎是故仁道雖大其要在乎克去<lb/>
已私復還天理而已葢非克去已私復還天理不能以<lb/>
天地萬物為一體不能以天地萬物為一體則不能以<lb/>
愛已之心愛人夫人情莫不欲壽者愛已之心也知其<lb/>
<pb n="KR4e0078_WYG_003-12b"/>
所欲而生之者以愛已之心愛人也然亦豈窮而在下<lb/>
者之得為哉在下而得為者其惟醫乎醫亦仁矣宜乎<lb/>
蔡氏之堂以同壽名之而子孫世世不能改也嘉興之<lb/>
崇徳里曰鳳鳴蔡氏自宋南渡家焉有字淵齋者傳其<lb/>
子梅友竹友梅友仕至防禦使嘗扁其堂曰同壽竹友<lb/>
子君實者嘗著同壽秘室方於元之大徳間君實傳其<lb/>
子伯仁伯仁傳其子敬之敬之傳子曰濟字公惠曰潤<lb/>
字公澤公惠入國朝為邑之醫學訓科以卒子曰熈能<lb/>
<pb n="KR4e0078_WYG_003-13a"/>
弗棄基緒同壽之堂自若也公澤謫羅氏鬼國羅氏鬼<lb/>
之被疾而痛苦呻吟者亦莫不求已於公澤公澤仍扁<lb/>
其居藥之室曰同壽書来滇池請予記之予與蔡氏居<lb/>
同里公澤又嘗從予學予少也及見其祖長也及交其<lb/>
父若兄今老矣能無感於人世邪記其可得而辭也嗟<lb/>
夫蔡氏之先予所不及知者不論也試以予之所知者<lb/>
言之家以醫顯自淵齋至於熈葢七世矣堂以同壽名<lb/>
自宋至於今葢百有餘年矣其東西之鄼南北之鄙豈<lb/>
<pb n="KR4e0078_WYG_003-13b"/>
無富貴於蔡氏者亦有一門七世一堂百餘年者乎天<lb/>
奚獨厚於蔡氏邪葢仁之積也久矣彼以天人為茫茫<lb/>
者惡足與語天人之際哉公澤居黔中患難而無怨懟<lb/>
不平之氣方將壽西南之民以無忝乎厥祖可不謂仁<lb/>
孝人與夫動忍者仁熟孤孽者術知天之所厚於是乎<lb/>
在公澤其尚勉之哉雖然天監下民民之不義降年之<lb/>
不永皇建有極極之不訓錫福之不敷葢有非醫者所<lb/>
能致力於其間者也敺一世之民躋仁壽之域是則同<lb/>
<pb n="KR4e0078_WYG_003-14a"/>
壽之大者噫今何幸聖人在其上<lb/>
　　重題同壽堂記<lb/>
同壽堂在崇徳鳳鳴里萬春橋之東蔡氏之所居也蔡<lb/>
氏自淵齋公仕於宋扈蹕南渡家焉淵齋子防禦使梅<lb/>
友公名其堂曰同壽著其志也著其志者何梅友與其<lb/>
弟竹友俱以醫藥濟人之夭死期於人人同其壽也厥<lb/>
後堂以兵燬竹友子君實重作之又嘗著同壽秘寳方<lb/>
蔵於家君實子伯仁伯仁子敬之敬之子曰濟字公惠<lb/>
<pb n="KR4e0078_WYG_003-14b"/>
曰潤字公澤公惠子曰頥字孟頥皆克紹先業不墜益<lb/>
振先師易齋鮑先生嘗為敬之作記於洪武嵗辛亥國<lb/>
子助教清江貝先生嘗為公惠作記於嵗戊午周府長<lb/>
史六有吕先生亦為公惠作記於嵗甲子予為公澤作<lb/>
記於嵗乙亥以至士君子之詠歌凢所以發明同壽之<lb/>
義詳且盡矣嵗戊寅予歸自西南夷孟頥復以記請予<lb/>
尚何言哉雖然予去鄉二十年耳昔之飛榱步欄重門<lb/>
周閣號稱甲第者已莫不莽焉榛蔓之墟問其子孫無<lb/>
<pb n="KR4e0078_WYG_003-15a"/>
遺類矣千百年之後又安知不髙岸為谷深谷為陵邪<lb/>
有若蔡氏之堂樸而非陋儉而非隘世世保之愈久而<lb/>
加美者求之寰宇之内盖尠矣况於一州一邑哉一州<lb/>
一邑亦尠矣况於一鄉哉祖宗之貽謀子孫之繼述若<lb/>
是予安得無一言以復孟頥邪且予先世與蔡氏居汴<lb/>
同扈蹕南渡同来崇徳又同先從兄主一翁嘗譜吾族<lb/>
今求譜於姪廣則亡矣予嘗積書於家今求書於子廉<lb/>
則已散失無幾矣而孟頥謙卑好學說友勝已者又拳<lb/>
<pb n="KR4e0078_WYG_003-15b"/>
拳焉請予記其堂叙其譜於先世所蔵雖片紙不敢廢<lb/>
視吾子姪奚翅鴟鸞邪吾於孟頥重有感也孟頥父公<lb/>
惠予至友也公惠不可復見得見孟頥公惠其不死矣<lb/>
嗚呼吾将戒子孫以孟頥為法孟頥聞予言願加勉焉<lb/>
能以愛已之心愛人則視人之疾無異於已之疾矣急<lb/>
於已人之疾緩於責人之報則人之獲其壽者日益衆<lb/>
矣豈不謂之同壽乎噫天地之徳莫大乎生物仁恕之<lb/>
功莫大於活人天之厚於蔡氏者詎有窮邪是為記<lb/>
<pb n="KR4e0078_WYG_003-16a"/>
　　存敬齋記<lb/>
夫心之於身猶身之於室也心之出入猶身之出入也<lb/>
是故身不在焉無以為一室之主宰心不在焉無以為<lb/>
一身之主宰能存此心者其惟敬乎敬者一心之主宰<lb/>
也心有主宰則身有主宰矣身無主宰而謂一室之有<lb/>
主宰不可也而况是身不在是室者乎君子居其室則<lb/>
思警於心而况於齋乎齋之為言若居此而齋戒也然<lb/>
則警之如何亦存敬而已矣存敬奈何不睹不聞之戒<lb/>
<pb n="KR4e0078_WYG_003-16b"/>
懼者静而敬也獨之慎者動而敬也静而敬者敬之體<lb/>
也動而敬者敬之用也噫天道不已者敬也文王純於<lb/>
天道亦不已者亦敬也天也聖人也皆此敬也君子其<lb/>
有不由此敬以成學者乎淳安吳某氏從事雲南政閫<lb/>
顔其齋曰存敬學莫善於是者也雖然予嘗讀周書見<lb/>
成王始政周公則告之以所其無逸召公則告之以敬<lb/>
其作所然周召之言若出一口其所謂同心之言其臭<lb/>
如蘭者乎葢古之人臣必先責其身而後能責難於君<lb/>
<pb n="KR4e0078_WYG_003-17a"/>
周召之心不自暇逸而克所其敬可知矣克所其敬則<lb/>
自一身而國家天下何適而非吾之敬所哉齊家而家<lb/>
齊一家之敬所也治國而國治一國之敬所也平天下<lb/>
而天下平天下之敬所也一室云乎哉修乎已者表裏<lb/>
莫非其存主之功及乎物者逺邇莫非其充積之效矣<lb/>
雲南政閫所治方數千里之地三十七部之民上之為<lb/>
使下之為從事皆有天子之命任之以方面之重者曷<lb/>
其奈何弗敬渭北張公為使於兹十有餘年敬如一日<lb/>
<pb n="KR4e0078_WYG_003-17b"/>
非有存主之功者與惟是方數千里之地三十七部之<lb/>
民無不各得其所於公之敬所者非有充積之效者與<lb/>
噫使克所其敬以得民從事克所其敬以得使交修相<lb/>
孚如是宜其治最於天地也雖然居周召之位以行周<lb/>
召之志則天下之民無不被其澤者化止一方之近而<lb/>
已哉吾於此不能無望於渭北有望於渭北而無望於<lb/>
淳安乎渭北而志乎周召則周召也淳安而志乎渭北<lb/>
則渭北也有為者若是是故書以為存敬齋記<lb/>
<pb n="KR4e0078_WYG_003-18a"/>
　　止静齋記<lb/>
人之一身不能不接乎物物接乎外不能不感乎内於<lb/>
是感之而動者紛紜交錯萬變而不窮夫以一心之㣲<lb/>
天理惡保其能存人欲惡得而不肆邪人欲肆天理滅<lb/>
則人極不立而無異於禽獸矣聖人憂其然也故定之<lb/>
以中正仁義而主静立人極焉葢天下之動莫能止也<lb/>
定之以中正仁義而有不止乎天下之動莫能一也主<lb/>
夫静而有不一乎定也止也静也一也人極其有不立<lb/>
<pb n="KR4e0078_WYG_003-18b"/>
乎然而難言也言易者非知言者也予何足以知之何<lb/>
足以言之哉雖然予嘗觀夫物之似者矣水之濁也或<lb/>
撓之其潰也或決之山下出泉静而清也謂水之體為<lb/>
非静可乎是以天地之道吾知其静也人之所得乎天<lb/>
之理以為性者吾亦知其静也不然則記禮者何以云<lb/>
人生而静天之性也語道者何以云自然之道静故天<lb/>
地萬物生噫三極之道皆静也惟聖人為能全乎太極<lb/>
之道故人極立而天地之極亦立矣然則聖人可學乎<lb/>
<pb n="KR4e0078_WYG_003-19a"/>
學聖人者必體易之君子乎繫辭曰天下之動貞夫一<lb/>
者也知此則知聖人之所以一天下之動者矣艮之彖<lb/>
曰艮其背不獲其身行其庭不見其人旡咎知此則知<lb/>
聖人之所以止天下之動者矣静斯一焉一斯止焉是<lb/>
故知其止而止焉者行亦無不止也知其静而静焉者<lb/>
動亦無不静也行止各有所止而動静皆主夫静其惟<lb/>
體易之君子乎雲南右衛指揮陳侯以静成學事物無<lb/>
以累其心至於折衝厭難梟俊禽敵單騎突千萬人而<lb/>
<pb n="KR4e0078_WYG_003-19b"/>
不顧葢亦有見夫不獲其身不見其人之訓者也非能<lb/>
體易者與界其所居之偏為齋焉簡易樸質明粹温宻<lb/>
顔曰止静請予記之予既嘉侯之志又嘆夫世之學者<lb/>
或不知所以學而侯獨知之故不辭而為之記<lb/>
　　行素齋記<lb/>
記曰君子素其位而行不願乎其外說者以為素者見<lb/>
在也君子但當因其見在所居之位而為其所當為無<lb/>
慕乎其外之心何也葢以道不可離也予嘗因其說而<lb/>
<pb n="KR4e0078_WYG_003-20a"/>
推言其意葢所謂道者其理一其分殊故其體之大至<lb/>
於無外而其細無㣲而不入譬如日之麗天無逺弗照<lb/>
而光景所及方圓曲直隨物賦形故君子體夫道也其<lb/>
心之所有既必與天地萬物一視而無間而其身之所<lb/>
處則又必隨其所受之分樂循其理而不敢過求故於<lb/>
君臣父子夫婦長㓜朋友之倫既各以其道責諸已而<lb/>
不越乎其位至於富貴貧賤患難夷狄其分雖殊而道<lb/>
無不在也亦隨其所受而安之如是然後為不離乎道<lb/>
<pb n="KR4e0078_WYG_003-20b"/>
而合乎中庸人之囿乎道也猶魚之生乎水魚在於渚<lb/>
或潛在淵各適其道而已故夫富貴貧賤患難夷狄皆<lb/>
莫之致而至焉者是天之所以處我者居於其地而求<lb/>
以去之是猶魚而求去夫水也金華髙君思聰名其齋<lb/>
曰行素而徴予文以為記予與思聰居而同郡生而同<lb/>
年知其為人思聰家故饒裕其居鄉時輕財而樂義好<lb/>
禮而下士今為鄢陵之校官覊旅於荒閒寂静之濵而<lb/>
從事於呻吟佔嗶之末奔走於卑冗以承奉乎上官見<lb/>
<pb n="KR4e0078_WYG_003-21a"/>
之者皆以為思聰之才之茂如彼而其所處之地之猥<lb/>
如此豈能無戚戚於其心者然而思聰沛然樂而受之<lb/>
若平日所固有然者予徃徃見之未嘗見其有不足之<lb/>
色豈所謂素其位而行者非耶今以是名其齋抑可謂<lb/>
稱情否耶是宜為記遂記之<lb/>
　　宴息齋記<lb/>
吳邾文粲氏居京師顔其齋曰宴息洪武嵗在壬申之<lb/>
秋八月從都督沐公来雲南㑹於滇池之上請記其齋<lb/>
<pb n="KR4e0078_WYG_003-21b"/>
齋髙敞邪卑陿邪予不得而知也華美邪樸陋邪予不<lb/>
得而知也予何能記辭不獲乃告之以宴息之說焉夫<lb/>
隨之為卦其下震也其上兑也震之象為雷兑之象為<lb/>
澤故大象曰澤中有雷隨君子以嚮晦入宴息程子釋<lb/>
之曰君子觀象以隨時而動朱子釋之曰雷蔵澤中隨<lb/>
時休息一以動息言一以蔵息言其說異矣葢嘗論之<lb/>
說卦曰雷以動之又曰動萬物者莫疾乎雷雷固主乎<lb/>
動也然豈動而不息哉必有時而蔵伏矣澤隨震而動<lb/>
<pb n="KR4e0078_WYG_003-22a"/>
雷以時而蔵隨時之義豈有異乎所貴乎體易之君子<lb/>
者以其知隨時之義也故程子又云君子隨時之宜萬<lb/>
事皆然取其明且盡者言之晝則自強不息及嚮昏昧<lb/>
則入居於内宴息以安其身起居隨時適其宜也此宴<lb/>
息之說也予於是又有以告文粲文粲晝則自強不息<lb/>
矣嚮昏昧則宴息矣茍不於宴息之時而思所以自強<lb/>
不息又豈善體易之君子哉夫周公孔子大聖人也嘗<lb/>
仰而思之夜以繼日矣嘗終夜不寝以思矣而况於未<lb/>
<pb n="KR4e0078_WYG_003-22b"/>
至聖人者乎是故晝有為宵有得此君子進徳修業之<lb/>
功也文粲之所當勉者也雖然文粲父子翺翔西平公<lb/>
父子之門西平公勲徳重朝廷都督公克濟其美為天<lb/>
子股肱觀西平公之所為主則西平公父子之賢可知<lb/>
矣昔髙陽許孟容京兆杜兼隴西李博為南陽公所辟<lb/>
昌黎先生為文記之曰後之人茍未知南陽公之文章<lb/>
吾請觀於三君子茍未知三君子之文章吾請觀於南<lb/>
陽公今吾於西平公文粲之父子亦云是為記<lb/>
<pb n="KR4e0078_WYG_003-23a"/>
　　永思堂記<lb/>
君子居室必有其名所以志其志也堂以永思名志哀<lb/>
也孰名之李氏子伯庸思其母氏名之也其志哀奈何<lb/>
李南昌世族也壬寅之嵗郡城被於兵伯庸母熊氏及<lb/>
伯兄伯仁逮於隍而沒焉自京師赴之則無及矣號而<lb/>
求其屍則不得将從之或告之曰子死孰紹爾宗乃不<lb/>
果從葢既除䘮久之而其哀不衰大署其堂曰永思云<lb/>
予聞而哀之為之言曰嗟乎伯庸之思其何時忘乎夫<lb/>
<pb n="KR4e0078_WYG_003-23b"/>
衣衾棺槨之具必誠必信勿之有悔焉耳矣人子之於<lb/>
送死用其情於事親若是至矣然猶不忍置於心故有<lb/>
終身之䘮焉其或不幸而不得用其情則其哀宜何如<lb/>
是故春秋祭祀以時思之謂之以時則有時而不思矣<lb/>
明發不寐有懐二人謂之明發則有時而不懐矣若伯<lb/>
庸者豈有時而不思不懐者乎其可哀也夫雖然伯庸<lb/>
之思已無及矣已無所用其力也君子大至孝不以死<lb/>
傷生且其所以思而不置者誠有所甚痛焉爾痛親之<lb/>
<pb n="KR4e0078_WYG_003-24a"/>
體魄不得其蔵也然而吾身者吾親體魄之所遺也身<lb/>
存則吾親猶存焉爾若所以奉其身者奈何曰保其四<lb/>
體惟恐傷之砥其名行如或辱之如是則僅而可及以<lb/>
用其力者舍而弗圖其亦已焉是或一道而可以塞其<lb/>
思者予是以終言之是為永思堂記<lb/>
　　洗竹軒記<lb/>
㑹稽金宗浩以繕冩誥命留京師之㑹同館予偶過其<lb/>
舍見其几案潔净圖書筆硯方列而不亂恠其旅寓造<lb/>
<pb n="KR4e0078_WYG_003-24b"/>
次猶自整飭如此必有以異乎人者與之語果清修吉<lb/>
士也遂與之為友宗浩間謂予曰予家湘湖之濱其地<lb/>
多竹環吾舍彌望皆竹也吾甚愛之惡其雜出而斜曲<lb/>
茸蔓者務芟夷攘剔之使其修挺豐大者得以直遂而<lb/>
不為所蕪翳如是積嵗侃然如骨鯁之臣正色立朝而<lb/>
無阿附之容也翛然如列仙之儒遺世獨立而無健羨<lb/>
之心也毅然如禮法之士羣而不黨而無便佞之態也<lb/>
然後足以慊吾之所玩因置小軒於其間數楹名之曰<lb/>
<pb n="KR4e0078_WYG_003-25a"/>
洗竹言致其娟静若洗濯之然也子幸為我記之予聞<lb/>
之君子之自治也其心之所存者惡其物欲之累則其<lb/>
耳目之所接必好夫潔清而不肯安於汚冗雖植物之<lb/>
細莫不盡然葢觀乎其外可以占其内也今宗浩之於<lb/>
竹猶痛洗之不使一枝一蔓之䌓雜其間則其於方寸<lb/>
之間豈不思所以澡瀹疏雪極其澄澈瑩潔而豈容一<lb/>
毫得以垢亂之哉予性亦好竹所居北望桃嵓南接花<lb/>
谿園廬竹樹相屬不絶所遇無慮數千百挺輒留止觀<lb/>
<pb n="KR4e0078_WYG_003-25b"/>
之不能遽去獨未見有如宗浩洗濯之者及渡江而北<lb/>
徃来梁楚陳鄭之郊則幷所謂竹者亦不之見矣聞宗<lb/>
浩之言灑然如有所悟爽然如有所失於予心葢慌然<lb/>
也遂為之記云<lb/>
　序<lb/>
　　白雉詩序<lb/>
洪武嵗丙寅春三月得白雉於開封之杞縣王命長史<lb/>
臣榮等著之篇詠臣本立竊聞越裳氏之獻白雉也三<lb/>
<pb n="KR4e0078_WYG_003-26a"/>
譯而至於周朞年而返其國周公歸之王而薦之廟夫<lb/>
豈以逺方之物為貴哉葢曰先王靈神之所致焉爾惟<lb/>
我朝功成治定諸福畢臻有若白雉之生於中土則又<lb/>
古昔之所未覩也考之於易雉離象也白巽象也離之<lb/>
徳為明巽之徳為順在卦則離上巽下為鼎巽上離下<lb/>
為家人鼎之彖曰聖人亨以享上帝而大亨以養聖賢<lb/>
家人之彖曰父父子子兄兄弟弟夫夫婦婦而家道正<lb/>
正家而天下定矣由是觀之非聖人孰能致此哉越裳<lb/>
<pb n="KR4e0078_WYG_003-26b"/>
之獻不足專美於古昔矣因再拜頓首而為之詩曰大<lb/>
明御天萬國咸寧際天極地罔不来庭惟此函夏政教<lb/>
攸始和氣致祥乃覩白雉聞諸在昔越裳獻周三譯而<lb/>
至山川邈悠豈若斯雉生於王國逺物非寳休徴斯集<lb/>
四方之中一氣之先感召之機夫豈偶然其象伊何維<lb/>
離維巽其吉維何文明而順碧雞奚取朱鴈徒誇山鷴<lb/>
失彩海鶴無華藪有㳺麟郊有鳴鳳小臣作詩敢繼歌<lb/>
頌<lb/>
<pb n="KR4e0078_WYG_003-27a"/>
　　送朱叔仁之官序<lb/>
宋之遷道統之寄南集於閩及其衰也又東南而寓金<lb/>
華以迄於元葢自黄文肅公得朱子之傳而北山何文<lb/>
定公又得黄公之傳以授之王文憲公及金文安公許<lb/>
文懿公四公者皆金華人故議者以金華之學為朱氏<lb/>
世適葢實錄也初許公在金華開門授徒逺近来學者<lb/>
無慮數千百人而鄉邑子弟得以親承授受之的者最<lb/>
多烏傷朱氏者公夫人父母家也朱氏兄弟子姓登公<lb/>
<pb n="KR4e0078_WYG_003-27b"/>
之門而為髙弟者十數人其最賢者夫人之從子彦修<lb/>
所謂丹溪朱先生者也許公逺矣門人鮮有存者其遺<lb/>
說緒論益以散落獨朱氏子弟猶能守其家法以傳諸<lb/>
人叔仁者夫人同産子弟也不及登公之門而私淑其<lb/>
說於其父兄予從其諸兄學於叔仁有同門之好知其<lb/>
為人葢能世其家者也今年秋予以親王長史隨侍赴<lb/>
京與叔仁相見於㑹同館居数月而叔仁用薦者選知<lb/>
撫之崇仁将之官叔仁求一言以别念予與叔仁兄弟<lb/>
<pb n="KR4e0078_WYG_003-28a"/>
游時各自奮勵欲卒其所業於山林之間今皆不果遂<lb/>
其所志而奔走於四方則於聚散離合之際豈能恝然<lb/>
於其心而無一言以相告語乎自乾道淳熈以来天下<lb/>
學者皆歸仰於朱子以為大宗而其同時名儒各自以<lb/>
其說名家者不一於是陸象山兄弟以徑造頓悟之學<lb/>
興於大江之西一時學者樂其簡便靡然從之不可勝<lb/>
數雖其大㫖歸趣不大異於朱子而求其求端用力入<lb/>
道之方卒不能合其後朱子之書雖家傳而人誦之亦<lb/>
<pb n="KR4e0078_WYG_003-28b"/>
不過取其章句以應主司之舉而已不能皆如金華四<lb/>
君子之相傳者之為親切篤實其於兩公所見之殊何<lb/>
望其能明辨而決其取舍哉而江西士人乃至今徃徃<lb/>
有能堅守陸公之說者有識之士亦不過為之喟然太<lb/>
息而已嗚呼在此者既徒誦習其書而不知實用其力<lb/>
在彼者又狃於氣習而不肯舍其舊見以歸於一然則<lb/>
斯道何由而明學者之趨向何由而定哉夫曽子子思<lb/>
孟子之傳所以無弊者豈不以下學篤實明善誠身集<lb/>
<pb n="KR4e0078_WYG_003-29a"/>
義深造之有科級次第哉且性與天道自子貢而下已<lb/>
不得而聞而子游氏之輕灑掃應對則不能不見黜於<lb/>
子夏此學者所共知也朱陸之辨葢決於此奈之何學<lb/>
者猶懵然而不知所從哉叔仁之崇仁崇仁陸公鄉里<lb/>
也叔仁持其家學而遽以語其學者彼必厭鄙之而不<lb/>
以聽然叔仁不可以是而棄其所守怠於誨誘也篤信<lb/>
而立諸已誠確以語諸人則未必無省悟者省悟則化<lb/>
之亦易也夫明道學以正人心令之職也故其行也書<lb/>
<pb n="KR4e0078_WYG_003-29b"/>
以為贈云<lb/>
　　送太學生段汝霖序<lb/>
西南之夷族不一惟僰則有姓氏或曰僰之言偪也使<lb/>
之逼寄於夷也夫僰既有姓氏則非出於夷而偪於夷<lb/>
也明矣段僰大姓也有子弟頎而皙澍其名汝霖其字者<lb/>
予始見於人人中固已竒之後二年以經生充貢於太<lb/>
學又三年以太學生歸省其親温乎吾目其貌之和也<lb/>
醇乎吾耳其辭之美也蹌乎吾接其禮之度也信乎其學<lb/>
<pb n="KR4e0078_WYG_003-30a"/>
之有成矣嗟夫中原禮義之邦名門子孫若汝霖者甚<lb/>
不多見不圖得見斯人於遐方疏俗殊隣絶䣊之地亦<lb/>
奚啻百鳥之孤鳳耶其還太學也請予言為贈汝霖不<lb/>
予請固将有言矧請至於再耶雖然天下之賢才萃於<lb/>
京師京師之賢才萃於太學則是舉天下之賢才汝霖<lb/>
皆得師而友之矣予之言無能出乎汝霖之所已聞於<lb/>
師友者汝霖亦奚取於予言哉竊謂古今土地盛衰不<lb/>
同閩浙之間富庶䌓衍舊亦蠻夷淵藪也而况於今九<lb/>
<pb n="KR4e0078_WYG_003-30b"/>
夷八蠻之外在聖化甄陶之内安知僰爨不可為閩浙<lb/>
乎汝霖學成而仕固以所學見諸設施仕成而老則以<lb/>
所學教其閭里如古之父師少師者焉将見僰㸑之民<lb/>
儒雅盛興風俗丕變又不但富庶䌓衍而已也予之所<lb/>
期望於汝霖者如是汝霖勉乎哉<lb/>
　　思永堂詩序<lb/>
凡為人親者一念不忘其子則為人子者當一念不忘<lb/>
其親是故聽於無聲視於無形未嘗暫忘其親於不見<lb/>
<pb n="KR4e0078_WYG_003-31a"/>
不聞之頃也况於親沒而有不思者乎思之其亦有窮<lb/>
乎思其居處笑語志意與所樂所嗜齋而思也如見其<lb/>
位如聞其容聲與嘆息之聲祭而思也履霜露而悽愴<lb/>
履雨露而怵惕四時無不思也豈不謂之思永乎下武<lb/>
之美武王也亦曰永言孝思孝思維則武王之孝思信<lb/>
乎其為則矣淳安呉孝子以思永顔其堂其法孝思者<lb/>
與及為承宣布政使司都事於雲南得士君子歌詩若<lb/>
干篇徴予序之予曰子居淳安山中嘗奉其親於斯堂<lb/>
<pb n="KR4e0078_WYG_003-31b"/>
矣一旦去斯堂而仕萬里外思親不尤戚戚乎孝子愀<lb/>
然無以對予又曰在君為君古之道也士之未仕宜其<lb/>
一念不忘乎親也士之既仕宜其一念不忘乎君也不<lb/>
忘乎親孝也不忘乎君亦孝也孝子今日之思非昔日<lb/>
之思矣何也事君則進思盡忠退思補過為政則謀長<lb/>
以思之非思之永者乎非孝之大者乎國人稱願幸哉<lb/>
有子如此則淳安之山若増而髙水若増而深斯堂其<lb/>
不朽矣豈戚戚之足為孝哉孝子釋然曰吾将事斯語<lb/>
<pb n="KR4e0078_WYG_003-32a"/>
遂書以為序<lb/>
　　樹諼草堂詩序<lb/>
諼草易生之物也詩云焉得諼草言樹之背何也諼可<lb/>
樹而憂不可忘託言之也曷為憂之不可忘也婦人以<lb/>
夫久從征役思之而憂人之情也然則世之奉其親者<lb/>
奚有取乎諼草也奉親而取乎諼草者必其父沒而母<lb/>
存者也父沒則母氏不能無憂思焉為之子者思得物<lb/>
之可以忘憂者以說其母是有取乎諼草也嗟乎父子<lb/>
<pb n="KR4e0078_WYG_003-32b"/>
夫婦人之大倫也弋言加之與子宜之宜言飲酒與子<lb/>
偕老奚賦乎伯兮父母俱存兄弟無故一樂也奚樹乎<lb/>
諼草婦人之賦伯兮則夫婦之時有不幸者矣人子之<lb/>
樹諼草則父子之天有不幸者矣夫一氣之運行其盛<lb/>
也為翕合為暢茂其衰也為乖離為枯悴人之幸不幸<lb/>
其皆出於此乎其亦有不出於此者乎吾不得而知也<lb/>
檇李梁孝子顔其奉親之堂曰樹諼予孝子之郡人也<lb/>
孝子父不永年予嘗悲其不幸矣然元之亡天下大亂<lb/>
<pb n="KR4e0078_WYG_003-33a"/>
東南之民不相保持孝子克完其家予又未嘗不慶其<lb/>
猶幸也母老而安以躋壽域堂有諼草日蕃以鮮氣乖<lb/>
離矣在孝子之家者胡為而翕合耶氣枯悴矣在孝子<lb/>
之家者胡為而暢茂耶自予承乏親王禮官及待罪西<lb/>
南夷與孝子邈不相聞者幾二十年今孝子来主宜良<lb/>
簿乃得㑹於滇池之上問母氏無恙則孝子有不釋然<lb/>
者嘆而言曰母之愛其子諼草之春陽也子之愛其母<lb/>
春陽之諼草也母有子得以慈焉子有母得以孝焉将<lb/>
<pb n="KR4e0078_WYG_003-33b"/>
無憂之可忘矣一旦去母而仕於斯母之憂其子也豈<lb/>
諼草之能忘子之憂其母也恐諼草之不吾與子亦有<lb/>
言以釋予之思乎予於是而告孝子曰母孰無子豈盡<lb/>
才且賢子孰無母豈盡壽富而康寧孝子才且賢而食<lb/>
君之祿矣而母壽富康寧而受天之祉矣孝子雖去母<lb/>
側母能樂矣有不孝子若者子雖不去母側母能樂乎<lb/>
是故愛親者必思愛其身樹諼者必思樹其徳不辱其<lb/>
身不羞其親愛親之大者也國人稱願幸哉有子如此<lb/>
<pb n="KR4e0078_WYG_003-34a"/>
樹諼之大者也在君為君子其勉哉矧我皇明以孝理<lb/>
天下孝子政成而入覲也茍有陳請詎知不賜之歸養<lb/>
乎諼堂之樂寧有既乎孝子聞予言喜而謝因叙而書<lb/>
之俾孝子歸而歌之孝子名桓字彦武其詩曰我諼兮<lb/>
我堂兒胡為兮逺方兒歸来兮母憂忘母無憂兮壽而<lb/>
康母有兒兮兒有婦說有諼兮滑有<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>登北堂兮拜母<lb/>
維南有山兮為母壽<lb/>
　　臨清道隠詩後序<lb/>
<pb n="KR4e0078_WYG_003-34b"/>
臨清道隠者臨川饒君叔永之自號而詩者中朝士大<lb/>
夫為之歌詠其事者也叔永始居述陂已而泝其上游<lb/>
得所謂夏澤者愛其潔清慨然曰道葢在是因徙居之<lb/>
而以自號及為豫府紀善侍讀禁中每思念故居不能<lb/>
自止求善畫者圖其谿山面勢之勝園廬竹樹之設以<lb/>
自覽觀而一時同朝之士為之吟咏以達其志釋其心<lb/>
者凡若干人余来京師叔永持其卷示予俾為之叙予<lb/>
謂叔永所以有取乎夏澤者固以其近乎道也夫川上<lb/>
<pb n="KR4e0078_WYG_003-35a"/>
之嘆源泉之論則謂其與道為一體而取之矣至於水<lb/>
或流焉或止焉順乎其地而莫為之括者又非用之流<lb/>
行而可取者耶然則道者豈膠於一途之謂也非以其<lb/>
或出或處各隨其時之謂耶方叔永之在夏澤也雲水<lb/>
以為宅魚鳥以為徒釣鮮而食鼓枻而歌不知金門之<lb/>
為髙朱紱之為華也而曰道固在是是也今也曵裾乎<lb/>
君王之門通籍乎環衛之中持文墨陪議論而出入乎<lb/>
帷幄而曰道非在是可乎人之於道猶魚之在水也魚<lb/>
<pb n="KR4e0078_WYG_003-35b"/>
潜在淵或在於渚深則淵而潜焉淺則渚而游焉而魚<lb/>
之樂一也道之著粲然於吾前而莫之避也焉徃而不<lb/>
樂哉故士或處乎山林或處乎朝市其樂亦一而已故<lb/>
夫為臨清而作者當即是而為說不徒詠其泉石之清<lb/>
麗與其室屋之幽邃而廣其事父事君之實則為得性<lb/>
情之正而近乎道也若諸君之所著而登載乎此卷者<lb/>
是矣是為序<lb/>
　　送太學生楊伯善序<lb/>
<pb n="KR4e0078_WYG_003-36a"/>
楊生伯善之還太學也予載酒餞之滇池之上伯善指<lb/>
滇而問曰某雖滇兒未聞水之名滇之義先生亦有以<lb/>
教我乎予曰按漢書滇通作顛史記則載其原廣末狹<lb/>
状似倒流故曰滇池嘗讀而疑焉不謂身親見之而後<lb/>
知其說之不誣也因仰而嘆曰噫天一生水地六成之<lb/>
是水與天地同其悠久者矣自天地以来亦嘗有衣縫<lb/>
掖談詩書若吾與子翺翔於斯乎茍無其人焉則吾與<lb/>
子今日之集其可謂一時之盛矣茍有其人而不傳焉<lb/>
<pb n="KR4e0078_WYG_003-36b"/>
則吾與子逰滇之樂安得不為昔人登峴之悲乎伯善<lb/>
聞予言色有愀然者乃酌而告之曰予老矣子何患焉<lb/>
夫滇池方三百里人見其大且深也而不知其所以大<lb/>
且深也出而無窮也積而不已也行之以漸也洩之而<lb/>
弗過也所以成其大且深也不然則朝滿而夕已涸矣<lb/>
烏能其方三百里而為是浩浩汪汪者乎子於學之成<lb/>
乎内者取其源之廣於學之用乎外者取其末之狹則<lb/>
所謂博學而約取厚積而薄發者是矣何患其名之不<lb/>
<pb n="KR4e0078_WYG_003-37a"/>
立耶雖然予非成章而達者子歸太學國子先生有以<lb/>
教子予言無足道也伯善謝曰幸從觀水得聞學術敢<lb/>
不以其言自朂遂書以為贈<lb/>
　　送太學生尹士葢序<lb/>
唐虞三代之後國學唯漢唐為盛明帝幸辟廱圜橋門<lb/>
而觀聽者億萬計至於匈奴遣子入學太宗増築學舍<lb/>
千二百區髙麗百濟新羅髙昌吐蕃諸國亦請子弟入<lb/>
學雖其所以為教非復唐虞三代之法然而千載之下<lb/>
<pb n="KR4e0078_WYG_003-37b"/>
尚能使人想見其文飾治具之美不亦盛哉當是時在<lb/>
西南則哀牢内附矣元深来朝矣子弟入學如匈奴髙<lb/>
麗則未聞也我朝有漢唐所無之天下斯有漢唐所無<lb/>
之太平六詔編為郡縣皆設學校經生升於太學者嵗<lb/>
有其人襃然為舉首則尹生士葢也士葢入太學既三<lb/>
年得歸省其親其還太學也徴予贈言以行嗟夫王化<lb/>
所及風氣隨之今之雲南非昔之六詔矣諭夷戎為華<lb/>
夏易戈鋋為干羽變淫哇為韶頀予何幸身親見之哉<lb/>
<pb n="KR4e0078_WYG_003-38a"/>
重士葢之請慶文明之盛於是乎言<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0078_WYG_003-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　巽隠集卷三<lb/>
</p>
<p>
</p>
  </div>
<div>
<head>巽隠集卷四</head> <lb/>
    <p>
<pb n="KR4e0078_WYG_004-1a"/>
欽定四庫全書<lb/>
　巽隠集卷四<lb/>
　　　　　　　　　　　　明　程本立　撰<lb/>
　碑文<lb/>
　　黔寧昭靖王廟碑<lb/>
有非常之遇而後成非常之功有非常之功而後享非<lb/>
常之報皆天也非人之所能也是故湯之興阿衡聘於<lb/>
莘野周之興尚父載於渭濵曰漢曰唐曰宋有所興必<lb/>
<pb n="KR4e0078_WYG_004-1b"/>
有所遇者矣然而義則君臣親則父子若我大明皇帝<lb/>
之黔寧王者未之有也何其盛哉王姓沐氏諱英字文<lb/>
英鳳陽定逺人八嵗而孤遭元末大亂居室燬於兵隨<lb/>
母逃難母亦病歿惸無所歸謁帝濠梁帝為惻然與孝<lb/>
慈皇后撫之為子賜姓朱氏帝即位金陵建元洪武始<lb/>
詔復王姓王天資忠孝厚重簡黙雖在髫齡不樂兒戯<lb/>
年十八為帳前都尉由都尉為廣武衛親軍指揮使改<lb/>
廣信衛親軍指揮使拜僉大都督府事陞同知大都督<lb/>
<pb n="KR4e0078_WYG_004-2a"/>
三十有三爵封西平侯授以鐡劵賜號開國輔運推誠<lb/>
宣力武臣階自昭勇将軍鎮國将軍至榮祿大夫勲為<lb/>
柱國以都尉守京口以指揮使守廣信節制甌閩以同<lb/>
知大都督鎮撫關西皆有威畏天下兵馬實大都督府<lb/>
總之在府七年裁度機務舉無留滯稱帝意焉一從大<lb/>
将南征獨取沿山下崇安翦陳友諒㧞閩溪千八寨遂<lb/>
定閩中一從大将北征出古北口獨克灰山全寧嵩州<lb/>
過驢駒河擒元知院李宣俘男女萬口一為征西副将<lb/>
<pb n="KR4e0078_WYG_004-2b"/>
軍總京畿兵伐川嵗抵崑崙山俘男女亦萬口馬五千<lb/>
牛羊十三萬闢地數千里一為征西将軍總京畿河南<lb/>
陜西山西諸軍征朶甘之地降其偽萬户且實勒結夷其<lb/>
部落平納琳七站之地擒洮州十八族蕃酋曰汪舒多<lb/>
爾濟阿勒都爾幷其衆二萬獲馬牛羊二十萬一總<lb/>
陜西兵出和林畧以集乃路自寧夏歴賀蘭山渡流沙<lb/>
擒元國公托和齊元知院愛足俘其全部以歸天下已<lb/>
大定而梁王巴咱爾斡爾宻實元之遺裔恃雲南險逺<lb/>
<pb n="KR4e0078_WYG_004-3a"/>
執我信使納我逋逃帝命潁國公傅友徳為征南将軍<lb/>
王為副将軍率師三十萬討之旌旗蔽江而上自辰沅<lb/>
陸出羅果普定普安皆下之苗蠻犵狫迎降恐後循格<lb/>
孤山之南出竒兵襲畢節擊可渡河皆克之巴咱爾斡<lb/>
爾宻遣其司徒達里瑪以精兵十萬拒我師於曲靖王<lb/>
曰彼謂我師罷於深入未有虞心及其無虞心乃可破<lb/>
也於是倍道進師未及白石江忽大霧四塞衝霧及江<lb/>
而止霧霽則兩軍相望達里瑪大驚以為我師飛至因<lb/>
<pb n="KR4e0078_WYG_004-3b"/>
擁兵陳水上傅征南亟欲濟師王曰未可别遣一軍泝<lb/>
流潜渡出其陳後鳴銅角樹旗幟為疑兵山谷間達里<lb/>
瑪軍欲亂王乃趣師濟江以猛而善泅者先之長刀䝉<lb/>
盾斫其軍而奪之氣却數里而後敢陳我師既濟整列<lb/>
而鼓砲聲震天地戰數合王縱鐡騎衝其軍遂大敗之<lb/>
生擒達里瑪俘甲士二萬馬萬匹死者横屍十餘里巴<lb/>
咱爾斡爾宻聞達里瑪敗遁滇池島中先縊其妃而自<lb/>
飲藥不死投水死之父老争出金馬山焚香遥拜以迎<lb/>
<pb n="KR4e0078_WYG_004-4a"/>
王師王入鄯闡城市不易肆收梁王金印倂官府符信<lb/>
圖籍撫其民洪武十四年冬十二月也自秋九月出師<lb/>
至是百日雲南平分兵下烏薩得七星關以通畢節畧<lb/>
建昌澂江臨安沅江尋甸楚雄洱海次第皆下大理城<lb/>
倚㸃蒼山西洱河為固南詔皮羅閣新築龍首龍尾二<lb/>
關號險要王自将取之土酋端實聚衆五萬搤龍關牢<lb/>
不可破王以一軍付裨将夜從間道繞出㸃蒼山後攀<lb/>
木緣崖而上立我旗幟遲明彼軍驚亂王策馬渡河水<lb/>
<pb n="KR4e0078_WYG_004-4b"/>
及馬腹将士隨之斬關而入彼軍腹背受敵遂潰拔其<lb/>
城擒段世脅從者悉縱遣之分軍下鶴慶麗江收三營<lb/>
砦破石門關畧永昌由是西蕃徹爾平緬相率来附雲<lb/>
南平以幅員之廣分烏薩以東越嶲以北皆𨽻四川餘<lb/>
列為郡邑凡府州縣宣慰司長官司一百八籍其見户<lb/>
七萬四千六百設官以治其民立衛以守其地烏薩東<lb/>
川建昌謀變王還與傅征南合攻下之幷克芒部斬首<lb/>
三萬級獲馬牛羊數萬計王師已東鄯闡諸蠻部乘之<lb/>
<pb n="KR4e0078_WYG_004-5a"/>
以叛圍城二十萬衆都督馮誠以孤軍固守伏強弓弩<lb/>
於埤賊近輒射之徃徃應弦而斃伺賊怠則出擊之賊<lb/>
不敢即攻城王将鋭兵一萬赴援至曲靖遣一健步懐<lb/>
檄入城約為内應為賊所得詰之賊皆錯愕轉相告報<lb/>
解圍宵遁王既入城賊散走安寧羅次邵甸富民晉寧<lb/>
大棋江川諸山猶據險立柵悉分兵殄㓕之斬首六萬<lb/>
級生擒四千諸郡復定奏聞帝大悦詔傅征南班師王<lb/>
留鎮雲南辨方物以定其貢賦視民數以均其力役疏<lb/>
<pb n="KR4e0078_WYG_004-5b"/>
其節目以寧便其人麓川之外有國曰緬徹爾之外有<lb/>
國曰八百媳婦皆請内附在鎮十年得帝恩賜悉送官<lb/>
府以助軍費凡遣将討賊者六逋㓂集浪穹鶴慶劍川<lb/>
輒相應為亂遣大理衛指揮使鄭祥掩而殱之平緬叛<lb/>
結砦于摩隆塔朗甸之摩沙勒遣都指揮使寗正擊破<lb/>
之斬首千五百級東川蠻叛據烏路山為砦山極險峻<lb/>
上下三百里遣寗正帥雲南兵與京畿大兵相為掎角<lb/>
討之賊已降復有二志悉平之越州酋阿咱爾叛遣寗正<lb/>
<pb n="KR4e0078_WYG_004-6a"/>
討之殺火頭弄宗等五十九人俘男女馬牛羊皆以千<lb/>
計阿咱爾母出降嘉輝三部不供租賦遣臨安衛指揮使<lb/>
王執討平之普安酋宻結叛遣貴州都指揮張泰擊破<lb/>
之自将討賊者四廣南特磨道未附自将討之酋出降<lb/>
廣西阿齊部叛自将討之誅其酋曰卓滿曰宜青俘男<lb/>
女五千口平緬以三十萬衆㓂定邉自将兵二萬討之<lb/>
與㓂對壘以輕騎三百當㓂㓂出萬衆乘三十象以戰<lb/>
一戰而殺㓂數百人獲一象以還王曰吾知賊不足破<lb/>
<pb n="KR4e0078_WYG_004-6b"/>
也明旦㓂集衆驅百象以陣象皆背負欄楯左右以大<lb/>
竹筒置短鎗其中乘以標之勢恃以張王分軍為三馮<lb/>
誠領其前寗正領其左都指揮同知湯昭領其右乃下<lb/>
令曰今日之事有進無退進而揵者一級必盡賞退而<lb/>
衂者一隊必盡戮於是鼔而合兩機發箭鋒星流烟飛<lb/>
雷擊電走象皆驚北㓂之勇而力者曰錫喇亦殊死戰<lb/>
我左軍小却王登髙望之命左右取左帥之首以来左<lb/>
帥遥見一人㧞刀飛騎而来麾衆復前王責戰益急三<lb/>
<pb n="KR4e0078_WYG_004-7a"/>
軍大呼而鏖不移時㓂大敗斬首三萬級俘萬人生獲<lb/>
四十六象餘象被矢如刺蝟以死渠帥道斯朗理亦被<lb/>
百矢殪象上餘黨走死百無一還自是平緬嵗入貢賦<lb/>
不復反矣阿咱爾復叛自将討之擊于補衝殺獲其衆殆<lb/>
盡阿咱爾僅以身免方搜捕山間俄有㫖諭王還鎮以前<lb/>
軍僉都督何福為平羌将軍寗正為㕘将代領其兵阿<lb/>
咱爾遣其子詣王請降王請于朝立衛越州鎮之遂罷兵<lb/>
嵗較屯田所入増損以為賞罰計逺近墾田至九十七<lb/>
<pb n="KR4e0078_WYG_004-7b"/>
萬畝以滇池末流淺狹霖雨泛濫瀕池之田不可以稼<lb/>
乃督萬丁自池口入渠濫川中浚而大之無復水患通<lb/>
鹽井之利以来商旅選凡民之俊秀與諸酋之子弟入<lb/>
雲南府學朔望或賜之飲饍嵗時或賜之衣服又命行<lb/>
鄉飲酒禮於學民知尊長養老而興於孝弟矣二十年<lb/>
十月王入朝帝宴之奉天殿賜黄金二百兩白金五千<lb/>
兩繒綵百鈔為貫凡七萬五千以西南之人安於王也<lb/>
復歸之鎮初王留鎮之明年哭孝慈皇后三日不食踊<lb/>
<pb n="KR4e0078_WYG_004-8a"/>
慟幾絶及再鎮之三年哭皇太子號慟失聲飲食為少<lb/>
一日暴薨二十五年夏六月丁夘也享年四十有八官<lb/>
僚士庶胥史卒伍緇黄髫白莫不奔號其門泣語於路<lb/>
訃至京師帝哭之慟不視朝一日自為文遣禮官徃祭<lb/>
命嗣子春奉䘮以歸詔發兵䕶䘮出境凡所過衛府州<lb/>
縣設祭如禮柩出金馬山送者萬人蠻夷酋長哭之盡<lb/>
哀䘮至自雲南詔封黔寧王謚昭靖三代考皆黔寧王<lb/>
妣皆黔寧王夫人冬十月庚午以王禮𦵏江寧縣長泰<lb/>
<pb n="KR4e0078_WYG_004-8b"/>
北鄉觀音山之原自䘮歸至𦵏帝遣使祭者三皇太孫<lb/>
親王遣使祭者再塟之二日詔春襲西平侯爵嗣鎮雲<lb/>
南賜白金若干萬兩明年太常以太牢祭王功臣廟而<lb/>
雲南父老諸酋首合辭願立廟祀王守臣奏請帝許可<lb/>
之又明年廟成父老諸酋請本立紀王勲徳刻諸廟石<lb/>
嗚呼自宋靖康之亂高宗僻處臨安不念二聖之不還<lb/>
不恥中原之不復中國之不振宜矣我太祖永清四海<lb/>
以承大統於是賢豪並出輔成帝業至於西南六詔之<lb/>
<pb n="KR4e0078_WYG_004-9a"/>
地一變而為華夏之俗非斯民之大幸與王之治西南<lb/>
也以威武定其地者功若速而事反易以徳化洽其民<lb/>
者事若緩而功則難論者謂唐李西平不特良将乃良<lb/>
相也王其人乎王於濓溪周子之太極圖横渠張子之<lb/>
西銘西山真氏之大學衍義皆尊信而講明之至於太<lb/>
極圖與晦菴朱子之白鹿洞規刻之於石立之雲南府<lb/>
學則漢之功臣有所謂木彊少文不學無術者得不愧<lb/>
於斯乎葢非聖賢之學無以為大設施之體非将相之<lb/>
<pb n="KR4e0078_WYG_004-9b"/>
才無以為大藴蓄之用王能體之以聖賢之學用之以<lb/>
将相之才宜其過人逺矣雖然向使王樂生無事之日<lb/>
其所遇所報安能始終若是哉故曰天也夫髙莫高於<lb/>
山嶽大莫大扵河海本立才劣辭陋涓埃奚賛其萬一<lb/>
父老諸酋思之也哀請之也至輒不自揆謹按王行錄<lb/>
述之系之以詩詩曰上帝有赫降命我明削除羣雄以<lb/>
開太平乃授以臣乃賚以弼龍興雲從日出爝息勇奮<lb/>
其力智角其能焯有聲烈則惟黔寧黔寧始生生元之<lb/>
<pb n="KR4e0078_WYG_004-10a"/>
末㷀㷀稚年天其我割匪曰割之實将啟之維皇父之<lb/>
維后母之長試以官帳前都尉廣武廣信指揮兵衛皇<lb/>
曰汝来汝績其凝為朕腹心為朕股肱朝夕事朕僉大<lb/>
都督繼陞同知累階榮祿柱國維勲西平是封建侯襲<lb/>
爵崇徳報功鐡劵丹書金匱石室子孫保之世世無斁<lb/>
既平南粤既定西陲北靖沙漠威行四夷惟彼西南古<lb/>
之六詔元有遺裔阻我聲教皇曰西平爾副征南頑民<lb/>
逋播爾劉爾龕樓舡蔽江師三十萬乾旋坤迴山擘濤<lb/>
<pb n="KR4e0078_WYG_004-10b"/>
潠悠悠牂牁峩峩格孤羅果犵狫傒我而蘇彼昏不知<lb/>
擁兵曲靖敢遏我師罔畏天命我師其行如霆如雷大<lb/>
戰白石手縛其魁載厲我兵載秣我馬直入滇池如裂<lb/>
其瓦元之遺裔破卵覆巢父老歌舞迎師於郊段世亦<lb/>
擒罔有不服班師振旅獻俘授馘摩㱔施順望祼茫河<lb/>
尋傳漢裳㜑羅秦㜑烏蠻白蠻東爨西爨穿鼻長鬃黑<lb/>
齒繡面麗水金麩朱提銀流白雉孔雀馴象西牛一百<lb/>
八區三十六部七十城門八百媳婦版圖既入職貢是<lb/>
<pb n="KR4e0078_WYG_004-11a"/>
脩大開明堂萬國来朝皇曰斯民悉朕赤子一視同仁<lb/>
無間逺邇詔示西平其填撫之以燠其寒以飽其饑西<lb/>
平奉詔稽首以拜夙夜兢兢罔敢或懈拊摩吹喣于懐<lb/>
之咳芟夷藴崇于田之萊于虎于兕以膞以磔于稼于<lb/>
苗以膏以澤以興學校以敦詩書農隙講武夏禮變夷<lb/>
夷人有言我亦人類逺於恩化弱肉強噬今也奚幸昔<lb/>
也奚辜子有其父婦有其夫夷人有言我枵我羸西平<lb/>
餔我西平<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>我西平曰吁兹豈在予維皇之命維皇之<lb/>
<pb n="KR4e0078_WYG_004-11b"/>
謨天胡不仁奪我父母擗踊而哭匐匍而走九重眷注<lb/>
一日哀聞驚動輟朝諭祭以文數備禮登有誄有謚王<lb/>
以黔寧侯其冡嗣黔寧始薨人莫不哀嗣侯既至人莫<lb/>
不懐江寧之岡有鬰其兆夷人不忘滇則有廟金馬左<lb/>
立碧雞右昻千萬斯年以祀我王<lb/>
　　祭黔寧昭靖王文<lb/>
維洪武二十五年嵗次壬申八月庚戌朔二十日己巳<lb/>
摩隆塔朗甸長官司吏目程本立謹以庶羞清酌之奠<lb/>
<pb n="KR4e0078_WYG_004-12a"/>
載拜頓首敢昭告於故開國輔運推誠宣力武臣榮祿<lb/>
大夫柱國西平侯沐公之靈嗚呼西南之夷去中國甚<lb/>
逺漢唐能郡縣其地而不能以中國之治治之元得其<lb/>
地以封梁王數十年至於我朝政教彛倫同乎函夏<lb/>
自生民以来未有若斯之盛者也固莫非聖人神化之<lb/>
所及亦莫非我公撫之以威惠之以徳所致焉葢天既<lb/>
命聖人開亘古所無之太平豈不命賢豪為聖人之佐<lb/>
以成亘古所無之大業乎夫惟古之賢相為能鎮撫四<lb/>
<pb n="KR4e0078_WYG_004-12b"/>
裔惟古之賢将為能拊循三軍然求其如我公得逺人<lb/>
之心而逺人樂為之用得士卒之心而士卒樂為之死<lb/>
者則未見其人也是以公之生也被其澤者不自知其<lb/>
樂公之没也懐其徳者不能已於哀而况某奔走聽命<lb/>
於下執事者乎雖然某率夷人拜公之柩而哭之者又<lb/>
豈一人之私情耶為天下生民慟也公其鍳之嗚呼哀<lb/>
哉尚享<lb/>
　書文巻後<lb/>
<pb n="KR4e0078_WYG_004-13a"/>
　　書渭北張公弔祭國使王翰林文後<lb/>
昔元世祖之取雲南也師未出境遣三使入大理諭之<lb/>
許不殺掠三人者言祖宗之法殺詔使者城拔必屠萬<lb/>
一蠻夷怙惡或賊殺臣願無以臣而使是城噍無遺類<lb/>
至則彼以誑磔其屍於樹下師及城敕姚文獻公樞盡<lb/>
裂槖帛書止殺之令分號街陌而急求三使之首或曰<lb/>
投洱水中遣漁者網之無得也俾文獻為文以祭火其<lb/>
骨亟送三家賜其家蠻口人數十世無有與中一人秦<lb/>
<pb n="KR4e0078_WYG_004-13b"/>
州士子王姓蠻口分於州俟其子壮付之後三十年詔<lb/>
西省臣訪求其家在亡蠻口已為郡豪冒有王氏子事<lb/>
見姚文公燧集中本立嘗聞而悲之夫人莫難於殺其<lb/>
身三人者不難於殺其身而難於屠城可不謂仁乎然<lb/>
名位不詳於記載子孫不終其恩惠何以勸天下後世<lb/>
之為人臣者哉今讀渭北張公弔祭國使王翰林文而<lb/>
後知上有咸五帝而登三王之君則近代之規模為無<lb/>
足觀下有浮英華而湛道徳之臣則士之碌碌者無足<lb/>
<pb n="KR4e0078_WYG_004-14a"/>
數也何以言之元大理之役使於興師之後師既無名<lb/>
勢已必取縱三使能諭降之亦不存段氏之國矣自元<lb/>
氏取宋以有天下百年之間鮮聞英衮于是上天眷命<lb/>
皇明掃除羣雄永清四海元君北遁天下已定而其遺<lb/>
裔梁王猶負固西南漸被弗及於是翰林待制臣禕奉<lb/>
詔以徃諭以天命俾知所歸彼乃自絶於天待制公遇<lb/>
害而國亡矣然天朝猶以八年之久而後聲罪致討其<lb/>
於師未出境而遣使者規模之大小何如哉嗟乎一人<lb/>
<pb n="KR4e0078_WYG_004-14b"/>
死生關乎一氣之分合天之所以不靳公之一死者葢<lb/>
將以定滇南之地定滇南之地者所以大中國之勢也<lb/>
葢將以一天下之心也然則以公之所處者言之死可<lb/>
輕於鴻毛以公之所關者言之死可重於泰山矣而况<lb/>
公以博古通今之學養徳制行之實發之為經世載道<lb/>
之文流聲於當時而垂耀於後世者又豈三使所能望<lb/>
其萬一哉不然何三使若是之碌碌無聞也雲南平之<lb/>
十年賢王在蜀顧瞻西南慨然興懐若曰善善長而惡<lb/>
<pb n="KR4e0078_WYG_004-15a"/>
惡短國朝文節之臣有如王待制者我其可弗恤其𦙍<lb/>
爰命使訪公之家於金華得其子紳字仲搢者致之國<lb/>
中恩遇甚至且嘗筆於近臣曰匪私王氏于以勸忠於<lb/>
戱古之列王有若是之賢乎彼三使之子孫有若是之<lb/>
榮乎仲搢又得請於王自蜀走滇将求父之遺骨以歸<lb/>
求之百方不得乃設主而祭號慟幾絶於是渭北為文<lb/>
以弔公之靈以慰仲搢之哀即其文而論其事則天朝<lb/>
功徳之盛也王國風化之美也臣之忠而子之孝也皆<lb/>
<pb n="KR4e0078_WYG_004-15b"/>
於是乎在本立能無言乎雖然纂脩元史公實總裁不<lb/>
知得三使之姓名而書之否果得而書之則三使亦頼<lb/>
公以不朽矣<lb/>
　　書夏榮傳後<hi>洪武丙寅四月癸巳</hi>
余昔居檇李辱交武原沈孝子孝子之沒二十年矣今<lb/>
讀夏榮傳不能不悲感也孝子諱壽康字原懋家世寒<lb/>
㣲蚤嵗被推擇為州吏薄祿養親孝養甚偹元至正間<lb/>
父母相繼没居䘮塟祭一遵文公家禮異教不能惑也<lb/>
<pb n="KR4e0078_WYG_004-16a"/>
廬親之墓於豐山敝衣菲食以終其身鄉里稱之為沈<lb/>
孝子南行臺御史嘗論薦以官之原懋力辭不就國初<lb/>
以疾卒於廬墓之所時年五十耳嗚呼原懋少年不暇<lb/>
讀書親沒始不仕乃日取五經四書課讀之由是信道<lb/>
愈篤而逺識絶人常執余手而言曰世之學者爭務科<lb/>
舉以經學為名而無其實竊所不取子之質近厚年且<lb/>
富當志於聖賢之實學某失學於前而年向遲暮痛悔<lb/>
無及矣子其勉之余性資庸下而奔走事役學不足以<lb/>
<pb n="KR4e0078_WYG_004-16b"/>
副原懋之深望文不足以發原懋之潜徳余之負原懋<lb/>
多矣如六有吕先生與榮無平生之雅而能為之論賛<lb/>
足以取信後世因益嘆原懋之不遇何榮之多幸哉然<lb/>
原懋與榮固亦自盡人子之心而已初非為名而為之<lb/>
也但風俗日壊天理幾熄使有忠臣孝子之行而非仁<lb/>
人君子樂為稱道又何以為世道之勸哉余故錄原懋<lb/>
之梗槩附諸末簡吕先生或采而著之則庶乎與榮並<lb/>
傳於不朽矣<lb/>
<pb n="KR4e0078_WYG_004-17a"/>
　　書孤皇辭後<hi>洪武庚辰十一月甲子</hi>
洪武嵗丙辰余為里之朱節婦作孤皇辭是時節婦之<lb/>
門未旌表歴二十年余自西南夷奏計京師過故鄉則<lb/>
節婦之家已綽楔其門矣又二年里人夏信持節婦卷<lb/>
来京師得翰林吳侍書為篆貞節二大字余覧之重有<lb/>
感焉嗚呼節婦蚤寡不再嫁事舅姑備敬養服䘮無違<lb/>
禮撫㓜孤教之有成立此亦盡已職之所當為而已旌<lb/>
表奚與焉然世有節義著稱而朝廷無以旌之又将何<lb/>
<pb n="KR4e0078_WYG_004-17b"/>
以為世勸哉葢人莫不幸於䘮節亦莫幸於著其節君<lb/>
臣夫婦人道之常也人道變而後節義之論興焉人道<lb/>
之不幸也雖然節婦固不幸子賢能顯其節以表之則<lb/>
幸矣今節婦年逾七秩精明強健享福未艾天之所以<lb/>
報節婦者於是乎在子賢而有孫朱氏之興方自兹始<lb/>
余<hi>闕</hi>
<pb n="KR4e0078_WYG_004-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0078_WYG_004-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　書聽潮山房詩卷後<lb/>
<pb n="KR4e0078_WYG_004-19a"/>
始余與永嘉許可逺先生同薦因與之同舟徃還京師<lb/>
相㑹者累數月於時先生之子伯羽侍奉起居應對賓<lb/>
客甚恭謹敏悟可喜余用是私敬許氏父子其後余羈<lb/>
宦逺方東南士友相識者益以疎絶間獨追想於平日<lb/>
游從談論之樂而慨然於荒閒寂寞之間而許氏父子<lb/>
之徃来於余心者葢數數焉今年秋余以親王長史隨<lb/>
侍来朝而伯羽以秀才隨牒京師相見則伯羽偉然冠<lb/>
帶一官員矣已而相與論叙其近事則其學問識慮視<lb/>
<pb n="KR4e0078_WYG_004-19b"/>
初時益以加進既足以大慰其暌曠之懐而余之衰退<lb/>
無成尤可愧也㑹伯羽授建昌之南城簿将之官矣持<lb/>
其所謂聽潮山房詩卷者示余曰願有述葢伯羽嘗讀<lb/>
書於瞿璵之下璵瀕海伯羽聴潮汐之聲而樂之因此<lb/>
為名而此卷則士大夫為之歌詠其幽致雅趣稱道之<lb/>
者余以伯羽之賢其進也若決江河而赴之海其游天<lb/>
下當就其名山大川而縱觀之以廣其所見則夫瞿璵<lb/>
一拳呻吟佔嗶之地何足以繫戀而不置而猶區區於<lb/>
<pb n="KR4e0078_WYG_004-20a"/>
余言何哉夫仁者不敢忘其初孝者不敢離其親余想<lb/>
伯羽方以隠居養親詩書積學為事一旦舍其所務而<lb/>
奪其素志以從宦逐祿數千里之外宜其非所樂也自<lb/>
兹以徃期㑹徴發之煩簿書勾稽之積苦其形而拂其<lb/>
心者交至於是時欲解衣曵履而自放於泉石之間隠<lb/>
之几而聽潮汐之聲何可得哉宜非其所樂也顧以余<lb/>
之凢鄙庸陋無以發其幽致雅趣而其仁與孝之本心<lb/>
有足多者况以平日慕用之久而重以離合忻戚之感<lb/>
<pb n="KR4e0078_WYG_004-20b"/>
皆有不能自已於言者乃為書之卷末而歸之<lb/>
　　書朱孟曦逺游卷後<lb/>
昔平洋陳禮嘗從東陽許先生遊其游金陵也淳安夏<lb/>
大之先生叙以送之大之之言曰遊於聖人之門而匡<lb/>
後顔子也愠見子路也囘何敢死顔其遊於聖人之天<lb/>
矣君子窮語路未得聖人之天而遊也孟子之遊梁遊<lb/>
齊若有不豫色者其遊幾於天而猶人也降及蘇秦張<lb/>
儀之遊且未足以言人而論天乎哉况司馬子長之遊<lb/>
<pb n="KR4e0078_WYG_004-21a"/>
於藝之末乎本立少之時讀其言已慨然有大其遊之<lb/>
志二十年来南觀錢塘北覽河洛遊且壮矣然學問不<lb/>
加於已聲譽不聞於人四十而不能有得於聖人之天<lb/>
可悲也夫臨川朱孟曦嘗執經張進士之門其来江左<lb/>
也王孟逺亦叙以送之讀孟逺之言猶大之之言也本<lb/>
立能不重媿於心乎因書以自咎且以告孟曦庶孟曦<lb/>
益勉於孟逺之言而遊聖人之遊也<lb/>
　說<lb/>
<pb n="KR4e0078_WYG_004-21b"/>
　　拙齋說<lb/>
拙者巧之反也巧者世之所趨拙者人之所棄余嘗究<lb/>
二者之得失而論之葢古之人其本在於生人之具取<lb/>
足焉而止矣不求稱欲而過役其智也飲食取其充腹<lb/>
而已故汙尊抔飲而足焉衣服取其蔽形而已故大布<lb/>
博褐而足焉室屋取其待風雨而已故茅茨土堦而足<lb/>
焉器什取其贍用而已故冶金陶土而足焉樂取其達<lb/>
天地之和而已故比聲切律而足焉刑取其除暴禁非<lb/>
<pb n="KR4e0078_WYG_004-22a"/>
而已故明法慎罰而足焉政取其遏惡揚善而已故審<lb/>
令施制而足焉至若言取其道賓主之情而已故辭達<lb/>
而足焉行與事取其盡父子君臣長㓜夫婦朋友之分<lb/>
而動静云為亦行其所無事而已故盡倫正躬迪徳而<lb/>
足焉夫如是故其民相安於無事而並生於天地之間<lb/>
其道弊樸散人偽日滋務求稱欲而不知止足也遂以<lb/>
古人之所為者謂之拙於是淳熬煎醢必求其味之美<lb/>
輕紈纎縠必求其飾之麗瑶臺瓊室必求其居之華刻<lb/>
<pb n="KR4e0078_WYG_004-22b"/>
文雕鏤必求其制之異禮之弊至於便辟習熟而無忠<lb/>
信惻怛之實樂之過至於流蕩忘返而無和平淡泊之<lb/>
趣刑之失至於深文峻詆而無哀矜欽恤之意政之衰<lb/>
至於雜霸任智而無關雎麟趾信厚仁順之風要君證<lb/>
父賣友斁倫敗類之行興而凢其所行事日趨於澆惡<lb/>
狙詐鐫鑿其本真剝琢其天性刓其大者使之細朘其<lb/>
厚者使之薄究天下之物不足以給竭天下之慮不足<lb/>
以贍角天下之人至於相與攘敓竊亂而不知紀極是<lb/>
<pb n="KR4e0078_WYG_004-23a"/>
皆世俗所謂巧者而其敝至於如是是則天下之患皆<lb/>
巧之所致而非拙之罪也其間或有豪傑之士鍳其禍<lb/>
敗苦其智之窮而欲反其本懲其欲之過思復乎古於<lb/>
飲食也寧菲衣服也寧素室屋也寧陋器什也寧樸禮<lb/>
寧失之野樂寧失之淡刑寧失之不經而政寧失之疎<lb/>
畧言寧失之訥而少文行寧失之遲鈍而椎木徑情而<lb/>
直行一切美麗華異淫慝刻薄佞偽之類凢所為巧者<lb/>
悉推以與人而不與之校而唯拙以自處及其至也天<lb/>
<pb n="KR4e0078_WYG_004-23b"/>
下之人莫不受其敝而已獨髙拱而無事由是而觀是<lb/>
拙者未嘗不為巧而巧者未嘗不為拙也是拙者可以<lb/>
為巧而巧者雖欲為拙不可得也嗚呼拙者有餘巧者<lb/>
不足巧者勞拙者逸巧者賊拙者徳巧者争拙者平巧<lb/>
者擾拙者寧其弗信矣乎延陵吳君克譲以拙名其齋<lb/>
而徴文於余克讓名将之子生而富貴又聰明而有文<lb/>
章其才與力皆可自致於巧以馳騁於世乃耻之而弗<lb/>
為而取其所棄葢亦所謂豪傑之士志乎古而反其本<lb/>
<pb n="KR4e0078_WYG_004-24a"/>
者故余因為之說以贈之以發其意云洪武壬戌冬十<lb/>
一月也<lb/>
　　嘉𤓰說<lb/>
或有問於余曰𤓰並蒂而實者此何祥也余應之曰非<lb/>
和無以同天下之心非同無以成天下之事故申叔時<lb/>
曰民生敦龎和同以聽夫物之疈者𤓰也乃異實而共<lb/>
蒂也其感於和同也歟且艮為果蓏卦之象也姤之九<lb/>
五以杞包𤓰爻之象也艮止也時止則止時行則行動<lb/>
<pb n="KR4e0078_WYG_004-24b"/>
静不失其時其道光明此吾夫子釋卦之辭也上下之<lb/>
遇日相求也處髙體大而可以包物者杞也美實之在<lb/>
下者𤓰也尊居君位而下求側㣲之賢以至髙而求至<lb/>
下猶以杞葉而包𤓰此程子釋爻之辭也其在洪範曰<lb/>
庶草蕃廡曰百榖用成者無非所以明夫天人相感應<lb/>
之理也和同之感應之於𤓰厥有故哉問者乃曰以子<lb/>
之言其故可得而知矣𤓰生於余彦智氏之圃者三年<lb/>
彦智為州幕官于西南夷者九年聖天子視四裔猶中<lb/>
<pb n="KR4e0078_WYG_004-25a"/>
國天下之和同也彦智視民猶家一州之和同也異實<lb/>
共蒂之物産於兹土也不亦宜乎彦智賢才也州幕官<lb/>
下位也以賢才而居下位不猶美實之在下乎處九年<lb/>
而安之時止則止也及三考而陟之時行則行也時止<lb/>
則止静不失其時也時行則行動不失其時也其道不<lb/>
亦光明乎兹行必有遇矣又作而嘆曰噫佳祥之應和<lb/>
同之召也和同之應君子之兆也愚何幸聞造化之妙<lb/>
也既已因叙之為嘉𤓰說云<lb/>
<pb n="KR4e0078_WYG_004-25b"/>
　　聽琴軒記<lb/>
琴君子之所常御也古之人於其身之所接皆為防範<lb/>
節度以養其徳而尤謹於聽葢於視有文章彩色之觀<lb/>
於聽有聲音歌頌之節於言語有法度倫理之則於動<lb/>
容有儀文度數之制其所接者莫非天理流行之機其<lb/>
所入者自無非僻邪慝之累故物不能蔽於外而徳有<lb/>
所養於内然其機之来也皆雜至於日用之間而生於<lb/>
應物之際或無所事於幽獨可肆之地則其心無所寓<lb/>
<pb n="KR4e0078_WYG_004-26a"/>
以為撿攝繩約故其為具獨詳於聽以致其謹然後動<lb/>
静之端自相貫續而無須臾之間是故和鸞設於衡鑣<lb/>
珩瑀施於步趨工歌不輟於饗獻而瞽師不離於左右<lb/>
若是偹矣而又無故玉不去身而琴瑟不釋也故曰琴<lb/>
君子之所常御也自道之衰所以為防範節度之具次<lb/>
第盡廢而古樂之亡久矣惟琴猶有古之遺聲而人徃<lb/>
徃有能傳之者雖律吕之制不知其合與否而其和平<lb/>
淡泊沖雅幽逺之趣猶有存者夫三尺之緡方寸之越<lb/>
<pb n="KR4e0078_WYG_004-26b"/>
引宫商角徴羽間作而天地之<graphic n="KR1858" url="https://raw.githubusercontent.com/kanripo/KR-Gaiji/master/images/KR1858.png" mimeType="image/png"/>化山川之流峙君臣<lb/>
父子之恩義人倫政事之紀綱動植品物之性情與夫<lb/>
放臣逐子之所悲切去婦孤嫠之所感激鏗然迭出其<lb/>
變無窮或渙然如陽之舒或揫然如隂之慘則其理之<lb/>
所寓亦逺矣喜怒哀樂之感動其心而好惡生殺之形<lb/>
見乎聲則機之應亦㣲矣故以躁心聽之者能使之釋<lb/>
以和以怠心聽之者能使之抗以武以慾心聽之者能<lb/>
使之淡以平以慕心聽之者能使之廣以適則其用之<lb/>
<pb n="KR4e0078_WYG_004-27a"/>
所見亦衆矣夫桑間濮上之音咬哇下俚之曲君子既<lb/>
皆屛之而不聽而古人所以為防範節度者皆廢則有<lb/>
志於古者欲有以寓其心以為檢攝繩約者舍琴則何<lb/>
以為具而致其謹哉是以山林隠約之士畸人静者之<lb/>
倫每於是焉聽之亦庶幾古人所以養其徳之遺意哉<lb/>
永豐鍾君某隠者也好琴因題其軒曰聽琴其子深省<lb/>
徴文於余而予為之說如此<lb/>
　　劉仲和字說<lb/>
<pb n="KR4e0078_WYG_004-27b"/>
吳氏壻騏自京師走萬里謁余西南夷因致其友劉仲<lb/>
和父之言以字說請仲和名庸吾郡醫學正科天然翁<lb/>
子也居京師儀鳳門外以善醫稱於人夫男子二十曰<lb/>
弱冠冠則賓字之辭而祝焉仲和年已強壮且不逺萬<lb/>
里而願有申其說意亦厪矣志亦篤矣余雖不敏其何<lb/>
敢辭乃為之說曰天地之氣不和而災沴生焉人身之<lb/>
氣不和而疾病生焉雖天地之大不能無待乎燮理况<lb/>
一身之㣲詎能無頼乎調攝耶朂爾仲和父天人一體<lb/>
<pb n="KR4e0078_WYG_004-28a"/>
也醫相一理也保天之和受天之祉也勉乎哉抑嘗聞<lb/>
之秦有名和者古之良醫也其言曰天有六氣降生五<lb/>
味發為五聲徴為五色淫生六疾觀其言信其為醫之<lb/>
良也已有同乎其名有得於其言乎得其言斯得其術<lb/>
矣茍不得其術而徒有其名君子奚取焉勉乎哉雖然<lb/>
和未必知道也董子云逺近莫不一於正亡有邪氣奸<lb/>
其間隂陽調而風雨時羣生和而萬民殖正䝉云不如<lb/>
野馬絪緼不足謂之太和中庸云發而皆中節謂之和<lb/>
<pb n="KR4e0078_WYG_004-28b"/>
噫余之言合天人者不可因之以求董子之言乎正䝉<lb/>
之言状道體者不可因之以求中庸之言乎中庸之言<lb/>
至矣以徳行言之曰中庸以性情言之曰中和也必戒<lb/>
懼而存喜怒哀樂未發之中必慎獨而有發而中和之<lb/>
節必推而及之而天地位萬物育仲和血氣方盛茍思<lb/>
其名若字之所謂庸所謂和者而俛學焉聖賢可希也<lb/>
醫和云乎哉余老矣竄伏逺夷孤陋已甚所以告仲和<lb/>
者如是止耳凢縉紳先生號能言天人者莫不在京師<lb/>
<pb n="KR4e0078_WYG_004-29a"/>
尚以余言質之<lb/>
　　憑虛子說<lb/>
都督馮公少讀䝉荘之書而說之自號憑虛子年既壮<lb/>
而徳愈盛位既崇而行亦尊明乎性理之學而實踐憑<lb/>
虚之號自若也或者疑問於愚曰荘周之所學公之所<lb/>
自號可得而聞其說歟愚應之曰老耼去仁義而言道<lb/>
徳䝉荘其流也愚未嘗學其學固嘗見其書而識其說<lb/>
之一二焉耳夫憑虚御風非神僊不能周之言曰列子<lb/>
<pb n="KR4e0078_WYG_004-29b"/>
御風而行泠然雖免於行猶有所待也乗天地之正御<lb/>
六氣之辨以遊無窮者惡乎待哉則憑虚御風亦有間<lb/>
矣何也乘天地之正者實無所乗也御六氣之辨者實<lb/>
無所御也斯謂之憑虛也有所乘有所御則有所待矣<lb/>
憑虚無所憑也無所憑無所待也無所待以遊無窮也<lb/>
其為至人乎公號憑虚其以此乎曰夫天下仁義以治<lb/>
之夫兵仁義以行之天子命大将軍帥師三十萬平南<lb/>
蠻三十六部公實佐之以成厥功可謂奮仁義之勇者<lb/>
<pb n="KR4e0078_WYG_004-30a"/>
矣奚取乎去仁義而言道徳之流號憑虛以求神僊哉<lb/>
曰周之言皆寓也公之號亦寓也公以道徳仁義為體<lb/>
用之實而猶寓意於神僊者不有其功不淫於冨貴故<lb/>
也且功葢天下而佀不自已者周之所與亦公之所與<lb/>
也決性命之情以饕冨貴者周之所鄙亦公之所鄙也<lb/>
公豈亦學其學者有其言以契於心而說之耳抑周有<lb/>
言道在太極之先而不為髙在六極之下而不為深傅<lb/>
說得之以相武丁公其傅說歟雖然傅說進於王之言<lb/>
<pb n="KR4e0078_WYG_004-30b"/>
公所知也積於厥躬之道與周之所道公能辨之矣夫<lb/>
令名徳之輿也公有令徳則有令名奚庸疑於自號問<lb/>
之者唯唯而退故叙之為憑虛子說<lb/>
　傳<lb/>
　　朱節婦傳<lb/>
嘉禾之梧桐鄉鳳鳴里有節婦方氏與夫朱原震生一<lb/>
子未晬而夫死節婦時年一十有八自誓不再嫁以教<lb/>
養其子冠而成人鄉里識與不識皆稱之曰朱節婦人<lb/>
<pb n="KR4e0078_WYG_004-31a"/>
生天地間所以異於禽獸者貴有别而已五常之道皆<lb/>
由是而出焉故衆卦生於乾坤王化始於關雎此聖人<lb/>
立極之大意也女子從人者也夜行則秉燭下堂則有<lb/>
傅男女衣服不同椸架飲食不共宰器筓珈鞶鑑褘翟<lb/>
絺袢咸有式焉史有箴女有訓所以革其蕩心而申其<lb/>
别也既嫁夫子則從夫子夫死則稱未亡人先王制禮<lb/>
如是其嚴也然墻茨之刺屡興於壼寢凱風之詩每歌<lb/>
於閭巷桑間濮上終然亂雅三代之時已如此矣況當<lb/>
<pb n="KR4e0078_WYG_004-31b"/>
元之季年風紀為之大壞而朱節婦素非圭舄之胄固<lb/>
未嘗夙膺成訓者也不幸盛年遭人倫之變感激矢心<lb/>
不為血氣所使而能自㧞流俗堅剛松柏之操傲霜雪<lb/>
而後凋真女子中之特立獨行者豈但失節之婦聞此<lb/>
而慙恧世有士君子身不離先王之法服口不絶先王<lb/>
之法言而為移座客之行者聞朱節婦之風亦可稍知<lb/>
愧哉其子焯讀書孝謹恐冺其母氏之徳也求當世大<lb/>
夫士為文章歌詩以貽於後王䝉遂為之立傳而繼之<lb/>
<pb n="KR4e0078_WYG_004-32a"/>
以詩詩曰梧桐鳳鳴千秋来下夫死不嫁惟朱節婦鳳<lb/>
凰梧桐和鳴嗈嗈鳳死凰孤巢有鷇雛雛之鷇矣鳳单<lb/>
而哺竹實不食孰啄孰呼雛鳳既成五彩其翮翺翔於<lb/>
漢惟鳳之徳卓哉節婦行冠姬姜載汎柏舟中流湯湯<lb/>
髧彼兩髦實惟我匹矢死靡他為婦之則嗟嗟夏姬亂<lb/>
者數國顔如舜華廼婦之螣皇兮皇兮千載見之庶敦<lb/>
薄俗作此頌詩<lb/>
　　夏節婦傳<lb/>
<pb n="KR4e0078_WYG_004-32b"/>
節婦顧姓吳興之璉市顧輔辰女也㓜敏慧勤女工年<lb/>
二十一適秀之鳳鳴里夏子昭相夫治生克盡婦職善<lb/>
事舅姑年二十七生子信纔四嵗其夫與姑相繼而歿<lb/>
居䘮盡哀竭力營塟事終三年䘮舅使人諭之曰吾自<lb/>
有子能養吾亦能撫汝子汝宜自處泣而謝曰妾聞烈<lb/>
女不更二夫舍此将何之父母亦使人諷之曰汝舅老<lb/>
叔能養也汝子㓜叔能撫也人生幾何汝毋自苦也答<lb/>
曰吾身為夏氏婦吾知奉吾舅撫吾子盡吾職而已豈<lb/>
<pb n="KR4e0078_WYG_004-33a"/>
有他哉諷之屡終不易辭人知其志不可奪不可復言<lb/>
娣或傲待之愈和娣亦化之由是家庭之間孝弟藹然<lb/>
也既十年叔亦亡視孤姪猶已子又七年舅與娣姪俱<lb/>
亡獨節婦母子偹嘗艱苦保其家不至於覆墜今節婦<lb/>
年五十四信年二十一矣其比隣有朱節婦者朝廷已<lb/>
旌表其門復其家而夏氏之事獨未上有司之失也史<lb/>
官曰去古既逺民風日媮人欲熾而天理熄矣今二節<lb/>
婦連芳並耀於鳳鳴一里巷中天理之在人心者豈終<lb/>
<pb n="KR4e0078_WYG_004-33b"/>
熄耶是宜旌之以扶植彛倫為世道勸也嗚呼女子之<lb/>
從人猶臣之事君也不幸而遇患難當死生以之是故<lb/>
從一而終婦之貞也不事二君臣之忠也然則世有拜<lb/>
盧乞生望敵先遁之臣聞二婦之節者其亦知所媿也<lb/>
夫其亦知所媿也夫<lb/>
　箴<lb/>
　　御史箴<hi>此本元張文忠公所作公為都御史時有取焉為添如鑑之明如弦之直兩句</hi>
太㣲執法御史象之周官小宰則維其司耳目之寄綱<lb/>
<pb n="KR4e0078_WYG_004-34a"/>
之紀之為其舉措休戚繫之為其邪正善惡隨之激濁<lb/>
揚清時汝之休吐剛茹柔時汝之羞毋玩法以偷毋怙<lb/>
勢以仇斁我彛憲時汝之尤母皦皦沽名毋庸庸保禄<lb/>
毋毛舉細事毋蝟興大獄剛果正直神介爾福隂賊險<lb/>
狠天厚其毒于氏父子世尚其賢亦有延年葢父之愆<lb/>
持斧作威幸寵一時寃魂塞路持此安歸有鐡斯冠有<lb/>
朱斯衣徳不稱服中心恧怩神草指佞神羊觸邪顧忌<lb/>
畏避汝之職邪勁松不屈鷙鳥無朋如霜之清如鑑之<lb/>
<pb n="KR4e0078_WYG_004-34b"/>
明如弦之直如衡之平不幸遇患亦全令名既銘汝前<lb/>
實銘汝心敢告司僕敬哉斯箴<lb/>
　銘<lb/>
　　思貽齋銘<hi>金華張彦熈氏有齋曰思貽今為經歴雲南氶宣布政使司徵余銘故銘</hi>
人有子孫無不愛之惟其愛之必思遺之子於父母宜<lb/>
無不愛父母雖沒思貽為大子孫何遺厥謀則難勿遺<lb/>
以危惟遺以安父母何遺徃者不復貽以令名勿貽羞<lb/>
辱惟善不善在思不思茍能思之不差毫釐思其令名<lb/>
<pb n="KR4e0078_WYG_004-35a"/>
為善則勇思其羞辱不善則恐記禮有經訓言昭兹張<lb/>
氏純孝齋名思貽曰昔父母以安遺我我其為善曷云<lb/>
不果始以将思終以果成如泉之出如木之萌木之欣<lb/>
欣泉之混混豈唯顯親亦錫其𦙍擇而固執止而不遷<lb/>
舜徒孳孳囘也拳拳我銘其齋匪張是美凡為子者視<lb/>
我銘只<lb/>
　䟦<lb/>
　　䟦平軒巻<lb/>
<pb n="KR4e0078_WYG_004-35b"/>
處天下之事莫如平内而平其心外無不平矣然公則<lb/>
平私則險君子小人之分公私平險之異爾上虞施改<lb/>
之氏昔嘗仕於時名其軒曰平其能公而平者哉今其<lb/>
孫謙持巻蓬莱驛謁余文余非能以文鳴不平者姑與<lb/>
之論平謙謝曰得吾大父之志矣請書之故書<lb/>
　　䟦三友圖巻<lb/>
王山農所畫梅固多見之此圖作掀蓬尤佳筆也顧雲<lb/>
屋松髙士謙竹固不多見今觀二圖足配掀蓬矣姚江<lb/>
<pb n="KR4e0078_WYG_004-36a"/>
陳履初合三圖為一巻命之曰三友夫友也者友其徳<lb/>
也植物奚取焉然三者之植物猶君子之於衆人也惟<lb/>
知道者識之若履初者可謂善取友者矣畫云乎哉洪<lb/>
武嵗癸亥春三月余使越上故人趙撝謙氏持巻索韻<lb/>
語以公事未暇也姑書是以歸之<lb/>
　<lb/>
　<lb/>
　<lb/>
<pb n="KR4e0078_WYG_004-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　巽隠集卷四<lb/>
</p>
<p>
</p>
  </div>
        </body>
</text>\m</TEI>
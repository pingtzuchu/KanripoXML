<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家注昌黎文集巻三十九</head> <lb/>
    <p>
<pb n="KR4c0045_WYG_039-1a"/>
欽定四庫全書<lb/>
　五百家注昌黎文集巻三十九<lb/>
　　　　　　　　　　　　宋　魏仲舉　編<lb/>
　　表狀<lb/>
　　　論捕賊行賞表<lb/>
　　　　<hi>嚴曰鎮州節度王承宗以元和十年遺刺客殺宰相武元衡又刺裴度傷首不死時積錢</hi>
　　　　<hi>於東西市詔能捕賊者賞之</hi>
臣愈言臣伏見六月八日敕<hi>祝曰元和十年</hi>以狂賊傷害宰臣<lb/>
<pb n="KR4c0045_WYG_039-1b"/>
<hi>孫曰元和十年六月宰相武元衡入朝出所居靖安坊東門有賊自暗中<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>出射之從者皆㪚走元衡遇害</hi>
擒捕未獲陛下悲傷震悼形於寢食特降詔書明立條<lb/>
格云有能捉獲賊者賜錢萬貫仍加超授<hi>樊曰元衡死數日未獲賊</hi>
<hi>兵部侍郎許孟容請見奏曰豈有國相横屍路隅而不能擒賊因泣上為之憤嘆乃詔京城諸道能捕賊者賞</hi>
<hi>錢萬貫仍與五品官積錢三萬貫於東西市京城大索公卿節將複壁重轑者皆搜之</hi>今下手賊<lb/>
等四分之内已得其三<hi>一作二</hi>其餘兩人盖不足計<hi>孫曰神䇿</hi>
<hi>大將軍王士則左威衛將軍王士平上封稱賊出王承宗乃詔悉取承宗將卒得張宴等三十人命監察御史</hi>
<hi>陳中師與京兆尹裴武鞫之斬晏等五人殺其黨十四人樊曰李師道將訾嘉珍反留守呂元膺敗之初師道</hi>
<pb n="KR4c0045_WYG_039-2a"/>
<hi>置邸東都多買田伊闕陸渾皆以舍山棚遣將訾嘉珍門察部分之嵩山浮圖圓浄為之謀至是饗士其徒白</hi>
<hi>呂元膺以兵掩邸賊<graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>出轉略畿部入山中奪山棚所市山棚怒道官軍襲殺之圓浄既執於是窮治嘉珍察</hi>
<hi>乃害元衡者見新史王承宗李師道傳公此狀未獲嘉珍察前所上故云其餘兩人</hi>根㝷蹤跡知<lb/>
自承宗<hi>一作明知發自承宗</hi>再降明詔絶其朝請<hi>樊曰七月詔數王承宗罪絶其</hi>
<hi>朝請</hi>又與王士則士平等官<hi>樊曰士則士平皆王武俊之子張晏等誅以士平為左金</hi>
<hi>吾衛大將</hi>八日之制無不行者獨有賞錢尚未賜給羣情疑<lb/>
惑未測聖心聞初載錢置市之日市中觀者日數萬人<lb/>
巡繞瞻視<graphic n="KR2235" url="https://raw.githubusercontent.com/kanripo/KR-Gaiji/master/images/KR2235.png" mimeType="image/png"/>嗟嘆息既去復來以至日暮百姓小人重<lb/>
<pb n="KR4c0045_WYG_039-2b"/>
財輕義不能深達事體但見不給其賞便以為朝廷愛<lb/>
惜此錢不守言信自近傳遠無由辨明且出賞所以求<lb/>
賊今賊已誅斬若無人捉獲國家何因得此賊而正刑<lb/>
法也承宗何故而賜誅絶也士平士則何故與美官也<lb/>
三事既因獲賊獲賊必有其人不給賞錢實亦難曉假<lb/>
如聖心獨有所見審之不合加賞其如天下百姓及後<lb/>
代久遠之人哉<hi>一無之人二字</hi>況今元濟承宗尚未擒㓕兩河<lb/>
之地太半未収隴右河西皆没戎狄所宜大明約束使<lb/>
<pb n="KR4c0045_WYG_039-3a"/>
信在言前號令㫖揮以圖功利況自陛下即位以來繼<lb/>
有丕績斬楊惠琳収夏州斬劉闢収劒南東西川斬李<lb/>
錡<hi>其綺切又魚綺</hi>収江東縳盧從史収澤潞等五州<hi>祝曰五州澤潞</hi>
<hi>邢洛磁</hi>威德所加兵不汚刄収魏博等六州<hi>祝曰六州魏博貝相盧衛</hi>
致張茂昭張愔収易定徐泗濠等五州<hi>祝曰易定二州張茂昭所管徐</hi>
<hi>泗濠三州張愔所管○愔於針切</hi>創業以來列聖功德未有能高於陛<lb/>
下者可謂赫赫巍巍光照前後矣此由天授陛下神聖<lb/>
英武之德為巨唐中興之君宗廟神靈所共祐助勉强<lb/>
<pb n="KR4c0045_WYG_039-3b"/>
不巳守之以信則故地不足収而太平不難致如乗快<lb/>
馬行平路遲速進退自由其心有所欲往無不可者於<lb/>
此之時特宜示人以信孔子欲存信去食<hi>韓曰出論語○去上聲</hi>
人非食不生尚欲捨生以存信況可無故而輕棄也昔<lb/>
秦孝公用商鞅為相欲富國强兵行令於國恐人不信<lb/>
立三丈之木於市南門募人有能徒置北門者與五十<lb/>
金有一人徙之輙與五十金<hi>韓曰出史記商君傳</hi>秦人以君言為<lb/>
必信法令大行國富兵強無敵天下三丈之木非難徙<lb/>
<pb n="KR4c0045_WYG_039-4a"/>
也徙之非有功也孝公輙與之金者所以示其言之必<lb/>
信也昔周成王尚小與其弟叔虞為戱削桐葉為珪曰<lb/>
以晉封汝其臣史佚因請擇日立叔虞為侯成王曰吾<lb/>
與之戲耳史佚曰天子無戲言言之則史書之禮成之<lb/>
樂歌之於是遂封叔虞於晉<hi>韓曰出史記晉世家</hi>昔漢高祖出黄<lb/>
金四萬斤與陳平恣其所為不問出入<hi>韓曰漢高帝三年出黄金四萬</hi>
<hi>斤與陳平恣所為不問其出入</hi>令謀項羽平用金間楚數年之間漢得<lb/>
天下論者皆言漢高祖深達於利<hi>達一作遠</hi>能以金四萬斤<lb/>
<pb n="KR4c0045_WYG_039-4b"/>
致得天下以此觀之自古以來未有不信其言而能有<lb/>
大功者<hi>一有也字</hi>亦未有不費小財而能収大利者<hi>一有也字</hi>臣<lb/>
於捕賊之人<hi>捕一作告</hi>本無恩義彼雖獲賞了不闗臣所以<lb/>
區區盡言不避煩黷者欲令陛下之信行於天下也伏<lb/>
望恕臣愚陋僻惷之罪而収其懇欵誠至之心天下之<lb/>
幸非臣之幸也謹奉表以聞臣愈誠惶誠恐<lb/>
　　　論佛骨表<lb/>
　　　　<hi>韓曰新舊史皆具載於本傳先是鳯翔法門寺冇䕶國真身塔塔内冇釋迦文佛指骨一</hi>
<pb n="KR4c0045_WYG_039-5a"/>
　　　　<hi>節其法三十年一開開則嵗稔人㤗至是憲宗遣中使杜英竒押官人三十持香花迎入</hi>
　　　　<hi>大内留禁中三日乃送佛祠王公士庶奔走賛歎公為刑部侍郎上表極諫帝大怒欲抵</hi>
　　　　<hi>死崔羣裴度戚里諸貴皆為公言乃貶潮州刺史時宰相疑公此表為馮宿所草以宿嘗</hi>
　　　　<hi>與公同年進士又同佐裴度淮西故疑之遂貶宿歙州刺史時宰必皇甫鎛也亦可謂無</hi>
　　　　<hi>識鍳矣此表豈宿所能了耶補注聞見録云憲宗元和十四年自鳯翔法門寺迎佛骨入</hi>
　　　　<hi>禁中韓退之以諫逐十五年有陳洪志之禍懿宗咸通十四年又迎其骨入禁中諫者以</hi>
　　　　<hi>憲宗為戒懿宗曰生得見之死亦無恨不數月崩送佛骨還法門寺愈之諫云奉佛以來</hi>
　　　　<hi>享年不永者其知言哉</hi>
<pb n="KR4c0045_WYG_039-5b"/>
臣某言伏以<hi>一作臣某言臣伏聞</hi>佛者夷狄之一法耳自後漢時<lb/>
流入中國<hi>洪曰表云自後漢時流入中國又詩云佛法入中國爾來六百年按後漢西域傳云明帝</hi>
<hi>時入中國而梁劉孝標注世説新語引劉向列仙傳序曰厯觀百家之中以相檢驗得仙者百四十六人其七</hi>
<hi>十四人已在佛經即如此説則漢成哀之間已有經矣漢武故事曰昆邪殺休屠王以其衆來降得其金人之</hi>
<hi>神上置之甘泉宫金人者皆長丈餘其祭不用牛羊唯燒香禮拜上使依其國俗祀之此神全類於佛盖當漢</hi>
<hi>武時其經未行於中土但以神明祀之耳又開皇厯代三寶記云平帝世劉向稱余覽典籍往見有佛經將知</hi>
<hi>周時久流釋典秦雖爇除漢興復出也又漢武作昆明池掘得黒灰東方朔云可問西域道人西域道人佛之</hi>
<hi>徒也又真誥云裴真人有三十四人弟子十八人學佛道餘者學仙道陶隐居云長安中似已有佛裴君即是</hi>
<pb n="KR4c0045_WYG_039-6a"/>
<hi>其事以此考之中國之有佛尚矣退之所云據正史也孫曰後漢明帝夜夢金人長丈餘頭有光明飛行殿庭</hi>
<hi>以問羣臣傳毅曰西方有神名曰佛其形丈六尺而黄金色帝於是遣郎中蔡愔及秦景使天竺求之得佛經</hi>
<hi>四十二章及釋迦𤣥像并與沙門攝摩騰竺法蘭東還愔之來也白馬負經因立白馬寺於洛城雍門西以處</hi>
<hi>之其經緘於蘭臺石室又畫像於清源臺及顯節陵上自是始傳中國補注唐史作始入中國</hi>上古未<lb/>
嘗有也昔者黄帝在位百年年一百十歲少昊在位八<lb/>
十年年一百歲顓頊在位七十九年年九十八歲帝嚳<lb/>
在位七十年年一百五歲帝堯在位九十八年年一百<lb/>
一十八歲帝舜及禹年皆百歲<hi>孫曰已上年歳皆出皇甫謐帝王世紀</hi>此<lb/>
<pb n="KR4c0045_WYG_039-6b"/>
時天下太平百姓安樂夀考然而此時<hi>補注唐史無此時字</hi>中國<lb/>
未有佛也其後殷湯亦年百歲<hi>孫曰皇甫謐云湯立七十年踐天子位為天子</hi>
<hi>十三年年百歲而崩</hi>湯孫太戊在位七十五年武丁在位五十九<lb/>
年<hi>孫曰書肆中宗之享國七十有五年高宗五十有九年中宗即太戊高宗即武丁也</hi>書史不言<lb/>
其年夀所極盖亦俱年不减百歲周文王九十七歲武<lb/>
王年九十三歲<hi>孫曰禮記文王九十七乃終武王九十三乃終</hi>穆王在位百年<lb/>
<hi>孫曰書穆王享國百年嚴曰據伋冡書自周有天下至穆王凢百年非穆王年百也</hi>此時佛法亦<lb/>
未至中國非因事佛而致然也漢明帝時始有佛法明<lb/>
<pb n="KR4c0045_WYG_039-7a"/>
帝在位纔十八年耳其後亂亡相繼運祚不長宋齊梁<lb/>
陳元魏已下事佛漸謹年代尤促惟梁武帝在位四十<lb/>
八年<hi>孫曰天監十八年普通七年大通二年中大通六年大同十一年中大同一年太清三年凢四十八</hi>
<hi>年補注唐史作四十八年今本作四十九年</hi>前後三度捨身施佛<hi>孫曰大通元年三月</hi>
<hi>辛未中大通元年九月癸已太清元年二月庚子凢三幸同㤗寺捨身</hi>宗廟之祭不用牲<lb/>
牢<hi>孫曰郊廟牲牷皆代以麫</hi>盡日一食止於菜果<hi>孫曰武帝溺信佛道日止一食膳無</hi>
<hi>鮮腴惟豆羹糲飯而已</hi>其後竟為侯景所逼餓死臺城<hi>孫曰太清三年三月</hi>
<hi>侯景攻䧟臺城帝以所求不供憂憤寢疾五月崩于浄居殿年八十六</hi>國亦㝷滅事佛求<lb/>
<pb n="KR4c0045_WYG_039-7b"/>
福反更得禍由此觀之佛不足信事亦可知矣高祖始<lb/>
受隋禪則議除之當時羣臣材識不遠<hi>補注唐史作識見不逺</hi>不<lb/>
能深知先王之道古今之宜推闡明聖<hi>補注唐史作聖明</hi>以救<lb/>
斯弊其事遂止<hi>樊曰武德九年四月高祖詔有司沙汰天下僧尼道士女冠其精勤練行者遷</hi>
<hi>居大寺觀給其衣食無令闕乏庸猥麤穢者悉令罷道勒還鄉里京師留寺三所觀一所諸州各留一所餘皆</hi>
<hi>罷之事竟不行</hi>臣常恨焉伏惟睿聖文武皇帝陛下神聖英武<lb/>
數千百年已來未有倫比即位之初不許度人為僧尼<lb/>
道士又不許創立寺觀臣常以為高祖之志必行於陛<lb/>
<pb n="KR4c0045_WYG_039-8a"/>
下之手今縱未能即行豈可恣之轉令盛也今聞陛下<lb/>
令羣僧迎佛骨於鳯翔御樓以觀舁入大内<hi>舁音輿</hi>又令<lb/>
諸寺遞迎供養臣雖至愚必知陛下不惑於佛作此崇<lb/>
奉以祈福祥也直以年豐人樂狥人之心為京都士庶<lb/>
<hi>一有設字</hi>詭異之觀戲翫之具耳安有聖明若此而肯信此<lb/>
等事哉然百姓愚𡨕易惑難曉茍見陛下如此將謂真<lb/>
心事佛皆云天子大聖猶一心敬信百姓何人於佛更<lb/>
惜身命以故<hi>一本故作至一本無以故二字</hi>焚頂燒指百十為羣解衣<lb/>
<pb n="KR4c0045_WYG_039-8b"/>
散錢自朝至暮轉相倣傚惟恐後時老少奔波棄其業次<lb/>
若不即加禁遏更厯諸寺必有斷臂臠身<hi>臠力兖切</hi>以為供<lb/>
養者傷風敗俗傳笑四方非細事也夫佛者<hi>一無者字</hi>本夷<lb/>
狄之人與中國言語不通衣服殊製口不言先王之法<lb/>
言身不服先王之法服不知君臣之義父子之情假如<lb/>
其身至今尚在奉其國命<hi>一作奉國命無其字</hi>來朝京師陛下容<lb/>
而接之不過宣政一見<hi>孫曰宣政殿名</hi>禮賓一設<hi>孫曰元和九年六月置禮</hi>
<hi>賓院於長興里以待四夷之使設謂宴設也</hi>賜衣一襲<hi>孫曰單服具謂之一襲亦曰一稱</hi>衛<lb/>
<pb n="KR4c0045_WYG_039-9a"/>
而出境<hi>出境一作出之於境</hi>不令惑衆也況其身死已久枯朽之<lb/>
骨凶穢之餘豈可直入宫禁<hi>可直一作宜令</hi>孔子曰敬鬼神而<lb/>
遠之古之諸侯行弔於其國尚令巫祝先以桃茢<hi>音列</hi>袚<lb/>
除不祥然後進弔<hi>祝曰禮記君臨臣喪以巫祝桃茢執戈惡之也注桃鬼所惡茢葦苕可掃不</hi>
<hi>祥襄二十九年左氏公如楚楚康王卒楚人使公親襚公使巫以桃茢先袚殯楚人悔之</hi>今無故取<lb/>
穢朽之物親臨觀之<hi>觀一作視</hi>巫祝不先桃茢不用羣臣不<lb/>
言其非御史不舉其失臣實耻之乞以此骨付有司投<lb/>
諸水火永絶根本斷天下之疑絶後代之惑使天下之<lb/>
<pb n="KR4c0045_WYG_039-9b"/>
人知大聖人之所作為出於㝷常萬萬也豈不盛哉豈<lb/>
不快哉佛如有靈能作禍福凢有殃咎宜加臣身上天<lb/>
鍳臨臣不怨悔無任感激懇悃之至謹奉表以聞臣某<lb/>
誠惶誠恐<hi>補注邵太史曰𫝊奕上疏請除佛法云降自羲農至于有漢皆無佛法君明臣忠祚長年</hi>
<hi>久漢明帝始立祅神洎于符石羌佛法甚盛庸臣佞祚短政虐云云予謂愈之言盖廣奕之言也故表出之林</hi>
<hi>之竒曰崔浩闢佛而死于魏韓愈闢佛而貶於唐此浮屠者得為口實以為闢佛者之戒至于梁武三捨身而</hi>
<hi>餓死臺城宋齊以下事之漸謹而年代尤促則浮屠之徒又以為學佛不盡其道之過自非卓然不惑之士未</hi>
<hi>有不為其所迷也</hi>
<pb n="KR4c0045_WYG_039-10a"/>
　　　潮州刺史謝上表<lb/>
　　　　<hi>樊曰本傳具載公此表憲宗得表謂宰相曰昨得韓愈到潮州表因思其所諫佛骨事大</hi>
　　　　<hi>是愛我我豈不知然愈為人臣不當言人主事佛乃年促也帝欲復用愈故先語及觀宰</hi>
　　　　<hi>相意皇甫鎛恐其復用乃率先對曰愈終太疎狂且可量移一郡遂授袁州刺史歐陽文</hi>
　　　　<hi>忠公云前世有名人當論事時感激不避誅死真若知義者及到貶所則戚戚怨嗟有不</hi>
　　　　<hi>堪之窮愁形於文字雖韓文公不免此累或者又罪其以封禪諛帝皆非也漢楊惲見廢</hi>
　　　　<hi>報孫㑹宗書語渉譏訕遂坐腰斬雷霆之怒臣子所當知畏公之此表不為過矣</hi>
臣某言臣以狂妄戅愚不識禮度上表陳佛骨事言渉<lb/>
<pb n="KR4c0045_WYG_039-10b"/>
不敬正名定罪萬死猶輕陛下哀臣愚忠恕臣狂直謂<lb/>
臣言雖可罪心亦無他特屈刑章以臣為潮州刺史既<lb/>
免刑戮又獲祿食聖恩𢎞大天地莫量破腦刳心豈足<lb/>
為謝臣某誠惶誠恐頓首頓首臣以今年正月十四日<lb/>
蒙恩除潮州刺史即日奔馳上道經渉嶺海水陸萬里<lb/>
以今月二十五日<hi>孫曰三月已卯愈至潮州</hi>到州上訖與官吏百姓<lb/>
等相見具言朝廷治平天子神聖威武慈仁子養億兆<lb/>
人庶<hi>祝曰十萬曰億十億曰兆書紂有億兆夷人</hi>無有親疎遠邇雖在萬里<lb/>
<pb n="KR4c0045_WYG_039-11a"/>
之外嶺海之陬待之一如甸畿之間輦轂之下有善必<lb/>
聞有惡必見早朝晚罷兢兢業業惟恐四海之内天地<lb/>
之中一物不得其所故遣刺史面問百姓疾苦<hi>面一作親</hi>茍有<lb/>
不便得以上陳國家憲章完具為治日久守令承奉詔<lb/>
條違犯者鮮雖在蠻荒無不安㤗聞臣所稱聖德惟知<lb/>
鼓舞讙呼不勞施為坐以無事臣某誠惶誠恐頓首頓<lb/>
首臣所領州在廣府極東界上去廣府雖云纔二千里<lb/>
然來往動皆經月過海口下惡水濤瀧壯猛<hi>孫曰南人名湍為瀧</hi>
<pb n="KR4c0045_WYG_039-11b"/>
<hi>○瀧音雙</hi>難計程期颶風鱷魚<hi>颶其遇切鱷五各切</hi>禍患不測州南近<lb/>
界<hi>一作州之南境</hi>漲海連天毒霧瘴氛日夕發作臣少多病年<lb/>
纔五十髮白齒落理不久長加以罪犯至重所處又極<lb/>
遠惡憂惶慙悸死亡無日單立一身朝無親黨居蠻夷<lb/>
之地與魑魅為羣茍非陛下哀而念之誰肯為臣言者<lb/>
臣受性愚陋人事多所不通惟酷好學問文章未嘗一<lb/>
日暫廢實為時輩所見推許<hi>一作表</hi>臣於當時之文亦未<lb/>
有過人者至於論述陛下功德與詩書相表裏作為歌<lb/>
<pb n="KR4c0045_WYG_039-12a"/>
詩薦之郊廟<hi>樊曰謂元和聖德頌及平淮西碑之類</hi>紀泰山之封鏤白玉<lb/>
之牒鋪張對天之閎休揚厲無前之偉蹟編之乎詩書<lb/>
之策而無愧措之乎天地之間而無虧雖使古人復生<lb/>
<hi>雖一作縦</hi>臣亦未肯多讓伏以大唐受命有天下四海之内<lb/>
莫不臣妾南北東西地各萬里自天寶之後治政少懈<lb/>
文致未優武尅不剛嬖臣姦𨽻<hi>嬖一作孽</hi>蠧居棊處揺毒自<lb/>
防外順内悖父死子代以祖繼孫<hi>一本繼亦作以</hi>如古諸侯自<lb/>
擅其地不貢不朝六七十年四聖傳序以至陛下即位<lb/>
<pb n="KR4c0045_WYG_039-12b"/>
以來躬親聽斷旋乾轉坤闗機闔開雷厲風飛日月清<lb/>
照天戈所麾莫不寧順大宇之下生息理極高祖創制<lb/>
天下其功大矣而治未太平也太宗太平矣而大功所<lb/>
立咸在高祖之代非如陛下承天寳之後接因循之餘<lb/>
六七十年之外赫然興起南面指麾而致此巍巍治功<lb/>
也<hi>巍下一有之字治功一作功治</hi>宜定樂章以告神明東巡㤗山奏功<lb/>
皇天<hi>補注范太史唐鑑曰終唐之世惟栁宗元以封禪為非以韓愈之賢猶勸憲宗則其餘無足怪也</hi>
具著顯庸明示得意<hi>孫曰秦始皇二十六年登琅邪臺立石頌秦德明得意</hi>使永<lb/>
<pb n="KR4c0045_WYG_039-13a"/>
永萬年<hi>一作年代</hi>服我成烈當此之時所謂千載一時不可<lb/>
逢之嘉㑹<hi>不一作方</hi>而臣負罪嬰舋<hi>祝曰舋隙罅又瑕也後漢欲乗舋并闗中○舋許慎</hi>
<hi>切</hi>自拘海島戚戚嗟嗟日與死廹曽不得奏薄伎於從<lb/>
官之内𨽻御之間窮思畢精以贖罪過懷痛窮天死不<lb/>
閉目瞻望宸極魂神飛去<hi>一作迭</hi>伏惟皇帝陛下天地父<lb/>
母哀而憐之無任感恩戀闕慙惶懇廹之至謹附表陳<lb/>
謝以聞<lb/>
　　　賀冊尊號表<lb/>
<pb n="KR4c0045_WYG_039-13b"/>
　　　　<hi>樊曰古者皇曰皇帝曰帝王曰王至秦始皇始兼皇帝之號漢哀帝始有聖劉太平之稱</hi>
　　　　<hi>唐高宗中宗遂有天皇應天之名而明皇遂稱尊號曰開元聖文神武皇帝其後子孫因</hi>
　　　　<hi>之以為故事范祖禹所謂使其臣子生而加謚於君人豈不悖哉者也</hi>
臣某言臣伏聞宰相公卿百官<hi>樊曰時宰相皇甫鎛欲兼用孝德為號崔羣獨</hi>
<hi>以為有睿聖則孝德並見憲宗聞不樂乃以它事罷羣為湖南觀察使</hi>及闗輔百姓耆耋<lb/>
等<hi>孫曰年八十曰耋</hi>以陛下功崇德鉅天成地平宜加號於殊<lb/>
常以昭示於來載陳請懇到<hi>一作至</hi>于再于三陛下仰稽<lb/>
乾符<hi>祝曰乾符天文</hi>俯順人志乃以新秋首序令月吉辰發揚<lb/>
<pb n="KR4c0045_WYG_039-14a"/>
鴻休膺受顯冊<hi>孫曰元和十四年七月羣臣上尊號曰元和聖文神武法天應道皇帝</hi>天<lb/>
人合慶日月揚光環海之間含生之類歡忭踴躍<hi>抃一作欣</hi>
以舞以歌臣某誠歡誠喜頓首頓首臣聞體仁以長人<lb/>
之謂元<hi>孫曰易元者善之長又體仁足以長人一無以字一無人字</hi>發而中節之謂<lb/>
和<hi>孫曰禮喜怒哀樂未發謂之中發而皆中節謂之和</hi>無所不通之謂聖妙而無<lb/>
方之謂神經緯天地之謂文<hi>孫曰昭二十八年左氏之詞</hi>戡定禍亂<lb/>
之謂武先天不違之謂法天<hi>孫曰易先天而天弗違</hi>道濟天下之謂<lb/>
應道<hi>孫曰易道濟天下故不過</hi>伏惟元和聖文神武法天應道皇帝<lb/>
<pb n="KR4c0045_WYG_039-14b"/>
陛下子育億兆視之如傷可謂體仁以長人矣喜怒以<lb/>
類<hi>樊曰宣十七年左氏喜怒以類者鮮</hi>刑賞不差可謂發而中節矣明照<lb/>
無私幽隠畢達可謂無所不通矣發號出令雲行雨施<lb/>
可謂妙而無方矣三光順軌草木遂長<hi>一作字</hi>可謂經緯<lb/>
天地矣除剗冦盜宇縣清夷可謂戡定禍亂矣風雨以<lb/>
時祥瑞輻湊可謂先天而天不違矣國内無飢寒四夷<lb/>
皆朝貢可謂道濟天下矣衆美備具名實相當赫赫巍<lb/>
巍超今冠古方當講議明堂辟雍之事<hi>一無講字一無議字</hi>撰集<lb/>
<pb n="KR4c0045_WYG_039-15a"/>
㤗山梁父之儀<hi>一無集字</hi>搜三代之逸禮補百王之漏典<hi>漏一</hi>
<hi>作墜</hi>時乗六龍肆覲東后<hi>孫曰言將東封也</hi>㣲臣幸生聖代觸犯<lb/>
刑章假息海隅死亡無日瞻望震極心魂飛揚有永棄<lb/>
之悲無自新之望曽不得與鳥獸率舞蠻夷縱觀為比<lb/>
衘酸抱痛且耻且慙無任感恩戀闕懇廹彷徨之至謹<lb/>
奉表陳賀以聞<lb/>
　　　袁州刺史謝上表<lb/>
　　　　<hi>一無刺史二字</hi>
<pb n="KR4c0045_WYG_039-15b"/>
臣某言臣以去年正月上疏論佛骨事先朝恕臣愚直<lb/>
<hi>樊曰憲宗以元和十五年正月崩穆宗即位故此謂憲宗為先朝</hi>不加大罪自刑部侍<lb/>
郎貶授潮州刺史伏遇其年七月十三日恩赦<hi>孫曰元和十四</hi>
<hi>年七月上尊號大赦天下</hi>至其年十月二十四日准例量移改授袁<lb/>
州刺史以今月八日到上訖<hi>孫曰十五年正月至袁州</hi>臣某誠歡誠<lb/>
喜頓首頓首伏以州小地狹賦税及時人安吏循閭里<lb/>
無事㣲臣惟當布陛下惟新之澤<hi>孫曰詩周雖舊邦其命惟新以言穆宗即</hi>
<hi>位也</hi>守國家承平之規勸以耕桑使無怠惰而已臣以愚<lb/>
<pb n="KR4c0045_WYG_039-16a"/>
陋無堪累蒙朝廷奬用掌誥西掖<hi>孫曰元和九年十二月公知制誥</hi>司<lb/>
刑南宫<hi>孫曰元和十二年十二日公為刑部侍郎</hi>顯榮頻煩稱效寂蔑又蒙<lb/>
赦其罪累<hi>赦一作放</hi>授以方州德重恩𢎞身㣲命賤無階荅<lb/>
謝惟積慙惶無任感恩慙愓之至謹差軍事副將郝㤗<lb/>
奉表陳謝以聞<lb/>
　　　賀皇帝即位表<lb/>
　　　　<hi>劉曰穆宗即皇帝位公在袁州以表賀</hi>
臣某言伏聞皇帝陛下以閏正月三日䖍奉遺詔昭升<lb/>
<pb n="KR4c0045_WYG_039-16b"/>
大位<hi>孫曰元和十五年閏正月穆宗承即位書昭升于上○一本作昭</hi>天地神祗永有依<lb/>
歸華夏蠻貊永有承事神人交慶日月貞明<hi>韓曰易日月之道貞</hi>
<hi>明者也</hi>臣某誠歡誠喜頓首頓首臣聞王者必為天所相<lb/>
為人所歸上符天心下合人志然後奄有四海以君萬<lb/>
邦伏惟皇帝陛下承列聖之丕績當中興之昌運爰自<lb/>
主鬯春宫<hi>樊曰元和七年七月乙亥帝為皇太子○宫一作官似非</hi>齒胄國家<hi>孫曰禮行</hi>
<hi>一物而三善得者唯世子而已其齒於學之謂也</hi>孝友之美實形四方英偉之<lb/>
姿久動羣聽及初嗣位遐邇莫不歡心爰降詔書老幼<lb/>
<pb n="KR4c0045_WYG_039-17a"/>
或至垂涕<hi>一作泣</hi>舉用俊乂流竄姦邪<hi>孫曰帝即位之日召翰林學士叚文</hi>
<hi>昌杜元穎沈傳師李肇侍讀薛放丁公著對思政軍殿並賜金紫丁未貶宰臣皇甫鎛為崖州司户叅</hi>　雖虞<lb/>
舜之去四兇舉十六相<hi>樊曰渾敦窮竒𢷬杌饕餮四兇也蒼舒隤敳𢷬戭大臨尨降庭</hi>
<hi>堅仲容叔達伯奮仲堪叔獻季仲伯虎仲熊叔豹季貍十六相也見左傳</hi>不能過也天下翹<lb/>
首以望太平天下傾心以觀至化臣某誠歡誠喜頓首<lb/>
頓首臣聞昔者堯舜以吁嗟君臣相戒以致至治周文<lb/>
王以憂勤日中不食以和萬民故能澤流無窮名配日<lb/>
月伏惟皇帝陛下儀而像之以永多福<hi>永一作求</hi>天下幸甚<lb/>
<pb n="KR4c0045_WYG_039-17b"/>
天下幸甚㣲臣往因言事得罪先朝僻守遠方<hi>僻守一作守郡</hi>
拘限條制<hi>制一作例</hi>不獲奔走稱慶闕廷無任欣歡踴躍感<lb/>
恩戀闕之至謹奉表以聞<lb/>
　　　賀赦表<lb/>
臣某言伏奉二月五日制書大赦天下<hi>孫曰元和十五年正月穆宗即</hi>
<hi>位二月大赦</hi>常赦所不原者咸蒙除罪與之更始令得自新<lb/>
恩浹幽明慶溢寰海臣某誠歡誠喜頓首頓首臣聞王<lb/>
者必於嗣位之始降非常之恩所以象德乾坤同明日<lb/>
<pb n="KR4c0045_WYG_039-18a"/>
月伏惟皇帝陛下文思聰明聖神睿哲發號出令雲行<lb/>
雨施懼刑政之或差憐鰥寡之重困知事久之滋弊慮<lb/>
法訛之益姦罪人悉原墜典咸舉生恩既及於四海和<lb/>
氣遂充於八紘臣某誠歡誠喜頓首頓首㣲臣往因論<lb/>
事獲譴海隅<hi>韓曰謂謫潮州</hi>旋沐朝奬待罪山郡<hi>韓曰謂徙袁州</hi>未離<lb/>
貶竄之地忽逢曠蕩之恩踴躍欣歡實倍常品限以官<lb/>
守不獲隨例稱慶闕廷無任感恩戀闕之至謹奉表陳<lb/>
賀以聞<lb/>
<pb n="KR4c0045_WYG_039-18b"/>
　　　賀冊皇太后表<lb/>
　　　　<hi>樊曰太后郭氏尚父子儀之孫附馬都尉瞹之女憲宗之后穆宗之母也</hi>
臣某言伏承閏正月二十七日皇太后光膺令典受冊<lb/>
宫闈<hi>孫曰元和十五年閏正月穆宗尊所生母郭貴妃為皇太后大中二年崩諡為懿安皇后</hi>歡心<lb/>
始自於内朝孝理遂形於寰海臣某誠歡誠喜頓首頓<lb/>
首皇太后夙賛先皇弼成至化誕生明聖<hi>孫曰正元十一年正月憲</hi>
<hi>宗第三子恒生于大明宫别殿</hi>纘繼鴻休華胥實贊於軒圖<hi>孫曰帝王世紀華胥</hi>
<hi>太昊母</hi>文母有光於周道<hi>孫曰文母太姒詩亦右文母</hi>恭惟懿德克配<lb/>
<pb n="KR4c0045_WYG_039-19a"/>
前芳皇帝陛下出震承乾<hi>韓曰易帝出乎震</hi>垂衣御極式展臣<lb/>
子之志以明教化之源禮命載崇華夷同慶臣待罪外<lb/>
郡不獲隨例稱賀闕廷<hi>賀一作慶</hi>無任踴躍歡欣之至謹奉<lb/>
表陳賀以聞<lb/>
　　　賀慶雲表<lb/>
臣某言臣所領州<hi>樊曰公時守袁州</hi>今月十六日<hi>樊曰元和十五年六月十六日也</hi>
申時有慶雲見於西北至暮方散臣及舉州官吏百姓等無<lb/>
不見者五采五色光華不可徧觀非烟非雲<hi>孫曰瑞應圖曰非氣非烟五色</hi>
<pb n="KR4c0045_WYG_039-19b"/>
<hi>氛氲謂之慶雲</hi>容狀詎能詳述抱日増麗浮空不収既變化而無窮<lb/>
亦巻舒而莫定斯為上瑞實應太平臣某誠歡誠喜頓首頓<lb/>
首謹按沈約宋書云慶雲五色者太平之應又據孝經<lb/>
援神契曰王者德至山陵則慶雲出故黄帝因之以紀<lb/>
事<hi>樊曰昭十七年左氏黄帝以雲紀故為雲師而雲名説者以黄帝有景雲之瑞故以名官也</hi>虞舜<lb/>
由之而作歌<hi>韓曰尚書大傳曰俊乂百工相和而歌卿雲帝乃倡之曰卿雲爛兮禮縵縵兮</hi>又<lb/>
按季夏六月土正用事<hi>正一作王</hi>其日丙戌亦主於土西北<lb/>
方者京師所在土為國家之德<graphic n="KR1444" url="https://raw.githubusercontent.com/kanripo/KR-Gaiji/master/images/KR1444.png" mimeType="image/png"/>見京師之位既徴於<lb/>
<pb n="KR4c0045_WYG_039-20a"/>
古又驗於今伏惟皇帝陛下德合覆載道光軒虞嗣位<lb/>
之初禎祥繼至昇平之符既兆仁夀之域已躋㣲臣往<lb/>
在先朝以論事得罪身居貶黜之地目覩殊常之慶抃<lb/>
躍歡幸<hi>歡一作欣</hi>實倍常情伏乞宣付史官以彰聖德所致<lb/>
瞻戀闕廷心魂飛馳并圖奉進無任欣抃踴躍之至謹<lb/>
差某官奉表陳賀以聞<lb/>
　　　舉張惟素自代狀<lb/>
　　　　<hi>韓曰公自袁州召為國子祭酒舉惟素自代時元和十五年冬也</hi>
<pb n="KR4c0045_WYG_039-20b"/>
中散大夫守左散騎常侍上柱國賜紫金魚袋張惟素<lb/>
　右伏准建中元年正月五日制常㕘官上後三日舉<lb/>
一人自代者前件官文學治行衆所推與累厯中外資<lb/>
考已深和而不同静而有守敦厚退讓可以訓人臣所<lb/>
不如輙舉自代謹錄奏聞<lb/>
　　　舉韓泰自代狀<lb/>
　　　　<hi>樊曰公自潮州移刺袁州舉㤗以自代時元和十五年春也㤗字安平</hi>
使持節漳州諸軍事守漳州刺使韓泰<hi>孫曰㤗永貞元年十一月坐王</hi>
<pb n="KR4c0045_WYG_039-21a"/>
<hi>叔文之敗貶䖍州司馬元和十年三月遷漳州刺史</hi>右伏准建中元年正月五日<lb/>
制常㕘官及刺史授上訖三日内舉一人自代者前件<lb/>
官詞學優長才器端實早登科第<hi>孫曰貞元十一年㤗登第</hi>亦更臺<lb/>
省<hi>孫曰貞元中㤗累遷至户部郎中</hi>往因過犯貶黜至今十五餘年自<lb/>
領漳州悉心為治官吏懲懼不敢為非百姓安寧<lb/>
並得其所在潮州之日與其州界相接臣之政事<lb/>
逺所不如乞以代臣庶為允當謹錄奏聞<hi>樊曰㤗後終潮</hi>
<hi>州刺史</hi>
<pb n="KR4c0045_WYG_039-21b"/>
　　　慰國哀表<lb/>
　　　　<hi>樊曰憲宗以元和十五年正月庚子崩於大明宫中和殿公時刺袁州奉表稱慰</hi>
臣某言伏奉正月二十七日詔書大行皇帝奄棄萬國<lb/>
承詔哀惶號踴無地伏惟聖情<hi>一心</hi>作何可堪處大行皇<lb/>
帝功濟寰區仁霑動植奉諱之日率土崩心凡在臣<lb/>
子不勝殞裂伏惟陛下痛貫宸極聖情難居臣拘守<lb/>
逺郡不獲匍匐奉慰瞻望闕廷且悲且戀謹奉表陳<lb/>
慰以聞<lb/>
<pb n="KR4c0045_WYG_039-22a"/>
　　　舉薦張籍狀<lb/>
　　　　<hi>韓曰籍字文昌蘇州吳人正元十五年進士公時為國子祭酒薦之用是自校書郎除國</hi>
　　　　<hi>子博士</hi>
登仕郎守秘書省校書郎張籍　右件官學有師法文<lb/>
多古風沈黙静退介然自守聲華行實光映儒林臣當<lb/>
司見闕國子監博士一員生徒藉其訓導伏乞天恩特<lb/>
授此官以彰聖朝崇儒尚德之道謹錄奏聞伏聽敕㫖<lb/>
<hi>韓曰籍後祭公詩云我官麟臺中公為大司成念此委末秩不能力自揚特狀為博士始獲登朝行未幾享其</hi>
<pb n="KR4c0045_WYG_039-22b"/>
<hi>資遂忝南官郎謂此也</hi>
　　　請上尊號表<lb/>
　　　　<hi>孫曰元和十五年九月公自袁州召為國子祭酒至是有此表</hi>
臣某言臣得所管國子太學廣文四門及書筭律等七<lb/>
館學生沈周封等六百人狀稱身雖賤微然皆以選擇<lb/>
得備學生讀六藝之文修先王之道粗有知識皆由上<lb/>
恩今天子<hi>一無今字</hi>整齊乾坤出入神聖經營乎無為之業<lb/>
游息乎混元之宫不謀於廷不戰於野坐収冀部<hi>樊曰元和</hi>
<pb n="KR4c0045_WYG_039-23a"/>
<hi>十五年十月成德軍節度使王承元以鎮趙深冀四州歸于有司</hi>旋定幽都<hi>樊曰長慶元年三月</hi>
<hi>幽州節度使劉總以所管八州歸于冇司</hi>析木天街<hi>洪曰天文志昴畢間為天街自胃七度至畢十</hi>
<hi>一度屬冀州自尾十度至南斗十一度為析木屬幽州</hi>星宿清潤北嶽醫閭<hi>孫曰恒山</hi>
<hi>為北嶽周禮東北曰幽州其山鎮曰醫無閭</hi>神鬼受職<hi>補注後山詩話退之上尊號曰析木天街</hi>
<hi>云云子曽子賀赦曰鉤陳太㣲星緯咸若崑崙渤澥濤波不驚世莫能輕重之也</hi>地彌天區界<lb/>
軼海外舜之十有二州周之千七百國<hi>孫曰漢地理志周諸侯千七百</hi>
<hi>國</hi>章亥所步<hi>洪曰山海經禹使大章步自東極至于西垂二億三萬三千五百里七十一步又使</hi>
<hi>豎亥步自南極盡于北垂二億三萬三千五百里七十五步孫曰淮南子禹使大章步自東極至于西極二億</hi>
<pb n="KR4c0045_WYG_039-23b"/>
<hi>三萬三千五百里七十步山海經云帝令竪亥步自東極至于極垂五億十選九千八百八十步天地之東西</hi>
<hi>二萬八千里南北六千里</hi>禹契所書四靣輻湊各修貢職<hi>一作賦</hi>西謝<lb/>
之首北土之渠怛威愧德失據狼狽収其種落逃遁遠去<lb/>
來獻羊馬千里不絶功既如此德又如彼爰初嗣位首<lb/>
去姦㜸<hi>孫曰謂貶皇甫鎛○一作姦佞</hi>隨所顧指應時清寧哀天下之<lb/>
鰥寡釋四海之鬱結左右前後莫匪俊良小大之材咸<lb/>
盡其用無所誅詰一和以仁由是五榖歲登百瑞時見<lb/>
六府三事惟序惟歌昔者媧皇殺黑龍以濟冀州<hi>孫曰淮南</hi>
<pb n="KR4c0045_WYG_039-24a"/>
<hi>子女媧煉五色石以補蒼天斷鼇足以立四極殺黑龍以濟冀州積蘆灰以止滛水</hi>堯誅九嬰以<lb/>
定下土<hi>孫曰淮南子堯使羿誅鑿齒於疇華之野殺九嬰于凶水之上○一本作定天下</hi>血兵<lb/>
刓刃僅就厥功以方吾君一何遠也堯之在位七十餘<lb/>
載戒飭咨嗟以致平治孔子之聖自云三年有成今自<lb/>
嗣位以來歲有餘耳臻此功德其何捷哉置郵傳命<hi>補注</hi>
<hi>孟子德之流行速於置郵而傳命置郵即今之驛傳也</hi>未足以諭以非常之功襲<lb/>
㝷常之號以冠古之美屈守文之名臣子之誠闕而不<lb/>
奏天號人稱不滿事實斯亦縉紳先生之過也謂臣官<lb/>
<pb n="KR4c0045_WYG_039-24b"/>
居師長不言謂何考其所陳中於義理天人合願不謀<lb/>
而同非臣之愚所敢隠蔽輙冐死以聞伏乞天恩特允<lb/>
誠志令公卿大夫得竭思慮<hi>恩一作愚</hi>取正於經以定大號<lb/>
有司備禮擇日以頒天下幸甚天下幸甚臣某誠惶誠<lb/>
恐<hi>孫曰長慶元年七月羣臣上尊號曰文武孝德皇帝○一本無臣某誠惶誠恐六字</hi>
　　　舉韋顗自代狀<lb/>
　　　　<hi>韓曰長慶元年七月公自國子祭酒除兵部侍郎舉顗自代顗字周仁見素之孫長慶初</hi>
　　　　<hi>為大理少卿</hi>
<pb n="KR4c0045_WYG_039-25a"/>
中散大夫守大理少卿驍騎尉韋顗　右㐲准建中元<lb/>
年正月五日制常叅官上後三日舉一人自代者前件<lb/>
官學識該達<hi>樊曰裴垍韋貫之李絳崔羣蕭俛皆顗布衣之舊繼為宰相朝廷典章多所咨逮嘗</hi>
<hi>曰吾儕五人智不及一韋公</hi>器量𢎞深朝推直道代仰清節顯映班<lb/>
序十五年餘夷險一致風猷益茂屈居少列未副羣情<lb/>
文昌政本侍郎官重尚德之舉<hi>孫曰僖二十八年左氏晉郤榖卒原軫將中軍</hi>
<hi>胥臣佐下軍上德也</hi>顗宜當之乞迴臣所授庶弭官謗謹録奏聞<lb/>
謹奏<hi>樊曰顗後終吏部侍郎</hi>
<pb n="KR4c0045_WYG_039-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五百家注昌黎文集巻三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家注昌黎文集巻十三</head> <lb/>
    <p>
<pb n="KR4c0045_WYG_013-1a"/>
欽定四庫全書<lb/>
　五百家注昌黎文集巻十三<lb/>
　　　　　　　　　　　　　宋　魏仲舉　編<lb/>
　　雜文<lb/>
　　　子産不毁鄉校頌<lb/>
　　　　<hi>樊曰左傳鄭人遊于鄉校以論執政然明謂子産曰毁鄉校何如子産曰何為夫其所善</hi>
　　　　<hi>者吾則行之其所惡者吾則改之是吾師也若何毁之然明白若果行此鄭國實賴之仲</hi>
　　　　<hi>尼聞之曰以是觀之人謂子産不仁吾不信也</hi>
<pb n="KR4c0045_WYG_013-1b"/>
我思古人伊鄭之僑<hi>祝曰僑子産名左傳云僑聞之孫曰伊惟也國僑字子産鄭大夫穆公之孫子</hi>
<hi>國之子○僑音喬</hi>以禮相國人未安其教<hi>安一作知</hi>遊于鄉校衆口囂囂<lb/>
<hi>孫曰囂囂多言貌○囂許堯切</hi>或謂子産毁鄉校則止曰何患焉可以成美<lb/>
夫豈多言亦各其志善也吾行不善吾避維善維否<hi>祝曰否惡也易</hi>
<hi>否臧凶○否音鄙</hi>我于此視川不可防言不可弭<hi>孫曰左傳襄公三十年子産不毁鄉</hi>
<hi>校曰我聞忠善以損怨不聞作威以防怨豈不遽止然猶防川大決所犯傷人必多吾不克救也不如小決使道不如吾</hi>
<hi>聞而藥之也弭止也</hi>下塞上聾<hi>孫曰文六年榖梁傳云上塞則下闇下闇則上聾</hi>邦其傾矣既<lb/>
鄉校不毁而鄭國以理在周之興養老乞言<hi>孫曰詩周家忠厚仁及草木内</hi>
<pb n="KR4c0045_WYG_013-2a"/>
<hi>尊事黄耈養老乞言</hi>及其已衰謗者使監<hi>孫曰國語厲王虐國人謗王怒得衛巫使監謗者祝曰詩</hi>
<hi>何用不監注視也○監古衫切</hi>成敗之迹昭哉可觀<hi>蔡本昭字作照</hi>維是子産執政<lb/>
之式維其不遇化止一國誠率是道<hi>補注率循也</hi>相天下君<hi>一本</hi>
<hi>作者</hi>交暢旁達<hi>一本/作通</hi>施及無垠<hi>補注垠界限也五根切又五巾切</hi>於乎四<lb/>
海所以不理者有君無臣誰其嗣之我思古人<lb/>
　　　釋言<lb/>
　　　　<hi>洪曰國語晉驪姬之難公子夷吾出奔梁居二年驪姬使奄楚以環釋言注云以言自解</hi>
　　　　<hi>釋也退之作釋言取此義樊曰本篇上命李作公相按元和二年李吉甫相則釋言其年所</hi>
<pb n="KR4c0045_WYG_013-2b"/>
　　　　<hi>也公卒避讒求分教東都李習之所謂宰相最愛公文者將以文學職處公有争先者造</hi>
　　　　<hi>公語以飛謗公恐及難遂求分司東都此也</hi>
元和元年六月愈自江陵法曹詔拜國子博士始進見<lb/>
今相國鄭公<hi>名絪</hi>公賜之坐且曰吾見子某詩吾時在翰<lb/>
林職親而地禁不敢相聞今為我盡寫子詩書來<hi>一云一通</hi>
<hi>以來</hi>愈再拜謝退録詩書若干篇擇日時以獻之于後之<lb/>
數月<hi>一本作日</hi>有來謂愈者曰子獻相國詩書乎曰然有讒<lb/>
于相國之座者曰韓愈曰相國徵余文余不敢匿相國<lb/>
<pb n="KR4c0045_WYG_013-3a"/>
豈知我哉子其慎之愈應之曰愈為御史得罪徳宗朝<lb/>
同遷于南者凡三人<hi>樊曰三人謂公及張署李方叔也</hi>獨愈為先收用<lb/>
相國之賜大矣百官之進見相國者或立語已退而愈<lb/>
辱賜坐語相國之禮過矣四海九州之人自百官已下<lb/>
欲以其業徹相國左右者多矣皆憚而莫之敢獨愈辱<lb/>
先索相國之知至矣賜之大禮之過知之至是三者于<lb/>
敵巳下受之宜以何報況在天子之宰相乎<hi>一無相字</hi>人莫<lb/>
不自知凡適于用之謂才堪其事之謂力愈于二者<lb/>
<pb n="KR4c0045_WYG_013-3b"/>
雖日勉焉而不迨束帶執笏立士大夫之行不見斥以<lb/>
不肖幸矣其何敢傲于言乎夫傲雖凶徳必有恃而敢<lb/>
行愈之族親鮮少無扳聨之勢于今<hi>祝曰扳引也音班又音攀</hi>不善<lb/>
交人無相先相死之友于朝<hi>孫曰禮記儒有爵位相先患難相死</hi>無宿貨<lb/>
蓄資<hi>一作宿資蓄貨</hi>以釣聲勢弱于才而腐于力不能奔走乗<lb/>
機抵巇<hi>孫曰抵擊巇險也謂擊其危險之處鬼谷子有扺巇篇謂此○巇許宜切</hi>以要權利<lb/>
夫何恃而傲若夫狂惑喪心之人蹈河而入火妄言而<lb/>
罵詈者則有之矣而愈人知其無是疾也雖有讒者百<lb/>
<pb n="KR4c0045_WYG_013-4a"/>
人宰相將不信之矣<hi>宰相一作相國</hi>愈何懼而慎既累月又有<lb/>
來謂愈曰有讒子于翰林舍人李公與裴公者<hi>樊曰李公則吉</hi>
<hi>甫裴公則垍也二公與鄭絪皆自翰林學士遷中書舍人拜相故公于鄭則前云吾時在翰林于李與裴則又</hi>
<hi>云翰林舍人</hi>子其慎歟<hi>一無歟字</hi>愈曰二公者吾君朝夕訪焉以<lb/>
為政于天下而階太平之治居則與天子為心膂出則<lb/>
與天子為股肱四海九州之人自百官以下其孰不願<lb/>
忠而望賜愈也不狂不愚不蹈河而入火病風而妄罵<lb/>
不當有如讒者之說也雖有讒者百人二公將不信之<lb/>
<pb n="KR4c0045_WYG_013-4b"/>
矣愈何懼而慎既以語應客夜歸私自尤曰咄<hi>補注咄呵也晉</hi>
<hi>史咄嗟便辨○咄當没切</hi>市有虎<hi>韓曰戰國策龎葱與魏太子質于邯戰謂王曰今一人言市有虎王</hi>
<hi>信之乎曰否二人言市有虎王信之乎曰疑之矣三人言市有虎王信之乎曰信矣葱曰夫市之無虎明矣然</hi>
<hi>三人言而成虎今邯鄲去太梁也逺于市而誣臣者過于三人矣願王察之</hi>曽參殺人<hi>韓曰史記</hi>
<hi>甘茂攻宜陽言于秦王曰昔者曽子處費費人有與曽子同姓名者殺人人告曽子母曰曽參殺人其母織自</hi>
<hi>若有頃一人又告之曰曽參殺人頃又一人告之曰曽參殺人其母投杼踰牆而走今臣賢不及曽子而王信</hi>
<hi>臣又未若曽子母也疑臣者不啻三人臣恐王之投杼也</hi>讒者之效也詩曰取彼譛<lb/>
人投畀豺虎豺虎不食投畀有北有北不受投畀有昊<lb/>
<pb n="KR4c0045_WYG_013-5a"/>
<hi>孫曰小雅巷伯之詩注云有北北方寒凉不毛之地昊昊天</hi>傷于讒疾而甚之之辭<lb/>
也又曰亂之初生僣始既涵亂之又生君子信讒<hi>孫曰小雅</hi>
<hi>巧言之詩注云僣數涵容也</hi>始疑而終信之之謂也孔子曰逺佞人<lb/>
夫<hi>今本皆脫夫字</hi>佞人不能逺則有時而信之矣今我恃直而<lb/>
不戒禍其至哉徐又自解之曰<hi>一本無自字一本作徐又解之曰咄</hi>市有<lb/>
虎聽者庸也曽參殺人以愛惑聽也巷伯之傷亂世是<lb/>
逢也今三賢方與天子謀所以施政于天下而階太平<lb/>
之治聽聰而視明公正而敦大<hi>一作厖下同</hi>夫聰明則視聽<lb/>
<pb n="KR4c0045_WYG_013-5b"/>
不惑公正則不邇讒邪敦大則有以容而思彼讒人者<lb/>
孰能進而為讒哉<hi>能一作敢</hi>雖進而為之亦莫之聽矣我何<lb/>
懼而慎<hi>一無而慎二字一云何懼焉</hi>既累月上命李公相<hi>樊曰元和二年正月</hi>
<hi>巳酉以中書舍人李吉甫為中書侍郎平章事</hi>客謂愈曰子前被言于一相今<lb/>
李公又相子其危哉<hi>一作矣</hi>愈曰前之謗我于宰相者翰<lb/>
林不知也後之謗我于翰林者相國不知也<hi>相國一本作宰相</hi>
今二公合處而㑹言若及愈必曰韓愈亦人耳彼傲相<lb/>
國又傲翰林其將何求必不然吾今乃知免既而讒言<lb/>
<pb n="KR4c0045_WYG_013-6a"/>
果不行<lb/>
　　　愛直贈李君房别<lb/>
　　　　<hi>集注南陽公謂徐帥張建封也李君房張壻也貞元六年進士公以十五年秋來佐徐州</hi>
　　　　<hi>幕作此文其後君房自著作佐郎除太子舍人知宗子表疏</hi>
左右前後皆正人也欲其身之不正烏可得邪<hi>烏一作焉</hi>吾<lb/>
觀李生在南陽公之側<hi>孫曰徐泗濠節度使張建封封南陽郡公君房仕建封幕府</hi>
有所不知知之未嘗不為之思有所不疑疑之未嘗不<lb/>
為之言勇不動于氣<hi>動一作為</hi>義不陳于色南陽公之舉錯<lb/>
<pb n="KR4c0045_WYG_013-6b"/>
施為<hi>一本無之字</hi>不失其宜天下之所窺觀稱道洋洋者抑<lb/>
亦左右前後有其人乎<hi>一無其字</hi>凡在此<hi>一無此字</hi>趨公之庭議<lb/>
公之事者<hi>孫曰趨公之庭議公之事者謂僚幕也</hi>吾既從而遊矣言而公<lb/>
信之者謀而公從之者四方之人則既聞而知之矣李<lb/>
生南陽公之甥也人之不知者<hi>一無之字</hi>將曰李生之託婚<lb/>
于富貴之家將以充其所求而止耳故吾樂為天下道<lb/>
其為人焉今之從事于彼也<hi>孫曰從事于彼謂為他帥所辟</hi>吾為南陽<lb/>
公愛之<hi>吾為一作吾能為</hi>且未知人之舉李生于彼者何辭<hi>且一</hi>
<pb n="KR4c0045_WYG_013-7a"/>
<hi>作又</hi>彼之所以待李生者何道舉不失辭待不失道雖失<lb/>
之此足愛惜而得之彼為懽欣于李生道猶若也舉之<lb/>
不以吾所稱待之不以吾所期李生之言不可出諸其<lb/>
口矣吾重為天下愛之<lb/>
　　　張中丞傳後叙<lb/>
　　　　<hi>樊曰歐陽文忠跋張中丞傳後云張巡許逺之事壯矣秉筆之士皆喜稱述然以翰所紀</hi>
　　　　<hi>考唐書列傳及退之所書互有得失而列傳最為疎畧雖云史家當記大節然其大小數</hi>
　　　　<hi>百戰智謀材力亦有過人可以示後者史家皆滅而不著甚可惜也翰之所書誠為太繁</hi>
<pb n="KR4c0045_WYG_013-7b"/>
　　　　<hi>然廣紀備言以俟史官之採也文忠所云唐書列傳者謂舊傳若新傳則采翰及公所書</hi>
　　　　<hi>并舊傳為之矣</hi>
元和二年四月十三日夜愈與吳郡張籍閱家中舊書<lb/>
<hi>孫曰張籍字文昌蘇州吳人公舉薦進士</hi>得李翰所為張巡傳<hi>樊曰巡鄧州南陽人巡既</hi>
<hi>死議者或謂巡始守睢陽衆六萬既糧盡不持滿按隊出再生之路與其食人寧若全人于是張建封及翰等</hi>
<hi>咸謂巡蔽江淮阻遏賊勢天下不亡其功也翰為之傳表上之足編列史官翰等皆有名士由是天下無異言</hi>
翰以文章自名為此傳頗詳密然尚恨有闕者不為許<lb/>
逺立傳<hi>樊曰逺杭州鹽官人許敬宗曽孫</hi>又不載雷萬春事首尾<hi>孫曰萬春</hi>
<pb n="KR4c0045_WYG_013-8a"/>
<hi>事巡為郎將至徳元年七月賊將令狐潮圍巡于雍丘萬春立城上與潮語伏弩發六矢著面萬春不動潮疑</hi>
<hi>刻木人諜得其實乃大驚遥謂巡曰向見雷將軍知軍之令嚴矣潮壁雍丘北謀襲襄邑寧陵巡使萬春引騎</hi>
<hi>四百壓潮先為賊所包巡突其圍大破賊潮遁去萬春將兵方畧不及南霽雲而强毅用命每戰巡任之與霽</hi>
<hi>雲均</hi>逺雖材若不及巡者開門納巡<hi>孫曰至徳二年正月甲戌安慶緒將尹子</hi>
<hi>竒以兵十三萬趣睢陽逺為睢陽守告急于巡巡時保寧陵引兵入睢陽與逺合逺謂巡曰逺懦不知兵公智</hi>
<hi>勇兼濟逺請為公守請公為逺戰自是戰鬬盡出于巡</hi>位本在巡上授之柄而處<lb/>
其下無所疑忌竟與巡俱守死成功名城陷而虜與巡<lb/>
死先後異耳兩家子弟材智下不能通知二父志以為<lb/>
<pb n="KR4c0045_WYG_013-8b"/>
巡死而逺就虜疑畏死而辭服于賊<hi>樊曰是歲十月癸丑睢陽城陷巡逺</hi>
<hi>俱被執并南霽雲雷萬春等三十六人皆遇害生致逺于洛陽偃師後死大厯中巡子去疾上書曰子竒南侵</hi>
<hi>父巡與睢陽太守逺各守一面城陷賊所入自逺分尹子竒分部曲各一方巡及將校三十餘皆割心剖肌慘</hi>
<hi>毒備盡而逺與麾下無傷巡死歎曰嗟乎人有可恨者賊曰恨我乎答曰恨逺心不可得誤國家事若有知當</hi>
<hi>不赦于地下故逺心向背梁宋人皆知之使國威喪衂巡功業隳敗則逺于巡不共戴天請追奪官爵以刷寃</hi>
<hi>恥詔使去疾與逺子峴及百官議皆以去疾證狀最明者城陷而逺獨生且逺本守睢陽凡屠城以生致主將</hi>
<hi>為功則逺後巡死不足惑若曰後死者與賊其先巡死者謂巡當叛可乎是時去疾尚幼事未詳且知艱難以</hi>
<hi>來忠烈未有先二人者事載簡書若日星不可妄輕重議乃罷</hi>逺誠畏死何苦守尺寸<lb/>
<pb n="KR4c0045_WYG_013-9a"/>
之地食其所愛之肉<hi>孫曰睢陽食盡食茶紙既盡遂食馬馬盡羅雀掘鼠雀鼠又盡巡出</hi>
<hi>愛妾逺亦殺其奴以食士</hi>以與賊抗而不降乎當其圍守時外無蚍<lb/>
蜉蟻子之援<hi>孫曰蚍蜉大蟻也○蚍音毗蜉音浮</hi>所欲忠者國與主耳而<lb/>
賊語以國亡主滅悟之<hi>孫曰令狐潮聞𤣥宗巳幸蜀以書招巡有大將六人白巡上存</hi>
<hi>亡不可知不如降賊巡責以大義斬之士心益勸</hi>逺見救援不至而賊來益衆<lb/>
必以其言為信外無待而猶死守人相食且盡雖愚人<lb/>
亦能數日而知死處矣逺之不畏死亦明矣烏有城壞<lb/>
而其徒俱死獨䝉愧恥求活雖至愚者不忍為嗚呼而<lb/>
<pb n="KR4c0045_WYG_013-9b"/>
謂逺之賢而為之邪說者又謂逺與巡分城而守<hi>孫曰八月</hi>
<hi>巡守東北逺守西南</hi>城之陷自逺所分始以此詬逺<hi>詬一作語</hi>此又與<lb/>
兒童之見無異人之將死其臟腑必有先受其病者引<lb/>
繩而絶之其絶必有處觀者見其然從而尤之其亦不<lb/>
達于理矣小人之好議論不樂成人之美如是哉如巡<lb/>
逺之所成就如此卓卓猶不得免其他則又何說當二<lb/>
公之初守也寧能知人之卒不救棄城而逆遁茍此不<lb/>
能守獨避之他處何益及其無救而且窮也將其創殘<lb/>
<pb n="KR4c0045_WYG_013-10a"/>
餓羸之餘<hi>祝曰創傷也禮記命理瞻傷察創視折注云創之殘者曰傷○創楚良切羸倫為切</hi>雖<lb/>
欲去必不達二公之賢其講之精矣守一城捍天下以<lb/>
千百就盡之卒戰百萬日滋之師蔽遮江淮<hi>樊曰賊將尹子竒久</hi>
<hi>圍睢陽城中食盡議弃城東走巡逺以為睢陽江淮之保障若弃之去賊必乗勝長駈是無江淮也温公曰唐</hi>
<hi>人皆以全江淮為巡逺之功按睢陽雖當江淮之路城既被圍若取江淮繞出其外睢陽豈能障之哉盖巡善</hi>
<hi>用兵賊畏巡為後患不滅巡則不敢越過其南耳誠如温公所云是亦遮蔽江淮也</hi>沮遏其勢<hi>沮或</hi>
<hi>作阻</hi>天下之不亡其誰之功也當是時棄城而圖存者不<lb/>
可一二數<hi>所拒切</hi>擅彊兵坐而觀者相環也不追議此而<lb/>
<pb n="KR4c0045_WYG_013-10b"/>
責二公以死守亦見其自比于逆亂設淫辭而助之攻<lb/>
也<hi>孫曰孟子距詖行放淫辭淫辭謂淫亂之辭○攻一作功</hi>愈嘗從事于汴徐二府<lb/>
<hi>孫曰董晉鎮汴州張建封鎮徐州公皆為從事</hi>屢道于兩州間<hi>州一作府</hi>親祭于其<lb/>
所謂雙廟者<hi>樊曰時詔贈巡楊州大都督逺荆州大都督皆立廟睢陽歲時致祭號雙廟</hi>其<lb/>
老人徃徃說巡逺時事云南霽雲之乞救于賀蘭也<hi>一本</hi>
<hi>無也字一本又無下賀蘭二字</hi>賀蘭嫉巡逺之聲威功績出已上不肯<lb/>
出師救愛霽雲之勇且壯不聽其語彊留之<hi>彊其亮切又其兩切</hi>
具食與樂<hi>具一作且</hi>延霽雲坐霽雲慷慨語曰雲來時睢陽<lb/>
<pb n="KR4c0045_WYG_013-11a"/>
之人<hi>睢音綏</hi>不食月餘日矣雲雖欲獨食義不忍雖食且<lb/>
不下咽因㧞所佩刀斷一指血淋漓以示賀蘭一座大<lb/>
驚皆感激為雲泣下<hi>樊曰舊傳云霽雲曰請嚙一指留于大夫示之以信歸報本州而此</hi>
<hi>云因抜佩刀斷一指血淋漓以示賀蘭一座大驚栁子厚作霽雲碑則云自嚙其指曰噉此足矣司馬温公考</hi>
<hi>異從舊傳又按新傳云請置一指以示信歸報中丞也因抜佩刀斷一指一座大驚新舊傳與公書大畧同此</hi>
<hi>最為有理至如嚙其指曰噉此足矣則無謂也中丞謂巡也盖是時巡拜御史中丞逺侍御史</hi>雲知賀<lb/>
蘭終無為雲出師意即馳去將出城抽矢射佛寺浮圖<lb/>
矢著其上甎半笴<hi>著直亮切笴一作箭</hi>曰吾歸破賊必滅賀蘭此<lb/>
<pb n="KR4c0045_WYG_013-11b"/>
矢所以志也<hi>孫曰河南節度賀蘭進明以重兵守臨淮巡遣霽雲告急進明日與諸將張樂髙㑹</hi>
<hi>無出師意霽雲泣告之曰本州强冦凌逼重圍半年食盡兵弱計無從出初圍城之日城中數萬口今婦人老</hi>
<hi>幼相食殆盡張中丞殺愛妾以啗軍人今見存之數不過數千城中之人分當餌賊但睢陽既抜即及臨淮皮</hi>
<hi>毛相依理須援助霽雲所以冒賊鋒刃匍匐乞師謂大夫深存念亡言發響應何得晏安自處殊無救䘏之心</hi>
<hi>霽雲既不能達主將之意請嚙一指留于大夫示之以信霽雲還睢陽未幾城陷樊曰舊傳云初賀蘭進眀與</hi>
<hi>房琯素不協及琯為相以進明為彭城太守河南節度使兼御史大夫復用許叔冀為進明都知兵馬使亦兼</hi>
<hi>御史大夫重其官以挫進明叔冀恃名位畧等不受進明節制及霽雲至乞師進明擁兵臨淮懼叔冀見襲兩</hi>
<hi>觀望坐視危亡致河南郡邑為墟由執政之乖經制也或曰韓作張巡傳後序止言賀蘭嫉巡逺聲威功績出</hi>
<pb n="KR4c0045_WYG_013-12a"/>
<hi>已上不肯出師救絶不言許叔冀事豈舊史傳之誤耶于是孫之翰論曰愈叙張巡事盖以李翰所遺落故據</hi>
<hi>汴徐間老人言有所書耳老人之言傳當時事迹又豈能窺進明之情也況愈之所書止謂遺事故不盡言其</hi>
<hi>本末耳又髙適傳載移書許叔冀使釋憾同援梁宋事此亦足證明則房琯挾怨失人致睢陽失陷頗得其實</hi>
愈貞元中過泗州船上人猶指以相語城陷賊以刃脅<lb/>
降巡巡不屈即牽去將斬之又降雲<hi>一作又降霽雲</hi>雲未應巡<lb/>
呼雲曰南八男兒死耳不可為不義屈雲笑曰欲將以<lb/>
有為也公有言雲敢不死即不屈張籍曰有于嵩者少<lb/>
依于巡及其起事<hi>一作及巡起事</hi>嵩常在圍中籍大厯中于和<lb/>
<pb n="KR4c0045_WYG_013-12b"/>
州烏江縣見嵩時年六十餘矣以巡初得臨渙縣尉<hi>孫曰</hi>
<hi>以巡者以巡立功故得官</hi>好學無所不讀籍時尚小粗問巡逺事不<lb/>
能細也云巡長七尺餘鬚髯若神嘗見嵩讀漢書謂嵩<lb/>
曰何為久讀此<hi>久一作又</hi>嵩曰未熟也巡曰吾于書讀不過<lb/>
三徧終身不忘也因誦嵩所讀書盡巻不錯一字嵩驚<lb/>
以為巡偶熟此巻因亂抽他帙以試無不盡然嵩又取<lb/>
架上諸書試以問巡巡應口誦無疑嵩從巡久亦不見<lb/>
巡常讀書也為文章操紙筆立書未嘗起草<hi>樊曰巡開元二十四</hi>
<pb n="KR4c0045_WYG_013-13a"/>
<hi>年進士劉夢得嘉話載其謝加金吾表有云主辱臣死當臣致命之時惡稔罪盈是賊滅亡之日激勵將士賦</hi>
<hi>詩有云裹瘡猶出陣飲血更登陴又夜聞笛聲詩有云營開星月近戰苦陣雲深觀此則巡之文章可見矣○</hi>
<hi>一本作未嘗有草</hi>初守睢陽時士卒僅萬人城中居人亦且數<lb/>
萬<hi>一無且字</hi>巡因一見問其姓名其後無不識者巡怒鬚髯<lb/>
輒張及城陷賊縳巡等數十人坐且將戮巡起旋其衆<lb/>
見巡起<hi>一作見巡之起</hi>或起或泣<hi>或起一作猶起</hi>巡曰汝勿怖死命也<lb/>
衆泣不能仰視巡就戮時顔色不亂陽陽如平常逺寛<lb/>
厚長者貌如其心與巡同年生月日後于巡呼之為兄<lb/>
<pb n="KR4c0045_WYG_013-13b"/>
<hi>補注逺呼巡為兄也</hi>死時年四十九嵩貞元初死于亳宋間或傳<lb/>
嵩有田在亳宋間武人奪而有之<hi>一有而字</hi>嵩將詣州訟理<lb/>
為其所殺嵩無子張籍云<lb/>
　　　河中府連理木頌<lb/>
　　　　<hi>孫曰開元九年正月丙辰改蒲州為河中府孝經援神契曰王者徳至草木則木連理樊</hi>
　　　　<hi>曰公作此頌時年二十四猶未第也</hi>
司空咸寧王尹蒲之七年<hi>韓曰司空咸寧王謂渾瑊也徳宗興元元年八月癸夘以</hi>
<hi>瑊為河中尹河中節度使封咸寧郡王七年謂貞元六年</hi>木連理生于河之東邑<hi>一無</hi>
<pb n="KR4c0045_WYG_013-14a"/>
<hi>之字</hi>野夫來告且曰吾不知古殆氣之交暢也<hi>殆一作始</hi>維吾<lb/>
王之徳交暢者有五<hi>一無五字</hi>是其應乎訓戎奮威蕩戮凶<lb/>
囘<hi>孫曰謂平朱泚之難囘邪也</hi>舉正宣和人則寧嘉入踐台階<hi>孫曰瑊以</hi>
<hi>功加侍中司空故云台階</hi>庶尹克司<hi>孫曰書曰百僚庶/尹庶尹百工也</hi>來帥熊羆<hi>孫曰</hi>
<hi>為河中節度使也</hi>四方作儀閔人鰥寡<hi>人一作仁</hi>不寧燕息人樂王<lb/>
徳祝年萬億府有羣吏王有從事<hi>孫曰府謂節度府王謂咸寧郡王各有僚</hi>
<hi>屬也</hi>異體同心<hi>體一作事異/體又作上下</hi>歸民于理<hi>一作治</hi>天子是嘉俾<lb/>
錫勞王<hi>勞音去聲</hi>王拜稽首天子之光庶徳昭融神斯降祥<lb/>
<pb n="KR4c0045_WYG_013-14b"/>
殊本連理之柯<hi>之柯今作枝柯非</hi>同榮異壟之禾<hi>孫曰書唐叔得禾異畆同</hi>
<hi>穎異畆異壟也同榮同穎也</hi>吾徯之産兹土也久矣今欲明于大君<lb/>
<hi>孫曰大君人主易曰大君有命是也○欲一作將</hi>紀于策書王抑余也冶金伐<lb/>
石垂耀無極余抑王也<hi>一作王亦抑余一作王余抑也一又皆作王抑余也</hi>奮肆<lb/>
姁媮<hi>洪曰姁媮和悦貌選云姁媮致熊孫曰姁媮美貌○二音劬俞</hi>不知所如願託頌<lb/>
詞長言之于康衢<hi>孫曰爾雅四達之謂衢五達謂之康史記有康莊之衢是也</hi>頌曰<lb/>
木何為兮此祥詢厥美兮在吾王願封植兮永固俾斯<lb/>
人兮不忘<hi>人一作民</hi>
<pb n="KR4c0045_WYG_013-15a"/>
　　　汴州東西水門記<hi>并序</hi>
　　　　<hi>樊曰時董晉鎮汴州公為之佐補注陳後山云退之作記記其事耳今之記乃論也以後</hi>
　　　　<hi>山語觀公諸記信然</hi>
貞元十四年正月戊子隴西公命作東西水門<hi>韓曰隴西公董</hi>
<hi>晉也○一無隴西二字</hi>越三月辛已朔<hi>越于也</hi>水門成三日癸未大<lb/>
合樂設水嬉㑹監軍<hi>孫曰俱文珎為監軍</hi>軍司馬<hi>孫曰陸長源為行軍司馬</hi>賓<lb/>
佐僚屬將校熊羆之士肅四方之賓客以落之<hi>孫曰禮記主人</hi>
<hi>肅客而入肅進之也宮室始成祭之為落</hi>士女龢㑹<hi>祝曰說文龢調也楚詞風習習兮龢煖補注書</hi>
<pb n="KR4c0045_WYG_013-15b"/>
<hi>四方民大和㑹○龢古和字</hi>闐郭溢郛既卒事其從事昌黎韓愈請<lb/>
紀成績其詞曰<lb/>
維汴州河水自中注厥初距河為城其弗合者誕<hi>誕大也</hi>
寘聨鏁于河宵浮晝沈舟不潜通<hi>舟一作用</hi>然其襟袍虧䟽<lb/>
<hi>孫曰襟袍以衣喻之</hi>風氣宣洩邑居弗寧訛言屢騰厯載以來孰<lb/>
究孰思皇帝御天下十八載<hi>樊曰即徳宗貞元十二年</hi>此邦之人遭<lb/>
逢疾威嚚童噭嘑<hi>祝曰嚚愚也嚚童李迺噭嘑皆聲也莊子而我噭噭然周禮夜呼旦以嘂</hi>
<hi>百官○噭音呌嘑音呼</hi>劫衆阻兵<hi>孫曰貞元十二年六月乙酉宣武節度使李萬榮卒子迺自為</hi>
<pb n="KR4c0045_WYG_013-16a"/>
<hi>兵馬使左氏阻兵無衆阻恃也</hi>凛凛栗栗若墜若覆時維隴西公<hi>一有李勉</hi>
<hi>二字非</hi>受命作藩<hi>孫曰七月乙未以晉為宣武軍節度使代萬榮</hi>爰自京洛單車<lb/>
來臨<hi>孫曰晉自東都留守移鎮宣武故云爰自京洛晉既受命與騎從十餘人赴鎮不用兵衛故云單車</hi>
<hi>来臨</hi>遂拯其危<hi>拯一/作持</hi>遂去其疵弗肅弗厲<hi>厲嚴也</hi>薫為太和<lb/>
神應祥福五穀穰熟<hi>穰如兩切</hi>既庶而豐人力有餘監軍是<lb/>
咨司馬是謀乃作水門為邦之郛以固風氣以閈冦偷<lb/>
<hi>閈侯旰切一本作扞</hi>黄流渾渾<hi>黄流黄河也○/渾渾並胡本切</hi>飛閣渠渠<hi>渠渠大也</hi>因<lb/>
而飾之匪為觀遊天子之武維隴西公是布天子之澤<lb/>
<pb n="KR4c0045_WYG_013-16b"/>
<hi>一作文一作淳一又作天下之文</hi>維隴西公是宣河之沄沄<hi>孫曰沄沄水流貌</hi>
源于崑崙<hi>孫曰山海經崑崙之山河水出焉</hi>天子萬祀公多受祉乃伐<lb/>
山石刻之日月尚俾來者知作之所始<lb/>
　　　宴喜亭記<lb/>
　　　　<hi>韓曰亭在連州公貞元十九年十二月自監察御史出為山陽令時作山陽于連為屬邑</hi>
大原王𢎞中<hi>樊曰王仲舒字𢎞中</hi>在連州<hi>樊曰按順宗實録貞元十九年左補闕張正買</hi>
<hi>上疏諫它事得召見正買與仲舒相善有告王叔文等云正買疏似論君朋黨事宜少誡叔文因譛正買等九</hi>
<hi>月甲寅𢎞中坐與正買善貶連州司户𢎞中之貶與公同年而公日月後之也</hi>與學佛之人景<lb/>
<pb n="KR4c0045_WYG_013-17a"/>
常元慧者遊異日從二人者行于其居之後丘荒之間<lb/>
上髙而望得異處焉斬茅而嘉樹列發石而清泉激輦<lb/>
糞壤焚椔翳<hi>孫曰詩作之屏之其椔其翳注曰木立死曰椔自斃曰翳○椔側師切翳於計切</hi>
却立而視之出者突然成丘陷者呀然成谷<hi>呀張口貌呼加切</hi>
窪者為池<hi>祝曰窪說文云清水一曰窊也老子窪則盈○窪烏𤓰切</hi>而缺者為洞若<lb/>
有鬼神異物陰來相之自是𢎞中與二人者晨徃而夕<lb/>
忘歸焉乃立屋以避風雨禦寒暑<hi>一作以禦風雨寒暑</hi>既成愈請<lb/>
名之其丘曰俟徳之丘蔽于古而顯于今有俟徳之<lb/>
<pb n="KR4c0045_WYG_013-17b"/>
道也其石谷曰謙受之谷<hi>孫曰書滿招損謙受益衆水所赴故云謙受</hi>瀑曰<lb/>
振鷺之瀑<hi>孫曰詩振振鷺鷺于飛振振羣飛貌○瀑音僕</hi>谷言徳瀑言容也其<lb/>
土谷曰黄金之谷瀑曰秩秩之瀑<hi>孫曰秩秩有常徳也</hi>谷言容瀑<lb/>
言徳也洞曰寒居之洞志其入之時也池曰君子之池<lb/>
虛以鍾其美盈以出其惡也<hi>孫曰左氏有汾澮以流其惡惡穢濁也</hi>泉之<lb/>
源曰天澤之泉出髙而施下也合而言之以屋曰燕喜<lb/>
之亭取詩所謂魯侯燕喜頌者也<hi>孫曰魯侯燕喜詩閟宮之文○頌者也一</hi>
<hi>作者頌也一無者字</hi>於是州民之聞者<hi>一作州民之老一作州之老民一作州之老聞而云</hi>
<pb n="KR4c0045_WYG_013-18a"/>
<hi>云</hi>相與觀焉曰吾州之山水名于天下然而無與燕喜<lb/>
者比經營於其側者相接也而莫宜其地<hi>冝一作多</hi>凡天作<lb/>
而地藏之以遺其人乎𢎞中自吏部外郎貶秩而來<hi>一無</hi>
<hi>外郎二字一作吏部侍郎樊曰時𢎞中自吏部員外郎貶連州司户諸本多作自吏部侍郎貶秩而來誤矣當</hi>
<hi>作吏部員外郎也</hi>次其道塗所經自藍田山<hi>樊曰即京兆府藍田縣之山</hi>入<lb/>
商洛<hi>樊曰在今商州</hi>涉淅湍<hi>樊曰房州舊有淅州有淅川縣武徳五年省縣入房陵𨽻房州正觀</hi>
<hi>八年省州入内鄉縣鄧州孫曰淅地本楚之白羽至秦改為淅○淅持益切</hi>臨漢水升峴首<lb/>
以望方城<hi>集注漢水峴首並襄州禹貢導漾東流為漢顔師古曰漾水出隴西氐道東流過武關山</hi>
<pb n="KR4c0045_WYG_013-18b"/>
<hi>南為漢方城山名今在唐州方城縣界一名黄城山○峴胡典切</hi>出荆門<hi>樊曰荆門在今江陵府</hi>
下岷江<hi>祝曰岷山名江水所出書岷山導江○岷眉巾切</hi>過洞庭上湘水<hi>樊曰洞庭</hi>
<hi>在岳州湘水出零陵○上一作止</hi>行衡山之下<hi>樊曰衡山/在衡州</hi>繇郴踰嶺<hi>樊曰</hi>
<hi>郴謂郴州在唐𨽻江南西道嶺謂嶺南連州所𨽻也○郴音琛</hi>猿狖所家<hi>狖音柚</hi>魚龍所<lb/>
宫極幽遐瓌詭之觀<hi>瓌公囘切</hi>宜乎於山水<hi>乎一作其</hi>飫聞而厭<lb/>
見也<hi>樊曰此段文意則太史公所謂年二十而南游江淮上㑹稽探禹穴闚九疑浮于沅湘涉汶泗講業</hi>
<hi>齊魯之都觀孔子之遺風鄉射鄒嶧厄困鄱薛彭城過梁楚以歸其致一也○見也一作見之</hi>今其意<lb/>
乃若不足傳曰智者樂水仁者樂山𢎞中之徳與其所<lb/>
<pb n="KR4c0045_WYG_013-19a"/>
好可謂協矣智以謀之仁以居之吾知其去是而羽儀<lb/>
于天朝也不逺矣遂刻石以記<lb/>
　　　徐泗豪三州節度掌書記㕔石記<lb/>
　　　　<hi>集注唐地理志云濠初作豪元和三年刺史崔公表請其事由是改為濠取水名也公作</hi>
　　　　<hi>記在貞元十五年尚為豪諸本作濠誤矣下同</hi>
書記之任亦難矣<hi>孫曰景龍元年置節度府掌書記一人</hi>元戎<hi>孫曰詩元戎十乗元</hi>
<hi>戎元帥也</hi>摠齊三軍之士<hi>孫曰古者大國三軍軍萬二千五百人○摠一作整字</hi>統理<lb/>
所部之甿<hi>甿謨耕切</hi>以鎮定邦國<hi>定一作守</hi>賛天子施教化而又<lb/>
<pb n="KR4c0045_WYG_013-19b"/>
外與賓客四鄰交其朝覲聘問<hi>孫曰周禮春見曰朝秋見曰覲時聘曰問</hi>慰<lb/>
薦祭祀祈祝之文與所部之政三軍之號令升黜凡文<lb/>
辭之事皆出書記非閎辯通敏兼人之才<hi>孫曰兼人猶過人也</hi>莫<lb/>
宜居之然皆元戎自辟然後命于天子茍其帥之不文<lb/>
則其所辟<hi>一有之字</hi>或不當亦其理宜也南陽公自御史大<lb/>
夫豪壽廬三州觀察史<hi>孫曰興元元年十二月以壽州刺史張建封兼御史大夫充豪</hi>
<hi>壽廬三州都團練觀察使</hi>授節移鎮徐州<hi>孫曰貞元四年十一月置徐泗豪三州節度使徙建</hi>
<hi>封為之</hi>厯十一年<hi>貞元四年也</hi>而掌書記者凡三人其一人曰<lb/>
<pb n="KR4c0045_WYG_013-20a"/>
髙陽許孟容<hi>集注許孟容字公範長安人</hi>入仕于王朝今為尚書禮<lb/>
部郎中其一人曰京兆杜兼<hi>集注杜兼字處𢎞</hi>今為尚書禮部<lb/>
員外郎觀察判官其一人曰隴西李博<hi>樊曰許杜見唐書而李博貞元</hi>
<hi>八年公同年進士也唐書無傳獨于此見其後為宣州客又見公送楊儀之序</hi>自前鄉貢進士<lb/>
授祕書省校書郎方為之<hi>洪曰孟容以文詞知名兼建中初進士家聚書至萬巻博</hi>
<hi>公同年進士贈李君房别云李生在南陽公之側或云恐是博</hi>南陽公文章稱天下其<lb/>
所辟實所謂宏辯通敏兼人之才者也後之人茍未知<lb/>
南陽公之文章<hi>一作茍有未知云云</hi>吾請觀于三君子茍未知三<lb/>
<pb n="KR4c0045_WYG_013-20b"/>
君子之文章吾請觀于南陽公可知矣蔚乎其相扶<hi>一作</hi>
<hi>章</hi>炳乎其相輝志同而氣合魚川泳而鳥雲飛也愈樂<lb/>
是賔主之相得也故請刻石以記之<hi>一無之字</hi>而陷置于壁<lb/>
間來者得以覽觀焉<lb/>
　　　畫記<lb/>
　　　　<hi>樊曰蘇内翰嘗曰世有妄庸者作歐陽永叔語云吾不能為退之畫記此大妄也僕嘗謂</hi>
　　　　<hi>退之畫記僅似甲乙帳爾了無可觀世人識真者少可歎亦可愍也</hi>
雜古今人物小畫共一巻騎而立者五人騎而被甲載<lb/>
<pb n="KR4c0045_WYG_013-21a"/>
兵立者十人一人騎而執大旗前立<hi>一無而字</hi>騎而被甲載<lb/>
兵行且下牽者十人騎且負者二人騎執器者二人騎<lb/>
擁田犬者一人<hi>孫曰田犬田獵之犬</hi>騎而牽者二人騎而驅者三<lb/>
人執羈靮立者二人<hi>祝曰羈靮絆也馬韁也禮記孰執羈靮而從孫曰羈絡也靮韁也○</hi>
<hi>羈居宜切靮丁厯切</hi>騎而下倚馬臂隼而立者一人<hi>孫曰臂即<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>也隼者鷹之</hi>
<hi>類</hi>騎而驅涉者二人徒而驅牧者二人<hi>而一作騎</hi>坐而指使<lb/>
者一人甲胄手弓矢鈇鉞植者七人<hi>集注胄兠矛也手執也鈇莝斫刀也</hi>
<hi>鉞斧也植立也○鈇風無切</hi>甲胄執幟植者十人負者七人偃寢休<lb/>
<pb n="KR4c0045_WYG_013-21b"/>
者二人<hi>祝曰偃息也寢卧也</hi>甲胄坐睡者一人方涉者一人<hi>一本又有</hi>
<hi>方涉二字</hi>坐而脫足者一人寒附火者一人<hi>補注按筆墨閒録云予嘗愛附</hi>
<hi>火語工乃王弼云火有其炎寒者附之附近也</hi>雜執器物役者八人奉壺矢者<lb/>
一人<hi>孫曰禮記投壺之禮主人奉矢司士奉中矢所以投也○奉音捧</hi>舍而具食者二<lb/>
十有一人<hi>孫曰舍居屋下也具字一本作且二十有二人一云十有一人盖以總數數之也曽子開</hi>
<hi>云爾</hi>挹且注者四人<hi>集注挹酌也注灌也詩不可以挹酒漿○挹音邑</hi>牛牽者三<lb/>
人驢驅者四人一人杖而負者婦人以孺子載而可見<lb/>
者六人<hi>一本婦人作婦女又下無以字</hi>載而上下者三人<hi>孫曰謂上下車也</hi>孺<lb/>
<pb n="KR4c0045_WYG_013-22a"/>
子戲者九人凡人之主事三十有二焉<hi>一本作為</hi>人大小百<lb/>
二十有三而莫有同者焉馬大者九匹于馬之中又有<lb/>
上者下者<hi>一有焉字一作亦有馬之下者焉</hi>行者牽者奔者涉者陸者<lb/>
翹者<hi>孫曰翹舉足也一本有牽者無陸者一本有陸者無牽者</hi>顧者鳴者寢者訛者<lb/>
<hi>孫曰詩或寢或訛訛動也</hi>立者<hi>一有人/立者字</hi>齕者<hi>祝曰禮記庶人齕之齕齧草也下沒切</hi>飲<lb/>
者溲者<hi>溲便也所交切</hi>陟者降者痒磨樹者<hi>痒以/兩切</hi>噓者<hi>嘘吹也</hi>嗅<lb/>
者喜而相戲者怒相踶齧者<hi>踶蹋也徒計切齧五結切</hi>秣者騎者驟<lb/>
者走者載服物者載狐兔者凡馬之事二十有七焉<hi>焉一</hi>
<pb n="KR4c0045_WYG_013-22b"/>
<hi>作為非是</hi>馬大小八十有三而莫有同者焉牛大小十有一<lb/>
頭橐駝三頭<hi>孫曰橐駝者言能負橐而駝物○橐一作駱</hi>驢如橐駝之數而<lb/>
加其一焉隼一犬羊狐兔麋鹿共三十旃車三兩<hi>孫曰說文</hi>
<hi>旃旗曲柄者兩乗也力讓切</hi>雜兵器弓矢旌旗<hi>孫曰周禮游車載旌旌者謂析羽注于髦</hi>
<hi>首所以精進士卒</hi>刀劒矛楯<hi>孫曰楯所以汗身蔽/目者○楯樹尹切</hi>弓服矢房<hi>孫曰</hi>
<hi>服弓衣亦作箙房以盛矢</hi>甲胄之屬缾盂簦笠<hi>孫曰簦笠之長柄也史記虞卿躡蹻擔簦</hi>
<hi>是也笠盖也○簦都滕切笠一作䇺字</hi>筐筥錡釜<hi>祝曰錡三足釜也詩維錡及釜孫曰方曰筐圓</hi>
<hi>曰筥皆以竹為之三足曰錡無足曰釜○錡其綺魚倚二切</hi>飲食服用之器壺矢博<lb/>
<pb n="KR4c0045_WYG_013-23a"/>
奕之具<hi>壺矢一作投壺之矢</hi>二百五十有一皆曲極其妙貞元甲<lb/>
戌年<hi>樊曰即貞元十年也</hi>余在京師甚無事同居有獨孤生申叔<lb/>
者<hi>集注申叔字子重○一無有字</hi>始得此畫而與余彈碁<hi>洪曰沈存中云彈碁有譜</hi>
<hi>一巻其局方二尺中心髙如覆盂其巔為小壺四角微隱起李商隱詩王作彈碁局中心亦不平謂其中髙也</hi>
<hi>白樂天詩彈碁局上事最妙是長斜謂抹角斜彈一發過半局今譜中有此法孫曰西京雜記漢元帝好擊鞠</hi>
<hi>為勞求相類而不勞者遂為彈碁之戲彈碁有譜一巻盡唐人所為栁子厚序碁用二十四碁者即此戲也</hi>
余幸勝而獲焉意甚惜之以為非一工人之所能運思<lb/>
<hi>一無人字</hi>盖叢集衆工人之所長耳<hi>一無人字</hi>雖百金不願易也<lb/>
<pb n="KR4c0045_WYG_013-23b"/>
明年出京師至河陽<hi>樊曰當是貞元十一年孫曰河陽公家世所塟</hi>與二三客<lb/>
論畫品格因出而觀之座有趙侍御者君子人也見之<lb/>
慼然若有所感少而進曰噫余手之所摹也<hi>一作余之手之所摹</hi>
<hi>也一作余所摹也摹亦作模</hi>亡之且二十年矣余少時嘗有志乎兹<lb/>
事得國本<hi>國一作故</hi>絶人事而摹得之<hi>摹一作模</hi>遊閩中而喪焉<lb/>
居閒處獨時徃日來余懷也<hi>一本無日字是</hi>以其始為之勞而<lb/>
夙好之篤也今雖遇之力不能為已且命工人存其大<lb/>
都焉<hi>孫曰大都大畧也</hi>余既甚愛之又感趙君之事因以贈之<lb/>
<pb n="KR4c0045_WYG_013-24a"/>
而記其人物之形狀與數而時觀之以自釋焉<lb/>
　　　藍田縣丞㕔壁記<lb/>
丞之職所以貳令<hi>孫曰貳謂副貳也</hi>于一邑無所不當問其下<lb/>
主簿尉主簿尉乃有分職<hi>一本不重出主簿尉三字</hi>丞位髙而偪例<lb/>
以嫌不可否事文書行吏抱成案詣丞巻其前鉗以左<lb/>
手<hi>鉗束也</hi>右手摘紙尾<hi>摘它厯切/一作擿</hi>雁鶩行以進<hi>雁一作鳬</hi>平立<lb/>
睨丞<hi>睨邪視音詣</hi>曰當署丞涉筆占位署惟謹目吏問可不<lb/>
可吏曰得則退不敢畧省漫不知何事官雖尊力勢反<lb/>
<pb n="KR4c0045_WYG_013-24b"/>
出主簿尉下劾數慢<hi>劾胡得切</hi>必曰丞至以相訾謷<hi>祝曰謷不省語</hi>
<hi>也前漢聲謷謷孫曰說文云不省人也○訾將此切謷牛刀切</hi>丞之設<hi>一作役</hi>豈端使然<lb/>
哉博陵崔斯立<hi>補注斯立字立之清河人</hi>種學績文以蓄其有泓涵<lb/>
演迤<hi>涵一作澄</hi>日大以肆貞元初挾其能戰藝于京師再進<lb/>
再屈于人<hi>集注立之貞元四年進士第公嘗寄其詩曰連年收科第如摘頷下髭此其所以再進而</hi>
<hi>再屈于人也或謂屈當作出乃與詩意合是不解公所謂屈于人之意耳屈于人屈人也</hi>元和初以<lb/>
前大理評事言得失黜官再轉而為丞兹邑始至喟然<lb/>
曰官無卑顧材不足塞職既噤<hi>巨禁切</hi>不得施用<hi>一作行</hi>又<lb/>
<pb n="KR4c0045_WYG_013-25a"/>
喟然曰丞哉丞哉余不負丞而丞負余<hi>一本作丞喜負余</hi>則盡<lb/>
枿去牙角<hi>枿五割切一作拆</hi>一躡故跡破崖岸而為文<hi>蔡本作之</hi>丞<lb/>
㕔故有記壞陋汚不可讀斯立易桷與瓦墁治壁<hi>補注墁泥</hi>
<hi>也祝曰孟子毁瓦畫墁注畫墁畫地也○墁莫干切</hi>悉書前任人名氏庭有老槐<lb/>
四行南牆鉅竹千挺儼立若相持水㶁㶁循除鳴<hi>祝曰㶁㶁</hi>
<hi>說文水裂聲也除階也○㶁古柏反</hi>斯立痛掃溉<hi>韓曰溉灌溉注也○溉居代切</hi>對樹二<lb/>
松日唫哦其間<hi>一無吟字</hi>有問者輒對曰余方有公事子姑<lb/>
去考功郎中知制誥韓愈記<lb/>
<pb n="KR4c0045_WYG_013-25b"/>
　　　新修滕王閣記<lb/>
　　　　<hi>樊曰滕王閣在洪州公自袁州作此記凡五百五字首尾叙其不一到為歎而終之曰其</hi>
　　　　<hi>江山之好登望之樂雖老矣如獲從公遊尚能為公賦盖叙事之外所以寄吾不盡之意</hi>
　　　　<hi>者此而已歐陽永叔為襄守史中輝記峴山亭尹師魯為襄守燕公記峴山亭蘇子美為</hi>
　　　　<hi>處守李然明記照水堂蘇子瞻為眉守黎希聲記逺景樓四者其辭雖異而大意畧同豈</hi>
　　　　<hi>作文之法當如是耶抑亦祖公此意而為之也</hi>
愈少時則聞江南多登臨之美<hi>登臨一作臨觀</hi>而滕王閣獨為<lb/>
第一<hi>孫曰滕王名元嬰髙祖之子永徽中為洪州都督作此閣</hi>有瓌偉絶特之稱<hi>祝曰</hi>
<pb n="KR4c0045_WYG_013-26a"/>
<hi>瓌偉壯麗也選瓌艶竒偉○瓌公囘切</hi>及得三王所為序賦記等<hi>韓曰王勃字子</hi>
<hi>安為滕王閣序王緒為賦貞元元年王仲舒為連州司户為修閣記</hi>壯其文詞益欲往一<lb/>
觀而讀之以忘吾憂繫官于朝願莫之遂十四年以言<lb/>
事斥守潮陽<hi>孫曰元和十四年正月公坐言佛骨事貴為潮州刺史○潮陽一作掲陽</hi>便道<lb/>
取疾<hi>孫曰便道㨗徑也</hi>以至海上又不得過南昌而觀所謂滕<lb/>
王閣者<hi>集注洪州本漢南昌縣</hi>其冬以天子進大號加恩區内<hi>孫曰</hi>
<hi>七月已丑上尊號大赦天下區内區字之内也</hi>移刺袁州<hi>孫曰十月丙寅公量移袁州刺史</hi>袁<lb/>
于南昌為屬邑<hi>孫曰袁州𨽻江南西道</hi>私喜幸自語以為當得躬<lb/>
<pb n="KR4c0045_WYG_013-26b"/>
詣大府<hi>謂帥府也</hi>受約束于下執事及其無事且還儻得一<lb/>
至其處竊寄目償所願焉至州之七月詔以中書舍人<lb/>
太原王公為御史中丞觀察江南西道<hi>樊曰太原王公即仲舒也舊史</hi>
<hi>元和十五年六月戊寅以中書舍人王仲舒為洪州刺史御史中丞充江西觀察使</hi>洪江饒䖍吉<lb/>
信撫袁悉屬治所八州之人前所不便及所願欲而不<lb/>
得者公至之日皆罷行之大者驛聞小者立變春生秋<lb/>
殺<hi>生一作施</hi>陽開陰閉令修于庭户數月之間而人自得于<lb/>
湖山千里之外吾雖欲出意見論利害聽命于幕下而<lb/>
<pb n="KR4c0045_WYG_013-27a"/>
吾州乃無一事可假而行者又安得舍已所事以勤館<lb/>
人則滕王閣又無因而至焉其歲九月人吏浹和<hi>浹子協反</hi>
公與監軍使燕于此閣文武賓士皆與在席<hi>與去聲</hi>酒半<lb/>
合辭言曰此屋不修且壞前公為從事此邦適治新之<lb/>
公所為文實書在壁今三十年而公來為邦伯適及期<lb/>
月公又來燕于此公胡得無情哉<hi>胡一作烏</hi>公應曰諾于是<lb/>
棟楹樑桷板檻之腐黒撓折者<hi>孫曰楹柱也檻欄也</hi>盖瓦級甎之<lb/>
破缺者赤白之漫漶不鮮者<hi>祝曰赤白繪畫之色前漢為其泰漫漶而不可知注</hi>
<pb n="KR4c0045_WYG_013-27b"/>
<hi>漫漶不分别貌○漫莫幹切漶胡館切又乎貫切鮮一作圭</hi>治之則已無侈前人無<lb/>
廢後觀工既訖功公以衆飲而賞焉以書命愈曰子其<lb/>
為我記之<hi>一無其字</hi>愈既以未得造觀為歎竊喜載名其上<lb/>
詞列三王之次有榮耀焉<hi>一作者焉</hi>乃不辭而承公命其江<lb/>
山之好登望之樂雖老矣如獲從公遊尚能為公賦之<lb/>
元和十五年十月某日袁州刺史韓愈記<lb/>
　　　科斗書後記<hi>作之歲月自見本篇</hi>
愈叔父<hi>樊曰名雲卿仕終禮部侍郎</hi>當大厯世文辭獨行中朝天<lb/>
<pb n="KR4c0045_WYG_013-28a"/>
下之欲銘述其先人功行取信來世者咸歸韓氏<hi>樊曰</hi>
<hi>上元辛丑特進試鴻臚卿兼御史中丞田神功平劉展于淮西雲卿為平淮碑又為丞相贈太子太師崔圓廟</hi>
<hi>碑銘二碑並載姚鉉文粹李太白武昌宰韓君去思碑云雲卿文章冠世皇甫持正公神道碑云先叔父雲卿</hi>
<hi>當肅代朝獨為文章官李習之誌其妻母墓曰禮部君好立節義有大功于昭陵其文章出于時而官不甚髙</hi>
<hi>習之妻雲卿孫女也觀此則公所云盖可見矣</hi>于時李監陽氷獨能篆書而<lb/>
配叔父<hi>樊曰陽氷為將作少監唐人篆書無出李陽氷舒元輿志陽氷篆曰斯去千年氷生唐時氷復</hi>
<hi>去矣後來者誰後千年有又誰能待之後千年無人篆止于斯</hi>擇木善八分不問可知<lb/>
其人<hi>樊曰擇木代宗時官禮部尚書杜子美李潮八分歌云尚書韓擇木騎曹蔡有鄰開元以來數八分</hi>
<pb n="KR4c0045_WYG_013-28b"/>
<hi>一本作擇木盖能八分一作同姓叔父擇木善八分</hi>不如是者不稱三服故三家<lb/>
傳子弟徃來貞元中愈事董丞相幕府于汴州<hi>補注董丞相晉</hi>
<hi>貞元中鎮汴州公為之佐</hi>識開封令服之者陽氷子授余以其家科<lb/>
斗孝經<hi>孫曰書序云魯共王壞孔子宅得論語孝經皆科斗文字科斗文字謂蒼頡古文其狀類科斗</hi>
漢衞宏官書兩部合一巻<hi>孫曰衛宏字敬仲光武時為議郎作漢儀四篇載西京雜</hi>
<hi>事</hi>愈寳蓄之而不暇學後來京師為四門博士<hi>補注貞元六年</hi>
識歸公<hi>樊曰歸登字沖之有文字工草隸</hi>歸公好古書能通之愈曰古<lb/>
書得其依據盖可講因進其所有書屬歸氏元和來愈<lb/>
<pb n="KR4c0045_WYG_013-29a"/>
亟不獲讓<hi>亟去吏切</hi>嗣為銘文薦道功徳思凡為文詞宜畧<lb/>
識字<hi>一作宜畧識古字</hi>因從歸公乞觀二部書得之留月餘張<lb/>
籍令進士賀抜恕寫以留愈<hi>一無愈字</hi>盖得其十四五而歸<lb/>
其書歸氏十一年<hi>補注元和十一年</hi>六月四日右庶子韓愈記<lb/>
　<lb/>
　<lb/>
　<lb/>
　<lb/>
<pb n="KR4c0045_WYG_013-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五百家注昌黎文集巻十三<lb/>
</p>
<p>
</p>
  </div>
</body>
</text>
</TEI>
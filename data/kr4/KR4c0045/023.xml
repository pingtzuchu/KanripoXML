<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家注昌黎文集巻二十三</head> <lb/>
    <p>
<pb n="KR4c0045_WYG_023-1a"/>
欽定四庫全書<lb/>
　五百家注昌黎文集巻二十三<lb/>
　　　　　　　　　　　　宋　魏仲舉　編<lb/>
　　祭文<lb/>
　　　袁州祭神文<hi>三首</hi>
　　　　<hi>樊曰文凡三首其一祈雨城隍其二祈雨仰山其三謝雨仰山神並元和十五年夏作然</hi>
　　　　<hi>則公之精神豈特見於開衡山之雲哉凡水旱無禱而不應以是知至誠而不動者未之</hi>
　　　　<hi>有也</hi>
<pb n="KR4c0045_WYG_023-1b"/>
維年月日<hi>孫曰維元和十五年歲次庚子</hi>袁州刺史韓愈謹告于城隍<lb/>
神之靈刺史無治行以媚于神祗<hi>一作無以媚于神祗</hi>天降之罰<lb/>
以久不雨苗且盡死刺史雖得罪百姓何辜宜降疾咎<lb/>
于其身<hi>一作躬</hi>無令鰥寡蒙茲濫罰謹告<lb/>
維年月日袁州刺史韓愈謹以少牢之奠祭于仰山<hi>嚴曰</hi>
<hi>九域志云仰山峭㧞萬仞不可登陟</hi>之神曰神之所依者惟人人之所事<lb/>
者惟神今既大旱嘉榖將盡人將無以為命神亦將無<lb/>
所降依不敢不以告若守土有罪宜被疾殃於其身百<lb/>
<pb n="KR4c0045_WYG_023-2a"/>
姓可哀宜蒙恩閔以時賜雨使獲承祭不怠神亦永有<lb/>
飲食謹告<lb/>
維年月日袁州刺史韓愈謹以少牢之奠祭于仰山之<lb/>
神曰田榖將死而神膏澤之百姓無所告而神恤之刺<lb/>
史有罪而神釋之敢不有薦也尚饗<lb/>
　　　祭柳子厚文<lb/>
　　　　<hi>集注子厚以元和十四年十月五日卒于柳州公其月自潮即表明年自袁召為國子祭</hi>
　　　　<hi>酒此文袁州作也故劉夢得祭子厚文有云退之承命改牧宜陽亦馳一函候于便道其</hi>
<pb n="KR4c0045_WYG_023-2b"/>
　　　　<hi>後序柳集又云凡子厚行已之大方有退之之誌若祭文在祭文葢謂此也</hi>
維年月日<hi>一本作維元和十五年歲次庚子五月壬寅朔初五日丙午</hi>韓愈謹以清<lb/>
酌庻羞之奠祭于亡友柳子厚之靈嗟嗟子厚而至然<lb/>
耶自古莫不然我又何嗟<hi>補注按筆墨間錄云嗟嗟子厚而致然耶自古莫不然我</hi>
<hi>又何嗟既嗟而又遣以理此聖賢所以過人此與嗟嗟保介惟莫之春無異</hi>人之生世如夢<lb/>
一覺<hi>覺故效切下既覺同</hi>其間利害竟亦何校當其夢時有樂有<lb/>
悲<hi>嚴曰列子言周之尹氏大治產慮鍾家業心形俱疲夜則昏憊而寐昔昔夢為人僕其下趍役者侵晨皆</hi>
<hi>弗息有老役夫筋力竭矣使之彌勤夜亦昬憊而寐昔昔為國君是所謂有樂有悲者耶</hi>及其既覺<lb/>
<pb n="KR4c0045_WYG_023-3a"/>
豈足追惟凡物之生不願為材犧罇青黄乃木之災<hi>韓曰</hi>
<hi>莊子百年之木破為犧罇青黄而文之其斷在溝中比犧罇於溝中之斷則美惡有間矣其為失性均也</hi>子<lb/>
之中弃夭脫馽羈<hi>祝曰馽羈馬絆也莊子連之以羈馽韓曰羈馬絡頭也○馽知立切一作</hi>
<hi>縶</hi>玉佩瓊琚大放厥辭富貴無能磨滅誰紀<hi>樊曰太史公荅任安</hi>
<hi>書云古者富貴而名磨滅不可勝紀唯俶儻非常之人稱焉</hi>子之自著表表愈偉<hi>孫曰</hi>
<hi>表表卓立之貌洪曰退之文章多為流俗庸人妄改如表表愈偉嘗見一本改作表奏愈偉</hi>不善為<lb/>
斵血指汗顔巧匠旁觀縮手袖間子之文章而不用世<lb/>
乃令吾徒掌帝之制子之視人自以無前一斥不復羣<lb/>
<pb n="KR4c0045_WYG_023-3b"/>
飛刺天<hi>飛一作非</hi>嗟嗟子厚今也則亡<hi>一作今有今亡</hi>臨絶之音一<lb/>
何琅琅徧告諸友以寄厥子不鄙謂余亦託以死凡今<lb/>
之交觀勢厚薄余豈可保能承子託非我知子子實命<lb/>
我猶有鬼神<hi>樊曰嗚呼子厚之靈亦可畏矣其卒于柳州也後三年降于州之後堂歐陽翼等見</hi>
<hi>而拜之摭是以觀公之所云不其然乎</hi>寧敢遺墮<hi>寧一作予</hi>念子永歸無復來<lb/>
期設祭棺前矢心以辭嗚呼哀哉尚饗<lb/>
　　　祭湘君夫人文<lb/>
維元和十五年歲次庚子十月某日<hi>一作維年月日</hi>朝散大夫<lb/>
<pb n="KR4c0045_WYG_023-4a"/>
守國子祭酒韓愈<hi>樊曰按沈傳師所書公黄陵廟碑其後書曰其將修廟祭神文曰維元和</hi>
<hi>十五年十月某日朝散大夫國子祭酒䕶軍賜紫金魚袋韓愈</hi>謹令前袁州軍事判官<lb/>
張得一以清酌之奠敢昭告於湘君夫人二妃之神<hi>沈本</hi>
<hi>作湘君湘夫人二妃之神</hi>前歲之春<hi>孫曰元和十四年正月</hi>愈以罪犯黜守潮<lb/>
州<hi>州一作陽</hi>懼以譴死且虞海山之波霧瘴毒為災<hi>一無之字</hi>以<lb/>
殞其命舟次祠下<hi>孫曰祠謂黄陵廟</hi>是用有禱於神神享其衷<lb/>
賜以吉卜曰如汝志<hi>石本無汝字</hi>䝉神之福啟帝之心去潮<lb/>
即袁<hi>孫曰十四年十月自潮徙袁</hi>今又獲位於朝復其章綬<hi>孫曰十五年九</hi>
<pb n="KR4c0045_WYG_023-4b"/>
<hi>月自袁召為國子祭酒復賜金紫</hi>退思往昔實發夢寐凡累年於今乃<lb/>
合<hi>累字或作三或作四皆誤</hi>夙夜悚惕<hi>悚一作怵</hi>敢忘神之大庇伏以祠<lb/>
宇毁頓<hi>一作損</hi>慿附之質丹青之飾暗昧不蠲<hi>石本作圭圭潔也當</hi>
<hi>作圭</hi>不稱靈明<hi>一作明靈</hi>外無四垣堂陛頹落牛羊入室居民<lb/>
行商不來祭享輒敢以私錢十萬祈于邦伯<hi>嚴曰邦伯即廟碑所</hi>
<hi>謂岳州刺史王堪是也石本無上四字</hi>修而作之<hi>孫曰公至京以私錢十萬扺岳州刺史王堪請</hi>
<hi>修二妃廟</hi>舊碑斷折<hi>斷一作中</hi>其半仆地文字缺滅幾不可讀謹<lb/>
修而樹之廟成之後將求玉石仍刻舊文因銘其陰以<lb/>
<pb n="KR4c0045_WYG_023-5a"/>
大振顯君夫人之威神以報靈德俾民承事萬世不怠<lb/>
惟神其鑒之尚饗<lb/>
始將既修樹舊碑乃刻其文於新石因銘其陰舊碑石<lb/>
既多破落文不可盡識移之於新或失其眞遂不復刻<lb/>
　　　祭竇司業文<lb/>
　　　　<hi>韓曰竇名牟長慶二年卒公嘗誌其墓此文公自稱兵部侍郎則是年未使王庭凑前作</hi>
　　　　<hi>也孫曰元年七月公為兵部侍郎二年九月庚寅遷</hi>
維年月日兵部侍郎韓愈謹以清酌庶羞之奠祭于故<lb/>
<pb n="KR4c0045_WYG_023-5b"/>
國子司業竇君二兄之靈<hi>孫曰竇牟字貽周扶風平陵人</hi>惟君文行夙<lb/>
成有聲江東魁然厚重長者之風一舉於鄉遂收厥功<lb/>
<hi>樊曰此即公誌牟墓舉進士登第也孫曰登貞元二年第</hi>屢佐大侯以調兵戎<hi>樊曰誌所</hi>
<hi>謂佐六府五公也孫曰佐昭義軍節度使李長榮盧從史東都留守崔縱鄭餘慶等凡六府祝曰調如前漢十</hi>
<hi>年不調之調○調徒吊切</hi>詔曰予虞汝為郎中<hi>樊曰誌所謂拜虞部郎中也孫曰元和五</hi>
<hi>年拜</hi>乃令洛陽歲且四終<hi>樊曰誌所謂轉洛陽令也</hi>惟刑之愼掌正𨽻<lb/>
僮<hi>樊曰誌所謂為都官郎中也葢都官刑部之屬掌𨽻簿錄給衣糧醫藥理其訴寃</hi>命守高平<lb/>
<hi>樊曰誌所謂出為澤州刺史也</hi>命副儒宫<hi>樊曰誌所謂為國子司業也○副一作制</hi>朱衣銀<lb/>
<pb n="KR4c0045_WYG_023-6a"/>
魚象服以崇錫榮考妣孝道上窮官不滿能亦云達通<lb/>
踰七八年孰非望公<hi>樊曰誌所謂牟卒年七十四○一作踰七望八年孰非翁</hi>在君<lb/>
無憾我意不充君之昆弟<hi>孫曰牟兄弟五人常牟羣庠鞏</hi>三以辭䧺<hi>孫曰</hi>
<hi>常字中行大厯十四年登第弟鞏字汝封元和二年登第及牟為三䧺矣</hi>刺史郎中四繼三<lb/>
同<hi>孫曰謂牟庠相繼為澤州刺史樊曰四繼三同則常牟羣庠皆為之也</hi>於士大夫可謂<lb/>
顯融我之獲見實自童蒙既愛既勸在麻之蓬<hi>補注荀子曰蓬</hi>
<hi>生麻中不扶自直</hi>自視雛鷇<hi>音冦</hi>望君飛鴻四十年餘事如夢中<lb/>
<hi>樊曰誌所謂愈少牟十九歲以童子得見於今四十年也○一云四十餘年事半如夢</hi>分宰河洛<lb/>
<pb n="KR4c0045_WYG_023-6b"/>
媿立並躬<hi>樊曰河陽洛陽河南府二縣牟嘗令洛陽公令河陽</hi>俱官於學以纎臨<lb/>
洪<hi>樊曰公為國子祭酒牟為司業</hi>惠詩不醻<hi>詩一作許</hi>報德以空死生莫接<lb/>
孰明我衷於祭告情文以自攻嗚呼哀哉尚饗<lb/>
　　　祭主簿侯喜文<lb/>
　　　　<hi>韓曰舊本作侯主簿繼恐非是詳觀公此文當是為侯喜作公嘗與喜漁于温洛有詩云</hi>
　　　　<hi>吾黨侯生字叔起呼我持竿釣温水故此文有我釣我遊莫不我隨之語嘗薦喜於盧郎</hi>
　　　　<hi>中陸員外其辭與此文所稱惟子文學今誰過之之意亦相表裏以是知非侯繼也</hi>
維年月日吏部侍郎韓愈<hi>孫曰長慶二年九月公為吏部侍郎</hi>謹遣男殿<lb/>
<pb n="KR4c0045_WYG_023-7a"/>
中省進馬佶<hi>嚴曰退之諸子有名昶者長慶四年進士登第小說中亦載其為集賢校理曰符曰</hi>
<hi>爽曰殿中省進馬雖載於集而他處不見唯符見於孟郊張籍詩中耳</hi>致祭于亡友故國<lb/>
子主簿侯君之靈嗚呼惟子文學今誰過之子於道義<lb/>
㒺不拾遺<hi>罔一作困拾一作捨</hi>我狎我愛人莫與夷<hi>補注夷等夷也</hi>自始<lb/>
及今二紀于兹我或為文筆俾子持唱我和我問我以<lb/>
疑我釣我遊莫不我隨我寢我休莫爾之私朋友昆弟<lb/>
情敬異施惟我與子無適不宜棄我而死嗟我之衰相<lb/>
好滿目少年之時人之云亡<hi>一作日月云亡</hi>今其有誰誰不富<lb/>
<pb n="KR4c0045_WYG_023-7b"/>
貴而子為覊我無利權雖怨曷為子之云葬我方齋祠<lb/>
哭送不可誰知我悲嗚呼哀哉尚饗<lb/>
　　　祭竹林神文<lb/>
　　　　<hi>樊曰公祭文二其一祭竹林神其二祭曲江龍皆以旱禱其後賀雨表亦云季夏以來雨</hi>
　　　　<hi>澤不降臣職司京邑祈禱實頻謂此皆長慶三年為京尹時作也</hi>
維年月日京兆尹兼御史大夫韓愈謹以酒脯之奠再<lb/>
拜稽首告于竹林之神曰天子不以愈為愚不能使尹<lb/>
茲大衆二十三縣之人今農既勤於稼有苗盈野而天<lb/>
<pb n="KR4c0045_WYG_023-8a"/>
不雨將盡槁以死農將無所食鬼神將無以為饗國家<lb/>
之禮天地百祀神祗不失其常惠天下之人不失其和<lb/>
人又無罪何為造兹旱虐以罰也將俾尹者不仁不明<lb/>
不能承帝之敕以化正其下聞無香惟腥<hi>孫曰書上帝監降民罔有</hi>
<hi>馨香德刑發聞惟腥○聞音問</hi>神于惠罰無差<hi>孫曰惠與罰無差忒也</hi>施罪瘠于<lb/>
尹愈身<hi>孫曰瘠猶病也○瘠秦昔切</hi>是甘是宜雨則時降神無爽其<lb/>
聰明永饗于人無媿尚饗<lb/>
　　　祭曲江龍文<lb/>
<pb n="KR4c0045_WYG_023-8b"/>
維年月日京兆尹兼御史大夫韓愈謹以香果之奠敢<lb/>
昭告于東方青龍之神天作旱災嘉榖將槁乃於甲乙<lb/>
之日依凖古法作神之象<hi>孫曰董仲舒求雨法甲乙日為青龍一長八丈居中為小</hi>
<hi>龍七長各四丈於東方丙丁日為赤龍一長七丈小龍七長各三丈五尺戊已日為黄龍一長五丈小龍七各</hi>
<hi>長二丈五尺庚辛日為白龍一壬癸日為黑龍一皆倣此</hi>齋戒祀禱神其享祐之將<lb/>
降甘雨以惠兹人<hi>一有急急如律令五字</hi>
　　　祭馬總僕射文<hi>注詳本篇</hi>
　　　　<hi>嚴曰退之長慶三年冬自京兆尹復為兵部侍郎又遷吏部侍郎其為京兆也有舉馬總</hi>
<pb n="KR4c0045_WYG_023-9a"/>
　　　　<hi>自代狀今祭文稱吏部侍郎則總以是年冬死也</hi>
維年月日<hi>孫曰維長慶三年</hi>吏部侍郎韓愈<hi>孫曰長慶三年九月公為吏部侍郎</hi>
謹以清酌庻羞之奠敬祭于故僕射馬公十二兄之靈<lb/>
<hi>補注馬十二名總字㑹元扶風人</hi>惟公𢎞大温恭全然德備天故生之<lb/>
其必有意將明將昌實艱初試佐戎滑臺斥由尹寺<hi>樊曰</hi>
<hi>貞元十三年四月以姚南仲鎭滑臺辟總為從事十六年監軍使薛盈珍誣奏南仲不法總坐貶為泉州司馬</hi>
適彼甌閩<hi>孫曰甌閩泉州</hi>臲卼跋躓<hi>孫曰臲卼危也易困于臲卼孫曰詩狼䟦其胡載疐</hi>
<hi>其尾䟦躓言進退有礙○臲魚列切卼魚厥切躓音致一作疐一作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>顚而不踒<hi>祝曰說文云踒</hi>
<pb n="KR4c0045_WYG_023-9b"/>
<hi>足跌也孫曰踒與踠同折也○踒於卧切</hi>乃得其地于泉于䖍始執郡符<hi>樊曰</hi>
<hi>元和初總為䖍州刺史</hi>遂殿交州<hi>韓曰殿鎭也詩殿天子之邦孫曰四年以總為安南都䕶安南</hi>
<hi>漢交州也○殿都甸切</hi>抗節番禺<hi>樊曰柳子厚曹谿大鑒禪師碑云總刺䖍州都䕶安南由海中</hi>
<hi>大蠻夷連身毒之西浮舶聽命咸被公德受旂纛節㦸來蒞南海畨禺即南海郡廣州也本傳作桂管誤孫曰</hi>
<hi>八年十二月以總為嶺南節度○番音潘禺音愚</hi>去其螟蠧蠻越大蘇<hi>孫曰總敦儒學</hi>
<hi>長於政術在南海累年清亷不撓夷獠便之於漢所立銅柱之處以銅千五百斤特鑄二柱刻書唐德以繼伏</hi>
<hi>波之迹以綏蠻功就加金紫詩曰去其螟螣螟食苗蟲也</hi>擢亞秋官<hi>樊曰自嶺南入為刑部侍郎</hi>
朝得碩士人謂其崇我勢始起東征淮蔡相臣是使<hi>孫曰</hi>
<pb n="KR4c0045_WYG_023-10a"/>
<hi>十二年七月以宰相裴度為彰義軍節度使仍充淮西宣慰使</hi>公兼邦憲以副經紀<hi>孫曰</hi>
<hi>十二年以總兼御史大夫充淮西行營諸君宣慰副使</hi>殱彼大魁<hi>殱將廉切</hi>厥勲孰似<lb/>
丞相歸治留長蔡師<hi>孫曰吴元濟誅總留蔡州為彰義留後奏改彰義為淮西十二月以</hi>
<hi>總檢校工部尚書蔡州刺史充淮西節度使</hi>茫茫黍稷<hi>黍一作黎</hi>昔實棘茨鳩鳴<lb/>
雀乳不見梟鴟<hi>孫曰總以淮西乆陷賊冦人不知法威刑勸導咸令率化賊之偽迹一皆削盪</hi>
惟蔡及許舊為血仇命公并侯<hi>孫曰十三年五月以總為許州刺史忠武軍節</hi>
<hi>度陳許溵等州觀察處置等使溵舊屬淮西故云并侯</hi>耕借之牛束其弓矢禮讓<lb/>
優優始誅鄆戎<hi>鄆音運</hi>厥墟腥臊公往滌之茲惟樂郊<hi>孫曰</hi>
<pb n="KR4c0045_WYG_023-10b"/>
<hi>十四年二月誅東平節度使李師道三月以總檢校刑部尚書為鄆州刺史天平節度鄆曹濮等州觀察等使</hi>
<hi>詩曰適彼樂郊</hi>惟東有猘<hi>祝曰猘狂犬也淮南子猘狗不自投於河○猘音制又居例切</hi>惟西<lb/>
有虺<hi>韓曰虺蜥也○許韙切</hi>顚覆朋鄰我餘有幾<hi>孫曰七月沂州軍亂殺節度使</hi>
<hi>王遂長慶元年七月盧龍軍亂囚節度使張𢎞靖成德亂殺節度使田𢎞正二年正月魏博節度使田布自殺</hi>
<hi>三月武寧軍節度使崔羣為軍中所逐</hi>嵂崒中居<hi>嵂音律崒慈恤切</hi>斬其脊尾岱<lb/>
定河安<hi>孫曰河岱兖鄆之境嚴曰東平在河岱之間鄆州溪堂詩序云于時沂宻始分而殘其帥其後</hi>
<hi>幽鎭魏不恱于政相扇繼變復歸于舊徐亦乘勢逐帥自置同於三方唯鄆也截然中居四鄰望之若防之制</hi>
<hi>水恃以無恐故有岱定河安之言</hi>惟公之韙<hi>韙是也○韙羽鬼切</hi>帝念厥功還公<lb/>
<pb n="KR4c0045_WYG_023-11a"/>
于朝陟于地官且長百僚<hi>樊曰十二月以總檢校尚書左僕射守戸部尚書</hi>度<lb/>
彼四方孰樂可據顧瞻鈞衡<hi>一作衡鈞</hi>將舉以付惟公積勤<lb/>
以疾以憂及其歸時當謝之秋<hi>祝曰謝致仕也</hi>賀問未歸弔廬<lb/>
已萃未燕于堂已哭于次<hi>補注三年八月總卒</hi>昔我及公實同危<lb/>
事<hi>孫曰謂同征淮蔡</hi>且死且生誓莫捐棄歸來握手曽不三四<lb/>
曽不濡翰醻酢文字曽不醉飽以勸酒胾<hi>韓曰說文云胾大臠也○</hi>
<hi>胾側吏切</hi>奠以叙哀其何能致嗚呼哀哉尚饗<lb/>
　　　弔武侍御所畫佛文<lb/>
<pb n="KR4c0045_WYG_023-11b"/>
　　　　<hi>樊曰公太學彈琴詩序有武少儀者時為司業後以太常少卿兼御史中丞使南詔此所</hi>
　　　　<hi>謂御史武君者豈其人耶韓曰武侍御或以為少儀或以為儒衡姓氏及官御史皆同未</hi>
　　　　<hi>知孰是公不信釋氏故作此文</hi>
御史<hi>一作侍御</hi>武君當年喪其配斂其遺服櫛珥縏帨于篋<lb/>
<hi>祝曰櫛梳也禮記咸盥漱櫛縱笄總珥耳璫也縏小囊也禮記施縏袠帨佩巾也○櫛側瑟切珥乃吏切縏音</hi>
<hi>盤帨始銳切縏一作鞶</hi>月旦十五日則一出而陳之抱嬰兒以泣<lb/>
有為浮屠之法者造武氏而諭之曰是豈有益邪吾師<lb/>
云人死則為鬼鬼且復為人隨其所積善惡受報<hi>一無其字</hi>
<pb n="KR4c0045_WYG_023-12a"/>
環復不窮也<hi>環一作旋</hi>極西方有佛焉其土大樂親戚如能<lb/>
相為圖是佛而禮之願其徃生莫不如意<hi>樊曰柳子厚永州龍興寺</hi>
<hi>修淨土院記中州之西有國曰身毒釋迦示現之地彼佛言曰西方有世界曰極樂佛號無量夀如來其國無</hi>
<hi>三惡八難衆寳以為飾其人無七纒九惱羣聖以為友有能誠心大願歸心是土者茍能念力俱足則往生彼</hi>
<hi>國然後出三界之外</hi>武君憮然辭曰<hi>祝曰憮然失意之皃</hi>吾儒者其可以為<lb/>
是既又逢月旦十五日復出其篋實而陳之抱嬰兒以<lb/>
泣殆而悔且曰是眞何益也吾不能了釋氏之信不又<lb/>
安知其不果然於是悉出其遺服櫛珥合若干種就浮<lb/>
<pb n="KR4c0045_WYG_023-12b"/>
屠師請圖前所謂佛者浮屠師受而圖之韓愈聞而弔<lb/>
之曰<lb/>
晢晢兮目存<hi>祝曰詩明星晢晢注猶煌煌也孫曰晢晢形容潔白皃○晢音制一本下晢字作晳</hi>
丁寧兮耳言<hi>孫曰皃尚存乎目言尚存乎耳言死未乆也</hi>忽不見兮不聞<hi>一無</hi>
<hi>兮字一作忽不見不有兮</hi>莽誰窮兮本源圖西佛兮道予懃以妄塞<lb/>
悲兮慰新魂<hi>祝曰妄謂佛也○慰下一有斯字</hi>嗚呼柰何兮弔以兹文<lb/>
　　　祭故陜府李司馬文<lb/>
　　　　<hi>樊曰李司馬名郱雍王㑹七世孫長慶元年二月卒詳見公所誌郱墓○郱薄經切一本</hi>
<pb n="KR4c0045_WYG_023-13a"/>
　　　　<hi>無故陜府三字</hi>
維年月日<hi>孫曰維長慶元年歲次辛丑五月日</hi>守國子祭酒賜紫金魚袋<lb/>
韓愈謹以清酌之奠祭于故陜府左司馬李公之靈曰<lb/>
公學以為耕文以為穫發憤孤身復績厥家<hi>孫曰郱生未晬而父</hi>
<hi>卒母抱置之姑氏以去至五六歲問知本末因不與羣兒戯能誦書百餘萬言於是縱學無所不觀績一作續</hi>
選于吏部亟以科進<hi>孫曰以朝邑員外尉赴選顔眞卿第其所試文為上等擢為同官正</hi>
<hi>尉</hi>厯臨大邑惟政有聲<hi>孫曰厯試陸渾南鄭令</hi>遂丞宗正日朝帝<lb/>
庭出輔陜都吏畏寮慕子婦諸孫盈于室堂<hi>孫曰郱七男三女内</hi>
<pb n="KR4c0045_WYG_023-13b"/>
<hi>外孫十五人</hi>公姑恱喜<hi>姑一作始</hi>五福具有大夫士家孰不榮羡<lb/>
如何不常以至大故嗚呼哀哉愈以守官不獲弔送<hi>孫曰</hi>
<hi>是歲五月葬華陰縣</hi>昬姻之好<hi>樊曰郱子漢公壻也</hi>以哀以悲敬致微禮公<lb/>
其歆之尚饗<lb/>
　　　祭虢州司戸十二兄文<lb/>
　　　　<hi>樊曰司戸名岌公誌其墓甚詳○一本無虢州司戸四字</hi>
月日從父弟某官某乙謹以清酌庻羞之奠敢昭告于<lb/>
十二兄虢州司戸府君之靈嗚呼惟我皇祖<hi>孫曰皇祖名叡素仕</hi>
<pb n="KR4c0045_WYG_023-14a"/>
<hi>唐為桂州長史有子四人長仲卿秘書郎次少卿當塗丞次雲卿禮部郎中次伸卿伸卿生岌</hi>有孫八<lb/>
人<hi>樊曰其孫曰會曰介曰愈曰俞曰岌見於世系表及公集者才五人又有弇為殿中侍御史死平凉之盟</hi>
<hi>其二人逸矣</hi>惟兄與我後死孤存柰何今曰<hi>一作於今</hi>又棄而先<lb/>
<hi>韓曰岌以元和元年卒于虢</hi>生不偕居疾藥不親斂不摩棺瘞不繞<lb/>
墳<hi>祝曰瘞幽隱也○瘞一計切</hi>趨奔束制<hi>奔一作生</hi>生死虧恩歸女教男<lb/>
反骨本原<hi>樊曰是歲九月葬岌虢州北十里公意葢欲異時反其柩而歸葬于先原故云</hi>其不<lb/>
有年以補我愆長號送哀以薦此文尚饗<lb/>
　　　祭鄭夫人文<lb/>
<pb n="KR4c0045_WYG_023-14b"/>
　　　　<hi>夫人公嫂注詳本傳</hi>
維年月日<hi>孫曰貞元十一年</hi>愈謹於逆旅備時羞之奠<hi>韓曰祭老成文</hi>
<hi>云吾往河陽遇汝從㛐䘮來葬此云逆旅備時羞之奠云云孰云此來乃睹靈車必徃河陽時也</hi>再拜<lb/>
頓首敢昭告于六嫂滎陽鄭氏夫人之靈<hi>孫曰鄭氏公之兄起居舎</hi>
<hi>人會之夫人也</hi>嗚呼天禍我家降集百殃我生不辰<hi>孫曰詩桑柔之詞辰</hi>
<hi>時也</hi>三歲而孤<hi>孫曰大厯五年公父仲卿卒公時三歲</hi>蒙㓜未知鞠我者兄<lb/>
<hi>嚴曰李翺退之行狀云生三歲父殁養於兄㑹舎</hi>在死而生實為嫂恩未齓一<lb/>
年<hi>祝曰齓毁齒也周禮與未齓者皆不為奴韓曰男八歲女七歲而齓○齓初靳切又初謹切</hi>兄宦<lb/>
<pb n="KR4c0045_WYG_023-15a"/>
王官提攜負任<hi>孫曰負亦任也詩曰是任是負</hi>去洛居秦念寒而衣念<lb/>
飢而飡疾沴水火<hi>祝曰沴灾也○沴郎計切又音戾</hi>無災及身劬勞閔<lb/>
閔保此愚庸年方及紀<hi>孫曰十二年曰紀嚴曰舊史云大厯十二年五月起居舎人韓</hi>
<hi>會坐元載貶官退之是時年十一從至貶所復志賦謂當歲行之未復從伯氏以南遷是也其後兄殁南方從</hi>
<hi>嫂歸葬河陽故李漢集序云先生生於大厯戊申㓜孤隨兄播遷韶嶺兄卒鞠於嫂氏卒勤來歸</hi>薦及<lb/>
凶屯兄罹讒口承命南遷<hi>孫曰大厯十二年宰相元載得罪四月㑹坐黨與自起居</hi>
<hi>舎人貶韶州刺史</hi>窮荒海隅夭閼百年<hi>孫曰㑹卒于韶年四十二</hi>萬里故鄉<lb/>
㓜孤在前相顧不歸泣血號天微嫂之力化為夷蠻水<lb/>
<pb n="KR4c0045_WYG_023-15b"/>
浮陸走丹旐翻然至誠感神返葬中原<hi>孫曰葬于河陽</hi>既克反<lb/>
葬遭時艱難百口偕行避地江濆<hi>孫曰家于宣州嚴曰建中二年中原多故</hi>
<hi>退之避地江左即復志賦所謂值中原之有事兮將就食於江南是也</hi>春秋霜露薦敬蘋<lb/>
蘩以享韓氏之祖考曰此韓氏之門視余猶子誨化諄<lb/>
諄爰來京師<hi>孫曰貞元二年公自宣州遊京師</hi>年在成人屢貢于王名<lb/>
廼有聞念兹鈍頑非訓曷因感傷懐歸殞涕熏心茍容<lb/>
躁進不顧其躬祿仕而還以為家榮奔走乞假東西北<lb/>
南孰云此來廼睹靈車有志弗及長負慇懃嗚呼哀哉<lb/>
<pb n="KR4c0045_WYG_023-16a"/>
昔在韶州之行受命于元兄曰爾㓜養于嫂喪服必以<lb/>
朞今其敢忘天實臨之<hi>洪曰貞觀中魏徴令狐德棻等議嫂叔服云或有長年之嫂遇</hi>
<hi>孩提之叔劬勞鞠養情若所生分飢共寒契闊偕老其在生也愛之同於骨肉及其死則推而逺之求之本原</hi>
<hi>深所未諭且事嫂見稱載籍非一鄭仲虞則恩禮甚篤顔洪都則竭誠致感馬援則見之必冠孔汲則哭之為</hi>
<hi>位察其所尚豈非先覺嫂叔舊無服今請服小功五月制可公㓜養於嫂服朞以報可為士大夫之法矣李漢</hi>
<hi>序公文集及李習之狀亦云</hi>嗚呼哀哉日月有時歸合塋封終天永<lb/>
辭絶而復蘇伏惟尚饗<lb/>
　　　祭兄子十二郎老成文<lb/>
<pb n="KR4c0045_WYG_023-16b"/>
　　　　<hi>樊曰老成公之姪率府叅軍介之子也介二子長百川季老成起居舎人會無子以老成</hi>
　　　　<hi>為後老成生湘滂百川死公乃命滂歸後其祖介建中初公從會喪歸葬河陽遭中原亂</hi>
　　　　<hi>與老成避地江南至是老成死于江南貞元十七年也斯文蓋公所謂喜往復善自道者</hi>
　　　　<hi>在當時無對後二百七十年歐陽文忠公為其父作瀧岡阡表始足以追配公此作覽者</hi>
　　　　<hi>當自知之</hi>
年月季父愈聞汝喪之七日乃能䘖哀致誠使建中逺<lb/>
具時羞之奠告汝十二郎之靈嗚呼吾少孤<hi>補注大厯五年公父</hi>
<hi>仲卿卒公四歲</hi>及長不省所怙惟兄嫂是依<hi>樊曰兄㑹嫂夫人鄭氏也</hi>中年<lb/>
<pb n="KR4c0045_WYG_023-17a"/>
兄殁南方<hi>孫曰會責守韶州卒于貶所</hi>吾與汝俱㓜從嫂歸葬河陽<lb/>
<hi>孫曰河陽河南府</hi>既又與汝就食江南零丁孤苦未嘗一日相<lb/>
離也吾上有三兄<hi>樊曰公二兄㑹介其一闕</hi>皆不幸早世承先人後<lb/>
者在孫惟汝在子惟吾兩世一身形單影隻嫂嘗撫汝<lb/>
指吾而言曰韓氏兩世惟此而已汝時尤小當不復記<lb/>
憶吾時雖能記憶亦未知其言之悲也吾年十九<hi>樊曰貞元</hi>
<hi>二年</hi>始來京城其後四年<hi>嚴曰貞元六年也</hi>而歸視汝又四年吾<lb/>
往河陽省墳墓遇汝從嫂喪來葬<hi>樊曰貞元十一年</hi>又二年吾<lb/>
<pb n="KR4c0045_WYG_023-17b"/>
佐董丞相幕于汴州<hi>孫曰十三年七月董晉帥汴州辟公為節度推官○一無幕字</hi>汝<lb/>
來省吾止一歲請歸取其孥明年丞相薨吾去汴州<hi>孫曰</hi>
<hi>十五年二月丞相董晉卒</hi>汝不果來是年吾又佐戎徐州<hi>孫曰是歲秋張建封</hi>
<hi>辟公為徐州節度推官○一無又字</hi>使取汝者始行吾又罷去<hi>孫曰十六年五月張</hi>
<hi>建封卒公西歸洛陽</hi>汝又不果來吾念汝從于東東亦客也不可<lb/>
以乆圖乆逺者莫如西歸將成家而致汝嗚呼孰謂汝<lb/>
遽去吾而没乎<hi>而一作先</hi>吾與汝俱少年以為雖暫相别終<lb/>
當乆相與處故捨汝而旅食京師以求斗斛之祿誠知<lb/>
<pb n="KR4c0045_WYG_023-18a"/>
其如此雖萬乘之公相吾不以一日輟汝而就也去年<lb/>
孟東野往<hi>孫曰東野為溧陽尉</hi>吾書與汝曰吾年未四十而視茫<lb/>
茫而髪蒼蒼而齒牙動揺<hi>邵太史曰文用助字柳子厚論當否不論重複檀弓曰南</hi>
<hi>宫縚之妻之姑之喪退之亦曰吾年未四十而視茫茫而髮蒼蒼而齒牙動揺近時六一文安東坡三先生知</hi>
<hi>之</hi>念諸父與諸兄皆康彊而早世如吾之衰者其能久<lb/>
存乎吾不可去汝不肯來恐旦暮死而汝抱無涯之戚<lb/>
也孰謂少者没而長者存彊者夭而病者全乎嗚呼其<lb/>
信然耶其夢耶其傳之者非其眞耶信也吾兄之盛德<lb/>
<pb n="KR4c0045_WYG_023-18b"/>
而夭其嗣乎汝之純明而不克蒙其澤乎少者彊者而<lb/>
夭没長者衰者而存全乎未可以為信也夣也<hi>一有而字</hi>傳<lb/>
之非其眞也東野之書耿蘭之報<hi>一有則字</hi>何為而在吾側<lb/>
也嗚呼其信然矣信吾兄之盛德而夭其嗣矣<hi>舊本此句上無</hi>
<hi>信字</hi>汝之純明宜業其家者不克蒙其澤矣所謂夭者誠<lb/>
難測而神者誠難明矣所謂理者不可推而壽者不可<lb/>
知矣雖然吾自今年來蒼蒼者或化而為白矣動揺者<lb/>
或脫而落矣毛血日益衰志氣日益微㡬何不從汝而<lb/>
<pb n="KR4c0045_WYG_023-19a"/>
死也死而有知其㡬何離<hi>一作雖</hi>其無知悲不㡬時<hi>一作悲不</hi>
<hi>知㡬時</hi>而不悲者無窮期矣汝之子始一歲吾之子始五<lb/>
歲少而彊者不可保如此孩提者又可冀其成立耶<hi>孫曰</hi>
<hi>汝之子始一歲謂湘也吾之子始五嵗謂昶也其後湘登長慶三年第昶登四年第昶生綰衮綰咸通四年衮</hi>
<hi>七年進士天之所以昌韓氏之後者如此孰謂不可冀其成立者耶</hi>嗚呼哀哉嗚呼哀哉<lb/>
汝去年書云比得軟脚病<hi>比一作此</hi>往往而劇吾曰是疾也<lb/>
江南之人常常有之未始以為憂也<hi>一無也字</hi>嗚呼其竟以<lb/>
此而殞其生乎抑别有疾而至斯極乎<hi>一無極字</hi>汝之書六<lb/>
<pb n="KR4c0045_WYG_023-19b"/>
月十七日也東野云汝殁以六月二日耿蘭之報無月<lb/>
日葢東野之使者不知問家人以月日如耿蘭之報不<lb/>
知當言月日<hi>言一作時月日一本皆作日月</hi>葢東野與吾書乃問使者<lb/>
使者妄稱以應之耳<hi>稱一作傳</hi>其然乎其不然乎今吾使建<lb/>
中祭汝弔汝之孤與汝之乳母彼有食可守以待終䘮<lb/>
則待終䘮而取以來如不能守以終喪則遂取以來其<lb/>
餘奴婢並令守汝䘮吾力能改葬終葬汝於先人之兆<lb/>
<hi>一無終葬二字</hi>然後惟其所願焉<hi>一無焉字</hi>嗚呼汝病吾不知時汝<lb/>
<pb n="KR4c0045_WYG_023-20a"/>
殁吾不知日生不能相養以共居<hi>一作生不能以相養共居</hi>殁不得<lb/>
撫汝以盡哀斂不得慿其棺窆不得臨其穴<hi>祝曰窆葬也周禮及</hi>
<hi>窆執斧以涖匠師下棺也○窆陂驗切</hi>吾行負神明<hi>行一作何</hi>而使汝夭不孝<lb/>
不慈而不得與汝相養以生相守以死一在天之涯一<lb/>
在地之角<hi>一作下</hi>生而影不與吾形相依<hi>而一作之</hi>死而䰟不<lb/>
與吾夣相接吾實為之其又何尤彼蒼者天曷其有極<lb/>
自今已往吾其無意於人世矣當求數頃之田於伊潁<lb/>
之上以待餘年教吾子與汝子<hi>教一作養</hi>幸其成長吾女與<lb/>
<pb n="KR4c0045_WYG_023-20b"/>
汝女待其嫁如此而已嗚呼言有窮而情不可終汝其<lb/>
知也耶其不知也耶<hi>一本無二也字</hi>嗚呼哀哉尚饗<lb/>
　　　祭周氏姪女文<lb/>
　　　　<hi>樊曰公兄俞之女適四門博士周况元和十一年卒其詳見公所誌墓公時為中書舎人</hi>
維年月日十八叔叔母具時羞清酌之奠祭于周氏二<lb/>
十娘之靈<hi>孫曰俞為開封尉女名好好</hi>嫁而有子女子之慶<hi>孫曰元和三年</hi>
<hi>周况登第公以好好妻之生一男一女</hi>纒疾中年又命不永<hi>孫曰卒時年二十七</hi>今<lb/>
當長歸與一世違凡汝親戚孰能不哀撰此酒食以與<lb/>
<pb n="KR4c0045_WYG_023-21a"/>
汝訣汝曽知乎我念曷闋尚饗<lb/>
　　　祭姪孫滂文<lb/>
　　　　<hi>樊曰老成二子湘滂於公為姪孫元和十四年春公自刑部侍郎出守潮州湘滂實從行</hi>
　　　　<hi>冬公移袁滂至袁卒詳見公所誌</hi>
維年月日<hi>孫曰維元和十五年歲次庚子月日</hi>十八翁及十八婆盧氏<hi>孫曰</hi>
<hi>公夫人高氏盧氏</hi>以清酌庻羞之奠祭于二十三郎滂之靈曰<lb/>
汝聰明和順出於輩流强記好文又少與比將謂成長<lb/>
以興吾家如何不祥未冠而夭<hi>補注滂卒年十九</hi>吾與盧氏痛<lb/>
<pb n="KR4c0045_WYG_023-21b"/>
傷何言思母之恩連呼以絶執兄之手勉以無悲情一<lb/>
何長命一何短權葬逺地<hi>樊曰權葬滂於袁州郭南</hi>孤䰟無依瀝酒<lb/>
告情哀何有極尚饗<lb/>
　　　祭李氏二十九娘子文<lb/>
　　　　<hi>樊曰公之姪孫女也其李干妻歟公嘗誌干墓曰李干余兄孫壻也長慶二年卒穿其妻</hi>
　　　　<hi>墓而合葬之其曰合葬者先干死也則二十九娘子者干之妻明矣</hi>
維年月日十八叔翁及十八叔婆盧氏遣昶<hi>樊曰昶公之子長慶</hi>
<hi>四年登第嚴曰昶耻兩切退之之子字冇之或云一名佶小字符郎</hi>以庻羞之奠祭于李<lb/>
<pb n="KR4c0045_WYG_023-22a"/>
氏二十九娘之靈曰汝之警敏和靜人莫及之姿相豐<lb/>
端不見闕虧㓜而孤露其然何為出從于人既相諧熈<lb/>
又暴以夭神何所疵生殺減益竟誰主尸我哀汝母孰<lb/>
慰窮嫠<hi>韓曰嫠無夫也○嫠陵之切</hi>我憐汝兒誰與抱持念此傷心<lb/>
不能去離奠以送汝知乎不知尚饗<lb/>
　　　祭張給事文<lb/>
　　　　<hi>樊曰張給事徹也元和四年豋第詳見公所誌墓云</hi>
維年月日<hi>孫曰維長慶四年歲次甲辰</hi>兵部侍郎韓愈謹以清酌之<lb/>
<pb n="KR4c0045_WYG_023-22b"/>
奠祭于故殿中侍御史贈給事中張君之靈惟君之先<lb/>
以儒名家逮君皇考再振厥華鄉貢進秀有司第之從<lb/>
事元戎謹職以治<hi>孫曰皇考名休嘗佐宣武軍</hi>遂拜郎官以職王憲<lb/>
不長其年飛不盡翰乃生給事松貞玉剛幹父之業纂<lb/>
文有光屢辟侯府亦佐梁師前人是似耋吏嗟咨<hi>祝曰爾雅</hi>
<hi>注云八十為耋詩云逝者其耋○耋達給切</hi>御史闕人奪之於朝大厦之構<lb/>
斧斤未操府遷幽都頑悖未孚繄君之賴乃奏乞留<hi>孫曰</hi>
<hi>長慶元年三月以宣武軍節度使張𢎞靖為盧龍節度使徹先為宣武從事累遷監察御史至是𢎞靖仍辟徹</hi>
<pb n="KR4c0045_WYG_023-23a"/>
<hi>為盧龍判官時牛僧儒奏徹為真御史𢎞靖遣之而宻奏幽州不廷日乆今臣始至湏强佐乃濟行半道有詔</hi>
<hi>以徹還之</hi>乃遷殿中朱衣象板<hi>孫曰徹遷殿中侍御史賜緋衣銀魚仍為盧龍判官</hi>惟<lb/>
義之趨豈利之踐虺豺發釁闔府屠剥償其恨怨君獨<lb/>
髙脫露刃成林弓矢穰穰<hi>祝曰穰穰多也詩豐年穰穰○穰如羊切</hi>千萬為<lb/>
徒譟讙為狂君獨叱之上不負汝為此不祥將死無所<lb/>
雖愚無知慙屈變色君義不辱殺身就德<hi>樊曰七月軍亂都知兵馬</hi>
<hi>使朱克融囚𢎞靖於薊門館殺幕僚等以徹長者不殺置徹於𢎞靖所居月餘遷之别館徹出門罵曰汝何敢</hi>
<hi>反行且罵衆即撃君以死</hi>天子嘉之贈官近侍<hi>孫曰幽州監軍以其事聞贈給事</hi>歸<lb/>
<pb n="KR4c0045_WYG_023-23b"/>
於一死萬古是記我之從女為君之配<hi>樊曰徹妻開封尉俞之女為公</hi>
<hi>之從子壻</hi>君於其家行實髙世無所掩葬<hi>歐本掩一作於</hi>與䰟東歸<lb/>
<hi>孫曰徹死或收瘞之其友侯雲長佐鄆帥請於其帥馬總遣人以幣請之范陽范陽人義而歸之詔所在給轝</hi>
<hi>傳其家賜錢物以葬○轝一作輿</hi>誄以贈之莫知我哀嗚呼哀哉尚饗<lb/>
　　　祭女拏女文<lb/>
　　　　<hi>樊曰女拏公第四女○拏汝加汝書二切嚴曰元和十四年退之貶潮州女拏年十二死</hi>
　　　　<hi>于商南層峯驛藁葬道傍長慶三年二月退之為京兆尹始歸其骨而葬之河陽集有題</hi>
　　　　<hi>層峯驛詩并壙銘</hi>
<pb n="KR4c0045_WYG_023-24a"/>
維年月日<hi>孫曰維長慶三年歲次癸卯十一月日</hi>阿爹<hi>祝曰南史人歌曰始興王人之爹赴</hi>
<hi>人急如水火荆土方言謂父為爹○爹徒可切</hi>阿八使汝妳以清酒時果庻羞<lb/>
之奠祭于第四小娘子拏之靈嗚呼昔汝疾革<hi>一作亟又作殛</hi>
值吾南逐蒼黄分散使汝驚憂我視汝顔心知死隔汝<lb/>
視我面悲不能啼我既南行家亦隨譴扶汝上輿走朝<lb/>
至暮大雪冰寒<hi>大一作天</hi>傷女羸肌<hi>女一作汝</hi>撼頓險阻不得少<lb/>
息不能食飲又使渇飢死于窮山<hi>樊曰元和十四年正月公以論佛骨貶潮</hi>
<hi>州拏子年十二在病輿致走道撼頓失飲食節二月二日死于商南層峯驛</hi>實非其命不免<lb/>
<pb n="KR4c0045_WYG_023-24b"/>
水火父母之罪<hi>孫曰昭十九年榖梁傳子既生不免乎水火父母之罪也</hi>使女至此<lb/>
豈不緣我草葬路隅<hi>樊曰拏死即瘞道南山下</hi>棺非其棺既瘞遂行<lb/>
誰守誰瞻䰟單骨寒無所託依人誰不死於汝即寃我<lb/>
歸自南乃臨哭汝<hi>孫曰元和十五年九月公自袁州入為國子祭酒</hi>汝目汝面<lb/>
在吾眼旁汝心汝意寃寃可忘<hi>寃寃一作宛宛</hi>逢歲之吉致以<lb/>
先墓<hi>樊曰長慶三年十月四日公尹京兆發其骨歸葬河陽○以一作没</hi>無驚無恐安以<lb/>
即路飲食柔甘<hi>柔一作芳</hi>棺輿華好歸于其丘萬古是保尚<lb/>
饗<lb/>
<pb n="KR4c0045_WYG_023-25a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0045_WYG_023-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五百家注昌黎文集巻二十三<lb/>
</p>
<p>
</p>
  </div>
</body>
</text>
</TEI>
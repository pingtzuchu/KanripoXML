<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家注昌黎文集巻二十四</head> <lb/>
    <p>
<pb n="KR4c0045_WYG_024-1a"/>
欽定四庫全書<lb/>
　五百家注昌黎文集巻二十四<lb/>
　　　　　　　　　　　　宋　魏仲舉　編<lb/>
　　銘<lb/>
　　　唐故太子校書李公墓誌銘<lb/>
　　　　<hi>韓曰按今石刻首題云韓愈撰段季展書其後題云十一年十二月建立疑立石在葬後</hi>
　　　　<hi>石本與所刋本異者詳注于下今本止題云李元賔墓誌</hi>
李觀字元賔其先隴西人<hi>石本有也字</hi>始來自江之東食太<lb/>
<pb n="KR4c0045_WYG_024-1b"/>
學之祿<hi>石本無上五字</hi>年二十四舉進士三年登上第<hi>樊曰貞元八年</hi>
<hi>也</hi>又舉博學宏辭得太子校書又一年年二十九<hi>樊曰貞元</hi>
<hi>十年也嚴曰元賔二十四舉進士三年登上第貞元八年二十七也二十九死於京師貞元十年也</hi>客死<lb/>
於京師<hi>於一作于</hi>既斂三日<hi>石本斂下有之字</hi>其友人博陵崔𢎞禮<lb/>
賣馬葬之于國東門之外七里<hi>孫曰𢎞禮字從周博陵人○石本無賣馬二字</hi>
鄉曰某鄉原曰某原<hi>一作某鄉某原石本鄉曰慶義原曰嵩原</hi>友人昌黎韓<lb/>
愈書石以誌之其辭曰<lb/>
已乎元賔<hi>石本乎字作虖</hi>壽也者吾不知其所慕夭也者吾不<lb/>
<pb n="KR4c0045_WYG_024-2a"/>
知其所惡生而不淑孰為之壽<hi>石本為之作謂其下同</hi>死而不朽<lb/>
孰為之夭已乎元賔文髙乎當世<hi>樊曰本傳云觀屬文不旁㳂前人時謂與</hi>
<hi>愈相上下及觀少夭而愈後文益工議者以觀文未極愈老不休故卒擅名陸希聲以為觀尚辭故辭勝愈尚</hi>
<hi>質故理勝雖愈窮老不能加觀之辭觀後愈死亦不能逮愈之質○石本文作才</hi>行過乎古人<lb/>
<hi>石本過作出又有巳乎元賔四字</hi>竟何為哉竟何為哉<hi>補注聞見錄云石本作意何為</hi>
<hi>哉竟何為哉石本之語妙</hi>
　　　宣武軍觀察巡官試大理評事博陵崔公墓誌<lb/>
　　　銘<lb/>
<pb n="KR4c0045_WYG_024-2b"/>
　　　　<hi>今本止題云崔評事墓誌銘</hi>
君諱翰字叔清博陵安平人曽大父知道仕至大理司<lb/>
直大父𤣥同為刑部侍郎出刺徐相州父倚舉進士天<lb/>
寳之亂隱居而終君既喪厥父攜扶孤老託于大江之<lb/>
南卒喪通儒書作五字句詩敦行孝弟詼諧縱謔<hi>一有處世</hi>
<hi>二字一有卓詭二字</hi>不羈又善飲酒江南人士多從之遊貞元八<lb/>
年君生四十七年矣<hi>孫曰時年四十八</hi>自江南應節度使王栖<lb/>
曜命于鄜州<hi>祝曰鄜州漢之鄜縣隋改為州孫曰貞元四年正月以左龍武大將軍王栖曜為鄜</hi>
<pb n="KR4c0045_WYG_024-3a"/>
<hi>州刺史鄜坊丹延節度使</hi>既至表授右衛胄曹㕘軍實㕘幕府事直<lb/>
道正言補益尤多<hi>尤一作𢎞</hi>既去職遂家于汝州刺史吳郡<lb/>
陸長源<hi>樊曰長源字泳之</hi>引為防禦判官表授大理評事十二<lb/>
年相國隴西公作藩汴州而吳郡為軍司馬<hi>孫曰貞元十二年七</hi>
<hi>月以董晉為宣武軍節度使八月長源自汝州授檢校禮部尚書充宣武軍行軍司馬隴西公即晉也</hi>隴<lb/>
西公以為吳郡之從<hi>一作從事</hi>則賢也署為觀察巡官實掌<lb/>
軍田鑿澮溝斬茭茆<hi>茆一作茅</hi>為陸田千二百頃<hi>一無為字</hi>水田<lb/>
二千頃<hi>一作三百頃一作五百頃</hi>連歲大穰軍食以饒幕府以其功<lb/>
<pb n="KR4c0045_WYG_024-3b"/>
狀聞使者未復命以十五年正月五日寢疾終于家<hi>樊曰</hi>
<hi>翰正月卒其後二月三日晉薨公從晉喪出汴四日而汴軍亂司馬陸長源以下凡從事之在汴者皆遇害則</hi>
<hi>翰之死非不幸也</hi>年五十有六矣<hi>嚴曰按崔翰銘前言貞元八年君生四十七年矣後言以</hi>
<hi>十五年正月五日終于家年五十有六若以八年為四十七則十五年才五十四耳其字必有誤</hi>隴西<lb/>
公賻贈有加自始有疾吳郡率幕府寮屬日一至其廬<lb/>
問焉其既甚也日再往問焉其終也往哭焉比小斂大<lb/>
斂三哭焉於斂之二十日其妻與其子以君之喪旋葬<lb/>
于汝州其二月某日遂葬于某縣某鄉某原君内仁九<lb/>
<pb n="KR4c0045_WYG_024-4a"/>
族外盡賔客於其所止其來如歸茍親矣雖不肖收之<lb/>
如賢<hi>收一作視</hi>茍賢矣雖貧賤待之如貴人是故其殁也其<lb/>
弔者與其哭者其聲也必哀盡焉妻鄭氏也有子二人<lb/>
女一人吾聞位不稱德者有後<hi>者下一有其終二字</hi>嗚呼君其終<lb/>
有後乎銘曰<lb/>
朝之言嘻嘻<hi>韓曰嘻嘻和樂聲○嘻欣基切</hi>夕之言怡怡偕入而出<hi>樊曰</hi>
<hi>公與翰同佐晉于汴州翰為觀察巡官公為推官</hi>乗馬而馳一日不見而死吁<lb/>
其可悲<lb/>
<pb n="KR4c0045_WYG_024-4b"/>
　　　施先生墓銘<lb/>
　　　　<hi>祝曰施先生名士丐吳人</hi>
貞元十八年十月十一日太學博士施先生士丐卒其<lb/>
寮<hi>樊曰同官曰寮</hi>太原郭伉買石誌其墓昌黎韓愈為之辭曰<lb/>
<hi>補注公時為四門博士亦士丐同僚也</hi>先生明毛鄭詩通春秋左氏傳善<lb/>
講說<hi>樊曰劉公嘉話拾遺言予嘗與柳八韓十八詣施士丐聽毛詩說維鵜在梁梁人取魚梁也言鵜自</hi>
<hi>合求魚不合於人梁上取其魚譬之人自無善事攘人之美者如鵜在人梁上焉則毛注失之矣又說山無草</hi>
<hi>木曰岵所以言陟彼岵兮無可岵也以其無草木故以譬之又說甘棠勿剪勿拜召伯所憩拜言人心之拜小</hi>
<pb n="KR4c0045_WYG_024-5a"/>
<hi>低屈也上言勿翦終言勿拜明召伯漸逺人思不忘也毛注拜猶伐非也又說維北有斗不可挹酒漿言不得</hi>
<hi>其人也毛都不注此新史云士丐撰春秋傳未甚傳後文宗喜經術宰相李石因言士丐春秋可讀文宗曰朕</hi>
<hi>見之矣穿鑿之學徒為異同但學者如浚井得美水而已何必勞苦旁求然後為得耶</hi>朝之賢士<lb/>
大夫従而執經考疑者繼往于門太學生習毛鄭詩<lb/>
春秋左氏傳者皆其弟子貴游之子弟時先生之說二<lb/>
經<hi>孫曰時謂伺也</hi>來太學怡怡然坐諸生下恐不卒得聞先生<lb/>
死二經生喪其師仕於學者亡其朋故自賢士大夫老<lb/>
師宿儒新進小生聞先生之死哭泣相弔歸衣服貨財<lb/>
<pb n="KR4c0045_WYG_024-5b"/>
先生年六十九在太學者十九年由四門助教為太學<lb/>
助教由助教為太學博士<hi>一云由四門助教為博士太學</hi>秩滿當去諸<lb/>
生輒拜䟽乞留<hi>一有或乞遷三字</hi>或留或遷凡十九年不離太<lb/>
學<hi>離一作出</hi>祖曰旭袁州宜春尉父曰婼<hi>丑略切</hi>濠州定逺丞<lb/>
妻曰太原王氏先先生卒子曰友直明州鄮縣主簿<hi>祝曰</hi>
<hi>鄮縣名前漢云殺鄮鄞二縣長韓曰鄮縣㑹稽縣○鄮莫候切一作鄞</hi>曰友諒太廟齋郎<lb/>
系曰<lb/>
先生之祖氏自施父<hi>孫曰施父魯大夫見桓九年左氏</hi>其後施常事孔<lb/>
<pb n="KR4c0045_WYG_024-6a"/>
子以彰<hi>孫曰史記弟子列傳施之常字子桓○一無施字</hi>讐為博士<hi>孫曰漢書儒林傳施</hi>
<hi>讐字長卿宣帝時為博士</hi>延為太尉<hi>孫曰延字君子順帝陽嘉二年八月為太尉四年四月罷</hi>太<lb/>
尉之孫始為吳人曰然曰績<hi>孫曰吳志朱然字義封本姓施氏然子績字公緒</hi>
亦載其跡先生之興公車是召纂序前聞于光有曜古<lb/>
聖人言其㫖宻微箋注紛羅顚倒是非聞先生講論如<lb/>
客得歸卑讓盹盹<hi>祝曰字當作肫肫誠也中庸肫肫其仁鄭氏注云肫肫讀如誨尔諄諄懇</hi>
<hi>誠皃韓曰盹目也○盹朱倫切</hi>出言孔揚今其死矣誰嗣其宗縣曰萬<lb/>
年原曰神禾髙四尺者<hi>樊曰檀弓孔子曰吾聞之古者墓而不墳今丘也東西南北之</hi>
<pb n="KR4c0045_WYG_024-6b"/>
<hi>人也不可以弗識於是封之崇四尺</hi>先生墓耶<lb/>
　　　考功貟外盧君墓表<lb/>
　　　　<hi>一本貟外下有郎字表作銘字</hi>
愈之宗兄故起居舎人君<hi>樊曰柳子厚先友記云韓㑹昌黎人善清言有文章名最</hi>
<hi>高然以故多謗至起居郎貶官卒則起居舎人君㑹也子厚以為郎誤矣</hi>以道德文學伏一<lb/>
世其友四人其一范陽盧君東美少未出仕皆在江淮<lb/>
間天下大夫士謂之四䕫<hi>韓曰永㤗中㑹與盧東美張正則崔造為友好談經濟之</hi>
<hi>畧嘗以王佐自許時人號為四䕫舊史載於崔造傳新史亦具載之而摭言乃以何長師李華盧東美韓衢為</hi>
<pb n="KR4c0045_WYG_024-7a"/>
<hi>四䕫非是</hi>其義以為道可與古之臯䕫者侔故云爾或曰䕫<lb/>
嘗為相世謂相䕫<hi>謂一作為</hi>四人雖處而未仕天下許以為<lb/>
相故云大厯初御史大夫李栖筠由工部侍郎為浙西<lb/>
觀察使<hi>孫曰大厯三年二月以栖筠為浙西觀察使栖筠奏東美造為從事</hi>當是時中國<lb/>
新去亂仕多避處江淮間<hi>仕一作士</hi>嘗為顯官得名聲以老<lb/>
故自任者以千百數大夫莫之取獨晨衣朝服從騎吏<lb/>
入下里舎請盧君君時始任戴冠通詩書與其羣日講<lb/>
說周公孔子以相磨礱浸灌婆娑嬉遊未有捨所為為<lb/>
<pb n="KR4c0045_WYG_024-7b"/>
人意既起從大夫天下未知君者惟奇大夫之取人也<lb/>
不常必得人其知君者謂君之從人也非其常守必得<lb/>
其從其後為太常博士監察御史河南府司錄考功員<lb/>
外郎年五十四而終<hi>孫曰貞元中卒○一作年若干而終</hi>在官舉其職夫<lb/>
人李姓隴西人作配君子<hi>一云君在配君子</hi>無違德君殁訓子<lb/>
女甚得母道<hi>一作得母道甚</hi>後君二十年<hi>或作十二年</hi>年六十六而<lb/>
終將合葬其子暢命其孫立曰乃祖德烈靡不聞然其<lb/>
詳而信者宜莫若吾先人之友先人之友無在者起居<lb/>
<pb n="KR4c0045_WYG_024-8a"/>
又有季曰愈<hi>又一作丈</hi>能為古文業其家是必能道吾父之<lb/>
事業<hi>一無之字</hi>汝其往請銘焉<hi>其一作既</hi>立於是奉其父命奔走<lb/>
來告愈謂立曰子來宜也行不可一二舉且吾之生也<lb/>
後不與而祖接不得其詳也其大者莫若衆所與觀所<lb/>
與衆寡茲可以審其德矣乃祖未出而處也天下之士<lb/>
<hi>一有大夫二字</hi>以為與古之臯䕫者侔且可以為相其德不既<lb/>
大矣乎講說周公孔子樂其道不樂從事於俗得所從<lb/>
不釋外内<hi>釋一作</hi>奮而起其進退不既合於義乎銘如是<lb/>
<pb n="KR4c0045_WYG_024-8b"/>
可以示於今與後也歟立拜手曰唯唯君祖子輿濮州<lb/>
濮陽令父同舒州望江令夫人之祖延宗鄆州司馬父<lb/>
進成鄜州洛交令男三人暢申易女三人皆嫁為士人<lb/>
妻<hi>一無人字</hi>墓在河南某縣某原<hi>一作河南緱氏縣梁國之原又有其年月日四字○</hi>
<hi>緱音溝</hi>元和二年二月十日云<lb/>
　　　施州房武使君妻鄭夫人殯表<lb/>
　　　　<hi>韓曰房使君武也時公為江陵法曹而作今本無武字妻字</hi>
夫人之先出於周以鄭為氏因初侯<hi>樊曰周厲王少子友封於鄭是為成</hi>
<pb n="KR4c0045_WYG_024-9a"/>
<hi>公其地華州鄭縣是也後世以國為氏</hi>曽祖諱隨祖諱玠厥考諱絳<hi>絳一作終</hi>
咸垂休歸于房宗生九子<hi>樊曰夫人嫁房武有男六人次卿次公次膺次回次衡次</hi>
<hi>元女三人</hi>左右黍稷祠春秋道順德嚴顯且裕宜壽而貴今<lb/>
何謬<hi>綢繆平聲謬戾去聲今何謬謂謬戾也叶韻作平聲</hi>永貞冬至前四日<hi>孫曰貞元</hi>
<hi>二十一年八月改元為永貞</hi>寓殯墳此非其丘<hi>樊曰武為施州刺史夫人卒殯于江陵元</hi>
<hi>和六年正月次公自江陵奉其喪與武合葬河南</hi>
　　　宣武軍節度押衙左廂兵馬使兼馬軍先鋒兵<lb/>
　　　馬使上柱國清邊郡王楊燕奇碑文<lb/>
<pb n="KR4c0045_WYG_024-9b"/>
　　　　<hi>今本止題云清邊郡王楊燕奇碑文</hi>
公諱燕字燕奇𢎞農華陰人也大父知古祁州司倉烈<lb/>
考文誨天寳中實為平盧軍衙前兵馬使位至特進檢校<lb/>
太子賔客封𢎞農郡開國伯世掌諸蕃互市恩信著明<lb/>
夷人慕之祿山之亂公年幾二十<hi>孫曰燕奇開元二十六年生天寳十四年</hi>
<hi>祿山反時燕奇年十八</hi>進言於其父曰大人守官宜不得去<hi>宜一作義</hi>
王室在難某其行矣其父為之請於戎帥遂率諸將校<lb/>
之子弟各一人間道趨闕變服詭行日倍百里天子嘉<lb/>
<pb n="KR4c0045_WYG_024-10a"/>
之特拜左金吾衛大將軍貟外置賜勲上柱國寳應二<lb/>
年春詔從僕射田公平劉展<hi>孫曰上元元年十一月宋州刺史劉展赴揚州揚州</hi>
<hi>長史鄧景山以兵拒之為展所敗進陷楊潤昇等州二年正月平盧兵馬使田神功生禽展揚潤平今云寶應</hi>
<hi>誤也</hi>又從下河北大厯八年帥師納戎師勉于滑州<hi>孫曰大厯</hi>
<hi>八年三月永平節度使令狐彰卒以工部尚書李勉為永平軍節度滑亳觀察等使</hi>九年從朝于<lb/>
京師<hi>孫曰是年十一月汴宋節度使田神功入朝京師九年正月神功卒樊曰神功本傳云大厯二年來</hi>
<hi>朝加檢校尚書右僕射而此云九年未知孰是</hi>建中二年<hi>年一/作歲</hi>城汴州<hi>孫曰建中二年</hi>
<hi>三月築汴州城</hi>功勞居多三年從攻李希烈先登貞元二年從<lb/>
<pb n="KR4c0045_WYG_024-10b"/>
司徒劉公復汴州<hi>孫曰貞元四年十二月李希烈䧟汴州興元元年十一月宋亳節度使劉</hi>
<hi>洽大破希烈之衆希烈遁歸蔡州汴州平今云貞元二年誤也樊曰司徒劉公謂劉元佐</hi>十二年與<lb/>
諸將執以城叛者歸之于京師<hi>孫曰十二年六月宣武節度使李萬榮病其子</hi>
<hi>乃自署為兵馬使軍中執之歸京師</hi>事平授御史大夫食實封百戸賜繒<lb/>
綵有加<hi>一有以字</hi>十四年年六十一五月某日終于家自始<lb/>
命左金吾大將軍<hi>一無大將軍三字</hi>凡十五遷為御史大夫職<lb/>
為節度押衙左廂兵馬使<hi>左一作右</hi>兼馬軍先鋒兵馬使階<lb/>
為特進勲為上柱國爵為清邊郡王食虚邑三百戸至<lb/>
<pb n="KR4c0045_WYG_024-11a"/>
三千戸眞食<hi>一有五字</hi>百戸終焉公結髪從軍四十餘年<hi>一作</hi>
<hi>歲</hi>敵攻無堅城守必完臨危陷難歔欷感發乘機應㑹<lb/>
㨗出神怪不畏義死不榮幸生故其事君無疑行其事<lb/>
上無間言初僕射田公其母隔于冀州<hi>補注神功冀州人</hi>公獨<lb/>
請徃迎之經營賊城出入死地卒致其母田公德之約<lb/>
為父子故公始姓田氏田公終而後復其族焉嗣子通<lb/>
王屬良禎<hi>補注通王名諶德宗次子</hi>以其年十月<hi>一作二月一作三月</hi>庚寅葬<lb/>
公于開封縣魯陵岡隴西郡夫人李氏袝焉<hi>祝曰袝祭名亦合葬</hi>
<pb n="KR4c0045_WYG_024-11b"/>
<hi>也左氏不袝于姑○袝音附</hi>夫人清夷郡太守祐之孫漁陽郡長史<lb/>
獻之女柔嘉淑明先公而殂有男四人女三人後夫人<lb/>
河南郡夫人雍氏某官之孫某官之女有男二人<hi>二人或作</hi>
<hi>一</hi>有女一人<hi>一或作二</hi>咸有至性純行夫人同仁均養親族<lb/>
不知異焉君子於是知楊公之德又行於家也銘曰<lb/>
烈烈大夫<hi>大一作文</hi>逢時之虞感泣辭親從難于秦維兹爰<lb/>
始遂勤其事四十餘年或禆或專攻牢保危爵位已隮<lb/>
既明且愼終老無隳魯陵之岡蔡河之側蒸蒸孝子思<lb/>
<pb n="KR4c0045_WYG_024-12a"/>
顯勲績斵石于此式垂後嗣<lb/>
　　　河南少尹裴君墓誌銘<lb/>
公諱復<hi>孫曰俗本多作稷非</hi>字茂紹河東人曽大父元簡大理正<lb/>
大父曠御史中丞京畿採訪使父虬<hi>孫曰大厯初虬為道州刺史五年與</hi>
<hi>澧州刺史楊子琳衡州刺史陽濟同討湖南之亂</hi>以氣略敢諫諍為諫議大夫<lb/>
引正大疑有寵代宗朝屢辭官不肯拜卒贈工部尚書<lb/>
<hi>樊曰歐陽公跋怡亭銘云裴虬撰李陽冰篆李莒書銘在武昌江水中有小島亭在其上銘刻於島石虬代宗</hi>
<hi>時為道州刺史按公此文云虬為諫議大夫不云為道州刺史唐史亦不見其事歐陽豈得之怡亭銘耶</hi>公<lb/>
<pb n="KR4c0045_WYG_024-12b"/>
舉賢良<hi>孫曰貞元元年九月上策賢良方正能直言極諫三科舉人復與韋執誼等十四人中賢良</hi>
拜同官尉<hi>韓曰同官縣名屬京兆府</hi>僕射南陽公開府徐州<hi>孫曰貞元四年</hi>
<hi>十一月以濠夀廬三州團練使張建封為徐泗濠節度使</hi>召公主書記三遷至侍<hi>一無</hi>
<hi>侍字</hi>御史入朝厯殿中侍御史累遷至刑部郎中疾病改<lb/>
河南少尹輿至官若干日卒實元和三年四月二十三<lb/>
日享年五十夫人博陵崔氏少府監頲之女<hi>頲唐曰他鼎切</hi>男<lb/>
三人璟質皆既冠其季始六歲曰彥郎卜葬得公卒之<lb/>
四月壬寅遂以其日葬東都芒山之陰杜翟村公㓜有<lb/>
<pb n="KR4c0045_WYG_024-13a"/>
文年十四<hi>李曰時寳應元年</hi>上時雨詩代宗以為能將召入為<lb/>
翰林學士尚書公請免曰願使卒學丁後母喪上使臨<lb/>
弔又詔尚書公<hi>詔一作語</hi>曰父忠而子果孝吾加賜以勵天<lb/>
下終喪必且以為翰林學士其在徐州府能勤以有勞<lb/>
<hi>以一作而</hi>在朝以恭儉守其職居喪必有聞待諸弟友以善<lb/>
教<hi>一無友字</hi>館嫠妹<hi>嫠音离</hi>畜孤甥能别而有恩厯十一官而<lb/>
無宅於都無田於野無遺資以為葬斯其可銘也已銘<lb/>
曰<lb/>
<pb n="KR4c0045_WYG_024-13b"/>
裴為顯姓入唐尤為盛支分族離各為大家惟公之系<lb/>
德隆位細曰子曰孫厥聲世繼晉陽之邑<hi>孫曰晉陽復所居也○邑</hi>
<hi>或作色非</hi>愉愉翼翼無外無私㓜壯若一何壽之不遐而祿<lb/>
之不多謂必有後其又信然耶<lb/>
　　　國子助教河東薛君墓誌銘<lb/>
　　　　<hi>韓曰石本首云朝議郎守國子博士韓愈撰刋本與石本異今詳注於下</hi>
君諱公達字某<hi>石本云字大順</hi>薛姓曽祖曰希莊撫州刺史贈<lb/>
大理卿<hi>孫曰希莊父文思官中書舎人</hi>祖曰元暉果州流溪縣丞贈左<lb/>
<pb n="KR4c0045_WYG_024-14a"/>
散騎常侍<hi>孫曰舊史云元暉官什邡令以播贈禮部郎中○自祖曰至常侍凡十六字係以石本添</hi>
<hi>入</hi>父曰播<hi>孫曰元暉三子據揔播據開元十九年摠十八年播天寳十一年並登第</hi>尚書禮<lb/>
部侍郎<hi>孫曰貞元三年正月播卒贈本曹尚書</hi>侍郎命君後兄授<hi>石本作據</hi>授<lb/>
為尚書水部郎中<hi>石本水作禮</hi>贈給事中君少氣髙為文有<lb/>
氣力務出於奇以不同俗為主<hi>舊本作志石本作主</hi>始舉進士不<lb/>
與先軰揖作胡馬及圜丘詩<hi>孫曰貞兀九年公達登第是歲十一月上親郊圜丘</hi>
<hi>焉</hi>京師人未見其書皆口相傳以熟<hi>石本有及擢第三字</hi>補家令<lb/>
主簿佐鳳翔軍<hi>孫曰貞元三年二月以鳳翔留後邢君牙為鳳翔尹鳳翔隴州觀察使至是表</hi>
<pb n="KR4c0045_WYG_024-14b"/>
<hi>公達佐其軍</hi>軍帥武人君為作書奏讀不識句傳一幕以為<lb/>
笑君不為變<hi>石本無君字</hi>後九月九日大㑹命射<hi>石本無命字</hi>設<lb/>
標的高出百數十尺令曰中酬錦與金若干一軍盡射<lb/>
莫能中者<hi>一無者字</hi>君執弓腰二矢挾一矢以興<hi>挾字一本作拔石本</hi>
<hi>作指補注邵太史曰指一矢為妙語</hi>揖其帥曰請以為公歡遂適射所一<lb/>
座起隨之<hi>石本座下有皆字</hi>三發<hi>石本作射三發</hi>連三中的壊不可復<lb/>
射中輒一軍大呼以笑連三大呼笑帥益不喜即自免<lb/>
去<hi>自一作日</hi>後佐河陽軍任事去害興利功為多拜協律郎<lb/>
<pb n="KR4c0045_WYG_024-15a"/>
益棄奇與人為同今天子修太學官有公卿言詔拜國<lb/>
子助教分教東都生元和四年年四十七二月十四日<lb/>
疾暴卒君再娶<hi>石本有初娶琅琊王氏後娶京兆韋氏十三字它本韋或作韓或作常</hi>凡<lb/>
四男五女<hi>石本凡下有産字</hi>男生輒死<hi>石本輒下有即字</hi>自給事至君<lb/>
後再絶皆有名遺言曰以公儀之子為已後<hi>石本作已己後我補</hi>
<hi>注已已葢公儀之子小字也</hi>其年閏三月二十二日弟某官公儀殿<lb/>
中侍御史公幹以君之喪葬京兆某縣<hi>石本云弟試太子通事舎人公</hi>
<hi>儀弟京兆府司錄公幹以君之喪歸以五月十五日𦵏于京兆府萬年縣少陵原合祔王夫人塋</hi>銘曰<lb/>
<pb n="KR4c0045_WYG_024-15b"/>
宦不遂<hi>洪曰前漢張釋之與兄仲同居以貲為騎郎事文帝十年不得調亡所知名釋之云乆宦減仲</hi>
<hi>之產不遂也或作官不能達官不能遷皆非石本作官不遂</hi>歸譏於時<hi>譏一作議</hi>身不得<lb/>
年又將尤誰世再絶而紹祭以不隳<lb/>
　　　監察御史元君妻京兆韋氏夫人墓誌銘<lb/>
　　　　<hi>今本止題云韋氏夫人墓誌銘</hi>
夫人諱叢字茂之姓韋氏<hi>集注雲溪友議云元相國娶京兆韋氏字蕙叢</hi>其上<lb/>
七世祖父封龍門公<hi>孫曰後周驃騎將軍晉州總管府長史韋通封龍門縣公</hi>龍門<lb/>
之後世率相繼為顯官<hi>孫曰通子善嗣上谷太守善嗣子崇德太子諭德崇德子弼字</hi>
<pb n="KR4c0045_WYG_024-16a"/>
<hi>國禎主客郎中萊濟商三州刺史</hi>夫人曽祖父諱伯陽自萬年令為太<lb/>
原少尹副留守<hi>一有北都二字</hi>卒贈秘書監<hi>孫曰伯陽字子春弼之子也</hi>其<lb/>
大王父迢<hi>一無大字</hi>以都官郎為嶺南軍司馬卒贈同州刺<lb/>
史<hi>孫曰伯陽子迢檢校都官郎中為嶺南節度行軍司馬</hi>王考夏卿<hi>孫曰夏卿字雲客○一無</hi>
<hi>王字</hi>以太子少保贈左僕射<hi>孫曰貞元十九年十二月以夏卿為太子少保卒年六十</hi>
<hi>四贈尚書左僕射○保下一有卒字</hi>僕射娶裴氏臯女<hi>一無僕射二字</hi>臯為給事<lb/>
中<hi>孫曰臯耀卿第五子</hi>臯父宰相耀卿<hi>孫曰耀卿字煥之開元二十一年十二月自京兆尹</hi>
<hi>為黄門侍郎平章事二十四年十一月罷</hi>夫人於僕射為季女<hi>一作少為季女</hi>愛之<lb/>
<pb n="KR4c0045_WYG_024-16b"/>
選其壻得今御史河南元稹<hi>樊曰稹字微之河南人</hi>稹時始以選<lb/>
授校書秘書省中<hi>孫曰貞元十八年稹調判入第四等授秘書省校書郎選下一無授字</hi>
其後遂以能直言策第一<hi>孫曰元和元年四月稹中才識兼茂明於體用科居第一</hi>
拜左拾遺果直言失官<hi>樊曰稹為拾遺遇事輒舉始王叔文王伾䝉幸太子宫撓國政</hi>
<hi>稹謂宜選正人輔導因獻教本書又上䟽條十事又諫詔令數易不能信天下又陳西北邊事憲宗恱召問得</hi>
<hi>失執政惡之出為河南尉</hi>又起為御史<hi>樊曰元和三年稹拜監察御史</hi>舉職無所顧<lb/>
夫人因前授教於賢父母<hi>因一作固</hi>及得其良夫又授教於<lb/>
先姑氏<hi>孫曰稹母滎陽郡太君鄭氏</hi>率所事所言<hi>一作所動</hi>皆從儀法年<lb/>
<pb n="KR4c0045_WYG_024-17a"/>
二十七<hi>孫曰韋氏興元元年生</hi>以元和四年七月九日卒卒三月<lb/>
得其年之十月十三日葬咸陽從先舅姑兆銘曰<lb/>
詩歌碩人爰叙宗親<hi>孫曰詩碩人其頎衣錦褧衣齊侯之子衛侯之妻東宫之妹邢侯之</hi>
<hi>姨譚公維私宗親謂此也</hi>女子之事有以榮身夫人之先累公累卿<lb/>
於赫外祖相我唐明歸逢其良夫夫婦婦獨不與年而<lb/>
卒以夭實生五子一女之存<hi>孫曰韋氏一女曰保子後適校書郎韋絢</hi>銘于<lb/>
埋辭<hi>埋一作好</hi>以永於聞<lb/>
　<lb/>
<pb n="KR4c0045_WYG_024-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五百家注昌黎文集巻二十四<lb/>
</p>
<p>
</p>
  </div>
</body>
</text>
</TEI>
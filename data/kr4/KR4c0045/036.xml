<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家注昌黎文集巻三十六</head> <lb/>
    <p>
<pb n="KR4c0045_WYG_036-1a"/>
欽定四庫全書<lb/>
　五百家注昌黎文集巻三十六<lb/>
　　　　　　　　　　　　宋　魏仲舉　編<lb/>
　　雜文<lb/>
　　　瘞破硯文<lb/>
　　　　<hi>樊曰李元賓硯公為之文公與元賓皆正元八年進士也</hi>
隴西李觀元賓始從進士貢在京師或貽之硯既四年<lb/>
悲歡窮㤗未嘗廢其用凢與之試藝春官實二年登上<lb/>
<pb n="KR4c0045_WYG_036-1b"/>
第行於褒谷間<hi>孫曰褒斜地名</hi>役者劉允誤墜之地毀焉乃匣<lb/>
歸埋于京師里中昌黎韓愈其友人也賛且識云<hi>識音志○</hi>
<hi>一作賛而且識云</hi>
土乎質陶乎成器復其質非生死類全斯用<hi>補注全謂其未破時</hi>
毁不忍棄埋而識之仁之義硯乎硯乎與瓦礫異<lb/>
　　　毛穎傳<lb/>
　　　　<hi>韓曰退之毛穎傳栁子厚以為怪予以為子虛烏有之比其流出于莊周寓言舊史云愈</hi>
　　　　<hi>作毛穎傳譏戲不近人情此文章之甚紕繆者天下有識者固少而舊史所見如此可發</hi>
<pb n="KR4c0045_WYG_036-2a"/>
　　　　<hi>一笑樊曰李肇國史謂公此傳其文尤高不下遷史談藪亦謂此傳似太史公筆</hi>
毛穎者中山人也<hi>孫曰中山國名今定州</hi>其先明眎<hi>韓曰禮記兎曰明眎</hi>佐<lb/>
禹治東方土養萬物有功因封於卯地<hi>孫曰卯於十二神為兎</hi>死<lb/>
為十二神<hi>孫曰十二神謂子丑寅卯之類</hi>嘗曰吾子孫神明之後不可<lb/>
與物同當吐而生<hi>嚴曰博物志云兎望月而孕自吐其子故謂之兎兎吐也</hi>已而果<lb/>
然明眎八世孫䨲<hi>補注論衡曰兎䑛毫而孕及其生子從口而出名曰嬎○嬎芳万切郭云</hi>
<hi>俗呼曰䨲䨲乃侯切又廣雅云䨲兎子</hi>世傳當殷時居中山得神仙之術能<lb/>
匿光使物竊恒娥<hi>嚴曰淮南子云羿請不死之藥于西王母恒娥竊而奔月恒娥羿妻也</hi>
<pb n="KR4c0045_WYG_036-2b"/>
騎蟾蜍入月其後代遂隠不仕云<hi>一作或云</hi>居東郭者<hi>一有號東</hi>
<hi>郭三字</hi>曰㕙<hi>音逡又音俊</hi>狡而善走與韓盧争能盧不及盧怒<lb/>
與宋㹱謀而殺之<hi>祝曰戰國䇿曰韓子盧者天下之疾犬也東郭㕙者海内之狡兔也盧逐</hi>
<hi>㕙環山者三騰山者五兎殛于前犬吠于後○㹱音鵲宋之良犬</hi>醢其家秦始皇時蒙<lb/>
將軍恬<hi>嚴曰䝉恬秦時製筆者</hi>伐楚次中山將大獵以懼楚召左<lb/>
庶長<hi>孫曰秦爵啇鞅所制十曰左庶長十一曰右庶長○一夲作左右庶長</hi>與軍尉<hi>祝曰軍尉</hi>
<hi>軍中尉史</hi>以連山筮之<hi>韓曰周禮三易之法夏曰連山</hi>得天與人文之兆筮<lb/>
者賀曰今日之獲不角不牙衣褐之徒缺口而長鬚八<lb/>
<pb n="KR4c0045_WYG_036-3a"/>
竅而趺居<hi>祝曰趺足跗晉陽泉蚕賦伏似虎趺○趺音夫</hi>獨取其髦<hi>張曰髦長鬛也</hi>簡<lb/>
牘是<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>天下其同書秦其遂兼諸侯乎遂獵圍毛氏之<lb/>
族拔其毫載穎而歸獻俘於章臺宫<hi>補注征伐所獲者為俘章臺秦宫名</hi>
聚其族而加束縳焉秦皇帝使恬賜之湯沐而封諸管<lb/>
城<hi>孫曰管城地名在今鄭州</hi>號管城子日見親寵任事穎為人強記<lb/>
而便敏自結繩之代以及秦事無不纂錄隂陽卜筮占<lb/>
相醫方族氏山經地志字書圖畫九流<hi>孫曰九流謂儒道隂陽法墨縱</hi>
<hi>横雜農九家者流</hi>百家天人之書及至浮屠老子外國之説皆<lb/>
<pb n="KR4c0045_WYG_036-3b"/>
所詳悉又通於當代之務官府簿書市井貨錢注記惟<lb/>
上所使自秦皇帝及太子扶蘇胡亥丞相李斯中車府<lb/>
令高<hi>孫曰趙高為中車府令</hi>下及國人無不愛重又善隨人意正<lb/>
直邪曲巧拙一隨其人雖後見廢棄終黙不洩惟不喜<lb/>
武士然見請亦時往累拜中書令與上益狎上嘗呼為<lb/>
中書君上親決事以衡石自程<hi>孫曰秦始皇紀天下之事無大小皆決於上上</hi>
<hi>至以衡石量書日夜有程不中程不得休息石百二十斤也</hi>雖宫人不得立左右獨<lb/>
穎與執燭者常侍上休乃罷穎與絳人陳𤣥𢎞農陶泓<lb/>
<pb n="KR4c0045_WYG_036-4a"/>
及㑹稽楮先生友善<hi>補注洪駒父云韓文公傳毛穎以文滑稽然與穎遊者楮先生陳𤣥</hi>
<hi>陶泓功不在穎下文公不為立傳乃為補亡云</hi>相推致其出處必偕上召頴三<lb/>
人者不待詔輙俱往上未嘗怪焉後因進見上將有任<lb/>
使拂拭之因免冠謝上見其髪秃又所謩畫<hi>一作摹畫</hi>不能<lb/>
稱上意上嘻笑曰<hi>嘻一作喜</hi>中書君老而秃不任吾用吾嘗<lb/>
謂君中書而今不中書耶對曰臣所謂盡心者因不復<lb/>
召歸封邑終於管城其子孫甚多散處中國皆冒管城<lb/>
惟居中山者能繼父祖業<lb/>
<pb n="KR4c0045_WYG_036-4b"/>
太史公曰毛氏有兩族其一姬姓文王之子封於毛所<lb/>
謂魯衛毛𥅆者也<hi>孫曰僖二十四年左氏富辰之言</hi>戰國時有毛公毛<lb/>
遂<hi>樊曰遂趙人平原君之客</hi>獨中山之族不知其本所出子孫最為<lb/>
蕃昌春秋之成見絶於孔子而非其罪<hi>孫曰杜預左傳序云春秋絶筆</hi>
<hi>於獲麟之一句</hi>及蒙將軍抜中山之毫始皇封之管城世遂有<lb/>
名而姬姓之毛無聞穎始以俘見<hi>一有與字</hi>卒見任使<hi>一作始以</hi>
<hi>俘見幸任使</hi>秦之滅諸侯穎與有功賞不詶勞以老見疎秦<lb/>
真少恩哉<hi>子厚有讀毛穎傳後題見栁集二十一巻此不復載</hi>
<pb n="KR4c0045_WYG_036-5a"/>
　　下邳侯革華傳<lb/>
　　　<hi>祝曰下邳縣名史記舜耕于下邳在漢屬東海郡舊本無革華傳歐陽公始錄之樊曰按今諸</hi>
　　　<hi>本毛穎革華二傳聯載然毛穎傳見於李漢序子厚集李肇國史補及舊史公傳獨革華傳無</hi>
　　　<hi>聞大抵步驟毛穎傳而為之其不及遠甚趙璘因話錄曰才命論稱張燕公革華傳稱韓文公</hi>
　　　<hi>老牛歌稱白樂天佛骨詩稱鄭司徒皆後人所誣故其辭多鄙淺則革華傳非公之作矣補注</hi>
　　　<hi>陳長方云下邳侯革華傳是後人擬作退之傳毛穎以文滑稽耳正如伶人作戯初出一諢語</hi>
　　　<hi>滿場皆笑此語豈再出耶又宋景文筆錄云退之送窮文進學解毛頴傳原道等詩篇皆古人</hi>
　　　<hi>意思未到後載下邳革華傳足判其謬矣○邳貧悲切</hi>
<pb n="KR4c0045_WYG_036-5b"/>
下邳侯革華者其先隴西人也<hi>孫曰隴西取田隴之義</hi>三十六代<lb/>
祖守犍為<hi>祝曰犍為郡名史記以壯犍為○犍居䖍切</hi>黄帝時以力見召拜<lb/>
大司農以其闢土有功又知稼穡艱難遷輕車都尉子<lb/>
孫相繼至周武王時徙居桃林<hi>孫曰書放牛於桃林之野</hi>冠冕遂絶<lb/>
其後人思其濟世之才因復其位而加任使焉<hi>一無而加二字</hi>
華父犨<hi>祝曰説文云犨牛息聲一曰牛名○犨赤牛切</hi>生五年襲先祖爵禄仕<lb/>
至上輕車都尉華母世居長樂有乳哺之恩越王勾踐<lb/>
時常侍宴姑蘇臺<hi>嚴曰臺在蘇州越絶書云吳王夫差起姑蘇之臺三年乃成高見三百里</hi>
<pb n="KR4c0045_WYG_036-6a"/>
<hi>此所言長樂姑蘇但取酥酪之類皆牛乳所成者</hi>詩所謂有覺德行者也犨因<lb/>
引重<hi>一作引輕軍使</hi>至太行山力不任事遂死於轘轅之下<hi>轘胡</hi>
<hi>貫切</hi>主上嗟悼命太宰申屠公執刀而解之<hi>一本而作以一本無之字</hi>
其支派分離散在他處華長子也上念其父劬勞而死<lb/>
於王事封華為下邳侯詔將作大匠治之華為性堅勁<lb/>
屈強<hi>屈渠勿切強居亮切</hi>難以直禦匠以其膏潤之然後去其豪<lb/>
族而加裁割焉㑹太原人金十奴與新鄭人斛斯生相<lb/>
逢薦華於五木大夫是後稍稍得成其名<hi>一無其字</hi>上嘉之<lb/>
<pb n="KR4c0045_WYG_036-6b"/>
遂釋褐賜墨綬焉<hi>一無焉字</hi>華嘗曰吾辛勤久今方成名得<lb/>
處上左右足矣<hi>一本處字下冇在字</hi>及獻之果然華為人善履道<lb/>
<hi>一作蹈</hi>别威儀進退趨蹌一隨人意上將駕出遊畋獵馳<lb/>
騁擊毬射御及交賓接賢禮神祭祀未嘗不召華俱往<lb/>
伏事上久之因病或開口論議洩露密㫖<hi>密一作上</hi>上繇是<lb/>
疎之詔將作大匠治之又命其友金十奴等<hi>一本有令字恐非上</hi>
<hi>既有命字此不當復冇令字</hi>補過之尋獻於上上雖納之然亦不甚<lb/>
見重有泥塗賤處方召使之餘並不得與焉頃之上見<lb/>
<pb n="KR4c0045_WYG_036-7a"/>
其顔色顦顇<hi>一無其字</hi>衰憊失度上<graphic n="KR2235" url="https://raw.githubusercontent.com/kanripo/KR-Gaiji/master/images/KR2235.png" mimeType="image/png"/>嗟曰<hi>一無<graphic n="KR2235" url="https://raw.githubusercontent.com/kanripo/KR-Gaiji/master/images/KR2235.png" mimeType="image/png"/>嗟二字</hi>下邳侯<lb/>
老而憊不任吾事今棄子<hi>一有於市朝三字</hi>不復召子矣遂棄<lb/>
而終<hi>棄字下一有之字</hi>華無子<hi>子一作息</hi>其繼者族人焉<lb/>
太史公曰華之先皮姓軒轅時蒼頡觀鳥跡制文字以<lb/>
其始於皮而聲於革故從革焉初革自北而來為趙武<lb/>
靈王見重後子孫盛於中國漢書功臣表有煑棗侯革<lb/>
朱者<hi>孫曰漢書作革朱今本多作革未非</hi>即其後也<hi>一本云從始於皮而聲於革故從革華焉</hi>
<hi>漢書功臣表有煑棗侯革未即其後也初本自北服而來趙武靈王重之由是子孫方盛於中國耳○一本云</hi>
<pb n="KR4c0045_WYG_036-7b"/>
<hi>革氏之先出於皮姓軒轅胡服而來方熾於中國漢書有煑棗革未即其後也</hi>
　　　送窮文<lb/>
　　　　<hi>洪曰予嘗見文宗備問云顓頊高辛時宫中生一子不着完衣宫中號為窮子其後正月</hi>
　　　　<hi>晦死宫人塟之相謂曰今日送却窮子自爾相承送之又唐四時寶鑑云高陽氏子好衣</hi>
　　　　<hi>弊食麋正月晦巷死世作麋棄破衣是日祝於巷曰除貧也小宋云退之送窮文進學解</hi>
　　　　<hi>毛穎傳等諸篇皆古人意思未到可以名家矣然送窮文與楊子雲逐貧賦大率相類盖</hi>
　　　　<hi>古人作文皆有所祖述如司馬相如大人賦全用屈原遠遊中語杜云逓相祖述復先誰</hi>
　　　　<hi>長卿子美豈剽切前人者耶補注張文潛曰公送窮文盖出子雲逐貧賦然文彩過逐貧</hi>
<pb n="KR4c0045_WYG_036-8a"/>
　　　　<hi>矣大槩擬前人文章如子雲解嘲擬宋玉答客難退之進學解擬子雲解嘲栁子厚晉問</hi>
　　　　<hi>擬枚乗七發皆文章之美也晁旡咎取公此文於續楚詞系之曰愈以屢窮不遭時若有</hi>
　　　　<hi>物焉為之故託於鬼謼彼窮我者車舡飲食謝而逺之而窮不可去也則燒車與舡延之</hi>
　　　　<hi>上坐亦卒歸於正之義焉</hi>
元和六年正月乙丑晦主人使奴星<hi>孫曰星者公之奴名○一本作星星</hi>
結栁作車縳草為船載糗輿粻<hi>祝曰糗熬米爾雅云麥也周禮糗餌粉餐粻糧</hi>
<hi>也○糗去久丘救二切粻之良切</hi>牛繫軛下引帆上檣<hi>孫曰軛車轅之前上掛檣㠶柱</hi>
<hi>選萬里連檣牛繫軛下言車引㠶上檣言舡也○軛乙革切檣音牆</hi>三揖窮鬼而告之曰<lb/>
<pb n="KR4c0045_WYG_036-8b"/>
聞子行有日矣鄙人不敢問所塗躬具船與車備載糗<lb/>
粻日吉時良利行四方子飯一盂子啜一觴擕朋挈儔<lb/>
去故就新駕塵彍風<hi>韓曰彍張弩也○彍音霍又廊郭二音</hi>與電争先<hi>一作</hi>
<hi>光</hi>子無底滯之尤<hi>底止也</hi>我有<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>送之恩子等有意於行<lb/>
乎屏息潜聽<hi>孫曰論語屏氣似不息者屏藏也</hi>如聞音聲若嘯若啼砉<lb/>
歘嚘嚶<hi>砉呼號切歘呼骨切</hi>毛髪盡竪竦肩縮勁疑有而無久乃<lb/>
可明若有言者曰吾與子居四十年餘<hi>一作餘年</hi>子在孩提<lb/>
吾不子愚子學子耕求官與名惟子是從不變于初門<lb/>
<pb n="KR4c0045_WYG_036-9a"/>
神户靈我叱我呵苞羞詭隨志不在他子遷南荒<hi>孫曰謂謫</hi>
<hi>陽山令時</hi>熱爍濕蒸我非其鄉百鬼欺凌太學四年<hi>孫曰謂為太學</hi>
<hi>博士時</hi>朝虀暮鹽惟我保汝人皆汝嫌自初及終未始背<lb/>
汝心無異謀口絶行語<hi>孫曰言我初無欲行之語</hi>於何聼聞云我當<lb/>
去是必夫子信讒有間於予也我鬼非人安用船車鼻<lb/>
嗅臭香糗粻可捐單獨一身誰為朋儔子茍備知可數<lb/>
已不<hi>甫鳩切</hi>子能盡言可謂聖智情狀既露敢不迴避<hi>迴一</hi>
<hi>作曲</hi>主人應之曰子以吾為真不知也耶子之朋儔<hi>一作儔朋</hi>
<pb n="KR4c0045_WYG_036-9b"/>
非三非四在十去五滿七除二各有主張私立名字捩<lb/>
手覆羹<hi>張曰捩拗捩也○捩力結切</hi>轉喉觸諱凢所以使吾靣目可<lb/>
憎語言無味者皆子之志也其一名曰智窮<hi>一作其名曰云云</hi>
矯矯亢亢<hi>祝曰矯亢剛直貌○亢口浪切</hi>惡圓喜方羞為姦欺不忍害<lb/>
傷<hi>補注已上為智窮下四窮倣此</hi>其次名曰學窮<hi>一無名字</hi>傲數與名摘抉<lb/>
杳㣲<hi>祝曰摘發也抉出也○摘它厯切抉於決切</hi>高挹羣言執神之機<hi>祝曰神鬼</hi>
<hi>神○挹於立切</hi>又其次曰文窮不專一能怪怪竒竒不可時施<lb/>
<hi>孫曰謂不可施於時</hi>秖以自嬉又其次曰命窮影與形殊靣醜心<lb/>
<pb n="KR4c0045_WYG_036-10a"/>
妍利居衆後責在人先又其次曰交窮磨肌戛骨吐出<lb/>
心肝企足以待寘我讎寃凢此五鬼為吾五患飢我寒<lb/>
我興訛造訕能使我迷人莫能間<hi>孫曰間猶說也</hi>朝悔其行暮<lb/>
已復然蠅營狗茍<hi>孫曰營蠅聲詩營營青蠅</hi>驅去復還<hi>洪曰魏王思性急嘗執筆</hi>
<hi>作書蠅集筆端驅去復來思怒逐蠅不得還乃取筆擲地</hi>言未畢五鬼相與張眼吐<lb/>
舌跳踉偃仆<hi>張曰跳踉跳躍也○跳音條踉音良</hi>抵掌頓脚失笑相顧徐<lb/>
謂主人曰子知我名凢我所為驅我令去<hi>我一作使</hi>小黠大<lb/>
癡<hi>補注筆墨間錄曰予讀抱朴子云小黠大愚駒父曰非也小黠大癡三國志自有全文</hi>人生一<lb/>
<pb n="KR4c0045_WYG_036-10b"/>
世其久幾何吾立子名百世不磨小人君子其心不同<lb/>
惟乖於時乃與天通擕持琬琰<hi>孫曰周禮琬圭以治德琰圭以易行考工記琬</hi>
<hi>圭琰圭皆長九寸</hi>易一羊皮飫於肥甘<hi>飫厭也</hi>慕彼糠糜天下知<lb/>
子誰過於予雖遭斥逐不忍子疎謂予不信<hi>予一作言</hi>請質<lb/>
詩書主人於是垂頭喪氣上手稱謝<hi>祝曰上手舉手也</hi>燒車與<lb/>
船延之上座<hi>樊曰公此篇終云延之上座於是叚成式作留窮詞近世唐子西作留窮詩二者皆</hi>
<hi>祖公之意而為之然成式後又作送窮辭焉</hi>
　　　鱷魚文<lb/>
<pb n="KR4c0045_WYG_036-11a"/>
　　　　<hi>補注朱居靖公秀水間居錄云鱷魚之狀龍吻虎𤓰蟹目鼉鱗尾長數尺末大如箕芒刺</hi>
　　　　<hi>成鈎仍有膠粘多於水濱潜伏人畜近以尾擊取盖猶象之任鼻也樊曰新舊傳皆載公</hi>
　　　　<hi>此文初公至潮問民疾苦皆曰惡谿有鱷魚食民産且盡數日公令其屬秦濟以一羊一</hi>
　　　　<hi>豚投谿水而祝之其夕有暴風震雷起湫水中數日水盡涸西徙六十里自是潮州無鱷</hi>
　　　　<hi>魚患潮州廟記所謂能馴鱷魚之暴者此也歐陽文忠作陳文惠公神道碑書公通判潮</hi>
　　　　<hi>州惡谿鱷魚不可近公命捕得鳴鼔于市告以文而戮之其患并息潮人歎曰昔韓公諭</hi>
　　　　<hi>鱷而聽今公戮鱷而濯所為雖異其使異物醜類革化而利人一也吾潮間三百年而得</hi>
　　　　<hi>二公幸矣古之為政有虎渡河者蝗不入境者盖其精神所感若此類也耶</hi>
<pb n="KR4c0045_WYG_036-11b"/>
維元和十四年四月二十四日潮州刺史韓愈使軍事<lb/>
衙推秦濟以羊一猪一投惡谿之潭水<hi>孫曰惡谿谿名在潮州城西盖</hi>
<hi>龍湫也</hi>以與鱷魚食而告之曰昔先王既有天下列山澤<lb/>
<hi>孫曰孟子舜使益掌火益列山澤而焚之烈乾也今作列又一本作迾迾遮也迾音旅際切非是</hi>網繩<lb/>
擉刃<hi>祝曰擉謂以叉刺泥中摶取之也莊子冬則擉鼈於江是也○擉初朔切一本作㯮㯮木名時燭切</hi>
<hi>非是</hi>以除蟲蛇惡物為民害者驅而出之四海之外及後<lb/>
王德薄不能遠有則江漢之間尚皆棄之以與蠻夷楚<lb/>
越況嶺海之間<hi>嶺海一作海嶺</hi>去京師萬里哉鱷魚之㴠淹卵<lb/>
<pb n="KR4c0045_WYG_036-12a"/>
育於此亦固其所今天子嗣唐位神聖慈武<hi>慈一作文</hi>四海<lb/>
之外六合之内皆撫而有之況禹跡所揜揚州之近地<lb/>
<hi>孫曰潮州於古為揚州之境</hi>刺史縣令之所治出貢賦以供天地宗<lb/>
廟百神之祀之壤者哉鱷魚其不可與刺史雜處此土<lb/>
也刺史受天子命<hi>一作令</hi>守此土治此民而鱷魚睅然不<lb/>
安谿潭<hi>祝曰睅目出貌左氏睅其目是也○睅户板切○一無不字潭下有而字</hi>據食民畜<lb/>
<hi>據字下一本有豦字</hi>熊豕鹿麞以肥其身以種其子孫與刺史亢<lb/>
拒爭為長雄刺史雖駑弱亦安肯為鱷魚低首下中<hi>洪曰</hi>
<pb n="KR4c0045_WYG_036-12b"/>
<hi>舊本作下中中身也記曰文子其中退然今本作下心又有哉字</hi>伈伈睍睍<hi>伈恐懼貌睍小目貌</hi>
<hi>○伈悉枕切睍下顯切</hi>為民吏羞以偷活於此耶且承天子命以<lb/>
來為吏固其勢不得不與鱷魚辯鱷魚有知其聽刺史<lb/>
言潮之州大海在其南鯨鵬之大蝦蟹之細無不容歸<lb/>
以生以食鱷魚朝發而夕至也今與鱷魚約盡三日其<lb/>
率醜類<hi>祝曰醜亦類也</hi>南徙于海以避天子之命吏三日不能<lb/>
至五日五日不能至七日七日不能是終不肯徙也是<lb/>
不有刺史聽從其言也不然則是鱷魚𡨕頑不靈<hi>冥暏也</hi>
<pb n="KR4c0045_WYG_036-13a"/>
刺史雖有言不聞不知也夫傲天子之命吏不聽其言<lb/>
不徙以避之與冥頑不靈<hi>一本與下有其字靈下又有而字</hi>為民物害<lb/>
者皆可殺刺史則選材技吏民操強弓毒矢以與鱷魚<lb/>
從事必盡殺乃止其無悔<lb/>
　<lb/>
　<lb/>
　<lb/>
　<lb/>
<pb n="KR4c0045_WYG_036-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五百家注昌黎文集巻三十六<lb/>
</p>
<p>
</p>
  </div>
</body>
</text>
</TEI>
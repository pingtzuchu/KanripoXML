<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家注昌黎文集巻二十八</head> <lb/>
    <p>
<pb n="KR4c0045_WYG_028-1a"/>
欽定四庫全書<lb/>
　五百家注昌黎文集巻二十八<lb/>
　　　　　　　　　　　　宋　魏仲舉　編<lb/>
　　碑誌銘<lb/>
　　　曹成王碑<lb/>
　　　　<hi>洪曰曹成王碑造語法子雲也南山詩平淮西碑氣象宏富法相如也進學解師説之類精深於道</hi>
　　　　<hi>理法劉向也凡為文字字有法法左氏司馬遷也班固已下不論甞見一士人云洪又曰</hi>
　　　　<hi>退之性不喜書然嘗云凡為文宜畧識字如曹成王碑用剜鞣鏺掀撇掇筴跐等字是也</hi>
<pb n="KR4c0045_WYG_028-1b"/>
王姓李氏諱臯字子蘭諡曰成其先王明以太宗子國<lb/>
曹絶復封傳五王至成王<hi>孫曰永隆元年十月明坐與太子賢通謀降封零陵王徙</hi>
<hi>黔州都督謝祐逼殺之二子俊嗣王南州别駕桀為黎國公垂拱四年並遇害神龍初以桀子允為嗣曹王俊</hi>
<hi>備自南還詔停允封而封備備卒開元十二年復封允允卒子戢嗣位左衛率府中郎將子臯嗣是為成王</hi>
成王嗣封在𤣥宗世蓋於時年十七八<hi>孫曰天寳十一年臯嗣封年二</hi>
<hi>十</hi>紹爵三年而河南北兵作天下震擾王奉母太妃逃<lb/>
禍民伍得間走蜀從天子天子念之自都水使者拜左<lb/>
領軍衛大將軍<hi>韓曰臯事母太妃鄭氏以孝聞安禄山反奉母逃民間間走蜀謁𤣥宗自都水</hi>
<pb n="KR4c0045_WYG_028-2a"/>
<hi>監使者遷</hi>轉貳國子秘書<hi>韓曰自都水監使者三遷至秘書少監</hi>王生十年而<lb/>
失先王<hi>孫曰開元二十一年父戢卒</hi>哭泣哀悲弔客不忍聞喪除痛<lb/>
自刮磨豪習委已於學稍長重知人情急世之要恥一<lb/>
不通侍太妃從天子于蜀既孝既忠持官將身<hi>將字一作持一</hi>
<hi>作操</hi>内外斬斬由是朝廷滋欲試之於民上元元年除温<lb/>
州長史行刺史事<hi>孫曰上元元年京師旱米㪷直數千死者甚衆臯度俸不足養亟請外官</hi>
<hi>不允乃故抵微法貶温州長史俄攝州事</hi>江都新刳於兵<hi>補注謂為兵所刳割也○刳空胡切</hi>
郡旱饑民交走死無弔王及州不解衣下令掊鎖擴門<lb/>
<pb n="KR4c0045_WYG_028-2b"/>
<hi>舊注掊擊也把也彼垢切擴引張也古莫切○擴一作撗</hi>悉棄倉實與民活數十萬<lb/>
人<hi>一作活數萬人</hi>奏報升秩少府監<hi>孫曰時州大饑有官粟數十萬斛臯欲行賑救掾吏</hi>
<hi>叩頭乞候上㫖臯曰人日不再食且死安暇稟命若殺我一身活數千人命利莫大焉於是開倉盡散之以擅</hi>
<hi>貨之罪飛章自劾天子嘉之荅以優詔就加少府監</hi>與平袁賊<hi>孫曰寶應元年八月台州人袁晁反</hi>
<hi>攻陷台州刺史史叙脱身走因盡陷浙東諸州縣有衆數萬越及浙西僣號改元寶勝詔河南道副元帥李光</hi>
<hi>弼討之四月晁卒祝曰與及也易系其孰能與於此○與音預</hi>仍徙秘書<hi>仍一作乃</hi>兼州别<lb/>
駕部告無事<hi>樊曰臯自温州長史改處州别駕行州事以良政聞按傳作處州别駕而此云兼州</hi>
<hi>必其字誤</hi>遷真于衡<hi>樊曰自處州召至京未得見即上書言治道拜衡州刺史初在處州行州事至</hi>
<pb n="KR4c0045_WYG_028-3a"/>
<hi>是始除刺史故云遷真○真一作鎮一本無真字</hi>法成令修治出張弛<hi>申指切一作施</hi>
聲生勢長<hi>上聲</hi>觀察使<hi>補注時辛京果/為湖南觀察使</hi>噎媢<hi>祝曰噎妬也媢怒也史記</hi>
<hi>王后亦以妬媢不常侍病○噎烏結切媢音墨冒寐三音</hi>不能正氣誣以過犯御史<lb/>
劾之<hi>劾胡得切又胡概切一作助之</hi>貶潮州刺史<hi>樊曰臯坐小法為京果謾劾貶潮州</hi>楊<lb/>
炎起道州相德宗還王于衡以直前謾<hi>孫曰大厯十二年四月貶吏部</hi>
<hi>侍郎楊炎為道州司馬十四年五月德宗即位八月召炎為相炎還臯于衡</hi>王之遭誣在治<lb/>
念太妃老將驚而戚出則囚服就辯入則擁笏垂魚坦<lb/>
坦施施<hi>祝曰詩將其來施施注舒行也如字</hi>即貶于潮以遷入賀及是然<lb/>
<pb n="KR4c0045_WYG_028-3b"/>
後跪謝告實初觀察使殘虐使將國梁戌界良以武岡<lb/>
叛<hi>祝曰武岡邵州縣</hi>成衆萬人<hi>成一作戊</hi>斂兵荆黔洪桂伐之二年<lb/>
尤張<hi>韓曰邵州賊王國良本湖南衙將京果使鎮武岡縣以扞西原蠻京果貪暴國良家富京果以死罪</hi>
<hi>加之國良危懼因人所苦遂散財聚衆據縣以叛與西原蠻合聚衆千人侵掠州縣瀕湖千里皆被其害詔荆</hi>
<hi>黔洪桂諸道合兵討之連歲不能下</hi>於是以王帥湖南<hi>補注建中元年四月以臯為湖南觀</hi>
<hi>察使代京果</hi>將五萬士以討良為事王至則屏兵投良以書<lb/>
中其忌諱良羞畏乞降狐疑進退<hi>韓曰臯受命遺國良書曰觀將軍非敢大</hi>
<hi>逆蓋遭䜛嫉救誤死而巳將軍遇我何不速降我與將軍同為京辛果所搆我巳䝉聖朝昭雪使我何心持刃</hi>
<pb n="KR4c0045_WYG_028-4a"/>
<hi>殺將軍耶將軍以為不然我以陣術破將陣以攻法屠將軍城非將軍所及也國良奉書且憂且喜遣使請降</hi>
<hi>亦未必決○疑一作䑕</hi>王即假為使者從一騎踔五百里<hi>踔敕教切</hi>抵<lb/>
良壁鞭其門大呼我曹王來受良降良今安在良不得<lb/>
已錯迕迎拜<hi>迕一作愕</hi>盡降其軍<hi>韓曰建中二年七月臯單騎稱使者徑入國良壘中</hi>
<hi>大呼其軍曰有識曹王者乎乃我也何不速降一軍愕貽不敢動國良迎拜叩頭請罪臯執手約為昆弟則盡</hi>
<hi>焚攻守具散其兵有詔赦之賜名惟新</hi>太妃薨王棄部隨喪之河南葬及<lb/>
荆被詔責還<hi>責一作遣</hi>㑹梁崇義反王遂不敢辭以還<hi>韓曰建中</hi>
<hi>二年臯丁母艱奉喪至江陵二月山南東道節度使梁崇義反乃授臯起復左衛大將軍復還湖南</hi>升秩<lb/>
<pb n="KR4c0045_WYG_028-4b"/>
散騎常侍明年李希烈反<hi>一無上四字</hi>遷御史大夫授節帥<lb/>
江西以討希烈<hi>孫曰建中三年十月淮寧軍節度使李希烈反以臯為江西觀察使兼御史大</hi>
<hi>夫</hi>命至王出止外舍禁無以家事闗我裒兵大選洪州<lb/>
<hi>韓曰按舊史伊慎傳云臯始至鍾陵大集將吏鍾陵洪州也今本皆作江州非是别本又作江南</hi>羣能<lb/>
著職<hi>韓曰按新舊史臯為江西節度使洪州刺史至則集將吏令曰有功未申與懐噐謀不發者皆自言</hi>
<hi>得禆校伊慎李伯潜劉旻悉補大將擢王鍔為中軍以馬彛許孟容為賓佐○著直畧切</hi>王親教之<lb/>
摶力勾卒嬴越之法<hi>集注摶力勾卒皆兵法也按商子農戰篇凡治國者患民之散不可</hi>
<hi>摶也是以聖人作一以摶之又曰摶民力以待外事然後患可以去而王可致則摶力知其為秦法也左傳哀</hi>
<pb n="KR4c0045_WYG_028-5a"/>
<hi>公十七年越子伐呉呉子禦之笠澤夾水而陣越于為左右勾卒杜預注云勾卒鈎伍相著别為左右屯則勾</hi>
<hi>卒知其為越法也臯治戰艦衰兵二萬以士二千五百委伊慎等教之自將五百人教以秦兵團刀法聨其賞</hi>
<hi>罰弛張如一乃約以五百人擊慎卒二千五百莫能當其鋒即盡教之○摶徒官切勾音鈎卒音猝嬴音盈秦</hi>
<hi>姓也今誤作嬴</hi>曹誅伍卑<hi>樊曰卑凡數音如字賤也音脾償也音俾使也音婢形下大也音班水名</hi>
<hi>或云音畀然集韻所無今公所云以意逆之不過教之以兵法行誅賞耳</hi>艦歩二萬人<hi>祝曰艦禦</hi>
<hi>敵船釋名上下重板曰艦艦謂舟師歩謂歩兵○艦音檻</hi>以與賊遌<hi>遇也音悟</hi>嘬鋒蔡山<lb/>
踣之<hi>嘬謂一舉盡臠禮記無嘬炙踣僵也韓曰時希烈兵柵廣濟之蔡山不可攻臯聲言西取蘄州引舟</hi>
<hi>師沂流而上賊聞以羸師保柵悉軍行江北與臯直西去蔡山三百餘里臯遣步士悉登舟順流而攻蔡山拔</hi>
<pb n="KR4c0045_WYG_028-5b"/>
<hi>之○嘬楚快切踣音匐</hi>剜蘄之黄梅<hi>舊注剜削也樊曰臯既拔蔡山間一日賊救至遂大敗乃</hi>
<hi>取蘄州降其將李良又攻黄梅殺賊將韓霜露黄梅蘄州縣名○剜烏丸切又烏官切</hi>大鞣長平<lb/>
<hi>祝曰鞣熟皮也又説文云耎也長平地名○鞣如又切一音柔</hi>鏺廣濟<hi>祝曰説文鏺兩刄木柄可以刈</hi>
<hi>草廣濟蘄州縣名○鏺普活切</hi>掀蘄春<hi>祝曰掀舉出也蘄春亦蘄州縣名○掀音軒</hi>撇蘄水<lb/>
<hi>祝曰撇擊也選撇波而濟水蘄水亦蘄州縣名○撇普滅切又匹曳切</hi>掇黄崗<hi>祝曰掇拾取也黄崗</hi>
<hi>縣名屬黄州○掇丁活切</hi>筴漢陽<hi>祝曰廣韻筴著也鍼箭具漢陽縣名屬沔州○筴古業切又音夾</hi>
行跐汊川<hi>祝曰跐蹈也選蹈不頓跐汊川亦縣名屬沔州汊水岐流也○跐音紫又側氏切汊則駕</hi>
<hi>切○汊水一作汶水非是</hi>還大膊蘄水界中<hi>樊曰左傳成二年殺而膊諸城上注膞磔也音</hi>
<pb n="KR4c0045_WYG_028-6a"/>
<hi>博又頗洛切</hi>披安三縣<hi>祝曰廣韻披開也裂也○披普靡切</hi>誅其州斬偽刺史<lb/>
<hi>韓曰興元元年七月臯遣伊慎王愕將兵圍安州州城阻溳水為固攻之累不下希烈遣甥劉戒虚以歩騎八</hi>
<hi>千援之臯命李伯潜分師迎繫于應山俘之遂下安州斬其刺史王嘉祥</hi>標光之北山<hi>孫曰標木</hi>
<hi>杪也光州有光山縣無北山恐誤○標匹遥切</hi>
                    <graphic n="KR1932" url="https://raw.githubusercontent.com/kanripo/KR-Gaiji/master/images/KR1932.png" mimeType="image/png"/>隋光化<hi>祝曰<graphic n="KR1932" url="https://raw.githubusercontent.com/kanripo/KR-Gaiji/master/images/KR1932.png" mimeType="image/png"/>大食也説文云歠也隋光化二縣</hi>
<hi>名並屬隋州○<graphic n="KR1932" url="https://raw.githubusercontent.com/kanripo/KR-Gaiji/master/images/KR1932.png" mimeType="image/png"/>他合切</hi>捁其州<hi>祝曰後漢梏羽羣注案字書從手即古文攪字謂攪擾也古巧切○</hi>
<hi>一作梏械也梏音姑活切</hi>十抽<hi>抽引/也</hi>一推<hi>祝曰推擊也當從木史記袖四十斤鐵椎○椎直追</hi>
<hi>切</hi>救兵州東北厲鄉<hi>韓曰希烈又遣兵援隋州臯令伊慎擊其將康叔夜於厲鄉大破之</hi>
<hi>復平靜白鴈等闗賊遂不敢南畧○厲鄉或作屬鄉鄉下又有縣字皆非是</hi>還開軍受降<hi>韓曰</hi>
<pb n="KR4c0045_WYG_028-6b"/>
<hi>未幾李惠登以隋州降</hi>大小之戰三十有二取五州十九縣<hi>樊曰五州</hi>
<hi>謂蘄黄安沔隋也舊史云凡下州四縣十七按地理志蘄四縣安六縣黄三縣隋四縣凡十七縣傳止書其取</hi>
<hi>蘄黄安隋故云四州十七縣公又書沔州漢陽㲼川二縣故云五州十九縣○縣下一有之字</hi>民老幼<lb/>
婦女不驚市買不變田之果榖下無一跡加銀青光禄<lb/>
大夫工部尚書改户部再換節臨荆及襄<hi>孫曰貞元元年四月以臯</hi>
<hi>為荆南節度使三年閏五月以臯為襄州刺史山南東道節度使</hi>真食三百王之在兵<lb/>
天子西巡于梁<hi>孫曰興元元年二月車駕幸梁州</hi>希烈北取汴鄭<hi>孫曰建中</hi>
<hi>四年十二月希烈陷汴州○汴字一作汸</hi>東畧宋圍陳西取汝亳東都<hi>亳一作薄</hi>
<pb n="KR4c0045_WYG_028-7a"/>
王坐南方北向落其角距<hi>其吕切</hi>賊死咋<hi>祝曰咋聲大也仄革切</hi>不<lb/>
能入寸尺土將卒十萬盡輸其南州王始政於温終政<lb/>
於襄恒平物估賤斂貴出民用有經<hi>張曰臯性勤儉知人疾苦所至恒平</hi>
<hi>物估貴則出賣之給將吏廪俸豪舉不得擅其利</hi>一吏民<hi>或作一吏軌民或作一吏取民又或作一</hi>
<hi>之平民</hi>使令家聽戸視姦冗無宿<hi>洪曰臯設監司能参聽下待將吏短長賞罰必</hi>
<hi>信○一本作無所宿</hi>府中不聞急歩疾呼治民用兵各有條次世<lb/>
傳為法任馬彛伊慎王鍔將<hi>趙本作任馬彛將慎將鍔將一作往焉彛將慎將鍔</hi>
<hi>將</hi>王皆盡其力能<hi>趙本作王偕盡其力一作王僣偕盡其力能一作王偕能盡其力一云能</hi>
<pb n="KR4c0045_WYG_028-7b"/>
<hi>盡其功</hi>薨贈右僕射<hi>補注貞元八年三月卒年六十贈右僕射</hi>元和初以子道<lb/>
古在朝更贈太子太師道古中進士第<hi>補注貞元五年道古登第</hi>遷<lb/>
司門郎<hi>孫曰憲宗即位以道古為司門員外郎</hi>刺利隋唐睦徴為少宗正<lb/>
兼御史中丞以節督黔中<hi>孫曰元和八年十月自宗正卿除御史中丞充黔中觀察</hi>
<hi>使</hi>朝京師改命觀察鄂岳蘄沔安黄<hi>孫曰元和十一年道古自黔中朝京</hi>
<hi>師以為六州都團練觀察使</hi>提其師以伐蔡且行泣曰先王討蔡實<lb/>
取沔蘄安黄寄惠未亡今余亦受命有事于蔡而四邑<lb/>
適在吾封<hi>祝曰四邑謂沔蘄安黄也</hi>庶其有集先王薨於今二十五<lb/>
<pb n="KR4c0045_WYG_028-8a"/>
年<hi>補注即元和十一年</hi>吾昆弟在<hi>補注臯三子象古復古道古</hi>而墓碑不刻無<lb/>
文其實有待子無用辭乃序而請辭<hi>一有曰字</hi>
太支十三曹於弟季<hi>祝曰太宗十四子其一子髙宗也其餘支子十三人曹王為季</hi>或<lb/>
亡或㣲曹始就事明之祖王<hi>孫曰明之祖王謂始王於曹也</hi>畏塞絶遷<lb/>
<hi>孫曰謂黔州安置也</hi>靈王黎公<hi>韓曰明二子俊嗣封零陵王傑封黎國公</hi>不聞僅存子<lb/>
父易封<hi>孫曰傑子𦙍封曹王後傑弟備自南還詔停𦙍封而封備後備卒復以𦙍為嗣曹王</hi>三王<lb/>
守名<hi>孫曰三王謂備𦙍戢也守名言但有空名耳</hi>延延百載以有成王成王<lb/>
之作一自其躬文被明章武薦峻功蘇枯弱彊<hi>一云吹蘇枯彊</hi>
<pb n="KR4c0045_WYG_028-8b"/>
齦其姦猖<hi>祝曰廣韻云齦齧也謂屢破希烈之衆○齦音懇</hi>以報于宗以昭于<lb/>
王王亦有子<hi>或云此下疑脱一句</hi>處王之所<hi>孫曰謂道古為鄂岳等州帥也</hi>唯舊<lb/>
之視蹶蹶陞陞<hi>祝曰蹶蹶行遽也詩良士蹶蹶居衛切○一本陞亦作陛</hi>實取實似<lb/>
<hi>一作有似一作其似</hi>刻詩其碑為示無止<lb/>
　　　息國夫人墓誌銘<hi>并序</hi>
　　　　<hi>韓曰其曰葬河南河陽以其事乞銘於其鄰韓愈則李樂賔河南人耳欒無傳</hi>
貞元十五年靈州節度使御史大夫李公諱欒<hi>孫曰貞元九年</hi>
<hi>十二月靈州節度使杜希全卒十年正月以本軍行軍司馬李欒為留後十一年五月以欒為節度使</hi>守<lb/>
<pb n="KR4c0045_WYG_028-9a"/>
邊有勞詔曰欒妻何氏可封息國夫人<hi>樊曰貞元十五年正月詔平盧</hi>
<hi>節度使李師古及欒等妾媵並封國夫人何封息國</hi>元和二年李公入為户部尚<lb/>
書薨夫人遂専家政公之男五人女二人而何氏出者<lb/>
二男一女夫人教養嫁娶如一雖門内親戚不覺有纎<lb/>
毫薄厚御僮使治居第生産皆有條序居卑尊間無不<lb/>
順適命服在躬承祀孔時年若干元和七年甲子<hi>孫曰七年</hi>
<hi>下當有十一月字蓋是歲十一月九日甲子冬至也</hi>日南至以疾卒明年八月庚<lb/>
寅葬河南河陽夫人曾祖某綏州刺史祖某潞州别駕<lb/>
<pb n="KR4c0045_WYG_028-9b"/>
父某晉州録事㕘軍二男戡左威衛胄曹㕘軍<hi>胄一作倉</hi>成<lb/>
左清道率府録事㕘軍女子嫁興元㕘軍鄭博古將葬<lb/>
戡與成以其事乞銘於其鄰韓愈愈乃為銘曰<lb/>
男主外事<hi>主一作子</hi>治為不易<hi>一作治不為易</hi>施于其家甚難吏治<lb/>
<hi>一作難於吏治</hi>又況公侯<hi>又況一作況又</hi>族大而貴夫人是専厥聲惟<lb/>
懿昔在貞元有錫自天啟封備服以疇時勲婉婉夫人<lb/>
有籍宮門克承其後以嫁以婚隨葬東土在河之陽遥<lb/>
望公墳而不同藏<lb/>
<pb n="KR4c0045_WYG_028-10a"/>
　　　試大理評事王君墓誌銘<lb/>
　　　　<hi>劉曰王荆公云退之善為銘如王適張徹銘尤竒也</hi>
君諱適姓王氏好讀書懐竒負氣不肯隨人後舉選見<lb/>
功業有道路可指取而名節可以戾契致<hi>祝曰戾契與奊奊字同廣</hi>
<hi>韻云多節目也○戾練結切契苦結切</hi>困於無資地不能自出乃以干諸<lb/>
公貴人借助聲勢諸公貴人既志得皆樂熟軟媚耳目<lb/>
者不喜聞生語一見輒戒門以絶上初即位<hi>補注謂憲宗即位</hi>
以四科募天下士<hi>程曰元和元年四月試博通墳典達於教化科才識兼茂明於體用科達</hi>
<pb n="KR4c0045_WYG_028-10b"/>
<hi>於吏理可使從政科軍謀宏逺堪任將帥科</hi>君笑曰此非吾時耶即提所作<lb/>
書縁道歌吟趨直言試既至對語驚人<hi>一作衆洪曰摭言云王適侍御</hi>
<hi>元和初舉賢良方正直言極諫科大直見黜即退之所云對語驚衆也</hi>不中第益困久之<lb/>
聞金吾李將軍<hi>樊曰李惟簡憲宗時為金吾衛大將軍</hi>年少喜士可撼乃<lb/>
蹐門告曰<hi>祝曰蹐小歩也詩不敢不蹐選屏氣跼蹐資息切○一作踏門</hi>天下竒男子<lb/>
王適願見將軍白事一見語合意往來門下盧從史既<lb/>
節度昭義軍張甚奴視法度士欲聞無顧忌大語有以<lb/>
君生平告者即遣客鉤致君曰狂子不足以共事立謝<lb/>
<pb n="KR4c0045_WYG_028-11a"/>
客李將軍由是待益厚奏為其衛胄曹㕘軍充引駕仗<lb/>
判官盡用其言將軍遷帥鳯翔<hi>樊曰元和六年五月以惟簡為鳯翔隴州節度</hi>
<hi>使</hi>君隨往改試大理評事攝監察御史觀察判官櫛垢<lb/>
爬痒<hi>爬蒲巴切</hi>民獲蘇醒居歲餘如有所不樂一旦載妻子<lb/>
入閿鄉南山不顧<hi>集注𢎞農湖縣有閿鄉汝南西平有閿亭前漢以胡閿鄉邪里聚為戾園</hi>
<hi>注云閿字本從旻其後轉訛誤作門中受耳○閿音聞又亡云切</hi>中書舍人王涯獨孤<lb/>
郁吏部郎中張惟素比部郎中韓愈<hi>韓曰元和八年三月以公為比部郎</hi>
<hi>中</hi>日發書問訊顧不可強起不即薦明年九月<hi>一有疾字</hi>病<lb/>
<pb n="KR4c0045_WYG_028-11b"/>
輿醫京師某月某日卒<hi>樊曰按上文觀之當是元和九年卒</hi>年四十四十<lb/>
一月某日即𦵏京城西南長安縣界中曾祖爽洪州武<lb/>
寧令祖㣲右衛騎曹㕘軍父嵩蘇州崑山丞妻上谷侯<lb/>
氏處士髙女髙固竒士自方阿衡太師世莫能用吾言<lb/>
再試吏再怒去發狂投江水<hi>樊曰髙字𤣥覧上谷人隠於廬山自號華陽居士達</hi>
<hi>奚撫為楚州刺史起髙攝盱眙令國子祭酒李遜為衢州刺史請髙治信安縣元和五年八月遜觀察浙東又</hi>
<hi>以髙宰于剡三縣皆有政後得心疾留其子狗兒於浙東從亊李翺家自歸廬山至江西卒</hi>初處士<lb/>
將嫁其女懲曰吾以齟齬窮瘁一女怜之必嫁官人不<lb/>
<pb n="KR4c0045_WYG_028-12a"/>
以與凡子君曰吾求婦氏久矣唯此公可人意且聞其<lb/>
女賢不可以失即謾謂媒嫗<hi>韓曰説文嫗母也威遇切</hi>吾明經及第<lb/>
且選即官人侯翁女幸嫁若能令翁許我請進百金為<lb/>
嫗謝諾許白翁翁曰誠官人耶取文書來君計窮吐實<lb/>
嫗曰無苦翁大人不疑人欺我得一巻書粗若告身者<lb/>
我袖以往翁見未必取眎幸而聽我行其謀<hi>行一作施</hi>翁望<lb/>
見文書銜袖<hi>一作軸</hi>果信不疑曰足矣以女與王氏生三<lb/>
子一男二女男三歲夭死長女嫁亳州永城尉姚侹<hi>他頂</hi>
<pb n="KR4c0045_WYG_028-12b"/>
<hi>切一作挺</hi>其季始十歲<hi>補注永貞元年其季生</hi>銘曰<lb/>
鼎也不可以柱車<hi>祝曰柱牚也後漢枝柱邪傾○柱之庾切</hi>馬也不可以守<lb/>
閭<hi>洪曰淮南子柱不可以摘齒筐不可以持屋馬不可以服重牛不可以追速公取此意</hi>佩玉長<lb/>
裾<hi>長一作曳</hi>不利走趨秪繫其逢不繫巧愚不諧其須有銜<lb/>
不袪<hi>孫曰言有所懐不得用也</hi>鑽石埋辭以列幽墟<lb/>
　　　扶風郡夫人墓誌銘<lb/>
　　　　<hi>韓曰夫人馬暢之妻</hi>
夫人姓盧氏范陽人亳州城父丞序之孫吉州刺史徹<lb/>
<pb n="KR4c0045_WYG_028-13a"/>
之女<hi>徹一作撤一作徽</hi>嫁扶風馬氏為司徒侍中莊武公之冢<lb/>
婦<hi>韓曰馬遂字洵美貞元三年拜司徒侍中十一年薨贈太傅諡莊武</hi>少府監西平郡王<lb/>
贈工部尚書之夫人<hi>樊曰遂二子彚暢暢元和五年終少府監贈工部尚書</hi>初司<lb/>
徒與其配陳國夫人元氏惟宗廟之尊重繼序之不易<lb/>
賢其子之才求婦之可與齊者内外親戚咸曰盧某舊<lb/>
門承守不失其初其子女聞教訓有幽閑之德為公子<lb/>
擇婦宜莫如盧氏媒者曰然卜者曰祥夫人適年若干<lb/>
入門而媪御皆喜既饋而公姑交賀克受成福母有多<lb/>
<pb n="KR4c0045_WYG_028-13b"/>
子為婦為母莫不法式天資仁恕左右媵侍嘗䝉假與<lb/>
顔色人人莫不自在杖婢使數未嘗過二三雖有不懌<lb/>
未嘗見聲氣元和五年尚書薨<hi>孫曰遂歿後以資甲天下暢亦善植財家益豐</hi>
<hi>晚為豪倖侵牟又彚妻訟析産貞元末神䇿中尉楊志亷諷使納田産至順宗復賜之中官往往逼取暢畏不</hi>
<hi>敢吝以至窮困當世以暢厚畜為戒</hi>夫人哭泣成疾後二年亦薨年四十<lb/>
有六九年正月癸酉袝于其夫之封長子敖<hi>一作㪍</hi>殿中<lb/>
丞繼祖<hi>補注繼祖後十餘年終殿中少監公亦誌其墓</hi>孝友以類葬有日言曰<lb/>
吾父友惟韓丈人視諸孤其往乞銘以其狀來愈讀曰<lb/>
<pb n="KR4c0045_WYG_028-14a"/>
嘗聞乃公言然吾宜銘銘曰<lb/>
隂幽坤從惟德之恒<hi>胡登切</hi>出為辯強乃匪婦能淑哉夫<lb/>
人夙有多譽來嬪大家不介父母有事賓祭酒食祗飭<lb/>
協于尊卑<hi>韓曰一作協于尊章章夫之父母亦曰兄也</hi>畏我侍側<hi>畏我一作我之</hi>及<lb/>
嗣内事<hi>及一作乃</hi>亦莫有施齊其躬心大小順之夫先其歸<lb/>
<hi>一作不失有歸</hi>有室有丘合葬有銘壼彛是収<hi>祝曰壺宫中道詩室家之壼古</hi>
<hi>本切</hi>
　　　唐故殿中侍御史李君墓誌銘<hi>并序</hi>
<pb n="KR4c0045_WYG_028-14b"/>
殿中侍御史李君名虛中字常容其十一世祖沖貴顯<lb/>
拓拔世<hi>集注沖字思順涼武昭王暠曾孫事後魏封清淵侯元和姓纂云沖生休纂六代孫偘文州刺</hi>
<hi>史堂孫虚中是虚中乃沖八代孫</hi>父惲<hi>紆憤委隕二切</hi>河南温縣尉娶陳留太<lb/>
守薛江童女生六子君最後生愛於其父母年以長<hi>以一</hi>
<hi>作少</hi>喜學無所不通最深於五行書<hi>樊曰今世有李虚中命書</hi>以人之<lb/>
始生年月日所直日辰支干相生勝衰死相王<hi>柳曰太𤣥經用</hi>
<hi>亊者王王所生者相注謂春則木旺而火相也○相王並去聲</hi>斟酌推人壽夭貴賤利<lb/>
不利輒先起其年時百不失一二其説汪洋奥義<hi>一作美</hi>
<pb n="KR4c0045_WYG_028-15a"/>
闗節開解萬端千緒參錯重出學者就傳其法初若可<lb/>
取卒然<hi>卒□忽切</hi>失之星官厯翁莫能與之校得失進士及<lb/>
第<hi>韓曰貞元十一年虚中登第</hi>試書判入等補祕書正字母喪去官<lb/>
卒喪選補太子校書河南尹奏疏授伊闕尉佐水陸運<lb/>
事<hi>孫曰貞元十六年九月以張式為河南尹水陸轉運使奏虚中為佐</hi>故宰相鄭公餘慶<lb/>
繼尹河南以公為運佐如初<hi>孫曰元和元年十一月以故相鄭餘慶代式</hi>宰<lb/>
相武公元衡之出劔南<hi>孫曰元和二年十月以宰相武元衡為西川節度使</hi>奏奪<lb/>
為觀察推官授監察御史<hi>樊曰今諸葛武侯碑隂元和四年二月二十九日題名有</hi>
<pb n="KR4c0045_WYG_028-15b"/>
<hi>觀察使推官監察御史裏行李虚中在焉其碑裴度時為元衡書記所作</hi>未幾御史臺疏言<lb/>
行能髙不宜用外府即詔為真御史半歲分部東都堂<lb/>
<hi>祝曰為監察御史分司東都也</hi>遷殿中侍御史元和八年四月詔徴既<lb/>
至宰相欲白以為起居舍人經一月疽發背六月乙酉<lb/>
卒年五十二其年十月戊申葬河南洛陽縣距其祖澠<lb/>
池令<hi>祝曰澠池縣名史記秦王與趙王飲于渑池○澠音泯</hi>府君僑墓十里君昆<lb/>
弟六人先君而歿者四人其一嘗為鄭之滎澤尉信道<lb/>
士長生不死之説既去官絶不營人事故四門之寡妻<lb/>
<pb n="KR4c0045_WYG_028-16a"/>
孤孩與榮澤之妻子衣食百須皆由君出自初為伊闕<lb/>
尉佐河南水陸運使換兩使經七年不去所以為供給<lb/>
教養者及由蜀來輩類御史皆樂在朝廷進取君獨念<lb/>
寡稚求分司東出嗚呼其仁哉君亦好道士説於蜀得<lb/>
祕方能以水銀為黄金服之冀果不死將疾謂其友衛<lb/>
中行大受韓愈退之曰吾夣大山裂流出赤黄物如金<lb/>
左人曰是所謂大還者今三年矣<hi>一無年字</hi>君既歿愈追占<lb/>
其夣曰山者艮艮為背裂而流赤黄疽象也大還者大<lb/>
<pb n="KR4c0045_WYG_028-16b"/>
歸也其告之矣妻范陽盧氏鄭滑節度使兼御史大夫<lb/>
羣之女<hi>孫曰羣字戴初范陽人貞元十六年四月為義成節度使</hi>與君合德親戚無<lb/>
一退言男三人長曰初協律次曰彪其幼曰還適三歲<lb/>
女子九人銘日<lb/>
不羸其躬<hi>羸一作贏</hi>以尚後人<lb/>
　<lb/>
　<lb/>
　五百家注昌黎文集巻二十八<lb/>
</p>
<p>
</p>
  </div>
</body>
</text>
</TEI>
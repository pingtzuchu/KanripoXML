<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家注昌黎文集巻二十</head> <lb/>
    <p>
<pb n="KR4c0045_WYG_020-1a"/>
欽定四庫全書<lb/>
　五百家注昌黎文集巻二十<lb/>
　　　　　　　　　　　　　宋　魏仲舉　編<lb/>
　　序<lb/>
　　　送牛堪登第序<lb/>
　　　<hi>韓曰公時為四門博士堪為太學生見本篇</hi>
以明經舉者誦數十萬言又約通大義徴辭引類旁出入他<lb/>
經者又誦數十萬言<hi>樊曰唐制取士之科有明經而明經之别有五經三經二經凡禮記春秋左氏</hi>
<pb n="KR4c0045_WYG_020-1b"/>
<hi>傳為大經詩周禮儀禮為中經易尚書春秋公羊穀梁二傳為小經孝經論語皆兼通之凡明經先貼文然後曰試經問</hi>
<hi>大義十條答時務䇿三道</hi>其為業也勤矣登第於有司者去民畝而就美<lb/>
禄由是進而累為卿相者常常有之其為獲也亦大矣然吾<lb/>
未嘗聞有登第於有司而進謝於其門者豈有司之待之也<lb/>
<hi>一有御字御一作抑</hi>以公不以情舉者之望於有司也亦將然乎其進<lb/>
而謝於門也則為私乎抑無乃人事之末思或有不能舉其<lb/>
禮乎若牛堪者思慮足以及之材質足以行之而又不聞其<lb/>
徃者其將有以哉違衆而求識<hi>衆一作俗</hi>立竒而取名非堪心之<lb/>
<pb n="KR4c0045_WYG_020-2a"/>
所存也由是而觀之若堪之用心其至於大官也<hi>於一作為</hi>不<lb/>
為幸矣堪太學生也余博士也博士師屬也於其登第<lb/>
而歸將榮於其鄉也能無説乎<lb/>
　　　送董邵南遊河北序<lb/>
　　　　<hi>樊曰邵南夀州安豐人舉進士不得志去遊河北公作此送之公詩有嗟哉董生行亦為</hi>
　　　　<hi>邵南作也</hi>
燕趙古稱多感慨悲歌之士<hi>孫曰謂荆軻高漸離之屬</hi>董生舉進士<lb/>
連不得志於有司懐抱利器<hi>孫曰利用之材也</hi>鬱鬱適茲土吾<lb/>
<pb n="KR4c0045_WYG_020-2b"/>
知其必有合也董生勉乎哉夫以子之不遇時茍慕義<lb/>
彊仁者皆愛惜焉矧燕趙之士出乎其性者哉<hi>一作出乎其性</hi>
<hi>情者哉</hi>然吾嘗聞<hi>一作吾嘗所聞</hi>風俗與化移易吾惡知其今不<lb/>
異於古所云<hi>孫曰古所云即上所云也○云一作聞</hi>聊以吾子之行卜之<lb/>
也董生勉乎哉吾因子有所感矣為我弔望諸君之墓<lb/>
<hi>樊曰樂毅去燕之趙趙封於觀津號曰望諸君張華云望諸君家在邯鄲西數里</hi>而觀於其市<lb/>
復有昔時屠狗者乎<hi>樊曰史記荆軻至燕愛燕之屠狗者高漸離軻嗜酒日與屠狗飲于</hi>
<hi>燕市酒酣以往歌於市中已而相泣旁若無人者</hi>為我謝曰明天子在上可以<lb/>
<pb n="KR4c0045_WYG_020-3a"/>
出而仕矣<lb/>
　　　贈崔復州序<lb/>
　　　　<hi>樊曰此序與送許郢州同意</hi>
有地數百里趨走之吏自長史司馬已下數十人<hi>孫曰長史</hi>
<hi>司馬刺史之佐唐制每州刺史而下長史一人司馬一人</hi>其禄足以仁其三族<hi>孫曰仁惠</hi>
<hi>利也張晏注漢書云三族父母兄弟妻也如淳云父族母族妻族</hi>及其朋友故舊樂乎<lb/>
心則一境之人喜不樂乎心則一境之人懼大丈夫官<lb/>
至刺史亦榮矣雖然幽遠之小民其足跡未嘗至城邑<lb/>
<pb n="KR4c0045_WYG_020-3b"/>
<hi>祝曰城邑郡邑也</hi>茍有不得其所能自直於鄉里之吏者鮮矣<lb/>
<hi>孫曰鄉里之吏謂里胥之屬</hi>況能自辯於縣吏乎能自辯於縣吏者鮮<lb/>
矣況能自辯於刺史之庭乎由是刺史有所不聞小民<lb/>
有所不宣<hi>孫曰不宣謂不得自宣達也</hi>賦有恒而民産無恒<hi>恒常也胡登切</hi>
水旱癘疫之不期<hi>孫曰不期不可期也</hi>民之豐約懸於前<hi>前一作州縣</hi>
縣令不以言連帥不以信<hi>孫曰禮記十國以為連連有帥連帥即節度使之任也</hi>
民就窮而斂愈急吾見刺史之難為也崔君為復州其<lb/>
連帥則于公<hi>樊曰郢復在唐悉𨽻山南東道公送許郢州及此崔復州二序皆言及于公于公名</hi>
<pb n="KR4c0045_WYG_020-4a"/>
<hi>頔字允元時為山南東道節度使嚴曰上于襄陽書在貞元十八年則送許郢州崔復州序皆在此時也</hi>愈<lb/>
以為崔君之仁足以蘇復人于公之賢足以庸崔君<hi>孫曰</hi>
<hi>庸信用也</hi>有刺史之榮而無其難為者將在於此乎愈嘗辱<lb/>
于公之知而舊游于崔君慶復人之將䝉其休澤也於<lb/>
是乎言<lb/>
　　　贈張童子序<lb/>
　　　　<hi>韓曰唐制取士有童子科公此序言之甚詳</hi>
天下之以明二經舉於禮部者歲至三千人始自縣考<lb/>
<pb n="KR4c0045_WYG_020-4b"/>
試定其可舉者然後升於州若府其不能中科者不與<lb/>
是數焉州若府總其屬之所升又考試之如縣加察詳<lb/>
焉定其可舉者然後貢於天子而升之有司其不能中<lb/>
科者不與是數焉謂之鄉貢有司者摠州府之所升而<lb/>
考試之加察詳焉第其可進者以名上於天子而藏之<lb/>
屬之吏部歲不及二百人謂之出身能在是選者厥惟<lb/>
艱哉二經章句僅數十萬言其傳注在外皆誦之又約<lb/>
知其大説繇是舉者或遠至十餘年然後與乎三千之<lb/>
<pb n="KR4c0045_WYG_020-5a"/>
數而升於禮部矣又或遠至十餘年然後與乎二百之<lb/>
數而進於吏部矣斑白之老半焉<hi>一無之老二字一作斑白者半焉</hi>昬<lb/>
塞不能及者皆不在是限有終身不得與者焉張童子<lb/>
生九年自州縣達禮部一舉而進立於二百人之列又<lb/>
二年益通二經有司復上其事繇是拜衛兵曹之命<hi>孫曰</hi>
<hi>衞謂左右衞兵曹謂兵曹參軍</hi>人皆謂童子耳目明達神氣以靈余亦<lb/>
偉童子之獨出乎等夷也童子請於其官之長隨父而<lb/>
寧母歲八月自京師道陜南至虢東及洛師<hi>師一作陽</hi>北過<lb/>
<pb n="KR4c0045_WYG_020-5b"/>
大河之陽九月始來反鄭<hi>反一作及</hi>自朝之文人以及五都<lb/>
之伯長郡縣<hi>郡縣一作羣吏一作郡吏</hi>皆厚其餼賂或作歌詩以嘉<lb/>
童子童子亦榮矣<hi>此句一無童字</hi>雖然愈將進童子於道使人<lb/>
謂童子求益者非欲速成者<hi>嚴曰論語云闕黨童子將命或問之益者歟曰非求</hi>
<hi>益者欲速成者也</hi>夫少之與長也異觀少之時人惟童子之異<lb/>
及其長也將責成人之禮焉成人之禮非盡於童子所<lb/>
能而已也然則童子宜暫息乎其已學者而勤乎其未<lb/>
學者可也愈與童子俱陸公之門人也<hi>樊曰貞元八年兵部侍郎陸䞇</hi>
<pb n="KR4c0045_WYG_020-6a"/>
<hi>知貢舉公登第時童子升於禮部</hi>慕回路二子之相請贈行與處也<hi>樊曰</hi>
<hi>禮檀弓子路去魯謂顔淵曰何以贈我曰吾聞之也去何國則哭于墓而後行反其國不哭展墓而入謂子路曰</hi>
<hi>以處我子路曰吾聞之也過墓則式過祀則下其曰囘路二子之相請贈行與處也謂此○行一作出</hi>故<lb/>
有以贈童子<lb/>
　　　送浮屠文暢師序<lb/>
　　　　<hi>韓曰公時為四門博士作後有詩送文暢師北遊其略云昔在四門館晨有僧來謁謂僧</hi>
　　　　<hi>當少安草序頗排訐蓋謂此也</hi>
人固有儒名而墨行者問其名則是校其行則非可以<lb/>
<pb n="KR4c0045_WYG_020-6b"/>
與之遊乎如有墨名而儒行者問其名則非校其行則<lb/>
是可以與之遊乎揚子雲稱在門牆則揮之在夷狄則<lb/>
進之<hi>孫曰揚子或問人有倚孔子之牆絃鄭衞之聲誦韓莊之書則引諸門乎曰在夷貉則引之倚門墻</hi>
<hi>則麾之</hi>吾取以為法焉<hi>一有浮屠師三字</hi>文暢喜為文章其周遊<lb/>
天下凡有行<hi>一作有所行</hi>必請於縉紳先生以求詠歌其所<lb/>
志貞元十九年春<hi>嚴曰文暢是時將往東南退之作序送之其後元和初北遊又作詩以送</hi>
<hi>之所謂昔在四門館時有僧來謁即序貞元十九年事也</hi>將行東南栁君宗元為之<lb/>
請<hi>一作詩一作序韓曰栁集有送文暢師序無詩</hi>解其裝<hi>裝行橐也</hi>得所叙詩累百<lb/>
<pb n="KR4c0045_WYG_020-7a"/>
餘篇非至篤好其何能致多如是邪惜其無以聖人之<lb/>
道告之者<hi>告下一無之字</hi>而徒舉浮屠之説贈焉夫文暢浮屠<lb/>
也如欲聞浮屠之説當自就其師而問之何故謁吾徒<lb/>
而來請也彼見吾君臣父子之懿<hi>懿美也</hi>文物禮樂之盛<lb/>
其心必有慕焉拘其法而未能入故樂聞其説而請之<lb/>
如吾徒者宜當告之以二帝三王之道<hi>一無當字</hi>日月星辰<lb/>
之所以行<hi>行運行</hi>天地之所以著鬼神之所以幽<hi>幽謂暗也</hi>人<lb/>
物之所以蕃江河之所以流而語之不當又為浮屠之<lb/>
<pb n="KR4c0045_WYG_020-7b"/>
説<hi>為一作就</hi>而瀆告之也<hi>孫曰易曰再三瀆瀆/則不告○告工毒反</hi>民之初生<hi>嚴曰</hi>
<hi>此下一段與原道篇意同</hi>固若禽獸蠻貊然聖人者立然後知宫居<lb/>
而粒食親親而尊尊生者養而死者藏<hi>蔵𦵏也</hi>是故道莫<lb/>
大乎仁義<hi>大乎一作過於</hi>教莫正乎禮樂刑政<hi>正一作大</hi>施之於天<lb/>
下萬物得其宜措之於其躬體安而氣平堯以是傳之<lb/>
舜舜以是傳之禹禹以是傳之湯湯以是傳之文武文<lb/>
武以是傳之周公孔子書之於冊<hi>孫曰冊謂六經</hi>中國之人世<lb/>
守之今浮屠者孰為而傳之邪<hi>為下一有之字</hi>夫鳥俛而啄仰<lb/>
<pb n="KR4c0045_WYG_020-8a"/>
而四顧夫獸深居而簡出懼物之為巳害也猶且不脱<lb/>
焉<hi>脱一作免</hi>弱之肉彊之食<hi>補注言弱者之肉强者所食</hi>今吾與文暢安<lb/>
居而暇食優游以生死與禽獸異者寧可不知其所自<lb/>
邪<hi>補注温公通鑑曰元和十四年迎佛骨至京師刑部侍郎韓愈上表切諫貶潮州自戰國之世老莊與儒</hi>
<hi>者争衡更相是非至漢末益之以佛然好者尚寡晉宋以來日益繁熾自帝王至於士民莫不尊信下者畏慕</hi>
<hi>罪福高者論難空有獨愈惡其蠹財惑衆力排之其言多矯激太過惟送文暢師序最得其要曰夫鳥俛而啄</hi>
<hi>云云至寧可不知其所自邪</hi>夫不知者非其人之罪也知而不為者<lb/>
惑也悦乎故不能即乎新者弱也<hi>弱一作溺</hi>知而不以告之<lb/>
<pb n="KR4c0045_WYG_020-8b"/>
者<hi>告之一作告人</hi>不仁也告而不以實者不信也余既重栁請<lb/>
<hi>一作詩</hi>又嘉浮屠能喜文辭於是乎言<lb/>
　　　送楊儀之支使歸湖南序<lb/>
　　　　<hi>孫曰貞元十八年九月以太常少卿楊憑為御史中丞湖南觀察使憑奏辟儀之為觀察</hi>
　　　　<hi>支使韓曰貞元二十年公在陽山作解見第一巻别知賦</hi>
余在京師時嘗聞當今藩翰之賓客<hi>孫曰詩价人維藩大宗維翰藩翰即</hi>
<hi>謂藩鎮</hi>惟宣州為多賢與之游者二人焉隴西李博清河<lb/>
崔羣<hi>孫曰貞元十二年八月以虢州刺史崔衍為宣歙觀察使衍辟羣博為從事樊曰羣博公同年進士</hi>
<pb n="KR4c0045_WYG_020-9a"/>
羣與博之為人吾知之道不行於主人<hi>於下一有其字</hi>與之處<lb/>
者非其類雖有享之以季氏之富<hi>孫曰論語季氏富於周公齊景公待孔子</hi>
<hi>曰若季氏則吾不能以季孟之間待之</hi>不一日留也以羣博論之凡在宣<lb/>
州之幕下者雖不盡與之遊皆可信而得其為人矣愈<lb/>
未嘗至宣州而樂頌其主人之賢者以其取人信之也<lb/>
今中丞之在朝<hi>嚴曰中丞乃楊憑也</hi>愈日侍言於門下<hi>侍一作待一無言字</hi>
其來而鎮兹土也<hi>一無而字鎮一作領</hi>有問湖南賓客者愈曰知<lb/>
其客可以信其主者宣州也知其主可以信其客者湖<lb/>
<pb n="KR4c0045_WYG_020-9b"/>
南也去年冬奉詔為邑於陽山<hi>孫曰貞元十九年十二月公貶連州陽山令</hi>
然後得謁湖南之賓客於幕下於是知前之信之也不<lb/>
失及儀之之來也聞其言而見其行<hi>趙本云謁湖南之賓客於幕下及支</hi>
<hi>使之來也聞其言而信其行於是知前之信之也不失矣○一無於是知已下二十四字</hi>則向所謂<lb/>
羣與博者<hi>向下一有之字</hi>於吾何先後焉<hi>一無於字</hi>儀之智足以造<lb/>
謀材足以立事忠足以勤上惠足以存下而又侈之以<lb/>
詩書六藝之學先聖賢之德音以成其文以輔其質宜<lb/>
乎從事於是府而流聲實於天朝也夫樂道人之善以<lb/>
<pb n="KR4c0045_WYG_020-10a"/>
勤其歸者<hi>勤一作勸</hi>乃吾之心也<hi>一有非文則不能五字</hi>謂我為邑長<lb/>
於斯而媚夫人云者不知言者也工乎詩者歌以繫之<lb/>
<hi>繫一作繼</hi>
　　　送何堅序<lb/>
何與韓同姓為近<hi>集注按何氏出周成王母弟唐叔虞後十一代孫食菜於韓為列侯韓王</hi>
<hi>安為秦所滅子孫分散居江淮晉以韓為何遂為何氏○與一作於</hi>堅以進士舉於吾為<lb/>
同業其在太學也吾為博士<hi>孫曰公時為四門博士</hi>堅為生生與<lb/>
博士為同道其識堅也十年為故人同姓而近也同業<lb/>
<pb n="KR4c0045_WYG_020-10b"/>
也同道也故人也於其志不得願而歸<hi>一無志字</hi>其可以無<lb/>
言邪堅道州人道之守陽公賢也<hi>孫曰貞元十九年九月以國子司業陽城</hi>
<hi>為道州刺史○一無賢字</hi>道於湖南為屬州<hi>孫曰湖南觀察使所管潭衡栁連道永邵等州</hi>
<hi>治潭州</hi>湖南楊公又賢也<hi>孫曰貞元十八年九月以太常少卿楊憑為湖南觀察使○一</hi>
<hi>無湖南又三字</hi>堅為民堅又賢也湖南得道為屬道得堅為民<lb/>
堅歸唱其州之父老子弟服陽公之令道亦唱其縣與<lb/>
其比州<hi>比一作此</hi>服楊公之令<hi>楊一作陽</hi>吾聞鳥有鳯者常出於<lb/>
有道之國當漢時黄霸為穎川守是鳥也<hi>一無也字一作是鳯鳥也</hi>
<pb n="KR4c0045_WYG_020-11a"/>
實集而鳴焉若史可信堅歸吾將賀其見鳯而聞其鳴<lb/>
也<hi>一有已字</hi>
　　　送廖道士序<lb/>
　　　　<hi>韓曰公永貞元年自陽山徙椽江陵道衡山而作○廖力救切</hi>
五岳於中州衡山<hi>嚴曰衡南岳也桂嶺在衡之南</hi>最遠南方之山巍然<lb/>
高而大者以百數獨衡為宗<hi>一作衡山為宗</hi>最遠而獨為宗其<lb/>
神必靈衡之南八九百里地益高山益峻水清而益駛<lb/>
<hi>韓曰駛馬疾行也疎利切</hi>其最高而横絶南北者嶺<hi>孫曰嶺謂五嶺</hi>郴為州<lb/>
<pb n="KR4c0045_WYG_020-11b"/>
在嶺之上側南其高下得三之二焉中州清淑之氣於<lb/>
是焉窮氣之窮盛而不過<hi>盛一作感</hi>必蜿蟺扶輿<hi>祝曰選虬龍騰驤以</hi>
<hi>蜿蟺韓曰蜿蜒也蟺蚯蚓也嚴曰馬融笛賦緸寃蜿蟺王褒九懐云登羊車兮扶輿相如子虚賦云扶輿猗靡</hi>
<hi>○蜿於元切又音宛蟺市衍切又音善</hi>磅礴鬱積<hi>莊子將磅礴萬物以為一注磅礴猶混同也釋</hi>
<hi>文旁字又作磅沈佺期西岳詩磅礴壓洪源孫曰蜿蟺扶輿磅礴鬱積皆氣積之皃○磅音旁礴音薄礴下一</hi>
<hi>有而字</hi>衡山之神既靈而郴之為州又當中州清淑之氣<lb/>
蜿蟺扶輿磅礴而鬱積其水土之所生神氣之所感白<lb/>
金水銀丹砂石英鍾乳<hi>嚴曰白金銀也丹砂朱砂也石英本草有紫白二種又有四色</hi>
<pb n="KR4c0045_WYG_020-12a"/>
<hi>者鍾乳生石洞通中光瑩如鵝翎管者佳</hi>橘柚之包<hi>孫曰書厥包橘柚包裹也</hi>竹箭之美<lb/>
千尋之名材不能獨當竒也意必有魁竒忠信才德之<lb/>
民生其間<hi>樊曰栁子厚送廖有方序云交州多南金珠璣瑇瑁象犀其産皆竒怪至於草木亦殊異</hi>
<hi>吾嘗怪陽德之炳燿獨發於紛葩瓌麗而罕鍾乎人今廖生剛徤重厚孝弟忠信以質乎中而文乎外固鍾於</hi>
<hi>陽徳者邪子厚之序與公此作其意一同任子淵曰陳無巳贈二蘇公詩云岷峩之山中巴江桂椒柟櫨楓柞</hi>
<hi>樟青金黄玉丹砂良獸皮鳥羽不足當異人間出駭四方無已之詩蓋取此意也</hi>而吾又未見<lb/>
也其無乃迷惑没溺於佛老之學<hi>學一作教</hi>而不出邪廖師<lb/>
郴民而學於衡山氣專而容寂<hi>孫曰莊子云其容寂</hi>多藝而善遊<lb/>
<pb n="KR4c0045_WYG_020-12b"/>
豈吾所謂魁竒而迷溺者邪<hi>一作迷惑没溺者邪</hi>廖師善知人若<lb/>
不在其身必在其所與遊訪之而不吾告何也於其别<lb/>
申以問之<lb/>
　　　送王含秀才序<lb/>
　　　　<hi>樊曰含元和八年進士</hi>
吾少時讀醉鄉記<hi>樊曰王續字元功隋末大儒通之弟也著醉鄉記以次劉伶酒徳頌含其</hi>
<hi>子孫也</hi>私怪隱居者無所累於世而猶有是言豈誠旨於<lb/>
味邪及讀阮籍陶潛詩<hi>孫曰籍有詠懐詩八十餘首</hi>然後乃知彼雖<lb/>
<pb n="KR4c0045_WYG_020-13a"/>
偃蹇不欲與世接然猶未能平其心或為事物是非相<lb/>
感發於是有託而逃焉者也<hi>一無發字</hi>若顔氏之操瓢與簞<lb/>
<hi>之下一有子字簞下一有食字</hi>曽參歌聲若出金石<hi>孫曰荘子云曽子曳縰而歌商頌聲</hi>
<hi>滿天地若出金石</hi>彼得聖人而師之汲汲每若不可及其於外<lb/>
也固不暇尚何麴蘖之託而昏㝠之逃邪<hi>孫曰麴蘖之託昏㝠之逃</hi>
<hi>謂醉鄉也何下一有事字</hi>吾又以為悲醉鄉之徒不遇也<hi>孫曰不遇謂不得聖</hi>
<hi>人而師之</hi>建中初天子嗣位<hi>樊曰大厯十四年德宗即位十五年正月改元建中</hi>有意<lb/>
貞觀開元之丕績<hi>嚴曰貞觀太宗時開元明皇時河南同官記云建中初天子始紀年更元</hi>
<pb n="KR4c0045_WYG_020-13b"/>
<hi>命官司舉貞觀開元之烈羣臣惕栗奉職命才登良不敢私違</hi>在朝廷之臣<hi>一無朝字</hi>爭言<lb/>
事當此時醉鄉之後世又以直廢吾既悲醉鄉之文詞<lb/>
而又嘉良臣之烈思識其子孫今子之來見我也無所<lb/>
挾吾猶將張之況文與行不失其世守渾然端且厚<hi>渾胡</hi>
<hi>本切</hi>惜乎吾力不能振之而其言不見信於世也於其行<lb/>
<hi>一作是行</hi>姑與之飲酒<lb/>
　　　送孟琯秀才序<lb/>
　　　　<hi>孫曰元和五年刑部侍郎崔樞知舉試洪鐘待撞賦孟琯中第唐書藝文志有琯嶺南異</hi>
<pb n="KR4c0045_WYG_020-14a"/>
　　　　<hi>物志一巻其嶺南人歟○琯古滿切嚴曰孟琯元和五年進士嘗著嶺南異物志</hi>
今年秋<hi>嚴曰即永貞元年也時退之在陽山遇赦已離貶所俟命於郴與琯相見也</hi>見孟氏<lb/>
子琯於郴<hi>樊曰永貞元年公自陽山令移江陵法曹過郴州</hi>年甚少禮甚度<hi>度一</hi>
<hi>作修</hi>手其文一編甚鉅<hi>手其文注見下篇送陳秀才序</hi>退披其編以讀之<lb/>
盡其書無有不能吾固心存而目識之矣<hi>一作也</hi>其十月<lb/>
吾道於衡潭以之荆累累見孟氏子焉其所與偕盡善<lb/>
人長者余益以竒之今將去是而隨舉於京師雖有不<lb/>
請猶將强而授之<hi>强其亮切下同</hi>以就其志況其請之煩邪京<lb/>
<pb n="KR4c0045_WYG_020-14b"/>
師之進士以千數其人靡所不有吾常折肱焉<hi>孫曰定公十三</hi>
<hi>年左氏齊高强曰三折肱為良醫</hi>其要在詳擇而固交之善雖不吾與<lb/>
吾將强而附不善雖不吾惡吾將强而拒茍如是其於<lb/>
高爵猶階而升堂<hi>階梯也</hi>又況其細者邪<lb/>
　　　送陳彤秀才書<lb/>
　　　　<hi>韓曰公貞元十九年冬自御史出為陽山令過潭州見陳彤於楊湖南門下永貞元年徙</hi>
　　　　<hi>椽江陵送彤舉進士彤後以元和十三年登第</hi>
讀書以為學纘言以為文<hi>韓曰説文纘繼也綴也祖管切</hi>非誇多而鬭靡<lb/>
<pb n="KR4c0045_WYG_020-15a"/>
也<hi>靡麗也</hi>蓋學所以為道<hi>為于偽切下為理同</hi>文所以為理耳茍行<lb/>
事得其宜出言適其要雖不吾面吾將信其富於文學<lb/>
也穎川陳彤始吾見於楊湖南門下<hi>孫曰楊湖南為潭州刺史湖南觀察</hi>
<hi>使楊憑吾一作余</hi>頎然其長<hi>孫曰詩頎而長兮頎長皃○頎渠希切</hi>薰然其和吾<lb/>
目其貌耳其言<hi>補注筆墨閒録曰公送孟氏子序云手其文一編甚鉅送陳秀才序云吾目其</hi>
<hi>貌耳其言或疑其語予曰古文如此類者稍多手劒以進出榖梁相如曰腳麟子雲曰腦沙幕髓吾盖用此以</hi>
<hi>増其壯耳</hi>因以得其為人及其久也果若不可及夫湖南之<lb/>
於人不輕以事接爭名者之於藝不可以虛屈吾見湖<lb/>
<pb n="KR4c0045_WYG_020-15b"/>
南之禮有加而同進之士交譽也又以信吾信之不失<lb/>
也如是而又問焉以質其學䇿焉以考其文<hi>孫曰時公為考官</hi>
則何不信之有故吾不徴於陳<hi>吾一作余</hi>而陳亦不出於我<lb/>
此豈非古人所謂可為智者道難與俗人言者類邪<hi>孫曰</hi>
<hi>此二句司馬遷與任安書</hi>凡吾從事於斯也久<hi>孫曰斯謂湖南公時為陽山令屬湖南管</hi>
<hi>内○吾一作余</hi>未見舉進士有如陳生而不如志者於其行姑<lb/>
以是贈之<lb/>
　　　送王塤秀才序<hi>塤許元切</hi>
<pb n="KR4c0045_WYG_020-16a"/>
吾常以為孔子之道<hi>一無為字</hi>大而能博門弟子不能徧觀<lb/>
而盡識也故學焉而皆得其性之所近其後離散分處<lb/>
諸侯之國<hi>孫曰宰我仕齊子貢冉有子游仕魯季路仕衛子夏仕魏其餘亦咸仕於諸國</hi>又各<lb/>
以其所能授弟子原遠而末益分<hi>補注原謂源流</hi>蓋子夏之學<lb/>
其後有田子方<hi>樊曰子方名無擇魏文侯時人莊子所謂田子方侍坐於魏文侯者也魏世家</hi>
<hi>李克謂翟璜曰魏成子東得卜子夏田子方段干木三人者君皆師之則子方與子夏同時</hi>子方之<lb/>
後流而為莊周<hi>嚴曰陳師道云孟子之學出於子思子思出於曽子莊子之學出於田子方子</hi>
<hi>方出於子貢荀子之學出於子弓子弓者仲弓也又曰子弓學於田子方子方學於端木生子貢退之則曰子</hi>
<pb n="KR4c0045_WYG_020-16b"/>
<hi>夏之學其後有田子方子方之後流而為莊周二説不同未詳孰是</hi>故周之書喜稱子方<lb/>
之為人<hi>莊子有田子方一篇</hi>荀卿之書語聖人必曰孔子子弓<hi>孫曰</hi>
<hi>荀子非十二子篇云無置錐之地而王公不能與之爭名在一大夫之位則一君不能獨畜一國不能獨容是</hi>
<hi>聖人之不得勢者也仲尼子弓是也儒效篇云非大儒莫之能立仲尼子弓是也其餘類多如此</hi>子弓<lb/>
之事業不傳惟太史公書弟子傳有姓名字曰馯<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子<lb/>
弓<hi>樊曰史記孔子列傳云商瞿魯人孔子傳易於瞿瞿傳楚人馯<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子洪洪傳江東人矯子庸疪而公此序</hi>
<hi>云馯<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子弓受易於商瞿從西漢儒林傳字也劉曰漢書云商瞿子木受易孔子以授魯橋庇子庸子庸授江</hi>
<hi>東馯<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子弓○馯音寒<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>即臂字洪胡/肱切一本作有姓名耳曰馯<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>子弓</hi>子弓受易於商<lb/>
<pb n="KR4c0045_WYG_020-17a"/>
瞿<hi>嚴曰瞿字子木魯人受易於孔子一有蓋字</hi>孟軻師子思子思之學蓋出<lb/>
曽子自孔子没羣弟子莫不有書獨孟軻氏之傳得其<lb/>
宗<hi>祝曰宗宗本</hi>故余少而樂觀焉太原王塤示予所為文好<lb/>
舉孟子之所道者<hi>祝曰道趨也</hi>與之言信悦孟子而屢贊其<lb/>
文詞夫沿河而下茍不止雖有遲疾必至於海如不得<lb/>
其道也雖疾不止終莫幸而至焉<hi>幸一作得</hi>故學者必慎其<lb/>
所道道於楊墨老莊佛之學而欲之聖人之道<hi>祝曰欲之謂欲</hi>
<hi>適也</hi>猶航斷港絶潢<hi>孫曰航行舟港水之别派潢積水池○港苦項切潢音黄</hi>以望至<lb/>
<pb n="KR4c0045_WYG_020-17b"/>
於海也故求觀聖人之道者<hi>一無者字</hi>必自孟子始今塤之<lb/>
所由既幾於知道如又得其船與檝<hi>一又作人</hi>知沿而不知<lb/>
止嗚呼其可量哉<lb/>
　　　荆潭裴均楊憑唱和詩序<lb/>
　　　　<hi>樊曰均字思齊貞元十九年五月為荆南節度使憑十八年九月為湖南觀察使荆即荆</hi>
　　　　<hi>南潭即湖南也公以永貞元年佐均為江陵法曹詳見外集河南同官記一本作裴垍非</hi>
　　　　<hi>也唐藝文志有裴均荆潭唱和集一巻則知決非垍矣</hi>
從事<hi>孫曰從事謂府從事</hi>有示愈以荆潭酬唱詩者愈既受以卒<lb/>
<pb n="KR4c0045_WYG_020-18a"/>
集<hi>孫曰卒集謂觀至終篇也一無集字</hi>因仰而言曰夫和平之音淡薄<hi>之音</hi>
<hi>一作者之語</hi>而愁思之聲要妙<hi>孫曰漢書中山靖王勝曰臣心結日久每聞幼眇之聲不</hi>
<hi>知涕泣之横集也汪云幼一笑切眇音妙猶微也思息利切</hi>讙愉之辭難工而窮苦<lb/>
之言易好也是故文章之作恒發於羇旅草野<hi>樊曰歐陽文忠</hi>
<hi>序宛陵詩集云世謂詩人少達而多窮夫豈然哉凡士之藴其所有而不得施於世者多喜自放於山巔水涯</hi>
<hi>外見蟲魚草木風雲鳥獸之狀類往往探其竒怪内有憂思憾憤之鬱積其興於怨刺以道羈臣寡婦之所嘆</hi>
<hi>而冩人情之難言蓋愈窮則愈工然則非詩之窮人殆窮者而後工文忠此論蓋亦公之意云</hi>至若王<lb/>
公貴人氣得志滿非性能而好之則不暇以為今公<hi>一作</hi>
<pb n="KR4c0045_WYG_020-18b"/>
<hi>今僕射裴公</hi>開鎮蠻荆<hi>孫曰公謂裴均也詩蠢/爾蠻荆蠻荆即謂荆南</hi>統郡惟九<hi>荆南</hi>
<hi>管夔忠萬澧朗涪峽江陵九郡也</hi>常侍楊公領湖南之壤地二千里<hi>孫曰</hi>
<hi>孟子今滕壤地褊小壤地土地也○二或作三</hi>德刑之政並勤爵禄之報兩崇<lb/>
乃能存志乎詩書寓辭乎詠歌往復循環有唱斯和搜<lb/>
竒抉恠<hi>韓曰説文抉排也一決切</hi>雕鏤文字與韋布里閭憔悴專一<lb/>
之士較其毫釐分寸鏗鏘發金石幽眇感鬼神信所謂<lb/>
材全而能鉅者也兩府之從事與部屬之吏<hi>屬音蜀</hi>屬而<lb/>
和之<hi>屬之欲切</hi>茍在編者<hi>在一/作有</hi>咸可觀也宜乎施之樂章<hi>孫曰</hi>
<pb n="KR4c0045_WYG_020-19a"/>
<hi>樂章謂樂府所歌之章</hi>紀諸冊書<hi>孫曰冊書謂史冊也</hi>從事曰子之言是也<lb/>
告於公<hi>公謂裴均</hi>書以為荆潭唱和詩序<lb/>
　　　送幽州李端公序<lb/>
　　　　<hi>韓曰端公名益宰相揆之族子大厯四年登第貞元中幽州盧龍節度使劉濟辟為府從</hi>
　　　　<hi>事公因益來東都序以送之勉其歸使為濟言帥先來覲奉職如開元時也</hi>
元年春<hi>祝曰元和元年舊本無春字</hi>今相國李公為吏部員外郎<hi>孫曰</hi>
<hi>李藩字叔翰元年為吏部員外郎四年自給事中拜相六年罷樊曰藩傳第云累擢吏部郎中豈元年為外郎</hi>
<hi>其後遷郎中也</hi>愈嘗與偕朝<hi>樊曰元年六月公始自江陵召為國子博士而此序首言元年春春</hi>
<pb n="KR4c0045_WYG_020-19b"/>
<hi>字必羨文也</hi>道語幽州司徒公之賢<hi>孫曰貞元二十一年三月濟檢校司徒</hi>曰<lb/>
某前年被詔告禮幽州<hi>孫曰二十一年正月德宗崩以藩為告哀使故至幽州樊曰考</hi>
<hi>之史温造嘗使濟矣李藩使濟獨見于此</hi>入其地迓勞之使累至<hi>累疊也一作里</hi>每<lb/>
進益恭<hi>孫曰藩行既進濟禮益恭</hi>及郊司徒公紅帕首鞾袴握刀<hi>祝曰</hi>
<hi>鞾鞋釋文云本胡服趙武靈王所服韓曰説文鞾鞮屬○鞾許加切帕莫轄切帕一作抹鞾或作靴</hi>左右<lb/>
雜佩<hi>孫曰雜佩謂左右皆有佩非一物也</hi>弓韔服<hi>祝曰韔弓衣詩言韔其弓孫曰服所以盛弓韔</hi>
<hi>藏也○韔丑亮切一作鞮一作張</hi>矢插房<hi>孫曰房所以盛矢</hi>俯立迎道左某禮<lb/>
辭曰公天子之宰禮不可如是及府又以其服即事某<lb/>
<pb n="KR4c0045_WYG_020-20a"/>
又曰公三公不可以將服承命<hi>孫曰將服謂將士之服</hi>及館又如<lb/>
是<hi>一作之</hi>卒不得辭上堂即客<hi>一無即字一無即客二字</hi>階坐必東嚮<lb/>
<hi>一作向</hi>愈曰國家失太平於今六十年夫十日<hi>孫曰十日甲乙丙丁</hi>
<hi>戊已庚辛壬癸是也</hi>十二子相配<hi>孫曰十二子謂子丑寅夘辰已午未申酉戌亥是也</hi>數窮<lb/>
六十其將復乎必自幽州始亂之所出也<hi>樊曰按天寳十四年范陽</hi>
<hi>節度使安禄山反范陽幽州也其年歲在乙未至元和九年甲午數窮六十一甲子終矣公此序元和四年二</hi>
<hi>月以後為之故云其後濟禆將譚忠亦説濟子總曰天地之數合必離離必合河北與天下離六十年數窮必</hi>
<hi>合今兵駸駸北來趙人已獻德𨽻十二城助魏破濟淮燕無一日勞後世子孫得無事乎為君憂之總上疏因</hi>
<pb n="KR4c0045_WYG_020-20b"/>
<hi>願奉朝請以盧龍軍八州歸于有司忠説總在元和十四年其所云數窮必合者豈用公語邪何其相似也</hi>
今天子大聖司徒公勤於禮庶幾帥先河南北之將<hi>帥所</hi>
<hi>律切南下一本又有河字</hi>來覲奉職如開元時乎李公曰然今李公<lb/>
既朝夕左右<hi>孫曰李公即藩也朝夕左右謂為相</hi>必數數為上言<hi>數色角切</hi>元<lb/>
年之言殆合矣端公歲時來夀其親東都<hi>孫曰益父時官洛陽○一</hi>
<hi>無東都二字</hi>東都之士大夫<hi>孫曰公時亦官洛陽</hi>莫不拜於門其為人<lb/>
佐甚忠<hi>孫曰佐謂為幽州從事</hi>意欲司徒公功名流乎千萬歲請<lb/>
以愈言為使歸之獻<lb/>
<pb n="KR4c0045_WYG_020-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0045_WYG_020-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五百家注昌黎文集巻二十<lb/>
</p>
<p>
</p>
  </div>
</body>
</text>
</TEI>
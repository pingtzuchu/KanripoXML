<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家注昌黎文集巻五</head> <lb/>
    <p>
<pb n="KR4c0045_WYG_005-1a"/>
欽定四庫全書<lb/>
　五百家注昌黎文集巻五<lb/>
　　　　　　　　　　　　　宋　魏仲舉　編<lb/>
　　　古詩<lb/>
　　　辛卯年雪<lb/>
　　　　<hi>韓曰公作之年月見于詩矣時為河南令</hi>
元和六年春寒氣不肯歸<hi>孫曰歸收藏也</hi>河南二月末雪花一<lb/>
尺圍崩騰相排拶<hi>拶迫也孫曰排拶宻拶也</hi>龍鳳交横飛波濤何飄揚天<lb/>
<pb n="KR4c0045_WYG_005-1b"/>
風吹旛旂白帝盛羽衞鬖髿振裳衣<hi>鬖髿髪垂貌祝曰選緑苔鬖髿乎研</hi>
<hi>上○鬖髿上音参下音沙一作㲚</hi>白霓先啓塗<hi>孫曰霓雲霓也楚詞曰白蜺嬰茀胡為此堂蜺</hi>
<hi>與霓同</hi>從以萬玉妃<hi>從才/用切</hi>翕翕陵厚載<hi>孫曰厚載地也</hi>譁譁弄陰<lb/>
機<hi>祝曰譁諠也譁胡𤓰切</hi>生平未曽見何暇議是非或云豐年祥<lb/>
<hi>韓曰謝恵連賦盈尺則呈瑞于豐年孫曰詩傳豐年之冬必有積雪</hi>飽食可庶幾善禱吾<lb/>
所慕<hi>孫曰禮記晉獻文子成室張老曰歌于斯哭于斯君子謂之善頌善禱</hi>誰言寸誠微<lb/>
　　　醉留東野<lb/>
　　　　<hi>樊曰元和六年公為河南令作</hi>
<pb n="KR4c0045_WYG_005-2a"/>
昔年因讀李白杜甫詩長恨二人不相從吾與東野生<lb/>
並世如何復躡二子蹤東野不得官<hi>唐曰東野前一年方罷河南水陸轉</hi>
<hi>運從事故云</hi>白首誇龍鍾<hi>韓曰蘇鶚演義龍鍾不翹舉之貌如䰐鬖拉搭之類他類皆非</hi>韓<lb/>
子稍姦黠自慙青蒿倚長松<hi>補注邵氏聞見録云劉仲原父戲歐陽曰永叔于韓</hi>
<hi>文有公取有竊取竊取者無數公取者粗可數永叔贈僧云韓子亦嘗謂收斂加冠巾乃退之送僧澄觀我欲</hi>
<hi>收斂加冠巾也永叔聚星堂燕集云退之嘗有云青蒿倚長松乃退之醉留東野自慙青蒿倚長松也</hi>低<lb/>
頭拜東野願得終始如駏蛩<hi>樊曰孔子曰北方有獸名曰蟨愛蛩蛩駏驉食得甘</hi>
<hi>草必齧以遺蛩蛩駏驉見人將來必負蟨以走蟨非愛駏蛩也為其假足二獸亦非心愛蟨也為其得甘草而</hi>
<pb n="KR4c0045_WYG_005-2b"/>
<hi>遺之也夫禽獸猶知此假而相報也況士君子之欲名利者乎○駏音巨蛩音卭</hi>東野不迴頭<lb/>
有如寸莛撞鉅鐘<hi>唐曰公答張徹詩云瑣力撞摧莛此云有如寸莛撞鉅鐘按劉向說苑子</hi>
<hi>路曰建天下之鳴鐘而撞之以莛豈能發其聲乎哉說苑作挺而公两作莛東方朔客難曰以莛撞鐘公事使</hi>
<hi>說苑而字則出此○莛音亭</hi>吾願身為雲東野變為龍<hi>韓曰取易雲從龍之義</hi>
四方上下逐東野雖有别離無由逢<lb/>
　　　李花<lb/>
　　　　<hi>樊曰公元和初在江陵有李花贈張十一又有寒食日夜歸酬張十一李花之什所謂不</hi>
　　　　<hi>忍千株雪相映是也至是元和六年為縣河南而作此詩自夜領張徹投盧仝而下其所</hi>
<pb n="KR4c0045_WYG_005-3a"/>
　　　　<hi>以狀李花之妙者至矣蘇内翰梅詩舉此云縞裙練裞玉川家肝膽清新冷不邪穠李争</hi>
　　　　<hi>春猶辦此更教踏雪看梅花亦一竒也</hi>
平旦入西園梨花數株若矜夸旁有一株李顔色慘<lb/>
慘似含嗟問之不肯道所以<hi>韓曰此暗使桃李不言下自成蹊事見漢李廣贊老</hi>
<hi>杜哀王孫詩問之不肯道姓名</hi>獨繞百帀至日斜<hi>帀作答切</hi>忽憶前時經此<lb/>
樹正見芳意初萌芽奈何趂酒不省録不見玉枝攅霜<lb/>
葩<hi>攅聚也音㠝枝一作杖</hi>泫然為汝下雨淚<hi>祝曰泫然流兒禮記夫子泫然流涕○泫</hi>
<hi>胡犬切</hi>無由返斾羲和車<hi>孫曰羲和日御返斾謂回也</hi>東風來吹不解<lb/>
<pb n="KR4c0045_WYG_005-3b"/>
顔蒼茫夜氣生相遮氷盤夏薦碧實脆斥去不御慙<lb/>
其花<hi>斥去一作雲去一作斥逐</hi>當春天地争奢華洛陽園苑尤紛拏<lb/>
<hi>洛陽東都河南○拏女加切</hi>誰堆平地萬堆雪<hi>堆一作將</hi>翦刻作此連天<lb/>
花日光赤色照未好明月暫入都交加夜領張徹投盧<lb/>
仝乗雲共至玉皇家長姬香御四羅列縞裙練裞無等<lb/>
差<hi>祝曰縞衣綦巾注縞衣白色裞佩巾詩無感我裞兮縞音杲裞始銳切</hi>静濯明粧有所<lb/>
奉顧我未肯置齒牙清寒瑩骨肝膽腥一生思慮無由<lb/>
邪<hi>補注詩思無邪</hi>
<pb n="KR4c0045_WYG_005-4a"/>
　　　招揚之罘<lb/>
　　　　<hi>韓曰公為河陽令之罘自中山來從公問學公惜其歸以詩招之補注之罘行第八元和</hi>
　　　　<hi>十一年進士罘音浮之罘一作录之</hi>
柏生兩石間萬歲終不大野馬不識人難以駕車盖柏<lb/>
移就平地馬羈入廐中<hi>樊曰時之罘猶未第故公以詩招之有柏馬之喻而後之工畫</hi>
<hi>者遂作為柏石圖陳季常家藏之蘇内翰為之銘云柏生兩石間天命本如此又云韓子俯仰人但愛平地美</hi>
<hi>又云君看此槎牙豈有可移理原公詩意盖以喻之罘遊從問學以成其才故其下有獨學陋不逺復之語</hi>
<hi>非謂以利遷也若既槎牙而後移則所謂時過然後學矣覽者无以為異</hi>馬思自由悲柏有<lb/>
<pb n="KR4c0045_WYG_005-4b"/>
傷根容傷根柏不死千丈日已至<hi>千字一作百日已字一作日以一作不難</hi>
馬悲疲還樂<hi>罷音疲</hi>振頓矜鞍轡<hi>頓一/作迅</hi>之罘南山來<hi>孫曰南山</hi>
<hi>之罘縣名</hi>文字得我驚館置使讀書曰有求歸聲我令之罘<lb/>
歸實待柏與馬<hi>實待一作失待一作失得</hi>之罘别我去計出柏馬下<lb/>
我自之罘歸入門思而悲之罘别我去能不思我為灑<lb/>
掃縣中居<hi>孫曰縣河南縣</hi>引水經竹間囂譁所不及<hi>祝曰囂譁喧也莊子</hi>
<hi>天下何其囂囂虚驕切</hi>何異山中閒前陳百家書食有肉與魚<hi>韓曰</hi>
<hi>史記馮讙彈鋏而歌曰長鋏歸來兮食無魚孟嘗遷之幸舍食有魚矣左傳肉食者鄙未能逺謀</hi>先王<lb/>
<pb n="KR4c0045_WYG_005-5a"/>
遺文章綴緝實在余禮稱獨學陋<hi>孫曰禮記獨學而無友則孤陋而寡聞</hi>
易貴不復逺<hi>孫曰易不逺復無祗悔</hi>作詩招之罘晨夕抱飢渴<lb/>
　　　寄盧仝<lb/>
　　　　<hi>韓曰元和六年春公為河南令作仝閉門不出時洛陽有留守鄭餘慶有尹李素仝皆不</hi>
　　　　<hi>見水北謂石洪水南謂温造皆繼徃河陽幕少室謂李渤三人者皆仝所不為也</hi>
玉川先生洛城裏<hi>孫曰仝居洛陽自號玉川子韓曰選放歌行雞鳴洛城裏禁門平旦開</hi>
破屋數間而巳矣一奴長鬚不裹頭一婢赤脚老無齒<lb/>
辛勤奉養十餘人上有慈親下妻子先生結髪憎俗徒<lb/>
<pb n="KR4c0045_WYG_005-5b"/>
<hi>孫曰結髪謂少年時</hi>閉門不出動一紀<hi>韓曰周禮一紀十有二年</hi>至今鄰僧乞<lb/>
米送<hi>今一作令</hi>僕忝縣令能不耻<hi>見題注</hi>俸錢供給公私餘時<lb/>
致薄少助祭祀<hi>致送也</hi>勸參留守謁大尹<hi>樊曰洛城有東都留守有河南</hi>
<hi>尹公送温造序曰自居守河南尹及百司之執事誌盧登封墓日為書告留守與河南尹是時鄭餘慶留守東</hi>
<hi>都李素以少尹行大尹事</hi>言語纔及輙掩耳水北山人得名聲去年<lb/>
去作幕下士水南山人又繼徃鞍馬僕從塞閭里<hi>孫曰水北</hi>
<hi>水南謂洛水之南北也在洛陽城中元和五年烏重𦙍為河陽三城節度使辟石洪為從事洪居水北温造字</hi>
<hi>敬輿亦為所辟造居水南故云水北水南山人也</hi>少室山人索價髙<hi>少失照切</hi>兩以<lb/>
<pb n="KR4c0045_WYG_005-6a"/>
諫官徵不起<hi>孫曰李渤字潛之刻志于學與仲兄涉偕隱廬山久之徙少室元和元年鹽鐵轉運</hi>
<hi>使李㢲諌議大夫韋況交薦之詔以左拾遺召不至四年河陽少尹杜兼遣吏持詔敦促又不赴公為河南令</hi>
<hi>遺渤書譬說渤善公言始出家東都</hi>彼皆刺口論世事有力未免遭驅使<lb/>
<hi>此一段文意見前巻送石處士赴河陽幕題注</hi>先生事業不可量惟用法律自<lb/>
繩已春秋五傳束髙閣<hi>補注隱居詩話班固云春秋五傳謂左丘明公羊髙穀梁赤鄒</hi>
<hi>氏夾氏也又云鄒氏無書夾氏未有書而韓贈盧仝詩云春秋五傳果何書也孫曰晉杜乂殷洪並才名冠世</hi>
<hi>庾翼弗之重語人曰此輩宜束之髙閣俟天下太平然後議其任耳五傳一作三傳</hi>獨抱遺經究<lb/>
終始徃年弄筆嘲同異<hi>孫曰仝與馬異結交詩云仝不同異不異是謂大仝而小異仝</hi>
<pb n="KR4c0045_WYG_005-6b"/>
<hi>自同異自異是謂仝不往兮異不至</hi>怪辭驚衆謗不巳<hi>怪一作謗謗一作怪</hi>近來<lb/>
自說尋坦塗<hi>孫曰坦塗謂平易也</hi>猶上虛空跨騄駬<hi>騄駬良馬名耳色緑韓曰</hi>
<hi>淮南子騏驥騄駬天下之疾馬孫曰史記造父得驊騮緑耳之乗騄音緑駬音耳虛空一作青雲</hi>去歲<lb/>
生兒名添丁<hi>孫曰仝有添丁詩</hi>要令與國充耘耔<hi>祝曰詩或耘或耔耔擁苗</hi>
<hi>本音子</hi>國家丁口連四海<hi>孫曰唐制男子二十一為丁</hi>豈無農夫親耒<lb/>
耜先生抱才終大用宰相未許終不仕假如不在陳力<lb/>
列<hi>列位也韓曰語陳力就列</hi>立言垂範亦足恃苗裔當䝉十世宥<hi>孫曰</hi>
<hi>襄二十一年左氏謀而鮮過恵訓不倦者叔向有焉社禝之固也猶將十世宥之</hi>豈謂貽厥無<lb/>
<pb n="KR4c0045_WYG_005-7a"/>
基址<hi>貽遺也韓曰詩貽厥孫謀</hi>故知忠孝生天性潔身亂倫安足擬<lb/>
<hi>孫曰論語欲潔其身而亂大倫注倫道理也</hi>昨晚長鬚來下狀隔牆惡少惡<lb/>
難似<hi>韓曰荀子無廉恥而嗜乎飲食可謂惡少者也</hi>每騎屋山下窺瞰<hi>孫曰屋山屋危</hi>
<hi>也瞰視也苦濫切</hi>渾含驚怕走折趾<hi>趾足/指</hi>慿依婚媾欺官吏<hi>孫曰</hi>
<hi>易婚媾有言媾重婚也</hi>不信令行能禁止先生受屈未曽語忽此<lb/>
來告良有以嗟我身為赤縣令<hi>赤縣大縣</hi>操權不用欲何俟<lb/>
立召賊曹呼五百<hi>孫曰漢郡國有賊曹主盜賊事張敞為京兆尹有賊曹椽絮舜是其職也</hi>
<hi>古今注五百一伍之長五人曰伍伍長為伯即今之行杖人也韓曰後漢注韋昭辨釋名曰五百字本為伍陌</hi>
<pb n="KR4c0045_WYG_005-7b"/>
<hi>伍當也陌道也使之導引當道陌中驅除也按今俗呼行杖人為五百又禰衡不遜于黄祖祖怒令五百將出</hi>
<hi>加箠衡大罵祖遂殺之注五百猶今之問事者</hi>盡取鼠輩尸諸市先生又遣長<lb/>
鬚來如此處置非所喜況又當時長養節<hi>孫曰謂春時也</hi>都邑<lb/>
未可猛政理先生固是余所畏度量不敢窺涯涘<hi>祝曰涘說</hi>
<hi>文水厓也詩在水之涘牀史切</hi>放縱是誰之過與效尤戮僕愧前史<hi>樊曰</hi>
<hi>左氏公叔文子輦而如公曰尤人而效之非禮也介之推對其母曰尤而效之罪又甚焉先且居曰效尤禍也</hi>
<hi>孫曰襄三年左氏晉侯之弟楊干亂行于曲梁魏絳戮其僕二十一年晉欒盈過周周西鄙掠之王曰尤而效</hi>
<hi>之其又甚焉</hi>買羊沽酒謝不敏偶逢明月耀桃李<hi>補注即李花詩云日</hi>
<pb n="KR4c0045_WYG_005-8a"/>
<hi>光赤色照未好明月暫入都交加夜領張徹投盧仝乗雲共至玉皇家也</hi>先生有意許降臨<lb/>
更遣長鬚致雙鯉<hi>孫曰古樂府云客從逺方來贈我雙鯉魚呼兒烹鯉魚中有尺素書致雙</hi>
<hi>鯉欲遣之以書也</hi>
　　　酬司門盧四兄雲夫院長望秋作<lb/>
　　　　<hi>集注盧四名汀公詩有和虞部盧四汀醻翰林錢士徽赤藤杖歌又有和盧郎中寄示送</hi>
　　　　<hi>盤谷子詩又有和庫部盧四兄元日朝回又有早赴行香贈盧李二中舍又有酬盧給事</hi>
　　　　<hi>曲江荷花行雲夫貞元元年進士新舊書無傳以此數詩考之厯虞部司門庫部郎曹遷</hi>
　　　　<hi>中書舍人為給事中其後莫知所終矣此詩元和六年秋所作時公自河南令入為職方</hi>
<pb n="KR4c0045_WYG_005-8b"/>
　　　　<hi>員外郎作</hi>
長安雨洗新秋出極目寒鏡開塵函<hi>函匣也韓曰杜甫月詩塵匣元開鏡</hi>
<hi>○函胡緘切</hi>終南曉望蹋龍尾<hi>孫曰終南長安南山詩終南何有有條有枚是也龍尾陂</hi>
<hi>長安地名</hi>倚天更覺青巉巉<hi>巉巉髙也徂銜切</hi>自知短淺無所補從<lb/>
事久此穿朝衫歸來得便即遊覽暫似壯馬脫重銜<hi>銜馬</hi>
<hi>口中鐵韓曰杜詩將軍昔著從事衫鐵馬馳突重兩銜</hi>曲江荷花盖十里<hi>孫曰曲江地名</hi>
<hi>唐號芙蓉園盖覆也</hi>江湖生思自莫緘<hi>一作生目思自緘緘斂也</hi>樂遊下矚無<lb/>
逺近<hi>孫曰漢宣帝神爵三年起樂遊苑在杜陵西北今呼為樂遊廟○矚音燭</hi>緑槐萍合不<lb/>
<pb n="KR4c0045_WYG_005-9a"/>
可芟<hi>芟除也</hi>白首寓居誰借問平地寸步屈雲巖<hi>屈一作扄門也</hi>
<hi>巗與巖同字</hi>雲夫吾兄有狂氣嗜好與俗殊酸鹹日來省我<lb/>
不肯去<hi>日謂逐日</hi>論詩說賦相諵諵<hi>詁諵語聲孫曰多言貎○諵女咸切</hi>望秋<lb/>
一章已驚絶猶言低抑避謗讒<hi>抑一作徊</hi>若使乗酣騁雄怪<lb/>
造化何以當鐫劖<hi>鐫子全切劖斷也徂銜切</hi>嗟我小生值强伴怯膽<lb/>
變勇神明鍳<hi>平聲祝曰玉篇察也</hi>馳坑跨谷終未悔<hi>孫曰言願游此山也</hi>為<lb/>
利而止真貪饞<hi>饞饕也孫曰利謂利禄言拘于利禄而不游此山是為貪饞之人矣○饞音毚</hi>
髙揖羣公謝名譽逺追甫白感至諴<hi>唐曰謂李杜孫曰諴誠也書至誠感</hi>
<pb n="KR4c0045_WYG_005-9b"/>
<hi>神</hi>樓頭見月不共宿<hi>見一/作皎</hi>其奈就缺行纎纎<hi>韓曰古樂府云兩頭</hi>
<hi>纎纎月就將也○纎一作㩥所咸切</hi>
　　　誰氏子<lb/>
　　　　<hi>韓曰吕炅也河南人元和中棄其妻著道士服謝母曰當學仙王屋山去數月復出見河</hi>
　　　　<hi>南少尹李素素立之府門使吏卒脫道士服給冠帶送付其母公時為河南令作此詩有</hi>
　　　　<hi>願徃教誨不從而誅之語至是素始歸之</hi>
非癡非狂誰氏子去入王屋稱道士<hi>注見題下</hi>白頭老母遮<lb/>
門啼挽斷衫袖留不止翠眉新婦年二十載送還家哭<lb/>
<pb n="KR4c0045_WYG_005-10a"/>
穿市<hi>韓曰左傳文公夫人姜氏以襄仲殺其子不得立歸于齊哭而過市市人皆哭魯人謂之哀姜</hi>或<lb/>
云欲學吹鳯笙<hi>一作皇</hi>所慕靈妃嫓蕭史<hi>孫曰列仙傳秦穆公時有蕭史</hi>
<hi>善吹簫公女弄玉好之公以妻焉遂教弄玉作鳯鳴居數十年吹鳯凰聲鳯來止其屋公為作鳯臺夫妻止其</hi>
<hi>上一旦皆隨鳯凰飛去嫓配也匹詣切</hi>又云時俗輕尋常力行險怪取貴<lb/>
仕神仙雖然有傳說知者盡知其妄矣<hi>上知音智</hi>聖君賢相<lb/>
安可欺乾死窮山竟何俟嗚呼余心誠愷悌願徃教誨<lb/>
究終始罰一勸百政之經<hi>韓曰中說杜如晦問政子曰賞一以勸百罰一以懲衆</hi>
不從而誅未晚耳誰其友親能哀憐寫吾此詩持送似<lb/>
<pb n="KR4c0045_WYG_005-10b"/>
　　　河南令舍池臺<lb/>
　　　　<hi>樊曰元和六年公為令時作</hi>
灌池纔盈五六丈築臺不過七八尺<hi>七八字一作六七</hi>欲將層<lb/>
級壓籬落<hi>言所築臺</hi>未許波瀾量㪷碩<hi>言所灌池</hi>規摹雖巧何足<lb/>
誇景趣不逺真可惜<hi>景一作指</hi>長令人吏逺趨走已有蛙黽<lb/>
助狼籍<hi>蛙黽蝦䗫属蛙切烏𤓰切黽武幸</hi>
　　　送無本師歸范陽<lb/>
　　　　<hi>送賈島集注劉公佳話云島初赴舉京師一日于馬上得句云鳥宿池中樹僧敲月下門</hi>
<pb n="KR4c0045_WYG_005-11a"/>
　　　　<hi>初欲作推字練之未定不覺衝尹時韓吏部權京尹左右皆至前島具告所以韓立馬良</hi>
　　　　<hi>久曰作敲字佳矣遂與為布衣交有詩曰孟郊死塟北邙山日月風雲頓覺閒天恐文章</hi>
　　　　<hi>還斷絶再生賈島在人間後以不第乃為僧號无本又𤣥集及鑑戒録亦具此事及詩又</hi>
　　　　<hi>摭言云島嘗騎驢天衢時秋風正厲黄葉可掃島忽吟曰落葉滿長安卒求一聨不可得</hi>
　　　　<hi>因唐突京尹劉栖楚被繫一夕而釋新史云島字浪仙范陽人初為浮屠名无本來東都</hi>
　　　　<hi>愈教其為文遂去浮屠舉進士當其苦吟及值公卿大夫不知覺也一日見京兆尹跨驢</hi>
　　　　<hi>尹詰責之久乃得釋傳所言跨驢事而不言京尹為誰然其意興摭言合而嘉話等集所</hi>
　　　　<hi>云公與島詩東坡云世俗无知者所託非退之語洪氏亦云按送無本時退之為河南令</hi>
<pb n="KR4c0045_WYG_005-11b"/>
　　　　<hi>不應至是方相知又島初為浮屠後乃舉進士此云後改名无本乃傳者之誤也樊氏又</hi>
　　　　<hi>云按此詩元和六年冬作而是年秋東野亦有詩與无本云長安秋聲乾木葉相號悲云</hi>
　　　　<hi>云東野尚无恙何以云死塟北邙山即若以為公為京尹始識島故云則公為尹在長慶</hi>
　　　　<hi>三年而是年何以有此作也</hi>
無本于為文<hi>見題注</hi>身大不及膽吾嘗示之難勇徃無不<lb/>
敢蛟龍弄角牙<hi>孫曰蛟龍屬大者數圍能吞人</hi>造次欲手攬<hi>攬持也</hi>衆鬼<lb/>
囚大幽<hi>大幽幽暗處也</hi>下覷襲𤣥窞<hi>孫曰𤣥黒也易入于坎窞說文窞坎中小坎○窞徒</hi>
<hi>感切</hi>天陽熙四海<hi>孫曰天陽日/也熙照也</hi>注視首不頷<hi>注注目也頷頤也摇頭皃</hi>
<pb n="KR4c0045_WYG_005-12a"/>
<hi>音乎感切舊本作五感切</hi>鯨鵬相摩窣<hi>孫曰鯨鵬物之大者相摩空中出也窣亦摩也祝曰前漢</hi>
<hi>媻姍勃窣上金隄○窣蘇骨切</hi>兩舉快一噉<hi>徒敢切</hi>夫豈能必然固已謝<lb/>
黯黮<hi>孫曰黯黮庸暗貎韓曰黒也楚詞尚黯黮而有瑕○黯烏減切黮徒感切</hi>狂詞肆滂葩<lb/>
<hi>滂葩狂貌</hi>低昂見舒慘姦窮怪變得徃徃造平澹風蟬碎錦<lb/>
纈<hi>錦纈紋繒孫曰聲如風蟬文如碎錦纈皆言其詩之工風一作峰○纈奚結切</hi>緑池垤菡萏<lb/>
<hi>孫曰詩有蒲菡萏爾雅荷芙蕖其花曰菡萏○菡音撼萏音禫垤一作坏</hi>芝英擢荒蓁<hi>孫曰芝草</hi>
<hi>也其葉相連瑞應圖曰士者敬事耆老不失故舊則芝草生英花也擢抜也蓁草盛貌一作榛</hi>孤翮起<lb/>
連菼<hi>祝曰詩毳衣如菼註菼草色如騅在青白之間孫曰爾雅菼薍郭璞註云似葦而小連菼叢葦也○</hi>
<pb n="KR4c0045_WYG_005-12b"/>
<hi>菼吐敢切</hi>家住幽都逺<hi>島家范陽</hi>未識氣先感來尋吾何能無殊<lb/>
嗜昌歜<hi>孫曰吕氏春秋文王嗜昌蒲葅孔子聞而食之昌蒲葅昌蒲也左氏所謂享有昌歜者也○歜</hi>
<hi>徂感切</hi>始見洛陽春<hi>樊曰元和六年春公為河南令始識島洛陽</hi>桃枝綴紅糝<lb/>
<hi>以米和羮曰糝糝桑感切</hi>遂來長安里時卦轉習坎<hi>樊曰公是年秋遷職方員外郎</hi>
<hi>遂來長安里與之别十一月矣坎十一月卦也</hi>老懶無鬭心久不事鉛槧<hi>鉛墨槧牘</hi>
<hi>也事出西京雜記詳見上贈張籍徹詩孫曰久不事鉛槧言久不為文章也○槧在敢切</hi>欲以金帛<lb/>
酬舉室常顑頷<hi>韓曰顑食不飽也頷面黄也樊曰離騷經長顑頷亦何傷王逸注不飽貌孫曰</hi>
<hi>言欲酬无本金帛則我舉室常飢貧也○顑呼唵呼紺二切頷胡感户感二切一本作䫲頷</hi>念當委<lb/>
<pb n="KR4c0045_WYG_005-13a"/>
我去雪霜刻以憯<hi>祝曰憯痛也禮記中心憯怛愛人之仁也七感切</hi>獰飇摺空<lb/>
衢<hi>韓曰狰獰惡也疊也祝曰敗也折也史記折頸摺頥孫曰獰飈狂風也空衢天衢也○獰尼耕切摺之涉</hi>
<hi>切</hi>天地與頓撼<hi>孫曰頓撼揺撼也言獰飇之起天地亦且摇動也</hi>勉率吐歌詩<lb/>
尉汝别後覽<hi>尉一作慰</hi>
　　　石鼓歌<lb/>
　　　　<hi>樊曰歐陽文忠集古録云石鼔文在岐陽初不見稱于世至唐人始盛稱之而韋應物以</hi>
　　　　<hi>為周文王之鼓至宣王刻詩爾韓退之直以為宣王之鼔在今鳯翔孔子廟鼔有十先時</hi>
　　　　<hi>散棄于野鄭餘慶始置于廟而亡其二皇祐四年向傳師求于民間得之十皷乃足其文</hi>
<pb n="KR4c0045_WYG_005-13b"/>
　　　　<hi>可見者四百六十五磨滅不可識者過半然其可疑者四退之好古不妄者予姑取以為</hi>
　　　　<hi>信耳至于字畫亦非史籕不能作也文忠所跋如此此歌元和六年作孫曰石鼔文可見</hi>
　　　　<hi>者其畧曰我車既攻我馬既同又曰我車既好我馬既騊君子員獵員獵員游麋鹿速速</hi>
　　　　<hi>君子之求又左驂旛旛右驂騝騝秀弓時射麋豕孔庶又曰其魚維何維鱮維鯉何以槖</hi>
　　　　<hi>之維楊與柳橐符霄切說文曰囊也補注筆墨間録云此歌全仰止杜子美李潮八分小</hi>
　　　　<hi>篆歌才薄將奈石鼓何即子美云潮乎潮乎奈爾何快劍斫斷生蛟鼉即子美云快劍長</hi>
　　　　<hi>㦸森相向</hi>
張生手持石鼓文<hi>孫曰即張籍注見前題</hi>勸我試作石鼓歌少陵<lb/>
<pb n="KR4c0045_WYG_005-14a"/>
無人謫仙死才薄將奈石皷何周綱凌遲四海沸宣王<lb/>
憤起揮天戈大開明堂受朝賀<hi>孫曰孝經說曰明堂者天子布政之堂</hi>諸<lb/>
侯劔珮鳴相磨<hi>珮一作佩</hi>蒐于岐陽騁雄俊<hi>蒐狩也今岐山縣舊曰岐陽孫</hi>
<hi>曰左氏成有岐陽之蒐左氏言成王公今言宣王未詳</hi>萬里禽獸皆遮羅<hi>萬里作百里</hi>
鐫功勒成告萬世鑿石作鼓隳嵯峨<hi>嵯峨山髙貌</hi>從臣才藝<lb/>
咸第一揀選譔刻留山阿<hi>揀一作簡譔一作撰</hi>雨淋日炙野火燎<lb/>
鬼物守䕶煩撝訶<hi>撝指撝訶斥也○撝音麾</hi>公從何處得紙本毫髪<lb/>
盡備無差訛辭嚴義密讀難曉字體不類隸與科<hi>孫曰</hi>
<pb n="KR4c0045_WYG_005-14b"/>
<hi>說文云自秦書有八體八曰隸書始皇時程邈所定施于公府也科謂科斗書魯共王壞孔子宅得書論語孝</hi>
<hi>經人不復知有古文謂之科斗文字也</hi>年深豈免有缺劃<hi>忽麥切又音畫</hi>快劍斫<lb/>
斷生蛟鼉<hi>祝曰蛟鼉水蟲禮記伐蛟取鼉韓曰此下皆狀石鼓文如此杜子美李潮八分小篆歌所謂況</hi>
<hi>潮小篆逼秦相快劒長㦸森相向八分一字值千金蛟龍盤挐力屈强者也○鼉唐何切</hi>鸞翺鳯翥<lb/>
衆仙下<hi>祝曰選鳯騫翥飛孫曰翺翺翔也翥飛舉也仙人將下故鸞翺鳯翥以為先導也○翥章恕切</hi>
珊瑚碧樹交枝柯<hi>孫曰班固西都賦珊瑚碧樹周阿而生廣雅曰珊瑚珠也說文云生海中</hi>
<hi>色赤碧樹碧玉樹也淮南子曰崑崙山有玉樹在其北說文云碧石之青美者韓曰晉武帝賜王愷瑚瑚樹髙</hi>
<hi>三尺許枝柯抉踈世所罕比</hi>金繩鐵索鎖紐壯<hi>紐結也音狃</hi>古鼎躍水龍<lb/>
<pb n="KR4c0045_WYG_005-15a"/>
騰梭<hi>孫曰史記宋大丘社亡鼎淪于泗水彭城下秦始皇二十八年過彭城欲出鼎使千人没水求之弗</hi>
<hi>得韓曰漢武帝得鼎于汾水梭織具也樊曰晉書陶侃少時漁于雷澤網得一梭挂于壁有頃雷雨化為龍而</hi>
<hi>去龍騰一作騰龍</hi>陋儒編詩不得入二雅褊迫無委蛇<hi>大小雅為二雅</hi>
<hi>蛇一作佗委佗美也祝曰上于為切下音移詩委蛇委蛇注行可從迹也毛詩叶韻補音蛇唐何切行貌揚雄</hi>
<hi>反離騷駕八龍之委蛇今協歌字韻當從補音孫曰委委它它如山如河委佗者平易之貌委蛇與委它字同</hi>
孔子西行不到秦掎摭星宿遺羲娥<hi>補注來俊臣掎摭諸武掎牽一足也</hi>
<hi>說文偏引也摭拾也祝曰選劉季緒好掎摭利病摭拾也一本作拾孫曰羲娥日月也羲和曰御姮娥月御韓</hi>
<hi>曰詩意謂石鼓文不編于詩而二雅不載孔子刪詩小者具述而此文獨遺馬是猶掎摭星宿而遺日月也掎</hi>
<pb n="KR4c0045_WYG_005-15b"/>
<hi>音竒又舉綺切摭之石切又音灸宿音秀</hi>嗟余好古生苦晚<hi>樊曰蘇内翰鳯翔八觀詩其一</hi>
<hi>曰石鼓其曰韓公好古生巳遲我今況又百年後則此歌所謂好古生苦晚也</hi>對此涕淚雙滂<lb/>
沱<hi>滂沱大雨貌孫曰詩涕泗滂沱</hi>憶㫺初䝉博士徵其年始改稱元和<lb/>
<hi>孫曰元和元年公自江陵召為國子博士</hi>故人從軍在右輔<hi>孫曰右輔謂右扶風即鳯翔府</hi>
<hi>也公故人為鳯翔節度府從事故云從軍在右輔</hi>為我量度掘舊科<hi>孫曰謂安石鼓處上</hi>
<hi>云隸與科當作蝌字</hi>濯冠沐浴告祭酒<hi>孫曰唐制有祭酒一人從三品時公為博士故告之</hi>
<hi>也</hi>如此至寳存豈多氊苞席裹可立致十鼓祗載數駱<lb/>
駝<hi>孫曰駱駝巨獸也外國圖云大秦國人人長一丈五尺好騎駱駝即漢書匈奴傳云橐駝言能負囊而駝</hi>
<pb n="KR4c0045_WYG_005-16a"/>
<hi>物也</hi>薦諸太廟比郜鼎<hi>韓曰春秋桓二年取郜大鼎于宋戊申納于太廟郜音告</hi>光價<lb/>
豈止百倍過聖恩若許留太學諸生講解得切磋<hi>孫曰詩如</hi>
<hi>切如磋注治骨曰切象曰磋切磋相成之義韓曰觀詩意公盖欲遷此鼓于太學是時必有以沮之者也</hi>觀<lb/>
經洪都尚填咽<hi>孫曰漢靈帝元和元年二月始置鴻都門學熹平四年三月詔諸儒正五經文</hi>
<hi>字命議郎蔡邕為古文篆隸三體書之刻石于太學門外使後生晚學咸取正焉碑始立其覲見及摹寫者車</hi>
<hi>乗千兩填塞街陌鴻都與觀經盖二事公併用之洪或作鴻</hi>坐見舉國來奔波剜苔<lb/>
剔蘚露節角<hi>剜刻削一丸切</hi>安置妥帖平不頗<hi>頗不平也祝曰書惟逸惟頗楚</hi>
<hi>詞循繩墨而不頗○頗普禾切</hi>大厦深檐與覆盖經厯久逺期無他中<lb/>
<pb n="KR4c0045_WYG_005-16b"/>
朝大官老於事<hi>官一作夫</hi>詎肯感激徒媕婀<hi>孫曰詎豈也詎肯謂不肯也徒</hi>
<hi>但也媕婀不決貌謂但媕婀不決而巳○媕音庵又音掩婀音阿</hi>牧童敲火牛礪角誰<lb/>
復著手為摩挲<hi>韓曰後漢薊子訓至長安摩挲銅人○挲音娑</hi>日銷月鑠就埋<lb/>
没六年西顧空吟哦羲之俗書趂姿媚數紙尚可博白<lb/>
鵝<hi>樊曰晉王羲之傳山隂道士愛養鵝羲之求市之曰為寫道徳經當舉羣相贈羲之寫畢籠鵝而去其曰</hi>
<hi>俗書者周宣王時史籕始著大篆為籕書石鼓文籕書也秦變古為篆為隸今又變而為楷世俗書耳非古也</hi>
<hi>補注王得臣麈史云王右軍書多不講偏旁此退之所謂羲之俗書趂姿媚者也</hi>繼周八代争<lb/>
戰罷<hi>孫曰論語其或繼周者雖百世可知也八代謂漢魏晉宋齊梁陳隋樊曰自周而下不啻八代論其</hi>
<pb n="KR4c0045_WYG_005-17a"/>
<hi>正統又頗多説今以石鼔所在言之其秦漢魏晉元魏齊周隋八代歟</hi>無人收拾理則那<lb/>
<hi>那何也韓曰左氏宣二年犀兕尚多棄甲則那</hi>方今太平日無事柄用儒術崇<lb/>
丘軻安能以此尚論列願借辨口如懸河<hi>韓曰晉郭象能清言王衍</hi>
<hi>每去聽郭象語如懸河瀉水注而不竭</hi>石鼓之歌止于此嗚呼吾意其蹉<lb/>
跎<lb/>
　　　雙鳥<lb/>
　　　　<hi>集注蘇内翰作李太白畫像詩有曰化為二鳥鳴相酬一鳴一止三千秋或者遂謂此詩</hi>
　　　　<hi>為李杜作非也按栁仲塗雙鳥詩解云髙公子竒白雙鳥者當其韓之前後斯執政人也</hi>
<pb n="KR4c0045_WYG_005-17b"/>
　　　　<hi>一仕一隱本異末同故曰城市巖幽殊以别也下言盖以其辯姦詭比將壞其時也未知</hi>
　　　　<hi>斯孰氏耳予曰不然大凡韓之為心憂夫道也履行非孔氏者為夷矣故垂言以刺之釋</hi>
　　　　<hi>老俱夷而教殊故曰雙鳥又石林詩話云雙鳥詩殆不可曉嘗以問蘇丞相子容云意以</hi>
　　　　<hi>是指佛老二學以其終篇本末考之或然又筆墨間録云劉僴言雙鳥詩為二氏作予嘗</hi>
　　　　<hi>言其然以其中有云不停兩鳥鳴大法失九疇周公不為公孔丘不為丘頗似云二氏之</hi>
　　　　<hi>言亂周孔之教耳此詩仲塗解甚詳洪慶善又祖其意而箋之揆以它説于理為近今備</hi>
　　　　<hi>載焉</hi>
雙鳥海外飛飛來到中州<hi>柳曰其所從來不在中國後漸而至洪曰非周孔之教而</hi>
<pb n="KR4c0045_WYG_005-18a"/>
<hi>行乎中國</hi>一鳥落城市<hi>栁曰釋之為教必處都邑樊曰禍福之說足以鼓動羣衆</hi>一鳥集<lb/>
巖幽<hi>栁曰老之為教棲息山林洪曰清浄無為集一作巢</hi>不得相伴鳴爾來三千<lb/>
秋<hi>栁曰二教雖來未明于世洪曰不相為謀其來久矣</hi>兩鳥各閉口萬象銜口頭<lb/>
<hi>唐曰既未得明其教其言亦未能大盡于物祝曰二家之說包羅萬象不鳴則巳</hi>春風捲地起<lb/>
百鳥皆飄浮<hi>栁曰正道衰澆風盛故比之春風百鳥飄浮衆邪興也洪曰春風起則百鳥飛且鳴</hi>
<hi>矣天下之善鳴者遇其時各以其術自奮</hi>兩鳥忽相逢百日鳴不休<hi>栁曰釋老乃得</hi>
<hi>競出而扇于民久益張矣洪曰二氏並行各騁其辯</hi>有耳聒皆聾有舌反自羞<hi>栁曰</hi>
<hi>謂其惔誕而繁極巳莫及也</hi>百舌舊饒聲從此恒低頭<hi>栁曰百舌謂百子也從來</hi>
<pb n="KR4c0045_WYG_005-18b"/>
<hi>作文著書從此不能出其上洪曰雖善辯者无所容其喙</hi>得病不呻喚泯黙至死休<lb/>
<hi>栁曰謂其道或世不用遂至死乃休矣洪曰忍死受害不敢復言黙一作然</hi>雷公告天公百<lb/>
物須膏油<hi>柳曰間有忿而訴于上故曰雷公告天公以假為喻也百物須膏油者使王化復其不敗</hi>
<hi>于生矣洪曰天公喻君也膏澤不下于民以兩鳥鳴故也</hi>自從兩鳥鳴聒亂雷聲收<lb/>
<hi>栁曰盖謂帝王之道不能光行于天下洪曰雷者天下號令雷聲收則號令不行也</hi>鬼神怕嘲詠<lb/>
造化皆停留<hi>柳曰或有哲智之人將誅殛以全其變則懼所以言之有素也乃停留其造作鬼神</hi>
<hi>者造化所從出也鬼神畏其號令而況人乎</hi>草木有微情挑抉示九州<hi>洪曰萬物</hi>
<hi>有成理而不說今則說之○挑吐彫切抉于決切古穴二切</hi>蟲鼠誠微物不堪苦誅<lb/>
<pb n="KR4c0045_WYG_005-19a"/>
求<hi>栁曰謂其無所漏脫于幽㣲也洪曰誅求至于蟲䑕甚矣</hi>不停兩鳥鳴百物皆生<lb/>
愁<hi>栁曰茍世不息其如此則畏其生死罪福而愁憂矣</hi>不停兩鳥鳴自此無春秋<lb/>
不停兩鳥鳴日月難旋輈<hi>張流切</hi>不停兩鳥鳴大法失九<lb/>
疇<hi>洪曰凡在天地間居者皆不得其所</hi>周公不為公孔丘不為丘<hi>栁曰自此亂而</hi>
<hi>時無其春秋矣日月亦莫紀其序矣大法亦失其九疇矣周孔之道亦絶滅矣洪曰孟子曰楊墨之道不熄孔</hi>
<hi>子之道不著與此同意</hi>天公怪兩鳥各捉一處囚<hi>栁曰若此乃釋老之教果遂分</hi>
<hi>焉雖行于世各有拘其時政矣洪曰有王者作則兩鳥不得争鳴于天下</hi>百蟲與百鳥然後<lb/>
鳴啾啾<hi>栁曰然後世得不全絶其言他道者乃云百蟲百鳥鳴而復啾啾矣洪曰能言之類各得伸其</hi>
<pb n="KR4c0045_WYG_005-19b"/>
<hi>說</hi>兩鳥既别處閉聲省愆尤<hi>栁曰教之既有其限不混然而使民夷也各守其方</hi>
<hi>而省度矣</hi>朝食千頭龍暮食千頭牛朝飲河生塵暮飲海絶<lb/>
流<hi>唐曰尚復信奉者衆耗世害世率四海之大幾被其困焉</hi>還當三千秋更起鳴相<lb/>
酬<hi>栁曰謂其後尤不能終如此矣復有其甚或者久而見興也洪曰兩鳥閉聲而省愆尤宜其衰也然蠶食</hi>
<hi>于民猶如此其甚盖不能扼其吭絶其聲則久而復鳴理勢之必然也</hi>
　　　贈劉師服<lb/>
　　　　<hi>樊曰詩云只今年纔四十五元和七年作也</hi>
羨君齒牙牢且潔大肉硬餅如刀截我今呀豁落者多<lb/>
<pb n="KR4c0045_WYG_005-20a"/>
<hi>韓曰呀含牙張口貌音牙</hi>所存十餘皆兀臲<hi>兀臲不安也或作矶[危*臬]孫曰又作杌隍書邦之</hi>
<hi>杌隉臲音臬</hi>匙抄爛飯穩送之合口軟嚼如牛呞<hi>呞説文云吐而噍孫</hi>
<hi>曰爾雅牛曰齝羊曰<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>牛食已久復出嚼之曰齝與呞同韓曰楞嚴經撟梵鉢提有牛呞病○呞音癡</hi>妻<lb/>
兒恐我生悵望盤中不飣栗與棃<hi>飣丁定切</hi>祗今年纔四十<lb/>
五<hi>韓曰杜詩只今年纔十六七</hi>後日懸知漸莽鹵<hi>祝曰莊子曰為□焉可莽鹵注不用</hi>
<hi>心也○莽莫補切鹵音魯</hi>朱顔皓頸訝莫親此外諸餘誰更數憶昔<lb/>
太公仕進初口含兩齒無贏餘<hi>樊曰荀子文王舉太公于州人而用之夫人行</hi>
<hi>年七十有二<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然而齒/墜矣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然齒落之貌</hi>虞翻十三此豈少<hi>此一作比</hi>遂自惋<lb/>
<pb n="KR4c0045_WYG_005-20b"/>
恨形于書<hi>祝曰自惋驚歎也選撫空懷而自惋孫曰吳書虞翻字仲翔年十二客有候其兄者不過</hi>
<hi>翻翻追與書曰僕聞虎魄不取腐芥磁石不受曲鍼過而不存不亦宜乎客得書竒之由是見稱○惋烏貫切</hi>
<hi>遂一作遽</hi>丈夫命存百無害誰能檢㸃形骸外<hi>韓曰莊子申徒嘉謂鄭子</hi>
<hi>産曰子與我游于形骸之内而索我于形骸之外不亦過乎</hi>巨緍東釣儻可期與子<lb/>
共飽鯨魚膾<hi>孫曰莊子任公子為大釣巨縯五十犗以為餌蹲乎㑹稽投竿東海已而大魚食之</hi>
<hi>自制河以東蒼梧以北莫不厭若魚者廣州記曰鯨鯤長百丈大亦稱之目即明月珠也韓曰舊史云駙馬都</hi>
<hi>尉于季友居喪與進士劉師服夜飲師服流連州公亦繼貶潮陽幾若詩語之䜟補注東坡云嘗譏韓子隘且</hi>
<hi>陋一飽鯨魚何足膾</hi>
<pb n="KR4c0045_WYG_005-21a"/>
　　　題炭谷湫祠堂<lb/>
　　　　<hi>樊曰按陸長源辨疑志云長安城南四十里有靈母谷俗呼為炭谷宋敏求長安志則云</hi>
　　　　<hi>炭谷在萬年縣南六十里又云澄源夫人湫廟在終南山炭谷公所云炭谷湫不出此韓</hi>
　　　　<hi>曰公南山詩有云因縁窺其湫即此公時在京師作湫龍居也慈由切</hi>
萬生都陽明<hi>孫曰萬生萬物也陽明照明也陽明陰晦故曰陽明</hi>幽暗鬼所寰<hi>孫曰</hi>
<hi>寰亦居也</hi>嗟龍獨何智出入人鬼間<hi>孫曰明晦皆居之</hi>不知誰為助<lb/>
若執造化關<hi>關關鍵也</hi>厭處平地水巢居挿天山<hi>孫曰挿天之山髙山</hi>
<hi>也樊曰湫夲在南山平地一曰風雷移居于上或云公龍移詩天昏地黒蛟龍移云云即此也</hi>列峯若<lb/>
<pb n="KR4c0045_WYG_005-21b"/>
攅指<hi>孫曰若聚十指○攅音㠝</hi>石盂仰環環<hi>孫曰池小似盂環環圓貌</hi>巨靈髙其<lb/>
捧<hi>韓曰薛綜西京賦注云華山首陽夲一山河神巨靈以手擘開其上巨靈神之有巨力者</hi>保此一<lb/>
掬慳<hi>孫曰匊謂以手捧物一匊言小也詩終朝采緑不盈一匊慳恡也丘閉切</hi>森沈固含蓄<lb/>
本以儲陰姦<hi>孫曰陰姦謂龍猶南山詩所謂凝湛閉陰嘼也</hi>魚鼈䝉擁䕶羣嬉<lb/>
傲天頑翾翾棲託禽<hi>翾小飛也祝曰說文息也韓曰楊子朱鳥翾翾許縁切</hi>飛飛<lb/>
一何閒祠堂像侔真擢玉紆煙鬟<hi>鬟髻也</hi>羣怪儼伺候恩<lb/>
威在其顔我來日正中悚惕思先還<hi>悚一作怵</hi>寄立尺寸地<lb/>
敢言來途艱吁無吹毛刄血此牛蹄殷<hi>孫曰吹毛良劒也牛蹄蹄涔小</hi>
<pb n="KR4c0045_WYG_005-22a"/>
<hi>水也言我豈無吹毛之劔血此牛蹄水令殷乎言欲殺此龍也殷赤黒色左傳左輪朱殷注血深也殷烏聞切</hi>
至今乗水旱鼔舞寡與鰥<hi>孫曰鼓舞謂所禱也周禮國大旱則帥巫而舞雩是水旱</hi>
<hi>之際有鼓舞也孟子老而無妻曰鰥老而無夫曰寡</hi>林叢鎮冥冥<hi>叢草叢生貌冥㝠幽黑也</hi>窮<lb/>
年無由刪妍英雜艶實<hi>英花也妍作研者非</hi>星瑣黄朱班<hi>孫曰黄朱班謂</hi>
<hi>黄朱相雜班文也瑣小也</hi>石級皆險滑<hi>石級石/磴也</hi>顛躋莫牽攀<hi>孫曰書今爾無</hi>
<hi>指告于顛躋注云顛隕躋墜也</hi>尨區雛衆碎付與宿巳頒<hi>頒大也</hi>棄去可<lb/>
奈何吾其死茅菅<hi>茅菅草名韓曰詩露彼菅茅菅音姦</hi>
　　　聽穎師彈琴<lb/>
<pb n="KR4c0045_WYG_005-22b"/>
　　　　<hi>集注西清詩話云六一居士嘗問東坡琴詩孰優坡答以退之聽穎師琴公曰此祇是琵</hi>
　　　　<hi>琶耳吳僧義海以琴名世或以六一語問海海曰歐陽公一代英偉然斯語誤矣昵昵兒</hi>
　　　　<hi>女語恩怨相爾女言輕柔細屑真情出見也劃然變軒昂勇士赴敵場精神餘謹聳觀聽</hi>
　　　　<hi>也浮雲栁絮無根蔕天地濶逺隨飛揚縱横變態浩乎不失自然也喧啾百鳥羣忽見孤</hi>
　　　　<hi>鳯凰又見穎孤絶不同流俗下里聲也躋攀分寸不可上失勢一落千丈强起伏抑揚不</hi>
　　　　<hi>主故常也皆指下絲聲妙處惟琴為然琵琶格上聲烏能爾耶退之深得其趣未易譏評</hi>
　　　　<hi>也洪氏亦曰或云浮雲栁絮無根蔕云云此泛聲也謂輕非絲重非木也喧啾百鳥羣云</hi>
　　　　<hi>云泛聲中寄指聲也躋攀分寸不可上吟繹聲也失勢一落千文强厯聲也善琴者云此</hi>
<pb n="KR4c0045_WYG_005-23a"/>
　　　　<hi>數聲最難工文忠公以為聽琵琶詩東坡作聽琴詩恨文忠公不及見二公之論似未必</hi>
　　　　<hi>然</hi>
昵昵兒女語<hi>祝曰玉篇呢喃小聲多言也音尼又昵質切</hi>恩怨相爾汝劃然<lb/>
變軒昂<hi>孫曰劃截之聲激烈也</hi>勇士赴敵場浮雲栁絮無根蔕天<lb/>
地濶逺隨飛揚喧啾百鳥羣忽見孤鳯凰躋攀分寸不<lb/>
可上失勢一落千丈强嗟余有兩耳未省聽絲篁<hi>絲篁絲竹</hi>
<hi>也</hi>自聞穎師彈起坐在一牀<hi>孫曰言不寐也牀一作旁</hi>推手遽止之<lb/>
<hi>推他囘切</hi>溼衣淚滂滂穎乎爾誠能<hi>穎乎一作穎師一本又作穎乎穎乎爾誠能</hi>
<pb n="KR4c0045_WYG_005-23b"/>
無以冰炭置我腸<hi>孫曰冰炭言彈琴工拙之意韓曰當是琴操必有感于公者故聽終而悲</hi>
<hi>焉</hi>
　　　送陸暢歸江南<lb/>
　　　　<hi>洪曰暢字達大嘗著蜀道易酉陽雜俎云暢江東人娶董溪女溪墓誌云丞相隴西公第</hi>
　　　　<hi>二子遷商州刺史除名徙封州死湘中明年許歸塟元和八年十一月塟河南長女嫁吳</hi>
　　　　<hi>郡陸暢詩云迎婦丞相府即此也我實門下士退之嘗為董晉從事永負湘中墳送暢時</hi>
　　　　<hi>溪未歸塟也</hi>
舉舉江南子<hi>孫曰舉舉猶楚楚暢吳郡人故云江南子</hi>名以能詩聞<hi>樊曰暢貢舉之</hi>
<pb n="KR4c0045_WYG_005-24a"/>
<hi>年對雪落句云天人寧底巧剪水作花飛山齋玩月云起來自擘書窓破恰漏清光落枕前經崔諫議林亭云</hi>
<hi>蟬噪入雲樹風開無主花及登蘭省遇雲陽公主下降暢為擯相有詠簾詠行障催粧等作内人以暢吳音才</hi>
<hi>思敏㨗以詩嘲之暢酬曰粉面仙郎選聖朝偶逢秦女學吹簫須教翡翠聞王母不奈烏鳶噪鵲橋觀此可見</hi>
<hi>其能詩矣</hi>一來取髙第<hi>韓曰暢元和元/年登進士第</hi>官佐東宫軍<hi>孫曰暢舉進士</hi>
<hi>為皇太子僚屬</hi>迎婦丞相府<hi>見題/注</hi>誇映秀士羣<hi>韓曰禮記王制命鄉論秀士升</hi>
<hi>之司徒曰選士一本士作才</hi>鳴鸞桂樹間<hi>孫曰孫氏瑞應圖曰鸞者赤神之精鳯凰之佐</hi>觀<lb/>
者何繽紛<hi>孫曰繽紛多貌補注言雜也楊雄勿繽紛徃來繽正賓切</hi>人事喜顛倒旦<lb/>
夕異所云<hi>孫曰言事多變也</hi>蕭蕭青雲幹逐逐荆棘焚<hi>韓曰暢歸</hi>
<pb n="KR4c0045_WYG_005-24b"/>
<hi>江南必有其故所不可得而詳矣</hi>歲晚鴻雁過鄉思見新文踐此秦關<lb/>
雪家彼吳洲雲悲啼上車女<hi>韓曰禮記出御婦車</hi>骨肉不可分感<lb/>
概都門别丈夫酒方醺我實門下士<hi>見題注</hi>力薄蚋與蚊<lb/>
<hi>祝曰孟子蠅蚋姑嘬之蚋儒稅切</hi>受恩即不報永負湘中墳<hi>補注溪墓誌云溪除</hi>
<hi>名徙死湘中明年立皇太子有詔令許歸塟元和八耶年塟河南此云湘中墳豈公作此詩時尚藁塟湘中</hi>
　　　送進士劉師服東歸<lb/>
　　　　<hi>唐曰在京師作次前後詩當在元和七年詩云夏愧作雲屯又當在其年夏</hi>
猛虎知檻穽<hi>孫曰司馬遷與任安書曰猛虎在深山百獸震恐及在檻穽之中摇尾而求食檻圏</hi>
<pb n="KR4c0045_WYG_005-25a"/>
<hi>穽坑皆所以取猛獸</hi>坐貪茹孤㹠<hi>茹一作如樊曰非㹠與豚同徒門切</hi>丈夫在富貴<lb/>
豈必守一門公心有勇氣公口有直言奈何任埋没不<lb/>
自求騰軒僕本亦進士頗嘗究根源由來骨鯁材喜被<lb/>
軟弱吞低頭受侮笑隱忍硉兀寃<hi>硉兀危石也或作硉矹韓曰選江賦巨石</hi>
<hi>硉以前却硉音聿又勤没切兀五怱切</hi>泥雨城東路夏槐作雲屯<hi>韓曰劉表傳雲</hi>
<hi>屯冀馬</hi>還家雖闕短指日親晨飧<hi>孫曰束晳南陔詩馨爾夕膳潔爾晨飧</hi>攜<lb/>
持令名歸自足貽家尊時節不可翫親交可攀援<hi>援引也音</hi>
<hi>爰</hi>勉來取金紫勿久休中園<lb/>
<pb n="KR4c0045_WYG_005-25b"/>
　　　嘲魯連子<lb/>
　　　　<hi>樊曰魯連齊人太史公曰魯連其指意雖不合大義然余多其在布衣之位蕩然不詘于</hi>
　　　　<hi>諸侯談說于當世折卿相之權公乃云爾何哉抑豈有所諷也</hi>
魯連細兒黠<hi>惠八切</hi>有似黄鷂子<hi>祝曰鷂鷙鳥也列子鷂之為鸇鷂弋照切</hi>田<lb/>
巴兀老蒼憐汝矜爪觜<hi>孫曰齊之辯者曰田巴辯于徂丘而議于稷下毁五帝罪三王</hi>
<hi>一日而服千人有徐刼弟子曰魯連謂刼曰臣願當田子使不得復說韓曰魯連徃見田巴而謂曰今楚軍南</hi>
<hi>趙髙唐亡在朝夕今臣將罷南陽之師還髙唐之兵所貴談說者此也如先王之言有似梟音人皆惡之巴于</hi>
<hi>是杜口易業終身不談</hi>開端要驚人雄跨吾厭矣<hi>跨越也</hi>髙拱禪鴻<lb/>
<pb n="KR4c0045_WYG_005-26a"/>
聲<hi>禪時戰切</hi>若輟一杯水<hi>孫曰髙拱拱手也禪鴻聲謂堯舜以天下禪讓僅若棄一杯水耳</hi>
獨稱唐虞賢顧未知之耳<hi>孫曰以天下與人于堯舜何足道者而仲連以唐虞為賢</hi>
<hi>盖未知之耳此田巴所以憐其矜爪觜也</hi>
　　　贈張籍<lb/>
　　　　<hi>韓曰此詩大意以其子之恵為喜焉耳張籍後有祭公詩云坐令其子拜常呼幼時名與</hi>
　　　　<hi>詩意合補注蔡寛夫詩話云舊說退之子不慧讀金根車改為金銀然退之贈張籍詩所</hi>
　　　　<hi>謂召令吐所記解摘了瑟僴則不應不識字也不知詩之所稱乃此子乎</hi>
吾老嗜讀書<hi>嗜一作著</hi>餘事不挂眼有兒雖甚憐教示不免<lb/>
<pb n="KR4c0045_WYG_005-26b"/>
簡君來好呼出踉蹡越門限<hi>踉蹡急行貌亦行不止貌補注潘岳曰已踉蹡而徐</hi>
<hi>來○踉音郎又音亮蹡音鏘又七醬切</hi>懼其無所知見則先愧𧹞<hi>與赧同祝曰孟</hi>
<hi>子觀其色赧赧然○赧乃版切</hi>昨因有縁事上馬挿手版<hi>孫曰手版笏也笏簿手版</hi>
<hi>一物而異名韓曰輿服志八坐尚書執笏者自筆綴手版頭其餘王公卿士俱執手版正主于敬</hi>留君<lb/>
住㕔食使立侍盤醆<hi>醆爵也阻限切</hi>薄暮歸見君迎我笑而莞<lb/>
<hi>莞微笑貌祝曰論語夫子莞爾而笑莞胡版切</hi>指渠相賀言此是萬金產吾愛<lb/>
其風骨粹美無可揀試將詩義授如以肉貫丳<hi>孫曰丳所以貫</hi>
<hi>肉初限切</hi>開袪露毫末<hi>孫曰袪衣袂開/袪猶開懷也</hi>自得髙<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼<hi>
                        <graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼山屈曲貌</hi>
<pb n="KR4c0045_WYG_005-27a"/>
<hi>祝曰選連崗岩以<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>嵼一作蹇嵼髙貌孫曰楚/詞思蹇嵼而不釋是矣○<graphic n="KR1132" url="https://raw.githubusercontent.com/kanripo/KR-Gaiji/master/images/KR1132.png" mimeType="image/png"/>基展切嵼所簡切</hi>我身蹈<lb/>
丘軻<hi>補注東坡詩云翁如退之蹈丘軻我身一作子身</hi>爵位不早綰固宜長有<lb/>
人文章紹編剗<hi>楚限切</hi>感荷君子徳怳若乗杇棧<hi>孫曰乗杇棧謂</hi>
<hi>驚喜也○怳許徃切棧吐版切</hi>召令吐所記解摘了瑟僩<hi>孫曰解摘謂解釋也詩瑟</hi>
<hi>兮僴兮注矜莊寛大也禮記瑟兮僴兮恂慄也僴遐板切</hi>顧視窓壁間親戚競覘矕<lb/>
<hi>矕切視也韓曰說文目矕矕也祝曰前漢矕龍虎之文舊矣○覘丑簾切矕武板切</hi>喜氣排寒冬<lb/>
逼耳鳴睍睆<hi>祝曰詩睍睆黄鳥睍胡睆切睆户版切</hi>如今更誰恨便可耕灞滻<hi>韓曰</hi>
<hi>滻水出藍田谷灞陵入灞孫曰灞滻長安二水名司馬相如上林賦曰終始灞滻出入涇渭詩意謂有子如此</hi>
<pb n="KR4c0045_WYG_005-27b"/>
<hi>便可謀歸耕也○滻音産</hi>
　　　調張籍<lb/>
　　　　<hi>補注筆墨間録曰退之參李杜透機關處于調張籍詩見之我願生兩翅捕逐出八荒以</hi>
　　　　<hi>下至乞君飛霞珮與我髙頡頏此領㑹語也從退之言詩者多而獨許籍者以其有見處</hi>
　　　　<hi>可傳衣耳</hi>
李杜文章在光豓萬丈長不知羣兒愚那用故謗傷<hi>集注</hi>
<hi>元稹李杜優劣論云詩人以來未有如子美者李陽冰序李太白詩云風騷之後千載獨步唯公一人退之論</hi>
<hi>李杜無優劣如薦士詩云勃興得李杜城南聯句云蜀雄李杜抜感春詩云近憐李杜無檢束醉留東野云昔</hi>
<pb n="KR4c0045_WYG_005-28a"/>
<hi>年因讀李白杜甫詩酬司門盧四兄望秋作云逺追甫白感至諴石鼓歌云少陵無人謫仙死及此云云公于</hi>
<hi>李杜未嘗分優劣也東坡謂公追逐李杜參翺翔亦可以見公之意魏道輔云公作此詩為徵之發盖稹作李</hi>
<hi>杜優劣論先杜後李故爾黄魯直云吾友黄介讀李白優劣論曰論文正不當如此予以為知言臨川剛取四</hi>
<hi>家詩則以老杜為第一文忠第二退之第三李白第四其說云歐公文章不及退之至詩則各有所長太白十</hi>
<hi>首九説□與婦人其才豪俊亦可取也然文忠于退之退之于太白皆自謂不可企及何耶</hi>蚍蜉撼<lb/>
大樹<hi>蚍蜉大螘也○蚍音毗蜉音浮</hi>可笑不自量伊我生其後舉頸遥<lb/>
相望<hi>音忘</hi>夜夢多見之晝思反微茫徒觀斧鑿痕不矚治<lb/>
水航想當施手時巨刃磨天揚垠崖劃崩豁<hi>垠岸也一作根</hi>乾<lb/>
<pb n="KR4c0045_WYG_005-28b"/>
坤罷雷硠<hi>硠山崩聲也孫曰左思曰拉獵雷硠韓曰硠磕石聲郭璞江賦巴東之峽夏禹疏鑿絶岸</hi>
<hi>萬文壁立霞駮又云豃如池裂豁若天開觸曲崖以縈繞駭崩浪而相礧詩意謂李杜文章如禹疏鑿江峽雖</hi>
<hi>有迹可尋而當時運量之巧則今不可得而覩矣○硠音郎</hi>惟此兩夫子家居率荒<lb/>
涼帝欲長吟哦故遣起且僵<hi>僵仆也</hi>翦翎送籠中<hi>韓曰襧衡鸚鵡</hi>
<hi>賦閑以雕籠翦其翅羽</hi>使看百鳥翔平生千萬篇金薤垂琳琅<hi>祝曰</hi>
<hi>書厥貢惟球琳琅玕注球琳皆玉名琅玕石而似珠韓曰金薤書也古有薤葉書詳見<graphic n="KR1174" url="https://raw.githubusercontent.com/kanripo/KR-Gaiji/master/images/KR1174.png" mimeType="image/png"/>嶁山詩注琳琅石也</hi>
<hi>言李杜文章播于金石云爾○琳音林琅音郎</hi>仙官勑六丁<hi>孫曰六丁者六甲中丁神也謂甲子</hi>
<hi>旬丁卯為神之類</hi>雷電下取將<hi>補注異人記云上元中台州道士王逺知善易知人死生禍福</hi>
<pb n="KR4c0045_WYG_005-29a"/>
<hi>作易總十五卷一日雷雨雲霧中一老人語逺知曰所泄者書何在上帝命吾攝六丁雷電追取逺知惶懼据</hi>
<hi>地旁有六人青衣巳捧書立矣老人責曰上方禁文自有飛文保衞金科秘藏𤣥都汝何者輙藏緗帙逺知曰</hi>
<hi>青丘元老傳授也</hi>流落人間者太山一毫芒我願生兩翅<hi>一作願生</hi>
<hi>兩翅翎</hi>捕逐出八荒精神忽交通百怪入我腸刺手抜鯨<lb/>
牙<hi>祝曰周禮徒三刺○刺七赤切</hi>舉瓢酌天漿<hi>魏道輔云髙至于酌天漿幽至于抜鯨牙其思</hi>
<hi>賾深逺如此詎止于曹劉沈宋之間耶</hi>騰身跨汗漫<hi>孫曰淮南子若士與汗漫期于九垓之上</hi>
<hi>汗漫猶茫洋也</hi>不著織女襄<hi>一作箱一作相孫曰詩跂彼織女終日七襄襄駕也從旦至暮七辰</hi>
<hi>辰一移因謂之七襄今作相誤也○著七畧切</hi>顧語地上友經營無太忙乞君<lb/>
<pb n="KR4c0045_WYG_005-29b"/>
飛霞珮<hi>祝曰乞與人物也後漢乞楊生師音氣</hi>與我髙頡頏<hi>韓曰詩頡之頏之飛而上</hi>
<hi>曰頡下曰頏○頡胡結切頏音航</hi>
　　　盧郎中雲夫寄示送盤谷子詩二章歌以和之<lb/>
　　　　<hi>盧郎中盧汀也孫曰盤谷在孟州齊源縣太行山之南李愿居之因號盤谷子韓曰貞元</hi>
　　　　<hi>十七年公送李愿歸盤谷有序此時元和七年冬長安作詳詩意可見又云十年蠢蠢隨</hi>
　　　　<hi>朝行盖自貞元十九年癸未為御史登朝至元和七年壬辰為十年矣東坡云退之尋常</hi>
　　　　<hi>詩自謂不逮老杜此詩獨不減子美云一本無二章二字</hi>
昔尋李愿向盤谷正見髙崖巨壁爭開張是時新晴天<lb/>
<pb n="KR4c0045_WYG_005-30a"/>
井溢<hi>孫曰天井關名在太行山上水經曰天井溪出天井關此流注白水世謂之北流泉</hi>誰把長<lb/>
劔倚太行<hi>孫曰水自天井傾寫而下如長劔之倚山韓曰宋玉賦曰良劔耿介倚天外○行音航</hi>
衝風吹破落天外<hi>孫曰楚詞衝風起兮水揚波衝風飄風也吹破謂吹此長劔之水</hi>飛<lb/>
雨白日灑洛陽<hi>孫曰水漂散如雨</hi>東蹈燕川食曠野<hi>燕川地名</hi>有饋<lb/>
木蕨芽滿筐<hi>蕨菜也筐箱也</hi>馬頭溪深不可厲<hi>孫曰詩深則厲淺則揭由膝以</hi>
<hi>下為掲由膝以上為涉由帶以上為厲馬頭溪名</hi>借車載過水入箱<hi>孫曰言水深也箱車</hi>
<hi>上筐可以盛者</hi>平沙緑浪榜方口<hi>祝曰榜進船又船人也楚詞齊吳榜以擊汰孫曰方口地</hi>
<hi>名榜與搒同又音謗又胡孟切</hi>鴈鴨飛起穿垂楊<hi>鴈鴨一作鶩鴈一作燕鴈</hi>窮探極<lb/>
<pb n="KR4c0045_WYG_005-30b"/>
覽頗恣横<hi>探他南切</hi>物外日月本不忙歸來辛苦欲誰為坐<lb/>
令再徃之計墮眇芒<hi>一作渺茫</hi>閉門長安三日雪推書撲筆<lb/>
歌慨慷<hi>祝曰撲擲也蜀志未嘗不撲之于池慷慨歎也韓曰魏武帝曰慨當以慷憂思難忘祝曰選中</hi>
<hi>矯厲而慨慷注抑揚意氣也○推他囘切撲弼角切慷音康</hi>旁無壯士遣屬和<hi>祝曰屬連</hi>
<hi>也書爾忱不屬和聲相應也易其子和之○屬音燭和胡卧切</hi>逺憶盧老詩顛狂開緘<lb/>
忽覩送歸作字向紙上皆軒昂又知李侯竟不顧方冬<lb/>
獨入崔嵬藏<hi>孫曰詩陟彼崔嵬崔髙山貌謂盤谷也</hi>我今進退幾時決十<lb/>
年蠢蠢隨朝行<hi>孫曰蠢蠢無知之貌</hi>家請官供不報答無異雀鼠<lb/>
<pb n="KR4c0045_WYG_005-31a"/>
偷太倉行抽手版付丞相<hi>手版笏也</hi>不待彈劾還耕桑<hi>劾胡㮣切又胡得切</hi>
　　　寄皇甫湜<lb/>
　　　　<hi>孫曰湜字持正睦州新安人詩故云睦州吏</hi>
敲門驚晝睡問報睦州吏<hi>睦一作乃</hi>手把一封書<hi>韓曰老杜述懐詩自</hi>
<hi>寄一封書今已十月後</hi>上有皇甫字拆書放床頭<hi>拆一作坼</hi>涕與淚垂<lb/>
泗<hi>孫曰自鼻為涕自目為淚泗水名洪曰涕泗一也退之此語似乎率爾余曰不然詩曰涕泗滂沱滂沱横</hi>
<hi>流貌易曰出涕沱若言涕出如沱沱水名也今曰涕與淚垂泗言涕淚之出如泗水耳</hi>昏昏還就<lb/>
枕惘惘夢相值<hi>惘失志音罔</hi>悲哉無竒術安得生兩翅<hi>韓曰北齊</hi>
<pb n="KR4c0045_WYG_005-31b"/>
<hi>邢子牙遊仙詩安得金仙術兩腋生羽翼</hi>
　　　病中贈張十八<lb/>
　　　　<hi>韓曰張十八籍也貞元十四年公佐汴州籍為公所薦送明年登第又明年居喪服除補</hi>
　　　　<hi>太常寺太祝此詩謂抱能未施邦豈籍未第時作或既第而未仕時乎歐陽嘗評此詩見</hi>
　　　　<hi>此日足可惜注</hi>
中虛得暴下避冷卧北窓<hi>韓曰晉陶潜髙卧北窓之下</hi>不蹋曉鼓朝<lb/>
安眠聽逄逄<hi>逄逄鼓聲也祝曰詩鼉鼓逄逄薄紅切淮南子吕氏春秋皆作韸○韸薄江切今協</hi>
<hi>窓字韻宜從韸之音</hi>籍也處閭里抱能未施邦文章自娛戲金石<lb/>
<pb n="KR4c0045_WYG_005-32a"/>
日擊撞<hi>孫曰八音也金謂鐘石謂磬</hi>龍文百斛鼎筆力可獨扛<hi>說文扛横</hi>
<hi>關對舉也孫曰揚子秦掉武烏獲任鄙扛鼎抃牛史記秦武王與孟說舉龍文之鼎扛舉也樊曰項羽力扛鼎</hi>
<hi>○扛音江</hi>談舌久不掉<hi>韓曰張儀掉三寸舌掉摇也徒弔切</hi>非君亮誰雙扶机<lb/>
導之言<hi>机一作几</hi>曲節初樅樅<hi>樊曰博雅樅撞也祝曰前漢樅金鼓○樅音窓</hi>半塗<lb/>
喜開鑿派别失大江吾欲盈其氣不令見麾幢<hi>麾旌麾幢幡幢</hi>
牛羊滿田野解斾束空杠<hi>杠旗竿祝曰爾雅素練綢杠孫曰漢武帝元光二年匈奴</hi>
<hi>將十萬騎入武州塞見畜布野而無人收者怪之乃引還去所謂牛羊滿田野解斾束空杠盖此類也○杠音</hi>
<hi>江</hi>傾罇與斟酌四壁堆甖缸<hi>甖缶也缸瓶也酒器工音鶯下胡江切</hi>𤣥帷<lb/>
<pb n="KR4c0045_WYG_005-32b"/>
隔雪風照鑪釘明釭<hi>釭燈也祝曰選西都賦金釭銜壁注謂燈也○釘音定又的令切釭</hi>
<hi>音江</hi>夜䦨縱捭闔<hi>捭開也韓曰鬼谷子有捭闔篇舊史言籍性詭激而公詩言其捭闔信矣捭音擺闌一作</hi>
<hi>話</hi>哆口疎眉痝<hi>哆脣下垂痝多毛貌洪曰公穪張籍哆口疎眉痝魏灝稱李太白眸子炯然哆如餓虎二公狀</hi>
<hi>貌可想見也○哆昌者切</hi>勢侔髙陽翁坐約齊横降<hi>孫曰酈食其髙陽人田横立田</hi>
<hi>廣為齊王身相之以距漢髙帝使食其說横與連和横然之罷厯下軍慿軾下齊七十餘城○降胡江切</hi>連<lb/>
日挾所有形軀頓胮肛<hi>胮肛脹大之貌上匹江切下許江切</hi>歸將乃徐謂<lb/>
子言得無哤<hi>樊曰管子四民雜處則其言哤注哤亂也孫曰哤雜也得無哤謂籍所言其間得無</hi>
<hi>雜乎○哤音厖</hi>迴軍與角逐<hi>角鬬也軍/一作君</hi>斫樹收窮龎<hi>孫曰史記孫臏為龎</hi>
<pb n="KR4c0045_WYG_005-33a"/>
<hi>涓所刖㑹齊使如魏竊載與歸其後魏攻韓韓告急于齊使田忌將而徃直走大梁龎涓聞之去韓而歸臏度</hi>
<hi>其行暮當至馬陵乃斫大樹白而書之曰龎涓死于此樹之下而令善射者萬弩夾道而伏涓果夜至斫樹下</hi>
<hi>見白書鑚火燭之讀未畢齊軍萬弩俱發涓兵敗乃自剄曰遂成孺子之名韓曰公始也扶机導籍使之言且</hi>
<hi>匿其麾幢解斾束扛而示之弱籍乃縱其捭闔如酈生之下齊既連日挾其所有軀病語哤乃為公所敗是猶</hi>
<hi>孫臏之收龎涓也○龎波江切</hi>雌聲吐欵要酒壺綴羊腔<hi>韓曰腔肫羊一云羊脂祝</hi>
<hi>曰張鷟朝野簽載案後一腔東猪肉○腔苦江切</hi>君乃崑崙渠<hi>孫曰河出崑崙崑崙渠謂河也</hi>
籍乃嶺頭瀧<hi>樊曰瀧音雙水名在嶺南又閭江切奔湍也南人謂湍為瀧</hi>譬如蟻垤<lb/>
微詎可陵岤𡵻<hi>上苦江切字或作崆下五江切字當作<graphic n="KR3156" url="https://raw.githubusercontent.com/kanripo/KR-Gaiji/master/images/KR3156.png" mimeType="image/png"/>南都賦曰其山則崆𡵻嶱嵑</hi>願<lb/>
<pb n="KR4c0045_WYG_005-33b"/>
終賜之教斬抜枿與樁<hi>枿芽也樁橛也枿牙葛切樁株江切</hi>從此識歸處<lb/>
東流水淙淙<hi>淙淙水聲韓曰籍既為公所敗乃自以為嶺頭之瀧不足以方崑崙之渠蟻垤之㣲</hi>
<hi>不足以陵岤𡵻之山願終受教于公而公所以導其所歸也○淙土江切</hi>
　　　雜詩<lb/>
　　　　<hi>一作雜言韓曰詩意盖有所諷觀向者夸奪子與白黒未及分之句似不徒作也</hi>
古史散左右詩書置後前豈殊書蠹蟲<hi>一作蠹書蟲</hi>生死文<lb/>
字間古道自愚惷<hi>祝曰惷愚也周禮三赦曰惷愚○陟降切一作戇</hi>古言自包<lb/>
纒當今固殊古誰與為欣歡獨攜無言子共升崑崙顛<lb/>
<pb n="KR4c0045_WYG_005-34a"/>
<hi>樊曰王逸離騷經注崑崙山在西北其髙一萬一千里孫曰崑崙仙人所居處一曰閬風韓曰列子周穆王駕</hi>
<hi>八駿之乗升崑崙之丘</hi>長風飄襟裾遂起飛髙圓下視㝢九州<hi>㝢一</hi>
<hi>作禹</hi>一塵集毫端遨嬉未云幾下已億萬年向者夸奪子<lb/>
萬墳壓其巔惜哉抱所見白黒未及分慷慨為悲咤<hi>韓曰</hi>
<hi>郭璞遊仙詩撫心獨悲咤○咤陟駕切</hi>淚如九河翻<hi>孫曰書九河既導九河謂徒駭馬頰之類</hi>
<hi>韓曰晉顧愷之哭桓宣武淚如傾河注水</hi>指摘相告語雖還今誰親<hi>樊曰此屈原所</hi>
<hi>以去世離俗道夫崑崙已而臨睨舊鄉則曰國無人兮莫我知也</hi>翩然下大荒被髪騎<lb/>
騏驎<hi>孫曰謂公貶去樊曰東坡為公潮州廟詩終篇多取此意</hi>
<pb n="KR4c0045_WYG_005-34b"/>
　　　寄崔二十六立之<lb/>
　　　　<hi>孫曰貞元四年侍郎劉太真知舉放進士三十六人立之中第韓曰公嘗為立之作藍田</hi>
　　　　<hi>縣丞壁記元和十年也記所載立之戰藝出人及言事黜官皆與詩意合又有贈立之詩</hi>
　　　　<hi>乃在元和元年而此云别來就十年盖自元年後方相别至是作詩為寄亦當在元和十</hi>
　　　　<hi>年也</hi>
西城員外丞<hi>孫曰西城謂藍田元和初立之以前大理評事言事黜官再轉為藍田縣丞</hi>心<lb/>
跡兩倔竒<hi>祝曰選云創阿房之倔竒倔髙起貌渠物切一本作崛一作掘</hi>徃歲戰詞賦<lb/>
不將勢力隨下驢入省門左右驚分披傲兀坐試席深<lb/>
<pb n="KR4c0045_WYG_005-35a"/>
叢見孤羆文如翻水成初不用意為四座各低面<hi>一作囘</hi>
不敢捩眼窺<hi>韓曰捩拗也力結切補注苕溪詩話云音麗瑟琶撥也謂左右窺</hi>升階揖<lb/>
侍郎<hi>孫曰侍郎謂知舉者詳見題注</hi>歸舍日未欹佳句喧衆口考官敢<lb/>
瑕疵連年收科第<hi>孫曰貞元中立之試京師再進再屈四年登第</hi>若摘頷底髭<lb/>
迴首卿相位通途無它歧<hi>韓曰列子大道以多岐亡羊途一作達</hi>豈論校<lb/>
書郎<hi>孫曰立之登第後除秘書省校書郎</hi>袍笏光參差童稚見稱說祝身<lb/>
得如斯儕輩妬且熱喘如竹筒吹老婦願嫁女不約論<lb/>
財貲老翁不量分累月笞其兒攪攪争附託<hi>攪攪亂也音絞一作</hi>
<pb n="KR4c0045_WYG_005-35b"/>
<hi>擾擾</hi>無人角雄雌由來人間事翻覆不可知安有巢中鷇<lb/>
<hi>補注鳥生子須母哺曰鷇音寇</hi>挿翅飛天陲<hi>祝曰陲邊也左氏䖍劉我邊陲音垂</hi>駒麛著<lb/>
爪牙<hi>麛音迷著陟畧切</hi>猛虎借與皮<hi>孫曰駒馬子麛鹿子言二物之小乃著以爪牙借以</hi>
<hi>虎皮而立之獨不然也</hi>汝頭有韁繫<hi>韁馬組音薑</hi>汝脚有索縻蹈身泥<lb/>
溝間誰復禀指撝不脫吏部選可見偶與竒<hi>孫曰竒隻不偶也居</hi>
<hi>宜切</hi>又作朝士貶得非命所施客居京城中十日營一炊<lb/>
逼走巴蠻恩愛座上離昨來漢水頭始得完孤羈桁挂<lb/>
新衣裳<hi>韓曰桁衣椸也周庾信對燭賦燈前桁衣殊不亮○桁音行又下浪切</hi>盎棄食殘<lb/>
<pb n="KR4c0045_WYG_005-36a"/>
糜茍無饑寒苦那用分髙卑憐我還好古宦塗同險巇<lb/>
<hi>巇山險也巇虚宜切</hi>每旬遺我書<hi>遺以/醉切</hi>竟歲無差池<hi>補注差池兩相差左傳何</hi>
<hi>敢差池○差楚宜切</hi>新篇奚其思風幡肆逶迤<hi>幡一作旙</hi>又論諸毛功<lb/>
劈水看蛟螭<hi>劈博厄切一作擘</hi>雷電生睒睗<hi>韓曰睒睗疾視貌選忘其所以睒睗</hi>
<hi>孫曰睒暫見也言雷電睒爍見其光如日睒音閃睗音釋</hi>角鬛相撑枝<hi>鬛髪長貌音獵</hi>屬我<lb/>
感窮景把筆能不摛<hi>摛舒也祝曰漢班固答賓戲摛藻如春華○摛抽知切能不字一本</hi>
<hi>作不能</hi>唱來和相報愧歎俾我疵<hi>疵黒病疾移切</hi>又寄百尺綵緋<lb/>
紅相盛衰功能喻其誠<hi>功一作巧</hi>深淺抽肝脾開展放我側<lb/>
<pb n="KR4c0045_WYG_005-36b"/>
方餐涕垂匙朋友日凋謝存者逐利移子寧獨迷誤綴<lb/>
綴意益彌舉頸庭樹豁狂飇巻寒曦迢遞山水隔何由<lb/>
應塤篪<hi>樊曰詩何人斯伯氏吹塤仲氏吹篪注土曰塤竹曰篪相應和如此</hi>别來就十年<lb/>
君馬記騧驪<hi>騧驪馬名孫曰詩騧驪是驂注云黄馬黒喙曰騧說文云驪馬深黒色○騧音𤓰驪</hi>
<hi>音離</hi>長女當及事誰助出帨縭<hi>帨乃佩巾孫曰所以拭物禮記子事父母左佩紛帨</hi>
<hi>刀礪是也縭者婦人之褘所以蔽膝詩親結其縭祝曰縭緌也注即今之香纓也帨音稅縭音離</hi>諸男<lb/>
皆秀朗幾能守家規文字銳氣在輝輝見旌麾摧腸與<lb/>
蹙眉<hi>潮本作慼眉又一作戚居洪曰作戚居者非是</hi>能復持酒巵我雖未耋老<lb/>
<pb n="KR4c0045_WYG_005-37a"/>
<hi>孫曰僖九年左氏伯舅耋老無下拜耋謂年七十也</hi>髪秃骨力羸所餘十九齒飄<lb/>
颻盡浮危𤣥花著兩眼視物隔褷䙰<hi>祝曰選鳬籬離褷注毛羽初生貌䙰</hi>
<hi>未詳或作褵衣帶也樊韓本作䙰云與籬同太𤣥經𤣥者幽摛萬物而不見其形褷所宜切䙰吕支切</hi>燕<lb/>
席謝不詣游鞍懸莫騎孜孜凭書案<hi>祝曰廣韻凭依几也皮孕切又皮陵</hi>
<hi>切孜孜一作敦敦筆墨閒録曰敦字出詩敦彼獨宿注</hi>譬彼鳥粘黐<hi>唐曰黐用以粘鳥宋幽明</hi>
<hi>録多買黐以塗壁黐丑知切</hi>且吾聞之師不以物自隳<hi>自一作相</hi>孤豚服<lb/>
糞壤<hi>服一作眠</hi>不慕太廟犧<hi>孫曰莊子或聘于莊子應其使曰子見夫犧牛乎衣以文綺食</hi>
<hi>以芻菽及其牽而入于太廟雖欲為孤豚其可得乎</hi>君看一時人幾輩先騰馳過<lb/>
<pb n="KR4c0045_WYG_005-37b"/>
半黒頭死陰蟲食枯骴<hi>骴殘骨音疵</hi>歡華不滿眼咎責塞兩<lb/>
儀<hi>洪曰魏道輔云詩惡蹈襲古人亦有襲而愈工若出于巳者盖思愈精則語愈深也魏人章疏云福不盈</hi>
<hi>眥禍將溢世退之則曰歡華不滿眼咎責塞兩儀盖工于前也</hi>觀名計之利詎足相陪<lb/>
裨<hi>裨補也増也祝曰蜀志必能裨補闕漏賓彌切</hi>仁者恥貪冒受禄量所宜<hi>受一</hi>
<hi>作重</hi>無能食國惠豈異哀癃罷<hi>癃罷倦也祝曰病也史記臣不幸有罷癃之病上音</hi>
<hi>隆下音皮</hi>久欲辭謝去休令衆睢睢<hi>睢睢視上逆也孫曰衆目所視也韓曰列子而</hi>
<hi>㫿睢而盱盱而誰與居睢音隳</hi>況自嬰疹疾<hi>說文疹脣瘍也祝曰選思百憂而自疹注疹疾也音</hi>
<hi>軫</hi>寧保軀不貲<hi>祝曰後漢書云不足以/償不貲之身貲即移切</hi>不能死前罷<hi>祝曰</hi>
<pb n="KR4c0045_WYG_005-38a"/>
<hi>罷止也休也論語欲罷不能薄蟹切</hi>内實慙神祇舊籍在東都<hi>樊曰公舊家河南後</hi>
<hi>居于長安</hi>茅屋枳棘籬還歸非無指灞渭揚春凘<hi>凘解冰也音斯又息</hi>
<hi>移切</hi>生兮耕吾疆死兮埋吾陂文書自傳道奚仗史筆垂<lb/>
<hi>奚一作不</hi>夫子固吾黨新恩釋銜羈去來伊洛上相待安罛<lb/>
箄<hi>孫曰爾雅魚罟謂之罛江東呼小籠為箄孫曰詩施罛濊濊魚網也箄亦取魚器上音孤下音卑</hi>我<lb/>
有雙飲醆其銀得朱提<hi>孫曰朱提漢縣名屬犍為郡縣有朱提山出銀網祝曰漢朱提</hi>
<hi>銀八兩為一流直一千五百八十他銀一流直一千是為銀貨二品朱音殊提音時</hi>黄金塗物象<lb/>
雕鐫妙工倕<hi>祝曰倕廣韻云黄帝時巧人莊子攦工倕之指孫曰莊子工倕旋而盖規矩倕人名</hi>
<pb n="KR4c0045_WYG_005-38b"/>
<hi>堯時共工音垂</hi>乃令千里鯨么麽微螽斯<hi>祝曰么麽小貌螽斯蝗類以股鳴者韓曰</hi>
<hi>班彪曰么麽不及數子詩螽斯注蚣蝑也孫曰螽斯幽州人謂之舂箕言工人之巧能使千里鯨魚小如螽斯</hi>
<hi>也○麽亡果切螽之中切</hi>猶能争明月擺掉出渺瀰<hi>祝曰渺瀰大水貌選渺瀰湠漫</hi>
<hi>上亡詔切下音眉</hi>野草花葉細不辨薋菉葹<hi>樊曰離騷經薋菉葹以盈室王逸注</hi>
<hi>薋音咨蒺藜也菉音緑王芻也葹音施枲耳也三者皆惡草以喻讒佞盈側孫曰薋與茨同或曰菉蓐草葹巻</hi>
<hi>施草抜心不死</hi>緜緜相糾結狀似環城陴<hi>陴城上垣孫曰左氏鄭人大哭守陴者皆</hi>
<hi>哭陴一名埤埤音脾</hi>四隅芙蓉樹<hi>樊曰離騷集芙蓉以為裳注芙蓉蓮華也</hi>擢豓皆猗<lb/>
猗<hi>猗猗長也</hi>鯨以興居狀<hi>補注詩之六義四曰興興者比物而賦也許應切一本作狀興居又一作</hi>
<pb n="KR4c0045_WYG_005-39a"/>
<hi>興君身</hi>失所逢百罹<hi>孫曰詩逢此百罹百憂也</hi>月以喻夫道僶俛勵莫<lb/>
虧<hi>僶音泯莫一作其</hi>草木明覆載妍臭齊榮萎<hi>孫曰萎衰也詩無草不死無木</hi>
<hi>不萎於為切臭一作醜</hi>願君恒御之行止新燧觿<hi>韓曰詩大東鞙鞙佩璲注璲瑞</hi>
<hi>也芄蘭童子佩觿注觿所以解結成人之佩也孫曰禮記左佩紛帨刀礪小觿金燧燧可取火于日觿貌如錐</hi>
<hi>以象骨為之以解結也○燧音遂觿許規切又音攜新一作親又一作雜</hi>異日期對舉<hi>期一作朝</hi>
當如各分支<hi>樊曰支說文一日分也</hi>
　　　月蝕詩　　　　　　　　　盧　仝<lb/>
　　　　<hi>盧仝自號玉川子孫曰史謂仝詩以譏切元和逆黨按仝詩作于元和五年而宦官陳洪</hi>
<pb n="KR4c0045_WYG_005-39b"/>
　　　　<hi>志之亂乃在于十五年安得預知而刺之盖唐史誤也</hi>
　新天子即位五年歲次庚寅<hi>孫曰憲宗元和五年歲次庚寅</hi>斗柄挿<lb/>
　子<hi>孫曰斗隨月轉故十一月挿子</hi>律調黄鍾<hi>孫曰黄鍾十一月律</hi>森森萬木死<lb/>
　僵立<hi>孫曰僵死不朽謂寒甚木皆若立死也</hi>寒氣贔屭頑無風<hi>贔屭作力貌上</hi>
　<hi>平秘切下許氣切</hi>爛銀盤從海底出來照我家草屋東<hi>一無家字</hi>
　天色泔滑凝不流<hi>泔米潘也古三切</hi>冰光交貫寒曈曨<hi>孫曰曈曨</hi>
　<hi>不明貌</hi>初疑白蓮花浮出龍王宫八月十五夜比並不<lb/>
　可雙此時怪事發有物吞食來<hi>孫曰物謂蟇也隱三年公羊傳曰有食之</hi>
<pb n="KR4c0045_WYG_005-40a"/>
　<hi>何也吐者外壞食者内壞闕然不見其壊有食之者也</hi>輪如壯士斧斫壞<hi>輪月輪也</hi>
　桂似雪山風拉摧<hi>桂月中桂樹也</hi>百鍊鏡照見膽平地埋寒<lb/>
　灰火龍珠飛出腦却入蚌蛤胎摧輪破璧眼看盡<hi>摧輪</hi>
　<hi>一作搥環</hi>當天一搭如炲煤<hi>孫曰炲煤灰集屋也○炲堂來切煤莫杯切</hi>磨蹤<lb/>
　滅跡須臾間便似萬古不可開不料至神物<hi>孫曰物謂月也</hi>
　有此大狼狽星如撒沙出争頭事光大奴婢炷暗燈<lb/>
　<hi>一作炷燈看</hi>揜菼如蝳蝐<hi>孫曰揜菼黒暗貌蝳蝐如龜形生南方海中揜烏感切菼吐感</hi>
　<hi>切</hi>今夜吐燄長如虹孔隙千道射户外<hi>隙竅也</hi>玉川子<lb/>
<pb n="KR4c0045_WYG_005-40b"/>
　涕泗下中庭獨自行念此日月者太陰太陽精皇天<lb/>
　要識物日月乃化生走天汲汲勞四體與天作眼行<lb/>
　光明此眼不自保天公行道何由行吾見陰陽家有<lb/>
　說望日蝕月月光滅朔月掩日日虧缺<hi>孫曰月食望日食朔</hi>兩<lb/>
　眼不相攻此說吾不窮又孔子師老子云五色令人<lb/>
　目盲吾恐天似人好色即喪明幸且非春時萬物不<lb/>
　嬌榮青山死瓦色<hi>一作死灰色一作破瓦色</hi>浸水冰峥嶸花枯無<lb/>
　女豓鳥死沈歌聲頑冬何所好偏使一目盲<hi>孫曰言冬時無</hi>
<pb n="KR4c0045_WYG_005-41a"/>
　<hi>色可好而盲也</hi>傳聞古老說月蝕蝦蟇精<hi>孫曰張衡靈憲曰姮娥奔月是為蟾</hi>
　<hi>蜍</hi>徑圍千里入汝腹汝此癡騃阿誰生可從海窟來<lb/>
　便解縁青冥<hi>孫曰青冥雲霄</hi>恐是眶睫間<hi>眶目眶音匡</hi>揜塞所化<lb/>
　成黄帝有四目帝舜重瞳明<hi>孫曰春秋孔演圖曰蒼頡四目是謂並明舜重</hi>
　<hi>瞳子是謂重明今云黄帝四目未詳</hi>二帝懸四目四海生光輝吾不遇<lb/>
　二帝<hi>黄帝帝舜</hi>滉漭不可知<hi>滉湖廣切漭謨朗切</hi>何故瞳子上坐受<lb/>
　蟲豸欺長嗟白兔搗靈藥恰似有意防姦非藥成滿<lb/>
　臼不中度<hi>孫曰度方也</hi>委任白兔夫何為<hi>孫曰傅𤣥擬天問日月中何有</hi>
<pb n="KR4c0045_WYG_005-41b"/>
　<hi>白兔搗藥興福降祉</hi>憶昔堯為天十日燒九州<hi>孫曰淮南子堯時十日並出草</hi>
　<hi>木焦枯堯命羿射十日中其九烏皆死</hi>金爍水銀流玉焰丹砂焦<hi>孫曰楚詞</hi>
　<hi>十日並出流金爍石焰一作熠</hi>六合烘為窑堯心増百憂帝見堯心<lb/>
　憂勃然發怒決洪流<hi>孫曰孟子當堯之時洪水横流</hi>立擬沃殺九日<lb/>
　妖天髙日走沃不及但見萬國赤子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>生魚頭<hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>/<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>
　<hi>魚多貌○<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>側立切</hi>此時九御導九日<hi>孫曰九御九日之御</hi>争持節幡麾<lb/>
　幢旒<hi>孫曰節幡麾幢流皆旌旗也</hi>駕車六九五十四頭蛟螭虬<hi>孫曰</hi>
　<hi>海日駕六車故九日駕五十四頭蛟螭虬三者皆龍屬</hi>掣電九火輈汝若蝕開<lb/>
<pb n="KR4c0045_WYG_005-42a"/>
　齱齬輪<hi>齱側留切一作齟</hi>御轡執索相爬鈎推蕩轟喝入汝<lb/>
　喉<hi>喝呼合切</hi>紅鱗燄烏燒口快<hi>烏一/作鳥</hi>翎鬛倒側聲醆鄒<hi>孫曰</hi>
　<hi>醆鄒即翎鬛聲倒低潦切醆一作酸</hi>撑腸拄肚儡傀如山丘<hi>儡傀髙貌上洛罪切</hi>
　<hi>下口罪切</hi>自可飽死更不偷不獨填飢坑亦解堯心憂恨<lb/>
　汝當食<hi>孫曰謂日也</hi>藏頭壓腦不肯食<hi>藏一作埋壓一作擫</hi>不當食<lb/>
　<hi>孫曰謂月也</hi>張唇哆觜食不休<hi>哆張也昌者切</hi>食天之眼養逆命<lb/>
　安得天帝請汝劉<hi>孫曰劉殺也</hi>嗚呼人養虎被虎齧天媚<lb/>
　蟇得瞽疾蝦蟇敢將天眼瞎乃知恩非類<hi>孫曰非類異物</hi>
<pb n="KR4c0045_WYG_005-42b"/>
　一　一作自孽<hi>孫曰書自作孽不可活孽灾也</hi>吾見患眼人必索良工<lb/>
　訣<hi>孫曰訣方訣也</hi>想天不異人愛眼固應一安得常娥氏<hi>孫曰</hi>
　<hi>淮南子羿請不死之藥于西王母常娥竊之奔月宫</hi>來習扁鵲術手操摏喉戈<lb/>
　<hi>孫曰文九年左氏叔孫得臣敗狄于鹹獲長狄僑如富父終甥摏其喉以戈殺之</hi>去此睛上<lb/>
　物初既猶矇矓既久如抺漆但恐功業成便此不吐<lb/>
　出玉川子又涕泗下心禱再拜額搨沙土中<hi>搨叩也</hi>地<lb/>
　上蟣虱臣仝告訴帝天皇臣心有鐵一寸可刳妖蟇<lb/>
　癡腸上天不為臣立梯橙<hi>低鄧切</hi>臣血肉身無由飛上<lb/>
<pb n="KR4c0045_WYG_005-43a"/>
　天揚天光封辭付與赤心風<hi>赤一作小</hi>越排閶闔入紫宫<lb/>
　<hi>孫曰閶闔天門紫宫天座</hi>密邇玉几前擘拆奏上臣仝頑愚胷敢<lb/>
　死横于天代天謀其長東方青龍角挣㦸尾拽風當<lb/>
　心開明堂<hi>孫曰東方角亢氐房心尾箕房居其中凡四星為明堂</hi>統領三百六<lb/>
　十鱗蟲<hi>孫曰大戴禮曰介蟲三百六十龜為長鱗蟲三百六十龍為長</hi>坐理東方宫<lb/>
　月蝕不救援安用東方龍南方火鳥赤潑血項長尾<lb/>
　短飛跋躠<hi>跂躠飛貌○躠音薛</hi>頭戴井冠髙達枿<hi>達枿髙貌枿五葛切</hi>月<lb/>
　蝕烏宫十二度烏為居停主人不覺察貪向何人家<lb/>
<pb n="KR4c0045_WYG_005-43b"/>
　行赤口毒舌毒蟲頭上喫却月不啄殺虛貶鬼眼明<lb/>
　䆕䆷<hi>䆕䆷深貌上于八切下呼穴切明一作赤貶字疑誤</hi>烏罪不可雪西方攫<lb/>
　虎立踦踦<hi>踦踦虎立皃居竒切</hi>斧為牙鑿為齒偷犧牲食封豕<lb/>
　<hi>孫曰左氏吳為封豕長蛇封豕者大豕也</hi>大蟇一臠固當軟美似見不見<lb/>
　是何道理爪牙根天不念天天若准擬錯准擬北方<lb/>
　寒龜被蛇縳藏頭入殻如入獄蛇䈥束𦂳束破殻寒<lb/>
　龜夏鼈一種味且當以其肉充臛死殻没信處<hi>一本作且</hi>
　<hi>當臛其肉一底板没信處</hi>唯堪支床脚<hi>孫曰史記龜䇿傳南方老人用龜支床足行二十餘</hi>
<pb n="KR4c0045_WYG_005-44a"/>
　<hi>歲老人老移床龜尚生不死</hi>不堪鑚灼與天卜<hi>孫曰莊子宋元君得白龜七十二鑽</hi>
　<hi>而無遺䇿三禮圖曰龜以上春灼後左夏灼前左秋灼前右冬灼後右</hi>歲星主福徳<lb/>
　<hi>孫曰歲星所居久其國有徳厚五穀豐昌不可伐</hi>官爵奉董秦<hi>孫曰董秦季忠臣也朱泚</hi>
　<hi>反以為司空兼侍中泚逼奉天以為京城留守</hi>忍使黔婁生覆尸無衣巾<hi>孫曰</hi>
　<hi>黔婁魯人皇甫謐髙士傳黔婁先生死曽參與門人來弔曽參曰何以為諡妻曰以康為諡曽子曰先生</hi>
　<hi>存時食不充虚衣不盖形死則手足不斂傍無酒食何樂于此而諡為康哉</hi>天失眼不弔<lb/>
　歲星胡其仁熒惑矍鑠翁<hi>孫曰後漢馬援年六十二據鞍顧眄以示可用帝曰</hi>
　<hi>矍鑠哉是翁也矍鑠勇健貌</hi>執法大不中<hi>孫曰熒惑為理外則理兵内則理政為天子之</hi>
<pb n="KR4c0045_WYG_005-44b"/>
　<hi>理中字一本作平</hi>月明無罪過不糺食月蟲<hi>孫曰糺劾也蟲蟇也</hi>年年<lb/>
　十月朝太微<hi>孫曰太微天子庭五帝之座</hi>支盧謫罰何災㐫<hi>支一作有</hi>
　土星與土性相背<hi>孫曰土星填星也</hi>反養福徳生禍害到人<lb/>
　頭上死破敗今夜月蝕安可㑹太白真將軍怒激鋒<lb/>
　鋩生恒州陣斬酈定進<hi>孫曰元和五年討恒州王承宗神䇿大將酈定進戰死</hi>
　項骨脆甚春蔓菁<hi>蔓菁菜名</hi>天惟兩眼失一眼將軍何處<lb/>
　行天兵辰星任廷尉<hi>孫曰辰星主廷尉</hi>天律自主持<hi>孫曰天律天之</hi>
　<hi>法律</hi>人命在盆底固應樂見天盲時天若不肯信試喚皋<lb/>
<pb n="KR4c0045_WYG_005-45a"/>
　陶鬼<hi>孫曰皋陶主刑</hi>一問如今時<hi>一本作一問一如今宜</hi>三台文昌宫<lb/>
　<hi>孫曰文昌六星在北斗魁前西近文昌二星曰上台次二星曰中台東二星曰下台</hi>作上天紀<lb/>
　綱環天二十八宿<hi>孫曰襲繞二十八宿謂角亢之屬也</hi>磊磊尚書郎整<lb/>
　頓排班行劔握他人將一四太陽側一四天市旁<hi>孫曰</hi>
　<hi>市垣二十二星在旁星東北</hi>操斧伐大匠兩手不怕傷弧矢引滿<lb/>
　反<hi>孫曰天弧九星在狼星東南</hi>天狼呀啄明煌煌<hi>孫曰天狼一星在東井東南</hi>
　癡牛與騃女<hi>孫曰牽牛六星須女四星</hi>不肯勤農桑徒勞淫思旦<lb/>
　夕遥相望<hi>勞下一有含字</hi>蚩尤簸旗弄旬朔<hi>孫曰蚩尤旗妖星也類彗而後</hi>
<pb n="KR4c0045_WYG_005-45b"/>
　<hi>曲旬朔亦作旬始亦妖星名旬始北斗旁如雄雞</hi>始搥天皷鳴璫琅<hi>孫曰天皷亦星名也</hi>
　枉矢能蛇行<hi>孫曰枉矢類流星色蒼黒蛇行望之如有毛白長數匹著能字一本作龍</hi>眊目<lb/>
　森森張<hi>眊一作眉</hi>天狗下䑛地<hi>孫曰天狗狀如犬奔星色黄有聲其止地類狗所墜見則</hi>
　<hi>四方相射千里破軍殺將</hi>血流何滂滂譎險萬萬黨構架何可當<lb/>
　眯目亹成就<hi>一作耽</hi>害我光明王請畱北斗一星相北<lb/>
　極指揮萬國懸中央此外盡掃除堆積如山岡贖我<lb/>
　父母光當時指星没星雨如折漿<hi>孫曰莊七年四月辛卯夜恒星不見</hi>
　<hi>夜中星隕如雨左氏曰星隕如雨與雨偕也折漿者言如酒漿之墜折一作平</hi>似天㑹事發<lb/>
<pb n="KR4c0045_WYG_005-46a"/>
　叱喝誅姦僵<hi>一作狂</hi>何故中道廢自遺今日殃善善又<lb/>
　惡惡郭公所以忘<hi>孫曰新序齊桓公出遊見郭氏之墟問野人曰郭氏盍為墟野人曰</hi>
　<hi>善善而惡惡桓公曰善善而惡惡人之善行也其墟何也野人曰善善而不能用惡惡而不能去是以為</hi>
　<hi>墟</hi>願天神聖心無信他人忠玉川子辭訖風色𦂳格<lb/>
　格近月黒暗邊似有動劔㦸須臾癡蟇精兩吻自決<lb/>
　拆初露半個璧漸吐滿輪魄衆星盡原赦一蟇獨誅<lb/>
　磔<hi>磔烈也陟格切</hi>腹肚忽脫落依舊挂穹碧光彩未蘇來慘<lb/>
　淡一片白奈何萬里光受此吞吐厄再得見天眼感荷<lb/>
<pb n="KR4c0045_WYG_005-46b"/>
　天地力或問玉川子孔子修春秋二百四十年月蝕<lb/>
　盡不收今子咄咄辭固合孔意不玉川子笑答或請<lb/>
　聽逗遛孔子父母魯諱魯不諱周書外書大惡<hi>孫曰春秋傳曰外大</hi>
　<hi>惡書内大惡不書</hi>故月蝕不見收餘命唐天口食唐土唐禮<lb/>
　過三唐樂過五小猶不說大不可數災殄無有小大<lb/>
　瘉安得引衰周研覈其可否日分晝月分夜辨寒暑<lb/>
　一主刑一主徳政乃舉孰為人面上一目偏可去願<lb/>
　□完兩目照下萬方土更不瞽萬萬古<lb/>
<pb n="KR4c0045_WYG_005-47a"/>
　　　月蝕詩效玉川子作<lb/>
　　　　<hi>孫曰仝作月蝕詩示公公稱其工然以其灰詭故頗加櫽括而作此篇或云館中本云刪</hi>
　　　　<hi>玉川子作補注陳齊之曰退之效玉川子月蝕詩乃刪盧仝冗語耳非效玉川也韓雖法</hi>
　　　　<hi>度森嚴便無盧仝豪放之氣</hi>
元和庚寅斗挿子月十四日三更中<hi>孫曰元和年十一月十四日也一本</hi>
<hi>作十五日</hi>臨臨萬木夜僵立<hi>僵音/姜</hi>寒氣贔屭頑無風<hi>祝曰選巨靈贔</hi>
<hi>屭韓曰贔屭狀大貌玉篇云有力也上平秘切下虛器切一本作奰屓一作屓奰字異音同</hi>月形如白<lb/>
盤<hi>韓曰李白詩少時不識月唤作白玉盤</hi>貌貌上天東<hi>貌貌逺也音邈</hi>忽然有物<lb/>
<pb n="KR4c0045_WYG_005-47b"/>
來噉之不知是何蟲如何至神物遭此狼狽㓙<hi>唐曰狼狽猶乖</hi>
<hi>舛也神異經狽無前足附狼而行選亦狼狽而可慜狽音貝</hi>星如摋沙出<hi>祝曰摋抹殺公羊宋</hi>
<hi>萬臂摋仇收碎其首注側手擊曰摋孫曰月食則星多出如摋沙之多也○摋蘇割切一作撒</hi>攅集争<lb/>
强雄油燈不照席是夕吐燄如長虹<hi>祝曰燄火光也音艶一本作長如虹</hi>
玉川子涕泗下中庭獨行念此日月者為天之眼睛此<lb/>
猶不自保吾道何由行嘗聞古老言疑是蝦蟇精經圓<lb/>
千里納汝腹<hi>孫曰經圓千里謂月也</hi>何處養汝百醜形爬沙脚手<lb/>
鈍<hi>爬沙行貌○爬蒲巴切一作杞</hi>誰使汝解縁青㝠<hi>孫曰青㝠天也</hi>黄帝有四<lb/>
<pb n="KR4c0045_WYG_005-48a"/>
目<hi>見上注黄一作皇</hi>帝舜重其明<hi>韓曰賈誼過秦論舜重瞳子</hi>今天祗兩目<lb/>
<hi>孫曰日月</hi>何故許食使偏盲堯呼大水浸十日<hi>韓曰書湯湯洪水滔天十</hi>
<hi>日見前注</hi>不惜萬國赤子魚頭生<hi>韓曰左氏劉子謂趙孟曰微禹吾其魚乎</hi>汝於<lb/>
此時若食日雖食八九無嚵名<hi>祝曰說文嚵小<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>也音鉏銜切</hi>赤龍黒<lb/>
烏燒口熱翎鬛倒側相搪撑<hi>祝曰搪搪揬也世說何乃刻畫無鹽以搪揬西施耶</hi>
<hi>撑撑拄也○搪音唐</hi>婪酣大肚遭一飽<hi>婪貪也祝曰楚辭衆皆競進以貪婪注愛財曰貪愛</hi>
<hi>食曰婪婪與惏同盧含切</hi>飢腸徹死無由鳴後時食月罪當死天羅<lb/>
磕帀何處逃汝刑<hi>孫曰天羅天網磕帀周密貌磕音榼一作□一本無汝字</hi>玉川子<lb/>
<pb n="KR4c0045_WYG_005-48b"/>
立于庭而言曰地行賤臣仝<hi>一作今</hi>再拜敢告上天公臣<lb/>
有一寸刃可刳㐫蟇腸<hi>刳空胡切</hi>無梯可上天天階無由有<lb/>
臣蹤寄牋東南風天門西北祈風通丁寧附耳莫漏洩<lb/>
薄命正值飛廉慵<hi>孫曰吕氏春秋云風師曰飛廉漢書音義云飛廉神禽能致風氣身似鹿</hi>
<hi>頭如雀有角而蛇尾文如豹文</hi>東方青色龍<hi>孫曰此/言蒼龍</hi>牙角何呀呀<hi>呀呀小貌</hi>
<hi>忿争聲○呀音牙</hi>從官百餘座<hi>一有從應二字</hi>嚼啜煩官家月蝕汝不<lb/>
知安用為龍窟天河<hi>孫曰天河即天漢窟穴也謂穴居天河之中</hi>赤鳥司南<lb/>
方<hi>孫曰此言朱鳥也</hi>尾秃翅觰沙<hi>觰角開也祝曰說文觰挐獸也孫曰觰沙開張貌上陟加</hi>
<pb n="KR4c0045_WYG_005-49a"/>
<hi>切今本誤作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>月蝕於汝頭汝口開呀呀<hi>呀呀張口貌許加切</hi>蝦蟇掠汝<lb/>
兩吻過忍學省事不以汝觜啄蝦蟇於菟蹲于西<hi>孫曰</hi>
<hi>此言白虎也左氏楚人謂虎為於菟○於音烏菟音徒蹲音存菟字一本作兔</hi>旗旄衞毿㲚<hi>孫曰</hi>
<hi>旄亦旗屬毿㲚長貌祝曰㲚毛衣也○毿音參㲚音沙</hi>既從白帝祠<hi>孫曰禮記立秋之月天子</hi>
<hi>率公卿迎秋于西郊祭白帝曰招拒則白虎當預祭</hi>又食于蜡禮有加<hi>韓曰禮記天子大蜡</hi>
<hi>八迎虎謂其食田豕蜡助駕切亦作䄍</hi>忍令月被惡物食枉于汝口挿齒<lb/>
牙烏龜怯姦怕寒縮頸以殻自遮<hi>孫曰此言𤣥武</hi>終令夸蛾扶<lb/>
汝出<hi>韓曰列子帝命夸娥氏二子負二山注夸娥盖有神力者也○扶一作抉</hi>卜師燒錐鑚<lb/>
<pb n="KR4c0045_WYG_005-49b"/>
灼滿板如星羅<hi>孫曰卜師卜人也周禮有卜師掌開龜之四兆菙氏掌共燋契以待卜事注樵</hi>
<hi>如樵薪之樵謂所爇灼龜之木契謂契龜之鑿即公所謂錐也板龜甲也韓曰莊子神龜智能七十鑚而無遺</hi>
<hi>䇿不能避刳腸之患</hi>此外内外官<hi>孫曰漢天文忠經星常宿中外官百一十八名七百八十三星</hi>
瑣細不足科臣請悉埽除慎勿許語令啾譁併光全耀<lb/>
歸我月盲眼鏡浄無纎瑕弊蛙拘送主府官帝箸下腹<lb/>
嘗其皤<hi>皤腹下白貌祝曰宣公二年左氏宋華元為植巡功城者謳曰晘其目皤其腹皤腹大腹也皤</hi>
<hi>音婆</hi>依前使兔操杵臼玉階桂樹閒婆娑<hi>韓曰酉陽雜俎月中有桂髙五</hi>
<hi>百丈</hi>恒娥還宫室<hi>恒娥見前注/室一作堂</hi>太陽有室家<hi>韓曰日為太陽之精禮記君之</hi>
<pb n="KR4c0045_WYG_005-50a"/>
<hi>與后猶日之與月盖室家之義也</hi>天雖髙耳屬地感臣赤心使知臣意<lb/>
<hi>一作使臣知意</hi>雖無口言潜喻厥㫖有氣有形皆吾赤子雖忿<lb/>
夭傷忍殺孩稚還女月明安行于次盡釋衆罪以蛙磔<lb/>
死<hi>磔裂也竹客切</hi>
　　　孟先生詩<lb/>
　　　　<hi>孟郊字東野樊曰東野誌云年幾五十始以尊夫人命來京師從進士試而登科記東野</hi>
　　　　<hi>及第在貞元十二年此詩未第前作以其下第送之謁張建封于徐也貞元四年建封鎮</hi>
　　　　<hi>徐州李習之常以書薦東野有曰郊將為他人所得而大有立于世與其短命而死皆不</hi>
<pb n="KR4c0045_WYG_005-50b"/>
　　　　<hi>可知二者將有一于郊它日為執事惜之其後韋莊請追贈不及第人郊在其中而摭言</hi>
　　　　<hi>謂莊以郊為不第者為誤且曰郊貞元十二年及第佐徐州幕卒則東野果為建封所用</hi>
　　　　<hi>矣今考新舊史及公所誌東野墓嘗佐鄭餘慶于東都餘慶鎮興元奏為從事辟書下而</hi>
　　　　<hi>卒未嘗佐徐也摭言誤耶將用之未及而為餘慶所得耶卒如習之所料耶按史建封卒</hi>
　　　　<hi>以貞元十六年而東野後建封十四年卒或者建封將用之未及而巳卒亦未可知也時</hi>
　　　　<hi>東野亦有答韓愈李觀固獻張徐州之作今附于後</hi>
孟郊江海士<hi>韓曰老杜沈兵馬詩張公一生江海客</hi>古貌又古心嘗讀古<lb/>
人書謂言古猶今作詩三百首冥黙咸池音<hi>孫曰莊子黄帝之樂</hi>
<pb n="KR4c0045_WYG_005-51a"/>
<hi>曰咸池冥一作杳</hi>騎驢到京國欲和薫風琴<hi>孫曰家語舜彈五絃之琴曰南風之</hi>
<hi>薫兮可以解吾民之愠兮又禮記舜作五絃之琴以歌南風</hi>豈識天子居九重鬱沈<lb/>
沈<hi>韓曰宋玉九辨豈不鬱陶而思君兮君之門以九重猛犬狺狺而迎吠兮關梁閉而不通</hi>一門百<lb/>
夫守無籍不可尋<hi>孫曰籍者為二尺竹牒記其年紀名字物色縣之宫門案省相應乃得入</hi>
<hi>也</hi>晶光蕩相射<hi>孫曰前漢太陽之晶晶亦光也世本逄䝉作射易水火不相射晶音精○射食</hi>
<hi>亦切</hi>旗㦸偏以森遷延乍却走驚怪靡自任<hi>任堪也如林切</hi>舉頭<lb/>
看白日泣涕下霑襟<hi>韓曰莊子麗之姬晉國之始得之也涕泣霑襟</hi>朅來遊公卿<hi>朅去</hi>
<hi>也丘列切</hi>莫肯低華簮諒非軒冕族應對多差參<hi>補注藝苑雌黄云古</hi>
<pb n="KR4c0045_WYG_005-51b"/>
<hi>詩押韻或有語顛倒而理無害者如退之以参差為差参以玲瓏為瓏玲是也漢皋詩話云韓愈孟郊輩才豪</hi>
<hi>故有湖江白紅慨慷之句後人亦難倣效</hi>萍蓬風波急桑榆日月侵<hi>韓曰淮南子日</hi>
<hi>垂西景在于樹祝曰桑榆謂晚景也</hi>奈何從進士<hi>見題/注</hi>此路轉嶇嶔<hi>嶇嶔山不</hi>
<hi>平貌祝曰選舉目眺嶇嶔補注范曅曰隨山上嶇嶔區欽二音</hi>異質忌處羣孤芳難寄<lb/>
林誰憐松桂性競愛桃李陰朝悲辭樹葉夕感歸巢禽<lb/>
顧我多慷慨窮檐時見臨<hi>檐一作閻韓曰原憲在草澤中子貢相衞排藜藿入窮閻</hi>
<hi>過謝原憲也</hi>清宵静相對髪白聆苦吟採蘭起幽念<hi>韓曰騷予既滋</hi>
<hi>蘭之九畹兮又蕙樹之百畝冀枝葉之峻茂兮願俟時乎吾將刈詩意若取此孫曰束晳南陔詩言采其蘭采</hi>
<pb n="KR4c0045_WYG_005-52a"/>
<hi>蘭言念親思歸也起一作赴</hi>眇然望東南秦吳修且阻<hi>孫曰秦長安吳東野所居</hi>
兩地無數金我論徐州牧<hi>徐州牧張建封</hi>好古天下欽<hi>孫曰建封為徐</hi>
<hi>州有喜士之稱許孟容李博等皆在幕中</hi>竹實鳯所食<hi>孫曰詩義疏曰鳯非梧桐不棲非竹實不</hi>
<hi>食韓曰晉符堅曰鳯凰非竹實不食</hi>徳馨神所歆<hi>孫曰書黍稷非馨明徳惟馨歆享也</hi>求觀<lb/>
衆丘小必上泰山岑<hi>韓曰孟子孔子登泰山而小天下楊子升東岳而知衆山之迤邐也</hi>
<hi>祝曰岑小而髙音□簪切</hi>求觀衆流細必泛滄溟深<hi>韓曰孟子觀水有術必觀其瀾</hi>
<hi>孫曰竹實徳馨泰山滄溟皆言建封也溟一作海</hi>子其聽我言可以當所箴既<lb/>
獲則思返無為久滯淫卞和試三獻<hi>孫曰琴操卞和得玉獻楚懐王懐王</hi>
<pb n="KR4c0045_WYG_005-52b"/>
<hi>以其欺謾斬其一足懷王死子平王立又獻之平王王又以為欺斬其一足平王死子立為王復獻之中果有</hi>
<hi>玉于是封和為陵陽侯或作楚之厲武共三王</hi>期子在秋砧<lb/>
　　　答韓愈李觀别因獻張徐州　　孟　郊<lb/>
　富别愁在顔貧别愁銷骨懶磨青銅鑑畏見新髪<lb/>
　白古樹春無花子規啼有血離絃不堪聽一聽四五<lb/>
　絶世途非一險俗慮有千結有客步大方驅車獨迷<lb/>
　轍故人韓與李逸輪雙皎潔哀哉催折歸贈詞從横<lb/>
　設徐方國東樞元戎天下傑襧衡投刺遊王粲吟詩<lb/>
<pb n="KR4c0045_WYG_005-53a"/>
　謁髙情無遺照明抱開曉月在士不埋寃有讎皆為<lb/>
　雪願為竒草木永向君地列願為古琴瑟永向君前<lb/>
　發欲識丈夫心曽將孤劔說<lb/>
　　　射訓狐<lb/>
　　　　<hi>集注唐五行志鵂鶹一名訓狐或曰訓狐其聲因以名之此詩貞元中作時徳宗以强明</hi>
　　　　<hi>自任倚裴延齡韋渠牟等商天下事自謂明而卒陷不明士之浮躁甘進者争出其門詩</hi>
　　　　<hi>意端有所諷也梅聖俞集有擬韓吏部射訓狐詩亦各有所寓意云耳</hi>
有鳥夜飛名訓狐矜㐫挾狡誇自呼乗時陰墨止我<lb/>
<pb n="KR4c0045_WYG_005-53b"/>
屋聲勢慷慨非常麤安然大唳誰畏忌<hi>祝曰唳鶴鳴晉史華亭鶴唳音</hi>
<hi>戾</hi>造作百怪非無須聚鬼徵妖自朋扇<hi>徵召也</hi>擺掉栱角<lb/>
頽塈塗<hi>祝曰栱大杙選欒栱天矯而交結塈塗書惟其塗塈茨○擺補買切掉徒弔切塈音洎</hi>慈<lb/>
母抱兒怕入席那暇更䕶雞窠雛我念乾坤徳泰大卵<lb/>
此惡物常勤劬縱之豈即遽有害斗柄行拄西南隅<hi>孫曰</hi>
<hi>天明將去○拄冢庚切</hi>誰謂停姦計尤劇意欲唐突羲和烏<hi>孫曰</hi>
<hi>羲和日御五經通義日中有三足烏</hi>侵更厯漏氣彌厲<hi>孫曰漏所以候夜謂挈壺也厲猛惡</hi>
<hi>也</hi>何由僥倖休須叟咨余徃射豈得巳候汝兩眼張睢<lb/>
<pb n="KR4c0045_WYG_005-54a"/>
盱<hi>睢盱視不正也韓曰列子而睢睢而盱盱上音雖下香于切</hi>梟驚墮樑蛇走竇<hi>樑棟</hi>
<hi>樑竇穴也○梟堅堯切走一作入</hi>一矢斬頸羣雛枯<hi>矢一作夫</hi>
　　　將歸贈孟東野房蜀客<lb/>
　　　　<hi>樊曰諱行録云房次卿字蜀客登科記蜀客貞元七年登第房武墓誌云男次卿有大才</hi>
　　　　<hi>公祭房君文云五官蜀客東野集有祭房十五次卿少府篇即其人也客一作人非是</hi>
君門不可入勢利互相推借問讀書客胡為在京師舉<lb/>
頭未能對閉眼聊自思倐忽十六年<hi>韓曰公貞元十五年來京師至是十</hi>
<hi>七年為十六年矣</hi>終朝苦寒飢宦塗竟寥落鬢髪坐差池<hi>孫曰</hi>
<pb n="KR4c0045_WYG_005-54b"/>
<hi>差池不齊貌坐一作生</hi>潁水清且寂箕山坦而夷<hi>孫曰嵇康髙士傳曰許由字武</hi>
<hi>仲堯舜欲讓以天下由乃遯耕于中岳潁水之陽箕山之下韓曰此即公祭老成文云當求數頃之田于箕潁</hi>
<hi>之上之意也</hi>如今便當去咄咄無自疑<hi>咄咄呵也祝曰後漢咄咄子陵晉史殷浩</hi>
<hi>為温所廢終日書空作咄咄怪事四字疑一作癡又一作咄咄汝無癡</hi>
　　　汴州别韓愈詩　　　　　　孟　郊<lb/>
　不飲濁水瀾空滯此汴河坐見遶岸水盡為還海波<lb/>
　四時不在家弊服斷綿多逺客獨憔悴春英各婆娑<lb/>
　汴水饒曲流野桑無直柯但為君子心歎息終匪佗<lb/>
<pb n="KR4c0045_WYG_005-55a"/>
　　　答孟郊<lb/>
　　　　<hi>樊曰東野集有别公詩此篇疑公所以答也公貞元十二年七月佐董晉于汴州</hi>
規模背時利文字覷天巧<hi>洪曰此效東野酬樊宗師云梁惟西南屏山厲水刻屈此</hi>
<hi>效宗師魯直云子瞻詩妙一世乃云效庭堅體盖退之戲效孟郊樊宗師之比以文滑稽耳○覷七盧反</hi>人<lb/>
皆餘酒肉子獨不得飽纔春思已亂始秋悲又攪<hi>古巧切</hi>
朝餐動及午<hi>韓曰樂府從軍行朝餐不免胄</hi>夜諷恒至卯<hi>洪曰此又以戲其苦吟且</hi>
<hi>效其體也</hi>名聲暫羶腥<hi>孫曰羶腥為/人所慕向也</hi>腸肚鎮煎焰<hi>焰熬也初𤓰切一作</hi>
<hi>煼</hi>古心雖自鞭<hi>韓曰鞭字盖莊子皆不/從其後而鞭之者也</hi>世路終難拗<hi>祝曰</hi>
<pb n="KR4c0045_WYG_005-55b"/>
<hi>拗手拉也張衡渾儀拗去其半於絞切</hi>弱拒喜張臂猛拏閒縮爪見倒誰<lb/>
肯扶從嗔我須齩<hi>齩齧也祝曰選口齩霜刃樊曰此聨公誌子厚墓所謂落陷穽不一引手</hi>
<hi>□反擠之又下石焉者是也○齩五巧切</hi>
　　　從仕<lb/>
　　　　<hi>韓曰貞元十七年公始從調京師此詩其時作</hi>
居閒食不足從仕力難任兩事皆害性一生恒苦心黄<lb/>
昏歸私室惆悵起歎音<hi>惆一作怊</hi>棄置人間世<hi>世一作事韓曰張子房願</hi>
<hi>棄人間事從赤松子遊爾</hi>古來非獨今<lb/>
<pb n="KR4c0045_WYG_005-56a"/>
　　　短燈檠歌<lb/>
長檠八尺空自長短檠二尺便且光黄簾緑幕朱户閉<lb/>
風露氣入秋堂凉裁衣寄逺淚眼暗搔頭頻挑移近床<lb/>
<hi>樊曰公所以詠幽閨之思者如此頻挑一作挑燈</hi>太學儒生東魯客二十辭家<lb/>
来射䇿<hi>韓曰漢蕭望之射䇿甲科為郎</hi>夜書細字綴言語兩目眵昬頭<lb/>
雪白<hi>眵目汁凝尺支切</hi>此時提挈當案前<hi>挈一作攜</hi>看書到曉那<lb/>
能眠一朝富貴還自恣長檠髙張照朱翠<hi>髙張一作焰髙</hi>吁<lb/>
嗟世事無不然牆角君看短檠棄<hi>樊曰蘇詩有云免使韓公悲世事白</hi>
<pb n="KR4c0045_WYG_005-56b"/>
<hi>頭還對短燈檠蘇時謫于黄州其姪安節下第逺來故云</hi>
　　　送劉師服<lb/>
　　　　<hi>樊曰公詩有贈劉師服至是又有送劉師服按石鼎聨句元和七年十二月道士軒轅彌</hi>
　　　　<hi>明自衡山來舊與劉師服進士衡湘中相識將過太白知師服在京夜抵其居宿則此詩</hi>
　　　　<hi>與前送進士劉師服東歸其八年夏作歟前詩云夏槐作雲屯此云夏半陰氣始以是知</hi>
　　　　<hi>之前云勉來取金紫此云勉哉耘其業則師服其年下第而歸公所以勉之者如此然考</hi>
　　　　<hi>登科記無有劉師服者其姓名唯見公集又有劉師命疑其為兄弟云</hi>
夏半陰氣始<hi>孫曰夏至一陰生故云陰氣始也</hi>淅然雲景收<hi>孫曰淅風聲雲景雲</hi>
<pb n="KR4c0045_WYG_005-57a"/>
<hi>氣景物也</hi>蟬聲入客耳<hi>孫曰客謂師服</hi>驚起不可留草草具盤饌不<lb/>
持酒獻酬士生為名累<hi>孫曰為名所累</hi>有似魚中鈎齎財入市<lb/>
賣<hi>祝曰齎持遺也前漢後齎五日糧牋西切</hi>貴者恒難售<hi>唐曰售賣物出手樂府功多信不售</hi>
<hi>漢宣帝每買餅所從買家輙大讎讎與售同○售音讎</hi>豈不久顦顇<hi>祝曰顦顇憂愁貌選顧僕</hi>
<hi>夫之顦顇上音樵下音悴一作憔悴</hi>為功忌中休勉哉耘其業以待歲晚<lb/>
收<hi>孫曰耘鋤耘也勸之益自修飾也至元和八年師服竟坐交通于季友致死</hi>
　<lb/>
　<lb/>
<pb n="KR4c0045_WYG_005-57b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五百家注昌黎文集巻五<lb/>
</p>
<p>
</p>
  </div>
</body>
</text>
</TEI>
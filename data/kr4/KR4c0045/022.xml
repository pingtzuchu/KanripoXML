<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家注昌黎文集巻二十二</head> <lb/>
    <p>
<pb n="KR4c0045_WYG_022-1a"/>
欽定四庫全書<lb/>
　五百家注昌黎文集巻二十二<lb/>
　　　　　　　　　　　　宋　魏仲舉　編<lb/>
　　祭文<lb/>
　　　祭田横墓文<hi>并序</hi>
　　　　<hi>樊曰田横初為漢將灌嬰敗於垓下亡走梁歸彭越髙祖即位懼誅與其徒五百餘人入</hi>
　　　　<hi>海居島中高帝聞齊人賢者多附横恐後有亂乃使使赦横罪而召之横與其客二人乘</hi>
　　　　<hi>傳詣洛陽至尸鄉廐置遂自剄令客奉其頭從使者馳奏高帝流涕以王者禮塟横既塟</hi>
<pb n="KR4c0045_WYG_022-1b"/>
　　　　<hi>二客穿其冢旁皆自剄從之其餘客在海中者聞横死亦皆自殺補注晁太史无咎嘗取</hi>
　　　　<hi>公此文於續楚辭而系之曰唐宰相如董晉亦未足言而晉為汴州纔奏愈從事愈始終</hi>
　　　　<hi>感遇語稱隴西公而不姓後從裴度亦自謂度知巳然度亦終不引愈共天下事故愈躊</hi>
　　　　<hi>躇發憤太息於區區之横以謂夫茍如横之好士天下將有賢於五百人者至焉</hi>
貞元十一年九月<hi>集注一作十九年非按十九年秋公為御史其冬貶陽山安得以九月出</hi>
<hi>田横墓下邪</hi>十一日愈如東京<hi>樊曰其年春公三上書宰相求仕不報五月歸河陽塟其</hi>
<hi>㛐鄭夫人九月復如京○一作愈自東如京盖謂公家河陽唐都長安以河陽為東都長安為西都也</hi>道<lb/>
出田横墓下感横義高能得士心<hi>一無心字</hi>因取酒以祭為<lb/>
<pb n="KR4c0045_WYG_022-2a"/>
文而弔之其辭曰<lb/>
事有曠百世而相感者余不自知其何心非今世之所<lb/>
稀孰為使余歔欷而不可禁<hi>孫曰歔欷嘆也○歔音虚欷音希禁居吟切</hi>余<lb/>
既博觀乎天下曷有庶幾乎夫子之所為死者不復生<lb/>
嗟余去此而從誰<hi>而一作其</hi>當秦氏之敗亂得一士而可王<lb/>
何五百人之擾擾而不能脫夫子於劒鋩<hi>鋩刃也○鋩音芒</hi>抑<lb/>
所寳之非賢<hi>補注書所寳惟賢則邇人安○之一作者</hi>亦天命之有常<hi>天一作大</hi>
昔闕里之多士孔聖亦云其遑遑<hi>韓曰史記索隱孔子居魯之鄒邑昌平鄉</hi>
<pb n="KR4c0045_WYG_022-2b"/>
<hi>之闕里孫曰闕里地名在今兖州曲阜縣楊子仲尼皇皇奔走之皃也</hi>茍余行之不迷<hi>余一</hi>
<hi>作命</hi>雖顚沛其何傷自古死者非一夫子至今有耿光<hi>孫曰</hi>
<hi>以覲文王之耿光耿亦光也</hi>跽陳辭而薦酒<hi>孫曰跽長跪巨几切</hi>䰟髣髴而來<lb/>
享<hi>嚴曰集韻靈良切按享字古今人用多作上聲惟前漢禮樂志郊祀詩云發梁揚羽申以商造茲新音永</hi>
<hi>乆長聲氣逺條鳳鳥翔神夕掩虞盖孔享享作平聲退之叶韻盖有所本也</hi>
　　　歐陽生哀辭<hi>并序</hi>
　　　　<hi>韓曰歐陽名詹字行周泉州晉江人也卒年四十餘集十巻行世新史於文藝立傳</hi>
歐陽詹世居閩越自詹已上皆為閩越官至州佐縣令<lb/>
<pb n="KR4c0045_WYG_022-3a"/>
者累累有焉閩越地肥衍有山泉禽魚之樂雖有長材<lb/>
秀民通文書吏事與上國齒者未嘗肯出仕今上初故<lb/>
宰相常衮為福建諸州觀察使治其地<hi>一作往治其此</hi>衮以文<lb/>
詞進有名於時又作大官臨蒞其民縣鄉小民有能誦<lb/>
書作文辭者<hi>一云衮以文詞進縣鄉小民有能誦書作文詞者衮故宰相有名於時又作大官臨</hi>
<hi>蒞其民云云</hi>衮親與之為客主之禮觀游讌饗必召預之<hi>預一</hi>
<hi>作與</hi>時未幾皆化翕然<hi>韓曰按衮傳建中初起為福建觀察使始閩人未知學衮至為設學</hi>
<hi>校使為文章親講導與為客主均禮觀游燕享與馬由是俗變歲貢士與内州等</hi>詹于時獨秀<lb/>
<pb n="KR4c0045_WYG_022-3b"/>
出衮加敬愛諸生皆推服閩越之人舉進士由詹始<hi>孫曰</hi>
<hi>貞元八年詹與公同登第嚴曰詹字行周泉州晉江人退之同年進士此言閩人舉進士自詹始及觀林藴泉</hi>
<hi>山銘叙則謂閩川貞元以前未有文進者也因亷使李郕公錡興啓庠序請獨孤常州及為記中有辭云縵胡</hi>
<hi>之纓化為青衿其兄藻與友歐陽詹繼登正第以其年考之則藻之登第又在詹之前然長溪薛合之以中宗</hi>
<hi>神龍二年擢第則又在藻之前矣退之謂由詹始豈考之未詳耶</hi>建中貞元間余就食<lb/>
江南<hi>孫曰時公家于宣州</hi>未接人事往往聞詹名閭巷間詹之稱<lb/>
於江南也乆矣貞元三年<hi>韓曰當作二年</hi>余年十九始至京師<lb/>
<hi>一無年十九三字</hi>舉進士聞詹名尤甚八年春遂與詹文詞同<lb/>
<pb n="KR4c0045_WYG_022-4a"/>
考試登第始相識自後詹歸閩中余或在京師他處不<lb/>
見詹乆者惟詹歸閩中時為然其他時與詹離率不厯<lb/>
歲移時則必合合必兩忘其所趨乆然後去故余與詹<lb/>
相知為深詹事父母盡孝道仁於妻子於朋友義以誠<lb/>
氣醇以方容貌嶷嶷然<hi>祝曰說文嶷嶷小兒有知也○嶷魚力切歐本不疊嶷字</hi>其<lb/>
燕私善謔以和其文章切深<hi>一有逺字</hi>喜往復善自道讀其<lb/>
書知其於慈孝最隆也十五年冬余以徐州從事<hi>孫曰公為</hi>
<hi>徐州節度推官</hi>朝正于京師詹為國子監四門助教將率其徒<lb/>
<pb n="KR4c0045_WYG_022-4b"/>
伏闕下舉余為博士㑹詹有獄不果上<hi>一無詹字詹一作監</hi>觀其<lb/>
心有益於余將忘其身之賤而為之也嗚呼詹今其死<lb/>
矣詹閩越人也父母老矣捨朝夕之養以來京師其心<lb/>
將以有得而歸為父母榮也<hi>一本有得下有如是二字趙本再有將以有德四字</hi>
雖其父母之心亦皆然詹之在側<hi>一無之字</hi>雖無離憂其志<lb/>
不樂也詹在京師雖有離憂其志樂也若詹者所謂以<lb/>
志養志者歟詹雖未得位其名聲流於人人其德行信<lb/>
於朋友雖詹與其父母皆可無憾也詹之事業文章李<lb/>
<pb n="KR4c0045_WYG_022-5a"/>
翺既為之傳<hi>今翺集無詹傳○傳一作說一作誌</hi>余故作哀詞<hi>一無故字</hi>以舒<lb/>
余哀以傳於後以遺其父母<hi>其一作詹</hi>而解其悲哀以卒詹<lb/>
志云<hi>詹一作其</hi>
求仕與友兮遠違其鄉父母之命兮子奉以行友則既<lb/>
獲兮祿實不豐以志為養兮何有牛羊事實既修兮名<lb/>
譽又光父母忻忻兮常若在旁命雖云短兮其存者長<lb/>
終要必死兮願不永傷<hi>不永一作永不</hi>友朋視疾兮藥物甚良<lb/>
飲食既時兮<hi>既一作孔</hi>所欲無妨壽命不齊兮<hi>齊一作高</hi>人道之<lb/>
<pb n="KR4c0045_WYG_022-5b"/>
常在側之與逺兮非有不同山川阻深兮䰟魄流行祭<lb/>
祀之及兮<hi>之一作則</hi>勿謂不通哭泣無益兮<hi>益一作救</hi>抑哀自彊<lb/>
推生知死兮以慰孝誠嗚呼哀哉兮是亦難忘<lb/>
　　　題哀辭後<lb/>
　　　　<hi>樊曰崔羣及詹皆與公同年劉伉姓名僅見于此它無所聞</hi>
愈性不喜書自為此文惟自書兩通其一通遺清河崔<lb/>
羣羣與余皆歐陽生之友也哀生之不得位而死哭之<lb/>
過時而悲其一通今書以遺彭城劉君伉伉喜古文以<lb/>
<pb n="KR4c0045_WYG_022-6a"/>
吾所為合於古詣吾廬而來請者八九至而其色不怨<lb/>
<hi>不一作無</hi>志益堅凡愈之為此文盖痛歐陽生之不顯榮於<lb/>
前<hi>痛一作哀</hi>又懼其泯滅於後也今劉君之請未必知歐陽<lb/>
生之志其志在古文耳雖然茍愛吾文<hi>吾一作其</hi>必求其義<lb/>
則進知於歐陽生矣必時觀<hi>義下舊本無則進云云十一字</hi>愈之為古<lb/>
文豈獨取其句讀不類於今者耶思古人而不得見學<lb/>
古道則欲兼通其辭通其辭者本志於古道者也古之<lb/>
道不茍譽毁於人然則吾之所為文皆有實也劉君好<lb/>
<pb n="KR4c0045_WYG_022-6b"/>
其辭則其知歐陽生也無惑焉<lb/>
　　　獨孤申叔哀辭<lb/>
　　　　<hi>孫曰申叔字子重年二十二舉進士又二年用博學宏詞為校書郎又三年居父喪未練</hi>
　　　　<hi>而殁盖貞元十八年也柳子厚有獨孤君墓碣皇甫持正有傷獨孤賦而公作辭哀之樊</hi>
　　　　<hi>曰公嘗與崔羣書天人好惡之說與此語意一同蓋出太史公之伯夷論也</hi>
衆萬之生誰非天邪明昭昬蒙誰使然耶行何為而怨<lb/>
邪<hi>怨一作怒</hi>居何故而憐邪<hi>故一作為</hi>胡喜厚其所可薄而恒不<lb/>
足於賢邪將下民之好惡與彼懸邪<hi>彼下一有蒼字</hi>抑蒼茫無<lb/>
<pb n="KR4c0045_WYG_022-7a"/>
端而暫寓於其間邪死者無知<hi>者一作而</hi>吾為子慟而已矣<lb/>
如有知也子其自知之矣濯濯其英曄曄其光如聞其<lb/>
聲如見其容<hi>一作如處其旁</hi>嗚呼逺矣何日而忘<lb/>
　　　崔侍御祭穆貟外文<lb/>
　　　　<hi>樊曰穆貟外字與直懐州河内人宣州觀察使寧之子工為文崔侍御名愬無傳</hi>
於乎<hi>一本上先云維年月日故人博陵崔愬謹以清酌之奠致祭于亡友穆六端公之靈</hi>建中之<lb/>
初予居于嵩攜扶北奔<hi>一作歸</hi>避盗來攻晨及洛師相遇<lb/>
一時顧我如故眷然顧之子有令聞我來自山子之俊<lb/>
<pb n="KR4c0045_WYG_022-7b"/>
明我鈍而頑道既云異誰從知我我思其厚不知其可<lb/>
<hi>一作不可而可</hi>於後八年君從杜侯我時在洛亦應其招<hi>孫曰貞元</hi>
<hi>五年十二月以杜亞為東都留守亞辟員為從事檢校員外郎愬時亦為亞所辟</hi>留守無事多<lb/>
君子寮罔有疑忌維其嬉游草生之春鳥鳴之朝我轡<lb/>
在手君揚其鑣<hi>悲驕切</hi>君居于室我既來即或以嘯歌或<lb/>
以偃側誨余以義復我以誠<hi>復我一作我復</hi>終日與語無非德<lb/>
聲主人信䜛有惑其下殺人無罪誣以成過入救不從<lb/>
反以為禍赫赫有聞王命三司察我于獄相從係縲直<lb/>
<pb n="KR4c0045_WYG_022-8a"/>
生可樂<hi>可一作何</hi>曲死可悲<hi>一云曲生何/樂直死何悲</hi>上懐王人<hi>王一作主</hi>内<lb/>
憫其私進退之難居處之宜既釋于囚我來徐州<hi>孫曰令狐</hi>
<hi>運京兆富平人為東京牙門將亞惡其為人㑹盗劫輸絹於洛比運適畋近郊亞意其為之命員及從事張宏</hi>
<hi>靖鞫其事無之亞怒囚員等更以愛將武金操服之金笞運從者十餘人二人死九人自誣服竟無贓狀亞以</hi>
<hi>聞請流運嶺表德宗詔監察御史楊寜覆驗事皆不讎亞怒劾寧罔上德宗令侍御史李元素刑部員外郎崔</hi>
<hi>從質大理司直盧士瞻三司覆案元素察其寃如運迹似行盗以曽捕掠人於家配流歸州貟等由是獲免後</hi>
<hi>嵗餘齊抗捕得劫輸絹賊七人及贓絹詔亞與留臺同劾之皆首服然終不原運運竟死歸州人寃之貟由此</hi>
<hi>知名</hi>道之悠悠思君為憂我如京師君居父喪<hi>孫曰永貞元年十一</hi>
<pb n="KR4c0045_WYG_022-8b"/>
<hi>月貟父寧卒</hi>哭泣而拜言詞不通我歸自西君反吉服晤言<lb/>
無他往復其昔<hi>一作音</hi>不日而違重我心惻自後聞君母<lb/>
喪是丁痛毒之懐六年以并<hi>一作經</hi>孰云孝子而殞厥靈<lb/>
今我之至入門哭聲<hi>哭一作失</hi>酒肉在前君胡不餐升君之<lb/>
堂不與我言於乎死矣何日來還<lb/>
　　　祭郴州李使君文<lb/>
　　　　<hi>補注筆墨間錄云祭李郴州文尤雄奇</hi>
維年月日<hi>孫曰一本維元和元年歲次丙戌二月乙未朔二十四日戊午</hi>將仕郎守江<lb/>
<pb n="KR4c0045_WYG_022-9a"/>
陵法曹叅軍韓愈謹以清酌庶羞之奠敬祭于故郴州<lb/>
李使君三兄之靈古語有之白頭如新傾蓋如舊<hi>孫曰漢鄒</hi>
<hi>陽之語</hi>顧意氣之何如曷日時之足究<hi>曷一作何</hi>當貞元之癸<lb/>
未<hi>祝曰貞元十九年公拜監察御史冬貶陽山令别知賦云歲癸未而遷逐是也○一本作癸酉非</hi>惕<lb/>
皇威而左授伏荒炎之下邑<hi>孫曰貞元十九年公左遷連州陽山令</hi>嗟名<lb/>
頹而位仆厯貴部而西邁<hi>孫曰貴部即郴州</hi>邇清光於暫覯<hi>於一</hi>
<hi>作而</hi>言若交而情無由<hi>若一作莫</hi>既不賈而奚售哀窮荒之無<lb/>
圖<hi>窮一作遐</hi>挐百憂而自副<hi>孫曰挐牽引也詩懐此百憂○挐奴加切而一作以</hi>辱問<lb/>
<pb n="KR4c0045_WYG_022-9b"/>
訊之綢繆恒飽飢而愈疚接雄詞於章句窺逸跡於篆<lb/>
籀<hi>孫曰籀篆也周宣時太史籀造大篆因以為名○籀直右切</hi>苞黄甘而致辭<hi>辭一作貽</hi>
獲紙筆之雙貿<hi>洪曰即李員外寄紙筆云莫怪殷勤謝虞卿正著書</hi>投叉魚之短<lb/>
韻<hi>洪曰即公叉魚十八韻招張功曹者</hi>媿韜瑕而舉秀俟新命於衡陽費<lb/>
薪芻於館候<hi>韓曰郴在衡山之陽貞元二十一年公以順宗赦徙掾江陵待命於郴云</hi>空大<lb/>
亭以見處憇水木之幽茂逞英心於縱博沃煩腸於清<lb/>
酎<hi>於一作以</hi>航北湖之空明<hi>孫曰郴州北湖廣十餘里最為勝處</hi>覷鱗介之驚<lb/>
透宴州樓之豁達衆管啾而竝奏<hi>啾一作湫</hi>得恩惠於新知<lb/>
<pb n="KR4c0045_WYG_022-10a"/>
脫窮愁於往陋<hi>窮一作寃</hi>輟行謀於俄頃見秋月之三彀<hi>補注</hi>
<hi>筆墨間錄曰此即子厚云丁酉之年秋既季月闕其團於是始</hi>逮天書之下降猶低廻<lb/>
以宿留<hi>上音秀下音溜</hi>念暌離之在期謂此㑹之難又授縞紵<lb/>
以託心<hi>孫曰襄二十九年左氏吳季札聘鄭見子産如舊相識與之縞帶子産獻紵衣</hi>云兹誠<lb/>
之不謬儻後日之北遷約窮歡於一晝雖掾俸之酸寒<lb/>
<hi>孫曰掾謂法曹</hi>要拔貧而為富何人生之難信捐斯言而莫就<lb/>
始訝信於暫疎遂成凶於不救<hi>於一作而</hi>見銘旌之低昻<hi>孫曰</hi>
<hi>禮記銘明旌也以死者為不可别故以識之</hi>尚遲疑於别袖憶交醻而迭舞<lb/>
<pb n="KR4c0045_WYG_022-10b"/>
奠單盃而哭柩<hi>韓曰謂李使君於貞元二十一年死柩過江陵公以是祭之永貞元年冬也盖</hi>
<hi>二十一年八月改元為永貞元年云</hi>美夫君之為政不撓志於讒構<hi>撓一作僥</hi>
遭唇舌之紛羅獨凌晨而孤雊<hi>孫曰雞鳴之詩言亂世君子不改其度凌晨孤</hi>
<hi>雊以雞為喻雊鳴也</hi>彼憸人之浮言雖百車<hi>嚴曰馮衍與婦弟書云持質相劫詞語百</hi>
<hi>車</hi>其何詬<hi>車一作年</hi>洞古徃而高觀固邪正之相冦幸竊覩<lb/>
其始終敢不明白而蔽覆<hi>一無不字</hi>神乎來哉辭以為侑尚<lb/>
饗<lb/>
　　　祭薛公達助教文<lb/>
<pb n="KR4c0045_WYG_022-11a"/>
　　　　<hi>樊曰公達字大順貞元九年登第詳見公所誌墓云</hi>
維元和四年歲次已丑後三月二十一日景寅<hi>孫曰四年閏三</hi>
<hi>月丁未朔二月十一日丙寅嚴曰唐諱丙以景代之</hi>朝散郎<hi>韓曰公嘗誌其墓今以誌考之朝散當作</hi>
<hi>朝議</hi>守國子博士韓愈太學助教侯繼謹以清酌之奠祭<lb/>
于亡友國子助教薛君之靈<hi>樊曰元和初公達為國子助教分教東都是歲二月</hi>
<hi>十四日卒</hi>嗚呼吾徒學而不見施設祿又不足以活身天於<lb/>
此時奪其友人同官太學日得相因柰何永違祇隔數<lb/>
晨笑語為别慟哭東門藏棺蔽帷欲見無緣皎皎眉目<lb/>
<pb n="KR4c0045_WYG_022-11b"/>
在人目前<hi>一云若在人前</hi>酌以告誠庶幾有神嗚呼哀哉尚饗<lb/>
　　　祭虞部張季友貟外文<lb/>
　　　　<hi>韓曰公同王涯崔羣許季同庾承宣邢冊等六人祭盖皆與季友貞元八年同舉進士也</hi>
　　　　<hi>其事詳見公所誌</hi>
維年月日愈等<hi>舊本作維元和十年月日中書舎人王涯考功郎中知制誥韓愈禮部侍郎崔</hi>
<hi>羣京兆尹許季同考功貟外郎庾承宣河中節度判官殿中侍御史邢冊等</hi>謹以清酌庶羞<lb/>
之奠敬祭于亡友張十三貟外之靈嗚呼往在貞元俱<lb/>
從賔薦司我明試時維邦彦<hi>樊曰時陸贄典貢舉祭者六人皆同薦云</hi>各以<lb/>
<pb n="KR4c0045_WYG_022-12a"/>
文售幸皆少年羣遊旅宿其歡甚焉出言無尤有獲同<lb/>
喜他年諸人莫有能比倐忽逮今二十餘歲<hi>樊曰自貞元八年至</hi>
<hi>是凡二十三年</hi>存皆衰白半亦辭世外纒公事内迫家私中宵<lb/>
興歎無復昔時如何今者<hi>一作於今</hi>又失夫子懿德柔聲永<lb/>
絶心耳廬親之墓終喪乃歸陽瘖避職<hi>祝曰瘖瘂禮記瘖聾跛躃孫曰</hi>
<hi>徐州節度使張愔請季友為判官詔下季友詐稱疾不言三年</hi>妻子不知分司憲臺風<lb/>
紀由振遂遷司虞以播華問不能老壽孰究其因嗣託<lb/>
於宗天維不仁酒食備設靈其降止論德叙情<hi>德一作得</hi>以<lb/>
<pb n="KR4c0045_WYG_022-12b"/>
視諸誄尚饗<lb/>
　　　祭河南張署貟外文<lb/>
　　　　<hi>樊曰張署為河南令既數月弃官去遂卒時公從裴度討蔡元和十二年八月也誌其墓</hi>
　　　　<hi>為文以祭之</hi>
維年月日<hi>孫曰元和十二年</hi>彰義軍行軍司馬守太子右庻子<lb/>
兼御史中丞韓愈<hi>集注是歲七月以公兼御史中丞彰義行軍司馬○一無守太子右庻子</hi>
<hi>六字</hi>謹遣某乙以庻羞清酌之奠祭于亡友故河南縣令<lb/>
張十二貟外之靈<hi>十二或作十一或無十二二字</hi>貞元十九君為御史<lb/>
<pb n="KR4c0045_WYG_022-13a"/>
余以無能同詔並峙君德渾剛<hi>渾胡本切</hi>標高揭已有不吾<lb/>
如唾猶泥滓余戇而狂<hi>戇陟降切</hi>年未三紀<hi>孫曰公時年三十六嚴曰退之</hi>
<hi>大厯戊申歲生至貞元十九年癸未三十六年矣</hi>乘氣加人無挾自恃<hi>一作無敢挾恃</hi>
彼婉孌者實憚吾曹側肩帖耳有舌如刀<hi>嚴曰謂讒人以言傷人也</hi>
<hi>退之與張署李方叔同為御史時方旱飢上疏乞寛民徭為李實所讒俱貶南方縣令又與署同赴貶所</hi>我<lb/>
落陽山以尹鼯猱君飄臨武山林之牢<hi>補注是歲公與署同得罪公貶</hi>
<hi>連州陽山令署貶郴州臨武令</hi>歲弊寒兇雪虐風饕<hi>一作號</hi>顚於馬下我<lb/>
泗君咷<hi>祝曰易君子先號咷而後笑○咷徒刀切</hi>夜息南山同卧一席守𨽻<lb/>
<pb n="KR4c0045_WYG_022-13b"/>
防夫觝項交跖<hi>祝曰觝觸也謂以項相觝觸跖足也○觗丁礼切或作牴</hi>洞庭漫汗<lb/>
粘天無壁<hi>補注筆墨間錄曰山谷用此語云江南水黏天</hi>風濤相豗<hi>豗呼回切</hi>中作<lb/>
霹靂追程盲進㠶船箭激南上湘水<hi>孫曰湘水出零陵北至巴丘入江○</hi>
<hi>上一作之</hi>屈氏所沉<hi>孫曰今岳州相陰縣有汨水屈原自沈處俗謂之汨羅</hi>二妃行迷<lb/>
淚蹤染林<hi>孫曰博物志洞庭之山堯帝二女常泣以其涕揮竹竹盡斑</hi>山哀浦思鳥<lb/>
獸呌音余唱君和百篇在吟君止于縣我又南踰把醆<lb/>
相飲後期有無期宿界上一夕相語自别幾時遽變寒<lb/>
暑<hi>遽一作復變一作徧</hi>枕臂欹眠加余以股僕來告言虎入廐處<lb/>
<pb n="KR4c0045_WYG_022-14a"/>
無敢驚逐以我<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>去<hi>
                        <graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>音䝉</hi>君云是物不駿於乘虎取而<lb/>
往來寅其徴我預在此與君俱膺猛獸果信惡禱而慿<lb/>
余出嶺中君俟州下<hi>州柳州</hi>偕掾江陵非余望者<hi>樊曰公貞元十</hi>
<hi>九年與張俱令南方明年冬㑹宿臨武界上虎入公廐取<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>去<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>驢子也虎寅屬也公載張語云云已而順宗</hi>
<hi>即位皆改江陵府掾公法曹張功曹洪曰僕來告言虎入廐處而下予以問葛魯卿葛云<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>不駿去之則亨矣</hi>
<hi>虎取而去疑其亨也故來寅望徴猛獸果信者言虎取<graphic n="KR1042" url="https://raw.githubusercontent.com/kanripo/KR-Gaiji/master/images/KR1042.png" mimeType="image/png"/>果亨遂有府掾之命不待禱而有所慿也</hi>郴山<lb/>
竒變其水清冩泊砂倚石有遌無捨<hi>祝曰楚詞重華不可遌注逢也○遌</hi>
<hi>吳故切一作□</hi>衡陽放湎<hi>孫曰衡陽衡州湎沉/湎也○湎一作酒</hi>熊咆虎噑<hi>咆蒲交切</hi>
<pb n="KR4c0045_WYG_022-14b"/>
<hi>噑胡髙切</hi>不存令章<hi>孫曰令章酒令一作存不令章</hi>罰籌蝟毛委舟湘流往<lb/>
觀南嶽<hi>嚴曰集有謁衡岳廟詩</hi>雲壁潭潭<hi>雲一作天</hi>穹林攸擢避風大<lb/>
湖<hi>嚴曰太湖即上文洞庭是也集有洞庭阻風贈張十一詩</hi>七日鹿角<hi>韓曰元微之鹿角詩箋云</hi>
<hi>鹿角洞庭湖中地名</hi>鈎登大鮎<hi>祝曰鮎魚名楚詞鱣鮎兮延延集注說文云鮎鰋也○鮎乃兼切</hi>
怒頰豕豞<hi>洪駒父詩話云豞豕聲也○豞許角切或作豹非惟無此理兼不協韻</hi>臠盤灸<lb/>
酒羣奴餘啄走官階下<hi>孫曰謂江陵府</hi>首下尻高<hi>祝曰尻髖也前漢尻益髙</hi>
<hi>○尻苦刀切</hi>下馬伏塗從事是遭予徵博士君以使已<hi>孫曰元和</hi>
<hi>元年六月公召為國子博士署□江陵半年邕管奏為判官不往</hi>相見京師過願之始<lb/>
<pb n="KR4c0045_WYG_022-15a"/>
<hi>補注始願不及此</hi>分教東生君掾雍首<hi>孫曰元和二年公分教東都署為京兆府司錄</hi>
<hi>叅軍祝曰雍州名書黑水西河惟雍州○雍於用切</hi>兩都相望<hi>望音忘</hi>於别何有解<lb/>
手背面遂十一年君出我入如相避然生闊死休吞不<lb/>
復宣刑官屬郎引章訐奪<hi>訐一作許</hi>權臣不愛南昌是斡<hi>孫曰</hi>
<hi>署為刑部貟外郎守法不阿出為䖍州刺史䖍州南康郡今作南昌恐誤</hi>明條謹獄氓獠戸<lb/>
歌<hi>獠夷名○獠張絞切又力道切又一作僚</hi>用遷澧浦<hi>祝曰澧水名書又東至于澧○澧音禮嚴</hi>
<hi>曰謂為澧州刺史也</hi>為人受瘥<hi>孫曰署自䖍州改澧州刺史民稅出雜産物與錢尚書有經數觀察</hi>
<hi>使牒州徴錢倍數經署曰刺史可為法不可貪官害民留牒不肯從竟以代罷瘥病也</hi>還家東都<lb/>
<pb n="KR4c0045_WYG_022-15b"/>
起令河南屈拜後生憤所不堪屢以正免身伸事蹇竟<lb/>
死不昇孰勸為善丞相南討<hi>孫曰元和十六年以宰相裴度為淮西宣慰處置使</hi>
<hi>南討淮蔡</hi>余辱司馬議兵大梁<hi>孫曰時宣武軍節度使韓𢎞為諸軍都統使將出討公詣</hi>
<hi>𢎞禀事</hi>走出洛下哭不慿棺奠不親斝不撫其子塟不送<lb/>
野望君傷懐有殞如㵼銘君之績納石壤下爰及祖考<lb/>
紀德事功外著後世鬼神與通君其奚憾不余監衷嗚<lb/>
呼哀哉尚饗<lb/>
　　　祭左司李員外太夫人文<lb/>
<pb n="KR4c0045_WYG_022-16a"/>
　　　　<hi>韓曰謂與其子同僚必公為職方員外郎時也</hi>
維年月日某官某等謹以清酌庻羞之奠敬祭于某縣<lb/>
太君鄭氏尊夫人之靈胄于茂族配此德門克成厥家<lb/>
享有全福為婦為母再朝中宫搢紳推榮宗黨是則某<lb/>
等幸隨令子同服官僚庻展哀誠式陳牢醴尚饗<lb/>
　　　祭薛中丞文<lb/>
　　　　<hi>樊曰中丞名存誠字資明河中寳鼎人貞元中登第厯監察御史殿中侍御史累遷給事</hi>
　　　　<hi>中拜御史中丞暴卒憲宗贈刑部侍郎</hi>
<pb n="KR4c0045_WYG_022-16b"/>
維年月日<hi>韓曰公時為比部郎中元和九年也或作元和元年非</hi>某官某乙等<hi>韓曰</hi>
<hi>李逢吉孟簡張惟素張賈韓愈等</hi>謹以清酌庻羞之奠祭于亡友故御<lb/>
史中丞贈刑部侍郎薛公之靈公之懿德茂行可以勵<lb/>
俗清文敏識足以發身宗族稱其孝慈友朋歸其信義<lb/>
累升科第亟踐班行左掖南臺<hi>孫曰北齊號御史臺為南臺髙澄用崔暹為御</hi>
<hi>史中尉宋逰道為尚書左丞謂之曰卿一人處南䑓一人處北省當使天下肅然樊曰左掖則給事中南臺則</hi>
<hi>御史中丞也</hi>共傳故事<hi>樊曰存誠嘗劾浮屠鍳虚贓罪抵死按信州刺史李位無謀反事詳見舊</hi>
<hi>史本傳</hi>詩人墨客爭諷新篇羽儀朝廷輝映中外長途方<lb/>
<pb n="KR4c0045_WYG_022-17a"/>
騁大限俄窮聖上軫不憗之悲<hi>韓曰哀十六年左傳孔子卒公誄之曰昊天不</hi>
<hi>弔不憗遺一老俾屏予一人以在位憗且也○憗魚覲切</hi>具寮興云亡之歎<hi>祝曰詩瞻仰人</hi>
<hi>之云亡邦國殄瘁</hi>况某等忘言斯乆知我俱深青春之遊白首<lb/>
相失來陳薄奠詎盡哀誠嗚呼哀哉尚饗<lb/>
　　　祭裴太常文<lb/>
　　　　<hi>裴之諱字皆不可攷</hi>
維年月日愈等<hi>樊曰元和九年公為比部郎中史館修撰與給事中李逢吉孟簡吏部侍郎張</hi>
<hi>惟素張賈等同祭</hi>謹以庻羞清酌之奠敬祭于太常裴二十一<lb/>
<pb n="KR4c0045_WYG_022-17b"/>
兄之靈朝廷之重莫過乎禮雖經策具存而精通盖寡<lb/>
自郊丘故事宗廟時宜大君之所旁求丞相之所卒問<lb/>
<hi>嚴曰卒倉没切孟子卒然問曰</hi>羣儒拱手宗祝醉心兄皆指陳根源斟<lb/>
酌通變莫不允符天旨克恊神休至于公卿冠昏<hi>于一作於</hi>
士庻喪祭疑皆響荅問必實歸從我者足為軌儀異我<lb/>
者無逃指笑動為時法言比古經<hi>比一作必</hi>獨立一朝高視<lb/>
千古而又驅馳朋執僶俛宗親<hi>僶音泯</hi>甔石之儲<hi>孫曰漢書揚雄</hi>
<hi>家無甔石之儲晏如也甔小罌石斗石○甔或作擔</hi>常空於私室方丈之食<hi>韓曰孟子</hi>
<pb n="KR4c0045_WYG_022-18a"/>
<hi>曰食前方丈侍妾數百人我得志弗為也</hi>每盛於賔筵贈必固辭求無不應<lb/>
孰云具美而不永年某等早接遊從實欽道義致誠薄<lb/>
奠以訣終天嗚呼哀哉尚饗<lb/>
　　　潮州祭神文五首<lb/>
　　　　<hi>韓曰文凡五皆元和十四年夏秋作其一到任謁大湖神其二祈雨太湖神其三四五謝</hi>
　　　　<hi>晴城隍界石太湖等神作</hi>
維年月日潮州刺史<hi>孫曰維元和十四年歲次已亥三月已卯朔某日持節潮州諸軍事</hi>
<hi>守潮州刺史</hi>韓愈謹差攝潮陽縣尉史虚已以特羊庻羞之<lb/>
<pb n="KR4c0045_WYG_022-18b"/>
奠告于太湖神之靈愈承朝命為此州長今月二十五<lb/>
日至治下<hi>孫曰三月壬寅嚴曰即元和十四年三月也</hi>凡大神降依庇貺斯<lb/>
人者皆愈所當率徒屬奔走致誠親執祀事於廟廷下<lb/>
今以始至方上奏天子<hi>孫曰謂謝上表也</hi>思慮不能專一冠衣<lb/>
不淨潔與人吏未相識知牲糈酒食器皿損弊<hi>孫曰糈祠神米</hi>
<hi>離騷巫咸將夕降兮懐椒糈而要之祝曰損一作觕麤也公羊觕者曰侵精者曰伐○糈先旅切又音所觕倉</hi>
<hi>胡切</hi>不能嚴清又未卜日時不敢自薦見使攝潮陽縣尉<lb/>
史虚已以告神其降鑒尚饗<lb/>
<pb n="KR4c0045_WYG_022-19a"/>
維元和十四年歲次已亥六月丁未朔六日壬子持節<lb/>
潮州諸軍事守潮州刺史<hi>一本上作維年月日潮州刺史</hi>韓愈謹以清<lb/>
酌腵脩之奠<hi>祝曰腵籖脯禮記大享尚腵修注云捶脯也○腵丁貫切</hi>祈于太湖神<lb/>
之靈曰稻既穟矣<hi>嚴曰穟禾成秀也</hi>而雨不得熟以穫也蠶起<lb/>
且眠矣而雨不得老以蔟也歲且盡矣稻不可以復種<lb/>
而蠶不可以復育也農夫桑婦將無以應賦稅繼衣食<lb/>
也非神之不愛此人<hi>一無此人</hi>刺史失所職也百姓何罪使<lb/>
至極也神聰明而端一聽不可濫以惑也刺史不仁可<lb/>
<pb n="KR4c0045_WYG_022-19b"/>
坐以罪惟彼無辜惠以福也劃劙雲陰<hi>祝曰劃劙解也分剖也孫曰剖</hi>
<hi>去也○劃忽麥切又音畫劙力支切又音麗</hi>巻日月也幸身有衣而口得食<lb/>
給神役也充上之湏脫刑辟也選牲薦酒以報靈德也<lb/>
吹撃管鼓侑香潔也拜庭跪坐如法式也不信當治疾<lb/>
殃殛也神其尚饗<hi>一作鍳兹</hi>
維年月日潮州刺史韓愈謹以柔毛剛鬛清酌庻羞之<lb/>
奠<hi>孫曰禮記羊曰柔毛豕曰剛鬛</hi>祭于城隍之神間者以滛雨將為人<lb/>
災無以應貢賦供給神明上下獲罪罰之故乃以六月<lb/>
<pb n="KR4c0045_WYG_022-20a"/>
壬子奔走分告乞晴于爾明神明神閔人之不辜若響<lb/>
若荅<hi>響一作饗</hi>糞除天地山川清風時興白日顯行蠶榖以<lb/>
登人不咨嗟惟神之恩夙夜不敢忘怠謹卜良日躬率<lb/>
將吏薦茲血毛清酌嘉肴<hi>肴一作羞</hi>侑以音聲以謝神貺神<lb/>
其饗之<lb/>
維年月日潮州刺史韓愈謹遣耆壽成㝢以清酌少牢<lb/>
之奠告于界石神之靈曰惟封部之内山川之神克庥<lb/>
于人<hi>庥下一有庇字</hi>官則置立室宇備具服器奠饗以時今淫<lb/>
<pb n="KR4c0045_WYG_022-20b"/>
雨既霽蠶榖以成織婦耕男忻忻衎衎是神之庥庇于<lb/>
人也敢不明受其賜謹選良月吉日齋潔以祀神其鑒<lb/>
兹<hi>一作之</hi>尚饗<lb/>
維年月日潮州刺史韓愈謹以清酌庻羞之奠祭于太<lb/>
湖之神惟神降依兹土以庇其人今兹無有水旱雷雨<lb/>
風火疾疫為災各寧厥宇以供上役長吏免被其譴賴<lb/>
神之德夙夜不敢忘謹具食飲躬齋洗奏音聲以獻以<lb/>
樂以謝厥賜不敢有所祈尚饗<lb/>
<pb n="KR4c0045_WYG_022-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4c0045_WYG_022-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五百家注昌黎文集巻二十二<lb/>
</p>
<p>
</p>
  </div>
</body>
</text>
</TEI>
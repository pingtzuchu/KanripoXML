<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家注昌黎文集巻三</head> <lb/>
    <p>
<pb n="KR4c0045_WYG_003-1a"/>
欽定四庫全書<lb/>
　五百家注昌黎文集巻三<lb/>
　　　　　　　　　　　　宋　魏仲舉　編<lb/>
　　古詩<lb/>
　　　河之水二首寄子姪老成<lb/>
　　　　<hi>孫曰老成公兄介之子貞元十三年來省公於汴州明年歸取其子十五年董晉薨公去</hi>
　　　　<hi>汴州不果來公佐徐州未幾而罷又不果來十七年公有此詩韓曰觀公祭老成文則知</hi>
　　　　<hi>公眷眷之情與此詩一也詩云我不如水東流我有孤姪在海陬則祭文吾念汝從于東</hi>
<pb n="KR4c0045_WYG_003-1b"/>
　　　　<hi>之意詩云我徂京師不逺而還則祭文所謂暫相别終當久相與處之意</hi>
河之水去悠悠我不如水東流我有孤姪在海陬<hi>子侯切</hi>
三年不見兮使我心憂日復日夜復夜三年不見汝使<lb/>
我鬢髪未老而先化<lb/>
河之水悠悠去我不如水東注我有孤姪在海浦三年<lb/>
不見兮使我心苦採蕨于山<hi>韓曰詩草蟲陟彼南山言採其蕨</hi>緡魚于<lb/>
泉<hi>韓曰緡魚繳詩其釣維河維絲伊緡樊曰採蕨必於山緡魚必於淵求禄必於京師興也○緡武巾切泉</hi>
<hi>當作淵避髙祖諱作泉</hi>我徂京師不逺而還<hi>而一作其</hi>
<pb n="KR4c0045_WYG_003-2a"/>
　　　山石<lb/>
　　　　<hi>樊曰此詩編次於河之水後當是去徐即洛時作故其後有人生如此自可樂豈必局束</hi>
　　　　<hi>為人鞿之句蘇内翰嘗與客遊南溪醉後相與解衣濯足因詠公此篇慨然知其所以樂</hi>
　　　　<hi>而忘其在數百年之外因次其韻見坡集</hi>
山石犖确行徑微<hi>孫曰犖确山不平貌上吕角切下音覺</hi>黄昏到寺蝙蝠<lb/>
飛<hi>祝曰說文蝙蝠服翼崔豹古今注一名仙䑕○蝙音邊蝠音福</hi>升堂坐階新雨定<hi>一作</hi>
<hi>足</hi>芭蕉葉大梔子肥<hi>舊作支子支即梔字</hi>僧言古壁佛畫好以火<lb/>
來照所見稀鋪牀拂席置羮飯疎糲亦足飽我飢<hi>糲麄糲祝</hi>
<pb n="KR4c0045_WYG_003-2b"/>
<hi>曰脱粟也列子食則粢糲○糲音賴又蘭末切</hi>夜深静卧百蟲絶清月出嶺光入扉<lb/>
天明獨去無道路出入髙下窮烟霏山紅澗碧紛爛漫<hi>補注東坡</hi>
<hi>詩云犖确何人似退之意行無路欲從誰宿雲解駮晨光漏獨見山紅澗碧時皆采公此篇中語也○爛或作瀾</hi>時<lb/>
見松櫪皆十圍<hi>櫪㯕也音厯孫曰字當作櫟</hi>當流赤足蹋澗石水聲激激<lb/>
風生衣<hi>生一作吹</hi>人生如此自可樂<hi>一作可/自樂</hi>豈必局束為人鞿<hi>韓曰</hi>
<hi>前漢灌夫傳廷論局趣效轅下駒鞿馬絡祝曰楚辭余雖好修姱以鞿羈兮注韁在口曰鞿前漢是猶以鞿而御駻突孫</hi>
<hi>曰言為人所鞿縶也○鞿音幾</hi>嗟哉吾黨二三子安得至老不更歸<lb/>
　　　天星送楊凝郎中賀正<lb/>
<pb n="KR4c0045_WYG_003-3a"/>
　　　　<hi>樊曰凝字懋功虢州𢎞農人貞元十二年以檢校户部郎中充宣武軍節度判官公時與</hi>
　　　　<hi>凝同佐董晉幕此詩送其自汴朝正于京</hi>
天星牢落雞喔咿<hi>牢落疎貎喔咿雞鳴聲祝曰後漢王延壽王孫賦聲嚦<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而喔咿補注楚</hi>
<hi>詞吾將喔咿嚅唲以事婦人乎喔咿嚅唲強笑噱也○喔音渥咿音伊</hi>僕夫起餐車載脂<lb/>
<hi>孫曰詩載脂載轄還車言邁謂將行也</hi>正當窮冬寒未已<hi>蔡曰按時貞元十四年之十二</hi>
<hi>月也</hi>借問君子行安之㑹朝元正無不至<hi>孫曰唐制諸州有朝正使</hi>受<lb/>
命上宰須及期<hi>孫曰上宰董晉也</hi>侍從近臣有虚位公今此去<lb/>
何時歸<hi>孫曰恐凝遂留京師一本作歸何時</hi>
<pb n="KR4c0045_WYG_003-3b"/>
　　　汴泗交流贈張僕射<lb/>
　　　　<hi>孫曰貞元十五年公在徐州張建封幕汴水徐之西泗水徐之南故以名篇樊曰公集有</hi>
　　　　<hi>諫張僕射擊毬書此詩言此誠習戰非為劇豈若安坐行良圖蓋亦以譏之也</hi>
汴泗交流郡城角斸場千歩平如削<hi>韓曰斸猶言鋤治也周禮仲秋教大</hi>
<hi>閲虞人菜所田之野注芟除其田之草菜令車得驅馳○斸音竹一作築</hi>短垣三面繚逶迤<lb/>
擊鼓騰騰樹赤旗新秋朝涼未見日<hi>蔡曰按時貞元十五年秋七月也</hi>
公早結束來何為分曹決勝約前定<hi>曹偶也</hi>百馬攢蹄近<lb/>
相映<hi>攢音巑</hi>毬驚杖奮合且離紅牛纓紱黄金覊<hi>孫曰以紅牛毛</hi>
<pb n="KR4c0045_WYG_003-4a"/>
<hi>為纓紱黄金為覊所以餙馬韓曰梁呉筠曰白馬黄金覊杜詩白馬嚼嚙黄金勒選白馬篇白馬餙金覊○牛</hi>
<hi>一作氂</hi>側身轉臂著馬腹霹靂應手神珠馳超遥散漫兩<lb/>
閒暇揮霍紛紜争變化<hi>補注揮霍奮迅也枚乗曰蜿蝉揮霍</hi>發難得巧意<lb/>
氣麤<hi>韓曰史記晏嬰傳意氣揚揚甚自得也蔡曰前漢項羽圍漢王於滎陽漢王恐與酈食其謀撓楚權</hi>
<hi>食其欲立六國後以樹黨漢王將立之以問張良良發八難漢王曰豎儒㡬敗乃公事</hi>讙聲四合<lb/>
壯士呼<hi>讙喧也音歡</hi>此誠習戰非為劇豈若安坐行良圖當<lb/>
今忠臣不可得公馬莫走須殺賊<lb/>
　　　和　　　　　　　　　　　　張建封<lb/>
<pb n="KR4c0045_WYG_003-4b"/>
　僕本修持文筆者今來帥鎮紅旗下不能無事習蛇<lb/>
　矛閒就平場學便馬軍中役養驍智才競馳駿逸隨<lb/>
　我來䕶軍對引相向去風呼月旋期先開俯身仰擊<lb/>
　復旁擊難於古人左右射齊觀百歩透短門誰羡養<lb/>
　由遥破的儒生疑我新發狂武夫愛我生輝光杖移<lb/>
　騣底拂尾後星從月下流中場人人不約心自一馬<lb/>
　馬不鞭蹄自疾凡情莫便㨗中能拙自翻驚巧時失<lb/>
　韓生訝我為斯藝勸我徐驅作安計不知戎事竟何<lb/>
<pb n="KR4c0045_WYG_003-5a"/>
　成且愧吾人一言惠<lb/>
　　　忽忽<lb/>
　　　　<hi>樊曰公貞元八年第進士十二年始佐董晉汴州十五年晉薨汴亂公依張建封于徐故</hi>
　　　　<hi>曰忽忽乎余未知為生之樂也此豈非所謂天之降大任於是人必先窮餓困苦之如是</hi>
　　　　<hi>歟補注前漢王褒傳太子苦忽忽善忘不樂名篇意或出此</hi>
忽忽乎余未知為生之樂也願脱去而無因安得長翮<lb/>
大翼如雲生我身<hi>北齊邢子才遊仙詩安得金仙術兩腋生羽翼郭璞遊仙詩仰思舉雲翼</hi>
<hi>延首矯玉掌</hi>乗風振奮出六合絶浮塵死生哀樂兩相棄是<lb/>
<pb n="KR4c0045_WYG_003-5b"/>
非得失付閒人<lb/>
　　　鳴鴈<lb/>
　　　　<hi>樊曰此詩興也公在徐州與孟東野書有曰去年脱汴州之亂遂來於此主人與余有故</hi>
　　　　<hi>居余符離睢上及秋將辭去因被留以職事黙黙在此行一年矣今年秋聊復辭去江湖</hi>
　　　　<hi>余樂也與足下終幸矣主人謂張建封公在徐鬱鬱不得志故見于書與詩者如此其義</hi>
　　　　<hi>一也</hi>
嗷嗷鳴鴈鳴且飛<hi>鳴鴈一作鴻鴈韓曰詩鴻鴈于飛哀鳴嗷嗷</hi>窮秋南去春<lb/>
北歸<hi>祝曰管子桓公曰鴻鴈春北而秋南不失其時</hi>去寒就暖識所依<hi>一作處</hi>天<lb/>
<pb n="KR4c0045_WYG_003-6a"/>
長地濶棲息稀風霜酸苦稻粱微<hi>韓曰鴻鴈事前輩多使稻梁事蓋出戰國</hi>
<hi>䇿廣絶交論云分鴈騖之稻粱又杜甫鴈詩自古稻梁多不足</hi>羽毛摧落身不肥<hi>韓曰李白</hi>
<hi>鳴鴈行凌霜觸雪毛軆枯畏逢矰繳驚相呼蓋公自狀其窮苦者如此</hi>徘徊反顧羣侣違<lb/>
哀鳴欲下洲渚非<hi>韓曰公時與孟東野書言其來徐之狀此又見其懷故舊之意耳</hi>江<lb/>
南水濶朝雲多<hi>朝一作朔韓曰杜詩朔雲邊雪滿西山</hi>草長沙軟無網羅<lb/>
閒飛靜集鳴相和違憂懐息性匪他<hi>息一作惠</hi>凌風一舉君<lb/>
謂何<hi>韓曰公與東野書又云今秋聊復辭去云云此又見其有思鄉之意</hi>
　　　龍移<lb/>
<pb n="KR4c0045_WYG_003-6b"/>
　　　　<hi>韓曰此詩謂南山湫也湫初在平地一日風雷移居山上其山下湫遂化為土長安人至</hi>
　　　　<hi>今謂之乾湫公題炭谷詩云厭處平地土巢居挿天山其此之意歟</hi>
天昏地黒蛟龍移雷驚電擊雄雌隨<hi>一作雌雄</hi>清泉百丈化<lb/>
為土魚鱉枯死吁可悲<lb/>
　　　雉帯箭<lb/>
　　　　<hi>樊曰公陽山縣齋詩有曰大梁從相公彭城赴僕射弓箭圍狐兎絲竹羅酒炙此詩公佐</hi>
　　　　<hi>張僕射于徐從獵而作也讀之其狀如在目前蓋寫物之妙者</hi>
原頭火燒靜兀兀<hi>韓曰唐太宗出獵詩平原燒火紅晉顧愷之傳火燒平原無遺燎</hi>野<lb/>
<pb n="KR4c0045_WYG_003-7a"/>
雉畏鷹出復沒將軍欲以巧伏人盤馬彎弓惜不發地<lb/>
形漸窄觀者多雉驚弓滿勁箭加衝人決起百餘尺紅<lb/>
翎白鏃隨傾斜<hi>祝曰鏃箭鏃也列子善射者能令後鏃中前括</hi>將軍仰笑軍吏<lb/>
賀五色離披馬前墮<hi>韓曰爾雅雉五色皆備曰翬</hi>
　　　條山蒼<lb/>
　　　　<hi>韓曰條山山名在河中府河中公故居在馬</hi>
條山蒼河水黄浪波沄沄去<hi>韓曰沄沄轉流也○沄音云又音渾浪一作滄</hi>松<lb/>
栢在髙岡<hi>祝曰選阮嗣宗詠懐松栢翳岡岑</hi>
<pb n="KR4c0045_WYG_003-7b"/>
　　　贈鄭兵曹<lb/>
　　　　<hi>韓曰鄭或以為鄭通誠張建封節度武寧時通誠為副使公為其軍從事罇酒相從在其</hi>
　　　　<hi>時歟樊曰白樂天哀二良云祠部員外郎鄭通誠此云兵曹所未詳也</hi>
罇酒相逢十載前君為壯夫我少年罇酒相逢十載後<lb/>
我為壯夫君白首<hi>樊曰公貞元十五年去汴即徐為軍從事時年三十有二故云</hi>我材<lb/>
與世不相當戢鱗委翅無復望<hi>韓曰選與稽茂齊書時不我與垂翼逺逝鋒鉅</hi>
<hi>靡加六翮摧屈戢斂也阻立切望平聲</hi>當今賢俊皆周行君何為乎亦遑<lb/>
遑<hi>亦一作獨</hi>盃行到君莫停手破除萬事無過酒<lb/>
<pb n="KR4c0045_WYG_003-8a"/>
　　　桃源圖<lb/>
　　　　<hi>孫曰陶淵明集晉太元中武陵人捕魚縁溪行忘路逺近忽逢桃林夾岸數百歩漁人甚</hi>
　　　　<hi>異之前得一山山有小口便捨船從口入其中土地平曠徃來種作悉如外人見漁人大</hi>
　　　　<hi>驚問所從來具荅之便要還家為設酒殺雞作食自云避秦來此乃不知有漢無論魏晉</hi>
　　　　<hi>也洪曰淵明叙桃源事初無神仙之説梁任安貧為武陵記亦祖述其語耳淵明云先世</hi>
　　　　<hi>避秦時亂而安貧云曩以避秦之亂邑人相率㩗妻孥隱此厥後絶不外通何人世之多</hi>
　　　　<hi>遷貿也後人不湥考因謂秦人至晉猶不死遂以為地仙洪駒父云荆公桃源行東坡和</hi>
　　　　<hi>桃源詩皆得之王摩詰退之劉夢得諸人以為神仙皆非是淵明載漁人所遇時稱晉太</hi>
<pb n="KR4c0045_WYG_003-8b"/>
　　　　<hi>元中任安貧云太康中退之詩云自説經今六百年按始皇三十四年築長城燔詩書明</hi>
　　　　<hi>年坑儒生三十七年胡亥立三年而滅於漢二漢四百二十五年而為魏魏四十五年而</hi>
　　　　<hi>為晉晉武帝即位十五年至是凡四百九十二年明年改元太康自太康元年至孝武帝</hi>
　　　　<hi>時寧康三年凡九十六年通五百八十七年明年改元太元至太元十三年乃及六百年</hi>
　　　　<hi>夢得詩亦云金行太元歲安貧之記誤也韓曰南宫先生欣得之波濤入筆驅文辭此必</hi>
　　　　<hi>與一郎官賡和不復詳其名氏矣</hi>
神仙有無何渺茫桃源之説誠荒唐流水盤廻山百轉<lb/>
生綃數幅垂中堂<hi>綃生繒也</hi>武陵太守好事者<hi>孫曰武陵郡朗州國朝改</hi>
<pb n="KR4c0045_WYG_003-9a"/>
<hi>為鼎州</hi>題封逺寄南宫下<hi>孫曰南宫禮部</hi>南宫先生忻得之波濤<lb/>
入筆驅文辭文工畫妙各臻極異境怳惚移於斯<hi>怳許往切</hi>
<hi>惚吁骨切</hi>架巖鑿谷開宫室接屋連墻千萬日嬴顛劉蹶了<lb/>
不聞<hi>孫曰嬴顛劉蹶謂秦漢之亡</hi>地坼天分非所恤<hi>孫曰地坼天分謂晉魏之亂</hi>
種桃處處惟開花川原近逺蒸紅霞<hi>蒸一作丞</hi>初來猶自念<lb/>
鄉邑歲久此地還成家漁舟之子來何所物色相猜更<lb/>
問語大蛇中斷喪前王<hi>韓曰漢書髙祖為亭長夜徑澤中前有大蛇乃拔劔斬之蛇分</hi>
<hi>為兩道開蓋白帝子化為蛇當道而髙祖以赤帝子斬之也</hi>羣馬南渡開新主<hi>孫曰晉太</hi>
<pb n="KR4c0045_WYG_003-9b"/>
<hi>安之際童謡曰五馬浮渡江一馬化為龍五馬謂琅邪西陽汝南南頓彭城五王琅邪竟登大位是化為龍也</hi>
<hi>蔡曰按晉元帝姓司馬氏太興元年即位都於金陵</hi>聽終辭絶共悽然自説經今<lb/>
六百年當時萬事皆眼見不知㡬許猶流傳爭持酒食<lb/>
來相饋禮數不同罇爼異月明伴宿玉堂空骨冷魂清<lb/>
無夢寐夜半金雞啁哳鳴<hi>祝曰啁哳聲也楚辭鵾雞啁哳而悲鳴○啁音嘲哳陟頡</hi>
<hi>切</hi>火輪飛出客心驚<hi>孫曰火輪日也</hi>人間有累不可住依然離<lb/>
别難為情船開棹進一廽顧萬里蒼蒼烟水暮世俗寧<lb/>
知偽與真至今傳者武陵人<lb/>
<pb n="KR4c0045_WYG_003-10a"/>
　　　東方未明<lb/>
　　　　<hi>韓曰此詩與煌煌東方星興寄頗同蓋指順宗即位不能親政而憲宗在東宫之時也時</hi>
　　　　<hi>賈耽鄭珣瑜二相皆天下重望王叔文用事相繼引去此詩所以喻東方未明大星沒也</hi>
　　　　<hi>執誼叔文初相汲引此詩所以喻獨有太白配殘月也順宗巳厭機政執誼叔文尚以私</hi>
　　　　<hi>意更相猜忌此詩所以有嗟爾殘月勿相疑同光共影須臾期也及憲宗立而叔文執誼</hi>
　　　　<hi>竄猶東方明而殘月太白滅此詩所以喻殘月暉暉太白晱晱雞三號更五㸃也意微而</hi>
　　　　<hi>顯誠得詩人之㫖樊曰公憶昨行所謂伾文未剪崖州熾雖得赦宥常愁猜近者三姦悉</hi>
　　　　<hi>破碎羽窟無底幽黄能義與此詩同惟此詩曰東方未明所以微其辭如此蓋風人之託</hi>
<pb n="KR4c0045_WYG_003-10b"/>
　　　　<hi>物也未明舊本作半明</hi>
東方未明大星沒獨有太白配殘月<hi>孫曰太白長庚韓曰太白西方星故</hi>
<hi>云配月又太白主大臣其號為上公故公有取焉</hi>嗟爾殘月勿相疑同光共影<lb/>
須㬰期殘月暉暉太白晱晱<hi>祝曰字當從目暫視貌太元經明復晱天中獨爛也</hi>
<hi>○晱音閃</hi>雞三號<hi>韓曰史記雞三號卒明補注杜詩初鳴度必三號音毫</hi>更五㸃<lb/>
　　　贈唐衢<lb/>
　　　　<hi>集注衢従退之游舊史附公傳末新史削之舊史云衢應進士久而不第能為歌詩意多感激見人</hi>
　　　　<hi>文章有所傷歎者讀訖必哭涕泗不能已每與人言論既别發聲一號音辭悲切聞者莫不涕下故</hi>
<pb n="KR4c0045_WYG_003-11a"/>
　　　　<hi>世稱唐衢善哭白樂天亦嘗贈以詩略云賈誼哭時事阮籍哭路岐唐生今亦哭異代同其悲者是也</hi>
虎有爪兮牛有角<hi>蔡曰角叶音鹿</hi>虎可摶兮牛可觸奈何君獨<lb/>
抱竒材手把鋤犁餓空谷當今天子急賢良匭函朝出<lb/>
開明光<hi>孫曰武后垂拱二年命鑄銅為匭置之朝堂以受天下表疏銘其束曰延恩獻賦頌求仕進者</hi>
<hi>投之南曰招諫言朝政得失者投之西曰伸寃有寃抑者投之北曰通𤣥言天象灾變及軍機秘計者投之光</hi>
<hi>明殿名也○匭音軌函胡嵒切</hi>胡不上書自薦逹坐令四海如虞唐<hi>蔡曰</hi>
<hi>虞唐國號也堯居於唐舜封於虞故堯舜號唐虞氏</hi>
　　　貞女峽<lb/>
<pb n="KR4c0045_WYG_003-11b"/>
　　　　<hi>孫曰在連州桂陽縣貞元十九年冬公自監察御史謫連州陽山令有此詩樊曰荆州記</hi>
　　　　<hi>秦時有女子化入石在東岸穴中</hi>
江盤峽束春湍豪<hi>湍它端切</hi>雷風戰鬬魚龍逃懸流轟轟射<lb/>
水府<hi>轟呼宏切</hi>一瀉百里飜雲濤漂船擺石萬瓦裂<hi>祝曰擺開也又</hi>
<hi>擺撥吳志注擺撥衆人之議○擺補買切</hi>咫尺性命輕於毛<hi>一作鴻毛</hi>
　　　贈侯喜<lb/>
　　　　<hi>韓曰洛水在河南縣北易乾鑿度日王者有盛徳之應則洛水先温故號温洛公貞元十</hi>
　　　　<hi>七年七月二十二日與李景興侯喜尉遲汾同漁于洛洛北恵林寺有石刻在焉詩必是</hi>
<pb n="KR4c0045_WYG_003-12a"/>
　　　　<hi>時作落句云云反復其意興寄逺矣唐曰公祭侯喜文云我釣我遊莫不我隨指此</hi>
吾黨侯生字叔□<hi>丘紀切古文起字</hi>呼我持竿釣温水平明鞭<lb/>
馬出都門盡日行行荆棘裏温水微茫絶又流深如車<lb/>
轍濶容輈<hi>張流切</hi>蝦蟇跳過雀兒浴此縱有魚何足求我<lb/>
為侯生不能已盤針擘粒投泥滓<hi>祝曰擘分擘也禮記塗皆乾擘之韓曰列</hi>
<hi>子詹何以芒針為鈎剖粒為餌皆言其小也○滓阻史切</hi>晡時堅坐到黄昏<hi>晡晚也祝曰日</hi>
<hi>加申時淮南子至于悲谷是謂晡時</hi>手倦目勞方一起暫動還休未可期<lb/>
蝦行蛭渡似皆疑<hi>祝曰蛭水蟲博物志水蛭三叚而成三物前漢夫豈從蝦與蛭螾蛭音質</hi>
<pb n="KR4c0045_WYG_003-12b"/>
<hi>蝦一作鰕</hi>舉竿引線忽有得一寸纔分鱗與鬐<hi>祝曰儀禮魚進鬐注脊也</hi>
<hi>音祈</hi>是日侯生與韓子良久歎息相看悲我今行事盡如<lb/>
此此事正好為吾規半世遑遑就舉選一名始得紅顔<lb/>
衰<hi>韓曰續仙傳藍采和者常於市中歌曰紅顔一春樹流年一擲梭</hi>人間事勢豈不見<lb/>
徒自辛苦終何為便當提携妻與子南入箕潁無還時<lb/>
<hi>蔡曰箕山名潁水名地理志潁水出陽城漢有潁陽臨潁二縣髙士傳許由者貞固之士也巢居穴處無杯杅</hi>
<hi>毎以捧水而飲之有遺其瓢者由操飲畢輙掛於林杪風至瓢有聲由以為煩取而弃之堯聘為九州長由不</hi>
<hi>赴遂洗耳於河惡聞其聲終隱于箕山</hi>叔□君今氣方鋭我言至切君勿<lb/>
<pb n="KR4c0045_WYG_003-13a"/>
嗤君欲釣魚須逺去大魚豈肯居沮洳<hi>孫曰詩彼汾沮洳沮洳漸濕也</hi>
<hi>樊曰蘇東坡記儋耳上元放杖而笑過問何笑曰自笑也然亦笑韓退之釣魚無所得更欲逺去不知走海者</hi>
<hi>未必得大魚也蓋公作此詩時年三十四去徐居洛方有求官來東洛之語而東坡則晚歲儋耳發於憂患之</hi>
<hi>餘覧者無以為異沮洳音疽茹肯一作有</hi>
　　　古意<lb/>
　　　　<hi>韓曰華山記云山頂有池生千葉蓮花服之羽化因曰華山觀公詩意與前詩皆有興寄</hi>
　　　　<hi>其曰古意㫖深逺矣樊曰公縣齋有懐曰求官來東洛犯雪過西華荅張徹曰洛邑得休</hi>
　　　　<hi>告華山窮絶陘李肇國史補言愈好竒登華山絶峯度不可反發狂慟哭縣令百計取之</hi>
<pb n="KR4c0045_WYG_003-13b"/>
　　　　<hi>乃下而沈顔作登華㫖畧曰仲尼悲麟悲不在麟也墨翟泣絲泣不在絲也且阮籍縱車</hi>
　　　　<hi>於途途窮輙慟豈始慮不至耶蓋假事諷時致意於此爾文公憤趍榮貪位者若陟懸崖</hi>
　　　　<hi>險不能止至顛危踣蹶然後歎不知税駕之所焉可及矣悲夫文公之㫖㣲沈子㡬晦哉</hi>
　　　　<hi>按公諸詩及國史補所云公實如此初無它㫖也</hi>
太華峯頭玉井蓮<hi>唐曰山海經曰華山一名太華</hi>開花十丈藕如船冷<lb/>
比雪霜甘比蜜一片入口沈痾痊<hi>韓曰痾病也晉史樂廣傳沈痾頓愈又潘</hi>
<hi>岳閒居賦嘗膳載加舊痾有痊於何切痊音詮</hi>我欲求之不憚逺青壁無路難<lb/>
夤縁<hi>韓曰選琴賦丹崖<graphic n="KR1361" url="https://raw.githubusercontent.com/kanripo/KR-Gaiji/master/images/KR1361.png" mimeType="image/png"/>巇青壁萬尋一本作五月壁路難攀縁</hi>安得長梯上摘實<lb/>
<pb n="KR4c0045_WYG_003-14a"/>
下種七澤根株連<hi>孫曰司馬相如子虚賦楚有七澤其小者名雲夢方九百里韓曰列子言</hi>
<hi>五山曰根株不相連著</hi>
　　　八月十五夜贈張功曹<lb/>
　　　　<hi>樊曰張公曹署也公與張以貞元二十一年二月二十四日赦自南方俱徙掾江陵至是</hi>
　　　　<hi>俟命於郴而作是詩公在江陵祭郴州李使君云輟行謀於俄頃見秋月之三彀逮天書</hi>
　　　　<hi>之下降猶低囬以宿留此其證也詩怨而不亂有小雅之風</hi>
纎雲四巻天無河<hi>孫曰河謂天河</hi>清風吹空月舒波<hi>孫曰舒展也波月光</hi>
<hi>韓曰選傅休奕雜詩清風何飄飄㣲月出西方纎雲時髣髴渥露霑我裳</hi>沙平水息聲影絶<lb/>
<pb n="KR4c0045_WYG_003-14b"/>
一盃相屬君當歌<hi>樊曰漢灌夫傳夫迎田蚡過竇嬰及飲酒酣夫起舞屬蚡顔師古曰屬付</hi>
<hi>也猶今之舞訖相勸也○屬之欲切</hi>君歌聲酸辭且苦不能聽終淚如雨<lb/>
<hi>韓曰選古詩泣涕零如雨</hi>洞庭連天九疑髙<hi>韓曰洞庭今在岳州九疑今在道州</hi>蛟龍<lb/>
出沒猩鼯號<hi>孫曰猩猩似猿能言聲如小兒鼯䑕名一曰飛生音吾</hi>十生九死到<lb/>
官所<hi>孫曰官所臨武</hi>幽居黙黙如藏逃<hi>韓曰莊子逃虛空者藜霍柱乎鼪鼬之逕跟位</hi>
<hi>其空聞人足音跫然而喜矣</hi>下牀畏蛇食畏藥海氣濕蟄熏腥臊<hi>濕一</hi>
<hi>作温熏一作重</hi>昨者州前搥大鼓嗣皇繼聖登䕫臯<hi>孫曰貞元二十一年</hi>
<hi>正月順宗即位</hi>赦書一日行萬里<hi>孫曰是年二月甲子赦天下</hi>罪從大辟皆<lb/>
<pb n="KR4c0045_WYG_003-15a"/>
除死<hi>一作徙</hi>遷者追廽流者還滌瑕蕩垢清朝班州家申<lb/>
名使家抑<hi>孫曰使家謂湖南觀察使</hi>坎軻秪得移荆蠻<hi>孫曰荆蠻江陵軻口个切</hi>
<hi>又音可</hi>判司官卑不堪説<hi>孫曰判/司功曹</hi>未免棰楚塵埃間<hi>韓曰老杜</hi>
<hi>送髙書記詩脱身簿尉中始與棰楚辭借問今何官觸熱向武威唐曰即江陵途中寄三翰林云何况親犴獄</hi>
<hi>敲榜發姦偷者也○棰之累切蔡曰按唐制參軍簿尉有過即受笞杖之刑猶今之胥吏也故杜牧詩有云參</hi>
<hi>軍與簿尉塵土驚羌勷一語不中治鞭笞身滿瘡是也</hi>同時輩流多上道天路幽<lb/>
險難追攀君歌且休聽我歌我今與君豈殊科<hi>一本云我歌今</hi>
<hi>與君殊科</hi>一年月明今宵多人生由命非由他有酒不飲奈<lb/>
<pb n="KR4c0045_WYG_003-15b"/>
明何<lb/>
　　　謁衡嶽廟遂宿嶽寺題門樓<lb/>
　　　　<hi>孫曰爾雅霍山為南嶽一名衡山樊曰唐衡山𨽻潭州神龍五年來屬衡州有南嶽衡山</hi>
　　　　<hi>祠蘇内翰登州觀海市詩云潮陽太守南遷歸喜見石廩堆祝融過太行詩序云予南遷</hi>
　　　　<hi>其必返乎此退之登衡山之祥也又潮州廟記云公之精神能開衡山之雲皆取此事觀</hi>
　　　　<hi>蘇公海市詩則公此篇疑自潮州還作然永貞元年公自陽山徙掾江陵嘗有委舟湘流</hi>
　　　　<hi>往觀南嶽之語詩當是此時作時年三十八故其辭豪以放潮州還後則節簡嚴重無復</hi>
　　　　<hi>此作矣補注公前後兩謫南方初自陽山北還過衡在永貞元年八月至潭適當殘秋陪</hi>
<pb n="KR4c0045_WYG_003-16a"/>
　　　　<hi>杜侍御遊湘西寺詩云是時秋向殘是也今云我來正逢秋雨節故知此詩自陽山還時</hi>
　　　　<hi>作後自潮州移刺袁州則元和十五年十月蓋未嘗過衡據袁州謝上表云去年正月貶</hi>
　　　　<hi>授潮州刺史其年十月准例量移云云即自潮徑當來袁又未嘗遇秋雨節時也蘇公海</hi>
　　　　<hi>市詩中所云觕言之耳</hi>
五嶽祭秩皆三公<hi>孫曰禮記天子祭天下名山大川五嶽視三公秩次也因其次第而祭之</hi>
<hi>爾皆一作比</hi>四方環鎮嵩當中<hi>韓曰白虎通曰嵩山夾居四方之中故曰嵩孫曰周禮其</hi>
<hi>山鎮曰㑹稽注鎮名山地德者也</hi>火維地荒足妖怪<hi>維方維也</hi>天假神柄專<lb/>
其雄<hi>孫曰神衡山之神</hi>噴雲泄霧藏半腹雖有絶頂誰能窮<hi>補注</hi>
<pb n="KR4c0045_WYG_003-16b"/>
<hi>老杜望嶽詩云㑹當凌絶頂一覧衆山小</hi>我來正逢秋雨節隂氣晦昧無清<lb/>
風潜心黙禱若有應豈非正直能感通<hi>孫曰詩神之聽之正直是與非</hi>
<hi>字一作即</hi>須㬰靜掃衆峯出仰見突兀撑青空<hi>孫曰撑雲霄間祝曰選離</hi>
<hi>樓梧之相撑○撑抽庚切</hi>紫蓋連延接天柱石廩騰擲堆祝融<hi>孫曰衡山</hi>
<hi>有五峯紫蓋天柱石廩祝融芙蓉石廩一名石囷</hi>森然魄動下馬拜松栢一逕<lb/>
趨靈宫<hi>孫曰靈宫嶽廟韓曰盧元明嵩山記嵩山最是栖神之靈藪長松緑栢生於嶺間</hi>粉牆<lb/>
丹柱動光彩鬼物圖畫填青紅升階傴僂薦脯酒<hi>傴於武切</hi>
<hi>僂音縷</hi>欲以菲薄明其衷<hi>孫曰菲薄所祭之具衷誠也</hi>廟内老人識神<lb/>
<pb n="KR4c0045_WYG_003-17a"/>
意<hi>内一作令</hi>睢盱偵伺能鞠躬<hi>孫曰睢盱顧視貎偵候也祝曰選偵諜不敢東窺○睢許</hi>
<hi>佳切盱香于切偵丑鄭切</hi>手持盃珓導我擲<hi>韓曰盃珓巫以占卜吉凶之噐也○珓音教一</hi>
<hi>本作盃教</hi>云此最吉餘難同竄逐蠻荒幸不死<hi>孫曰蠻荒陽山</hi>衣食<lb/>
纔足甘長終<hi>樊曰棄捐填溝壑長終而不得反見扁鵲</hi>侯王將相望久絶神<lb/>
縱欲福難為功夜投佛寺上髙閣<hi>孫曰即嶽寺也</hi>星月揜映雲<lb/>
曈曨<hi>補注曈曨本日出貌然前輩月詩多用之如梁劉孝綽月詩曈曨入牀簟之類○曈音童曨音籠</hi>
猿鳴鐘動不知曙杲杲寒日生於東<hi>孫曰詩杲杲出日杲杲初日貌也</hi>
　　　岣嶁山<lb/>
<pb n="KR4c0045_WYG_003-17b"/>
　　　　<hi>孫曰山海經云衡山一名岣嶁山與前詩同時作補注東坡中隱堂詩云岣嶁何湏到韓</hi>
　　　　<hi>公浪自悲謂此詩也岣音矩嶁音縷</hi>
岣嶁山尖神禹碑<hi>韓曰盛洪之荆州記曰南岳周囬數百里昔禹登而祭之因夢𤣥夷使者</hi>
<hi>遂獲金簡玉字之書徐靈期南岳記曰夏禹導水通瀆刻石書名山之髙南岳文云髙四千一十丈南岳即衡</hi>
<hi>山也</hi>字青石赤形摹竒科斗拳身薤葉披<hi>孫曰書序云魯共王得孔子所</hi>
<hi>藏古文皆科斗文字科斗古篆也以其頭麄尾細類水蟲之科斗焉王愔文志曰倒薤書者小篆法也垂枝濃</hi>
<hi>直若薤葉也○薤音械</hi>鸞飄鳯泊拏虎螭<hi>韓曰鸞鳯虎螭皆以象其碑之摹刻如此○拏</hi>
<hi>汝加切又女書切螭抽知切</hi>事嚴迹秘鬼莫窺道人獨上偶見之我<lb/>
<pb n="KR4c0045_WYG_003-18a"/>
來咨嗟涕漣洏<hi>祝曰漣洏涕流貎選涕淚漣洏○漣音連洏音而</hi>千搜萬索何<lb/>
處有森森緑樹猿猱悲<hi>猱奴刀切悲一作啼</hi>
　　　永貞行<lb/>
　　　　<hi>韓曰貞元二十一年正月德宗崩順宗即位病風且瘖不能視朝王伾王叔文用事四月</hi>
　　　　<hi>䇿皇太子八月立為皇帝是為憲宗順宗為太上皇改元永貞此詩所以具載太皇謂順</hi>
　　　　<hi>宗小人謂叔文元臣故老謂杜佑髙郢鄭珣瑜等嗣皇謂憲宗郎官荒郡意指劉禹錫坐</hi>
　　　　<hi>叔文黨貶連州也公方量移江陵而夢得出為連州邂逅荆蠻故作是詩觀終篇之意可</hi>
　　　　<hi>見其為夢得作也樊曰此詩或云自四門肅穆賢俊登下為别篇非是</hi>
<pb n="KR4c0045_WYG_003-18b"/>
君不見太皇諒隂未出令<hi>孫曰天子居喪曰諒隂諒信隂黙謂信黙不言意指順宗</hi>
<hi>即位之時也</hi>小人乗時偷國柄北軍百萬虎與貔<hi>祝曰書如虎如貔貔</hi>
<hi>虎屬也貔音毗</hi>天子自將非它師<hi>一作/時</hi>一朝奪印付私黨<hi>孫曰是歲</hi>
<hi>五月王叔文等以金吾大將軍范希朝為左右神䇿京西諸城鎮行營節度使以度支郎中韓泰為其行軍司</hi>
<hi>馬叔文欲奪取宦官兵權以自固藉希朝老將使主其名而實以泰專其事人情不測其所為益疑懼私黨即</hi>
<hi>泰也</hi>懔懔朝士何能為狐鳴梟噪争署置<hi>祝曰説文梟不孝鳥也詩為梟</hi>
<hi>為鴟注惡聲之鳥楚辭鴟梟羣而制之韓曰狐梟楚詞皆以喻小人讒佞公意亦然○梟堅堯切</hi>晱閃<lb/>
跳踉相嫵媚<hi>祝曰説文跳蹶也一曰躍也玉篇踉欲行貌孫曰晱閃跳踉得意喜躍之貎相嫵媚</hi>
<pb n="KR4c0045_WYG_003-19a"/>
<hi>相媚説也○跳音迢踉音梁嫵音武媚音眉</hi>夜作詔書朝拜官超資越序曾<lb/>
無難<hi>樊曰順宗為太子時王伾王叔文有寵至是天下事皆決於叔文而伾為内應韋執誼行之於外榮</hi>
<hi>辱進退生於造次</hi>公然白日受賄賂<hi>韓曰叔文傳雄藩劇帥隂相賂遺以自結</hi>火齊<lb/>
磊落堆金盤<hi>韓曰火齊珠名選班固西都賦翡翠火齊流燿含英注珠也樊曰火齊狀如雲母色</hi>
<hi>如紫金有光耀裂之則如蟬翼積之則如紗縠之重沓詳見南史中天竺國祝曰文選磊落漫衍乎其側注衆</hi>
<hi>多貎○磊魯猥切</hi>元臣故老不敢語<hi>樊曰王叔文用事一日諸相㑹食叔文至中書欲與</hi>
<hi>韋執誼計事執誼起迎諸相停筯以待有頃報叔文索飯已與韋相同餐閣中矣杜佑髙郢懼不敢言鄭珣瑜</hi>
<hi>獨歎曰吾豈可復居此位索馬徑歸卧不起</hi>晝卧涕泣何汍瀾<hi>汍瀾涕下貎</hi>董賢<lb/>
<pb n="KR4c0045_WYG_003-19b"/>
三公誰復惜<hi>蔡曰前漢董賢傳哀帝元夀元年帝重賢封賢為髙安侯欲極其位遂以賢為大司</hi>
<hi>馬衛將軍是時賢年二十二為三公○三公或作一公</hi>侯景九錫行可歎<hi>蔡曰南史侯景</hi>
<hi>傳梁武帝崩景立簡文後廢簡文迎豫章王棟即皇帝位太尉郭元建諫曰主上仁明何得廢之大寶二年景</hi>
<hi>矯蕭棟詔自加九錫冕十有二旒建天子旌旗出警入蹕九錫一曰車馬二曰衣服三曰樂器四曰朱户五曰</hi>
<hi>納陛六曰虎賁七曰斧鉞八曰弓矢九曰秬鬯也○歎音灘</hi>國家功髙德且厚天位<lb/>
未許庸夫干嗣皇卓犖信英主<hi>謂憲宗</hi>文如太宗武髙祖<lb/>
膺圖受禪登明堂<hi>孫曰圖瑞應也</hi>共流幽州鮌死羽<hi>鮌與鯀同禹父名祝</hi>
<hi>曰楚辭鯀婞直以忘身孫曰書流共工於幽州殛鯀于羽山以喻伾叔文也樊曰憲宗立貶叔文渝州司户明</hi>
<pb n="KR4c0045_WYG_003-20a"/>
<hi>年殺之餘黨以次斥逐</hi>四門肅穆賢俊登<hi>孫曰書賓于四門四門穆穆四門者四方之門</hi>
<hi>蔡曰謂是時用杜黄裳鄭餘慶為宰相也</hi>數君匪親豈其朋<hi>孫曰謂柳宗元劉禹錫之屬</hi>
郎官清要為世稱荒郡廹野嗟可矜<hi>孫曰九月貶韓泰撫州司封郎中韓</hi>
<hi>曄池州禮部員外郎柳宗元邵州屯田員外郎劉禹錫馬連州刺史皆自郎官遷謫樊曰禹錫至荆南改武陵司</hi>
<hi>此詩未改武陵前作也</hi>湖波連天日相騰<hi>孫曰騰水波涌起</hi>蠻俗生梗瘴<lb/>
癘蒸<hi>蔡曰瘴音障熱疰也癘音例疾疫也選魏都賦封疆瘴癘</hi>江氛嶺祲昏若凝<hi>祝曰</hi>
<hi>祲妖氣周禮一曰祲注隂陽氣相侵左氏赤黒之祲非祭祥也音侵</hi>一蛇兩頭見未曾<hi>補注</hi>
<hi>孫叔敖為兒出遊見兩頭蛇殺而埋之歸泣謂母曰聞兩頭蛇見者必死</hi>怪鳥争鳴令人憎<lb/>
<pb n="KR4c0045_WYG_003-20b"/>
<hi>争鳴一作鳴喚</hi>蠱蟲羣飛夜撲燈<hi>祝曰撲拂著也書其猶可撲滅蠱毒也音古撲普木切</hi>
雄虺毒螫墮股肱<hi>集注楚詞蝮蛇蓁蓁又雄虺九首詩自求辛螫史記草無毒螫螫蟲行毒</hi>
<hi>也此言南方風物之惡○螫音釋字亦作蠚</hi>食中置毒肝心崩<hi>崩壞也</hi>左右使<lb/>
令詐難憑慎勿浪信常兢兢吾常同僚情可勝<hi>韓曰公嘗與夢</hi>
<hi>得同為御史補注蔡寛夫詩話云子厚禹錫於退之最厚善然退之貶陽山不能無疑赴江陵途中寄三學士</hi>
<hi>云同官盡才俊偏善柳與劉或慮語言泄傳之落仇讎云云及其為永貞行憤疾至云數君匪親豈其朋又曰</hi>
<hi>吾常同僚情可勝則亦見其坦夷尚義待朋友始終也常一作嘗</hi>具書目見非妄徴<hi>韓曰</hi>
<hi>公以言事先出為連州陽山令至是夢得為連州刺史故書所目見告之</hi>嗟爾既往宜為懲<lb/>
<pb n="KR4c0045_WYG_003-21a"/>
<hi>懲戒也</hi>
　　　洞庭湖阻風贈張十一署<lb/>
　　　　<hi>孫曰署河間人與公及李方叔同貶南方樊曰永貞元年自陽山徙掾江陵十月過洞庭</hi>
　　　　<hi>湖作或云赴陽山時作公江陵途中詩叙初赴陽山云春風洞庭浪而此詩則首云十月</hi>
　　　　<hi>隂氣盛可知其非矣祭郴州李使君文其畧云俟新命於衡陽祭張十一云避風大湖詳</hi>
　　　　<hi>此可見</hi>
十月隂氣盛北風無時休蒼茫洞庭岸與子維雙舟霧<lb/>
雨晦爭泄<hi>韓曰漢鄒陽傳浮雲出流霧雨咸集楚詞霧雨淫淫</hi>波濤怒相投雞犬<lb/>
<pb n="KR4c0045_WYG_003-21b"/>
斷四聽糧絶誰與謀<hi>韓曰孔子在陳絶糧</hi>相去不容歩險如礙山<lb/>
丘清談可以飽夢想接無由男女喧左右飢啼但啾啾<lb/>
<hi>啾啾小兒聲祝曰楚辭猿啾啾兮狖夜鳴啾即由切</hi>非懐北歸興何用勝羇愁雲<lb/>
外有白日寒光自悠悠能令暫開霽過是吾何求<lb/>
　　　李花贈張十一署<lb/>
　　　　<hi>補注元和元年二月公時為江陵法曹參軍作○一作李有花云云</hi>
江陵城西二月尾<hi>見題注</hi>花不見桃惟見李風揉雨練雪<lb/>
羞比<hi>揉以手挻也○揉而由切</hi>波濤飜空杳無涘<hi>涘水涯音俟</hi>君知此處<lb/>
<pb n="KR4c0045_WYG_003-22a"/>
花何似白花倒燭天夜明羣雞驚鳴官吏起金烏海底<lb/>
初飛來<hi>韓曰金烏日也隋孟康詠日詩金烏升曉氣玉鑑漾晨䂀蔡曰山海經黒齒之北曰暘谷居水</hi>
<hi>中有扶木九日居下枝一日居上枝皆戴烏淮南子堯時十日並出草木焦枯堯命羿仰射十日中其九日日</hi>
<hi>中九烏皆死墮其羽翼故留其一日也</hi>朱輝散射青霞開<hi>韓曰選恨賦秋日蕭索浮雲無</hi>
<hi>光鬱青霞之竒意入秋夜之不暘</hi>迷亂入眼看不得<hi>一作迷䰟亂眼看不得</hi>照耀<lb/>
萬樹繁如堆念昔少年著遊燕對花豈曾辭酒盃<hi>一作豈省</hi>
<hi>曽辭盃</hi>自從流落憂感集欲去未到先思廻秪今四十已<lb/>
如此<hi>孫曰公時年三十九</hi>後日更老誰論哉力攜一罇獨就醉<hi>獨一</hi>
<pb n="KR4c0045_WYG_003-22b"/>
<hi>作共</hi>不忍虛擲委黄埃<hi>韓曰選蕪城賦直視千里外唯見起黄埃委一作隨</hi>
　　　杏花<hi>與前篇同時作</hi>
居鄰北郭古寺空<hi>孫曰江陵所居之鄰</hi>杏花兩株能白紅曲江滿<lb/>
園不可到<hi>孫曰曲江在長安園即芙蓉園也韓曰曲江在長安城南公故有懐思之意焉蔡曰西京</hi>
<hi>雜記朱雀街東龍華寺南有流水詰屈謂之曲江唐劇譚録曲江池本秦隑州開元中疏鑿遂為妙境花卉周</hi>
<hi>環烟水明媚都人遊玩盛於中和節江側菰蒲蔥翠柳隂四合碧波紅蕖湛然可愛杜甫哀江頭詩春日潜行</hi>
<hi>曲江曲細柳新蒲為誰緑者是也</hi>看此寧避雨與風二年流竄出嶺外<lb/>
<hi>樊曰公貞元十九年冬出為陽山凡二年至是始為掾江陵</hi>所見草木多異同冬寒<lb/>
<pb n="KR4c0045_WYG_003-23a"/>
不嚴地常洩<hi>孫曰嶺南無大寒故地氣多洩</hi>陽氣發亂無全功浮花浪<lb/>
蘂鎮長有纔開還落瘴霧中山榴躑躅少意思<hi>韓曰本草注躑躅樹</hi>
<hi>生髙三四尺花似山石榴或云一名山石榴○躑直炙切躅厨玉切</hi>照耀黄紫徒為叢鷓<lb/>
鴣鈎輈猿呌歇<hi>孫曰鈎輈鷓鴣聲祝曰嶺表記鷓鴣自呼云鈎輈李羣玉詩又聽鈎輈格磔聲</hi>
<hi>輈張流切</hi>杳藹深谷攅青楓<hi>補注楓木厚葉弱枝善摇○攅音㠝楓音風</hi>豈如此<lb/>
樹一來翫若在京國情何窮今旦何為忽惆悵<hi>惆一作怊</hi>萬<lb/>
片飄泊隨西東明年花發應更好道人莫忘鄰家翁<hi>樊曰</hi>
<hi>八年六月公召拜國子博士明年花發時公為博士于京矣孫曰道人謂寺僧蔡曰翁愈自稱也</hi>
<pb n="KR4c0045_WYG_003-23b"/>
　　　感春四首<lb/>
　　　　<hi>韓曰元和元年春掾江陵時作唐曰詩有云千江隔兮萬山阻又云我恨不如江頭人又</hi>
　　　　<hi>云兩鬢雪白趍埃塵此在江陵為掾曹審矣</hi>
我所思兮在何所情多地遐兮徧處處<hi>上齒據切下如字</hi>東西<lb/>
南北皆欲往千江隔兮萬山阻<hi>孫曰張衡四愁詩我所思兮在太山欲往從之</hi>
<hi>梁甫艱我所思兮在桂林欲往從之湘水深我所思兮在漢陽欲往從之隴阪長我所思兮在鴈門欲往從之</hi>
<hi>雪紛紛公云東西南北皆欲往千江隔兮萬山阻取此</hi>春風吹園雜花開朝日照<lb/>
屋百鳥語<hi>韓曰選丘希範與陳伯之書暮春三月江南草長雜花生樹羣鸎亂飛</hi>三盃取<lb/>
<pb n="KR4c0045_WYG_003-24a"/>
醉不復論一生長恨奈何許<hi>柰一作春</hi>
皇天平分成四時<hi>樊曰宋玉九辨曰皇天平分四時兮竊獨悲此凜秋</hi>春風漫誕<lb/>
最可悲<hi>孫曰漫誕飄蕩之貎</hi>雜花粧林草蓋地白日座上傾天維<lb/>
<hi>孫曰傾謂傾側風動而然韓曰西京賦振天維衍地絡</hi>蜂喧鳥咽留不得<hi>孫曰咽噪也留</hi>
<hi>謂留此花</hi>紅萼萬片從風吹豈如秋霜雖凛冽<hi>音列凜一作慘</hi>摧落<lb/>
老物誰惜之<hi>樊曰晉宣帝嘗疾張皇后往省帝曰老物可憎又曰老物不足惜</hi>為此徑<lb/>
須沽酒飲自外天地棄不疑近憐李杜無檢束瀾漫長<lb/>
醉多文詞<hi>瀾一作爛</hi>屈原離騷二十五<hi>樊曰前漢藝文志屈原賦二十五篇蓋離</hi>
<pb n="KR4c0045_WYG_003-24b"/>
<hi>騷經一九歌十一天問一九章九逺逰卜居漁父各一凡二十五篇也○屈九勿切</hi>不肯餔啜糟<lb/>
與醨<hi>樊曰漁父篇屈原曰衆人皆醉惟我獨醒漁父曰何不餔糟而歠醨餔食也醨薄酒補注孔融難魏</hi>
<hi>武禁酒書云屈原以餔糟歠醨身困於楚○餔奔謨切醨吕支切</hi>惜哉此子巧言語不<lb/>
到聖處寧非癡<hi>韓曰先儒云公以原詞介於莊周司馬遷之間其感春詩云云蓋與屈原之懲</hi>
<hi>於風諫而傷其違聖之達節也</hi>幸逢堯舜明四目條理品彚皆得宜<hi>孫曰</hi>
<hi>言今遇堯舜之主萬類皆得其宜也</hi>平明出門暮歸舍酩酊馬上知為誰<lb/>
<hi>韓曰晉山簡毎出嬉遊時兒童歌曰日夕倒載歸酩酊無所知時時能騎馬倒著白接䍦○酩音茗酊音鼎一</hi>
<hi>本作知誰為</hi>
<pb n="KR4c0045_WYG_003-25a"/>
朝騎一馬出暝就一牀卧詩書漸欲抛節行久矣破<hi>破廢</hi>
<hi>也一本作已久破破又一作墮</hi>冠欹感髪秃語誤悲齒墮辜負平生心<lb/>
已矣知何奈<hi>祝曰元稹立部伎詩古人邪正將誰奈○奈乃箇切一作如何奈</hi>
我恨不如江頭人<hi>我恨一作奈我</hi>長網横江遮紫鱗獨宿荒陂<lb/>
射鳬鴈賣納租賦官不嗔歸來歡笑對妻子衣食自給<lb/>
寧羞貧今者無端讀書史智慧秪是勞精神畫蛇著足<lb/>
無處用<hi>孫曰史記楚惠王使柱國昭陽將兵攻齊陳軫謂昭陽曰昔人有遺其舍人一巵酒者舍人相</hi>
<hi>謂曰數人飲此不足以徧請畫地為蛇蛇先成者飲之一人曰吾蛇先成舉酒而起曰吾能為之足及為足而</hi>
<pb n="KR4c0045_WYG_003-25b"/>
<hi>後成人奪其酒而飲之曰蛇固無足今為之足非蛇也○著陟畧切</hi>兩鬢雪白趨埃塵乾<lb/>
愁漫解坐自累與衆異趣誰相親數盃澆腸雖暫醉<hi>韓曰</hi>
<hi>世説王忱曰阮藉胷中磊隗故須酒澆之○澆音驍沃也</hi>皎皎萬慮醒還新<hi>祝曰説文醒醉</hi>
<hi>解也楚詞惟我獨醒○醒音星</hi>百年未滿不得死且可勤買抛青春<hi>樊曰</hi>
<hi>蘇内翰云國史補酒有郢之富春烏程之若下春滎陽之土窟春富平之石凍春劔南之燒春杜子美詩有麴米春</hi>
<hi>裴鉶作傳竒亦有松醪春唐人名酒多以春抛青春亦必酒名也洪曰東坡云抛青春必酒名予按此詩在江</hi>
<hi>陵作蓋江陵酒名也</hi>
　　　寒食日出遊夜歸張十一院長見示病中憶花<lb/>
<pb n="KR4c0045_WYG_003-26a"/>
　　　九篇因此投贈<lb/>
　　　　<hi>張十一即功曹署樊曰國史補云外即遺補相呼為院長補注公與張同自御史貶官又</hi>
　　　　<hi>同為江陵掾公法曹㕘軍張功曹叅軍元和元年時也</hi>
李花初發君始病我往看君花轉盛<hi>孫曰轉愈也</hi>走馬城西<lb/>
怊悵歸<hi>孫曰即上言江陵城西二月尾花不見桃惟見李者也</hi>不忍千株雪相映<lb/>
邇來又見桃與梨交開紅白如爭競可憐物色阻攜手<lb/>
<hi>孫曰物色春之景物</hi>空展霜縑吟九詠<hi>祝曰縑絲繒也古樂府新人工織縑故人工織素○</hi>
<hi>縑音兼</hi>紛紛落盡泥與塵不共新粧比端正桐花最晚今<lb/>
<pb n="KR4c0045_WYG_003-26b"/>
已繁<hi>孫曰禮記月令季春之月桐始華</hi>君不強起時難更<hi>孫曰更再也</hi>闗山<lb/>
逺别固其理寸歩難見始知命憶昔與君同貶官<hi>孫曰貶陽</hi>
<hi>山時</hi>夜渡洞庭看斗柄<hi>孫曰北/斗柄也</hi>豈料生還得一處<hi>孫曰同在江陵</hi>
引袖拭淚悲且慶各言生死兩追隨直置心親無貎敬<lb/>
念君又署南荒吏<hi>樊曰張在江陵未㡬邕管經畧使路恕署為判官</hi>路指鬼門<lb/>
幽且夐<hi>樊曰容州北流縣南三十里有兩石相對門濶三十歩俗號鬼門闗諺曰鬼門闗十人九不還</hi>
<hi>祝曰夐逺也前漢儵夐逺去休正切</hi>三公盡是知音人曷不薦賢陛下聖<lb/>
<hi>樊曰人臣稱至尊曰陛下其與人言及亦通曰陛下田横入海居島中漢髙帝使人赦横罪而召之至尸鄉廐</hi>
<pb n="KR4c0045_WYG_003-27a"/>
<hi>置横謝使者曰陛下在洛陽今斬吾頭馳三十里形容尚未能敗猶可觀也遂自剄</hi>囊空甑倒誰<lb/>
救之<hi>韓曰杜詩囊空恐羞澁留得一錢看又郭林宗傳孟敏客太原荷甑墮地不顧而去</hi>我今一<lb/>
食日還併<hi>樊曰禮記儒行儒有并日而食</hi>自然憂氣損天和安得康強<lb/>
保天性斷鶴兩翅鳴何哀縶驥四足氣空横<hi>祝曰縶維也横不以</hi>
<hi>理也孟子其横逆猶是也○縶陟立切横户孟切</hi>今朝寒食行野外緑楊匝岸<lb/>
蒲生迸宋玉庭邊不見人<hi>孫曰宋玉楚人故居在江陵韓曰杜詩曾聞宋玉宅毎欲</hi>
<hi>到荆州荆州即江陵也</hi>輕浪參差魚動鏡自嗟孤賤足瑕疵特見<lb/>
放縱荷寛政<hi>孫曰言江陵尹之政</hi>飲酒寧嫌琖底深<hi>韓曰桑乂在江總席上曰</hi>
<pb n="KR4c0045_WYG_003-27b"/>
<hi>雖深盞百罰吾亦不辭也</hi>題詩尚倚筆鋒勁<hi>韓曰鮑明逺擬古詩兩説窮舌端五車推筆鋒</hi>
明宵固欲相就醉有月莫愁當火令<hi>樊曰火令謂禁煙孫曰火令焚火之</hi>
<hi>時也相傳寒食日介子推焚骸後世一月不舉火云或作有月莫辭燈火冷非是</hi>
　　　和張十一憶昨行<lb/>
　　　　<hi>補注元和元年江陵作與前數詩相先後</hi>
憶昨夾鐘之吕初吹灰<hi>韓曰月令仲春之月律中夾鍾二月之吕也續漢書以莩灰實</hi>
<hi>律之端按厯而候之其月氣至則灰飛而律通孫曰此言元和元年春時也</hi>社公禮罷元侯<lb/>
廽<hi>韓曰漢髙令縣為公社孫曰社公社神謂時社祭罷也樊曰元侯謂江陵帥裴均</hi>車載牲牢<lb/>
<pb n="KR4c0045_WYG_003-28a"/>
甕舁酒<hi>孫曰牛羊豕曰牢祝曰舁對舉也益部耆舊傳遵勅吏舁尸到音余</hi>並召賓客延<lb/>
鄒枚<hi>韓曰漢諸侯王皆自治民聘賢呉王濞招致四方游士鄒陽枚乗等俱仕呉以文著名孫曰鄒陽枚</hi>
<hi>乗梁孝王客</hi>腰金首翠光照耀<hi>孫曰謂倡姬之服餙</hi>絲竹逈發清以哀<lb/>
青天白日花草麗玉斚屢舉傾金罍<hi>孫曰斚盞也罍壺也詩我姑酌彼金</hi>
<hi>罍</hi>張君名聲座所屬<hi>孫曰屬謂衆所屬目○屬朱六切</hi>起舞先醉長松<lb/>
摧宿酲未解舊痁作<hi>補注酲酒病也劉伶五斗解酲痁瘧疾左傳痁作而伏○痁失亷切</hi>
深室靜卧聞風雷<hi>孫曰謂耳疾若有所聞也</hi>自期殞命在春序<hi>序時也</hi>
屈指數日憐嬰孩危辭苦語感我耳淚落不揜何漼漼<lb/>
<pb n="KR4c0045_WYG_003-28b"/>
<hi>樊曰集韻云漼雪霜積聚貎祝曰選指季豹而漼焉注漼涕泣垂貎漼七囬切</hi>念昔從君渡湘<lb/>
水<hi>湘一作湖</hi>大帆夜劃窮髙桅<hi>樊曰帆舟上幔所以泛風劃破也祝曰髙桅挂帆柱也玉</hi>
<hi>篇云船上檣竿帆符咸切劃忽麥切桅五囬切</hi>陽山鳥路出臨武<hi>樊曰公責連之陽山令張</hi>
<hi>為郴之臨武郴在江南連則廣南也</hi>驛馬拒地驅頻隤<hi>祝曰隤馬病也詩我馬虺隤杜囬切</hi>
踐蛇茹蠱不擇死<hi>孫曰蠱謂蠱毒</hi>忽有飛詔從天來<hi>孫曰量移詔也</hi>伾<lb/>
文未揃崖州熾<hi>補注伾王伾文王叔文崖州韋執誼也揃滅也史記西夷揃㓨○伾音丕揃子</hi>
<hi>踐切</hi>雖得赦宥恒愁猜近者三姦悉破碎<hi>集注元和元年正月順宗即位</hi>
<hi>二月大赦公自陽山徙椽江陵三姦方用事至其年八月憲宗立貶伾開州司馬叔文渝州司户並員外置十</hi>
<pb n="KR4c0045_WYG_003-29a"/>
<hi>一月繼貶執誼崖州司馬及是三姦始悉破碎焉</hi>羽窟無底幽黄能<hi>集注能有兩音奴來</hi>
<hi>切者三足鱉也奴登切者熊屬足似鹿者也左傳堯殛鮌于羽山其神化為黄熊以入于羽淵國語作黄能當</hi>
<hi>音賢能之能然説者謂能既熊屬又為鱉類東海人祭禹廟不用熊白及鱉為饌疑鮌化為二物則兩音亦可</hi>
<hi>通用也</hi>眼中了了見鄉國知有歸日眉方開今君從署天<lb/>
涯吏<hi>補注邕管奏為判官即前云今君又署南荒吏也○從一作縱</hi>投檄北去何難哉<lb/>
<hi>孫曰投擲也祝曰檄符檄説文二尺書前漢三秦可傳檄而定</hi>無妄之憂勿藥喜<hi>孫曰易無</hi>
<hi>妄之疾勿藥有喜</hi>一善自足禳千灾頭輕目朗肌骨健古劔新<lb/>
斸磨塵埃殃銷禍散百福併從此直至耆與駘<hi>孫曰詩俾爾耆</hi>
<pb n="KR4c0045_WYG_003-29b"/>
<hi>而艾耆老也鮐魚名樊曰詩行葦黄耇台背鄭氏箋云台之言鮐也大老則背有鮐文○鮐音台耆一作耇</hi>
嵩山東頭伊洛岸<hi>伊洛二水名</hi>勝事不假須穿裁君當先行<lb/>
我待滿<hi>韓曰張先遷京兆府司録</hi>沮溺可繼窮年推<hi>祝曰沮溺人名語長沮桀溺耦</hi>
<hi>而耕樊曰公家河南而嵩山伊水洛水並𨽻河南詩意欲與張耦耕於嵩山下也韓曰推字取禮記三推九推</hi>
<hi>之意○沮子魚切推它囬切或作催</hi>
　<lb/>
　<lb/>
　五百家注昌黎文集巻三<lb/>
</p>
<p>
</p>
  </div>
</body>
</text>
</TEI>
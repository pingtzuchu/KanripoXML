<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家注昌黎文集巻二十七</head> <lb/>
    <p>
<pb n="KR4c0045_WYG_027-1a"/>
欽定四庫全書<lb/>
　五百家注昌黎文集巻二十七<lb/>
　　　　　　　　　　　　　　宋　魏仲舉　編<lb/>
　　碑銘<lb/>
　　　唐故檢校尚書左僕射兼御史大夫龍武統軍<lb/>
　　　贈潞州大都督彭城劉公墓碑<lb/>
　　　　<hi>韓曰公甞誌統軍劉昌裔墓矣今又銘其碑○一夲作唐故右龍武統軍劉公墓碑銘今本止作劉統軍墓碑</hi>
唐故陳許節度使金紫光禄大夫檢校尚書左僕射兼<lb/>
<pb n="KR4c0045_WYG_027-1b"/>
御史大夫右龍武統軍彭城郡開國公食邑二千户贈<lb/>
潞州大都督劉公諱昌裔字光後薨既葬<hi>樊曰元和八年十一月昌</hi>
<hi>裔卒九年九月葬河南</hi>將反機於京師<hi>機一作柩非</hi>舍于墓次故吏文<lb/>
武士門人送客訖事㑹哭將退咸顧戀牽連一口言曰<lb/>
自我公薨至葬凡所以較德焯勤者<hi>焯明也之藥切○一作悼一作卓</hi>
莫不粗完隱卒崇終有都督之詔<hi>韓曰昌裔卒有詔贈潞州大都督</hi>日<lb/>
事時功以著不可以誣有太史之狀有太常之狀有諡<lb/>
<hi>補注昌裔諡威公</hi>有誄有幽堂之銘<hi>補注即公所撰昌裔墓碑</hi>又如即外碑<lb/>
<pb n="KR4c0045_WYG_027-2a"/>
刻文以顯詩之其於傳無已豈不益可保於是相許諾<lb/>
以告其孤縱<hi>孫曰昌裔四子縱其長也</hi>縱哭舍杖拜曰縱不敢違則<lb/>
相與刻銘文曰<lb/>
劉處彭城本自楚元<hi>樊曰漢髙帝季弟楚元王交之後</hi>陽曲之别由公<lb/>
祖遷<hi>樊曰昌裔曾祖承慶為朔州刺史祖巨敖為太原晉陽令樂其土俗遂占籍太原之陽曲曰自我為</hi>
<hi>此邑人可也何必彭城</hi>公曾祖考為朔州守祖令太原仍世北邊<lb/>
樂其髙寒棄楚不還逮於公身三世晉人公生而異魁<lb/>
顔鉅鼻幼如舒退少長好事西戎乗勢盜有河外公雖<lb/>
<pb n="KR4c0045_WYG_027-2b"/>
家居為國喑噫<hi>上於金切下烏界切</hi>來告邊師可破之計<hi>孫曰昌裔既壯</hi>
<hi>自試以開吐蕃説于邊將不用</hi>楊琳為横巴蜀靡彫公由游寄單船諭<lb/>
招折其尾毒不得動揺琳後來降公不有功終琳之已<lb/>
還卧民里<hi>孫曰昌裔説邊將不售去入三蜀楊琳之亂蜀人苦之昌裔單船往説琳大厯四年二月</hi>
<hi>琳遣使詣闕謝罪以琳為峽州團練使以昌裔為從事後琳死客河朔間</hi>蓋古有云人職其<lb/>
憂無事於職而與國謀德宗之始為曲環起奮筆為檄<lb/>
強冦氣死<hi>樊曰建中初曲環為邠隴兩軍都知兵馬使其収濮州也辟昌裔為判官為環檄李納剴</hi>
<hi>曉大義環上其藁德宗異之</hi>決敗算成效於屈指環有許師公遂佐<lb/>
<pb n="KR4c0045_WYG_027-3a"/>
之<hi>孫曰貞元二年七月環自邠隴行營節度拜陳許節度使昌裔從府還</hi>蘇民戰敵<hi>戰一作軋</hi>
多出公畫累拜郎中進兼中丞<hi>韓曰昌裔在府以前後功勞累遷檢校兵部郎</hi>
<hi>中御史中丞</hi>雖在陪貳天子所憑蔡卒幸喪圍我許郛新師<lb/>
不牢劻勷將逋<hi>集注劻勷急走貌又遽也○劻曲羊切勷如羊切</hi>公為陳力應<lb/>
變為械與之上下冦無所賴<hi>曾子開云疑脱一句</hi>遂至遁敗<hi>孫曰貞元</hi>
<hi>十五年八月環卒淮西呉少誠遣兵掠臨頴陳州刺史上官説知陳許留後遣大將王令忠將兵救之皆為少</hi>
<hi>誠所虜丙午以説為陳許節度使少誠遂圍許州説欲棄城走昌裔時為營田副使止之曰城中兵足以辦賊</hi>
<hi>但閉城勿戰賊氣自衰吾以全制其敝蔑不克矣少誠晝夜急攻昌裔募勇士千人鑿城出擊大破之城由是</hi>
<pb n="KR4c0045_WYG_027-3b"/>
<hi>全</hi>以功遷陳實許之半<hi>韓曰許州圉解昌裔以功拜陳州刺史</hi>聲駕元侯<lb/>
以勢自憚<hi>孫曰貞元十六年七月少誠進擊蔡州行營招討使韓全義敗于溵水與諸道兵皆走保</hi>
<hi>陳州求舍昌裔登城謂曰天子命公討蔡州何為來陳且賊不敢至我城下君其舍外無恐明日從十餘騎持</hi>
<hi>牛酒抵全義營勞軍全義不自意迎拜歎服</hi>復入居許為軍司馬<hi>孫曰貞元十八年以</hi>
<hi>昌裔為陳許行軍司馬</hi>脱權下威士心益歸卒嗣環職<hi>孫曰貞元十九年六</hi>
<hi>月説卒以昌裔檢校工部尚書兼許州刺史充陳許節度使</hi>棄惡從德乃與蔡通塗<lb/>
其榛棘<hi>祝曰昌裔命境上吏不得犯蔡人少誠吏有來犯者捕得縳送使自治之少誠慚其軍亦禁竟</hi>
<hi>上暴許者</hi>稚耊嬉遨連手歌謳上無可怨外無與讎既長事<lb/>
<pb n="KR4c0045_WYG_027-4a"/>
官<hi>孫曰事合作士士官工部謂為工部尚書</hi>浚之大夫<hi>孫曰浚猶遷也謂拜金紫光禄大夫○浚</hi>
<hi>一作峻</hi>其償未塞<hi>償一/作賞</hi>僕射已都<hi>孫曰封彭城郡公再加檢校尚書右僕射</hi>及<lb/>
癸已歲秋涌水出流過其部破民廬室<hi>孫曰元和八年五月許州大水</hi>
<hi>壊廬舍漂溺居人六月徴昌裔還京師</hi>公即疏言此皆臣愆<hi>愆與愆同</hi>防斷不<lb/>
補漬民於泉臣耄且疾宜即大罰上曰菑害大臣其來<lb/>
允余之思其可止哉驛𨽻走呼有中使來公迎于驛遂<lb/>
行不廻六月隆熱上下㪣赩<hi>祝曰赩大赤楚詞北有寒山卓龍赩只注赩赤色○</hi>
<hi>赩許極切㪣一作歆</hi>公鞭公驅去馬以輿公病日惡不能造闕仆<lb/>
<pb n="KR4c0045_WYG_027-4b"/>
卧在宅<hi>祝曰始憲宗惡昌裔自立欲召之宰相李吉甫曰陛下乗人愁苦可召也六月以東都留守韓</hi>
<hi>臯代之詔昌裔還京師至長樂驛知帝意因請歸私第許之稱風眩</hi>閔有加錫<hi>加一作嘉</hi>命為<lb/>
統軍龍武之右兼官左相百僚長首<hi>祝曰昌裔至天子以為恭即其家拜</hi>
<hi>檢校尚書左僕射兼右龍武統軍知軍事</hi>冬十一月日將南至公遂薨徂年<lb/>
六十二奏聞怛悼俾官臨弔悲不聽朝贈督潞州<hi>孫曰元和</hi>
<hi>八年昌裔卒上罷朝一日贈官</hi>存歿賚之於數為優明年九月東葬金<lb/>
谷<hi>補注金谷在洛陽</hi>公往有命匪後人卜<lb/>
　　　衢州徐偃王廟碑<lb/>
<pb n="KR4c0045_WYG_027-5a"/>
　　　　<hi>洪曰徐偃王事見史記後漢書博物志元和姓纂然後漢書云楚文王滅之楚詞亦云荆</hi>
　　　　<hi>文寤而徐亡按周穆王時無楚文王春秋時無徐偃王予嘗辨於楚詞補注中韓曰石刻</hi>
　　　　<hi>云朝議郎守尚書考功郎中知制誥昌黎韓愈撰福州刺史元錫書元和十年十二月九</hi>
　　　　<hi>日立</hi>
徐與秦俱出伯翳為嬴姓<hi>韓曰按唐世系表云徐氏出自嬴姓臯陶生伯益伯益生</hi>
<hi>若木夏后氏封之於徐其地下邳僮縣是也伯益豈公所謂伯翳耶孫曰史記秦本紀大業之子曰大費是為</hi>
<hi>伯翳舜賜姓嬴氏伯翳二子大亷之後為秦若木之後為徐是為俱出伯翳也○嬴余輕切</hi>國於夏<lb/>
殷周世咸有大功<hi>孫曰秦本紀又曰大亷𤣥孫孟戯中衍殷帝大戊以為御而妻之自太戊</hi>
<pb n="KR4c0045_WYG_027-5b"/>
<hi>以下中衍之世遂世有功以佐殷國故嬴姓多顯遂為諸侯若木𤣥孫費昌當夏桀之時去夏歸商為殷御以</hi>
<hi>敗桀於鳴條是有大功也</hi>秦處西偏專用武勝<hi>孫曰中衍曾孫曰戎胥軒軒生仲潏濔生</hi>
<hi>飛亷亷生惡來來生女防防生旁臯臯生大几几生大駱駱生非子周孝王以為附庸邑之於秦是為處西偏</hi>
<hi>也西偏廹近戎狄故專用武勝</hi>遭世衰無明天子遂虎吞諸國為雄<hi>補注</hi>
<hi>謂吞㓕六國也○國一作侯</hi>諸國既皆入秦<hi>國一作侯</hi>為臣屬秦無所取<lb/>
利上下相賊害卒僨其國而沈其宗<hi>祝曰僨猶亡也爾雅云僨僵也莊子</hi>
<hi>一僨一起沈其宗謂滅其族○僨方運切又甫運切</hi>徐處得地中<hi>補注徐故國今彭城是也</hi>文<lb/>
德為治及偃王誕當國益除去刑争末事凡所以君國<lb/>
<pb n="KR4c0045_WYG_027-6a"/>
子民待四方一出於仁義<hi>韓曰若木至偃王三十二世樊曰張華博物志云徐君宫</hi>
<hi>人孕而生卯以為不詳棄之獨孤母以為異覆暖之遂成兒長而仁智襲君徐國仁義著聞</hi>當此之<lb/>
時周天子穆王無道意不在天下<hi>孫曰穆王名滿昭十二年左氏云穆王欲</hi>
<hi>肆其心周行天下將皆必有車轍馬跡焉</hi>好道士説得八龍騎之西遊<hi>祝曰八龍</hi>
<hi>八駿也列子曰周穆王駕八駿之乗西征崑崙八駿驊騮緑耳赤冀白羲渠黄踰輪盗驪山子</hi>同王母<lb/>
宴于瑶池之上<hi>石本無宴字</hi>歌謳忘歸<hi>孫曰穆天子傳云穆王見西王母觴于瑶</hi>
<hi>池之上母為天子謡曰白雲在天山陵自出道理悠逺山川間之將子無死尚能一來天子荅曰予歸東土和</hi>
<hi>理諸夏萬民均平吾顧見汝比及三年將復而野</hi>四方諸侯之爭辯者無所質<lb/>
<pb n="KR4c0045_WYG_027-6b"/>
正咸賓于徐贄玉帛死生之物<hi>程曰贄執以為贄也書曰五玉三帛二生一死</hi>
<hi>贄</hi>于徐之庭者三十六國得朱弓赤矢之瑞<hi>樊曰博物志云偃王</hi>
<hi>既治其國仁義著聞欲舟行上國乃通溝陳蔡之間得朱弓赤矢以為得天瑞遂因名為弓自稱偃王江淮諸</hi>
<hi>侯服從者三十六國○朱弓一作象犀</hi>穆王聞之恐遂稱受命命造父御<lb/>
<hi>孫曰造父穆王御蜚亷𤣥孫也○造七到切父音甫</hi>長驅而歸<hi>樊曰史記秦本紀造父以善御幸于</hi>
<hi>周穆王得驥温驪驊騮緑耳之駟西廵狩樂而忘歸徐偃王作亂造父為穆王御長驅歸周救亂趙世家云造</hi>
<hi>父取驥之乗匹與桃林盜驪驊騮騄耳獻之穆王王使造父却四廵狩見西王母樂而忘歸而徐偃王反穆王</hi>
<hi>日馳千里馬攻徐偃王大破之</hi>與楚連謀伐徐<hi>樊曰以史記世系表考之穆王所與連謀伐徐</hi>
<pb n="KR4c0045_WYG_027-7a"/>
<hi>者殆楚熊勝也</hi>徐不忍鬭其民北走彭城武原山下百姓隨而<lb/>
從之萬有餘家<hi>樊曰穆王聞徐得朱弓赤矢之瑞遣使乗駟一月至楚使楚伐之偃王不忍鬭</hi>
<hi>其民為楚所敗走彭城武原東山下百姓隨之者萬數</hi>偃王死民號其山為徐山<lb/>
鑿石為室以祠偃王<hi>樊曰博物志云偃王死後遂名其山曰徐山山上立石室以祠</hi>偃<lb/>
王雖走失國<hi>石本作失其國</hi>民戴其嗣為君如初<hi>祝曰偃王既死周復封其</hi>
<hi>子宗為徐子春秋時預諸侯盟</hi>鉤王<hi>孫曰禮記曰邾婁考公之喪徐君使容居來弔含曰先君鉤王西討</hi>
<hi>鉤王徐之先也</hi>章禹<hi>樊曰昭三十二年左氏呉滅徐徐子章禹斷其髪以奔楚章禹宗十一世孫</hi>祖<lb/>
孫相望自秦至今<hi>秦一作奉</hi>名公巨人繼迹史書徐氏十望<lb/>
<pb n="KR4c0045_WYG_027-7b"/>
其九皆本於偃王<hi>孫曰言其一望非偃王之後也</hi>而秦後迄兹無聞家<lb/>
天於伯翳之緒非偏有厚薄施仁與暴之報自然異也<lb/>
衢州故㑹稽太末也<hi>孫曰太末春秋時姑蔑也至漢改馬唐號曰龍丘祝曰越絶書姑末</hi>
<hi>今太末後漢呉有龍丘萇者隠居太末○太音闥</hi>民多姓徐氏支縣龍丘有偃<lb/>
王遺廟或曰偃王之逃戰不之彭城之越城之隅棄玉<lb/>
几研于㑹稽之水<hi>祝曰選緑苔鬖䯯乎研上南越志生研石土注研與硯同</hi>或曰徐<lb/>
子章禹既執於呉徐之宗<hi>石本宗作公字</hi>族弟子散之徐揚二<lb/>
州間即其居立先王廟云開元初徐姓二人<hi>孫曰徐堅字元固徐</hi>
<pb n="KR4c0045_WYG_027-8a"/>
<hi>嶠字巨山</hi>相屬為刺史帥其部之同姓改作廟屋載事于碑<lb/>
後九十年當元和九年而徐氏放復為刺史放字達夫<lb/>
前碑所謂今户部侍郎其大父也春行視農至于龍丘<lb/>
有事于廟思惟本原曰故制桷樸下窄<hi>石本桷作桷○桷倉胡切</hi>不<lb/>
足以揭䖍妥靈<hi>祝曰妥安也○揭音羯又桀朅二音</hi>而又梁桷赤白<hi>韓曰赤白</hi>
<hi>畫繪之色○桷一作補</hi>陊剥不治<hi>祝曰選期不阤陊陊壞落也○陊池耳切又徒可切</hi>圖像<lb/>
之威䵝昧就滅<hi>祝曰䵝玉篇云深黒也許既切</hi>藩拔級夷<hi>補注級層級夷平也</hi>庭<lb/>
木秃缺<hi>石本作缺</hi>祈甿日慢<hi>石本日/作由</hi>祥慶弗下州之支郡<hi>一作</hi>
<pb n="KR4c0045_WYG_027-8b"/>
<hi>羣黎一作羣吏石本作羣支</hi>不獲廕庥余惟遺紹而尸其土不即不<lb/>
圖以有資聚罰其可辭乃命因故為新衆工齊事惟月<lb/>
若日工告訖功大祠于廟宗御咸序應<hi>石本御作卿</hi>是歲州<lb/>
無怪風劇雨民不天厲榖果完實民皆曰耿耿祉哉<hi>補注</hi>
<hi>耿耿明貌一無祉字一無耿耿二字</hi>其不可誣乃相與請辭京師歸而鑱<lb/>
之于石辭曰<lb/>
秦傑以顛<hi>祝曰傑謂雄傑也顛覆也</hi>徐由遜綿<hi>祝曰遜謂柔順也一作邈非</hi>秦鬼<lb/>
久飢徐有廟存婉婉偃王<hi>補注婉順也於阮切</hi>惟道之耽以國易<lb/>
<pb n="KR4c0045_WYG_027-9a"/>
仁為笑于頑自初擅命其實幾姓厯短言長<hi>石本言作詈</hi>有<lb/>
不償亡課其利害孰與王當<hi>石本與作嘗别本作為</hi>姑蔑之墟<hi>樊曰</hi>
<hi>今衢州有姑蔑城左傳哀公十三年越伐呉王孫彌庸自泓上觀之見姑蔑之旗曰吾父之旗也杜預注姑蔑</hi>
<hi>越地</hi>太末之里誰思王恩立廟以祀王之聞孫<hi>一作後孫</hi>世世<lb/>
多有<hi>世世一作世乃</hi>唯臨兹邦廟土實守堅嶠之後達夫廓之<lb/>
王沒萬年如始袝時<hi>補注祔合葬也</hi>王孫多孝世奉王廟達夫<lb/>
之來先慎詔教盡惠廟民不主於神維是達夫知孝之<lb/>
元太末之里姑蔑之城廟事時修仁孝振聲宜寵其人<lb/>
<pb n="KR4c0045_WYG_027-9b"/>
以及後生嗟嗟維王誰死誰亢<hi>亢猶拒也協韻苦郎切○石本死作古</hi>王<lb/>
死於仁彼以常喪<hi>常一作暴</hi>文追作誄刻示茫茫<hi>石本示作石</hi>
　　　袁氏先廟碑<lb/>
　　　　<hi>韓曰袁滋履厯並詳本傳碑特舉其概耳</hi>
袁公滋既成廟明歲二月<hi>歲一作年</hi>自荆南以旌節朝京師<lb/>
<hi>孫曰滋字德深蔡州郎山人陳侍中慮之後建中初黜陟使趙賛薦於朝起處士授試校書郎元和九年九月</hi>
<hi>除荆南節度使十年立廟于京師十一年二月自荆南來朝○旌一作旗</hi>留六日得壬子春<lb/>
分<hi>孫曰元和十一年二月二十六日壬子春分</hi>率宗親子屬用少牢于三室<lb/>
<pb n="KR4c0045_WYG_027-10a"/>
<hi>補注少牢羊豕三室自曾孫以下也</hi>既事退言曰嗚呼逺哉維世傳德襲<lb/>
訓集余乃今有濟今祭既不薦金石音聲使工歌詩載<lb/>
烈象容<hi>祝曰為之歌詩所以載其功烈象其形容</hi>其奚以飭稚昧於長久唯<lb/>
敬繫羊豕幸有石<hi>孫曰即所謂麗牲之碑祭義云祭之之日君牽牲入廟門麗于碑麗繫也</hi>
如具著先人名跡<hi>著一作者</hi>因為詩繫之語下於義其可雖<lb/>
然余不敢必屬篤古而達於辭者遂以命愈愈謝非其<lb/>
人不獲命則謹條袁氏本所以出與其世系里居起周<lb/>
厯漢魏晉拓拔魏周隋入國家已來髙曾祖考所以劬<lb/>
<pb n="KR4c0045_WYG_027-10b"/>
躬幬後<hi>孫曰幬謂覆幬其後人</hi>委祉于公公之所以逢將承應者<lb/>
有概有詳而綴以詩曰<hi>一本作其語曰一本作其詞曰</hi>周封舜後為陳<lb/>
<hi>孫曰襄二十五年左氏虞遏父為周陶正武王庸以元女大姬配胡公而封諸陳○封一作樹</hi>陳公子<lb/>
有為大夫食國之地袁卿者其子孫世守不失因自别<lb/>
為袁氏<hi>孫曰胡公生申公犀侯犀侯生靜伯庚伯庚生季子捪捪生仲牛甫甫生聖伯順順生伯他父</hi>
<hi>他父生戴伯戴伯生鄭叔鄭叔生仲爾金甫金甫生莊伯莊伯生諸諸字伯袁諸孫濤塗以王父字為氏賜邑</hi>
<hi>陽夏諡為宣仲</hi>春秋世陳嘗壓於楚與中國相加尤疏<hi>加一作如</hi>袁<lb/>
氏猶班班可見於譜<hi>孫曰宣仲生選選生申子突突生惠子雅雅生頗奔鄭</hi>嘗居<lb/>
<pb n="KR4c0045_WYG_027-11a"/>
陽夏<hi>祝曰陳陽夏漢世淮陽國前漢發兵拒之陽夏注今亳州○夏音賈</hi>陽夏至晉屬陳<lb/>
郡<hi>補注晉時陽夏屬梁國</hi>故號陳郡袁氏博士固申儒遏黄<hi>樊曰漢儒</hi>
<hi>轅固齊人竇太后好老子書召問固固曰此家人言矣太后怒曰安得司空城旦書乎韓曰轅固以治詩孝景</hi>
<hi>時為博士與黄生爭論景帝前黄生曰湯武非受命乃弑固曰不然夫桀紂虐亂天下之心皆歸湯武湯武不</hi>
<hi>得巳而立非受命為何</hi>唱業於前至司徒安懐德於身<hi>樊曰安字邵公後漢</hi>
<hi>時人仕終司徒</hi>袁氏遂大顯連世有人終漢連魏晉<hi>舊本終作紛</hi>分<lb/>
仕南北始居華隂為拓拔魏鴻臚鴻臚諱恭生周梁州<lb/>
刺史新縣孝侯諱頻<hi>新縣一作新安縣頻一作穎</hi>孝侯生隋左衛大<lb/>
<pb n="KR4c0045_WYG_027-11b"/>
將軍諱温<hi>温字君恪</hi>去官居華隂武德九年以大耄薨始𦵏<lb/>
華州左衛生南州刺史諱士政南州生當陽令諱倫於<lb/>
公為曾祖當陽生朝散大夫石州司馬諱知𤣥司馬生<lb/>
贈工部尚書咸寧令諱曄是為皇考袁氏舊族而當陽<lb/>
以通經為儒位止縣令石州用春秋持身治事為州司<lb/>
馬以終咸寧備學而貫以一文武隨用謀行功從出入<lb/>
有立不爵于朝比三世宜達而窒歸成後人數當于公<lb/>
公唯曾大父皇考比三世<hi>比一作妣</hi>存不大夫食歿祭在子<lb/>
<pb n="KR4c0045_WYG_027-12a"/>
孫唯將相能致備物世彌逺禮則益不及在慎德行業<lb/>
治圖功載名以待上可<hi>一作下</hi>無細大無敢不敬畏無蚤<lb/>
夜無敢不思成于家進于外以立于朝自侍御史厯工<lb/>
部員外郎祠部郎中諫議大夫尚書右丞華州刺史<hi>孫曰</hi>
<hi>貞元十六年二月自尚書右丞出刺華州</hi>金吾大將軍<hi>樊曰貞元二十一年三月徴拜以楊於陵</hi>
<hi>代為華州滋行耆老遮道不得去於陵得行使諭曰吾不敢易袁公政人皆羅拜乃</hi>由卑而鉅莫不<lb/>
官稱遂為宰相<hi>孫曰永貞元年七月同平章事</hi>以贊辯章<hi>孫曰辯章便章也史記曰</hi>
<hi>便章百姓即平章耳</hi>仍持節將蜀滑襄荆<hi>孫曰永貞元年十月以滋為西川節度使元和</hi>
<pb n="KR4c0045_WYG_027-12b"/>
<hi>元年十月徙義成軍節度八年正月自户部尚書出為山南東道節度九年九月徙荆南節度蜀謂西川滑謂</hi>
<hi>義成襄謂山南東道荆謂荆南</hi>畧苞河山秩登禄富以有廟祀具如其<lb/>
志又垂顯刻<hi>垂一作誰刻一作烈</hi>以教無忘可謂大孝詩曰<lb/>
袁自陳分初尚蹇連<hi>一作連連</hi>越秦造漢博士發論<hi>博士固</hi>司<lb/>
徒任德忍不錮人<hi>樊曰漢明帝時安為河南尹未嘗以臟罪鞠人嘗曰凡學仕者髙則望宰</hi>
<hi>相下則希牧守錮人於聖世所不忍為</hi>收功厥後五公重尊<hi>孫曰安章帝時為司徒二</hi>
<hi>子京敞京子湯字仲河桓帝時大尉湯子逢字周陽靈帝時司空逢弟隗字次陽獻帝時太傅京弟敞字叔平</hi>
<hi>安帝時司空凡四世三公焉</hi>晉氏于南來處華下鴻臚孝侯<hi>補注鴻臚恭孝</hi>
<pb n="KR4c0045_WYG_027-13a"/>
<hi>侯頻</hi>用適操捨南州勤治取最不懈<hi>韓曰南州刺史士政也最治行尤異也○</hi>
<hi>最子外切</hi>當陽耽經唯義之畏石州烈烈學專春秋懿哉咸<lb/>
寧不名一休趨難避成與時泛浮是生孝子天子之宰<lb/>
出把將符<hi>把一作持</hi>羣州承楷<hi>羣一/作郡</hi>數以立廟<hi>數一作教</hi>禄以備<lb/>
噐由曾及考同堂異置栢板松楹其筵肆肆<hi>筵一作業或作章</hi>
維袁之廟孝孫之為順勢即宜<hi>補注勢為面勢</hi>以諏以龜以平<lb/>
其巇屋墻持持孝孫來享來拜廟庭陟堂進室親登籩<lb/>
鉶<hi>一作鈃同音刑</hi>肩臑胉骼<hi>集注臑臂節也禮記其禮太牢則以牛左肩臂臑折九介儀禮臂臑</hi>
<pb n="KR4c0045_WYG_027-13b"/>
<hi>肫骼胉脅也儀禮兩胉脊肺設扄鼐骼禽獸骨也四者皆所薦之羞○臑奴報切又女朱切胉音粕骼音格</hi>
其樽𤣥清<hi>補注謂𤣥酒清酒</hi>降登受胙于慶爾成維曾維祖維<lb/>
考之施于汝孝嗣以報以祗凡我有今非本曷思刻詩<lb/>
繫牲維以告之<lb/>
　　　唐故清河郡公房公墓碣銘<lb/>
　　　　<hi>樊曰房啟之死及葬誌皆不載年月日啟以貞元末為容管帥在容九年遷桂管坐中使</hi>
　　　　<hi>事貶䖍州死元和十年也</hi>
公諱啟字某河南人其大王父融王父琯仍父子為宰<lb/>
<pb n="KR4c0045_WYG_027-14a"/>
相融相天后<hi>孫曰武后長安四年十月以懐州長史房融平章事中宗神龍元年流髙州</hi>事<lb/>
逺不大傳琯相𤣥宗肅宗處艱難中與道進退薨贈太<lb/>
尉流聲于兹父乘<hi>孫曰琯三子宗偃御史中丞次乗幼孺復容州刺史</hi>仕至祕書<lb/>
少監贈太子詹事公胚胎前光<hi>韓曰胚孕婦一月胎孕婦三月前光謂前人之</hi>
<hi>光○胚普回切胎他來切</hi>生長食息不離典訓之内耳濡目染不學<lb/>
以能始為鳯翔府參軍尚少人吏迎<hi>一有觀字</hi>望見咸曰真<lb/>
房太尉家子孫也不敢弄以事轉同州澄城丞益自飾<lb/>
理<hi>一作治</hi>同官憚服衛晏使嶺南黜陟<hi>樊曰建中元年二月遣黜陟使洪經</hi>
<pb n="KR4c0045_WYG_027-14b"/>
<hi>綸柳冕衛晏等一十人分行天下晏使嶺南</hi>求佐得公擢摘良姦<hi>樊曰謂良者擢之姦</hi>
<hi>者發摘之○摘音逖</hi>南土大喜還遷昭應主簿裴胄領湖南表公<lb/>
為佐<hi>孫曰貞元三年閏五月以國子司業裴胄為湖南觀察使胄字允叔河東聞喜人</hi>拜監察<lb/>
御史部無遺事胄遷江西<hi>孫曰貞元七年正月遷江西</hi>又以節鎮江<lb/>
陵<hi>孫曰八年二月遷荆南</hi>公一隨遷佐胄<hi>一作為佐</hi>累功進至刑部員<lb/>
外郎賜五品服副胄使事為上介上聞其名徴拜虞部<lb/>
員外<hi>一有郎字</hi>在省籍籍遷萬年令果辯憿絶<hi>祝曰憿行險也古堯切與</hi>
<hi>僥同</hi>貞元末王叔文用事材公之為舉以為容州經畧使<lb/>
<pb n="KR4c0045_WYG_027-15a"/>
<hi>樊曰貞元二十一年五月以啟為容州刺史兼御史中丞容管經畧使初啟素附王叔文叔文用事除容管約</hi>
<hi>至荆南授之脱不得荆南即與湖南啟至荆南宿留不進久之方行至湖南又久之㑹叔文與韋執誼爭權不</hi>
<hi>果拜七月太子監國啟皇恐就鎮</hi>拜御史中丞服佩視三品管有嶺外<lb/>
十三州之地<hi>補注容管所𨽻容辨白牢欽巖禺湯瀼古等州</hi>林蠻洞蜒<hi>祝曰蜒當作蜑</hi>
<hi>南方夷也○蜑音誕</hi>守條死要<hi>樊曰要約誓也音邀</hi>不相漁刼税節賦時公<lb/>
私有餘削衣貶食不立資遺以班親舊為友為義在容<lb/>
九年遷領桂州<hi>韓曰元和八年四月以啟為桂管觀察使</hi>封清河郡公食邑<lb/>
三千户中人使授命書應待失禮客主違言徴貳太僕<lb/>
<pb n="KR4c0045_WYG_027-15b"/>
<hi>樊曰啟除桂州州邸賂吏部主者私得官告飛驛以授啟既而憲宗自遣中使持詔賜啟啟畏使者邀重賂即</hi>
<hi>曰先五日已得詔使者紿請視因持之歸以聞七月貶啟太僕少卿</hi>未至貶䖍州長史而<lb/>
坐使者<hi>樊曰啟自陳獻使者南口十五帝怒殺中使啟未至京師貶䖍州長史始詔五管福建黔中道</hi>
<hi>不得以口饋遺罷臘口等使孫曰九月戊午中官李建章坐受啟賂杖一百處死癸未貶啟䖍州長史啟先賂</hi>
<hi>建章口十五人既怨其發官告事乃具上言帝既殺建章并黜啟</hi>以疾卒官年五十九<lb/>
其子越能輯父事無失謹謹致孝既𦵏碣墓請銘銘曰<lb/>
房氏二相厥家以聞條葉被澤況公其孫公初為吏亦<lb/>
以門庇佐使于南<hi>補注謂佐衛晏</hi>乃始已致既辦萬年<hi>辦一作辯</hi>命<lb/>
<pb n="KR4c0045_WYG_027-16a"/>
屏容服功緒卓殊氓獠循業<hi>獠張絞切</hi>惟不順遂<hi>補注不順中使也</hi>
失署亡資非君之怨<hi>君一作公</hi>銘以著之<lb/>
　　　唐故銀青光禄大夫檢校左散騎常侍兼右金<lb/>
　　　吾衛大將軍贈工部尚書太原郡公神道碑文<lb/>
　　　<hi>并序</hi>
公諱用字師柔太原人<hi>孫曰其先太原人後徙沂州</hi>莊憲皇太后之<lb/>
弟<hi>韓曰順宗后弟</hi>今天子之舅<hi>樊曰憲/宗舅</hi>太師之子<hi>孫曰用父曰子顔生順宗</hi>
<hi>后后生憲宗憲宗元和元年贈太師</hi>太尉之孫<hi>孫曰用祖曰難得元和元年贈太尉</hi>司徒之<lb/>
<pb n="KR4c0045_WYG_027-16b"/>
曾孫<hi>孫曰用曾祖曰思敬元和元年贈司徒</hi>元和元年上朝太后南宫大<lb/>
褒外氏自外髙祖王父而下至外王父咸冊登公師事<lb/>
載之史<hi>孫曰元和元年五月憲宗朝太后於南宮尊太后為皇太后大褒外氏</hi>皇太后昆<lb/>
弟惟公一人<hi>樊曰子顔二子重榮官至王𫝊次即用也</hi>於是特拜<hi>特一作時</hi>銀青<lb/>
光禄大夫太子少詹事未三月因遷大詹事賜勲上柱<lb/>
國爵封郡公國于太原益掌廐苑之事公起外戚子弟<lb/>
秩卑年少歲餘超居上班官尊職大朝夕兩宫而能敬<lb/>
讓以敏持以禮法不挾不矜賓接士大夫髙下中度興<lb/>
<pb n="KR4c0045_WYG_027-17a"/>
官嗜事<hi>興一作與嗜一作耆</hi>滋久愈謹由是朝廷推賢所處號治<lb/>
轉少府監太子賓客别職如初遷左散騎常侍兼右金<lb/>
吾大將軍皆以選進不專為恩<hi>為于偽切專下一有於字</hi>十一年秋<lb/>
將以八月葬莊憲太后<hi>孫曰元和十一年三月太后崩八月葬豐陵</hi>前一月<lb/>
壬申<hi>補注七月初八日</hi>以疾告薨春秋四十有七上罷朝二日<lb/>
為位以哭贈工部尚書十一月壬申葬于萬年縣落女<lb/>
原夫人河南胡氏號太原郡夫人有子六人<hi>孫曰其長曰沼</hi>女<lb/>
子一人葬得日公之姉婿京兆尹李脩<hi>洪曰脩字當作脩孫曰翛子顔</hi>
<pb n="KR4c0045_WYG_027-17b"/>
<hi>之壻起自微賤由太后得進元和十年十月為京兆尹十一年十一月帥浙西見新傳</hi>謂太子右<lb/>
庶子韓愈曰<hi>孫曰元和十一年五月公為太子右庶子</hi>子以文常銘賢公卿<lb/>
<hi>常一作章</hi>今不可以辭應曰諾而為銘曰<lb/>
有蟜氏國實出炎軒<hi>樊曰按史記軒轅黄帝娶西陵之女曰螺祖為黄帝正妃生二子曰</hi>
<hi>元囂曰昌意元囂生蟜極孫曰晉語云少典娶于有蟜氏生黄帝炎帝有蟜古之諸侯也○蟜音喬又音矯</hi>
蜀塗莘摯<hi>祝曰史記黄帝之子昌意娶蜀山氏之女生髙陽有聖徳立為帝是為顓帝禹者皇帝之</hi>
<hi>𤣥孫顓帝之孫也娶塗山氏之女生啟禹卒啟立天下不歸益而歸啟故書曰娶于塗山季厯娶太任有賢德</hi>
<hi>蓋摯國任氏之中女故詩曰摯仲氏任自彼殷商來嫁于周曰嬪于京乃及王季維徳之行王季卒子昌立是</hi>
<pb n="KR4c0045_WYG_027-18a"/>
<hi>為西伯西伯曰文王娶莘國之長女曰太姒亦有賢德能繼太任之女事於莘國故詩曰有命自天命此文王</hi>
<hi>于周于京纘女維莘長子維行篤生武王保佑命爾燮伐大商孫曰列女傳云湯妃有莘氏之女生仲壬外丙</hi>
<hi>又云太任文王之母摯任氏之中女非王季娶以為妃○摯音至莘一作華</hi>正妃之門孰豐其<lb/>
川不羨其源王氏周胄<hi>孫曰王氏周靈王太子晉之後</hi>官封相繼<hi>一作繼繼</hi>
實生聖女以母唐帝公惟后季<hi>孫曰用太后之季弟</hi>天子吾甥卑<lb/>
躬慎德不與寵横方年未老后哀猶新如何不惠而殞<lb/>
其身刻文兹石久載攸存<hi>祝曰久載謂永久也○存一作行</hi>
　<lb/>
<pb n="KR4c0045_WYG_027-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五百家注昌黎文集巻二十七<lb/>
</p>
<p>
</p>
  </div>
</body>
</text>
</TEI>
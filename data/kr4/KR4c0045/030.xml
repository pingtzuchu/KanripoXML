<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家注昌黎文集巻三十</head> <lb/>
    <p>
<pb n="KR4c0045_WYG_030-1a"/>
欽定四庫全書<lb/>
　五百家注昌黎文集巻三十<lb/>
　　　　　　　　　　　　宋　魏仲舉　編<lb/>
　　誌銘碑<lb/>
　　　唐故監察御史衛府君墓誌銘<lb/>
君諱之𤣥字造㣲中書舍人御史中丞諱晏之子贈太<lb/>
子洗馬諱璿之孫家世習儒學詞章昆弟三人俱傳父<lb/>
祖業從進士舉君獨不與俗為事樂施置自便父中丞<lb/>
<pb n="KR4c0045_WYG_030-1b"/>
薨既三年與其弟中行<hi>祝曰中行字大受</hi>别曰若既克自敬勤<lb/>
及先人存趾美進士<hi>樊曰貞元九年中行登第</hi>續聞成宗唯服任遂<lb/>
功為孝子在不怠我恨已不及假令今得不足自貴<hi>一作</hi>
<hi>貰音射又音世</hi>我聞南方多水銀丹砂雜他竒藥爊為黄金<hi>集注</hi>
<hi>爊煉也煨也○爊於刀切又音禄</hi>可餌以不死今於若丐我我即去遂<lb/>
踰嶺阨<hi>祝曰阨塞也於革切○一作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    </hi>南出藥貴不可得以干容帥<hi>孫曰</hi>
<hi>貞元二十一年五月以房啟為容管經畧使</hi>帥且曰若能從事於我可一日<lb/>
具許之得藥試如方不效曰方良是我治之未至耳留<lb/>
<pb n="KR4c0045_WYG_030-2a"/>
三年藥終不能為黄金而佐帥政成以功再遷監察御<lb/>
史師遷于桂<hi>孫曰元和八年四月以啟為桂管觀察使</hi>從之帥坐事免<hi>孫曰是歲</hi>
<hi>七月啟以罪降為太僕少卿</hi>君攝其治厯三時夷人稱便新帥將奏<lb/>
功君捨去南海馬大夫<hi>樊曰十二月以馬總為嶺南節度使</hi>使謂君曰幸<lb/>
尚可成兩濟其利君雖益厭然不能無萬一冀至南海<lb/>
未幾竟死年五十三子曰景㣲元和十年十二月某日<lb/>
歸葬河南伊闕縣伊鄉髙都村祔先塋時中行為尚書<lb/>
兵部郎中號名人而與余善請銘銘曰<lb/>
<pb n="KR4c0045_WYG_030-2b"/>
嗟惟君篤所信<hi>洪曰漢書武帝李夫人賦云既往不來申以信兮班固通幽賦云茍無實其孰</hi>
<hi>信顔師古並注云信叶韻音新此亦音新</hi>要無有弊精神以棄餘賈於人<hi>韓曰</hi>
<hi>以其所棄賈於三鎮説文云賈市也音古</hi>脱外累自貴珍訊來世述墓文<lb/>
　　　唐故河南縣令張君墓誌銘<lb/>
　　　　<hi>韓曰公嘗與張俱為御史又俱掾江陵至是張死公誌其墓又以文祭其篤於朋舊如此</hi>
君諱署字某<hi>樊曰君行十一</hi>河間人大父利貞有名𤣥宗世為<lb/>
御史中丞舉彈無所避由是出為陳留守<hi>嚴曰本鄭所并陳之留邑</hi>
<hi>秦并天下以宋亦冇留故加陳以别之</hi>領河南道採訪處置使<hi>樊曰開元二十二年</hi>
<pb n="KR4c0045_WYG_030-3a"/>
<hi>十一月初置十道採訪處置使</hi>數歲卒官皇考諱郇<hi>一作詢</hi>以儒學進官<lb/>
至侍御史君方質有氣形貌魁碩長於文詞以進士<hi>補注</hi>
<hi>署貞元二年進士第</hi>舉博學宏詞為校書郎自京兆武功尉拜監<lb/>
察御史為幸臣所讒<hi>補注幸臣謂李實也</hi>與同輩韓愈李方叔三<lb/>
人<hi>樊曰時三人俱為監察御史方叔貞元五年登第</hi>俱為縣令南方<hi>孫曰貞元十九年冬</hi>
<hi>三人皆以言事得罪署貶郴州陽武令公貶連州陽山令</hi>二年逢恩俱徙掾江陵<hi>樊曰</hi>
<hi>貞元二十一年正月順宗即位大赦署與公俱量移江陵署為功曹公為法曹凡公集以詩相酬酢者十三章</hi>
<hi>同之官江陵及到官作也</hi>半歲邕管奏君為判官<hi>孫曰貞元二十一年八月路恕為容</hi>
<pb n="KR4c0045_WYG_030-3b"/>
<hi>管經畧使表署判官</hi>改殿中侍御史不行拜京兆府司録<hi>韓曰貞元二十</hi>
<hi>一年十月李鄘為京兆尹表署為府司録叅軍</hi>諸曹白事不敢平面視共食公<lb/>
堂抑首旦旦就哺歠<hi>旦旦二字或作但俱或作娖娖</hi>揖起趨去無敢間<lb/>
語縣令丞尉畏如嚴京兆事以幹治京兆改鳯翔尹以<lb/>
節鎮京西<hi>韓曰元和二年六月以鄘為鳯翔尹鳯翔隴右節度使表署為判官</hi>請與君俱<lb/>
改禮部員外郎為觀察使判官帥他遷<hi>韓曰元和四年三月以鄘為江</hi>
<hi>東節度使</hi>君不樂久去京師謝歸用前能拜三原令歲餘遷<lb/>
尚書刑部員外郎守法爭棘不阿<hi>歐陽公云疑有脱字阿一作撓</hi>改䖍<lb/>
<pb n="KR4c0045_WYG_030-4a"/>
州刺史民俗相朋黨不訴殺牛<hi>一無不訴二字</hi>牛以大耗又多<lb/>
捕生鳥雀魚鱉可食與不可食相買賣時節脱放期為<lb/>
福祥事君一皆禁督立絶使通經史與諸生之旁大郡<lb/>
學鄉飲酒喪婚禮張施講説民吏觀聼從化大喜度支<lb/>
符州<hi>一作下</hi>折民户租歲徴綿六千屯比郡承命惶怖立<lb/>
期日唯恐不及事被罪君獨疏言治廹嶺下民不識蠶<lb/>
桑月餘免符下民相扶攜守州門<hi>守一作手</hi>呌讙為賀改澧<lb/>
州刺史民税出雜産物與錢尚書有經<hi>補注經常也○一本作有經數</hi>
<pb n="KR4c0045_WYG_030-4b"/>
<hi>即無下句改字</hi>改觀察使牒州徴民錢倍經君曰刺史可為法<lb/>
不可貪官害民留噤不肯從竟以代罷觀察使使劇史<lb/>
<hi>一作吏</hi>案簿書十日不得毫毛罪改河南令而河南尹適<lb/>
君平生所不好者君年且老當日日拜走仰望階下不<lb/>
得已就官數月大不適即以病辭免公卿欲其一至京<lb/>
師君以再不得意於守令恨曰義不可更辱又奚為於<lb/>
京師間竟閉門死<hi>一作卒</hi>年六十君娶河東柳氏女二子<lb/>
昇奴胡師將以某年某月某日葬某所其兄將作少監<lb/>
<pb n="KR4c0045_WYG_030-5a"/>
者<hi>一作音</hi>請銘於右庶子韓愈<hi>孫曰元和十一年五月以公為太子右庶子</hi>愈<lb/>
前與君為御史被䜛俱為縣令南方者也最為知君銘<lb/>
曰<lb/>
誰之不如而不公卿奚養之違以不久生唯其頏頏以<lb/>
世厥聲<lb/>
　　　唐故鳯翔隴州節度使李公墓誌銘<lb/>
　　　　<hi>韓曰李惟簡父寶臣見藩鎮傳傳所載多與誌合○今本止云李公墓誌銘</hi>
公諱惟簡字某司空平章事贈太傅之子<hi>樊曰太傅李寶臣字為輔</hi>
<pb n="KR4c0045_WYG_030-5b"/>
<hi>本范陽内屬奚族</hi>太傅初姓張氏<hi>蔣曰故范陽張鎖髙畜之為假子遂冐姓張名忠志</hi>肅<lb/>
宗時舉恒趙深冀易定六州戰卒五萬人馬五千匹以<lb/>
歸聼命天子嘉之賜姓曰李更其名寶臣立其軍號之<lb/>
曰成德由是姓李氏<hi>集注寶應元年十一月忠志以偽恒陽節度使挈其所管五州降于</hi>
<hi>河東節度使辛雲京以忠志為成德軍節度使仍統其所管州賜姓李名寶臣</hi>太傅薨<hi>孫曰建中二年</hi>
<hi>正月寶臣卒贈太傅</hi>公兄弟讓嗣<hi>樊曰寶臣三子惟誠惟岳惟簡惟誠乃惟岳異母兄寶臣愛之</hi>
<hi>使决軍事以惟岳正嫡固讓不肯當</hi>公竟棄其家自歸京師<hi>樊曰惟岳叛惟簡以家僮</hi>
<hi>票士百餘奉母鄭歸京</hi>及兄死家覆有司設防守<hi>樊曰建中三年閏正月成德兵</hi>
<pb n="KR4c0045_WYG_030-6a"/>
<hi>馬使王武俊殺惟岳傳首京師德宗拘惟簡於客省防伺甚峻</hi>德宗如奉天守卒出公<lb/>
即馳歸與母韓國夫人鄭氏拜訣屬家徒隨走所幸道<lb/>
與賊遇七鬭乃至<hi>樊曰建中四年十月德宗幸奉天惟簡將赴難謀於鄭鄭曰爾父立功河</hi>
<hi>朔位宰相身未嘗至京師兄死於人手爾入朝未識天子不能效忠吾不子汝矣督其行曰兒能死王事吾不</hi>
<hi>朽矣乃斬闗出道更七戰得及行在</hi>有功遷太子諭德加御史中丞<hi>樊曰帝見</hi>
<hi>惟簡厚撫之拜太子諭德累遷禁軍將軍從渾瑊率師討賊頻戰屢㨗加御史中丞</hi>從幸梁州天<lb/>
黒失道識焦中人聲得見德宗於盩厔西<hi>祝曰盩厔雍縣名屬鳯翔</hi>
<hi>○盩音輈厔音窒</hi>上曰卿有母可隨我耶曰臣以死從衛<hi>樊曰帝幸</hi>
<pb n="KR4c0045_WYG_030-6b"/>
<hi>山南惟簡以三十騎從夜失道馳至盩厔西聞中人語問天子所在宻語曰上在此帝見之流涕曰爾有母乃</hi>
<hi>能從朕耶對曰臣誓以死渾瑊至遂决趨興元惟簡前導</hi>及幸還録功封武安郡王<lb/>
<hi>或作公誤</hi>號元從功臣<hi>孫曰四月詔奉天隨從將士並賜號元從功臣</hi>圖其形御閣<lb/>
<hi>韓曰圖形凌煙閣賜鐵券</hi>而以神威將軍<hi>韓曰遷左神/威衛大將軍</hi>居北軍衛<hi>居一</hi>
<hi>作為</hi>久乃加御史大夫丁韓國憂去官累遷神威大將軍<lb/>
加工刑二曹尚書天威統軍又改户部尚書<hi>樊曰元和初檢校户</hi>
<hi>部尚書</hi>金吾大將軍<hi>樊曰為左金吾衛大將軍充街使○一有將字</hi>有長尚萬國<lb/>
俊者以軍勢奪興平人地吏憚莫敢治及公為金吾興<lb/>
<pb n="KR4c0045_WYG_030-7a"/>
平人曰久聞李將軍為人公平庶能直吾屈即齎縣牒<lb/>
來見公發視立杖國俊廢之以地還興平人聞者莫不<lb/>
稱歎於是天子以公材果可任用治人將兵無所不宜<lb/>
元和六年即以公為鳯翔隴州節度使戸部尚書兼鳯<lb/>
翔尹<hi>樊曰五月以惟簡為鳯翔尹鳯翔隴州節度使</hi>隴州地與吐蕃接舊常朝<lb/>
夕相伺更入攻抄人吏不得息公以為國家於夷狄當<lb/>
用長算邊將當承上㫖謹條教蓄財榖完吏農力以俟<lb/>
不宜規小利<hi>規一作覩</hi>起事盗恩<hi>恩一作思</hi>禁不得妄入其地益<lb/>
<pb n="KR4c0045_WYG_030-7b"/>
市耕牛鑄鎛釤鉏斸<hi>集注詩庤乃錢鎛注田噐也釤大鎌也斸大鋤也○鎛音博釤山監</hi>
<hi>切鉏陟初切又仕葅切斸陟玉切</hi>以給農之不能自具者丁壯愈勵<hi>愈一</hi>
<hi>作興</hi>歲增田數十萬畝<hi>一無/數字</hi>連八歲<hi>補注自元和六年至十三年</hi>五種<lb/>
俱熟<hi>祝曰五種謂五穀也○種之勇切</hi>公私有餘販者負入褒斜<hi>孫曰梁州</hi>
<hi>記萬石城沂漢上七里有褒谷南口曰褒北口曰斜長四百七十里褒水通沔斜水通渭選右界褒斜○斜音</hi>
<hi>耶</hi>船循渭而下首尾相繼不絶十三年公與忠武軍節<lb/>
度使司空光顔<hi>李光顔</hi>邠寧節度使尚書釗<hi>郭釗</hi>俱來朝上<lb/>
為之燕三殿張百戯公卿侍臣咸與<hi>孫曰二月上御麟德殿宴羣臣大合</hi>
<pb n="KR4c0045_WYG_030-8a"/>
<hi>樂三日頒賜有差</hi>既事敕還公因進曰臣幸宿衛四十餘年今<lb/>
年老許外任<hi>許一作斥</hi>不勝慕戀願得死輦下天子加慰遣<lb/>
焉還鎮告疾其夏五月戊子薨年五十五訃至上悼愴<lb/>
罷朝遣郎中臨弔贈尚書左僕射以其年十一月丙申<lb/>
葬萬年縣鳯棲原夫人博陵郡崔氏河陽尉鎬之孫大<lb/>
理評事可觀之女賢有法度公有四子長曰元孫三原<lb/>
尉次曰元質彭之濛陽尉曰元立興平尉曰元本河南<lb/>
叅軍皆愿敏好善<hi>祝曰元本輕薄無行長慶末與薛渾私侍襄陽公主事敗主幽禁中元本</hi>
<pb n="KR4c0045_WYG_030-8b"/>
<hi>以功臣子貸死流嶺南</hi>元立元本皆崔氏出葬得日嗣子元立與<lb/>
其昆弟四人請銘於韓氏曰先人嘗有託於夫子也愈<lb/>
曰太傅功在史氏<hi>一有記字</hi>僕射以孤童子囚羈京師卒能<lb/>
以忠為節自顯取爵位立名績使天下拭目觀父母與<lb/>
榮焉既忠又孝法宜銘<hi>一無法字</hi>銘曰<lb/>
太傅之顯自其躬興僕射童羈孰與之朋遭國之難以<lb/>
節自發致其勤艱以復考烈孝由忠立爵名隨之銘此<lb/>
𤣥石維昧之詒<lb/>
<pb n="KR4c0045_WYG_030-9a"/>
　　　唐故少府監胡公墓神道碑<lb/>
　　　　<hi>集注胡珦謚曰良公陳鴻為作謚文張籍作行狀牛僧孺作墓誌公作神道碑歐陽公集</hi>
　　　　<hi>古録有胡良公碑跋云良公者韓之門人張籍妻父也流俗所傳本非當以碑為正</hi>
少府監胡公者諱珦<hi>虚亮切</hi>字潤博年七十九以官卒<hi>補注</hi>
<hi>元和十三年卒</hi>明年七月<hi>石本作八/月十四日</hi>葬京兆奉先<hi>一有縣字</hi>夫人天<lb/>
水趙氏祔焉其子逞廵遇述遷造<hi>石本逞下有廼字别本有廼字無廵字又</hi>
<hi>云遇或作廵皆非</hi>與公壻廣文博士呉郡張籍以公之族出處<lb/>
文行治厯官壽年<hi>石本無處文二字舊本無處字</hi>為書使人自京師南<lb/>
<pb n="KR4c0045_WYG_030-9b"/>
走八千里至閩南兩越之界<hi>祝曰潮州東與閩接</hi>上請為公銘刻<lb/>
之墓碑於潮州刺史韓愈曰胡姓本出安定後徙清河<lb/>
清河於今為宗城<hi>石本無此句清河二字嚴曰今廢依舊清河縣貝州今改恩州</hi>屬貝<lb/>
州<hi>孫曰宗城縣名武徳九年屬貝州</hi>大父諱秀武后時以文才徴為麟<lb/>
臺正字<hi>孫曰垂拱元年二月改秘書省為麟臺</hi>父宰臣用進士卒官平陽<lb/>
冀氏令贈潭州大都督公早孤能自勸學<hi>勸一作勤</hi>立節概<lb/>
非其身力不以衣食凡一試進士二即吏部選皆以文<lb/>
章占上第<hi>補注大厯七年珦登第</hi>樂為儉勤<hi>石本樂作出别本樂作所</hi>自刻削<lb/>
<pb n="KR4c0045_WYG_030-10a"/>
不干人以矯時弊及為富平尉一府稱其斷決建中四<lb/>
年侍郎趙贊為度支使<hi>孫曰建中三年五月以中書舍人趙贊為户部侍郎判度支</hi>
薦公為監察御史主餽給渭橋以東軍<hi>樊曰興元元年二月李晟自咸</hi>
<hi>陽移兵東渭橋</hi>洗手奉職不以一錢假人賊平有司覈考羣吏<lb/>
多坐貶死獨公以清苦能檢飭無漏失遷河南倉曹魏<lb/>
公賈耽以節鎮鄭滑<hi>孫曰貞元二年九月以賈耽為鄭滑節度使辟珦佐其府</hi>以公<lb/>
佐觀察事檢校尚書工部員外郎以剛直齟齬不阿忤<lb/>
權貴除獻陵令<hi>補注獻陵髙祖陵</hi>居陵下七年市置田宅務種<lb/>
<pb n="KR4c0045_WYG_030-10b"/>
樹為業以自給教授子弟<hi>石本無以字</hi>貞元十一年吏部大<lb/>
選以公考選人藝學以勞遷奉先令以治辦<hi>一作辯</hi>遷尚<lb/>
書膳部郎中改坊州刺史州經亂無孔子廟公至則命<lb/>
築宫造祭噐率博士生徒<hi>石本無徒字</hi>講讀以時如法以祠<lb/>
人吏聚觀歎息遷舒州刺史州歲大熟麥一莖數穗閭<lb/>
里歌舞之考功以聞遷尚書駕部郎中數以公事<hi>數音朔</hi>
犯尚書李巽巽時主鹽鐵事<hi>孫曰元和元年四月以兵部侍郎李巽領度支鹽鐵</hi>
<hi>轉運使</hi>富矯恃勢以語宰相<hi>石本作丞相</hi>由是退公為鳯翔少<lb/>
<pb n="KR4c0045_WYG_030-11a"/>
尹巽死<hi>韓曰元和四年五月巽卒</hi>遷少大理<hi>一有字少大理四字</hi>改少詹事元<lb/>
和十二年朝廷以公年老能自祗力事職不懈可嘉拜<lb/>
少府監兼知内中尚<hi>樊曰百官志少府監從三品掌百工技藝之政總中尚左尚右尚</hi>
明年以病卒<hi>補注元和十三年也○石本無病字</hi>公始以進士孤身旅長<lb/>
安致官九卿為大家七子皆有學守女嫁名人年幾八<lb/>
十堅悍不衰事可傳載可為成德<hi>石本作可謂盛德</hi>銘曰<lb/>
朅朅胡公<hi>舊注朅朅武壯貎丘竭切</hi>既果以方<hi>以一作而</hi>挾藝射科毎發<lb/>
如望<hi>音忘</hi>人求於人我已為之自始訖終不降色辭因官<lb/>
<pb n="KR4c0045_WYG_030-11b"/>
立事隨有可載發跡饋運<hi>石本作軍</hi>遭䜛府介<hi>孫曰謂佐鄭滑觀察事忤</hi>
<hi>權貴除獻陵令也</hi>去居陵下為吏為隠坊舒之政于兹有歎<hi>一作</hi>
<hi>靳</hi>守官駕部名升已屈<hi>石本升作昇</hi>躋于少府甚宜秩物不<lb/>
配其有君子恥之少府古卿公優止之刻文碑石以顯<lb/>
公行維彼後人<hi>石本彼作公</hi>無怠嗣慶<lb/>
　　　唐故相權公墓碑<lb/>
　　　　<hi>韓曰權徳輿憲宗朝拜同平章事新舊史有傳所載加詳於誌云</hi>
上之元和六年其相曰權公諱德輿字載之<hi>孫曰元和五年九月</hi>
<pb n="KR4c0045_WYG_030-12a"/>
<hi>以德輿同中書門下平章事</hi>其本出自殷帝武丁武丁之子降封於<lb/>
權<hi>劉曰或云楚武王使鬭緍尹權後因以為氏</hi>權江漢間國也<hi>程曰權故城在南郡當陽</hi>
<hi>縣</hi>周衰入楚為權氏<hi>嚴曰唐韻云權始出天水本顓頊之後楚武王使鬬緍尹權後因氏</hi>
<hi>焉</hi>楚滅徙秦而居天水畧陽<hi>黄曰秦滅楚遷大姓於隴西因居天水</hi>符秦<lb/>
之王中國其臣有安丘公翼者<hi>樊曰翼字子良畧陽人與太原王讚俱為符堅</hi>
<hi>謀主堅即偽位拜給事中後為右僕射封安丘公諡曰敬</hi>有大臣之言<hi>韓曰堅伐晉翼力諌不從</hi>
<hi>堅遂大敗</hi>後六世至平涼公文誕<hi>孫曰翼子宣褒事姚秦為黄門侍郎宣褒四世之孫</hi>
<hi>榮隋開府儀同三司鄜城郡公榮子文誕</hi>為唐上庸太守<hi>庸一作虞</hi>荆州大都督<lb/>
<pb n="KR4c0045_WYG_030-12b"/>
長史焯有聲烈<hi>焯一作綽</hi>平涼曾孫諱倕<hi>孫曰文誕子崇本匡成令崇本子無</hi>
<hi>待成都尉無待子倕○倕音垂</hi>贈尚書禮部郎中以藝學與蘇源明相<lb/>
善<hi>祝曰源明京兆武功人初名預字弱夫肅宗時終秘書少監</hi>卒官羽林軍録事㕘<lb/>
軍於公為王父郎中生贈太子太保諱臯以忠孝致大<lb/>
名<hi>孫曰臯字士繇天寶末安禄山為河北按察使表臯為從事察禄山有異志詐死奉其母南去及渡江禄</hi>
<hi>山已反由是名聞天下</hi>去官累以官徴不起<hi>孫曰代宗徵臯為起居舍人以疾辭李季</hi>
<hi>卿黜陟江淮奏臯節行改著作郎復不起</hi>追諡貞孝<hi>韓曰大厯二年四月十四日臯卒於潤州年四</hi>
<hi>十六元和中諡貞孝</hi>是實生公公在相位三年<hi>孫曰元和五年九月相八年五月罷</hi>
<pb n="KR4c0045_WYG_030-13a"/>
其後以吏部尚書授節鎮山南<hi>孫曰元和十一年十月以德輿檢校吏部尚書</hi>
<hi>充山南西道節度使</hi>年六十以薨贈尚書左僕射諡文公<hi>孫曰元和十三</hi>
<hi>年八月以病乞還卒於道年六十</hi>公生三歲知變四聲<hi>知一作能</hi>四歲能為<lb/>
詩七歲而貞孝公卒<hi>樊曰大厯二年貞孝公卒德輿時九歲</hi>來弔哭者見<lb/>
其顔色聲容皆相謂權氏世有其人及長好學孝敬祥<lb/>
順貞元八年以前江西府監察御史徴拜博士<hi>孫曰貞元初江</hi>
<hi>西觀察使李兼表德輿為判官再遷監察御史府罷德宗雅聞其名八年正月除太常博士</hi>朝士以<lb/>
得人相慶改左補闕章奏不絶譏排姦倖<hi>樊曰貞元八年八月司農</hi>
<pb n="KR4c0045_WYG_030-13b"/>
<hi>少卿裴延齡以巧倖除户部侍郎判度支德輿上疏論其姦不省</hi>與陽城為助轉起居<lb/>
舍人<hi>補注貞元十年四月遷</hi>遂知制誥<hi>補注歲中兼知制誥</hi>凡撰命詞九年<lb/>
以類集為五十巻天下稱其能<hi>樊曰徳輿知制誥轉駕部員外郎司勲郎中職</hi>
<hi>如舊遷中書舍人時德宗親覧庶政重難除授凡命于朝多補自御札德輿居西掖凡八年其間獨掌者數歲</hi>
<hi>嘗上言左右掖承天子誥命奉行詳復各攸司不宜久廢帝曰非不知卿之勞但擇如卿者未得耳</hi>十八<lb/>
年以中書舍人典貢士拜尚書禮部侍郎<hi>樊曰貞元十七年冬以本</hi>
<hi>官知禮部貢舉十八年真拜禮部侍郎</hi>薦士於公者其言可信不以其人<lb/>
布衣不用即不可信雖大官勢人交言一不以綴意<hi>張曰</hi>
<pb n="KR4c0045_WYG_030-14a"/>
<hi>德輿自貞元十八年掌貢士至二十一年凡三典貢舉十八年放二十三人十九年放二十人二十一年放二</hi>
<hi>十九人甄品詳諦所得士相繼為公卿宰相</hi>奏廣歲所取進士明經在得人<lb/>
不以員拘<hi>補注德輿知舉取明經初不限員</hi>轉户兵吏三曹侍郎<hi>孫曰貞元</hi>
<hi>二十一年六月轉户部侍郎元和初厯兵部吏部侍郎</hi>太子賓客<hi>孫曰徳輿為吏部侍郎坐郎吏</hi>
<hi>誤用官缺改太子賓客</hi>復為兵部遷太常卿<hi>孫曰元和四年五月遷太常卿</hi>天下<lb/>
愈推為鉅人長德時天子以宰相宜㕘用道德人因拜<lb/>
禮部尚書同中書門下平章事<hi>樊曰元和五年宰相裴垍寢疾九月以德輿同</hi>
<hi>平章事</hi>公既謝辭不許其所設張舉措必本於寛大以幾<lb/>
<pb n="KR4c0045_WYG_030-14b"/>
教化多所助與<hi>一作為</hi>維匡調娯不失其正中於和節不<lb/>
為聲章因善與賢不務主已<hi>務一作矜</hi>以吏部尚書留守東<lb/>
都<hi>樊曰元和八年正月罷相守本官七月以檢校吏部尚書為東都留守</hi>東方諸帥有利<lb/>
病不能自請者公常與疏陳以露布復拜太常<hi>補注元和九年</hi>
<hi>十月除</hi>轉刑部尚書考定新舊令式<hi>一作命</hi>為三十編舉可<lb/>
長用<hi>李曰先是詔許孟容蔣又等刪定格勅成三十巻表上之留中不出德輿請下刑部與侍郎劉伯芻</hi>
<hi>等考定復為三十巻十年十月奏誚行用從之</hi>其在山南河南<hi>孫曰謂為山南東道節度使及</hi>
<hi>東都留守</hi>勤于選付<hi>一作府</hi>治以和簡人以寧便以疾求還十<lb/>
<pb n="KR4c0045_WYG_030-15a"/>
三年某月甲子道薨于洋之白草奏至天子痛傷為之<lb/>
不御朝郎官致贈錫官居野處上下弔哭皆曰善人死<lb/>
矣其年某月日<hi>一又作某日</hi>葬河南北山在貞孝東五里公<lb/>
由陪屬升列年除歲遷以至公宰人皆喜聞若已與有<lb/>
無忌嫉者于頔<hi>音廸</hi>坐子殺人失位自囚親戚莫敢過門<lb/>
省顧者在朝莫敢言者公將留守東都為上言曰于頔<lb/>
之罪既貰不竟宜因賜寛詔上曰然公為吾行諭之頔<lb/>
以不憂死<hi>孫曰元和七年正月司空同平章事于頔使其子太常丞敏重賂梁正言求出鎮正言詐</hi>
<pb n="KR4c0045_WYG_030-15b"/>
<hi>漸露敏索其賂不得誘其奴支解之棄溷中事覺頔率其子殿中少監孝友等素服詣建福門請罪門者不納</hi>
<hi>頔左遷恩王傅仍絶朝謁敏流雷州孝友等皆貶官八年七月徳輿將留守東都為上言之</hi>前後考<lb/>
第進士及庭所䇿試士踵相躡為宰相達官與公相先<lb/>
後其餘布處臺閣外府凡百餘人自始學至疾<hi>一有病字</hi>未<lb/>
嘗一日去書不觀公既以能為文辭擅聲於朝多銘卿<lb/>
大夫功德<hi>孫曰德輿於述作特盛六經百氏游泳漸漬其文雅正而𢎞博王侯將相洎當世名人薨</hi>
<hi>沒以銘紀為誰者什八九時人稱為宗正焉</hi>然其為家不視簿書<hi>視一作親</hi>未嘗<lb/>
問其有亡費不待餘公娶清河崔氏女<hi>一無女字</hi>其父造嘗<lb/>
<pb n="KR4c0045_WYG_030-16a"/>
相代宗<hi>孫曰徳宗貞元元年正月以崔造平章事至十二月罷非相代宗也</hi>號為名臣既<lb/>
葬其子監察御史璩<hi>樊曰德輿二子璩字大圭瑶字大玉璩元和二年登第厯監察御史</hi>
<hi>宰相李宗閔其父門生薦為中書舍人時李訓挟寵以易博士在翰林璩與舍人髙元裕等連章劾訓傾覆隂</hi>
<hi>巧不宜出入禁中及宗閔貶璩屢表辯解貶閬州刺史徙鄭州訓誅時人多璩明禍福大體能世其家○璩音</hi>
<hi>渠</hi>纍然服喪<hi>一有來字</hi>有請乃作銘文曰<lb/>
權在商周世次不存<hi>次一作無</hi>滅楚徙秦嬴劉之間甘泉始<lb/>
侯以及安丘<hi>安一作商</hi>詆訶浮屠<hi>韓曰苻堅嘗游東苑命沙門道安同輦翼諫曰臣聞</hi>
<hi>天子法駕侍中陪乘清道而行進止有度道安毁形賤士不宜叅穢神輿</hi>皇極之扶貞孝之<lb/>
<pb n="KR4c0045_WYG_030-16b"/>
生鳯鳥不至爵位豈多半塗已税<hi>巳一作而</hi>壽考豈多四十<lb/>
而逝惟其不有以惠厥後是生相君為朝德首行世祖<lb/>
之<hi>祖一作師</hi>文世師之<hi>師一/作祖</hi>流連六官<hi>孫曰六官謂吏户禮兵刑工六官也德輿</hi>
<hi>遍為之</hi>出入屏毗<hi>祝曰屏毗謂出為藩鎮</hi>無黨無讎舉世莫疵人所<lb/>
憚為<hi>一作焉</hi>公勇為之人所競馳<hi>人一作其/競一作共</hi>公絶不窺<hi>絶一</hi>
<hi>作有</hi>孰克知之<hi>克一作先</hi>德將在斯刻詩墓碑以永厥垂<lb/>
　　　平淮西碑奉敕撰<hi>并序</hi>
　　　　<hi>樊曰宰相裴度為淮西宣慰處置等使公為行軍司馬蔡平隨度還朝詔撰平淮西碑公</hi>
<pb n="KR4c0045_WYG_030-17a"/>
　　　　<hi>以呉元濟之平由度能固天子意得不赦卒擒之多歸度功而李愬持以入蔡功居第一</hi>
　　　　<hi>愬妻唐安公主女也出入禁中訴碑不實帝詔斵其文更命翰林學士段文昌為之見舊</hi>
　　　　<hi>史公傳及新史呉元濟傳羅隠乃為石烈士説言石孝忠者事李愬為前驅韓侍郎撰平</hi>
　　　　<hi>蔡碑孝忠熟視恚怒因推去其碑僅傾者再三吏執詣獄又以枷㞑拉殺一吏事聞天子</hi>
　　　　<hi>怒詔械送闕下孝忠頓首明愬功請就刑上赦之劉公嘉話云韓碑石本呉少誠德政碑</hi>
　　　　<hi>與狄梁公碑對立其韓文忽流汗成泥不十日中使至磨韓之作而刋改制焉嘉話渉怪</hi>
　　　　<hi>而隠所書與史異其云改命文昌為之則一也嗚呼史臣以任度為難而帝能之至是功</hi>
　　　　<hi>成反欲歸之愬其與漢髙喻指蹤以明蕭何之功者有間矣予是以知帝之不終也文昌</hi>
<pb n="KR4c0045_WYG_030-17b"/>
　　　　<hi>之文見姚鉉文粹其與公作不待較而明蘇内翰録臨江驛小詩云淮西功業冠吾唐吏</hi>
　　　　<hi>部文章日月光千載斷碑人膾炙不知世有叚文昌盡之矣補注按夷堅志云政和中陳</hi>
　　　　<hi>珦守蔡州始視事謁裴晉公廟讀平淮西碑乃文昌所作者忿然不平即日磨去别諉能</hi>
　　　　<hi>書者寫韓文刻之集注陳無已曰龍圖孫學士覺喜論文謂退之淮西碑叙如書銘如詩</hi>
　　　　<hi>○又云少游謂元和聖德詩於韓文為下與淮西碑如出兩手蓋其少作也</hi>
天以唐克肖其德<hi>孫曰肖似也言唐之子孫其徳相似</hi>聖子神孫繼繼承<lb/>
承於千萬年敬戒不怠全付所覆四海九州罔有内外<lb/>
悉主悉臣<hi>補注謂悉以為主而臣之也</hi>髙祖太宗既除既治<hi>補注除謂除亂</hi>
<pb n="KR4c0045_WYG_030-18a"/>
<hi>也</hi>髙宗中睿休養生息至于𤣥宗受報収功極熾而豐<lb/>
物衆地大孽牙其間<hi>祝曰孽萌也</hi>肅宗代宗德祖順考以勤<lb/>
以容大慝適去稂莠已薅<hi>孫曰大慝大惡也謂安禄山史思明之屬稂草也爾雅稂</hi>
<hi>一名童梁祝曰薅噐也以刺地除草詩以薅茶蓼○薅奴毛切又奴豆切一本已字作不</hi>相臣將臣<lb/>
文恬武嬉習熟見聞以為當然睿聖文武皇帝<hi>孫曰元和三年</hi>
<hi>正月受此尊號</hi>既受羣臣朝乃考圗數貢<hi>祝曰謂考輿地之廣狹計貢賦之至與不</hi>
<hi>至○數色阻切一無乃字</hi>曰嗚呼天既全付予有家今傳次在予<hi>補注</hi>
<hi>次位序也</hi>予不能事事其何以見于郊廟<hi>補注見于郊廟祭也</hi>羣臣震<lb/>
<pb n="KR4c0045_WYG_030-18b"/>
懾奔走率職明年平夏<hi>孫日永貞元年八月夏綏銀節度留後李惠琳叛元和元年三</hi>
<hi>月兵馬使張承金討斬之</hi>又明年平蜀<hi>孫曰永貞元年八月劔南節度使韋臯卒行軍司馬劉闢</hi>
<hi>自稱留後元和元年九月東川節度使髙崇文擒闢以獻○一有西川二字川一作州</hi>又明年平<lb/>
江東<hi>孫曰元和二年十月鎮海軍節度使李錡反大將張子良執錡以獻</hi>又明年平澤潞<lb/>
遂定易定<hi>元和五年十月義成節度使張茂昭以易定二州歸于有司</hi>致魏博貝衛<lb/>
澶相<hi>孫曰元和七年十月魏博節度使田𢎞正以所管六州歸于有司祝曰澶澶淵也説文澶淵水在宋</hi>
<hi>左氏盟于澶淵○澶音蟬</hi>無不從志皇帝曰不可究武<hi>趙本究作窮</hi>予其<lb/>
少息九年蔡將死蔡人立其子元濟以請不許<hi>樊曰元和九年</hi>
<pb n="KR4c0045_WYG_030-19a"/>
<hi>閏八月彰義節度使呉少陽卒其子元濟攝蔡州刺史匿喪以病聞自領軍務表請主兵上不許</hi>遂燒<lb/>
舞陽犯葉襄等城<hi>一無等字</hi>以動東都放兵四刼<hi>韓曰元濟發兵四出</hi>
<hi>屠舞陽焚葉縣攻掠魯山襄城汝許州人皆竄伏榛莽間剽掠千餘里闗東大恐</hi>皇帝厯問于<lb/>
朝<hi>祝曰厯謂徧也</hi>一二臣外<hi>一作外臣</hi>皆曰蔡帥之不廷授于今五<lb/>
十年傳三姓四將<hi>孫曰廣德元年七月以李忠臣為淮西節度使貞元二年四月以陳竒十</hi>
<hi>月以呉少誠為之是為三姓大厯十四年三月忠臣為其將李希烈所逐自為節度忠臣希烈少誠少陽是為</hi>
<hi>四將</hi>其樹本堅<hi>祝曰本/謂根本</hi>兵利卒頑<hi>利鋭也</hi>不與他等因撫而<lb/>
有順且無事大官臆決唱聲<hi>祝曰臆決謂以已意決之</hi>萬口和附<hi>和去</hi>
<pb n="KR4c0045_WYG_030-19b"/>
<hi>聲</hi>并為一談<hi>并去聲/一作併</hi>牢不可破皇帝曰惟天惟祖宗<hi>祖上</hi>
<hi>一無惟字</hi>所以付任予者庶其在此予何敢不力<hi>一無何字</hi>況一<lb/>
二臣同<hi>韓曰宰相李吉甫言淮西非如河北四無黨援失今不取後難圖矣張𢎞靖曰請先為少陽輟</hi>
<hi>朝贈官弔贈待其有不順之迹然後加兵</hi>不為無助曰光顔汝為陳許帥<hi>孫曰</hi>
<hi>元和九年十月以陳州刺史李光顔為忠武節度使忠武管陳許  二  州</hi>維是河東魏博郃<lb/>
陽三軍之在行者<hi>樊曰元和十年正月命宣武等十六道進軍討元濟以光顔等分掌行營</hi>
<hi>二月命神䇿軍郃陽鎮遏將索日進以涇原兵六百人㑹李光顔祝曰郃陽説文左馮翊郃陽縣○郃音合</hi>
汝皆將之曰重𦙍汝故有河陽懐今益以汝<hi>孫曰元和九年閏八</hi>
<pb n="KR4c0045_WYG_030-20a"/>
<hi>月以河陽節度使烏重𦙍為汝州刺史充河陽懷汝節度使徙𨽻汝州</hi>維是朔方義成陜<lb/>
益鳯翔延慶<hi>韓曰義成管鄭滑二州陜益即劔南東西川延屬鄜坊丹延節度使慶屬邠寧節度</hi>
<hi>使</hi>七軍之在行者汝皆將之曰𢎞汝以卒萬二千屬集<lb/>
而子公武<hi>一本集字在公武下一無集字</hi>往討之<hi>韓曰元和十年九月以宣武節度使韓𢎞</hi>
<hi>為淮西諸軍都統曰無自行以遏北冦𢎞請使子公武以兵萬三千㑹蔡下歸財與糧以濟諸軍</hi>曰文<lb/>
通汝守壽<hi>孫曰元和十年二月以左金吾大將軍李文通為壽州團練使扼固始之險</hi>維是<lb/>
宣武淮南宣歙浙西四軍之在行于壽者汝皆將之曰<lb/>
道古汝其觀察鄂岳<hi>孫曰元和十一年以黔州觀察使李道古為鄂岳觀察使</hi>曰愬<lb/>
<pb n="KR4c0045_WYG_030-20b"/>
汝帥唐鄧隨<hi>孫曰元和十一年十二月以太子詹事李愬為唐鄧隨節度使</hi>各以其兵<lb/>
進戰曰度汝長御史<hi>孫曰謂度為御史中丞故云長</hi>其往視師<hi>孫曰元和十年</hi>
<hi>五月上遣度詣行營宣慰察用兵形勢</hi>曰度惟汝與予同<hi>補注同謂同謀○一無與字</hi>
汝遂相予<hi>孫曰元和十年六月以度為中書侍郎同平章事</hi>以賞罰用命不用<lb/>
命曰𢎞汝其以節都統討軍<hi>討一作諸洪曰按韓𢎞為淮西諸軍行營都統故或</hi>
<hi>者疑討當作諸然謂討元濟之軍亦何不可若作諸軍則語凡矣○一本節下有度字</hi>曰守謙汝<lb/>
出入左右汝惟近臣<hi>補注謂守謙為内侍</hi>其往撫師<hi>樊曰諸軍討淮西者近九</hi>
<hi>萬人久而無功元和十一年十一月上命知樞密梁守謙宣慰因留監其軍</hi>曰度汝其往衣<lb/>
<pb n="KR4c0045_WYG_030-21a"/>
食予士<hi>一作衣服飲食予士○衣去聲食音嗣</hi>無寒無饑以既厥事遂生<lb/>
蔡人賜汝節斧通天御帯衛卒三百<hi>孫曰元和十二年八月度赴淮西詔</hi>
<hi>以神䇿軍三百人衛從賜以犀帯</hi>凡兹廷臣汝擇自從<hi>一無從字</hi>惟其賢能<lb/>
無憚大吏<hi>孫曰元和十二年七月度以宰相出為淮西宣慰處置使度奏刑部侍郎馬總為副使右</hi>
<hi>庶子韓愈為行軍司馬判官書記皆朝廷之選上皆從之</hi>庚申予其臨門送汝<hi>補注度行</hi>
<hi>上御通化門送之</hi>曰御史予閔士大夫戰甚苦自今以往非郊<lb/>
廟祠祀其無用樂<hi>一無其字</hi>顔𦙍武合攻其北大戰十六得<lb/>
柵城縣二十三降人卒四萬<hi>趙本無人字</hi>道古攻其東南八<lb/>
<pb n="KR4c0045_WYG_030-21b"/>
戰降卒萬三千<hi>一無卒字</hi>再入申破其外城<hi>孫曰元和十二年道古攻申州</hi>
<hi>克其外郭</hi>文通戰其東十餘遇降萬二千愬入其西得賊將<lb/>
輒釋不殺<hi>樊曰元和十二年五月淮西騎將李祐率士卒刈麥於張柴村李愬令廂虞侯史用誠生</hi>
<hi>擒以歸待以客禮</hi>用其䇿戰比有功十二年八月丞相度至<hi>韓曰</hi>
<hi>度赴淮西二十七日至郾城</hi>帥都統𢎞責戰益急顔𦙍武合戰益用<lb/>
命<hi>韓曰度至軍宣達上㫖士皆賈勇時諸道兵皆有中使監陣進退不由主將度至行營並奏去之以是出</hi>
<hi>戰皆捷</hi>元濟盡并其衆洄曲以備<hi>孫曰四月蔡人董昌齡以郾城降李光顔引兵</hi>
<hi>入據之元濟甚懼時董重質將騎軍守洄曲元濟悉發親近及守城卒詣重質以拒之</hi>十月壬申<lb/>
<pb n="KR4c0045_WYG_030-22a"/>
愬用所得賊將自文城因天大雪疾馳百二十里用夜<lb/>
半到蔡破其門取元濟以獻<hi>樊曰李祐言於李愬曰蔡之精兵皆在洄曲及四境</hi>
<hi>拒守州城者皆羸老之卒可以乗虚直抵其城北賊將聞之元濟已成擒矣愬然之十月愬命隋州刺史史旻</hi>
<hi>等留鎮文城自領李祐等諸軍行六十里夜至張柴留數百人斷洄曲救兵之路復引兵出門時大風雪人馬</hi>
<hi>凍死者相望夜半雪愈甚四鼓至蔡州城下坎垣而登擒元濟以獻</hi>盡得其屬人卒<hi>韓曰申光</hi>
<hi>二州及諸鎮兵二萬餘人相繼來降</hi>辛巳丞相度入蔡<hi>孫曰度建彰義軍節將降卒萬餘人</hi>
<hi>入城</hi>以皇帝命赦其人淮西平大饗賚功<hi>祝曰書周有大賚賚予也</hi>師<lb/>
還之日因以其食賜蔡人凡蔡卒三萬五千其不樂為<lb/>
<pb n="KR4c0045_WYG_030-22b"/>
兵願歸為農者十九悉縱之<hi>韓曰詔淮西立功將士委韓𢎞裴度條疏聞奏淮西</hi>
<hi>軍人一切不問宜准元敕給復二年</hi>斬元濟於京師<hi>孫曰十一月丙戌朔御興安門受淮西之</hi>
<hi>俘以元濟徇兩市斬於一獨柳樹</hi>冊功𢎞加侍中愬為左僕射帥山南<lb/>
東道<hi>樊曰制加愬檢校尚書左僕射襄州刺史充山南東道節度襄鄧隋唐復郢均房觀察使涼國公</hi>
顔𦙍皆加司空<hi>樊曰李光顔烏重𦙍並檢校司空光顔封武威郡公重𦙍邠國公</hi>公武<lb/>
以散騎常侍帥鄜坊丹延<hi>孫曰以宣武軍都虞候韓公武為檢校左㪚騎常侍鄜州</hi>
<hi>刺史鄜坊丹延節度使○鄜音孚</hi>道古進大夫通加散騎常侍丞相度<lb/>
朝京師道封晉國公<hi>一無國字</hi>進階金紫光禄大夫<hi>趙本無進字</hi>
<pb n="KR4c0045_WYG_030-23a"/>
以舊官相<hi>孫曰度歸京師十二月制加彰義軍節度申光蔡激觀察使充淮西宣慰處置等使朝議</hi>
<hi>大夫門下侍郎平章事兼蔡州刺史飛騎尉裴度金紫光禄大夫依前門下侍郎𢎞文館大學士仍賜上柱國</hi>
<hi>封晉國公食邑三千户</hi>而以其副總為工部尚書領蔡任<hi>樊曰以蔡州留</hi>
<hi>後馬總檢校工部尚書為蔡州刺史彰義節度使</hi>既還奏羣臣請紀聖功被之<lb/>
金石皇帝以命臣愈<hi>趙本無以字</hi>臣愈再拜稽首而獻文曰<lb/>
唐承天命遂臣萬方孰居近土<hi>補注近土諸鎮之叛命者</hi>襲盜以狂<lb/>
往在𤣥宗崇極而圯<hi>祝曰圮毁也謂盛極而衰也</hi>河北悍驕<hi>孫曰安史既平</hi>
<hi>燕趙魏相繼而起</hi>河南附起<hi>孫曰謂汴蔡之/屬居河南者</hi>四聖不宥<hi>補注肅代順德</hi>
<pb n="KR4c0045_WYG_030-23b"/>
<hi>四聖也</hi>屢興師征有不能尅益戍以兵夫耕不食婦織不<lb/>
裳輸之以車為卒賜糧<hi>孫曰夫耕不得食婦織不得裳皆以為卒之賜糧也</hi>外多<lb/>
失朝<hi>孫曰謂為亂者所隔故不得朝覲也</hi>曠不嶽狩<hi>祝曰謂廵狩四岳之禮多曠廢也時岱在</hi>
<hi>東平恒在成德故不得廵守○一作曠乏兵守</hi>百𨽻怠官<hi>百一/作司</hi>事亡其舊<hi>亡一作忘</hi>
帝時繼位<hi>補注帝即憲宗</hi>顧瞻咨嗟惟汝文武孰恤予家既斬<lb/>
呉蜀旋取山東<hi>取一作出</hi>魏將首義<hi>趙本首作守一本作有</hi>六州降從<lb/>
淮蔡不順自以為強提兵呌讙<hi>補注呌讙驚呼貌○讙呼元呼官二切</hi>欲<lb/>
事故常始命討之<hi>趙本始作乃○一本作力</hi>遂連姦鄰隂遣刺客來<lb/>
<pb n="KR4c0045_WYG_030-24a"/>
賊相臣<hi>孫曰元和十年六月宰相武元衡入朝東平李師道遣刺客暗中突出射之</hi>方戰未<lb/>
利内驚京師羣公上言<hi>趙本公作臣</hi>莫若惠來帝為不聞<hi>嚴曰</hi>
<hi>謂不聽其言也初憲宗平蔡以師久無功命裴度往視形勢度還奏言必可取之狀時宰相李逢吉韋貫之及</hi>
<hi>在朝之臣皆莫欲進兵謂莫若因而撫之惟憲宗確然不聼其言故能用度以成伐功史臣謂非度破賊之難</hi>
<hi>憲宗任度之為難蓋謂此也</hi>與神為謀及相同德<hi>及一作乃</hi>以訖天誅乃<lb/>
敕顔𦙍愬武古通咸統於𢎞<hi>補注謂以韓𢎞為都綂</hi>各奏汝功<hi>趙本</hi>
<hi>奏作立</hi>三方分攻<hi>祝曰三方即上所言顔𦙍武攻其北道古攻其東南文通戰其東也</hi>五萬<lb/>
其師大軍北乗厥數倍之常兵時曲<hi>韓曰元和十年五月光顔大破賊黨</hi>
<pb n="KR4c0045_WYG_030-24b"/>
<hi>於時曲</hi>軍士蠢蠢既翦凌雲<hi>韓曰元和十一年九月光顔奏拔凌雲棚</hi>蔡卒大<lb/>
窘翦之邵陵<hi>翦一作勝又一作遂</hi>郾城來降<hi>郾音偃/見上注</hi>自夏及秋<hi>趙本</hi>
<hi>及作入</hi>複屯相望<hi>音忘複/一作復</hi>兵頓不勵<hi>孫曰頓謂頓止勵謂勉勵</hi>告功不<lb/>
時<hi>祝曰告功奏功也</hi>帝哀征夫命相往釐<hi>孫曰相謂裴度釐理也</hi>士飽而<lb/>
歌馬騰於槽試之新城賊遇敗逃盡抽其有聚以防我<lb/>
<hi>孫曰謂董重質兵守洄曲</hi>西師躍入道無留者<hi>補注謂李愬入蔡之師</hi>額額蔡<lb/>
城<hi>祝曰額額大貌也書罔晝夜頟額注肆惡無休息額與額同</hi>其疆千里既入而有<lb/>
莫不順俟帝有恩言<hi>補注恩言謂詔令也</hi>相度來宣<hi>祝曰來宣謂宣達王命詩</hi>
<pb n="KR4c0045_WYG_030-25a"/>
<hi>云來旬來宣元濟既誅上封二劔以授梁守謙使誅元濟舊將度欲使俱入蔡州量罪施行不盡如詔㫖仍上</hi>
<hi>疏言之</hi>誅止其魁釋其下人蔡之卒夫投甲呼舞<hi>樊曰蔡平度以</hi>
<hi>蔡卒為牙兵或諌曰蔡人反側者尚多不可不備度笑曰元惡既擒蔡人則吾人也又何疑焉蔡人聞之感泣</hi>
蔡之婦女迎門笑語蔡人告饑船粟往哺蔡人告寒賜<lb/>
以繒布<hi>賜一作贈</hi>始時蔡人禁不往來今相從戯里門夜開<lb/>
<hi>樊曰先是呉氏父子阻兵禁人偶語於途夜不燃燭有以酒食相過從者罪死度既視事下令惟禁盜賊鬬殺</hi>
<hi>餘皆不問蔡人始知有生之樂</hi>始時蔡人進戰退戮今旰而起<hi>補注旰日晚也</hi>
<hi>○旰古按切</hi>左餐右粥<hi>補注子厚云退之平淮西碑猶有㡌子僕若為之便説用兵伐叛事又云</hi>
<pb n="KR4c0045_WYG_030-25b"/>
<hi>退之左餐右粥不如吾仰父俯子或曰此非子厚語</hi>為之擇人以収餘憊選吏賜<lb/>
牛教而不税蔡人有言始迷不知今乃大覺羞前之為<lb/>
蔡人有言天子明聖不順族誅順保性命汝不吾信視<lb/>
此蔡方孰為不順<hi>為不一作不為</hi>往斧其吭<hi>吭喉也古郎切</hi>凡叛有數<lb/>
<hi>孫曰謂叛者數鎮如王承宗之類也</hi>聲勢相倚吾強不支汝弱奚恃其告<lb/>
而長而父而兄<hi>補注而皆謂汝也趙本作告汝父兄</hi>奔走偕來<hi>祝曰來至也還也左</hi>
<hi>氏于思于思棄甲復來○偕來一作來偕</hi>同我太平淮蔡為亂天子伐之既<lb/>
伐而饑天子活之始議伐蔡卿士莫隨既伐四年小大<lb/>
<pb n="KR4c0045_WYG_030-26a"/>
並疑不赦不疑由天子明凡此蔡功惟斷乃成<hi>嚴曰集有論淮</hi>
<hi>西事宜狀云以三小州殘弊困劇之餘而當天下之全力其破敗可立而待所未可知者在陛下斷與不斷爾</hi>
<hi>傳曰斷而後行鬼神避之遲疑不斷未有能成其事者也故此終篇以惟斷乃成為言也</hi>既定淮<lb/>
蔡<hi>一作淮蔡既定</hi>四夷畢來遂開明堂<hi>遂一作既</hi>坐以治之<lb/>
　　　讀韓碑詩　　　　　　　　李啇隱<lb/>
　元和天子神武姿彼何人哉軒與羲誓將上雪列聖<lb/>
　恥坐法宫中朝四夷淮西有賊五十載封狼生貙貙<lb/>
　生羆不據山河據平地長戈利矛日可麾帝得聖相<lb/>
<pb n="KR4c0045_WYG_030-26b"/>
　相曰度<hi>孫曰宴子春秋仲尼聖相</hi>賊斫不死神扶持腰懸相印作<lb/>
　都統隂風慘淡天王旗愬武古通作牙爪<hi>李愬韓公武李道古</hi>
　<hi>李文通</hi>儀曹外郎載筆隨行軍司馬智且勇十四萬衆<lb/>
　猶虎貔入蔡縛賊獻太廟功無與比恩不訾帝曰汝<lb/>
　度功第一汝從事愈宜為辭愈拜稽首蹈且舞金石<lb/>
　刻畫臣能為古合世稱大手筆此事不繫於職司當<lb/>
　仁自古有不避言訖屢頷天子頥公退齋戒坐小閣<lb/>
　濡染大筆何淋漓㸃竄堯典舜典字塗改清廟生民<lb/>
<pb n="KR4c0045_WYG_030-27a"/>
　詩文成破體書在紙清晨再拜鋪丹墀表曰臣愈昧<lb/>
　死上詠神聖功書之碑碑髙三丈字如手負以靈龜<lb/>
　蟠以螭句竒語重喻者少䜛之天子言其私長繩百<lb/>
　尺拽碑倒鹿砂大石相磨治公之斯文若元氣先時<lb/>
　已入人肝脾湯盤孔鼎有述作今無其噐存其辭嗚<lb/>
　呼聖皇及聖相相與烜爀流淳熈公之斯文不示後<lb/>
　曷與三五相攀追願書萬本頌萬過口角流沬右手<lb/>
　胝傳之七十有三代以為封禪玉檢明堂基<lb/>
<pb n="KR4c0045_WYG_030-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五百家注昌黎文集巻三十<lb/>
</p>
<p>
</p>
  </div>
</body>
</text>
</TEI>
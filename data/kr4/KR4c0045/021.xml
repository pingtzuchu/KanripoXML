<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家注昌黎文集巻二十一</head> <lb/>
    <p>
<pb n="KR4c0045_WYG_021-1a"/>
欽定四庫全書<lb/>
　五百家注昌黎文集巻二十一<lb/>
　　　　　　　　　　　　　宋　魏仲舉　編<lb/>
　　序<lb/>
　　　送區冊序<lb/>
　　　　<hi>補注集有送區𢎞南歸詩説者謂冊即𢎞也其説見於送𢎞南歸詩區音歐區冶子之後</hi>
　　　　<hi>舊本皆作區今本作歐𢎞誤矣</hi>
陽山天下之窮處也<hi>祝曰陽山縣名屬連州</hi>陸有丘陵之險虎豹之虞<lb/>
<pb n="KR4c0045_WYG_021-1b"/>
水有江流悍急横波之石亷利侔劒㦸<hi>亷一作其</hi>舟上下失勢破<lb/>
碎淪溺者<hi>舟下一有之字</hi>往往有之縣郭無居民官無丞尉夾江荒<lb/>
茅篁竹之間<hi>韓曰篁竹田也○一本云荒榛茅竹之間又一本篁字作叢</hi>小吏十餘家皆<lb/>
鳥言夷面<hi>孫曰鳥言語如鳥獸也嚴曰後漢度尚傳深林逺藪椎髻鳥語之人注鳥語謂聲似鳥也</hi>始至<lb/>
言説不相通畫地為字然後可告以出租賦奉期約是以賓<lb/>
客游從之士無所為而至<hi>為于偽切</hi>愈待罪於斯且半歲矣<hi>樊曰貞元</hi>
<hi>二十年公貶陽山令</hi>有區生者誓言相好自南海拏舟而來<hi>祝曰拏牽也女加切</hi>
<hi>又女書切</hi>升自賓階儀冠甚偉<hi>冠一作觀</hi>坐與之語文義卓然莊周云<lb/>
<pb n="KR4c0045_WYG_021-2a"/>
逃空虚者聞人足音跫然而喜矣<hi>孫曰莊子徐無鬼篇之文跫然行聲許恭切</hi>况<lb/>
如斯人者豈易得哉<hi>一作邪</hi>入吾室聞詩書仁義之説欣然<lb/>
喜若有志於其間也<hi>於一作乎</hi>與之翳嘉林<hi>翳隱也與上一有且字</hi>坐<lb/>
石磯投竿而漁陶然以樂<hi>一作而樂</hi>若能遺外聲利而不厭乎<lb/>
貧賤也歲之初吉<hi>孫曰貞元二十一年正月○吉一作告</hi>歸覲其親<hi>覲一作拜</hi>
酒壼既傾序以識别<hi>識一作為嚴曰識音志</hi>
　　　送張道士序<hi>井詩</hi>
　　　　<hi>樊曰公逸詩有飲城南道邊古墓上逢中丞過贈兵部衛員外少室張道士豈此道士邪</hi>
<pb n="KR4c0045_WYG_021-2b"/>
張道士嵩高之隱者<hi>高一作陽又作南一本又作嵩高之有道者</hi>通古今學<lb/>
有文武長材寄跡老子法中為道士以養其親九年聞<lb/>
朝廷將治東方諸侯<hi>嚴曰東方諸侯謂吴元濟也一無諸侯二字</hi>貢賦之不<lb/>
如法者<hi>孫曰元和九年閏八月淮南節度使吴少陽卒其子元濟自為留後詔山南東道節度使嚴綬</hi>
<hi>等討之</hi>三獻書不報長揖而去京師士大夫多為詩以贈<lb/>
而屬愈為序詩曰<lb/>
大匠無棄材尋尺各有施況當營都邑杞梓用不疑張<lb/>
侯嵩高來面有熊豹姿開口論利害劔鋒白差差恨無<lb/>
<pb n="KR4c0045_WYG_021-3a"/>
一尺棰<hi>祝曰棰杖也莊子一尺之棰○一本作箠又一云手恨無尺箠</hi>為國笞羌夷詣<lb/>
闕三上書臣非黄冠師臣有膽與氣不忍死茅茨又不<lb/>
媚笑語不能伴兒嬉乃著道士服衆人莫臣知臣有平<lb/>
賊䇿狂童不難治<hi>平聲</hi>其言簡且要陛下幸聽之天空日<lb/>
月高下照理不遺或是章奏繁裁擇未及斯<hi>一作期</hi>寧當<lb/>
不俟報歸袖風披披答我事不爾吾親屬吾思昨宵夢<lb/>
倚門<hi>樊曰戰國䇿王孫賈母曰汝朝出而晚來則吾倚門而望汝暮出而不還則吾倚閭而望</hi>手取<lb/>
連環持<hi>孫曰持連環以示還意</hi>今日有書至又言歸何時霜天熟<lb/>
<pb n="KR4c0045_WYG_021-3b"/>
柿栗收拾不可遲嶺北梁可搆寒魚下清漪<hi>一作伊</hi>既非<lb/>
公家用且復還其私從容進退間無一不合宜時有利<lb/>
不利雖賢欲奚為但當勵前操富貴非公誰<lb/>
　　　送高閒上人序<lb/>
　　　　<hi>韓曰贊寧髙僧傳云閒烏程人克精書字宣宗嘗召入對御草聖遂賜紫衣後歸湖州開</hi>
　　　　<hi>元寺終焉閒嘗好以霅川白紵書真草為世楷法</hi>
茍可以寓其巧智使機應於心不挫於氣則神完而守<lb/>
固雖外物至不膠於心<hi>膠亂也</hi>堯舜禹湯治天下養叔治<lb/>
<pb n="KR4c0045_WYG_021-4a"/>
射<hi>孫曰養叔養由基楚人史記養由基善射去栁葉百步射之百發百中</hi>庖丁治牛<hi>補注莊子</hi>
<hi>庖丁為文恵君解牛文惠君曰譆善哉技蓋至於此乎</hi>師曠之於聲<hi>孫曰曠字子野晉平公時</hi>
<hi>人</hi>扁鵲治病<hi>孫曰扁鵲即秦越/人晉昭公時人</hi>僚之於丸<hi>孫曰莊子市南宜僚弄丸</hi>
<hi>而兩家之難解</hi>秋之於弈<hi>孫曰孟子奕秋通國之善奕者也秋其名也</hi>伯倫之於酒<lb/>
<hi>孫曰劉伶字伯倫晉人</hi>樂之終身不厭奚暇外慕夫外慕徙業者<lb/>
皆不造其堂不嚌其胾者也<hi>補注嚌嘗也胾大臠也禮左殽右胾○嚌在誼切胾</hi>
<hi>側吏切</hi>往時張旭善草書<hi>孫曰旭蘇州吴郡人樊曰新史張顛傳顛嗜酒每大醉呌呼狂</hi>
<hi>走乃下筆或以頭濡墨而書既醒自以為神○一作喜草書</hi>不治他技喜怒窘窮憂<lb/>
<pb n="KR4c0045_WYG_021-4b"/>
悲愉佚怨恨思慕酣醉無聊不平有動於心必於草書<lb/>
發之<hi>書下一有焉字</hi>觀於物見山水崖谷鳥獸蟲魚草木之花<lb/>
實日月列星風雨水火雷霆霹靂歌舞戰鬭天地事物<lb/>
之變可喜可愕一寓於書<hi>樊曰顛自言見公主檐夫争道又聞鼓吹而得筆法意觀</hi>
<hi>倡公孫舞劒器得其神</hi>故旭之書變動猶鬼神不可端倪<hi>孫曰謂不可測</hi>
<hi>其端倪也</hi>以此終其身而名後世今閒之於草書有旭之心<lb/>
哉不得其心而逐其迹未見其能旭也為旭有道利害<lb/>
必明無遺錙銖<hi>孫曰錙銖小貌六兩曰銖</hi>精炎於中<hi>精一作情</hi>利欲鬭進<lb/>
<pb n="KR4c0045_WYG_021-5a"/>
有得有喪勃然不釋然後一決於書而後旭可幾也今<lb/>
閒師浮屠氏一死生解外膠<hi>歐本作繆</hi>是其為心必泊然無<lb/>
所起其於世必淡然無所嗜泊與淡相遭頽墮委靡潰<lb/>
敗不可收拾則其於書得無象之然乎<hi>補注東坡送參廖詩云退之論</hi>
<hi>草書萬事未嘗屏憂愁不平氣一寓筆所騁頗怪浮屠人視身如丘井頽然寄淡泊誰與發豪猛正謂此一段</hi>
<hi>立意也</hi>然吾聞浮屠人善幻多伎能閒如通其術<hi>閒下一有師字</hi>
則吾不能知矣<lb/>
　　　送殷侑員外使囘鶻序<lb/>
<pb n="KR4c0045_WYG_021-5b"/>
　　　　<hi>韓曰元和十二年二月遣回鶻摩尼僧等歸國因命宗正少卿李孝誠使回鶻以太常博</hi>
　　　　<hi>士殷侑副之侑陳郡人貞元末及五經第其學長於禮及至囘鶻責可汗無禮虜憚其言</hi>
　　　　<hi>○侑音又</hi>
唐受天命為天子凡四方萬國不問海内外無大小咸<lb/>
臣順於朝<hi>一本無於字</hi>時節貢水土百物大者特來小者附<lb/>
集<hi>孫曰謂小國不能自致因大國行得朝貢故曰附集</hi>元和睿聖文武皇帝既嗣<lb/>
位<hi>樊曰憲宗元和三年正月上此尊號</hi>悉治方内<hi>祝曰方内四方之内</hi>就法度十二<lb/>
年詔曰四方萬國惟回鶻於唐最親<hi>嚴曰肅宗之復兩京藉囘鶻之師助</hi>
<pb n="KR4c0045_WYG_021-6a"/>
<hi>焉故言於唐最親</hi>奉職尤謹丞相其選宗室四品一人持節往<lb/>
賜君長告之朕意又選學有經術通知時事者一人與<lb/>
之為貳由是殷侯侑自太常博士遷尚書虞部員外郎<lb/>
兼侍御史朱衣象笏承命以行<hi>樊曰唐史所書事與此同惟史記八年而此云</hi>
<hi>十二年史云還遷虞部員外郎而此云遷虞部員外郎以行不同耳當以此序為正</hi>朝之大夫莫<lb/>
不出餞酒半右庶子韓愈<hi>樊曰元和十一年五月公為太子右庶子</hi>執盞言<lb/>
曰殷侯<hi>一作殷大夫</hi>今人適數百里出門惘惘<hi>嚴曰惘惘失志貎文紡切</hi>
有離别可憐之色持被入直三省<hi>集注直謂直宿三省見論語吾日三省吾</hi>
<pb n="KR4c0045_WYG_021-6b"/>
<hi>身○三蘇暫反省息井切持字宋景文公作襥字</hi>丁寧顧婢子語刺刺不能休<lb/>
<hi>洪曰或云持被入直當為句絶宋景文公云襥被入直三省丁寧顧婢子語刺刺不能休婦順夫旨子嚴父詔</hi>
<hi>耕於寛閒之野釣於寂寞之濵此等皆新語也祝曰刺刺語聲選風威刺刺二字並音盧達切韓曰當音七迹</hi>
<hi>切前輩言杜詩韓文無一字無來處潘岳閣道謠云和嶠刺促不得休公語疑出此前一音非是</hi>今子<lb/>
使萬里外國獨無幾微出於言面豈不真知輕重大丈<lb/>
夫哉丞相以子應詔真誠知人矣士不通經果不足用<lb/>
於是相屬為詩以道其行云<lb/>
　　　送楊巨源少尹序<lb/>
<pb n="KR4c0045_WYG_021-7a"/>
　　　　<hi>集注巨源新舊史無傳藝文志云字景山貞元五年第進士長慶中為河中少尹按張籍</hi>
　　　　<hi>有送楊少尹赴河中詩云官為本府當身榮固得還鄉任野情盖河中人也</hi>
昔䟽廣受二子以年老一朝辭位而去于時公卿設供<lb/>
帳祖道都門外車數百兩道路觀者多歎息泣下共言<lb/>
其賢漢史既傳其事<hi>孫曰䟽廣字仲翁兄子受字公子宣帝時廣為太子太傅受為少傅</hi>
<hi>元康二年上疏乞骸骨許之公卿故人設祖道供帳東都門外送者車數百兩道路觀者皆曰賢哉二大夫或</hi>
<hi>歎息為之泣下</hi>而後世工畫者又圖其跡至今照人耳目赫赫<lb/>
若前日事國子司業楊君巨源方以能詩訓後進<hi>洪曰白樂</hi>
<pb n="KR4c0045_WYG_021-7b"/>
<hi>天贈楊秘書巨源詩云早聞一箭取遼城相識雖新有故情清句三朝誰是敵白頭四海半為兄注云楊嘗贈</hi>
<hi>盧洛州詩云三刀夢益州一箭取遼城由是知名樊曰因話録云張洪静三世掌書命在台坐前代未有巨源</hi>
<hi>贈詩云伊陟無聞祖韋賢不到孫時稱其能興張説家門又云巨源在元和中詩詠不為新語體律務實工夫</hi>
<hi>頗深以高文為諸生所宗公序所謂以能詩訓後進即此也</hi>一旦以年滿七十亦白<lb/>
丞相去歸其鄉世常説古今人不相及今楊與二疏其<lb/>
意豈異也予忝在公卿後遇病不能出不知楊侯去時<lb/>
城門外送者幾人車幾兩馬幾駟<hi>歐宋本作匹</hi>道邊觀者亦<lb/>
有歎息知其為賢以否而太史氏又能張大其事為傳<lb/>
<pb n="KR4c0045_WYG_021-8a"/>
繼二疏蹤跡否<hi>一無否字</hi>不落莫否見今世無工畫者而畫<lb/>
與不畫固不論也然吾聞楊侯之去丞相有愛而惜之<lb/>
者署以為其都少尹<hi>孫曰丞相謂河中節度都即河中也○一無署字</hi>不絶其<lb/>
禄又為歌詩以勸之京師之長於詩者亦屬而和之<hi>孫曰</hi>
<hi>張籍亦有和裴司空酬蒲城楊少尹詩</hi>又不知當時二疎之去有是事否<lb/>
古今人同不同未可知也中世士大夫以官為家罷則<lb/>
無所歸<hi>歸上一有於字</hi>楊侯始冠舉於其鄉歌鹿鳴而來也今<lb/>
之歸指其樹曰某樹吾先人之所種也某水某丘吾童<lb/>
<pb n="KR4c0045_WYG_021-8b"/>
子時所釣遊也鄉人莫不加敬誡子孫以楊侯不去其<lb/>
鄉為法<hi>誡一作戒鄉一作家</hi>古之所謂鄉先生没而可祭於社者<lb/>
其在斯人歟其在斯人歟<hi>此句一無其在字</hi>
　　　送權秀才序<lb/>
　　　　<hi>樊曰公時佐汴州權自汴舉進士京師送以此序</hi>
伯樂之廏多良馬<hi>樊曰孫陽字伯樂秦穆公時人也</hi>卞和之匱多美玉<lb/>
<hi>韓曰卞和楚人獻玉於武王刖左足又獻於文王刖右足至懐王時抱其璞哭于郊王使玉人攻之果得玉</hi>
卓犖瓌怪之士<hi>怪一作竒</hi>宜乎遊於大人君子之門也相國<lb/>
<pb n="KR4c0045_WYG_021-9a"/>
隴西董公<hi>一無董字</hi>既平汴州<hi>孫曰貞元十二年七月以隴西公董晉為宣武軍節度使</hi>
<hi>平汴州之亂</hi>天子命御史大夫吳縣男<hi>縣一作/郡下同</hi>為軍司馬<hi>孫曰</hi>
<hi>是年八年以汴州刺史御史大夫吴縣男陸長源為節度行軍司馬使</hi>門下之士權生實<lb/>
從之來權生之貌固若常人耳其文辭引物連類窮情<lb/>
盡變宫商相宣金石諧和<hi>一作聲</hi>寂寥乎短章舂容乎大<lb/>
篇<hi>補注舂容大貌禮曰待其舂容然後盡其聲</hi>如是者閲之累日而無窮焉<lb/>
<hi>閲一作聞</hi>愈常觀於皇都每年貢士至千餘人或與之遊或<lb/>
得其文<hi>一有者字</hi>若權生者百無一二焉如是而將進於明<lb/>
<pb n="KR4c0045_WYG_021-9b"/>
有司重之以吳縣之知其果有成哉於是咸賦詩以贈<lb/>
之<lb/>
　　　送李正字歸湖南序<lb/>
　　　　<hi>集注正字即仁鈞之子礎也貞元十九年登進士第元和初為秘書省正字湖南觀察推</hi>
　　　　<hi>官公分司東都礎自湖南請告來覲其父於其還公以詩及序送之詩見第四巻末○一</hi>
　　　　<hi>本或作送湖南李礎正字序</hi>
貞元中愈從太傅隴西公平汴州<hi>孫曰貞元十二年七月以董晉鎮宣武平</hi>
<hi>李迺之亂</hi>李生之尊父以侍御史管汴之鹽鐡<hi>孫曰礎父仁鈞知河隂院</hi>
<pb n="KR4c0045_WYG_021-10a"/>
日為酒殺羊享賓客李生則尚與其弟學讀書習文辭<lb/>
以舉進士為業愈於太傅府年最少<hi>樊曰公年二十九</hi>故得交<lb/>
李生父子間公薨軍亂軍司馬從事皆死<hi>樊曰貞元十五年二月晉</hi>
<hi>卒軍亂殺行軍司馬陸長源判官孟叔度等</hi>侍御亦被讒為民日南<hi>孫曰仁鈞為人</hi>
<hi>所告流愛州○日一作由一作嶺嚴曰驩州日南郡一本作由南非也</hi>其後五年愈又貶<lb/>
陽山令<hi>孫曰貞元十九年</hi>今愈以都官郎<hi>一作都官員外郎</hi>守東都省<lb/>
侍御自衡州刺史為親王府長史亦留此掌其府事<hi>一無</hi>
<hi>亦此二字</hi>李生自湖南從事請告來覲於時太傅府之士惟<lb/>
<pb n="KR4c0045_WYG_021-10b"/>
愈與河南司録周君獨存<hi>孫曰周君名君巢時為河南府司録參軍○一本君下有</hi>
<hi>巢字</hi>其外則李氏父子相與為四人離十三年<hi>孫曰時元和六年嚴</hi>
<hi>曰自貞元已夘至元和庚寅才十三年耳此言十三年豈退之與礎别在戊寅歳乎</hi>幸而集處得<lb/>
燕而舉一觴相屬此天也非人力也侍御與周君於今<lb/>
為先輩盛德<hi>盛一作成</hi>若李生温然為君子有詩八百篇傳<lb/>
詠於時惟愈也業不益進行不加修顧惟未死耳往拜<lb/>
侍御謁周君抵李生退未嘗不發媿也<hi>一無退字</hi>往時侍御<lb/>
有無盡費於朋友及今則又不忍其三族之飢寒聚而<lb/>
<pb n="KR4c0045_WYG_021-11a"/>
館之疏遠畢至禄不足以為養李生雖欲不從事於外<lb/>
其勢不可得止也重李生之還者皆為詩愈最故故又<lb/>
為序云<hi>一作之</hi>
　　　送石洪處士赴河陽參謀序<lb/>
　　　　<hi>孫曰洪字濬川洛陽人罷黄州録事參軍退居于洛十年不仕及是為河陽參謀補注歐</hi>
　　　　<hi>公云洪始終無可稱而名重一時以嘗為退之稱道耳○一本謀字作謨序作詩序</hi>
河陽軍節度御史大夫烏公為節度之三月<hi>韓曰元和五年四月</hi>
<hi>詔用烏公重裔為河陽軍節度使御史大夫治孟州其曰節度之三月則是歲六七月間也</hi>求士於<lb/>
<pb n="KR4c0045_WYG_021-11b"/>
從事之賢者有薦石先生者公曰先生何如曰先生居<lb/>
嵩邙瀍榖之間<hi>孫曰嵩邙山名瀍榖水名皆在洛陽之境榖即澗木書云卜澗水東是也後改</hi>
<hi>名澗</hi>冬一裘夏一葛<hi>一有食孛</hi>朝夕飯一盂蔬一盤人與之錢<lb/>
則辭<hi>一作免</hi>請與出游未嘗以事免<hi>一作/辭</hi>勸之仕<hi>仕一作詞</hi>則<lb/>
不應坐一室左右圖書與之語道理辨古今事當否論<lb/>
人高下事後當成敗<hi>後一作復</hi>若河決下流而東注<hi>一無而字一無</hi>
<hi>下流而東注五字</hi>若駟馬駕輕車就熟路<hi>熟一作夷</hi>而王良造父為<lb/>
之先後也若燭照數計而龜卜也<hi>卜下一有兆字</hi>大夫曰先生<lb/>
<pb n="KR4c0045_WYG_021-12a"/>
有以自老無求於人其肯為某來邪從事曰大夫文武<lb/>
忠孝求士為國不私於家方今冦聚於恒師環其疆<hi>孫曰</hi>
<hi>元和四年三月成德軍節度王士真卒其子承宗叛十二月詔吐突承璀率諸道兵討之樊曰地理志鎮州恒</hi>
<hi>山郡本恒州天寳元年更名鎮成徳軍所治也</hi>農不耕取財粟殫亡吾所處地<lb/>
歸輸之途<hi>歸一作師</hi>治法征謀宜有所出<hi>所一作主</hi>先生仁且勇<lb/>
若以義請而彊委重焉其何説之辭於是譔書詞具馬<lb/>
幣卜日以授使者求先生之廬而請焉先生不告於妻<lb/>
子不謀於朋友冠帶出見客拜受書禮於門内宵則沐<lb/>
<pb n="KR4c0045_WYG_021-12b"/>
浴戒行李<hi>一作事嚴曰左氏傳僖三十年曰君舎鄭以為東道主行李之往來杜注行李使人又襄</hi>
<hi>八年曰亦不使一介行李告於寡君注行李行人也</hi>載書冊問道所由告行於常<lb/>
所來往晨則畢至張筵於上東門外<hi>孫曰上東門洛陽城門名</hi>酒三<lb/>
行且起有執爵而言者曰大夫真能以義取人先生真<lb/>
能以道自任決去就為先生别又酌而祝曰凡去就出<lb/>
處何常<hi>一無凡去就三字</hi>惟義之歸遂以為先生夀又酌而祝<lb/>
曰使大夫常無變其初無務富其家而飢其師無甘受<lb/>
佞人而外敬正士<hi>一無敬字</hi>無味於諂言惟先生聽<hi>生下一有是字</hi>
<pb n="KR4c0045_WYG_021-13a"/>
以能有成功保天子之寵命又祝曰使先生無圖利於<lb/>
大夫<hi>圖一作固</hi>而私便其身先生起拜祝辭曰敢不敬蚤夜<lb/>
以求從祝規於是東都之人士咸知大夫與先生果能<lb/>
相與以有成也遂各為歌詩六韻<hi>公詩見第四巻</hi>遣愈為之序<lb/>
云<hi>樊曰洪之河陽幕府之明年召為京兆昭應尉集賢校理又明年六月卒於是公誌其墓</hi>
　　　送温造處士赴河陽軍序<lb/>
　　　　<hi>樊曰造字簡輿大雅之五世孫</hi>
伯樂一過冀北之野<hi>祝曰左氏傳云冀之北土馬之所生</hi>而馬羣遂空夫<lb/>
<pb n="KR4c0045_WYG_021-13b"/>
冀北馬多於天下伯樂雖善知馬安能遂空其羣邪<hi>一無</hi>
<hi>遂字</hi>解之者曰吾所謂空非無馬也無良馬也伯樂知馬<lb/>
遇其良輒取之羣無留良焉茍無留其良雖謂無馬不<lb/>
為虚語矣東都固士大夫之冀北也懐材能深藏而不<lb/>
市者<hi>懐一作恃</hi>洛之北涯曰石生<hi>石生/石洪</hi>其南涯曰温生<hi>温生即造</hi>
<hi>嚴曰石洪字濬川温造字簡輿二處士皆居洛陽北涯曰石生南涯曰温生即贈盧仝詩所謂水北山人水南</hi>
<hi>山人是也</hi>大夫烏公以鈇鉞鎮河陽之三月以石生為才以<lb/>
禮為羅羅而致之幕下未數月也以温生為才於是以<lb/>
<pb n="KR4c0045_WYG_021-14a"/>
石生為媒以禮為羅又羅而致之幕下東都雖信多才<lb/>
士朝取一人焉拔其尤暮取一人焉拔其尤自居守河<lb/>
南尹<hi>韓曰居守謂東都留守鄭餘慶</hi>以及百司之執事與吾輩二縣之<lb/>
大夫<hi>孫曰東都郭下二邑洛陽河南也公為河南令</hi>政有所不通事有所可疑奚<lb/>
所咨而取焉士大夫之去位而巷處者誰與嬉遊小子<lb/>
後生於何考德而問業焉搢紳之東西行過是都者無<lb/>
所禮於其廬若是而稱曰大夫烏公一鎮河陽而東都<lb/>
處士之廬無人焉豈不可也夫南面而聽天下其所託<lb/>
<pb n="KR4c0045_WYG_021-14b"/>
重而恃力者唯將與相耳相為天子得人於朝廷將為<lb/>
天子得文武士於幕下求内外無治不可得也愈縻於<lb/>
茲不能引去<hi>能下一有自字</hi>資二生以待老今皆為有力者奪<lb/>
之其何能無介然於懐邪生既至拜公於軍門其為吾<lb/>
以前所稱為天下賀<hi>其一作具</hi>以後所稱為吾致私怨於盡<lb/>
取也留守相公首為四韻詩歌其事愈因推其意而序<lb/>
焉<hi>樊曰造文宗朝終禮部尚書</hi>
　　　送鄭權尚書序<lb/>
<pb n="KR4c0045_WYG_021-15a"/>
　　　　<hi>孫曰權汴州開封人貞元六年舉進士第</hi>
嶺之南其州七十其二十二𨽻嶺南節度府其四十餘<lb/>
分四府府各置帥然嶺南節度為大府<hi>孫曰嶺南節度使統桂管容管</hi>
<hi>安南邕管四經略使號為五府</hi>大府始至四府必使其佐啟問起居謝<lb/>
守地不得即賀以為禮歲時必遣賀問致水土物大府<lb/>
帥或道過其府府帥必戎服左握刀右屬弓矢<hi>孫曰屬著也左</hi>
<hi>氏右屬鞬櫜鞬即盛弓矢之器屬之六切</hi>帕首袴鞾<hi>帕莫轄切鞾許茄切</hi>迎于郊及既<lb/>
至大府帥<hi>一有先字</hi>入據館帥守屏<hi>祝曰屏猶墻也必郢切</hi>若將趨入<lb/>
<pb n="KR4c0045_WYG_021-15b"/>
拜庭之為者大府與之為讓至一至再乃敢改服以<lb/>
賔主見適位執爵皆興拜不許乃止䖍若小侯之事大<lb/>
國有大事咨而後行𨽻府之州離府遠者至三千里懸<lb/>
隔山海使必數月而後能至蠻夷悍輕易怨以變其南<lb/>
州皆岸大海多洲島飄風一日<hi>飄字一作颿颿字與帆同</hi>踔數千里<lb/>
<hi>祝曰踸踔疾行貌○勅角切又勅教切</hi>漫瀾不見蹤跡<hi>一無瀾字</hi>控御失所依<lb/>
險阻結仇黨<hi>一無仇孛</hi>機毒矢以待將吏<hi>將一/作仇</hi>撞搪呼號<hi>撞搪</hi>
<hi>搪探也上徒江切下音唐字</hi>以相和應蜂屯蟻雜不可爬梳<hi>爬蒲𤓰切與杷</hi>
<pb n="KR4c0045_WYG_021-16a"/>
<hi>同</hi>好則人怒則獸故常薄其征入簡節而疎目時有所<lb/>
遺漏不究切之長養以兒子至紛不可治乃草薙而禽<lb/>
獮之<hi>孫曰周禮有薙氏掌殺草獮亦殺也祝曰秋田為獮周禮遂以獮田○薙音替又音雉獮息淺切</hi>
盡根株痛㫁乃止其海外雜國若躭浮羅<hi>躭音耽祝曰自此以下皆</hi>
<hi>東南海外國名</hi>流求毛人夷亶之州<hi>孫曰山海經海外有毛民之國郭璞云臨海東南二</hi>
<hi>千里有毛人在大海中洲島上吴孫權黄龍二年使人浮海求夷州亶州在海中所在絶逺卒不可至但得夷</hi>
<hi>州數千人還</hi>林邑扶南真臘于陀利之屬<hi>孫曰林邑一曰環玉在交州南海行</hi>
<hi>三千里真臘一曰吉蔑在林邑西北去京師二萬七百里</hi>東南際天地以萬數或時<lb/>
<pb n="KR4c0045_WYG_021-16b"/>
候風潮朝貢<hi>一無潮孛</hi>蠻胡賈人舶交海中<hi>祝曰舶大舟也李䖍風俗通云</hi>
<hi>晉曰舶音白○一作交舶其海中</hi>若嶺南帥得其人則一邊盡治不相<lb/>
㓂盜賊殺無風魚之灾水旱癘毒之患外國之貨日至<lb/>
珠香象犀玳瑁<hi>嚴曰玳瑁如龜生南海大者如籧篨背上有鱗鱗大如扇有文章将作器則煑</hi>
<hi>其鱗如柔毛</hi>竒物溢於中國不可勝用故選帥常重於他鎮<lb/>
非有文武威風知大體可畏信者則不幸往往有事長<lb/>
慶三年四月以工部尚書鄭公為刑部尚書兼御史大<lb/>
夫往踐其任<hi>孫曰長慶三年四月權為嶺南節度使</hi>鄭公嘗以節鎮襄陽<lb/>
<pb n="KR4c0045_WYG_021-17a"/>
<hi>孫曰元和十一年七月權為山南東道節度使</hi>又帥滄景德棣<hi>孫曰十三年四月權為徳州刺</hi>
<hi>史德棣滄景節度使</hi>厯河南尹華州刺史<hi>孫曰初權自河南尹帥山南東道為華州刺史</hi>
皆有功德可稱道入朝為金吾將軍散騎常侍<hi>孫曰元和十四</hi>
<hi>年十一月權為右金吾衛大將軍充左街使穆宗即位改左散騎常侍</hi>工部侍郎尚書<hi>孫曰</hi>
<hi>長慶元年權自河南尹入為工部侍郎二年十月遷本曹尚書</hi>家屬百人無數畝之宅<lb/>
僦屋以居<hi>孫曰權以家人數多俸入不足求為鎮守</hi>可謂貴而能貧<hi>樊曰左氏襄公</hi>
<hi>二十二年傳鄭公孫黑肱曰生于亂世貴而能貧可以後亡</hi>為仁者不富之效也<hi>樊曰</hi>
<hi>為仁不富語見孟子傳言權用度豪侈而此序乃云云豈公因以箴之邪</hi>及是命<hi>孫曰權至是除檢校</hi>
<pb n="KR4c0045_WYG_021-17b"/>
<hi>右僕射廣州刺史嶺南節度使樊曰傳云檢校僕射而序止云兼御史疑權兼御史以往而其後始進檢校僕</hi>
<hi>射也</hi>朝廷莫不悦將行公卿大夫士茍能詩者咸相率為<lb/>
詩<hi>公詩見第十巻</hi>以美朝政以慰公南行之思韻必以來字者<lb/>
所以祝公成政而來歸疾也<hi>樊曰權終于嶺南一本祝下有使字</hi>
　　　送水陸運使韓約侍御歸所治序<lb/>
　　　　<hi>孫曰約本名重華後改名約武陵人○一本題作韓重華</hi>
六年冬<hi>嚴曰即元和六年也</hi>振武軍吏走驛馬詣闕告饑<hi>洪曰吾宗王父</hi>
<hi>云以文考之當是元和六年振武今麟州路也唐志無所考按唐曹璠所撰國鏡云振武所管麟勝二州五縣</hi>
<pb n="KR4c0045_WYG_021-18a"/>
<hi>勝今府州也又云河東水陸運使所管營田三千三百頃一年搬胡落池鹽一萬二千石博糴米二萬四千石</hi>
<hi>充振武軍糧孫曰振武在單于東都䕶府城内</hi>公卿庭議以轉運使不得其人<lb/>
宜選材幹之士往換之吾族子重華適當其任<hi>孫曰元和六年</hi>
<hi>四月以盧坦為户部侍郎判度支㑹振武告饑時薛謇為代北水陸運使坦以重華代謇也</hi>至則出<lb/>
贓罪吏九百餘人脱其桎梏給耒耜與牛使耕其傍便<lb/>
近地以償所負釋其粟之在吏者四十萬斛不徵吏得<lb/>
去罪死假種糧齒平人有以自效莫不涕泣感奮相率<lb/>
盡力以奉其令而又為之奔走經營相原隰之宜指授<lb/>
<pb n="KR4c0045_WYG_021-18b"/>
方法故連二歲大熟吏得盡償其所亡失四十萬斛者<lb/>
而私其有贏餘得以蘇息軍不復饑君曰此未足為天<lb/>
子言請益募人為十五屯屯置百三十人而種百頃令<lb/>
各就高為堡<hi>祝曰堡障小城也後漢注分築烽候堡壁稍興○堡音保</hi>東起振武轉<lb/>
而西過雲州<hi>嚴曰今化外雲中郡大同軍節度</hi>界極於中受降城<hi>孫曰東中</hi>
<hi>北三受降城皆在豐州景雲三年朔方軍摠管張仁愿所築</hi>出入河山之際<hi>一作險</hi>六<lb/>
百餘里屯堡相望冦來不能為暴人得肆耕其中少可<lb/>
以罷漕輓之費朝廷從其議秋果倍收歲省度支錢千<lb/>
<pb n="KR4c0045_WYG_021-19a"/>
三百萬八年詔拜殿中侍御史錫服朱銀其冬來朝奏<lb/>
曰得益開田四千頃則盡可以給塞下五城矣田五十<lb/>
頃法當用人七千臣令吏於無事時督習弓矢為戰守<lb/>
備因可以制虜庶幾所謂兵農兼事務一而兩得者也<lb/>
<hi>或無一字</hi>大臣方持其議<hi>孫曰八年冬重華入朝㑹宰相李絳已罷後宰相持其議而止語見</hi>
<hi>食貨志志所載營田事大抵與公此序相表裏</hi>吾以為邊軍皆不知耕作開口<lb/>
望哺有司常僦人以車船自他郡往輸乗沙逆河遠者<lb/>
數千里人畜死蹄踵交道費不可勝計中國坐見耗虛<lb/>
<pb n="KR4c0045_WYG_021-19b"/>
<hi>一無見虛二字</hi>而邊吏恒苦食不繼今君所請田皆故秦漢時<lb/>
郡縣地其課績又已驗白若從其言其利未可遽以一<lb/>
二數也今天子方舉羣䇿以收太平之功寧使士有不<lb/>
盡用之歎懐竒見而不得設施也<hi>見一作死</hi>君又何憂而中<lb/>
臺士大夫亦同言侍御韓君前領三縣紀綱二州奏課<lb/>
常為天下第一行其計於邊其功烈又赫赫如此使盡<lb/>
用其䇿西北邊故所没地可指期而有也聞其歸皆相<lb/>
勉為詩以推大之而屬予為序<lb/>
<pb n="KR4c0045_WYG_021-20a"/>
　　　送鄭涵校理序<hi>并詩</hi>
　　　　<hi>補注涵宰相餘慶之子貞元十年第進士餘慶時為東都留守涵求告來寧及行公送之</hi>
　　　　<hi>以序詩云○涵後更名澣</hi>
秘書御府也天子猶以為外且遠不得朝夕視始更聚<lb/>
書集賢殿别置校讎官曰學士曰校理常以寵丞相為<lb/>
大學士<hi>孫曰開元十三年改集仙殿為集賢殿聚四部書其中置修撰校理官五品以上為學士六品</hi>
<hi>以下為直學士以宰相張説為大學士</hi>其他學士皆達官也校理則用天<lb/>
下之名而能文學者<hi>而一作士</hi>茍在選不計其秩次惟所用<lb/>
<pb n="KR4c0045_WYG_021-20b"/>
之由是集賢之書盛積盡秘書所有不能處其半書日<lb/>
益多官日益重四年鄭生涵始以長安尉選授校理<hi>孫曰</hi>
<hi>元和五年涵以長安尉為校理○一本授作為</hi>人皆曰是宰相子能恭儉守敎<lb/>
訓好古義施於文詞者如是而選在公卿大夫家選之<lb/>
子弟<hi>一本選在作在選選之無選字</hi>其勸耳矣愈為博士也始事相公<lb/>
於祭酒<hi>樊曰元和元年七月餘慶為國子祭酒公時為博士</hi>分教東都生也事相<lb/>
公於東太學<hi>樊曰是年十一月餘慶為河南尹公分教東都</hi>今為郎於都官也<lb/>
又事相公居守<hi>樊曰三年六月餘慶為東都留守公為都官員外郎分司○一作於居守</hi>三<lb/>
<pb n="KR4c0045_WYG_021-21a"/>
為屬吏經時五年觀道德於前後聽教誨於左右可謂<lb/>
親薫而炙之矣<hi>嚴曰炙之石切孟子云而況於親炙之者乎</hi>其高大遠密者<lb/>
不敢隱度論也其勤已而務博施以己之有欲人之能<lb/>
不知古君子何如耳今生始進仕獲重語於天下而慊<lb/>
慊若不足<hi>祝曰慊恨也續漢志慊慊若不足○慊音歉</hi>真能守其家法矣其<lb/>
在門下者可進賀也求告來寧<hi>嚴曰涵以元和四年為校理五年寧親東都時</hi>
<hi>餘慶為東都留守</hi>朝夕侍側東都士大夫不得見其面於其行<lb/>
日分司郎吏與留守之從事竊載酒肴席定鼎門外<hi>樊曰</hi>
<pb n="KR4c0045_WYG_021-21b"/>
<hi>左氏傳成王定鼎於郟鄏杜預注云今河南志城南三門正南曰定鼎門</hi>盛賔客以餞之既<lb/>
醉各為詩五韻且屬愈為序詩曰<hi>得洛字</hi>
相公倦台鼎分政新邑洛<hi>孫曰書分正東郊成周又曰周公初基作新大邑于東國</hi>
<hi>洛</hi>才子富文華校讎天禄閣<hi>孫曰天禄獸名漢時有貢此獸者因以名閣以藏秘</hi>
<hi>書嚴曰西漢未央宫有天禄閣以藏秘書楊雄校書天禄閣是也</hi>夀觴嘉節過歸騎春<lb/>
衫薄<hi>衫一作袍</hi>鳥哢正交加<hi>祝曰哢鳥聲選哢吭清渠○哢音弄</hi>楊花共紛泊<lb/>
交親誰不羨<hi>交親一作親交</hi>去去翔廖廓<lb/>
　　　開州韋侍講盛山十二詩序<lb/>
<pb n="KR4c0045_WYG_021-22a"/>
　　　　<hi>孫曰韋侍講處厚字德載元和十一年九月自考功郎中以罪貶開州刺史開州有盛山</hi>
　　　　<hi>州名盛山郡詩附序後</hi>
韋侯昔以考功副郎守盛山人謂韋侯美士考功顯曹<lb/>
盛山僻郡奪所宜處納之惡地<hi>之一作以</hi>以枉其材韋侯將<lb/>
怨且不釋矣或曰不然夫得利則躍躍以喜不得利則<lb/>
戚戚以泣若不可生者豈韋侯之謂哉韋侯讀六藝之<lb/>
文以探周公孔子之意又妙能為詞章可謂儒者也<hi>一無</hi>
<hi>也字</hi>夫儒者之於患難茍非其自取之其拒而不受於懷<lb/>
<pb n="KR4c0045_WYG_021-22b"/>
也若築河堤以障屋霤<hi>補注説文霤屋水流也力救切</hi>其容而消之也<lb/>
若水之於海冰之於夏日其翫而忘之以文辭也若奏<lb/>
金石以破蟋蟀之鳴蟲飛之聲況一不快於考功盛山<lb/>
一出入息之間哉未幾果有以韋侯所為十二詩遺余<lb/>
者其意方且以入溪谷上巖石追逐雲月不足日為事<lb/>
讀而詠歌之令人欲棄百事往而與之遊不知其出於<lb/>
巴東以屬朐䏰也<hi>洪曰地理志云山南西道開州盛山郡義寧三年析巴東之盛山新浦通</hi>
<hi>州郡之萬世西流置天寳元年更名朐䏰樊曰朐䏰前漢志作朐忍巴東郡縣名也顔師古注朐音劬後漢注</hi>
<pb n="KR4c0045_WYG_021-23a"/>
<hi>音蠢閏其地下濕多朐䏰蟲因以名縣故城在今䕫州雲安縣西劉禹錫嘉話則云䕫州地名音屈忍蚯蚓也</hi>
<hi>土多此蟲常至夜江畔出身半跳於空中而鳴其狀屈忍按集韻諸音皆通惟屈音不收集韻又云朐䏰在漢</hi>
<hi>中俗作朐非是公此云出於巴東以屬朐䏰則前漢志及後漢注為得之</hi>于時應而和者凡<lb/>
十人<hi>樊曰序止見六人與處厚為七今作十人疑字誤也</hi>及此年<hi>一無及字一作明年</hi>韋侯<lb/>
為中書舎人侍講六經禁中名處厚<hi>孫曰元和十五年三月處厚以侍講</hi>
<hi>學士講詩闗雎書洪範于太液亭長慶二年四月為中書舎人</hi>和者<hi>一作為和詩者</hi>通州元司<lb/>
馬名稹為宰相<hi>孫曰元和十年三月稹為通州司馬長慶二年二月同平章事</hi>洋州<hi>嚴曰</hi>
<hi>洋州本漢成固縣秦為漢中郡魏置洋州今為洋州郡</hi>許使君名康佐為京兆忠<lb/>
<pb n="KR4c0045_WYG_021-23b"/>
州白使君居易為中書舍人<hi>孫曰元和十三年十二月居易為忠州刺史長慶元</hi>
<hi>年十二月為中書舍人</hi>李使君景儉為諫議大夫<hi>孫曰景儉字寛中元和中為忠</hi>
<hi>州刺史長慶元年八月為諫議大夫不言某州使君者連上忠州文也樊曰景儉時為楚州疑有脱誤</hi>黔<lb/>
府嚴中丞武為秘書監<hi>孫曰元和十四年二月以商州刺史嚴慕為黔中觀察使長慶</hi>
<hi>元年入為秘書卒此言名武誤○一作秘書少監</hi>温司馬造為起居舍人<hi>樊曰温造</hi>
<hi>時為武陵司馬今諸本皆亡州名亦疑脱誤</hi>皆集闕下於是盛山十二詩與<lb/>
其和者大行於時聫為大巻家有之焉慕而為者將日<lb/>
益多則分為别巻韋侯俾余題其首<lb/>
<pb n="KR4c0045_WYG_021-24a"/>
　　盛山十二詩　　　　　　　　　韋處厚<lb/>
　　　宿雲亭<lb/>
　雨合飛危砌天開巻曉牕薺平聨郭栁帶繞抱城江<lb/>
　　　隱月岫<lb/>
　初映鈎如線終銜鏡似鈎遠澄秋水色高倚曉河流<lb/>
　　　茶嶺<lb/>
　顧渚吳商絶䝉山蜀信稀千叢因此始含露紫英肥<lb/>
　　　梅溪<lb/>
<pb n="KR4c0045_WYG_021-24b"/>
　夾岸凝輕素交枝漾淺淪味調方薦實臘近又先春<lb/>
　　　流杯渠<lb/>
　激曲榮飛箭浮溝泛滿巵將來山太守莫向習家池<lb/>
　　　盤石磴<lb/>
　繚繞縁雲上璘玢甃玉聨高高曽幾折極目瞰秋鳶<lb/>
　　　桃塢<lb/>
　噴日舒紅景通流茂緑隂終朝王母摘不羨武陵深<lb/>
　　　竹巖<lb/>
<pb n="KR4c0045_WYG_021-25a"/>
　不資冬日秀為作暑天寒先植誠非鳯來翔定是鸞<lb/>
　　　琵琶臺<lb/>
　褊地難層累因崖遂削成淺深嵐障色盡向此中呈<lb/>
　　　胡盧沼<lb/>
　疏鑿徒為巧圓窪自可澄倒花紛錯綉鑑月盡含氷<lb/>
　　　繡衣石榻<lb/>
　嵓巉雲中嶠磊落標方峭勿為枕蒼生還當礎清廟<lb/>
　　　上士瓶泉<lb/>
<pb n="KR4c0045_WYG_021-25b"/>
　綆汲豈無井顛嵓貴非浚願洗塵埃餘一兩根莖潤<lb/>
　　　石鼎聨句詩序<lb/>
　　　　<hi>補注吴安中云石鼎聨句皆退之作如毛潁傳以文滑稽耳所謂彌明即愈侯喜師服皆</hi>
　　　　<hi>其弟子故云苕溪漁隱曰公與諸子嘲戱見於詩者多矣皇甫湜不能詩則曰掎摭糞瀼</hi>
　　　　<hi>間孟郊苦思則曰腸肚鎮煎煼樊宗師詩澁則曰辭慳義卓闊止於是矣不應譏誚輕薄</hi>
　　　　<hi>如是之甚也且序云衡山道士云云此豈亦退之自謂邪按仙傳拾遺有彌明傳雖祖述</hi>
　　　　<hi>退之之語亦必有是人矣或者又以為斥時相詩意似不在是諸本所録互有不同張文潛所</hi>
　　　　<hi>校本與諸本尤異今悉箋于下</hi>
<pb n="KR4c0045_WYG_021-26a"/>
元和七年十二月四日衡山道士軒轅彌明<hi>嚴曰或謂無是人退</hi>
<hi>之寓言蓋自謂也又謂彌明即賈島其説皆非述仙傳又載彌明雖用退之之語然意其必有是人也小說韓</hi>
<hi>吏部序石鼎聨句其事頗怪而彌明之詞警絶遠甚以謂非神即仙非人所能到孫漢公云皆退之之語以其</hi>
<hi>辭為刺譏慮為人所訾其傳不久故假以神其事也</hi>自衡山來<hi>蔡作自衡岳來</hi>舊與劉師<lb/>
服進士衡湘中相識將過太白知師服在京<hi>文潛本作知劉在京</hi>
夜抵其居宿有校書郎侯喜新有能詩聲夜與劉説詩<lb/>
彌明在其側貌極醜白鬚黑面長頸而高結<hi>祝曰揚雄蜀記蜀之</hi>
<hi>先代人椎結左語前漢陸賈傳尉佗魋結箕踞注魋音椎結讀曰髻椎髻者一撮之髻韓曰唐子西云結古髻</hi>
<pb n="KR4c0045_WYG_021-26b"/>
<hi>字退之序是長頸高結為句斷介甫本蔡本並無高字蔡本又無下句喉中句張本亦無中字</hi>喉中又<lb/>
作楚語喜視之若無人彌明忽軒衣張眉指爐中石鼎<lb/>
謂喜曰子云能詩與我共賦此乎劉往見衡湘間人説<lb/>
云<hi>張有某字</hi>年九十餘矣<hi>張無/矣字</hi>解捕逐鬼物<hi>解字張本作能</hi>拘囚蛟<lb/>
螭虎豹<hi>拘囚張本作魍魎字</hi>不知實能否也<hi>張本實上有其字</hi>見其老頗<lb/>
貌敬之不知其有文也聞此説<hi>張蔡無説字</hi>大喜即援筆題<lb/>
其首兩句<hi>即一作既</hi>次傳於喜<hi>張本作侯下喜字亦作侯</hi>喜踊躍即綴其<lb/>
下云云道士啞然笑曰<hi>祝曰啞笑聲易笑言啞啞○啞烏格反</hi>子詩如是<lb/>
<pb n="KR4c0045_WYG_021-27a"/>
而已乎即袖手竦肩傍北牆坐<hi>傍一作倚一無坐字</hi>謂劉曰吾不<lb/>
解世俗書<hi>樊曰孔武仲雜説按真誥六月二十四日夜紫微王夫人來降楊君問以所書答云有三</hi>
<hi>元八㑹羣方飛天之書又有八龍雲篆光明之章其後三皇之世演八㑹之文為龍鳯之章鳥篆之迹為順於</hi>
<hi>梵書今三元八㑹之書皇上太極高真諸仙之所用也雲篆明章今所見神靈符書之所用也季世瓌真從易</hi>
<hi>弃本領之文迹畫淫亂之下字彌明之所謂世俗者豈此類歟</hi>弟子為我書吾句<hi>張蔡本無</hi>
<hi>吾句二字</hi>因高吟曰龍頭縮菌蠢<hi>嚴曰上竒隕切下昌尹切不伸貌南都賦芝房菌蠢</hi>
<hi>生其隈</hi>豕腹漲彭亨<hi>祀曰彭亨大腹也/如字張本漲作脹</hi>初不似經意<hi>不似張作</hi>
<hi>似非</hi>詩旨有似譏喜<hi>詩介甫/作思字</hi>二子相顧慙駭<hi>子張作人字</hi>欲以<lb/>
<pb n="KR4c0045_WYG_021-27b"/>
多窮之即又為而傳之喜喜思益苦<hi>思一作吟</hi>務欲壓道士<lb/>
每營度欲出口吻聲鳴益悲操筆欲書<hi>張作而書</hi>將下復止<lb/>
竟不能竒也畢即傳道士道士高踞大唱曰劉把筆吾<lb/>
詩云云<hi>張作劉進士把筆則又高吟其詩云云蔡本與張同</hi>其不用意益切竒出<lb/>
<hi>張作而功益竒</hi>不可附説語皆侵劉侯喜益忌之劉與侯皆已<lb/>
賦十餘韻彌明應之如響皆穎脱含譏諷<hi>孫曰史記錐處囊中穎脱</hi>
<hi>而出非特末見而已○張蔡本下又有夜盖三更一句</hi>二子思竭不能續因起謝<lb/>
曰尊師非人也<hi>一云非世人也張作非世人能出也</hi>某等伏矣<hi>補注東坡詩云莫作</hi>
<pb n="KR4c0045_WYG_021-28a"/>
<hi>狂道士氣壓劉師服謂此也○張本無等矣二字</hi>願為弟子不敢更論詩<hi>更張作再</hi>
道士奮然<hi>然一作髯張蔡作目</hi>曰不然章不可以不成也又謂劉<lb/>
曰把筆來<hi>張無來字</hi>吾與汝就之<hi>一無/此句</hi>即又唱出四十字<hi>張無</hi>
<hi>即字出一作書</hi>為八句書既止即讀<hi>蔡無止即字張作訖使字又連下句讀字作之字</hi>
讀畢謂二子曰章不已就乎<hi>一無不字</hi>二子齊應曰就矣道<lb/>
士曰子皆不足與語<hi>子諸本並作此字</hi>此寧為文邪吾就子所<lb/>
能而作耳<hi>一作矣張作之</hi>非吾之所學於師而能也吾所聞者<lb/>
<hi>聞一作能</hi>子皆不足以聞也獨文乎哉吾語亦不當聞也<hi>亦字</hi>
<pb n="KR4c0045_WYG_021-28b"/>
<hi>上張本有子字</hi>吾閉口矣二子大懼皆起立牀下拜曰<hi>一無皆字</hi>不<lb/>
敢他有問也願聞一言而已先生稱吾不解人間書敢<lb/>
問解何書<hi>注見上</hi>請問此而已道士寂然若無聞也<hi>張本自何</hi>
<hi>書下但有寂然字無所餘十一字</hi>累問不應二子不自得即退就坐道<lb/>
士倚牆睡<hi>蔡作道士寂然倚牆而睡</hi>鼻息如雷鳴<hi>一無息字</hi>二子怛然失<lb/>
色<hi>祝曰怛悲慘貌當割切</hi>不敢喘<hi>喘上張/有少字</hi>斯須曙鼓鼕鼕<hi>祝曰鼕鼕鼓聲</hi>
<hi>音彤字</hi>二子亦困遂坐睡及覺日已上<hi>張蔡作已出張復有驚字</hi>顧覓<lb/>
道士不見即問童奴<hi>張無即字童作僮字</hi>奴曰<hi>張作僮奴曰</hi>天且明道<lb/>
<pb n="KR4c0045_WYG_021-29a"/>
士起出門若將便旋然奴恠乆不返即出到門覓之<hi>張無</hi>
<hi>到門字一無之字</hi>無有也二子驚惋自責<hi>惋烏貫切</hi>若有失者間遂<lb/>
詣余言余不能識其何道士也<hi>一無能字</hi>嘗聞有隱君子彌<lb/>
明豈其人邪韓愈序<lb/>
　　　石鼎聨句<hi>劉師服</hi>　<hi>侯喜/</hi>　<hi>軒轅彌明</hi>
　巧匠斵山骨刳中事煎烹<hi>師服</hi>直柄未當權<hi>一作嘗巻</hi>塞口<lb/>
　且吞聲<hi>喜</hi>龍頭縮菌蠢豕腹漲彭亨<hi>彌明漲一作脹</hi>外苞乾<lb/>
　蘚文中有暗浪驚<hi>師服</hi>在冷足自安<hi>一作安自足</hi>遭焚意彌<lb/>
<pb n="KR4c0045_WYG_021-29b"/>
　貞<hi>喜</hi>謬當鼎鼐間<hi>孫曰鼐鼎之絶大/者詩鼐鼎及鼒</hi>妄使水火爭<hi>彌明</hi>
　大似烈士膽圓如戰馬纓<hi>師服</hi>上比香爐尖下與鏡面<lb/>
　平<hi>喜</hi>秋𤓰未落蔕凍芋强抽萌<hi>彌明</hi>一塊元氣閉細<lb/>
　泉幽竇傾<hi>師服</hi>不值輸冩處焉知懐抱情<hi>喜</hi>方當洪爐<lb/>
　然益見小器盈<hi>彌明</hi>睆睆無刃迹<hi>祝曰莊子睆睆然有經繳之中注視貌華</hi>
　<hi>綰切○一作睍睍蔡作宛宛</hi>團團類天成<hi>師服</hi>遙疑龜負圖出曝曉<lb/>
　正晴<hi>喜</hi>旁有雙耳穿<hi>雙一/作隻</hi>上為孤髻撑<hi>師服洪曰一作彌明</hi>或<lb/>
　訝短尾銚又似無足鐺<hi>師服舊注鐺鋃鐺也音當孫曰鐺與鎗同普耕切蔡本似</hi>
<pb n="KR4c0045_WYG_021-30a"/>
　<hi>作驚</hi>可惜寒食毬擲此旁路坑<hi>喜旁王/作過</hi>何當出灰灺<hi>祝曰</hi>
　<hi>説文灺燭燼也恥也切○按蔡本灺字當作時字</hi>無計離缾罌<hi>彌明</hi>陋質荷斟<lb/>
　酌狹中媿提擎<hi>師服</hi>豈能煮仙藥但未汚羊羮<hi>喜</hi>形模<lb/>
　婦女笑度量兒童輕<hi>彌明</hi>徒爾堅重性<hi>爾一作示重一作貞</hi>不合<lb/>
　升合成<hi>師服不合一作不過成又作盛</hi>傍似廢轂仰<hi>傍一作仍</hi>側見折軸<lb/>
　横<hi>喜</hi>時於蚯蚓竅㣲作蒼蠅鳴<hi>彌/明</hi>以兹飜溢愆<hi>一作瀝</hi>
　實負任使誠<hi>師服</hi>當居顧盻地敢有漏泄情<hi>喜</hi>寧依暖<lb/>
　熱弊不與寒涼并<hi>彌明</hi>區區徒自效瑣瑣不足呈<hi>洪曰一本</hi>
<pb n="KR4c0045_WYG_021-30b"/>
　<hi>注云喜</hi>迴旋但兀兀開闔惟鏗鏗<hi>師服鏗丘耕切</hi>全服瑚璉貴<lb/>
　<hi>服一作勝</hi>空有口傳名豈比俎豆古不為手所撜<hi>音蒸與拯同祝</hi>
　<hi>曰當作揨音撜廣韻撞也觸也</hi>磨礲去圭角浸潤著光精願君莫嘲<lb/>
　誚此物方施行<hi>四韻並彌明所作</hi>
　<lb/>
　<lb/>
　<lb/>
　五百家注昌黎文集巻二十一<lb/>
</p>
<p>
</p>
  </div>
</body>
</text>
</TEI>
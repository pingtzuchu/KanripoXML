<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家注昌黎文集巻四十</head> <lb/>
    <p>
<pb n="KR4c0045_WYG_040-1a"/>
欽定四庫全書<lb/>
　五百家注昌黎文集巻四十<lb/>
　　　　　　　　　　　　宋　魏仲舉　編<lb/>
　　狀表<lb/>
　　　論孔戣尚書致仕狀<lb/>
　　　　<hi>樊曰公嘗誌孔尚書墓言尚書七十三上書去官愈嘗賢其能謂公尚壯上三畱奚去之</hi>
　　　　<hi>果曰吾負二宜去尚奚顧子言明日奏疏請留不報此公所論之疏也</hi>
某官某　右臣與孔戣同在南省為官數得相見戣為<lb/>
<pb n="KR4c0045_WYG_040-1b"/>
人守節清苦議論平正今年纔七十<hi>孫曰孔戣字君嚴長慶三年四月自</hi>
<hi>尚書左丞以老自乞時年七十三</hi>筋力耳目未覺衰老憂國忘家<hi>憂一作愛</hi>
用意深遠所謂朝之耆德老成人者臣知戣上疏求致<lb/>
仕故往看戣戣為臣言已蒙聖主允許<hi>主一作上</hi>伏以陛下<lb/>
優賢尚齒見戣頻上三疏言詞懇到重違其意遂即許<lb/>
之此陛下仁德之至然而戣輩在朝不過三數人實可<lb/>
為國愛惜自古以來及聖朝故事年雖八九十但視聽<lb/>
心慮茍未昏錯尚可顧問委以事者雖求退罷無不殷<lb/>
<pb n="KR4c0045_WYG_040-2a"/>
勤留止優以祿秩不聽其去以明人君貪賢敬老之道<lb/>
也禮曰大夫七十而致仕若不得謝則必賜之几杖安<lb/>
車<hi>孫曰巳上皆曲禮之文注云謝猶聽也安車坐乗車</hi>七十求退人臣之常禮若<lb/>
有德及氣力尚壯則君優而留之不必年過七十盡許<lb/>
致仕也詩曰雖無老成人尚有典刑<hi>孫曰詩蕩之詞典刑法則也</hi>此<lb/>
言老成人重於典刑不可不惜而留也今戣幸無疾疹<lb/>
<hi>祝曰説文疹腎瘍也○疹音軫又丑刃切</hi>但以年當致仕據禮求退陛下若<lb/>
不聽許亦無傷於義而有貪賢之美況左丞職事亦極<lb/>
<pb n="KR4c0045_WYG_040-2b"/>
清簡若戣尚以繁要為辭自可别授秩崇而務少者今<lb/>
中外之臣有年過於戣尚未得退戣獨何人得遂其願<lb/>
然人皆求進戣獨求退尤可賢重臣所領官無事不敢<lb/>
請對蒙陛下厚恩茍有所見不敢不言伏望聖恩特垂<lb/>
察納謹録奏聞謹奏<hi>孫曰公上疏不報戣竟以禮部尚書致仕優詔褒美仍令所司歲致</hi>
<hi>羊酒如漢禮徴士故事二年正月卒贈兵部尚書</hi>
　　　舉馬揔自代狀<lb/>
　　　　<hi>孫曰長慶三年六月公為京兆尹舉揔自代揔字㑹元扶風人也</hi>
<pb n="KR4c0045_WYG_040-3a"/>
銀青光禄大夫檢校尚書右僕射兼户部尚書馬揔<hi>孫曰</hi>
<hi>長慶六年十二月揔加檢校尚書左僕射兼户部尚書</hi>右伏准建中元年正月五<lb/>
日制常叅官上後三日舉一人自代者臣伏以近者京<lb/>
尹用人稍輕所以市井之間<hi>市井一作畿甸或作京輦</hi>盜賊未斷郊<lb/>
野之外疲瘵尚多前件官文武兼<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>寛猛得所累更方<lb/>
鎮<hi>樊曰揔嘗為安南桂管嶺南彰義忠武華州鄆曹濮等鎮</hi>皆有功能若以代臣實<lb/>
為至當謹録奏聞謹奏<lb/>
　　　賀雨表<lb/>
<pb n="KR4c0045_WYG_040-3b"/>
　　　　<hi>祝曰公尹京兆時作</hi>
臣某言臣聞聖人之德與天地通誠發於中事應於外<lb/>
始聞其語今見其真臣誠歡誠喜頓首頓首伏以季夏<lb/>
以來雨澤不降臣職司京邑<hi>韓曰長慶三年公為京兆尹○一本邑作尹字</hi>祈<lb/>
禱實頻<hi>樊曰公年冇祭竹林神文曲江祭龍文皆以京尹禱雨也</hi>青天湛然旱氣轉<lb/>
甚陛下憫兹黎庶<hi>憫一作憐</hi>有事山川<hi>孫曰有事祭也左氏鄭大旱有事於山川</hi>
中使纔出於九門隂雲已垂於四野龍神効職雲雨應<lb/>
期嘉榖奮興根葉肥潤抽莖展穗不失時冝人和年豐<lb/>
<pb n="KR4c0045_WYG_040-4a"/>
莫大之慶㣲臣幸蒙寵任獲覩殊祥慶抃歡呼倍於常<lb/>
品無任踴躍之至謹奉表陳賀以聞<lb/>
　　　賀太陽不虧表<hi>注本篇</hi>
　　　　<hi>嚴曰退之為京兆尹時作也</hi>
司天臺奏今月一日太陽不虧<hi>孫曰長慶三年九月壬子朔日食角十二度樊</hi>
<hi>曰今月一日十月一日也盖九月朔日食則十月朔當虧今太陽不虧故以為賀</hi>右司天臺奏<lb/>
今日辰卯間太陽合虧陛下敬畏天命克已修身誠發<lb/>
於中災銷於上自卯至已<hi>至一作及</hi>當虧不虧雖隔隂雲轉<lb/>
<pb n="KR4c0045_WYG_040-4b"/>
更明朗比於常日不覺有殊天且不違慶孰為大臣官<lb/>
忝京尹<hi>補注公以長慶二年六月為京尹十月罷</hi>親覩殊祥欣感之誠實倍<lb/>
常品謹奉狀陳賀以聞謹奏<lb/>
　　　舉張正甫自代狀<lb/>
　　　　<hi>韓曰公兩為兵侍前長慶元年七月自祭酒初除則舉韋顗自代今三年十月自京尹再</hi>
　　　　<hi>除則舉正甫自代正甫字踐方南陽人正元二年進士</hi>
通議大夫守右散騎常侍上柱國南陽縣開國子食邑<lb/>
五百户賜紫金魚袋張正甫<hi>孫曰正甫元和末年自同州刺史入拜左散騎常侍</hi>
<pb n="KR4c0045_WYG_040-5a"/>
右臣蒙恩除尚書兵部侍郎伏准建中元年正月五日<lb/>
制常叅官上後三日舉一人自代者前件官禀正直之<lb/>
性懷剛毅之<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>嫉惡如仇讎見善若飢渇備更内外灼<lb/>
有名聲年齒雖髙<hi>孫曰正甫大和八年卒年八十二</hi>氣志逾勵<hi>逾一作愈</hi>甘<lb/>
貧苦節不愧神明可謂古之老成朝之碩德久處散地<lb/>
實非所宜乞以代臣以副公望謹録奏聞謹奏<lb/>
　　　袁州申使狀<lb/>
　　　　<hi>樊曰王黄州嘗荅丁晉公書云退之為袁州刺史故事觀察使牒部刺史皆曰故牒時王</hi>
<pb n="KR4c0045_WYG_040-5b"/>
　　　　<hi>仲舒廉問江西以吏部巨賢特自損曰謹牒而退之致書懇請以為宜如舊制元之所云</hi>
　　　　<hi>即謂此爾</hi>
使司牒州牒<hi>孫曰使司謂江西觀察使司</hi>右自今月三日後<hi>孫曰元和十五</hi>
<hi>年正月公至袁州</hi>每奉公牒牒尾故牒字皆為謹牒字有異於<lb/>
常初不敢陳論以為錯誤今既頻奉文牒前後並同在<lb/>
愈不勝戰懼之至伏乞仁恩特令改就常式以安下情<lb/>
謹奉狀陳謝謹録狀上<lb/>
　　　國子監論新注學官牒<lb/>
<pb n="KR4c0045_WYG_040-6a"/>
　　　　<hi>韓曰李習之狀公行云其為國子祭酒也奏儒生為學官曰使㑹講生徒多奔走聽聞皆</hi>
　　　　<hi>曰韓公來為祭酒國子監不寂寞矣皇甫持正神道碑亦云此疏乃為祭酒時所論也</hi>
國子監應今新注學官等牒准今年赦文委國子祭酒<lb/>
選擇有經藝堪訓導生徒者以充學官近年吏部所注<lb/>
多循<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>叙不考藝能至今生徒不自勸勵伏請非專通<lb/>
經傳博渉墳史及進士五經諸色登科人不以比擬其<lb/>
新授官上日<hi>新一作所</hi>必加研試然後放上以副聖朝崇儒<lb/>
尚學之意具狀牒上吏部仍牒監者謹牒<lb/>
<pb n="KR4c0045_WYG_040-6b"/>
　　　黄家賊事宜狀<lb/>
　　　　<hi>孫曰穆宗即位公自袁州召還冇此狀不見用樊曰狀所陳凢三事其一移經略使於邕</hi>
　　　　<hi>州容州但置刺史其二於邕容側近召募添置千人其三因改元大慶赦其罪戾遣一郎</hi>
　　　　<hi>官御史親往宣諭嚴曰黄家賊即栁子厚所稱邕管黄少卿等是也</hi>
右臣伏以臣去年貶嶺外刺史<hi>韓曰元和十四年八月公責守潮州</hi>其州<lb/>
雖與黄家賊<hi>樊曰黄家賊謂黄洞首領黄少卿也其地西接南詔</hi>不相隣接然見<lb/>
往來過客并諳知嶺南事人<hi>南一作外</hi>所説至精至熟其賊<lb/>
並是夷獠亦無城郭可居依山傍險自稱洞主衣服言<lb/>
<pb n="KR4c0045_WYG_040-7a"/>
語<hi>服一作食</hi>都不似人㝷常亦各營生急則屯聚相保比縁<lb/>
邕管經略使多不得人德既不能綏懷威又不能臨制<lb/>
侵欺虜縳以致怨恨蠻夷之性易動難安遂至攻刼州<lb/>
縣侵暴平人或復私讎或貪小利或聚或散終亦不能<lb/>
為事近者征討本起於裴行立楊旻此兩人者<hi>一作此時兩人</hi>
<hi>者</hi>本無遠慮深謀意在邀功求賞亦縁見賊未屯聚之<lb/>
時將謂單弱立可摧破爭獻計謀惟恐後時朝廷信之<lb/>
遂允其請自用兵已來<hi>一有已字</hi>經二年前後所奏殺獲計<lb/>
<pb n="KR4c0045_WYG_040-7b"/>
不下一二萬人<hi>樊曰少卿自貞元來數反覆桂管觀察使裴行立容管經略使陽旻欲徼幸立</hi>
<hi>功爭請討之上從之大發江湖兵㑹容桂二管入討士卒被瘴癘死者不可勝計行立妄奏斬獲二萬罔天子</hi>
<hi>為解○一本作不下萬餘人</hi>儻皆非虛賊已㝷盡至今賊猶依舊足<lb/>
明欺罔朝廷邕容兩管内<hi>一作因</hi>經此凋弊殺傷疾疫十<lb/>
室九空百姓怨嗟如出一口陽旻行立相繼身亡<hi>樊曰十五</hi>
<hi>年七月陽旻卒二月以行立為安南都䕶行至海門而卒</hi>實由自邀功賞造作兵端<lb/>
人神共嫉<hi>一作怒</hi>以至殃咎陽旻行立事既已往今所用<lb/>
嚴公素者<hi>樊曰旻卒以嚴公素為本管留後</hi>亦非撫御之才不能别立<lb/>
<pb n="KR4c0045_WYG_040-8a"/>
規模依前還請攻討<hi>樊曰時公素復上表請討黄氏</hi>如此不已臣恐嶺<lb/>
南一道未有寧息之時<lb/>
一昨者併邕容兩管為一道<hi>孫曰元和十五年二月廢邕管命容管經略使陽旻</hi>
<hi>兼領之</hi>深合事宜然邕州與賊逼近容州則甚懸隔其經<lb/>
略使若置在邕州與賊隔江對岸兵鎮所處物力必全<lb/>
一則不敢輕有侵犯<hi>一作陵</hi>一則易為逐便控制今置在<lb/>
容州則邕州兵馬必少賊見勢弱易生姦心伏請移經<lb/>
略使於邕州其容州但置刺史實為至便<lb/>
<pb n="KR4c0045_WYG_040-8b"/>
一比者所發諸道南討兵馬例皆不諳山川不服水土<lb/>
遠鄉羇旅疾疫殺傷臣自南來見説江西所發共四百<lb/>
人曽未一年其所存者數不滿百岳鄂所發都三百人<lb/>
其所存者四分纔一續添續死每發倍難若令於邕容<lb/>
側近召募添置千人便割諸道見供行營人數糧賜均<lb/>
融充給所費既不増加而兵士又皆便習長有守備不<lb/>
同客軍守則有威攻則有利<lb/>
一自南討已來賊徒亦甚傷損察其情理厭苦必深大<lb/>
<pb n="KR4c0045_WYG_040-9a"/>
抵嶺南人稀地廣賊之所處又更荒僻假如盡殺其人<lb/>
盡得其地在於國計不為有益容貸羇縻比之禽獸來<lb/>
則捍禦去則不追亦未虧損朝廷事勢以臣之愚若因<lb/>
改元大慶<hi>孫曰元和十六年穆宗即位之明年當改元</hi>赦其罪戾遣一郎官<lb/>
御史親往宣諭必望風降服讙呼聽命仍為擇選有材<lb/>
用威信諳嶺南事者為經略使處置得宜自然永無侵<lb/>
叛之事<lb/>
　　　應所在典貼良人男女狀<lb/>
<pb n="KR4c0045_WYG_040-9b"/>
　　　　<hi>樊曰公之為袁州也袁人以男女為𨽻過期不贖則没入之公至悉計傭得所没歸之父</hi>
　　　　<hi>母七百餘人因與約禁其為𨽻行狀神道碑新舊傳皆書之新傳所謂没歸父母七百餘</hi>
　　　　<hi>人則出公此狀神道碑又云及還請著之赦令則公此狀所云今因大慶乞令有司重舉</hi>
　　　　<hi>舊章一皆放免</hi>
應所在典貼良人男女等　右准律不許典貼良人男<lb/>
女作奴婢驅使<hi>嚴曰雜律諸妄以良人為奴婢用質債者各减自賣罪三等知情而取者又减</hi>
<hi>一等仍計傭以當債直</hi>臣往任袁州刺史日檢到州界内得七百<lb/>
三十一人並是良人男女准律例計傭折直一時放免<lb/>
<pb n="KR4c0045_WYG_040-10a"/>
原其本末或因水旱不熟或因公私債負遂相典貼漸<lb/>
以成風名目雖殊奴婢不别鞭笞役使至死乃休既乖<lb/>
律文實虧政理袁州至小尚有七百餘人天下諸州其<lb/>
數固當不少今因大慶乞令有司重舉舊章一皆放免<lb/>
仍勒長吏嚴加檢責如有隠漏必重科懲則四海蒼生<lb/>
孰不感荷聖德以前件如前<hi>如上一有狀字</hi>謹具奏聞伏聽敕<lb/>
㫖謹奏<lb/>
　　　論淮西事宜狀<lb/>
<pb n="KR4c0045_WYG_040-10b"/>
　　　　<hi>韓曰時憲宗欲討吳元濟遣裴度視師還奏師可用與宰相意不合既而盜殺宰相憲宗</hi>
　　　　<hi>遂相度以主東兵公時為中書舎人乃上淮西事宜議與裴丞相合故兵遂用它宰相有</hi>
　　　　<hi>不便之者以它事改公為右庶子及度為淮西節度使出討蔡以公為行軍司馬卒從度</hi>
　　　　<hi>平蔡而還</hi>
右臣伏以淮西三州之地<hi>孫曰至德元載置淮西節度管申光蔡三州</hi>自少<lb/>
陽疾病<hi>韓曰元和九年閏三月彰義軍節度吳少陽卒</hi>去年春夏以來圖為今<lb/>
日之事有職位者勞其計慮撫循奉所役者修其器械<lb/>
防守金帛糧畜匱於賞給<hi>匱一作耗</hi>執兵之卒四向侵掠農<lb/>
<pb n="KR4c0045_WYG_040-11a"/>
夫織婦皆攜持幼弱餉於其後<hi>餉一作飽</hi>雖時侵掠小有所<lb/>
得力盡筋疲不償其費又聞畜馬甚多自半年以來皆<lb/>
上槽櫪譬如有人雖有十夫之力自朝及夕常自大呼<lb/>
跳躍初雖可畏其勢不久必自委頓乗其力衰三尺童<lb/>
子可使制其死命況以三小州殘弊困劇之餘而當天<lb/>
下之全力其破敗可立而待也<hi>也上一有之字</hi>然所未可知者<lb/>
在陛下斷與不斷耳夫兵不多則不足以取勝取勝之<lb/>
師<hi>一作必勝之師</hi>必在速戰<hi>必一作不</hi>兵多而戰不速則所費必廣<lb/>
<pb n="KR4c0045_WYG_040-11b"/>
兩界之間疆場之上日相攻刼必有殺傷近賊州縣徴<lb/>
役百端農夫織婦不得安業或時小遇水旱百姓愁苦<lb/>
當此之時則人人異議以惑陛下之聽矣陛下持之不<lb/>
堅半塗而罷傷威損費為弊必深所以要先決於心詳<lb/>
度本末事至不惑然可圖功為統師者盡力行之於前<lb/>
而叅謀議者盡心奉之於後内外相應其功乃成昔者<lb/>
殷高宗大聖之主也以天子之威伐背叛之國三年乃<lb/>
尅<hi>祝曰易高宗伐鬼方三年克之</hi>不以為遲志在立功不計所費傳曰<lb/>
<pb n="KR4c0045_WYG_040-12a"/>
斷而後行鬼神避之<hi>孫曰史記趙高曰斷而後行鬼神避之</hi>遲疑不斷未<lb/>
有能成其事者也臣謬承恩寵獲掌綸誥<hi>孫曰九年十一月公知制</hi>
<hi>誥</hi>地親職重不同庶寮輒竭愚誠以効裨補謹條次平<lb/>
賊事宜一一如後<lb/>
一諸道發兵或二三千人勢力單弱羇旅異鄉與賊不<lb/>
相諳委望風懾懼難便前進所在將帥以其客兵雜處<lb/>
指使<hi>雜一作難</hi>先不撫存優恤待之既薄使之又苦或被分<lb/>
割隊伍𨽻屬諸頭士卒本將一朝相失心孤意怯難以<lb/>
<pb n="KR4c0045_WYG_040-12b"/>
有功又其本軍各湏<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>遣道路遼遠勞費倍多士卒有<lb/>
征行之艱閭里懷離别之思今聞陳許安唐汝夀等州<lb/>
與賊界連接處村落百姓悉有兵器小小俘劫皆能自<lb/>
防習於戰鬬識賊深淺既是土人䕶惜鄉里比來未有<lb/>
處分猶願自備衣糧共相保聚以備冦賊若令召募立<lb/>
可成軍若要添兵自可取足賊平之後易使歸農伏請<lb/>
諸道先所追到行營者悉令却歸本道據牒所追人額<lb/>
<hi>牒一作行或又無行字</hi>器械弓矢一物已上悉送行營充給所召<lb/>
<pb n="KR4c0045_WYG_040-13a"/>
募人兵數既足加之教練三數月後諸道客軍一切可<lb/>
罷比之徴發遠人利害懸隔<lb/>
一繞逆賊州縣堡柵等<hi>繞一作統</hi>各置兵馬都數雖多每處<lb/>
則兵至少又相去濶遠難相應接所以數被攻刼致有<lb/>
損傷今若分為四道每道各置三萬人擇要害地屯聚<lb/>
一處使有隠然之望審量事勢乗時逐利可入則諸道<lb/>
一時俱發<hi>諸道一作四道</hi>使其狼狽驚惶首尾不相救濟若未<lb/>
可入深壁高壘以逸待勞自然不要諸處多置防備臨<lb/>
<pb n="KR4c0045_WYG_040-13b"/>
賊小縣可收百姓<hi>收下一有泊字</hi>於便地作行縣以主領之使<lb/>
免失散<lb/>
一蔡州士卒為元濟廹脅勢不得已遂與王師交戰原<lb/>
其本根皆是國家百姓進退皆死誠可閔傷宜明敕諸<lb/>
軍<hi>一作率</hi>使深知此意當戰鬬之際固當以盡敵為心<hi>固當</hi>
<hi>一作固宜</hi>若形勢巳窮不能為惡者不湏過有殺戮喻以聖<lb/>
德放之使歸銷其兇悖之心貸以生全之幸自然相率<lb/>
棄逆歸順<lb/>
<pb n="KR4c0045_WYG_040-14a"/>
一論語曰欲速則不達見小利則大事不成比來征討<lb/>
無功皆由欲其速捷有司計筭所費茍務因循小不如<lb/>
意即求休罷河北淮西等見承前事勢知國家必不與<lb/>
之持久併力苦戰幸其一勝即希冀恩赦朝廷無至忠<lb/>
憂國之人不惜傷損威重因其請便議罷兵往日之事<lb/>
<hi>往一作近</hi>患皆然也臣愚以為淮西三小州之地元濟又甚<lb/>
庸愚而陛下以聖明英武之<graphic n="KR1086" url="https://raw.githubusercontent.com/kanripo/KR-Gaiji/master/images/KR1086.png" mimeType="image/png"/>用四海九州之力除此<lb/>
小冦難易可知太山壓卵未足為喻<lb/>
<pb n="KR4c0045_WYG_040-14b"/>
一兵之勝負實在賞罰賞厚可令廉士動心罰重可令<lb/>
凶人喪魄然可集事不可愛惜所費憚於行刑<lb/>
一淄青恒冀兩道<hi>孫曰淄青謂平盧節度使李師道恒冀謂成德軍節度使王承宗</hi>與<lb/>
蔡州氣類略同今聞討罰元濟<hi>罰一作伐</hi>人情必有救助之<lb/>
意然皆闇弱自保無暇虛張聲勢則必有之至於分兵<lb/>
出界公然為惡亦必不敢<hi>亦一作則</hi>宜特下詔云蔡州自吳<lb/>
少誠以來相承為節度使亦㣲有功效少陽之殁<hi>陽諸本作</hi>
<hi>誠誤</hi>朕亦本擬與元濟恐其年少未能理事所以未便處<lb/>
<pb n="KR4c0045_WYG_040-15a"/>
置待其稍能緝綏然擬許其承繼今忽自為狂勃侵掠<lb/>
不受朝命事不得已所以有此討罰<hi>一作伐</hi>至如淄青恒<lb/>
州范陽等道<hi>孫曰范陽謂幽州節度使劉總淄青恒州見上</hi>祖父各有功業相<lb/>
承節制<hi>承下一有命字</hi>年歲已久朕必不利其土地輕有改易<lb/>
各宜自安如妄自疑懼敢相扇動朕即赦元濟不問迴<lb/>
軍討之自然破膽不敢妄有異説<hi>孫曰李德裕勸討劉稹賜成德王元逵魏</hi>
<hi>博何洪敬詔云澤潞一鎮與河朔事體不同勿為子孫之謀欲存輔車之勢但能顯立功效自然福及後昆即</hi>
<hi>公此意也</hi>以前件謹録奏聞伏乞天恩特賜裁擇謹奏<lb/>
<pb n="KR4c0045_WYG_040-15b"/>
　　　論變鹽法事宜狀<lb/>
　　　　<hi>樊曰食貨志云自兵興河北鹽法羇縻而已至皇甫鏄又奏置𣙜鹽法如江淮㩁法犯禁</hi>
　　　　<hi>歲多及田𢎞正舉魏博歸朝穆宗命江北罷摧鹽户部侍郎張平叔議㩁鹽法弊請官糶</hi>
　　　　<hi>鹽可以富國詔公卿議可否中書舍人韋處厚兵部侍郎韓愈詰之以為不可平叔屈服</hi>
　　　　<hi>平叔所陳利害凡十八條公為隨條分折處厚則發十難以折之云</hi>
張平叔所奏鹽法條件　右奉敕將變鹽法事貴精詳<lb/>
宜令臣等各陳利害可否聞奏者平叔所上變法條件<lb/>
臣終始詳度恐不可施行各隨本條分析利害如後<lb/>
<pb n="KR4c0045_WYG_040-16a"/>
一件平叔請令州府差人自糶官鹽收實估匹叚省司<lb/>
准舊例支用自然獲利一倍巳上者臣今通計所在百姓<lb/>
貧多富少除城郭外有見錢糴鹽者十無二三多用雜<lb/>
物及米榖博易鹽商利歸於已無物不取或從賖貸升<lb/>
斗約以時熟填還用此取濟兩得利便今令州縣人吏<lb/>
坐鋪自糶利不闗已罪則加身不得見錢及頭叚物恐<lb/>
失官利必不敢糶變法之後百姓貧者無從得鹽而食<lb/>
矣求利未得歛怨已多自然坐失鹽利常數所云獲利<lb/>
<pb n="KR4c0045_WYG_040-16b"/>
一倍臣所未見<lb/>
一件平叔又請鄉村去州縣遠處令所由將鹽就村糶<lb/>
易不得令百姓闕鹽者臣以為鄉村遠處或三家五家<lb/>
山谷居住不可令人吏將鹽家至户到多則糶貨不盡<lb/>
少則得錢無多<hi>無一作不</hi>計其往來自充粮食不足比來商<lb/>
人或自負檐斗石往與百姓博易所冀平價之上利得<lb/>
三錢二錢不比所由為官所使到村之後必索百姓供<lb/>
應所利至少為弊則多此又不可行者也<lb/>
<pb n="KR4c0045_WYG_040-17a"/>
一件平叔云所務至重湏令廟堂宰相充使臣以為若法<lb/>
可行不假令宰相充使令不可行雖宰相為使無益也<lb/>
<hi>舊無充使以下十四字</hi>又宰相所以臨察百司考其殿最若自為<lb/>
使縱有敗闕遣誰舉之此又不可者也<lb/>
一件平叔又云行之後停减鹽司所由糧課年可收錢<lb/>
十萬貫臣以為變法之後弊隨事生尚恐不登常數安<lb/>
得更望贏利<lb/>
一件平叔欲令府縣糶鹽每月更加京兆尹料錢百千<lb/>
<pb n="KR4c0045_WYG_040-17b"/>
司録及兩縣令毎月各加五十千其餘觀察及諸州刺<lb/>
史縣令録事叅軍多至每月五十千少至五千三千者<lb/>
臣今計此用錢已多其餘官典及巡察手力所由等糧<lb/>
課仍不在此數通計所給每歲不下十萬貫未見其利<lb/>
所費已廣平叔又云停鹽司諸色所由糧課約每歲合<lb/>
減得十萬貫錢今臣計其新法亦用十萬不啻減得十<lb/>
萬却用十萬<hi>一無上四字</hi>所亡所得一無贏餘也平叔又請<lb/>
以糶鹽多少為刺史縣令殿最多者遷轉不拘常例如<lb/>
<pb n="KR4c0045_WYG_040-18a"/>
闕課利依條科責者刺史縣令職在分憂今惟以鹽利<lb/>
多少為之升黜不復考其治行非唐虞三載考績黜陟<lb/>
幽明之義也<lb/>
一件平叔請定鹽價毎斤三十文又每二百里毎斤價<lb/>
加收二文以充脚價量地遠近險易加至六文脚價不<lb/>
足官與出名為毎斤三十文其實已三十六也今鹽價<lb/>
京師每斤四十文諸州則不登此變法之後秪校數文<lb/>
於百姓未有厚利也脚價用五文者官與出三文用十<lb/>
<pb n="KR4c0045_WYG_040-18b"/>
文者官與出四文是鹽一斤官糶得錢名為三十其實<lb/>
斤多得二十八少得二十六文折長補短每斤收錢不<lb/>
過二十六七百姓折長補短每斤用錢三十四則是公<lb/>
私之間每斤常失七八也下不及百姓上不歸官家積<lb/>
數至多不可遽筭以此言之不為有益平叔又請令所<lb/>
在及農隙時併召車牛般鹽送納都倉不得令有闕絶<lb/>
者儻或州縣和雇車牛<hi>一無儻或二字</hi>百姓必無情願事湏差<lb/>
配然付脚錢百姓將車載鹽所由先皆無檢齊集之後<lb/>
<pb n="KR4c0045_WYG_040-19a"/>
始得載鹽及至院監請受又湏待其輪次不用門户皆<lb/>
被停留輪納之時人事又别凡是和雇無不皆然百姓<lb/>
寧為私家載物取錢五文不為官家載物取十文錢也<lb/>
不和雇則無可載鹽和雇則害及百姓此又不可也<lb/>
一件平叔稱停減鹽務所由收其糧課一歲得十萬貫<lb/>
文今又稱既有巡院請量閒劇留官吏於倉場句當要<lb/>
害守捉少置人數優恤糧料嚴加把捉如有漏失私糶<lb/>
等並准條處分者平叔所管鹽務所由人數有幾量留<lb/>
<pb n="KR4c0045_WYG_040-19b"/>
之外收其糧課一歲尚得十萬貫此又不近理也比來<lb/>
要害守捉人數至多尚有漏失私糶之弊今又減置人<lb/>
數謂能私鹽斷絶此又於理不可也<lb/>
一件平叔云變法之後歲計必有所餘日用還恐不足<lb/>
請一年已來<hi>請一作謂</hi>且未責以課利後必數倍校多者此<lb/>
又不可方今國用常言不足若一歲頓闕課利為害已<lb/>
深雖云明年校多豈可懸保又非公私蓄積尚少之時<lb/>
可行者也<lb/>
<pb n="KR4c0045_WYG_040-20a"/>
一件平叔又云浮寄姦猾者轉富土著守業者日貧若<lb/>
官自糶鹽不問貴賤貧富士農工商道士僧尼并兼游<lb/>
惰因其所食盡輸官錢併諸道軍諸使家口親族遞相<lb/>
影占不曽輸税若官自糶鹽此輩無一人遺漏者臣以<lb/>
此數色人等官未自糶鹽之時從來糴鹽而食不待官自<lb/>
糶然後食鹽也若官不自糶鹽此色人等不糴鹽而食<lb/>
官自糶鹽即糴而食之則信如平叔所言矣若官自糶<lb/>
與不自糶皆常糴鹽而食則今官自糶亦無利也所謂<lb/>
<pb n="KR4c0045_WYG_040-20b"/>
知其一而不知其二見其近不見其遠也國家㩁鹽糶<lb/>
與商人商人納㩁與百姓則是天下百姓無貧富貴賤<lb/>
皆已輸錢於官矣不必與國家交手付錢然後為輸錢<lb/>
於官也<lb/>
一件平叔云初定兩税時絹一疋直錢三千今絹一疋<lb/>
直錢八百百姓貧虛或先取粟麥價及至收穫悉以還<lb/>
債又充官税顆粒不殘若官中糶鹽一家五口所食鹽<lb/>
價不過十錢隨日而輸不勞驅遣則必無舉債逃亡之<lb/>
<pb n="KR4c0045_WYG_040-21a"/>
患者臣以為百姓困弊不皆為鹽價貴也今官自糶鹽<lb/>
與依舊令商人糶其價貴賤所校無多通計一家五口<lb/>
所食之鹽平叔所計一日以十錢為率一月當用錢三百<lb/>
六十<hi>恐羡六十兩字</hi>是則三日食鹽一斤一月率當十斤新法<lb/>
實價與舊每斤不校三四錢以下通計五口之家以平叔<lb/>
所約之法計之賤於舊價日校一錢月校三十不滿五<lb/>
口之家所校更少然則改用新法百姓亦未免窮困流<lb/>
散也初定税時一疋絹三千今秪八百假如特變鹽法<lb/>
<pb n="KR4c0045_WYG_040-21b"/>
絹價亦未肯貴五口之家因變鹽法日得一錢之利豈<lb/>
能便免作債收穫之時不被徴索輸官税後有贏餘也<lb/>
以臣所見百姓困弊日久不以事擾之自然漸校不在<lb/>
變鹽法也今絹一疋八百百姓尚多寒無衣者若使匹直<lb/>
三千則無衣者必更衆多況絹之貴賤皆不縁鹽法以<lb/>
此言之鹽法未要變也<lb/>
一件平叔云每州糶鹽不少長吏或有不親公事所由<lb/>
浮詞云當界無人糶鹽臣即請差清強巡官檢責所在<lb/>
<pb n="KR4c0045_WYG_040-22a"/>
實户據口團保給一年鹽使其四季輸納鹽價口多糶<lb/>
少及鹽價遲違請停觀察使見任改散慢官其刺史已<lb/>
下貶與上佐其餘官貶遠處者平叔本請官自糶鹽以<lb/>
寛百姓令其蘇息免更流亡今令責實户口圑保給鹽<lb/>
令其隨季輸納鹽價所謂擾而困之前意也百姓貧家<lb/>
食鹽至少或有淡食動經旬月若據口給鹽<hi>一無鹽字</hi>依時<lb/>
徴價辦與不辦並湏納錢遲違及違條件觀察使已下<lb/>
各加罪譴<hi>一本譴作於字又無下文茍字</hi>茍官吏畏罪必用威刑臣恐<lb/>
<pb n="KR4c0045_WYG_040-22b"/>
因此所在不安百姓轉致流散此又不可之大者也<lb/>
一件平叔請限商人鹽納官後不得輒於諸軍諸使覓<lb/>
職掌把錢捉店看守莊磑<hi>祝曰磑磨也世本公輸般作之○磑五對切</hi>以求<lb/>
影庇請令所在官吏嚴加訪察<hi>訪一作防</hi>如有違犯應有<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>
財並令納官仍牒送府縣充所由者臣以為鹽商納㩁<lb/>
為官糶鹽子父相承坐受厚利比百姓實則校優<hi>則一作有</hi>
今既奪其業又禁不得求覓職事及為人把錢捉店㸔<lb/>
守莊磑不知其罪<hi>其一作向</hi>一朝窮蹙之也若必行此則富<lb/>
<pb n="KR4c0045_WYG_040-23a"/>
商大賈必生怨恨或收市重寳逃入反側之地以資㓂<lb/>
盜此又不可不慮者<hi>或作也</hi>
一件平叔云行此策後兩市軍人富商大賈或行財賄<lb/>
邀截喧訴請令所由切加收捉如獲頭首所在決殺連<lb/>
狀聚衆人等各決脊杖二十檢責軍司軍户鹽如有隠<lb/>
漏並凖府縣例科決并賞所由告人者此一件若果行<lb/>
之不惟大失人心兼亦驚動遠近不知糶鹽所獲幾何<lb/>
而害人蠧政其弊實甚以前件狀奉今月九日勅令臣<lb/>
<pb n="KR4c0045_WYG_040-23b"/>
等各陳利害者謹録奏聞伏聽勅㫖<lb/>
　<lb/>
　<lb/>
　<lb/>
　<lb/>
　<lb/>
　<lb/>
　五百家注昌黎文集巻四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家注昌黎文集巻三十四</head> <lb/>
    <p>
<pb n="KR4c0045_WYG_034-1a"/>
欽定四庫全書<lb/>
　五百家注昌黎文集巻三十四<lb/>
　　　　　　　　　　　　宋　魏仲舉　編<lb/>
　　墓誌銘<lb/>
　　　南陽樊紹述墓誌銘<lb/>
　　　　<hi>樊曰紹述卒且塟誌皆無年月或法不必載也按紹述作絳守居園池記乃長慶三年五</hi>
　　　　<hi>月十七日而公卒以四年十二月則疑在長慶三四年間○補注後山詩話歐陽謂退之</hi>
　　　　<hi>為樊宗師墓誌便似樊文其始出於司馬子長為長卿傳如其文惟其過之故兼之也</hi>
<pb n="KR4c0045_WYG_034-1b"/>
樊紹述既卒且葬<hi>孫曰紹述河中人</hi>愈將銘之從其家求書<hi>從一</hi>
<hi>作促</hi>得書號魁紀公者三十巻曰樊子者<hi>一無者字</hi>又三十巻<lb/>
春秋集傳十五巻表牋狀策書序𫝊記紀誌說論今文<lb/>
讃銘<hi>一無紀字</hi>凡二百九十一篇道路所遇及器物門里雜<lb/>
銘二百二十賦十詩七百又十九<hi>樊曰今以藝文志考之皆有其目獨銘賦</hi>
<hi>詩亡焉所謂表牋狀策等文凡二百九十一篇曰樊宗師集二百九十一巻數同而以巻為篇疑誌之字誤也</hi>
<hi>○一本又字作一</hi>曰多矣哉古未嘗有也然而必出於巳不蹈<lb/>
襲前人一言一句又何其難也<hi>洪曰國史補云元和之後文茟則學竒於韓愈</hi>
<pb n="KR4c0045_WYG_034-2a"/>
<hi>學澁於樊宗師退之作樊墓誌稱其為文不剽襲觀絳守居園池記誠然亦太竒澁矣本朝王晟劉忱皆為之</hi>
<hi>注解如瑶翻碧歛嵬眼傾耳等語皆前人所未道也補注歐陽公跋絳守居園池記云元和文章之盛極矣其</hi>
<hi>竒怪至於如此又詩曰嘗聞紹述絳守居偶來登覽周四隅異哉樊子怪可吁心欲獨去無古初窮荒探幽入</hi>
<hi>無有一語詰曲百盤紆孰云已出不剽襲句斷欲學盤庚書云云</hi>必出入仁義其富若<lb/>
生蓄萬物必具海含地負<hi>負載也</hi>放恣縱横<hi>縱子容切</hi>無所統<lb/>
紀然而不煩於繩削而自合嗚呼紹述於斯術其可謂<lb/>
至於斯極者矣生而其家富貴長而不有其藏一錢妻<lb/>
子告不足顧且笑曰我道蓋是也<hi>孫曰言蓋如是也</hi>皆應曰然<lb/>
<pb n="KR4c0045_WYG_034-2b"/>
無不意滿嘗以金部郎中告哀南方<hi>樊曰元和十五年正月憲宗崩宗師</hi>
<hi>以金部郎中告哀南方</hi>還言某帥不治罷之以此出為綿州刺史<lb/>
<hi>一無出字</hi>一年徴拜左司郎中又出刺絳州綿絳之人至今<lb/>
皆曰於我有德以為諫議大夫命且下<hi>一作命且日下</hi>遂病以<lb/>
卒<hi>一作遂以病卒</hi>年若干紹述諱宗師父諱澤<hi>孫曰澤字安時</hi>嘗帥襄<lb/>
陽江陵官至右僕射贈某官<hi>孫曰興元元年正月樊澤為山南東道節度使貞元</hi>
<hi>二年閏五月徙鎮荆南八年二月自荆南復為山南東道節度使十二年加檢校右僕射十四年九月卒于鎮</hi>
<hi>贈司空</hi>祖某官諱泳<hi>樊曰泳試大理評事累贈兵部尚書</hi>自祖及紹述三世<lb/>
<pb n="KR4c0045_WYG_034-3a"/>
皆以軍謀堪將帥策上第以進<hi>孫曰開元中泳舉草澤科建中元年澤舉賢良</hi>
<hi>方正直言極諫科元和三年四月宗師舉軍謀宏遠堪任將帥科</hi>紹述無所不學於辭<lb/>
於聲<hi>補注聲樂也下言觀樂是巳</hi>天得也<hi>一作天地得也</hi>在衆若無能者嘗<lb/>
與觀樂問曰何如曰<hi>一有某字</hi>後當然巳而果然銘曰<lb/>
惟古於詞必已出降而不能乃剽賊<hi>賊一作脱</hi>後皆指前公<lb/>
相襲<hi>孫曰公然相襲</hi>後漢迄今用一律寥寥久哉莫覺屬神徂<lb/>
聖伏道絶塞<hi>祝曰徂徃也</hi>既極乃通發紹述文從字順各識<lb/>
職有欲求之此其躅<lb/>
<pb n="KR4c0045_WYG_034-3b"/>
　　故中大夫陜府左司馬李公墓誌銘<lb/>
公諱郱<hi>薄經反</hi>字某雍王㑹之後<hi>孫曰㑹當作繪太祖景皇帝之第五子也為隋</hi>
<hi>夏州總管○雍於衆反</hi>王孫道明唐初以屬封淮陽王又追王其<lb/>
祖父<hi>追王之王字音旺</hi>曰雍王長平王<hi>孫曰繪子䞇䞇子道𤣥武德元年六月封道𤣥</hi>
<hi>淮陽王追封繪曰雍䞇為河南王</hi>淮陽生景融<hi>孫曰五年十月道𤣥與黑闥戰於下博道𤣥戰</hi>
<hi>没無嗣以其弟道明嗣為淮陽王終鄆州刺史生景融○一本作長生淮陽王淮陽王生景融</hi>景融親<lb/>
益疎不王生務該務該生思一思一生岌<hi>魚及切</hi>比四世<lb/>
官不過縣令州佐然益讀書為行為士大夫家岌為蜀<lb/>
<pb n="KR4c0045_WYG_034-4a"/>
州晉原尉生公未晬以卒<hi>祝曰子生一歲曰晬説文周年也○晬祖對切</hi>無家<lb/>
母抱置之姑氏以去姑憐而食之<hi>食音嗣</hi>至五六歲<hi>孫曰郱天</hi>
<hi>寳八年生</hi>自問知本末因不復與羣兒戱常黙黙獨處曰吾<lb/>
獨無父母不力學問自立不名為人年十四五<hi>一無年字</hi>能<lb/>
闇記論語尚書毛詩左氏文選凡百餘萬言凜然殊異<lb/>
姑氏子弟莫敢為嬌<hi>一作敵</hi>浸傳之聞諸父<hi>一作浸傳聞之諸父</hi>諸<lb/>
父泣曰吾兄弟尚有子邪迎歸而坐問之應對横從無<lb/>
難<hi>從音蹤</hi>諸父悲喜顧語羣子弟曰<hi>語一/作謂</hi>為汝得師<hi>一作吾為</hi>
<pb n="KR4c0045_WYG_034-4b"/>
<hi>汝得師</hi>於是縱學無不觀以朝邑員外尉選<hi>孫曰選謂選於吏部</hi>魯<lb/>
公真卿<hi>樊曰魯郡顔真卿為吏部侍郎</hi>第其所試文為上等<hi>孫曰試書判拔萃為</hi>
<hi>上等</hi>擢為同官正尉曰文如李尉乃可望此其後比以書<lb/>
判拔萃選為萬年尉為華州錄事㕘軍争事於刺史去<lb/>
官為陸渾令河南尹鄭餘慶薦之朝<hi>孫曰元和十年十月鄭餘慶為河南</hi>
<hi>尹</hi>拜南鄭令<hi>補注南鄭興元屬縣疑此處有脱誤</hi>尹家奴以書抵縣請事<lb/>
公走府出其書投之尹前尹慙其庭中人曰令辱我令<lb/>
辱我<hi>一無上三字</hi>且曰令退遂怨之拾掇三年無所得拜宗<lb/>
<pb n="KR4c0045_WYG_034-5a"/>
正丞宰相以文理白為<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>州刺史公喜曰吾將有為也<lb/>
讒宰相者言之上曰是與其故故得用改拜陜州左司<lb/>
馬<hi>孫曰陜虢節度使衛中行辟佐其府</hi>公又喜曰是官無所職吾其不以<lb/>
吏事受責死矣長慶元年某月丙辰<hi>俗本無某月字</hi>以疾卒春<lb/>
秋七十三公内外行完潔白奮厲再成有家士大夫談<lb/>
之夫人博陵崔氏朝邑令友之之女其曽伯父𤣥暐有<lb/>
功中宗時<hi>樊曰長慶四年六月𤣥暐為鳯閣侍郎同平章事神龍元年正月率羽林兵誅張易之昌</hi>
<hi>宗迎太子監國是為中宗</hi>夫人高明遇子婦有節法進見侍側肅如<lb/>
<pb n="KR4c0045_WYG_034-5b"/>
也七男三女邠為澄城主簿其嫡激鄜城令放芮城尉<lb/>
漢監察御史<hi>樊曰漢字南紀元和七年進士時為監察御史終於宗正少卿</hi>滻洸潘<hi>集注</hi>
<hi>滻字經野洸字正武潘字子及○滻音産洸音光</hi>皆進士<hi>樊曰舊史漢弟滻洸潘皆登進士第潘大</hi>
<hi>中初為禮部侍郎</hi>及公之存内外孫十有五人五月庚申塟華<lb/>
隂縣東若干里漢韓氏壻也<hi>補注漢即公壻</hi>故予與為銘其詞<lb/>
曰<lb/>
愈下而㣲既極復飛其自公始公多孫子將復其祀<hi>其一</hi>
<hi>作廟</hi>
<pb n="KR4c0045_WYG_034-6a"/>
　　故幽州節度判官贈給事中清河張君墓誌銘<lb/>
　　　<hi>樊曰張徹為范陽府監察御史其帥張𢎞靖也誌不出𢎞靖姓名但書曰帥諱之焉耳</hi>
張君名徹字某以進士<hi>祝曰徹中進士第在元和四年</hi>累官至范陽府監<lb/>
察御史長慶二年今牛宰相為御史中丞<hi>祝曰元和十五年十二月</hi>
<hi>牛僧孺為御史中丞</hi>奏君名迹中御史選詔即以為御史其府惜<lb/>
不敢畱遣之而密奏幽州將父子繼續不廷選且久今<lb/>
新收臣又始至<hi>孫曰長慶元年二月幽州節度使劉總請去位三月以總為太平軍節度使以</hi>
<hi>宣武軍節度使張𢎞靖為幽州節度使代總</hi>孤怯湏強佐乃濟發半道有詔<lb/>
<pb n="KR4c0045_WYG_034-6b"/>
以君還之乃遷殿中侍御史加賜朱衣銀魚至數日軍<lb/>
亂怨其府從事盡殺之而囚其帥且相約張御史長者<lb/>
毋侮辱轢蹙我事<hi>轢音厯</hi>無罪無庸殺置之帥所居<hi>樊曰長慶</hi>
<hi>元年七月幽州軍亂囚節度使張𢎞靖於薊門館殺判官韋雍張宗元崔仲卿鄭塤都虞候劉操押牙張抱元</hi>
<hi>等取朱滔子洄為畱後以徹長者不殺置之於薊門館</hi>月餘聞有中貴人自京師<lb/>
至君謂其帥公無負此土人上使至可因請見自辯幸<lb/>
得脱免歸即推門求出守者以告其魁魁與其徒駭曰<lb/>
必張御史御史忠義必為其帥告此餘人不如遷之别<lb/>
<pb n="KR4c0045_WYG_034-7a"/>
館即與衆出君<hi>與一作以</hi>君出門罵衆曰汝何敢反前日吳<lb/>
元濟斬東市昨日李師道斬於軍中<hi>孫曰元和十二年十一月元濟斬於</hi>
<hi>獨栁樹十四年二月師道為其兵馬使劉悟所殺</hi>同惡者父母妻子皆屠死肉<lb/>
餧狗䑕鴟鵶<hi>樊曰新史書徹事大抵出公此誌其所書罵賊語凡削六字改一字筆削固史氏事</hi>
<hi>然而改餧為飽則不若公語且有來處此前漢陳餘所謂以肉餧虎也</hi>汝何敢反汝何敢<lb/>
反行且罵衆畏惡其言不忍聞且虞生變即繫君以死<lb/>
君抵死口不絶罵衆皆曰義士義士或收瘞之以俟事<lb/>
聞天子壯之贈給事中其友侯雲長佐鄆使請於其帥<lb/>
<pb n="KR4c0045_WYG_034-7b"/>
馬僕射<hi>補注鄆曹濮節度使馬總也</hi>為之選於軍中得故與君相知<lb/>
張恭李元實者使以幣請之范陽范陽人義而歸之以<lb/>
聞詔所在給船轝<hi>音預</hi>傳歸其家賜錢物以塟長慶四年<lb/>
<hi>一作三年</hi>四月某日其妻子以君之喪塟於某州某所君弟<lb/>
復亦進士<hi>孫曰元和元年復中進士</hi>佐汴宋得疾變易喪心驚惑不<lb/>
常君得間即自視衣褥薄厚節其飲食而七筯進養之<lb/>
<hi>一無養字</hi>禁其家無敢高語出聲醫餌之藥其物多空青雄<lb/>
黄<hi>嚴曰空青山出銅處銅精薫則生空青腹中空如楊梅者勝雄黄出武都山塊方數寸明徹如雞冠者佳</hi>
<pb n="KR4c0045_WYG_034-8a"/>
諸竒怪物劑錢至數十萬營治勤劇皆自君手不假之<lb/>
人家貧妻子常有飢色祖踐某官父休某官妻韓氏禮<lb/>
部郎中某之孫<hi>祝曰雲卿之孫</hi>汴州開封尉某之女<hi>祝曰俞之女</hi>於<lb/>
余為叔父孫女君常從余學選於諸生而嫁與之孝順<lb/>
祗修羣女效其所為男若干人曰某女子曰某銘曰<lb/>
嗚呼徹也世慕顧以行子掲掲也<hi>掲音羯</hi>噎喑以為生<hi>噎一</hi>
<hi>結切喑於金切</hi>子獨割也為彼不清作玉雪也仁義以為兵用<lb/>
不折缺也知死不失名得猛厲也<hi>厲嚴也○厲協韻音烈</hi>自申於<lb/>
<pb n="KR4c0045_WYG_034-8b"/>
闇明莫之奪也我銘以貞之不肖者之呾也<hi>呾相呵也○呾音怛</hi>
　　故河南府法曹參軍盧君夫人墓誌銘<lb/>
　　　<hi>補注公室盧氏之母夫人苖氏也</hi>
夫人姓苖氏諱某字某上黨人<hi>孫曰上黨長子縣人</hi>曾大父襲䕫<lb/>
贈禮部尚書大父殆庶贈太子太師<hi>樊曰以宰相世系考之襲䕫生殆庶</hi>
<hi>延嗣殆庶生如蘭晉鄉襲䕫殆庶所贈官疑晉鄉仕至宰相而贈也</hi>父如蘭仕至太子司<lb/>
議郎汝州别駕<hi>樊曰此云别駕而表云永王府諮議參軍當以此為正</hi>夫人年若<lb/>
干嫁法曹盧府君<hi>一作嫁范陽盧府君下再有府君二字</hi>諱貽有文章德行<lb/>
<pb n="KR4c0045_WYG_034-9a"/>
其族<hi>言盧氏之族</hi>世所謂甲乙者卒先夫人夫人生能配其賢<lb/>
殁能守其法男二人於陵渾女三人皆嫁為士妻<hi>韓曰夫人</hi>
<hi>長女壻河南緱氏主簿唐充次亡公其季女壻也</hi>貞元十九年四月四日卒於<lb/>
東都敦化里年六十有九其年七月某日<hi>七月一作八月</hi>袝於<lb/>
法曹府君墓在洛陽龍門山其季女壻昌黎韓愈為其<lb/>
誌銘<hi>其一作之</hi>其詞曰<lb/>
赫赫苗宗族茂位尊或毗於王或貳於藩是生夫人<hi>是一</hi>
<hi>作厥</hi>載穆令聞爰初在家孝友惠純享乃于行<hi>一作乃及于行</hi>克<lb/>
<pb n="KR4c0045_WYG_034-9b"/>
嫓德門<hi>嫓匹詣切克一作光</hi>肅其禮容<hi>一作為禮一作禮瞿</hi>裕其為仁法曹<lb/>
之終諸子實幼焭焭其哀介介其守循道不違厥聲彌<lb/>
邵<hi>一作既克其家厥聞愈邵</hi>三女有從二男知教閭里歎息母婦思<lb/>
傚歲時之嘉嫁者來寧累累外孫<hi>累力追切一本作纍纍</hi>有㩦有<lb/>
嬰扶牀坐膝嬉戱讙爭既壽而康既備而成不歉于約<lb/>
不矜于盈伊昔淑哲或圖或書嗟<graphic n="KR2235" url="https://raw.githubusercontent.com/kanripo/KR-Gaiji/master/images/KR2235.png" mimeType="image/png"/>夫人孰與為儔刻<lb/>
銘寘墓<hi>寘一作誌</hi>以贊碩休<lb/>
　　故貝州司法參軍李君墓誌銘<lb/>
<pb n="KR4c0045_WYG_034-10a"/>
　　　<hi>韓曰叅軍李翺習之之祖習之嘗自為其皇祖實錄其行治皆如誌所書翺之實錄終曰先祖</hi>
　　　<hi>有美而不知不明也知而不傳不仁也翺欲傳懼文章不足以稱頌道德光耀來世是以頓首</hi>
　　　<hi>欲假辭於執事者亦惟不斥其愚而為之傳焉意翺乞公銘之辭也</hi>
貞元十七年九月丁卯隴西李翺合塟其皇祖考貝州<lb/>
司法㕘軍楚金皇祖妣清河崔氏夫人<hi>孫曰夫人父球兖鄆懐三州刺</hi>
<hi>史</hi>于汴州開封縣某里昌黎韓愈紀其世著其德行以<lb/>
識其塟其詞曰<lb/>
由凉武昭王六世至司空<hi>孫曰凉武昭王名暠字𤣥感晉安帝時自稱西凉公在位</hi>
<pb n="KR4c0045_WYG_034-10b"/>
<hi>十七年子翻字士舉位車騎將軍祁連酒泉晉昌太守翻子寶字懷素鎮北將軍寶子沖字思順後魏後文時</hi>
<hi>封清淵縣侯卒贈司空沖暠曽孫也今云六世誤矣○凉一作梁者非是</hi>司空之後二世為<lb/>
刺史清淵侯<hi>孫曰沖子延實字禧都督青州刺史延實子彬字子儒襲祖爵清淵縣侯卒贈齊州</hi>
<hi>刺史子桃枝襲封</hi>由侯至于貝州凡六世<hi>孫曰桃枝𤣥孫詔諮議叅軍詔子楚金○</hi>
<hi>一作五世</hi>其德行曰事其兄如事其父其行不敢有出焉<hi>孫曰</hi>
<hi>楚金伯兄惟慎楚金事之如父在每事必請惟慎曰汝年亦長矣毎事必擾我何為楚金曰不請非不能為此</hi>
<hi>也不滿乎人心其請如初見實錄</hi>其夫人事其姒如事其姑<hi>孫曰姒惟慎之妻鄭</hi>
<hi>也○一作姊非</hi>其於家不敢自專焉其在貝州其刺史不悦於<lb/>
<pb n="KR4c0045_WYG_034-11a"/>
民<hi>悅一作慈嚴曰李習之皇祖實錄云刺史嚴正晦</hi>將去官民相率讙譁手瓦<lb/>
石<hi>一有而字</hi>胥其出擊之<hi>一本胥作需無其字</hi>刺史匿不敢出州縣吏<lb/>
由别駕已下不敢禁司法君奮曰是何敢爾屬小吏百<lb/>
餘人持兵杖以出立木而署之曰刺史出民有敢觀者<lb/>
殺之木下民聞皆驚相告散去<hi>樊曰實錄貝州刺史嚴正晦黜官百姓舊不樂</hi>
<hi>其政將俟其出斃之以瓦石錄亊叅軍謂楚金曰若之何楚金請攝錄事叅軍乃如之楚金於是集小吏百餘</hi>
<hi>人皆持兵無兵者皆持樸理長木道中令曰使君出百姓敢有出觀杖殺大木下及正晦出百姓莫敢動</hi>後<lb/>
刺史至加禮擢任貝州由是大理<hi>樊曰後刺史至委政楚金姦吏皆務情告</hi>
<pb n="KR4c0045_WYG_034-11b"/>
<hi>貝州於是大治</hi>其塟日翺既遷貝州君之喪于貝州<hi>于貝州一本無貝字</hi>
<hi>一本無州字</hi>殯于開封遂遷夫人之喪于楚州八月辛亥至<lb/>
于開封壙于丁已<hi>補注説文云壙塹穴</hi>墳于九月辛酉窆于丁卯<lb/>
<hi>補注説文窆塟下棺也周禮及窆執斧是也○窆彼驗切</hi>人謂李氏世家也侯之五<lb/>
世仕不遂<hi>一無五字○一作仕不遷遂</hi>蘊必發其起而大乎四十年<lb/>
而其兄之子衡<hi>孫曰惟慎子五人衡其第二子也貞元七年自常州刺史鎮湖南八年徙鎮江</hi>
<hi>西召為給事中</hi>始至户部侍郎君之子四人官又卑翺其孫也<lb/>
有道而甚文固於是乎在<hi>樊曰甚文字出左傳楚子西曰光又甚文觀翺實錄亦可</hi>
<pb n="KR4c0045_WYG_034-12a"/>
<hi>見其甚文矣魯直詩云習之實錄塟皇祖斯文如女有正色云云○一本無固字</hi>
　　處士盧君墓誌銘<lb/>
　　　<hi>韓曰公前銘盧君夫人此又銘其子於陵</hi>
處士<hi>一本有盧君字</hi>諱於陵其先范陽人父貽為河南法曹㕘<lb/>
軍河南尹與人有仇誣仇與賊通收掠取服法曹曰我<lb/>
官司也我在不可以為是廷爭之以死河南怒命牽捽<lb/>
之<hi>祝曰捽繫也○捽昨莫切</hi>法曹争尤強遂并收法曹竟奏殺仇籍<lb/>
其家而釋法曹法曹出徑歸卧家念河南勢弗可敗氣<lb/>
<pb n="KR4c0045_WYG_034-12b"/>
憤弗食歐血卒東都人至今猶道之處士少而孤母夫<lb/>
人憐之<hi>孫曰貽娶苗氏太師晉卿兄如蘭之女有子二人於陵渾女三人長嫁唐充幼適公</hi>讀書<lb/>
學文皆不待彊教卒以自立在母夫人側油油翼翼不<lb/>
忍去時歲母夫人既終<hi>孫曰貞元十九年四月四日苗氏卒年六十九</hi>育幼弟<lb/>
與歸宗之妹經營勤甚未暇進仕也年三十有六元和<lb/>
二年五月壬辰以疾卒有男十歲曰義女九歲曰孟有<lb/>
女生處士卒後未名於其年九月乙酉其弟渾以家有<lb/>
無塟以車一乗<hi>一或作十</hi>於龍門山先人兆愈於處士妹壻<lb/>
<pb n="KR4c0045_WYG_034-13a"/>
也為其誌且銘其後曰<lb/>
貴兮富兮如其材得何數兮名兮壽兮如其人豈無有<lb/>
兮彼皆逢其臧子獨迎其凶兹命也耶兹命也耶<lb/>
　　故太學博士李君墓誌<lb/>
太學博士頓丘李干<hi>一本作干下同</hi>余兄孫壻也年四十八<hi>孫曰</hi>
<hi>干大厯元年生</hi>長慶三年正月五日卒其月二十六日穿其妻<lb/>
墓而合塟之在某縣某地子三人皆幼初干以進士<hi>樊曰</hi>
<hi>元和十年干中進士第年四十</hi>為鄂岳從事<hi>樊曰十一年李道古為鄂岳觀察使辟干為從事</hi>
<pb n="KR4c0045_WYG_034-13b"/>
遇方士栁賁<hi>一作泌</hi>彼受藥法服之往往下血比四年病<lb/>
益急乃死其法以鈆滿一鼎<hi>孫曰説文鈆青金也一曰錫之類</hi>按中為<lb/>
空<hi>按字上一有以物二字</hi>實以水銀葢封四際燒為丹沙云余不<lb/>
知服食説自何世起殺人不可計而世慕向之益至此<lb/>
其惑也在文書所記及耳聞傳者<hi>耳聞一作耳相聞</hi>不説今直<lb/>
取目見親與之游而以藥敗者六七公以為世誡工部<lb/>
尚書歸登<hi>孫曰登字沖之元和十四年六月為工部尚書</hi>殿中侍御史李虛中<lb/>
<hi>補注虛中字常容</hi>刑部尚書李遜<hi>孫曰遜字友道長慶三年正月拜刑部尚書</hi>遜弟<lb/>
<pb n="KR4c0045_WYG_034-14a"/>
刑部侍郎建<hi>補注建字杓直</hi>襄陽節度使工部尚書孟簡<hi>孫曰簡字</hi>
<hi>幾道元和十三年五月為山南東道節度使加工部尚書</hi>東川節度御史大夫盧坦<lb/>
<hi>孫曰坦字保衡元和八年五月除東川節度使兼御史大夫</hi>金吾將軍李道古此其<lb/>
人皆有名位世所共識工部既食水銀得病自説若有<lb/>
燒鐡杖自顛貫其下者摧而為火射竅節以出狂痛號<lb/>
呼乞絶其裀席得水銀<hi>一作其茵席嘗得水銀</hi>發且止唾血十數<lb/>
年以斃<hi>孫曰元和十五年六月登卒</hi>殿中疽發其背死<hi>孫曰元和八年六月虛中</hi>
<hi>卒</hi>刑部且死謂余曰我為藥誤<hi>孫曰長慶六年正月遜卒</hi>其季建一<lb/>
<pb n="KR4c0045_WYG_034-14b"/>
旦無病死<hi>孫曰長慶元年二月建卒</hi>襄陽黜為吉州司馬<hi>孫曰元和十五年三</hi>
<hi>月簡貶吉州司馬</hi>余自袁州還京師<hi>樊曰是歲九月公自袁召還為國子祭酒</hi>襄陽<lb/>
乗舸邀我於蕭州屏人曰我得秘藥不可獨不死今遺<lb/>
子一器可用棗肉為丸服之别一年而病有家至<hi>一作有其</hi>
<hi>家人至</hi>訊之曰前所服之藥誤方且下之下則平矣病二歲<lb/>
竟卒<hi>孫曰長慶三年十二月簡卒</hi>盧大夫死時溺出血肉痛不可忍<lb/>
乞死及金吾以栁賁得罪食賁藥五十死海上<hi>樊曰道古因皇</hi>
<hi>甫鏄薦栁賁于憲宗賁治丹劑憲宗服之遽棄萬國穆宗即位以賁付京兆府決死道古貶循州司馬元和十</hi>
<pb n="KR4c0045_WYG_034-15a"/>
<hi>年九月亦以藥死貶所</hi>此可以為誡者也<hi>嚴曰后山詩話云退之為李干誌叙當世名貴</hi>
<hi>服金石藥欲生而死者數輩著之石藏之地下此特為一世誡耶而竟藥死故白傅云退之服硫黄一病竟不</hi>
<hi>痊是也</hi>蘄不死乃速得死謂之智可不可也五榖三牲<hi>補注</hi>
<hi>下文云豚魚雞是也</hi>鹽醯果蔬人所常御人相厚勉必曰強食今<lb/>
惑者皆曰五榖令人夭不能無食當務减節鹽醯以濟<lb/>
百味豚魚雞三者古以養老反曰是皆殺人不可食一<lb/>
筵之饌禁忌十常不食二三不信常道而務鬼怪臨死<lb/>
乃悔後之好者又曰彼死者皆不得其道也我則不然<lb/>
<pb n="KR4c0045_WYG_034-15b"/>
始病曰藥動故病病去藥行乃不死矣及且死又悔嗚<lb/>
呼可哀也已可哀也已<hi>補注孔毅夫雜説云張籍哭退之詩云為出二侍女合弹琵琶</hi>
<hi>筝白樂天思舊詩云退之服硫黄一病竟不痊退之嘗譏人不解文字飲而自敗於女妓耶作李博士墓誌戒</hi>
<hi>人服金石藥而自餌硫黄耶又後山嗟哉行亦云韓子作誌還自屠白笑未竟人復吁正謂此耳</hi>
　<lb/>
　<lb/>
　<lb/>
　五百家注昌黎文集巻三十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>五百家注昌黎文集巻二十五</head> <lb/>
    <p>
<pb n="KR4c0045_WYG_025-1a"/>
欽定四庫全書<lb/>
　五百家注昌黎文集巻二十五<lb/>
　　　　　　　　　　　　宋　魏仲舉　編<lb/>
　　誌銘<lb/>
　　　唐故登封縣尉盧殷墓誌<lb/>
　　　　<hi>一本無唐故樊曰孟郊有弔盧殷詩十首其一云登封草木深登封道路㣲日月不與光</hi>
　　　　<hi>莓苔空生衣可憐無子翁蚍蜉緣病肌攣卧歲時長漣漣但幽噫幽噫虎豹間此外相訪</hi>
　　　　<hi>稀至親唯有詩抱心死有歸河南韓先生後君作因依磨一片嵌巖書千古光輝謂公此</hi>
<pb n="KR4c0045_WYG_025-1b"/>
　　　　<hi>銘也</hi>
元和五年十月日范陽盧殷以故登封縣尉卒登封年<lb/>
六十五君能為詩自少至老詩可錄傳者在紙凢千餘<lb/>
篇無書不讀然止用以自資為詩與諌議大夫孟簡協<lb/>
律孟郊監察御史馮宿好期相推挽<hi>祝曰選或推或挽○推他回切</hi>卒<lb/>
以病不能為官在登封盡冩所為詩投故宰相東都留<lb/>
守鄭餘慶<hi>孫曰元和三年六月以故相鄭餘慶為東都留守</hi>留守數以帛米周<lb/>
其家書薦宰相宰相不能用竟飢寒死登封將死自為<lb/>
<pb n="KR4c0045_WYG_025-2a"/>
書告留守與河南尹<hi>孫曰元和四年十二月以戸部侍郎房式為河南尹</hi>乞葬已<lb/>
又為詩與常所來往河南令韓愈曰為我具棺留守尹<lb/>
為具凡葬事韓愈與買棺又為作銘十一月某日葬嵩<lb/>
山下鄭夫人墓中君始娶滎陽鄭氏後娶隴西李氏生<lb/>
男輒死卒無子女一人學浮屠法不嫁為比丘尼云<lb/>
　　　唐故興元少尹房君墓誌銘<lb/>
　　　　<hi>補注房君武也公嘗為其夫人鄭氏作殯表今又誌其墓</hi>
房故為官族稱世有人自太尉琯<hi>孫曰琯字次律河南人</hi>以德行<lb/>
<pb n="KR4c0045_WYG_025-2b"/>
為相相𤣥宗肅宗<hi>孫曰天寳十五年七月𤣥宗拜琯吏部尚書同平章事至德二年五月罷</hi>
<hi>廣德元年卒贈太尉</hi>名聲益彰徹大行世號其門為太尉家宗族<lb/>
子弟皆法象其賢公曽祖諱𤣥靜尚書膳部郎中厯資<lb/>
簡涇隰四州刺史太尉之叔父也<hi>孫曰𤣥靜父彦雲有二子長曰𤣥基次曰</hi>
<hi>𤣥靜𤣥基子融天后朝正諫大夫同鳳閣鸞臺平章事融子琯</hi>祖諱肱為虢州司馬父<lb/>
諱巒<hi>一作欒</hi>都水使者皆名能守家法<hi>名一作多</hi>公諱武字某<lb/>
以明經厯官至興元少尹謹飭畏愼年七十三以其官<lb/>
終㓜壯為良子弟老為賢父兄厯十二官處事無纎毫<lb/>
<pb n="KR4c0045_WYG_025-3a"/>
過差嘗以殿中侍御史副丹陽軍使其後為盩厔令<hi>祝曰</hi>
<hi>盩厔縣名屬鳳翔○盩張流切音輈厔陟栗切音窒</hi>施州刺史丹陽盩厔施州<hi>一無</hi>
<hi>上六字</hi>吏民至今思之娶滎陽鄭氏女<hi>孫曰鄭絳之女</hi>生男六人<lb/>
其長曰次卿次卿有大才不能俯仰順時年四十餘尚<lb/>
守京兆興平尉然其友皆曰房氏有子也<hi>樊曰次卿字蜀客貞元七</hi>
<hi>年登第公詩有將歸贈孟東野房蜀客其後又有祭蜀客文</hi>次曰次公次膺次回次<lb/>
衡次元始學而未仕女三人皆嫁為士人妻初公之在<lb/>
施州夫人卒焉殯于江陵元和五年次卿與其羣弟奉<lb/>
<pb n="KR4c0045_WYG_025-3b"/>
公之喪自興元至堂殯于伊水之南六年正月次公奉<lb/>
夫人之喪自江陵至遂以其月十四日合葬河南緱氏<lb/>
之高龍原公母弟式自給事中為河南尹<hi>韓曰元和四年十二月以</hi>
<hi>户部貟外郎房式為河南尹</hi>孝友慈良盡費其財以奉公葬未葬之<lb/>
一月詔以河南為御史中丞領宣州觀察使<hi>孫曰元和五年十二</hi>
<hi>月以式為宣歙觀察使</hi>將行<hi>一作往</hi>召河南令韓愈泣謂曰吾兄之<lb/>
葬於是而吾為尹於是吾以為得盡其道於吾兄也今<lb/>
壓於上命不得視吾兄之棺入此土也豈非天耶子與<lb/>
<pb n="KR4c0045_WYG_025-4a"/>
吾兄兒次卿游我重知子凡吾兄之終事將子是託焉<lb/>
愈既不獲辭既助其凡役事退又為銘云<lb/>
有位有名有弟有子從先人葬是謂受祉<lb/>
　　　唐故河南少尹李公墓誌銘<lb/>
　　　　<hi>韓曰李公素也据史李素無傳惟李錡傳附見焉</hi>
元和七年二月一日河南少尹隴西李公卒年五十八<lb/>
斂之三月某甲子葬河南伊闕鳴臯山下前事之月其<lb/>
子道敏哭再拜授使者公行狀以幣走京師乞銘于博<lb/>
<pb n="KR4c0045_WYG_025-4b"/>
士韓愈<hi>孫曰元和七年二月公自職方貟外郎左遷國子博士</hi>曰少尹將以某月<lb/>
日葬<hi>一無某字</hi>宜有銘其不肖嗣道敏杖而執事不敢違次<lb/>
不得跣以請愈曰公行應銘法子又禮葬<hi>一無葬字</hi>敢不諾<lb/>
而銘諸公諱素字某生七歲喪其父<hi>孫曰上元三年素父欒卒</hi>貧不<lb/>
能家母夫人提以歸教畜于外氏<hi>于下一有其字</hi>以明經選主<lb/>
虢之𢎞農簿又尉陜之芮城李丞相泌觀察陜虢以材<lb/>
署運使從事<hi>孫曰貞元元年七月以泌為陜虢觀察水陸運使表素為從事</hi>以課遷尉<lb/>
京兆鄠<hi>祝曰鄠京兆縣名左氏乃舎諸靈臺注在京兆鄠縣孫曰鄠邑名古有扈國○鄠音戸</hi>考<lb/>
<pb n="KR4c0045_WYG_025-5a"/>
滿以書判出其倫選主萬年簿而母夫人固在食其祿<lb/>
母夫人卒三年改尉長安遷監察御史奏貶九卿一人<lb/>
改詹事丞遷殿中侍御史由度支貟外郎<hi>一本度支上有屯田二字</hi>
使侍郎<hi>孫曰元和元年四月以兵部侍郎李巽為度支鹽鐵轉運使</hi>介特<hi>一作持非</hi>不禮<lb/>
其屬大夫士擅喜怒賞罰公獨入讓不受劉闢平上以<lb/>
蜀賞髙崇文<hi>孫曰九月闢誅十月以崇文為西川節度使</hi>尚書省與崇文幕<lb/>
府<hi>與一作以</hi>爭鹽井因革便不便命公使崇文崇文命幕府<lb/>
唯公命從即其日事以䟽奏侍郎外稱其能竟坐前敢<lb/>
<pb n="KR4c0045_WYG_025-5b"/>
抗已衢州饑擇刺史侍郎曰莫如郎中李某遂刺衢州<lb/>
至一月遷蘇州<hi>孫曰時以杜兼為蘓州刺史兼曰李錡且反必且奏族臣上因留為吏部郎中</hi>
<hi>而以素為蘓州刺史</hi>李錡前反<hi>一有權字</hi>將之戌諸州者刺史至斂手<lb/>
無與敵<hi>孫曰二年十月鎭海節度使李錡反先是錡選腹心五人為所部五州鎭將姚志安處蘇州李</hi>
<hi>深處常州趙惟忠處湖州丘自明處杭州髙肅處睦州察刺史動静及將反各令殺其刺史</hi>公至十<lb/>
二日錡反公將左右與賊戰州門不勝賊呼入公端立<lb/>
責以義皆斂兵立不逼錡命械致公軍將斬以徇及境<lb/>
錡敗縛公脫械還走州<hi>樊曰錡反素為志安所敗生致于錡具桎梏釘于船舷未及京</hi>
<pb n="KR4c0045_WYG_025-6a"/>
<hi>口十月潤州大將張子良李奉仙等執錡素獲免</hi>賊急卒<hi>一作竟平</hi>不暇走死民抱<lb/>
扶迎盡出天子使貴人持紫衣金魚以賜居三年州稱<lb/>
治拜河南少尹行大尹事<hi>樊曰六年三月以河南尹郄士美為昭義軍節度使以素</hi>
<hi>為少尹行大尹事七年二月許孟容自兵部侍郎代素為尹</hi>吕氏子炅<hi>古逈切</hi>棄其妻<lb/>
著道士衣冠<hi>著之畧切</hi>謝母曰當學仙王屋山去數月復出<lb/>
間詣公公立之府門外使吏卒脫道士冠給冠帶送付<lb/>
其母黜屬令二人以賊<hi>一作贓非</hi>减民賦錢歲五十萬請緩<lb/>
民輸期一月詔天下輸皆緩一月公一斷治不收聲事<lb/>
<pb n="KR4c0045_WYG_025-6b"/>
常出名上曽祖𢎞泰簡州刺史祖乾秀伊闕令父燮宣<lb/>
州長史贈絳州刺史母夫人燉煌張氏<hi>祝曰燉煌郡名史記還至燉煌</hi>
<hi>○燉音屯煌音皇</hi>其舅叅<hi>一作泰</hi>有大名君之配曰彭城劉氏夫<lb/>
人夫人先卒其葬以夫人袝夫人曽祖曰子𤣥<hi>孫曰子𤣥名知</hi>
<hi>幾</hi>祖曰餗<hi>孫曰餗字鼎卿</hi>皆有大名公之子男四人長曰道敏<lb/>
舉進士其次曰道樞其次曰道本<hi>一有其次曰三字</hi>道易皆好<lb/>
學而文女一人嫁蘇之海鹽尉韋某<hi>一作韋潜</hi>自簡州而下<lb/>
皆葬鳴臯山下銘曰<lb/>
<pb n="KR4c0045_WYG_025-7a"/>
髙其上而坎其中以為公之宫奈何乎公<lb/>
　　　唐故集賢院校理石君墓誌銘<lb/>
　　　　<hi>韓曰洪佐烏重𦙍于河陽公甞有詩及序送之至是卒公祭以文又銘其墓○今本無唐</hi>
　　　　<hi>故集賢院校理七字</hi>
君諱洪字濬川其先姓烏石蘭九代祖猛<hi>或作七代非</hi>始從<lb/>
拓㧞氏入夏<hi>祝曰廣韵引周書王秉王興並賜姓拓至氏又有拓㧞氏初黄帝子昌意少子受封</hi>
<hi>北土黄帝以土德王北俗以土為拓謂后為㧞故以拓跋為氏䟦亦一作㧞或說自云拓天而生抜地而長遂</hi>
<hi>以為氏後魏孝文太和二十年改為元氏夏謂中夏也○拓音託䟦蒲撥切拓或作跖</hi>居河南遂<lb/>
<pb n="KR4c0045_WYG_025-7b"/>
去烏蘭獨姓石氏<hi>孫曰後魏孝文皇帝太和十八年遷都洛陽二十年盡改複姓改烏石蘭</hi>
<hi>止為石氏以河南為望樊日後魏官氏志烏石蘭氏改姓石氏有司空蘭陵公石猛</hi>而官號大司<lb/>
空後七世至行褒官至易州刺史於君為曽祖易州生<lb/>
婺州金華令諱懐一卒葬洛陽北山金華生君之考諱<lb/>
平為太子家令葬金華墓東而尚書水部郎劉復為之<lb/>
銘君生七年喪其母<hi>孫曰洪大厯六年生十二年喪母</hi>九年而喪其父<lb/>
<hi>孫曰大厯十四年喪父</hi>能力學行去黄州錄事叅軍<hi>樊曰李翺薦洪書云明經</hi>
<hi>出身曽任冀州糾曹今云黄州恐傳冩之誤</hi>則不仕而退處東都洛上十餘<lb/>
<pb n="KR4c0045_WYG_025-8a"/>
年行益修學益進交遊益附聲號聞四海<hi>一作方</hi>故相國<lb/>
鄭公餘慶留守東都<hi>孫曰元和三年六月以鄭餘慶為東都留守</hi>上言洪可<lb/>
付史筆李建拜御史<hi>孫曰建字杓直元和三年十月髙郢為御史大夫奏建為殿中侍御</hi>
<hi>史建舉洪自代</hi>崔周禎為補闕皆舉以讓宣歙池之使<hi>孫曰元和五年</hi>
<hi>七月以盧坦為宣歙觀察使</hi>與浙東使<hi>孫曰元和三年正月以薛苹為浙東觀察使</hi>交牒<lb/>
署君從事<hi>從上一有為字</hi>河陽節度烏大夫重𦙍間以幣先走<lb/>
君廬下<hi>間一作聞</hi>故為河陽得<hi>一作/所得</hi>佐河陽軍<hi>孫曰元和五年四月以烏</hi>
<hi>重𦙍為河陽節度使表洪為府叅謀</hi>吏治民寛考功奏從事考君獨於天<lb/>
<pb n="KR4c0045_WYG_025-8b"/>
下為第一元和六年詔下河南徴拜京兆昭應尉校理<lb/>
集賢御書明年六月甲午疾卒年四十二娶彭城劉氏<lb/>
女故相國晏之兄孫<hi>孫曰晏兄弟三人昱大理司直暹杭州刺史㓜則晏也</hi>生男<lb/>
二人八歲曰壬四歲曰申女子二人顧言曰葬死所<hi>孫曰</hi>
<hi>謂止葬長安不歸洛陽也</hi>七月甲申葬萬年白鹿原既病謂其游韓<lb/>
愈曰子以吾銘銘曰<lb/>
生之艱成之又艱若有以為而止於斯<lb/>
　　　唐故江西觀察使韋公墓誌銘<lb/>
<pb n="KR4c0045_WYG_025-9a"/>
　　　　<hi>韓曰韋丹新史列之循吏傳皆取公墓誌及杜牧所作遺愛碑為之</hi>
公諱丹字某<hi>孫曰字文明京兆杜陵人</hi>姓韋氏六世祖孝寛仕周有<lb/>
功以公開號於鄖<hi>祝曰孝寛名叔裕以字行仕周為大司空封鄖國公左氏鄖人軍其郊○</hi>
<hi>鄖音云○一本有號鄖公三字</hi>鄖公之子孫世為大官<hi>孫曰孝寛子津位内史侍郎户</hi>
<hi>部侍郎判尚書事津子琨字𤣥理唐太子詹事封武陽縣侯琨子㓜平岐州叅軍㓜平子抱貞梓州刺史</hi>唯<lb/>
公之父政卒雒縣丞贈虢州刺史<hi>孫曰政為漢州雒縣丞後贈右諫議大夫</hi>
公既孤以甥孫從太師魯公真卿學<hi>一有真卿愛之四字</hi>舉明經<lb/>
第<hi>一作及第</hi>選授硤州逺安令<hi>硤侯夾切</hi>以讓其庻兄入紫閣山<lb/>
<pb n="KR4c0045_WYG_025-9b"/>
事從父熊通五經登科<hi>一作登明經科</hi>厯校書郎咸陽尉佐邠<lb/>
寧軍<hi>孫曰貞元四年七月以張獻甫為邠寧節度使獻甫表丹佐其府</hi>自監察御史為<lb/>
殿中侍御史徴拜太子舎人益有名遷起居郎吳少誠<lb/>
襲許州<hi>孫曰貞元五年八月少誠圍許州</hi>拜河陽行軍司馬未行少誠<lb/>
死<hi>孫曰元和四年十一月少誠卒此時未死死字當作敗</hi>改駕部貟外郎新羅國<lb/>
君死公以司封郎中兼御史中丞紫衣金魚往弔立其<lb/>
嗣<hi>孫曰貞元十六年四月新羅王敬則卒冊命其孫俊邕為開府儀同三司太尉新羅王</hi>故事使<lb/>
外國者常賜州縣官十貟使以名上以便其私號私覿<lb/>
<pb n="KR4c0045_WYG_025-10a"/>
官公將行曰吾天子吏使海外國不足於資宜上請安<lb/>
有賣官以受錢耶即具疏所以上以命有司<hi>上以字下或有為賢</hi>
<hi>二字</hi>與其費至鄆州<hi>鄆音/運</hi>㑹新羅告所當立君死<hi>孫曰丹至鄆州</hi>
<hi>聞俊邕卒國人立其子重熈詔丹還</hi>拜容州刺史容管經畧招討使<hi>孫曰貞元</hi>
<hi>十七年除容管</hi>始城容州周十三里置屯田二十四所化大行<lb/>
詔加大中大夫順宗嗣位拜河南少尹<hi>孫曰貞元二十一年正月德宗</hi>
<hi>崩順宗即位五月以丹為河南少尹</hi>行未至拜鄭滑行軍司馬<hi>孫曰以丹為義成節</hi>
<hi>度使李素行軍司馬</hi>始至襄陽詔拜諫議大夫<hi>孫曰丹自容至襄陽拜右諌議大夫</hi>
<pb n="KR4c0045_WYG_025-10b"/>
既至日言事<hi>一作日言軍事</hi>不阿權臣謇然有直名遂號為才<lb/>
臣劉闢反圍梓州詔以公為東川節度使御史大夫<hi>樊曰</hi>
<hi>八月西川節度使韋臯卒度支副使劉闢自為留後九月徴闢為給事中不受詔議者欲釋不問丹上疏以為</hi>
<hi>今釋闢不誅則朝廷可指臂而使者唯兩京止耳此外誰不為叛上善其言以丹為東川節度使兼御史大夫</hi>
<hi>代李康</hi>公行至漢中上䟽言梓州在圍間守方盡力不可<lb/>
易將徴還入議蜀事劉闢去梓州因以梓州讓髙崇文<lb/>
<hi>孫曰元和元年正月以左行營節度使髙崇文討闢三月丹至漢中表言崇文客軍逺鬬無所資若與梓州綴</hi>
<hi>其士心必能有功四月以崇文為東川節度使副使知節度事</hi>拜晉慈隰等州觀察防<lb/>
<pb n="KR4c0045_WYG_025-11a"/>
禦使<hi>孫曰是月以丹為晉慈隰三州觀察使</hi>自扶風縣男進封武陽郡開<lb/>
國公食邑二千戸將行上言臣所治三州非要害地不<lb/>
足張職為國家費不如屬之河東便<hi>一本有上以為忠四字</hi>一歲<lb/>
拜洪州刺史江南西道觀察使以晉慈隰屬河東<hi>孫曰元和</hi>
<hi>二年正月以宰相杜黄裳為河中晉絳慈隰節度使是日以丹為江西觀察使○一本作以晉慈隰地屬之河</hi>
<hi>東</hi>公既至則計口受俸錢委其餘於官罷八州無事之<lb/>
食者<hi>孫曰洪江饒䖍吉信撫袁八州</hi>以聚其財始教人為瓦屋取材於<lb/>
山召陶工教人陶聚材瓦於場度其費以為估不取贏<lb/>
<pb n="KR4c0045_WYG_025-11b"/>
利凡取材瓦於官業定而受其償<hi>一作賞</hi>從令者免其賦<lb/>
之半逃未復者官與為之<hi>孫曰始民不知屋草茨竹椽乆燥則戞而焚之丹聚工教</hi>
<hi>為陶聚材於場人能為屋者受材瓦于官免半賦</hi>貧不能者禆之財<hi>禆一作卑</hi>載食<lb/>
與漿親往勸之為瓦屋萬三千七百為重屋四千七百<lb/>
<hi>樊曰杜牧作丹遺愛碑云為瓦屋四千間樓四千二百間</hi>民無火憂暑濕則乘其髙<lb/>
别命置南北市營諸軍<hi>孫曰置南北市為營以舎諸軍</hi>歲旱種不入土<lb/>
募人就功厚與之直而給其食業成人不病饑為長衢<lb/>
南北夾兩營東西七里人去渫汙<hi>祝曰易井渫不食注不停汚之謂渫渫息</hi>
<pb n="KR4c0045_WYG_025-12a"/>
<hi>列切介甫本渫作溝</hi>氣益蘇復作南昌縣徙廐于髙地因其廢倉<lb/>
大屋馬以不連死<hi>一作焉以為連廐</hi>明年築堤扞江長十二里<lb/>
䟽為斗門以走潦水公去位之明年江水平堤<hi>孫曰丹派湖入</hi>
<hi>江節以斗門以走暴漲築堤捍江髙五尺長十二里堤成明年江與堤平○一本有既退二字</hi>老㓜泣<lb/>
而思曰無此堤吾屍其流入海矣灌陂塘五百九十八<lb/>
得田萬二千頃<hi>樊曰杜牧作丹遺愛碑云築堤五尺長十二里鑿六百陂塘灌田一萬頃</hi>凡<lb/>
為民去害興利若嗜欲居三年於江西八州無遺便其<lb/>
大如是其細可略也<hi>一無也字</hi>卒有違令當死者公不果於<lb/>
<pb n="KR4c0045_WYG_025-12b"/>
誅杖而遣之去上書告公所為不法者若干條<hi>一無者字</hi>朝<lb/>
廷方勇於治且以為公名才能臣治功聞天下不辨則<lb/>
受垢詔罷官留江西待辨使未至月餘公以疾薨使至<lb/>
辨凡卒所告事若干條皆無絲毫實詔笞卒百流嶺南<lb/>
公能益明春秋五十八薨於元和五年八月六日公好<lb/>
施與家無剰財自校書郎至為觀察使擁吏卒前走七<lb/>
州刺史<hi>孫曰洪州丹所自治故餘七州</hi>與賔客處<hi>一有如布衣時四字</hi>自持卑不<lb/>
易<hi>卑下或有一字</hi>娶清河崔氏故支江令諷之女某官某之孫<lb/>
<pb n="KR4c0045_WYG_025-13a"/>
有子曰寘年十五明經及第嗣其家業後夫人蘭陵蕭<lb/>
氏中書令華之孫殿中侍御恒之女<hi>孫曰華嵩之子</hi>皆先公終<lb/>
有女一人凡公男若干人<hi>樊曰杜牧作遺愛碑云有子三人寘宙岫宙咸通中檢校</hi>
<hi>尚書左僕射同平章事充嶺南節度岫終福建觀察使寘無聞唐史世系表則著寘宙審而遺岫審大理評事</hi>
明年七月壬寅從葬萬年縣<hi>一無縣字</hi>少陵原將葬其從事<lb/>
東平吕宗禮<hi>孫曰宗禮即吕恭字敬叔温之弟</hi>與其子寘謀曰我公宜<lb/>
得銘得銘不朽矣<hi>一云我公宜得直而不華者銘傳於後固不朽矣</hi>寘來請銘<lb/>
銘曰<lb/>
<pb n="KR4c0045_WYG_025-13b"/>
武陽受業始於太師<hi>補注太師即顔真卿</hi>以官讓兄自待不疑勤<lb/>
於紫閣取益以卑可謂有源卒用無疵慊慊為人<hi>慊音歉</hi>
矯矯為官爰及江西功德具完名聲之下獨處為難辨<lb/>
而益明仇者所歎<hi>音灘</hi>碑于墓前維昭美故納銘墓中以<lb/>
識公墓<hi>識式志切</hi>
　　　唐故河南府王屋縣尉畢君墓誌銘<lb/>
畢氏出東平<hi>孫曰畢氏本畢公髙之後其後世為東平湏昌人</hi>厯漢魏晉<hi>孫曰晉有</hi>
<hi>畢諶為中書郎諶子卓字茂世大興末為吏部郎</hi>宋齊梁陳士大夫不絶<hi>孫曰北史</hi>
<pb n="KR4c0045_WYG_025-14a"/>
<hi>畢敬衆子元賓父子相繼為兖州刺史元賔六子祖杇祖髦祖歸祖旋祖榮祖暉祖歸子義暢祖榮子義允義</hi>
<hi>允子僧要祖暉子義勰義雲</hi>入國朝有為司衛少卿貝邢廬許州刺<lb/>
史者曰憬<hi>孫曰憬河南偃師人武后時為司衛少卿</hi>憬之子構<hi>孫曰構字隆澤○一本構</hi>
<hi>作稱</hi>累官至吏部尚書卒贈黄門監是為景公<hi>孫曰構少舉進士開</hi>
<hi>元二年卒樊曰按新史畢景公自吏部尚書徙廣州都督明皇立授河南尹進戸部尚書遽改太子詹事卒贈</hi>
<hi>黄門監謚曰景而此云累官至戸部尚書卒豈其字誤耶</hi>景公生抗<hi>一作炕</hi>為廣平太<lb/>
守抗安祿山城䧟覆其宗贈戸部尚書尚書生坰家破<lb/>
時坰始生四歲與其弟増以俱小漏名籍得不誅為賞<lb/>
<pb n="KR4c0045_WYG_025-14b"/>
口賊中寳應二年河北平<hi>孫曰是歲七月改為廣德</hi>宗人宏以家財<lb/>
贖出之求増不得増長為河北從事兼官至御史中丞<lb/>
坰既至長安宏養於家教讀書明經第宏死坰益壯始<lb/>
自别為畢氏厯尉臨渙安邑王屋年六十一以元和六<lb/>
年二月二日卒於官初罷臨渙徐州節度張建封慕廣<lb/>
平之節死<hi>一作死節</hi>聞君篤行能官請相見署諸從事攝符<lb/>
離令四年及尉王屋徐之從事有為河南尹者<hi>樊曰元和六年</hi>
<hi>以杜兼為河南少尹半歲拜大尹兼嘗佐徐泗軍與坰同僚</hi>聞君當來喜謂人曰河<lb/>
<pb n="KR4c0045_WYG_025-15a"/>
南庫歲入錢<hi>一作歲出入錢</hi>以千計者五六十萬湏謹廉吏今<lb/>
畢侯來吾濟矣繼數尹<hi>孫曰杜兼卒房式郄士美相繼尹河南坰任職如故</hi>諸署<lb/>
於府者<hi>諸一作請</hi>無不變而畢侯固如初竟以其職死君睦<lb/>
親善事過客未嘗問有無既卒家無一錢凡棺與葬事<lb/>
<hi>葬一作墓</hi>皆同官與相識者事之娶清河張氏女生男四人<lb/>
曰鎬鉟銶銳<hi>鎬胡道切鉟匹眉切銶音求</hi>女子三人其長學浮屠法<lb/>
為比丘尼其季二人未嫁以其月二十五日從葬偃師<lb/>
之土婁銘曰<lb/>
<pb n="KR4c0045_WYG_025-15b"/>
上古愛民為官求人茍可以任位加其身其後喜權人<lb/>
自求官退而緩者身後人先故廣平死節而子不荷其<lb/>
澤王屋謹廉而神不福其謙嗚呼天與人茍無傷其穴<lb/>
與墳<lb/>
　　　唐故試大理評事胡君墓銘<lb/>
　　　　<hi>補注胡君名明允</hi>
胡之氏别於陳<hi>孫曰周武王封胡公滿於陳其支子自稱胡氏</hi>明允先河東人<lb/>
<hi>孫曰河中河東人</hi>世勤固載厥身籍文譜進連倫<hi>集注明允之父瑱伯父玖</hi>
<pb n="KR4c0045_WYG_025-16a"/>
<hi>皆登第</hi>惟明允加武資力牛虎柔不持吏夏陽有施為<hi>樊曰</hi>
<hi>夏陽同州屬邑</hi>去平陽民思悲<hi>樊曰平陽晉州郡名</hi>河東土河陸原宜茲<lb/>
人肖後昆五十七不足年孤兒啼死下官母弟証秩大<lb/>
夫<hi>孫曰証字啓中貞元元年登第○証音政韓曰一本作秋大夫非是以証傳考之証未嘗為刑曹而嘗遷</hi>
<hi>左諫議大夫於元和八年也</hi>石君遺哭泣書友韓愈司馬徒<hi>韓曰公時為行</hi>
<hi>軍司馬從裴度平蔡故云司馬徒或謂公是時為太史司馬徒謂司馬遷父子耳以誌無年月日故二說不同</hi>
作後銘系序初<lb/>
　　　唐故襄陽盧丞墓誌銘<lb/>
<pb n="KR4c0045_WYG_025-16b"/>
范陽盧君行簡將葬其父母乞銘於職方貟外郎韓愈<lb/>
<hi>孫曰元和六年秋召公為職方貟外郎</hi>曰吾先世<hi>一作/五</hi>世載族姓書<hi>孫曰盧植</hi>
<hi>字子幹涿郡涿人後漢北中郎將子毓字子家魏司空容城侯毓子挺字子笏泰山太守珽子志字子道軍諮</hi>
<hi>祭酒志子諶字子諒司空從事中郎諶子偃慕容氏營丘太守偃子邈范陽太守邈子𤣥字子真後魏中侍郎</hi>
<hi>𤣥子伯源字湯烏秘書監伯源子道將字祖業燕郡太守道將子懐仁字子友𢎞農太守</hi>吾胄於拓<lb/>
拔氏之𢎞農守守後四代吾祖也<hi>孫曰懐仁子彦卿東宫學士彦卿孫璬</hi>
為沂州錄事叅軍五世而吾父也為襄陽丞始吾父自<lb/>
曹之南華尉厯萬年縣尉至襄陽丞以材任煩能持廉<lb/>
<pb n="KR4c0045_WYG_025-17a"/>
名去襄陽則署鹽鐵府職出入十五年常最其列貞元<lb/>
十三年終其家年六十七殯河南河陰縣吾母燉煌張<lb/>
氏也王父瓘為兖之金鄉令<hi>之一作川</hi>先君殁十三年而夫<lb/>
人終年七十三從殯河陰生子男三人居簡金吾兵曹<lb/>
行簡則吾其次也大理主簿佐江西軍<hi>孫曰佐江西觀察使崔艽幕府</hi>
其㓜可乆女子嫁浮梁尉崔叔寳將以今年十月自河<lb/>
陰啟葬於汝之臨汝縣臨汝原吾曰陰陽星厯近世儒<lb/>
莫學獨行簡以其力餘學能名一世舎而從事於人以<lb/>
<pb n="KR4c0045_WYG_025-17b"/>
財稱葬其父母乞銘以圖長存是真能子矣可銘也遂<lb/>
以銘𢎞農諱懐仁沂州諱璬<hi>音皎</hi>襄陽諱某今年實元和<lb/>
六年<lb/>
　　　唐故河中府法曹張君墓碣銘<lb/>
有女奴抱嬰兒來致其主夫人之語曰妾張圓之妻劉<lb/>
氏也妾夫常語妾云吾常獲私於夫子且曰夫子天下<lb/>
之名能文辭者凡所言必傳世行後今妾不幸夫遇盗<lb/>
死途中<hi>集注李肇國史補云張圓佐韓𢎞舊史𢎞初秉節事無大小委之後乃奏貶圓多怨言及量移</hi>
<pb n="KR4c0045_WYG_025-18a"/>
<hi>誘至汴州極歡而遣之行次八角店白日殺之收其財賂而還然此誌但云遇盗死途中未嘗略及貶謫之意</hi>
<hi>國史補恐未必可信</hi>將以日月葬妾重哀其生志不就恐死遂沈<lb/>
泯敢以其稚子汴兒見先生賜之銘<hi>一作稚子見幸賜之銘一作將賜之</hi>
<hi>銘</hi>是其死不為辱而名永長存所以覆葢其遺𦙍若子<lb/>
若孫且死萬一能有知將不悼其不幸於土中矣又曰<lb/>
妾夫在嶺南時嘗疾病泣語曰吾志非不如古人吾才<lb/>
豈不如今人而至於是而死於是耶若爾吾哀必求夫<lb/>
子銘是爾與吾不朽也愈既哭弔即辭遂敘次其族世<lb/>
<pb n="KR4c0045_WYG_025-18b"/>
名字事終始而銘曰<lb/>
君字直之祖讙父孝新皆為官汴宋間君嘗讀書為文<lb/>
詞有氣有吏才嘗感激欲自奮㧞樹功名以見世初舉<lb/>
進士再不第因去事宣武軍節度使得官至監察御史<lb/>
坐事貶嶺南再遷至河中府法曹叅軍攝虞鄉令有能<lb/>
名進攝河東令又有名遂署河東從事絳州闕刺史攝<lb/>
絳州事能聞朝廷元和四年秋<hi>一有東方二字</hi>有事適東方既<lb/>
還八月壬辰死于汴城西雙丘年四十有七明年二月<lb/>
<pb n="KR4c0045_WYG_025-19a"/>
庚午<hi>韓曰按朔厯二月無庚午若曰庚午則正月晦也</hi>葬于河南偃師妻彭城<lb/>
人世衣冠祖好順泗州刺史父泳卒蘄州别駕女四人<lb/>
男一人嬰兒汴也是為銘<lb/>
　　　唐故太原府叅軍苗君墓誌銘<lb/>
君諱蕃字陳師<hi>孫曰漢有陳蕃故蕃字陳師</hi>其先楚之族大夫亡晉<lb/>
而邑於苗世遂以苗命氏<hi>孫曰楚若敖熊儀生子曰鬬伯比伯比生子良子良生越</hi>
<hi>椒字伯棼以罪誅其子賁皇奔晉晉邑之苗後以為氏</hi>其後有守上黨者惠於民<lb/>
卒遂家壺闗<hi>祝曰壺闗縣名屬潞州</hi>曽大父延嗣<hi>孫曰延嗣父襲䕫髙蹈不仕贈</hi>
<pb n="KR4c0045_WYG_025-19b"/>
<hi>禮部尚書</hi>中書舎人大父含液<hi>孫曰延嗣二子含澤含液含澤開元十年含液八年皆登</hi>
<hi>第</hi>舉進士第官卒河南法曹父頴揚州錄事叅軍君少<lb/>
喪父受業母夫人舉進士第<hi>韓曰貞元十一年登進士第</hi>佐江西使<lb/>
有勞三年使卒<hi>孫曰貞元十一年八月以路寰為江西觀察使蕃佐其府十三年九月寰卒</hi>
後辟不肯留<hi>孫曰後使李巽辟蕃蕃辭</hi>獨䕶其喪葬河南選補太原<lb/>
㕘軍<hi>孫曰河東節度嚴綬表佐其府</hi>假使職獄平貨滋息吏斂手不敢<lb/>
為非年四十有二元和二年六月辛已暴病卒其妻清<lb/>
河張氏以其年十二月丙寅<hi>韓曰以厯推之丙寅為其月十九日</hi>葬君於<lb/>
<pb n="KR4c0045_WYG_025-20a"/>
洛陽平陰之原男三人執規執矩必復其季生君卒之<lb/>
三月君同生昆弟姊凡三人皆先死四室之孤男女凡<lb/>
二十人皆㓜遺資無十金<hi>嚴曰漢以前以鎰名金漢以後以斤名金鎰者二十四兩</hi>
<hi>斤者十六兩諸史傳中或言百金或言萬金皆以一斤為一金十金者十斤金也</hi>無田無家以<lb/>
為歸無族親朋友以為依也天將以是安施耶<hi>樊曰按世系表</hi>
<hi>苗襲䕫生延嗣延嗣生含液含液生頴頴生蕃蕃生著著生愔惲恪愔生台符惲生廷乂又按登科記愔長慶</hi>
<hi>二年惲大和五年恪八年台符大中八年廷乂乾符三年皆相踵登第然有可疑者世系表以愔惲恪為蕃之</hi>
<hi>孫誌謂蕃卒於元和二年男女皆㓜自元和二年至長慶二年甫十五年豈遂有孫登第耶然則世系表蕃之</hi>
<pb n="KR4c0045_WYG_025-20b"/>
<hi>下所謂著者誤矣疑愔惲恪即蕃之子而執規執矩必復者蕃死時㓜而未名特其小字云爾其後遂名愔惲</hi>
<hi>恪也嗚呼蕃死時其困如此其後子孫之盛則如此此為善者可無怠矣</hi>銘曰<lb/>
有行以為本有文以為華恭以事其職而勤以嗣其家<lb/>
位卑而無年吁其奈何<lb/>
　<lb/>
　<lb/>
　<lb/>
　五百家注昌黎文集巻二十五<lb/>
</p>
<p>
</p>
  </div>
</body>
</text>
</TEI>
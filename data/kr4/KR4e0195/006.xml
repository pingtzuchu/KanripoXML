<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>洞麓堂集巻六</head> <lb/>
    <p>
<pb n="KR4e0195_WYG_006-1a"/>
欽定四庫全書<lb/>
　洞麓堂集巻六<lb/>
　　　　　　　　　　　　　明　尹臺　撰<lb/>
　書　雜著<lb/>
　　與徐東溪<lb/>
不奉徳音十數年以僕之積思於公知公之不能遽忘<lb/>
於僕也僕往以伉直誤觝後先權重陽嗾隂搆用磯宸<lb/>
怒幸先皇帝天地大恩雖讒誣入竟不忍置之極譴平<lb/>
<pb n="KR4e0195_WYG_006-1b"/>
生道義相信之友亦復附權相傾不知今且安在乎哉<lb/>
自兹擯歸田隴八年閉户不通四方之問頗得黙坐澄<lb/>
心之騐知聖學所以異於二氏其間毫釐幾㣲之辨致<lb/>
千里懸殊之不可紀極者皆由本之不無少異耳逺荷<lb/>
貺教并遺所刻佳集冗憊中取燈快讀之中間開示藴<lb/>
奥良多第往往發揮㣲㫖似未有大出於髙禪㸃掇之<lb/>
外者至論三教異同則若程子本天本心之云其義卒<lb/>
不一及夫二氏誠與聖人之本同邪則其槌提仁義毁<lb/>
<pb n="KR4e0195_WYG_006-2a"/>
棄禮樂滅天常絶倫理舉聖人之教盡斥之於無用其<lb/>
千里之謬果安從生哉程伯子所云自謂窮理知化而<lb/>
不足以開物成務言為無不周徧實則外於倫理窮髙<lb/>
極逺而不可與入堯舜之道兹説豈不皆可信與公之<lb/>
忠信髙明自足感動四方之士况潜心經學所指述皆<lb/>
透達本原其㣲過髙處則恐禪指之入或累之云耳辱<lb/>
知既深不敢不直犯其諱匆匆妄陳非一二語可遽悉<lb/>
者尚容嗣上敬具之不備<lb/>
<pb n="KR4e0195_WYG_006-2b"/>
　　與羅念葊<lb/>
逖違良覿拜奉徳音諄勤示誨病憊中誦讀頓覺沉疴<lb/>
去體兄徳學邁倫本躬行心得者垂教後學講席大振<lb/>
性命理學之宗舍兄其誰自愧慕道望洋然一得之識<lb/>
㣲有可陳佈者吾儒之道全體大用着著皆實中和位<lb/>
育步步非虛非謂可舍内而騖外亦非謂可專守靈覺<lb/>
之心體不假學問而直截了當自能曠然神悟也近世<lb/>
宗良知家者心説沸揚只縁金溪錯認孟子先立乎其<lb/>
<pb n="KR4e0195_WYG_006-3a"/>
大者一語金溪所看立字謂但存此心則此理自明孟<lb/>
子所謂立者以其能思也所思者心所思而得之者理<lb/>
今曰心即理也但能靈覺便是聖人之道於是遂以詩<lb/>
書為障聞見為外一切屏去之以求所謂靈覺者然即<lb/>
實有所得亦止此心靈覺之妙耳並非所性之理也彼<lb/>
釋氏者有見於心無見於性陸氏之學大率類是朱陸<lb/>
異同辨者紛綸不一而又有囘互兩可者究竟此是則<lb/>
彼非彼是則此非奚容含糊此日陸派盛行至反有斥<lb/>
<pb n="KR4e0195_WYG_006-3b"/>
朱學為異端者且比朱子為洪水猛獸者㣲揆其故大<lb/>
抵世之學者多畏難而趨易耳何也凌空駕虚之竒一<lb/>
語可了易於惑人故從陸者易窮理盡性至命之學積<lb/>
漸而成故從朱者難毋論其他即朱子之徒當時且有<lb/>
失傳如吕氏㳺氏寖入禪學没後勉齋漢卿僅足自守<lb/>
不再傳盡失其㫖如何王金許皆潜畔師説不止草廬<lb/>
一人也至訓詁詞章之儒出入口耳外馳功利放其心<lb/>
而不知求宜乎致虛守寂專求靈覺者得駕俗學之上<lb/>
<pb n="KR4e0195_WYG_006-4a"/>
朱子亦早已斥之豈可反執此以誣紫陽主道問學之<lb/>
流弊哉兄主持正學究辨似是之非豈陸氏陽儒隂釋<lb/>
者比但屏聞見守寂静之説恐流入於禪學不揣鄙陋<lb/>
敬佈祈亮恕不既<lb/>
　　上太宰羅整菴先生<lb/>
臺聞古有尚論百世仰髙山而懐景行嚮往於身所未<lb/>
至者此其人豈欲矯竒好以飾虛志嘐然於人情所不<lb/>
近哉彼見當時之人容未足慊其心之所慕則從而遺<lb/>
<pb n="KR4e0195_WYG_006-4b"/>
思於曠代之逺抑亦是心之感窢然無古今之間故凡<lb/>
此興起之同夫人有之不獨豪傑恢蕩之士為然也雖<lb/>
然彼以當世無是人耳誠有之則所為悅慕景行之心<lb/>
又宜何如而奚必沾沾然曠代之思哉臺至愚不肖每<lb/>
自悼其暴棄之久今犬馬之齒四十而道不知修學無<lb/>
所聞顧未敢遂悍然自置也見時所稱賢人君子又昧<lb/>
不自揆度以為未足慊其心之所慕是以益泛騖而不<lb/>
知反此其志誠可悲矣恭惟太宰公完徳峻望天下人<lb/>
<pb n="KR4e0195_WYG_006-5a"/>
所宗仰臺自結髪已慨然知嚮慕之攸存毎誦法話言<lb/>
推繹其行事以為今世所悦慕而足慊者非是其人乎<lb/>
思庶幾一覿見竟慰平生卒無由致之耿耿之懐又二<lb/>
十年矣夫所謂窢然無古今之間者今或阻於地相去<lb/>
甚近之無難至若是徒嘐然於曠代之逺非真所謂矯<lb/>
竒飾虚自暴棄者之為哉念昔在京時嘗辱公惠一言<lb/>
之教方期藉是以得從厮下之役乃歸數年毎嬰罹憂<lb/>
患以及於艱雖公眉誕之介殊錫之膺且未知其何幾<lb/>
<pb n="KR4e0195_WYG_006-5b"/>
時况所謂平生之耿耿者邪纍然苴削感流華之易逝<lb/>
殆不知所以為心則所思當悠悠何極謹撰古風四首<lb/>
并舊所欲寄未能者具錄以上非敢為佞也外馬湖君<lb/>
委序壽榮禄者尤鹵莽不足導揚萬一倘因覽及而賜<lb/>
之教則臺不世之幸矣南望箕尾神情並往伏祈為道<lb/>
崇厚以迓平格之福幸甚不宣<lb/>
　　與徐相公論江南北盜情<lb/>
伏自上賢秉衡政府鋭心邦家大計海内人士莫不更<lb/>
<pb n="KR4e0195_WYG_006-6a"/>
相滌濯以承休徳治績昭新炳焉宣𢎞之盛矣顧十數<lb/>
年來南北烽烟交横兵搆列省司農告匱嵗征不免苛<lb/>
迫加之往昔貪殘吏遺虛間流民窮盜作日熾而不可<lb/>
祛翦抑其漸靡之致然也今閩廣滇蜀間次第幸少税<lb/>
息獨内地盜黨寖多猖猘若浙西鑛徒肆凶徽饒之界<lb/>
郴旁山猺紛掠敝郡邑諸境未上聞一議驅格其最可<lb/>
畏者江南北劇盜聚黨動以千數百計所盤據皆畿甸<lb/>
財賦要壤宻邇留都根本重地漕輓運輸之襟吭也以<lb/>
<pb n="KR4e0195_WYG_006-6b"/>
江北言之揚州則有史家庄邳州則有大軍營鹺徒横<lb/>
行海中郡縣吏無敢訶禁甚則戕殺徼巡捽縛閫帥有<lb/>
司諱匿弗舉隱忍而已其在江南則蘇常沿海之隩鹺<lb/>
徒煽黨尤盛剽剟官帑焚蕩民居恣行若履故常衣冠<lb/>
豪傑忍為逋藪積嵗無敢一捕治今復聞二方之盗互<lb/>
相串導隂立盟誓以故賍迹易隱姦形難究其犯觸甚<lb/>
不細矣頃某每有諏問告者輒戒毋誦言其狀懼姦黨<lb/>
偵伺之衆都城中外無一非屬耳所及者相門崇峻誰<lb/>
<pb n="KR4e0195_WYG_006-7a"/>
敢輒以殫聞某受門下知予最深仰悉體國忠念憂先<lb/>
未萌因計曩時倭禍幸内地無興亂之氓故主兵者舉<lb/>
事易成今此軰紛訌未已萬一外冦乗之其患可勝指<lb/>
述哉伏望台垣暫秘勿宣黙以意授圓機之士令其觀<lb/>
勢揣形徐為銷解之謀毋俾養小成大則東南幸甚幸<lb/>
甚侍御尹子間相扣質知所得本末更詳倘賜清問彼<lb/>
必不敢隱實也冒溷鈞嚴無任曕遡悚息之至<lb/>
　　與曹侍御光書<lb/>
<pb n="KR4e0195_WYG_006-7b"/>
僕聞執事髙誼舊矣平生所敬信惟貴鄉澹泉公乃澹<lb/>
泉固通執事行事甚悉僕誠願執鞭往從不欲以形迹<lb/>
自拘阻也又詢執事在臺中持法紀甚峻既為中寺豪<lb/>
室所噂哆即於時要人復簡交疎與任繩墨自捷閉薦<lb/>
紳軰故鮮悦焉僕雖素昧交覿然執事處心行己居常<lb/>
數得其概似云屬者僕供撰近列性顓侗伉拙不能瓦<lb/>
合於時中外貴人指惡紛藉而僕漫不知之好進者因<lb/>
伺間媒孽求所仇嫉足比並宜施漁人之計者無若僕<lb/>
<pb n="KR4e0195_WYG_006-8a"/>
與執事之偶相并者也故捷出不意一下石而兩擠之<lb/>
幸皇上天地之仁不令被彈黄雀終飼螻蟻故二人竟<lb/>
脱重譴其亦岌岌乎危矣僕時即欲一明辨乃實以釋<lb/>
執事無故獲黨名之累猶恐批引連類上傷主心下卒<lb/>
不免犯勢觸權之禍故隱忍自誣受咎訕不辭頃疏中<lb/>
所陳述是已今執事方與僕同仕是都僕分宜投轄先<lb/>
踵造求傾吐夙昔同難之情乃執事又念僕病不能見<lb/>
客因枉刺於敝門者凡再僕今病垂瘉禮宜報謁然私<lb/>
<pb n="KR4e0195_WYG_006-8b"/>
心有所不敢者誠思執事在昔於僕未嘗辱一面之授<lb/>
一語之交而讒者以為有過從相問之私僕既俛自誣<lb/>
以遜禍兹復慠然甘補蹈其非則是覆車無戒真中讒<lb/>
口之險詖抑亦徒成欺誑事上者於有證失其宜實之<lb/>
心耳昔人嘗言宵行者能不匿邪不能明其無疑迹僕<lb/>
追惟往事葢久不得明宵行者之迹已其容仍循匿邪<lb/>
之罪以自陷於舛誖故僕苟在仕之日決不敢更求執<lb/>
事一識面用實所無有將或人臣勿欺之一道乎竢他<lb/>
<pb n="KR4e0195_WYG_006-9a"/>
時解官各歸庶幾扁舟㩦李展叙平生相感慕私悰則<lb/>
僕與執事心迹豈不昭然皦白於人己間哉支枕代布<lb/>
殊不罄究幸執事亮之不宣<lb/>
　　與陳泰巖編修<lb/>
僕無似謬通籍於朝出入踰三十年竊睹後先重人無<lb/>
一庶幾古所稱大臣之選者以是往往不見悦於權門<lb/>
僕亦終不敢求悦也第若以嬖奴結深怨則又其最異<lb/>
者耳嗟乎僕抑奚愧於心也哉兹若公之竒材隋珠卞<lb/>
<pb n="KR4e0195_WYG_006-9b"/>
璧見者宜皆興慕而獨不為時所悦暫起復㚄竟未得<lb/>
所致之由豈抑離僕之患邪適接唐金谿使得公上嵗<lb/>
所惠書披誦數過神與意交宛若對晤一室之間想見<lb/>
古士風誼於曠世相感中矣士苟行己無慚即何必髙<lb/>
官穹位乃可自表見於時以今數重人覆車相望則孰<lb/>
與不振迹榮途者之為安乎計公之材必且自足名世<lb/>
進不䇿一代之勲退尚可成一家言宣道徳之奥發潜<lb/>
隱之光其視但烜燿名位於目前者為效久近宜何如<lb/>
<pb n="KR4e0195_WYG_006-10a"/>
僕近奉簡書召承南省舊秩之乏已懇疏乞辭免矣方<lb/>
疾伏枕勉起具復不覺長言欲因慰且少見愚情所困<lb/>
積者<lb/>
　　與陳兩湖<lb/>
弟頃觝怒重人以歸遭其讒黨非搆意忽忽未能無少<lb/>
望故因杜迹耕隴不復敢通四方之問然久之不能竟<lb/>
絶止况在仕多年泛交海内士積之寖廣則書尺答往<lb/>
相仍抑其情有不容拒禁者素交故人靡日不勤慕用<lb/>
<pb n="KR4e0195_WYG_006-10b"/>
於中徒挈然莫可抒寫思以扁舟相過從庶慰饑渇於<lb/>
傾覿間所貯念不知幾朝夕矣乃迄逡巡欲展無從一<lb/>
副人生有願不自獲其行迹若此類非身親驗之未足<lb/>
為紛紛不相悉者道也仰拜來牘知門下衷炯相照殆<lb/>
先得其難言之情己又弟數嵗以先世祠墓墜典弗飭<lb/>
殫其衰秃之力次第稍興舉爰以少間為邑庠校中津<lb/>
梁及鄉社堂館諸倡修嵗為之攘攘棘中重以疾厄死<lb/>
喪婚嫁諸務繣然與日月相纒糾上春男女二孫竝上<lb/>
<pb n="KR4e0195_WYG_006-11a"/>
下十齡以長慧性嬌質時撫弄為娛乃忽夭化於旬月<lb/>
間莊生所喻人一月開口而笑者無幾若弟直嵗計之<lb/>
殆過耳顧有生恒事第可思古人自釋解豈當為達賢<lb/>
呶呶邪然忳邑之久弗宣因夙知不能不動其悢悢讀<lb/>
手示諄復益信此心相感之同非謾云者兹奉簡書謬<lb/>
相及呀然不知所自來燭之武所云少不如人老焉攸<lb/>
用者弟誦之每有餘慚矧敢任當塗舉授所弗稱乎己<lb/>
懇疏辭免并貽書所知力謝之想當如所請來賜槩不<lb/>
<pb n="KR4e0195_WYG_006-11b"/>
敢承謹以完璧弟昨偶劇疾今浹旬始克强憊占復囷<lb/>
積殊未究萬一<lb/>
　　與劉養旦<lb/>
日遣僮奉狀訊記室獲承復音再詢雲屏叅戎因悉綵<lb/>
娛多慶經業之傳且有人所謂日享事實之樂於天常<lb/>
中者公既深嚌其胾矣昨㑹李石塘公共歎媢忌軰猶<lb/>
有中憸射之計於髙賢者縱彼蠆尾得施果能致加損<lb/>
汩公所性之定邪僕自笑平生愚戅頃嘗觝權搆訕其<lb/>
<pb n="KR4e0195_WYG_006-12a"/>
甘心兹舉者必以能㸃湼人終身所媒孽似無可更明<lb/>
之日矣乃今不圖公論尚一二著白則此為公成貝錦<lb/>
抑安足掛諸齒頰間哉僕衰劣未堪時用懇辭不獲徒<lb/>
有蚉負之懼今且勉暫出少副君相旁取至意俟後徐<lb/>
以情籲何如耳苟試不可安知無矜而諒之者若例以<lb/>
難進之云則豈僕之所能與也<lb/>
　　與薛仲常年兄<lb/>
憶在庚戌之嵗與公别之京師矣其時二人者年皆未<lb/>
<pb n="KR4e0195_WYG_006-12b"/>
衰乃盛氣尚勃勃也今荏苒餘二十年公所成述既焯<lb/>
然足名海内乃弟顯晦碌碌行藏尚制于人向以得罪<lb/>
權重致遭其嗾誣甚矣今謬承簡書相及懇辭顧莫之<lb/>
獲勉為兹出其亦泚顔于覆轍之無戒矣乎然以弟之<lb/>
猥劣多疾矧年復至難支强其能以嵗月淹邪辱諭及<lb/>
元洲黄涯二兄在仕列弟每比之太白孤配于弦月者<lb/>
然二兄固少弟數嵗其求退稍後自不妨弟安能似之<lb/>
也喜聞公神用充茂著作日富有道不即行明其說以<lb/>
<pb n="KR4e0195_WYG_006-13a"/>
竢後之我信焉其所遺豈不逺且大哉考亭之學今人<lb/>
士將目為異端矣淵源録之刻甚有闗于世教其功非<lb/>
淺小者惠示沃我宏多矣外委劉君云云悉别楮使促<lb/>
還報遽率未及萬一惟兄亮之不備<lb/>
　　與陸平泉宗伯<lb/>
小僮比還伏拜手教恍若慰對覿於南時者然計陳迹<lb/>
已忽又七八年矣流光迅迫慕道望洋曽彼岸未得一<lb/>
窺其想像假令後此復百年亦祗若今之視昔耳奈何<lb/>
<pb n="KR4e0195_WYG_006-13b"/>
奈何惟翁髙明獨悟塵物不入其胸中久矣心驀聖奥<lb/>
不可即見本來面目邪聞在朝數興歸念此不無着寂<lb/>
厭煩之弊向教中亦嘗及此得非髙明之克乃其偏猶<lb/>
有未盡祛與葢吾儒所以異於二氏惟在仁體幾㣲之<lb/>
辨其相懸實不出此以今英主之隆賢相輔翊時乎得<lb/>
之良難矣翁負沂温之望上下傾誠以相注謂非行道<lb/>
之時可乎哉正人在位則國勢自重不必竭精華於事<lb/>
功乃為效報輸中之實翁其念之念之僕年至涉勞即<lb/>
<pb n="KR4e0195_WYG_006-14a"/>
病不日欲為入考之補庶幾一面圖傾悉葢僕失懲前<lb/>
之覆轍復有此出近於懵時昧勢視翁事固大不侔然<lb/>
亦未敢即求去須相見别議之耳兹不暇他叙呫呫遽<lb/>
及此恃相知之獨深也<lb/>
　　與茅鹿門<lb/>
僕昔從漸山先生門得奉公英采繼再覿京師則自謂<lb/>
大濶逖非平生慕用不相違之始願矣久之以愚戅不<lb/>
為先後重人所容避咎而南與中朝士遂稀通請承公<lb/>
<pb n="KR4e0195_WYG_006-14b"/>
宦轍所指故無由亟入僕訊聞然時時或有誦傳公述<lb/>
作者不能不動其嚮往之懐嗟乎斯亦殆信識之淺者<lb/>
耳古之豪賢相感於曠世之逺讀其文而知意之所存<lb/>
考其事而知氣之所激假令平平自飭無所毁譽於當<lb/>
世此其人不過效鄉原而得其下數者僕雖至愚抑奚<lb/>
置取予於其間哉而况海内髙識之士必有不然也公<lb/>
磊落軒四表倔竒振一時世之齪齪者惡足與共槩論<lb/>
則致噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>於羣口又胡怪其然此在僕私忖億久矣昨<lb/>
<pb n="KR4e0195_WYG_006-15a"/>
拜所惠寄白華樓藁冗憊中快誦數篇心神忽創然自<lb/>
失豈僕私忖億或一二稍得其近似邪其意之所存氣<lb/>
之所激視古豪賢恢廓之節僕愚不能為之先後也僕<lb/>
無似甘作林藪中廢擯人矣乃年至而簡書忽被懇辭<lb/>
竟莫之獲勉為近套一出即且復將乞去雖時非曩昔<lb/>
比然於物過時乃采己恐失其芬秀况僕本蕭艾之為<lb/>
類與公溢辭相期許殆忘燭武之不如人而又未計其<lb/>
老之難用也偶過從倦歸適賢郎以促楫告燈次占復<lb/>
<pb n="KR4e0195_WYG_006-15b"/>
未萬一<lb/>
　　先翰林府君行述<lb/>
嗚呼我先考於潛司訓贈翰林編修府君以嘉靖元年<lb/>
壬午秋七月二十日遘疾棄諸孤於浙中明年反匶歸<lb/>
塟伯兄奉狀丐銘宗衮宫洗公襄既得許矣㑹宫洗公<lb/>
趣還朝無幾竟卒京師銘是以不果成焉後十有三年<lb/>
甲午不肖臺眎先窆弗吉乃用是年正月五日改厝里<lb/>
西員唐山之原又迫弗及治銘嗚呼痛乎我先君隱行<lb/>
<pb n="KR4e0195_WYG_006-16a"/>
潛徳足章表於世衆矣不肖孤行能惡穢無以光闡幽<lb/>
沕令泯泯至今日不孝之罪無所逭兹弗弔遭罹孺人<lb/>
之變欲從古合葬之制卜冬十一月十九日將謀啟先<lb/>
竁竝附用敢茹毒述行事祈銘立言君子按先系尹氏<lb/>
出周卿士吉甫至漢世平陽之族最顯盛其後支遷房<lb/>
邑我始祖鄱陽公濯奮績唐季以觀察江南西道肇自<lb/>
房遷洪都鄱陽公孫彦成公當後晉馬殷之亂徙避身<lb/>
迹爰建家永新之勝鄉至十二世祖宗叔乃又遷今還<lb/>
<pb n="KR4e0195_WYG_006-16b"/>
古里我髙祖帥正府君諱孟端敦行茂朴遇陷弗擠暨<lb/>
曽祖環溪釣叟府君諱浚遵徳擾義知命能遜咸以長<lb/>
者之行著鄉閭逮我大父曲塘逸老府君諱相以哲修<lb/>
迪己禮訓範家從邑先正太守戴公大節及曽祖母舅<lb/>
李公介福學丱角游庠校故順徳太守蕭公翼一見竒<lb/>
之許妻以兄之子則我太母蕭氏實歸焉乃成化戊子<lb/>
二月五日我先君誕于外氏嗚呼先君諱爽始字亞荀<lb/>
後行人劉公袤為改曰用晦先大父舍後多竹先君每<lb/>
<pb n="KR4e0195_WYG_006-17a"/>
低囘留憩其間取竹可以厲操秉也因號竹庄居士臺<lb/>
幼無聞知則嘗耳諸父之言曰先君自為兒童已能不<lb/>
戲侮嶷然類老成人長授之學無苦謹出入進退不假<lb/>
師嚴孝友恂諴肫然出至性也大父既業儒弗稱志每<lb/>
譏章句不足以殖身又大母中殞背而先君哀慕旦旰<lb/>
幾不能自活大父遂憐之不欲强委以學年十八尚浮<lb/>
沉無所成己乃忽自恚曰吾猶可名人邪吾弗學竟墜<lb/>
溺矣即閉戸郤游往取帙籍呫吟日夜久之通誦諸經<lb/>
<pb n="KR4e0195_WYG_006-17b"/>
史旁涉百氏之言得其領要聞外太父山立先生教人<lb/>
有成造往攝衣從之不數月悉穿貫其解義稍出所論<lb/>
辨外太父弗能難也乃大咄稱弗及而以我太孺人許<lb/>
室焉數嵗充校官弟子學憲莆黄公仲昭發䇿試諸生<lb/>
以紹興諸將不能克復中原為問先君條議陳答首病<lb/>
髙宗闇春秋之義信讒邪而斥忠賢致左袒弗舒北轅<lb/>
卒縶葢黍離東遷建炎南渡衰咎之成有自來矣諸將<lb/>
曷效力焉黄公手其文大異之㑹糊名未折詢諸學官<lb/>
<pb n="KR4e0195_WYG_006-18a"/>
曰向少年白晳而羸者得非素名士邪遂以先君寘上<lb/>
列補邑餼員自是每試未嘗不先諸士名聲日駸駸起<lb/>
游門者動四方矣宗伯無錫邵公寳視學尤首推先君<lb/>
文行兼長謂諸邑士莫或過之司冦仁和沈公銳時副<lb/>
臬江西求士為其子師邵公乃示先君名且戒曰是生<lb/>
守己堅慎儻徑以公聘往欲其至難矣兹吾檄令赴白<lb/>
鹿學㑹公因道迎之可耳沈公如其計屬廬陵令栁侯<lb/>
尚義嚴書幣介紹先君遜弗敢受入見邵公以疾白邵<lb/>
<pb n="KR4e0195_WYG_006-18b"/>
公强諭意乃不得已留臬館未數月竟謝去沈公由是<lb/>
益敬禮比行餞之詩有浩懐磊落官天地之句云先君<lb/>
七試有司終弗一遇合嵗賓舉罷人無弗嘖嘖訟抑屈<lb/>
者先君顧裕然一不以動志年四十二始克如例貢春<lb/>
官是時相國湘源蔣公冕為學士得先君所試文大愕<lb/>
曰有士如是奈何弗進士邪取冠諸貢士又試銓部而<lb/>
太宰京口楊公一清稱惜亦如之二公咸勉使卒業成<lb/>
均即解舉豈難致也先君白以親老思斗釡之禄代力<lb/>
<pb n="KR4e0195_WYG_006-19a"/>
養於是遂得吳縣學訓導是時吳諸大老引罷居家者<lb/>
林如重先君學行率相㳺往特改敬吳士考徳問業者<lb/>
又咸以得師自忻愜間嘗植數栁門側指示諸生曰夫<lb/>
材敏教猶樹敏植也吾旦夕自是則恒私懼惕矣諸生<lb/>
退息其下不思致力於學可乎聞古有言學猶殖也不<lb/>
學將落故是栁雖易成然使或戕而撅之則夭閼莫遂<lb/>
其性夫學貴及時而有功也不猶是夫吳士聞先君誨<lb/>
益争自勵剔矜志業而茂進往者彬彬然著見乃後有<lb/>
<pb n="KR4e0195_WYG_006-19b"/>
即栁所䕃地立教思亭作思㳺歌以詠先君之徳司諫<lb/>
陸公粲葢記其事碑之云居吳踰五年丁先大父艱以<lb/>
歸制滿改訓杭於潜學於潜地僻陋鮮材先君弗鄙䝉<lb/>
其士相與講劘治心理性之要士翕然化嚮之每悦其<lb/>
地多佳山水無舟車衝擾煩接之勞曰豈造物者欲以<lb/>
是相遺假邪故嘗大署所坐之齋曰士朴而僿少文而<lb/>
近實吾樂其教之不咈其山川窈兮若紆繚曲兮而可<lb/>
娛吾將託焉以寄吾吏隱之廬間形之詠句未嘗不陶<lb/>
<pb n="KR4e0195_WYG_006-20a"/>
然滿志也先是學師廨有久圮不居者問之則曰祟藪<lb/>
耳後至者率寓學膳館湫然甚陋陿也先君居他膳廨<lb/>
數月矣同官後至者方以其家孥隨先君嘆曰彼挾孥<lb/>
來也膳館之隘惡乎居幸吾孥弗即至吾修圮以竢之<lb/>
徙讓不其可乎亟出所居善廨畀之而修其圮者以居<lb/>
或勸曰圮修而可居也如祟何先君笑曰儒者不惑怪<lb/>
謂能明於物之故也夫徇己便而忘人之患是居身之<lb/>
大祟矣即吾免是他祟何畏焉竟修其圮者以居踰嵗<lb/>
<pb n="KR4e0195_WYG_006-20b"/>
忽得痁瘧疾不再旬良愈乃作遣瘧鬼詩以喻意又數<lb/>
日疾復作弗瘳遂阽於大故春秋止五十有五嗚呼痛<lb/>
乎酷哉先君為人得易之時書之沉潜爕友詩之羣禮<lb/>
樂之順以同其説學若五榖食人期於飽而弗厭為文<lb/>
布帛辭絢采尺寸可以適用其處人御物則若翏風施<lb/>
衆草不惡其披拂也澤受潦水忘其垢納而汙停也其<lb/>
守身訓家近於不嚴而治不肅而成者矣斯言流於人<lb/>
人者非不肖孤所敢誣述也先君所著雜詩文數百篇<lb/>
<pb n="KR4e0195_WYG_006-21a"/>
嘗手録藏之曰覆瓿集比不肖孤稍有知每竊窺誦之<lb/>
先君間憮然曰是故不足訓傳久逺徒令兒軰私慕效<lb/>
成其靡伎耳取所録悉抵之火以是生平掞述十不一<lb/>
二裒存云先君生不肖孤三人長奎邑庠生娶北城胡<lb/>
氏次即臺娶東里周氏封孺人又次塾亦庠生娶學南<lb/>
李氏孫男四人曰長民年二十六以死曰覺民定民咸<lb/>
授室曰某尚㓜孫女三人曽孫男二人先君没之後十<lb/>
有六年不肖臺始克以職業事上獲推贈如其官制辭<lb/>
<pb n="KR4e0195_WYG_006-21b"/>
有美稱焉嗚呼先君砥學修行勤苦當年自好乃坎壈<lb/>
學師儒中竟湮邑齎志以終世而年又弗及中壽懿厚<lb/>
無章天之道葢多揜矣不肖孤不仰儌名賢之文垂勒<lb/>
元石圖永久以與聞傳終天之恨曷用自泯塞嗚呼仁<lb/>
孝錫類君子其必哀憐允所祈託矣謹述<lb/>
　　先太孺人行述<lb/>
先太孺人姓劉氏諱恭儉世家永新夏陽里嘉靖二十<lb/>
四年乙巳閏正月二十六日棄代于我先廬壽終七十<lb/>
<pb n="KR4e0195_WYG_006-22a"/>
有二不肖臺忍死謀之伯氏卜是年冬十一月十有九<lb/>
日戊寅合祔里西員唐山先君子之墓右嗚呼天乎臺<lb/>
不幸少孤既偭墜先人之教惟我太孺人實提誨朝夕<lb/>
以長以育獲朂有㣲成乃臺材行卒隕穫無以大光顯<lb/>
兹志猶圖少奮厲不終沉霣庶曰其式有觀究何期弗<lb/>
弔于天遽遘䝉大酷禍嗚呼非天特酷之乃惟不孝崇<lb/>
釁戾厥躬罔攸逭厥罪用速兹愍降寃毒中䀌靡所扣<lb/>
雪乃猶黽勉顧大事强視息至今日茹哀飲悼述次先<lb/>
<pb n="KR4e0195_WYG_006-22b"/>
徳祈不泯昧於無窮嗚呼痛忍言之臺少事先外王父<lb/>
獲覽所系叙曰吾劉葢出宋丞相楚國公沆上世繇邑<lb/>
後隆里徙今所家自外王父之祖南陽隱翁諱稼考竹<lb/>
軒居士諱隆竝隱居不聞仕至外王父諱端字國正始<lb/>
以易振業膠序四方師承之學者稱山立先生云配外<lb/>
王母龍氏舉三男二女咸中夭成化甲午七月二十八<lb/>
日是生我太孺人抱淳禀真懿質夙成長閑女律凝然<lb/>
徳備葢年十七始歸我先君子外王父嘗語臺曰吾何<lb/>
<pb n="KR4e0195_WYG_006-23a"/>
以識爾父之賢而有爾母之許邪夫㳺吾門而信之久<lb/>
矣嗚呼爾母殆性成然哉其宜毖相爾父於有聞也自<lb/>
五六嵗時吾授之女訓誡諸傳記長猶能通誦之觀其<lb/>
言動知所誦習者既服之身也又曰爾母歸爾家戢協<lb/>
以和中外其始也宗戚稱之無間爾王父之稱之也其<lb/>
既也鄉黨譽之無間爾諸父之譽之也又其既也逺近<lb/>
慕嘆之無間爾伯昆羣從之慕嘆之也嗚呼吾弗嗣命<lb/>
也有爾母以託吾志今老矣悼爾父不及與偕將其賢<lb/>
<pb n="KR4e0195_WYG_006-23b"/>
之莫逺著也小子念之已又聞之諸母言曰太孺人之<lb/>
始歸也汝王母既即世每以弗逮養為恨嵗時追慕踰<lb/>
於所嘗左右者也其事汝王父雖介婦而事巨細咸經<lb/>
之弗勞怨方艱窶無盈業乃能勤劼日夜潔蒸禴之饋<lb/>
而備滫㵦之獻以成而先君子之孝敬爾王父性嚴峻<lb/>
内外斤斤如也築室曲塘之墟僅數楹太孺人在閾闑<lb/>
之内裏言一無出者聞大人㣲讁怒雖外事不中涉必<lb/>
惴懼竟日故汝王父嘗曰自吾有是婦而事無或逆志<lb/>
<pb n="KR4e0195_WYG_006-24a"/>
矣嗚呼其慎備婦徳邪夫是數者臺不肖嘗耳熟焉乃<lb/>
猶一二獲及知者方先君子之訓吳也以書迎王父弗<lb/>
往太孺人跽堂下泣請王父乃紿曰爾第挾諸稚往吾<lb/>
其後至也既乃卒弗往太孺人語先君曰大人懼君以<lb/>
養故累教業今吾歸代養可乎於是先君子因憮然思<lb/>
棄仕王父驚聞之乃決往太孺人私懌曰吾食可無噎<lb/>
矣孝誠之至知者歎難之其後終王父之喪哀毁過制<lb/>
人尤以為訓云嵗壬午天降割于我命先君捐諸孤於<lb/>
<pb n="KR4e0195_WYG_006-24b"/>
浙學太孺人以先匶歸悲苦甚瘁時家指益繁嵗榖踊<lb/>
家人至缺食太孺人罄服珥出折閱雖在棘隉未嘗一<lb/>
色愠念外王父母方老亟迎致躬養勺飲匙飯非自執<lb/>
弗進疾病衣帶不解既止乃復常外王父母捐館舍期<lb/>
衰及除猶禫練終三年或以禮勸曰吾悼死者之弗後<lb/>
也且吾夫氏之喪既更除吾以其餘竟吾私曰禮之變<lb/>
也不可乎反虞卒哭櫝主而龕藏之召臺兄弟世無忘<lb/>
祀守也於吾志庶免夫初先君子之葬從王父母祔也<lb/>
<pb n="KR4e0195_WYG_006-25a"/>
已視弗吉臺得謀改竁而王父母之墓未敢即議卜太<lb/>
孺人泣曰使二墓弗併圖化者庸安於新壤乎於是臺<lb/>
日夜以應積嵗至甲辰冬始克遂改今窆太孺人泣以<lb/>
喜曰吾願葢得矣平居最謹祀報每蒞事必通夕弗寐<lb/>
終其身無怠家族咸則之嗚呼孝思之永非性成其能<lb/>
然邪慈衆惠物無間疎近見困急者雖方歉匱必損酌<lb/>
以周赴之然自御至儉省在禄仕不改貧㣲時含葵曳<lb/>
蒯泄如也誨臺兄弟每詳及先世艱閔之事曰夫惇勤<lb/>
<pb n="KR4e0195_WYG_006-25b"/>
基本所以垂徳也知命不可違而安之若固有所以裕<lb/>
志也爾前人實行之若可有他慕乎暨臺領薦於鄉家<lb/>
人咸以慶太孺人泣涕霑襟曰自吾為爾門婦知後之<lb/>
必有競也顧上世積徳勤不及見是子之幸成吾獨不<lb/>
槩然邪數嵗臺官翰林大孺人羸弗能就邸迎命伯兄<lb/>
數貽誡曰爾何修致是固爾前聞人之敷遺耳勉思所<lb/>
宜奮以圖光揚於有究斯可已勿用吾故時惻惻也㑹<lb/>
再嵗臺以郊廟覃恩太孺人獲被封寵子姓並觴壽太<lb/>
<pb n="KR4e0195_WYG_006-26a"/>
孺人愀然有深思曰吾生人之與於華也死者有知庸<lb/>
將自悼其弗及矣吾奈何獨安之後二年臺因使事得<lb/>
省覲留左右弗忍去太孺人趣之行曰兒為天子近臣<lb/>
安得以私顧累官守勉臣節以報上即吾有離憂不志<lb/>
樂邪於是臺報命居京師一年得請告以歸又明年復<lb/>
以病請得允焉太孺人[瓜*見]其志乃不欲數强使行也嗚<lb/>
呼何圖不再年天罰荐加太孺人遽遘疾不起以速於<lb/>
大故天邪神邪仁者宜壽而戴白含飴耄且弗衰者何<lb/>
<pb n="KR4e0195_WYG_006-26b"/>
人邪數占之弗以示筮問之弗以告巫祈弗信其禱醫<lb/>
藥弗濟其效倉皇呌號上下無所控籲嗚呼天胡弗亟<lb/>
𠞰絶不肖孤以示罪乃上延逮於㒺極而猶言猶食惝<lb/>
怳憒忽不知所如往以俛偃苫苴者何人邪日月徂遷<lb/>
卜祔有期痛先行隱在窔閨莫與㳺揚非藉名世大君<lb/>
子之言將恐沈没黯晦無以迄章顯是敢刳心刺骨蒲<lb/>
伏以丐志幽壤庶永永有詔於奕世嗚呼謂天葢髙不<lb/>
足申吾慟矣謂地葢厚不足浹吾涕矣舉號頓跗瀝血<lb/>
<pb n="KR4e0195_WYG_006-27a"/>
攄述終九死而無以導吾之愍志矣<lb/>
　　祭羅文莊公文<lb/>
於戲自孔孟之學不傳寥寥千數百載以迄於宋氏二<lb/>
三大儒崛然中起以勤以翼出而舉之於既墜伊洛引<lb/>
其端建閩擴其緒然後往聖弗紹之絶學始可得究其<lb/>
卒致矣在昔先民豈鮮斯慕髙者既騖於空𤣥下者乃<lb/>
溺於術數故二氏與百家得抵隙而投據俾吾人之性<lb/>
宅失昭廓之宏宇㣲斯人之為功其誰與階升而庭處<lb/>
<pb n="KR4e0195_WYG_006-27b"/>
嗟今視往可稽其來不啟厥先我昧孰開明有天下以<lb/>
道治歴百八十年而迨兹何名賢之繼作迄罔佐治於<lb/>
康熈紛異説之昌被交醜正而攘辭哀跂道之靡踐覆<lb/>
毁志以從夷援悟覺以修証昧衆目於糠粃指聖途於<lb/>
狹邪甘攬轡其從之昔髙髠之愍世歎禪盛而釋衰曰<lb/>
繇迦葉至勒那訖逹摩與忍師中間法㫖之屢變暨南<lb/>
能而益莫支冺定慧於律戒執無念以自持視馬鳴與<lb/>
龍樹孰别文字之信疑彼服其教於有就尚審擇而知<lb/>
<pb n="KR4e0195_WYG_006-28a"/>
斯何誦聖以遵慕反背軔而逺馳排垝垣以自伐忻餽<lb/>
寇而齎資寳康瓠以期衒棄周鼎乎荒澨偉夫子之髙<lb/>
覿抗千古於睫眉悼往哲之既隱莽蕪轍其焉窺遂解<lb/>
税於方艾謝鼎鉉之光施辭冢揆於再召邈世垢之溘<lb/>
遺振㝠鴻以猋舉感威鳳之苞儀羌潜心以宻究思總<lb/>
世之般離謂心性其一原必義精而始徹苟精義之弗<lb/>
至夫孰識異名而同極彼混性以求心固釋氏之久忒<lb/>
曷詆佛以明儒乃信謬而崇惑爰著記以明本亦掲辨<lb/>
<pb n="KR4e0195_WYG_006-28b"/>
而示則隄奔瀾於横潰弭百川之蕩析操洛閩之遺矩<lb/>
黜衆言之淆雜秉一心之獨苦世庸知夫子之所惻謇<lb/>
愚生之顓侗荷甄陶之每及示顯徳之周行枉尺書而<lb/>
逾答勉厥奮以卒志云道匪天髙而不可級拾撫明訓<lb/>
之黙存誓孤誠於皛日何此生之希覯終罔獲摳承於<lb/>
昕夕已矣乎道將阨而文喪天不揆余之哀歎世徒欽<lb/>
夫子之徳葢蹈往賢之所安抑詎知夫子之道足補皇<lb/>
極之未完窅𤣥化之莫問悲儀刑其奄還念不亡者之<lb/>
<pb n="KR4e0195_WYG_006-29a"/>
永流猶可勵鈍而激頑傳易名之既稱知儗似其猶難<lb/>
觀川渟與山峙信我道之弗刓陳絮酒以申奠仰新墳<lb/>
之㠝岏悵往慟之弗追叙余衷之汗漫唯夫子靈神在<lb/>
陟降尚俾吾道日盛乎宇寰則庶幾彌綸斯世之曩業<lb/>
不徒隕蒼生涕淚之汍瀾也邪<lb/>
　　祭李少卿文<lb/>
於戲連城之璐不産部婁之崗合抱之材必徵鍾岱之<lb/>
陽夫物視成於所託遷乎地則弗能為良矧賢應類而<lb/>
<pb n="KR4e0195_WYG_006-29b"/>
出孰云不基乎詒翼之藏繄先生之耿造羌蚤甄乎義<lb/>
方厥既有我翁之格模又克孔厚其天常故孝友之稱<lb/>
施並名行而播張馳鞅乎藝文之囿擥轡乎道徳之塲<lb/>
葢所積之炯淑包衆粹而皈章用能成家訓於搆獲掃<lb/>
末習之眯糠爰躋顯第於英齡肇獻資以庭揚遂通省於<lb/>
司馬昭令聞之顒卬抒靖恭乎夙夜邇講式於宫墻宜<lb/>
其學愈精於礱錯望益隆夫珪璋佐茂秩於禄勲躡亨<lb/>
路之崇昌陪卿月乎中垣挈庶尹之提綱人固謂賢人<lb/>
<pb n="KR4e0195_WYG_006-30a"/>
熙奮殆皇轍之有匡夫何引鴻翼以猋迅忽寥廓乎髙<lb/>
翔或又歎逸羽不縶乎矰繳必俟時以儀日月之光孰<lb/>
意沉駘兆祟而先生遽遘厲虐乎膏肓於戲己哉哲士<lb/>
不可作矣余焉究神理之茫茫嘅徂夏之方仲先生來<lb/>
省我翁於邸堂歡綵娛之既洽樂倫聚其未央曽相越<lb/>
之㡬何<graphic n="KR1554" url="https://raw.githubusercontent.com/kanripo/KR-Gaiji/master/images/KR1554.png" mimeType="image/png"/>㝠訃之我将唯古稱自立扵不朽固無預有<lb/>
生之短長觀先生今日所樹又奚年數之足計乎彭殤<lb/>
某義承通講哀切云亾惴臨穴之莫及聊寓情扵絮觴<lb/>
<pb n="KR4e0195_WYG_006-30b"/>
跽陳詞以告奠霑衆涕之浪浪盖始為我翁慟終則致<lb/>
仕論之永傷也<lb/>
　　祭提學副使白崖公文<lb/>
於戲正徳丙子余甫齔童覿君吳下君齒葢同乃先宫<lb/>
洗釋憂吳過歎先君賢師校轗軻二父並憐對摩二穉<lb/>
余時與君佩觿託契十年睽逖各成藝學歸慰盍簮意<lb/>
氣横薄余謬先薦君踵奮興曽不踰紀澤射咸登詞苑<lb/>
余濫君既懌喜君拔㑹場余掌私抵二十年餘榮路互<lb/>
<pb n="KR4e0195_WYG_006-31a"/>
翔我入君出如鵠颷颺君才焜煒干將爍耀我鍔摧蝕<lb/>
竊映未照崇崇蜀臬岳岳粤藩績蜚炎海威肅劒門迨<lb/>
嵗癸丑君斾南來揖余青署君頥為開是時有詔視學<lb/>
舊蜀君辭以疾鴻逵軒躅暨余謁還松楸伊展君顧余<lb/>
廬色笑再辴余告君别君不余遐訂余後覿白首毋瑕<lb/>
誰言是秋君疾遽劇沈駘兆禍膏肓祟魄嗟人生世迅<lb/>
若驚電其修孰論君促奚怨唯天畀才鮮遘其良磊砢<lb/>
如君不永衆傷鄉邑之思宗祊之悼余哭竟阻千里目<lb/>
<pb n="KR4e0195_WYG_006-31b"/>
弔束芻寓奠炙絮緘詞君神無昧庶幾聽之尚饗<lb/>
　　祭陸東湖文<lb/>
於戲公之望重乎朝廷也翊衛權綱足以耀雷霆不震<lb/>
之威公之功盛乎社稷也寢折逆謀足以遏龍蛇欲起<lb/>
之機夫望以才重故下久誦之而弗衰功以忠盛故上<lb/>
篤信之而弗疑兹其振一代之偉問受九重之深知官<lb/>
尊太保參三公論道於鼎軸諡昭武惠列五等分爵於<lb/>
常彛葢榮公之生所以章朝廷之優寵褒公之死又以<lb/>
<pb n="KR4e0195_WYG_006-32a"/>
報社稷之匡毘自古鮮榮名之兼受於今邁文武之等<lb/>
夷公誠謀猷允裨乎邦家事業無競於當時者矣天胡<lb/>
弗弔莫我憖遺壽胡不永五十中隳徒以動宸旒之䀌<lb/>
悼乃至交冠紳之涕洟某自通籍獲幸追隨禁垣再紀<lb/>
法從陪馳忽南國之訃告杳山川其間之跂千里以懸<lb/>
慟寄一奠於緘詞倘英神其不冺庶髣髴而歆思尚饗<lb/>
　　祭大司成東廓先生文<lb/>
於戲道阻狹邪人背周行裂小智以鑿坯夫孰能履蹈<lb/>
<pb n="KR4e0195_WYG_006-32b"/>
乎大方偉先生之恢廓信廣度之難量騁九閡其無畔<lb/>
掘八紘以為綱剗千岐於成轍遏四瀆乎濫觴貫中和<lb/>
而兼總允仁義之張皇豈非挺一代之元鉅負萬夫之<lb/>
魁望者邪昔陽明倡良知之頓見和焉者徒眯目於粃<lb/>
糠考先生所論辨信一顯㣲而合道常推應感於無始<lb/>
蘄人我之並臧苟大徳其匪踰閑抑奚校乎細故之曲<lb/>
防抱休休以無競掲渾渾而厲將故覿之則暴革於誠<lb/>
服依之則狡化於忮忘愍時俗之傋瞀矜片善以自長<lb/>
<pb n="KR4e0195_WYG_006-33a"/>
𠞰㣲聞於荒曶襲剽說而炫揚暏先生之博大幾何不<lb/>
震掉而仆僵誇河伯之秋水望渤海以茫洋浮魏瓠於<lb/>
江河庸詎思一葦之可航葢知徳者之誠鮮固宜先生<lb/>
韞閟其靈光徒使雍衿慕遵乎儀矩詞衮誦法乎文章<lb/>
孰識在天者之不息乃先生所以為不忘紛吾二三子<lb/>
之幸久炙差髣髴僅窺其宫墻念自古一死之誰免胡<lb/>
為霑余涕之浪浪慨哲人之間起亶世教之攸匡雖溘<lb/>
焉不與化俱殞乃逝矣終同斂乎形藏彼蒼不弔遺我<lb/>
<pb n="KR4e0195_WYG_006-33b"/>
䀌傷瞻遥江漢慟寄雲霜聊緘詞以述往悲此道其迷<lb/>
陽愬深衷於一奠歎神感之未央尚饗<lb/>
　　祭雙江聶公文<lb/>
於戲大江之西哲賢代起炳炳烺烺耀聲光而煥名業<lb/>
者其人槩可推指矣惟公抱掲一世之才懐尚友千古<lb/>
之志生乎盛明之朝既逮觀𢎞治諸公之表刑長乎節<lb/>
理之邦又浹聞廬陵先軰之風誼故其學之所就不苟<lb/>
倖科第以成仕之所期欲大溥功澤於斯世兹公童白<lb/>
<pb n="KR4e0195_WYG_006-34a"/>
之獨汲汲天下士大夫所共信識其素揆者也中間事<lb/>
縁勢阻則屢阽竒禍不一悔道與時適則老躋穹顯猶<lb/>
恨欲為之靡遂挺乎若松秀冬林霜雪悴之而柯葉無<lb/>
改浩乎若雨灌秋河波濤萬折必決滄溟以東逝葢古<lb/>
豪傑之士無所待而奮興若公其人夫豈千百可覿乎<lb/>
一二者邪慨聖塗之日岐莽周道其榛穢嗟後儒之鮮<lb/>
識蔀百家而互蔽恣功利以搤腕紛詐巧其攘臂世有<lb/>
厭積陋而思反欲力振閎廓以踔厲矯先正之實蹈削<lb/>
<pb n="KR4e0195_WYG_006-34b"/>
漸級以頓跂故髙或混虚象於𤣥景㣲或引自性於禪<lb/>
諦繄公耿孤心其良苦爰折衷以歸寂之一義曰老氏<lb/>
本虚静而觀復殆庶幾大易之深㫖葢屢困不失其亨<lb/>
因自驗精明之愈勵迨幽圜室而日事講求猶恐兹道<lb/>
之易失墜雖卓睹既起於衆矚目敢卒信聖詮之果符<lb/>
契然遡其大本所著流又豈末學謏聞之可窺諦某等<lb/>
辱公牖誨有年愧未能黽勉而馴致乃今其忽已矣誰<lb/>
從公鞭駕以歴㳺乎無際意精華降陟之遺存尚可感<lb/>
<pb n="KR4e0195_WYG_006-35a"/>
攝乎殊類儻吾二三子仕學黙有所朂成庸詎知非公<lb/>
夙興之攸畀矧其不死者在天壤間將併聲光名業而<lb/>
無冺敝吾徒胡為哭公其徬徨誠䀌傷斯文之莫託寄<lb/>
公神尚有知乎盍鑒千里㣲忱於炙絮尚饗<lb/>
　　祭羅念菴宫賛文<lb/>
於戲世之正反非道孰為之綱維道之行止非人孰為<lb/>
之握持故天欲世臻平治必使道寖明而可興行欲道<lb/>
不終晦必生哲賢以作世之表衡繄先生之間挺當孝<lb/>
<pb n="KR4e0195_WYG_006-35b"/>
皇之景造應吉郡之昌符開奎躔之月耀幼而靈恂長<lb/>
而端凝奉庭訓以式榖亶師承之夙膺譬荆山美璆韞<lb/>
貞璞以自媚鄧林穹植受匠石之斵繩故能出世俗之<lb/>
滓垢致徳器之蚤宏迨夫弱冠掄魁中齡召用荷聖明<lb/>
之簡知列儲垣之法從人皆欣正士升拔庶幾邦國可<lb/>
俾之黙乂凡諸正理參調人材甄叙苟得斯人久立於<lb/>
朝當卜上下更釐之弗戾曾未幾何事與時擯抱忠猷<lb/>
而莫宣執孤是其疇信睠吾道之既窮抗道鵠以力任<lb/>
<pb n="KR4e0195_WYG_006-36a"/>
開蓮洞之邃館理松原之幽徑示無欲以肇聖基感朋<lb/>
從興起之日盛人見其沉潜之徳温淳之氣亷介之操<lb/>
邁徃之志彛鼎不足比重圭璧不足喻粹濯江漢與同<lb/>
其清皦霜雪與並其厲故即之者神竦聞之者心企矧<lb/>
若素交之英髦及門之衿佩乎聖逺言湮道術日岐髙<lb/>
者造雲天下者混糠粃飾良知以自詭昧聖敬之攸躋<lb/>
偉先生之深踐獨舂陵之與師守無極之貞静包萬象<lb/>
之森披諦混沌之有物驗虛感之無思故能齊隱顯於<lb/>
<pb n="KR4e0195_WYG_006-36b"/>
一視迄死生不得與之變移乃今日葢棺之事定可以<lb/>
信千古而弗疑天故無意斯世使先生奄隨化而弗憖<lb/>
遺於戲哀哉嗟予檮昧蚤託心求論學南北矢志交修<lb/>
雖仕處之跡不皆并然心之往來詎間乎得失之與欣<lb/>
愁南都相望二千里恒髣髴若接謦欬於嬉㳺猶期振<lb/>
元䇿于末塗共白髪以夷猶寕知事不可常揆天不可<lb/>
預謀愴訃聞之忽至涕汍瀾之莫收遡長風以洩痛傷<lb/>
白日之西流逝者固知其不卒溘冺生者安得忘世道<lb/>
<pb n="KR4e0195_WYG_006-37a"/>
之隱憂莽博觀乎一世孰有似先生而堪儔黯拭衿以<lb/>
難述聊憑絮酒陳詞往寓告夫荒陬尚饗<lb/>
　　祭湯卓齋先生文<lb/>
嗚呼世有航勁葦之檝浮江湖而莫將駕峻車之轅曽<lb/>
不得以騁於四方輿四牡使守閭兮惡用乎騏驥騕褭<lb/>
之良蹶寳鼎以柱驂兮又何康瓠之足侈臧紛先生之<lb/>
磊宕兮傲一世以自竒抗髙論於無際兮軒百夫而揚<lb/>
眉涉六經之泓奫兮探衆説於緯纚觀上下治理之代<lb/>
<pb n="KR4e0195_WYG_006-37b"/>
更兮晲千嵗於一時爰採紀録之英實兮發孤論之韡<lb/>
葩雖世莫獵其葰郁兮信吾言之不譁彼按劍以相視<lb/>
兮固宜簡珠之墮乎泥沙夫其遘數之轗軻兮亦奚達<lb/>
士之足怨嗟横一經於講幃兮志不違乎儒生之故使<lb/>
道明而人服兮何必牙纛之與冠距乃知先生之所遵<lb/>
蹈兮誠自古賢哲之所慕彼焜煜華要於旦夕兮較丘<lb/>
山一羽之孰堪為任負矧有子以翼譽兮攝名邑而播<lb/>
芳績煌煌於政剡兮行將躡天衢而跨張遺文傳於後<lb/>
<pb n="KR4e0195_WYG_006-38a"/>
生兮世稱久而寖彰其所與先生不俱往者抑豈能盡<lb/>
斂以歸藏已焉哉先生離濁混以㳺清幽兮宜拊髀而<lb/>
含嬉躋壽考而令終兮孰髙朗之能嫓念世路之諓諓<lb/>
兮喟典刑其曷追拔絮酒而墜潸兮蓋匪獨為先生慟<lb/>
抑以悼吾儔之衷私嗚呼尚饗<lb/>
　　解王子哀文<lb/>
嘉靖二十六年十一月二十四日翰林編修無錫王子<lb/>
懋中卒於時同館之友得㑹哭于次者十幾人既為文<lb/>
<pb n="KR4e0195_WYG_006-38b"/>
合祭之明年秋八月余至京師十幾人者哀王子不可<lb/>
復作賢而不得其年也咸謂余曰子知王子得無辭以<lb/>
叙永傷於戲余頃過無錫升王子之廬撫其木哭之葢<lb/>
慟焉已而歎且思曰天之於人其可以常意控揣邪壽<lb/>
也夭也吉凶之相擾也既不能並出一軌則或然之數<lb/>
與適然之變人苟遭之固難可形問數詰矣顔冉之不<lb/>
獲乎天豈非有章章著白者而獨王子之賢之足慟與<lb/>
於是援天人之際反覆其故為文以解王子之哀以復<lb/>
<pb n="KR4e0195_WYG_006-39a"/>
諸館友抑以自解余哀云耳噫何芒乎天者吾不知其<lb/>
所存命者吾不知其所致善胡為而福興惡胡為而殃<lb/>
至生者其寓留乎死者其往休乎壽者息而夭者游乎<lb/>
知者從而愚者憂乎賢者安而不肖者讐乎己乎己乎<lb/>
生之與死既莫知其自來則善惡之趣吉凶之應知愚<lb/>
賢不肖之棼泯相求亦莽莽焉已爾芴芴焉已爾夫孰<lb/>
察其究取之由乎唯天與人間㑹其所值於是善惡之<lb/>
互出知愚賢不肖之參錯殊類而生而死吉凶夭壽皆<lb/>
<pb n="KR4e0195_WYG_006-39b"/>
特然若校乎左契以為天之固若是也人當修為以勉<lb/>
企噫其然乎其不然乎天之為天者不變命乎人物者<lb/>
棼揉并施要未可以猥索而窮辨是其為莽莽芴芴也<lb/>
久矣尚何無情生死之足疑眩故或蕩之而旋沫或鑚<lb/>
之而出燧或蒸之而成菌或洩之而感蠣金膏之鏞含<lb/>
其輝玉韞之璞耀其媚雲霞煥氣以吐文雷雨觸空而<lb/>
作厲彼物化之顯藏已難影迹之捉系矧生死儵寄於<lb/>
其間又奚人意之得窺諦覽壽夭之差惑思吉凶之糾<lb/>
<pb n="KR4e0195_WYG_006-40a"/>
戾徒歎古而傷今誠壹不知大化之攸畀即王子之賢<lb/>
而弗憖三十八而死一官吾曷從問其所迄致乎天生<lb/>
之不能成乃又遽奪而奄止將元宰之司授生者不尸<lb/>
其死乎抑生死循環於穹覆天者不能為之所乎則所<lb/>
謂莽莽芴芴莫識其究取者吾誠不能數察而形指矣<lb/>
夫以生為樂以死為哀是徇物之膚情也庸詎知哀樂<lb/>
之不存乎生與死邪以永為壽以不及於永者為夭是<lb/>
私身之迷見也庸詎知壽夭之不存乎降年永不永邪<lb/>
<pb n="KR4e0195_WYG_006-40b"/>
王子既免於是而吾猶獨哀且慟焉則不能達生死之<lb/>
無累遵夭壽之弗貳又焉足以知王子之賢吾將棄吾<lb/>
哀捐吾涕招王子之㝠漠而解之以吾意庶幾王子之<lb/>
儻我然乎為之歌以誶焉曰天降地升大化隨死生旦<lb/>
夜轂交馳鬼伯聚斂亡賢愚壽夭更迭何常推已矣王<lb/>
子今焉悲<lb/>
　<lb/>
　洞麓堂集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>洞麓堂集</head>
    <p>
<pb n="KR4e0195_WYG_000-1a"/>
欽定四庫全書　　　　　集部六<lb/>
　洞麓堂集　　　　　　　别集類五<hi>明</hi>
　　提要<lb/>
　　　　<hi>臣</hi>等謹案洞麓堂集十巻眀尹臺撰臺字崇<lb/>
　　　　基號舊山永新人嘉靖乙未進士官至南京<lb/>
　　　　禮部尚書眀詩綜稱其有洞山集此作洞麓<lb/>
　　　　堂集考集首鄒元標序稱洞麓堂稿大宗伯<lb/>
　　　　洞山尹公所撰去公家里許有竒洞峯巒卓<lb/>
<pb n="KR4e0195_WYG_000-1b"/>
　　　　詭遂以名堂且名其稿然則洞山其所居地<lb/>
　　　　名洞麓則其堂名實一集也臺以䕶持楊繼<lb/>
　　　　盛一事為清議所歸集中如與羅念菴書謂<lb/>
　　　　近世宗良知家者心說沸揚只縁金谿錯認<lb/>
　　　　孟子先立乎其大者一語又極論即心即理<lb/>
　　　　之非謂即實有所得亦只此心靈覺之妙盖<lb/>
　　　　非所見之理釋氏有見於心無見於性陸氏<lb/>
　　　　之學大率類是又謂程子之徒當時且有失<lb/>
<pb n="KR4e0195_WYG_000-2a"/>
　　　　傳如吕氏游氏寖入禪學朱子沒後勉齋漢<lb/>
　　　　卿僅足自守不再傳盡失其㫖如何王金許<lb/>
　　　　皆潜畔師說不止草廬一人其攻擊姚江之<lb/>
　　　　學甚力亦可謂屹然不移集中有祭陸東湖<lb/>
　　　　文一首推其望重朝廷功盛社稷云云東湖<lb/>
　　　　陸炳號也炳名列眀史佞倖傳中與臺殊非<lb/>
　　　　氣類考史稱炳嵗入不貲待權要周旋善類<lb/>
　　　　亦無所吝世宗數起大獄炳多所保全折節<lb/>
<pb n="KR4e0195_WYG_000-2b"/>
　　　　士大夫未嘗搆䧟一人以故朝士多稱之者<lb/>
　　　　臺之假借或以是故歟君子論公義不論私<lb/>
　　　　交究不免為白璧之瑕也集凡文六巻詩四<lb/>
　　　　巻元標序稱其詩數百首力推唐雅制疏書<lb/>
　　　　序記銘状表數百篇出入漢宋闡繹名理不<lb/>
　　　　屑綺語雖鄉曲之詞例皆溢美今校其所作<lb/>
　　　　尚不盡誣云乾隆四十六年五月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4e0195_WYG_000-3a"/>
　　　　　　　總　校　官　<hi>臣</hi>　陸　費　墀<lb/>
<pb n="KR4e0195_WYG_000-4a"/>
洞麓堂集序<lb/>
洞麓堂稿大宗伯洞山尹公所撰也去公家里許有竒<lb/>
洞焉峯巒卓詭公容與其間圖書掩映烟霞流照甚適<lb/>
也遂以名堂且名其稿詩數百首力追唐雅制疏書序<lb/>
記銘狀表數百篇出入漢宋闡繹名理不屑屑綺語盛<lb/>
矣公薨且久常偕友人甘子開氏謀曰公一代名碩其<lb/>
人如高山大川後學典刑立朝多勁挺與諸佞倖為敵<lb/>
䕶持楊忠愍一事流注士人口吻尤偉雖未竟公大業<lb/>
<pb n="KR4e0195_WYG_000-4b"/>
然不朽者自在文惡可漫漶不傳而兩人家食詘於立<lb/>
不果㑹繡水黄與叅使君觀察吉州念其大父遂泉公<lb/>
為公門下士思深源本捐俸為公廣傳以鄒子里中後<lb/>
進屬弁諸首簡元標常考諸方乘知吉川文獻甲於海<lb/>
㝢宋自歐六一周益國高峙百代姑亡論我朝以史學<lb/>
嬋嫣館閣者㡬二百人然解吉水楊西昌兩内閣最著<lb/>
解天馬行空自出杼軸不可羈馽楊歩武六一沉浸濃<lb/>
郁後作者麟麟然或傳或不傳禾川自劉文安洎公鼎<lb/>
<pb n="KR4e0195_WYG_000-5a"/>
起後先相望葢皆藝苑赤志而士林之標表者也劉如<lb/>
瓊林武庫晩而趨約手自裁集不過數巻公集視劉稍<lb/>
贏紓紓容容浩淼無際伯仲韓歐世必有知者文安相<lb/>
雖未久稱名相公雖未相然當時稍稍奸時喜好叅大<lb/>
政如窺左足然公固守我里古先輩家法寧留滯周南<lb/>
十餘年敦行詳裕邅徊不少貶茲公之所以為文宜傳<lb/>
不然當時以文鳴者豈無人讀未畢熟數當時事令人<lb/>
髪上指冠嗚呼傳公者豈在茲集哉聞之先輩讀書中<lb/>
<pb n="KR4e0195_WYG_000-5b"/>
秘拜一官久不徙葢欲畀之囏巨理亂之寄必先投之<lb/>
寂寞恬淡之鄉惟寂寞而後其志定恬淡而後其守堅<lb/>
志定守堅則其審物之情也熟出則能肩斯世斯道處<lb/>
亦不失為名公卿公當時雖優㳺南北乎然神情因依<lb/>
多吾里名徳及海内一二方聞先生是皆所謂恬淡寂<lb/>
寞志定守堅人也公索諸先生於山㘭水陬間欿然思<lb/>
有以自下故公之造詣至老不衰今何時乎予因公有<lb/>
無窮之感又因公而思吾里先輩之盛無論列宗朝即<lb/>
<pb n="KR4e0195_WYG_000-6a"/>
在嘉靖間多逺識深詣班班人倫冠冕如此此又讀公<lb/>
集者所當悚然興也萬厯丁未季夏月吉水鄒元標爾<lb/>
曕父撰<lb/>
</p>
<p>
</p>
  </div>
</body>
</text>
</TEI>
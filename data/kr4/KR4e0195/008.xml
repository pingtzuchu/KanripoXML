<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>洞麓堂集巻八</head> <lb/>
    <p>
<pb n="KR4e0195_WYG_008-1a"/>
欽定四庫全書<lb/>
　洞麓堂集巻八<lb/>
　　　　　　　　　　　　　明　尹臺　撰<lb/>
　五言排律<lb/>
　　送龍良卿使淮藩十四韻<lb/>
詔使辭天闕僊槎𣺌漢津炎風吹驛路赤日轉軺輪藩<lb/>
冑尊賢禮天王展懿親元儀開墄陛恤制降絲綸駟馬<lb/>
中朝節輶軒上國賓題橋誇昔柱聘席感前珍樹引江<lb/>
<pb n="KR4e0195_WYG_008-1b"/>
㠶色花迎綵服春紅顔歸錦晝白髪倚門晨曉夢占魚<lb/>
笋秋思入鱠蓴驅馳千里道忠孝百年身憐我迹兹滯<lb/>
因君淚滿巾瞻雲亭屺岵步月感參辰每嘆朋儔隔徒<lb/>
懐原隰詢若行逢桂樹願遲晩攀人<lb/>
　　送李司成之留雍十二韻<lb/>
帝宅金陵峙儒垣璧水開川遺秦鑿迹山隱晉臨臺槎<lb/>
漢通南斗文星出上台陽城真士範李白信僊才日月<lb/>
鰲宫麗風雲虎觀迴譽髦歸徳造狂簡藉成裁六義經<lb/>
<pb n="KR4e0195_WYG_008-2a"/>
幃展三長史局推論恩終楮薛侍從陋鄒枚赤紱臯比<lb/>
擁丹心衮職陪金鏞登筍簴玉馭待龍媒時序𤣥駒變<lb/>
江湖白雁來愁心牽餞引惆悵對深盃<lb/>
　　送歐經歴赴紹興幕十韻<lb/>
㑹稽天下郡彊服夏王開海望通秦道山形引越臺霞<lb/>
峯天姥峻霧澗若耶迴地訝屏分合人疑鏡往來雲沙<lb/>
張吏幕花鳥傍仙盃麗域東南擅英僚俊乂陪名車應<lb/>
選御巨室合掄材岸鷁㣲風栁江蝉細雨槐愁心牽畏<lb/>
<pb n="KR4e0195_WYG_008-2b"/>
簡夢思引循陔若暇登官閣無忘何遜梅<lb/>
　　徳州李主政濯纓亭集<lb/>
使君堂左側一徑轉幽森地阻青林僻亭開碧水深薄<lb/>
遺投綬意因寄濯纓心邃廨稀人入名園得獨尋官閒<lb/>
從岸幘客至罷鳴琴偶訪諧沾席交歡展盍簪雲霞流<lb/>
晩憩蟲鳥助秋吟水盡蒹葭色風疎柿栗隂煙霜行色<lb/>
變時序旅愁侵短劍晶熒氣哀絲幻𦕈音淹留成劇坐<lb/>
感慨搤雄襟憤世思長往懐賢惜所欽有才誰逮古無<lb/>
<pb n="KR4e0195_WYG_008-3a"/>
力豈忘今去矣吾焉適懐哉此滯淫<lb/>
　　毛進士使邉得省十二韻<lb/>
勍敵窺三輔元戎練五兵紆籌勞聖主獻畫滿神京鳥<lb/>
斾黄雲合魚書白日征三秦憂轉餉六郡募横行賈誼<lb/>
單于組終軍闗吏纓時危矜戰績世難耻儒名捧檄毛<lb/>
生志揚舲祖逖情未辭邛邑馭敢問朔方旌夢逺蛟龍<lb/>
澤愁深驃騎營空憐新竹筍徒泣舊庭荆<hi>時毛有兄之喪思母益至</hi>
<hi>故求是行</hi>入里梧飄井歸朝栁媚城葵心知抱赤好向太陽<lb/>
<pb n="KR4e0195_WYG_008-3b"/>
傾<lb/>
　　送潘生東田赴南昌因訊水洲諸公<lb/>
憐君豪俊士白首弊儒冠旅食燕京市長歌行路難<lb/>
一氊仍獨抱雙劍向誰看漫拭芙蓉匣還吟苜蓿盤匡<lb/>
詩頥自解董賦志堪歎薄宦元饒隱㣲名不累官西山<lb/>
長户牖南浦任波瀾若過逢梅尉為余訊勉飡<lb/>
　　送林明府謫官金陵<lb/>
長安木葉下匹馬問何之去逐南鴻迅行將北燕隨風<lb/>
<pb n="KR4e0195_WYG_008-4a"/>
沙從弋繳嵗月任軒楣毛羽寕論鎩縧籠固可辭滄<lb/>
洲吾道得舊國宦㳺宜六代豪華蹟三山縹緲思别憐<lb/>
歌玉樹贈欲把瑶枝童穉情親日江湖嵗晩時相逢聊<lb/>
此地後㑹定何期若見羊何侣新篇慰我知<lb/>
　　送文學趙先生歸致蘭谿八韻<lb/>
湛湛瀫江水東馳嚴瀨長昔賢遺遯迹故里有輝光世<lb/>
逺人文振風髙道術揚前元諸子奮今代數公昌有美<lb/>
師模抗翻然士幟張衆方觀作止我獨辨行藏豹息元<lb/>
<pb n="KR4e0195_WYG_008-4b"/>
依霧鶖饑秪慕梁送君禾浦上何異别山陽<lb/>
　　江太孺人壽詩<lb/>
二月花欲然鶯聲上苑傳暖萱初媚日慈竹已含煙門<lb/>
集仙人履堂陳壽母筵珠翹娛景麗綵服戲春鮮宅住<lb/>
雲霄裏尊開日月邉招邀青鳥馭玩誦赤鸞牋籙受華<lb/>
存秘教成孟博賢駐齡垂八十累行載三千漢史東征<lb/>
賦魯詩閟頌篇古來隂化助遺述重彤編<lb/>
　　送陳給事赴守衛輝十韻<lb/>
<pb n="KR4e0195_WYG_008-5a"/>
送君淇上去我思積如何五馬郊原别三年諫疏多吳<lb/>
干纒斗氣魏闕阻闗河目斷天山箭心懸渤嶠波指庭<lb/>
軒后草揮日魯陽戈往事嗟難問新詩行自哦一麾兹<lb/>
出守八使昨催科宿賦誅曽免疲甿病孰摩魯公流昔<lb/>
頌亷范聽今歌逖矣吾焉訊尺書遲雁羅<lb/>
　　送大司冦笠翁先生赴召北上十四韻<lb/>
紫匭傳新命彤軺發舊京三垣卿月麗五夜法星明鼎<lb/>
業光儒術彞功闡帝紘禎符占貫索泰緯應階衡祖席<lb/>
<pb n="KR4e0195_WYG_008-5b"/>
郊闗展離絃渭唱并懐賢憐漢珮惜别詠河纓亭晩吳<lb/>
天豁江秋蜀漲平掛㠶雲出浦倚棹月臨城淮樹行相<lb/>
引徐山若處横鱸蓴鄉思劇鴻雪旅情驚白闥懸珂影<lb/>
朱扉聽履聲祥刑欽吕徳淑問想臯名嵗晏松筠勁霜<lb/>
寒葭菼鳴何時尺牋墮一誦慰平生<lb/>
　七言律<lb/>
　　元潭觀追憶舊逰作<lb/>
雪浪閣前草樹春十年重過一沾襟到來剡曲迷新棹<lb/>
<pb n="KR4e0195_WYG_008-6a"/>
老去延平失舊津嵗月豈應塵裏度烟霞自向夢中親追<lb/>
思未待山陽笛祗對清江已愴神<lb/>
　　答張主政鏜贈别之作<lb/>
乞歸忻荷帝綸頒作賦何須效子山耕隴自看新犢長<lb/>
釣船時引舊鷗還惠莊談辨六經外臧榖功名一笑間<lb/>
老矣無心問誰是曳藜聊共片雲閒<lb/>
　　寄贈建寕劉丞余嘗過其家<lb/>
十年不采衡陽杜千里知哦建曲松閩雨幾沾金騕褭<lb/>
<pb n="KR4e0195_WYG_008-6b"/>
岳雲長䕶玉芙蓉交㳺向識茅容異語笑何時程本逢<lb/>
四十年來湘水别髙樓曽復卧元龍<lb/>
　　壽郭平翁八十詩<lb/>
藉甚先朝獻納臣一麾江海謝熊輪論交憶侍彤扉入<lb/>
論道慚違黄髪詢八十就言歸耉俊三千曳履盛儒紳<lb/>
應吟抑訓當盤几衛武方箴欲耄身<lb/>
　　壽三塘老人<lb/>
老築林間半畆廬三塘雲物在巾裾向人且試岐俞術<lb/>
<pb n="KR4e0195_WYG_008-7a"/>
醫國應存素難書肘後丹經聊自檢山中瑶草正紛如<lb/>
何當啟我長生訣拂袖閬風戲紫虛<lb/>
　　題宗室瀑泉<lb/>
西山千尺之洑流注作瀑泉散九秋萬古煙霄飛玉練<lb/>
一天星斗綴珠旒東平善以涓涔積河間經兼渾灝求<lb/>
掬勺清淪堪自濯底須雁蕩玩靈湫<lb/>
　　寄謝豫章諸士友<lb/>
嵗月虚慚老斵輪江湖聊復寄垂綸久甘樗散蔵幽跡<lb/>
<pb n="KR4e0195_WYG_008-7b"/>
忽拜瑶華感故人隋珠幸向驪淵得燕石空兼魚目陳<lb/>
稷下雕龍誰似者南洲風義薄髙旻<lb/>
　　七十自壽<lb/>
抱柝夷門齒謬同誰堪黄髪應非熊朝廷俊宅充多士<lb/>
社稷匡扶倚數公散木自甘丘壑卧非材豈任棟樑崇<lb/>
能詞吉甫叨承系願誦中興二難功<lb/>
　　和答大宗伯董用均<lb/>
平生秘迹華隂求苦憶昔年張益州舊省愧同何劭入<lb/>
<pb n="KR4e0195_WYG_008-8a"/>
扁舟忻共李膺留松陵月上青菰晩苕水波翻紫稻秋<lb/>
他日相思期結社休文傳有故時丘<lb/>
　　舟中别用均學士有懐<lb/>
南省幾傷道阻長西清一别秪相望何期苕水朱絃思<lb/>
併入松陵白雪章千里神交勞逺憶十年儤直感同行<lb/>
故情盃酒應難述此日懐君意可忘<lb/>
　　瀧江别一崖奉常陽谿侍御一首<lb/>
不見舊交今十年相思瀧水隔長烟奉常節引金輿側<lb/>
<pb n="KR4e0195_WYG_008-8b"/>
御史書持玉几邉老去談經匡鼎廢别來辭疾杜冠捐<lb/>
飛騰宦達成何事笑折晴花舞醉筵<lb/>
　　宿陳氏學易堂作<lb/>
一入瀧溪坐此堂儼然塵意濯滄浪無言自識先天畫<lb/>
有夢渾逰太古鄉澤豹文章成霧蔚神龍變化蟄淵蔵<lb/>
虚簾長下同嚴肆隱几應知異坐忘<lb/>
　　次答文江曽中丞枉訊二首<lb/>
老向中林習掩扉荒村車馬過從稀偶乘剡水扁舟興<lb/>
<pb n="KR4e0195_WYG_008-9a"/>
來玩舂陵朗月輝幾日春風雙榻對千山暮雨一㠶歸<lb/>
新章更枉場駒問始幸滄洲蚤拂衣<lb/>
　　其二<lb/>
九折摧車憶蜀門每因叱馭笑王尊秪隨白鳥忘争席<lb/>
敢擬青牛學著言勇退乞身元不易傾危視舌亦何存<lb/>
也知衣白終堪相肯向羊裘卧釣綸<hi>時中丞以憸壬相傾乞去故中及之</hi>
　　秋日同諸講友㑹社堂遂㳺梅田洞有作<lb/>
錦林寒葉灑新裘石戸髙開少皥秋遇過稷亭談白馬<lb/>
<pb n="KR4e0195_WYG_008-9b"/>
貪依函谷駐青牛中天秘室仙人隱異代真符使者求<lb/>
老幸歌㳺長此地不知塵世隔丹丘<lb/>
　　留餘堂詩<lb/>
留餘堂在碧川潯綺構髙開紫桂林一自煙霞辭鳯隱<lb/>
幾驚風雨動龍吟竇公教擅庭賢盛荀氏家承世徳深<lb/>
共羡石涓遺嗣矩猶傳宋語作心箴<lb/>
　　芝林詩<lb/>
毘山秀挺芝煌煌千林氣吐雲霧蒼綺皓出安鴻鵠計<lb/>
<pb n="KR4e0195_WYG_008-10a"/>
商巖長詠鳯鳥章金莖夜漬三危潤玉菌朝含五曜光<lb/>
不用仙經篆圖牒硎山霅水紛流祥<lb/>
　　丙子元日述懐<lb/>
糟粕從誰問斵輪支離七十又逢春生逢四聖休明世<lb/>
仕列三朝禮樂臣老向星辰忘聽履病將舟楫寄垂綸<lb/>
子房本乏神仙骨白髪能抛烏角巾<lb/>
　　忠愛堂詩<hi>有序</hi>
　御史大夫楊休公之孫小洞慶雨余里婣中之踔達<lb/>
<pb n="KR4e0195_WYG_008-10b"/>
　好義人也往其從子余館甥幼學不幸夫婦繼殞遺<lb/>
　孤幼子女凡五人産籍靡稽㩁無任其事者君殚心<lb/>
　經紀不稍懈既葬其夫婦乃嫁女之長者其幼亦獲<lb/>
　所托焉三子余撫其二幼君取長子教養之産皆分<lb/>
　畀諸故僮掌治又以揚休公所創忠愛之堂嵗久漸<lb/>
　傾圮乃鳩工庀材葺曩敝一新之余閱世所稱伉慨<lb/>
　知義士衆矣乃如君篤實無矯襲殆什伯不一二見<lb/>
　者故因堂成作七言四韻詩一首識厥美殆匪直以<lb/>
<pb n="KR4e0195_WYG_008-11a"/>
　堂故云<lb/>
御史大夫之故堂飛甍傑閣森層岡春深燕雀紛成鷇<lb/>
嵗久雲霞仍倬章有美聞孫承奕澤思恢哲祖振華光<lb/>
新懸麗扁昭前學我詠斯干頌世昌<lb/>
　　西苑春晴<hi>閣試</hi>
暖氣先浮太液舟晴光漸度上陽樓蠶宫雨霽桑猶穉<lb/>
榖社煙和草乍柔地静雲霞依御宿春深魚鳥遲宸㳺<lb/>
豳歌逸訓傳豐鎬麗日長瞻聖藻流<lb/>
<pb n="KR4e0195_WYG_008-11b"/>
　　五日侍宴龍舟應制<hi>閣試</hi>
綵仗葳蕤交帝苑翠華縹緲拂仙臺芳辰簫鼓中流競<lb/>
元嶠風煙竟日廻好鳥過林迎步輦新花隔水照行盃<lb/>
叨從燕鎬觀宸豫不向横汾羡漢才<lb/>
　　中秋對月<hi>閣試</hi>
四海秋期逢此夕九霄月色對長安堪憐委地金波動<lb/>
未厭沾衣玉露寒兎影纔生雲母帳蟾輝忽爛水晶盤<lb/>
懸知永夜闗山外鼓角風凄萬幕看<lb/>
<pb n="KR4e0195_WYG_008-12a"/>
　　送蒼梧令<lb/>
五嶺風煙接九疑蒼梧形勢控南陲一尊此送絃歌宰<lb/>
萬里誰馴鸞鵠姿象郡久艱秦篚貢交州猶動漢旌旗<lb/>
丈夫才力須兼濟作吏尋常詎汝期<lb/>
　　送史簿調陽江<lb/>
三年嶺縣琴書僻萬里炎荒劍舄孤沙草乍辭彭蠡鴈<lb/>
江花又送海陵鳬隂隂古霧迷銅柱炯炯寒氷映玉壺<lb/>
鵞水于今歌節操看君髙義過文儒<lb/>
<pb n="KR4e0195_WYG_008-12b"/>
　　奉和朱翁老師病懐三首<lb/>
久吟碧草思門徑况對黄昏媚省曹入夜星文迴黼閣<lb/>
經秋雲物戀宫袍持衡合兆三階正倚杖那思五岳髙<lb/>
但使松喬延服食可容稷契訪蓬蒿<lb/>
　　其二<lb/>
憶昨鳴鞭趨曉仗側看曳珮領仙曹龍墀乍駐尚書履<lb/>
鳯閣旋紆學士袍地接勾陳珠斗近天臨太乙綵雲髙<lb/>
懸知數視明光草不效元廬閉碧蒿<lb/>
<pb n="KR4e0195_WYG_008-13a"/>
　　其三<lb/>
長擬絲綸承帝制詎論詞賦冠儒曹神鰲鱗甲輝宫觀<lb/>
織女機杼絢錦袍嵗月幸依經幄静雲霄倍望講筵髙<lb/>
成蹊漫愧隨桃李塞逕從誰薙莽蒿<lb/>
　　秋懐<lb/>
薊野秋交朔氣深漁陽上谷莽蕭森河闗迥帶煙塵色<lb/>
海甸渾迷風雨隂天逺芙蓉難獨采露寒蘭芷莫先侵<lb/>
腐儒素食慙何補草閣荆扉日夜心<lb/>
<pb n="KR4e0195_WYG_008-13b"/>
　　丁酉冬十月雪<lb/>
可道去年雪太遲今年孟月雪絲絲含風窕裊紛成態<lb/>
向日輕盈宻弄姿田畯好占宜麥兆邉人莫動采薇思<lb/>
平南凱奏應今至破蔡功成是爾時<lb/>
　　臘一日雪<lb/>
臘月一日寒色異同雲四霈雪紛侵咆林豺虎驕應減<lb/>
入地螟蝗定幾深白日八埏渾一象𤣥氷九澤沍成隂<lb/>
故山梅栁垂垂發折贈誰遺寄逺心<lb/>
<pb n="KR4e0195_WYG_008-14a"/>
　　送彭廷化歸雲陽<lb/>
三月栁花飛禁城楚南逰子别燕京江湖氣暖魚龍動<lb/>
郊澤春多雲霧生五岳竒探虚夙志三湘長望𣺌孤程<lb/>
因君浩思横天末安得吾㠶並汝征<hi>時余有行忽中阻</hi>
　　送符太僕遷韶州太守<lb/>
武水韶山昔政傳中朝人士幾君賢花間此佩雙魚出<lb/>
嶺外仍迎五馬還漫憶金珂趨曉竝長看玉劍倚秋懸<lb/>
召棠莱竹占今盛念别無忘寄逺篇<hi>符葢先倅韶兹再出故云</hi>
<pb n="KR4e0195_WYG_008-14b"/>
　　送髙安吳太史侍母南歸<lb/>
蓬省僊僚别禁廬新秋綵服傍慈輿晴風白渚遥浮鷁<lb/>
細雨黄河欲上魚雲引太行千里迅天懸鉅野一㠶虚<lb/>
憐余四易長安暑枕扇無因慰倚閭<lb/>
　　壽姚封君七十<lb/>
仲節懸桑陽始達省郎斑服計趨庭藤衣老卧江門雪<lb/>
蘂笈閒開笠澤星遲暮看山勞柱杖逡巡閉户了僊經<lb/>
人間七十古稱少况睹儀鴻在九𡨕<lb/>
<pb n="KR4e0195_WYG_008-15a"/>
　　送方鴈里理淮獄<lb/>
淮海風煙漢節馳僊郎遥出白雲司江湖漫憶同舟日<lb/>
花鳥還憐竝轡時孺子橋荒無舊石王孫草緑有新祠<lb/>
英雄事業誰長在訪古知懸百代思<lb/>
　　己亥出京<lb/>
蓬萊宫觀九天開鰲禁星辰接上台豈有文章承帝制<lb/>
漫令姓字列僊臺詞垣忝數追趨後御幄慚叨品校來<lb/>
暫出京門堪涕淚致身元乏廣川才<lb/>
<pb n="KR4e0195_WYG_008-15b"/>
　　題崔閫帥竹泉巻<lb/>
將軍作鎮古滁陽林壑遥分豹節光僻愛石泉鳴絶巘<lb/>
側開茅屋倚疎篁千峰雨送寒流急一逕雲低暮色蒼<lb/>
莫笑祭遵不好武時平無事借鷹揚<lb/>
　　别少山水部至吕梁宿酣始解因憶軒中山石有<lb/>
　　寄<lb/>
豪吟别爾看花築醉裏渾忘下瀬船片雨忽聽河岸側<lb/>
數峯猶憶石梁前誤疑五老虚江霧却問三神失海煙<lb/>
<pb n="KR4e0195_WYG_008-16a"/>
相望彭城成阻絶令余長興獨翻然<lb/>
　　御史大夫周公旱雩得雨詩示答二首<lb/>
數月江㠶一雨無黄沙颯岸野田枯方春衆盜愁兼劇<lb/>
比郡三農困得蘇敢愛𤣥牲將奠瘞即防白屋轉流逋<lb/>
時霖果應南郊雩一夜雲雷土盡酥<lb/>
　　其二<lb/>
督府上卿天下無淮陽出鎮憐彫枯憂時隱念懸魚釜<lb/>
計國深思入㸑蘇民有長謡歌惠恤吏無横索及窮逋<lb/>
<pb n="KR4e0195_WYG_008-16b"/>
霏㣲更愜千人望霑沃真成九地酥<lb/>
　　嚴先生祠堂<lb/>
江閣斜隂倒碧流釣臺崛立水雲幽圖中物色今誰肖<lb/>
帝側星文不可求往矣功名成鄧冦時哉心迹合巢由<lb/>
南陽舊識狂奴態底事猶持諫議留<lb/>
　　衢州大雨漲作<lb/>
首夏三衢諸漲發西安縣前江可憐亂流湧樹忽失岸<lb/>
髙浪捲花時近船大地且憂及昏墊巨川欲濟那洄沿<lb/>
<pb n="KR4e0195_WYG_008-17a"/>
便應即此乗虛筏徑訪羣仙赤嶠邉<lb/>
　　龜山<lb/>
弋陽龜山天下無丹梯紫閣含雲孤羣峰冉冉紛合沓<lb/>
一水盈盈中迴紆五色金芝秘阡術九文玉笈函經圖<lb/>
安得遂挾飛僊侣髙尋石鼎凌神區<hi>山有紫芝石鼎二峯</hi>
　　湖上<lb/>
岸曲風煙霽短槎水樓雲日麗清沙雨殘乍裊新抽竹<lb/>
春過猶存未落花黒髪何人能解綬青山是處足為家<lb/>
<pb n="KR4e0195_WYG_008-17b"/>
獨憐無事漁竿侣長卧滄波弄晩霞<lb/>
　　長沙賈太傅祠<lb/>
太傅祠堂何處開長沙舊宅半荒苔隐思自託三閭弔<lb/>
痛哭誰知七國哀絳灌在亭能得士古今當路少憐才<lb/>
請看漢帝何如主宣室仍虚前席囘<lb/>
　　東湖草堂<lb/>
我愛東湖湖上居竒山合沓在門除逕開蔣詡僻還似<lb/>
宅效王維勝亦如渚曲秋風羣澤雁槎頭春雨聚湘魚<lb/>
<pb n="KR4e0195_WYG_008-18a"/>
捲簾終日琴書裏天色雲光相映虚<lb/>
　　荆州秋夜<lb/>
卧病荆南傷客心井梧埤竹助蕭森開牕忽見昏星變<lb/>
隱几遥悲序火沉南憶佳人香霧逺北招仙侣綵雲深<lb/>
萱花棣萼秋虚映吟倚孤亭思不禁<lb/>
　　七月二十七日恭謁顯陵有述<lb/>
象闕髙開古郢州天垂翼軫照南陬羣山迥引嵩邙勢<lb/>
衆水遥交漢沔流樹裏雲霞飛綵仗忩中日月閟𤣥旒<lb/>
<pb n="KR4e0195_WYG_008-18b"/>
小臣百拜遺弓逺悵望橋山松栢秋<lb/>
　　至郢同鄉三臬使集宴因贈<lb/>
名藩臬使三賢並藉甚吾邦昔見稀獨夜繁燈張館讌<lb/>
清秋凉霧拂僊幃文昌象緯通南斗執法星芒切太㣲<lb/>
持軸願看公等入早令皇治邁垂衣<lb/>
　　漢壽亭侯祠<lb/>
氣結旌旗慘不舒將軍遺恨此荒墟三分割據功誰併<lb/>
百戰河山勣已虚義報曹公辭魏得心輕陸豎計吳疎<lb/>
<pb n="KR4e0195_WYG_008-19a"/>
至今剟劍留危石勁雨凌風立自如<lb/>
　　舟晴<lb/>
晩日斜光淡自舒三湘秋色映船虚天開衆岫晴依幔<lb/>
浪裊孤雲影在書得食空憐陽渚鴈藏身欲釣洞庭魚<lb/>
迴㠶側指朱陵近絶壁長林擬坐予<lb/>
　　岳陽樓觀洞庭湖作<lb/>
萬水東奔江漢迴無邉秋色洞庭開蕩胸雲霧晴兼吐<lb/>
得意㠶檣晩並來望闕長懸公子思登樓誰是仲宣才<lb/>
<pb n="KR4e0195_WYG_008-19b"/>
茅茨漂泊魚龍窟滿目蒼葭楚澤哀<lb/>
　　雨宴岳樓觀洞庭湖復述<lb/>
危檻髙慿萬里風湖天飛雨映㝠濛二儀漭蕩長波外<lb/>
七澤迴㳺元氣中綺宴疑張龍女宅瑶絃似聼帝妃宫<lb/>
酒䦨忽見君山出髣髴僊鬟嚲太空<lb/>
　　累石<lb/>
累石南紆一逕㣲羣山迴合突成圍渚雲淰淰初凝斾<lb/>
江雨冥冥忽在衣喚侣漁舟仍獨泛趂人沙鳥故髙飛<lb/>
<pb n="KR4e0195_WYG_008-20a"/>
平生疎豁真成性散髪惟便舊釣磯<lb/>
　　涉汨羅水作<lb/>
路遶忠祠嘆式㣲草深昏國怨萋菲江流似戀夫君至<lb/>
山木疑懐公子歸漁父真能辭濁世滄浪還可濯塵衣<lb/>
秪憐一曲清湘水不向西周抱渭磯<lb/>
　　水寺<lb/>
萬里秋風吹客衣江天晩色静霏㣲白雲水寺蝉孤噪<lb/>
黄葉山房鵲亂飛奉使經年勞館餼辭家每夜夢庭闈<lb/>
<pb n="KR4e0195_WYG_008-20b"/>
燕中始出花猶凍楊栁今疎客未歸<lb/>
　　資陽潭石磯特竒怪艮齋趙使君招宴即席二首<lb/>
獨柱支撑何大竒資潭迴抱迥逶迤林懸石閣飛梁裊<lb/>
逕折峯亭曲棧垂四海登㳺無此地百年談笑幾今時<lb/>
不妨扶醉留歌舞併接凉蟾倒玉巵<lb/>
　　其二<lb/>
百丈孤磯聳碧濤熊幡鳥斾此招邀巖傾訝俯黿鼉窟<lb/>
石出疑横烏鵲橋坐久玉繩當戸落酒殘銀漢向盃揺<lb/>
<pb n="KR4e0195_WYG_008-21a"/>
欲因霞島辭朱紱長挾飛僊倚鳯簫<lb/>
　　中秋雲根亭次艮齋使君<lb/>
此夜中秋人共憐况邀巖洞酒盃前樓臺近映千家月<lb/>
河漢遥開萬里天玉署相看逢舊侣瑶臺何用問羣仙已<lb/>
拚爛醉酬清賞不惜虚槎掛斗邉<hi>艮齋舊館友也</hi>
　　法象巖<lb/>
法象竒巖霾古雲平岡峭石突繽紛林含赤島三花影<lb/>
洞列丹樞七曜文錦瑟玉笙聞縹緲金芝瑶草閟氤氲<lb/>
<pb n="KR4e0195_WYG_008-21b"/>
欲尋世外真僊侣暫狎山中麋鹿羣<lb/>
　　出法象道林赴周都閫宴集<lb/>
霧裊隂蘿錦嶂開石門秋色浄僊臺不辭闗尹青牛訪<lb/>
遥跨將軍白馬來豪對綺筵探寳鋏醉邀羅袖欵金盃<lb/>
酒䦨更秉中林炬為草新題刻紫苔<lb/>
　　觀法象諸巖下眺平麓得石丘隱叢莽中竒甚因<lb/>
　　命僕夫除穢同周帥取酒酹山神署其名曰岝㟧<lb/>
　　丘移席再宴<lb/>
<pb n="KR4e0195_WYG_008-22a"/>
岝㟧一丘七洞連崛竒千古霾雲煙旋驅厮𨽻斸荒蔓<lb/>
即為將軍排好筵突兀諸峯雲際出扶疎衆樹席中穿<lb/>
畫圖焉得王丞手勝事長令百代傳<lb/>
　　衡州鴈峯寺宴集<lb/>
衡陽七十二峯開鴈入南天向此迴吳楚山盤朱鳥出<lb/>
蒸湘水蹴白龍來僧車自演曇花宇佛座長尊法樹臺<lb/>
五岳尚牽婚嫁在暫將豪興託深盃<lb/>
　　上封寺<lb/>
<pb n="KR4e0195_WYG_008-22b"/>
路轉千峯石棧危上封雲閣半空披乍看西日虚巖落<lb/>
忽見羣星大壑垂海霧四時流戸牖天風中夜振<graphic n="KR1242" url="https://raw.githubusercontent.com/kanripo/KR-Gaiji/master/images/KR1242.png" mimeType="image/png"/>帷<lb/>
匡牀暫傍銀河宿明發顛崖訪禹碑<lb/>
　　方廣寺<lb/>
衡岳峯隂方廣寺幽林危刹傍天臺水如銀葉烟中落<lb/>
山作瑶蓮石上開深夜星河朱栱宿髙秋雲霧黒潭來<lb/>
欲辭簮紱墮猿鶴留記老僧待客迴<lb/>
　　曉望石廪峯欲登不果作<lb/>
<pb n="KR4e0195_WYG_008-23a"/>
蓮花峯影動参差石廪天梯裊霧危坐惜隂崖蒼蘚滑<lb/>
吟看峭壁紫羅垂谷聲晝吼蜚亷窟雲氣秋翻霹靂池<lb/>
安得身輕凌絶頂卧承懸露咽僊芝<hi>峯有雷池風洞二竒景</hi>
　　浙藩紫薇堂燕集<lb/>
省署深堂坐竹虚灑然秋雨集交疏凉隨舞葉林中墮<lb/>
暑向歌筵盞底除宋苑樓臺空昔盛元寮人物豈今如<lb/>
歡娛况屬豪華地合遣羣公色笑舒<hi>浙藩司蓋宋中書省元改行臺</hi>
　　紫薇堂山石燕峯岳伯索題<lb/>
<pb n="KR4e0195_WYG_008-23b"/>
突兀三峯省後開背林幽閣轉孤臺却疑華室中天隱<lb/>
翻訝秦梁跨海來谷黒得無霾虎豹崖敧莫遣掛風雷<lb/>
虚忩竟日珠簾捲咫尺秋雲萬里迴<lb/>
　　入雲隱諸山作<lb/>
地入南髙峰益峻削成無數青芙蓉盈盈一水銀河繞<lb/>
杳杳諸天金界通采藥真人不可問持花聖女應難逢<lb/>
廣輪法相俱塵土浄境攀躋聊扣鐘<lb/>
　　秦宫保封丘祠次王侍御二首<lb/>
<pb n="KR4e0195_WYG_008-24a"/>
臨陴力掎垂圍邑破賊功輝畫像祠庭草潤含春雨細<lb/>
階棠隂轉夕陽遲閭閻自此安周甸父老誰忘覩漢儀<lb/>
二十年前旗幟色傷心空有野人知<lb/>
　　其二<lb/>
風捲長河水作潮尚思虎䩨颯金鑣艱危不假夷門節<lb/>
汴洛真瞻馬柱標張相功名稱益久韓侯惠愛頌邳遥<lb/>
<hi>張相詠知益韓侯稜鎮邳皆有生祠</hi>觀風賴有巡方使為采覃懐白屋謡<lb/>
　　寄龍良卿補黄門給事<lb/>
<pb n="KR4e0195_WYG_008-24b"/>
右順門西舊禁扉先朝元鎖侍臣闈地隣宻勿通賢諫<lb/>
天切絲綸出帝畿短草知酬軒后陛何人思補仲山衣<lb/>
雲霄看爾竒毛逸搏擊功能豈晩違<lb/>
　　寄西昌陳子虚入制閣<lb/>
制閣絲綸召典裁唐臣舊羡子昻才文章已入黄麻選<lb/>
讐校應兼縹軸開澤豹藏身聊霧雨神龍何地不雲雷<lb/>
憐余尚滯周南迹倚劍思君日幾迴<lb/>
　　濟上坐淺齋中丞半隱園二首<lb/>
<pb n="KR4e0195_WYG_008-25a"/>
濟上風煙接九河中丞勲業此方多不愁浚鑿勞軒橇<lb/>
長恐才賢負罻羅白日林中瞻仗鉞青霄花下憶鳴珂<lb/>
即知詔掌中臺近定許時從禁掖過<lb/>
　　其二<lb/>
小結新亭半隱名林園終日抱虚清臺中吏散鳥争聚<lb/>
花外人稀鶴不驚細水自生秋雨後片霞恰映晩池明<lb/>
桃源古朴還相似不羡平泉卉石并<lb/>
　　舟病逢聖壽節有感<lb/>
<pb n="KR4e0195_WYG_008-25b"/>
憶昨兹辰供奉班五更華葢侍龍顔朝衣步共爐烟轉<lb/>
舞珮聲隨扇影還栁底鳴鑾迴御輦花邉貢馬簇天閑<lb/>
只今卧病湮河曲夢遶鵷行霄漢間<lb/>
　　感事二首<hi>庚子七月</hi>
突然散騎滿雲中將帥休誇破敵功坐鎮已無梁督統<lb/>
提邉誰是石征戎可憐士馬空秦塞即恐烽煙徹漢宮<lb/>
安得本兵深廟算遍收竒勇䇿勲庸<lb/>
　　其二<lb/>
<pb n="KR4e0195_WYG_008-26a"/>
扶桑銅柱亦堪危未説天驕擾漢池虎穴横戈須此日<lb/>
龍沙拔幟定何時通蠻久絶唐䝉使鑿嶺猶煩馬援師<lb/>
諸省壯丁輸輓盡無由四海息瘡痍<lb/>
　　辛丑元日早朝<lb/>
玉葉葳蕤絢五雲金莖縹緲出層氛風迴閣道朱衣過<lb/>
日射鑾軒綵仗分萬國並朝王正朔羣公重煥帝儀文<lb/>
小臣拜舞三陽㑹願以康年祝聖君<lb/>
　　華葢入侍<lb/>
<pb n="KR4e0195_WYG_008-26b"/>
絳炬光繁曉漏催九天春色動蓬萊旌旗併拂星河入<lb/>
劍珮齊衝月霧來步輦乍停僊樂引侍臣先睹聖顔開<lb/>
私慙衮職虚何補長傍爐烟候曲臺<lb/>
　　和託齋尚書雨憶浣花堂寓宿之作<lb/>
尚憶西岷雲氣生猶思昏黒蜀星明虚燈獨夜草堂宿<lb/>
細雨髙秋木葉鳴天地名賢空往迹山川文藻漫含情<lb/>
誰言紫閣青扉夢長動煙猿水鳥聲<lb/>
　　潞河别王民瞻舟中<lb/>
<pb n="KR4e0195_WYG_008-27a"/>
潞河三日維雙楫忽漫相逢得汝舟闇闇風塵兼晝暝<lb/>
輝輝霜日向人流孤絃聊為離筵解九折何妨壯軸㳺<lb/>
况是漢廷恩筏宰普天民力困誅求<lb/>
　　送劉少憐奉使便省<lb/>
海國春風白馬驕長天南引使星遥覃懐栁色迎旌轉<lb/>
濟汶花光入珮揺萬里江山觀眺得百年魚笋夢思勞<lb/>
知君此去承歡近遲日髙堂絢錦袍<lb/>
　　臘廿日恭上大行皇太后冊諡遇雪<lb/>
<pb n="KR4e0195_WYG_008-27b"/>
西掖儀成引白麻詔傳急雪忽飄花色揺三殿金觚静<lb/>
影逐千官縞帶斜翻訝玉霄行羽斾暗悲瑶海斷僊車<lb/>
莫令孝笋重抽土更使宸衷慟物華<lb/>
　　雪後顯靈宫即事<lb/>
獨馬閒尋羽客廬雪風吹我白莵裾氷懸細栢揺珠綴<lb/>
霧裊深蘿羃綺疏晝静虚堂疑斗步心清妙地愜仙居<lb/>
更看玉壑煙霄外結綬垂魚意併疎<lb/>
　　聞林旂峯先生家難有懐二首<lb/>
<pb n="KR4e0195_WYG_008-28a"/>
海上三秋白鴈疎昨傳消息更愁予成家但立相如壁<lb/>
壊宅寕存孔鮒書暢志酒盃應料理端居述作復何如<lb/>
含情漫極天南目徙倚髙臺詠卜居<lb/>
　　其二<lb/>
解綬風塵意得開聊思松菊一歸來逢時獨惜雲中守<lb/>
抗俗誰憐鄴下才底用文章矜豹變須看駕御豈龍媒<lb/>
瑶華斷絶閩中使悵望沙村草閣梅<lb/>
　　西河<lb/>
<pb n="KR4e0195_WYG_008-28b"/>
西河日夜羽書馳直北風煙盡虜陲列校豈屯秦斥隧<lb/>
諸邉虚繞漢旌旗休思驃騎封狼日恐逼單于祭馬時<lb/>
聞道凶門推轂少翩翩紈袴擁新麾<lb/>
　　任太夫人壽詩<lb/>
諫議昔歸奉綵輿起居今得傍承廬金鈿白髪行相映<lb/>
玉衱朱衣座不虚帨引萱叢迴獻舞盃含婺彩散門除<lb/>
寒蘿亦有長年蔓欲比貞松故不如<lb/>
　　送黄材伯學士赴南院<lb/>
<pb n="KR4e0195_WYG_008-29a"/>
太史新懸學士魚鰲宫南入是僊壺閒牽錦纜白門去<lb/>
絶勝金珂紫閣趨季子物情周列國左思詞賦盛三都<lb/>
亦知静理經綸業定有竒猷翊帝謨<lb/>
　　壽錢御醫六十<lb/>
黄扉通籍自何年聖濟宫中鶴髪僊簮紱行蔵逢六十<lb/>
刀圭功力過三千山中橘樹侵雲長海上桃花炫日鮮<lb/>
知望燕山思綵服莫停吳澤滯牙船<lb/>
　　送錢丈出讞四川<lb/>
<pb n="KR4e0195_WYG_008-29b"/>
乍看按獄錢塘郡又見詳刑漢竹城吟草幾擁湖月白<lb/>
法文今動蜀星明春餘劍閣花應少雨過瞿唐峽盡平<lb/>
皇澤只今周絶域可令寃訟有緹縈<lb/>
　　移居西巷次宗弟員外徳卿<hi>諱祖懋</hi>
綺閣朱樓爛九衢門開曲巷自迴紆短椽聊足此中寄<lb/>
廣厦能忘天下須玩世漫依金闥隱嬾朝真怯玉墀趨<lb/>
他年倘使元文就别覔揚雄宅一區<lb/>
　　送陸儼山學士南歸<lb/>
<pb n="KR4e0195_WYG_008-30a"/>
鰲禁儒僊尚黒頭疏承恩許賦滄州舊林白鶴應相待<lb/>
幽谷黄鸝得並求紫閣講筵懸鳯幄青宫賓闥罷龍樓<lb/>
此行暫别蓬莱苑還訪扶桑萬里秋<hi>陸以詹事兼太子賓客致仕</hi>
　　壽溶溪劉公六十<lb/>
溶水東流雙浦深谿山幾曲稱幽尋從教六紀堦蓂變<lb/>
不廢三秋籬菊吟早試青嚢留笥記晩遺縹帙薄籝金<lb/>
懸知繞席班衣舞清宴長開錦樹林<lb/>
　　冬日偕甘文學懋獻逰洞辱詩次韻并申後約<lb/>
<pb n="KR4e0195_WYG_008-30b"/>
冬日洞門引興長瑶華忽捧快余望圈中自識無遺畫<lb/>
<hi>指洞上圈</hi>刪後誰知有剰章洛社烟花還舊約舞雩童冠况<lb/>
成行鏗然舍瑟前賢事此意春風未可忘<lb/>
　五言絶句<lb/>
　　題白鷹<lb/>
玉刷清秋迥雪翻碧海孤無因擊大野仄立動愁湖<lb/>
　　西湖次韻二首<lb/>
四月過新雨西湖羅綺春荷花嬌緑水妬殺采蓮人<lb/>
<pb n="KR4e0195_WYG_008-31a"/>
　　其二<lb/>
歌筵長白日舞袖亦青春試看西湖上能逰有幾人<lb/>
　　開雲樓望岳<lb/>
熙陽含景麗積雨散層隂因憶開雲日悠然思古今<lb/>
　　大湖北山四亭題句<lb/>
黝然一潭碧對此澹若空物象從生滅泓涵自不窮<hi>右涵</hi>
<hi>碧</hi>
　　其二<lb/>
<pb n="KR4e0195_WYG_008-31b"/>
孤亭接混茫髙睨衆象表不以登髙獨焉知視下小<hi>右凌</hi>
<hi>虛</hi>
　　其三<lb/>
半壁倚嶙峋下俯幽潭色潭色與壁隂渟洄不可極<hi>右凝</hi>
<hi>清</hi>
　　其四<lb/>
萬木互隂森幽泉細迸瀉借問亭坐人何如馭風者<hi>右泠</hi>
<hi>然</hi>
<pb n="KR4e0195_WYG_008-32a"/>
　七言絶句<lb/>
　　吕梁歌二首<lb/>
懸水掀風起白波吕梁險勢其如何長鯨怒跋三門石<lb/>
賤妾勸君無渡河<lb/>
　　其二<lb/>
萬里河流九曲奔飛湍千尺下龍門等閒人心不似此<lb/>
白日雷濤暗處翻<lb/>
　　竹枝詞四首題陳侯東華送别圖<lb/>
<pb n="KR4e0195_WYG_008-32b"/>
東華曉日照江樓冠葢雲屯擁畫舟借問南陽諸父老<lb/>
誰能挽取舊岑侯<lb/>
　　其二<lb/>
蓼花新漲動孤城千尺虹梁截岸横欲繫仙帆無那逺<lb/>
中流簫鼓望雙旌<lb/>
　　其三<lb/>
三年為政似君無人道萊蕪釜有魚留得家㩦青色犢<lb/>
升朝自駕舊來車<lb/>
<pb n="KR4e0195_WYG_008-33a"/>
　　其四<lb/>
竹枝詞和古桐鄉去思渾牽江水長遥憶東華松獨倚<lb/>
殘株猶足比甘棠<lb/>
　　光山逢劉致卿副使因憶其兄太守二絶句<lb/>
十年芳草惜離羣海上朱幡憶暮雲何意歸軒停楚澤<lb/>
萬山黄葉獨逢君<lb/>
　　其二<lb/>
雙垂紫綬綰專城人羡君家好弟兄借問霜飛今夜斧<lb/>
<pb n="KR4e0195_WYG_008-33b"/>
有無池草夢中生<lb/>
　　虞塘曉發二首<lb/>
絶嶺朝霾雲氣霏日髙林際始含暉層蘿窈窕聞鷄犬<lb/>
知有人家在翠㣲<lb/>
　　其二<lb/>
逕石杈枒走亂流顛敧古木亦相樛危峰仄疊幾千轉<lb/>
縹緲惟看白霧浮<lb/>
　　山行四絶之一<lb/>
<pb n="KR4e0195_WYG_008-34a"/>
秋花映路開無數可愛深紅間白枝不聽疎林黄葉墜<lb/>
風光渾道是春時<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0195_WYG_008-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洞麓堂集巻八<lb/>
</p>
<p>
</p>
  </div>
</body>
</text>
</TEI>
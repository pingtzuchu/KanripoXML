<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>洞麓堂集巻十</head> <lb/>
    <p>
<pb n="KR4e0195_WYG_010-1a"/>
欽定四庫全書<lb/>
　洞麓堂集巻十<lb/>
　　　　　　　　　　　　　明　尹臺　撰<lb/>
　詩類補<lb/>
　七言律詩<lb/>
　　礪峯公之陟南禮侍也余在金陵日引跂然迄左<lb/>
　　　一覯兹余改北雍公入覲得覯無幾復别去不<lb/>
　　　能無慨然於中者作詩叙往用抒積思云耳<lb/>
<pb n="KR4e0195_WYG_010-1b"/>
乆矣金扉載筆從毎嗟詞賦擅雍容那揺北固煙中斾<lb/>
仍别西清雨外鐘栁曲樽罍經嵗憶花邊笑語幾時逢<lb/>
蓬莱出入神仙地目極天南綵霧重<hi>南少宗伯住栁灣</hi>
　　送秋官劉大夫赴常徳太守<lb/>
五馬長鳴碧栁煙武陵春色畫軺前青山露冕迎花入<lb/>
白水飛旌映樹懸少日鹿苹聨省席清朝魚藻竝宫筵<lb/>
<hi>故事諸宴秩大夫咸與</hi>論思虚薄慙何補紫綬相看華髮年<lb/>
　　萬太宜人七十夀詩<lb/>
<pb n="KR4e0195_WYG_010-2a"/>
華髮金鈿映晩暉自天綸誥下重闈懸知赤紱牽新夢<lb/>
不奈斑衣阻獨歸七十宴開青雀至八千路遶白雲飛<lb/>
題詩寄祝庭萱夀瑞婺光芒動紫微<lb/>
　　送陳太史奉使淮藩便覲<lb/>
龍函寵錫賁宫袍鳯藻親題白玉毫自識沂公懷素志<lb/>
由来秦國望先朝<hi>陳氏狀元及第自秦國二子叟咨始</hi>曉雲廬岳觀飛瀑<lb/>
夜雨湓城聽落潮歸拜錦堂承綵覲高車不羨蜀都橋<lb/>
　　送亢太史提學河南<lb/>
<pb n="KR4e0195_WYG_010-2b"/>
法垣華耀吐文昌斧節今辭白玉堂嵩少風雲生氣色<lb/>
洛瀍草木動輝光新銜薄試儒文效舊局同推史學長<lb/>
本是紫皇香案吏仙裾竚曳御爐傍<lb/>
　　送萬太史奉使唐藩便覲<lb/>
太宰高風振盛朝羽毛羨爾接青霄通家誼厚憐交乆<lb/>
竝署情親惜别遥桐葉剪圭將去節薇花照館遲歸旄<lb/>
過庭正及江魚美捧饋應紓孝思勞<lb/>
　　送興化李太史奉使衡藩便省<lb/>
<pb n="KR4e0195_WYG_010-3a"/>
省元昨占西江盛館職今分東觀榮獨捧金函辭禁籞<lb/>
遥将玉節下仙城幃褰海岱晴雲度斾指徐淮暑雨清<lb/>
聖主恩深不可及莫吟黄葉滯秋程<lb/>
　　八月二十七夜同年宴集内射所酒闌歩東臺觀<lb/>
　　　月慨談往昔愀然興感趙文屬倡句不揣敬呈<lb/>
　　　郢削<hi>諱貞吉</hi>
二十年前舊月明長安盃酒此同傾星河影動高秋興<lb/>
絃管音傳少日情四海聲華前輩老幾人功業後時名<lb/>
<pb n="KR4e0195_WYG_010-3b"/>
酒闌忽感英雄事却憶終生曾借纓<lb/>
　　宗媪譚孺人六十<lb/>
雲陽佳氣動江鄉寳婺星輝映北堂競喜萱叢開晩色<lb/>
更㸔蘭葉裊華光湘娥色應金飈轉緱女簫流綵霧長<lb/>
試問瑶池宴阿母鶴鈿今數幾莖霜<lb/>
　　自彭城入沛書感錄似張元敬水部并寄周允文<lb/>
　　　提學<lb/>
余帆北指沛公鄉矯首彭城在夕陽撃筑乆無秦子弟<lb/>
<pb n="KR4e0195_WYG_010-4a"/>
歌風今有漢篇章千年往事河山改萬里秋歸草木蒼<lb/>
井邑蕭條徒極目可堪赤甸比遐荒<lb/>
　　夀童太夫人六十<lb/>
南國朱萱開錦席仙郎遥動白雲思東征幾讀曹家賦<lb/>
上夀先函魯頌辭捧日金芝含晩秀倚風玉樹發新枝<lb/>
莫言莱綵違千里展覲行將鸞軸隨<lb/>
　　贈黄子元東歸詩<hi>有序</hi>
　瑞安黄子元余總角時與之同學于吳中暨相别乃<lb/>
<pb n="KR4e0195_WYG_010-4b"/>
　竝在舞勺之年今寒暑忽四十二更矣子元不逺數<lb/>
　千里視余白下二毛相向各種種俯仰今昔不覺為<lb/>
　之潸涕子元將辭歸慨然有囘路二子之慕問余所<lb/>
　以為之贈者嗟乎余何言以益子元聊作七言近律<lb/>
　一章志耿耿感念之積悰云耳<lb/>
童稚情親竹馬前心期暗許合龍泉煙波一别三千里<lb/>
雲海相思四十年往事真成傷白首清歌聊為解朱絃<lb/>
即將掛紱尋仙侣定擬逢君雁蕩邊<hi>余約子元乞歸必招之同游雁蕩云</hi>
<pb n="KR4e0195_WYG_010-5a"/>
　　秋日同大司馬張公少宗伯康公少司馬石公振<lb/>
　　　武營讌集二首<lb/>
振武新營禁苑開河山佳氣動蓬莱洛中幸見周王制<lb/>
江左誰當謝傅才風定荷香浮几席雨晴竹色净樽罍<lb/>
百年勝㑹應難數劍舞淹留未擬囘<lb/>
　　其二<lb/>
幕府亭偏暑氣微帝郊雲物淡晴暉虹邊雨過秋陰斷<lb/>
鳥外煙横霽色歸嵗月虚驚諸葛陣風塵乆化士衡衣<lb/>
<pb n="KR4e0195_WYG_010-5b"/>
何時海上停征檄白羽青林得自揮<lb/>
　　朱封君雙夀詩<lb/>
白髮蘄川二老人綺筵開對玉臺春赤桃東熟初成獻<lb/>
青雀西飛訝有神華露暗滋孟宅竹古煙長映竇庭椿<lb/>
紫泥天上頒非逺綵服行將鸞軸新<lb/>
　　送林太常考績北上<lb/>
南省清卿羽斾馳功書名奏九重知驚看去驛梅花發<lb/>
想及歸軺栁葉垂仍世史藏司馬記名都賦載左思詞<lb/>
<pb n="KR4e0195_WYG_010-6a"/>
文華選士今無幾漢閣圖勲重爾期<lb/>
　　楊南郛太史自金陵將之句容詩以送之<lb/>
二十年前舊館僚風塵鸞鶴見高標翛然句曲山中往<lb/>
徑赴華陽洞裏招謝客三江忻獨泛尚生五岳詎辭勞<lb/>
應逢此地飡霞侣共和騎龍白日遥<lb/>
　　贈和楊太史用孫宗伯韻<lb/>
昔年曽謁大茅君清夢長依白鵠羣<hi>白鵠茅君事</hi>此去緱笙<lb/>
霞外待相將剡棹雪中分汳泉碧草生春雨建業青山<lb/>
<pb n="KR4e0195_WYG_010-6b"/>
隔暮雲為恨相思不相見因風好遣尺書聞<lb/>
　　夜酌南郛太史辱以詩贈次答<lb/>
白首中朝嵗月深濫陪簮履在詞林許身敢比卞和璧<lb/>
競世羞懷季子金裘馬故人勞問訊風塵老鬢對蕭森<lb/>
青燈漫盡十年話舊事樽前不費尋<lb/>
　　有懷大茅道室因南郛往謁寓訊<lb/>
憶昔南游訪道羣幾昇元界拜元君鼎窺未煮丹鉛藥<lb/>
笥閱無名蝌蚪文服氣青芝長不厭禮星𤣥鶴毎先聞<lb/>
<pb n="KR4e0195_WYG_010-7a"/>
茅龍欲借難成許空留華陽一片雲<lb/>
　　用韻答方湛一<lb/>
海内吾當愚者兄元潭一笑得平生六經誰作片言了<lb/>
萬古汝留雙眼明此去風塵弹趙鋏須傾江漢洗吳兵<lb/>
干時學道隨能事我信安期不世情<hi>世言安期干時不遇</hi>
　　己未元日<lb/>
舊京冠珮集仙扉曙色先流簇仗輝四紀昇平看舞鼚<lb/>
九重端拱坐垂衣椒花頌獻宫門逺栢葉尊傳禁省違<lb/>
<pb n="KR4e0195_WYG_010-7b"/>
敢以周南留滯惜但歌宵雅祝皇闈<lb/>
　　少東錦衣燈㑹病不及赴次孫宗伯韻二首<lb/>
信陵公子夜開堂宴客張燈水檻傍自放梅風入綺户<lb/>
仍邀竹月下銀塘花邊錦炬参差影樹裏星毬㸃綴光<lb/>
却笑病愁難料理臥憐簫鼓競更長<lb/>
　　其二<lb/>
繁燈吐艶閙仙堂寳瑟交横繡幄傍不夜火城通桂館<lb/>
無風香霧起蘭塘芳筵特敞金吾第勝侣兼依玉樹光<lb/>
<pb n="KR4e0195_WYG_010-8a"/>
何事匡床予獨倚新詩引興故為長<lb/>
　　病後徐錦衣重招燈宴再用前韻二首<lb/>
華宵勝集阻春堂綺宴重叨上客傍妙舞百廻臨霧樹<lb/>
繁燈千簇出煙塘仙人閣吐神藜燄漢女珠揺水珮光<lb/>
換席翻嫌寒漏促欲教短夕向君長<lb/>
　　其二<lb/>
醉吟北斗掛虛堂起視明河綘闕傍㸃座銀花輝别館<lb/>
鈎簾火樹炫囘塘屏間霧隠三山色檻外星浮一水光<lb/>
<pb n="KR4e0195_WYG_010-8b"/>
擬共昇平傳樂事笙歌齊慶帝年長<lb/>
　　鳯臺懐古用李太白韻二首<lb/>
把酒高臺詠昔游千年事往水空流青山故閱秦旌纛<lb/>
碧草今傷晉苑丘市栁嚲絲迷舊磧川霞飛綺映前洲<lb/>
浮雲白日終難蔽寄語昔人暫破愁<lb/>
　　其二<lb/>
鳯鳥不来人自游古臺高俯白雲流銅馳詎臥三吳陌<lb/>
石馬寧嘶六代丘岸幘他鄉憐短鬢拂衣吾興欲滄洲<lb/>
<pb n="KR4e0195_WYG_010-9a"/>
從誰共倒長江水為洗英雄舊日愁<lb/>
　　蘄水李居士承芳余先世故交也往余過其邑迫<lb/>
　　　行不及一訪兹辱遣介二子不逺數千里謁余<lb/>
　　　白下因歸作此寄焉<lb/>
四世通家幾閱年吳山楚水邈風煙却慙間嵗雙旌過<lb/>
不及中林半刺傳二妙喜看承鯉學三湘遥此寄鸞牋<lb/>
何時獨鼓洞庭檝徑訪雲巢赤岸邊<lb/>
　　吳山人長吟閣用韻四首<lb/>
<pb n="KR4e0195_WYG_010-9b"/>
恐使詩情渾放閒故移吟眺入孤攀春光澹蕩煙中寺<lb/>
暮色依微雨外山栁換舊條當户碧竹垂新籜滿林斑<lb/>
也知市巷同三徑定有求羊數往還<lb/>
　　其二<lb/>
塵土誰能便息閒羨君林臥足幽攀長吟未厭聊題閣<lb/>
大隠元知不在山春至小園花有暈人稀深巷蘚成斑<lb/>
秪應賸買逋仙鶴水曲城陰自放還<lb/>
　　其三<lb/>
<pb n="KR4e0195_WYG_010-10a"/>
借問山人有底閒時將小閣恣躋攀捲簾但聽花間鳥<lb/>
開牖更看湖上山木榻毎通潮氣潤竹扉仍積雨痕斑<lb/>
何時獨抱孤琴往共坐鹿門月色還<lb/>
　　其四<lb/>
幾欲相擕一借閒私嫌俗駕混招攀芝叢自長憐深谷<lb/>
桂樹誰同賦小山仲蔚逃名門併絶君平辭世鬢從斑<lb/>
翻慙倚檻攢歸思目送高天倦鳥還<lb/>
　　送少司馬石公赴鎮沅臺<lb/>
<pb n="KR4e0195_WYG_010-10b"/>
十年戎馬驅馳静萬里山川節制遥蕃漢車書通月竁<lb/>
西南君長望星軺松門關絶元封使銅柱功成建武朝<lb/>
幕府今陳司馬法征輸無用到三苖<lb/>
　　春日過壽許奉常母夫人誕辰因留賞牡丹席間<lb/>
　　　限韻二首<lb/>
閬苑曾推第一花天香今散洛陽家紛披自捧當庭露<lb/>
爛漫還舒滿院霞不畏風欺吟鬢短從教月上醉肩斜<lb/>
年年花下長為夀持向瑶池宴裏誇<lb/>
<pb n="KR4e0195_WYG_010-11a"/>
　　其二<lb/>
持向瑶臺宴裏誇穠芳原自擅仙家却憐此夕同沾醉<lb/>
猶似曲江共看花席換新醪邀片月盃揺殘景駐輕霞<lb/>
春葩故厭繁霜髮強折嬌枝戴帽斜<lb/>
　　魏公西園賞牡丹次康少宗伯二首<lb/>
冶城西畔魏公園仙客同開上日尊花繞複亭深隔市<lb/>
栁藏幽徑曲成村簾櫳晝啟春陰静睥睨晴通野氣昏<lb/>
向夕不須仍秉燭繽紛蘿月映階繁<lb/>
<pb n="KR4e0195_WYG_010-11b"/>
　　其二<lb/>
未說昔時金谷園且傾今日看花尊風流合竝洛中社<lb/>
勝絶元稱白下村展席醉延池月吐開軒吟對水煙昏<lb/>
百年嘉集應難數莫厭歸燈擁路繁<lb/>
　　太常後廨牡丹盛開少卿王子難招飲有作次答<lb/>
　　　二首<lb/>
誰種名花滿曲臺天香應自洛中来却憐宴笑人非故<lb/>
漫對穠芳首重迴十日繁開霞作障一欄紅艶錦成堆<lb/>
<pb n="KR4e0195_WYG_010-12a"/>
清平詞調傳今古妙思多君綺句裁<lb/>
　　其二<lb/>
二百年間有此臺仙僚幾共看花来若為獨對吟堪惜<lb/>
更着多情夢與迴香珮應遺華月浦玉姿定化彩雲堆<lb/>
嬌葩秀詠憐相競知是天孫麗錦裁<lb/>
　　徐公子宅賞牡丹次孫大宗伯二首<lb/>
東風吹暖散千門浪蝶狂蜂亦自喧公子名花開别院<lb/>
佳人錦瑟對瑶尊宋中車馬交梁苑洛下衣冠盛白園<lb/>
<pb n="KR4e0195_WYG_010-12b"/>
此地仙僚時恣賞春光何羨樂逰原<lb/>
　　其二<lb/>
揚子傳竒浪載尊陶公卜舎漫辭喧能娛病客三春日<lb/>
獨愛王孫十畝園憶昨看花同曲水只今好客幾平原<lb/>
韶華况過清明雨管占芳菲信爾門<lb/>
　　送李都督赴召北上<lb/>
玉節金符控五兵將軍才氣振邊城十年瀚海嫖姚幕<lb/>
萬里瓜沙定逺旌此去龍韜陳帝闕即提虎旅按神京<lb/>
<pb n="KR4e0195_WYG_010-13a"/>
東南組練滄溟外長遣鯨波碧嶠平<hi>李自南都赴召廵京</hi>
　　夀陳進士母七十<lb/>
白髮金鈿綵綬垂翛然阿母任瑶池人間青鳥若為降<lb/>
天上碧桃遥爾思數徙孟隣人識宅東征曹賦世傳詞<lb/>
靈萱嵗嵗揺祥霧指㸃朱㽔照玉巵<lb/>
　　送大鴻臚孫君考績北上<lb/>
水國煙霜澹逺林清尊惜别古城陰懸知劍珮燕京去<lb/>
仍抱江湖魏闕心儤直幾經違禁籞同袍今喜盛朝簮<lb/>
<pb n="KR4e0195_WYG_010-13b"/>
送君余亦揺征斾未用離絃奏越吟<hi>余北考在孫君後一月行</hi>
　　送劉君赴漳州經歴<lb/>
煙火相隣千室村上卿劍履在名門海邉作幕憐君往<lb/>
兵後驅車問戍屯此别栁條難折贈到来梅蘂定開繁<lb/>
求仙莫學南昌尉好詠甘棠芾召原<lb/>
　　送懋中胡編修還朝<lb/>
鸊銛新試冶城隈鳯彩真輝江上臺吳地詩篇傳陸左<lb/>
漢京詞賦說鄒枚龍灣日出牙檣種燕渚風生錦席開<lb/>
<pb n="KR4e0195_WYG_010-14a"/>
此去英聲蜚館閣定知述作冠羣材<lb/>
　　趙太僕脩醉翁亭成招游有賦二首<lb/>
醉翁亭倚碧山幽麗搆新成此共游一代文章傳述作<lb/>
千秋祠館寄風流水寒石窟魚能聚客散林㘭鳥未休<lb/>
欲訪瑯琊更深處野風吹暝下前丘<lb/>
　　其二<lb/>
前輩高風宇宙垂昔游山水動遐思絃歌已併煙雲散<lb/>
文采空遺草木知白髮吾衰憐幾過蒼林翁醉憶當時<lb/>
<pb n="KR4e0195_WYG_010-14b"/>
忻逢舊日清吟侣漫引香醪注玉巵<lb/>
　　庚申元日彭城<lb/>
南天旭景動千扉北極祥光轉禁闈岸雪颭風將臘換<lb/>
城雲裊樹帶春歸嵩呼漫拭常朝履華祝遥開舊賜衣<lb/>
二十餘年金馬闥江湖何地報恩輝<lb/>
　　上元先夕承山宋使君移酒過叙座中因憶金岳<lb/>
　　　州有作<lb/>
二十年前省籍同江湖行迹幾西東三春作客風塵裏<lb/>
<pb n="KR4e0195_WYG_010-15a"/>
千里懷人月霧中傍席星花紛散綺輝堂火樹爛成虹<lb/>
明河逸思逢之問漫賦瀟湘寄逺鴻<lb/>
　　河間道中<lb/>
倦客風塵未息機雙旌馬首趂殘暉滹河水落魚龍静<lb/>
汳澤春多雁鶩歸黒髮虚名慙敝帚青山獨往泥征衣<lb/>
芙蓉玉笥菟裘計老大空悲願每違<lb/>
　　晩春高唐道中得丁中丞朱方伯書有述<lb/>
細麥新桃帶逺林驅車古道暮煙深三春倦客江闗思<lb/>
<pb n="KR4e0195_WYG_010-15b"/>
千里浮雲海岱陰片月幾懸清夜夢尺書欣見故人心<lb/>
東南倚劍同孤抱<hi>時適有南都之聞</hi>悵望空為梁甫吟<lb/>
　　擬道齊河招渭濵憲副為岳游不果渭濵爰追㑹<lb/>
　　　於高唐既别詩以謝之<lb/>
天畔芙蓉若處撑山中蘿蔓漫相縈尚平婚嫁非難畢<lb/>
李白仙求苦未成五岳壯逰虚夙志三春行樂阻孤征<lb/>
題詩寄謝東齊客為訊芝叢㡬谷榮<lb/>
　　寄和曲巖老人并其子白玉詩<hi>有序</hi>
<pb n="KR4e0195_WYG_010-16a"/>
　余友高陽許子自吳門訪余白下為言震澤之墟有<lb/>
　曲巖老人蔡叟者行年八十餘矣屏居衡茅超然抱<lb/>
　榮啓期之樂二子躬執爨為養甚孝敬并老人咸鰥<lb/>
　守不更娶所居無長物耄幼相對聚蒸如也與人交<lb/>
　一介非其義弗取予焉嗟乎世衰道薄束紳黼襲跖<lb/>
　蹻行者何筭有如斯人余耳目所及其幾哉矧一門<lb/>
　潔脩靡玷缺即古稱龎徳公輩固未見仍世皭然不<lb/>
　滓垢若是者余方涉濁淖末流不能褰裳獨引顧乆<lb/>
<pb n="KR4e0195_WYG_010-16b"/>
　與掘泥揚波視斯人盖負愧多矣老人暨其子伯玉<lb/>
　竝好吟許子持示余二韻七律余感其志因許子和<lb/>
　寄二章覽者不將有取而賡之者乎<lb/>
曳杖行歌雪滿顛世人徒羨釣璜年嵗寒桂樹聊攀倚<lb/>
春晩蘭苕故秀娟賣卜不張吳市肆垂綸長放洞庭船<lb/>
㝠鴻世網誰能那我憶高人潁水前<lb/>
　　其二<lb/>
裋褐山中自據梧鴟鳶何計嚇鵷鶵九歌楚澤從漁父<lb/>
<pb n="KR4e0195_WYG_010-17a"/>
五噫都門識賃夫饌客春盤饒露筍供厨晩飯足霜菰<lb/>
雲中養鷇雞成匹錦翼花傍次第呼<hi>老人子伯玉時有飼鷄之詠</hi>
　　送湯納言赴貳北太僕<lb/>
勞歌載詠魯駉篇諌牘曽宣帝匭前憶誦凌雲慙狗監<lb/>
幾占貫斗識龍泉<hi>公試南宫余謬校閱得間讀其文</hi>三千騋牝看騰櫪<lb/>
百萬攻駒待牧邊盛世竒猷君合展吾衰但贈繞朝鞭<lb/>
　　送葉廷尉赴召北上<lb/>
三年省牘鏡中開幾閱𤣥湖隄上槐卿月忽懸鳷鵲觀<lb/>
<pb n="KR4e0195_WYG_010-17b"/>
法星猶照鳯凰臺嵗殘鴻雁平沙集春轉龍蛇大澤迴<lb/>
莫笑公車無結襪釋之今召漢庭来<lb/>
　　辛酉元日<lb/>
素髮詞垣老侍臣周南留滯六年身幸逢四紀休明㑹<lb/>
遥慶三元正始辰緹琯律傳仙黍應青陽景轉帝蓂新<lb/>
蓬莱御氣通璇極稽首祥雲是北宸<lb/>
　　留都迎景王駕并候謁陵次康太司空韻二首<lb/>
紫鳯簫吹白玉京遥欣緱駕降仙瀛河山氣擁菁茅社<lb/>
<pb n="KR4e0195_WYG_010-18a"/>
日月光懸磐石明春暖岸花迎羽衛雨晴江草冒華英<lb/>
神明帝胄同休厯佇迓璇衡麗正平<lb/>
　　其二<lb/>
聖日重輝頒八方中天玉几坐垂裳朱維節引蛟鼉避<lb/>
紫寝宫開龍虎翔蘂錄九傳承祚永蘿圖千紀應時昌<lb/>
祥麟紱角瞻仁表茂澤宜流江漢長<lb/>
　　省中春思示孫宏詡二首<lb/>
省閒宴坐自虚超閉閣春隂在栁條懶以詩書酬白髮<lb/>
<pb n="KR4e0195_WYG_010-18b"/>
共誰事業振青霄門稀車馬心同水家在雲林夢亦樵<lb/>
寄語舊山相狎侣不教巖桂負先招<lb/>
　　其二<lb/>
水榻經旬不掃塵翛然隠几識天真却觀荘室虚無物<lb/>
始信僚丸動有神傍席禽魚能恱性映池桃李自交春<lb/>
不将幻迹辭拘礙何處堪安乆病身<lb/>
　　奉夀少司寇楓潭先生六十<lb/>
蘭陵向接飛鳬履楓陛還傳搏隼章四海賢名歸鄭汲<lb/>
<pb n="KR4e0195_WYG_010-19a"/>
諸生經術重韋匡行藏物外心同水六十人間鬢未霜<lb/>
看取卿垣新月麗知懸華業照旂常<lb/>
　　晩春同許奉常胡太史赴陸生牛首之約二首<lb/>
凌晨鳴兩颺霏微過曙輕陰散曉暉一入名山堪掛綬<lb/>
况逢勝侣與褰衣草間石訝羣羊起林際風邀獨鳥歸<lb/>
醉倚僧笻忘去晩滿村雲霧失郊扉<lb/>
　　其二<lb/>
幾年不踐城南路岸嶼煙疃着處迷半嶺寺藏蘿徑密<lb/>
<pb n="KR4e0195_WYG_010-19b"/>
一谿橋傍竹堋低病餘筋力愁車馬老去登游厭杖藜<lb/>
賴託高朋招引興春風吟眺徧招提<lb/>
　　答石城奉常六十自述之作四首<lb/>
樞副中年已棄官歩兵長放酒盃寛從知黼閣持衡貴<lb/>
未換䋲牀隠几安何地不宜扶老杖幾人能賤進賢冠<lb/>
輸君密罷任公釣閒戲珊瑚碧海竿<lb/>
　　其二<lb/>
白髮懐人思不禁舊㳺朝士不抽簮夷門誰引侯生轡<lb/>
<pb n="KR4e0195_WYG_010-20a"/>
洛市徒誇季子金天逺蘭叢翳浚谷嵗殘木葉下空林<lb/>
後凋松栢知能耐暗閱風光若處深<lb/>
　　其三<lb/>
盈虚乆向樽罍失来往兼于杖履輕白傅自躭香社好<lb/>
王丞况築輞川成身辭北闕朋游少家傍南山語笑清<lb/>
見說飡霞曾受訣夙心元與赤松盟<lb/>
　　其四<lb/>
庭交雜蘂垂新錦户蔭疎榆㸃細錢杜老詩篇渾遣興<lb/>
<pb n="KR4e0195_WYG_010-20b"/>
尚生婚嫁秪隨縁東征校尉愁蠻瘴北伐嫖姚畏虜煙<lb/>
老去高陽厭奇畫不妨長共酒徒眠<lb/>
　　送内山裴公表賀便省<lb/>
江城乍過黄梅雨驛路遥吹碧栁風錦節欣随朱匭入<lb/>
斑衣况侍綵輿同銅龍舊署承廬側<hi>東坊房近東直廬</hi>金馬新<lb/>
闈秘閣東<hi>學士館今新成在東閣南</hi>若見昔時鳴珮侣為言天漢竚<lb/>
来鴻<lb/>
　　夀大司馬李公六十<lb/>
<pb n="KR4e0195_WYG_010-21a"/>
仍嵗斗垣迴舊柄入秋夀極轉新躔裴公業盛平淮日<lb/>
召伯功尊詠漢年麟閣畫圗標日月龍洲釣艇寄風煙<lb/>
亦知報國心長赤肯擬乞留訪列仙<lb/>
　　少司空蔡子木考績北上<lb/>
學士詩名傳慶厯中郎經術載鴻都從知蔡氏文章盛<lb/>
又見司空藻潤敷六郡良家懐節制三河閒府慰流逋<lb/>
古求政學優難竝伯益于今贊帝謨<lb/>
　　重宿三茅道房二首<lb/>
<pb n="KR4e0195_WYG_010-21b"/>
大茅峰下重来路四眺雲霞感昨吟浩劫樓臺還上界<lb/>
高真巖洞自中林三生誓記丹心在五岳尋仙白髮侵<lb/>
幸謝舊盟猿鶴侣移文莫借北山岑<lb/>
　　其二<lb/>
夙籍幾年辭紫府幽齋昨夜夢黄庭𤣥筌未託高丘士<lb/>
道笈長緘大洞經白日騎龍謡已幻青霄化鶴事空銘<lb/>
茅君近在塵凡境咫尺清思隔窈㝠<lb/>
　　史翁七十二首<lb/>
<pb n="KR4e0195_WYG_010-22a"/>
早從禁省拭華簮遂向亨衢稅舞驂吏部文章傳海内<lb/>
儲垣星斗動天南花宫習静人辭席竹院安禪佛共龕<lb/>
借問焚魚甘白首巾裾何用媚烟嵐<lb/>
　　其二<lb/>
玉陽新閣繞千巒秀挹仙霞臥可飡紫壁度雲移錦繡<lb/>
青芝過雨長琅玕金房定啟千函秘玉竈應成九轉丹<lb/>
黄髮後車還擬載釣璜入卜迓西磻<lb/>
　　寄夀汝止弟六十<lb/>
<pb n="KR4e0195_WYG_010-22b"/>
攝提嵗紀周天歴汝後吾先憶並生六十年華空斗杓<lb/>
三千才藝自經籯垂階棣萼風前整厭檻荆花雨後明<lb/>
却歎曲塘遺隴在歸歟長恐負同耕<lb/>
　　癸亥之夏過休寧同宗川令尹程吳二友生游白<lb/>
　　　岳二首<lb/>
萬丈丹梯轉碧霄上清樓閣俯岧嶤閒将令尹青牛駕<lb/>
共赴仙人白鶴招興結煙蘿成綺搆思傳雲鳥變簫韶<lb/>
平生竒覽無兹境肯厭千峰杖舄遥<lb/>
<pb n="KR4e0195_WYG_010-23a"/>
　　其二<lb/>
芙蓉玉削裊葱菁錦磴千盤入窈㝠帝敕三姑辭寳輦<lb/>
仙招五老戲瑶屏<hi>五老三姑寶輦皆峯名</hi>中林誰指無媒徑上界<lb/>
元遺不死庭欲向黄冠借幽榻焚香趺坐了丹經<lb/>
　　寄祝甘蓮翁夀詩<lb/>
黄髮青山杖履前武公抑訓世争傳人間八十桑懸旦<lb/>
海上三千桃熟年自得精神元擬聖不教服食也堪仙<lb/>
紛紛老夀多誰數我憶風流洛社賢<lb/>
<pb n="KR4e0195_WYG_010-23b"/>
　　送茅參軍報滿得省覲<lb/>
計書早捧趨庭迅綵服兼承獻嵗新南極星辰忻在目<lb/>
西湖雲霧暗相親梅占白舫吳堤暮栁撲青軺薊驛春<lb/>
歸報東山難乆臥朝廷方憶舊詞臣<lb/>
　　初春從諸年丈西園讌集<lb/>
即擬西園作瀼西何妨錦障數衝泥八旬雨雪愁車馬<lb/>
獻嵗風花負品題幸有早梅迎客笑况多好鳥傍林啼<lb/>
從知樂事縁高侣底用接䍦倒着迷<lb/>
<pb n="KR4e0195_WYG_010-24a"/>
　　同年再㑹西園用林司空韻二首<lb/>
水竹深通曲巷迴名園重迓上卿来紅顏謬並金閨籍<lb/>
白首欣同畫省盃雨雪初春交漢苑風雲北極望燕臺<lb/>
亦知牓事無多在懐抱因君故好開<lb/>
　　其二<lb/>
結駟西園踐夙期郊原春凍見花遲生憎風霰飄殘夜<lb/>
不放笙歌沸曲池<hi>時欲觴舟因雪阻</hi>漏定月華微映座燭殘林<lb/>
影暗揺巵握君秀句吟難就安得羊何共和之<lb/>
<pb n="KR4e0195_WYG_010-24b"/>
　　木末亭用韻<lb/>
亭聞木杪人欣勝徑轉雲端客共燈佛宇疑藏無色界<lb/>
仙家似在最高層孤煙晩起聞香飯斜日林疎見鉢僧<lb/>
忽憶當年題塔㑹清尊今集幾英朋<lb/>
　　答姚秀才<lb/>
幽棲臥病烏皮几留客小堂文行尊乆以宦游縻嵗月<lb/>
每扵春至憶鄉園南宫地切銅龍署北斗城高金馬門<lb/>
一出楓宸驚十載江湖雲氣自朝昏<lb/>
<pb n="KR4e0195_WYG_010-25a"/>
　　送王中丞致政南歸<hi>諱士翹</hi>
入春風雪轉陰霏斗酒江亭悵獨違迎幰凍花猶闇闇<lb/>
颭旌寒栁自依依新盟白鳥煙波濶舊業青山草樹稀<lb/>
濟巨期君君竟往吾衰空憶釣魚磯<lb/>
　　追挽蔡居士<lb/>
大隠誰言逺市朝我思高士竟難招弔憐楚老哀同劇<lb/>
薦憶庚桑報自勞舊木蕭蕭圍宅冷長川冺冺去人遥<lb/>
郄家故有喬林桂何事竒芬阻碧霄<lb/>
<pb n="KR4e0195_WYG_010-25b"/>
　　夀周君六十<lb/>
何嗟杖履老中林六十悠然抱膝吟跡學南山𤣥霧隠<lb/>
家藏西崦白雲深遺安自得龎公計積果應成竇父心<lb/>
歎我衰遅縻棘省因君渾欲謝朝簮<lb/>
　　和周中丞喜致仕報作<lb/>
曳珮遥辭尺五天息機且問漢陰田洛中舊盛耆英侣<lb/>
海上元多服食仙定擬淵明三益詠<hi>江文通有擬淵明田居之作</hi>不<lb/>
傳平子四愁篇此歸訪學人非少白髮還堪比伏䖍<lb/>
<pb n="KR4e0195_WYG_010-26a"/>
　　得七峯符卿書并示往嵗見憶之作叙感二首<lb/>
四海論交壯齒前多君高誼薄雲天鶯花春寺移尊日<lb/>
鼓角秋城請劍年往事傷心憐白髮清詞寄憤感朱絃<lb/>
棠谿近嵗傳雙鯉未報瓊瑶思屢懸<lb/>
　　其二<lb/>
奕葉猗蘭振代光君家兄弟大芬芳誰因采珮思王者<lb/>
自詠迷陽學楚狂昨憶尺題存箧笥何時斗酒說干將<lb/>
定知鴻鵠翔天漢羽翮無勞弋繳防<lb/>
<pb n="KR4e0195_WYG_010-26b"/>
　　送考功蔡郎中提學閩中<lb/>
海上煙塵漸息驚閩中隼射化蠶耕青衿絃誦沿郊有<lb/>
白屋童冠着處迎曉館微風開帙軸春堂細雨偃匏笙<lb/>
試探皓首横經者誰解鏗然舎瑟情<lb/>
　　春日同年西園集二首<lb/>
花前並劇三春興竹下聊為六逸吟<hi>同年時六人</hi>弄艇共看<lb/>
新草色開軒更坐古梅陰幽人似隔蘭苕渚隠客誰招<lb/>
桂樹林徙倚孤亭遥騁目高天雲霧暗西岑<lb/>
<pb n="KR4e0195_WYG_010-27a"/>
　　其二<lb/>
黄金牓下看花侣白髮林中對酒人四海漸看同輩少<lb/>
百年轉憶故交親桃低淺頬疑舒笑栁放新眉似學顰<lb/>
幸藉揮絃娛落景可辭秉燭照歸塵<lb/>
　　詠石翁太常宅牡丹<lb/>
傾城名艶出塵寰獨立春風意自閒素月故應留霧珮<lb/>
青山長為掃煙鬟瑶池若見堪停宴洛水如逢可待扳<lb/>
若怪太常終日醉白頭端借駐歡顔<lb/>
<pb n="KR4e0195_WYG_010-27b"/>
　　對花詠懐<lb/>
九十春殘花漸稀追歡那惜典春衣况逢勝侣能同興<lb/>
忍對芳叢不醉歸往事徒傷金谷在名園共惜洛陽非<lb/>
破除萬事聊尊酒儘判風花作意非<lb/>
　　登泰岳二首<lb/>
峻岳高攢海甸標霞光千里蕩扶揺為尋古帝登封蹟<lb/>
来赴真仙汗漫招縹緲孤陰生大野虚無靈氣變叢霄<lb/>
金繩玉檢從誰問獨立高丘記往朝<lb/>
<pb n="KR4e0195_WYG_010-28a"/>
　　其二<lb/>
夙憶名山北岸冠天風海日振穹巒金庭景倒三千界<lb/>
玉棧雲飛十八盤九節自擕青竹杖三花誰掃碧霞壇<lb/>
翛然下覽衆山小矯首蒼茫六合寛<lb/>
　　夜宿雄縣館枕寐忽得詩四句若兆余南歸之䜟<lb/>
　　　者後三日果聞報因足前四句成之<lb/>
松菊荒廬舊徑微朱衣今喜謝朝扉聽聲謬曳尚書履<lb/>
儤直叨承學士闈抱葉流螢紛吐焰驚枝宿鳥暝争飛<lb/>
<pb n="KR4e0195_WYG_010-28b"/>
長鑱歸去豈無計黄獨山中秋正肥<lb/>
　　憫忠祠别門人張别駕仁夫<lb/>
十載孤蹤隔禁扉三秋重與故人違君才尚滯黄龍塞<lb/>
我夢先飛白鳥磯紅葉儘教飄客路緇塵肯使化征衣<lb/>
平生意氣惟張竦願以經書共載歸<lb/>
　　范兖州出送濟南上留别<lb/>
許身空自比南金未報清朝愧陸沉出處龍蛇誰定跡<lb/>
去留天地亦何心高賢能解孤懸榻舊客那傷變徴音<lb/>
<pb n="KR4e0195_WYG_010-29a"/>
逥眺浮雲千里色漫弹雄劍助哀吟<lb/>
　　寄贈祠卿徐太守<lb/>
五月荷花開鏡湖使君曽駐畫軺無搴幃吏傍青山出<lb/>
露冕人交碧樹趨舊雨幾年勞展牘停雲此日憶専符<lb/>
共言聖代尊良守賜服行看耀弩驅<lb/>
　　寄張玉屏員外<lb/>
李膺才氣故無儔歸臥江東問幾秋偶以黄花傳麗句<lb/>
豈因蓴菜寄風流沙邊雲霧深宜隠谷口泉蘿静可留<lb/>
<pb n="KR4e0195_WYG_010-29b"/>
逺想青春行樂處漁竿長自弄扁舟<lb/>
　　送泰和祝令入覲<lb/>
朱絃快閣擅風流尚憶當年舊縣侯共羨美才成製錦<lb/>
每多異政在歌裘<hi>時侯因捕巨盗致訕</hi>嵗殘鴻雁遵沙集春轉龍<lb/>
蛇起陸游定擬飛騰易霄漢賢聲預已達宸旒<lb/>
　　貞烈祠二章<hi>有序</hi>
　序曰邑譚婦趙氏事赫耀人耳目垂三百年當其時<lb/>
　海内遭極變笄褘之流能以烈節著竒蹟者獨婦與<lb/>
<pb n="KR4e0195_WYG_010-30a"/>
　嵊縣王婦二人耳嵊縣死臨海之清風嶺好事尚多<lb/>
　遺論嗟乎燕京柴市之從容豈誠後崖山沉海之抗<lb/>
　决哉余故謂二烈易地則皆然不可差殊議也抑是<lb/>
　時余邑起議勤王以應文信國而罹夷滅者盖八族<lb/>
　故烈婦一門駢死靡孑遺而郡邑掌故卒亡所著載<lb/>
　哀哉兹祠肇建於國初令長四明烏侯斯道𢎞治間<lb/>
　中丞錢塘張公本守吾吉時特以聞朝詔賜今祠額<lb/>
　春秋致祭咸有司蒞事其烈盖光顯頃廟學既遷余<lb/>
<pb n="KR4e0195_WYG_010-30b"/>
　諗於前邑長東吳馮侯符言烈婦實有功先聖師之<lb/>
　教矧血影在故禮殿前楹中不可厭媟失敬盍移祠<lb/>
　據廟㦸門故址令磚影當其後覆以一亭庶永乆無<lb/>
　斁壊馮侯是之顧祠位雖正然其宇規式不甚稱今<lb/>
　仁和陳侯至禁他役之擾民者獨加意兹祠命工亟<lb/>
　改治之於戲崇風化以振末俗侯其識政理之先要<lb/>
　哉余訪祠舊刻詩文多無存僅獲殘録一帙致侯爰<lb/>
　述昔今所歎感者成近律二章附請正云<lb/>
<pb n="KR4e0195_WYG_010-31a"/>
鼎移誰不汚風塵一婦臨危獨隕身生誓丹心寧負義<lb/>
死憑碧血與傳神八磚祠廟高天近千仭宫墻皦日新<lb/>
今古烈名疇擬並千山嵊嶺對嶙峋<lb/>
　　其二<lb/>
痛哭中原二百州東南降幟忍包羞勤王八族兵先殪<lb/>
死賊一門婦可留伏臘貞魂長禮殿江山遺恨漫旃裘<lb/>
天常未向中閨絶正氣吾邦昔所流<lb/>
　　贈鄭節推二首<lb/>
<pb n="KR4e0195_WYG_010-31b"/>
使君節斾驚初顧野老冠裳訝倒將敢以鑿坏辭世混<lb/>
聊因抱灌托機忘青蠅乆向林皋失黄鵠終飛天漢長<lb/>
共說鄭卿憐汲孺未妨樽酒狎滄浪<lb/>
　　其二<lb/>
三鱣早兆知先應雙鯉忽傳問所如江上未追元禮棹<lb/>
山中空䇿少游車芙蓉秋老芳誰采鴻雁天高影自疎<lb/>
欲贈夫君千里道翻持雜珮𣺌愁予<lb/>
　　贈汪君得冠服詩<lb/>
<pb n="KR4e0195_WYG_010-32a"/>
買斷清谿十里潯結廬長占古潭陰共誇卓氏車僮盛<lb/>
何似朱公計䇿深白髮冠簮新寵數青春桃李舊家林<lb/>
懸知謝却樊籠絆翠壁丹梯從爾尋<lb/>
　　萃勝樓追和東廓先生二首<lb/>
白首尋春若處深青山此地且投簮悠然獨立川雲際<lb/>
自得一村魚鳥心乍集童冠思擬勝相宣金石感同音<lb/>
請看不舎如斯者尺璧寧將抵寸隂<lb/>
　　其二<lb/>
<pb n="KR4e0195_WYG_010-32b"/>
古樹深谿相對清曉踰孤閣玩虚明數圈誰洩圗書秘<lb/>
萬古元儲河洛精寂寂朱絃憐輟響嚶嚶黄鳥恱求聲<lb/>
新知自振風鵬力可使扶揺易息程<lb/>
　　東山小集次答李學諭二首<lb/>
赤紱元慙鼎貴姿青氊聊憩共儒師逢時恥獻河東賦<lb/>
述往欣傳鄴下詩杖履此歸閒可理谿山時眺興偏宜<lb/>
相將更作禪林集笑拈庭前柏樹枝<lb/>
　　其二<lb/>
<pb n="KR4e0195_WYG_010-33a"/>
吳市行歌非客姿蘇門長嘯亦吾師因嗤左氏十年賦<lb/>
不及陶家五字詩祗苑繙經君獨悟薝林陪座我兼宜<lb/>
歸舟醉繋梨花月玉影離離綴夜枝<hi>别歸泊舟梨園快甚故末句及之</hi>
　　戴君六十詩<hi>有序</hi>
　小石戴君少以才名著鄉校中苦數竒不遂科選乃<lb/>
　脩孝友之行以信之家而式之鄉閭人莫不敬且頌<lb/>
　云頃嵗余與君伯氏郡守君議建鄉社以導化里中<lb/>
　衆推君為之正俾領約事君迪率有方里中無少長<lb/>
<pb n="KR4e0195_WYG_010-33b"/>
　咸歸之或争曲直得君一言即帖帖服可不謂能以<lb/>
　古道變今俗也耶今年九月二十六日君周六十之<lb/>
　辰社㑹諸君並乞言為君祝噫嘻君之賢衆無間然<lb/>
　矣余歎長倩之達不能易仲方之善化故為賦七言<lb/>
　四韻效夀獻焉<lb/>
傳經幾試三千牘閱世今周六十年為士豈誇長倩達<lb/>
入鄉應信彦方賢芝含晩媚朱霞絢桂捧秋陰碧露懸<lb/>
醉引斑衣供戲舞不招鸞鶴也堪仙<lb/>
<pb n="KR4e0195_WYG_010-34a"/>
　　送廬陵龔大尹北覲<lb/>
渤海單車漢治傳風流逺裔振兹年青霄自下王喬舄<lb/>
白日長横宓子絃此别雙魚慰何日相思一雁下遥天<lb/>
漢庭恒召洛陽俊宣室懸知席易前<lb/>
　　送張鳯林太史竣使還朝<lb/>
幾年歡綵曠萱除玉節遥將慰筍輿九折那迴邛阪馭<lb/>
三長仍載漢闈書江亭去雁依山棹驛路遷鶯引使車<lb/>
往識倘垂幽側問為言乆病臥相如<lb/>
<pb n="KR4e0195_WYG_010-34b"/>
　　送應少尹提牧留京<lb/>
黄梅新雨漲長川别思遥將白下船漢史亷丞今見汝<lb/>
蒙園傲吏昔稱賢三千騋牝歌駉日百萬兵車治賦年<lb/>
淵塞似君知獨少圉人數富定無先<lb/>
　　和答劉少衡見寄之作二首<lb/>
先皇寤寐建豪英鳯徳傳歌感昨情廷尉豈堪榮翟氏<lb/>
公車聊復重王生風波畏路同君涉雲水閒田恣我耕<lb/>
南極一星虚爾映六符遥願正台衡<lb/>
<pb n="KR4e0195_WYG_010-35a"/>
　　其二<lb/>
楚山秋色突千尋西壓雲陽紫氣深炎帝巡車誰訪昔<lb/>
朱方火鳥自傳今飡霞未惬招朋興捧日應懸報主心<lb/>
却憶汝南吟弄意羞将白髮對殘經<lb/>
　　送虞少尹督餉南都兼之官衡邸<lb/>
三年古縣鳴琴治千里長江轉餉行書劍不妨隨客棹<lb/>
煙花聊復憩仙城鄒裾豈惮王門曳蔡屣誰當賢館迎<lb/>
懸想過家應嵗晏片帆應共北鴻征<hi>衡藩之計在改春末故及之</hi>
<pb n="KR4e0195_WYG_010-35b"/>
　　壬申元日試筆<hi>示弟汝止</hi>
白首先朝舊侍臣焚香北望拜楓宸抗言屢及安危計<lb/>
憂國曾忘寵辱身九葉幸看昌聖厯三邊况喜靖烟塵<lb/>
論思未乏巖廊俊歌詠宜歸畎畝人<lb/>
　　答劉敏卿文學<lb/>
憶昔詞垣忝近臣六箴慙未獻丹宸敢期釐室移前席<lb/>
虚擬探環是後身老我欣欣依舊業諸公衮衮抗清塵<lb/>
枌榆社裏閒相過不羨東西南北人<lb/>
<pb n="KR4e0195_WYG_010-36a"/>
　　夀湯君六十<hi>諱子僖别號方塘</hi>
鬢髮蒼雲入鏡垂計然心力未虚衰人間六十桑懸日<lb/>
海上三千桃熟時員嶠琪花含麗景方塘錦荇媚寒姿<lb/>
知君澹蕩煙泉意不向商巖問紫芝<lb/>
　　送司訓余君之官衡藩<lb/>
江門舊釣沈煙水繡枕金針豈度人清廟朱絃堪歎汝<lb/>
高車白壁易生塵路經稷下衣冠集車過湘中草木春<lb/>
訪學從誰一莞爾臨岐延望獨傷神<lb/>
<pb n="KR4e0195_WYG_010-36b"/>
　　甘揮使膺二臺奨檄<lb/>
淮鎮初傳走餉符江臺遽報奨賢書雲中魏尚才元贍<lb/>
許下韓宏計或如謀績擬鐫金虎券轉輸不羨木牛車<lb/>
新游衮衮繩前武吾老菟裘望不虚<lb/>
　　送范宫允竣試還朝<lb/>
錦帆高颭石城秋千里長江湛碧流舊識沂公懐素志<lb/>
早同范老負先憂掄才自出驪閑品得士寧資狗監謀<lb/>
况有微言裨啟沃應知忠志動宸旒<lb/>
<pb n="KR4e0195_WYG_010-37a"/>
　　送何宫允竣試還朝<lb/>
大復聞孫擅楚材乆於超乗見龍媒朅来霄漢甄多士<lb/>
遂有星躔動上台講業定招沂上士驅車還訪沛中臺<lb/>
此行不負周南使好遣風雲入壯裁<lb/>
　　夀許母夫人五十<lb/>
夀宴初稱魯頌詞祥芬正韡竇庭枝人間青鳥此應降<lb/>
海上碧桃熟不遲推荚定知陳易衍注年端合呌仙期<lb/>
諼花嵗嵗開堂北長有春光媚晩姿<lb/>
<pb n="KR4e0195_WYG_010-37b"/>
　　王巖潭太守以所刻詩訪余讀之有作<lb/>
青齡北苑看花日白髮南宫對酒年四紀神交空海岳<lb/>
三山仙路杳雲煙新篇招侣丹霞外舊句懐人碧草邊<lb/>
少壯英游今幾在不知誰為聽朱絃<lb/>
　　詠省中舊鶴詩<lb/>
十年舊鶴喜余親竒格蹌踉信少塵秪憶江湖儔侣隔<lb/>
漫憐霄漢羽毛新虞羅蔽日虚施巧仙路乗風不易馴<lb/>
借問西池故鵷鷺胡然茄下慕游鱗<lb/>
<pb n="KR4e0195_WYG_010-38a"/>
　　夀奉常石城許公七十<lb/>
青袍北去看花日赤紱南歸賜杖年共說掄魁違鼎鼐<lb/>
却成平地作神仙謝公行蹟江東著白傅風流洛下傳<lb/>
愧我舊垣叨再入虚持夀詠擬朱絃<lb/>
　　三舎友有次象山兄弟舊韻見贈者語不無軒輊<lb/>
　　　先賢意因次其韻復之并以諗之師泉翁<lb/>
寂然元不着哀欽萬古誰窺天地心地濶風鵬常大海<lb/>
天空野鳥自高岑支離學辨成絲宻易簡功虧懼陸沈<lb/>
<pb n="KR4e0195_WYG_010-38b"/>
却歎建臨無二轍鵞湖底事戾先今<lb/>
　　有懷孫養吾舊友作<lb/>
十年相見重相違况對江亭風雪飛病客乆為長孺臥<lb/>
懷人誰共子猷歸好鳴天上球琳佩莫戀山中薜荔衣<lb/>
春近魚龍紛變化未應霧豹隠寒暉<lb/>
　　送任光禄赴承天幕府<lb/>
仙客春帆徑楚波帝陵佳氣鬰崇阿郢中白雪逢知少<lb/>
漢上彤雲入望多此日南冠聊鼓枻他時北闕遲鳴珂<lb/>
<pb n="KR4e0195_WYG_010-39a"/>
齊巖趙浦風流在擁傳休煩問釣蓑<lb/>
　　五日命舟過遊金山寺郡守林君追至遂開宴江<lb/>
　　　天之閣移席觀競渡戲二首<lb/>
五十年中幾去還塵纓兹許濯江闗天開鷲境蒼濤裏<lb/>
地出龍宫紫霧間舊識高僧驚滅度新成危閣漫躋攀<lb/>
衰顔自照冷泉水愧汝清湍白鳥間<lb/>
　　其二<lb/>
羽斾参差擁岸筵水嬉對競暮潮邊却憐鶴髮揮杯日<lb/>
<pb n="KR4e0195_WYG_010-39b"/>
猶記龍舟侍宴年雲水三天周梵界風帆萬里迅歸船<lb/>
追歡莫問前朝事南北干戈化管絃<lb/>
　　吳門别秦丁二賢<lb/>
一樽逺慰勞芳棹千里相懷感故人廊廟喜抛蒼玉珮<lb/>
江湖聊乞白綸巾鴻才陸史終應達龍性嵇生不易馴<lb/>
此去翩然黄鵠迹孤飛無復礙矰緡<lb/>
　　甲戌夏再過武林諸君招游西湖感興二首<lb/>
一别西湖已廿年舊㳺林壑異風煙蘇公堤上花存幾<lb/>
<pb n="KR4e0195_WYG_010-40a"/>
林逋宅前山自妍半壓荷灣猶舞袖已殘栁岸尚歌絃<lb/>
兵戈忍使繁華破今古清波漫畫船<hi>時經倭變蘇堤桃李盡伐云</hi>
　　其二<lb/>
憶乘使傳此經過四十春風轉緑荷人世自更新宇搆<lb/>
湖山不改舊巖阿公孤祠院蒼苔滿侯戚墳園紫蔓多<lb/>
<hi>往余庚子嵗居湖上最乆其時陸祠郡墳猶未作也余再過之二祠墳新麗復荒甚矣為之興歎</hi>一笑<lb/>
共君成劇飲平原曲沼竟如何<lb/>
　<lb/>
<pb n="KR4e0195_WYG_010-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　洞麓堂集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻九十六</head> <lb/>
    <p>
<pb n="KR4d0446_WYG_096-1a"/>
欽定四庫全書<lb/>
　呉文正集巻九十六<lb/>
　　　　　　　　　　　　　元　吳澄　撰<lb/>
　　韵語<hi>七言律</hi>
　　　送人遊武昌<lb/>
丈夫落落志四海俗士拘拘守一途羡子春秋當壯日<lb/>
結交豪俊必通都孤舟驚浪千堆雪片紙長江萬里圖<lb/>
歴覧山川俱遍了歸來我欲問今吾<lb/>
<pb n="KR4d0446_WYG_096-1b"/>
　　　送談星命者徃武曲<lb/>
而父當年挾策遊高談雄辯藐王候世傳法筏得三昩<lb/>
妙悟圓機說九流七緯合離天漠漠百生禍福水浮浮<lb/>
唯應黄鶴樓前月照古今人春復秋<lb/>
　　　贈僧遊廬山<lb/>
安安穏穏萬年枝更覓禪林何處栖夜雨葛籐新長蔓<lb/>
春風栁絮未沾泥擬將江水一吸盡要與廬山千仭齊<lb/>
若問西來祖師意家園枕上曉鶯啼<lb/>
<pb n="KR4d0446_WYG_096-2a"/>
　　　贈羅心遠<lb/>
抛却儒書出四馳談星說數舌如箕言言㣲中人争慕<lb/>
落落多竒子自知海内清平應大遇溪邉邂逅適今時<lb/>
轉鈞造命非吾事欲贈無財且贈詩<lb/>
　　　贈杏林呉提領<lb/>
董仙採石頻收榖石子成名亦悟真重見杏林林下客<lb/>
䞉分梅嶺嶺頭春一心惻惻生慈憫萬命懸懸正苦辛<lb/>
我欲乘風問良相急投刀匕活疲民<lb/>
<pb n="KR4d0446_WYG_096-2b"/>
　　　寄題饒氏西園<lb/>
近拜陸祠過東舘遙聞饒氏有西園象天喬木千年代<lb/>
遍地名花遺子孫雪檜霜松期嵗晚露桃雲杏趂春暄<lb/>
我生亦坐林泉僻何日飛來共一樽<lb/>
　　　贈談命人熊景仁<lb/>
畏日蒸蒸汗沃漿忽移熱惱作清凉定非戰國談天衍<lb/>
疑是仙家縮地房小住百年聊戯劇大超萬刼有真常<lb/>
眼前冨貴飄風耳此命堅牢最久長<lb/>
<pb n="KR4d0446_WYG_096-3a"/>
　　　追補楊唐州挽歌<lb/>
清風奕葉盛簪纓共歎君侯好弟兄家難未平千載恨<lb/>
州麾豈羡一時榮樹風夜撼凝香寢薤露朝騰載路聲<lb/>
報施如今天已定鳯毛進進九霄程<lb/>
　　　與郭友仁<lb/>
賣得詩珠擬療貧傾家豈意為陪隣逃亡已不升新榖<lb/>
貪取猶將過百囷門下有誰能市義里中無處可依仁<lb/>
争如跳出樊籠外粒粟應藏自在身<lb/>
<pb n="KR4d0446_WYG_096-3b"/>
　　　贈地理鄒晞陽<lb/>
單衣隻影苦覊棲至寶携持欲向誰剛有天資剛有志<lb/>
善談地理善談詩王門海濶裾徒曵寒谷春遲律試吹<lb/>
認得田園真樂處歸來堯舜是吾師<lb/>
　　　和元夕觀燈<lb/>
霞珮翩翩禮太清星毬燦燦簇華燈恍如天上通明殿<lb/>
豈是人間傀儡棚仙樂風飄浪韻遠御爐烟裊異香騰<lb/>
新年共慶春和早屋瓦無霜水不氷<lb/>
<pb n="KR4d0446_WYG_096-4a"/>
　　　和陸景薦<hi>二首</hi>
自有人心百世公義門舊地築新宫寒霄宇内千蹊黒<lb/>
宿火爐中一燼紅我信先生猶不死誰知衆異總相同<lb/>
悠悠此道今如線無質空存斵鼻工<lb/>
　　　又<lb/>
陸家賢𦙍世情疎頗或憐才命載車皜皜曽聞濯江漢<lb/>
亭亭詎肯染泥淤静觀天下輪雲事珍貯胷中祖父書<lb/>
一任歸車徒四璧知君斷不效相如<lb/>
<pb n="KR4d0446_WYG_096-4b"/>
　　　次韻别文穆<lb/>
曾憶真賢也屢空身貧心㤗未為窮山中得得逄初雪<lb/>
筆下超超擬變風更有來今千載事可無徃古十分功<lb/>
相期不盡輪囷意行色催人子又東<lb/>
　　　和答枝江令何朝奉<hi>有序</hi>
　　　　枝江知縣何朝奉在桃源别墅有詩貽贈時<lb/>
　　　　予服道士服讀書巴山之隂何詩末句云泗<lb/>
　　　　上籜冠終不作子房久矣赤松遊用韻奉答<lb/>
<pb n="KR4d0446_WYG_096-5a"/>
　　　　四首<lb/>
弱栁疎桐不柰秋蒼蒼松柏自難儔向來花縣留遺䕃<lb/>
今去桃源卜一邱無計參承空有慕有言貽贈敢無讐<lb/>
詩才雖短猶能賦何日山林得共遊<lb/>
　　　又<lb/>
生平闢老凛如秋一旦畨成老氏儔晋士無心入蓮社<lb/>
楚纍有興托丹邱遁身詭姓聊依附詖行滛辭甚冦讐<lb/>
土木形骸雖混俗高人靈府與天遊<lb/>
<pb n="KR4d0446_WYG_096-5b"/>
　　　又<lb/>
戰國于今幾百秋韓臣有子莫能儔傷心牛後資談柄<lb/>
抆淚虎許成故邱䄂鐡沙中非失計授書圯上遽忘讎<lb/>
籜冠縱有興王分良豈甘從赤帝遊<lb/>
　　　又<lb/>
世無孔子作春秋良遂儕諸平勃儔天授雖然遇龍徳<lb/>
棧燒終是首狐邱非為漢用為韓用既報秦讎報項讎<lb/>
不是功成身始退早年黄石已從遊<lb/>
<pb n="KR4d0446_WYG_096-6a"/>
　　　送李春谷徃受道籙<hi>二首</hi>
龍虎山中紫翠烟青精顔色四時妍桃枝慣見枝成實<lb/>
蓬海空聞海變田五斗米仙真有道一神樓藥豈無緣<lb/>
秋風吹綠茂陵草的的黄金飛上天<lb/>
　　　又<lb/>
翩翩佳客破炎蒸陡覺清風四坐生敗道未平仙鶴卵<lb/>
前知應笑野狐精最多能候成諸幻不二門中只一誠<lb/>
此去徧叅方外了歸來孔壁日星明<lb/>
<pb n="KR4d0446_WYG_096-6b"/>
　　　貢院中和張仲美<lb/>
墻外浮屠壓古城案頭文字浩縱横不辭霜鬢年華老<lb/>
又辦天朝嵗貢英秋隴故園迷蝶夢曉窻客枕厭雞聲<lb/>
何當孺子亭前去省想高風浣俗情<lb/>
　　　九日登樓<lb/>
黄葉黄花競獻新徳星來聚此相親雲烟暮色樓頭眼<lb/>
風雨秋聲客裏人詩興悠悠千載事酒盃盎盎一時春<lb/>
共期白首各自愛莫負乾坤八尺身<lb/>
<pb n="KR4d0446_WYG_096-7a"/>
　　　貢院校文用張韻<hi>四首</hi>
棘圍校藝日如年生怕談經説用燕執筆敢矜修月手<lb/>
稱心得似順風船鍳衡遇物元無意竹帛書名固有天<lb/>
裁决至公還似樂賡詩何惜費長箋<lb/>
　　　又<lb/>
文弊東都六百年初唐猶似說張燕障川亦有回瀾手<lb/>
航海應無到岸船韓祖蘇孫星北斗周情孔思日中天<lb/>
與君共此談生活弊帚千金一幅箋<lb/>
<pb n="KR4d0446_WYG_096-7b"/>
　　　又<lb/>
水驛相逄記昔年長蘆飛雪暗全燕棲遲闕下長聨歩<lb/>
顧望山中各問船一去幾經槐國夢再來共對菊花天<lb/>
此行又别何時㑹倘有賔鴻數寄箋<lb/>
　　　又<lb/>
與君相聚各耆年世路從渠自越燕元不東陵千户食<lb/>
底須西子五湖船牛刀綽綽存餘地雞甕區區㸔隙天<lb/>
似此唱酬亦云樂䞉磨濃墨寫呉箋<lb/>
<pb n="KR4d0446_WYG_096-8a"/>
　　　和韻䨇頭白蓮<lb/>
花中君子志同芳簮合蘄流百世芳允智䨇清耻周粟<lb/>
皇英競巧繡虞裳房蜂共蒂各生子嚢麝連臍不斷香<lb/>
絜白二難相伯仲難分誰苦又誰良<lb/>
　　　又<lb/>
花神亦有弟兄行幻出亭亭並帶芳二佛同敷獅子座<lb/>
三閭䞉集大夫裳金莖單捧䨇盤露玉笋分勻两臉香<lb/>
肥白陳平羞獨美齊名要共一心良<lb/>
<pb n="KR4d0446_WYG_096-8b"/>
　　　彭澤水驛和虞脩撰<lb/>
此非元亮幽居處而喜亦無車馬喧㴻雨一時蘇欎熱<lb/>
流風千載挾清寒<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>田舊治民猶昨桞岸新亭客避煩<lb/>
江靣波神應冷笑曽聞容膝可偷安<lb/>
　　　登孤山<hi>有序</hi>
　　　　延祐五年秋與伯生脩撰憇彭澤水驛值江<lb/>
　　　　州推官畢侯來審因棹舟登孤山有彭簿劉<lb/>
　　　　尉同遊因賦五十六字<lb/>
<pb n="KR4d0446_WYG_096-9a"/>
三十年前東下時開篷曾賦小孤詩風濤如許相衝激<lb/>
天柱迄今無改移長願江流平似鏡坐看舟客去如馳<lb/>
悠悠此日登臨意付與潯陽循吏知<lb/>
　　　題彭浪廟<lb/>
絶岸孤峯已是竒彭浪對立儼相持海門第一闗如此<lb/>
山崦幾多人未知險勢踰來似平地安心贏得賦新詩<lb/>
長江𣺌𣺌東流去㑹障狂瀾更有誰<lb/>
　　　重題峨眉亭<lb/>
<pb n="KR4d0446_WYG_096-9b"/>
一亭突兀枕嵳峩此地曾聽月下歌天上謫仙歸去了<lb/>
人間行客重來過荒荒宿草横邱隴浩浩遊魂幾浪波<lb/>
二百餘年招不得溯流赤壁問東坡<lb/>
　　　次韻答謝玉溪求墨<lb/>
㸃染曾霑帝闕香歸來誰復冩凡將已慚友我無餘潤<lb/>
那得分人有寸長天與𤣥𤣥傳道妙時㸔燄燄發文光<lb/>
相期共印千年事遲鈍研磨不要忙<lb/>
　　　用韻酬梅月翁<hi>二首</hi>
<pb n="KR4d0446_WYG_096-10a"/>
梅如氷玉月如杯月十分清更着梅湖海舊盟鷗鷺社<lb/>
田園晚趣鵓鳩堆誓將結屋鄰翁住喜見携詩為我來<lb/>
何日得同花下飲不妨醉倒卧莓苔<lb/>
　　　　又<lb/>
踏遍東南路幾千詩名少日已喧傳老成更誦河亭句<lb/>
脱透真如曹洞禪尋䆒宗親知共本挨排行輩肯忘年<lb/>
尚期分我梅花月生怕羅浮夣未圓<lb/>
　　　　癸丑生日次韻酬黄山長<lb/>
<pb n="KR4d0446_WYG_096-10b"/>
擬進華筵酒一鍾將行復止謾匆匆先天愧我十年長<lb/>
初度偶然正月同政為蓼莪懸講榻又傳梅使寄東風<lb/>
有懐不寐夜參半熠燿文星麗碧穹<lb/>
　　　寄題胡氏園趣圃<lb/>
地偏車馬少行蹤天濶雲烟萬里通本本芥菘饜宿雨<lb/>
年年桃李媚春風孰賔孰主園如昨人去人來趣不同<lb/>
我亦謀歸理荒徑寄詩先到峴臺東<lb/>
　　　次韻魯司業<hi>二首</hi>
<pb n="KR4d0446_WYG_096-11a"/>
麗日中天下照臨太平有象適當今睿容穆穆崑崙厚<lb/>
聖度淵淵渤海深忠藎世臣𢎞相業敷陳治道格君心<lb/>
小儒忝綴班行末咫尺龍顔奉玉音<lb/>
　　　又<lb/>
天聴雖高肯俯臨上稽徃古證來今覆盆局促難瞻遠<lb/>
短綆尋常詎汲深野老無知進芹味朝賢有喜見葵心<lb/>
優優教胄歌詩暇遺我簫韶不盡音<lb/>
　　　澧陽通濟橋<lb/>
<pb n="KR4d0446_WYG_096-11b"/>
涔溪南北徃來衝纍石成梁濟不通两岸歩行三十丈<lb/>
二年力役百千工蒼茫喚渡閑飛鷁夭矯横空覩卧虹<lb/>
朝錫佳名史官記人人傳誦謝家功<lb/>
　　　題敗荷<hi>并序</hi>
　　　　聞中丞相公有敗荷甚工緻不見初詩見諸<lb/>
　　　　人和篇一二依韻謾成一首錄去請教<lb/>
嬌紅久失六郎張黛綠殘粧更遇霜照影有慙同敗卒<lb/>
返䰟無計覓巫陽三生傾蓋成憔悴一半披衣墮混茫<lb/>
<pb n="KR4d0446_WYG_096-12a"/>
畢竟明年青不改依然十里遠聞香<lb/>
　　　贈游遜仲<hi>有序</hi>
　　　　曼湖游遜仲有恒産有恒心又兼道伎術能<lb/>
　　　　相地之形勢察人之脉病贈之以詩<lb/>
兒孫大旺皆因地性命常存亦在人一様機闋一同巧<lb/>
两般伎藝两通神虚虚實實穴易悞隱隱隆隆脉要真<lb/>
家冨千金又能此此金無價永隨身<lb/>
　　　方塘詩為匡廬山隂學道之士朱清逸作<lb/>
<pb n="KR4d0446_WYG_096-12b"/>
億刼廬山有活泉幽人鑿地敢偷天縱横四直可半畝<lb/>
上下一清藏大圓真景渟㴠䨇日月幻形變㓕萬雲烟<lb/>
塵飛風起渾不管此處無波只湛然<lb/>
　　　贈陽醫士<lb/>
飽聴人稱李與張名聲新起趙州楊已諳本草攻竒疾<lb/>
更遇長桑得禁方一刺能逃癡豎子十全當貮大醫王<lb/>
汗顔寸技無知者日月㸔題檢藥嚢<lb/>
　　　贈洪均<lb/>
<pb n="KR4d0446_WYG_096-13a"/>
洪門自昔推三秀族子於今守一經拂日能來瞻北極<lb/>
乗風送去到南溟發身散地頭方黒當路群公眼為青<lb/>
我在燕雲指呉㑹書燈光射斗牛星<lb/>
　　　題豫章紫極宫太古樓寄余傅二道士<lb/>
經今億萬大千刼猶似天開地闢前一物亦無惟混沌<lb/>
幾時方有此山川乾坤謾自羲皇始宗祖應推象帝先<lb/>
八逹四通昭曠眼昏昏杳杳入𤣥𤣥<lb/>
　　　雪巖詩<lb/>
<pb n="KR4d0446_WYG_096-13b"/>
木長柔枯草長籐鳯凰岡下老雲仍清名寂寂無名叟<lb/>
白髪蕭蕭有髪僧晴霰撒珠泉噴薄暮烟凝翠石崚嶒<lb/>
寒山生怕人饒舌喚作雪巖渠不譍<lb/>
　　　贈相地者<lb/>
葬術相傳自晩唐曽仙名姓至今香已㸔後輩成前輩<lb/>
誰把青嚢換黒嚢群䕶降龍來宛轉四横朱雀去悠掦<lb/>
此言易簡人人曉妙在旁搜得秘方<lb/>
　　　贈術者<lb/>
<pb n="KR4d0446_WYG_096-14a"/>
來過有客急延茶道是江湖伎術家身瘦恍疑華表鶴<lb/>
眼明㑹捉草中蛇巧思十畝淇園竹麗句三春閬苑花<lb/>
似此多能應不困佇㸔天上泛仙槎<lb/>
　　　壽周栖筠<lb/>
家傳荗叔易通書年與羲皇卦畫符貞下起元相續續<lb/>
一中生萬又初初儼然大帯深衣客伴此先天太極圖<lb/>
又喜歸來隣叟徤手持壽酒慶新居<lb/>
　　　贈金精丁葬師<hi>見丁氏家藏使重書墨蹟</hi>
<pb n="KR4d0446_WYG_096-14b"/>
蕭田勝事億氷崖丁族聨姻亦盛哉疇昔笙臺鳯飛去<lb/>
只今華表鶴歸來雲霄萬里心仍在城郭千年塜可哀<lb/>
玩世𤣥機饒戯劇混凡仙眼為誰開<lb/>
　　　又<lb/>
金精排卦伏羲重傳到丁家易遂東俯察根原該地理<lb/>
遠延支派擅天功莭停去水便卑澤蠱壊來山忌内風<lb/>
二五正當生氣聚錦囊有法葬其中<lb/>
　　　又<lb/>
<pb n="KR4d0446_WYG_096-15a"/>
古哲安墳遺舊蹤後人得術紹真宗毒眸遠賽天邉鶻<lb/>
徤足生挐地上龍何處無神司采擇誰家有福定遭逢<lb/>
結廬亦欲娯吾老試為雲間覓一峯<lb/>
　　　　金精丁氏昆仲甚盛皆以相地之術及吾門<lb/>
　　　　先祖嘗贈之以詩蓋其術得之家學非若他<lb/>
　　　　人之獵取遺書妄自矜大以售其欺者故贈<lb/>
　　　　詩致託之之意焉仲偉重來先祖棄諸孤已<lb/>
　　　　三年矣當以未終襄事日夕為憂伏讀前詩<lb/>
<pb n="KR4d0446_WYG_096-15b"/>
　　　　益重哀痛故書諸孫當謹識<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集卷九十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻七十九</head> <lb/>
    <p>
<pb n="KR4d0446_WYG_079-1a"/>
欽定四庫全書<lb/>
　呉文正集巻七十九<lb/>
　　　　　　　　　　　　　元　吳澄　撰<lb/>
　　墓誌銘<lb/>
　　　故臨川近山居士呉公墓誌銘<lb/>
吾同姓也吾同郡也長吾一嵗實長三月十有七日爾<lb/>
壯年值大運革不困於政役益昌其資産父存克相其<lb/>
樹立父殁克光其繼述處時之艱如履坦途富而康且<lb/>
<pb n="KR4d0446_WYG_079-1b"/>
寧以孝於親致養及耋耄疾而憂䘮而殁睦族敬老禮<lb/>
賓仁衆優逰林泉彊力健步八十有五無病而逝徳而<lb/>
壽且考終已五福備者哉吾同郡同姓中有斯人其生<lb/>
也吾欲兄事之而不可得其死也俾吾誌其葬庸詎可<lb/>
辭乎嗚呼臨川之北安定之鄉㩂峯之近石塘之原此<lb/>
吾近山居士君之宅也君諱仁彬字明叔曽大父顯祖<lb/>
大父必興父有明母黄氏生宋淳祐戊申十月二日卒<lb/>
元至順壬申五月三日配劉氏同年五月生至治壬戍<lb/>
<pb n="KR4d0446_WYG_079-2a"/>
閏五月卒君卒之年十有二月壬寅合葬焉子男三人<lb/>
長聖任汀州路䝉古字學教授次聖和俱亡唯少子聖<lb/>
達在女四壻黄張李雷孫男六女三曽孫四銘曰<lb/>
堂堂斯翁五福萃躬隆隆斯藏百世允臧<lb/>
　　　故逸士張君静翁墓誌銘<lb/>
樂安南鄉之張號為富族其時有工進士詩賦者駞譽<lb/>
鄉里伯仲聫貢于禮部曰炎發曰公著其季希賢亦以<lb/>
登仕郎應轉運司貢南土既歸天朝登仕君先二公而<lb/>
<pb n="KR4d0446_WYG_079-2b"/>
殁子五人冢嫡元定字静翁年甫十有九已克樹立鞠<lb/>
四㓜弟長而畢娶均先業以畀一無所私時多艱虞持<lb/>
守未易乃能完其所有浸浸底于興盛年三十有七未<lb/>
得子慨同祖同父之嗣續皆單獨謀於昆弟奉母董氏<lb/>
命取母之孤姪子之名楠年四十有八子彬生晚慕引<lb/>
年度世之説退居南園自稱丹霞子傳家事於長子楠<lb/>
謂堪付託也年五十有九析資産為二明年命二子各<lb/>
掌之又明年翛然而逝其生也宋開慶已未六月其逝<lb/>
<pb n="KR4d0446_WYG_079-3a"/>
也元延祐已未四月嵗辛酉正月八日葬雲盖望仙里<lb/>
之大塘鳯阬凡三娶頼殷歐陽長子婦羅㓜子聘袁女<lb/>
女適何適鄧適余孫男竹壽陽生至生孫女繡孃永豐<lb/>
傅應甲為録家世大概卒葬嵗月前葬期十日楠衰絰<lb/>
造門以余所親老友曽一元書來請銘静翁余所識聲<lb/>
實每相聞昔也與其伯父二貢士善今又重曽之請於<lb/>
是乎銘初邑有惡類乗勢暴横莫之敢攖逺近富民不<lb/>
為所役服則為所魚肉静翁嶷立其間能不黨附又免<lb/>
<pb n="KR4d0446_WYG_079-3b"/>
禍害人以為難銘曰<lb/>
大夫士庶人在保家在謹身嗚呼静翁保其家以隆謹<lb/>
其身以終是可銘也已傳所録曰楨幹一家綱維鄉邑<lb/>
無赫然之聲有隠然之重其言葢足徵云<lb/>
　　　故槐庭居士王君墓誌銘<lb/>
吉水王元福将葬其父居士君介新昌州判官李路來<lb/>
請銘徃嵗元福客遊京師嘗及吾門文雅俊秀佳士也<lb/>
今也悃悃懇懇揚其父之美惟永久是圖噫孝子哉謹<lb/>
<pb n="KR4d0446_WYG_079-4a"/>
按所述行實居士君諱思恭字敬甫家仁壽鄉之盧溪<lb/>
世以積善稱警敏恢廓有才有智吉水與永豐鄰至元<lb/>
丙子訖癸巳甲午冦出二境居者不敢安于家行者不<lb/>
敢出于塗環二百里生理蕭然垂二十年官莫能制有<lb/>
邑佐知居士足辦此事委之根捕不一月間獲其首從<lb/>
空其巢穴自是逺邇安靖至今徳之人有爭忿詣門求<lb/>
直諭以理法靡不心服無復至公府焉或與已不合靣<lb/>
加誚責既而再見歡然畧無芥蔕賑恤窮匱施不望報<lb/>
<pb n="KR4d0446_WYG_079-4b"/>
勤儉起家至於富饒質朴恬淡不易其素它無嗜好惟<lb/>
頗崇異教祈種福果對客間喜諧謔見儒士則改容荘<lb/>
肅延師取友以淑其子迄克有成里中先達號曰槐庭<lb/>
盖以晉公之期其子者期之也曽祖考世隆祖考餘慶<lb/>
考嘉謀娶梁氏先十年卒子男二長元福也次元善女<lb/>
五壻一阮一龍二龎季在室孫男二文奎同老女一居<lb/>
士生之日宋淳祐壬寅仲冬中旬之九卒之日延祐丙<lb/>
辰仲夏上旬之十窆之日丁巳孟春上旬之六葬之兆<lb/>
<pb n="KR4d0446_WYG_079-5a"/>
同水鄉同江之原銘曰<lb/>
存而不耀没而不朽維子之孝維父之教<lb/>
　　　故竹隱居士周君墓誌銘<lb/>
崇仁西館之周宋建炎時始來自廬江其初祖也六世<lb/>
至居士君君諱某字信甫謙厚真實善治生殖財家以<lb/>
饒裕至元新祔授邑征官黽勉受檄隱處不出鄰冦奄<lb/>
至大掠居民要重賂始放還否則戮一時倉卒費無從<lb/>
辦委命待盡而已君為惻然悉捐已資贖之冦手得完<lb/>
<pb n="KR4d0446_WYG_079-5b"/>
娶者殆百餘家鄉之人病不能致藥則為之醫死不能具<lb/>
棺則為之葬凡隄堰橋梁道路苟利於人出力修之無<lb/>
倦寛逋恤貧平糶賑饑以為常環數十里有徳無怨<lb/>
宅邊多竹自號竹隠居士生端平末殁大徳甲辰娶呉<lb/>
氏克相其夫子某命于朝再轉為江州路司獄在官廉<lb/>
慎不忝其親某年某月某日葬居士為某鄉某原以潭<lb/>
州路儒學教授虞汲狀來謁銘銘曰<lb/>
積之贏𦙍以榮慶之緜尚嬋嫣<lb/>
<pb n="KR4d0446_WYG_079-6a"/>
　　　故復軒居士呉君墓誌銘<lb/>
宜黄之邑居者呉與鄒涂為巨族宋咸淳間予客于鄒<lb/>
元至元間又客於呉得與三族之人接呉之盛自參議<lb/>
四子其三曰驌驌生兑兑亦四子其二曰鎰字子萬業<lb/>
進士詩賦以登仕郎兩赴江西轉運司試不偶自此絶<lb/>
仕進想為人端荘静重談論暢達篤實所言皆敬身明<lb/>
倫之要應世處事之方居家禮法整肅嘗書參議公遺<lb/>
訓于屏以示子孫族姻鄉黨率取法焉中年以後畀家<lb/>
<pb n="KR4d0446_WYG_079-6b"/>
政于子蘭石圖書滿室清致構亭山椒前瞰林泉幅巾<lb/>
野服逍遥其間儒書外兼誦釋典有所悟入故于世累<lb/>
畧無芥蔕初名讀書之室曰清再名便坐之軒曰復亦<lb/>
可見其志矣今年春忽得疾子若壻迎醫進藥君却去<lb/>
曰吾年八十有七於平昔交逰中獨後死死復何恨娶<lb/>
鄒繼趙子男四玠琳瑞登琳登早夭玠及長孫亦先卒<lb/>
孫四壻鄒邦材鄧文陳煥文也㓜女未適人而殤適鄒<lb/>
適陳之女亦先卒孫男四鱗孫以直竒孫止孫女二曽<lb/>
<pb n="KR4d0446_WYG_079-7a"/>
孫男二慶老同老女二君生紹定壬辰九月中旬之七<lb/>
日終延祐戊午二月上旬之四日先自卜藏於仙桂鄉<lb/>
之富原孤子不敢違将以是年十一月甲申窆陳煥文<lb/>
以鄧文所具事行來曰先生與吾外舅相得敢求一言<lb/>
予不辭而銘曰嗚呼<lb/>
古所謂善人君子其可使鄙寛薄敦者耶今而後經行<lb/>
攸止其孰謂齒徳俱尊者耶用章厥美示于後昆翁雖<lb/>
逝矣名則長存<lb/>
<pb n="KR4d0446_WYG_079-7b"/>
　　　故黄母甘氏墓誌銘<lb/>
清江鎮黄遵孝於其母所居綰江西貿易之都㑹言議<lb/>
容止温然有士君子之風母年九十時子孫列拜稱夀<lb/>
高年同宴㑹者内外百餘人巷里誇詡為盛事平居養<lb/>
志承意率類是其明年春母卒遵哀毁戒兄子擇佳山<lb/>
水寧體魄得吉兆于閣漕山之陽将以至大元年某月<lb/>
某日葬走書來謁銘余夙知遵孝又知母賢遂不辭而<lb/>
銘母姓甘氏族在豫章豐城奉舅姑恐不及姑年至八<lb/>
<pb n="KR4d0446_WYG_079-8a"/>
十八目𤯝臂瘼不為苦以有孝婦也理家寛厚撫下恩<lb/>
勤愛諸子一如已出訓諸婦以順水陸舟車之衝過客<lb/>
日及門居中審所宜待遇輕重不忒家饒口衆居湫隘<lb/>
不足容命一新堂構時年八十五猶能總理工傭細務<lb/>
既落成喜曰吾悉置家事佚老僦養矣年八十九受公<lb/>
朝賜帛門外衢道缺圮捐貲募石工甃之自西徂東延<lb/>
袤若干引踰月始完塗旅大利性儉約不麗服飾事筐<lb/>
篚老且不倦殘帛敝屣雖小不輕棄擲至周急救患多<lb/>
<pb n="KR4d0446_WYG_079-8b"/>
與而無難色長子珪少子浩先卒遵中子也女子嫁問<lb/>
里毛孫男三珪之子莘遵之子石其次鐘為浩後母命<lb/>
也孫女二曽孫男一女四嗚呼以閨中婦人相其夫成<lb/>
其子興其家孝慈勤儉好善樂施如此天之報之也五<lb/>
福偹豈偶然哉三孫通練敦重秀敏氏其未艾乎銘曰<lb/>
於淑斯母所積者厚卜藏允臧子孫其昌<lb/>
　　　故朱夫人葛氏墓誌<lb/>
葛金溪望族宋末諱洪者治春秋有名充撫州貢士舉<lb/>
<pb n="KR4d0446_WYG_079-9a"/>
首至再其女歸同邑朱朱亦望族也既有子而夫亡年<lb/>
八十一以壽終延祐四年春余過朱氏之族子淑權纍<lb/>
纍然衰絰來告曰吾母諱懿柔端平丙申三月生婉順淑<lb/>
慈蕳儉和睦女工外嗜讀書古今一過目輙記憶醫藥<lb/>
占筭尅擇之書亦且諳曉視人翰墨雖草書展誦畧無<lb/>
滯濇宗族鄉黨之人某年登科某年赴某處任枚數歴<lb/>
歴不忘自不能飲常造美醖客至稱家有無待遇如禮<lb/>
談論終日不倦教子嚴謹惟恐或後謂子不知書雖有<lb/>
<pb n="KR4d0446_WYG_079-9b"/>
如無又謂吾父以春秋一經為江東西進士師貴公富<lb/>
室子弟悉來受學及𦵏旴江包公有文遣孫致祭吾姑<lb/>
適新田呉其伯子與吾父同年預舉其季子少年登科<lb/>
汝輩所宜慕效嗚呼慈訓在耳遽至大故痛哉叔權年<lb/>
十四䘮父頼母保守遺業嵗時祭祀不闕不幸吾母以<lb/>
去年十一月逝矣将以今年某月葬里中汪家園顧惟<lb/>
不孝弗克顯親先生肯賜之銘是有以慰吾親於九原<lb/>
而覆日月其遺𦙍也敢以請余禮辭則固請余於夫人<lb/>
<pb n="KR4d0446_WYG_079-10a"/>
之父素所尊敬又與其夫族二三子者遊乃為之銘銘<lb/>
曰<lb/>
㓜為名家女長為名家婦願子孫世世讀書無貽祖宗<lb/>
羞夫人臨絶時語也嗚呼以婦人而能若是可謂難也<lb/>
已<lb/>
　　　有元忠顯校尉同知吉水州事鄧君墓碣銘<lb/>
宋咸淳癸酉撫州所貢進士詩賦第一人鄧君希顔字<lb/>
廣淵仕皇元由巡檢授麗水縣尉繼授徽州路平凖庫<lb/>
<pb n="KR4d0446_WYG_079-10b"/>
使進保義校尉通山縣主簿轉忠翊校尉岱山鹽場司<lb/>
令以忠顯校尉同知吉水州致仕泰定丁卯五月某日<lb/>
終年七十四是年十一月壬申葬于慈原之邱既葬子<lb/>
謙來乞銘鄧金溪大姓也其先自番徙宋南渡承信郎<lb/>
雩皆同邑傅氏因禦冦捕官且俾世襲自推一人統領<lb/>
其衆終宋之代號酆傅二社鄉兵至迪功郎時昇族彌<lb/>
盛君之曽大考克静大考持志官進義校尉考鄧子贈<lb/>
忠翊校尉同知建昌州事妣呉氏贈宜人君英毅秀敏<lb/>
<pb n="KR4d0446_WYG_079-11a"/>
慷慨負志氣文辭類其人貢于鄉時年甫二十革命之<lb/>
際逺鄙未靖君輯衆䕶里閭旁盜不敢闚為官出力掩<lb/>
捕賊冦行省議賞署巡檢職留鎮鄉社如初十年間歴<lb/>
三仕始換敕命為尉為捕辨訟明審抑姦遂良承檄鞫<lb/>
獄發擿如神兩造竦服筦庫司醝俱稱能官及将告老<lb/>
醝戸咸惜其去曰寧復有明恵公恕如鄧司令者乎退<lb/>
間之後預營壽藏築室其側以俟宴息嬉逰焉處鄉和<lb/>
易居官廉平好善若已有規過靣責不隱人遇禍災雖<lb/>
<pb n="KR4d0446_WYG_079-11b"/>
踈逺聞之惻然娶洪氏封宜人後君一年二月辛丑卒<lb/>
年七十三天厯己巳正月癸酉葬白馬黄通市子男五<lb/>
頤同人大有謙萊頤臨江酒務謙為弟希説後女二壻<lb/>
上官銓危顯孫男八其一後兄之子其一後弟之子女<lb/>
八已嫁宥五曽孫男一嗚呼君可武可文位不與才稱<lb/>
竟未獲展惜哉銘曰<lb/>
彼哉謭謭而或顯顯維兹闡闡而尚繭繭所留者腆所<lb/>
逮也遠有隆無殄有嵽斯巘<lb/>
<pb n="KR4d0446_WYG_079-12a"/>
　　　故貢士陳君墓誌銘<lb/>
昔聞蘇文忠公中制科僉書鳯翔府判官公事其鄉人<lb/>
陳公為太守不假以辭色蘇公甚不平陳公曰吾視軾<lb/>
猶孫也以其年少暴得大名懼其滿而弗勝乃不吾樂<lb/>
也余因是高陳公之為人咸淳末别院省試第一名陳<lb/>
黄裳蜀人也仕國朝提舉江西等處儒學與余友善至<lb/>
元元年間龍興路總管陳元凱洛人也歴廣東湖南浙<lb/>
東三道廉訪使余及識之皆鳯翔守之冑也至治二年<lb/>
<pb n="KR4d0446_WYG_079-12b"/>
夏余在金陵提舉君之從子瑛言其家世鳯翔公諱希<lb/>
亮四子伯曰忱仲曰恪叔曰恂季曰慥廉訪使伯之晜<lb/>
孫也宋紹興參知政事與義以簡齋詩名於一時者叔<lb/>
之孫也而季之子用之生主簿端卿生鄉貢進士嗣寶<lb/>
嗣寶生贈承務郎圭孫圭孫生通直郎賜緋炎已炎已<lb/>
生坤文字獻子黄裳之兄瑛之考也㓜事通直君供子<lb/>
職已異常兒比長淹貫經史夜以繼日嗜學忘倦漏下<lb/>
二十刻猶正身危坐如嚴師畏友在前雖初寒盛暑不<lb/>
<pb n="KR4d0446_WYG_079-13a"/>
變識高論正於家傳易學尤邃三以進士貢禮部晩年<lb/>
江浙省命長饒之慈湖書院弗就老於家每旦焚香讀<lb/>
易客至論文賦詩盡歡而罷大徳丙午十月丙辰終得<lb/>
年八十是嵗十月庚申葬上元縣鍾山之原配張氏提<lb/>
刑之孫運幹之女勤儉治家絲繭麻枲米鹽細務莫不<lb/>
綜理暇時以孝經論語古詩口授諸㓜蜀之故家咸稱<lb/>
道以為内則至元丙子終得年四十二是嵗葬江寧縣<lb/>
之冠山子五人琦江寧縣學官瑛廣徳路敎授琛蘄州<lb/>
<pb n="KR4d0446_WYG_079-13b"/>
路敎授璞寧國路敎授琚從事常州路女歸婺源州判<lb/>
官許松孫男七曽孫男一瑛請曰先妣葬四十七矣今<lb/>
将遷以合於先人之兆冀得一言碣諸墓遂以貽永久<lb/>
余見金陵至今尊慕貢士君為碩師耆彦而余素與其<lb/>
弟提舉君厚乃尚論其世而繫之以銘銘曰<lb/>
允邈斯氏世岌所累允卓斯士天閟所美躬也弗㶴噫<lb/>
其有俟噫其有俟其有以嗣<lb/>
　　　故逸士廬陵蕭君墓銘<lb/>
<pb n="KR4d0446_WYG_079-14a"/>
鄉貢進士廬陵蕭濟美自狀其父俊民甫之行而澄大<lb/>
母之孫姪何中以其書來為之請銘其狀曰先君子諱<lb/>
徳孫經傳子史九流百家無不貫通下筆數十言倚馬<lb/>
可待平生所為文號師心集時文不與編集聖賢所言<lb/>
性理濂洛而下議論分門考訂名曰理要討論山川形<lb/>
勢古今封域名曰地志㳂革謂詩自三百篇後離騷無<lb/>
體不具數刪後諸家詩名曰詩體家吉水之虎溪土俗<lb/>
頗澆薄科未興時各棄學規利先君子曰蕭氏讀書餘<lb/>
<pb n="KR4d0446_WYG_079-14b"/>
二百年詎可隤其家聲繇是宗族子弟不易所守剛直<lb/>
無私然好稱人善見人有過巽與善道俾遷善而不自<lb/>
知不謟交富貴客來論文危坐竟日鄉俊秀從遊得指<lb/>
授文多可觀處族和交友信居鄉義教學者以孝弟為<lb/>
本祖修職郎建昌南城丞諱正父登仕郎諱珏服父䘮<lb/>
哀毁踰禮養母疾三月不解帶母壽八十一二親既終<lb/>
忌日號哭盡哀事伯兄如事父與弟同㸑四十年無間<lb/>
言弟先殁長其孤嫁其女弟之子又殁五年凡四䘮給<lb/>
<pb n="KR4d0446_WYG_079-15a"/>
其醫藥䘮葬雖貧不辭費兄弟俱有文學人稱虎溪二<lb/>
龍焉賓興制下欣然率諸少就試既而黜則曰命也次<lb/>
科不復徃延祐庚申濟美與貢戒以毋矜毋怠至治辛<lb/>
酉下第則曰此吾子進徳機也藏書千巻及胡忠簡公<lb/>
楊文莭公清江謝公章公工尚書諸人翰墨數十年常<lb/>
令愛䕶此家寶欲以見先世受知於先正若是書外無<lb/>
長物而於利澹如也身長七尺重厚端嚴鬚眉皓白衣<lb/>
冠偉甚有商山老人風年七十二無疾而逝泰定丁夘<lb/>
<pb n="KR4d0446_WYG_079-15b"/>
九月朏也將以明年某月某日安厝於某鄉某原濟美<lb/>
痛念先君子老於山林懼至沈沒泣述言行之槩伏惟<lb/>
哀而銘之則先君子為不亡矣先妣張氏先十二年卒<lb/>
子二濟美專美孫男六女六濟美之文章繼父業名位<lb/>
不難致然果欲立身顯親與天地同乆長尚其索諸文<lb/>
章名位之外乎而予之言又奚足恃銘曰<lb/>
鳳彩虎虨有鸑有彪自樹允卓斯原干秋<lb/>
　吴文正集卷七十九<lb/>
</p>
<p>
</p>
  </div>
</body>
</text>
</TEI>
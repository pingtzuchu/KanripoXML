<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻四十九</head> <lb/>
    <p>
<pb n="KR4d0446_WYG_049-1a"/>
欽定四庫全書<lb/>
　呉文正集巻四十九<lb/>
　　　　　　　　　　　　　元　呉澄　撰<lb/>
　　記<lb/>
　　　冝黄縣杜熂興祖禪寺重脩記<lb/>
冝黄小邑也寺之以禪名者八數杜熂其一也寺後枕<lb/>
崇岡前頫大溪北之山曰筆峯南之山曰南搭東之山<lb/>
曰重華西之山曰西華他山不能悉紀也恒産不滿二<lb/>
<pb n="KR4d0446_WYG_049-1b"/>
百畆水毁其四之一貲力㣲薄而寺僧世守之逮于今<lb/>
不替雖曰地氣之鍾聚人心之信嚮有以致然亦主之<lb/>
者能維持保葺而然也寺無碑記莫考本初改律為禪<lb/>
自雅師始雅師而新師十四傳矣至元丁亥新之徒行<lb/>
元主其寺節縮所出積儧所入又得諸大家樂施若佛<lb/>
殿若法堂若樓閣若厨庫東廡西廡中門外門或後或<lb/>
先以漸脩建月増嵗益完美偉然有隆盛之勢裝飾像<lb/>
設瞻者竦敬盖自至元壬辰訖延祐甲寅二十三年之<lb/>
<pb n="KR4d0446_WYG_049-2a"/>
所經營也元之徒四人曰宗敏曰宗祐曰宗愷曰宗義<lb/>
延祐丁巳宗義嗣其師為寺主泰定丙寅鑄洪鍾竪巍<lb/>
樓聲聞振揚規制寵峻鏝艧甓甃倍加雄麗於昔亦皆<lb/>
衆力之助成也義之徒五人曰自亨曰自泰曰自智曰<lb/>
自恵曰自璋致和戊辰春主僧來言先師艱難興創於<lb/>
前宗義刻厲繼承於後懼事迹乆而湮泯将勒石以垂<lb/>
不朽丐文文之且於碑隂并存施財為鍾與樓者之姓<lb/>
名予嘉其意之公廣悠乆也不辭其請而為文以畀宗<lb/>
<pb n="KR4d0446_WYG_049-2b"/>
義秉戒䖍應務熟僧俗咸欽重焉烏乎世之公卿大夫<lb/>
士所以謀國家而詒子孫有能長計逺慮若此者乎<lb/>
　　　净居院記<lb/>
崇仁一縣六鄉而崇仁鄉之地最廣鄉之南鄙不二十<lb/>
里間僧之院有九貲力則長興院為甲徒衆則净居院<lb/>
為盛其初同鄉陂頭袁氏施田一百八十畆共一區田<lb/>
之兩旁山林園野皆與焉宋紹定庚寅院遭䖍冦殘燬<lb/>
既燬而脩乆而後完景定甲子僧覺應建法堂及東廡<lb/>
<pb n="KR4d0446_WYG_049-3a"/>
咸淳丙寅僧覺昇建佛殿及西廡前所建法堂鏝以采<lb/>
甃以甓而猶未周備也皇元大徳甲辰僧道正重脩佛<lb/>
殿兩廡増益陶瓦鱗比縷密加以鏝甃越三載造新庖<lb/>
延祐乙夘造中門外門回環四圍繚以墻屋次年鑄大<lb/>
鐘又次年新覆法堂又次年題助於樂善好施之人以<lb/>
造鍾樓望之巋然即之偉然而院始周備矣予適家食<lb/>
道正求文記之嗚呼晉唐以來佛法與儒老二家並而<lb/>
為三教三教兼崇無所偏重者皇元之徳也前此僧自<lb/>
<pb n="KR4d0446_WYG_049-3b"/>
置司徴取無藝力不能支往往僧迯而院廢皇上御極<lb/>
嘉恵僧徒罷去専官四海之内咸仰聖恩大小寺院浸<lb/>
以興隆净居在深山之中非若大禪刹日費浩瀚然數<lb/>
年以前㡬不能以自立今而得以安居暇食香燈鐘鼓<lb/>
晨夕供養優㳺自樂有此室廬非賴吾皇天<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>地育之<lb/>
賜其何以臻此哉僧道正豐城徐氏其師曰永順其祖<lb/>
師曰覺應道正之下其徒殆将十人九院長興修祈華<lb/>
嚴芙蓉各有僧義興石繩龍泉龍興皆净居之徒分處<lb/>
<pb n="KR4d0446_WYG_049-4a"/>
　　　海雲精舍記<lb/>
不廬而居不耕而食者浮屠氏也其初盖不以奉身之<lb/>
物累其心爾後世尊重其教優異其徒而宏敞其居豐<lb/>
饒其食則至貴至富之奉亦或蔑以加焉其初豈若是<lb/>
哉不惟處者然也而行者亦有奉或行千萬里之逺或<lb/>
厯千萬日之久不問舍而有歸依止宿之適不齊糧而<lb/>
無覊旅窮乏之虞奢之者曰此佛教之所以為盛佛徒<lb/>
之所以為能也臨川海雲精舍當一郡闤闠之衝而為<lb/>
<pb n="KR4d0446_WYG_049-4b"/>
僧人接待之所僧之游行至是饑者得以飼勞者得以<lb/>
息無不容納如大海之於百川任其去住如浮雲之於<lb/>
太空供給日仰於人而未嘗不足主之者誰與僧文煥<lb/>
實肇其事煥過姓郡城人也為僧於金溪之静思院至<lb/>
元甲申游閩游浙謁䝉山和尚而有契乆之還鄉結茅<lb/>
白水渡離郡而孤栖家有二兄嘉其厲行大徳戊戉仲<lb/>
兄良弼首讓己宅為今精舍伯兄仁亦割己田助其日<lb/>
費既有以居既有以食乃精専自冩四大部經由是感<lb/>
<pb n="KR4d0446_WYG_049-5a"/>
孚賢善競捨財粟皇慶士子始大營繕寶藏法輪金仙<lb/>
正殿巍然壯觀輪奐一新綱條具舉延祐乙夘煥年四<lb/>
十有一端坐入㓕二兄念煥開基勤篤思得其繼僉言<lb/>
静思院僧文恢煥之同派戒律素嚴善譽乆著必能成<lb/>
煥之志於是合辭以請恢來嗣業一遵成規有崇無墮<lb/>
庖厨府庫僧堂旁舍備所未備上瓦下甓盖甃完整丹<lb/>
漆艧塗煒煜美觀純金裝飾梵相五身又市隣屋撤而<lb/>
擴之則出富室呉仁甫之力損俸起立華嚴寶閣上塑<lb/>
<pb n="KR4d0446_WYG_049-5b"/>
觀音及善財五十三叅像裝嚴圓滿又市近地闢而拓<lb/>
之則承郡牧閭閭公之意諸方僧衆二教勝流來往過<lb/>
從殆無虛日轉藏徼福繩繩不絶施財施田月益嵗增<lb/>
鐘魚震揚香積芬飶㡬若十方大禪刹之風恢之成終<lb/>
可無負於煥之創始也已郡牧徴予文為記精舍始末<lb/>
予惟二師先後相資其善心公溥共願力堅固有可書<lb/>
者遂不辭抑嘗聞釋氏經教言飯善人福最深重而謂<lb/>
飯善人不如飯五戒飯五戒不如飯四果况諸菩薩佛<lb/>
<pb n="KR4d0446_WYG_049-6a"/>
又在其上毎日飯于精舍之人莫能知飯者之人品髙<lb/>
下等為何如則飯之者福徳深淺重輕固亦莫可知也<lb/>
師之意若曰佛心慈悲佛門廣大來者飯之而已不問<lb/>
彼之人品也又奚暇計此之福徳哉文煥師號稱懶牛<lb/>
文恢師號稱了如云<lb/>
　　　泰元院記<lb/>
泰元院者崇仁雲峯院僧恒可之所肇創院在冝黄崇<lb/>
賢鄉之笁南磜其初山谷深阻草樹䝉翳狐狸豺狼之<lb/>
<pb n="KR4d0446_WYG_049-6b"/>
所窟宅䕫魈盗賊之所藏匿延祐己未春恒可翦除荆<lb/>
榛墾闢基址於其西偏東偏構供佛栖僧之屋各一泰<lb/>
定甲子始建佛殿於中旁有樓閣前為三門繚以廊廡<lb/>
額曰泰元院廣其田以食衆度其徒以繼緒請予記其<lb/>
肇創之由以貽永乆恒可福之候官縣人而於撫之崇<lb/>
仁為僧嘗從講主演説經論後遂披法衣坐講席欽奉<lb/>
國恩受袈裟之賜至再受大師之號亦至再初號圓悟<lb/>
繼號𢎞教净明此俗僧之所夸以為尊所羡以為榮者<lb/>
<pb n="KR4d0446_WYG_049-7a"/>
而恒可不然方且幽尋人跡不到之地以營梵宫不私<lb/>
其所有而與衆共殊無一毫貪癡留滯於胸臆予以為<lb/>
當於佛法中求之而非可與世之族僧例例視也故於<lb/>
其請記也不復辭文以畀之俾歸刻于石<lb/>
　　　雲峯院重脩記<lb/>
崇仁縣之鄉凡大而崇仁一鄉地最廣山最多鄉之雲<lb/>
峯院距縣八十里在重岡複嶺間東南有馬祖岩西有<lb/>
山曰龍滇有峯曰疊石院盖肇於唐前時廢興無碑記<lb/>
<pb n="KR4d0446_WYG_049-7b"/>
可考至宋末将圮國朝初僧法旻道建鐘樓徳杲徳鑑<lb/>
新佛殿及佛像恒可恒敬新法堂及供器又立外門繼<lb/>
而恒恵修一二門造廊廡徳郴徳義備其未備以底于<lb/>
完美僧寮派别而各寮俱肯悉心協力用能使營構周<lb/>
足設飾輝煌壯梵王之居聳衆目之觀有如此者由其<lb/>
心公力勤故也僧來謁記予聞洪之分寧亦有雲峯院<lb/>
昔南曽氏作記薄其土俗而稱院僧道常斥散有餘淡<lb/>
泊無累獨與彼土之敝俗異今吾崇仁民俗素厚非如<lb/>
<pb n="KR4d0446_WYG_049-8a"/>
分寧而雲峯僧衆皆閩人饒人心無所私力無所靳與<lb/>
吾鄉之善俗同予安得不嘉之重嘉之而樂為之記乎<lb/>
　　　元真院長明燈記<lb/>
噫佛氏之教四大俱幻萬縁俱空以天地父母生成之<lb/>
身為大累况身外物耶為佛氏之徒崇佛氏之教夫孰<lb/>
敢云非是而不之貴然而着貪癡者營營自私汲汲多<lb/>
積視外物重於身愈有而愈不足倘俾公其所有雖毫<lb/>
毛之㣲如邱山之重靳靳然難之或乃甚於市井殖貨<lb/>
<pb n="KR4d0446_WYG_049-8b"/>
閭閻畜帑利者之為噫是誠何心哉佛教固若是乎古<lb/>
豐城之㑹昌鄉有元真院廢也乆矣而净居衆僧恵空<lb/>
興之其徒惟叙敦土木之事功半而空入㓕叙竭力成<lb/>
之殿堂樓閣門廡館庖舍僧之室供佛之器咸具靡闕<lb/>
捨己所有之田悉歸于公以飯徒衆其用心也公矣又<lb/>
作長明燈三炬一供佛一供普庵師一供后土祗别施<lb/>
己財買田嵗入以斗計者三百詒之後人專給燈費期<lb/>
於永乆續續如初其為謀也逺哉心之公謀之逺於佛<lb/>
<pb n="KR4d0446_WYG_049-9a"/>
之教其庻㡬於佛之徒其亦可尚也已雖然燈之長明<lb/>
果何謂所以象佛之性常明也朝朝暮暮嵗嵗時時常<lb/>
明不㓕彼燈如是吾性亦然融大圓光普照世間黒闇<lb/>
㝠迷刹刹塵塵同囿净恵正覺之内是又佛祖禪宗所<lb/>
傳之燈厯千萬刼而長明者諸有等是虛妄畢竟銷亡<lb/>
惟此一燈真實自如吾今説是燈己見在未來一切僧<lb/>
衆皆當歡喜踊躍信受奉行<lb/>
　　　五峯庵記<lb/>
<pb n="KR4d0446_WYG_049-9b"/>
自佛氏之教行乎中土其始也福田利益之説足以誘<lb/>
庸愚其乆也明心見性之説足以悦賢智是以智愚賢<lb/>
不肖莫不翕然信奉而尊事之由晋隋唐宋以逮于今<lb/>
可謂盛矣百年之前袁州慈化寺僧號普庵師得正覺<lb/>
法了悟自性作慈閔念濟度衆生住世之時固己起人<lb/>
之尊慕入㓕之後威靈氣燄震燿逺近信奉之者跨越<lb/>
江淮奔走祠下一嵗不知㡬千萬億人僻在荒服亦且<lb/>
航海梯山而効布施圖刻像貌家家而然凡有天灾人<lb/>
<pb n="KR4d0446_WYG_049-10a"/>
禍必叩普庵普庵云僧道興者瑞州髙安諶氏之子幼<lb/>
年辭家捨身臨江寶慶院苦行勤力遍遊諸方道路橋<lb/>
梁種種方便事不憚勞瘁獨力修完嵗在乙亥厯撫州<lb/>
冝黄于時疫癘煽熾憑普庵師威神發願救治是年六<lb/>
月行冝黄南鄙之仙符坪左黄山右華盖五峯森聳乎<lb/>
其前照鏡石仙人塔隠暎乎其後水口無路可通沿流<lb/>
而下有九龍淵幽閴寥逈亢爽顯敞拱衛旁羅襟抱環<lb/>
匝於佛境界為冝遂結草為庵名曰五峯地屬袁氏即<lb/>
<pb n="KR4d0446_WYG_049-10b"/>
日喜捨庵之四畔林阜原陸悉以歸焉墾闢荒蕪自給<lb/>
衣食毎冇祈禳應答如響趍之者如市至元壬午有樂<lb/>
貢士祈禳獲安施杉木一千株搆佛殿及藏殿運轉法<lb/>
輪大徳庚子於東建觀音閣至大己酉時西建華嚴閣<lb/>
門廡庖厨一一周徧又設普庵道塲曰玉泉庵命其徒<lb/>
覺了主之又造僧寮一所曰桂溪庵命其友江生主之<lb/>
夫道興赤手而來於萬山之間人迹不到之處誅茅菅<lb/>
剪荆棘驅狐狸豺狼而立佛祠乙亥至癸丑垂四十年<lb/>
<pb n="KR4d0446_WYG_049-11a"/>
鼓舞羣動赫赫如小慈化雖曰福利之誘人然非堅志<lb/>
長才足以辦事亦安能成就若此故嘗謂世之士大夫<lb/>
學孔氏之教者食君上之禄膺民社之寄使人人能如<lb/>
佛氏之徒何事不可辦而素餐尸位怠其事者比比可<lb/>
嘆已吾安得不於道興之所為而嘉其志其才之不易<lb/>
及哉興之為僧也續吉州三學派禮臺山禪寺僧大顯<lb/>
為師興傳之徳通通傳之恵深是以五峯開山以來相<lb/>
傳之次<lb/>
<pb n="KR4d0446_WYG_049-11b"/>
　　　小臺院記<lb/>
小䑓院在撫樂安天授鄉杯山之灣唐僧肇建而宋僧<lb/>
徳聰神寶自滿智清守寧紹端嗣海了印道洪道源道<lb/>
溟經咸淳辛未院廢大元至元甲申洪豐城静安寺僧<lb/>
法成來起廢院再興成而智敬敬而得寧寧而恵昌亦<lb/>
且四傳矣考之舊碑宋元祐間自滿主院事時里人陳<lb/>
若谷兄弟肯有所施象設一新滿之徒智清請記於游<lb/>
主簿極紹熈間僧了印宏敞其居開禧嘉定里人鄭安<lb/>
<pb n="KR4d0446_WYG_049-12a"/>
國父子續有所施營構大備印之徒道源請記於劉居<lb/>
士迂院之再興也大徳庚子里人黄一元殷正吉造佛<lb/>
殿至大庚戌塑一佛二菩薩於法堂者亦一元所施也<lb/>
延祐甲寅僧恵昌自出己槖諸善士暨黄助之起鐘樓<lb/>
脩殿宇并完三門两廡諸寮及羅漢像十八泰定丁夘<lb/>
作大佛像七福海上覆香案前横金飾花果羅列璀璨<lb/>
甓甃内外鏝艧輝煌者又一元所施一元翁年八十矣<lb/>
過予求文以記将欲佛像僧廬之永乆不敝壊也俾衆<lb/>
<pb n="KR4d0446_WYG_049-12b"/>
目觀瞻想佛氣燄駭佛神靈而勉於為善懾於為惡翁<lb/>
之用意厚矣哉嗚呼自佛法之行乎中國也鼔舞一切<lb/>
智愚翕然信從之然智者之根有利鈍愚者之疾有微<lb/>
劇信從則一而所以信從之實奚啻百千萬品之不齊<lb/>
約其大較則有四上焉者超於無徑造頓悟諸緣悉空<lb/>
智根之利也次焉者猶未免滯於有或由教入或由律<lb/>
入或由禪入而以漸至智根之鈍也下焉者徼其福謂<lb/>
佛真能貴我冨我壽我康我愚之疾㣲也其最下者直<lb/>
<pb n="KR4d0446_WYG_049-13a"/>
不過怖其禍爾必有所感觸必有所嚴憚境變心移庶<lb/>
或可㡬其畏威寡罪愚疾之劇也然則佛教之夸靡烜<lb/>
赫于其居處像設者殆劇疾者之藥歟游之記曰闡教<lb/>
敬言俗劉之記兼存普攝盖亦如予所云予以黄翁昌<lb/>
師之發念積既可嘉尚故為申前碑之説而記焉<lb/>
　　　雲峯院經藏記<lb/>
藏者何藏經之所也昔釋迦牟尼佛以世外法為天人<lb/>
師凡一言之出聞者莫不恭敬作禮圍繞讃嘆何也以<lb/>
<pb n="KR4d0446_WYG_049-13b"/>
其言誠可尊重故也匪特其徒為然後千餘載傳入中<lb/>
土中土之人尊之重之亦如其國譯以華言名之曰經<lb/>
不敢輕慢也措諸塔廟貯之以藏不敢䙝瀆故也藏之<lb/>
所在經之所在其尊其重如佛在是無智愚無貴無賤<lb/>
人想慕其功徳烜赫其威神焉雲峯院經藏者僧自新<lb/>
及其徒妙鑒之所建也院占冝黄縣南之上游距縣六<lb/>
十里宋初有里人樂黄琮譔記亦莫詳其肇創之年代<lb/>
無城市之喧囂有山林之幽寂事佛者居之為稱自新<lb/>
<pb n="KR4d0446_WYG_049-14a"/>
父母家里之樂氏侍郎史之族裔也離俗為僧謹朴淳<lb/>
厚不畔佛之戒律自至元己丑主院事三十年餘艱勤<lb/>
備嘗以克禃立至治壬戌授其徒妙鑒抄題衆力於癸<lb/>
亥嵗建經藏一所将底周完而鑒先逝新再主院畢其<lb/>
前功金飾二龍於两楹為䕶衛甚偉其徒孫曰道隆曰<lb/>
福廣曰慈珏咸知輔翼其長珏徧告善士得所施助購<lb/>
四大部經滿足一藏新來文記之以示永乆予謂經藏<lb/>
所藏之經悟觧之者超最上乘其次上乘其次中乘又<lb/>
<pb n="KR4d0446_WYG_049-14b"/>
其次下乘其下持戒脩福亦可成就種種福果藏制之<lb/>
圓象天擬法輪之運轉無息也院僧之所崇奉善士之<lb/>
所信嚮豈徒為是美觀而已哉新能率其徒為永乆計<lb/>
以不墜其教可嘉也夫<lb/>
　<lb/>
　<lb/>
　<lb/>
　呉文正集巻四十九<lb/>
</p>
<p>
</p>
  </div>
</body>
</text>
</TEI>
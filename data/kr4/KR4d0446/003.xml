<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻三</head> <lb/>
    <p>
<pb n="KR4d0446_WYG_003-1a"/>
欽定四庫全書<lb/>
　呉文正集巻三<lb/>
　　　　　　　　　　　　　元　呉澄　撰<lb/>
　　答問<lb/>
　　　答海南海北道亷訪副使田君澤問<lb/>
澄向於京師獲識深惟足下仕今學古資純篤而志精<lb/>
専世所希有嘉嘆敬慕但一見之後無因再聚每思同<lb/>
志之難遇未嘗不悠然而興懐也忽厪貽問乃知觀風<lb/>
<pb n="KR4d0446_WYG_003-1b"/>
嶺海又喜持憲之得賢惠示賀王二君數種之書如獲<lb/>
竒寶旋即開巻玩繹鄙見頗有未然者别紙開具幸<lb/>
垂省覽承問及無極太極說非面難致其詳姑言其略<lb/>
大槩古今言太極者有二當分别而言混同為一則不<lb/>
可也莊子云在太極之先漢志云太極函三為一唐詩<lb/>
云太極生天地凡此數言皆是指鴻濛渾沌天地未分<lb/>
之時而言也夫子言易有太極則是指道而言也與荘<lb/>
子漢唐諸儒所言太極字絶不相同今儒往往合二者<lb/>
<pb n="KR4d0446_WYG_003-2a"/>
為一所以不明如邵子言道為太極則與夫子所言同<lb/>
又言太極既分兩儀立矣則與諸家所言同葢夫子所<lb/>
言之太極指道而言則不可言分言分者是指陰陽未<lb/>
判之時故朱子易贊曰太一肇判陰降陽升不言太極<lb/>
而言太一是朱子之有特見也朱子本義解易有太極<lb/>
云易者陰陽之變太極者其理也朱子只以陰陽之變<lb/>
解易字太極者是易之本原節齋蔡氏以為易乃太極<lb/>
之所自出朱門學者皆疵其説来諭與蔡説相符而非<lb/>
<pb n="KR4d0446_WYG_003-2b"/>
朱子意也朱子語錄云易之有太極如木之有根浮圖<lb/>
之有頂然木之根浮圖之頂是有形之極太極却是無<lb/>
形之極無方所頓放故周子曰無極而太極世儒讀太<lb/>
極圖分無極太極為二則周子之言有病故朱子合無<lb/>
極太極為一而曰非太極之外别有無極也又曰無極<lb/>
即是太極澄之説是發明朱子此義葢老莊列之意皆<lb/>
以為先有理而後有氣至宋朝二程横渠出力闢老氏<lb/>
自無而有之説為非而曰理氣不可分先後理是無形<lb/>
<pb n="KR4d0446_WYG_003-3a"/>
之物若未有氣理在那處頓放又曰理與氣有則俱有未<lb/>
甞相離非知道者孰能識之程張之所以為知道正以其<lb/>
能識得此與老氏之説不同故也今生於程張之後而<lb/>
又循襲有理而後有氣之説則是本原處差了可子細<lb/>
取近思錄程氏遺書外書張子正䝉及朱子語類觀之<lb/>
四先生説得洞然明白即與愚説無異其他不能多及<lb/>
一往嵗䝉惠王㢲卿易春秋二書易雖與鄙説多不同<lb/>
　然皆祖本程傳程傳有與易之本文不甚協者乃更<lb/>
<pb n="KR4d0446_WYG_003-3b"/>
　易之其書最為平正穏審不敢以其不與已説合而<lb/>
　輕議之也<lb/>
一春秋類傳極佳内雖有一二處與鄙説不同然大綱<lb/>
　領皆精當用工之深用意之宻可敬可敬<lb/>
一大學一書舊來只雜於禮記中河南二程子生於千餘<lb/>
　載之後獨得聖道之傳故能識此篇為聖人之書并<lb/>
　中庸一篇皆自禮記中取出表而顯之明道伊川二<lb/>
　先生皆有更定大學傳文次第然皆不如晦庵之當<lb/>
<pb n="KR4d0446_WYG_003-4a"/>
　經一章渾然如玉豈可拆破第一節自大學之道至<lb/>
　在止於至善言三綱領第二節自知止而后有定至<lb/>
　慮而后能得覆說上文五句各有而后兩字第三節<lb/>
　物有本末至則近道矣總結上文此以上三節為前<lb/>
　半章第四節古之欲明明徳至致知在格物言八條<lb/>
　目與第一節相對第五節物格而后知至至國治而<lb/>
　后天下平覆説上文七句各有而后兩字與第二節<lb/>
　相對第六節自天子至於庶人至未之有也總結上<lb/>
<pb n="KR4d0446_WYG_003-4b"/>
　文與第三節相對此以上三節為下半章經文二百<lb/>
　餘字謹嚴簡古真聖筆也與傳之文體全然不同今<lb/>
　乃拆破經之第二節第三節以補致知格物之傳豈<lb/>
　不識經傳文體之不同乎而此兩節欲强解作致知<lb/>
　格物之義亦且不通徒見有一物字有一知字而欲<lb/>
　以為格物致知之傳無乃不識文義之甚乎且經文<lb/>
　中除了此兩節豈復成文如一玉盤打破而去其一<lb/>
　角但存其三角豈得為渾全之器哉<lb/>
<pb n="KR4d0446_WYG_003-5a"/>
一明德傳引用三明字新民傳引用三新字文法整齊<lb/>
　嚴宻不可增添今於新民傳增加聽訟一節聽訟固<lb/>
　可為新民之事然指一事而言耳與上三節文體不<lb/>
　類子細玩味自當見之<lb/>
一平天下章程子故嘗更定其傳文矣而朱子獨以舊<lb/>
　文為正或問之言曰此章所言已足而復更端以廣<lb/>
　其意有似於易置而錯陳然其端緒接續血脉貫通<lb/>
　而丁寧反覆之意見於言外不可易也必欲以類相<lb/>
<pb n="KR4d0446_WYG_003-5b"/>
　從則其界限雖若有餘而意味反或不足不可不察<lb/>
　也今詳觀㢲卿所更又不如程子之明且易朱子不<lb/>
　以程子之所更定者為然愚豈敢以㢲卿之所更定<lb/>
　者為然乎㢲卿苦學深思誠為可嘉而此一書比之<lb/>
　易春秋二書不可同日語矣恐不可以行於世也區<lb/>
　區老拙學淺識卑不足以窺測髙賢之所藴然不敢<lb/>
　不盡已之心以告<lb/>
一毁周禮非聖經在前固有其人而皆不若吾鄉宏齋<lb/>
<pb n="KR4d0446_WYG_003-6a"/>
　包恢之甚毫分縷晰逐節詆排如法吏定罪卒難解<lb/>
　釋觀者必為所惑如近年科舉不用周禮者亦由包<lb/>
　説惑之也包説印行比之㢲卿正義其多十倍然愚<lb/>
　甞細觀不過深嘆其無識而巳今㢲卿所言比之於<lb/>
　包極為平恕以包之苛細嚴刻識者猶笑其為蚍蜉<lb/>
　撼大樹而凡諸家之所詆愚皆有說以答之累千言<lb/>
　未可既也今不復言<lb/>
一洪範當更定愚自㓜讀書即有所疑後見南康馮深<lb/>
<pb n="KR4d0446_WYG_003-6b"/>
　居所更定然猶未滿吾意深居厚齋先生之子從朱<lb/>
　文公學正與江右心童矩堂為行輩今東岡曽為右<lb/>
　心矩堂所前席則與深居同時此本或是曾相講論而<lb/>
　為之否則是與之暗合也可尋探覔馮深居所定洪<lb/>
　範經傳一觀則見其與東岡之書大同小異愚亦甞<lb/>
　有更定與馮氏之本不盡同不欲示人近為揚州秦<lb/>
　氏於學者處傳得藁本刋之今謾錄呈過目幸甚<lb/>
一無極太極說因朱子太極圖解云上天之載無聲無<lb/>
<pb n="KR4d0446_WYG_003-7a"/>
　臭而實造化之樞紐品彚之根柢故曰無極而太極<lb/>
　非太極之外復有無極也學者多不曉朱子之説故<lb/>
　作此説為之䟽義以發明朱子之意而巳其愚意亦<lb/>
　有與朱微不同者當别言也<lb/>
　　　答田副使第二書<lb/>
澄夏間辱惠敎墨嘗率爾奉復正以末由嗣訊為慊倐<lb/>
厪再書捧讀忘倦惟明公方以洗寃澤物為事而又有餘<lb/>
暇講談義理之精微非資識傑出一世何能若是然斯<lb/>
<pb n="KR4d0446_WYG_003-7b"/>
道自孟氏以後晦㝠者千有餘年至宋程張其脈始續<lb/>
明公有志乎此則程氏所遺有遺書外書經説文集<lb/>
張氏所遺有正䝉理窟語錄文集之類皆當愽觀而細<lb/>
玩然後見其真得不傳之學者其要領為何如若未詳<lb/>
究而輕於立論則非中庸所謂愽學審問慎思明辨之<lb/>
旨所䝉惠教謹逐一條析於後唯明者擇焉<lb/>
孔頴達易疏云太極謂天地未分以前元氣混而為一<lb/>
是太初太一也老子道生一即此太極也混元既分即<lb/>
<pb n="KR4d0446_WYG_003-8a"/>
有天地故曰太極生兩儀即老子之一生二也三五厯紀云<lb/>
未有天地之時混沌如雞子溟涬鴻濛謂之太極元氣<lb/>
函三為一莊子云夫道太極之先而不為髙<hi>闕</hi>　漢書<lb/>
云太極<lb/>
　澄按莊子及漢唐諸儒皆是以天地未分之前混元<lb/>
　之氣為太極故孔頴達䟽易亦用此説夫子所謂太<lb/>
　極是指形而上之道而言孔疏之説非也自宋伊洛<lb/>
　以後諸儒方説得太極字是邵子云道為太極朱子<lb/>
<pb n="KR4d0446_WYG_003-8b"/>
　易本義云太極者理也蔡氏易解云太極者至極之<lb/>
　理也蔡氏雖於易字説得未是觧太極字則不差澄<lb/>
　之無極太極説曰太極者道也與夫子邵子朱子蔡<lb/>
　氏所説一同而髙見不以為然葢是依孔頴達及荘<lb/>
　子諸人之説以太極為混元之氣故也然混元未判<lb/>
　之氣名為太一而不名為太極故禮記曰夫禮本於<lb/>
　太一分而為陰陽朱子易賛曰太一肇判陰降陽升<lb/>
　若知混元未判之氣不名為太極而所謂太極者是<lb/>
<pb n="KR4d0446_WYG_003-9a"/>
　指道理而言則不待辨而明矣<lb/>
　先次來敎言太極是理氣象數渾而未分之名則又<lb/>
　與漢唐諸儒所謂混元之氣者小異葢混元太一者<lb/>
　言此氣混而為一未有輕清重濁之分及其久則陽<lb/>
　之輕清者升而為天隂之重濁者降而為地是為混<lb/>
　元太一之氣分而為二也今曰理氣象數渾而未分<lb/>
　夫理與氣之相合亘古今永無分離之時故周子謂<lb/>
　之妙合而先儒謂推之於前而不見其始之合引之<lb/>
<pb n="KR4d0446_WYG_003-9b"/>
　於後而不見其終之離也言太極理氣渾是矣又言<lb/>
　未分則不可葢未分則是終有分之時也其實則理<lb/>
　氣豈有時而分也哉又以象數並理氣而言則象數<lb/>
　果别為一物乎以其氣之著見而可狀者謂之象以<lb/>
　其氣之有次第而可數者謂之數象數兩字不過言<lb/>
　氣之可狀可數者爾非氣之外别有象數也若以太<lb/>
　極為至極之理則其上不容更着無極兩字故朱子<lb/>
　為周子忠臣而曰無極二字只是稱賛太極之無可<lb/>
<pb n="KR4d0446_WYG_003-10a"/>
　名狀非太極之外復有無極也若以太極為一氣未<lb/>
　分之名上頭却可着無極兩字然自無而有非聖賢<lb/>
　吾儒知道者之言乃老莊之言道也今錄老莊言道<lb/>
　自無而有之㫖及朱陸辨無極太極問答大略於後<lb/>
　細觀當自了悟<lb/>
老子曰天下萬物生於有有生於無又曰道生一一生二<lb/>
莊子曰太初有無無有無名一之所起<lb/>
　澄按老子所謂道莊子所謂太初即来敎所言之無<lb/>
<pb n="KR4d0446_WYG_003-10b"/>
　極也所謂一者即来敎所言之太極也若如来敎之<lb/>
　解無極太極即是老莊此二章之㫖說得周子本文<lb/>
　固甚分曉但是押入周子在老莊隊裏行而不可謂<lb/>
　之得吾聖道之傳者矣朱子費盡氣力為之分疏而<lb/>
　解此二句不與世儒同者正欲明周子之所言與吾<lb/>
　聖人之言道不異故也故澄以為周子之忠臣程子<lb/>
　親受學於周子周子手授此圖於二程二程藏而秘<lb/>
　之終身未嘗言及盖為其辭不别白恐人誤認以為<lb/>
<pb n="KR4d0446_WYG_003-11a"/>
　老莊之言故也其後學者索之只將出通書終不出<lb/>
　太極圖程子沒後於他處搜求方得此圖能知程子不<lb/>
　輕出此圖之意則言之必不敢容易且知朱子之大<lb/>
　有功於周子也<lb/>
梭山陸子美與晦庵書云太極圖説與通書不類疑非<lb/>
周子所為不然則是其學未成時所作不然則或是傳<lb/>
他人之文後人不辨也葢通書言五行陰陽隂陽太極<lb/>
未嘗加無極字假令太極圖説是其所傳或其少時所<lb/>
<pb n="KR4d0446_WYG_003-11b"/>
作則作通書時不言無極葢巳知其説之非也<lb/>
象山陸子静與晦庵書云無極二字出於老子知其雄<lb/>
章吾聖人之書所無有也老子首章言無名天地之始<lb/>
有名萬物之母此老氏宗㫖也無極而太極即是此㫖<lb/>
老氏見理不明所蔽在此太極圖說以無極冠首而通<lb/>
書終篇未甞一及無極字二程言論至多亦未嘗一及<lb/>
無極字假令其初實有是圖觀其後来未嘗一及無極<lb/>
字可見其學之進而不自以為是也兄今考訂注釋表<lb/>
<pb n="KR4d0446_WYG_003-12a"/>
顯尊信如此其至恐未得為善祖述者也晦庵答書云<lb/>
老氏之言有無以有無為二周子之言有無以有無為<lb/>
一正如南北水火之反未可容易譏評也近見國史濓<lb/>
溪傳載此圖説乃云自無極而為太極若使濓溪本書<lb/>
實有自為兩字則信如老兄所言不敢辨矣然因渠添<lb/>
此二字却見得本無兩字之意愈益分明請試思之<lb/>
　澄按來敎所言正是以有無為二自無極而為太極<lb/>
　也今錄程子張子所言有無不分先後之㫖於後葢<lb/>
<pb n="KR4d0446_WYG_003-12b"/>
　宋儒之言道周子微發其端而已其説之詳而明直<lb/>
　待張子二程子出而後人知二子所言之道與老荘<lb/>
　所言自無而有者不同故論程張二子有功於吾道<lb/>
　者以其能辨異端似是之非也<lb/>
程子曰道者一陰一陽也動静無端陰陽無始非知道<lb/>
者孰能知之<lb/>
　澄按此程子解繫辭傳一陰一陽之謂道一句也葢<lb/>
　陰陽氣也所以一陰一陽者道也道只在陰陽之中<lb/>
<pb n="KR4d0446_WYG_003-13a"/>
　雖未分天地以前而陽動陰静固已然矣非陽動即<lb/>
　陰静非陰静即陽動無更有在陰静陽動之前而為<lb/>
　之發端肇始者程子既言此而又以非知道者孰能<lb/>
　知之綴於其後葢亦自負而料世人不悟必有以為<lb/>
　道在陰陽之外而動静有端隂陽有始者惟朱子曉<lb/>
　此故其太極圖解曰此無極太極也所以動而陽静<lb/>
　而陰之本體也然非有以離乎陰陽也即隂陽而指<lb/>
　其本體不雜乎隂陽而為言爾言一初便是陰陽而<lb/>
<pb n="KR4d0446_WYG_003-13b"/>
　太極在其中非是先有太極而後有隂陽動静也<lb/>
程子曰至微者理也至著者象也體用一原顯微無間<lb/>
　澄按此程子易傳序中語也葢至微之理者體也即<lb/>
　来敎所謂易之體者然體之至微而用之至著者巳<lb/>
　同時而有非是先有體而後有用也故曰一原至顯<lb/>
　之象而與至微之理相合為一更無間别非是顯生<lb/>
　於微也故曰無間程子嘗與人言某之此八字莫不<lb/>
　太洩漏否葢亦自擔當而料世之人不能悟也<lb/>
<pb n="KR4d0446_WYG_003-14a"/>
張子曰有無隠顯通一無二則深於易者也若謂虛能<lb/>
生氣則體用殊絶入老氏有生於無之論不識所謂有<lb/>
無混一之常此道不明儒佛老莊混然一途語天道性<lb/>
命者不囿於恍惚夢幻則定以有生於無為窮髙極微<lb/>
之論多見其蔽於詖而陷於滛矣<lb/>
　澄按張子此言尤為明白非是先無後有有生於無矣<lb/>
蔡氏謂周子於太極之上加無極正是解夫子易有太極<lb/>
　之易字而其解易字亦曰易變易也澄謂變易屬乎<lb/>
<pb n="KR4d0446_WYG_003-14b"/>
　隂陽豈可以言無極蔡氏自知其説之病乃引易無<lb/>
　體之說以救之而曰變易無體之中有至極之理<lb/>
　也朱子以易為陰陽之變易有太極者言陰陽變易<lb/>
　之中有至理以為主宰也蔡氏既以變易無體為理<lb/>
　矣而又曰中有至極之理然則理中復有一理乎變<lb/>
　易無體已是言理而又曰有至極之理可乎粗曉文<lb/>
　義者亦知其説之不通矣又曰流行乎乾坤中之易<lb/>
　非易有太極之易也果有二等易乎又曰陰陽動静<lb/>
<pb n="KR4d0446_WYG_003-15a"/>
　之間是流行中之太極與夫子所言太極降一等果<lb/>
　有降一等之太極乎蔡氏所解卦爻彖象多有發明<lb/>
　朱子未到處澄纂言中亦取其説但易解後别有大<lb/>
　傳易説一巻主於破其師太極在隂陽中之説於<lb/>
　道之大本大原差了故有此兩般易兩般太極之謬<lb/>
　談朱門惟勉齋黄直卿識道理本原其次北溪陳安<lb/>
　卿於細碎字義亦不差<lb/>
來敎謂澄以一二三四五六七八九為洛書文然此乃<lb/>
<pb n="KR4d0446_WYG_003-15b"/>
　數也若五行至六極則洛書之文也澄按舊説以初<lb/>
　一曰五行至次九曰嚮用五福威用六極六十五字<lb/>
　為洛書本文此六十五字者不知是龜介甲上有此<lb/>
　六十五字乎抑是龜背負得一竹簡或一木板寫此<lb/>
　六十五字在簡板之上乎果如此則與宋真宗朝所謂<lb/>
　天書降者何異世豈有此等怪妄之事哉来敎謂禹<lb/>
　如何逆知一為五行二為五事澄謂設使龜書果有<lb/>
　此六十五字禹亦如何逆知五事之為貌言視聽思<lb/>
<pb n="KR4d0446_WYG_003-16a"/>
　也如何逆知八政之為食貨祀及司空司徒司寇與<lb/>
　賔師也如何逆知五紀之為嵗月日及星辰厯數也<lb/>
　與夫三德庶徵五福六極之目皆非可以臆度必也<lb/>
　并九疇之子目皆是龜背之文寫出而後可知設若<lb/>
　如此愚人拾得亦可傳世何必聖人而後能作洪範<lb/>
　九疇哉且河圖之出亦止有五十五數伏羲則之便<lb/>
　畫成兩儀四象八卦及重為六十四卦此卦畫即非<lb/>
　河圖所有伏羲何以臆度而為此畫邪至如邵子言<lb/>
<pb n="KR4d0446_WYG_003-16b"/>
　方者洛書之文畫州井地之法其倣如此乎亦但言<lb/>
　洛書有九數其分天下為九州分一井之田為九个<lb/>
　百畝者亦與洛書之九數相符爾聖人之心與天地<lb/>
　合徳以脩身齊家治國平天下之事有九个門類此<lb/>
　其素藴於胸中者也一旦見龜文之有九數遂撰成<lb/>
　洪範一書即平日所藴修齊治平之法分作九類次<lb/>
　其先後以配龜文之九正與伏羲見河圖有竒偶之<lb/>
　數而作竒偶二畫以倣河圖奇偶之數者同天乃錫<lb/>
<pb n="KR4d0446_WYG_003-17a"/>
　禹洪範九疇如商書言天乃錫王勇智湯生得有勇<lb/>
　智即是天錫豈必天提此勇智錫與湯邪舜有天下<lb/>
　也天與之豈是天親手分付而與之乎有夏多罪天<lb/>
　命殛之豈是天親口有言語而命之乎河圖自一至<lb/>
　十五十五㸃之在馬背者其旋毛之圏有如星象故<lb/>
　謂之圖非五十五數之外别有所謂圖也洛書自一<lb/>
　至九四十五畫之在龜背者其背文之坼有如字畫<lb/>
　故謂之書非四十五數之外别有所謂書也至今馬<lb/>
<pb n="KR4d0446_WYG_003-17b"/>
　背之旋毛如星㸃特無自一至十之數爾至今龜背<lb/>
　之坼文如字畫特無自一至九之數爾左傳所謂有<lb/>
　文在其手曰友亦是手掌之坼文如友字也手掌之<lb/>
　坼文與龜背之坼甚相似今言河之圖者不索圖於<lb/>
　五十五數之外而言洛之書者乃欲索書於四十五<lb/>
　數之外不亦惑乎大槩不曉洛書之數為龜坼之文<lb/>
　如字畫而亦如河圖作四十五个圓圏子看所以惑<lb/>
　也<lb/>
<pb n="KR4d0446_WYG_003-18a"/>
來敎謂澄槩言易為隂陽變易之易其易已連屬乎陰<lb/>
　陽之中如此是一部易書只做得一个易字字説澄<lb/>
　竊謂伏羲當初作易時仰觀天文天文只是陰陽俯<lb/>
　察地理地理只是陰陽觀鳥獸之文與地所宜之草<lb/>
　木近取諸人之一身逺取諸一切動植及世間服食<lb/>
　器用之物亦無一而非陰陽者適值河出馬圖觀其<lb/>
　後之一與六則一陽六陰也觀其前之二與七則二<lb/>
　陰七陽也觀其左之三與八右之四與九中之三與<lb/>
<pb n="KR4d0446_WYG_003-18b"/>
　十又皆有隂有陽也此天不愛道而顯然以陰陽之<lb/>
　數示人者於是始作八卦畫一竒畫以象陽畫一偶<lb/>
　畫以象陰即此竒偶二畫而為四象八卦以至重為<lb/>
　六十四卦八卦者止是十二陽畫十二陰畫而已六<lb/>
　十四卦者止是百九十二陽畫百九十二隂畫而已<lb/>
　除陽畫隂畫外别無一句言語亦無秘宻傳授即此<lb/>
　陽畫隂畫之中包括天地萬物之理更無遺者故可<lb/>
　以通神明之德可以類萬物之情若謂伏羲之易非<lb/>
<pb n="KR4d0446_WYG_003-19a"/>
　陰陽變易所能盡而有不連屬乎隂陽者不知當於<lb/>
　何處尋覔文王周公之彖爻姑未暇論夫子作繫辭<lb/>
　傳乃是為伏羲文王周公之易作序也首言天尊地<lb/>
　卑而乾坤定卑髙以陳而貴賤位動静有常而剛柔<lb/>
　斷天地卑髙動静非陰陽乎乾坤之卦貴賤之位剛<lb/>
　柔之畫非易中之隂陽乎剛柔相摩八卦相盪雷霆<lb/>
　風雨日月寒暑乾男坤女非陰陽乎以至言易與天<lb/>
　地凖而曰天地之道幽明之故天地幽明非陰陽乎<lb/>
<pb n="KR4d0446_WYG_003-19b"/>
　曰死生之説鬼神之情狀死生鬼神非陰陽乎而夫<lb/>
　子又直指而曰一隂一陽之謂道不知捨了陰陽道<lb/>
　於何處連屬乎後章又言乾坤動静四時日月非陰<lb/>
　陽乎效天法地天地設位而易行乎其中非陰陽乎<lb/>
　以後不及縷數果有不連屬乎陰陽之易夫子何不<lb/>
　言之而自初至末皆必以陰陽為言何夫子之不能<lb/>
　為髙論乎<lb/>
来敎謂天地絪緼變化之機人物性情之理開物成務<lb/>
<pb n="KR4d0446_WYG_003-20a"/>
　治國平天下之道夫子作易繫辭發明尤為詳悉止<lb/>
　言易者陰陽相易則所以開物成務之大道不見彰<lb/>
　著澄觀夫子言昔者聖人之作易將以順性命之理<lb/>
　而其所謂性命之理者不過曰天之道陰與陽地之<lb/>
　道柔與剛人之道仁與義而已柔者地之陰也剛者<lb/>
　地之陽也仁者人之陽也義者人之陰也夫子何不<lb/>
　捨去陰陽而别作髙虛之説以言天地人之道乎不<lb/>
　審捨了陰陽而有天地絪緼變化之機否乎捨了陰<lb/>
<pb n="KR4d0446_WYG_003-20b"/>
　陽而有人物性情之理否乎以至開物成務治國平<lb/>
　天下之道無非陰陽之用今而不知其為陰陽正所<lb/>
　謂百姓日用而不知爾先儒言世間無一事無陰陽<lb/>
　者行便是陽止便是陰語便是陽黙便是陰開目便<lb/>
　是陽閉目便是陰呼氣便是陽吸氣便是陰張忠定<lb/>
　公詠曾見陳希夷言公事亦有陰陽未斷時是陽已<lb/>
　斷時是陰以至月令逐月順天地之陰陽而行事無<lb/>
　一而非陰陽也欲外陰陽而語天地絪緼變化之機語<lb/>
<pb n="KR4d0446_WYG_003-21a"/>
　人物性情之理語開物成務治國平天下之道澄識<lb/>
　見卑下不知其為何説澄之愚見則以為人之生也<lb/>
　因陰陽五行之氣而有形形之中便具得隂陽五行<lb/>
　之理以為健順五常之性仁禮者健之性也屬乎陽<lb/>
　義智者順之性也屬乎陰信也者實有是陽健陰順<lb/>
　之性也率是性而行焉仁禮陽健之道也義智隂順<lb/>
　之道也其在五倫則父子兄弟之仁禮親屬而屬陽<lb/>
　者也君臣夫婦之義智人合而屬陰者也又細分之<lb/>
<pb n="KR4d0446_WYG_003-21b"/>
　則父子之仁陽之陽也兄弟之禮陽之陰也君臣之<lb/>
　義陰之隂也夫婦之别隂之陽也又細分之則父之<lb/>
　愛陽也子之順陰也兄之長陽也弟之幼隂也君之<lb/>
　尊陽也臣之卑陰也夫之倡陽也婦之隨陰也開物<lb/>
　成務治國平天下之道果有出於五常五倫之外者<lb/>
　乎謂非隂陽變易之道可乎澄之所尊信者夫子也<lb/>
　夫子明言一隂一陽為道明言曰隂與陽為天之道<lb/>
　今乃以隂陽變易為不足以彰著開物成務之道則<lb/>
<pb n="KR4d0446_WYG_003-22a"/>
　夫子之言非乎<lb/>
来敎又謂易之為道有體有用理易之體也隂陽變易<lb/>
易之用也此言至當然理無形象變易者陰陽之氣也<lb/>
隂陽之所以能變易者理也非是隂陽變易之外别有<lb/>
一物為理而為易之體也<lb/>
又謂畫前元有易為言易之體此是錯解了康節詩然<lb/>
　是蔡節齋錯解了畫者伏羲竒偶之畫也有天地以<lb/>
　来不知幾千年而後有伏羲出来畫卦伏羲畫卦所<lb/>
<pb n="KR4d0446_WYG_003-22b"/>
　以明隂陽之變易也然伏羲未畫卦以前陰陽未嘗<lb/>
　不變易故曰畫前元有易非是指畫字屬陰陽易字<lb/>
　屬空虛之理若曰未有隂陽之畫以前先有不屬乎<lb/>
　隂陽之理在此是不知道者之言康節不如是也<lb/>
又云無極之前隂含陽也是又先言用也亦是蔡節齋<lb/>
　錯解了康節言語然節齋并改了字以無字為太今<lb/>
　所引幸而不曾改字邵子所謂無極即非周子所言<lb/>
　之無極但二字相同耳無極之前隂含陽也有象之<lb/>
<pb n="KR4d0446_WYG_003-23a"/>
　後陽分隂也此是邵子解伏羲六十四卦圎圖左邊<lb/>
　自復卦至乾卦屬陽陽主生言生物自無而有也右<lb/>
　邊自姤卦至坤卦屬隂隂主殺言殺物自有而無也<lb/>
　無極之前謂自坤卦右旋以至於姤也有象之後謂<lb/>
　自復卦左旋以至於乾也自坤前至姤皆屬隂而陰<lb/>
　之中有八十陽者隂中所含之陽也自復後至乾皆<lb/>
　屬陽而陽之中有八十隂者陽中所分之隂也即非<lb/>
　先言用也<lb/>
<pb n="KR4d0446_WYG_003-23b"/>
来敎謂羲文周孔造易其道大矣廣矣包羅天地揆叙<lb/>
　萬類豈象占而已哉澄謂伏羲作易仰觀俯察近取逺<lb/>
　取而畫八卦以通神明之德以類萬物之情此即来<lb/>
　教所謂包羅天地揆叙萬類者其時固未有占也然<lb/>
　三百八十四畫皆是象天地萬物惟其所象者皆神<lb/>
　明之德故可以包羅天地惟其所象者皆萬物之情<lb/>
　故可以揆叙萬類伏羲之易只是三百八十四畫而<lb/>
　已此所謂象也故曰易者象也今謂易道廣大豈<lb/>
<pb n="KR4d0446_WYG_003-24a"/>
　止於象若捨象而言不知伏羲之易更在何處為此<lb/>
　言者莫是不曉得象字象者伏羲之畫所以象天地<lb/>
　萬物也其後卦名是指出所象之事而為名及彖辭<lb/>
　爻辭中言龍言馬等又是指出所象之物而為言也<lb/>
　象之至大至廣而可以包羅天地揆叙萬類者伏羲<lb/>
　之畫也其次卦名指一事之義而言者比伏羲之畫<lb/>
　則為狹小矣彖辭爻辭中所指一物者比卦名之指<lb/>
　一事者又狹小矣今人往往但知卦爻辭中所指一<lb/>
<pb n="KR4d0446_WYG_003-24b"/>
　物者為象諸儒言之不甚明白惟項平庵玩辭却曉<lb/>
　得象字伏羲既畫卦之後遂作揲蓍之法敎民以所<lb/>
　畫之卦占吉凶而處事此是聖人之用易也伏羲别<lb/>
　不曾敎人於揲蓍之外用易後世能明義理者遵用<lb/>
　象辭之意而修身應事此則無事於占然其為善去<lb/>
　惡趨吉避凶之道亦是自占中來此後之君子推廣<lb/>
　聖人之易而用之者也至若夫子繫辭中所言用易<lb/>
　只曰君子居則觀其象而玩其辭動則觀其變而玩<lb/>
<pb n="KR4d0446_WYG_003-25a"/>
　玩其占則無他説及後章言易有聖人之道四焉曰<lb/>
　辭曰變曰象曰占推其功效以為天下之至精天下<lb/>
　之至變天下之至神可以通天下之志可以成天下<lb/>
　之務可謂大矣廣矣而其歸宿又不過曰易有聖人<lb/>
　之道四焉者此之謂也其所以有許大功效者亦只<lb/>
　在辭變象占而已然則象占豈可輕忽哉若可輕忽<lb/>
　則夫子不如此言之矣想是讀夫子繫辭未熟請將<lb/>
　夫子繫辭從頭至尾逐一句逐一字子細詳玩便知<lb/>
<pb n="KR4d0446_WYG_003-25b"/>
　夫子之言易還有在於象占之外者否大槩近世學<lb/>
　者渉獵乎老佛空虛無用之説故其言道皆欲超乎<lb/>
　形器之上出乎世界之外全無依靠全無着實茫茫<lb/>
　然妄想而已卒之自叛吾道而於老佛真處亦未嘗<lb/>
　窺見此今日學者之大病也<lb/>
来敎又謂注易之際當於羲文周孔四聖人脚迹下馳<lb/>
　騁今止祖程義理宗朱象占則程朱義理象占已傳<lb/>
　於世又何必贅説此論尤為可怪可駭夫子生知之聖<lb/>
<pb n="KR4d0446_WYG_003-26a"/>
　猶曰述而不作信而好古況庸下之末學乎且程之<lb/>
　説義理朱之説象占即羲文周孔之㫖捨程朱則何<lb/>
　以能探四聖人之奥脚迹下馳騁五字是南康戴師<lb/>
　愈所偽撰之麻衣易内有羲皇心地上馳騁周孔脚<lb/>
　迹下盤旋二句今用其語而節縮其辭亦非所願聞<lb/>
　　答田副使第三書<lb/>
澄前者辱第二書玩繹之餘以鄙意奉答乗便寄呈惟<lb/>
恐浮沉七月得今春所惠第三敎帖乃知二月已達<lb/>
<pb n="KR4d0446_WYG_003-26b"/>
左右甚為之喜書至之時恰值病作未及細觀既而病<lb/>
證日増不食者近兩月頭目昬重雙耳失聰㡬於危篤<lb/>
逮兹冬初方稍輕减然未復常未敢出外念欲附數字<lb/>
以謝又思已嘗罄竭愚陋之見至再矣覺来皆與髙明<lb/>
之見不合澄自幼務學用功六十餘年今年已八十資<lb/>
下識卑所見僅僅至此雖復凟進其説不過如前何能<lb/>
有補於賢達是以綴而不為忽鄉人久寓長沙者還鄉<lb/>
来過又䝉重筆第三帖見示深感盛意之勤勤且聞澄<lb/>
<pb n="KR4d0446_WYG_003-27a"/>
清底績移寓長沙相去亦近天相吉德履候平康益可<lb/>
喜也眷愛之隆不可虛辱但病餘精神虛耗弗克詳悉<lb/>
以報所施手顫妨於運筆命學子代寫<lb/>
一愚見以太極為道理而髙見必以為混元渾沌未判<lb/>
　之氣此其不合者一也愚見以為理在氣中同時俱<lb/>
　有而髙見必以為先有理而後有氣此其不合者二<lb/>
　也愚見以為易者陰陽之變易有太極者言陰陽變<lb/>
　易之中有理以為之主宰夫子易有太極之言其立<lb/>
<pb n="KR4d0446_WYG_003-27b"/>
　言猶曰臣有君子有父云爾故朱子以為易之有太<lb/>
　極如木之有根浮圖之有頂可謂明白而髙見以為<lb/>
　其説顛倒錯亂斷不可以訓後學此其不合者三也<lb/>
　蔡節齋解易字作無極字此是背其師説無識之言<lb/>
　也而髙見取之解太極字為至極之理此言却是而<lb/>
　髙見不取愚所非者而以為是愚所是者而以為非<lb/>
　此其不合者四也已上愚説並與周程張朱之説同<lb/>
　皆非不肖自出已見而来書引王㢲卿之言以為舍<lb/>
<pb n="KR4d0446_WYG_003-28a"/>
　禰而宗兄澄識見凡陋竊謂禰之道更秦漢以来<lb/>
　晦蝕千有餘年若非天於盛宋之時生此數兄發明<lb/>
　吾禰之道則幾於隊地矣澄視吾兄有大功於吾禰<lb/>
　者也凡吾兄所言五經之梯階也敢問此數兄有何<lb/>
　言語背了五經乃曰不可徒求之先儒而不本之五<lb/>
　經乎若曰徒求之五經而不反之吾心是買櫝而棄<lb/>
　珠此則至論不肖一生切切然惟恐墮此窩臼學者<lb/>
　来此講問每先令其主一持敬以尊德性然後令其<lb/>
<pb n="KR4d0446_WYG_003-28b"/>
　讀書窮理以道問學有數條自警省之語又揀擇數<lb/>
　件書以開學者格致之端學徒鋟之於木今謾納去<lb/>
　一帙是葢欲如㢲卿之説先反之吾心而後求之五<lb/>
　經也僕雖老矣學之久而未得願與足下共勉之<lb/>
一易是形而下者太極是形而上者先儒已言澄不復<lb/>
　贅先儒云道亦器器亦道是道器雖有形而上形而<lb/>
　下之分然合一無間未始相離也今乃曰陰陽變易<lb/>
　之易非本原形而上者之易則伏羲合當如周子畫<lb/>
<pb n="KR4d0446_WYG_003-29a"/>
　一圏作太極何緣但畫一竒為陽畫一偶為隂而已<lb/>
　至夫子方推其本原而有陽竒陰偶之中有太極存<lb/>
　焉夫太極者不在陽竒隂偶之外也今以陰陽為不<lb/>
　是本原則是伏羲之易無了本原矣伏羲但有卦畫<lb/>
　别無他文若欲求易字太極字於陽竒陰偶之外<lb/>
　竊望就伏羲卦中指出見敎何者是易何者是太極<lb/>
　如此論易何萬古大聖人之不幸也噫<lb/>
一老子云天下萬物生於有有生於無萬物者指動植<lb/>
<pb n="KR4d0446_WYG_003-29b"/>
　之類而言有字指陰陽之氣而言無字指無形之道<lb/>
　體而言此老子本㫖也理在氣中元不相離老子以<lb/>
　為先有理而後有氣横渠張子詆其有生於無之非<lb/>
　晦庵先生詆其有無為二之非其無字是説理字有<lb/>
　字是説氣字若澄之以精氣為物為自無而有遊魂<lb/>
　為變為自有而無以先天圖左邊為自無而有右邊<lb/>
　為自有而無乃是言萬物形體之無有有無如春夏<lb/>
　所生之物皆去冬之所無而今忽有秋冬所殺之物<lb/>
<pb n="KR4d0446_WYG_003-30a"/>
　皆今夏之所有而今忽無人之生也漸至於長大是<lb/>
　自無而有人之死也遂至於杇腐是自有而無又如<lb/>
　平地本是荆榛乃翦除草茅而葢造宫室則此宫室<lb/>
　自無而有其後宫室銷毁敗壊又成瓦礫之場禾黍<lb/>
　之墟則此宫室自有而無又如一虛室忽然排辨酒<lb/>
　器鋪設筵席聚賔客於其中歌舞歡笑是此宴㑹<lb/>
　自無而有及其酒罷客㪚徹去筵席收去酒器依舊<lb/>
　一虛室是此宴㑹自有而無凡物凡事皆然来書謂<lb/>
<pb n="KR4d0446_WYG_003-30b"/>
　世間人物之生百姓日用之常那件不是自無而有<lb/>
　是矣此之無而有有而無是言鬼神之屈伸往来人<lb/>
　物之生死始終人事之興廢聚㪚即與指理為無指<lb/>
　氣為有之無有不同但有無二字相同爾老子謂有<lb/>
　氣之陰陽自無形之理而生以有無為二而不知理<lb/>
　氣之不可分先後與予言萬物形體自無而有自有<lb/>
　而無者㫖意逈别今以愚言為自相抵牾何其不通<lb/>
　文理之甚也如孟子不言利前則曰何必曰利後則<lb/>
<pb n="KR4d0446_WYG_003-31a"/>
　曰以利為本前之利强兵富財便利其國之謂也後<lb/>
　之利順其自然之理之謂也利字雖同而文義則異<lb/>
　若不通文義必謂孟子之言自相抵牾矣来書取南<lb/>
　軒先生張氏太極圖解首章之説甚當然請博觀南<lb/>
　軒太極圖全解及今文集語錄諸書還曽解太極二<lb/>
　字為渾元渾沌否還曾謂理在先氣在後否南軒圖<lb/>
　解之下文云非太極之上復有所謂無極也太極本<lb/>
　無極言其無聲臭之可名也又云無極之真二五之<lb/>
<pb n="KR4d0446_WYG_003-31b"/>
　精妙合而凝非無極之真為一物與二五之精相合<lb/>
　也言未甞不存於其中也南軒此言即與朱子所言<lb/>
　及老拙所言一同賣花擔上前後兩籃不曽遍㸔但<lb/>
　見前籃一朶之花便自買取而不復顧其後籃之花<lb/>
　為何如況望能於洛陽諸處名園中萬紫千紅而一<lb/>
　一識之乎朱子初焉説太極與南軒不同後過長沙<lb/>
　謁南軒南軒極言其説之未是初亦未甚契既而盡<lb/>
　從南軒之説有詩謝南軒曰我昔抱冰炭從君識乾<lb/>
<pb n="KR4d0446_WYG_003-32a"/>
　坤始知太極藴要妙難名論及南軒死有文祭之曰<lb/>
　始㕘差以畢序卒爛熳而同流是晦庵太極之説盡<lb/>
　得之於南軒其言若合符節明公取南軒而不取晦庵<lb/>
　何也<lb/>
一有生於無是老氏異端之説周子無極而太極即非<lb/>
　言自無而有晦庵南軒二先生之説燦然明白髙意<lb/>
　必欲解此一句云自無極而為太極是押周子入老<lb/>
　莊隊也朱張二先生皆云非太極之上復有無極極<lb/>
<pb n="KR4d0446_WYG_003-32b"/>
　力分解惟恐人錯認此一句與老氏同衞道之力如<lb/>
　此可謂忠於周子也明公必欲屈抑周子以同於老<lb/>
　氏老拙極力喚醒而不見從是辱吾周子者明公也<lb/>
　已自為之又自稱寃何耶<lb/>
一繫辭傳易有太極是生兩儀兩儀生四象四象生八<lb/>
　卦此是説卦畫周子因夫子之言而推廣之以説造<lb/>
　化言卦畫則生者生在外有兩儀時未有四象有四<lb/>
　象時未有八卦朱子謂生如母之生子子在母外是<lb/>
<pb n="KR4d0446_WYG_003-33a"/>
　也言造化則生者只是具於其中五行即是陰陽故<lb/>
　曰五行一隂陽言陰陽五行之非二朱子所謂五殊<lb/>
　二實無餘欠也陰陽即是太極故曰隂陽一太極言<lb/>
　太極陰陽之非二朱子所謂精粗本末無彼此也朱<lb/>
　子又言生隂生陽之生猶曰為隂為陽云爾非是生<lb/>
　出在外惟朱子能曉得太極圖説之生字與易繫辭<lb/>
　之生字不同解經析理精宻如此如何不使人觀之<lb/>
　而心服此等精微豪釐之辯想明公前此之所未聞<lb/>
<pb n="KR4d0446_WYG_003-33b"/>
　欲以麤心大眼觀聖人之言何其容易耶兩儀四象<lb/>
　八卦漸次生出者也非同時而有太極隂陽五行同<lb/>
　時而有者也非漸次生出一是言卦畫一是言造化<lb/>
　所以不同天地却是後來方有故邵子之書以為天<lb/>
　開於子地闢於丑来書既引朱子所云是欲聞其説<lb/>
　也今為詳陳一元凡十二萬九千八百嵗分為十二<lb/>
　㑹一㑹計一萬八百嵗天地之運至戌㑹之中為閉<lb/>
　物兩間人物俱無矣如是又五千四百年而戌㑹終<lb/>
<pb n="KR4d0446_WYG_003-34a"/>
　自亥㑹始五千四百年當亥㑹之中而地之重濁凝<lb/>
　結者悉皆融㪚與輕清之天混合為一故曰渾沌清<lb/>
　濁之混逐漸轉甚又五千四百年而亥㑹終昏暗極<lb/>
　矣是天地之一終也貞下起元又肇一初為子㑹之<lb/>
　始仍是混沌是謂太始言一元之始也是謂太一言<lb/>
　清濁之氣混合為一而未分也又謂之混元混即太<lb/>
　一之謂元即太始之謂合二名而總稱之也自此逐<lb/>
　漸開明又五千四百年當子㑹之中輕清之氣騰上<lb/>
<pb n="KR4d0446_WYG_003-34b"/>
　有日有月有星有辰日月星辰四者成象而共為天<lb/>
　故曰天開於子濁氣雖摶在中間然未凝結堅實故<lb/>
　未有地又五千四百年而子㑹終又自丑㑹之始五<lb/>
　千四百年當丑㑹之中重濁之氣凝結者始堅實而<lb/>
　成土石濕潤之氣為水流而不凝燥烈之氣為火隠<lb/>
　而不顯水火土石四者成形而共為地故曰地闢於<lb/>
　丑又五千四百年而丑㑹終又自寅㑹之始五千四<lb/>
　百年當寅㑹之中兩間之人物始生故曰人生於寅<lb/>
<pb n="KR4d0446_WYG_003-35a"/>
　開物之前渾沌太始混元之如此者太極為之也開<lb/>
　物之後有天地有人物如此者太極為之也閉物之<lb/>
　後人銷物盡天地又合為混沌者亦太極為之也太<lb/>
　極常常如此始終一般無増無减無分無合故以未<lb/>
　判已判言太極者不知道之言也<lb/>
一夫子言一陰一陽之謂道而澄言夫子以一陰一陽<lb/>
　為道節縮之謂兩字以為字代之取其言之便而已<lb/>
　不知有何礙理夫子言形而上者謂之道形而下者<lb/>
<pb n="KR4d0446_WYG_003-35b"/>
　謂之器程子則言形而上為道形而下為器節縮謂<lb/>
　之兩字代以為字亦合紏彈程子之過乎又如大程<lb/>
　子言發已自盡為忠循物無違謂信上句言為下句<lb/>
　言謂二句之意果有異同乎小程子則曰盡已之謂<lb/>
　忠兄言為忠弟言之謂忠二先生之言果有差殊乎<lb/>
　此等不過取其文從字順便於口爾經史傳記子集<lb/>
　中或以為代謂或以謂代為二字通行不一而足大<lb/>
　戴記曰夫子可謂孝乎小戴記則衍之曰夫子可以<lb/>
<pb n="KR4d0446_WYG_003-36a"/>
　為孝乎他不悉數徧讀諸書自當見之<lb/>
一河圖只是五十五圏洛書只是四十五畫羲因圖數<lb/>
　竒偶而畫卦禹因書數先後有叙疇此鄙見也髙見<lb/>
　不以為然澄豈敢力争已説之是以求勝但自信則<lb/>
　篤著論以俟百世之知爾不敢求髙明印可也故不<lb/>
　復論圖書之出聖人因此有契於心而遂畫八卦叙<lb/>
　九疇程子曰若無河圖八卦亦須畫愚亦曰若無洛<lb/>
　書九疇亦須叙夫子因獲麟而作春秋若不獲麟春<lb/>
<pb n="KR4d0446_WYG_003-36b"/>
　秋亦須作至若愚謂洪範乃禹自作此自字是言叙<lb/>
　疇出於禹之已意不是傳寫龜背見成之文也即非<lb/>
　説九疇是禹一人自作而箕子無與今来書謂禹至<lb/>
　箕子千有餘年安知箕子無一言乎澄之洪範注及<lb/>
　前書中即無此意何故横生此一枝以見喻恐是不<lb/>
　通文理之人㸔澄洪範註而誤因對明公説而明公<lb/>
　不自㕘詳以致錯誤不然明公之髙了何緣如此昏<lb/>
　謬邪澄弱冠時已見南康馮深居先生訂定洪範印<lb/>
<pb n="KR4d0446_WYG_003-37a"/>
　本分禹經箕傳一如所惠賀氏之書澄後来重定洪<lb/>
　範疑經傳二字未甚安故改之曰綱目深居者古心<lb/>
　江丞相同鄉里之父師也古心之家自有深居洪範<lb/>
　印本其有取於賀者亦喜其與鄉里前輩之書同故<lb/>
　爾澄前書欲得足下尋探收書之家覔馮深居訂定<lb/>
　洪範經傳一觀人家夫豈無之哉<lb/>
一畫前元有易畫是伏羲畫卦之畫易是指易之書而<lb/>
　言人但知伏羲畫卦之後方有易而不知伏羲未畫<lb/>
<pb n="KR4d0446_WYG_003-37b"/>
　卦之前天地間已有此易矣畫字與删字對皆是指<lb/>
　作書修書者易字與詩字對皆是指所作所修之書<lb/>
　名今曰畫非止伏羲卦畫一竒一偶之謂等而上之<lb/>
　至於太極未判皆前也又曰易即理也若如此言試<lb/>
　改此一句詩曰太極以前元有理則成何等言語此<lb/>
　句詩若出粗通文理者笑之矣如此推廣上句不知<lb/>
　下句删後更無詩一句如何推廣<lb/>
一邵子所謂無極即非周子所謂無極足下所取之南<lb/>
<pb n="KR4d0446_WYG_003-38a"/>
　軒先生亦如此説非愚之私言也今必欲以為與周<lb/>
　所言之無極同愚意陰陽太極同時而有不可言之<lb/>
　前二字姑如明公之意則可言陰陽之前先有太極<lb/>
　太極之前先有無極無極則不可再有所加於其頭<lb/>
　上矣言無極之前是無極頭上又加一層也不知無<lb/>
　極之前是何物當作何名稱以見敎如此則周子圖<lb/>
　説又欠一層當言云云而無極無極而太極也以無<lb/>
　極為周子所言之無極而隂含陽乃在無極之前是<lb/>
<pb n="KR4d0446_WYG_003-38b"/>
　先有陰陽後有無極也可謂顛倒錯亂之甚矣何乃<lb/>
　以此四字而誣朱子又以此四字而罪老拙邪<lb/>
一項氏説象字出於一已之特見度越羣儒且非蹈襲<lb/>
　前人之所已言謂彼知其畧而不知其詳則雖得一<lb/>
　説超乎其上然後見彼之為畧而此之為詳象非偶<lb/>
　不立數非竒不行此一偏一曲之論也識者不取蹈<lb/>
　襲非兩不立一句之陳言以説象既不該徧又不親<lb/>
　切不免於擇焉而不精語焉而不詳矣而何可議<lb/>
<pb n="KR4d0446_WYG_003-39a"/>
　項氏之不知其詳也哉項所謂象所包甚廣非兩不<lb/>
　立所指甚狹一廣一狹其孰為詳而孰為畧乎<lb/>
一天者乾之形體乾者天之性情此兩語格言至論也<lb/>
　足下疵之何哉人之著書筆削各有其意若先儒好<lb/>
　言語都要寫盡則豈可謂之成一家言澄不引用程<lb/>
　子此言者自是用不着非以其言為有病不取之也<lb/>
　僕幼時雖未逺出然聞人説河豚魚江豚魚已疑豚<lb/>
　魚只當作一字解後見雲間田疇易解作江豚魚犂<lb/>
<pb n="KR4d0446_WYG_003-39b"/>
　然有當於愚心長而泛大江親見所謂江豚魚者又<lb/>
　聞舟人呼之為風信於是確然從田疇之説足下既<lb/>
　罪僕不合祖程傳義理今又罪僕不合不盡用程說<lb/>
　而以為畔程子此似市井小夫兩面二舌者之言非所望<lb/>
　於希賢希聖之君子也王巽卿一部易純是宗程其間<lb/>
　與程不同者甚多亦可指之以為罪乎<lb/>
一君子所居而安者易之象也立象成器以為天下利<lb/>
　澄各有所據纂言中載之已詳今再逐一條具陸徳<lb/>
<pb n="KR4d0446_WYG_003-40a"/>
　眀經典釋文曰虞翻本序作象東萊吕先生易音訓<lb/>
　曰晁氏云虞作象説之按作象乃與下義合此是從<lb/>
　陸晁吕三家之説立象成器以為天下利此是依荀<lb/>
　恱漢紀所引易文如坤卦象傳元本云履霜堅氷隂<lb/>
　始凝也朱子據陳夀魏志所引云初六履霜隂始凝<lb/>
　也上添初六二字下去堅氷二字是准此例何以守<lb/>
　位曰人本義改仁作人而曰今本作仁吕氏從古葢<lb/>
　所謂非衆㒺與守邦来書謂不知何所據而添改且<lb/>
<pb n="KR4d0446_WYG_003-40b"/>
　如上傳本義謂立字下有闕文來書言之是曾讀本<lb/>
　義繫辭上傳也此處朱子直改了本文仁字又註説<lb/>
　明白如此澄從朱子所改非自改也乃曰不知何據<lb/>
　豈是不曾讀本義繫辭下傳乎凡㸔人文字欲尋人<lb/>
　疵病合當首尾洞徹真箇捉著本人謬誤處然後疵<lb/>
　人而人服如考進士試巻黜落之巻更須着力精㸔<lb/>
　批抹其所以不好之由又如平反獄訟須是將案巻<lb/>
　前後一一㕘照精詳澄纂言中三處於易之象也章<lb/>
<pb n="KR4d0446_WYG_003-41a"/>
　末註云舊本象作序今依虞翻本立象成器以為天<lb/>
　下利章末註云舊本無象字朱子曰立下疑有闕文<lb/>
　澄按荀恱漢紀引此文作立象成器今増補守位曰<lb/>
　人章末註云舊本人作仁陸氏曰王肅卞伯玉桓𤣥<lb/>
　明僧紹作人已上並是纂言各章註文援據至甚明<lb/>
　白今乃見問不知何據是不曾㸔澄所註也若澄之<lb/>
　書紕謬不足觀則當以覆醬瓿以糊屋壁或以火焚<lb/>
　之可也既是存留欲就上尋求疵病合依平反案巻<lb/>
<pb n="KR4d0446_WYG_003-41b"/>
　之法照刷子細㸔得情弊方出今乃㸔前不照後㸔<lb/>
　此不照彼何其疏率也<lb/>
一生生之謂易正與生四象生八卦之生同周子所謂<lb/>
　生隂生陽生水火木金土者其義亦同但有在外在<lb/>
　中之異大德曰生之生意却微别乾坤法象此指畫<lb/>
　卦之陰陽而言易則陰與陽之總也故主此陰與陽<lb/>
　者謂之易占與事蓍數之未定已定者神則占與事<lb/>
　之總也故主此占與事者謂之神凡隂陽變易道理<lb/>
<pb n="KR4d0446_WYG_003-42a"/>
　便在其中元不相離直以道字解易字則不可而易<lb/>
　之所以易者道也故程子言陰陽非道所以一陰一<lb/>
　陽者道也<lb/>
一程子隨時變易以從道之言以此解易書之名則未<lb/>
　的當然此言與中庸君子而時中之意同乃聖賢之格<lb/>
　言也青山疵之以為道自道易自易可謂謬妄青山<lb/>
　吾鄉人長吾十嵗澄以兄事之其人善作時文却不<lb/>
　曉義理而作文之際每喜議評先儒澄屢甞辨析其<lb/>
<pb n="KR4d0446_WYG_003-42b"/>
　不然卒皆無辭而屈服明公於晦庵朱子尚不假借<lb/>
　而乃引用青山之言使其言是猶可曰不以人廢言<lb/>
　其言不是而以為據依何哉舍了甘棠樹緣山摘醋<lb/>
　棃可嘆也已<lb/>
一其他諸條不能一一酬答<lb/>
澄老耄無知卑賤無庸極荷不鄙薦賜貽問不敢不竭<lb/>
愚𠂻者葢恐墮於不忠不孝之域然技能識見止此而<lb/>
已天下之廣豈無傑特明達之士過澄百倍十倍可陪<lb/>
<pb n="KR4d0446_WYG_003-43a"/>
明公之講論者哉澄黽勉奉酧此紙豈能稱盛心望憐<lb/>
其愚不必更賜第四書借視於盲借聽於聾非計之得<lb/>
者也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_003-43b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻八十</head> <lb/>
    <p>
<pb n="KR4d0446_WYG_080-1a"/>
欽定四庫全書<lb/>
　吳文正集巻八十<lb/>
　　　　　　　　　　　　　元　吳澄　撰<lb/>
　　墓誌銘<lb/>
　　　故太常禮儀院判官文君墓誌銘<lb/>
至治三年八月二十二日太常文君矩子方卒于京師<lb/>
其孤在江南長沙友人侍儀使劉迪太府經厯樊謙為<lb/>
之棺歛屬澄銘其壙石使歸而刻之埋諸隧澄於君亦<lb/>
<pb n="KR4d0446_WYG_080-1b"/>
有交義乃哭而畧其辭曰君先有自趙郡徙居長沙者<lb/>
今遂為長沙人考諱曰新玉沙縣令贈驍騎尉奉議大<lb/>
夫宜春縣子母譚氏封宜春縣君初君生<graphic n="KR0706" url="https://raw.githubusercontent.com/kanripo/KR-Gaiji/master/images/KR0706.png" mimeType="image/png"/>嶠即不喜<lb/>
其俗甫知學讀孔子書明修已治人之術益欲奮起樹<lb/>
立有為於世湖南道亷訪司辟署書吏時翰林盧公摯<lb/>
實亷訪湖南敬其才辨遇之殊常人君以盧公為知己<lb/>
樂從之後吏部考年勞叙遷大徳十一年授荆湖北道<lb/>
宣慰司照磨兼承發架閣扵是朝之卿大夫悉知其名<lb/>
<pb n="KR4d0446_WYG_080-2a"/>
不肯使之官外地留補刑部宗正曹屬轉為登仕郎秘<lb/>
書監校書郎延祐三年陞從事郎為著作郎延祐六年<lb/>
改翰林脩撰文林郎同知制誥兼國史院編脩官至治<lb/>
元年國家議遣使持詔諭安南國君被選為奉議大夫<lb/>
佩黄金符奉使安南復命稱天子意進太常禮儀院判<lb/>
官妻張氏封宜春縣君先君卒子一人鎖住未冠女一<lb/>
人許嫁金湖廣行省員外郎劉藝之子某未行嗚呼君<lb/>
負當世辨敏之資究之以問學宜其有所設施然使其<lb/>
<pb n="KR4d0446_WYG_080-2b"/>
就扵用則必䏻不失其官以成一時之功往往為小夫<lb/>
鉞訾而君嶷然自信不顧可謂古之奇男子者矣其文<lb/>
章歌詩雖踈宕尚氣有陳事風賦之志焉惜其未傳而<lb/>
遽止也比君未卒二日澄偕今翰林待制虞集往候病<lb/>
君曰吾苦殆甚不如一旦溘然也余二人相視泣不敢<lb/>
下而退既而果逝其僕夫課兒扶其柩將以今月二十<lb/>
六日反葬于長沙嗚呼是皆可傷而忍不為之銘邪銘<lb/>
曰<lb/>
<pb n="KR4d0446_WYG_080-3a"/>
其位弗崇也其才弗充也天胡弗壽之俾其有終也有<lb/>
幽者宫有坎者隧具石刻詩百世其安之<lb/>
　　　元承事郎同知寜郡州事計府君墓誌銘<lb/>
計氏之始辛然以善謀算為越大夫師因其所長為氏<lb/>
漢有訓後漢有子勲寀之尚書郎用章暨良輔暨有功<lb/>
並蜀之卭州人登科紹興間太學釋褐官至國子司業<lb/>
以朝散大夫奉祠而終者曰衡居饒之浮梁其先葢自<lb/>
蜀徙司業之子曰黌紹熈進士為縣令縣令之子曰衮<lb/>
<pb n="KR4d0446_WYG_080-3b"/>
卿無子而弟良卿之子君錫後之其配新猷縣尉之女<lb/>
張氏子四長寜都府君諱初字遂初皇元太保府掾史<lb/>
授承事郎同知寜都州事在官卒歸其柩將祔葬西里<lb/>
之先塋孤恕述其父之所行命其弟毅走京師乞銘恕<lb/>
之言曰吾父孝扵親祖母病盲哀懇籲天䑛以舌目頓<lb/>
明人驚異以為孝感劬書不倦為文立就士論推舉充<lb/>
書院縣學儒官既而試吏池州路司業公昔嘗守池一<lb/>
介不取捐已俸作石橋以濟民逮吾父至復為增葺佐<lb/>
<pb n="KR4d0446_WYG_080-4a"/>
治多所便益民曰真清白太守子孫也以曠扵定省棄<lb/>
去行省改調鄉郡闢館迎養郡士日從先祖倡詠坐客<lb/>
常滿足以致其樂吾父入聼嚴訓出理公務饒父母邦<lb/>
也知民間利病尤悉遇事必抱牘與官長執可否久亦<lb/>
自厭復棄去丁先祖憂制畢郡以茂異貢禮部尚書王<lb/>
公薦于太保曲出公掾公府七年未嘗有所違忤秩滿<lb/>
祈便養延祐六年六月受寜都之命安輿奉祖母赴官<lb/>
寜都舊弊一吏日攬民詞十餘皆架虚詆訐漁獵饜所<lb/>
<pb n="KR4d0446_WYG_080-4b"/>
欲則火其牘繫者充斥吾父一一審覆出之屬縣石城<lb/>
造偽鈔者挾舊怨誣指樵人囚三年矣吾父疑其誣一<lb/>
訊情實畢露即免樵械縱之還家同僚持不可吾父具<lb/>
公移稱設有脱誤丼自抵罪樵乃得釋稻熟未獲耕者<lb/>
宿于田以備盗竊有富民與其田主爭是田夜遣衆刈<lb/>
其稻且敺耕者耕者與敵揭竹椿摐之越翼日傷者斃<lb/>
富民乗忿賂鞫吏以夜為晝以鬭為殺以竹椿為田器<lb/>
論置重辟吾父察其寃詣郡力辨耕者免死寜都之民<lb/>
<pb n="KR4d0446_WYG_080-5a"/>
多𨽻役人列名於軍籍軍民雜處倚勢負險官府有令<lb/>
輒拒獨見吾父署字則欣然禀承吾父嘗造其地老幼<lb/>
携扶執酒果自山谷出迎如見古循吏然州之户版素<lb/>
不明富無實糧貧有虚額每嵗催徴賸設職以代輸坐<lb/>
是破産者衆吾父作意釐正民莫敢欺有自首隱瞞至<lb/>
千石者由是差徭適均官政粗成而吾父勞瘁得疾郡<lb/>
有命猶强吾父卧治俾便宜處置然以先祖之葬有缺<lb/>
病中念人子之大事未終遂謁假竟歸㑹寜都飢民嘯<lb/>
<pb n="KR4d0446_WYG_080-5b"/>
聚州促復職甚棘白之祖母祖母曰汝其行㢤及境<lb/>
旗皷挺刃交錯絡繹從者悚怖吾父呼之来前諭之<lb/>
曰我計某也今再来矣爾少安當使爾無飢扵是召富<lb/>
民勸盡發有粟之廩擒首亂者四五人而散其衆郡守<lb/>
貽書褒嘉謂賢侯不至寜都其再冦矣憲府亦以是薦<lb/>
舉焉州數年不雪民苦瘴病吾父至之年大雪彌日旱<lb/>
禱雨未應吾父力疾出禱大雨如注民歌之曰去年雪<lb/>
今年雨微計侯那得此民既悦天應喜吾父得代歸舟<lb/>
<pb n="KR4d0446_WYG_080-6a"/>
將發病復作逾劇諸語子曰吾久困扵病殆不可起有<lb/>
老母不䏻終養汝善事祖母是為䏻繼寜涕泣欷歔無<lb/>
一語它及卒於至治二年十一月十四日年五十一年<lb/>
逺近聞䘮若吏若民無不悼傷吾母寗氏恕有三弟壽<lb/>
毅思俱紹世業為儒女弟一恕壽已娶男女今三人恕<lb/>
等痛惟吾父有家學而不以世科顯有時才而僅僅小<lb/>
試於州倅行無愧怍而天嗇其年孝誠感神而不獲終<lb/>
養以殫為人子之心天乎天乎諸孤薄祐之故嗚呼痛<lb/>
<pb n="KR4d0446_WYG_080-6b"/>
㢤予聞其言亦悽然以悲是以不辭而為之銘其葬某<lb/>
月日也銘曰<lb/>
有才孔多命也其奈何有子克嗣父也其不死<lb/>
　　　大元中大夫益都般陽等處路陶金總管孫侯<lb/>
　　　墓誌銘<lb/>
成周設官内饔為冡宰之屬其職重矣以朝夕饋饌暬<lb/>
近尊貴故也易牙之名扵齊杜簣之名扵晉其間固有<lb/>
䏻臣焉總管孫侯諱繼寜小字徳童浚儀人金未徙奉<lb/>
<pb n="KR4d0446_WYG_080-7a"/>
聖州祖若父世掌膳羞祖逮事憲宗扈駕南伐世祖賜<lb/>
名剌沙赤父恕俱善其職侯嗣職時年十八慷慨多䏻<lb/>
滋味稱上意洊膺寵錫至元二十八年受勅命官上都<lb/>
大倉使階敦武校尉元貞元年進忠翊大徳三年受宣<lb/>
命官上都尚食局階昭信校尉六年進武畧將軍八年<lb/>
改奉議大夫至大二年提㸃太府監内藏庫階朝散大<lb/>
夫三年遷中尚院判官皇慶二年以中順大夫同知大<lb/>
同等處備儲軍民總管萬户府事延祐五年以中大夫<lb/>
<pb n="KR4d0446_WYG_080-7b"/>
充益都般陽等路淘金總管至治元年二月卒于官年<lb/>
六十五十一月朔葬奉聖州李家堡之先塋其孤楨持<lb/>
事狀乞銘于史氏謹按侯之行事從征為顔有所俘獲<lb/>
閔其悲號遺以衣糧而縱遣之御膳構殿被㫖董役前<lb/>
時有司市上供諸物支吾濫溢侯在尚食局縷縷稽覈<lb/>
每嵗省市直十五萬貫毛局造作嵗買羊毳屬吏久逋<lb/>
官毳數萬斤侯在中尚院一一徵納是嵗省市直五萬<lb/>
餘貫凡屯田嵗收有羡必取直而鬻之及内府常供有<lb/>
<pb n="KR4d0446_WYG_080-8a"/>
缺又出而糴之侯謂屯田本以禆國用嵗給宗正部人<lb/>
糧饟之外宜悉種糜麥以應内府之需安扵故常者弗<lb/>
察朝廷卒從侯議迨今嵗入麫以斤計者四十萬糗粻<lb/>
以石計者五伯視常費可嵗省四十萬貫民户納金官<lb/>
執權衡十贏其二三行賂乃頗減殺侯痛革姦敝且免<lb/>
按督之擾賦金之家鼔樂頂香老少詣庭羅拜以報徳<lb/>
寜海得金塊重一斤許狀如山侯驛進闕下御賜繡衣<lb/>
錦韉以示旌奬云余扵其釋俘囚也嘉其惠扵其省國<lb/>
<pb n="KR4d0446_WYG_080-8b"/>
費也嘉其忠扵其革金賦之敝也嘉其公且亷侯其可<lb/>
謂䏻臣也與善善者史氏之筆是宜銘侯娶祖繼李男<lb/>
五長帖木赤蚤䘮次楨銓蔭父職次伯帖木兒次完者<lb/>
秃次成童女一適上都灤陽驛提㸃宋顯孫男二銘曰<lb/>
惟辟玉食克世厥職移治它官亦忠于國<hi>闕</hi>
五朝眷隆三品秩崇史氏銘之用賁幽宫<lb/>
　　　故咸淳進士鄒君墓志銘<hi>泰定甲子</hi>
泰定元年七月壬子余友前進士鄒君卒于家其孤將<lb/>
<pb n="KR4d0446_WYG_080-9a"/>
以是年十一月己酉安厝于所居少余二嵗相好如弟<lb/>
兄扵其䘮弗獲哭死弔生銘其可辭乎君諱次陳字周<lb/>
弼一字悗道撫宜黄人少馳俊譽年二十三以書經義<lb/>
苐一貢禮部明年賜同進士出身其先治平丁未進士<lb/>
諱極仕至治南西路提㸃刑獄考諱子冝嘉熈庚子淳<lb/>
祐丙午兩預鄉貢晩以特奏名仕衢州西安縣丞君未<lb/>
擢科之前侍親宦衢時留丞相夢炎家居與趙守淇識<lb/>
君偉器期以早顯咸淳甲戌果副所期未及受官宋祚<lb/>
<pb n="KR4d0446_WYG_080-9b"/>
已訖遂隱不仕邑近十五里有大姓譚氏待君以賔師<lb/>
禮情誼篤甚自邑徙而依焉至元丙午新屋構成君父母兄<lb/>
弟俱存前衢守趙公宣尉湖南寄一樂二字扁其構兄<lb/>
次傅昔年與君同薦二親即世聚處如初教兄子友直<lb/>
暨衆猶已子各成才為學官不幸不壽延祐庚申兄貢<lb/>
士殁君哀念感疾至治癸亥秋病逾劇年餘竟不起君<lb/>
娶管氏子男成大前卲武路建寜縣儒學教諭女適吳<lb/>
仲益李明孫李仲謀鄧彥舉馮與權孫男阿買鐵漢孫<lb/>
<pb n="KR4d0446_WYG_080-10a"/>
女適涂適張其二幼君之才名中閎外肆雖韜光晦迹<lb/>
縉紳髙之仕者問政過者造廬接物煦煦如春陽之溫<lb/>
未嘗疾聲厲色愛人不間親疎逺邇其憂人之憂也苟<lb/>
思所䏻謀力所䏻極靡不竭盡其情教人亹亹忘倦怠<lb/>
天朝貢舉制下来學之士益衆一經指畫文悉中程卧<lb/>
疾五載講授猶不輟訓誨必本於行議論必符扵理古<lb/>
文時文韻語儷語一一有法取龎徳公遺子孫以安之<lb/>
義榜書室曰遺安其遺槀若干巻號遺安先生集外史<lb/>
<pb n="KR4d0446_WYG_080-10b"/>
抄十巻俱可傳也卒之日不惟士大夫傷惻下至兒<lb/>
童輿𨽻亦共歎惋君其何以得此扵人㢤銘曰　疇廓<lb/>
其哀疇閼其庸曷嗇曷豐亶来者之聰尚聞其風<lb/>
　　　臨川士饒宗魯妻周氏墓誌銘<lb/>
饒宗魯臨川士之好脩者其配周氏儒家女諱得清龍<lb/>
興進賢崇信鄉人大父士明受大臣薦充史館檢閲父<lb/>
宗武以孝友稱生而端重不妄言笑年十七嬪于饒饒<lb/>
有母䘮十餘年殯淺土既廟見詣殯所拜省愴然興不<lb/>
<pb n="KR4d0446_WYG_080-11a"/>
逮事之慼曰䘮久不葬禮乎夫愧其言遄治葬奉夫<lb/>
之繼母尤謹君舅疾革夫以官事覊郡城及大故奔<lb/>
䘮至家凡附身之物必誠必信靡不備具族黨賢之<lb/>
君舅已没夫之異母弟生曰吾父同氣也吾愛之如<lb/>
吾子然後一家之人視之不異於吾子平居律諸女<lb/>
以已朂諸子以學不令少有懈怠至治癸亥十<lb/>
月辛巳以微疾終子四約絢經紀約從予在京<lb/>
師聞䘮乃歸絢後扵母八月而卒經後扵母五月而卒<lb/>
<pb n="KR4d0446_WYG_080-11b"/>
女子子三周文潁王宗震于珂壻也孫晁生予每嘉宗<lb/>
魯賢士知其内有賢助以予所聞飬舅姑敬而有禮相<lb/>
夫君順而有規淑子女嚴而有教御家衆慈惠而有威<lb/>
綜家務勤儉而有度是其徳也其夫自謂吾妻遇事迎<lb/>
見立解多暗合扵理倉卒之變人所難處而有深慮閑<lb/>
逸可以少肆而無惰容蓋其天質然然以婦徳之賢克<lb/>
儷其夫贏其家家之福未艾而身之壽五十止殆事之<lb/>
不可期者又二子相繼夭拆悲夫悲夫泰定甲子宗魯<lb/>
<pb n="KR4d0446_WYG_080-12a"/>
使人来曰亡妻將以十二月庚申葬建昌南城太平鄉<lb/>
之和坪蘄一言昭諸幽志之銘之以授其使銘曰<lb/>
齊其賢不齊其年奚其然猗嗟乎天<lb/>
　　　故金溪逸士葛君墓志銘<lb/>
金溪之葛號著族其先縣番陽徙宋建炎時有諱賡者<lb/>
䏻率民兵衛鄉里事聞于朝將賞以官辭弗受後以子<lb/>
貴授承議郎子逢時與陸文達先生同年士知南康軍<lb/>
星子縣其族以進士貢禮部者常有之君生淳祐甲寅<lb/>
<pb n="KR4d0446_WYG_080-12b"/>
距承議五世繼祖其名聖時其字也自少工進士業業<lb/>
成而科廢國朝延祐初科復而君老矣至元間時務糾<lb/>
紛君應接繁劇中節理善保其家産且有增益築居室<lb/>
于舊基又為市以通貨物以餘力新青田三陸先生祠<lb/>
予嘗拜祠下宿于君之家歎君逸才未獲用至治壬戌<lb/>
八月作四言十二句銘辭訓諸孫十八日忽得疾越十<lb/>
日卒年六十九曾大父宗允大父元鎮隠徳弗耀父某<lb/>
鄉貢進士君娶陸文安先生四世孫女先十八年卒子<lb/>
<pb n="KR4d0446_WYG_080-13a"/>
男五長鼎實先二年卒次㓜成陸璣玉成元傑女三適王<lb/>
者一適鄧者二孫男十女三將以某年月日葬于里之<lb/>
某原其邑人吳棟為其子乞文以志墓予固識君不辭<lb/>
而為之銘銘曰<lb/>
山老椅梧淵韞珠天閟珍儲疇其須猗嗟斯士不顯世<lb/>
葢將有遲遲来裔<lb/>
　　　故貢士蕭君墓誌銘<lb/>
吉水蕭如愚以書来言曰某之從子立夫為皇元延祐<lb/>
<pb n="KR4d0446_WYG_080-13b"/>
進士不幸而夭嘗辱銘其墓某之仲兄采字熈績昔為<lb/>
宋景定貢士今幸以壽而終終之時執某之手顧其遺<lb/>
孤欲有言而未發某問之則曰立夫三十二而死尚得<lb/>
吳文以志吾生七十五年死而無所託以傳後虚為一<lb/>
世人矣哀㢤某與其孤泣未及答而絶追念遺語悲不<lb/>
自勝其忍死吾兄乎將以某年某月某日葬某原不逺<lb/>
萬里走京師乞一言以慰死者之心扵地下仁人必為<lb/>
之惻然興哀也予發書而歎曰弟弟孝子之情若是㢤<lb/>
<pb n="KR4d0446_WYG_080-14a"/>
謹按貢士之考諱符世宋咸淳戊辰省試以詩經擢居<lb/>
第一其經義流播四方學者視法式貢士受庭訓未弱<lb/>
冠與鄉貢歉然扵藝之未精其後藝精而科廢每戒諸<lb/>
少謂文事它日必興勿以不為時用而荒棄所業督之<lb/>
親師友工詞章汲汲如恐弗逮未㡬貢舉既復立夫進<lb/>
士出身授南豐州判官以歸貢士喜曰吾家詩學之緒<lb/>
不墜矣嗚呼予嘗聞先輩言科舉為老英雄之術蓋魁<lb/>
碩卓偉之彥生長治平之世無它途可自奮迅俯首帖<lb/>
<pb n="KR4d0446_WYG_080-14b"/>
耳于場屋間操數寸之管書盈尺之紙徼覬扵一勝得<lb/>
之則志願甫畢失之則抱恨没齒若貢士君事勤家學<lb/>
而未踵世科值時變更隠處自晦年邁而不我俟竟莫<lb/>
少展所長正色不動以服彊暴而化其鄉循理無違以<lb/>
銷㸃悍而寜其家乃其囊錐之末微見十百之一二者<lb/>
爾其生也宋淳祐戊申九月下旬之四其卒也元至治<lb/>
壬戌九月下旬之五考仕衡州推官妣易氏兄弟四人<lb/>
伯暨叔蚤亡如愚其季也娶劉繼郭繼文子貴孫順孫<lb/>
<pb n="KR4d0446_WYG_080-15a"/>
女柔則先逝孫陽端吉端泰端銘曰<lb/>
家無贏餘而猶樂施躬有抱負而弗獲試視其墓題繄<lb/>
宋貢士<lb/>
　　　故處士劉君墓誌銘<lb/>
人父莫不期其子之貴人子莫不期其父之壽所期乎<lb/>
子者期其得禄以飬扵父也所期乎父者期其得年以<lb/>
受飬扵子也韶州路曲江縣主簿劉中孚之父處士君<lb/>
其督子以學也汲汲若追奔而逐逃其朂子以仕也切<lb/>
<pb n="KR4d0446_WYG_080-15b"/>
切若食饑而飲渴子自為儒官以至扵膺朝命一而再<lb/>
再而三欲留飬輒不許曰汝飬吾志欲迎飬亦不許曰<lb/>
汝毋以飬吾口體為也子順命不敢違君年七十終扵<lb/>
家子奔䘮来歸治䘮畢遺予書謂不肖孤官嶺海生不<lb/>
及飬病不及藥没不及歛踰年甫得葬未得銘烏用子<lb/>
已斬焉衰絰不䏻逺走萬里泣血以請敢以狀聞伏惟<lb/>
哀人子不死其親之心悼其亡恤其孤以少逭中孚不<lb/>
孝之罪予視書惻然雖嘉其父之欣欣以死寜䏻不悲<lb/>
<pb n="KR4d0446_WYG_080-16a"/>
其子之戚戚以生者㢤葢父之所期愜矣而子之所期<lb/>
未有艾也君吉水著族居明善鄉之億田宋慶歴以後<lb/>
登進士科者十有四而提刑郡守通守最顯髙祖彦宏<lb/>
曾祖汝賢俱將仕郎祖夢龍㳺臨安府庠以族人司戸<lb/>
參軍絢之孫鏜為子君之考也君諱時明字幼文少從<lb/>
伯兄學日記數萬言課所業頃刻成文字畫得米氏體<lb/>
無它玩好惟貯書淑子二事家非甚贏而賑饑歉賙貧<lb/>
病鄉人歸徳焉與弟同㸑内外無間言待從子三人如<lb/>
<pb n="KR4d0446_WYG_080-16b"/>
子從子飬君亦如父故君之子出仕得無後顧憂生宋<lb/>
寳祐癸丑秋季卒元至治壬戌冬仲配黄氏銘曰<lb/>
子承志而仕父適志而逝予其銘諸以綏遺孤<lb/>
　<lb/>
　<lb/>
　<lb/>
　<lb/>
　吳文正集巻八十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吴文正集巻七十五</head> <lb/>
    <p>
<pb n="KR4d0446_WYG_075-1a"/>
欽定四庫全書<lb/>
　吴文正集巻七十五<lb/>
　　　　　　　　　　　　　元　吴澄　撰<lb/>
　　墓志銘<lb/>
　　　項振宗墓志銘<lb/>
始予在國子監集賢直學士文陞以其鄉人項時俊見<lb/>
予既移疾去時俊亦以同知永昌府事南歸歸之次月<lb/>
其父司丞君卒卒之明年命客持光澤主薄劉将孫狀<lb/>
<pb n="KR4d0446_WYG_075-1b"/>
來謁銘以葬予閲狀喟然曰噫大運有興衰飛奔其間<lb/>
者與之俱或前之烜赫而泯泯以微或昔之隠約而燄<lb/>
燄以熾雖小而一家之數大而一代之運若邈乎遼絶<lb/>
而不相關然以疏通卓犖之才一紛紜膠轕之㑹左右<lb/>
信縮弛張闔闢慮無不中行無不獲非有所承藉縁循<lb/>
也非有所值遇乗成也而聲生氣長日進月益勃然興<lb/>
而莫之禦是其遇數之符宰物者乆擬之以待斯今盖<lb/>
或陰相黙恊於𡨕𡨕之中而豈其日為自致於昭昭之<lb/>
<pb n="KR4d0446_WYG_075-2a"/>
地如此哉君舎龍泉人自少倜儻不羣隘陋邱井翺翔<lb/>
淮漢視一時以名相軋以利相雄之流稯稯營營心易<lb/>
而氣吞之南邦内屬新令未狎故家右族往往失色於<lb/>
風震雨凌之下特見定力履之若夷人皆芒芒而已陽<lb/>
陽彼方愕愕而此綽綽不惟儕輩望之若不可階而官<lb/>
府倚之若砥柱然不可湏㬰舎龍泉綰江湖交廣之郊<lb/>
近巳狺獷不易櫛理逺鄙連岡延袤草木蓁蓁干霄蔽<lb/>
日虎豹豺狼鹿豕之宅姦藏慝聚固其所承平猶或弗<lb/>
<pb n="KR4d0446_WYG_075-2b"/>
率況劻勷反仄時邪丙子以後甲午以前十八九年靡<lb/>
有寧嵗茶陵以南桂嶺以東五六里靡有善地近而怙<lb/>
亂者沸境内逺而阻險者環境外邑苟旦夕於覊縻羣<lb/>
老嵗月於禽獮孰視㡬末如之何運竒制勝卒底于平微<lb/>
夫人誰焉領此廣獷鴟張分合如雲刈老弱走强壯俘<lb/>
子女掠寶貨火室廬殘爇逼于郛郭以至上勤宥府之兵<lb/>
鉅公督戎親履遐僻於郊迎次獨被禮接問計安出境<lb/>
如所陳以磔其渠披其友由是邑遂無警若是者何也<lb/>
<pb n="KR4d0446_WYG_075-3a"/>
形勢機權征謀治法一不凝滯於心需餉餉辦徴衆衆<lb/>
集一不牽掣於人智也力也智力相湏不懾不懈筭無<lb/>
遺策動有成功也固宜而又有難者戍軍當詣南豐萬<lb/>
夫之長臨遣倉卒生變一呼羣潰單騎往諭片言而翕<lb/>
然定就道如律訖無囂譁此非可以力劫智紿而得其<lb/>
信服夫豈孱夫庸人之所可能哉其艱其勤之餘汲汲<lb/>
以善事為樂倡義平糶自丙戍始凶嵗不令騰踴辛夘<lb/>
饑給糴户三千直減其價之半廩五發而及新施粥食<lb/>
<pb n="KR4d0446_WYG_075-3b"/>
餓施粟賑貧又廣糶以瞻逺土歛有先偹㪚有成規爾<lb/>
後嵗雖饑而不害邑校初燬因仍簡陋弗克如舊拓而<lb/>
敞之増而廣之矣再燬則撤而新之基崇構美門廡庖<lb/>
廩具視昔有加焉落成舎萊士聚三日饔飱不以費公<lb/>
儲田租隠漏覈實而歸之學文節縮其嬴以造祭器之<lb/>
宜有者事聞于朝特命旌表邑有浮梁通南北有田以<lb/>
偹脩完田沒入官而梁廢民病涉出力造舟以渡一嵗<lb/>
輙敝乃復浮梁兩厓甃石數千尺其守䕶之也隄有屋<lb/>
<pb n="KR4d0446_WYG_075-4a"/>
屋有僧僧有徒嵗有常給辛邜以來舟梁亦四易矣交<lb/>
㳺敦誼終始弗渝赴急觧紛捐千金等一羽佛者老者<lb/>
民無告者士無業者凡可惠利於人者凡為神為人為<lb/>
公為私有工有役者苟有求無不應也八歳而孤事母<lb/>
至孝壽踰八十養送如禮上有三兄恭順怡怡季兄早<lb/>
逝撫其子如已子胷懷磊落貫穿今古雖老猶不廢書<lb/>
慱覧强記論辨亹亹聴者聳然往嵗冦平當路朂功以<lb/>
上議賜爵秩適有罣誤命格不下慨然辭知己出都門<lb/>
<pb n="KR4d0446_WYG_075-4b"/>
還舊隠建延慶道院築玉林别墅預營壽藏逍遥自適<lb/>
澹乎無復有用世之志賑荒格例應賞授進士副尉兩<lb/>
浙都轉運鹽使司袁部場鹽司丞匪其欲也初名應宗<lb/>
字振宗以如常副其字後遂以字行生淳祐辛亥十月<lb/>
之朏終皇慶壬子五月之肭葬于玉林手卜之兆癸丑<lb/>
二月十有二日也曽祖某祖某考某妣王氏娶王氏子<lb/>
男三長丙孫時俊其次官承事郎季申孫女二一適楊<lb/>
一先卒孫男六女一予觀有禄有位之人食其食不事<lb/>
<pb n="KR4d0446_WYG_075-5a"/>
其事十盖八九今也非居候伯之位非享公上之禄徒<lb/>
以素封儗於九命之貴齊於千乘之富而羣邑鄉里事<lb/>
之重大艱難衆之旁觀縮手者必項氏焉歸甚勞而不<lb/>
辭甚費而不惜一旦無是皇皇失其所資倀倀失其所<lb/>
依若不能以獨立於世則狀之所述以為百年之思百<lb/>
里之澤微斯人寧復有斯邑者豈虗美哉嗚呼此可為<lb/>
識者道也銘曰<lb/>
猗嗟才難有夷斯艱有綸斯繁或汗彼顔而此閑閑刃<lb/>
<pb n="KR4d0446_WYG_075-5b"/>
㳺節間梗楠章諸枝條扶疏隠庇萬夫豈其櫟樗可棟<lb/>
可櫨不逢其湏逝矣疇依巳矣疇資身後之思功如所<lb/>
懷用不讎才天乎人哉<lb/>
　　　有元萬載縣尹曾君夫人陳氏墓志銘<lb/>
夫人諱柔應臨江新淦陳氏歸吉之永豐嬪于曾太平<lb/>
路儒學教授如圭之母袁州路萬載縣尹某之妻宋某<lb/>
官追封武城羣伯之冡婦宋戸部侍郎寶章閣待制諱<lb/>
伯大之子也昔宋咸淳間曽陳二公俱列言路震耀一<lb/>
<pb n="KR4d0446_WYG_075-6a"/>
時士大夫想慕風采二家門第等埒相望不二百里締<lb/>
昏姻於聲實翕赫之時夫人有賢行歸事舅姑孝謹未<lb/>
㡬天厯改亂離中處常處變曲當其宜以克完克安後<lb/>
城武公即世相夫君持家萬載二弟皆幼鞠誨如子迄<lb/>
用樹立仲氏直翰林季氏名在太常萬載卒時子年十<lb/>
七晨夕嚴飭冠之室之以逮于仕猶其亡父志也内外戚<lb/>
䟽長少貴賤待之咸中禮節喜愠不形綜理家事繩繩<lb/>
如也而人未嘗聞其聲為伯兄繼絶弟奉母來依有居<lb/>
<pb n="KR4d0446_WYG_075-6b"/>
有養又為之繼室而昏其長子塟其四喪厚於父族者<lb/>
如此萬載嘗營别業於郡城皇慶壬子夫人徙居焉延<lb/>
祐甲寅五月己巳卒年三十五六月壬午殯廬陵儒行<lb/>
鄉之螺山將以是年冬葬子男一女六壻陳王蕭陳鄧<lb/>
周也孫男二昭福華壽女二翰林君太常君援韓吏部<lb/>
例加服期以報嫂氏恩予與二君遊故為之銘銘曰<lb/>
予于名門女子名門淑女孝婦令妻慈母而於此乎墳<lb/>
　　　樂安夏鎮撫墓誌銘<lb/>
<pb n="KR4d0446_WYG_075-7a"/>
鎮撫諱稭字淑芙姓夏氏族在崇仁之成岡宋南渡時<lb/>
以撫崇仁吉永豐二縣相距闊逺遂宻聚二鄙間籍土<lb/>
軍防遏置砦崇仁之曽曰夏氏之先領衆守戍因家焉<lb/>
既而分崇仁三鄉永豐一鄉置樂安縣曽曰遂𨽻樂安<lb/>
鎮撫為人慷慨易直不事機巧志氣超邁材質沉毅精<lb/>
於技擊一可當十禦冦輙以技勝國朝收附江南遐陬<lb/>
尚有弗靖大軍所嚮必率所部前驅若著勞績北來戎<lb/>
帥咸異其能受撫州路管軍總管府命鎮撫三翼又受<lb/>
<pb n="KR4d0446_WYG_075-7b"/>
江西等處行樞密院命長百夫先是縣有暴卒肆惡吞<lb/>
噬家之所有悉遭刼奪執置囹圄幾不自保㑹暴卒伏<lb/>
誅始得復業徙居蘭原家益饒裕資右一縣謙謙自卑<lb/>
毎遇凶歲賑饑周貧人懷其惠至元癸巳四月十六日<lb/>
卒年四十六父諱岳母聶氏娶劉氏子男一友蘭將仕<lb/>
佐郎同知㑹昌州事女二適詹得之譚遇孫男志學國<lb/>
學生初葬桐岡遷巴壤又遷黄潭又遷團墅延祐甲寅<lb/>
某月某日志學奉祖母教安厝於闍黎銘曰<lb/>
<pb n="KR4d0446_WYG_075-8a"/>
其勇也育而冠部曲其智也蠡而甲黨里弗殫其施尚<lb/>
表所詒<lb/>
　　　故宋江州徳化縣丞朱君墓碣銘<lb/>
樂安天授鄉之朱其族最久而蕃唐末有為郡司馬者<lb/>
以材武雄其里子繪稱為大夫八世孫奕富饒倜儻清<lb/>
江謝尚書諤志其墓奕生安民安民生克永克永生居<lb/>
敬居敬生徳化縣丞桂發工進士詩賦與從兄煥齊名<lb/>
其從兄終身不偶宋末乃有一子入太學陞内舍縣丞<lb/>
<pb n="KR4d0446_WYG_075-8b"/>
君字光甫年二十有一貢于鄉次年淳祐辛丑至開慶<lb/>
已未景定壬戌咸淳乙丑戊辰凡五試禮部戊辰族子<lb/>
一鶚暨金溪一士同試君為詳定其文俱得進士出身<lb/>
而君獨黜次五到禮部恩對䇿殿廷授廸功郎吉州太<lb/>
和縣主學越四年奉母之官時母年八十有一太和多<lb/>
士邑有壬戌進士第三人張槐應鄰境有丙辰進士第<lb/>
一人文天祥每縣學春秋試二家子弟賓客各献其藝<lb/>
君遴選公明所取所黜靡不精當二達官心服焉文書<lb/>
<pb n="KR4d0446_WYG_075-9a"/>
古香二大字名君家塾以示相敬君既仕庚午癸酉兩<lb/>
赴轉運司解試並與貢辛未甲戌又兩試禮部亦不利<lb/>
授江州徳化縣丞以歸丁母憂自是不復仕寓居僻壤<lb/>
安貧自樂澹如也大元大徳戊戍十月十有七日終年<lb/>
七十有九庚子十有一月某日葬横坑原配黄氏後君<lb/>
五年終年八十有七葬古城四子男五遂珠魏翁早夭<lb/>
逸世其學女一適鄔孫男六及獻廸祖生午望女一適<lb/>
鄔曽孫男三三孫吉孫善孫女二延祐甲寅冬逸謂澄<lb/>
<pb n="KR4d0446_WYG_075-9b"/>
曰先君葬十有五年而墓碣未樹子其畀之辭君之齒<lb/>
澄父黨也素相悉乃不讓而為之銘銘曰<lb/>
維藝之精維士之程三與賔興七試禮部迄不一成而<lb/>
謂是科足羅豪英勿眩斯名維實其貞維古其承<lb/>
　　　故篔坡居士陳君墓誌銘<lb/>
篔坡居士姓陳氏諱榮祖字仲顕居崇仁縣崇仁鄉之<lb/>
苦竹宋端平丙申十二月二十九日生方其少也諸大<lb/>
父有擢科取貴者駸駸進取而居士恂恂雅餙人稱為<lb/>
<pb n="KR4d0446_WYG_075-10a"/>
佳子弟及其老也羣從間有乘時取富者赫赫熾盛而<lb/>
居士優優謹守人稱為賢父兄嗚呼駸駸於名者既如<lb/>
夢幻赫赫於利者亦如露電而居士巋然獨存如經鍜<lb/>
之金經霜之木不虧不渝衣食足以給子孫足以紹康<lb/>
寜壽考年七十九而終其可謂鄉之善人巳娶楊氏子<lb/>
曰賢孫孫曰時曰賜曾孫曰善孫曰仁壽曰宜壽曰萬<lb/>
孫曰延祐曰福孫居士之卒也延祐甲寅十一月十二<lb/>
日其葬也次年乙邜十二月廿八日其兆石塘之原距<lb/>
<pb n="KR4d0446_WYG_075-10b"/>
家甚邇其穴首乙趾辛孫時好讀書能吟詩居士甚愛<lb/>
之得年三十三先五月而卒後五日而葬銘曰<lb/>
履靜視動猶風中塵彼有聚散此無悲欣行孚于一福<lb/>
建厥身宰木千春居士之墳<lb/>
　　　故鑑湖居士李君墓誌銘<lb/>
君李氏諱峻字至道寳章閣待制正奉大夫吏部侍郎<lb/>
諱劉之孫文林郎荆湖制置司幹辦公事諱修之子恂<lb/>
恂謹飭似不能言而工進士詩賦與寒門試藝者爭先<lb/>
<pb n="KR4d0446_WYG_075-11a"/>
一難也娶容管安撫孫女出壻于陳與親異處而晨昏<lb/>
侍養之禮無曠二難也妣工部尚書何公之孫三兄皆<lb/>
前妣所生性行各異而事之悉中宜節人謂之恭弟<lb/>
三難也儉約恬淡無貪媢心而獨能保有所受貲業有<lb/>
増無虧四難也宋既亡弗萌仕進想終身讀誦家藏舊<lb/>
書晚年一目失明尚能作小字侍郎公初有類槀版行<lb/>
翰苑已後文辭多逸不傳君輯録成帙名曰類槀續編<lb/>
又自纂韻註甚詳後見古今韻㑹遂不復出生於宋寳<lb/>
<pb n="KR4d0446_WYG_075-11b"/>
祐癸丑之八月卒於元延祐甲寅之七月其明年八月<lb/>
壬寅葬長安鄉嘉㑹里之南阜祔妣何氏墓右子三積<lb/>
頴稘孫男孫女凡五嘗戒積曰家無它畜惟前朝宸翰<lb/>
為家寳慎勿失墜余素善君積來請銘銘曰<lb/>
名家之胄而淑而秀以昭于後其可不朽<lb/>
　　　故次男吳衮墓銘<lb/>
吳衮字士工次尚三澄之第二子也㓜而明粹長而傀<lb/>
竒學法書學詩文皆能之至元壬午七月己夘生至大<lb/>
<pb n="KR4d0446_WYG_075-12a"/>
己酉正月丁未卒殯于後園延祐乙卯六月甲申塟于<lb/>
横江湴田坑首兌趾震娶袁子四男蕃女賢嬴寳其塟<lb/>
也父澄銘其墓曰<lb/>
生之勤死之閔嗇汝身以豊汝後人<lb/>
　　　故楚清先生龔君墓碣銘<lb/>
嗚呼宋末士大夫淟涊脂韋便身迷國者滔滔而是習<lb/>
熟成風恬不為怪固有稍負氣節於未仕時亦不能不<lb/>
改變於既仕之後嗚呼余安得不於吾楚清先生龔君<lb/>
<pb n="KR4d0446_WYG_075-12b"/>
而致其慨慕也哉君資禀峻邁文辭精緻年二十二貢<lb/>
于鄉二十八再貢賦中第一明年試禮部賦中第二廷<lb/>
對䇿中第六以咸淳初䇿士特恩授文林郎隆興觀察<lb/>
推官秩滿除兩浙運司幹辦公事遷臨安觀察判官又<lb/>
除福建運司幹辦公事轉儒林郎侃侃剛直不徇不詭<lb/>
應務明决略無留難始仕於洪繼仕於浙幕府擬晝任<lb/>
法㨿理甚屬久諳律令為僚者推服為長者器異焉天<lb/>
厯告終辟地野外如永初元亮如黄初㓜安如楚之兩<lb/>
<pb n="KR4d0446_WYG_075-13a"/>
龔清而不汚號曰楚清居士其志可知己世氛頗靜仍<lb/>
還城中混迹編岷沉晦免禍介特之操曒然不渝少年<lb/>
擢巍科不十年而肥遯名教自樂餘四十年所藴雖不<lb/>
獲施然論文講學端巳淑人踐履持循俯仰無愧逺者<lb/>
慕之近者宗之仕者禮之學者師之為古文簡健光潔<lb/>
根著理道求序記志銘者相屬有集四十巻及宦遊擬<lb/>
槀嘗自為序比其逝也靡不流涕太息以為無復有斯<lb/>
人也天爵之尊不猶多於人爵之貴乎君諱孟䕫字龍<lb/>
<pb n="KR4d0446_WYG_075-13b"/>
友莫本系龔所後也臨川龔自昭武徙大王考誠之王<lb/>
考良英考方鄉貢進士妣汪氏贈孺人君亦汪出也故<lb/>
孺人子之吉州判官名若通山縣尉名雷復者莫氏二<lb/>
兄也咸淳辛未伯兄以太學進士第黄甲仲兄以南省<lb/>
進士賜出身而君受兩浙之命時莫氏母無恙見三子<lb/>
俱貴部使名其所居之坊曰叢桂榮親君仕進時洪庾<lb/>
嵗收緡錢數百歸監納官揮郤不受其它日給日共舊<lb/>
例所得一切屏絶唯食廩稍而已所嬴又以分濟同列<lb/>
<pb n="KR4d0446_WYG_075-14a"/>
之貧凡死無所歸求有未遂者苟可援助必盡其力至<lb/>
閑退時於人之急雖不能周亦惻惻悵閔初父有庶弟<lb/>
凌蔑寡㓜君之母子重罹困阨此叔之子不慧死而絶<lb/>
祀乃為立後保䕶遺業以逮至今人謂以徳報怨君曰<lb/>
宜然奚徳之云襟懷坦易論議平實嗜義如渴疾惡如<lb/>
仇見人有善欣懌稱揚聞人有過顰蹙隠諱别白是非<lb/>
不少假借而後進寸長倍加奬與其樂成美如此所受<lb/>
舉薦者安撫吳堅曹孝慶轉運陳合朱浚監察御史曽<lb/>
<pb n="KR4d0446_WYG_075-14b"/>
淵子所與同僚者節度判官黎立武節度推官蕭立之<lb/>
季年所善者曽縣令子良異代所師者陸先生子靜也<lb/>
宋嘉熙庚子五月中一生之日也今延祐乙卯五月上<lb/>
二卒之日也是年六月丁酉葬之期也鄉曰積善原曰<lb/>
西楹塟之宅也配晁氏文元文莊之裔有婦徳子自厚<lb/>
有文聲女子適侯並先卒子婦制置司主管機宜文字<lb/>
鄧晉孫之女夫亡子㓜貞一自誓長育其子以紹家學<lb/>
女孫壻張觀朱夏皆儒家子狀君之行者唐浚也專門<lb/>
<pb n="KR4d0446_WYG_075-15a"/>
治春秋長於君二歲貧而有守葢與君合志碣墓而請<lb/>
銘者君之孫文潜也為之銘者鄉之後進吳澄也銘曰<lb/>
崇崇儒科暠暠雄文乍試吏事如觽解紛望實峻明交<lb/>
章薦聞選愞包羞吞聲敢云歳月㡬何拄藜看雲耿耿<lb/>
于中絅錦襲纁綽綽嗣學丐厥餘芬維堅不刑維完不<lb/>
皸有撫斯原宿草芸芸百世吁嘻清徳之墳<lb/>
　　　宜黄譚遇妻夏氏墓志<lb/>
將仕佐郎贛州路同知㑹昌州事夏有蘭之女弟淑明<lb/>
<pb n="KR4d0446_WYG_075-15b"/>
至元丙戍六月十九夜生生十七年而奉政大夫江西<lb/>
等處儒學提舉譚文森之子遇來壻于夏氏有子一人<lb/>
曰道生為譚氏婦九年而卒于父母家至大庚戌六月<lb/>
十二日也卒時凡在京師越三年四月自京師至乃治<lb/>
葬葬參原首亥趾壬延慶壬子九月二十四也父諱雄先<lb/>
卒母劉氏甚鍾愛其卒也悲其葬也命其外甥道生造<lb/>
吾門再拜請志遂刻文于其墓云<lb/>
　　　李𢎞道墓志銘<lb/>
<pb n="KR4d0446_WYG_075-16a"/>
宋寳章閣待制正奉大夫吏部侍郎李公之孫疇字𢎞<lb/>
道文林郎沿江制置使司幹辦公事諱修之嫡長子也<lb/>
侍郎掌制時生命之日制保養太保攜抱終日不出帷<lb/>
房因得痼疾母譚夫人恩之甚勤食寢作息躬自顧視<lb/>
逮至有室猶然自㓜頴悟雖疾不廢書一覧終身不忘<lb/>
經史典故記憶淹貫信奉釋老二教晨夕香燈䖍誦敬<lb/>
禮隆寒盛暑不輟侍郎既任子賞延諸孫該受登仕郎<lb/>
以疾讓于弟略友愛出自天性未嘗疾聲厲色恬淡忘<lb/>
<pb n="KR4d0446_WYG_075-16b"/>
世毫髮事不嬰于懷娶知金溪縣黄元孫女元侍郎同<lb/>
年進士逢時多虞而外無咈意葢内有賢助云黄氏先<lb/>
二十有八年卒子貞年十有三竭力幹蠱家用小康男<lb/>
婚女嫁俱畢嘗燕處貞侍特書褒美之辭以畀貞受藏<lb/>
唯謹次子允思以制幹命俾後陽春令濤之子寘貞承<lb/>
志均家産為二不求嬴焉女一適文虎一適夏有蘭一<lb/>
適鄔文傳李氏世居崇仁鄉之白沙侍郎貴顯始徙于<lb/>
邑江南新附法令未孚軍冦交擾避地靡定依貞婦家<lb/>
<pb n="KR4d0446_WYG_075-17a"/>
數年時既寜謐復歸白沙築室大徳丙午正月八日卒<lb/>
年六十有七子少以里中子識制幹公交游三世矣貞<lb/>
數數為其父請銘延祐甲寅某月日貞允思奉柩葬于<lb/>
宜風里上塘祖塋之左乃為銘曰<lb/>
維兄友以克讓其貴維子亦興讓以克友于弟維身教<lb/>
不匱維家聞不墜以永于世世<lb/>
　　　臨川曽母劉氏墓志銘<lb/>
臨川曽必榮之妻劉氏諱慧珍生宋淳祐辛邜之十一<lb/>
<pb n="KR4d0446_WYG_075-17b"/>
月年四十三而卒其夫四男一女家又甚貧有欲奪其<lb/>
志及分異其子女者堅志不從卒全其節長其所生而<lb/>
室家之冢子泰來嘗為吏歸解其槖以所得進郤勿視<lb/>
曰吾教汝為士不使為吏汝若教學雖菽水缺供吾不<lb/>
憾否則為農為賈以養亦其次也今為吏必取所不當<lb/>
取惡用此為泰來慚懼自是不復為吏素不好華飾孀<lb/>
居即屏芳澤終其身不御前期與鄰婦訣微病三日而<lb/>
逝大元延祐乙邜十二月二十六日也既殯乃得塟地<lb/>
<pb n="KR4d0446_WYG_075-18a"/>
里曰孝行山曰熊家畬以某年某月某日葬求銘者泰<lb/>
來也述行實者曽之族人與嗣也銘曰<lb/>
天其夫弗肯渝於義士其子弗肯没於利鳴呼雖古貞<lb/>
婺奚以尚茲<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_075-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳文正集巻七十五<lb/>
</p>
<p>
</p>
  </div>
</body>
</text>
</TEI>
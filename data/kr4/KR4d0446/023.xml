<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻二十三</head> <lb/>
    <p>
<pb n="KR4d0446_WYG_023-1a"/>
欽定四庫全書<lb/>
　吳文正集巻二十三<lb/>
　　　　　　　　　　　　　　元　吳澄　撰<lb/>
　　序<lb/>
　　　丁叔才詩序<lb/>
唐宋以來之為詩出沒變化以為新雕鏤繪畫以為工<lb/>
牛鬼神蛇以為竒而周南樛木等篇何新之有何工之有<lb/>
何奇之有臨川丁叔才教授生徒以其餘力為詩章辭<lb/>
<pb n="KR4d0446_WYG_023-1b"/>
達而已不惟新惟工惟奇之尚大篇舂容短章參錯如<lb/>
和陶諸詩皆清淡有悠然之興可嘉已雖然詩言志寧<lb/>
髙無卑寧純無雜寧正無邪君之詩進進乎周南矣唐<lb/>
宋以來之詩奴僕也<lb/>
　　　張君才詩序<lb/>
作詩自成一家固難酷似前人亦難或有似者矣似其<lb/>
一不似其二才氣各有偏也能諸體畢似者鮮哉廬陵<lb/>
張櫸君材古體五言似蘇州七言雜言似昌谷近體五<lb/>
<pb n="KR4d0446_WYG_023-2a"/>
七言八句四句無一不似唐人樂府髙處㡬逼無住或<lb/>
泊然冲澹似霞外超逸之仙或嫵然輭媚似花間孌婉<lb/>
之客不專一長無施不宜可謂全能也已非蹈襲非摹<lb/>
擬其似也天然益豐其本而自成一家其不為一代大<lb/>
詩人乎君材通古通今多學多藝吾觀其人當以才顯<lb/>
不當以詩窮也果如余所期將無暇於工詩<lb/>
　　　璜溪遺藁序<lb/>
璜溪張瑞輔先生年先於予十有五宋咸淳庚午同預<lb/>
<pb n="KR4d0446_WYG_023-2b"/>
進士貢宋運既革鄉里諸大家延致禮之為賓師未及<lb/>
六十而終生平博覽多記胷次浩瀚隨取隨有用之不<lb/>
竭嬉笑怒罵皆成文章詩詞駢儷等作甚富身後無人<lb/>
收拾散逸靡遺王徳泰即其舊游處搜求抄録得詩詞<lb/>
凡若干篇此先生負才不獲小試享年不及下夀文章<lb/>
又將無傳噫可傷已今雖僅能存其十百之一二猶為<lb/>
可幸也<lb/>
　　　陳景和詩序<lb/>
<pb n="KR4d0446_WYG_023-3a"/>
夫詩以道情性之真自然而然之為貴秋塘陳居士吾<lb/>
里之徳人平生非用力於詩者其季子以禮傳其晩筆<lb/>
一二所謂有徳必有言也以禮幼從予學亦未嘗教之<lb/>
作詩隨所感觸而寫其情皆冲淡有味陳氏自昔多大<lb/>
詩人伯玊甫唐家第一卓然為李杜所師宋履常去非<lb/>
傑出於半山坡谷之後極深極巧妙絶一世不可及矣<lb/>
揆之自然不無少慊焉今以禮不事雕琢而不庸腐庶<lb/>
其近於自然乎黍離之詩曰知我者謂我心憂不知我<lb/>
<pb n="KR4d0446_WYG_023-3b"/>
者謂我何求此情之至也亦詩之至也予之詩以禮盍<lb/>
以是觀之景和以禮之字也<lb/>
　　　王友山詩序<lb/>
宋三百年文章歐曾二蘇各名一世而荆國王文公為<lb/>
之最何也才識學行俱優也弟平甫子元澤亦卓爾不<lb/>
羣英哲萃於一門出於一時噫難乎其繼矣文公季弟<lb/>
純甫之逺孫雲起字霖仲胷懷坦坦如青天白日無掩<lb/>
蔽無晻曖言論挺挺如迅雷烈風無阿倚無留藏其徵<lb/>
<pb n="KR4d0446_WYG_023-4a"/>
於文也亦然韓子云昭晰者無疑優游者有餘霖仲葢<lb/>
是也平甫元澤之後而復見斯人乎王氏其世有人矣<lb/>
哉彼深險也而辭易直鄙狹也而辭宏敞輭媚也而辭<lb/>
勁峭穢濁也而辭清整若是而為文者表裏不相肖予<lb/>
不知其可也<lb/>
　　　行素翁詩序<lb/>
予觀湖南行素翁之詩如鷙鳥之迅擊如駿馬之疾馳<lb/>
如丸之流而下峻阪如潮之退而赴歸墟略無留礙阻<lb/>
<pb n="KR4d0446_WYG_023-4b"/>
遏者凡其目之所經足之所到都邑雄麗道途險艱遐<lb/>
方異俗前代遺跡一一備載於詩葢雖嶔﨑歴落奔走<lb/>
勞瘁境變而才不匱年老而氣彌壯抑所謂詩豪也與<lb/>
噫翁之詩今人詩也而有往昔李蘇二豪之才氣此今<lb/>
人所無而翁有之是以其詩能然予不識翁在京識翁<lb/>
之子翁王氏名約嘗仕西南徼外倅潤州今老于家云<lb/>
　　　曠若谷詩文序<lb/>
廬陵曠若谷抱才負氣自少不肯齷齪浮沉於鄉里值<lb/>
<pb n="KR4d0446_WYG_023-5a"/>
天下一統時足跡之東西南北靡所定也其才氣鬱發<lb/>
吐為辭章超然有乗風凌雲之趣視尋行數墨者奚翅<lb/>
據崇隄而俯深壑人皆驚異其能往往歸功於其游以<lb/>
為得山川之助雖其自叙葢亦云然然斯論也自子長<lb/>
遊一篇贈葢邦式者始後人徒玩其華而未暇究其實<lb/>
也子長世司典籍其雄才間氣天寔與之使其不遊江<lb/>
淮不上㑹稽不窺九疑不浮沅湘不渉汶泗不經齊魯<lb/>
梁楚則遂無史記乎况子長二十而游史記之作乃在<lb/>
<pb n="KR4d0446_WYG_023-5b"/>
中年以後距其少游之嵗月亦已逺矣豈其游之所得<lb/>
至久而忽然鬱發於一旦也哉然則為斯論者近於誣<lb/>
而或然之者幾於愚矣若谷之才之氣固其天之所與<lb/>
者厚其詩其文雖不借助於山川自足以度越常流必<lb/>
如昔人所云見隂風怒濤而後能奔放浩蕩見朝雲暮<lb/>
煙而後能妍媚蔚紆吾不信也既獲觀其詩文之偉而<lb/>
又歎世人惑於一部史記在天下名山大川之説因以<lb/>
志其巻端<lb/>
<pb n="KR4d0446_WYG_023-6a"/>
　　　吳非吾葦間挐音詩集題辭<lb/>
昔有一道士示予風月吟予甚好其詩問曰子將為詩<lb/>
人乎抑為道士乎彼未有以答再問曰為道士固有詩<lb/>
矣為詩人亦有道乎亦未答又問曰詩人而詩者人也<lb/>
道士而詩者天也子之詩人乎天乎竟未答予乃不復<lb/>
問今見三吾山道士葦間挐音詩尤超逸詩家者流頗<lb/>
怪其攙行奪市而予之好之也視昔所見又有加焉欲<lb/>
以問昔之道士者為問而不可得因大瀛海道士往俾<lb/>
<pb n="KR4d0446_WYG_023-6b"/>
以予言問之其必有以語我願聞願聞<lb/>
　　　閤漕山陵雲内集序<lb/>
甘叔懷心契百世之師楊林文身際萬乗之君此閤漕<lb/>
之人物閤漕之文章所以卓絶殊尤而他山莫與齊也<lb/>
山雲彭氏輯山中髙人詩以繼甘揚之後名曰陵雲内<lb/>
集其淵然之光油然之潤足以輝映此山矣雖然此山<lb/>
之重以葛仙師重也仙距今駸駸一千年隠處自修於<lb/>
其間者何啻數十百人而未聞冄有一葛何也豈其瑞<lb/>
<pb n="KR4d0446_WYG_023-7a"/>
世者多而遺世者寡歟吾將問諸山靈<lb/>
　漕舊作皂黒色也古無此字按字書草下從早讀如<lb/>
　造化之造釋為斗櫟實以其可染黒故俗稱黒色為<lb/>
　草此字既借為草木之草恐其相亂遂去早上之卝<lb/>
　而加丿則不成字矣後人借為皁櫪之皁漢書音義<lb/>
　云食牛馬器以木作槽然則皁櫪字正當木旁從槽<lb/>
　而借用此同聲字也又借為皁𨽻之皁則因養馬之<lb/>
　器而以此稱養馬之人也早字日下從甲𨽻書省甲<lb/>
<pb n="KR4d0446_WYG_023-7b"/>
　為十後又屈十之尾而為七則愈不成字矣韻書言<lb/>
　以水通輸曰漕俚俗亦以水流之自髙趨下者曰水<lb/>
　漕漕者水通流之名也豐城之鄉有地名為同漕而<lb/>
　此山名為閤漕皆是兩山之間中通一水謂兩山之<lb/>
　水合同為一而通流也故曰同漕閤漕者并合之合<lb/>
　借用閨閤之閤爾漕字去聲皁字則上聲之讀如去<lb/>
　聲者少時嘗偕豐城孫素少初樂安周栖梧朝陽自<lb/>
　皮氏之家至閤漕山各賦一詩予詩不能記但記第<lb/>
<pb n="KR4d0446_WYG_023-8a"/>
　三第四句云水交流處地横分山四圍中天一握葢<lb/>
　言山之所以得名與山之形勢也今書漕字人必以<lb/>
　為擅改山名不容不著其説通古通今之士幸詳究<lb/>
　予言而訂其是否<lb/>
　　　毉方大成序<lb/>
以一藥治一病者本草也以數藥治一證者毉方也毉<lb/>
方祖於本草而其合數藥以為一方也審其五氣酌其<lb/>
五味定其君臣佐使如樂師調律如軍師布陣主對處<lb/>
<pb n="KR4d0446_WYG_023-8b"/>
置一一得宜非心通乎大化智周乎小物不能也是葢<lb/>
出於上古聖神之所為而後世名毉以漸增益焉者也<lb/>
然上古之方如所謂伊尹湯液論不復可見今之所存<lb/>
惟傷寒論之方最古而千金次之後賢増益以至于今<lb/>
多矣公家之聖惠則太繁私家之易簡則太略上方觀<lb/>
道士陳子靖賦質清粹務學精謹用力於毉尤專類古<lb/>
今諸家之方而去取之名曰毉方大成所取率皆嘗試<lb/>
有效者備而不繁要而不略實毉方之至善其可以參<lb/>
<pb n="KR4d0446_WYG_023-9a"/>
贊上古聖神後世名毉宏濟生民之功行者夫<lb/>
　　　古今通變仁夀方序<lb/>
世之毉方不一唯有所傳授得之嘗試者多驗予最喜<lb/>
嚴氏濟生方之藥不泛不繁用之輙有功葢嚴師於劉<lb/>
其方乃平日所嘗試而驗者也淮南張道中學脈法於<lb/>
朱錬師永明朱之師劉君名開劉之師崔君名嘉彦傷<lb/>
寒一科專學於李祖李氏意集諸家所用藥分門類證<lb/>
名之曰古今通變仁夀方觀其中風傷寒二部藥皆精<lb/>
<pb n="KR4d0446_WYG_023-9b"/>
當視濟生方加詳焉是亦有所傳授得之嘗試豈苟然<lb/>
也哉其所學於崔劉者深探本原别有編纂又不止藥<lb/>
方而已<lb/>
　　　醫説序<lb/>
旴江名醫黎民夀嘗著論輯方至今盛行於世毉學教<lb/>
授嚴夀逸亦旴江人用藥去疾隨試輒效何旴江獨多<lb/>
工巧之醫與觀所述原脈原證原病原治四篇亦可見<lb/>
其伎之大概矣周官疾醫之職有云參之以九藏之動<lb/>
<pb n="KR4d0446_WYG_023-10a"/>
葢言察脈之巧也又云兩之以九竅之變葢言辨證之<lb/>
工也邪氣有所侵犯之謂病正氣有所虧偏之謂病外<lb/>
攘以克其邪之謂治内修以復其正之謂治精於察脈<lb/>
精於辨證以究其病而或短於治者有焉脉證病俱善<lb/>
而又善於治此醫豈易遇也哉夀逸字仁安予試其所<lb/>
治知其於醫也非但既其文而已旴江之醫有嚴氏黎<lb/>
氏惡得專美於前乎<lb/>
　　　瑞竹堂經驗方序<lb/>
<pb n="KR4d0446_WYG_023-10b"/>
人有恒言㸔方三年無病可治治病三年無藥可療斯<lb/>
言何謂也謂病之有方不難而方之有驗為難也旴江<lb/>
郡侯歴任風憲民社愛人一念隨處而見有仁心有仁<lb/>
聞人之被其惠澤者奚翅百千萬而蒞官餘暇猶注意<lb/>
於醫藥方書之事每思究病之所由起審藥之所宜用<lb/>
或王公貴人之家或隠逸髙人之手所授異方率和劑<lb/>
三因易簡等書之所未載遇有得必謹藏之遇有疾必<lb/>
謹試之屢試屢驗積久彌富守旴之日進一二醫流相<lb/>
<pb n="KR4d0446_WYG_023-11a"/>
與訂正題曰瑞竹堂經驗方爰鋟諸木以博其施一皆<lb/>
愛人之仁所寓也既仁之以善政復仁之以善藥孰有<lb/>
能如侯之仁者哉噫世之醫方甚繁用之輒效者葢鮮<lb/>
今之所輯悉已經驗則非其他方書所可同也侯名薩<lb/>
徳彌實瑞竹堂者往時侯挿竹為樊竹再生根遂生枝<lb/>
葉人以為瑞而侯以扁其堂云<lb/>
　　　地理類要序<lb/>
昔之學佛者北宗神秀博綜羣書南宗慧能不識一字<lb/>
<pb n="KR4d0446_WYG_023-11b"/>
非但佛法然也葬術亦然少時嘗觀書市所賣地理全<lb/>
書書盈一車靡有不備兵火後其書不全矣吾里饒敬<lb/>
徳家蓄地理書甚富類其要凡三帙予向所覩咸具焉<lb/>
加以近年新術舊所未有者亦載其中約而足以該其<lb/>
博美矣哉雖諸術異同不貫於一亦在乎擇而用之者<lb/>
何如爾尚記予壯嵗遇一贑葬師而與之論彼應曰子<lb/>
博文之通儒吾不識字之愚夫若問吾術無一字可傳<lb/>
無一語可説予不能答信夫術家之有神秀又有慧能<lb/>
<pb n="KR4d0446_WYG_023-12a"/>
也二術未知其孰優有能於斯二者而權衡之乎<lb/>
　　　葬書注序<lb/>
新喻劉則章前賢之後其上世公是公非二先生博極<lb/>
羣書靡所不究今其苗裔兼通方伎術數可謂不忝其<lb/>
先矣世所傳葬書被庸謬之流妄增猥陋之説以亂其<lb/>
真予嘗為之刪定擇至精至純者為内篇其精粗純襍<lb/>
相半者為外篇其粗駁當去而姑存之者為雜篇縱或<lb/>
觀者鮮或能知予用意之宻則章獨能承用將為註以<lb/>
<pb n="KR4d0446_WYG_023-12b"/>
傳予謂之曰予所刪定去其蘩蕪子又増其蘩蕪可乎<lb/>
註不必有也則章笑曰諾乃書以遺焉<lb/>
　　　唐仲清先生遺文序<lb/>
吾郡治春秋者自前進士李宗叔先生殁惟唐仲清先<lb/>
生為專紹其學宋亡科廢猶有及門從學之人貢舉既行<lb/>
其徒浸盛先生賦質剛直不瞻狥不苟且於衆寡所諧<lb/>
葢古之所謂狷也抑亦近伯夷之清乎卒年八十九生<lb/>
既不遇死又無後可哀已乎壻嚴士清輯其遺文并其<lb/>
<pb n="KR4d0446_WYG_023-13a"/>
所著講義經義將鋟木以傳其偶像等説十數篇破異<lb/>
教誑惑愚俗之妄詆時俗迷昧禮教之失辭確義正足<lb/>
以扶樹教道予嘉其識之達閔其命之窮而為之叙云<lb/>
浚先生名也<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_023-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳文正集巻二十三<lb/>
</p>
<p>
</p>
  </div>
</body>
</text>
</TEI>
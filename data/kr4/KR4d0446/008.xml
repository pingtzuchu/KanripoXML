<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吴文正集巻八</head> <lb/>
    <p>
<pb n="KR4d0446_WYG_008-1a"/>
欽定四庫全書<lb/>
　吴文正集巻八<lb/>
　　　　　　　　　　　　　元　吴澄　撰<lb/>
　　字説<lb/>
　　　孔得之字説<lb/>
名者己之所以自稱字者人之所以稱己也古人之名<lb/>
之字葢無所取義近世有説其名與字之義以寓訓戒<lb/>
者非古也然而不害於教是以君子亦無訾焉承事即<lb/>
<pb n="KR4d0446_WYG_008-1b"/>
寜陽縣尹孔思則字得之以予為父之黨而請其説予<lb/>
曰大哉子之名與字乎思者作聖之基也夫子生知安<lb/>
行之聖未嘗不思思而弗得弗措者子思所以繼聖統<lb/>
也子思傳之孟子以心官之能思而先立乎其大實發<lb/>
前聖不傳之秘至汝南周氏直指思為聖功之本有以<lb/>
上接孟氏之傳而闗西之張河南之程其學不約而同<lb/>
可見其真得孔聖傳心之印孔氏自子思以下代有賢<lb/>
哲然能洞究聖學得此心印者未聞其人子聖人之後<lb/>
<pb n="KR4d0446_WYG_008-2a"/>
也其有志於斯乎且常人非無思而不見其有得何也<lb/>
不思其則是謂妄思惡有妄思而可以有得者哉思必<lb/>
于其則而後為思之正則必于其得而後為思之成則<lb/>
也者帝之𠂻民之彛性分所固有事理之當然也稽諸<lb/>
夫子之言無邪其綱九思其目也無邪者心之則曰明<lb/>
曰聦曰温曰恭曰忠曰敬者視聼色貌言事之則也思<lb/>
九思之其有不得之者乎子之俊偉通逹嘗為學官掌<lb/>
教矣嘗為祝官掌禮矣筦庫之塵勞校讐之清暇皆當<lb/>
<pb n="KR4d0446_WYG_008-2b"/>
身親厯之試之於事殆無不可才士也夫今又出宰百<lb/>
里有社有民責任甚不輕也學道愛人此先聖教人以<lb/>
宰邑之則道若何而可學亦在乎思而得爾况身紹聖<lb/>
人之繫仕近聖人之居其感發興起當何如也其毋以<lb/>
才士自足而以學道為志學而思思而得將可以嗣聖<lb/>
傳而光千載豈但不忝於名與字之義而已哉<lb/>
　　　姜河道原字説<lb/>
天下之山脉起於崑崙山脉之所起即水原之所發也<lb/>
<pb n="KR4d0446_WYG_008-3a"/>
水之發自崑崙也其原為最逺惟中國之河為然漢之<lb/>
發原於嶓冡江之發原於岷山以西視他水亦可為逺<lb/>
而非極於山脉初起之處則不得與河原並也故天下<lb/>
有原之水河為第一古人祭川先河後海重其原也學<lb/>
記以濟川之重其原喻為學之志於本覃懐姜道原以<lb/>
河為名以道原為字者其亦此意與葢河之原盡出山<lb/>
脉之所起而道之原盡夫道體之極也道原生許公<lb/>
仲平之鄉濡染先正之風脱去凡陋之識不以其年之<lb/>
<pb n="KR4d0446_WYG_008-3b"/>
既長而肯降心以學於予予因其命名命字之意而嘉其<lb/>
志之逺大也於是為之説曰學者之於道其立志當極<lb/>
乎逺大而用功必循夫近小逺大者何究其原也近小<lb/>
者何有其漸也漸者自流遡原而不遽以探原為務也<lb/>
道之有原如水之有原人之學道如禹之治水禹之治<lb/>
水也治河必自下流始兖州之功為多而兾州次之河<lb/>
之外名川三百支川三千無所不理若畎若澮田間水<lb/>
道爾亦濬之以距于川其不遺近小也如是聖門教人<lb/>
<pb n="KR4d0446_WYG_008-4a"/>
自庸言庸行之常至一事一物之微諄切平實未嘗輕<lb/>
以道之大原示人也仁道之大子所罕言聖人豈有隠<lb/>
哉三百三千之儀流分𣲖别殆猶三百三千之川雖𤨏<lb/>
細繁雜然無一而非道子用子貢之敏悟曽子之誠篤<lb/>
皆俟其每事用力知之既徧行之既周而後引之㑹歸<lb/>
于一以貫之之地無子貢曽子平日積累之功則一貫<lb/>
之㫖不可得而聞也近世程子受學於周子太極一圖<lb/>
道之大原也程子之所手受而終身秘藏一語曽莫之<lb/>
<pb n="KR4d0446_WYG_008-4b"/>
及寜非有深慮乎朱子演繹推明之後此圖家傳人誦<lb/>
宋末之儒髙談性命者比比誰是真知實行之人葢有<lb/>
不勝之弊者矣夫小徳之川流道之𣲖也大徳之敦化<lb/>
道之原也未周徧乎小徳而欲窺覘乎大徳舎𣲖而尋<lb/>
原者也以道原所志之逺大而舉夫子程子教人之法<lb/>
以告俾由近小而入理其衆流則卒之究其大原可俟<lb/>
也道原可與言必不以予言為卑淺<lb/>
　　　豫章田三益字説<lb/>
<pb n="KR4d0446_WYG_008-5a"/>
權衡稱物之輕重其名有五曰銖曰兩曰斤曰鈞曰石也<lb/>
黄金之數以鎰名則又出於五名之外鎰從金從益<lb/>
諧聲而兼㑹意或云二十兩或云二十四兩皆於一斤<lb/>
而増其兩以益之也故鎰取益之義豫章田君名鎰而<lb/>
以三益字其取於益之義者大矣哉人之益莫大於友<lb/>
友之益夫子獨取其三何也三友之目雖約而所該之<lb/>
益甚博三益者萬鎰之所從生也直者為友則己之過<lb/>
無隠諒者為友則己之善無偽多聞者為友則天下義<lb/>
<pb n="KR4d0446_WYG_008-5b"/>
理之無窮古今事變之無盡莫不因吾之所已知而悉<lb/>
廣其所未知雖夫子之焉不學大舜之樂取諸人亦可<lb/>
階而升也益之大豈復有加於此者世人不逹聖言之<lb/>
深疑三友之目有限而少之不知直諒多聞三者之益<lb/>
足以包括天下古今萬端之益而無遺可謂博之至也<lb/>
已而可少乎予嘉田君之益之大也為作字説以贈<lb/>
　　　曽瑛字説<lb/>
瑛者玉之瑛也何以謂玉之瑛石玉之毋也而有石英<lb/>
<pb n="KR4d0446_WYG_008-6a"/>
焉瓊玉之類也而有瓊英焉琬琰玉之成器也而有琬<lb/>
琰之英焉英也者言其精華如草木之英也人之秀乎<lb/>
羣衆亦謂之英曽瑛之父請予字其子於是字之曰英<lb/>
玉先儒以人有英氣比水晶而不以比玉葢温潤含蓄<lb/>
者玉也光明塋徹者水晶也既為玉矣而又曰英何也<lb/>
玉之英非如水晶之光雖温潤含蓄而氣如白虹精神<lb/>
見于山川是為可貴也苟徒瑩徹而已謂之英則可胡<lb/>
可謂之玉哉竊嘗諭之玉而英上也英而不純乎玉次<lb/>
<pb n="KR4d0446_WYG_008-6b"/>
也不玉而英下矣不英而又不玉下之下者也聖愚賢<lb/>
不肖之分大率有四瑛也其擇於斯<lb/>
　　　虞豐虞登字説<lb/>
潭州路教授虞先生之子采有子曰豐曰登先生命之<lb/>
名俾予字之予曰先生所期於孫者至矣夫人之志非<lb/>
甚狹陋卑汚孰肯以小者下者自足而不期至於大且<lb/>
髙者哉學必至於為聖人仕必至於宰天下苟遜其極<lb/>
姑處其次殆與自暴自棄一爾豐者期之積而大也登<lb/>
<pb n="KR4d0446_WYG_008-7a"/>
者期之升而髙也以其期於大則自豐曰與京傳云京<lb/>
大也以其期於髙則字登曰與齊詩云誰為華髙企其<lb/>
齊而先生所期則然也而豐也登也所以副親所期者<lb/>
宜何如哉期於大期於髙者徳與才也名與位也資與<lb/>
力也徳與才天所賦也擴之極其大崇之極其髙在乎<lb/>
學以充之而已天爵脩而人爵從名位固不待求也而<lb/>
資力又何足計哉雖然衆流之合匯于海跬歩之進躋<lb/>
于巔大自小而積髙自下而升也才徳名位之豐登靡<lb/>
<pb n="KR4d0446_WYG_008-7b"/>
不由是欲以學而充其才徳其亦曰小學者大學之始<lb/>
下學者上逹之基威儀三千事之細微而曲當未易孝<lb/>
弟二字行之卑近而篤行寔難此其大凡也充其類非<lb/>
可以一言盡豐也登也日過庭而問諸<lb/>
　　　曽尚禮字説<lb/>
古之經禮其目三百而儀禮十七篇嘉禮賔禮僅存其<lb/>
十於僅存之中最易行者冠禮也而其廢也久矣司馬<lb/>
公及程子朱子惟恐人之憚其難故又斟酌古禮而損<lb/>
<pb n="KR4d0446_WYG_008-8a"/>
益之庶其便於今而可行然人亦莫之行也故其在吾<lb/>
鄉惟蜀郡虞氏及予二家猶不廢此禮他葢鮮有聞焉<lb/>
翰林應奉曽巽初在京冠其子有賔有賛有三加若醮<lb/>
若字其儀一倣朱子所定古禮久廢之餘而獨行人之<lb/>
所不能行可謂篤志好學之君子已屬予有疾弗及往<lb/>
觀冠畢巽初以其子求見且曰巽申之子如璋既冠賔<lb/>
字之以尚禮賜一言以繹其字之義可乎予謂詩言如<lb/>
圭如璋者喻粹羙之徳如圭璋之玉也考之周官璋之<lb/>
<pb n="KR4d0446_WYG_008-8b"/>
用不一尚其色則有赤璋尚其飾則有大璋又有中璋<lb/>
邉璋牙璋之别用之南方禮陽神也用之山川禮隂示<lb/>
也用之賔客則以禮乎人也不惟用之於文事而亦用<lb/>
之於武事起軍旅治兵守莫不於璋乎是用然則吉禮<lb/>
嘉禮賔禮軍禮皆用璋也所尚乎璋之為禮者貴其有<lb/>
粹羙之徳也徳可貴者璋之體禮可尚者璋之用也抑<lb/>
聞古者男子生而弄之璋葢自其初生之時而期之已<lb/>
不薄矣及其既冠貴以成人則必其徳之體無一可疵<lb/>
<pb n="KR4d0446_WYG_008-9a"/>
而禮之用無一不宜也夫欲偹知所尚之禮而無闕於<lb/>
既冠之所用其亦勉脩所如之徳以無忝於初生之所<lb/>
期者哉於是書此以授如璋而為尚禮字説<lb/>
　　　萬實元茂字説<lb/>
君子耻聲聞之過情喜其實病其虚也原泉之有本而<lb/>
混混不舎衣錦之尚絅而闇然日章有其實者葢如是<lb/>
漢儒之言實而曰茂實何也茂者植物之甚盛也莊子<lb/>
嘗云畊而鹵莾其實亦鹵莾而報芸而㓕裂其實亦㓕<lb/>
<pb n="KR4d0446_WYG_008-9b"/>
裂而報夫其實之鹵莾㓕裂也雖實而非茂也昔者國<lb/>
之選士其科有所謂茂材君之厲臣其語有所謂茂功<lb/>
才而茂甚盛之實能也功而茂甚盛之實効也彼鹵莾<lb/>
㓕裂之實安敢望此乎然則實固難實之茂者尤難也<lb/>
䂊章士萬氏實名而元茂字清江范徳機叙其名與字<lb/>
之説以勉之范之清操廉節實清實廉者也益貧而益<lb/>
堅彌久而彌光斯其為實之茂也己元茂從之游其有<lb/>
所師法歟子方嘅斯人之不可復見而幸見斯人之所<lb/>
<pb n="KR4d0446_WYG_008-10a"/>
與游者焉如見吾徳機也是以識乎其説之左<lb/>
　　　戈直伯敬字説<lb/>
戈直初字以敬予為更之曰伯敬請問其説予曰敬以<lb/>
直内夫子傳易之言也程子謂夫子言敬以直内而不<lb/>
言以敬直内葢主於敬則内自直非以敬而直其内也<lb/>
以敬者夫子之所以教子路子路問君子而夫子答之<lb/>
曰脩己以敬敬以直内者成徳之事也脩己以敬者自<lb/>
始學至成徳皆然始能脩己以敬則終能敬以直内矣<lb/>
<pb n="KR4d0446_WYG_008-10b"/>
脩己以敬者如之何坐如尸坐之敬也立如齊立之敬<lb/>
也張拱徐趨者手足之敬聼必恭視毋囬者耳目之敬<lb/>
也如執玉如奉盈如見大賔如承大祭無一時一處而<lb/>
不如斯則事不二三心無他適内之直將有不期然而<lb/>
然者焉直者心正而不斜倚之謂然事未易言也子姑<lb/>
從事於敬<lb/>
　　　戈宜字説<lb/>
戈直之弟名宜字叔義求言於予噫予言之易也而行<lb/>
<pb n="KR4d0446_WYG_008-11a"/>
之實難予言之弗能行虛言爾奚益哉義者宜之理也<lb/>
處事各合乎天理之宜則為義義與利對或分毫有計<lb/>
利之心斯忘義矣義與欲對或分毫有狥欲之心斯賊<lb/>
義矣日月之間惴惴然唯恐入於利䧟於欲必事事皆<lb/>
由乎天理夫是之謂宜夫是之謂義宜也有嘉名有嘉<lb/>
字尚勉行之以稱其名稱其字哉<lb/>
　　　湯盤又新字説<lb/>
盤從皿或從木所以承盥手餘水將欲盥手别以一器<lb/>
<pb n="KR4d0446_WYG_008-11b"/>
盛水寘手盤上用杓斟器中之水沃之所沃餘水落在<lb/>
盤中故盥文從水從臼從皿兩手加于皿而以水沃其<lb/>
手也皿即盤也内則曰少者奉盤長者奉水請沃盥盤<lb/>
不以盛盥水而以承其餘水武王銘諸器載在大戴禮<lb/>
記於盤曰盥盤明盤之為盥器而非沐器浴器也考之<lb/>
玉藻浴葢用杆考之他書沐葢用盆盆也杆也皆以盛<lb/>
水漬髪於盆之内祼身於杆之内漬髪祼身既䙝且汙<lb/>
不可刻文盥盤承餘水者不䙝不汙故可刻文而銘也<lb/>
<pb n="KR4d0446_WYG_008-12a"/>
按内則凡家之夫婦上而父母下而男女及内外使令<lb/>
之人毎日晨興必盥故曰日新不特晨興一盥而已雖<lb/>
無事一日大約五盥有事而行禮又不止五也至若沐<lb/>
浴五日然後請浴三日然後具沐亦或過三日五日之<lb/>
期無一日一沐一浴之禮不日日而沐浴不可謂日新<lb/>
矣湯所銘之盤與武王所銘之盤皆謂盥盤也鄭註但<lb/>
言刻戒於盤不言盤之為何用孔䟽乃以盤為沐浴之<lb/>
盤朱子仍襲其誤葢考之未詳而不及脩改也日新者<lb/>
<pb n="KR4d0446_WYG_008-12b"/>
何毎日洗滌其手之舊汚而新之也苟之為言猶曰若<lb/>
謂若自今以始每日而新之則當繼今之日每日而新<lb/>
之又於繼今之後每日而又新之也如此則每日而新<lb/>
無休息無間斷矣武寜士湯氏名盤字又新因正大學<lb/>
傳文註釋之誤而書以遺焉<lb/>
　　　黄璧元瑜字説<lb/>
玉之為器不一也有圭焉有璋焉有琮有琥有璜焉而<lb/>
禮天必用璧則璧之視他玉尤為貴昔有一璧當十五<lb/>
<pb n="KR4d0446_WYG_008-13a"/>
城天下皆欲得之而不可得者葢非他玉所能同也宜<lb/>
春黄君名璧而字與其名不類予為更其字曰元瑜瑜<lb/>
者玉之至羙也非至羙之玉不足以成至貴之器元瑜<lb/>
之質純然粹然無暇可揜無垢可磨接於人者温如斯<lb/>
可謂之瑜也己所成之器吾知其宜於禮大也吾知其<lb/>
重於連城也實之稱其名者夫抑人有言天下之寶當<lb/>
為天下惜之言乎人之貴乎自貴也元瑜為轉運司屬<lb/>
官持身謹清瓊異儔輩家素豐殖視身外物有之若無<lb/>
<pb n="KR4d0446_WYG_008-13b"/>
漠然不以動于中其能自重也如是所以全其羙成其<lb/>
貴者又豈常人所得而同哉予既更其字因為之著其<lb/>
説而俾異乎元瑜者知所勸也<lb/>
　　　朱肅字説<lb/>
國子祭酒鄧俟以敬之字浙士朱肅肅問其義予曰先<lb/>
儒以敬為攝心之具作聖之基淵矣予未之能也唯朱<lb/>
門黄直卿先生謂敬字之義近於畏者最切於已凡一<lb/>
念之發一事之動必思之曰此天理與抑人欲也苟人<lb/>
<pb n="KR4d0446_WYG_008-14a"/>
欲而非天理則不敢為惴惴儆慎無或有慢忽之心其<lb/>
為敬之也己尚勉之哉<lb/>
　　　陳㓜實思誠字説<lb/>
陳㓜實請更其字字之曰思誠人之初生己知愛其親<lb/>
此實心自㓜而有者所謂誠也愛親仁也充之而為義<lb/>
為禮智皆誠也而仁之實足以該之然㓜而有是實心<lb/>
長而不能有何也夫誠也者與生俱生無時不然也其<lb/>
弗能有者弗思焉爾矣五官之主曰思孟子有云思則<lb/>
<pb n="KR4d0446_WYG_008-14b"/>
得之周子亦云思者聖功之本思於行之先則能知其<lb/>
所當知思於行之際則能不為其所不當為所以復其<lb/>
真實固有之誠也㓜實之資篤實而不己於學其進於<lb/>
是也葢不難大哉思乎其學誠之階梯乎<lb/>
　　　黄珏玉成字説<lb/>
天下之可寳莫如玉玉者寶之至羙者也雙玉為珏珏<lb/>
者玉之至重者也人而如雙玉之珏是有至純至粹之<lb/>
羙者也吾郡黄提舉之宗孫名珏生長素封之家而慈<lb/>
<pb n="KR4d0446_WYG_008-15a"/>
良温恭藹然王謝子弟丰度方且及吾門問修已接人<lb/>
之道如之何珏之字曰玉成珏之志葢以玉雖重寳必<lb/>
琢而後成器亦知人有羙資必學而後有成也問學於<lb/>
予而將以成其羙亦如玉之求琢於工而將以成其器<lb/>
也予嘉其志而朂之以學予所謂學非欲其學記誦以<lb/>
夸博非欲其學辭章以衒文也其學在處善循理在信<lb/>
言謹行在孝弟忠順在睦婣任恤於家而一家和於族<lb/>
而一族和於鄉而一鄉和於官而一府和推而廣之無<lb/>
<pb n="KR4d0446_WYG_008-15b"/>
施不宜果若是則昔猶二玉相合之理今猶一玉琢成<lb/>
之器為圭為璋為璧為琮為瓉為斚為盤為敦為諸多<lb/>
珍玩遂成天下有用之至寶此珏之所以為玉成者歟<lb/>
　　　陳君璋伯琬字説<lb/>
玉有瑑飾之文謂之章詩言追琢其章是也然圭璋璧<lb/>
琮琥璜皆玉也而貴莫貴於圭桓信公糓琰琬皆圭也<lb/>
而貴莫貴於琬何也六玉者或以禮神或以接人其用<lb/>
不同各有所執而七命以上乃得執圭故圭之視六玉<lb/>
<pb n="KR4d0446_WYG_008-16a"/>
猶尊凡圭者或取其方或取其直或取其恭已或取其<lb/>
飬人或取其除慝而琬圭所以象徳故琬之視圭為尤<lb/>
重陳氏子君璋以琬為字夫璋者篆玉之文華琬者象<lb/>
人之徳羙君璋渉書通務習國字諳國音嘗觀光于天<lb/>
京逹人樂與其進所謂瑑飾之章固有之矣而内之事<lb/>
親長外之事尊貴又能始遜順而無違則所謂象徳<lb/>
之琬豈亦外是哉予考圭之制均之剡其首而鋭其上<lb/>
琬獨不鋭而無鋒芒葢琬之為言婉也婉有圓之義焉<lb/>
<pb n="KR4d0446_WYG_008-16b"/>
然則琬圭所象之徳非以制行之婉應世之圎而削除<lb/>
鋒芒也邪韓子詩云磨礱去圭角琬之徳是以副章之<lb/>
文者在此予與璋之父同里而相得嘉其子之有嘉名<lb/>
嘉字也於是作字説以貽之<lb/>
　　　沂州曹茂字説<lb/>
沂州曹茂字蜚英漢書云蜚英聲騰茂實茂者學業之<lb/>
羙盛也英者才智之過人也蜚與飛同在内有羙盛之<lb/>
實能在外有過人之聲名也<lb/>
<pb n="KR4d0446_WYG_008-17a"/>
　　　陳文暉道一字説<lb/>
陳文暉字道一或議其名與字之不相當袁用和與之<lb/>
厚善以問於予予曰人之踐行者為道道非物外幽隠<lb/>
之事也道之著見者為文文非紙上工巧之言也明乎<lb/>
此則知文之炳煥而暉即道之貫徹而一也惡得為之<lb/>
不相當也哉世之人論文則淪於卑近論道則䳱於髙<lb/>
逺往往離文與道而二之失之於卑近俗儒之詞章爾<lb/>
失之於髙逺者異端之虛寂爾吾聖人之所謂文所謂<lb/>
<pb n="KR4d0446_WYG_008-17b"/>
道不如是散而為暉歛而為一而已矣顯微無間斯之<lb/>
謂歟用和曰請書此以為字説而遺道一可乎予曰可<lb/>
　　　饒氏四子字説<lb/>
臨川饒心道之教子也以禮故其名子也皆於禮乎有<lb/>
取伯名約仲名絢叔名經季名紀而請予字之予字約<lb/>
曰伯本博而約之以禮者末而反其本也字絢曰仲儀<lb/>
素而絢之以禮者質而偹其儀也字經曰叔常傳云夫<lb/>
禮天之經經者言其常也字紀曰季理記云禮義以為<lb/>
<pb n="KR4d0446_WYG_008-18a"/>
紀紀者言其理也葢理也者所以固人肌膚之㑹筋骸<lb/>
之束以之治身則莊敬斯須不莊敬而慢易生焉人之<lb/>
於禮也可不學乎昔闗西張子教學者先學禮程子善<lb/>
之饒氏四子之承父訓也其必内而主一無適以立乎<lb/>
其大外而三百三千以謹乎其小庶其無忝於父之所<lb/>
期者夫<lb/>
　　　楊忞楊惪字説<lb/>
河南楊友直之子曰忞曰惪請予字之予考六書之義<lb/>
<pb n="KR4d0446_WYG_008-18b"/>
忞從心從文徳從心從直雖諧聲而兼㑹意心之所欲<lb/>
言者傳之於文是之謂忞心之所得乎天者其理則直<lb/>
是之謂惪忞者心之傳也字之曰心儔惪者心之得也<lb/>
字之曰心得凡古聖先賢之書皆所以傳其心者苟能<lb/>
博學詳説而反約言則此心之傳其傳在我矣五常萬<lb/>
善之理皆吾之得於心者苟能精思力踐而妙契焉則<lb/>
心之得其得不失矣忞也惪也有良質可以受學有暇<lb/>
時可以務學家有嚴父歸求而有餘師心之傳心之得<lb/>
<pb n="KR4d0446_WYG_008-19a"/>
可計日而有功也其勿自隋自棄也哉予既為字又為之<lb/>
説以贈<lb/>
　　　書武仁夫字説後<lb/>
聖門教人無它事曰仁而已樊遲司馬牛門人之下品<lb/>
其問仁也亦未嘗無誨言葢仁者人所固有人人可求<lb/>
也然勇如子路藝如冉有習禮如公西華夫子各稱其<lb/>
能至於仁一則曰不知二則曰不知何也仲弓顔氏流<lb/>
亞徳行顯聞者也而亦曰不知其仁噫仁之難能也如<lb/>
<pb n="KR4d0446_WYG_008-19b"/>
是夫能之難言之易可哉恒山武寕仁其字所師吴民<lb/>
瞻為作字説而嗣作者十餘人自孟程以來名狀夫仁<lb/>
者援引無遺矣復徴子言噫已言可損未言不可益也<lb/>
予敢易於言哉雖然讀戴記得卄有七言曰九容讀魯<lb/>
論得卄有八言曰九思容容如其容思思如其思仁其<lb/>
幾乎雖然此非徒言之所可能也尚允蹈諸<lb/>
　　　王章伯逹字説<lb/>
金谿王章將冠請予字之予字曰伯逹章從音從十葢<lb/>
<pb n="KR4d0446_WYG_008-20a"/>
數至十而竟樂音之竟則為一章凡樂之節前章既成<lb/>
而後逹於文學之循序漸進亦若是儻未了其一遽及<lb/>
其二是欲速也烏乎而能達哉吾未見躐等以進<lb/>
而其學有得者也故曰君子之志於道也不成章不逹<lb/>
因章請字而語以進學之法章其勉諸<lb/>
　<lb/>
　<lb/>
　<lb/>
<pb n="KR4d0446_WYG_008-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻五十五</head> <lb/>
    <p>
<pb n="KR4d0446_WYG_055-1a"/>
欽定四庫全書<lb/>
　呉文正集巻五十五<lb/>
　　　　　　　　　　　　　元　呉澄　撰<lb/>
　　題跋<lb/>
　　　題厲直之行巻<lb/>
以孝為行以温柔篤厚為詩則逺之事君授之政而使<lb/>
於四方何施而不可哉<lb/>
　　　題呉節婦傳後<lb/>
<pb n="KR4d0446_WYG_055-1b"/>
余每愛東平李公之文事覈而辭達不藉難識之字難<lb/>
讀之句為艱深蓋庶乎可進於古之作者其序晉城王<lb/>
氏節孝始末㫖矣人知吳為節婦寧為孝子者公之文<lb/>
也嗚呼好徳之心人人所同苟可以厚人倫禆世教君<lb/>
子尤拳拳焉善善所以示勸惡惡所以示戒施之於政<lb/>
託之於言其功一也王氏一門之令徳如此為政者未<lb/>
能旌表以厲當時則立言者為之紀述以厲後世曷可<lb/>
以已乎抑聞令徳之家有餘慶起宗節者之孫孝者之<lb/>
<pb n="KR4d0446_WYG_055-2a"/>
子尚思樹立以光其先徳哉<lb/>
　　　題廬陵公楊邳徐沛鄆保樓桑涿鹿八詩<lb/>
三閭大夫既放逐知宗國之必為秦所有感觸憤悶而<lb/>
有聲盡其辭而後死讀者至今悲焉然其時郢尚無恙<lb/>
也若廬陵公北行之作於古今廢興存亡之際痛慨如<lb/>
割殆與麥秀松栢之歌齊其哀此時此情為何如又豈<lb/>
三閭可同日語哉徳庸得此巻於燕之館伴者讀之欲<lb/>
不作蒯生癈書狀其能乎<lb/>
<pb n="KR4d0446_WYG_055-2b"/>
　　　題瓶城軒後記<lb/>
余有守瓶防城法即孟子飬氣持志之學夫子之欲無<lb/>
言與無意則其究也他日坐瓶城軒中相視黙㑹此解<lb/>
　　　題劉中丞事蹟後<lb/>
故御史中丞劉公剛正聞天下鬼神所畏也自古邪正<lb/>
不相容如水火彼兇邪稔惡自知不為正人所喜公未<lb/>
深嫉彼彼已深忌公意誣搆擠䧟公以至於死或謂公<lb/>
之死傷勇嗚呼此鄙夫貪生惜死不顧羞耻者之言也<lb/>
<pb n="KR4d0446_WYG_055-3a"/>
以耳目重臣無罪而被逮問浮雲蔽日如此豈善類可<lb/>
望生全之時耶使公不死忍耻以對獄吏奚翅理色辭<lb/>
命之辱假而得生亦臧獲婢妾苟免者所為耳若公臨<lb/>
絶之音豈不毅然大丈夫哉人孰不惡死不曰所惡有<lb/>
甚於死乎公之所以寧死而不辱也公死之明年余至<lb/>
金陵所聞與今霍侯所記合公嘗持憲江西有遺愛其<lb/>
後識公於吏部尚書出使時讀此巻抆淚而書其左<lb/>
　　　書胡氏隠几堂<lb/>
<pb n="KR4d0446_WYG_055-3b"/>
胡璉噐之築一室隠几於其中噫子知南郭子綦之喪<lb/>
我乎不知誰是我復以何為几彼無可隠此無庸隠我<lb/>
之外有几為隠之之具几之外有室為隠之之所我我<lb/>
相形將不勝其多我矣是豈今之隠几者哉無我焉用<lb/>
几無几焉用室然則如之何曰室之用在無有謂余不<lb/>
信請質子綦<lb/>
　　　跋晦庵先生禮書<lb/>
偽學之禁嚴甚而拳拳禮書弗置彼李斯之師固曰禮<lb/>
<pb n="KR4d0446_WYG_055-4a"/>
者偽也<lb/>
　　　跋魚圖<lb/>
荷枯水冷萬意俱秋而圉圉洋洋從容自得如此知此<lb/>
樂者其誰乎<lb/>
　　　跋黄寺薄與媒氏帖<hi>黄帖附</hi>
　吾儕我軰娶婦則但願能承宗事敬禮其上而慈撫<lb/>
　其下家道旣昌莫大之利不然雖堆金積玉百兩盈<lb/>
　門何有於我哉嫁女則但願徃之<lb/>
<pb n="KR4d0446_WYG_055-4b"/>
此帖僅存半紙吾里寺薄黄先生之門子將成婚禮時<lb/>
以與媒氏程子建其言娶婦嫁女豈特一家一時事端<lb/>
可為天下後世家範所言内外上下尤足見先生家道<lb/>
之懿黄氏子孫多賢而家方昌豈偶然哉<lb/>
　　　題楊開先講義後<lb/>
為文辭敷演經意誦之於稠人廣坐之中而使之聴謂<lb/>
之講義葢自宋末始盛前無有也余未暇論其有益與<lb/>
否而不能不於其辭有慨焉夫子嘗云辭逹而已矣夫<lb/>
<pb n="KR4d0446_WYG_055-5a"/>
以精深之義理而託之於辭以暢之雖甚善於言難必<lb/>
其不粗淺也况遣辭而不足以逹昔人精深之意則昔<lb/>
之昭昭於今而昏昏奚可哉余讀建安楊開先講篇明<lb/>
白諄複無滯辭無昧意説經不得已而用此法若是者<lb/>
余其可無慨也夫<lb/>
　　　題詹慶瑞詩後<lb/>
詹慶瑞以環中名其詩夫莊子邵子所謂環中者苟真<lb/>
有㑹焉真有得焉則詩可無也慶瑞蓋不溺於俗學余<lb/>
<pb n="KR4d0446_WYG_055-5b"/>
故為之言<lb/>
　　　跋石鼓歌後<lb/>
凡古噐物古有之而後不復見者比比古未之見而後<lb/>
忽有焉者往往可疑六一公謂石鼓可疑者三余嘗至<lb/>
燕都孔廟南草莾間手撫遺迹踟蹰乆之今又見此刻<lb/>
文装禙甚整附昌黎東坡二詩于後余於是而深敬宗<lb/>
茂之好古也宗茂多蓄古人墨蹟名畫而家無銖兩貲<lb/>
處之裕如吁是豈可為俗子道哉<lb/>
<pb n="KR4d0446_WYG_055-6a"/>
　　　題謝徳和詩後<lb/>
旴江謝徳和以儒試吏剛㢘明敏持憲者固寵嘉之其<lb/>
詩如利刃健斧所向直前不識盤根錯節磊磊落落無<lb/>
絲毫伈伈倪視意觀此又可以知其政云<lb/>
　　　題歐陽世譜後<lb/>
文忠公撰歐陽氏世譜載在文集行於天下如掲日月<lb/>
人所共見公之子孫留頴而二百年後永豐之裔以此<lb/>
石本示余余何人余何人敢賛一辭哉噫歐陽受氏以<lb/>
<pb n="KR4d0446_WYG_055-6b"/>
來厯周秦漢晉隋唐至公譜之始大顯復有如公者出<lb/>
當有續譜行世歐陽氏子孫勉之授余譜者惟梅山人<lb/>
吉翁也<lb/>
　　　題撫州陳教授東山巻<lb/>
上饒陳君隠居東山之下既出而仕矣廣平李文都書<lb/>
東山二大字以贈之官必挾以自隨是其志未甞一日<lb/>
不在東山也夫伊尹之於莘吕望之於渭諸葛之於南<lb/>
陽苟不遇湯文王劉𤣥徳則終其身而已偶逢其時行<lb/>
<pb n="KR4d0446_WYG_055-7a"/>
其道而豈有心於仕哉陳君兩食學官之禄而閑散樸<lb/>
野之趣翛然猶如東山時其仕也蓋非世之徇物忘己<lb/>
者比處則負重望出則致大用謝安石之東山如此文<lb/>
郁之贈有以哉文郁僉江東憲事五年代者不至自免<lb/>
去耕牧大江之北其交也不苟觀其所與可知其人而<lb/>
不待以他事徴也<lb/>
　　　跋牧樵子花卉<lb/>
人與走飛草木之屬貌像姿態萬之又萬莫可勝窮而<lb/>
<pb n="KR4d0446_WYG_055-7b"/>
無一同者畫史乃能以筆擬之清江牧樵子寄予卉實<lb/>
四小幅逺視真以為宰物所生也充齋皮公稱其傳神<lb/>
之筆如化工且得相人之妙若鄭圃君子見之當亦心<lb/>
醉夫生物之巧自己出而别其所生貴賤夀夭賢不肖<lb/>
何如易易事爾然予嘗命畫者畫予輙閣筆命相者相<lb/>
予輙緘口或強作終不似强言終不應何也物之生曲<lb/>
盡其巧獨予之醜惡無物可比蓋大巧所外則畫者之<lb/>
手相者之目無所施其法也宜抑又安知予疇昔所遇<lb/>
<pb n="KR4d0446_WYG_055-8a"/>
未有如牧樵其人者乎何時於清江之上聼牛背之笛<lb/>
和谷口之歌以予示之<lb/>
　　　題牧樵子花木<lb/>
宋代經學公是先生為天下第一南渡後作古文艮齋<lb/>
先生為天下第一下至曲藝㣲巧如逃禪翁之梅亦然<lb/>
更數十年牧樵子花木當與逃禪翁梅同價何清江才<lb/>
人之多歟<lb/>
　　　跋牧樵子鵪鶉<lb/>
<pb n="KR4d0446_WYG_055-8b"/>
徃年冬在京師日以此充旅食之羞今得此十數把玩<lb/>
於手活動如生其悦吾目有甚於恱吾口者<lb/>
　　　䟦黄祖徳廬山行巻<lb/>
左湖右江界截地脉其氣盤欎無所復之聳㧞突起而<lb/>
成至髙至大之山此廬阜所以為江右第一其峯嶺泉<lb/>
石之竒晨日隂晴之變日光月華雲情雨態煙霏霧靄<lb/>
譎怪萬狀固宜為仙聖所巢梵釋所都神靈之奥宅鬼<lb/>
物之幽棲而供髙人勝士之逰者也余嘗東沿彭蠡西<lb/>
<pb n="KR4d0446_WYG_055-9a"/>
遡大江舟過其下思一造其問以極超絶偉特之觀荏<lb/>
苒二十餘年此志竟未遂也而浮山黄祖徳一旦先之<lb/>
行巻紀逰覽次第及唱酬題詠數十篇葢有此遐趣有<lb/>
此妙筆然後能追白蘇之迹於既往悠然心與境遇目<lb/>
與心遇累累至前而誰與領㑹誰與發揮古今遊者不<lb/>
一而能若是逰者幾何人哉附記所見塵間遺蹟所聞<lb/>
方外異談一一皆可喜可愕之事余雖不獲從祖徳後<lb/>
已若在此山中矣雖然非足履身厯終與親見親聞者<lb/>
<pb n="KR4d0446_WYG_055-9b"/>
逈隔余將必遂初志先至先知者能為之道乎祖徳曰<lb/>
諾敬題巻左以訂後逰之約<lb/>
　　　題四清堂散人家乘後<lb/>
大徳九年六月八日癸未居士易君伯夀甫卒余既哭<lb/>
而退越三月其門人醫學教諭鄧焱為其孤濤來言濤<lb/>
將以十有一月十有七日己未葬父於長安鄉福祚里<lb/>
之墓背父平生大槩有自述家乘在先世名諱辱先生<lb/>
代書之卒葬月日不可不補記也濤斬焉衰絰中不能<lb/>
<pb n="KR4d0446_WYG_055-10a"/>
踵門敢因内兄焱以請余惟邑之耆舊獨居士君暨制<lb/>
參李進野翁俱生嘉定辛巳衣冠儀状如商山老人間<lb/>
暇過從自樂所樂葢雖在世而實遺世制參卒之年余<lb/>
留京不及哭今哭居士焉嗚呼耆舊盡矣居士徳稱其<lb/>
齒八十有五無疾而逝允好徳考終命者<lb/>
　　　跋汪如松詩<lb/>
汪如松詩喜淡而於花獨愛梅此趣髙甚飬吾李君所<lb/>
摘五聯己得之集内哭碧梧哭文山哭疊山訪李飬吾<lb/>
<pb n="KR4d0446_WYG_055-10b"/>
四題能效老杜八哀體作四哀四篇又當照耀千古<lb/>
　　　題沛公踞洗圖<lb/>
古今率謂髙帝嫚誠有之觀其師子房將韓信相蕭何<lb/>
亦嘗嫚乎無也然則此畫得其嫚士之一短耳其知人<lb/>
之長誰其畫之<lb/>
　　　跋樂氏族譜<lb/>
撫州登科記宋初自樂氏始少保公十八世孫淵咸淳<lb/>
末與余同薦名于禮部嗚呼古人以與國咸休為期今<lb/>
<pb n="KR4d0446_WYG_055-11a"/>
時代已革而樂氏子孫福澤猶未艾所謂盛徳必百世<lb/>
祀詎不信然<lb/>
　　　題金谿吳節婦黄氏訓子詩後<lb/>
金谿新田前貢士呉君叔可甫第三子泰發之婦黄氏<lb/>
年二十七而其夫逺賈溺死黄氏守共姜之誓長其二<lb/>
子一女俾有室有家年且五十矣作教子詩三十韻以<lb/>
朂其子暨從子辭義蔚然不忝曹大家節操文學兼有<lb/>
難已其從孫綬録以示子予嘉嘆焉予仲子衮之婦亦<lb/>
<pb n="KR4d0446_WYG_055-11b"/>
生於至元壬午及至大己酉余子喪時有孫男一孫女<lb/>
二少者才二嵗今各嫁娶畢此婦與黄氏婦徳頗同但<lb/>
不能文爾<lb/>
　　　跋曾翰改名説<lb/>
乙卯進士李路戊午進士李岳往年從子遊病其名之<lb/>
不雅馴予為更令名更名後二人各登進士科或以為<lb/>
所更之名吉予曰不然士之遇於何年也葢前定名之<lb/>
當為何名也亦然定皆天也觀豫章熊先生夢中為其<lb/>
<pb n="KR4d0446_WYG_055-12a"/>
門人曽仲巽更名曰翰其事甚神斯殆未來之先兆形<lb/>
見於夢者爾仲巽用所更之名應舉庚申初試未驗癸<lb/>
亥再試卒驗熊於夢中更仲巽之名予於覺時更二李<lb/>
之名夢猶覺也覺亦夢也其名之前定乆矣非熊與予<lb/>
之所能更也借人之口以發天之機也仲巽名在㤗定<lb/>
甲子進士第三人既與熊之所夢所説符矣他日悉如<lb/>
熊之所期固仲巽分内事也熊以仲巽與貢之年五月<lb/>
逝惜哉不及見其夢其説之驗云進士唱名竟呉某識<lb/>
<pb n="KR4d0446_WYG_055-12b"/>
　　　跋王令有人耕緑野無犬吠花村圖<lb/>
金谿令王侯才卿慈祥和粹十年乃得代邑之士奉此<lb/>
圖以贈别有人耕緑野無大吠花村何謂也謂田野闢盗<lb/>
賦息于以見侯之徳云爾侯繇金谿宰龍泉四年恵愛<lb/>
如金谿繇龍泉宰崇仁不數月羅無妄之禍而去何崇<lb/>
仁之民獨不得如金谿之民哉<lb/>
　　　題郝令徳政碑後<lb/>
大徳六年秋予過金陵人稱御史之才必以盧龍郝公<lb/>
<pb n="KR4d0446_WYG_055-13a"/>
子明為最聞于天朝特陞五品僉江西憲事按治所及<lb/>
姦貪悉無所容二十年來攬轡澄清之人鮮或有是十<lb/>
年冬予至豫章初識公公前令樂夀時㢘明敏恵靡政<lb/>
不舉民愛之如父母既去而有去思之碑前代御史之<lb/>
官多自親民而選匪獨國朝為然葢以其諳下清周庶<lb/>
務謹宻詳審而非徒擊搏苛察之為能是以賢邑令郎<lb/>
才御史也公於前之撫字也可愛如彼於後之司臬也<lb/>
可畏如此夫威奸貪所以慈吾民其心一而已矣誰謂<lb/>
<pb n="KR4d0446_WYG_055-13b"/>
今之可畏非昔之可愛者哉<lb/>
　　　䟦曽氏墨蹟<lb/>
吾鄉文物之盛無踰曽氏一門者南豐兄弟之後有艇<lb/>
齋景建焉艇齋之聞孫廣賢䄂示先世墨蹟讀竟為之<lb/>
暢然噫樂其所樂憂其所憂安得復見斯人也哉<lb/>
　　　題斗酒集<lb/>
古豐城有寳劒焉沈欎地中其氣上衝于天光怪四逹<lb/>
至發泄變化乃已地之靈鍾而為人人之未用世猶劒<lb/>
<pb n="KR4d0446_WYG_055-14a"/>
之未出土也故近年徃徃多能詩之人人人負斗酒百<lb/>
篇之氣亦其沉欎於下而光怪之不能自掩者方將百<lb/>
篇百篇而復百篇然則何時已耶其必遇有識者取<lb/>
去進之相國則此光怪陸離於華蟲黼黻之間其不鏗<lb/>
戞而和璜琚珩瑀之音乎<lb/>
　　　䟦呉昭徳詩<lb/>
萬松呉昭徳奔走宦途萬里如咫尺厯落未遇夫必於<lb/>
進入者文辭婉軟嫵媚巧佞如脂如韋困於時命者志<lb/>
<pb n="KR4d0446_WYG_055-14b"/>
氣雕䘮沮抑摧折如枯如萎而昭徳不然其堅心勁氣<lb/>
飽經風霜冰雪而顔色自如真有似於松也故其詩象<lb/>
之仿古作序記趍時為駢儷亦皆可觀不以其身之未<lb/>
昌而其言與之俱余以是而知其中之所有得未見其<lb/>
言之昌如此而身有不昌者也昭徳名徳昭番昜人蓋<lb/>
番君之苖裔云<lb/>
　　　題李縉翁雜藁<lb/>
徃年余見李縉翁詩而未見其文也今見之而驚驚而<lb/>
<pb n="KR4d0446_WYG_055-15a"/>
喜喜而懼何喜喜若人之有斯作也何懼懼時人之莫<lb/>
之好也噫唐宋六百年間雄才善學之士山積能者七<lb/>
人而已不其難乎近年人人奮筆不譲文若甚易何哉<lb/>
然其最不過歩驟葉氏孰有肯闖七家門户者余安得<lb/>
不為縉翁喜而大音未必諧於里耳則亦不敢知也余<lb/>
竊有問子於何處得之答曰喜讀大蘇文夫如是宜其<lb/>
然也雖然勿矜其實勿恃其光益溉其根益加其膏如<lb/>
斯而已矣<lb/>
<pb n="KR4d0446_WYG_055-15b"/>
　　　題峽猿圖<lb/>
遷客覊人偶經是處忽聞哀啼一聲不覺心碎涙下殊<lb/>
無今兹展巻把玩之樂境一也而哀樂異何哉真幻異<lb/>
也雖然何者非幻<lb/>
　　　題李皆春䟽頭後<lb/>
廬陵李家春少喜讀坡文其文甚似之而未有知之者<lb/>
世無歐陽公則己若有終必知之坡初出蜀時家貧無<lb/>
貲老泉公自作書請于當路竟頼其力以逹京師而成<lb/>
<pb n="KR4d0446_WYG_055-16a"/>
其名今皆春之北行也貧尤甚老且孤矣豈復有能為<lb/>
請於當路者當路乃能代為之請於好義之家此又坡<lb/>
所未嘗有也是行必有遇矣其逹於京師而成名也可<lb/>
數日以俟余願諸君子有以速其行也<lb/>
　　　十公遺墨䟦<lb/>
周趙楊朱吕陳崔十公十四帖楊子真羅子行家所藏<lb/>
今廬陵王氏得之嗚呼宋季名流斯其極矣寳之者豈<lb/>
以其翰墨哉若人之噐業若人之學術若人之風節不<lb/>
<pb n="KR4d0446_WYG_055-16b"/>
可得而見此焉為之三復而歔欷<lb/>
　　　題野航謝公遺墨後<lb/>
玉溪謝從一父以其族父野航公元日詞一首除日詩<lb/>
四首示予墨蹟宛然得見前軰之流風餘韻更革亂離<lb/>
之際人間何物能有而此紙獲存異哉從一父之子携<lb/>
以客清江鎮寄於逆旅主人而他之大徳丁未冬鎮大<lb/>
火延燒數千家主人所靡有孑遺獨於烈焰中全此以<lb/>
還畀火後往索而得之疑若有守䕶者然昔顔魯公字<lb/>
<pb n="KR4d0446_WYG_055-17a"/>
所在必有雷神公之清節勁氣視顔無愧則有神物司<lb/>
其字也亦宜余之諸大父從公一門兄弟游嘉定甲戌<lb/>
族曽大父與公同試禮部咸淳庚午予又與公之孫同<lb/>
預鄉貢而從一父折行軰與余為文字交於謝氏可謂世<lb/>
好矣故與公之片文隻字悽然感憶如見先世遺言云<lb/>
　　　跋誠齋楊先生易傳草藁<lb/>
誠齋楊先生易觧板本行天下久矣王若周得其草藁<lb/>
有序及泰否二卦凡先生親筆改定之處比初藁為審<lb/>
<pb n="KR4d0446_WYG_055-17b"/>
獨初名外傳而後去外字余謂當從其初盖易之道廣大<lb/>
悉備無所不包程子被之於人事所謂一天下之動者<lb/>
由王輔嗣胡翼之王介甫至此極矣朱子直謂可與三<lb/>
古聖人並而為四非過許也楊先生又因程子而發之以<lb/>
精妙之文問有與程不同者亦足以補其不足然皆推<lb/>
行易道之用而經之夲㫖未必如是人以國語為春秋<lb/>
外傳非正釋經而實相發明今先生於易亦然故名曰<lb/>
外傳宜<lb/>
<pb n="KR4d0446_WYG_055-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_055-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳文正集巻五十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻四十七</head> <lb/>
    <p>
<pb n="KR4d0446_WYG_047-1a"/>
欽定四庫全書<lb/>
　吳文正集巻四十七<lb/>
　　　　　　　　　　　　　元　吳澄　撰<lb/>
　　記<lb/>
　　　御香賚江陵路𤣥妙觀記<lb/>
皇慶二年總攝道教所掌書記唐洞雲欽奉帝制授誠<lb/>
明中正𤣥靜法師江陵路𤣥妙觀住持提㸃兼紫府真<lb/>
應宫住持後又兼領本路諸宫觀事教所嘉其能留之<lb/>
<pb n="KR4d0446_WYG_047-1b"/>
弗遣遥領其職而已延祐六年冬被㫖齎香詣武當山<lb/>
及江陵𤣥妙觀祝禧將行㑹國恤不果至治元年冬被<lb/>
㫖如前又被中㫖兼詣紫府真應宫武昌武當宫廬山<lb/>
太平宫二年春馳驛至武當山次至𤣥妙觀建大齋醮<lb/>
以殫報上之誠宿徳馮提㸃主齋醮事提舉胡道隆副<lb/>
觀胡道安都監任惟杞暨逺邇徒衆莫不肅恭就列宣<lb/>
㢘二司軍民諸官咸集對揚于齋壇俛伏稽首如侍清<lb/>
光之側同與齋宴以侈恩榮一時歡聲和氣充塞上下<lb/>
<pb n="KR4d0446_WYG_047-2a"/>
續徃真應武當太平三宫一一蕆事畢乃復于教所江<lb/>
陵道流僉言宋大中祥符肇創天慶觀視諸宫觀特為<lb/>
崇重我世祖皇帝至元間改錫𤣥妙名額其崇重如昔<lb/>
而江陵𤣥妙之承天寵也未有若斯今之盛粤帷吳大<lb/>
宗師際遇熙朝嗣闡𤣥教將㫖使臣不辱使命用顯皇<lb/>
猷宜有所紀述以昭示永久予適召至京師來請譔文<lb/>
竊謂道教之源逺矣專掌禱祠盖自近代而然我朝列<lb/>
聖降香祝禧益加䖍敬禱祠之臣奔走供給惟恐弗逮<lb/>
<pb n="KR4d0446_WYG_047-2b"/>
拳拳報上實與天保之詩同意予于其君臣之義有取<lb/>
焉故聊叙梗槩而俾刻于石<lb/>
　　　南山仁夀觀記<lb/>
開府張公際遇世祖皇帝待詔闕庭晨夕宻勿厯事五<lb/>
朝寵眷如一秩號崇進而彌不自髙錫類稠數而彌不<lb/>
自泰天子視之如腹心宰臣視之如賔友近依日月而<lb/>
退然類山林之隠逸接㣲賤不異顯貴在朝垂五十載<lb/>
上下之交人人心服其徳厚以冲虚不盈為裏以慈儉<lb/>
<pb n="KR4d0446_WYG_047-3a"/>
不先為表妙契𤣥元之教生質固然非學而後知利而<lb/>
後行者也至大辛酉年七十四翛然懸解嗣教子孫奉<lb/>
委蜕還故山今聖上敕有司禮葬泰定丙寅嗣教宗師<lb/>
特進上卿吴全節將㫖祠信州建康臨江三名山既竣<lb/>
事乃以十有二月甲申蔵公冠劔于貴谿縣南山之月<lb/>
嶠隂雨連旬是旦忽霽風和日暖明麗如春信饒二郡<lb/>
及所属諸縣軍民官奉勅䕶督唯謹官僚士庶僧道㑹<lb/>
葬不翅萬人生榮死哀可謂甚盛也已其地北距龍虎<lb/>
<pb n="KR4d0446_WYG_047-3b"/>
山十有五里兩山旁峙一水中通僅一徑可入行至其<lb/>
中劃然開豁平疇廣衍四山環拱如列屏幃月嶠西北<lb/>
創仁靖觀殿名混成堂名𤣥範開府公之祠以輔成二<lb/>
字扁其南軒曰悠然總為屋若干楹庫廩庖湢器物具<lb/>
備命其徒世守供香燈省塋兆有土田給其食山之東<lb/>
又營别館繚以外門榜曰南山道域落成于是年治葬<lb/>
之先董其役者李奕芳也凡特進之所以報事其師悉<lb/>
如孝子之于父開府公欲有所為而未及為者一一繼<lb/>
<pb n="KR4d0446_WYG_047-4a"/>
承靡或廢墮予嘗論人心之天唯親所親者能尊所尊<lb/>
特進昔也于父致其孝今也于師致其隆親親尊尊同<lb/>
一心也或乃以為道家者流游方外出人間人綱人紀<lb/>
有不屑屑為是説者豈知道者哉特進雖以𤣥元之道<lb/>
立教而其親親也本乎恩以盡其義其尊尊也本乎義<lb/>
以盡其恩盖與周公孔子之道符予所深嘉也是以因<lb/>
其徒之索觀記而特為之書<lb/>
　　　金華玉山觀記<lb/>
<pb n="KR4d0446_WYG_047-4b"/>
樂安鄉之櫟步澄先塋在焉塋面金華山之隂山之陽<lb/>
有道觀名玉山舊觀在東華山之下久廢宋建炎間闔<lb/>
山道士謝居義剏道院于金華山麓之金石原謝之徒<lb/>
冲隠大師杜行正工詩善奕清江謝尚書諤攝樂安尉<lb/>
時甚禮貌之廣拓道院遷于山麓之左或謂道院不屬<lb/>
官終不可久乃為請玉山廢額而杜之徒詹季立言于<lb/>
官以為東華山山下舊基形勢迫隘地僻人稀難以建<lb/>
觀遂以舊額施之于金華山麓之道院今觀是也詹之<lb/>
<pb n="KR4d0446_WYG_047-5a"/>
徒李拱辰自出力首營殿宇而好施者為造門廡自此<lb/>
道院陞為觀嘉泰甲子構經蔵嘉定己夘鄉士鄔克誠<lb/>
為之記後四十年景定庚申李之徒丁寅賔始刻記文<lb/>
于石觀舊無恒産丁三傳至謝若玉于國朝至元丙子<lb/>
以後買田數百畝以食徒衆竪樓一所以禮天神觀浸<lb/>
興盛至治辛酉游泳祥裝塑諸像益美觀瞻觀之道士<lb/>
保真明素冲靜法師鄒嗣昌分處崇仁梅仙峰受天師<lb/>
命提舉華盖山崇仙觀數過予請玉山觀記予未暇作<lb/>
<pb n="KR4d0446_WYG_047-5b"/>
泰定丁夘予省先塋至玉山與鄒之祖師陳文亨鄒之<lb/>
徒孫康仁壽接察其地觀其人而覘其觀之興盛未艾<lb/>
也金華山一峰崔嵬特起氣脈至觀而盡水繞其前山<lb/>
環其外汎觀諸處道流有悠悠廢務者有汲汲營私者<lb/>
有悻悻好事者有蕩蕩踰閑者是數者倘有其一不免<lb/>
于敗道而招愆而玉山一無有也予是以知其興盛之<lb/>
未艾也杜師之字曰正甫詹曰孳齋李曰筠窗丁曰蒼<lb/>
檜謝曰石屋游曰滄州陳曰山居鄒曰梅忩康曰虚碧<lb/>
<pb n="KR4d0446_WYG_047-6a"/>
嗣康者姜興渭再傳則鄒性善也而清溪南華二觀亦<lb/>
皆玉山道士分處故稱玉山為祖山云<lb/>
　　　瑞泉山清溪觀記<lb/>
撫州西南二百里外其山之髙者華蓋上有浮邱三仙<lb/>
祠華盖而西北曰芙蓉芙蓉之東一支為巴山西一支<lb/>
自上阜嶺而為杯山杯山之下溪水分而二不一里復<lb/>
合而一二溪之間有道觀以清溪名無碑記可考莫知<lb/>
其興創之由俗傳以為華盖三仙祠之分也且謂嘗有<lb/>
<pb n="KR4d0446_WYG_047-6b"/>
異人甘其水味號之曰瑞泉後人立觀因曰瑞泉山清<lb/>
溪觀小鐘一宋咸平辛丑嵗道士徐𤣥徳所鑄大鐘一<lb/>
宋宣和壬寅嵗道士蕭延宰及其徒鄧處謙陳處正所<lb/>
鑄傳系中絶宋南渡後臨江閃山道士詹季立來主玉<lb/>
山觀而其徒一人李拱辰者留居玉山一人鄒指南者<lb/>
往居清溪鄒之徒黄黄之徒陳陳後七傳至今觀復保<lb/>
真大師李泳沂李之徒康紹莊于延祐丙辰創一殿甚<lb/>
偉不百日而歸徳流民止宿于觀遺火焚燬左右前後<lb/>
<pb n="KR4d0446_WYG_047-7a"/>
新舊屋廬靡孑遺者越三年戊午李師自出己資建法<lb/>
堂次年己未康師再建寢堂等屋俱丙向道寮厨庫咸<lb/>
備泰定丙寅康之徒黄文靜勸率好事有力之家建金<lb/>
闕寥陽寶殿及三門俱庚向裝塑神像圬墁甓甃具完<lb/>
具美康師黄師奉李師之命來請記予向聞清溪罹人<lb/>
火之厄共為惋惻迨今不十年間營繕克底周悉非其<lb/>
心之公力之堅才之優何以能若是嗚呼巻懐世間有<lb/>
用之才寄跡方外無為之教而有未見者安能使人不<lb/>
<pb n="KR4d0446_WYG_047-7b"/>
慨然思其人哉幸而獲見其人又安得不深喜樂道而<lb/>
奬與其能乎是以為之記而不辭<lb/>
　　　樂安縣招仙觀記<lb/>
撫之支邑樂安最後創縣雖小北郭有僧寺曰鬱林南<lb/>
郭有道觀曰招仙其地幽雅可隠處招仙舊基在今縣<lb/>
境之東五里外及其創縣乃遷今所是名鉛田招仙觀<lb/>
紹興以來道士杜譚李曽詹陳董許相繼主祈禳事許<lb/>
當宋之季新其棟字于時市叟有歸生業于觀而託以<lb/>
<pb n="KR4d0446_WYG_047-8a"/>
終身者未幾國朝得南土遐僻之陬兵寇躪躒觀亦凋<lb/>
敝許雖受靈逺大師掌其教而未遑營造也太和誠一<lb/>
仁靜法師曽徳貴始竭已所儲合人所施構殿堂兩廡<lb/>
太虛冲妙髙逺法師黄有大協志同力不怠不嗇肇建<lb/>
蔵室善士各致助而軍官夏鎮撫夫婦崇信尤篤者畀<lb/>
田以豐其食捐資以益其居度人以永其傳而觀之興<lb/>
盛倍于昔矣曽法師妣澄祖姑也為内外兄弟偕徒孫<lb/>
謝師程過余請作觀記樂安縣内舊頟之觀有南真焉<lb/>
<pb n="KR4d0446_WYG_047-8b"/>
縣外新頟之觀有石泉焉招仙實為之總而其徒分處<lb/>
之三觀道衆十八九人一派之流演也觀占勝地而子<lb/>
子孫孫皆能觀之興盛而未艾也宜哉<lb/>
　　　崇仁縣仙遊昭清觀記<lb/>
仙而曰遊何也以仙之能飛行乎六合之間也遊者非<lb/>
行之謂隂質銷盡陽精渾成倐往忽來無所滯礙咫尺<lb/>
八極瞬息萬里漆園真人所云逍遥遊楚國騷人所云<lb/>
逺遊郭景純之稱為遊仙佛氏書之目為十行仙概以<lb/>
<pb n="KR4d0446_WYG_047-9a"/>
仙之飛行者為遊也夫仙遊之翺翔空虚也或值天際<lb/>
孤峰海中絶島而栖止故凡世間山之崇峻而特起人<lb/>
之隔逺而稀到者往往以儗仙遊栖止之地而建祠宫崇<lb/>
仁縣百里之内山之髙出羣山者四曰羅曰巴曰芙蓉<lb/>
曰華蓋皆于山巔祠仙靈而華蓋之祠人之信嚮䖍奉<lb/>
尤衆山形之近似者輒為行祠縣東五里有山雖不崇<lb/>
峻然南望華蓋諸山崒嵂竒聳上接寥廓眼界所極昭<lb/>
昭太清無纎塵㣲滓予每一至其處泠泠然超超然有<lb/>
<pb n="KR4d0446_WYG_047-9b"/>
御風乘雲意則此山雖在人境實同仙居名仙遊宜哉<lb/>
前代有昭清道觀占地五畝環觀之山畝二十有竒贍<lb/>
觀之田畝三十有五觀無碑刻可考不知創始之由傳<lb/>
聞觀基山田俱邑人吳氏所施開山道士汴梁周覺之<lb/>
也中間重修建炎丁未秋貢士吳沔為記而碑㫁缺不<lb/>
可讀國朝有此土以來居之人既死居之室亦壞至元<lb/>
中玉清觀道士姚時升起廢畀其徒居之買田二十五<lb/>
畝益其食大徳乙巳北里謝錄出力葺仙殿逮泰定乙<lb/>
<pb n="KR4d0446_WYG_047-10a"/>
丑居者非其人觀復敝東里陳祥協從姚時升之謀與<lb/>
祥符觀道士黄守正公舉道士余希聖掌觀事陳施財<lb/>
新三門黄施財新道寮余又自新庖厨等屋施粟施田<lb/>
施山者累累有别載碑隂于是觀再興盛希聖宜黄縣<lb/>
南華山招福觀道士也遍厯羅浮天台武當東嶽等處<lb/>
亦嘗一造京師澹淨持身通變諧俗兹山可藉以永久<lb/>
而仙遊之勝迹庶其如仙道之無墮毁時也陳祥陳毅<lb/>
及上方觀道士彭南起求予文記始末予因言仙遊之<lb/>
<pb n="KR4d0446_WYG_047-10b"/>
遊以俟夫有志仙道者印證焉<lb/>
　　　撫州𤣥都觀藏室記<lb/>
𤣥都觀者前道教都提㸃張師次房之所肇剏觀之蔵<lb/>
室則其徒孫黄仁𤣥之所新作也師本臨川梅仙觀道<lb/>
士至元間従天師北覲留侍闕庭數載宣授崇道䕶法<lb/>
𢎞妙法師江西道教都提㸃住持浮雲山聖夀萬年宫<lb/>
撫州梅仙𤣥都觀以歸凡得近日月沾雨露而復還山<lb/>
間林下者寵渥焜煌位望殊特人人夸之以為榮師乃<lb/>
<pb n="KR4d0446_WYG_047-11a"/>
不然曰皇澤誠優非吾徒所宜䝉非吾教所宜有也二<lb/>
教設官一如有司每日公署蒞政施刑師曰吾教清靜<lb/>
無為奚至是哉彼有司所治地大民衆非政不整非刑<lb/>
不齊今吾所治皆吾同類何事當訊何罪當懲而以勢<lb/>
分臨之而以囚撻待之乎其時主教天師簡易不擾所<lb/>
在宫觀晏然寧處師之言己若是既而習漸變道流不<lb/>
勝困苦夫然後知師之逺識先見仁心厚徳不可及也<lb/>
道官出入騶從甚都前訶後殿行人辟易視都刺史郡<lb/>
<pb n="KR4d0446_WYG_047-11b"/>
太守無辨唯師不改其素間不騎乘或以勿太自卑為<lb/>
諷師曰吾豈乏馬然故舊滿眼不下馬則人議其傲數<lb/>
下馬則己受其勞孰若緩步徐趨遇所識則肅揖而過<lb/>
于身甚便于心甚安也𤣥都觀初在郡城南隅後徙今<lb/>
所按唐時舊觀其中止有𤣥元一像逮宋中葉装塑天<lb/>
神増益名號矯誣䙝慢莫之或正𤣥都觀獨循唐舊制<lb/>
即此一事師之定是非審取舍髙出千萬人之上師既<lb/>
厭世其徒周秉和將營蔵殿于𤣥元正殿之左盖以𤣥<lb/>
<pb n="KR4d0446_WYG_047-12a"/>
元嘗為周蔵室史故也市材未畢而周亦逝仁已克承<lb/>
其志至治辛酉始構次年壬戍底成崇深宏偉聳動觀<lb/>
瞻中蔵聖賢經傳厯代史記與夫諸子百家之書靡不<lb/>
存貯仁已請記予謂佛寺有蔵蔵諸品經佛經蔓衍繁<lb/>
複而貴其多非蔵莫可蔵也老氏以約為記以不博為<lb/>
知而貴其少道徳二篇五千文爾雖南華之汪洋亦不<lb/>
過六萬餘言非若佛説之蔓衍繁複而何以蔵為故道<lb/>
觀之有蔵追倣𤣥元所守蔵書之室而非擬釋教之經<lb/>
<pb n="KR4d0446_WYG_047-12b"/>
蔵也雖然𤣥元務約不務博也及至荅孔子之問禮纎<lb/>
悉細㣲詳盡曲當則其上智之知兼該普偏豈寡陋以<lb/>
為約者哉張師道行純美黙契𤣥元慈儉讓下之寶其<lb/>
徒世世相傳不忝祖教亦匪紛紛道流所可例觀是以<lb/>
備述張師之善而為𤣥都蔵室之記云張師字紹隠號<lb/>
松谷道人一初者仁己之字也造吾門時與徒孫毛允<lb/>
執俱<lb/>
　　　仙原觀記<lb/>
<pb n="KR4d0446_WYG_047-13a"/>
仙原觀者乃宜黄縣仙原鄒氏之所創建也鄒儒俗世<lb/>
居縣市之西隅宋治平丁未進士諱極官至度支郎中<lb/>
提㸃江南西路刑獄殁葬縣南之小麓墓近有赤松僧<lb/>
寺掌其汎掃至今二百餘年得所託度支公生湖北轉<lb/>
運永年轉運又數世而生石城縣丞子宜縣丞兩與鄉<lb/>
貢晩以五舉推恩就禄伯子次傳叔子次陳咸淳癸酉<lb/>
聨貢于鄉甲戍次陳登進士科未授官而宋祚訖徙家<lb/>
刺桑貢士君次傳三子其一友直仕國朝任韶州路儒<lb/>
<pb n="KR4d0446_WYG_047-13b"/>
學教授從事廣東憲府其二衆武岡路儒學教授俱先<lb/>
貢士君而卒無子其季明善承父命嗣伯兄衆子其甥<lb/>
明善娶同縣樂氏相夫畢伯兄伯嫂若父若母之䘮無<lb/>
闕禮頗務生殖夫年四十得疾革顧謂妻曰以弟後兄<lb/>
于禮不安且吾亦未有子乃求族兄之子夀珍繼伯兄<lb/>
之後而已歸奉貢士君之祀鞠叔父次陳之孫蕒蔞為<lb/>
己子遂以疾終樂氏遵夫遺言一無所違夫卒之明年<lb/>
泰定丁夘二月葬待賢鄉之蕭家原營雙穴以俟同蔵<lb/>
<pb n="KR4d0446_WYG_047-14a"/>
請于道教所得仙原觀頟建道觀直墓宅之右前有殿<lb/>
後有堂像設鐘鼓如儀左廡右廡外門内庖悉具堂之<lb/>
後祠屋一間以祀其舅姑與夫施水田計畝七十有五<lb/>
并畀陸地山林以資守觀者之食用予孫女壻譚觀來<lb/>
乞文將俾貽諸永久鳴呼予與縣丞君貢士君父子兄<lb/>
弟交游見其一門之内敦睦慈良宜無人非鬼責而世<lb/>
珍無傳可為惻愴度支公之墓幸託于佛寺貢士君父<lb/>
子之祠仍託于道觀匪禮之經而中事之權其可也樂<lb/>
<pb n="KR4d0446_WYG_047-14b"/>
氏名徳順孝敬舅姑貞順于夫年未四十而[婺-矛+牙]存其夫家<lb/>
之祀于既絶思深慮逺不以盛隆衰替二其心從一而<lb/>
終有古今女節婦之風書之可厲薄俗云<lb/>
　　　上方觀記<lb/>
上方觀在崇仁縣之青雲鄉崇仁撫之壯縣也縣之西<lb/>
北聳然特起而髙大者曰羅山羅山之陽宋初時侍郎<lb/>
樂公父子兄弟接踵擢科故名其鄉曰青雲其後羅文<lb/>
恭分與丞相趙忠定公同時秉政安宋社稷山之靈異<lb/>
<pb n="KR4d0446_WYG_047-15a"/>
鍾為偉人其蜿蜒磅礴鬱積不盡者往往為仙佛之徒<lb/>
近年以來道觀之最盛者上方也俗傳晉代嘗有飛仙<lb/>
往來其地因以立觀三徙而宅旗峰之側今觀是已中<lb/>
間道流傳系泯絶道士陳逢吉派出東京夀聖觀苦行<lb/>
清文受知邑令范清敏公嘉定季年來主觀事觀之重<lb/>
興自此始數傳之後至吳惟一樸素直諒為衆所嚮田<lb/>
園嵗入増三之二駸駸日趍于盛繼而陳次摶陳復宗<lb/>
志宏才優同心協濟用克樹立世緒彌昌廣其所居益<lb/>
<pb n="KR4d0446_WYG_047-15b"/>
其所食不啻數倍于昔煒然以光巋然以隆聲實與巨<lb/>
室富户等縣大夫以下莫不敬禮焉復宗嘗奉其師次<lb/>
摶命來索觀記而予未暇作也㑹有集賢之命以予行<lb/>
之有期督之逾亟予謂家國之興替係乎其子孫臣下<lb/>
之能不能雖游乎方之外者與人家國一也上方之盛<lb/>
基于吳而成于二陳非其才之與志合而能若是乎視<lb/>
彼寄身清淨教中而營營自豐靳靳自私不以一毫公<lb/>
于其徒利于其後者其用心之廣狹為何如哉予既有<lb/>
<pb n="KR4d0446_WYG_047-16a"/>
嘉于昔吳與今陳而人之尊之也各以號稱吳曰竹隠<lb/>
次摶曰林居復宗曰昶山昶山長于文恭公之族其初<lb/>
以羅氏若其構架之廣凡若干楹壌土之益凡若干頃<lb/>
不能悉記也年月日記<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_047-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻四十七<lb/>
</p>
<p>
</p>
  </div>
</body>
</text>
</TEI>
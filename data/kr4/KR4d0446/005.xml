<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻五</head> <lb/>
    <p>
<pb n="KR4d0446_WYG_005-1a"/>
欽定四庫全書<lb/>
　吳文正集巻五<lb/>
　　　　　　　　　　　　　元　吳澄　撰<lb/>
　　説<lb/>
　　　慎獨齋説<lb/>
天下人人讀大學中庸二書於誠身之要皆曰慎其獨<lb/>
也讀者類能言之古舒李文質彬叔以儒飾吏亦克自<lb/>
持取慎獨二字名所居而淮西憲官温侯為書其篇發<lb/>
<pb n="KR4d0446_WYG_005-1b"/>
揮㫖意者不一而泰州教授王實所述顔楊馬趙四君<lb/>
子之行最為明切夫易以溺人汙人者色與貨也非理<lb/>
非義之事雖甚不良之人徃徃畏人之知而不敢肆苟<lb/>
人所不知之地一時不勝其利欲之私則於所不當為<lb/>
能保其不為之乎若顔叔子之逹旦秉燭若楊伯起之<lb/>
暮夜卻金若司馬君實趙閟道之所為無一不可與人<lb/>
言無一不可與天知真能慎獨者也然斯事也儒者猶<lb/>
或難之莊子曰為不善乎顯明之中人得而誅之為不<lb/>
<pb n="KR4d0446_WYG_005-2a"/>
善於幽閒之中鬼得而誅之君子言人不言鬼言是非<lb/>
不言禍福而莊子云爾者将以警夫中人以下也今彬<lb/>
叔不俟他人之警而警於屋壁之間其異於人也逺矣<lb/>
予嘉其可以為吾儒之式豈特可為吏師而已哉<lb/>
　　　主敬堂説<lb/>
易書詩禮之言敬者非一及夫子答子路之問則其辭<lb/>
重以専而子路莫之悟也再問三問意若有所不足聖<lb/>
人語以堯舜猶病雖能已其問而子路猶未悟也嗚呼<lb/>
<pb n="KR4d0446_WYG_005-2b"/>
子路聖門髙第弟子也果於從人勇於治已當時許其<lb/>
升堂後人尊之為百世之師親承修已以敬之誨於夫<lb/>
子而未能心受也况後聖人千數百載而掇拾其遺言<lb/>
者乎伊洛大儒嗣聖傳於已絶提敬之一字為作聖之<lb/>
梯階漢唐諸儒所不得而聞也新安大儒繼之直指此<lb/>
為一心之主宰萬事之本根其示學者切矣夫人之一<lb/>
身心為之主人之一心敬為之主主於敬則心常虚虚<lb/>
者物不入也主於敬則心常實實者我不出也敬也者<lb/>
<pb n="KR4d0446_WYG_005-3a"/>
當若何而用力耶必有事焉非但守此一言而可得也<lb/>
河中張克恭名其讀書之堂曰主敬而問其説於予北<lb/>
方學者篤厚沉毅類無南方輕揚浮淺之習固晞賢晞<lb/>
聖之器也標揭作聖之要言置諸屋壁間晨夕目睹其<lb/>
志可尚已嗚呼近世以來學者為虛言所誤幾成膏肓之<lb/>
疾予而曰程謝尹朱之言敬盖如此是又以虛言而益<lb/>
學者之疾也夫何敢雖然主敬之事人皆可勉能無庸<lb/>
以子路之不速悟而憚其難也其亦因名堂之虚言而<lb/>
<pb n="KR4d0446_WYG_005-3b"/>
務修已之實功也哉<lb/>
　　　淵黙齋説<lb/>
君子之道語黙隨時豈偏於黙哉雖然語者黙之賔也<lb/>
黙者語之主也黙之時固黙語之時亦黙也夫子欲無<lb/>
言子貢之徒不知悟是意也莊氏乃能知之故曰淵黙<lb/>
黙者無言之謂而喻之以淵黙之意也淵者何静而深<lb/>
也惟静語黙惟深故黙彼躁於外淺於中則其發言也<lb/>
不擇惡乎黙西川李岩平章公之子資態而學専不躁<lb/>
<pb n="KR4d0446_WYG_005-4a"/>
不淺欲由寡言以至於無言以淵黙名其燕坐之室之<lb/>
二字雖出莊氏書而實有契於聖人警子貢之意朱子<lb/>
感興詩之末篇演繹其㫖甚惓惓也而或以莊氏為異<lb/>
乎吾聖人者過也夫莊氏之書於人倫日用頗有戻於<lb/>
吾教者吾違之於心原道奥苟有契於吾學者吾從之<lb/>
可也非從莊氏也從吾聖人也夫無言之時其黙也如<lb/>
淵有目者莫能測有言之時其聲也如雷有耳者莫不<lb/>
聞此君子之道語黙隨時者也公之子與予之友黄祖<lb/>
<pb n="KR4d0446_WYG_005-4b"/>
徳游槩有聞乎君子之道予是以志之云爾<lb/>
　　　敬堂説<lb/>
淮西楊應叔以敬而名其讀書之堂噫大哉名堂之義<lb/>
乎古聖人垂世之言肇自唐虞而典謨之書言敬者不<lb/>
一商人周人之詩周公孔子之易繼繼言之論語大學<lb/>
中庸孟子下逮傳記諸家之言又累累及之然惟商頌<lb/>
周雅聖敬日躋於緝熙敬止兩辭為以此賛詠湯文之<lb/>
徳其餘言敬各隨所指鮮或該體用之全而言也夫子<lb/>
<pb n="KR4d0446_WYG_005-5a"/>
答子路君子之問曰脩已以敬所該則廣矣而子路曽<lb/>
莫之悟反疑聖人之言淺近而不知其甚深甚逺也千<lb/>
數百年之後程子始闡明之以極於天地位萬物育而<lb/>
讀者亦或為之茫然夫敬者人心之宰聖學之基也釋<lb/>
其字義曰欽曰寅曰祗由中而外曰恭曰莊曰肅獨程<lb/>
子擺脱訓詁而謂之主一無適其開小學者之意至切<lb/>
也應叔以予之嘗有志於程學也請予説以文其堂之<lb/>
名予不敢臆說也晞程子之學當自朱子之言入以演<lb/>
<pb n="KR4d0446_WYG_005-5b"/>
釋敬齋之箴以禆益敬堂之義箴之首章潛心以居者<lb/>
静而居處之敬也其次章擇地而蹈者動而歩趨之敬<lb/>
也三章之如賔如祭者形見于表之氣象也四章之如<lb/>
瓶如城者保持干裏之念慮也故總之曰動静無違表<lb/>
裏交正五章之不東西南北則心之無適而逹於事也<lb/>
六章之弗貳二參三則事之主一而本於心也其發程<lb/>
子四言之精藴未有若是其悉者而衣冠瞻視足容手<lb/>
容之間出門承事守口防意之際皆一身用功之實地<lb/>
<pb n="KR4d0446_WYG_005-6a"/>
應叔謹飭士也於父為才子於弟為令兄於鄉為良朋<lb/>
友於官為賢師儒進於是也盖不難亦在乎為之而已<lb/>
目堂之扁熟究而信蹈焉則敬不于其堂而于其人不<lb/>
然堂之名虚名也予之説虚文也敬於何有<lb/>
　　　立齋説<lb/>
有學者言陜士翟羾友諒質美而劬書京兆蕭維斗名<lb/>
其齋居之室曰立敢問立之義何如予曰大哉蕭君之<lb/>
所以期於人者乎昔夫子之徒三千其間粹徳英才不<lb/>
<pb n="KR4d0446_WYG_005-6b"/>
少矣而夫子未嘗以立許之非薄於待人也誠以立之<lb/>
未易能而不敢輕許也自漢以至于今千有餘年務學<lb/>
之士奚啻百千萬億而能立者㡬何人哉士之有立盖<lb/>
不一端以春秋叔孫豹所云則有三焉有徳之立有功<lb/>
之立有言之立三者之立古之上聖大賢其至矣吾姑論<lb/>
其次夷齊之譲曽閔之孝立徳者也周霍之安漢狄張<lb/>
之復唐立功者也漢之賈董隋之王通唐之韓愈立言<lb/>
者也夫子之言孝以立身為孝之終立身者行道於當<lb/>
<pb n="KR4d0446_WYG_005-7a"/>
時揚名於後世亘古今而不朽夫是之謂立翟君如欲<lb/>
副蕭君之所期其思所以立之之方乎或曰立於禮可<lb/>
與立三十而立非所謂立乎曰此言既有所知而固守<lb/>
不移之謂非立身之立也然果能有知而又能固守則<lb/>
其能有立於世也可冀矣一立字之義雖不同而實相<lb/>
因也志於有立者其尚有味於吾言哉學者欲筆吾言<lb/>
以寄友諒予曰諾<lb/>
　　　敬義齋説<lb/>
<pb n="KR4d0446_WYG_005-7b"/>
敬勝怠義勝欲其言肇於古冊書而周太師尚父以授<lb/>
武王後五百餘年夫子賛易有敬以直内義以方外之<lb/>
説敬義二字遂為萬世聖學之根基然自孟子沒而其<lb/>
言絶漢唐千餘年間知之者誰與宋程子出而後直内<lb/>
方外之學復明於世同時見而知之者異時聞而知之<lb/>
者豈無其人求如程子之直有得乎是者亦無㡬也予<lb/>
之愚騃自少妄有志於程子之學心必主於一事必合於<lb/>
宜學之踰五十年而卒未有得也盖其資質之庸下功<lb/>
<pb n="KR4d0446_WYG_005-8a"/>
力之淺劣故爾今聞大名王君伯玉以敬義匾其齋室<lb/>
卓哉立志之髙乎聖也者人皆可學也患志之不立與<lb/>
夫所以充其志者或未至焉爾矣王君有是志又有以<lb/>
充其志學之可以晞聖也孰禦它日解后以其所志者<lb/>
諗於予予亦以其未有得者質於君互相激勵其不兩<lb/>
有所益哉若夫掇拾先儒之所已言而曰若是斯為敬<lb/>
若是斯為義則凡世之為學為文者人人能予則恥躬<lb/>
之不逮而不敢出諸口也<lb/>
<pb n="KR4d0446_WYG_005-8b"/>
　　　逍遥游説<lb/>
周流六合臨睨三光此屈子之逺遊也乘天地之正御<lb/>
六氣之變以遊無窮此莊子之逍遥游也世其果有斯<lb/>
人乎盖未之知爾於乎蜩鳩斥鷃又惡能知九萬里之<lb/>
上有大鵬者哉<lb/>
　　　無塵説<lb/>
上方道士陳子靖通三教書醫之一技進乎工巧以無<lb/>
塵倅其名問余曰若何而可以無塵也余曰子之道所<lb/>
<pb n="KR4d0446_WYG_005-9a"/>
貴也余儒流惡足以知之抑佛者有言根立而塵集有<lb/>
根斯有塵也六根其能無乎根不能無則塵豈能無哉故<lb/>
佛者必務寂滅以無其根而老者亦務清静以無其塵<lb/>
二氏之學余不能知也又安能為子言之也耶無己則<lb/>
姑為子言儒者之學余嘗聞邵子年十嵗學於里遂盡<lb/>
里人之情而已之滓十去其一二年二十學於鄉遂盡鄉人<lb/>
之情而已之滓十去其三四年三十學於國遂盡國人<lb/>
之情而已之滓十去其五六及至年四十能盡古今之<lb/>
<pb n="KR4d0446_WYG_005-9b"/>
情而已之滓十去其七八年五十能盡天地之情而已<lb/>
之滓無可得而去此非所謂無塵者乎然以其天挺人<lb/>
豪英邁盖世之資冬不爐夏不扇夜不就席之功猶必<lb/>
學至於五十而後無滓也明得盡則查滓渾化程子亦<lb/>
云查滓渾化者無塵之謂也而唯明之盡者能之爾余<lb/>
固願學焉而莫之能至也然則吾儒之無塵盖不易能<lb/>
也不知以清静寂滅而無塵者其難易為何如無塵乎<lb/>
無塵乎尚其名不既其實可哉<lb/>
<pb n="KR4d0446_WYG_005-10a"/>
　　　永愚説<lb/>
愚者智之反也智為五常之一人孰不欲智哉不恃其<lb/>
智而自守以愚不耀其智而自晦於愚唯古昔之聖神<lb/>
後來之老莊能然亦有其識深潛其才隠約而其智難<lb/>
以淺窺者顔淵寗俞是也夫敏於悟道之謂智而顔子<lb/>
之聽受師訓若無所悟疑於不能敏巧於避禍之謂智<lb/>
而寗子之衝冐艱危畧無所避疑於不能巧人或謂之<lb/>
愚焉然顔子於不違之際如愚如也者愚之似爾究其<lb/>
<pb n="KR4d0446_WYG_005-10b"/>
實不愚也寗子於無道之時則愚則也者愚之暫爾要<lb/>
其終不愚也顔之敏悟不惟精於知而且果於行寗之<lb/>
巧避不惟免於身而且利於君智孰大乎是故顔寗之<lb/>
愚非真愚二子亦未嘗自以為愚也凡自以為愚者徃<lb/>
徃出於憤激非由衷也栁子厚少已嶄然露頭角自恃<lb/>
其智何如也未幾一斥不用不勝其憤激而假託<lb/>
於愚溪池亭島悉以愚名此豈由衷之言乎友人謂以<lb/>
立之客徐元夀號永愚而求言於予夫愚之名一而所<lb/>
<pb n="KR4d0446_WYG_005-11a"/>
指各不同愚智之分或指質之豁蔽巧拙言或指學之<lb/>
明昧敏鈍言或指身與時之窮逹遇否言予未知元夀<lb/>
所謂愚者何所指其憂自耀之或過而以愚自矯與抑<lb/>
慮自守之或渝而以永自誓與予莫之能知也又豈容<lb/>
於臆説哉它日倘一見見面而知心然後因所指之實<lb/>
而頌焉而規焉盖未晚也<lb/>
　　　思誠説<lb/>
子思子之中庸曰誠者天之道也誠之者人之道也孟<lb/>
<pb n="KR4d0446_WYG_005-11b"/>
子述其語不曰誠之而曰思誠何也思也者所以誠之<lb/>
也通書云誠者聖人之本而又云思者聖功之本前後<lb/>
聖賢之立言若合符節天何思哉而四時行焉而百物生<lb/>
焉自須臾頃刻之近至于千萬億年之久而如一夫是<lb/>
之謂誠天之道若此而聖人亦天也其徳之純同天之<lb/>
不息生而知之不待思而得是以安而行之不待勉而中<lb/>
也下聖人一等思而後能得則勉而後能中矣斯其為<lb/>
思誠者歟昔丞相張魏公名廬陵文節楊先生之齋室<lb/>
<pb n="KR4d0446_WYG_005-12a"/>
誠誠宋孝宗御書誠齋二字以賜山南僉憲史侯文名先<lb/>
生𤣥蒋若義之齋室曰思誠而孝廟神明之胄趙子昻<lb/>
承㫖又書思誠二字以遺祖孫輝煥於百有餘年之間<lb/>
韙哉趙謂史憲欲使孫之思其祖盖借孟子思誠之言<lb/>
而寓慈孫念祖之意云爾夫誠之為誠一也然有中庸<lb/>
孟子所言之誠有文節先生所能之誠清修苦節清誠<lb/>
清也苦誠苦也文節之實足以副魏公之名則然誠者<lb/>
實而已今先生之孫一行在身必實而非偽一言出口<lb/>
<pb n="KR4d0446_WYG_005-12b"/>
必實而非虚口無虚言身無偽行其不為之誠乎其不<lb/>
謂之思其祖者乎若夫天道之誠唯天下之至聖能盡<lb/>
其道古之大賢雖能知之雖能言之而能行之或猶未至<lb/>
澄也固嘗從事於斯老矣而未之能知也未之能言也<lb/>
将以己所不能知不能言而勉若羲豈誠也哉則亦<lb/>
曰思爾祖之為近而可能也<lb/>
　　　静淵説<lb/>
其静也淵水之止也其動也川水之流也惟其止而常<lb/>
<pb n="KR4d0446_WYG_005-13a"/>
定是以流而不返古之大聖人盖若是常定謂何事物<lb/>
不撓心也不息謂何湏㬰不離道也吾夫子之後無其<lb/>
人矣同時魯國一顔子曠千數百年之久江南一周子<lb/>
河南一程子其㡬乎予自㓜弱志在晞三子資不而學<lb/>
不力年八十餘而未之得也彊壯時嘗取友於天下合朔<lb/>
南所見奚啻百千萬億人而莫之知也倐有人焉以静<lb/>
而自命豈将可嘉可尚而已抑亦可驚可駭也何也二<lb/>
字之實未易能則二字之名未易當也而予之舊友以<lb/>
<pb n="KR4d0446_WYG_005-13b"/>
書問其説夫粗有所知者黙無所言妄有所言者瞢無<lb/>
所知也予敢輕言哉非不敢言不能言也静淵之云将<lb/>
徒竊其名乎将欲既其實乎如欲既其實試過予相與<lb/>
黙坐一月庶或相觀而㣲有悟也静淵者誰胡氏光祖<lb/>
問予者誰黎氏希賢俱章貢人也黎予所識胡予所未<lb/>
識<lb/>
　　　青溪道士㸃易軒説<lb/>
有一道士空同其躬鴻濛其衷其動顒顒其止雍雍濯<lb/>
<pb n="KR4d0446_WYG_005-14a"/>
纓乎青溪之上混跡於黄垓之中手持一編過予而言<lb/>
曰吾後[田*耎]結廬數椽即大隠㕓成小洞天鑪熏裊煙韋<lb/>
編置前蘭露净滴汞朱細研執筆臨文號㸃易軒敢問<lb/>
何知予未及答不覺輾然易道至矣匪書可傳求之句<lb/>
讀如錐測淵曷探其賾曷鈎其𤣥盍且援筆襲韜巻袠<lb/>
沈消百慮静虚一室神如歸来閉塞勿出進修存存退<lb/>
藏宻宻昭昭南端靡白可觀㝠㝠北牖靡黒可守我乾我坤<lb/>
自尊自卑我坎我離自倡自隨易道於斯奚以㸃為舍<lb/>
<pb n="KR4d0446_WYG_005-14b"/>
蚌取珠得免忘蹄本無二經本無十翼安有九師安有<lb/>
八索易之門庭甚寛甚宏易之宦奥甚深甚窈易之樓<lb/>
閣八牕寥廓易之路途萬里舟車天圓吾廬地方吾褥<lb/>
焉用夫軒而構此屋爰覿溪隅孰是漁夫溪上一葉恍<lb/>
若海桴其載有月其釣無漁可論易者斯人也與倘能<lb/>
樵乎試徃與俱道士喚鶴速騎以趨四顧悵恍莫知所<lb/>
如道士為誰北嶽恒山人僑居江之南餘三十春家世<lb/>
儒士因柱下叟命氏予不知其名從道其字<lb/>
<pb n="KR4d0446_WYG_005-15a"/>
　　　思無邪齋説<lb/>
程子曰思無邪者誠也此邪字指私欲惡念而言有理<lb/>
無欲有善無惡是為無邪無邪斯不妄不妄之謂誠以<lb/>
大學之目則誠意之事也易文言傳曰閑邪存其誠此<lb/>
邪字非私欲惡念之謂誠者聖人無妄真實之心也物<lb/>
接乎外閑之而不于乎内内心不二不襍而誠自存以<lb/>
大學之目則正心之事也凡人昧然於理欲善惡之分<lb/>
者從欲作惡如病狂之人蹈水入火安然不以為非蚩<lb/>
<pb n="KR4d0446_WYG_005-15b"/>
蚩蠢蠢𡨕頑不靈殆與禽獸無異其次頗知此之為理<lb/>
為善彼之為欲為惡而志不勝氣閒居獨處之際邪思<lb/>
興焉一有邪思即遏制之乃不自欺之誠也夫既無邪<lb/>
思則所思皆理皆善矣然一念才起而一念復萌一念<lb/>
未息而諸念相續是二也是襍也匪欲匪惡亦謂之邪<lb/>
此易傳所謂閑邪之邪非論語無邪之邪也論語之引<lb/>
詩㫁章取義云爾詩之本意豈若是乎哉豫章熊原翁<lb/>
以思無邪名齋室或以不二不襍勉之言固甚美予疑<lb/>
<pb n="KR4d0446_WYG_005-16a"/>
熊君之未遽及是也盖必先能屏絶私欲惡念之邪而<lb/>
後可與治療二而且雜之邪誠意而正心其等不可躐<lb/>
無私欲無惡念世孰有司馬公而不二不雜則猶未終<lb/>
身每以思慮紛亂為患故程子惜其篤學力行而不知<lb/>
道異端氏之不二不雜自初而持戒持律絶去私欲惡<lb/>
念故也不然諸業未净烏乎而可以不二不襍乎<lb/>
　<lb/>
　<lb/>
<pb n="KR4d0446_WYG_005-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳文正集巻五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻四十五</head> <lb/>
    <p>
<pb n="KR4d0446_WYG_045-1a"/>
欽定四庫全書<lb/>
　吳文正集巻四十五<lb/>
　　　　　　　　　　　　　元　吳澄　撰<lb/>
　　記<lb/>
　　　慶原别墅記<lb/>
新淦龔翊舜咨貽書云去家三十里許介新淦樂安之<lb/>
間有名山隆中形勢迴復山麓有湫四時不涸心樂其<lb/>
地營别墅焉將逸吾老于斯他日幸得全其天年而歸<lb/>
<pb n="KR4d0446_WYG_045-1b"/>
于斯也榜其屋曰慶原敢蘄一言以療吾癖予素聞舜<lb/>
咨喜佳山水今慶原之扁寧不謂人傑因于地靈而期演<lb/>
子孫無窮之慶乎閲書竟與龔之客鄒志宏可道言曰<lb/>
前儒或詆葬書本骸得氣遺體受䕃之説盖未之思也<lb/>
程子知道者以為地之美則其神靈安而子孫盛若培<lb/>
擁其根而枝葉茂此言與葬書之説何異夫以慶之原<lb/>
于地為非者非也以慶之原于地為然者亦非也得地<lb/>
于今延慶于後是慶不自天而可以人力致也然則慶<lb/>
<pb n="KR4d0446_WYG_045-2a"/>
果有原乎抑無原乎吾夫子言之矣積善之家必有餘<lb/>
慶善者慶之原也何也地之吉可遇不可求也其遇不<lb/>
遇由善之積不積爾嘗見富貴之家禮葬師擇吉兆自<lb/>
謂子孫可保數百年富貴然不旋踵而遂陵替祖父之<lb/>
用意福其子孫者乃所以禍其子孫也此無他善之不<lb/>
積天其肯以吉地福之乎凡興盛之家其始曷嘗有意<lb/>
于求地哉而天自畀之非人之私意所能求而得者也<lb/>
鄒可道曰舜咨弱冠失父卓然自樹能亢其宗萬變紛<lb/>
<pb n="KR4d0446_WYG_045-2b"/>
紜而生業愈拓苟有一善輒稱父訓家之寶器必識父<lb/>
之名號于底母宋氏早喪結廬墓側展省如孺子慕劉<lb/>
令君將孫文其碑辭極悲愴初叔父與其父同甘苦立<lb/>
門户父既終尊奉叔父如父叔父亡又恭順其兄兄亡<lb/>
又扶植其孤慨世降俗薄族人不收疏逺之属就髙祖<lb/>
葬處構追逺亭嵗時率族羅拜譜一族之昭穆劉提學<lb/>
岳申為叙其意派出樂安龔坊程承㫖鉅夫書淦龔坊<lb/>
三字表其閭不忘所本也長子衛大幼子衢任石城縣<lb/>
<pb n="KR4d0446_WYG_045-3a"/>
教官生三孫命第三孫為長子後其于倫紀之篤有如<lb/>
此者招致名師接待四方賔友來者既衆居不足以容<lb/>
則改闢増創園池亭館諸賢皆有詩文花木游觀之美<lb/>
非専以奉己也暇日領客焚香啜茗觀畫共賞清勝花<lb/>
晨月夕觴詠相驩其于交契之厚有如此者嘗授天全<lb/>
招討使經厯不赴一造京師謁中朝諸公不干進而去<lb/>
識者髙之比其南還多有贈言其器識之不怵于外慕有<lb/>
如此者讀書通古今為詩句律穏妥集名桃原漁唱竿牘<lb/>
<pb n="KR4d0446_WYG_045-3b"/>
往來辭翰俱優而猶以記未博語未文自慊其志趣之<lb/>
不厭于内脩有如此者予謂可道所揚舜咨之善予所<lb/>
欲聞也令復舉善之一言指為慶之原者盖善也者仁<lb/>
義禮智之根于心也舜咨嘗以心一倅其字心之一則<lb/>
其固有之善具存而處已應物一一純乎天理之公略<lb/>
無纎毫利己之私若其倫紀之篤交契之厚器識志趣<lb/>
之不羣固皆善中之一端也夫如是則心合乎天而天<lb/>
之福龔氏者如水之汨汨滔滔而來也斯其為慶之原<lb/>
<pb n="KR4d0446_WYG_045-4a"/>
也歟地之吉不待求而自遇其慶也非原于地之吉<lb/>
原于心之善也可道曰大哉言矣其可愜舜咨之所蘄<lb/>
也夫請書以遺于是繫之以詩詩曰猗歟舜咨挺拔之<lb/>
資有光其先超越等夷廣交好賢劬書工詩表表已偉<lb/>
謙謙益卑靡靡俗學夸博尚辭予諗舜咨學不在兹本<lb/>
心至善天命之性孳孳為善古有大聖雞鳴而起未與<lb/>
物應為善伊何曰惟主敬曷其謂敬心一不二吾聞舜<lb/>
咨以此自勵一者無適一者無欲惟心之一萬善具足<lb/>
<pb n="KR4d0446_WYG_045-4b"/>
涵養擴充達泉決川淨盡已私上合于天惟心之一惟<lb/>
心之善其原深逺其流迤衍其流迤衍施及孫子孰為<lb/>
慶原心一是已<lb/>
　　十章章四句<lb/>
　　　相泉記<lb/>
吾鄉吏部侍郎李公家在巴山之隂山下有源泉自南而<lb/>
北可十里許達于宅西乃自西而東遶宅之南合于大<lb/>
溪而復北流侍郎之從子陽春令濤工于詩扁吟屋曰<lb/>
<pb n="KR4d0446_WYG_045-5a"/>
䝉泉以其泉自山下出也陽春之孫允思追念祖先扁<lb/>
所居曰相泉盖鄉人敬漢尚書欒叔元山巔祠之為仙<lb/>
山麓祠之為神叔元諱巴嘗為沛國相避神之諱故謂<lb/>
巴山曰相山而巴山下之泉謂之相泉焉昔陽春以卦<lb/>
名名泉者疑取果行育徳之象今其孫以山名名泉者<lb/>
不忘繼志述事之孝也夫不舍晝夜盈科而後進孟子<lb/>
稱泉之徳行如此固陽春之所願果育者也允思持已<lb/>
温謙應務通洽所繼所述無忝于祖吾将見其如泉源<lb/>
<pb n="KR4d0446_WYG_045-5b"/>
之有常吾將見其如泉流之有漸斯泉也䝉卦所象也<lb/>
亞聖所稱也孫之所名即祖之所名也其源混混其流<lb/>
涓涓世世不竭是為李氏之相泉乎允思字汝徳云<lb/>
　　　墨莊後記<lb/>
莊之為字草下諧壯聲盖草之盛也假借而他用容貌<lb/>
之致飾曰莊路途之交㑹曰莊與夫田業之所在曰莊<lb/>
皆有盛之意焉農之業在田士之業在書士之書猶農<lb/>
之田田謂之荘則書謂之墨莊可也然農之治莊其用<lb/>
<pb n="KR4d0446_WYG_045-6a"/>
一以養其生而已士之治莊其用亦一自世降俗陋而<lb/>
其用力或不同用之以明義理而為聖賢者上也用之<lb/>
以資博洽而為詞章者次也用之以媒利禄而取富貴<lb/>
者下也莊一也而用有三志之髙卑各異爾古先聖王<lb/>
之率其民以義種仁穫者無不由夫四術之教書之用<lb/>
甚大也後人謂經訓乃文章之菑畬抑末矣况以青紫<lb/>
之拾推本于明經車馬之䝉歸功于稽古何為小用其<lb/>
書如此哉宋初三司磨勘劉公夫婦目其家所蔵書為<lb/>
<pb n="KR4d0446_WYG_045-6b"/>
墨荘而朂其子以學殖逮一傳再傳果以篤志勤學成<lb/>
名登進士科累累特餘事磨勘之孫集賢學士公是先<lb/>
生敞中書舍人公非先生攽學貫古今名塞宇宙而芳<lb/>
百世遂稱江西儒宗所以用其墨莊者固已占上等之<lb/>
次次等之上而二先生之族曽孫清之與新安朱子契<lb/>
猶恐人疑其治莊之志出于下等也乃請朱子發揮其<lb/>
先代之所望于子孫者盖在上而不在下卓哉斯志乎<lb/>
中書之冑一派居撫之金谿其八世孫自得自𢎞持朱<lb/>
<pb n="KR4d0446_WYG_045-7a"/>
子墨莊記來示蘄予増益其語予遲遲數月而不敢僭<lb/>
其請不置于是書此于朱記之左夫士之立志在我人<lb/>
莫能奪也疇昔墨莊之子孫每從知道之大儒游繼今<lb/>
讀書㫁㫁乎不志于下遡公是公非二先生之學以上<lb/>
達于周公孔子吾于劉氏之莊何幸及觀其道畎之春<lb/>
畊仁榖之秋熟也邪<lb/>
　　　西園記<lb/>
園池之勝非有補于治道也而君子之觀治或以驗焉<lb/>
<pb n="KR4d0446_WYG_045-7b"/>
豈不然哉臨川山水清逺不以險固為恃田疇之力完<lb/>
厚嵗之出者敏博其風俗尚文雅昔多大儒先生以為<lb/>
之儀則而又涵煦國家徳澤之盛者數十年居是郡者<lb/>
宜必有名勝之士治亭榭樹花竹以極視聽之娛者焉<lb/>
然而予數過之未聞有園池之可名者也將昔人之風<lb/>
流漸泯莫或繼之将孤迥自處者以山川之竒為己足<lb/>
厭薄于役心事耳目耶將敏為生徇勢利而不暇為此<lb/>
也以江左之名郡而又當國家太平極盛之世幾復有<lb/>
<pb n="KR4d0446_WYG_045-8a"/>
寡陋之嘆者何也延祐戊午余復過焉客始以棠溪饒<lb/>
睿翁西園為言者于是知其締構之壯麗樹藝之瑰異<lb/>
賔客之盛游覽之樂而又得園之主人能以文學世其<lb/>
家嗟夫余固疑其有是而予未之聞耳夫力足以為西<lb/>
園者非止一棠溪也而饒氏獨以西園名者存乎其人<lb/>
也棠溪之為棠溪非一日矣而西園之勝獨見名于今<lb/>
日則遭時升平故也不然其孰能有此而樂之也哉予<lb/>
將求訪于西園之下上以歌詠聖朝安富之盛而下為<lb/>
<pb n="KR4d0446_WYG_045-8b"/>
棠溪極其盛以賦焉則俟予重過可也<lb/>
　　　小隠源後記<lb/>
撫州金谿縣東二十里朱氏族望于其鄉昔有倜倘不<lb/>
羈之士前乎崇寧大觀之時挾弓劒䇿駿馬走大梁之<lb/>
墟意將頡頏取世資竟不偶則歸治園池亭館植竒花<lb/>
異木名之曰小隠源日與賔客飲食宴樂而以仙翁自<lb/>
號身既死子孫不能保其族人所有垂二百年其族之<lb/>
賢子孫得之新園池亭館如舊仍其名不改也有客過<lb/>
<pb n="KR4d0446_WYG_045-9a"/>
之言曰夫所謂隠者道不行身不用潛伏而不見也非<lb/>
求顯不顯之謂所謂仙者鍊氣銷質不寒不飢離羣絶<lb/>
俗髙騫逺騰逍遥乎山巖海島之中縹緲乎烟霞雲霧<lb/>
之表人不得以見其彷彿聞其依稀其視人間一切所<lb/>
有同于查滓糞壤汙穢臭腐之物棄之若遺而惡得有<lb/>
如朱翁所有者哉今子復能有翁之所有而不改其名<lb/>
也何居主者曰小隠吾家舊物也物如舊名亦如舊奚<lb/>
以改為且昔吾仙翁樂于此吾將于此延師儒講義理<lb/>
<pb n="KR4d0446_WYG_045-9b"/>
聚宗族鄉黨子弟來學飬而教之其樂又有大于昔<lb/>
吾于仙翁之小隠名雖因實則革矣客曰偉哉子之是<lb/>
舉也因先代名徳之厚也不私耳目之樂于已而公理<lb/>
義之樂于人識之殊也雖然子之志安在或謂五代竇<lb/>
禹鈞嘗為是舉多所造就一家五子俱顯于宋初此為<lb/>
可慕若子之志如是則陋矣五代之季干戈紛紜絃誦<lb/>
息絶竇氏于斯時篤義方之教而及乎人亦為可尚當<lb/>
時所教者何人所學者何事一家所成不過如儀儼輩<lb/>
<pb n="KR4d0446_WYG_045-10a"/>
奚足多慕邪今文軌大同自京師至郡邑詩書理義之<lb/>
教洋洋盈耳子興私塾以助明時大有禆益而後可何<lb/>
也所教所學必有異乎今之所教所學者也主者曰可<lb/>
得聞與客曰乾淳紹慶間大儒學徒徧東南今其書行<lb/>
天下人人誦説然其所教所學往往非世儒之所與知<lb/>
與能子之是舉將以助于時也將以光于宗也充此志<lb/>
也所造所就果有如洙泗之門顏曽閔冉其人乎上也<lb/>
果有如伊洛之門謝尹游楊其人乎次也不然昔之源<lb/>
<pb n="KR4d0446_WYG_045-10b"/>
既徒為是詭激假託之名今之塾又秪為是鹵莽滅裂<lb/>
之實後視今猶今視昔也其何能有以光于宗而亦何<lb/>
能有以助于時也哉以斯源也為斯塾也教者何以教<lb/>
學者何以學非可以鹵莽非可以滅裂此朱氏也彼朱<lb/>
氏也安得起雲谷遯翁于九原而問諸主者曰客之言<lb/>
是也小隠翁曰子平今主者元善元善之弟受益來游<lb/>
為予道其顛末遂記之<lb/>
　　　景雲樓記<lb/>
<pb n="KR4d0446_WYG_045-11a"/>
初毛侯總戎柄長萬夫居松滋二十餘年其弟自廣平<lb/>
奉二親就養官所侯之悦其親者無不備至有游處之<lb/>
地有寢息之室又建一樓以極登臨眺望之樂二親既<lb/>
以夀終禮葬畢侯驅馳王事于外弟留佐戎幕守墳墓<lb/>
越數年樓敝敞而大之以書問名于伯氏侯泫然曰<lb/>
吾尚忍名斯樓也邪斯樓也吾親疇昔之所登臨眺望<lb/>
者也吾嘗觀唐史狄梁公登大行顧瞻白雲孤飛而曰<lb/>
吾親舍其下悵望久之而去古人懷親追逺之心無一<lb/>
<pb n="KR4d0446_WYG_045-11b"/>
時而或替今吾親已歿而樓復新吾尚忍名斯樓也耶<lb/>
無已則取梁公顧瞻白雲之意而名之曰景雲志不忘<lb/>
吾親也時侯年踰六十而有孝子終身之慕侯于是過<lb/>
人逺矣臨川吳澄曰漢諸葛孔明自比管樂人莫之許<lb/>
惟知孔明者信其然孔明卒無忝于二子而又有光焉<lb/>
侯之竊效梁公亦猶是梁公唐社稷臣其忠之盛皆孝<lb/>
之推也侯厯官臨事悉心竭力固已得移孝為忠之槩<lb/>
俾當大任决大疑其不為梁公矣乎然則侯之自期豈<lb/>
<pb n="KR4d0446_WYG_045-12a"/>
止名一樓而已哉侯名淵字巨源弟名洧字巨濟樓之<lb/>
未名景雲也曰先月樓<lb/>
　　　山間明月樓記<lb/>
龔舜咨居于新淦之逺郊志氣卓越嘗游京師將有命<lb/>
自天而登仕版矣一旦幡然而去别予于禁林曰吾欲<lb/>
歸玩栖碧山中之月予甚髙之贈之以詩末句有云浩<lb/>
歌歸去渾無事栖碧山前月上東舜咨既歸而余亦歸<lb/>
過客來言舜咨有樓扁曰山間明月予味其樓之名益<lb/>
<pb n="KR4d0446_WYG_045-12b"/>
髙之夫萬古常峙者山也萬古常明者月也眉山蘇子<lb/>
指山間明月為用不竭之無盡蔵是矣又謂月之盈虚<lb/>
如彼其卒莫消長則不無疑焉月固無消長也而豈有<lb/>
盈虚也哉古今人率謂月盈虧盖以人目之所覩者言<lb/>
而非月之體然也月之體如彈丸其遡日者常明常明<lb/>
則常盈而無虧之時當其望也日在月之下而月之明<lb/>
向下是以下之人見其體之盈及其弦也日在月之側<lb/>
自下而觀者僅得見其明之半于是以弦之月為半虧<lb/>
<pb n="KR4d0446_WYG_045-13a"/>
及其晦也日在月之上而月之明亦向上自下而觀者<lb/>
悉不見其明之全于是以晦之月為全虧倘能飛步太<lb/>
虚旁觀于側則弦之月如望乘凌倒景俯視于上則晦<lb/>
之月亦如望月之體常盈而人之目有所不見以目所<lb/>
不見而遂以為月體之虧可乎知在天有常盈之月則<lb/>
知人之曰盈曰虧皆就所見而言爾曽何損于月哉登<lb/>
樓玩月其亦有悟于斯乎若夫春之花月夏之竹月秋<lb/>
之桂月冬之梅月影淡香清興致無極足以快賞心足<lb/>
<pb n="KR4d0446_WYG_045-13b"/>
以供樂事如蘇子之所謂用不竭此衆人之玩月者而<lb/>
已客喜予言書以詒舜咨龔之主與客試其登斯樓對<lb/>
酒浩歌而以予之所言問諸月<lb/>
　　　蛾眉亭重修記<lb/>
姑熟之水西入大江其汭有山突起曰采石横遏其衝<lb/>
江之勢撞激齧射浩蕩而不可禦山之骨峻削刻露巉<lb/>
絶而不可攀其下有磯曰牛渚晉温常侍嶠然犀燭怪<lb/>
之所也其上有亭曰蛾眉宋元祐張守環之所創也俯<lb/>
<pb n="KR4d0446_WYG_045-14a"/>
眺淮甸平晲天門一水中通三山旁翼修曲如蛾眉狀<lb/>
亭之所以名也據險而臨深凭髙而望逺水天一色景<lb/>
物千態四時朝暮變化不同雖巧繪莫能殫也頻江竒<lb/>
觀未能或之雙者元祐至今餘二百年亭嗣葺盖亦屢<lb/>
矣延祐五年秋予舟過之又得寓目而嘅亭之將敝也<lb/>
明年夏留金陵姑孰郡侯命其客持書抵予曰采石鎮<lb/>
距郡三十里自昔號為重地多事之際英雄豪傑鷹揚<lb/>
虎鬬承平之世韻人勝士醉吟醒賞流風槩可想見䝉<lb/>
<pb n="KR4d0446_WYG_045-14b"/>
恩守此土幸與千里之民相安境内凡有前代遺跡不<lb/>
可坐視其廢壞蛾眉亭三間榱之朽者易矣瓦之闕者<lb/>
補矣壁之圮者今以甓矣塗之以堊繚之以楯肇謀于<lb/>
嵗初訖功于春杪一時聞者樂趍其事中朝達官大書<lb/>
其扁亭與名額煥然一新重修嵗月不可以無述敢徴<lb/>
一言惟侯嘗仕江西行省綽有令譽其牧郡也㢘正如<lb/>
江西時聲實孚于上下郡事治而心思靡所不周一亭<lb/>
之㣲可以觀政他日郡民思之觸目皆遺愛也豈特四<lb/>
<pb n="KR4d0446_WYG_045-15a"/>
方來游來觀之人唶唶嘆美而已哉烏乎近年氣習日異<lb/>
仕而無媿恥者十八九也旦夕蠒絲其民苟獲盈厭則<lb/>
翩翩而髙翔官府猶傳舍爾事之當為者有不暇為况<lb/>
可以不為者而肯為之乎如侯之為其識慮逺矣然侯<lb/>
之聲不待今而著也侯之實又豈以久而渝哉侯名鐵<lb/>
柱亞中大夫太平路總管翰林學士承㫖司徒公之子<lb/>
也是嵗五月丙辰記<lb/>
　　　道山記<lb/>
<pb n="KR4d0446_WYG_045-15b"/>
崇仁山在縣之西北一名羅山巍然髙大為一邑之鎮<lb/>
縣郭之南阜横如几案與羅山正對前無障蔽極目逺<lb/>
眺盡見縣北峰巒之秀山下之水北流而東至南門外<lb/>
瀦為大池渟涵如鏡是謂南湖湖山之北為樂安縣尹<lb/>
李氏所有尹之子𢎞道新構面湖臂山地據南郭之勝<lb/>
山有神館以祠既往之仙靈以俟方來之仙隠而名之<lb/>
曰道山道山之主人諗于客曰嘗聞海中蓬萊諸山飛<lb/>
仙所宅人跡不得而到漢以來圖書祕府清嚴幽邃衆<lb/>
<pb n="KR4d0446_WYG_045-16a"/>
所尊慕視山如道家蓬萊山故祕府有道山之稱彼擬<lb/>
其似此期其真山之名同而所以名者異也客曰幸哉<lb/>
兹山之得斯名也乎道也者大而天地莫能載小而人<lb/>
之日用莫能遺未易以言語繪畫也唐韓子略言其用<lb/>
于原道之篇盖自堯舜禹湯文武周公傳之孔子以至<lb/>
于鄒孟氏周之衰也世喪道失柱下守蔵史著書五千<lb/>
言論道其㫖以清靜無為為本孟子既沒孔道失傳人<lb/>
但見老子所言超乎末俗因是專以老氏為道家學孔<lb/>
<pb n="KR4d0446_WYG_045-16b"/>
之徒名曰儒家者流而不得與于道之名韓子作原道<lb/>
雖極其辯而卒莫能奪比及宋代孔道大明于下非漢<lb/>
唐所可等倫然老氏専道之名猶如昔也戰國之際燕<lb/>
齊之間目蓬萊三島曰三神山後世遂易神山之名為<lb/>
道山焉道云道云神仙云乎哉清靜云乎哉山之主人<lb/>
家世皆出仕同乎孔氏用世之道異乎老子之清靜無<lb/>
為也况道家之流一降而為神仙再降而為法術為符<lb/>
籙為科教愈降愈卑逺于老氏矣是烏可以名道也今<lb/>
<pb n="KR4d0446_WYG_045-17a"/>
也治民能言游之愛治材能冉有之藝無一非孔道之<lb/>
用何羡乎圖書祕府之擬于蓬萊者哉語曰仁者樂山<lb/>
又曰義重如山有樂山之仁而人䝉其惠有如山之義<lb/>
而事合其宜則道山之道韓子所謂合仁與義而言者<lb/>
也彼老氏去仁與義而言之道又奚足云于是道山主<lb/>
人囅然而笑曰客之言是也深契我心之所同然請筆<lb/>
之以為道山記<lb/>
　　　靜虚精舍記<lb/>
<pb n="KR4d0446_WYG_045-17b"/>
心學之妙自周子程子發其祕學者始有所悟以致其<lb/>
存存之功周子云無欲故靜程子云有主則虚此二言<lb/>
者萬世心學之綱要也不為外物所動之謂靜不為外<lb/>
物所實之謂虚靜者其本虚者其效也江州栁從龍雲<lb/>
卿家闤闠之中厭喧囂之聒擇幽曠之地為蔵息之廬<lb/>
晨省之暇燕休其間飽玩聖賢之書而扁曰靜虚将俾<lb/>
外物不能波其止水之停窒其靈府之空也卓然斯志<lb/>
雲卿年長矣而學于予予故為之陳其槩周子言靜而<lb/>
<pb n="KR4d0446_WYG_045-18a"/>
程子言敬敬者心主于一而無所適也夫苟主于一而<lb/>
無所適則未接物之前寂然不動非靜乎既接物之後<lb/>
應而不蔵非虚乎靜虚二言敬之一字足以該之學靜<lb/>
虚者亦曰敬以存其心而已所存之心何心哉仁義禮<lb/>
智之心也非如異教之枯木死灰者仁義禮智四者統<lb/>
于一一者仁也仁者天地生生之心也而人得之以為<lb/>
心故愛人利物之心滿腔皆是而傷人害物之心一毫<lb/>
無之由父母兄弟而宗族婣戚朋友鄉里欲人人各得<lb/>
<pb n="KR4d0446_WYG_045-18b"/>
其所温然如九州四海而為春視人之所願成全之視<lb/>
人所患救䕶之盖同生天地之間皆吾之同氣同體也<lb/>
或傷害于彼而便益于我且不為也况無便益于我而<lb/>
傷害于彼者其肯為哉周子所謂忩前之草與已之意<lb/>
思一同程子所謂靜後見天地萬物自然皆有春意者<lb/>
即此也能存此心則妄念不起惡事不留此心廓然豁<lb/>
然與天地同其靜虚聖學之極也然豈易至哉期學而<lb/>
至之惟當主敬以存吾心之仁此其大槩也其悉則有<lb/>
<pb n="KR4d0446_WYG_045-19a"/>
周子程子之書在雲卿躍然翻然于此實用其力再見<lb/>
之日其必有以異于今<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_045-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳文正集巻四十五<lb/>
</p>
<p>
</p>
  </div>
</body>
</text>
</TEI>
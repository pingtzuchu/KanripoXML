<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻八十三</head> <lb/>
    <p>
<pb n="KR4d0446_WYG_083-1a"/>
欽定四庫全書<lb/>
　吳文正集巻八十三<lb/>
　　　　　　　　　　　　　元　吳澄　撰<lb/>
　　墓誌銘<lb/>
　　　故居士康君祥可墓誌銘<hi>丁卯</hi>
江西之郡吉為最其最者何也文士之秀偉富户之雄<lb/>
盛俱非它郡所䏻敵也其文士也漁獵異書以逞其博<lb/>
追琢瑰辭以衒其巧如山岳嶙峋如波濤洶涌如秋空<lb/>
<pb n="KR4d0446_WYG_083-1b"/>
鷹隼如春園花卉或豪健豐贍或清竒俊逸或詼譎詭<lb/>
怪或妍媚蔚紆卑卑者不敢仰視然求其淵淵如海溫<lb/>
溫如玉恂恂如孔子之處鄉黨謙謙如顔子之有若無<lb/>
實若虚者葢不多見其富户也精神振發氣燄赫奕伯<lb/>
仲公侯而輿臺府史伐蛟摶虎吞象食牛弛張闔闢無<lb/>
施不可大率襲翁伯季良之餘風倘不若是則相與嗤<lb/>
議其選愞骫骳有䏻不為習俗所移者㡬何人㢤若太<lb/>
和深溪之康庶乎不移於習俗者也康居士諱瑞孫字<lb/>
<pb n="KR4d0446_WYG_083-2a"/>
祥可先世自祁州徙家足恒産迨南服土疆既屬國朝<lb/>
其大父若父相繼充拓浸浸與擬封君者齊而秉心無<lb/>
競橫逆弗校卒䏻使之自屈未嘗有一事溷公府男女<lb/>
長穉㑹食秩秩如古禮法之家至居士三葉遵守靡渝<lb/>
居士幼已卓犖見者心瞿少長佐其父致養盡歡大父<lb/>
景明至元己丑年六十八而終大母郭氏延祐乙卯年<lb/>
九十七而終父國俊受養三十年終延祐戊午年七十<lb/>
六惟母劉氏夙䘮戚戚常懐网極之報事繼母羅郭與<lb/>
<pb n="KR4d0446_WYG_083-2b"/>
因母同一兄一弟不壽恭承父命教育孤遺一如已子<lb/>
叔父年八袠尊奉网違女兄之夫託處白于親庭給以<lb/>
田宅至于今得所妻兄孑立無依為窆其五六䘮館榖<lb/>
之終身日與共飯孝友睦婣之行隆於内外者如此嗜<lb/>
書如飴尤喜讀史論已往成敗得失如身與其間泰定<lb/>
丁夘秋攜孫出省稻畦訓之曰詩書禮義固當熟稼穡<lb/>
艱難亦當知越五日晨興理櫛家政如常俄入卧内無<lb/>
疾而逝閏九月二十日也得年六十娶羅氏先卒子男<lb/>
<pb n="KR4d0446_WYG_083-3a"/>
元愷孫男宗武孫女許適劉曾孫男舉曾孫女一卒之<lb/>
明年春元愷遣宗武来乞銘以葬余適未暇辭之孟夏<lb/>
又至乃進宗武而問焉獲聞居士梗槩噫貲力之家孰<lb/>
不頡頏騁騖以市聲勢習俗則然獨居士退若不盈固<lb/>
其資識之超抑亦黙符扵柱史之意乎是可銘已其友<lb/>
顔觀生述其行曰居士昻藏玉立束帶十圍白髯蕭疎<lb/>
風采熠燿衣襜手翼無疾言遽色薄書填委公檄交馳<lb/>
泰然若無事待下有恩雖盛怒不一撲少頗嗜飲中年<lb/>
<pb n="KR4d0446_WYG_083-3b"/>
痛自節抑毎以沈湎為戒常談皆菽粟之味聼者不厭<lb/>
嵗饑平糶不乗時射利為低昻敦意氣重然諾所為磊磊<lb/>
落落無一不可對人言不求愧人而人自愧不求勝人<lb/>
而人自不䏻勝或有非義曉以不可事或非便必力沮<lb/>
以安善良為人排難解紛而不以為徳一二郡侯甚嚴<lb/>
明見之必禮敬稱為善人子練逹周務孫警敏樂學身<lb/>
後其無憾矣儒學提舉同郡龍人夫記其書室而曰盤<lb/>
盤碩碩為家令子冲冲雝雝為鄉令士亦知居士者云<lb/>
<pb n="KR4d0446_WYG_083-4a"/>
銘曰<lb/>
斯人之懿斯器之異斯銘之識斯則之眎<lb/>
　　　吳叔升墓誌銘<lb/>
至元丙戌余始與吳東子叔震友其幼弟順子甫十嵗<lb/>
餘就傳讀書嶷然如成人余及見其冠及見其昏及見<lb/>
其有子及見其教子䏻成才又及見其卒且葬烏乎悕<lb/>
矣順子字叔升自幼端重恭謹事親從兄動循禮度言<lb/>
行表裏相應襟懐坦易恥為機巧神情散逸與物無競<lb/>
<pb n="KR4d0446_WYG_083-4b"/>
生至元丙子五月季旬之七卒泰定乙丑十一月仲旬<lb/>
之五丁卯九月丙申葬崇賢鄉之大塘其先宋紹興甲<lb/>
子貢士珏特奏名入官子䝿贈朝散大夫朝散生乾道<lb/>
己丑進士榮仕至奉直大夫江東制置安撫司參議奉<lb/>
直生紹熙甲子貢士發藻貢士生從事郎吉州永新縣<lb/>
丞焱免文解登嘉煕戊戌第是為祖忠翊郎御前諸軍<lb/>
都統司主管機宜文字困孫是為考妣鄒氏無子繼妣<lb/>
徐氏所生也縣南鄒景元壻之五男二女長兄東子歸<lb/>
<pb n="KR4d0446_WYG_083-5a"/>
附初授將仕佐郎主永春縣簿嘗以家之書樓作明新<lb/>
義塾其後屋者摧壓鳯山之陽山水竒秀擬于其地建<lb/>
塾以嗣兄志未及為而卒嗚呼順子三兄不四十年其<lb/>
長兄逝次兄逝順子年及五十又逝惟一兄曾任儒學教諭者<lb/>
尚存昔韓子志馬少監墓以人久不死而觀此世為悲<lb/>
今余之扵順子亦然其子也其孫也銘曰<lb/>
命也在天莫窺其然徴之人事有子可俟<lb/>
　　　金溪吳昌文墓誌銘<lb/>
<pb n="KR4d0446_WYG_083-5b"/>
金溪士吳斐出應至治三年進士舉遂如京師泰定二<lb/>
年試補國學生三年謁告省親中路疾作賴母之從兄<lb/>
陳真人日新與偕不惜勞費為求醫藥扶䕶至杭之崇<lb/>
陽宫弟貫先期在杭見兄羸瘠甚戚是夕臀膚生疽七<lb/>
日而潰養疾逾月七月季旬乃與弟俱西丁卯舟宿富<lb/>
陽二十里外中夜如夢而逝次日順風踔二百里餘泊<lb/>
嚴陵買棺以斂時貫之妻之父曾尉文樞同自經紀喪<lb/>
事有力又三日抵常山止扵逆旅八月辛巳父母聞訃<lb/>
<pb n="KR4d0446_WYG_083-6a"/>
㡬悶絶從兄善往迎柩丙申以喪至宗族賓客哭極哀<lb/>
數百里内皆傷歎葢其天資純厚精敏童時不同羣兒<lb/>
嬉狎進士業既通及吾門問古大學之道志在為善士<lb/>
喜吳興趙承㫖孟頫書模冩忘寢食宛然得其風致作<lb/>
近體詩溫雅華麗事父母至孝與人交未嘗忤人雖燭<lb/>
見姦慝口終不言或託以事必盡心竭誠生大徳辛丑<lb/>
十月年廿六而終居延福鄉之吳塘大父可孫宋咸淳<lb/>
甲戌進士迪功郎新昌尉至元中授將仕佐郎建昌路<lb/>
<pb n="KR4d0446_WYG_083-6b"/>
儒學教授父晉卿世世積善鄉里稱為篤行之家有子<lb/>
賢而不壽天道殆不可知娶榖城簿朱彦才女生一男<lb/>
二女男始十嵗余之哀之也如親子姓余之三孫與共<lb/>
處國學者哀之如親兄弟焉其妻之兄鄉貢進士朱夏<lb/>
狀其行而曰較之徳儉年多者此曷為短彼曷為長也<lb/>
邪嗚呼此昌黎韓子所以銘李觀施之昌文為宜昌文<lb/>
斐字也銘曰冉而疾顔而夭謂天昭昭胡斯杳杳<lb/>
　　　故梅埜逸士劉君墓誌銘<lb/>
<pb n="KR4d0446_WYG_083-7a"/>
故丞相廬陵文公嘗冩巻舒堂三大字貽其鄉之隠君<lb/>
子劉氏筆勢雄偉廣脩文餘劉寶藏之其嗣肖翁敞前<lb/>
規掲舊扁不逺數百里遣人持文公真蹟造吾廬余嘉<lb/>
其孝為作堂記越數年肖翁之子以麟致書曰亡考辱<lb/>
先生記其堂矣不幸大故將卜月日以葬敢乞一言志<lb/>
諸墓余昔者固嘉肖翁之孝今也以麟之孝如其考惡<lb/>
得不諾其請㢤劉自袁之分宜徙傳十餘世至振道字<lb/>
子明志氣慷慨交四方賢士大夫文公為書堂扁者也<lb/>
<pb n="KR4d0446_WYG_083-7b"/>
肖翁其次子名夢説博誦强記經史諸書貫穿通暢翰<lb/>
墨尤工婉愉事親左右服勤网或遺親憂素善鼔琴父<lb/>
之燕座曰琴牖其扁章丞相鑑所書延客其間父命操<lb/>
古調聼者咸喜父既没偶至琴牖必澘然隕涕終身為<lb/>
之廢琴養母田夫人堂名春暉未㡬母亦䘮讀孟東野<lb/>
詩輒嗚咽痛絶與伯兄同㸑三十餘年雝睦如一日兄<lb/>
逝哀戚劇甚凡父所營創莫不繼述充拓堂西建重樓<lb/>
藏書數千巻首自㸃校籖帙整整前代所存古器奇玩法<lb/>
<pb n="KR4d0446_WYG_083-8a"/>
書名畫篤意收貯資質甚端毅言動典刑遇事正辭無<lb/>
所阿狥里有靈祠廟圮弗治嵗旱禱雨未應焚香祝曰<lb/>
惟爾明神乆食兹土幸速作霖以蘇民望有頃大雨首<lb/>
倡衆力一新其廟平時希入城市府公邑長待以賓禮<lb/>
未嘗私有所干安福州官范侯益民亷吏第一敬慕身<lb/>
教家法之嚴以女妻其子往時盧學士摯將㫖祀南海<lb/>
解后一見特加器重問其名若字因曰傳巖之肖冝為<lb/>
和羮之梅乃錫梅埜二字以號繇是種梅結亭稱梅埜<lb/>
<pb n="KR4d0446_WYG_083-8b"/>
逸士幅巾鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>游息亭中雅歌投壺枰弈茗飲與賔客<lb/>
賡酬為樂酒酣興適浩歌東坡治生不求富讀書不求<lb/>
官譬如飲杯醉陶然有餘歡之句拊掌擊節殆不知世<lb/>
間有榮辱事撝謙自牧好學友善耆徳先逹名人勝流<lb/>
相與如伯仲故見聞識趣嵗長月異漸潤熏染扵其子<lb/>
亦日益焉泰定丙寅子以麟往應進士舉朂之曰吾祖<lb/>
父以儒為世家吾從兄以名逹禮部汝其勉㫋八月初<lb/>
瘍生於背雖謹視醫藥然别墅從容賓客談笑一如無<lb/>
<pb n="KR4d0446_WYG_083-9a"/>
病時是月二十九日終享年五十四娶王氏先三十年<lb/>
卒繼張氏縣尉某之女縣尹某之孫也子男二以麟以<lb/>
立俱張出女三長適吳次許適王幼在室張櫸之狀<lb/>
謂肖翁好義好禮保其清福有詩書園林之娛其生也<lb/>
人樂與游其没也傷嗟之不已所惜學未及設施名未<lb/>
至光顯懐才抱器死於中天可哀也陰有徳者必食其<lb/>
報不在其身在其子孫劉氏世有隠徳其来逺矣其後<lb/>
又何可量㢤斯言葢足徵云銘曰<lb/>
<pb n="KR4d0446_WYG_083-9b"/>
韜巻經綸以隠以淪漫漫知津疇詘疇信不降其志不<lb/>
辱其身古之逸民與<lb/>
　　　故鄔夫人周氏墓誌<lb/>
夫人周氏樂安鄔君孟時之妻仁傑之母也仁傑為余<lb/>
言鄔氏自五代時居天授鄉丼泉里之河山族屬蕃衍<lb/>
經宋三百年號著姓至元丙子以来軍冦交擾靡有寜<lb/>
嵗壬午冬先君奉親避地豐城之竟明年春彼地冦作<lb/>
吾家亦罹其毒而先君沒焉先妣抱諸孤依外氏而處<lb/>
<pb n="KR4d0446_WYG_083-10a"/>
嘗謂仁傑曰汝父才志不在人下實為家督相爾祖樹<lb/>
立門户諸叔䝉業而安咸淳癸酉汝仲父龍從與貢汝<lb/>
父慨然以儒效自期未㡬厯改科廢乂不幸早世汝䏻<lb/>
勉學繼先志乎事變僅定去外氏復歸故里吾母劬勞<lb/>
二十載畢男女昬嫁一家子孫四十餘人養志盡歡乃<lb/>
潸然涕泣曰吾與汝得脱䘮亂之禍享康寜之福猶有<lb/>
淺土之䘮盍亟謀葬既葬又曰昔張圓遇盗以死其妻<lb/>
䏻求文人志墓俾死者名永長存而不悼其不幸扵土中<lb/>
<pb n="KR4d0446_WYG_083-10b"/>
吾老且病弗果謀汝輩獨不念及此乎逮病革又曰吾<lb/>
年二十歸汝家汝父年四十四而死其時汝七嵗汝弟<lb/>
三嵗㓜弟甫嵗今幸未墜先緒吾死必乞銘以表汝父<lb/>
之墓以成吾志言既涕泣不自已明日遂終先君諱龍<lb/>
啟生宋淳祐庚子九月壬申卒元癸未三月丁夘延祐<lb/>
庚申正月戊子遷𦵏里之大山先妣諱柔恭生宋寶祐<lb/>
癸丑七月丙午卒泰定甲子九月丁亥越四年丁夘十<lb/>
二月壬申𦵏里之蔡家原仁傑未䏻立身顯親吾母遺<lb/>
<pb n="KR4d0446_WYG_083-11a"/>
教其敢忘失謹承先母志以墓石之文為請先生閔其<lb/>
情而畀之銘不惟生者可逭子責扵昭昭抑使死者可<lb/>
無遺憾扵𡨕𡨕也曩余未壯已聞府君之父宜伯諱誼<lb/>
富盛而尚文表表為名家比壯又識夫人之父叔器諱<lb/>
治敦樸而不華與余相厚善夫人以周長女為鄔家婦<lb/>
承厄難之餘克勤克儉以中興其家哀傷夫君圗壽其<lb/>
名扵身後嗚呼賢矣㢤志夫人之𦵏因以著府君之名<lb/>
庶其慰愜貞妻孝子之心乎系曰夫人府君同鄉懐仁<lb/>
<pb n="KR4d0446_WYG_083-11b"/>
里人三男仁傑仁俊士佐中男為季父後一女適崇仁<lb/>
鄭桂孫男十一女八曾孫男五女六余之孫當夫人孫<lb/>
壻也是為銘<lb/>
　　　袁𢎞道妻陳氏墓誌銘<lb/>
吾里陳居士庚夫婦皆善人四男三女其中女幼慧生<lb/>
宋寶祐戊午十一月八日元至元壬午歸扵同鄉袁𢎞<lb/>
道君舅夙䘮事君姑甚謹夫家富而文當時務紛紜世<lb/>
業分析之後儉勤相夫以長裕其家比近兄弟而處凡七<lb/>
<pb n="KR4d0446_WYG_083-12a"/>
載大徳丁酉冬從夫復還故里貲産日闢為里中之甲<lb/>
治内有法遇下有恩待賓客有禮居士之家漸不如昔<lb/>
弟姪来依者衣食之冠昏之經紀顧視終始如一延師<lb/>
教子孫俾克紹先志里有貧病者樂周之至元己酉構<lb/>
新宅而居延祐己未正月十五日以疾終夫悲失助子<lb/>
哀失母弟姪之依焉者賔客之過焉者莫不悵然思其<lb/>
徳泰定丁夘十一月戊寅𦵏查坑溪南夫為請銘子時<lb/>
敏娶黄娶陳時敞娶游時孜娶吳孫男濟泰光明昭志<lb/>
<pb n="KR4d0446_WYG_083-12b"/>
孫女六長適李五在室陳居士暨𢎞道諸父扵余為異<lb/>
姓伯叔父行故不辭其請而銘銘曰<lb/>
婦人之善不著扵外不聞扵人猗與良士得此良嬪<lb/>
　　　樂安徐明可墓誌銘<lb/>
樂安徐昭明可服親之䘮既練泰定丙寅二月乙酉以<lb/>
疾終明年丁夘十月丙申將葬縣前之碧隴谷孤子炳<lb/>
哀泣請志其葬按樂安徐氏先世自臨川之下麓徙昭<lb/>
之大父諱通字泰甫軒岸倜儻意氣出羣宋未以庶<lb/>
<pb n="KR4d0446_WYG_083-13a"/>
人在官前後邑令人品雖不一率皆偉其才器喜親士<lb/>
大夫亦樂與交其門常多嘉客國朝初定南土郡牧檄<lb/>
攝邑尉新官待之如弟兄時舊民未嫺新政貴者乍失<lb/>
其貴富者不保其富倀倀無所依倚一邑四鄉之人晨<lb/>
夕奔趨席其庇燾消患解紛人之賴以安全奚啻十百<lb/>
聲譽洋溢貲産彌厚豪俠不嗇日食千指四方游士伎<lb/>
術襍流填咽而至各滿所欲去至元己丑九月卒䝉惠<lb/>
者追思之大母陳氏年九十猶康强善飯父儀字士儀<lb/>
<pb n="KR4d0446_WYG_083-13b"/>
習進士程文宋亡科廢不獲試晩好老佛書泰定乙丑<lb/>
正月卒昭生三嵗䘮其母陳比長從詩師學詩吟咏可<lb/>
傳貢舉新制行亦䏻其業而夀不永暨從弟尚俱及吾<lb/>
門娶何男一人炳也女五人適邱適王一許適黄二在<lb/>
室徐氏三世挺然自㧞於儔類中昭年僅四十四大父<lb/>
年止五十四獨其父得年六十九而父子相繼以殁為<lb/>
可悲也銘曰<lb/>
猗嗟一門前祖後孫有惠濟人有志顯親恵未及浚<lb/>
<pb n="KR4d0446_WYG_083-14a"/>
志未及伸而遽隕身其可嚬呻<lb/>
　　　宜春易君妻劉氏𦵏志<lb/>
故易處士妻劉氏淑新其名系出安成之族年十九歸<lb/>
易二十四䘮夫一男甫五嵗一女甫二嵗奉養舅姑沒<lb/>
而終其䘮𦵏鞠育子女長而畢其昬嫁禮教各無闕違<lb/>
和妯娌睦族婣善比鄰恤患難撫孤㓜俱有藹然之仁<lb/>
子既室傳家事専意道釋二教每日誦經寒暑不輟年<lb/>
未六十及見曽孫六十三得微疾越八日盥頫而坐命<lb/>
<pb n="KR4d0446_WYG_083-14b"/>
人誦金剛經于側聼至如夢幻泡影如露亦如電而逝<lb/>
泰定丙寅十一月十九日也明年某月日𦵏里之黄㷱<lb/>
原子震為儒謹愿篤實請志其母之𦵏余謂而母嫠居<lb/>
四十年有婦徳又䏻理家上孝下慈外雍内慧貞婦也<lb/>
賢母也女妙㢲適駱先卒孫男一曾孫男一是為志<lb/>
　　　故撫城吳居士墓誌銘<lb/>
吾家與居士交游四十五年如一日年七十七得末疾<lb/>
艱歩履越三年余赴闕過郡至其家猶䏻扶拽出見又<lb/>
<pb n="KR4d0446_WYG_083-15a"/>
五年年八十三而終其孤請為銘墓噫余其何䏻無慨<lb/>
然也㢤居士諱徳新字鼎之世居撫城西門之内直郡<lb/>
治之北事親善㡬諫事兄篤恭兄卒于家卜宅兆而安<lb/>
厝之撫其遺孤如已出為之冠笄昏嫁各擇一業以終<lb/>
其身故人子不自振量力資給可教者教之底于成濟<lb/>
親舊鄰里之貧有貸未嘗計息衣其寒食其饑疾不䏻<lb/>
醫者助藥費死不䏻𦵏者助𦵏費諱言人過苟可告語<lb/>
必責善以成其美拯救急難或有争訟曉以理法片言<lb/>
<pb n="KR4d0446_WYG_083-15b"/>
解紛一出公是非靡不心服繇是諸鄉諸邑望族巨室<lb/>
咸造其門科舉興教二孫以取應每日曉鍾動即起焚<lb/>
香誦梵典自少至老不輟至治辛酉春疾泰定丁夘秋<lb/>
劇七月二十二日翛然而逝其生在宋淳祐乙巳十二<lb/>
月二十五日娶黄繼姜皆先卒子男一文炳女三其一<lb/>
適詹其二其三適張孫男二女一曾孫男三女二卒之<lb/>
年九月某日𦵏臨川縣招賢鄉之徳坊噫居士敦謹人<lb/>
也與人有情與物無忤延祐乙夘充吉委吏吉大郡也<lb/>
<pb n="KR4d0446_WYG_083-16a"/>
納米數十萬斛槩量平訖事無譁誠且才故也善書者<lb/>
嘗扁其燕室曰實庵云銘曰<lb/>
維慎維慤有厚無薄有善無惡交久不渝嗟㢤已夫余<lb/>
其銘諸<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_083-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳文正集巻八十三<lb/>
</p>
<p>
</p>
  </div>
</body>
</text>
</TEI>
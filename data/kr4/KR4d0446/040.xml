<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻四十</head> <lb/>
    <p>
<pb n="KR4d0446_WYG_040-1a"/>
欽定四庫全書<lb/>
　吳文正集巻四十<lb/>
　　　　　　　　　　　　　元　呉澄　撰<lb/>
　　記<lb/>
　　　尊徳性道問學齋記<lb/>
天之所以生人人之所以為人以此徳性也然自孟氏<lb/>
以來聖傳不嗣士學靡宗誰復知有此哉漢唐千餘年<lb/>
間儒者各矜所長奮迅馳騖而不自知其缺董韓二子<lb/>
<pb n="KR4d0446_WYG_040-1b"/>
依稀數語近之而原本竟昧昧也則亦漢唐之儒而已<lb/>
矣宋初如胡如孫首明聖經以立師教一時號為有體<lb/>
有用之學卓行異材之士多出其門不為無補於人心<lb/>
世道然稽其所極度越董韓者無㡬是何也於所謂徳<lb/>
性未嘗知所以用其力也逮夫周程張邵興始能上通<lb/>
孟氏而為一程氏四傳而至朱文義之精宻句談而字<lb/>
議又孟氏以來所未有者而其學徒徃徃滯於此而溺<lb/>
其心夫既以世儒記誦詞章為俗學矣而其為學亦未<lb/>
<pb n="KR4d0446_WYG_040-2a"/>
離乎言語文字之末甚至專守一藝而不復旁通它書<lb/>
掇拾腐説而不能自遣一辭反俾記誦之徒嗤其陋詞<lb/>
章之徒議其拙此則嘉定以後朱門末學之弊而未有<lb/>
能救之者也夫所貴乎聖人之學以能全天之所以與<lb/>
我者爾天之與我徳性是也是為仁義禮智之根株是<lb/>
為形質血氣之主宰舍此而他求所學果何學哉假而<lb/>
行如司馬文正公才如諸葛忠武侯亦不免為習不著<lb/>
行不察亦不過為資器之超於人而謂有得於聖學則<lb/>
<pb n="KR4d0446_WYG_040-2b"/>
未也况止於訓詁之精講説之宻如北溪之陳雙峯之<lb/>
饒則與彼記誦詞章之俗學相去何能以寸哉漢唐之<lb/>
儒無責焉聖學大明於宋代而踵其後者如此可歎已<lb/>
清江皮公字其子潛曰昭徳其師名其讀書之齋曰學潛從<lb/>
吾游請以尊徳性道問學更其扁名合父師所命而一<lb/>
之噫而父所命天所命也學者學此而已抑子之學詞<lb/>
章則云至矣記誦則云富矣雖然徳性無預也姑置是<lb/>
澄也鑽研於文義毫分縷析每猶以陳為未精饒為未<lb/>
<pb n="KR4d0446_WYG_040-3a"/>
宻也堕此科臼之中垂四十年而始覺其非因子之請<lb/>
惕然於歳月之已逝今之語子其敢以昔之自誤者而<lb/>
誤子也哉自今以徃一日之内子而亥一月之内朔而<lb/>
晦一歳之内春而冬常見吾徳性之昭昭如天之運轉<lb/>
如日月之徃來不使有須臾之斷間則於尊之之道殆<lb/>
庶㡬乎於此有未能則問於人學於已而必欲其至若<lb/>
其用力之方非言之可喻亦味於中庸首章訂頑終篇<lb/>
而自悟可也夫如是齊於聖躋於聖如種之有穫可必<lb/>
<pb n="KR4d0446_WYG_040-3b"/>
其然也願與子偕之若夫為是標榜務以新美其名而<lb/>
不務允蹈其實是乃近代假託欺誑之儒所以誤天下<lb/>
誤國家而自誤其身使異已之人得以藉口而謂之為<lb/>
偽學者其弊又浮於朱學之外而子不為是也<lb/>
　　　儼齋記<lb/>
修己治人之道一言而撮其要曰敬而已儼者敬之形<lb/>
於外者也自昔聖賢教人為學莫不由此而入門孟子<lb/>
而後吾夫子之道不得其傳漢唐名卿鉅儒或資質之<lb/>
<pb n="KR4d0446_WYG_040-4a"/>
暗合或言議之偶中而能的然知學之有要者其誰乎<lb/>
宋河南二程子續孔孟不傳之學於千載提一言以開<lb/>
後覺新安夫子究竟發揮而其學益以顯時則伊洛之<lb/>
學獨明於南土近年覃懐許公讀朱子之書而有得復<lb/>
恢河南之緒然後伊洛之學盛行於中州從之遊者立<lb/>
身臨陣徃徃異於人人見其異也不問可知其出於許<lb/>
公之門上而宰輔次而庶官下而秀士比比有焉崇仁<lb/>
令田侯若思曹人平居私淑概嘗有聞許公之説名齋<lb/>
<pb n="KR4d0446_WYG_040-4b"/>
以儼豈徒因已之名而生是義哉古曲禮三千餘條逸<lb/>
於秦火漢儒掇拾其遺冠於禮記首篇之首凢十二字<lb/>
首言敬次言儼何也學之道無它主於中者敬是也敬<lb/>
之道無它形於外者儼是也外肅則内安貌荘則心一<lb/>
儼所以為敬之第一義也夫子而孟子孟子而程子程<lb/>
子而朱子而許公之所得於朱子者其學不在於斯與<lb/>
侯於許公之學有聞矣其亦有見於斯與侯前長長樂<lb/>
著能聲今宰崇仁至官以來寝食未嘗適私室遇休沭<lb/>
<pb n="KR4d0446_WYG_040-5a"/>
一歸視又出公廨究心民事夙夜不倦勇於必為事無<lb/>
留滯歳饑天旱若已或致賑恤祈禳汲汲恐後不憚彊<lb/>
圉御吏如束數十年間所稱賢令其勤其健其堅其果<lb/>
其嚴其整未有如侯者也夫是六者敬之實也而侯兼<lb/>
有之六者其目也儼者其綱也侯之仕侯之學俱進進<lb/>
而未已益大其所用益充其所聞所就其可量也哉脩<lb/>
已以安百姓由此其選也澄不及識許公然頗注意於<lb/>
朱子之學它日侯為澄誦所聞其必有不期同而同者<lb/>
<pb n="KR4d0446_WYG_040-5b"/>
儼之本體極其㣲儼之功用極其大尚将極談於儼齋<lb/>
之下<lb/>
　　　忍黙堂記<lb/>
一忿或至於亡身一言或至於喪邦其小者或以招禍<lb/>
或以敗事矯其失者所以有取乎忍與黙也豫章黄幼<lb/>
徳愿慤士取山谷老人養生四印之二名其堂曰忍黙<lb/>
将以自警且以戒其子用意不其嚴乎抑聞古之君子<lb/>
休休而容恂恂而謹容則自平其忿謹則自認其言奚<lb/>
<pb n="KR4d0446_WYG_040-6a"/>
事於忍奚事於黙哉當忍而忍當斷而㫁惟其可當黙<lb/>
而黙當語而語惟其時又豈専於忍専於黙耶前之所<lb/>
云仁之所能後之所云義之所為仁者寛洪而静重義<lb/>
者裁制而精審夫如是忍黙之名可廢也或者因字取<lb/>
象而加忍於心託物取形而三緘其口以示警戒則善<lb/>
矣然皆矯枉過直之意非大中至正之道也幼徳姑置<lb/>
太史之詩而留意聖賢之書居仁由義而有實得其必<lb/>
欣然領㑹予之説請為筆之以志堂壁<lb/>
<pb n="KR4d0446_WYG_040-6b"/>
　　　有原堂記<lb/>
半畆方塘一鏡開天光雲影共徘徊問渠那得清如水<lb/>
為有源頭活水來朱子詩也朱元明摘詩中有原二字<lb/>
名其堂夫水有原則活活則清無原則死死則汚理之<lb/>
在人心猶水之在地中晝夜生生而不竭是之謂有原<lb/>
心理之發見猶原泉之初出毋滑壊毋閼絶将混混乎<lb/>
其來常活而常清矣彼汚地之聚無原泉之生雖或一<lb/>
勺之多死水耳臭腐之區泥塗之窟黄濁渟滀枯涸立<lb/>
<pb n="KR4d0446_WYG_040-7a"/>
至胡可以鏡而又烏取天光雲影於其間哉審乎是君<lb/>
子於此心之理其可以滑壊閼絶於其原乎果行育德<lb/>
在易取山下出泉之象育之果之不滑不閼之謂也孟<lb/>
子曰仁義禮智四端擴而充之若泉之始達孟子之學<lb/>
傳於朱子元明氏而𣲖其𣲖則亦學朱而原其原可也<lb/>
朱子之學類非俗儒之所講聞思之思之重思之思而<lb/>
得得而學學而成焉朱氏世有人矣豈但稱斯堂之名<lb/>
而已哉<lb/>
<pb n="KR4d0446_WYG_040-7b"/>
　　　拙閑堂記<lb/>
人之情莫不耻拙而慕巧喜閑而惡勞是知閑之勝扵<lb/>
勞而不知拙之勝於巧也巧於利者營營於貨殖巧於<lb/>
名者汲汲於權要巧於藝巧於謀凢號為巧者役役焉<lb/>
勞其神瘁其躬自旦及暮自春徂夏自少至老雖欲求<lb/>
斯須頃刻之閑而不可得無它巧累之也拙則不如是<lb/>
矣然人之生斯世也具耳目鼻口而為人有心思智慮<lb/>
而接物苟事事一於拙能不前㚄而後䟦乎而豈人之<lb/>
<pb n="KR4d0446_WYG_040-8a"/>
情也哉故夫世所謂拙者徃徃非真拙也或以拙用其<lb/>
巧或以拙藏其巧如是而拙巧之尤者也清江皮季章<lb/>
南雄總管公之從子公愛之甚公之赫赫昌盛也依乘<lb/>
附託干利干名者填門排戸而進不間親疎逺邇紛紛<lb/>
㡬若狂然季章於斯時澹然屏處一十五里之外非嵗<lb/>
時問起居不一至巧於求者皆議其拙而季章俯仰一<lb/>
室笑傲夷猶方以得閑自喜名其燕坐之所曰拙閑予<lb/>
評季章謂閑則然謂拙則非然則其用巧以拙藏巧於<lb/>
<pb n="KR4d0446_WYG_040-8b"/>
拙者乎亦非也莊生云巧者勞周子賦拙偶其語而曰<lb/>
拙者逸夫莊言固多激過周子亦因世之尚巧而矯其<lb/>
辭未暇約之中也君子安分無求乃其常事豈必曰拙<lb/>
哉予故曰季章非拙也安分無求者也尚巧者以為拙<lb/>
因人之名我而取以自命也季章曰子善知我書之為<lb/>
拙閑堂記<lb/>
　　　中和堂記<lb/>
中和者子思子傳道之書所云也儒家者流目辨其文<lb/>
<pb n="KR4d0446_WYG_040-9a"/>
曰中和中和云耳口誦其音曰中和中和云耳雖善於<lb/>
訓詁者亦不過曰性之無所偏倚情之無所乖戾云耳<lb/>
實能體是達是者何人哉持正崇𤣥通妙法師道家者<lb/>
流而以之名堂其子思所謂乎抑别有所謂乎師曰儒<lb/>
家精藴非敢與聞也吾道徳經言守中言知和子思子<lb/>
言致中和亦在夫人知之守之致之何如耳儒家道家<lb/>
所言何間焉予曰師道家者流而言若是懿哉吾儒云<lb/>
致中者心之正致和者氣之順噫此體信達順之道也<lb/>
<pb n="KR4d0446_WYG_040-9b"/>
未易言未易言盖聞道家之指芸芸而復歸於静中之<lb/>
地與綿綿而不勤於用和之天與致虛而極致柔而嬰<lb/>
也致中致和之功與予儒家者流而言若是師謂何如<lb/>
也師笑曰吾弗知吾弗知志之可師嘗任龍興吉州路<lb/>
道録今就閑而老矣世務悉畀其徒孫王汝能王恬淡<lb/>
樸素與世之道流異足以稱師之托徒之長㓜十餘人<lb/>
亦俱有立有守将必有超然領㑹於斯堂者志之所以<lb/>
俟也師朱氏名時中字時可其居曰清都之觀<lb/>
<pb n="KR4d0446_WYG_040-10a"/>
　　　臨江路脩學記<lb/>
官之於人也不戾於其才人之於官也不戾於其職此<lb/>
盛治之世而人不能以皆然也糾察之官必明如水鏡<lb/>
也而罷軟昏庸者有之字牧之官必慈如父母也而貪<lb/>
饕殘虐者徃徃而是至於儒之設官此古之所謂以道<lb/>
得民者豈偶然哉必曰立師道以善一世固難其人儻<lb/>
能為其所能為以不墮其職斯亦可矣大徳十年冬予<lb/>
董江西廣東儒學稽教官之能振職者莫不以臨江為<lb/>
<pb n="KR4d0446_WYG_040-10b"/>
首稱明年予移疾還家道經臨江見其學宫之飭學徒<lb/>
之聚學計之饒學務之舉心甚異之有頃諸生合辭進<lb/>
曰臨江學計常時三四月已匱用不足則事事弛前教<lb/>
授所不能拯真定劉君徳原以學正行教授事乃能若<lb/>
是盖學正貳教官者也長所為貳或不欲貳所欲長或<lb/>
不然此事之所由廢今以貳兼長無牽制之患故能専<lb/>
心一力有所規畫殿楹之朽蠧者易以良材殿壁之敗<lb/>
壊者甃以堅甓前霤敞重檐五間俾行禮典樂者遇雨<lb/>
<pb n="KR4d0446_WYG_040-11a"/>
無沾服之憂兩廡從祀繪像一新禮器若尊爵若罍洗<lb/>
若簠簋悉範以銅樂器若琴瑟若笙鏞若柷敔並凖太<lb/>
常舊制肇造購得英石作懸磬十六執事之人各製祭<lb/>
服講堂書樓府庫庖廪靡不脩治生徒有肄習之齋教<lb/>
官有燕適之所其於學計徴其逋負而所入豐節其浮<lb/>
冗而所出約比及三年沛然足用㑹所餘以上送至元<lb/>
鈔為貫四千有竒學有田在新淦之鄙與僧舍鄰冐占<lb/>
强奪垂二十年官職徃問貪者中其餌怯者駭其横卒<lb/>
<pb n="KR4d0446_WYG_040-11b"/>
莫之誰何今兹力陳于當路僧計窮納賂以請郤弗受<lb/>
竟歸其侵得米百四十餘斛予聞而益嘉之噫官不問<lb/>
崇卑維亷維能何事不辦君之仕此其發端耳可不謂<lb/>
才之無戾於其職者與循是而充之何官不可為也抑<lb/>
自昔臨江人才於江西為盛集賢劉公之經學視古無<lb/>
前尚書謝公之古文追配歐陽文忠公王文公曽中書<lb/>
李直講而無愧然未聞其繼也今在學之士有宫以居<lb/>
有粒以食藏息其間者亦求所以躋二公而上合古之<lb/>
<pb n="KR4d0446_WYG_040-12a"/>
聖賢否乎内之學何學外之文何文羣居所言者何言<lb/>
日用所事者何事若止如今所觀而已則二公未可及<lb/>
也而况於過之乎處則為名儒仕則為名宦必有其本<lb/>
其思之哉其勉之哉於是諸生請記其語遂書以遺焉<lb/>
　　　逸老堂記<lb/>
日月之行四時之運無須臾而息是以常新而不老天<lb/>
地之所以如此者何也運行雖不息而無容心也人生<lb/>
其間而克肖之則亦天地已然人不能無血氣知思之<lb/>
<pb n="KR4d0446_WYG_040-12b"/>
累能自勝者㡬何人哉受役於一身之血氣而心之知<lb/>
思與事物相為無涯計較欣戚得喪之供私給耳目口<lb/>
鼻之欲靡有盈厭名者汲汲於榮升利者孳孳於饒益<lb/>
士農工賈各獻其伎馳騖一世孰肯甘於逸者逮其年<lb/>
運而日就衰耗也筋力志慮種種不能如少壮時於是<lb/>
求息而逸焉盖廹於不得不然而豈其所安哉吾家士<lb/>
英不爾也少有意乎進取治尚書號時俊磨厲不少息<lb/>
年甫北而此事廢乃纎悉乎計然白圭之䇿試輙效為<lb/>
<pb n="KR4d0446_WYG_040-13a"/>
輙成而家以肥未六十舉一家之務畀其子築新堂為<lb/>
宴休之所翰林學士程公書逸老二字扁其額視世俗<lb/>
之營營不自足者有間矣雖然士英讀孔氏語豈可以<lb/>
其賢於世俗之人而遽已乎夫未嘗逸而未嘗不逸不<lb/>
以少壮老而異者上也不能不勞於少壮而能逸於老<lb/>
者次也終身役役以至於疲薾漏盡鐘鳴而行不止者<lb/>
斯為下矣下焉者有所不為次焉者既曰能之上焉者<lb/>
如之何也憤忘食樂忘憂不知老之将至夫子其天地<lb/>
<pb n="KR4d0446_WYG_040-13b"/>
與無必無固無我其逸也如此士英吳氏升名其居在<lb/>
樂安縣南之六十里<lb/>
　　　南樓記<lb/>
古之大夫元士有家有家者何謂也邑有食采之田以<lb/>
奉宗廟子孫雖不世爵而猶世禄承家之宗子世世守<lb/>
其宗廟所在而支子不得與焉宗子出在他國而不復<lb/>
然後命其兄弟若族人主之此古者大夫士之家所以<lb/>
與國咸休而無時或替也後世大夫士則無家矣故雖<lb/>
<pb n="KR4d0446_WYG_040-14a"/>
田連阡陌皆其自私植立者可得而分異可得而儥貿<lb/>
既非君賜之禄其勢自不能永久以大夫士之貴猶爾<lb/>
而况巨姓甲族之富者乎興替之無常遷徙之靡定於<lb/>
是祖宗堂構之舊子孫或不能以長有其有豈不深可<lb/>
憫哉國子伴讀番陽李亨言其先大夫文學嘗築南樓<lb/>
教子讀書其中因號為南樓翁翁殁居室分為三而樓<lb/>
屬之長廹於世變長避地去而樓入於族人其父時泉<lb/>
居士翁季子也亦徙他處慨斯樓之不存思已徃而如<lb/>
<pb n="KR4d0446_WYG_040-14b"/>
割新一樓於居室之南族祖父宗正寺丞為書其扁仍<lb/>
曰南樓以示不忘親也予聞之而嘆且嘉焉嘆者嘆後<lb/>
世之族姓不能如古之大夫士嘉者嘉居士君得人子<lb/>
之道也夫人子之於親何所不至哉見書冊思手澤見<lb/>
食器思口澤思其平日之所樂思其平日之所嗜慾思其<lb/>
居處之所在思其志意之所存所謂南樓者非其親居<lb/>
處所在志意所存者乎見之如見親然當何如其思也<lb/>
夫有後弗棄基父之所望於子者人人同事有不能以<lb/>
<pb n="KR4d0446_WYG_040-15a"/>
如人意既末如之何矣以父之心為心人子終身之慕<lb/>
也不以本支之異而有間詎忍以異居之支子自諉而<lb/>
恝然不一動念乎若居士君可謂能子矣抑人子之身<lb/>
受之於父母斯須頃刻不敢不謹其身者不忘其親之<lb/>
故也李氏世之儒宦有聞居士君父子果能躋此身以<lb/>
上逹聖賢之域俾人皆稱曰某之子某之孫如此是為<lb/>
全其所受於親之身其所闗係又有重扵一樓者亨其<lb/>
勉請而歸以告父兄尚有以副予之言哉亨曰唯唯敬<lb/>
<pb n="KR4d0446_WYG_040-15b"/>
受教先生其書之願以掲於樓之壁間予遂不辭而書<lb/>
以遺焉<lb/>
　　　約齋記<lb/>
召公封於燕燕之有邵舊矣康節邵子徙衛徙洛偉然<lb/>
為百代人豪予毎尚友其人樂聞其風雅推尋其姓所<lb/>
本今猶有人以否盖尊之之至慕之之深而不能自已<lb/>
者來京師康里衍中為予言薊州邵權平衡之賢質愿<lb/>
而守堅志篤而學粹安分好脩凡枉已殉人超時競利<lb/>
<pb n="KR4d0446_WYG_040-16a"/>
之意一毫不萌生於中薊東門之外翁同山之下構一<lb/>
室命之曰約齋讀書其間泊如也予聞而嘉嘆焉噫世<lb/>
之為學者比比知務約者㡬何人哉工詞章衒記覧書<lb/>
五車牘三千説稽古數萬言於以闘靡而夸多此俗儒<lb/>
之俗學固無足道幸而窺聖人門墻矣格物窮理以致<lb/>
知識前言徃行以畜徳而終身汗漫如遊騎之無所歸<lb/>
亦豈善學者哉聖門高第弟子如子貢初年未免此病<lb/>
况其下者乎然則知約者卓矣卲子自言其學於里學<lb/>
<pb n="KR4d0446_WYG_040-16b"/>
於鄉學於國學於古今學於天地盡里人鄉人國人古<lb/>
今天地之情以去已之滓夫天地古今鄉國之情不易<lb/>
盡也而其要歸則以去已之滓而已約者盖如是孟子<lb/>
云博學詳説将以反約守之約者曽子也約以禮者顔<lb/>
子也卲子之學原於孟子孟子同乎曾子顔子曽子顔<lb/>
子得之夫子者也吾道一以貫之約之極至歟平衡知<lb/>
此學之進於卲子而上達於孟曽顔也孰禦衍中曰吾<lb/>
将還薊子其筆是義以遺平衡而識諸其齋壁可乎予<lb/>
<pb n="KR4d0446_WYG_040-17a"/>
曰未也學不約不可徑約亦不可不約非聖賢務本之<lb/>
學也徑約則其流或入於異端不可不慎也他日覯平<lb/>
衡當相與索言之<lb/>
　　　融齋記<lb/>
予嘗聞至人之言曰天地之氣西融而北結又曰結而<lb/>
為山融而為川曲陽李恵父家北岳恒山之下而以融<lb/>
名齋何也國子學生張庸李出也曰吾舅之於家也家<lb/>
之人怡怡於鄉也鄉之人熙熙其在官也雖勉勉孶孶<lb/>
<pb n="KR4d0446_WYG_040-17b"/>
而逶逶迤迤其間居也好書以益志好善以濟世不貪<lb/>
不妬不競不忤盖將與物而為春斯吾舅之所以為融<lb/>
者乎予曰今夫學者資於師質於友習於已語於人未<lb/>
嘗不曰吾欲希賢希聖及省其私則喜怒愛惡之頗名<lb/>
利嗜慾之炎柴於中者若或結之有人於此混混與衆<lb/>
處而能若是異哉庸曰先生不輕可而可吾舅請筆之<lb/>
以示勸予曰融之義大矣未易名言也試言之涣涣乎<lb/>
若氷之泮也習習乎若風之散也盎盎乎若日之映也<lb/>
<pb n="KR4d0446_WYG_040-18a"/>
此融之天也恵父之天同乎聖聖賢賢者也天與天與<lb/>
列子之骨肉俱融者未足多也張子之理妙春融者其<lb/>
庶㡬乎庸也為我以是復而舅<lb/>
　　　時齋記<lb/>
春夏秋冬時之運也温凉寒暑時之化也隂晴風雨時<lb/>
之迭至而不齊者也在天之時若是而在人者如之何<lb/>
哉夫先天而天弗違後天而奉天時徳與天合者然也<lb/>
若夫君子而時中曰時措之宜曰當其可之謂時是則<lb/>
<pb n="KR4d0446_WYG_040-18b"/>
人之所能為者康里子淵卜築於國子監之西而名其<lb/>
齋居之室曰時大矣哉時之義乎昔先文貞公為國名<lb/>
臣從賢師知聖學其行於身施於家發於事業固已得<lb/>
中得宜而當其可矣子淵淳正明敏益之以平日家庭<lb/>
之所聞衆人紛紛競競而退然間處若無意斯世者然<lb/>
苟所當辭雖近而怯就苟所當受雖逺而勇去所謂中<lb/>
所謂宜所謂可盖亦無忝於其先公此所以名其齋室<lb/>
之意也雖然時之為時莫偹於易先儒謂之随時變易<lb/>
<pb n="KR4d0446_WYG_040-19a"/>
以從道夫子傳六十四彖獨於十二卦發其凢而賛其<lb/>
時與時義時用之大一卦一時則六十四時不同也一<lb/>
爻一時則三百八十四時不同也始於乾之乾終於未<lb/>
濟之既濟則四千九十六時不同也值引而伸觸類而<lb/>
長時之百千萬變無窮而吾之所以時其時者一而已<lb/>
子淵好讀易予是以云云子淵又善晉人書書以誌諸<lb/>
其壁<lb/>
　<lb/>
<pb n="KR4d0446_WYG_040-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳文正集巻四十<lb/>
</p>
<p>
</p>
  </div>
</body>
</text>
</TEI>
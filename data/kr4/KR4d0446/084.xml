<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻八十四</head> <lb/>
    <p>
<pb n="KR4d0446_WYG_084-1a"/>
欽定四庫全書<lb/>
　吳文正集巻八十四<lb/>
　　　　　　　　　　　　　　元　吳澄　撰<lb/>
　　墓誌銘<lb/>
　　　有元承直郎南康路推宫蕭君墓誌銘<hi>戊辰</hi>
延祐五年進士第八人蕭㵯初任同知唐州事奉其父就<lb/>
養秩將滿一從子偕其父相繼卒于官所纍纍然以喪<lb/>
歸既𦵏服除所知迫之同趍京且先為持河南省咨文以<lb/>
<pb n="KR4d0446_WYG_084-1b"/>
往㵯憂患之餘趦趄其行黽俛就道僅一力自隨泰定<lb/>
二年春至汴疽作閠正月七日死旅邸子輻扶柩過舊<lb/>
治僚友吏民哀傷如其戚焉喪歸數月命下改授承直<lb/>
郎南康路推官其始仕唐州也長貳頗以書生易之見<lb/>
其行事心乃大服亷明之聲聞于當路嗚呼竟如是而<lb/>
止悲夫㵯字漢西臨江新喩人生至元癸未十月二十<lb/>
七日祖寘叔宋鄉貢進士父元善不仕娶伍氏子輻璋<lb/>
琇琇嗣兄後女子一許嫁而夭四年十一月某日𦵏某處<lb/>
<pb n="KR4d0446_WYG_084-2a"/>
余嘗校江西行省試士程文而㵯與貢故其子輻走數<lb/>
百里詣余請銘嗚呼余校文江西者再初科得蕭立夫<lb/>
拜初命遄死再科得蕭運不及拜再命又死昔既銘立<lb/>
夫之𦵏今又為㵯銘惡得而不悲也邪銘曰<lb/>
人栽之天培之其諧也冝哉人扶之天摧之其乖也何<lb/>
哉<lb/>
　　　故洞真處士周君墓誌銘<lb/>
君諱鼎字德卿姓周氏廬陵人其先世自汴徙君生而<lb/>
<pb n="KR4d0446_WYG_084-2b"/>
英偉倜倘不惟慱覽羣書卓冠時彦又善説辭可馳鶩<lb/>
艱難膠轕之場年比壯宋祚訖危亡之際猶能效謀獻<lb/>
計贊近闗守禦之臣然厦顛非一木能支矣北來將相<lb/>
喜君才辯君志在退處無復干進足迹半東南達官鉅<lb/>
族人人青眼相看君亦不苟合所至輙主僻陋隱約之<lb/>
家不輕出不汎交韜晦其才擅名一藝絲桐遺音悠然<lb/>
嵇中散之趣所師葢當代宗工而君之巧有若飛衛與<lb/>
甘繩之射手法神縱幾獨步江右從學弟子常數十輩<lb/>
<pb n="KR4d0446_WYG_084-3a"/>
餘力兼嗜醫經深探張仲景用藥意毎歎庸醫誤人攝<lb/>
傷寒論治法撰成歌訣明白縝密觀者易曉雖自處髙<lb/>
簡弗能低首下心為人治疾然醫流拾此足以悟疑辯<lb/>
惑隂有活人之功焉老而倦游不逺適間造鄰郡訪舊<lb/>
相知或留數月或及朞年清江彭氏尤所親厚泰定丁<lb/>
夘客其舘值初度劇飲朗吟樂甚越數日無疾而終十<lb/>
二月九日也年八十三君之子聞訃而來彭已悉為經<lb/>
紀終事輿論義之君娶太學進士沈君女子瑛瑾珤女<lb/>
<pb n="KR4d0446_WYG_084-3b"/>
歸羅瑾珤俱為承天宫道士瑾先卒瑛卜致和戊辰某<lb/>
月日𦵏兆在臨江新淦善政鄉德集里之玉澗珤謂余<lb/>
知其父請銘君自號大江翁夙慕清虚元教之宗又號<lb/>
君洞真處士珤克踵家學銘曰<lb/>
古之伯牙痛子期死今之子期欲伯牙生豈可得哉豈<lb/>
可得哉嗚呼噫嘻<lb/>
　　　金溪余天麒妻呉氏墓誌銘<lb/>
金溪名家故登仕郎吳君時可之長女懿純以姪從姑<lb/>
<pb n="KR4d0446_WYG_084-4a"/>
歸為同里余天麒之配㤗定丁夘七月戊午年六十四<lb/>
而終𦵏有期哀子城承父之命持舅之狀來為其母乞<lb/>
銘余嘗銘登仕夫人余氏之𦵏矣閲狀余母之賢一如<lb/>
吳母奉舅姑夫君處族姻待使命以至主饋饌賔靡不<lb/>
中禮蠶績女功躬服其勞雖家力彌裕不改常度姑疾<lb/>
逾年晨夕侍養左右憂不滿容父登仕君晩節風廢八<lb/>
載每月致藥饍每歳歸省問已嫁而孝不衰可謂賢已<lb/>
子男一城也女一婿倪大本孫男三女一致和戊辰九<lb/>
<pb n="KR4d0446_WYG_084-4b"/>
月甲申𦵏白馬郷之豹塘狀其女兄之行者登仕君之<lb/>
叔子應子也銘曰<lb/>
父也賢母也賢故其為女也賢而歸為人婦也亦然<lb/>
　　　故登仕郎髙君妻艾氏墓誌銘<lb/>
臨川髙漙以其大父登仕君所撰大母艾氏夫人殯志<lb/>
因其舅饒君心道來請銘登仕君諱一䕫字帝臣艾夫<lb/>
人諱良秀字德潤咸淳癸酉貢士性夫之女年十有四<lb/>
歸于髙六十有六而終延祐戊午冬也次年春殯于三<lb/>
<pb n="KR4d0446_WYG_084-5a"/>
岐子男五可詒裕其四其五出為人後俱早卒孫男八<lb/>
溥洪濬深某某某某女七長適章餘未行夫人卒後一<lb/>
年其季子卒又四年其伯子卒又四年其夫卒又一年<lb/>
仲子亦卒諸孫將以泰定五年某月日𦵏於所殯之北<lb/>
夫人生儒家有婦德中饋之職甚修尊卑長㓜内外咸<lb/>
雍睦事父孝已嫁如未嫁時其父貢士君晚節頗怏怏<lb/>
失志日具壺觴就其寓地娛樂之死而喪之哀習見父<lb/>
族得儒效每以朂其夫銘曰<lb/>
<pb n="KR4d0446_WYG_084-5b"/>
一殯十年家禍連連今始克𦵏維孫之賢<lb/>
　　　故太學進士黄君妻徐氏墓誌銘<lb/>
臨川黄君叔與太學名士直易代弗及成名諸子皆能<lb/>
一日持其舅氏金谿縣主簿徐竒伯狀來為其母請銘<lb/>
其狀曰奇伯女兄謹慧中凝重不妄言笑生淳祐丙午<lb/>
五月癸酉咸淳癸酉歸黄治家有則動相警戒夫入太<lb/>
學脱簮珥斧壓成劑貯布篋中以授且曰勿以舅姑晨<lb/>
夕奉養為慮元至元戊寅君舅喪助夫喪祭舉中儀式<lb/>
<pb n="KR4d0446_WYG_084-6a"/>
君姑多病抉掖盥櫛湯藥必嘗而後進訓兒子女鮮或<lb/>
厲聲色處妯娌終始無間言服飾簡朴雖盛寒暑手不<lb/>
離針線大德丙午得瘧疾毎旦猶洮頮七月己丑言語<lb/>
如常時奄然而逝子男五純維約繼紬女四壻曽壻熊<lb/>
壻王壻許孫男四奂岡肯德女四至大己酉八月殯君<lb/>
姑墓左至治壬戍卜吉兆於盡安郷之石牛堡首乾趾<lb/>
巽將以年月日𦵏嗚呼余於太學君及其子約素厚善<lb/>
銘其可辭乎銘曰<lb/>
<pb n="KR4d0446_WYG_084-6b"/>
夫振文聲子抱時才克相克成噫賢矣哉<lb/>
　　　倪君立墓誌銘<lb/>
與予同生淳祐己酉者日就凋落其存者相知有廣平<lb/>
程公相聞有上饒倪君延祐丙辰程公自翰林承㫖以<lb/>
疾謁告歸是年冬倪君亦得疾如程次年丁巳春竟不<lb/>
起其孤介通山主簿鄧君希顔書以前太學進士余君<lb/>
鑰所状君行來徴銘嗚呼予與君猶兄弟也君生九月<lb/>
朔後於予八月而先於予以殁能無悲乎遂不讓而銘<lb/>
<pb n="KR4d0446_WYG_084-7a"/>
諸君諱南杰字君立先世銀青光禄大夫始居貴溪之<lb/>
沂陽曾大父元大父灃從事郎武寧縣尉父應雲承信<lb/>
郎㳂海制置司議事官君天資特異書一覽即成誦工<lb/>
進士詩賦侍制議君𨽻業象山書院山長黄侯器之咸<lb/>
淳庚午秋貢與選待試國學提刑唐公特薦入官以養<lb/>
親辭父既喪恭順二叔同門聚處無間言嫁遣二妹厚<lb/>
資備禮無靳色堂構克繼先志宫講周公書南溪扁其<lb/>
樓元宋之交羣情震蕩君内外調胹寧親以施於鄉鄰<lb/>
<pb n="KR4d0446_WYG_084-7b"/>
當路勸誘以仕弗應至元辛巳省差徽州路學正紫陽<lb/>
書院山長黽勉供職究朱陸異同捐俸以修黌舍士衆<lb/>
悦服乃曰吾安為斗升之禄廢晨昏之養乎不竢官滿<lb/>
歸養慈親年已五十孝慕如孺毎一邱隴惻惻興哀子<lb/>
能應門家事一不闗心吟詠自適為佚老計尤樂佳山<lb/>
水嘗㳺旴有夕陽影裏行人逺春鳥聲中歸興忙之句<lb/>
繼游淛徧覽竒勝成詩一帙曰淛水漁歌臨清流建小<lb/>
閣水光山色收拾靡遺暇日登臨蝉蜕塵氛埃壒之表<lb/>
<pb n="KR4d0446_WYG_084-8a"/>
去家十里許原曰莊院𨽻撫金谿過而樂焉結庵其間<lb/>
環植花卉曰吾將宅於是次孫如京戒勿乆處甫及半<lb/>
載又命促還先除夕三日至家則君已疾矣風淫于未<lb/>
然精神烱如正月朔旦受家人慶禮如常至午索筆書<lb/>
遺教一畀二孫朂以勤學一畀其子令喪祭從禮勿信<lb/>
世俗薦㧞等事越四日翛然而逝配金溪劉氏先十八<lb/>
年卒男以忠女以適安仁上官鑾孫志文志學曾孫日<lb/>
新曽孫女三君卒之明年戊午二月已未日遵治命𦵏<lb/>
<pb n="KR4d0446_WYG_084-8b"/>
莊院銘曰<lb/>
温温粹玉炳炳華燭如綺如縠如菽如粟乃如之人兮<lb/>
未展而束我銘以昭之百世芳躅<lb/>
　　　故靜樂逸士黄君墓誌銘<lb/>
故靜樂逸士黄君諱長元子仁其字也負英傑之氣倜<lb/>
儻不羣往年初識予心異焉後嘗寓宿其家既而不相<lb/>
聞垂二十載泰定甲子秋其季弟膺客死京華比其歸<lb/>
骨予哀而誌之而君之子德華亦貽書為父請銘乙丑<lb/>
<pb n="KR4d0446_WYG_084-9a"/>
冬予還自禁林丙寅春德華來温前請君洪之豐城人<lb/>
其先自長寧鄉新田徙劒池鄉散田考諱榮孫號桂岩<lb/>
翁少與清江徐侍郎卿孫友宋咸淳丁夘覃恩貢禮部<lb/>
家素饒裕至元丙子以後民駭新令疇昔髙門鉅室不<lb/>
數年間淪為中下户者比比甚則破滅靡有子遺君年<lb/>
甫弱冠以家督膺門奮勵不少挫攝當紛紜膠轕之衝<lb/>
衆縮手莫前若談笑從容處置一如故常不惟保守先<lb/>
疇又能有所恢拓翁得養髙肥遯一事不攖于懷承志<lb/>
<pb n="KR4d0446_WYG_084-9b"/>
盡懽宗黨稱孝丁亥之春翁始厭世君弟兄三人各克<lb/>
振㧞人謂難兄難弟貲産日進視世業不啻増十之八<lb/>
聲譽翕然賔客益盛由勤儉興而濟急周貧罔有靳色<lb/>
或犯禮義面折無隱挺特嶷立不波隨流俗外似簡傲<lb/>
然於所尊敬雖為之執鞭忻忻如也撫接卑下惟恐弗<lb/>
逮豪悍挾勢必與之角理勝乃已最喜嚴陵方氏提起<lb/>
截斷二銘勒之於石佩服惟謹天資超邁書壹成誦終<lb/>
身不忘進士程文肆筆中度旦旦敦朂如科未廢延祐<lb/>
<pb n="KR4d0446_WYG_084-10a"/>
甲寅貢舉制復率子弟應詔丙辰秋得痿痺疾明年丁<lb/>
巳猶力疾就試至治癸亥九月十八日竞以前疾弗起<lb/>
年六十三卜𦵏某鄉原配陳氏男德華理復徳範女適<lb/>
熊某楊某孫成生明生夀生酉生熊壻後君一月卒理<lb/>
復先君九年卒俱無子以孽子麟生添生次孫明生為<lb/>
其後狀君行者胡氏紹初謂君才敏鋭識通明力量足<lb/>
以治繁劇精神足以周細㣲好善結交急義勇為使得<lb/>
一命行其志必有可觀惜施于有政僅及一家胡與君<lb/>
<pb n="KR4d0446_WYG_084-10b"/>
之考同輩年八十九矣其言信銘曰<lb/>
猗嗟猷為卓犖瑰竒不𢎞其施而止於斯<lb/>
　　　故山南逸士曽君墓誌銘<lb/>
嗚呼世未嘗無才也不用於世則其才不可得而見山<lb/>
南逸士曽君才之可用而不獲用者與君長予二嵗予<lb/>
兄事之所居限一嶺相距十五里自㓜相聚相知至老<lb/>
而君先逝矣予其能無悲乎君警敏倜儻年十二而孤<lb/>
已工進士詩賦才名自負富貴競羅致為子弟師中值<lb/>
<pb n="KR4d0446_WYG_084-11a"/>
革運鄰冦蜂起逃難備嘗險艱黠猾並縁新政魚肉舊<lb/>
民循常蹈故者往往家毁躬瘁君雍容其間抵巇如夷<lb/>
匪但自庇又以庇人悉復早年所喪先業日進月益貲<lb/>
浸以羸一族子一族孫合志扶樹人稱三曽云習俗頽<lb/>
靡之餘儒族流風幸未泯絶三曽力也盖君幹畧最優<lb/>
忘年折行不相猜疑用克恊濟議論明决機鋒㨗出雖<lb/>
諧謔嬉笑綽有雅韻士大夫官於斯客於斯聞聞見見<lb/>
咸尊慕敬禮焉詩詞倡和竿牘來往若不經意而精神<lb/>
<pb n="KR4d0446_WYG_084-11b"/>
飛動葩燄炳蔚可目可口令人喜悦無厭斁時充君之<lb/>
材使小試一二或以文采著或以政績顯將無施不宜<lb/>
然終身成效僅僅一家一鄉而止嗚呼才之難士之不<lb/>
遇古今所共嘆予之謂君亦何能已於言哉銘曰<lb/>
山南謂何號以地也逸士謂何士弗仕也鄫去邑為曾<lb/>
姓其氏也一元名叔仁字也考貢士夣薦諱也張氏妣<lb/>
也袁氏嫓也復孺復參復可子也張洪董午壻也孫繁<lb/>
衍文三曽孫又生成生明生泰生四也孫女五已行一<lb/>
<pb n="KR4d0446_WYG_084-12a"/>
未行曽孫女猶稚也居撫樂安鄉則忠義也𦵏南砦原<lb/>
二十里而邇也生淳祐丁未日四月九也卒至治壬戌<lb/>
日三月五也十月六日窆卒之嵗也其窆之宅丙首壬<lb/>
趾也誌之以章其美也銘之以繫于誌也<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_084-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻八十四<lb/>
</p>
<p>
</p>
  </div>
</body>
</text>
</TEI>
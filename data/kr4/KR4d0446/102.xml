<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集</head> <lb/>
    <p>
<pb n="KR4d0446_WYG_102-1a"/>
欽定四庫全書<lb/>
　呉文正集<lb/>
　　附録<lb/>
　　　年譜<hi>并序</hi>
臨川呉文正公年譜二巻門人危素所纂次初公既捐<lb/>
館其長孫當嘗草定其次序又以請謚來京師以廕補<lb/>
官朝廷知其能世家學馴致清顯數期素刋訂其書以<lb/>
傳於世素惟及公之門者在朝在野猶有其人故屢致<lb/>
<pb n="KR4d0446_WYG_102-1b"/>
辭讓當以江西肅政廉訪使奉詔招捕盗賊十年不返<lb/>
而最後及公之門者亦皆相繼物故素於是不敢緩也<lb/>
㑹繇禁林調官嶺北暇日取其藁頗加紬繹凡公自製<lb/>
之文見於集中者可以互見宜不必載其與人論辨勝<lb/>
負一時之言亦復刪去祭文輓詩行狀謚議神道碑并<lb/>
附見焉嗚呼方宋周元公倡聖賢之絶學關洛之大儒<lb/>
繼出遷國江南斯道之傳尤勝於閩境已而當國者不<lb/>
明重加禁絶嘉定以來國是既章而東南之學者靡然<lb/>
<pb n="KR4d0446_WYG_102-2a"/>
從之其設科取士亦必以是為宗其流之弊往往馳騖<lb/>
於空言而汨亂於實學以至國隨以亡而莫之悟公生<lb/>
於淳祐長於咸淳而斯何時也乃毅然有志㧞乎流俗<lb/>
以徑造髙明之域宋既内附隠居山林者三十年研經<lb/>
籍之㣲玩天人之妙槀城董忠宣公力薦起之仕或不<lb/>
久而即退或拜命而不行要之無意於為世之用著書<lb/>
立言以示後學蓋燦然存乎簡編方來之英彦亦可以<lb/>
潛心於此而無負公之所屬望豈非善學者哉素幾弱<lb/>
<pb n="KR4d0446_WYG_102-2b"/>
冠以親命執經座下侵尋衰莫無能發明師訓夙夜畏<lb/>
惕莫知所云年譜之成君子有以悲其志矣至正二十<lb/>
五年正月既望門人榮禄大夫嶺北等處行中書省左<lb/>
丞臨川危素序<lb/>
　公諱澂字伯清姓呉氏其先七世始自豊城縣<hi>今富州</hi>
　徙撫之崇仁縣六世周始居崇仁鄉之坫原生二子<lb/>
　璣璿宋髙宗渡江選民為兵璣以繇役長鄉兵戌江<lb/>
　東因家太平州璿生煜公髙祖也謹厚慈儉家自饒<lb/>
<pb n="KR4d0446_WYG_102-3a"/>
　裕有冦自寧都縣<hi>今升州</hi>境至屋廬盡燬改築於呉山<lb/>
　之下曰咸口年至八十餘曽祖考太徳澹然無時俗<lb/>
　嗜好中年即謝家事優游林泉亦享耆夀祖考鐸工<lb/>
　進士詩賦精通天文星厯之學寛厚不屑細務考樞<lb/>
　温粹純實謙退不與人爭善為方里嘗大札業醫者<lb/>
　多畏傳染不敢往視或盡室不起乃煑善藥命一力<lb/>
　持以自隨給以飲之全活者數十家有喪不能舉者<lb/>
　竭力周恤終身以為常妣游氏生二子長則公也<lb/>
<pb n="KR4d0446_WYG_102-3b"/>
宋淳祐九年己酉<lb/>
　正月壬戌日申時公生<hi>十九日公生前一夕鄰媼夢神物蜿蜒降於舎旁之池中</hi>
　<hi>里父老云豊城徐覺得望氣之術見紫氣於華蓋臨川二山之間謂人曰是必有蓋世偉人生焉公稍長</hi>
　<hi>與覺遇諸鄰邑覺驚異曰向吾所占偉人子良是幸自重</hi>
十年庚戌<lb/>
十一年辛亥<lb/>
　三嵗穎異日發<hi>公三嵗大父每讀古詩愛之漸至數百篇琅琅成誦㳺夫人攜過里姥姥</hi>
　<hi>惠以錢果公敬受之終有慚色宻置之而去</hi>
<pb n="KR4d0446_WYG_102-4a"/>
十二年壬子<lb/>
寳祐元年癸丑<lb/>
　五嵗就外傅<hi>公五嵗始就外傅穎敏殊絶讀書累千餘言數過即能記自是日務勤學或至</hi>
　<hi>逹旦㳺夫人慮其過勤致疾量給膏油僅可夜分乃宻市油伺母寢復觀書且障其明恐為母所覺也</hi>
二年甲寅<lb/>
三年乙邜<lb/>
　七嵗<hi>論語孟子五經皆成誦能屬詩通進士賦</hi>
四年丙辰<lb/>
<pb n="KR4d0446_WYG_102-4b"/>
五年丁巳九嵗<hi>鄉里鄰邑課試每中前名</hi>
六年戊午<lb/>
　十嵗始得朱子大學等書讀之<hi>讀大學中庸朱氏章句  公嘗因學者求</hi>
　<hi>讀中庸語之曰吾幼時習詩賦未盡見朱子之書葢業進士者不知用力於此也十嵗偶於故書中得大</hi>
　<hi>學中庸章句讀之喜甚自是清晨必誦大學二十遇者千餘日然後讀中庸及諸經則如破竹之勢畧無凝</hi>
　<hi>滯矣學者於大學得分曉則中庸不難讀也</hi>
開慶元年己未<lb/>
景定元年庚申<lb/>
<pb n="KR4d0446_WYG_102-5a"/>
二年辛酉<lb/>
　十三嵗大肆力於群書應舉之文盡通<hi>公於書一覽無不盡記時</hi>
　<hi>麻沙新刻古文集成因家貧從粥書者借讀踰月而歸之粥書者曰子能盡讀之乎公曰試抽以問我隨</hi>
　<hi>粥者舉問輒盡其章粥者驚異遂贈以此書</hi>
三年壬戌<lb/>
　秋時十四嵗丱角就撫州補試<hi>按公撰許母墓誌云余以童丱就郡學補</hi>
　<hi>試同邸有一先生長者視予所作賦勉而教之試畢各不問名居而去後八年予忝鄉貢工歌鹿鳴之燕</hi>
　<hi>向所見先生長者在焉問之則臨川許先生功甫也其年為江西轉運司所貢士</hi>
<pb n="KR4d0446_WYG_102-5b"/>
四年癸亥<lb/>
　十五嵗知厭科舉之業用力聖賢之學作勤謹二箴<lb/>
　<hi>公年十冇五深知科舉業之不足致力専務聖賢之學因讀朱子訓子帖得勤謹二字謂眞持飬之要經</hi>
　<hi>為學之大務</hi>作敬和二銘<hi>公曰吾讀敬銘則使人心神收歛百望俱消如在靈祠中如立</hi>
　<hi>嚴師側凄凄乎其似秋而不覺足之重手之恭也讀和銘則使人心神怡曠萬境俱融有弄月吟風情有</hi>
　<hi>傍花隨桞想熙熙乎其似春而不知手之舞足之蹈也</hi>
五年甲子<lb/>
　秋侍大父如郡城<hi>時大父赴鄉試㑹郡守延致番昜程先生若庸於臨汝書院宋季士</hi>
<pb n="KR4d0446_WYG_102-6a"/>
　<hi>習惟以進取為務程先生嘗遊石洞饒氏之門獨以朱子之學授諸生公謁見升堂厯觀其標貼壁問之</hi>
　<hi>説有不盡合於朱子公乃一一請問如所謂大學為正大髙明之學然則小學其卑小淺陋之學乎程先</hi>
　<hi>生悚然曰若庸處此未見冇知學能問如子者余之子仔復族子槱之皆與子同年生可相與為友自是</hi>
　<hi>公每至郡必留臨汝槱之翰林承㫖程文憲公鉅夫舊名也</hi>
咸淳元年乙丑<lb/>
　八月作襍識五章十月己丑作顔冉銘十二月戊子<lb/>
　大父卒喪葬凡役公悉考古禮禀於父左丞公而行<lb/>
　之<hi>大父寢疾公侍其父視藥食不就寢席者凡十餘夕無怠容大父嘆曰吾察此孫服勤連晝夜不懈</hi>
<pb n="KR4d0446_WYG_102-6b"/>
　<hi>而神氣有餘此大器可望其善教之</hi>
二年丙寅<lb/>
　冬葬大父於坫原之古宅十一月壬子作理一箴<lb/>
三年丁卯<lb/>
　十九嵗作道統圖并叙較正孝經<hi>又取他書之言孝者為外傳十篇</hi>
　<hi>公謂朱子於諸經各有成書獨未及於書於春秋欲取諸家之訓説而成朱子之志精力方強凡天文地</hi>
　<hi>理律厯田賦名物筭數博考經傳而得夫觀察之㣲制作之故</hi>作皇極經世續書<hi>公潛</hi>
　<hi>心邵子之書每病夫昧者流為術數之末遂以先天六十四卦分配一元之數推治亂相禪之由而為是</hi>
<pb n="KR4d0446_WYG_102-7a"/>
　<hi>書兵火後散軼不存</hi>通趙主簿書作自新自修消人欲長天理<lb/>
　克己悔過諸銘<lb/>
四年戊辰<lb/>
　作題四書一章紀夢一章襍識一章矯輕警惰二銘<lb/>
五年己巳<lb/>
六年庚午<lb/>
　八月應鄉貢中選<hi>以乾卦保合太和萬國咸寧賦中第二十八名</hi>答繆郡守<lb/>
　書答程教授書作襍識二章<lb/>
<pb n="KR4d0446_WYG_102-7b"/>
七年辛未<lb/>
　春省試下第三月癸酉纂次舊作題曰私録<hi>程先生識其後</hi>
　<hi>曰若庸來此二十二年閲人多矣未見年方弱冠而有此志量有此工夫廣大精㣲無所不究如畫方旦</hi>
　<hi>何可量也僕雖老不敢自棄願聞切磋語</hi>八月至臨汝書院<hi>留止數月</hi>
八年壬申<lb/>
　授徒山中<lb/>
九年癸酉<lb/>
十年甲戌<lb/>
<pb n="KR4d0446_WYG_102-8a"/>
　授徒樂安縣<hi>以縣丞黄酉卿之招酉卿蜀人忠義士也</hi>
大元至元十二年乙亥<lb/>
　撫州内附<lb/>
十三年丙子<lb/>
　奉親避冦<hi>時寧都盗起</hi>
十四年丁丑<lb/>
十五年戊寅<lb/>
十六年己卯<lb/>
<pb n="KR4d0446_WYG_102-8b"/>
十七年庚辰<lb/>
　隠居布水谷<hi>公與前貢士樂安鄭松結廬谷中谷在樂安之髙山上有田有池羣山外環唯</hi>
　<hi>一逕河通縣崖飛瀑而出故曰布水屏絶人事簞瓢卒嵗今為古隠觀以公舊隠故也</hi>
十八年辛巳<lb/>
　留布水谷纂次諸經注釋孝經章句成<lb/>
十九年壬午<lb/>
　留布水谷較易書詩春秋修正儀禮小戴大戴記成<lb/>
二十年癸未<lb/>
<pb n="KR4d0446_WYG_102-9a"/>
　冬還自布水谷<lb/>
二十一年甲申<lb/>
　五月己酉朔父左丞公卒<hi>公居喪治葬率循古制参以書儀家禮行之鄉黨姻</hi>
　<hi>戚亦多依效不用浮屠里俗或譏之則以為觧</hi>
二十二年乙酉<lb/>
　居喪冬葬父左丞公於里之魯步東邉<lb/>
二十三年丙戌<lb/>
　八月釋服<hi>程文憲公以江南行臺侍御史承詔訪求遺逸有徳行才藝者即驛送入覲冬程公</hi>
<pb n="KR4d0446_WYG_102-9b"/>
　<hi>至撫州命郡縣問勞迎致強公出仕力以母老辭程公曰誠不肯為朝廷出中原山川之勝可無一覽乎</hi>
　<hi>公諾之歸白游夫人治行</hi>十一月如建昌路<hi>同程公行故也</hi>
二十四年丁亥<lb/>
　春適燕<hi>程公疏上所薦士以復命終不忍舍公公㣲知之力以母老辭遂治任南歸公卿大夫多</hi>
　<hi>中原老成而宋之遺士亦有留燕者皆知公之不可留而惜其去相率賦詩送别閻文康公復之詩有曰</hi>
　<hi>羣材方用楚一士獨辭燕趙文敏公孟頫方被召為兵部郎中獨書朱子與其師劉先生屏山所賡三詩</hi>
　<hi>為贈</hi>十二月還家<hi>舟中賦感興詩二十五章</hi>
二十五年戊子<lb/>
<pb n="KR4d0446_WYG_102-10a"/>
　授徒宜黄縣明新堂<hi>宜黄呉東子建義塾扁曰明新堂設先聖像行舎菜禮奉書幣</hi>
　<hi>聘延公受徒其中屬隣境有警乃奉㳺夫人寓門人鄒志道舊廬自留寓塾數月</hi>秋還家朝<lb/>
　命求較定易書詩春秋儀禮大戴記小戴記<hi>程文憲公請於</hi>
　<hi>朝曰呉澂不願仕而所考易書詩春秋儀禮大戴記小戴記俱有成書於世有益宜取寘國子監令諸生</hi>
　<hi>肄習次第傳之天下朝廷從之遂移行省遣官詣門謄寫進呈仍令有司常加優禮</hi>
二十六年己丑<lb/>
　進呈諸經<hi>令藏國子監崇文閣見書目</hi>
二十七年庚寅<lb/>
<pb n="KR4d0446_WYG_102-10b"/>
二十八年辛卯<lb/>
　夫人余氏卒<hi>夫人諱惟㳟父玨世居里之余溪寳祐三年二月庚寅生得年三十冇七</hi>
二十九年壬辰<lb/>
三十年癸巳<lb/>
三十一年甲午<hi>以上皆元世祖朝</hi>
　正月甲子如福州<hi>程文憲公為福建閩海道肅政亷訪使迎致焉</hi>十一月戊<lb/>
　申還家<lb/>
元貞元年乙未<hi>元成宗朝</hi>
<pb n="KR4d0446_WYG_102-11a"/>
　八月如龍興遊西山<hi>江西湖東道肅政亷訪使司經厯郝文聞公至來見問易疑數</hi>
　<hi>十條留居郡學有答問之辭郝君命吏從旁書之令學者傳録名曰原理○朔南士友問學者衆時元文</hi>
　<hi>敏公明善自負所學論經之次輒屈其坐人聞公至質諸經疑難數十條問春秋尤多公隨問剖析元公</hi>
　<hi>大加畏服以為平生所遇明經之師未見如先生者及論性理未甚領悟公令其觀程子遺書及近思録</hi>
　<hi>元公嘗讀是書至是始潛心力究而有所得他日謝先生曰先生所學程朱二子所學也請執弟子禮終</hi>
　<hi>身城中士友及諸生請開講郡學公説修已以敬章反覆萬餘言聼者千百多所感發</hi>十一月<lb/>
　還家<lb/>
二年丙申<lb/>
<pb n="KR4d0446_WYG_102-11b"/>
　如龍興<hi>時董忠宣公士選任江西行省左丞元文敏公其客也辟為掾以教其子公執謁於其館</hi>
　<hi>董公聞之親饋食中堂頗問經義治道顧元公曰呉先生徳容嚴厲而不失其和吾平生未之見也</hi>
大徳元年丁酉<hi>成宗</hi>
二年戊戌<lb/>
　<hi>董忠宣公以江南行䑓御史中丞入覲改僉樞宻院事力薦公於朝堂吏頗緩其事一日議事都堂董公</hi>
　<hi>起立語丞相諤勒哲平章軍國重事東平文貞王博果宻曰士選所薦呉澂非一才一藝之能也其人經</hi>
　<hi>明行修論道經邦可以輔佐治世大受之器也皆曰僉院質實所薦必天下士何疑焉㑹平章拜御史中</hi>
　<hi>丞尋薨不及用公</hi>七月母夫人㳺氏卒<lb/>
<pb n="KR4d0446_WYG_102-12a"/>
三年己亥<lb/>
　居喪<lb/>
四年庚子<lb/>
　六月作正中堂於咸口之原<hi>長子文治其後堂成程文憲公為之記趙文敏</hi>
　<hi>公篆其額</hi>八月釋服<lb/>
五年辛丑<lb/>
　授應奉翰林文字登仕郎同知制誥兼國史院編修<lb/>
　官<hi>董忠宣公時為御史中丞以私書勉公應召都堂移江西行省令有司敦請</hi>復董中丞<lb/>
<pb n="KR4d0446_WYG_102-12b"/>
　書<lb/>
六年壬寅<lb/>
　八月壬戌戒行十月丁亥至京師<hi>春有司奉㫖朝命趣行督廹邑里具</hi>
　<hi>驛舟敦遣至京師已有代矣公即欲歸河凍不可行元文敏公朝夕奉公尤謹大夫士多來問學及行元</hi>
　<hi>公為詩序</hi>
七年癸卯<lb/>
　春治歸五月己酉至揚州<hi>董忠宣公言應奉翰林文字呉澂天稟髙特道業安</hi>
　<hi>成不求用於時隠居五十餘載至元間遣使求賢同至者俱為按察本官力以母老辭還大徳三年舉本</hi>
<pb n="KR4d0446_WYG_102-13a"/>
　<hi>官有道之士都省奏充前職咨行省特遣之任未至而吏部作不赴任闕頃於本官無所加損似失朝廷</hi>
　<hi>崇儒重道之意至揚州江北淮東道肅政亷訪使趙公完澤以暑熾強公留郡學中山王玠河南張恒皆</hi>
　<hi>受業焉</hi>答張恒問孝經七月至眞州<hi>淮東宣慰使沙卜珠公玠工部侍郎</hi>
　<hi>賈公鈞湖廣亷訪使盧公摯淮東僉事趙公瑛南䑓御史詹公士龍及元文敏公諸寓公具疏致幣率子</hi>
　<hi>弟至揚州請公講學</hi>
八年甲辰<lb/>
　授將仕郎江西等處儒學副提舉十月還家<lb/>
九年乙巳<lb/>
<pb n="KR4d0446_WYG_102-13b"/>
　較定邵子<hi>公嘗謂邵子著書一本於易直可上接羲文周孔之傳非術數之比其能前知在人</hi>
　<hi>不在書在心不在數也公天資髙明蚤年已能領悟故於其書考較詳審布置精宻並冇意義</hi>較定<lb/>
　葬書<lb/>
十年丙午<lb/>
　四月如袁州<hi>公將遊南嶽至袁州儒學提舉鄭公陶孫遣使致書追請赴任</hi>十月朔<lb/>
　上官<hi>各路學官循常例其禮物致慶者郤之惟諭之以篤意教飬而己有直學以錢穀訐其教授者</hi>
　<hi>公曰直學所竊教授冇所不知教授所得直學無不知者乃謂之盗欺人不知而愬其可知者可乎直學</hi>
　<hi>為教授屬於義為犯上當先治之時天寒其人惶愧汗下拜謝悔過告訐者為之息學官之不嚴者聞之</hi>
<pb n="KR4d0446_WYG_102-14a"/>
　<hi>皆凛然知耻云省若憲以两提舉俱碩學鴻儒每加優禮憲府即郡庠設燕以聼講為請鄭公以講席遜</hi>
　<hi>公公亦以其出於誠意毋謙也為講孟子一章開發明辨有以各當其心也日與鄭提舉謁叅政戎公益</hi>
　<hi>公曰東南士習凋敝得二先生作而新之使不習如某者得以蒙成而逭責豈非幸歟公從容言曰必欲</hi>
　<hi>作成人才在於教人言忠信行篤敬以尊徳性而已</hi>
十一年丁未<lb/>
　正月戊辰以疾謁告二月就醫富州<hi>寓清都觀五旬之内本司遣學</hi>
　<hi>職催請者六吏人催請者四文移往復凡數十又移省憲趣還公固辭以疾嘗曰學校教育各有其職錢</hi>
　<hi>榖出入總之有司提舉之官本為虚設徒糜廪粟故勇於去職</hi>較定老子莊子太𤣥<lb/>
<pb n="KR4d0446_WYG_102-14b"/>
　章句<hi>公以老莊二子世之異書讀者不人人知其本㫖注釋者又多荒唐自誑公為之叅考訂定將</hi>
　<hi>使智之過髙者不至陷溺於其中凡下者不至妄加儗度於髙虚云耳太𤣥之書其文艱深讀之者少然</hi>
　<hi>卲子於其數實有取焉</hi>六月如臨江路<hi>病至百日止門人清江皮溍家</hi>十月還<lb/>
　家<lb/>
至大元年戊申<hi>元武宗朝</hi>
　授從仕郎國子監丞九月改築宅於咸口<hi>此故宅基華葢臨川</hi>
　<hi>二山南北對峙相距各十有五里山水明秀長子文董其役</hi>
二年己酉<lb/>
<pb n="KR4d0446_WYG_102-15a"/>
　正月丁未次子衮卒<hi>衮字士工生至元壬午七月巳邜既殯郡縣與都堂移江西行</hi>
　<hi>省遣官禮請給驛舟具禮敦遣公哀痛未欲行督趣不置</hi>三月戒行五月至京六<lb/>
　月上官<hi>初許文正公為國子祭酒始以朱子之書訓授諸生厥後監官不復身任教事唯委之博</hi>
　<hi>士助教公至官六館翕然歸向公清晨舉燭堂上各舉所疑以質問日昃退就寓舎則執經以從公因其</hi>
　<hi>才質之髙下而開導誘掖之講論不倦每至夜分寒暑不廢一時觀感而興起者甚衆時未設典簿廪膳</hi>
　<hi>出内監丞主之公㑹其羡餘以增飬膳而舊弊悉革中書省政多循習故常好大喜功乗間而起立尚書</hi>
　<hi>省以奪其政權其丞轄嘗通洪範易經之義近進者多言儒術以迎合之數欲引公以為之重公嚴重不</hi>
　<hi>可屈致有辯士自謂能致之踵門曰先生負治平之學生民之塗炭國家之困敝甚矣今在朝廷寕能不</hi>
<pb n="KR4d0446_WYG_102-15b"/>
　<hi>一副執政者之求乎公以疾辭明日又至則避之辯士遂知終不可致歸紿其人老儒未嘗騎乗堕馬折</hi>
　<hi>臂不能來矣乃止</hi>
三年庚戌<lb/>
四年辛亥<lb/>
　授文林郎國子司業癸酉上官<hi>尚書省臣伏誅阿附得進者皆斥罷中書</hi>
　<hi>省奏升公司業劉公賡繇侍御史拜集賢學士兼國子祭酒問語諸生曰朝廷徒以吾舊臣故自䑓臣來</hi>
　<hi>領學事主上作新斯文之意甚重吾豈敢當司業大儒吾猶有所質問時不可失師不易遇諸生其勉之</hi>
　<hi>公為取程淳公學校奏疏胡文公二學教法及朱文公貢舉私議三者斟酌去取一曰經學易詩書儀禮</hi>
<pb n="KR4d0446_WYG_102-16a"/>
　<hi>周禮禮記大戴記附春秋三傳附右諸經各専一經並湏熟讀經文傍通諸家講説義理度數明白分曉</hi>
　<hi>凡治經者要兼通小學書及四書二曰行實孝於父母弟在家弟於兄在外弟於長睦和於宗族婣和於</hi>
　<hi>外姓之親任厚於朋友恤仁於鄉里以及衆人三曰文藝古文詩四曰治事選舉食貨禮儀樂律筭法吏</hi>
　<hi>文星厯水利各於所習讀通典刑統筭經諸書是為擬定教法同列欲改課為試行大學積分法公謂教</hi>
　<hi>之以爭非良法也論議不合遂有去志</hi>
皇慶元年壬子<hi>元仁宗</hi>
　正月移疾去職<hi>公登舟賦詩留别僚友皆為之驚愕諸生一旦失所依歸有流涕者監學</hi>
　<hi>命屬吏及諸生十人追至通州河上懇留不從都堂亦遣使請或尼不行</hi>三月至眞州<hi>舊學</hi>
<pb n="KR4d0446_WYG_102-16b"/>
　<hi>者強留講學</hi>七月至建康冬還家<lb/>
二年癸丑<lb/>
　<hi>集賢院知公之教人不倦同至都堂請以國子祭酒召公還朝平章李公孟為倡言曰呉司業髙年飬病</hi>
　<hi>而歸今即召還是苦之也遂不復召</hi>
延祐元年甲寅<hi>元仁宗</hi>
　作久大堂<hi>命長子文董其役倣古規制趙文敏公篆額</hi>八月江西貢院考<lb/>
　鄉試<hi>屢以病辭不獲</hi>
二年乙邜<lb/>
<pb n="KR4d0446_WYG_102-17a"/>
　正月如龍興<hi>時經理田糧限期嚴迫使者立法苛刻務重増民賦以覬爵賞郡縣奉行尤虐</hi>
　<hi>民不堪命羣情洶洶邑父老知公與部使杜顕祖在朝廷有交承之誼請往陳其害公既行一日使者已</hi>
　<hi>趨袁瑞不及入城而還</hi>
三年丙辰<lb/>
　留宜黄縣五峯<hi>公欲著易纂言五峯僧舎僻静門人往從者二十餘人</hi>
四年丁巳<lb/>
　七月江西省考鄉試<hi>時患足瘡堅卧不出使者率郎縣留山中不去不獲已而行考</hi>
　<hi>官七員公所命題出經問曰孟子道性善堯舜至於途人一耳而論語曰性相近何也同官或恠其易公</hi>
<pb n="KR4d0446_WYG_102-17b"/>
　<hi>曰於此有眞知則言不差江西貢士二十二人公以為答此問不差者纔得二三巻耳先是臣僚數言公</hi>
　<hi>姓名於上前八月上特問公何在太保楚蘇對臣聞居江西集賢知上意所在請以代李源道為直學士</hi>
　<hi>中書奏可命修撰虞集給驛聘召</hi>
五年戊午<lb/>
　還自永豐縣武城書院授集賢學士奉議大夫<hi>既拜命疾</hi>
　<hi>作久之無行意虞集曰此除實出上意宜勉為行</hi>五月戒行八月次儀眞<hi>疾復</hi>
　<hi>作使者亟欲復命公因辭謝遂留淮南</hi>十一月留建康書纂言成<lb/>
六月己未<lb/>
<pb n="KR4d0446_WYG_102-18a"/>
　留建康十月留江州<hi>寓濓溪書院南北學者百餘人十一月庚寅祭周元公墓</hi>
七年庚申<lb/>
　留江州七月湖廣省請考鄉試<hi>以疾辭</hi>還家<hi>北方學者皆從</hi>
至治元年辛酉<hi>元英宗朝</hi>
二年壬戌<lb/>
　如建康<hi>定王氏義塾規制有司上其事賜額江東書院</hi>十月還家易纂言成<lb/>
三年癸亥<lb/>
　授翰林學士太中大夫知制誥同修國史<hi>英宗皇帝嚴明果斷</hi>
<pb n="KR4d0446_WYG_102-18b"/>
　<hi>獨委丞相拜珠以政於是勵精求治故老薦公才徳於今為儒士冠故超授是命遣直省舎人劉布哷齊</hi>
　<hi>給驛聘召疾馳至公家且曰上固知先生年已髙所以來召者必欲見先生宜毋以此為辭</hi>二月<lb/>
　庚寅戒行三月甲辰次龍興<hi>己酉省憲官祖餞</hi>五月至京師<lb/>
　<hi>時上在上都丞相聞公至大喜</hi>六月己巳上官七月勑譔金書佛經<lb/>
　序<hi>時書經於慶夀寺中書左丞蘇蘇傳㫖譔序仍諭上意一追薦列聖一祈天永命一為民祈福對曰</hi>
　<hi>主上寫經之意為國為民甚盛舉也唯追薦𠖇福臣所未知葢釋氏因果利益之説人所喜聞至言輪迴</hi>
　<hi>之事彼之髙者且不談其意以為為善之人死則上通髙明其極品則與日月齊光為惡之人死則下淪</hi>
　<hi>汚穢其極下則與沙蟲同類其徒遂為超生薦拔之説以蠱惑世人今列聖之神上同日月何待子孫薦</hi>
<pb n="KR4d0446_WYG_102-19a"/>
　<hi>拔且國初以來凡寫經追薦之事不知其幾若超拔未效是無佛法矣若超拔已效是誣其祖矣譔為文</hi>
　<hi>辭不可以示後世左丞曰上命也先生請俟駕還奏之㑹上崩不及奏而止</hi>八月丁卯上<lb/>
　還次南坡崩<hi>丞相亦遇害</hi>十一月晉王入即位十二月癸<lb/>
　酉逆賊以次伏誅<hi>公亟謀治歸河凍不可行</hi>勑譔國子監崇文閣<lb/>
　碑<lb/>
泰定元年甲子<hi>元泰定帝</hi>
　正月推登極㤙<hi>賜銀百两金織文錦四疋</hi>二月開經筵<hi>用江浙省左丞趙簡</hi>
　<hi>言也命公同中書平章張珪與祭酒鄧文原為講官</hi>壬午㑹議進講事宜條奏<lb/>
<pb n="KR4d0446_WYG_102-19b"/>
　勅講官賜坐三月壬寅上御明仁殿聼講<hi>悉屏侍臣唯丞相御</hi>
　<hi>史大夫在侍講罷命内饔賜食</hi>甲寅上御流杯池亭聼講<hi>公講中庸舜其大孝</hi>
　<hi>章及資治通鑑數條上大悦</hi>四月壬戌中書集議太廟神主<hi>先是至治</hi>
　<hi>末有詔作太廟議者習見同堂異室之制新廟作十二室未及遷奉而國有大故有司疑於昭穆之次故</hi>
　<hi>命集議焉先生曰世祖皇帝混一天下率考古制而行之古者天子七廟廟各為宫太祖廟居中左三廟</hi>
　<hi>為昭右三廟為穆昭穆神主各以次遞遷其廟之中頗如今中書省六部對列省部之設亦效金宋之典</hi>
　<hi>官府尚從前代典故豈有宗廟之序次不考古之典故可乎</hi>七月修英宗皇帝實<lb/>
　録中書㑹議司天監屬訐其官長<hi>所訐二月皇后出殯係犯復日又葬</hi>
<pb n="KR4d0446_WYG_102-20a"/>
　　<hi>日正犯聖算行年輕侮不敬致二后同日而崩刑部取罪狀中書奏两院㑹議公曰云云</hi>
　二年乙丑<lb/>
　　正月朔<hi>以疾不能㑹朝</hi>辛卯移疾<hi>養疾南城天寳宫之别館</hi>辛丑中書遣<lb/>
　　官問疾<hi>朝中知公將南歸</hi>庚戌中書請議事<hi>直省舎人某來</hi>辛卯中<lb/>
　書具燕<hi>禮部郎中楚輝致丞相意敦請還職</hi>閏月辛未翰林國史院開<lb/>
　局纂修英宗皇帝實録<hi>有㫖賜宴丞相親至公以是居院之西㕔</hi>二月進<lb/>
　講八月辛亥移疾<hi>實録既畢</hi>丙子中書具燕舉留<hi>左丞相許師敬</hi>
　　<hi>領官属至院燕畢即命小車出城僚友及朝士大夫知者追餞於都門外諸生送至通州中書聞知亟命</hi>
<pb n="KR4d0446_WYG_102-20b"/>
　　<hi>官具驛舟追至楊村不及而還</hi>十一月至龍興<hi>延祐經理各省田糧後有詔蠲虚増之税</hi>
　　<hi>惟江西舞文之吏以減削則例為名増税至三萬餘石不得免至治初包銀令為害泰定改元中書集議</hi>
　　<hi>便民之事公力以二事為言下詔始免包銀且命體覆減削之名而蠲之有司因循未行至是值奉使宣</hi>
　　<hi>撫在江西公又言之乃督憲司即為除害人皆徳之</hi>十二月還家<lb/>
三年丙寅<lb/>
　授翰林學士資善大夫知制誥同修國史<hi>公既歸丞相數欲召</hi>
　　<hi>還或曰公以髙年稱疾而去其可得而復致乎丞相乃言於上曰江南呉某舊徳重望往年召為學士商</hi>
　<hi>議政事進講經筵今以年髙辭朝而去宜加優禮以宣揚朝廷敬老尊賢之意使天下有所激勸而聖明</hi>
<pb n="KR4d0446_WYG_102-21a"/>
　<hi>之譽亦得垂於無窮矣上深然之乃有是命并賜中綂鈔五千貫金織文幣二表𠂻遣翰林編修官劉光</hi>
　<hi>至家傳㫖</hi>三月己巳拜命<hi>公上表/辭謝</hi>蔡國公張珪薦章<hi>其畧云欽</hi>
　<hi>承明詔肇啟經筵考論前經講明正道實國家之令典其所闗係非細務也而珪以家世之舊愚戅之誠</hi>
　<hi>偹位宰相首當勸諫及觧機務仍俾專官自念世備戎行所謂明經實慚寡陋况通譯之難講明有限積</hi>
　<hi>誠未至不能感格惟願老成之進庻幾陳閉之心竊以周尚父授丹書之戒漢申公赴蒲輪之招皆以耆</hi>
　<hi>頥為國羽翼葢有乞言之禮必於飬老之時非徒外飾虚文實以諮詢治道翰林學士呉澂心正而量逺</hi>
　<hi>氣冲而神和博考於事物之賾而達乎聖賢之藴致察於踐履之㣲而極乎神化之妙正學真傳深造自</hi>
　<hi>得實與末俗盗名欺世者霄壌不同粤自布衣一再収召超擢學士有識君子不以為過前當講説剴切</hi>
<pb n="KR4d0446_WYG_102-21b"/>
　<hi>温潤完厚康健聰明經學之師當代寡二雖䝉㤙賜存撫為禮甚優然合召還資其學問良非小補云云</hi>
　<hi>未幾復舉以自代曰制誥國史二事所以成一王之大經萬世之昭憲比於效一官分一職重輕不侔若</hi>
　<hi>止因循冒昩常人孰不可為當職世從軍旅厯職省䑓文章本非所長志慮耗於勞勩深思逭責其在薦</hi>
　<hi>賢翰林學士呉澂學貫天人行足師表書事得筆削之法代言近典誥之文葢其所造甚深文學亦其餘</hi>
　<hi>事日今两朝實録未經進呈累朝嘉言善行多合記録載事修辭全資學識又有遼金宋史先朝累有聖</hi>
　<hi>㫖纂修曠日引年未覩成效使前代之得失無聞聖朝之著述不見恐貽後悔君子耻之然非博洽明通</hi>
　<hi>孰克成此本官雖曰年近八十其實耳聰目明心清力瞻今不使身任其事後必追悔無及近䝉朝廷差</hi>
　<hi>官優賜存問禮意誠厚然須使當承㫖之任總裁方可成就所合舉以自代允協輿論云云</hi>答田<lb/>
<pb n="KR4d0446_WYG_102-22a"/>
　憲副問<lb/>
四年丁卯<lb/>
　三月省墓樂安縣<hi>七世祖妣張氏夫人葬天授鄉之櫟歩</hi>留清江縣<hi>荆襄</hi>
　<hi>來學者十有五人</hi>八月還家<lb/>
天厯元年<hi>是年初改致和元年嵗在戊辰</hi>
二年己巳<lb/>
　七月江西省請考鄉試<hi>辭疾不起</hi>易纂言外翼成<lb/>
至順元年庚午<hi>天厯至順皆元文宗朝</hi>
<pb n="KR4d0446_WYG_102-22b"/>
　伯子文以廕授官<hi>先是郡縣以公歸老無復出意舉文承廕授奉議大夫同知桞州路</hi>
　<hi>總管府事</hi>叔子京以侍飬授官<hi>故事儒臣吿老許官一子侍飬</hi>答王参政<lb/>
　問<lb/>
二年辛未<lb/>
　答危素問八月冡婦曽氏卒<hi>制大功服</hi>十一月孫畣卒<hi>居母</hi>
　<hi>喪毀瘠卒公惜其穎敏哭之痛</hi>
三年壬申<hi>此後為順帝初年先沒又三十六年元亡</hi>
　留郡學<hi>子京迎飬公服所製𤣥冠𤣥端以謁先聖先師</hi>禮記纂言成<lb/>
<pb n="KR4d0446_WYG_102-23a"/>
元統元年癸酉<lb/>
　遷母夫人游氏於里之魯歩東邊祔父左丞公墓左<lb/>
　六月甲子感暑得疾<hi>公感疾服藥數日小愈踰旬頗安醫者請退公曰吾往時病退</hi>
　<hi>體即清和今證已去而體氣若在病中時殆未愈也庚辰復作辛巳公命孫當曰吾疾異於常時矣召學</hi>
　<hi>者曽仁曰生死常事可須使吾子孫知之共手胸前正卧不動者數日乙酉揮藥不進𠻳水畢暝目不語</hi>
　<hi>里中人是夕見一大星隕於屋之東北隅</hi>丙戌薨年八十有五<hi>卒時神思泰然而逝</hi>
　<hi>戊子小殮襲用𤣥端己丑大殮用絞衿</hi>事聞詔加贈資徳大夫江西等<lb/>
　處行中書省左丞上䕶軍追封臨川郡公諡曰文正<lb/>
<pb n="KR4d0446_WYG_102-23b"/>
　<hi>謚法經天緯地曰文内外賓服曰正</hi>
　　　行狀<lb/>
曽祖大徳妣張氏祖鐸贈中奉大夫淮東道宣慰使䕶<lb/>
軍追封臨川郡公妣謝氏追封臨川郡夫人考樞贈資<lb/>
善大夫湖廣等處行中書省左丞上䕶軍追封臨川郡<lb/>
公妣游氏追封臨川郡夫人先生諱澄字㓜清晚稱伯<lb/>
清姓呉氏其先自豫章之豐城遷居崇仁七世祖周生<lb/>
二子璣將鄉兵留太平州璿生曄始居咸口里公之髙<lb/>
<pb n="KR4d0446_WYG_102-24a"/>
祖矣自是以來世治進士業先生以宋淳祐九年己酉<lb/>
正月十有九日生前一夕鄉父老見有異氣䧏其家後<lb/>
有望氣者言華蓋臨川两山之間當有異人出两山之<lb/>
間所謂咸口里也三嵗穎異日發宣慰公抱置膝上教<lb/>
之古詩隨口成誦五嵗就外傅日受千餘言誦之數過<lb/>
即記不忘母夫人憂其過勤夜節膏油之焚常候母寢<lb/>
復續火讀書達旦不敢令母氏知也七嵗論語孟子五<lb/>
經皆成誦能著律賦九嵗鄉邑課試每中前列十嵗始<lb/>
<pb n="KR4d0446_WYG_102-24b"/>
得朱子大學等書而讀之恍然知為學之要日誦大學<lb/>
二十過如是者三年次第讀論語孟子中庸専勤亦如<lb/>
之晝誦夜惟弗達弗措十三嵗大肆力於羣書家貧常<lb/>
從鬻書者借讀既而還之鬻書者曰子盡讀之乎先生<lb/>
曰試舉以問我鬻者每問一篇輙終其巻鬻者遂獻其<lb/>
書十四嵗丱角赴郡學補試郡之前軰儒者皆驚其文<lb/>
十五嵗知厭科舉之業而用力聖賢之學見朱子訓子<lb/>
帖有勤謹二字如得面命而服行之作勤謹二箴又作<lb/>
<pb n="KR4d0446_WYG_102-25a"/>
敬銘有曰把捉於中精神心術檢束於外形骸肌骨又<lb/>
作和銘極言周子程伯子氣象以自勉常自言曰讀敬<lb/>
銘如臨嚴師如在靈祠百妄俱消不覺足之重手之㳟<lb/>
讀和銘心神怡曠萬境俱融熙熙然不知手之舞足之<lb/>
蹈也其後又作顔冉銘理一箴自新銘自修銘消人欲<lb/>
銘長天理銘克己銘悔過銘矯輕銘警惰銘等節節警<lb/>
䇿踐履之功於斯可見矣是嵗宣慰公赴鄉試先生侍<lb/>
行時郡守迎新安徽菴程先生若庸以朱子之學教授<lb/>
<pb n="KR4d0446_WYG_102-25b"/>
郡之臨汝書院徽菴蓋從雙峰饒氏游先生因鄉人謁<lb/>
之徽菴未出而外齋有揭帖片紙滿壁皆徽菴特見以<lb/>
語學者之說先生一覽而盡之及見先生從容進問曰<lb/>
如先生壁間之書以大學為髙明正大之學然則小學<lb/>
乃卑小淺陋之學乎若此者數條徽菴曰吾處此久矣<lb/>
未有如子能問者吾有子曰仔復族子槱之與子年相<lb/>
若可同學為友槱之者旴江程文憲公文海鉅夫舊名<lb/>
也自是常往來徽菴之門徽菴深知之而同堂之人弗<lb/>
<pb n="KR4d0446_WYG_102-26a"/>
盡知也咸淳元年冬左丞公侍宣慰公之疾久而小間<lb/>
宣慰公謂左丞曰吾察此孫晝夜服勤連月不懈而精<lb/>
神有餘此大器也可善教之蓋宣慰自襁褓知愛先生<lb/>
間形於言而親戚鄉里以為有譽孫之癖矣十有二月<lb/>
宣慰公捐舘喪葬凡役先生考古禮禀於左丞而行之<lb/>
十九嵗著説曰道之大原出於天聖神繼之堯舜而上<lb/>
道之元也堯舜而下其亨也洙泗魯鄒其利也濓洛闗<lb/>
閩其貞也分而言之上古則羲皇其元堯舜其亨乎禹<lb/>
<pb n="KR4d0446_WYG_102-26b"/>
湯其利文武周公其貞乎中古之綂仲尼其元顔曾其<lb/>
亨子思其利孟子其貞乎近古之統周子其元也程張<lb/>
其亨也朱子其利也孰謂今日之貞乎未之有也然則<lb/>
可以終無所歸哉蓋有不可得而辭者矣又嘗與人書<lb/>
曰天生豪傑之士不數也夫所謂豪傑之士度越一世<lb/>
而超出等夷也戰國之時孔子徒黨盡矣充塞仁義若<lb/>
楊墨之徒又滔滔也而孟子生乎其時獨願學孔子而<lb/>
卒其傳當斯時也曠古一人而已眞豪傑之士哉孟子<lb/>
<pb n="KR4d0446_WYG_102-27a"/>
沒千有餘年溺於俗儒之陋習滛於老佛之異教無一<lb/>
豪傑之士生於其間至於周程張邵一時迭出非豪傑<lb/>
其孰能與於斯乎又百年而朱子集數子之大成則中<lb/>
興之豪傑也以紹朱子之統自任者果有其人乎澄之<lb/>
齠齓時惟大父家庭之訓是聞以時文見知於人未聞<lb/>
道也及知聖賢之學而未知能學也於是以豪傑自期<lb/>
以進於聖賢之學而又欲推之以堯舜其君民而後已<lb/>
實用其力於斯豁然似有所見坦然知其易行而力小<lb/>
<pb n="KR4d0446_WYG_102-27b"/>
任重固未敢自以為是而自料所見愈於人矣是時先<lb/>
生方弱冠而有志自任如此其後先生嘗識此二文之<lb/>
後曰其見多未定之見其言多有病之言然不忍棄去<lb/>
録而藏之則晚年所進自此可攷矣六年庚午應撫州<lb/>
鄉舉以第二十八名薦明年試禮部下第歸而纂次舊作<lb/>
謂之私録時宋亡之證已見先生以其道教授鄉里嘗<lb/>
作草屋數間而題其牖曰抱膝梁父吟浩歌出師表程<lb/>
文憲公知其意題之曰草廬學者稱之曰草廬先生嵗<lb/>
<pb n="KR4d0446_WYG_102-28a"/>
乙亥皇元至元十二嵗也撫州内附傳檄樂安樂安丞<lb/>
蜀人黄酉卿不署狀去之窮谷不免寒餓猶招先生教<lb/>
其子先生從之十四年亡宋丞相文天祥起兵廬陵郡<lb/>
多應之傍近㓂起先生奉親避地弗寧厥居鄉貢進士<lb/>
鄭松竒士也迎先生隠居布水谷後人以其處為眞隠<lb/>
觀十八年纂次諸經註釋孝經章句成十九年較定易<lb/>
書詩春秋修正儀禮小戴大戴記二十年自布水還居<lb/>
草廬二十一年五月左丞公捐館二十三年程文憲公<lb/>
<pb n="KR4d0446_WYG_102-28b"/>
奉詔起遺逸於江南至撫州強起先生以母老辭程公<lb/>
曰不欲仕可也燕冀中原可無一觀乎母夫人喜其行<lb/>
與程公同如京師既至程公猶薦先生不令其知先生<lb/>
覺其意力以母老辭二十四年歸朝廷老成及宋之遺<lb/>
士在者皆感激賦詩餞之故宋宗室趙文敏公孟頫方<lb/>
召為兵部郎官獨書朱子與劉屏山所和詩三章以遺<lb/>
之一時風致識者歎之二十五年程文憲公言於朝曰<lb/>
呉澄不願仕而所定易書詩春秋儀禮大小戴記得聖<lb/>
<pb n="KR4d0446_WYG_102-29a"/>
賢之㫖可以教國子傳之天下有㫖江西行省遣官繕<lb/>
録以進郡縣以時敦禮元貞元年八月遊豫章西山憲<lb/>
幕長郝文仲明迎先生入城學易時南北學者日衆清<lb/>
河元文敏公明善時行省掾以文學自負常屈其坐人<lb/>
見先生問春秋大義數十條皆領㑹至語之理學有所<lb/>
未契先生使讀程氏遺書近思録文敏素讀是書至是<lb/>
始知反覆玩味他日見先生曰先生之學程子之學也<lb/>
願為弟子授業終其身城中居官之人及諸生皆願聞<lb/>
<pb n="KR4d0446_WYG_102-29b"/>
先生一言請先生至郡學先生為説修已以敬一章指<lb/>
畫口授反覆萬餘言聼者千百人有常用力於斯者多<lb/>
所感發三年董忠宣公士選任江西行省左丞因文敏<lb/>
得見先生於館塾以為平生所見士未有徳容辭氣援<lb/>
據經傳如先生者大徳元年拜行䑓御史中丞入奏事<lb/>
首以先生為薦及在樞府又薦之一日議事中書起立<lb/>
謂丞相曰士選所薦呉澄經明行修大受之器論道經<lb/>
邦可助治國平章軍國重事博果宻曰樞宻質實所薦<lb/>
<pb n="KR4d0446_WYG_102-30a"/>
天下士也丞相逮事世祖親見用人之道平章許文正<lb/>
公髙弟之得其傳者是以知董忠宣之言授應奉翰林<lb/>
文字豋仕佐郎同知制誥兼國史院編修官詔有司敦<lb/>
遣忠宣又以手書招之先生答書云朝廷用人之不次<lb/>
公卿薦人之不私布衣之授特知䝉特㤙如此近世以<lb/>
來所希有也雖木石猶當思所以報稱而况於人乎然<lb/>
夫子勸漆雕開仕對以吾斯之未能信而夫子説之者深<lb/>
以開之可仕不可仕開知之而夫子未知之也閤下之<lb/>
<pb n="KR4d0446_WYG_102-30b"/>
舉古大臣之事澄敢不以古賢人之所以自處者自勉<lb/>
繼以邵子之詩曰幸逢堯舜為眞主且放巢由作外臣<lb/>
澄雖不敏願自附於前賢成之者在閤下矣有司敦廹<lb/>
久之先生為一至京師而代者上矣方冬寒沍京師學<lb/>
者奉先生而問學焉七年春中丞猶抗章論朝廷失待<lb/>
士之禮先生歸至揚州時憲使趙公𢎞道及寓公珊竹<lb/>
公玠盧公摯賈公鈞趙公英詹公士龍元公明善等先<lb/>
後留先生身率子弟諸生受業明年八月除將仕郎江<lb/>
<pb n="KR4d0446_WYG_102-31a"/>
西等處儒學副提舉九月校定邵子之書十年十月之<lb/>
官十一年正月朔以疾辭去留清都觀與門人論及老<lb/>
子莊子太𤣥等書之本㫖因証其訛偽而著其説至大<lb/>
元年除從仕郎國子丞朝命行省敦遣二年六月到官<lb/>
先是世祖皇帝初命許文正公自中書出為祭酒文正<lb/>
始以所得朱子小學躬尊信之以訓授弟子繼之者多<lb/>
其門人猶能守其法久而寖失其舊先生既至深憫學<lb/>
者之日就乎荒唐而徒從事於利誘也思有以作新之<lb/>
<pb n="KR4d0446_WYG_102-31b"/>
於是六館諸生知所趨向先生旦秉燭堂上諸生以次<lb/>
授業晝趨堂後寓舎則執經者隨而請問先生懇懇循<lb/>
循其言明白痛切因其才質之髙下聞見之淺深而開<lb/>
導誘掖之使其刻意研窮以䆒精㣲之藴反身克治以<lb/>
踐乎進脩之實講論不倦每至夜分寒暑不廢於是一<lb/>
時遊觀之彦雖不列在弟子員者亦皆有所觀感而興<lb/>
起矣時朝廷循習寛厚好功名者奏立尚書省改更紛<lb/>
然新執政鑄錢貨變鈔法以為功欲得先生助已而恐<lb/>
<pb n="KR4d0446_WYG_102-32a"/>
其不可致有士請致先生先生卧病門生家不可致乃<lb/>
歸紿其人曰老儒不善騎堕馬折臂矣四年武皇賔天<lb/>
仁宗即位尚書省罷先生陞司業侍御史劉公賡拜集<lb/>
賢學士兼國子祭酒召諸生語之曰朝廷徒以吾舊人自<lb/>
䑓臣遷以重國學司業大儒吾猶有所質問師不易得<lb/>
時不可失諸生勉之皇慶元年正月先生買舟通州既<lb/>
行而後移文告其去監學官愕然貴㳺之士倀倀失所<lb/>
依有流涕者數十人追至河上懇留不從朝廷亦遣人<lb/>
<pb n="KR4d0446_WYG_102-32b"/>
追留或尼不行蓋先生嘗為學者言朱子道問學工夫多<lb/>
陸子静却以尊徳性為主問學不本於徳性則其弊偏<lb/>
於語言訓釋之末果如陸子静所言矣今學者當以尊<lb/>
徳性為本庻幾得之議者遂以先生為陸學非許氏尊<lb/>
信朱子之義然為之辭耳初亦莫知朱陸之為何如也<lb/>
延祐三年先生深入宜黄山中五峯僧舍以居六越月<lb/>
修易纂言四年江西行省請考鄉試先生出經問曰孟<lb/>
子道性善堯舜至於塗人一耳而論語曰性相近何也<lb/>
<pb n="KR4d0446_WYG_102-33a"/>
同官或怪其易先生曰於此有眞知則言不差江西貢<lb/>
士二十二人而答此問不差者先生以為纔得三四巻<lb/>
耳五年春除集賢直學士特陞奉議大夫遣集賢脩撰<lb/>
虞集奉詔召先生於家行至儀眞病作不復行渡江謁<lb/>
金陵門人王進徳家新書塾所至學者雲集居數月修<lb/>
書纂言六年十月泝江州寓濓溪書院十一月率諸生<lb/>
拜周元公之墓是年北方學者為多明年還臨川從之<lb/>
者皆北人至治二年易纂言成三年英宗即位東平王<lb/>
<pb n="KR4d0446_WYG_102-33b"/>
拜珠為丞相勵精為治黜陟臧否朝廷赫然超拜先生<lb/>
為翰林學士知制誥同脩國史階太中大夫遣直省舍<lb/>
人劉布哷奚奉詔召先生於家使者致君相之意甚篤<lb/>
先生拜命即行五月至京師六月入院時詔學士散直<lb/>
集善書者粉黄金寫浮圖藏經有㫖自上都來使丞相<lb/>
蘇蘇詔先生為之序先生曰主上寫經之意為國為民<lb/>
甚重事也但追薦冥福臣所未知葢釋氏因果利益之<lb/>
説人所喜聞至言輪廻之事彼之髙者且不談其意止<lb/>
<pb n="KR4d0446_WYG_102-34a"/>
謂為善之人死則上通髙明其極品則與日月齊光為<lb/>
惡之人死則下淪汚穢其極下則與沙蟲同類其徒遂<lb/>
為超生薦拔之説以蠱惑世人今列聖之神上同日月<lb/>
何待子孫薦拔且國初以來凡寫經追薦之事不知其<lb/>
幾若超拔未効是無佛法矣若超拔已効是誣其祖矣<lb/>
譔為文辭不可以示後世左丞曰上命也先生請俟駕<lb/>
還奏之㑹上崩不及奏而止泰定元年朝廷用江浙行<lb/>
省左丞趙簡言開經筵進講平章蔡國張公珪領之以<lb/>
<pb n="KR4d0446_WYG_102-34b"/>
經學属之先生先生言温而氣和經㫖敷暢得古人勸<lb/>
講之體廷中驟見文物之盛而先生首當其任來者法<lb/>
焉在至治末詔作太廟議者習見同堂異室之制新廟<lb/>
作十二室未及遷奉而國有大故有司疑於昭穆之次<lb/>
故命集議焉先生曰世祖皇帝混一天下率攷古制而<lb/>
行之古者天子七廟廟各為宫太祖廟居中左三廟為<lb/>
昭右三廟為穆昭穆神主各以次遞遷其廟之中頗如<lb/>
今中書省六部對列省部之設亦倣金宋之典官府尚<lb/>
<pb n="KR4d0446_WYG_102-35a"/>
從前代典故豈有宗廟之叙次而不攷古之典故可乎<lb/>
七月有㫖國史院脩英宗實録時漢人承㫖缺先生總<lb/>
其事分局纂修既畢先生有歸志中書左丞奉㫖賜宴<lb/>
史院致勉留之意宴畢命小車出城朝士追送於齊化<lb/>
門外諸生送至通州中書聞亟命官具驛舟追至楊村<lb/>
不及而還是年先生七十有七嵗十一月至豫章延祐<lb/>
經理民田時激變贑之寧都中外騷動事定詔蠲虚増<lb/>
之税惟江西有郡縣舞文之吏以減削則例為名増税<lb/>
<pb n="KR4d0446_WYG_102-35b"/>
三萬餘石者不得免至治初又行包銀為害益甚先生<lb/>
在朝數言于執政者泰定改元中書㑹議便民之事先<lb/>
生始以二事為言詔書始免包銀且命體覆減削之名<lb/>
而蠲除其税有司因循未行至是值宣撫在江西其副<lb/>
齊公履謙嘗與同官成均相敬如師友先生力以吿之<lb/>
乃督憲司即為除豁十二月抵家中書言呉澄國之名<lb/>
儒朝之舊徳年髙而歸不忍重勞之宜有所褒異有詔<lb/>
加授資善大夫賜鈔五千貫金織丈錦二皆有副初先<lb/>
<pb n="KR4d0446_WYG_102-36a"/>
生與張蔡公同年告老其再相也力荐起先生㑹蔡公<lb/>
又去而士大夫多傳其辭云欽承明詔肇起經筵考論<lb/>
前經講明正道實國家之令典其所關係非細務也而<lb/>
珪以家世之舊愚戅之誠備位宰臣首當勸講及觧機<lb/>
務仍俾専官自念世備戎行所謂明經實慚寡陋况通<lb/>
譯之難講明有限積誠未至不能感格惟願老成之進<lb/>
庻幾陳閉之心切以周尚父授丹書之戒漢申公赴蒲<lb/>
輪之招皆以期頥為國羽翼葢有乞言之禮必於養老<lb/>
<pb n="KR4d0446_WYG_102-36b"/>
之時非徒外飾虚文實以諮詢治道翰林學士呉澄心<lb/>
正而量逺氣充而神和博考於事物之賾而達乎聖賢<lb/>
之藴致察於踐履之㣲而極乎神化之妙正學眞傳深<lb/>
造自得實與末俗盗名欺世者霄壤不同粤自布衣一<lb/>
再収召超擢學士有識君子不以為過前當講明剴切<lb/>
温潤完厚康健聰明經學之師當代寡二雖䝉㤙賜存<lb/>
撫為禮甚優然合召還資其學問良非小補未幾復舉<lb/>
以自代曰制誥國史二事所以成一王之大經為萬世<lb/>
<pb n="KR4d0446_WYG_102-37a"/>
之昭憲比于效一官分一職者重輕不侔若止因循冒<lb/>
昩常人孰不可為當職世從軍旅厯仕省䑓文章本非<lb/>
所長志慮耗於勞勩深思逭責其在荐賢翰林學士呉<lb/>
澄學通天人行足師表書事得筆削之法代言近典誥<lb/>
之文蓋其所造甚深文學亦其餘事目今两朝實録未<lb/>
經呈進累朝嘉言善行多合紀録載事修辭全資學識<lb/>
又有遼金宋史先朝累有聖㫖纂修曠日引年未覩成<lb/>
效使前代之得失無聞聖朝之著述不見恐貽後悔君<lb/>
<pb n="KR4d0446_WYG_102-37b"/>
子耻之然非博洽明通孰克成此本官雖曰年近八十<lb/>
其實耳聰目明心清力贍今不使身任其事後必追悔<lb/>
無及近䝉朝廷差官優賜存問禮意誠厚然後使當承<lb/>
㫖之任總裁方可成就所合舉以自代允協輿論天厯<lb/>
元年春秋纂言成二年易纂言外翼成逰先生之門南<lb/>
北之士前後無慮千百人門人元明善言嘗聞先生論<lb/>
及門之士先生悵然曰吾聞郡多俊秀宜有可望者三<lb/>
年其第三子京為撫州路儒學教授迎先生至城府學<lb/>
<pb n="KR4d0446_WYG_102-38a"/>
者無不得見焉進而教之靡間晨夕雖偶病少間未嘗<lb/>
輟其問答居久之則又問明善曰得毋有未見者乎後<lb/>
數日部使者郡守請先生觀新瞧樓先生賦詩一章懐<lb/>
王丞相陸子静以示學者遂登車歸其鄉矣四年禮記<lb/>
纂言成六月先生寢疾病踰旬屏藥醫使門人告子孫<lb/>
治後事拱手正身而卧乙酉夜有大星隕其舍東北隅<lb/>
丙戌日正午神氣泰然而薨年八十有五嵗以𤣥端歛<lb/>
娶余氏追封臨川郡夫人子男五文廕奉議大夫同知<lb/>
<pb n="KR4d0446_WYG_102-38b"/>
桞州路總管府事後先生一年卒衮先卒京以奉養先<lb/>
生特授撫州路儒學教授禀亶孫男十一當蕃畣䔰㽦<lb/>
奮里畀畟畧界畣㽦蚤世孫女五適譚觀曽文熊鈴袁<lb/>
鎮黄盅曽孫男四亼全仚侖女二嗚呼孟子歿千五百<lb/>
年而周子出河南两程子為得其傳時則有若張子精<lb/>
思以致其道其逈出千古則又有邵子焉邵子之學既<lb/>
無傳而張子歿門人往往卒業於程氏程門學者篤信<lb/>
師説各有所奮力以張皇斯道奈何世運衰㣲民生寡<lb/>
<pb n="KR4d0446_WYG_102-39a"/>
祐而亂亡隨之矣悲夫斯道之南豫章延平髙明純潔<lb/>
又得朱子而屬之百有餘年間師弟子之言折𠂻無復<lb/>
遺憾求之於書葢所謂集大成者時則有若陸子静氏<lb/>
超然有得於孟子先立乎其大者之㫖其於斯文互有<lb/>
發明學者於焉可以見其全體大用之盛而二家門人<lb/>
區區異同相勝之淺見葢無足論也朱子以來又將百<lb/>
年為其學者毫分縷柝日以增盛曽不足少救俗學利<lb/>
欲之禍而宋遂亡矣先生之生炎運垂息自其齠齓特<lb/>
<pb n="KR4d0446_WYG_102-39b"/>
異常人得斷簡於衆遺發新知於卓識盛年英邁自任<lb/>
以天下斯文之重葢不可禦也摧折窮困壯志莫遂艱<lb/>
難避地垂十數年其所以致於聖賢之道者日就月將<lb/>
矣厯觀近代進學之勇其孰能過之南北未一許文正<lb/>
公先得朱子之書於邉境伏讀而深信之持其説以事世<lb/>
祖皇帝而儒者之道不廢許公實啟之是以世祖以來<lb/>
不愛名爵以起天下之處士雖所學所造各有以自見<lb/>
其質諸聖賢而不悖俟乎百世而不惑論者尚慊然也<lb/>
<pb n="KR4d0446_WYG_102-40a"/>
先生自布衣用大臣薦出處久速道義以之三命益隆<lb/>
遽至内相之貴稽其立朝之日未嘗有三年淹也施教<lb/>
成均師道尊重勸講内廷誠意深逺與大議論大事雖<lb/>
可槩見而無悠久浹洽之功者非人之所能為也然而<lb/>
先生生八十有五年耳聰目明以終其身得以其學肆<lb/>
於聖經賢傳以辨前儒之惑以成一家之言天下後世<lb/>
之學者可以探索玩味於無窮矣其於易學之五十餘<lb/>
年其大㫖宗乎周邵而義理則本諸程傳其校定用東<lb/>
<pb n="KR4d0446_WYG_102-40b"/>
萊呂氏之本而修正其缺衍繆誤其纂言則纂古人今<lb/>
人之言有合於己之所自得者大槩因朱子象古之説<lb/>
而益廣其精㣲若項安世玩辭等説則因之益致其潔<lb/>
静至於自得之妙有非學者所能遽知而通其類例以<lb/>
求之者則在外翼外翼十二篇曰卦統曰卦對曰卦變<lb/>
曰卦主曰變卦曰互卦曰象例曰占例曰辭例曰變例<lb/>
曰易原曰易派書校定以伏生所傳自為一巻不以所<lb/>
謂古文者雜之春秋纂言葢取近代儒者特見之明以<lb/>
<pb n="KR4d0446_WYG_102-41a"/>
破往昔諸家傳註穿鑿之陋决以己意而折𠂻之使人<lb/>
知聖筆有一代之法而是經無不通之例既採摭羣言<lb/>
各麗於經又用趙氏纂例之法分所異合所同纂為總<lb/>
例七篇曰天道曰人紀曰嘉禮曰賓禮曰軍禮曰凶禮<lb/>
曰吉禮例之綱七例之目八十有八凡春秋之例禮失<lb/>
者書出於禮則入於法故曰刑書也事實辭文善惡畢<lb/>
見聖人何容心哉葢渾渾如天道焉所謂例學者以此<lb/>
而求聖經云耳儀禮存者十七篇先生補逸經八篇者<lb/>
<pb n="KR4d0446_WYG_102-41b"/>
投壺奔喪取之小戴記公冠諸侯遷廟諸侯釁廟取之<lb/>
大戴記中霤禘於太廟王居明堂諸篇名見鄭氏注而其<lb/>
文則甚畧矣有傳十篇冠義昏義士相見義鄉飲酒義<lb/>
鄉射義燕義大射義皆取之小戴記大射義乃自鄉射<lb/>
義而分者聘義公食大夫義則用清江劉氏所補朝事<lb/>
義則取諸大戴記以備覲義而所謂禮記纂言者既取<lb/>
諸義附於經又别大學中庸别為一書其存者凡三十<lb/>
六篇通禮九䘮禮十一祭禮四通論十二篇次先後稍變<lb/>
<pb n="KR4d0446_WYG_102-42a"/>
於舊就篇之中科分櫛剔以類相從俾其上下文意聨<lb/>
屬章之大㫖標識於左其篇章文句秩然有倫先後始<lb/>
終至為精宻先王之遺制聖賢之格言千有餘年其亡<lb/>
闕僅存而可攷者既表而出之各有所附而其糾紛固<lb/>
泥於専門名家之手者一旦各有條理無復餘藴矣孝<lb/>
經章句最所蚤定而外傳十巻亡矣其餘皆存也詩則<lb/>
以為朱氏傳得其七八其有餘論則門人傳其言未及<lb/>
集録周子程子之書既定於朱子之手而張子邵子之<lb/>
<pb n="KR4d0446_WYG_102-42b"/>
書先生始為校定次第正其訛缺張子書挈東西銘於<lb/>
篇首而正䝉次之又以邵子為孔子以來一人而已蓋<lb/>
其於邵子之學深有所㑹悟也先生之博通妙契有未<lb/>
易言者門人衆多浩不可遏各以其所欲而求之各以<lb/>
其所能而受之蓋不齊也乃著學基一篇使知徳性之<lb/>
當尊著學統一篇使知問學之當道所謂窮鄉晚進無<lb/>
良師友而有志於學者循此而學之庻乎其不差矣又<lb/>
有老子莊子太𤣥經樂律八陣圖郭璞葬書等説卓見<lb/>
<pb n="KR4d0446_WYG_102-43a"/>
精識去世俗淺陋之説逺甚而先生支餘之學蓋不止<lb/>
此其進學之塗轍首見於私録二巻而心術之精㣲文<lb/>
集具可考見平日議論門人各有紀述識者有所擇焉<lb/>
嗚呼先生往矣其可得而見者經學文字之傳於世者<lb/>
也至若厲如秋霜煦若春日論説如江河之淵源沾溉<lb/>
若雨雲之敷布親切者如劍之就礪薫陶者如飲之得<lb/>
醇望之而心服即之而氣融比之求於言語文字之㣲<lb/>
者其感化疾矣不幸天不憗遺文星下墜後死者不得<lb/>
<pb n="KR4d0446_WYG_102-43b"/>
有與於聲光然而自昔賢者所可見於後世者亦賴此<lb/>
而已矣嗚呼天乎集之先君子長先生四嵗有交友之<lb/>
誼自㓜侍側以聆其緒餘晚仕於朝嘗從先生之後歸<lb/>
田之日先生已去世數月葢深嘆其有不可得聞者竊<lb/>
叙所知之萬一以吿方來之學者謹繕寫上之國史太<lb/>
常使君子有所考觀焉謹狀<lb/>
　　　列傳<lb/>
呉澄字㓜清撫州崇仁人髙祖曄初居咸口里當華蓋<lb/>
<pb n="KR4d0446_WYG_102-44a"/>
臨川二山間望氣者徐覺言其地當出異人澄生前一<lb/>
夕鄉父老見異氣䧏其家鄰媼復夢有物蜿蜒䧏其舎<lb/>
旁池中旦以告人而澄生三嵗頴悟日發教之古詩隨<lb/>
口成誦五嵗日受千餘言夜讀書至旦母憂其過勤節<lb/>
膏火不多與候母寢燃火復誦習九嵗從羣弟子試鄉<lb/>
校每中前列既長於經傳皆習通之知用力聖賢之學<lb/>
嘗舉進士不中至元十三年民初附盗賊所在蜂起樂<lb/>
安鄭松招澄居布水谷乃著孝經章句校定易書詩春<lb/>
<pb n="KR4d0446_WYG_102-44b"/>
秋儀禮及大小戴記御史程鉅夫奉詔求賢江南起澄<lb/>
至京師未幾以母老辭歸鉅夫請置澄所著書於國子<lb/>
監以資學者朝廷命有司即其家録上元貞初㳺龍興<lb/>
按察司經厯郝文迎至郡學日聼講誦其問答凡數千<lb/>
言行省掾元明善以文學自負嘗問澄易詩書春秋奥<lb/>
義歎曰與呉先生言如探淵海遂執弟子禮終其身左<lb/>
丞董士選延之於家親執饋食曰呉先生天下士也既<lb/>
入朝薦有道擢應奉翰林文字有司敦勸久之乃至而<lb/>
<pb n="KR4d0446_WYG_102-45a"/>
代者已到官澄即日南歸未幾除江西儒學副提舉居<lb/>
三月以疾去官至大元年召為國子監丞先是許文正<lb/>
公衡為祭酒始以朱子小學等書授弟子久之漸失其<lb/>
舊澄至旦燃燭坐堂上諸生以次受業日昃退燕居之室<lb/>
執經問難者接踵而至澄各因其材質反覆訓誘之每<lb/>
至夜分雖寒暑不易也皇慶元年陞司業用程純公學<lb/>
校奏疏胡文定公六學教法朱文公學校貢舉私議約<lb/>
之為教法四條一曰經學二曰行實三曰文藝四曰治<lb/>
<pb n="KR4d0446_WYG_102-45b"/>
事未及行又嘗為學者言朱子於道問學之功居多而<lb/>
陸子静以尊徳性為主問學不本於徳性則其弊必偏<lb/>
於言語訓釋之末故學必以徳性為本庶幾得之議者<lb/>
遂以澄為陸氏之學非許氏尊信朱子本意然亦莫知<lb/>
朱陸之為何如也澄一夕謝去諸生有不謁告而從之<lb/>
南者俄拜集賢直學士特授奉議大夫俾乗驛至京師<lb/>
次眞州疾作不果行英宗即位超遷翰林學士進階太<lb/>
中大夫先是有㫖集善書者粉黄金為泥寫浮屠藏經<lb/>
<pb n="KR4d0446_WYG_102-46a"/>
帝在上都使左丞蘇蘇詔澄為序澄曰主上寫經為民<lb/>
祈福甚盛舉也若用以追薦臣所未知葢福田利益人<lb/>
所樂聞而輪迴之事彼習其學者猶或不言不過謂為<lb/>
善之人死則上通髙明其極品則與日月齊光為惡之<lb/>
人死則下淪汙濁其極下則與沙蟲同類其徒遂為薦<lb/>
拔之説以惑世人今列聖之神上同日月何庸薦拔且<lb/>
國初以來凡寫經追薦不知幾舉若未効是無佛法矣<lb/>
若已効是誣祖也撰為文辭不可以示後世擬自上還<lb/>
<pb n="KR4d0446_WYG_102-46b"/>
奏之㑹帝崩而止泰定元年初開經筵首命澄與平章<lb/>
政事張珪國子祭酒鄧文原為講官在至治末詔作太<lb/>
廟議者習見同堂異室之制乃作十二室未及遷奉而<lb/>
國有大故有司疑於昭穆之次命集議之澄議曰世祖<lb/>
混一天下悉攷古制而行之古者天子七廟廟各為宫<lb/>
太祖居中左三廟為昭右三廟為穆昭穆神主各以次<lb/>
第遷其廟之宫頗如今之中書六部夫省部之設亦倣<lb/>
金宋豈以宗廟次序而不攷古乎有司急於行事竟如<lb/>
<pb n="KR4d0446_WYG_102-47a"/>
舊次云時澄已有去志㑹脩英宗實録命總其事居數<lb/>
月實録成未上即移疾不出中書左丞許思敬奉㫖賜<lb/>
宴國史院仍致朝廷勉留之意宴罷即出城登舟去中<lb/>
書聞之遣官驛追不及而還言於帝曰呉澄國之名儒<lb/>
朝之舊徳今請老而歸不忍重勞之宜有所褒異詔加<lb/>
資善大夫仍以金織文綺及鈔五千貫賜之澄身若不<lb/>
勝衣正坐拱手氣融神邁畣問亹亹使人渙若氷釋弱<lb/>
冠時嘗著説曰道之大原出於天神聖繼之堯舜而上<lb/>
<pb n="KR4d0446_WYG_102-47b"/>
道之元也堯舜而下其亨也洙泗魯鄒其利也濓洛關<lb/>
閩其貞也分而言之上古則羲皇其元堯舜其亨禹湯<lb/>
其利文武周公其貞乎中古之統仲尼其元顔曽其亨<lb/>
乎子思孟子其貞近古之統周子其元程張其亨也朱<lb/>
子其利也孰為今日之貞乎未之有也然則可以終無<lb/>
所歸哉其蚤以斯文自任如此故出登朝署歸於家與<lb/>
郡邑之所經由士大夫皆迎請執業而四方之士不憚<lb/>
數千里躡屩負笈來學山中者常不下千數百人少暇<lb/>
<pb n="KR4d0446_WYG_102-48a"/>
即著書至將終猶不置也於易書春秋禮記各有纂言<lb/>
盡破傳注穿鑿以發其藴條歸紀叙精明簡潔卓然成<lb/>
一家言作學基學統二篇使人知學之本與為學之叙<lb/>
尤有得於邵子之學校定皇極經世書又校定老子莊<lb/>
子太𤣥經樂律及八陣圖郭璞葬書初澄所居草屋數<lb/>
間程鉅夫題曰草廬故學者稱之為草廬先生天厯三<lb/>
年朝廷以澄耆老特命次子京為撫州教授以便奉飬<lb/>
明年六月得疾有大星墜其舍東北澄卒年八十五贈<lb/>
<pb n="KR4d0446_WYG_102-48b"/>
江西行省左丞上䕶軍追封臨川郡公諡文正長子文<lb/>
終同知桞州路總管府事京終翰林國史院典籍官孫<lb/>
當自有傳<lb/>
　　　壙記<lb/>
有元翰林學士呉公諱澄字伯清居撫州路崇仁縣祖<lb/>
鐸贈中奉大夫淮東道宣慰使䕶軍追封臨川郡公妣<lb/>
謝氏追封臨川郡夫人考樞贈資善大夫湖廣等處行<lb/>
中書省左丞上䕶軍追封臨川郡公妣㳺氏追封臨川<lb/>
<pb n="KR4d0446_WYG_102-49a"/>
郡夫人公生宋淳祐九年己酉正月十有九日中咸淳<lb/>
九年鄉貢進士舉皇元大徳四年以處士起授應奉翰<lb/>
林文字登仕佐郎同知制誥兼國史院編修官未上八<lb/>
年除將仕郎江西等處儒學副提舉至官三月以疾辭<lb/>
去至大元年擢從仕郎國子監丞二年六月到官四年<lb/>
就陞國子司業轉文林郎公欲更學制與僚友論不合<lb/>
皇慶元年正月去官延祐五年進集賢直學士超轉奉<lb/>
議大夫奉詔行至儀眞病作而歸至治三年超拜翰林<lb/>
<pb n="KR4d0446_WYG_102-49b"/>
學士知制誥同修國史階太中大夫奉詔遣直省舎人<lb/>
特召於家五月至官秋聞南坡之變即有歸志以寒沍<lb/>
舟不可行泰定元年春開經筵詔公獨當其任明年二<lb/>
月有㫖修英宗實録時承㫖缺公總其事八月書成即<lb/>
歸三年特詔加授資善大夫賜鈔五千貫金織紋錦二<lb/>
皆有副上表辭謝上不允至順四年六月丙戌薨於正<lb/>
寢至正五年贈江西等處行中書省左丞上䕶軍封臨<lb/>
川郡公諡文正子男五文衮京稟亶文奉議大夫同知<lb/>
<pb n="KR4d0446_WYG_102-50a"/>
桞州路總管府事後公一嵗卒京將仕佐郎翰林國史<lb/>
院典籍官孫男十二當蕃䔰奮里畀畟畧界罍纍當翰<lb/>
林脩撰徴事郎同知制誥兼國史院編脩官孫女八曽<lb/>
孫男九亼全仚侖仝鈺銈䥔鏗曽孫女七𤣥孫男一炫<lb/>
𤣥孫女一以至正七年七月初九日己酉葬縣之禮賢<lb/>
鄉太平里謹誌於壙云<lb/>
　　　神道碑<hi>揭傒斯奉詔撰</hi>
皇元受命天䧏真儒北有許衡南有呉澄所以恢宏至<lb/>
<pb n="KR4d0446_WYG_102-50b"/>
道潤色鴻業有以知斯文未喪景運方興也然金亡四<lb/>
十三年宋始隨之許公居王畿之内一時用事皆金遺<lb/>
老得早以聖賢之學佐聖天子開萬世無窮之基故其<lb/>
用也𢎞呉公僻在江南居阽危之中及天下既定又二<lb/>
十六年始以大臣薦強起而用之則年已五十餘矣雖<lb/>
事上之日晚而得以聖賢之學為四方學者之依歸為<lb/>
聖天子致明道敷教之實故其及也深上既命詞臣歐<lb/>
陽𤣥誄許公之行於石復以呉先生之述詔臣傒斯臣<lb/>
<pb n="KR4d0446_WYG_102-51a"/>
材質駑下於學問無一堪可詎足以窺涯涘塞明詔然<lb/>
國家盛典敢不欽承謹按前奎章閣侍書學士虞集狀<lb/>
公諱澄字伯清撫之崇仁人曽大父大徳大父鐸皇贈<lb/>
中奉大夫淮東宣慰使䕶軍追封臨川郡公父諱樞皇<lb/>
贈資善大夫湖廣等處行中書省左丞上䕶軍追封臨<lb/>
川郡公祖妣謝氏妣游氏追封臨川郡夫人世有積徳<lb/>
為儒家其所居咸口里在華葢臨川二山之間豐城徐<lb/>
覺者善望氣嘗過而指曰必有異人出焉已而生公之<lb/>
<pb n="KR4d0446_WYG_102-51b"/>
前一夕里中人夢有神物蜿蜒䧏公所居明日生公三<lb/>
嵗能誦歌詩數百篇五嵗出就外傅日受千餘言三四<lb/>
過即記不忘夜誦常至達旦七嵗能黙誦五經十嵗知<lb/>
為學之本大肆力於朱子諸書猶以大學為入道之門<lb/>
必日誦二十過如是者三年十五遂以聖人之學自任<lb/>
作勤謹二箴敬和二銘十六拜程若庸先生友程文憲<lb/>
公鉅夫十九作自新自脩消人欲長天理克己悔過矯<lb/>
輕警惰諸銘以自䇿勵二十舉進士明年下第又三年<lb/>
<pb n="KR4d0446_WYG_102-52a"/>
宋亡天下為元是為至元十三年而政教未舒民疑未<lb/>
附乃與樂安鄭松隠居布水谷作孝經章句校定易書<lb/>
詩春秋儀禮大小戴記二十一年遭父喪凡治喪悉從<lb/>
古制鄉里皆化行之服除程文憲公以南䑓侍御史奉<lb/>
詔求賢江南強起公以故舊俱至京師而不受其薦居<lb/>
數月以母老辭去程公既不能屈公又言所校諸書宜<lb/>
置國子監以資學者朝廷下行省行省下有司即其家<lb/>
盡録上之元貞初至豫章憲幕長郝文公迎館郡庠朝<lb/>
<pb n="KR4d0446_WYG_102-52b"/>
夕聼講有所問答原理數千言省屬元文敏公明善以<lb/>
學自命問易詩書春秋歎曰與呉先生言如探淵海終<lb/>
身執弟子禮董忠宣公士選時為行省左丞迎至家親<lb/>
執饋食曰呉先生天下士董公由南䑓御史中丞入僉<lb/>
樞宻院事薦有道東平文貞王博理宻曰董公不妄舉<lb/>
方議行用之㑹遷御史中丞尋以疾薨不果用五年又<lb/>
以董公為中丞乃授應奉翰林文字豋仕郎同知制誥<lb/>
國史院編修官比至已有代執手遮留不去中山王<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
<pb n="KR4d0446_WYG_102-53a"/>
張達河西張恒軰皆從受業焉八年秋除將仕郎江西<lb/>
儒學副提舉明年待次家居校定邵子書始推其書上<lb/>
接伏羲文王周公孔子之傳明年冬始就官居三月即<lb/>
免去校定老子莊子太𤣥至大元年以從仕郎國子監<lb/>
丞召脩許文正公之教日講於公夕講於次寒暑不懈<lb/>
仁宗即位進司業乃損益程淳公學校奏疏胡文定公<lb/>
大學教法朱文公學校貢舉司議為教四條一曰經學<lb/>
二曰行實三曰文藝四曰治事未及施行為同列所嫉<lb/>
<pb n="KR4d0446_WYG_102-53b"/>
一夕竟去六館諸生悵悵如失父母者有不謁告從之<lb/>
而南者居數年然後歸歸皆取髙科為名士集賢以祭<lb/>
酒召公中書不可延祐初賔興之詔行四年再校議江<lb/>
西而詔集賢修撰虞集乗傳山中起為集賢直學士特<lb/>
加奉議大夫明年秋行至儀眞以疾謝遣使者就金陵<lb/>
過九江拜周元公墓而歸北方學徒數十人皆從之至<lb/>
家留不去英宗即位鄆忠憲王拜珠為丞相進賢屏惡<lb/>
天下風動至治三年春遣中書直省舍人㑹江西省臣<lb/>
<pb n="KR4d0446_WYG_102-54a"/>
就家起拜翰林學士知制誥同脩國史進階太中大夫<lb/>
以五月至京師時駕在上都尋有南坡之變明年春治<lb/>
任將歸衆皆懇留為大行實録計㑹朝廷以江淛行省<lb/>
左丞趙簡言請開經筵以公及平章政事張蔡公珪國<lb/>
子祭酒鄧文原為講官每進講必三四過乃已泰定二<lb/>
年閏月脩英宗實録八月書成未及上進即稱疾中書<lb/>
知有去志即院具宴舉留宴畢乗小車出城委牒而去<lb/>
中書聞之即以驛舟追至楊村不及而返明年詔遣使<lb/>
<pb n="KR4d0446_WYG_102-54b"/>
賜楮幣五千緡金織叚文二進階資善大夫公上表辭<lb/>
所賜物四方學者日益衆公雖疾必強起教之又衣食<lb/>
之故學者多至卒業而後去元統元年六月㣲疾乙酉<lb/>
夜有大星隕其舍東北隅明日日中遂薨年八十五以<lb/>
𤣥端歛及治喪一用公所定家禮贈江西行省左丞上<lb/>
䕶軍追封臨川郡公諡文正妻余氏追封臨川郡夫人<lb/>
子男五文以澤授奉議大夫同知桞州路總管府事後<lb/>
公一年卒衮先卒京以便飬特授撫州路儒學教授禀<lb/>
<pb n="KR4d0446_WYG_102-55a"/>
亶孫男十當蕃畣䔰㽦奮里畀畟畧當國子助教畣㽦<lb/>
早世女五譚觀曽文熊鈴黄盅其壻也曽孫男四亼全<lb/>
仚侖孫女二臣竊惟我國家自太祖皇帝至於憲宗凡<lb/>
厯四朝五十餘載天下猶未一法度猶未張聖人之學<lb/>
猶未明世祖皇帝以天縱之聖繼統纂業豪傑並用羣<lb/>
儒四歸武定文承化被萬國何其盛歟至若眞儒之用<lb/>
時則有若許文正公由朱子之言聖人之學列位䑓輔<lb/>
施教國子是以天啟昌明之運也乃若呉公研磨六經<lb/>
<pb n="KR4d0446_WYG_102-55b"/>
疏滌百氏綱明目張如禹之治水雖不獲任君之政而<lb/>
著書立言師表百世又豈一材一藝所得並哉其學之<lb/>
源則見於易詩書春秋禮記諸纂言其學之序則見於<lb/>
學統學基諸書而深造極詣猶莫尚於邵子其所著書<lb/>
文章皆行於世公隠居時有草屋數間程文憲公過而<lb/>
署其牖曰草廬故號草廬先生其葬以元丁亥其墓在<lb/>
縣之禮賢鄉地名左橋陳頓坑其銘曰<lb/>
天地之大六籍載焉帝王之尊六籍位焉六籍之道無<lb/>
<pb n="KR4d0446_WYG_102-56a"/>
内無外六籍之義有顕有晦匪伊求之道何由明匪伊<lb/>
明之道何由行昔豈弗求求或未至昔豈弗明明或猶<lb/>
蔽天監六籍生此哲人抉㣲闡幽志氣如神其言汪汪<lb/>
其書洋洋其學之方其國之光天下儒師國中通貴永<lb/>
配孔庭以式百世<lb/>
　<lb/>
　<lb/>
　<lb/>
<pb n="KR4d0446_WYG_102-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集附録<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻八十七</head> <lb/>
    <p>
<pb n="KR4d0446_WYG_087-1a"/>
欽定四庫全書<lb/>
　呉文正集巻八十七<lb/>
　　　　　　　　　　　　　元　呉澄　撰<lb/>
　　墓志銘<lb/>
　　　有元奉訓大夫南雄路緫管府經歴譚君墓志<lb/>
　　　銘<hi>壬申</hi>
經歴譚奉訓吾故人子也平江路常熟州儒學教授李<lb/>
仲謀以狀叙其世系行事曰君諱適字立之以字行其<lb/>
<pb n="KR4d0446_WYG_087-1b"/>
先盖以國氏其居撫之宜黄邱隴可考者十一世曽祖<lb/>
諱伯言祖諱用川在宋官皆從事郎父諱文森宋貢士<lb/>
皇元授奉訓大夫温州路縂管府治中歴同知武岡路<lb/>
緫管府事廣東道提刑按察副使福建道儒學提舉江<lb/>
西等處儒學提舉官至奉政大夫君其仲子也讀書有<lb/>
志趣侍親宦于閩學國字宦學蘓字擢江南行御史臺<lb/>
譯史不赴父喪服闋逰京師至大庚戌尚書省鑄新錢<lb/>
以才選授將仕佐郎江東等處坑治副提舉君愽覽襍<lb/>
<pb n="KR4d0446_WYG_087-2a"/>
志夙諳鼓鑄之法召工潰鐵于池即成銅烹錬功多利<lb/>
悉送官錢監廢君歸隠其後再遊京師至治癸亥充司<lb/>
徒府掾天厯戊辰遷集賢掾史及代宜得隨朝正七品<lb/>
職以去家久丐外得奉訓大夫南雄路緫管府經歴至<lb/>
順辛未夏南還舟次龍舒六月驟暑感疾越一日癸丑<lb/>
殁於舟中君天資簡重沈黙謹然諾人莫測其涯涘旅<lb/>
食十餘年處之若素貧賤者賢矣哉生至元辛巳六月<lb/>
己丑年五十一娶徐氏子男一京生女五適夏適胡適<lb/>
<pb n="KR4d0446_WYG_087-2b"/>
蒋餘在室殁之明年京生持狀来請曰先君平生艱勤<lb/>
夀不逮禄將以某年月日葬某原不肖孤懼其泯没無<lb/>
聞倘惠篤世契而畀之銘以光於幽宫則先君雖亡如<lb/>
存也予於奉政公長一嵗相與猶兄弟見其子之能卓<lb/>
立則喜今見其不得夀寕不戚然乎銘惡可辭銘曰<lb/>
粹温如玉可琰可琡天奪之速云何不淑<lb/>
　　　故修江鄭君朝舉墓志銘<lb/>
修江故建昌縣今陞𨽻南康路君鄭氏翔名朝舉字也<lb/>
<pb n="KR4d0446_WYG_087-3a"/>
考諱有慶妣余氏生宋寳祐癸丑十月戊午年踰㓜學<lb/>
端重如成人習唐歐陽率更楷法宋髙廟行草俱逼真<lb/>
登鄉達吕候正甫之門從行倅撫郡吕之父朱子門人<lb/>
也君熏染見聞嗜小學四書嵗乙亥避地道遇遊騎被<lb/>
掠僅以二親脱走猶携小學四書宋名臣言行錄自隨<lb/>
夫婦躬㸑奉飬于艱棘中國朝既定南土歸隠㕓間值<lb/>
各處盗起郡貳至邑俾令長集父老議選有才望者徃<lb/>
撫諭僉謂君可君承命挾二力直抵諸山砦曉譬禍福<lb/>
<pb n="KR4d0446_WYG_087-3b"/>
悉改悔釋兵郡貳器之擬署郡從事弗就其後為飬黽<lb/>
俛食庻人在官之禄非其好也居家事親承思先意無<lb/>
毫髪違咈事兄如嚴父靡或相猶親癠輙不御酒肉停<lb/>
公務拜醫進藥日夜不離左右父嘗得瞽疾又嘗得末<lb/>
疾沉痼危篤均為難療君竭心籲神二疾咸愈人謂孝<lb/>
誠所感持䘮致哀服闋猶不忍出薦奠追慕終身不少<lb/>
替邑之令長鄉之耆艾數百人詣郡舉其孝行有江西<lb/>
茶運使素相知辟充掾史同儕獻言税青荈以増課額<lb/>
<pb n="KR4d0446_WYG_087-4a"/>
君力爭竟沮其計省檄長府史中使經歴田糧君多方<lb/>
救䕶民免加賦之害省府括民為匠累累上陳其不便<lb/>
事亦中止遷茶司幕僚在職未㡬以老謝去君每疏聖<lb/>
賢格言於屏朝夕目之以省厥躬嘗訓諸子曰議昏當<lb/>
擇良配吾幸汝母惠淑事舅姑尤謹故不䧟於不孝二<lb/>
子仕外有使通問必緘示誨言朂以清慎君與人交必<lb/>
恭必信翼善規過不毁不譽親黨有䘮不舉己雖屢空<lb/>
助之不靳撫孤賑急汲汲恐後年躋八袠聼視聦明髭<lb/>
<pb n="KR4d0446_WYG_087-4b"/>
髮才斑白子時中憲掾秩滿授將仕佐郎江州路緫管<lb/>
府屬官既代擢江西省掾方喜近家遂迎養之樂至順<lb/>
壬申十有一月戊辰朏君以㣲疾終矣娶余氏先二十<lb/>
二年卒子男四一中蚤世時中道中徳中亦由廣西憲<lb/>
掾類吏部選女五一適丁孫男十二女七一適閔曽孫<lb/>
男一女一將葬州治西北天津山先塋之近時中以江<lb/>
州路儒學正袁梅瑞之狀來乞銘昔宋咸淳辛未以鄉<lb/>
貢試禮部不中其冬客郡倅館下月餘與君同處吕門<lb/>
<pb n="KR4d0446_WYG_087-5a"/>
又識君之子是以不辭而銘君之墓銘曰<lb/>
孝行之卓君所優汚行之惡君所羞之仁之義鮮與儔<lb/>
斯銘斯志千古留<lb/>
　　　故池州路貴池縣尹致仕徐君墓碣銘<lb/>
君姓徐氏其先由豫章徙撫宜黄之溮溪考諱徳秀避<lb/>
亂居郡城君少字竒伯中嵗以字行更字長公與予同<lb/>
生宋淳祐己酉月日後於余工進士詩賦其藝可貢而<lb/>
屢試不偶宋亡在家講授元至元甲午當路舉充建昌<lb/>
<pb n="KR4d0446_WYG_087-5b"/>
路南城縣教就陞撫州路臨汝書院長再調長江州路<lb/>
景星書院行省工姓名于朝厠教官選内大徳癸夘春<lb/>
至京師曰吾獲與天下英俊遊志願畢矣遄歸以造就<lb/>
後進為務從學者彌衆至大庚戍部注將仕佐郎臨江<lb/>
路新淦州儒學教授留淦五年延祐戊午換注撫州路<lb/>
金谿縣主簿任未滿引年去位泰定甲子七月十三日<lb/>
乙酉以疾終明年授承事郎池州路貴池縣尹致仕命<lb/>
下不及拜矣君事母致孝䘮母致哀叔父鰥貧迎飬于<lb/>
<pb n="KR4d0446_WYG_087-6a"/>
家奉之猶父女兄守嫠弟麟先逝極力扶持之撫存孤<lb/>
甥教育從子一如己之子為文條達平贍善談論與人<lb/>
交恭謹端恪而不矯激四典教職振起士學修完黌宇<lb/>
有勤無惰有興無廢嘗攝新淦州事决難决之訟化難<lb/>
化之民衆庶咸説曰教授權州半月治效若此倘使専<lb/>
司民社又當何如逮主金谿縣簿邑宰亷能忻得儒佐<lb/>
初娶符繼娶晏男中立廣東元帥府掾前六年䘮中益<lb/>
蔭授征官女適李孫男士原士清士淵士觀孫女一適<lb/>
<pb n="KR4d0446_WYG_087-6b"/>
呉二三俱㓜卒之年八月十九日庚申葬長安鄉余道<lb/>
之原越九年其孫始以南康路儒學教授婁志淳狀來<lb/>
乞銘吁銘巳後矣乃為書此俾碣于墓銘曰<lb/>
予之齊年如君者稀後我而來先我而去嗚呼噫嘻<lb/>
　　　故宋鄉貢士金溪于君墓碣銘<lb/>
金溪于君諱應雷字震卿暨澄同預宋咸淳庚午秋貢<lb/>
進士君長七嵗予兄事之明年試禮部俱罷各退處僻<lb/>
陋一在郡之東一在郡之西南相去遥隔重㑹孔艱迹<lb/>
<pb n="KR4d0446_WYG_087-7a"/>
若疏曠心常親厚也君少治舉子詩賦論策超越輩流<lb/>
同里曽縣令先逹先覺負重名為學者師竒君之才女<lb/>
焉運代既更學行彌髙禀氣剛直寡合不阿雖隣家無<lb/>
事未嘗一至倘至莫不歡迎交友尤不苟安貧固守薪<lb/>
米屢空畧不屈挫得一美味必持奉二親過從當飯而<lb/>
飯當宿而宿蔬食菜羮對客共食泰然無愧誨人家子<lb/>
弟諄諄善誘成才者甚衆所作文章義正辭嚴字畫遒<lb/>
勁類其為人儲書數千巻下逮陰陽伎術等書亦或手<lb/>
<pb n="KR4d0446_WYG_087-7b"/>
抄惟不喜二氏曰生民之害大矣吾忍觀之哉隠于五<lb/>
雲山之近自稱五雲山人云年躋耋耄康强不减少壯<lb/>
生宋淳祐壬寅十月巳巳終大元至順辛未九月辛丑<lb/>
其年十月庚申祔葬考府君之兆配曽氏諱季藻淳安<lb/>
長女也先一年卒男三長時保少廣同蚤世惟中子廣<lb/>
在女三長適鄭大益先九年卒少適余岳先十四年卒<lb/>
惟中女適汪士規者在孫男四瑱琥珪玘孫女二一適<lb/>
曽伯堅一適余鼎明壬申夏澄自家來憇郡城廣具君<lb/>
<pb n="KR4d0446_WYG_087-8a"/>
之行與事請銘噫銘而附於棺乎弗及巳乃追銘之以<lb/>
碣于墓銘曰<lb/>
其文金玉其質石鐵九十而終全士之節<lb/>
　　　故將仕佐郎贛州路儒學教授陳君墓碣銘<lb/>
君諱先得字辰翁居吉太和之城西世為里著姓蚤嵗<lb/>
應進士舉不偶代革科廢以其餘力為詩冲澹絶去雕<lb/>
飾陋巷數椽僅蔽風雨隙地蒔梅一株菊數本家人憂<lb/>
其不事生産作業無以遺後則指架上書曰此吾子孫<lb/>
<pb n="KR4d0446_WYG_087-8b"/>
無窮受用年踰四十始出遊歴數縣教官又以憲司選<lb/>
試中程遷贛郡學錄年將六十學官入仕制始定既而<lb/>
奉江西行省檄教諭興國及贛二縣陞長瑞州路西澗<lb/>
書院任滿名上中書部注將仕佐郎贛州路儒學教授<lb/>
致仕明年泰定丁夘二月十八日終于家年八十四君<lb/>
外無貪求内無忌克人之戚蹙然如己戚人之休愉然<lb/>
如已休朋游燕坐言談肅不聞聲及有是非利害厲辭<lb/>
面折見其心服即懇欵如初暇輙悠然獨行行而適然<lb/>
<pb n="KR4d0446_WYG_087-9a"/>
相聚聚而歡然以飲飲而恍然以醉醉而嗒然以睡睡<lb/>
而忽然以醒物我兩忘處家處旅一若是陶陶焉莫年<lb/>
次子更其宅寛衍十倍君曰汝大吾家在徳器不在屋<lb/>
室人若期稱所願豈有足焉曽大父以醫馳名君亦兼<lb/>
通其術予藥濟貧不倦配曽氏子男二學詩韶州路乳<lb/>
原縣儒學教諭學禮承事郎贛州路瑞金縣尹女一壻<lb/>
蕭秀實孫男三以道南雄路始興縣儒學教諭文子潮<lb/>
州路韓山書院山長新子其季曽孫男四曽敏鼎祖葬<lb/>
<pb n="KR4d0446_WYG_087-9b"/>
于州之雲停鄉祔母嚴夫人墓側學禮命文子自潮來<lb/>
索銘時君殁已六年矣閔其請之勤故追銘之銘曰<lb/>
其進其止任運適巳子孝孫慈俱以儒仕<lb/>
　　　故臨川處士陳君墓碣銘<lb/>
臨川東鄉之古原陳氏居焉處士君字瑜玉諱瑜生宋<lb/>
淳祐巳酉九月望年八十一元天厯已巳九月望以㣲<lb/>
疾終于家明年至順庚午十二月庚申葬東原其鄉人<lb/>
饒宗魯述其行導其子來求文文墓石予按所述君之<lb/>
<pb n="KR4d0446_WYG_087-10a"/>
六世祖䇿贈朝奉大夫二子長子孺紹興戊辰進士第<lb/>
三人官至朝奉大夫直顯謨閣湖北安撫㓜子邦慶生<lb/>
公著君之髙祖也曽祖治原祖世則考師文俱不仕君<lb/>
端慤敏惠少學舉子業藝成而科廢所居深䆳四山傍<lb/>
圍一溪縈帯欝然桑麻如古桃源然濵于越界南土初<lb/>
附遐陬未靖寇震于鄰頼君有謀寇不敢犯其後官軍<lb/>
捕逐幾受玉石俱焚之禍君造于師竭家財迎犒保任<lb/>
其鄉為良民帥義其請禁毋俘掠一鄉生聚獲全君<lb/>
<pb n="KR4d0446_WYG_087-10b"/>
之力也至今父老猶感恩不忘遇賢士挈家逃避為寇<lb/>
所得貧無貲奉將致之死君捐金贖其孥而無徳色臨<lb/>
川大邑每嵗輸糧三萬有竒吏漫其籍官與民兩病㑹<lb/>
郭尹至君先自首實又為畫計考覈尹行其言未期籍<lb/>
成君早年罹世艱棘處劇而裕謹慎而不罣於過無厲<lb/>
聲厲容偏好偏惡人有爭較君為諭釋辭氣温和無不<lb/>
感動悦服撫家庭人從卑㓜教愛兼傋與人交傾倒坦<lb/>
易鄉評所歸遇事而斷不苟下於人嵗饑周賑如常惠<lb/>
<pb n="KR4d0446_WYG_087-11a"/>
利出於無心體貌嚴重衣冠肅潔㣲髯頳頰神意灑落<lb/>
歩速如流炯炯精悍閒暇自得有文獻大雅遺風喜玩<lb/>
佳山水常意行規樂邱莫年與鄉之耆夀宿望尊酒吟<lb/>
詩昆弟翕具其樂無涯既殁人咸思之哀之而無怨議<lb/>
配楊氏先十年卒男五福<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>銘鑾釭其二以後伯兄琇<lb/>
其三以後季弟璡女一壻王昭祖孫男十人溢演漙淳<lb/>
浩源澄潤深洪孫女四曽孫男六相武周觀椿桂曽孫<lb/>
女四饒宗魯曰士之能世其家者鮮矣昔陳太邱長其<lb/>
<pb n="KR4d0446_WYG_087-11b"/>
子為卿其孫為公榮名非不足而公慙於卿卿慙於長<lb/>
吾里衣冠舊族惟古原之陳自朝奉公以來七世皆富<lb/>
夀而文雍睦如萬石君家然則無忝於祖若父者正不<lb/>
待求之躬行之外也宗魯信士予信其言之信故為陳<lb/>
君銘銘曰<lb/>
世爵世祿或祗為辱世徳如陳不貴亦足<lb/>
　<lb/>
　呉文正集巻八十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻三十六</head> <lb/>
    <p>
<pb n="KR4d0446_WYG_036-1a"/>
欽定四庫全書<lb/>
　呉文正集巻三十六<lb/>
　　　　　　　　　　　　　元　呉澄　撰<lb/>
　　記<lb/>
　　　建昌路廟學記<lb/>
唐以來立廟設像以祀先聖於禮未之有稽而所以致<lb/>
其嚴敬則隆矣建昌郡廟學因地之勢其位東向有燕<lb/>
居殿在西北隅此他郡所無者廟廡之左書閣之後皆<lb/>
<pb n="KR4d0446_WYG_036-1b"/>
學地也民僦而營居焉廡左之居編戸鱗次近逼廟堧<lb/>
喧穢不静閣後之居面北背南構宅一區横截其間廟<lb/>
與燕居離隔為二别啟一門向西不共前廟之門而出<lb/>
今天子御極之初念民生休戚繫於郡縣守令精選其<lb/>
人擢江淛行中書省郎中薩徳彌實為建昌郡侯治政<lb/>
既優教事尤䖍暇日戾學宮目覩心惟将更而新之教<lb/>
授方君夀條具所宜凡學地民屋悉令撤去改造以地<lb/>
歸之學俾廟學前後通達無礙繚以宮牆相其他不中<lb/>
<pb n="KR4d0446_WYG_036-2a"/>
禮度者循序完整前守趙侯所積學計嵗㑹有羡可如<lb/>
侯之志邦伯荅失帖木兒屬之長宋貞僉議允諧從祀<lb/>
繪像於壁嵗乆則漫易以木刻神像百有五左右各八<lb/>
室以奉廟之前庭迫窄春秋朔望行禮不足以容外門<lb/>
之東舊為教官之署乃撤其屋遷㦸門於外距廟之前<lb/>
霤一引五尋視其舊加四常有二尺㦸門之外鑿泮池<lb/>
如半月跨以石梁池外如舊建櫺星門門外甃街道為<lb/>
通衢南北兩端樹命教門各一加封勉勵詔㫖礱右重<lb/>
<pb n="KR4d0446_WYG_036-2b"/>
鐫二碑亭對峙於泮池之側燕居湫隘不稱官有廢屋<lb/>
如殿之制廣三常有二尺深三尋有六尺六寸徙置閣<lb/>
後所撤民居之地以為燕居殿與前廟相直東向頗與<lb/>
右之前廟後寢類築壇三城廣仭崇三尺有五寸象闕<lb/>
里之杏壇先賢祠翼其右太守祠翼其左増祭器備樂<lb/>
器補書板葺齋舍作庾廪教官舊署既撤學之西南有<lb/>
尹周氏居半屬學地以其屋來售適舒嗣隆代宋貞為<lb/>
郡屬之長志合謀同贊助其决遂酬其直得尹之居以<lb/>
<pb n="KR4d0446_WYG_036-3a"/>
居教官周之居以居正錄氣象軒豁足以表師儒之尊<lb/>
其北隙地為聼事之所二一以待衆官之公聚一以待<lb/>
教官之公坐自泰定元年肇始至四年迄于成門廡殿<lb/>
堂燕居祠宇以及庖廪與教官貳長之廨舍周圍内外<lb/>
南北之廣二引五常東西之深六引四常有六尺從衡<lb/>
端有規模恢廓圬鏝炳煥道路平衍煒然壮觀士民驚<lb/>
嘆以為昔所未有非郡侯心量之宏志力之堅何以臻<lb/>
是㑹邦伯怯烈貳守劉珪府判伯顔察兒郡屬張賡劉<lb/>
<pb n="KR4d0446_WYG_036-3b"/>
秉忠克恊克一前教授倡議之後郭建中嗣教職承侯<lb/>
之令惟謹正錄石良貴岳天祐也䝉古字學教授楊太<lb/>
不花董斯役郡吏李方平王進周植也役既畢鄉貢進<lb/>
士旴江書院山長聶公并述郡士之意請紀其績雖侯<lb/>
累任風憲㢘能聲實著於逺邇今為民父母有治有教<lb/>
其美可書也雖然敞學宮以育人才者官之事進學業<lb/>
以應時需者士之事時之事繼今郡居共游豈曰涉躐<lb/>
記誦衒餙辭章以釣名媒利而已必真明經而心之所<lb/>
<pb n="KR4d0446_WYG_036-4a"/>
得能得聖賢之心必真修行而身之所行能行聖賢之<lb/>
道庻幾上不負聖天子取之用之之仁下不負郡賢侯<lb/>
勉之勵之之義哉<lb/>
　　　潮州路重修廟學記<lb/>
二廣南服之極南也三陽又東廣之極東也古先聲教<lb/>
之暨於其地也葢不與中國同然天之生斯民也民之<lb/>
秉是性也豈以地之遠近徧正而有異哉或謂潮人始<lb/>
未知學自韓文公為刺史而後士皆篤於文行夫韓未<lb/>
<pb n="KR4d0446_WYG_036-4b"/>
至潮以前固已有趙徳其人惡得謂之未知學乎國朝<lb/>
承宋文盛之餘潮之士學非唐元和時比矣至元戊寅<lb/>
郡庠燬於兵憲官牧官繼繼修復而未克完也丁侯聚<lb/>
之典郡也講堂齋舍初構張侯處恭之按部也廟殿門<lb/>
廡略具潮人以為卑小弗稱王祀先聖之儀悉願更造<lb/>
以民則蔡氏献石柱二十以官則判官小雲赤海牙助<lb/>
緡錢百千既有其資議遷孔廟於學之右明年僉憲任<lb/>
侯仲琮躬率諸官捐俸面命郡士輸材於是大成之殿<lb/>
<pb n="KR4d0446_WYG_036-5a"/>
不日而成巍然其隆也廓然其敞也又明年郡牧王侯<lb/>
元恭華之以黝堊之餙翼之以左右之廡民居叢雜喧<lb/>
聒逼迫曉喻而徙之地域混并繚以宮墻尊嚴閟侐昔<lb/>
所未有又私出錢五百緡塑兩廡從祀像明倫堂竦立<lb/>
孔廟之左於是潮之廟學厯五十餘年而始大備董營<lb/>
繕者學正劉貢珍教授李復也至順三年春有事大聖<lb/>
䖍告成績邦人士咸喜乃來請文以記臨川呉澄曰王<lb/>
制以泮宮為諸侯之學魯侯修泮宮頌於詩而不書於<lb/>
<pb n="KR4d0446_WYG_036-5b"/>
春秋何也葢春秋常事不書非常乃書修學常亊爾然<lb/>
則潮學之記其效詩人頌美之辭歟抑傚春秋紀事之<lb/>
筆歟澄謂他郡之修學常事也潮郡之修學則非常也<lb/>
何也潮之東廣諸郡之最中人以下往往喜仕於其處<lb/>
亦有素號勝流一旦入境如飲廣界之泉然靡不毀節<lb/>
敗名安於浴汙泥坐穢溷而不悟豈直司牧者忘其所<lb/>
以牧雖或司憲者亦失其所謂憲如是徇物而喪已滅<lb/>
理而窮欲之夫又焉知崇士學廸民彛之當務今而司<lb/>
<pb n="KR4d0446_WYG_036-6a"/>
憲有若任侯焉司牧有若王侯焉其篤意於廟學也事<lb/>
之非常者也可不特書乎前之張憲丁牧及郡判官事<lb/>
俱可書也然春秋所書之非常者書其異於古以示懲<lb/>
今余所書之非常者書其異於衆以示勸也嗚呼世之<lb/>
凡庸誰不受變於流俗惟其豪傑不然豈仕潮之官而無<lb/>
一豪傑乎澄嘗考古驗今宻窺天下之故而知在上之<lb/>
教固能導率其下以革易其所習在下之俗亦能感動<lb/>
其上以轉移其所為虞芮二君争田一覩周民之譲畔<lb/>
<pb n="KR4d0446_WYG_036-6b"/>
譲路赧然自愧而息争潮之士果能明經果能修行其<lb/>
治心其治身瑩然清徹如秋水之無滓皎然㓗白如冬<lb/>
雪之不塵雖隠處未仕人人望而敬潮之官倘見如此<lb/>
之士雖有繆戾亦必頗有慚怍雖未幡然改悔亦必少<lb/>
戢其縱恣繼今以往余於二三千里之外聞潮郡之仕<lb/>
㢘循接踵則可驗潮士之學足以轉移其上而非止如<lb/>
今也潮之士其勉哉<lb/>
　　　南安路儒學大成樂記<lb/>
<pb n="KR4d0446_WYG_036-7a"/>
天子所與分治其民者侯牧也封建為郡縣而郡太守<lb/>
實古侯牧之任其治民也有政焉有教焉政以導之使<lb/>
不為惡教以化之而使為善也教民必自士學始後世<lb/>
教民之道雖不能純如古而牧民之守必崇士學則由<lb/>
漢以至於今未之有改也崇士學之目不一而尊立教<lb/>
之人為之綱古之建學者必釋奠於先聖先師而春秋<lb/>
入學亦皆釋奠示不忘本也吾夫子為萬世儒教之宗<lb/>
厯代尊事隨時而舉至唐開元而服兖冕之服正南面<lb/>
<pb n="KR4d0446_WYG_036-7b"/>
之位祀以王禮遂為定制凡釋奠者必大合樂因古釋<lb/>
奠之名損益其禮以祀夫子祀必用樂者倣古也唐宋<lb/>
金之禮葢相襲而無甚異國朝既得天下郡縣儒學悉<lb/>
如舊世祖皇帝於京師首善之地肇創國子監學春秋<lb/>
釋奠以前代之樂行事列郡遵而行之南安居以西之<lb/>
上游中大夫東平張侯昉來守怵然以夫子廟樂未備<lb/>
為惕乃議興樂命教官制樂器於廬陵命學職取磬石<lb/>
於真陽簨<graphic n="KR1206" url="https://raw.githubusercontent.com/kanripo/KR-Gaiji/master/images/KR1206.png" mimeType="image/png"/>鐘磬琴瑟管簫笙塤柷敔之屬靡不工且<lb/>
<pb n="KR4d0446_WYG_036-8a"/>
良延致能其事者為之師而教習焉樂器之至也躬出<lb/>
郊而迎樂事之肄也時入學而視必恭必䖍㒺或懈惰<lb/>
其敦禮樂也所以尊聖師其尊聖師也所以勵士學其<lb/>
勵士學也所以成善教而為善政之本斯其無負於牧<lb/>
民之寄也已侯之初下車也知往年虚増之賦為民害<lb/>
即日上聞祈除免以蘇民力閔民之心如此其施於政<lb/>
可知也雖然政者侯之所自為也教則非侯之所可自<lb/>
為者侯於教之綱知所先矣教之目也如之何今之士<lb/>
<pb n="KR4d0446_WYG_036-8b"/>
學無不讀書為文也考其持身未必皆能介然而義也<lb/>
逮其臨民未必皆能惻然而仁也民之儀也而於仁義<lb/>
之道或不能無虧則何望其能表率鄉里薫其民而化<lb/>
之為善也哉侯於士類中擇其知孔聖之道者講求其<lb/>
意條陳其目以教今之士俾不廢乎其所已學而兼進<lb/>
乎其所未學一一如吾夫子之所以教於經則明於行<lb/>
則脩可以厚倫可以美俗士風丕變民風亦丕變将見<lb/>
南安之境人人相敬譲相慈愛藹然為仁義之民而無<lb/>
<pb n="KR4d0446_WYG_036-9a"/>
復有辨争竊盜之訟至官府則侯之治郡又奚趐如漢<lb/>
文翁之治蜀唐韓子之治潮而已哉吾里陳幼實掌南<lb/>
安屬縣之教承侯之命徵予文以記樂之成也故予得<lb/>
以盡其言教官廬陵馬某也<lb/>
　　　臨川縣學記<lb/>
自唐末衰亂迄於五代文治中否宋興數十年間漸復<lb/>
承平之制臨川撫之負郭邑也咸平庚子邑今陳從易<lb/>
始建學學在郡城東南隅㨿青雲第一峯之右地勢亢<lb/>
<pb n="KR4d0446_WYG_036-9b"/>
爽人蹟稀踈喧囂之聲華靡之觀不接耳目於學者游<lb/>
處講誦為宜嵗乆屋敝後百餘年當隆興甲申邑丞郎<lb/>
餘慶重修之嘉定庚午朱子之門人黄文肅公幹寔宰<lb/>
斯邑建詠仁堂於明倫堂北既而趙令崇尹新明倫堂<lb/>
文㑹堂及兩序齋舍四東曰尚志親仁西曰務本好禮<lb/>
嘉興庚子李令義山復新大成殿及兩廡㦸門作亭青<lb/>
雲峯之巔以暢閫適眺望之趣淳祐己酉趙令必瑛又<lb/>
市民地拓其境作外門而學宮完美矣國朝因前代尚<lb/>
<pb n="KR4d0446_WYG_036-10a"/>
文之治汲汲以勉勵作養為務由至元元貞大徳至大<lb/>
詔㫖丁寧有隆無替皇慶延祐貢舉既行則雖中人以<lb/>
下皆知所勸文治可謂盛矣而臨川之學逮今又將百<lb/>
年未有重修者也成都馬夀長來為令周視學宮意有<lb/>
弗稱亟令學官葺理教諭鄧文奉命唯謹倡率邑士不<lb/>
憚勞費材木之朽腐者易瓦甓之缺壞者增墻壁之破<lb/>
者秿之楹柱之欹者正之葢覆比宻杇鏝輝炳學計不<lb/>
損一毫而王祀之宮羣居之室煥然一新既落其成衆<lb/>
<pb n="KR4d0446_WYG_036-10b"/>
士咸喜以學宮舊無碑刻懼事迹乆遠湮没欲備始終<lb/>
傳永遠而屬記於徵余竊謂文儒之尚此聖世之厚恩<lb/>
廟學之修此賢令之善政雖然有治有教今日文治浸<lb/>
盛而文教猶有當明者焉前令黄文肅公以朱子之學<lb/>
教臨川之士流風未泯朱子之學宗程而祖孔孔子之<lb/>
道皦如日月人心所同得也究其禮踐其事以吾心之<lb/>
所同得契聖人之所先得知必真知行必實行豈徒剽<lb/>
掠四書五經之緒言以趨時干進而已哉臨川之士繼<lb/>
<pb n="KR4d0446_WYG_036-11a"/>
自今勇猛奮發洗濯刮磨以革舊習以涉聖涯一旦丕<lb/>
變士習之新與學宮而俱新雖俾臨川以為洙泗可也<lb/>
夫如是可無負於聖世長育之仁矣夫其可無戾於賢<lb/>
令承宣之義矣夫<lb/>
　　　宜黄縣學記<lb/>
宜黄撫之支邑宋皇祐元年邑令李詳始建學南豐先<lb/>
生曾文定公為之記學近社壇遺址今不可考後徙城<lb/>
隍廟北紹興初燬鄧令庾改築於縣治之北葉令上達<lb/>
<pb n="KR4d0446_WYG_036-11b"/>
又改築於北門石下而以舊學為尉治鄧令昌朝病其<lb/>
近水墊隘乃徙今所紹定庚寅鄰冦犯邑官舍民居燬<lb/>
者過半而學獨存淳祐初趙令希㸃黎簿璹更造大成<lb/>
殿御書閣陳尉寀祠邑之先達於左右廡實祐間楊令<lb/>
允恭復新兩廡四齋至元丙子再燬越二年教諭成都<lb/>
胡端宜即其基營構大徳乙巳居民失火又燬㢘訪分<lb/>
司郝俟鑑廵按適至召諸生議重建以命邑長愛忽都<lb/>
魯時學官去職邑士李仲謀董其役取材於官山士之<lb/>
<pb n="KR4d0446_WYG_036-12a"/>
有力者捐貲以助未幾廟殿成講堂成兩廡從祀之室<lb/>
各五齋舍四各三間中門五間外門六楹立先聖像至<lb/>
大辛亥教諭南豐陳敏子増陶瓦宻覆門廡立四先師<lb/>
從祀十子像又繪兩廡七十二子諸儒像祀邑先達樂<lb/>
公以下十二人先是前進士鄒次陳書來徵記至是教<lb/>
諭復以請將刻南豐先生舊記於石以與新記並嗚呼<lb/>
學校庠序之設自三代至於今凡有社有民者率莫之<lb/>
敢後誠以國命繫於人才人才繫於士學也夫士之為<lb/>
<pb n="KR4d0446_WYG_036-12b"/>
學豈待官之建學哉然而官必建學以居夫士俾為學<lb/>
者於是乎學焉厚之也上之厚之者如此士之自厚者<lb/>
當何如耶故居學而不為學自薄也為學而不知所以<lb/>
學自誤也所以學如之何如南豐先生之記之所云是<lb/>
已嗚呼三代而下正學湮没士各以其質之所近意之<lb/>
所便為學學其所學非三代之士所學者也若南豐先<lb/>
生之記在孟學不傳之後程學未顯之前而其言精詳<lb/>
切實體用兼該有漢唐諸儒所不得而聞者宜黄雖<lb/>
<pb n="KR4d0446_WYG_036-13a"/>
小邑自昔多良士繼自今士之為學人人能如南豐先<lb/>
生之記之所云則合乎程接乎孟以上達乎孔氏不待<lb/>
他求也於心有得也於身有守也於時有用也斯無愧<lb/>
於居是學矣不然不學者業荒行毀其為學者又不過<lb/>
誇記覽衒文辭以釣名聲干利禄而已是豈上之人所<lb/>
期於邑之士者哉<lb/>
　　　樂安重修縣學後記<lb/>
皇慶元年樂安陳仕貴以前學錄攝教邑學承邑令劉<lb/>
<pb n="KR4d0446_WYG_036-13b"/>
汝弼命與諸儒恊心重建夫子廟殿余為之記其成然<lb/>
講堂齋舍左右廡内外門未及一一修也延祐三年豫<lb/>
章鄧鎔為教官時邑長倒刺沙提調學事議修之四年<lb/>
冬邑令黄棟孫至長倡其議令成其謀而教官不憚勞<lb/>
以躬其役有富家捐至元楮一百貫專修講堂諸儒率<lb/>
皆有助由内暨外靡不用工若左右四齋若東從祀室<lb/>
傾者支闕者補楹檩<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>桶之朽者易若西從祀室敝壞<lb/>
已極不可支補則撤其舊而構架中門當廟殿之前外<lb/>
<pb n="KR4d0446_WYG_036-14a"/>
門在東南之隅黄令悉命新造宏敞其制靈星門亦新<lb/>
竪立崇廣踰於舊賢牧有祠以示有功於學者必報又<lb/>
創公廨三間於外門之側庖廪位置各得其所凡上而<lb/>
陶瓦之覆下而瓴甓之甃内而鏝餙之麗外而墻堵之<lb/>
周咸煥然而一新繒繪兩廡諸賢像銅鑄爵尊罍洗簠<lb/>
簋等器於是樂安之學既完且美復請余作後記余謂<lb/>
官之修學職分所當而能加意勤力若是葢可尚已至<lb/>
於士之為學其當加意勤力甚於官之修學可也苟官<lb/>
<pb n="KR4d0446_WYG_036-14b"/>
修其室屋而士不修其行業則游居於學将何為哉宋<lb/>
末儒科之盛樂安甲於諸邑皇元肇興貢舉而樂安得<lb/>
士又他邑先雖曰士所以學不止乎是然乗其氣數之<lb/>
新勉勉勿怠異時學術大明端自今日學舍一新始俾<lb/>
見者聞者莫不嘉歎敬慕不其偉歟此亦一邑治官教<lb/>
官之所願望也<lb/>
　　　武城書院記<lb/>
武城書院吉永豐曾氏之所建也其名武城何本曾氏<lb/>
<pb n="KR4d0446_WYG_036-15a"/>
之所自出也按史記仲尼弟子傳曽參南武城人其苖<lb/>
裔有自魯國徙江南者故南豐之曽追述世系以為曾<lb/>
子之後而永豐之曽亦然葢武城之曾盛於魯越千數<lb/>
百年而南豐之曽始盛南豐之曾盛於宋又數十年而<lb/>
永豐之曾繼盛兄弟俱仕翰苑其父前進士宋之監察<lb/>
御史元之儒學提舉也因子貴追封武城郡伯於是設<lb/>
書院祠先聖先師以及其考以處宗黨來學之人翰林<lb/>
之長移文集賢院轉而上聞朝議可之俾推曾氏子孫<lb/>
<pb n="KR4d0446_WYG_036-15b"/>
之儒而賢者掌其教予自京師歸而曾氏請為記其書<lb/>
院興創之由予觀前代書院皆非無故而虛設者至若<lb/>
近年諸處所増不可勝數襲取其名而已有之靡所益<lb/>
無之靡所損曾氏自謂先師之冑而為請於朝者且以<lb/>
上傳道統下繼祖風期之其待之至厚責之至重矣豈<lb/>
可復如他處書院之有名無實也哉然則武城之教宜<lb/>
何如學曾子之學可也曾子之學大概切已務内無一<lb/>
毫為人徇外之私必孝弟必忠信行必無玷言必無偽<lb/>
<pb n="KR4d0446_WYG_036-16a"/>
使近而宗族遠而鄉邦萬口一辭稱之曰君子而後可<lb/>
以庻幾焉不然有一疵疢人将議笑而徒以涉獵故實<lb/>
衒飾詞華為學恐非所以繼祖風也况於道統之傳而<lb/>
敢輕議哉澂也氏雖非曾而所願學者在此用敢為武<lb/>
城後世之子孫勉武城伯名晞顔翰林直學士名徳裕<lb/>
者其仲子也應奉翰林文字名巽申者其季子也<lb/>
　　　廣州路香山縣新遷夫子廟記<lb/>
廣為百粤之地三代政化之所不及漢晉而唐俗漸漸<lb/>
<pb n="KR4d0446_WYG_036-16b"/>
易至宋彌文香山縣最後置其初東筦縣之香山鎮也<lb/>
紹興壬申始陞為縣距宋亡百二十年耳而士風亦然<lb/>
能與他邑相頡頏國朝崇文仍前代之舊教之所暨無<lb/>
遠弗届而教事之隆替亦擊乎治官之能否焉旴江左<lb/>
祥職於翰林之國史院十五年㤗定乙丑勑授承直郎<lb/>
廣州路香山縣尹其在院也傳言而言達辦事而事集<lb/>
余覘其才之能官也乆矣及既赴官余亦歸田然江廣<lb/>
相去三千里餘聲迹了不相聞越四年戊辰調潮州路<lb/>
<pb n="KR4d0446_WYG_036-17a"/>
經厯以書來言曰祥以非才濫膺民寄思治之本在乎<lb/>
教也涖官之初首謁先聖廟廟直縣治之西卑濕隘陋<lb/>
於嚴祀弗稱謀之同僚擬更諸爽塏再至學俾教官召<lb/>
集郡儒議咸曰縣東有文廟舊基後枕崇崗前瞻筆峰<lb/>
土質燥剛山勢拱抱宋末遷於今所遷之後士風頽衰<lb/>
今復舊所為宜乃與同僚往視其地果如衆言有前直<lb/>
學楊仲玉起而言曰倘或遷廟與前教諭髙𤣥生願獻<lb/>
棟梁柱礎已而郡士各備大小材木以供用節縮養士<lb/>
<pb n="KR4d0446_WYG_036-17b"/>
餘貲市瓦甓等㤗定丙寅孟秋興役次年春先構大成<lb/>
殿崇三尋有六尺廣倍其崇深視其廣殺四之一仲秋<lb/>
落成次構儀門九檩九間其崇常有二尺廣十有三尋<lb/>
深三尋有一尺季冬落成惟明倫堂東西廡未完祥既<lb/>
去亦儲木石屬同僚嗣成之至順辛未左尹來過曰祥<lb/>
官潮陽香山縣之舊僚及其教官與邑士營造明倫堂<lb/>
東西廡已畢其堂十一檩中五堂崇常有二尺廣七尋<lb/>
有七尺深三尋有一尺夾室左右各二其崇殺於堂三<lb/>
<pb n="KR4d0446_WYG_036-18a"/>
尺其深如堂其廣五常有一尺天厯己巳冬構次年春<lb/>
成東西廡七檩各十一室其崇視堂之夾室深亦如之<lb/>
南北之修七常有一尋至順庚午冬構今年夏成祥在<lb/>
潮陽已厯一載之上謁告二親來歸靖惟仕於嶺海間<lb/>
至再幸免瘝曠而香山小邑獲遷廟學於吉地始謀雖<lb/>
出於祥而終成其事實賴邑僚邑士之力邑之長那海<lb/>
邑之貳張仲谷教諭陳介湯思義黎某邑士之輸材竭<lb/>
心者楊仲玉髙𤣥生陳志袁珏也敢蘄先生紀其始末<lb/>
<pb n="KR4d0446_WYG_036-18b"/>
垂示永乆以無忘僚友士友成終之勤予謂左尹有三<lb/>
善令之居官者唯私於己何恤於民而尹無私於己有<lb/>
志於民其善一也或優於政不睱於教而尹既優於政<lb/>
又及於教其善二也官之政教去官則已而尹雖已去<lb/>
官猶不忘在官未竟之事視官事若家事焉其善三也<lb/>
嘗稽郡志宋紹聖間廣守章楶以郡學在中城西近市<lb/>
喧雜諸生百五十一人合辭請擇地而徙遂參隂陽家<lb/>
之説遷學於牙城東南隅左尹之遷縣學也由西而東<lb/>
<pb n="KR4d0446_WYG_036-19a"/>
與二百年前章守之遷郡學時異事同昔章守自作遷<lb/>
學記期廣俗丕變如齊魯今左尹之屬記於予也所望<lb/>
於香山之士者其亦如章守之心乎然則廟學既遷而<lb/>
新矣士習之遷而新者宜如之何曰貢詔頒行具有謨<lb/>
訓為士者亦惟明經修行焉廓志破愚趨義舍利存理<lb/>
去欲長善消惡此明經之效也能孝能弟能慈能睦能<lb/>
忠能信能恥能讓此行修之實也經不明行不修而徒<lb/>
綴緝程試之文眯眩主司之目以攖科名苟官禄而已<lb/>
<pb n="KR4d0446_WYG_036-19b"/>
則豈惟近負聖朝之恩遠負聖師之教抑寧不有負於<lb/>
邑宰新廟學以新士習之意哉<lb/>
　　　樂安重修縣學記<lb/>
宋紹興乙巳割撫吉崇仁之四鄉置樂安縣置縣之六<lb/>
年令魏彦材始建學建學之七年清江謝尚書諤時為<lb/>
攝尉令王植委之考進諸儒不滿二百葢創縣未乆教<lb/>
猶未洽也其後十倍於初迨宋季年升國學貢禮部登<lb/>
進士科者甲諸邑雖其所尚未離乎文藝然以後創之<lb/>
<pb n="KR4d0446_WYG_036-20a"/>
邑百年間士學彬彬如此亦可謂盛也矣縣學之建百<lb/>
二十有二年而地歸於大元壤土遐僻干戈搶攘人士<lb/>
逃生救死不贍遑及絃誦俎豆事哉足跡之布於學者<lb/>
無幾宮墻之内鞠為茂草固其所也既而兵難稍紓軍<lb/>
官王佑周視廟學惻然興懐不謀於邑僚不資於士民<lb/>
躬役卒伍取沒官廢屋之材構講堂一新之越數年堂<lb/>
復敝邑士陳士貴率其弟進市民屋五間輦任以至徹<lb/>
其舊再新之又新中門三間葺廟殿并兩廡從祀有室<lb/>
<pb n="KR4d0446_WYG_036-20b"/>
肄業有齋繚以三門庖廪具完令王英薄董進教官前<lb/>
大學進士董徳暨諸儒力也皇慶初元廟之前宇将壓<lb/>
令劉汝弼議更造築基崇於舊二尺教官闕具以陳仕<lb/>
貴攝事資取於其家材取於其山先為之倡而學之士<lb/>
及邑之好事者損費以助仕貴之弟善司其出納令於<lb/>
公事暇督視不倦八月鳩工九月竪楹明年秋告成奉<lb/>
聖師從祀神像復於新廟行上丁釋奠禮士咸集僉言<lb/>
曰當今文教懋明於上士氣未大振於下而吾樂安自<lb/>
<pb n="KR4d0446_WYG_036-21a"/>
甲申辛夘甲午至於壬子廟學棟宇四新矣官不敢以<lb/>
不切而弛未遑而慢士不敢以有費而辭有勞而憚昔<lb/>
夫子之作春秋凡興造之事新延廐書新作南門書新<lb/>
作雉門及兩觀書僖公修泮宮詩人頌之而春秋不書<lb/>
何也春秋刑書也常事不書失禮失儀乃書書之者貶<lb/>
之也所以示懲也詩之有頌頌其美也得禮得宜而頌<lb/>
頌之者褒之也所以示勸也廟學之新也事之得禮得<lb/>
宜孰大焉既未能効史克之頌而遂使冺冺無傳焉以<lb/>
<pb n="KR4d0446_WYG_036-21b"/>
勸後殆於不可於是請記興造嵗月於石以傳方來予<lb/>
稽樂安建學之始攝尉謝公首為之記其所期於樂安<lb/>
之士者甚厚期之以臨川之王期之以南豐之曾期之<lb/>
以廬陵之歐陽清江豫章之劉若黄而猶未已也将藉<lb/>
之以問津以詣聖門以歸於仁義道徳不欲令人有愧<lb/>
於古士之自期其可不如公之所期者乎鳴呼聲利紛<lb/>
争身外事也道徳仁義性所固有求則得之不待資借<lb/>
於人振㧞而追前輩之髙步謝記已云予何言哉夲<lb/>
<pb n="KR4d0446_WYG_036-22a"/>
其末而末其本髙其卑而卑其髙非所以荅官府修學<lb/>
之意非所以副朝廷用儒之實也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_036-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻三十六<lb/>
</p>
<p>
</p>
  </div>
</body>
</text>
</TEI>
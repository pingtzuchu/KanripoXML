<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻三十八</head> <lb/>
    <p>
<pb n="KR4d0446_WYG_038-1a"/>
欽定四庫全書<lb/>
　呉文正集巻三十八<lb/>
　　　　　　　　　　　　　元　呉澄　撰<lb/>
　　記<lb/>
　　　建康路三皇廟記<lb/>
自天開地闢而萬物生人與飛走草木翾狉莾蒼混為<lb/>
一區不有大聖者作君之師之其何以得生其生而自<lb/>
異於羽毛鱗介之倫哉鴻荒以來載籍莫考葢不知幾<lb/>
<pb n="KR4d0446_WYG_038-1b"/>
千萬年而有伏羲氏神農氏皇帝氏仰觀俯察畫卦造<lb/>
易寔開人文民用之先醫藥方伎肇端發源又在十三<lb/>
封備物之外三聖人之有功徳於人也其猶天地歟夫<lb/>
有功徳者必有報能定九州而祀以為杜能殖百穀而<lb/>
祀以為稷況三聖人與天地同其大者乎古者旅上帝<lb/>
之禮以五人帝配所謂木徳火徳土徳之君者此三聖<lb/>
人也祀之以配天其尊不亦重乎古禮缺廢唐開元間<lb/>
三皇與五帝俱列廟祀皇元新制路府州縣醫學立三<lb/>
<pb n="KR4d0446_WYG_038-2a"/>
皇廟視儒學孔子廟等可謂不忘三聖人之功徳也已<lb/>
建康大㑹府也江南諸道行御史臺在焉而三皇廟庳<lb/>
陋弗修將及傾圮臺臣目之謂弗稱明時崇古重本之<lb/>
意以監察御史言命有司修理惟廟學地隘弗堪展拓<lb/>
於城中西北隅得官地十有餘畆宋時公館舊址也度<lb/>
之以度衡之廣八常有二尺從之深三十有七尋有半<lb/>
諭有司曰廟遷新基宜得新構舊木石其一切勿用乃<lb/>
市材鳩工卜日興役既而御史公榮禄大夫伯顔自京<lb/>
<pb n="KR4d0446_WYG_038-2b"/>
師至御史中丞資徳趙公簡治書侍御史奉政公帖木<lb/>
歌帥其屬暨諸監察諸從事各捐俸錢以助於是郡邑<lb/>
官吏以及醫家以及士民莫不捐俸捐資建康所轄一<lb/>
司二州三縣悉來輸力延祐五年之冬肇創而六年之<lb/>
秋且完正殿中峙前中門後講堂以間計各七中門之<lb/>
左右有塾以間計各四外門之楹六東西兩廡各七間<lb/>
東西齋舍各九間若庖若廪若便門亦各五間崇峻宏<lb/>
敞規制偉然為江南諸郡之甲又得官地若干頃俾收<lb/>
<pb n="KR4d0446_WYG_038-3a"/>
其嵗入以充廟學春秋祭祀經費葢非臺察注意之專<lb/>
郡邑奉令之䖍莫克臻于兹也世謂風憲之官惟監臨<lb/>
督察其務夫孰知天地生民之所本古今治道之所始<lb/>
而有此遠大之思者哉竊嘗論之聖君賢相之心欲民<lb/>
得生其生而已遂民之生者陟之是以有字牧之寄賊<lb/>
民之生者黜之是以有紏治之職勸農桑通啇賈俾之<lb/>
衣食餘饒財貨阜通勵學校明教化俾之由於禮義免<lb/>
於刑戮凡為斯民計者皆愛之而欲其生也疾病癘疫<lb/>
<pb n="KR4d0446_WYG_038-3b"/>
慮其無醫藥也則恵民有局猶以為未也醫有學學有<lb/>
官俾醫流之習業一如儒流幸其達脉病證治之因審<lb/>
温涼寒熱之用而不誤人以致枉夭仁矣哉是心也推<lb/>
䆒斯民生生之初而思三聖人之大功大徳為兩間開<lb/>
物之祖聖君定其制於上賢臣承其意於下殫其崇極<lb/>
以報本者一以為民也若曰壯麗其棟宇設餙其像貌<lb/>
以竦人之觀瞻焉爾則何足以知聖君賢臣之用心與<lb/>
是役者其名各書于碑隂是年嵗在己未七月十有一<lb/>
<pb n="KR4d0446_WYG_038-4a"/>
日甲子記<lb/>
　　　撫州重修三皇廟記<lb/>
自李唐以來至於今天下徧立孔子廟于學以表儒道<lb/>
之所宗國朝繼金宋而興郡縣各設醫學與儒學並乃<lb/>
立三皇廟于醫學以昭醫道之所祖夫天生億兆人而<lb/>
人類之中有聖人者卓冠乎衆天命之以司億兆人之<lb/>
命一元混闢幾百千年而有包犠氏神農氏黄帝氏是<lb/>
為三皇纂其緒者少昊氏也顓頊氏也髙辛是也而堯<lb/>
<pb n="KR4d0446_WYG_038-4b"/>
舜焉而禹湯焉而文武焉此十有二聖南面為君者也<lb/>
北面為臣則有周公焉此十有三聖達而在上者也窮<lb/>
而在下則有孔子焉此十有四聖或以其道而為天下<lb/>
之主或以其道而為天子之宰或以其道而為萬世帝<lb/>
王之師徳天徳心天心而生天民之命者位不同而道<lb/>
一也體其道之全俾世享安靖和平之福而民得以生<lb/>
其生者儒道也用其道之偏俾世免扎瘥枉天之禍而<lb/>
民可以生其生者醫道也曰儒曰醫其道聖人之道有<lb/>
<pb n="KR4d0446_WYG_038-5a"/>
偏全之異而其生斯民之生固無彼此之分也國朝之<lb/>
設醫學均齊以儒學者豈苟然哉以其同囿乎十有四<lb/>
聖之一道也三皇於十有四聖為最初孔子於十有四<lb/>
聖為最後儒學之祀其最後者尊其集羣聖之成也醫<lb/>
學之祀其最初者尊其開羣聖之先也易傳叙三皇之<lb/>
制作起自畫卦訖于書契民之食飽而衣煖生養而死<lb/>
藏利興而害除與夫禮樂刑政紀綱法度凡以生斯民<lb/>
之生而易所未言者何往非三聖人開先之功聖人天<lb/>
<pb n="KR4d0446_WYG_038-5b"/>
錫之上智曲藝無不通也試即易卦三百八十四畫觀<lb/>
之何所不包何所不備本草之辨藥性内經之究醫理<lb/>
今世所傳雖不無託附而大率必尊歸於聖人以此<lb/>
見三皇之有功於人之生如天之大蕩蕩乎莫能名也<lb/>
恢恢乎莫能外也奚翅醫之所祖而已哉醫學祖之尊<lb/>
其所尊蔑以加者矣撫稱江右名邦儒學雄於他郡而<lb/>
學之建亦已數十餘年至順二年秋僉憲聶侯廵厯至<lb/>
撫謁三皇廟相老屋弗稱報祀民牧劉侯承意重修戎<lb/>
<pb n="KR4d0446_WYG_038-6a"/>
帥章侯一力協賛適官有所廢所積之材可以為資二<lb/>
侯首捐已俸近而僚屬遠而士庻謀從志合者欣然共<lb/>
給興役毎日當政之暇郡牧躬自督視木之朽蠹者革<lb/>
瓦之缺檩者益隆隆其棟翹翹其宇葢覆之宻塗墐之<lb/>
周雨凌風震而無虞廟殿中峙後聳一堂前敞三門殿<lb/>
傍達兩廡之翼室二廡由門而北遶殿東西各七間齋<lb/>
舍左右各五間外門之號櫺星者其楹六既完既美煒<lb/>
然光華從祀配神之肖像十昔無今增壇席于東序西<lb/>
<pb n="KR4d0446_WYG_038-6b"/>
序新構易服之館一費不取於民一勞不及於民秋季<lb/>
肇土冬孟底績郡從事南豐李士宏寔董營繕事畢勒<lb/>
石紀重修之嵗月二侯述憲官之意徵予文聶憲劉牧<lb/>
予所未識竊聞聶侯之行部也肅肅然正已律人恂恂<lb/>
然明倫化俗韜襲威稜慎審弹擊而姦貪懔懍警畏斂<lb/>
戢可謂才部使已又聞劉侯之治郡也拳拳然鑒古得<lb/>
失諄諄然詢今利病皎潔如秋慈祥如春而禁令必伸<lb/>
獄訟無滯可謂良郡守已章侯余故舊也門胄而尚文<lb/>
<pb n="KR4d0446_WYG_038-7a"/>
雅軍職而諳民務其謀人也忠其與人也和前後憲官<lb/>
之暫臨郡官之淹處乍見乆交靡不隆禮貌孚心腹焉<lb/>
三賢吉徳参㑹斯役也為臣而欽聖代之所崇重居今<lb/>
而思太古之恵澤涖官而知民命之所闗係一舉而三<lb/>
善具予之所以樂書其事也聶侯名延世懐孟人奉政<lb/>
大夫僉江西湖東道肅政㢘訪司事劉侯名承祖東平<lb/>
人亞中大夫撫州路總管兼管内勸農事章侯名伯顔<lb/>
汝寧人明威將軍鎮守撫州萬户府萬户醫學三皇廟<lb/>
<pb n="KR4d0446_WYG_038-7b"/>
在郡城東隅之慶延坊<lb/>
　　　宜黄縣三皇廟記<lb/>
醫有學學有廟廟以祀三皇肇自皇元前所未有也夫<lb/>
上古聖人繼天心立民命開物創法以為天下利至于<lb/>
今賴之者莫如三皇也然厯代以來未聞立廟以祠唐<lb/>
天寳間制立三皇廟與五帝廟同置命有司以時祭享<lb/>
葢曰祠古聖云爾非如今日醫學之專廟特祭也當今<lb/>
路府州縣儒學有孔子廟皆因其舊醫學立三皇廟與<lb/>
<pb n="KR4d0446_WYG_038-8a"/>
儒學孔子廟等則新制也宜黄縣儒學重修孔子廟甲<lb/>
於諸邑而醫學三皇之廟無其所毎嵗春秋設主于廢<lb/>
社之屋以行禮延祐元年資陽史君薦為宰政治明敏<lb/>
民用丕諴乃及神祀以三皇祠宇未備慨然曰是豈所<lb/>
以尊古聖欽上制哉於是慤意興造闢廢之壇以為基<lb/>
伐官山之木以為材人樂助其費身樂親其勞三年二<lb/>
月禮殿成又一月左右廡内外門成不數月而功畢繚<lb/>
以周垣四圍新甃具完具美設伏羲氏神農氏皇帝氏<lb/>
<pb n="KR4d0446_WYG_038-8b"/>
三聖人像配享從祀名數位次悉如朝議書來請記其<lb/>
事嗚呼吾聞諸韓子云古之無聖人人之類滅乆矣為<lb/>
之醫藥以濟其夭死其一事也三聖人之功在萬世如<lb/>
天地之覆載日月之照臨奚趐醫藥一事哉然神仙醫<lb/>
藥之伎徃徃根極先天之卦圖而本草之明品内經之<lb/>
答問雖或有後人之所依託増飾者然至今為醫家方<lb/>
論之祖亦以聖人之無所不知無所不能故其聰明睿<lb/>
智之緒餘猶足以周於小物如此皇元崇尚之制類非<lb/>
<pb n="KR4d0446_WYG_038-9a"/>
議禮聚訟之流所得聞而天下守土之臣欽承帝制無<lb/>
敢不䖍若史君之為可謂能官也已抑君非獨於醫學<lb/>
為然儒學西偏局於地隘莫可展拓君為節縮冗費市<lb/>
學外隙地於邑之大家而廣其居又累石作址構書樓<lb/>
三間於明倫堂之後扁曰仰髙書儒行篇於壁以勵來<lb/>
學史君之仕也所至有能聲宜黄之政此其可稱可觀<lb/>
者焉<lb/>
　　　江州城隍廟後殿記<lb/>
<pb n="KR4d0446_WYG_038-9b"/>
城隍郡縣之土神也土神之祭有社又有城隍何也社<lb/>
兼祭五土而城隍專祭城隍也夫祀典莫重於天地然<lb/>
天尊而地親尊者惟一人得祀親者人人得祭也故有<lb/>
天下者祭地於北郊又祭之於社有國者祭於社而已<lb/>
大夫及士庻人所居之里置社其祭土神以報地一也<lb/>
而地有廣狹之不同王社大社天下之土神也侯社國<lb/>
社一國之土神也里社者一里之土神國立社而家立<lb/>
中霤中霤者一家之土神也蜡以祭四方百物雖隄水<lb/>
<pb n="KR4d0446_WYG_038-10a"/>
之防瀦水之庸咸得與祭古人於報地之禮周且悉也<lb/>
如是地之險山川丘陵而建邦設都必依險以為因或<lb/>
因山與邱陵以為城平地則累土築城以擬山之險或<lb/>
因川以為隍燥地則掘土浚隍以擬川之險曰城曰隍<lb/>
其名肇於古史之造字其用著於周易之繫爻所由來<lb/>
遠矣而禮經國典無祭城隍之文儒者謂社祭山林川<lb/>
澤邱陵墳衍原隰則城隍固在其中然予竊有疑焉防<lb/>
與水庸尚於祭社之外有專祭城隍以扞冦敵以保人<lb/>
<pb n="KR4d0446_WYG_038-10b"/>
民其功豈出於防與水庸之下而獨不專報其功乎今<lb/>
郡縣各有城隍祠所謂禮雖先王未之有可以義起者<lb/>
其若此類也夫夫土神當祭於壇墟而城隍祭於廟予<lb/>
嘗求其義矣葢祭必有配社以句龍氏而爵尊徳尊齒<lb/>
尊之人徃徃而得祭於里社俗稱土神是也里人或為<lb/>
之立廟城隍之有廟殆亦以棲配食者之靈試以祀天<lb/>
之禮喻祭地之禮祭社神於壇而配以人猶南郊之祀<lb/>
天也祭城隍神於其配食之廟則猶明堂之祀帝云爾<lb/>
<pb n="KR4d0446_WYG_038-11a"/>
江州地扼荆揚之交面崇蠻背大瀆其城其隍山川自<lb/>
然之險形勢之雄他郡莫與倫也城隍配食之人相傳<lb/>
以為漢丞相頴隂侯灌嬰郡志言髙帝六年侯築湓口<lb/>
城即今江州地則侯之配城隍也宜或謂他郡城隍亦<lb/>
皆侯配食豈以侯嘗定豫章諸郡而然歟舊江州城隍<lb/>
廟在郡東東北民之祈禱不便宋宣和壬寅郡守遷于<lb/>
今所嵗乆屋弊淳祐乙酉沿江制置使以其屬帥郡民<lb/>
修完之外門竪景福樓巍然臨乎通衢有錢氏者先世<lb/>
<pb n="KR4d0446_WYG_038-11b"/>
河北人名安道紹興初江淮招討使張浚命之世掌<lb/>
城隍祠其來孫大通攻隂陽方伎涉三教緒言熟諸人<lb/>
情世務士大夫善與游病廟地窄隘弗可以恢廓勤力<lb/>
經營市廟後地數畆興造寢殿材鉅工良視前構有加<lb/>
修廣穹隆與外樓稱翼以兩廡規制偉甚家無銖兩斗<lb/>
斛之儲好善樂施者相與捐資以就其志非其誠足以<lb/>
感于神才足以動乎人何以能壯麗其神之居以至于<lb/>
此哉皇慶壬子創始延祐己未落成值予過江州大通<lb/>
<pb n="KR4d0446_WYG_038-12a"/>
請紀嵗月予嘉其為人遂不辭而叙古今祀典之大概<lb/>
以俟後之議禮者攷焉<lb/>
　　　崇仁縣社稷壇記<lb/>
天子之命諸侯也畀之以社稷人民而使之主其祭掌<lb/>
其治秦罷侯建郡縣郡有守縣有令猶古之侯也故守<lb/>
令膺民人社稷之寄崇仁撫之壯縣土樂而俗醇民社<lb/>
之官多善於職舊社稷壇在縣之東南往年有人獻議<lb/>
謂建國之神位右社稷儻不如禮者宜變置前縣尹王<lb/>
<pb n="KR4d0446_WYG_038-12b"/>
侯承郡檄遷于縣西之巴陵坊小溪拱其前大川遶其<lb/>
後羅山杯山遠聳其右普安禅寺近映其左面平疇數百<lb/>
頃廣衍如棊局巴山一峯嵂嵂雲表以其地之吉故神<lb/>
享而人安壇壝門垣嵗乆圮弊今縣令史侯憮然興懐<lb/>
而完美之已捐俸以倡人助資以繼東社西稷北風師<lb/>
雨師其壇四築甃如式壇側之階階下之塗大門一達<lb/>
旁垣四周修禮具齊塗䑾増麗掄材召匠撤舊營新乃斷<lb/>
乃度乃繩乃斵作齋廬三間於坎方為行禮之位作次<lb/>
<pb n="KR4d0446_WYG_038-13a"/>
舍三間於艮隅為易服之所日計其役竹木斧鋸之工<lb/>
凡七百有四十瓦甓圬鏝之工凡一百有五十他役稱<lb/>
是所用諸物悉以時直布於民齋廬之崇上棟常有三<lb/>
尺下宇尋有五尺其深倍宇之崇其廣倍棟之崇而殺<lb/>
㤗定四年八月經始致和元年七月告成輪奐有光觀者<lb/>
咸喜土民請紀嵗月夫社稷人民皆縣令所主掌也職<lb/>
其職則有先後焉孟子曰民為貴社稷次之春秋傳亦<lb/>
曰先成民而後致力於神侯一清如水而與物為春民<lb/>
<pb n="KR4d0446_WYG_038-13b"/>
視之為父母既知所先矣又能嚴祀社稷一新其堂構<lb/>
愛民敬神允為兩得而㢘其本也世之㢘吏或暫或偽<lb/>
侯之㢘出於真心而始終不渝豈但一邑之所無葢舉<lb/>
世之所希也因士民之請而特為之書侯真定史氏景<lb/>
讓其名<lb/>
　　　迎恩橋記<lb/>
迎恩橋在宜黄北門外邑人鄧應元獨力所成也天下<lb/>
之險險莫如水一水中隔則兩岸之人不得相徃來古<lb/>
<pb n="KR4d0446_WYG_038-14a"/>
聖人作舟以濟不通水大且深必以舟亂流而濟非甚<lb/>
大之水者䏈舟亘岸謂之浮橋詩言造舟為梁是也非<lb/>
甚深之水者竪木為柱而架梁其上不必浮舟于水也<lb/>
木柱有朽壊時後人易之以石墩浮橋不如木柱之安<lb/>
木梁不如石墩之固而斵石之費比之竪木奚啻百倍<lb/>
宜黄縣二水合流于東北一水自南遶東趨北者源遠<lb/>
而流稍大一水自西遶北趨東者源近而流差小舊日<lb/>
橋於東岸濶而橋長又趨郡之途稍紆橋號百丈圮易<lb/>
<pb n="KR4d0446_WYG_038-14b"/>
修難宋末橋於北溪狹而費省又趨郡之途差捷橋名<lb/>
豐樂人甚便之東之長橋遂廢然溪狹岸髙水不散漫<lb/>
春漲流急橋柱亦不堪水勢國朝縣主簿以橋梁專職<lb/>
疲於屢葺㤗定甲子主簿謀建石橋官欲辨而帑無可<lb/>
支民可資而衆不易集僅立二墩石多脆裂功弗克竟<lb/>
天厯庚午邑宰何槐孫勸名出力竟前功而鄧應元慨<lb/>
然以一家力獨當之命良工伐堅石結新墩二移舊石<lb/>
䕶兩岸墩之縱廣七尺横袤常有四尺其崇五分其袤<lb/>
<pb n="KR4d0446_WYG_038-15a"/>
之三巨木委積疊加于墩實土甃甓屋以覆之凡十六<lb/>
楹梁之修十其墩之崇役始于仲夏畢於仲冬計費至<lb/>
元凖緡錢萬二千有竒將告成而何尹以憂去楊尹景<lb/>
行繼至為更豐樂之名曰迎恩自書其扁以示嘉奨衆<lb/>
覩石梁牢强堅耐卓偉壯觀讙頌㒺已來請文以記鄧<lb/>
氏昔居南鄉之極境父興家好義予嘗客其門應元季<lb/>
子也甫及齠齓比長偕叔氏宅于邑家業豐盛日進<lb/>
稱一邑之甲循理畏法未嘗干溷官府不侈於用不吝<lb/>
<pb n="KR4d0446_WYG_038-15b"/>
施今年踰六十矣若此義事心所樂為利于民甚大而<lb/>
可乆公則賢宰一邑之政私則善事一家之惠俱可書<lb/>
也<lb/>
　　　奉新縣惠政橋記<lb/>
新呉豫章郡之屬邑也有水横貫於邑之中曰馮水馮<lb/>
水之源出百丈山行百有餘里及邑之西其流分為二<lb/>
經流在北遶邑治之南而東支流在南徑南市之北至<lb/>
邑之東西與經流合二流各有橋梁以渡水勢漂悍橋<lb/>
<pb n="KR4d0446_WYG_038-16a"/>
不能支屢修屢壊南橋之袤踰二百尺而北橋之袤殆<lb/>
七尋故其壊尤數數其修尤難宋初邑大家胡氏架木<lb/>
為梁太平興國中胡之家有國子監簿仲堯嗣新之弟<lb/>
秘書省校書仲容請於楊文公億為之記名其橋曰安<lb/>
固于後改作浮梁而易其名曰安濟淳祐間浮梁敝晉<lb/>
城鄉羅鑑暨奉新鄉王珣率諸大家合力結石為墩至<lb/>
元末石墩亦敝邑之令佐用民力竪木為柱置板于上<lb/>
而易其名曰行教財力夫力一皆取於民九臯王徳全珣之<lb/>
<pb n="KR4d0446_WYG_038-16b"/>
𤣥孫也輕財重義克蹈祖武視役户嵗遭督責之苦役<lb/>
夫時被鞭箠之虐惻然興憐遂以修橋為己任大徳戊<lb/>
戌損資造新橋五十餘丈不籍勢於官不假力於衆明<lb/>
年春為水所壊則造二舟以濟至冬復完其橋自後轍<lb/>
壊轍修不以其事諉官府買晋城鄉杉林數百畆長養<lb/>
其材為乆遠計嵗乙巳相視水勢平緩之處於橋之上<lb/>
流二十步兩崖疊石重構新橋廣袤一仍其舊其將終<lb/>
也遺命囑其子文炳兄弟勿墮前勞以田租六百石及<lb/>
<pb n="KR4d0446_WYG_038-17a"/>
晉城杉林專備修橋之用延祐甲寅橋又壊文炳兄弟<lb/>
又造二舟以濟至冬又成新橋其南橋舊名惠政大徳<lb/>
以後修理一出王氏之力至是南流漸微乃用七千餘<lb/>
力運土石實築垾道壅水北流南橋既廢得以萃其工<lb/>
力於一橋而移彼惠政之扁易此行教之名邑人咸喜<lb/>
求予文記其事予謂古以除治橋梁為官政而今亦然<lb/>
但官無可用之財而惟民是資則惠未及民而厲先及<lb/>
後矣王氏以一家獨任其功俾官不勞心而得惠政之<lb/>
<pb n="KR4d0446_WYG_038-17b"/>
名民不勞力而䝉惠政之實賢已且人之好助修橋梁<lb/>
者固有之然能同於衆鮮能成於獨也能為於暫鮮能<lb/>
厯於乆也竊聞大徳以逮于今橋之壊而復修者五每<lb/>
一興役用木不趐千株用工不趐千人而用財計楮幣<lb/>
萬其間水所摧殘或比年一修或半年一修其費又在<lb/>
此之外方將世世繼述而無倦嗚呼其孰能有此肯心<lb/>
者哉徳全字義甫生平好施賙恤鄉鄰之事不一賑饑<lb/>
賤糶該受賞典則以老辭将官其子則仲子文炳叔子<lb/>
<pb n="KR4d0446_WYG_038-18a"/>
文謨俱讓而以㑭其季子文傑仁讓之徳如此王氏之<lb/>
昌其未替乎昔邑之胡氏種徳而二子並膺朝職子若<lb/>
孫登進士科者八九王氏之種徳如胡氏天將不以報<lb/>
胡氏者而報之乎王氏孫其益思所以善繼述哉<lb/>
　　　龍泉濟川橋記<lb/>
㤗定五年正月龍泉縣新石橋成邑之人請記始末曰<lb/>
龍泉左右一江俱發源於栁衡演迤百餘里而㑹為一<lb/>
横界邑市而中分之架木為橋以通南北燥濕迭更木<lb/>
<pb n="KR4d0446_WYG_038-18b"/>
易朽腐支傾補敝勞費㒺已宋末有大家施田嵗輸所<lb/>
入以備修完橋賴是不圯宋亡其家毀田宅屬官而橋<lb/>
無賴焉今官府每以橋梁為急務大率令里長驅編氓<lb/>
廹促而成之成之苟而壊亦速壊而復修修而復壊橋<lb/>
壊則舟濟春夏暴漲舟弗敢前秋冬淺澁舟復難動待<lb/>
渡者遲遲病涉者纍纍公私兩阻末之如何項司丞振<lb/>
宗資富好義惻然興懐至元辛夘斬木鳩工而橋之遠<lb/>
邇大悦然三嵗輒一易易者數矣司丞謂與其如此孰<lb/>
<pb n="KR4d0446_WYG_038-19a"/>
若攻石為之使永乆堅固厯數百年而長存乎訪求良<lb/>
工未獲而司丞逝事遂中止其子丞事郎同知永昌府<lb/>
事時俊追念先世得瀏陽工人甲子初元乃興其役及<lb/>
今將五年而工畢費緡錢約十二萬五千石墩凡六墩<lb/>
之相距三常有竒其崇二尋羡尋之半其修四尋其厚<lb/>
一尋羡亦如之墩之上疊木七重木之上布板其廣如<lb/>
墩之厚板之上構屋以間計三十七袤四十二尋有四<lb/>
尺兩崖升降之道至岸尋又七尺屋之南北端為門其<lb/>
<pb n="KR4d0446_WYG_038-19b"/>
中為神祠自是人無待渡病涉之憂橋無數壊數易之<lb/>
患南北往來如在家居如履平地不復知有一水之隔<lb/>
莫不嘉歎而歸徳儻無文以記恐後人昧興造之由此<lb/>
非邑人之私喜也敢請予素善時俊知其能世父之美<lb/>
父嘗新邑校則拓之所已為父欲作石橋則成其所未<lb/>
為有繼志之學有濟衆之仁所費不貲不以為意自忘<lb/>
其富超然塵外趣皆非人之所易能也因邑人之請特<lb/>
書其美以勸方來<lb/>
<pb n="KR4d0446_WYG_038-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_038-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻三十八<lb/>
</p>
<p>
</p>
  </div>
</body>
</text>
</TEI>
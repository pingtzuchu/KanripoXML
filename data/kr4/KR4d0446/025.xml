<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吴文正集卷二十五</head> <lb/>
    <p>
<pb n="KR4d0446_WYG_025-1a"/>
欽定四庫全書<lb/>
　吴文正集卷二十五<lb/>
　　　　　　　　　　　　　元　吴澄　撰<lb/>
　　序<lb/>
　　　送董中丞赴江浙右丞序<lb/>
天子一新庶政御史中丞董公改授江浙行中書省右<lb/>
丞於是朝野之正人君子咸咨嗟歎息相與言曰人臣<lb/>
之所以委身報國者二言責也事任也事任有大小不<lb/>
<pb n="KR4d0446_WYG_025-1b"/>
得相侵越而言責實闗天下之重故公之昌言直氣心<lb/>
有所不可無不言往往阨於任事者之非其人而不得<lb/>
行化且更矣非公得行其言之時乎而又以一方之事<lb/>
任出是不繫乎一身之輕重也余謂諸君子之忠慮誠<lb/>
深抑古人有云臣之事君不擇地而安之忠之盛也公<lb/>
之先世出總戎行則破敵摧堅入踐禁闥則格非獻可<lb/>
所謂不擇事而忠者公亷正剛明得於天資成於家訓<lb/>
當事任而敢於為當言責而敢於言不墜其家不負於<lb/>
<pb n="KR4d0446_WYG_025-2a"/>
國者知忠而己身之或出或入庸何知焉今以大臣出<lb/>
行中書省事視古牧伯為尤重江浙之地公之先正暨<lb/>
公皆撫臨之與召伯世掌東方諸侯何以異其任豈輕<lb/>
且小哉邇年上下相䝉逺近相師政乖民怨無處不然<lb/>
况江浙地大人衆素號難治者乎凡弊之根株蠧之孔<lb/>
宄公葢瞭然於胸中剗除剔决無難也本之以亷正剛<lb/>
明輔之以精密詳審毋偏聽毋輕信不期年而政事成<lb/>
夫子論為邦終之以逺佞人乂申之以佞人殆聖人非<lb/>
<pb n="KR4d0446_WYG_025-2b"/>
設危辭以恐人也彼佞人者其言可取也其才可愛也<lb/>
而孰知其不可近也哉江浙東南之都㑹人物之淵藪<lb/>
而公好賢樂善為天下最聽言信行之際尚其慎諸㑹<lb/>
見公政成而來歸有以解諸君子咨嗟歎息之懐而余<lb/>
於烟霞泉石間聞之亦将共為天下喜也<lb/>
　　　送盧亷使還朝為翰林學士序<lb/>
往年北行徴中州文獻東人往往稱李徐閻衆推能文<lb/>
辭有風致者曰姚曰盧而澄所識惟閻盧二公焉閻踵<lb/>
<pb n="KR4d0446_WYG_025-3a"/>
李徐為翰林長盧公繇集賢出持憲湖南由湖南復入<lb/>
為翰林學士夫翰林之職自唐宋至于今一所以寵異<lb/>
儒臣也公之文名天下莫不聞豈以寵異之數而為輕<lb/>
重哉是葢未足為公榮也然而有可以為天下喜者何<lb/>
也國有大政進儒臣議之此家法也公事先皇帝為親<lb/>
臣三十年朝夕近日月之光朝廷事宫禁事耳聞目見<lb/>
熟矣凡宏規逺範深謀密慮有人不及知而公獨知之<lb/>
者事或昔然而今不然昔不然而今然苟有議公援故<lb/>
<pb n="KR4d0446_WYG_025-3b"/>
事以對言信而有証聽者樂而行者不疑其與疏逖之<lb/>
臣執經泥古師心創説而於成憲無所稽者相去萬萬<lb/>
也詩曰維今之人不尚有舊謂其明習舊事者也儒之<lb/>
為天下貴也用之而有益于斯世也若曰是官也職優<lb/>
而地散秩崇而望清步趨襜如言論淵如炳如也鏘如<lb/>
也華蟲黼黻如玉磬琴瑟于以儀天朝瑞盛世而已言<lb/>
及當世事則曰夫既或治之又奚庸間公不如是也而<lb/>
亦非天下士所望于公也<lb/>
<pb n="KR4d0446_WYG_025-4a"/>
　　　别趙子昻序<hi>并詩</hi>
盈天地之間一氣耳人得是氣而有形有形斯有聲有<lb/>
聲斯有言言之精者為文文也者本乎氣也人與天地<lb/>
之氣通為一氣有升降而文隨之畫易造書以來斯文<lb/>
代有然宋不唐唐不漢漢不春秋戰國春秋戰國不唐<lb/>
虞三代如老者不可復少天地之氣固然必有豪傑之<lb/>
士出于其間養之異學之到足以變化其氣其文乃不<lb/>
與世而俱今西漢之文最近古厯八代浸敝得唐韓栁<lb/>
<pb n="KR4d0446_WYG_025-4b"/>
氏而古至五代復敝得宋歐陽氏而古嗣歐而興惟王<lb/>
曽二蘇為卓卓之七子者於聖賢之道未知其何如然<lb/>
皆不為氣所變化者也宋遷而南氣日以耗而科舉又<lb/>
重壊之中人以下沉溺不返上下交際之文往往沽名<lb/>
釣利而作文之日以卑陋也無怪其間有能自拔者矣<lb/>
則不絲麻不榖粟而<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>毯是衣蜆蛤是食倡優百戲山<lb/>
海萬怪畢陳迭見其歸欲為一世所好而已夫七子之<lb/>
為文也為一世之人所不為亦一世之人所不好志乎<lb/>
<pb n="KR4d0446_WYG_025-5a"/>
古遺乎今自韓以下皆如是噫為文而欲一世之人好<lb/>
吾悲其為文為文而使一世之人不好吾悲其為人海<lb/>
内為一北觀中州文獻之遺是行也識呉興趙君子昻<lb/>
於廣陵子昻昔以諸王孫負異材丰度類李太白資質<lb/>
類張敬夫心不挫於物所養者完其學又知通經為本<lb/>
與余論及書樂識見夐出流俗之表所養所學如此必<lb/>
不變化於氣不變化於氣而文不古者未之有也子昻<lb/>
亟稱四明戴君戴君重廬陵劉君鄱陽李君三君之文<lb/>
<pb n="KR4d0446_WYG_025-5b"/>
余未能悉知果能一洗時俗之所好而上追七子以合<lb/>
六經亦可謂豪傑之士矣余之汨沒豈足進於是哉每<lb/>
與子昻論經究極歸一子昻不余棄也南歸有日詩以<lb/>
識别<lb/>
畸人坐書癖殊嗜流俗笑解絃三十秋已矣鍾期少近<lb/>
賦逺遊篇上下四方小識君維揚驛玉色天人表伏梅<lb/>
千載事疑讞一夕了詩文正始上白晝雲能蹻樂經久<lb/>
淪亡黍管介毫杪瑟笙十二譜苦志諧古調科斗史籕<lb/>
<pb n="KR4d0446_WYG_025-6a"/>
來篆隸楷行草字體成一家落筆如一掃草木蟲魚影<lb/>
自植自飛跳曲藝天與巧誰實窺奥窔肉食肉眼多按<lb/>
劒横道寶鶴書徴為郎瑚璉惬清廟班資何足計萬世<lb/>
日杲杲蹇駑厲十駕天下君共操<lb/>
　　　送鄧善之提舉江浙儒學詩序<hi>并詩</hi>
世以儒為無用久矣惟譔述編纂之職講論傳授之事<lb/>
不得不歸之儒是所謂無用之用者隠有用之用難也<lb/>
而無用之用豈易哉予觀儒以無用之用用於世而無<lb/>
<pb n="KR4d0446_WYG_025-6b"/>
媿焉者㡬希則儒之見輕未必皆輕之者之過也殆亦<lb/>
由己取之而於人也何尤往年初識吴興趙子昻亹亹<lb/>
説蜀人鄧善之為畏友子昻標致自髙平視一世其所<lb/>
稱許必有以大惬其心而然越十有六年善之與余俱<lb/>
被當路薦為翰林國史之屬始克㑹于京師益信子昻<lb/>
之與為不苟予不及試而去善之善於其職冄轉為修<lb/>
撰其辭章炳炳琅琅追典誥命制之作得頌雅風騷之<lb/>
遺見推于同輩傳誦于人人知與不知莫不膾炙其文金<lb/>
<pb n="KR4d0446_WYG_025-7a"/>
石其行為儒者一洗見輕之恥善之有力焉雖善之所<lb/>
可重豈直無用之用而已而未嘗以有用之用用也掌<lb/>
文翰垂十年出領江浙等處儒學事留於朝者咸惜其<lb/>
去而善之怡然無不可於意矣苟未至于達可行之天<lb/>
下而守一官効一職顧何往而不可而戀内者或以補<lb/>
外為戚羡外者或以留中為苦二者各有所為以圖便<lb/>
其私而儒者不如是儒者不如是况儒而如吾善之而<lb/>
肯如是乎夫無所不可者儒者之心也惜其不留者朋<lb/>
<pb n="KR4d0446_WYG_025-7b"/>
友之情也情發於聲於是各有聲詩以落月滿屋梁猶<lb/>
疑見顔色為韻盖其情猶子美之於太白云爾夫李杜<lb/>
文章才氣格力相抵相視如左右手離别眷眷之情乂<lb/>
豈常人之所可同宜乎詠歌嗟歎之不能已也詩若干<lb/>
首臨川吴澄為之序而繫之以詩詩曰<lb/>
所謂温如玉如今見此人形神兩素淡文行一清淳禁<lb/>
著聲華重東南教事新朋知相繼出吾亦欲垂綸<lb/>
　　　送呉真人序<lb/>
<pb n="KR4d0446_WYG_025-8a"/>
崇文宏道元徳真人翊贊其師留京師三十載典司其<lb/>
教靡所闕遺禱祠供給出入禁宻被眷遇至渥前時推<lb/>
恩官其父授翰林學士中順大夫新天子即位追崇太<lb/>
廟達其孝於羣臣之家封贈逮三世或冄世或一世於<lb/>
是真人之曽大父母大父母例追贈而父進秩榮祿大<lb/>
夫大司徒封僥國公母封饒國夫人真人将上㫖祝釐<lb/>
江南祗奉恩命以歸而榮其親世儒率謂二氏之徒去<lb/>
家離親而外倫紀固哉言夫夫竺土之習不可知道家<lb/>
<pb n="KR4d0446_WYG_025-8b"/>
者流則守蔵吏者也予觀禮家所記答夫子問禮之辭<lb/>
纎悉周徧其後注宫假解傳世演迤謂外倫紀可乎真<lb/>
人雖遊方之外而事親之孝儒家子有不能及其事君<lb/>
也恭順其事師也無違禮葢在三如一矣而又通儒好<lb/>
文樂道人善凡所尊所嘉所容所矜一一各得其歡心<lb/>
是以無貴賤無長少無逺近翕然稱之曰賢所以光其<lb/>
親者誠如昔人所謂幸哉有子如此豈特人爵之榮榮<lb/>
其親而已哉真人予同姓吴自延陵季子以來厯漢晉<lb/>
<pb n="KR4d0446_WYG_025-9a"/>
唐宋代有聞人以老子法中而有斯人也予焉得不為<lb/>
吾宗家喜其歸而榮親也予又焉能巳於言乎<lb/>
　　　送孔教授歸拜廟序<lb/>
昔朝議大夫孔宗翰叙家譜閔其宗族之賢俊多所遺<lb/>
仁矣哉朝議公之心也孔氏居江南者有臨江之族在<lb/>
宋以三仲顯有温州之族葢自後唐同光年間諱檜者<lb/>
厭中土之亂避地吳越家于温之平陽越十有三世其<lb/>
孫文定少時以孔氏胄試補國學弟子員後授初階官<lb/>
<pb n="KR4d0446_WYG_025-9b"/>
未及仕入國朝為南康路教授有文有學有時才可為<lb/>
當世用官滿冄調例當膺民社之寄詮曹屈之復俾教<lb/>
授于温公議咸為君嗛予獨以為不然吾夫子之教素<lb/>
其位而行不以獲乎外者為輕重教授官雖卑職則儒<lb/>
師職也誠能得英才而教育之以稱明時興文右儒之<lb/>
意其功異于他官奚翅百倍君家于温而淑温之士誾<lb/>
誾然彬彬然浸用丕變温其不為小洙泗矣乎然則斯<lb/>
官何可少也况今之屈詎知不為後之伸哉雖然君子<lb/>
<pb n="KR4d0446_WYG_025-10a"/>
無容心焉泰然安之以俟命而已矣予之所期於君者<lb/>
大與人之所嗛者固不同也毋以人之所嗛者自沮而<lb/>
以予之所期者自壯且自勵可也是行歸拜曲阜墳廟<lb/>
當以予之言質正於宗家父兄其然乎否夫朝議公之<lb/>
於宗族也惻然念已往者之無聞接乎耳目者又當何<lb/>
如也今無朝議公則已如有有不為君惻然者哉<lb/>
　　　送監察御史劉世安赴行臺序<lb/>
天子所與分治其民者古有百里之國有七十里之國<lb/>
<pb n="KR4d0446_WYG_025-10b"/>
有五十里之國不能五十里者為附庸國有卿大夫士<lb/>
任其職有諫諍輔弼匡其過又有連率州牧方伯董正<lb/>
於其上是以鮮或敢為慝政以病其民古制然也民生<lb/>
斯時者何其幸哉後世封建既廢郡縣之長是亦五等<lb/>
諸侯為天子治民者也漢之部刺史唐之觀察使所謂<lb/>
董正於其上者歟然其於郡縣也監臨統治之意多而<lb/>
不專於舉刺彈擊若夫專為督察郡縣而設則武帝繡<lb/>
衣宜指之使順帝八使之遣是已而特一時創見之事<lb/>
<pb n="KR4d0446_WYG_025-11a"/>
員不常置皇元因前代郡縣之制損益之郡之大者曰<lb/>
路其次曰府若州其下有屬縣若古附庸府若州如古<lb/>
次國小國路設總管府如古大國之為連率路總於道<lb/>
古之州牧也内有省外有行省以總諸道古之方伯也<lb/>
此其監臨統治之職也内有御史臺外有行臺臺之屬<lb/>
有監察御史各道有肅政亷訪使視刺史觀察則其事<lb/>
專視直指八使則其職常此其舉刺彈擊之任也各道<lb/>
各路府若州若縣亷訪司糾之内省外省監察御史糾<lb/>
<pb n="KR4d0446_WYG_025-11b"/>
之故監察之權比各道亷訪為尤重夫服七品之服而<lb/>
自一品以下之官府莫不畏憚地無逺近事無大小官<lb/>
之得失民之利病有聞無不得言有言無不得行其權<lb/>
不既重矣乎權之重若此其權不大重矣乎而豈人人<lb/>
當其選哉濟寧劉世安剛毅伉直少勤勞民間閭閻之情<lb/>
偽苦樂靡不究悉長而奮迅讀書為儒教于國子學十<lb/>
年由助教而博士在學以禮法綱紀為先務諸生嚴之<lb/>
凛然肅然吏僕有欺罔侵盗發摘懲戒無以逃其罪名聲<lb/>
<pb n="KR4d0446_WYG_025-12a"/>
上達擢為江南等處行臺監察御史命下之日僉謂得<lb/>
人余自江南來貳國子監與世安同僚冄閲月一見知<lb/>
其才之有用而又喜是官之稱其才也於其行也不能<lb/>
已於言夫貪邪害民者之側目於憲府也猶羽族之於<lb/>
鷹隼毛羣之於猫虎何如其畏憚也以彈擊去官或終<lb/>
身不復得仕者前後相踵也而未聞其有所懲而少戢<lb/>
何也導之以徳不先而齊之之刑徒宻也夫澄源正本<lb/>
使人相率為善者上也發姦摘伏使人不敢為惡者下<lb/>
<pb n="KR4d0446_WYG_025-12b"/>
也而世之議者曰御史之職以發奸摘伏為事而已耳<lb/>
而曰澄源正本何其迂也夫世安儒者也與予同業也<lb/>
是以為是言也夫孟子之言時君咸以為迂夫子之言門<lb/>
人猶以為迂也以儒者之言言之於儒者之前人之迂<lb/>
之也固宜而孰知其有不迂者存乎其間哉不然今日<lb/>
罷一官明日撻一吏今日平反一獄明日改正一事如<lb/>
是而曰吾職已盡噫此才御史也非儒御史也世安非<lb/>
徒才者也才而儒者也才而儒儒而才他日御史之最<lb/>
<pb n="KR4d0446_WYG_025-13a"/>
其不在吾世安乎夫行臺所糾三省十道若路若府若<lb/>
州若縣不知其㡬皆御史按行所至也事之可為當為<lb/>
得為者亦衆矣得為即為之予将為江南之民幸<lb/>
　　　送杜教授北歸序<lb/>
五方之人言語不通而通之者曰譯曰鞮曰寄曰象周<lb/>
之設官也總名象胥皇元興自漢北光宅中土欲達一<lb/>
方之音於日月所照之地既有如古之象胥通其言猶<lb/>
以為未也得異人制國字假形體别音聲俾四方萬里<lb/>
<pb n="KR4d0446_WYG_025-13b"/>
之人因目學以濟耳學之所不及而其制字之法則與<lb/>
古異古之字主於形今之字主於聲主於形故字雖繁<lb/>
而聲不備主於聲故聲悉備而字不繁有形者象其形<lb/>
無形者指其事以一合一而㑹其意三者猶未足然後<lb/>
以一從一而龤其聲聲龤則字之生也曼衍無窮而不<lb/>
可勝用矣然亦不足以盡天下之聲也有其聲而無其<lb/>
字甚夥此古者主於形者然也以今之字比之古其多<lb/>
寡不逮十之一七音分而為之經四聲合而為之緯經<lb/>
<pb n="KR4d0446_WYG_025-14a"/>
毋緯子經先緯從字不盈千而唇齒舌牙喉所出之音<lb/>
無不該於是乎無無字之音無不可書之言此今之主<lb/>
於聲者然也國字為國音之舟車載而至中州以及極<lb/>
東極西極南之境人人可得而通焉盖乂頡籕斯邈以<lb/>
來文字之一助也皇風浩浩無逺弗被建學立師以宣<lb/>
其教内置學士外提舉官而路府州各設教授與儒學<lb/>
等勅國字在諸字之右示所尊也河北杜唐臣以國字<lb/>
教授富州慈良純厚州之人莫不崇重官滿而去相率<lb/>
<pb n="KR4d0446_WYG_025-14b"/>
為詩文以華其歸余官于洪移病就醫至于此州人以<lb/>
其詩文屬余叙其首余一見唐臣而知其賢果如州人<lb/>
之所稱乃為之叙耳<lb/>
　　　送吕詵赴江西行省掾序<lb/>
中書省選儒吏四人往補江西行省掾范陽吕詵宗道<lb/>
其一也宗道嘗受學於翰林承㫖郭公安道後為國子<lb/>
學生升伴讀以儒學教授貢未及受命而出充憲府之<lb/>
屬繼丁二親憂復入充工部之屬工部事最繁夥志勤<lb/>
<pb n="KR4d0446_WYG_025-15a"/>
職脩人服其才今往江西詣予言别其同往有申屠子<lb/>
迪余已告之以獲乎上之道矣所以告宗道者又豈有<lb/>
異于説哉然獲乎上之道本諸身持其身之道儒者自<lb/>
知之予不贅言也予方将以老病歸田得二三俊佐其<lb/>
長而江西之境内大治則兩道生齒皆為幸民予亦與<lb/>
受其賜二三俊勉之無俾兩道之民觖望<lb/>
　　　送皮溍赴官序<lb/>
學者皮溍嗜唐李祕監書宋黄太史詩學之俱各升其<lb/>
<pb n="KR4d0446_WYG_025-15b"/>
堂嚌其胾博記覽工談論儒羣之騏驥也受父澤貳邑<lb/>
令潔白持身恵愛及民吏治之鳯鸞也昔也年盛而今<lb/>
則衰矣昔也家富而今則貧矣然年雖衰而氣不挫家<lb/>
雖貧而節不改自邵陽丞考滿以逮于今将二十餘年<lb/>
受朝命者冄一為名州民牧之參一為㑹府征司之長<lb/>
皆以疾不赴今又掌流通錢幣之職官于東南之第一<lb/>
郡噫溍文儒也而不獲齒館閣之清班良吏也而不獲<lb/>
試撫字之善政乃俾錄錄任泉布㑹計之勞疑若枉其<lb/>
<pb n="KR4d0446_WYG_025-16a"/>
才者常人處之寧無怏怏不懌者乎而溍之赴官也訢<lb/>
訢而往綽綽而進略無一毫怏怏之意留于中予是以<lb/>
深嘉而重喜之也夫乗田委吏夫子之所屑為葢居上<lb/>
而官人者當擇人居下而官于人者不當擇官也顧已<lb/>
之所以堪其事者何如爾溍之至官也其竭乃心踐乃<lb/>
職使國用民用兩利焉是亦儒術吏能之一端也他日<lb/>
得展所志行所學亦如是而已<lb/>
　　　贈學錄陳華瑞序<lb/>
<pb n="KR4d0446_WYG_025-16b"/>
陳華瑞儒家之佳子弟真所謂如芝蘭玉樹者受行省<lb/>
命為洪都教官之參往就職過予請曰洪江右㑹府也<lb/>
游居輻凑俊乂林立某将觀善而進學焉學之方其若<lb/>
之何予曰今之處庠序者大率計較斗升銖兩之利子<lb/>
有恒産有恒心惡肯效彼而為雞騖之爭狗鼠之盗不<lb/>
義之得視如土草即此一節固已超越乎輩流况平日<lb/>
耽玩四書四書進學之本要也知務本要趨向正矣雖<lb/>
然讀四書有法聊為子言之必究竟其理而有實悟非<lb/>
<pb n="KR4d0446_WYG_025-17a"/>
徒誦習文句而已必敦謹其行而有實踐非徒出入口<lb/>
耳而已朱子嘗謂大學有二闗格物者夢覺之闗誠意<lb/>
者人獸之闗實悟為格實踐為誠物既格者醒夢而為<lb/>
覺否則雖當覺時亦夢也意既誠者轉獸而為人否則<lb/>
雖列人羣亦獸也號為讀四書而未離乎夢未免乎獸<lb/>
者盖不鮮可不懼哉物之格在研精意之誠在慎獨苟<lb/>
能是始可為真儒可以範俗可以垂世百代之師也豈<lb/>
僅可以掌一郡之教乎予言止此子其勉諸<lb/>
<pb n="KR4d0446_WYG_025-17b"/>
　　　送徐則用北上序<lb/>
至順二年春予八十三矣卧病踰月不出户有清江徐<lb/>
鎰來訪强起迎之語甚久從容謂予曰鎰讀易至觀卦<lb/>
觀也者坤地柔順卑下之民仰觀九五陽剛中正之君<lb/>
也然觀之初六曰童觀觀之六二曰闚觀童者葢如嬰<lb/>
孩童穉之觀闚者葢如婦女闚覘之觀所觀狹少而所<lb/>
見不能以廣大是何也初與二在下逺于九五也夫至<lb/>
廣大者天也戴盆而觀之坐井而觀之豈能見天之廣<lb/>
<pb n="KR4d0446_WYG_025-18a"/>
大也哉以下觀上而逺于天位何以異于戴盆坐井而<lb/>
觀天者乎若觀之六四則切近九五矣故其繇曰觀國<lb/>
之光利用賔于王然則觀盛治者宜近不宜逺也鎰嘗<lb/>
有四方志曩一至京師獲觀山河之髙深土宇之綿亘<lb/>
都邑之雄大宫殿之壯麗與夫中朝鉅公之恢廓嚴重<lb/>
目識若為之増明心量若為之加寛此身似不生於江<lb/>
南遐僻之陬也未及一期適罹家難倉忙而歸距今二<lb/>
十二年在家已無親可事矣已有子可應門矣将畢前<lb/>
<pb n="KR4d0446_WYG_025-18b"/>
志謀冄趨輦轂下以觀國之光先生可之乎予曰子於<lb/>
觀卦諸爻逺近之義精且悉善讀易者也予復何言子<lb/>
通經術閑時務方當强仕往近天子之光其可觀之上<lb/>
九曰觀其生觀其生者自觀其一身也上九逺處一卦<lb/>
之外物外人也他無所觀唯自觀其身而已子年鼎盛<lb/>
宜在近而觀于國予年衰耄宜在逺而觀其身所觀雖<lb/>
有不同其幸得遭逢聖世一也<lb/>
　　　贈豫章髙晉序<lb/>
<pb n="KR4d0446_WYG_025-19a"/>
豫章髙晉以儒試吏而求儒言余謝之曰子逃吏歸儒<lb/>
則可問余今舍儒就吏當以吏為師而奚于余乎問腐<lb/>
儒本迂濶而老年逾昏耄子方備世用開仕途不資長<lb/>
於卓犖竒偉之時流而拾短于迂濶昏耄之野叟為計<lb/>
不亦左歟禮辭固辭而請不置於是為之言曰孟子嘗<lb/>
謂矢人之心豈不仁于函人而擇術不可以不慎挾矢<lb/>
人之術則雖有函人之心不能不變而傷人矣孟子所<lb/>
言葢為工人而發工人者庸俗人也庸俗人之心因其<lb/>
<pb n="KR4d0446_WYG_025-19b"/>
術而變君子則不然雖殺人而有生道雖勞人而有逸<lb/>
道外術惡足以移其内心哉况今所謂吏古之府史也<lb/>
從長貳以施政官府之所不容無夫豈皆有矢人傷人<lb/>
之心者以傷人為心殆末世貪殘之吏所為古府史不<lb/>
如是倘使余年少而為吏何但云無害而已将悉令民<lb/>
無寃而子子孫孫受無窮隂徳之報于天今之吏非不<lb/>
能之特不為耳此余迂濶昏耄之言也然乎不然乎子<lb/>
其擇焉<lb/>
<pb n="KR4d0446_WYG_025-20a"/>
　　　送宋子章郎中序<lb/>
今之行中書省古之分正東郊也而江浙行省視諸省<lb/>
為尤重土地廣人民衆政務繁而錢榖之數多也朝廷<lb/>
之所注倚故其用人也常不輕昔順徳忠敏王答剌罕<lb/>
自湖廣涖江浙江浙之民想望其風采未㡬入相成宗<lb/>
名著于天下至今號稱賢相王之子克嗣先徳又以聖<lb/>
賢之訓益其資質之美治江浙數年而江浙大治比來<lb/>
入覲天子寵嘉之進相位還治所而為貳為叅者亦皆<lb/>
<pb n="KR4d0446_WYG_025-20b"/>
極一時之選汴梁宋子章操守猷為表表在人耳目嘗<lb/>
自外而留中復由中而補外為江浙宰屬之長彼地之<lb/>
民俗政體固所熟諳今位冠都司而一省之政可否是<lb/>
非必先經君審處而後行夫以天下人望之所歸萃于<lb/>
一省公平㢘正上下長屬靡不合志則其行事又豈有<lb/>
齟齬扦格之患哉江浙一省之治其為天下最也宜矣<lb/>
余為數道之人幸是以于子章之行也不能已於言<lb/>
　　　送崔兵部序<lb/>
<pb n="KR4d0446_WYG_025-21a"/>
夫五方之人言語有不通也嗜欲有不同也而其仁義<lb/>
忠孝之心則一而已豈以東西南北之地而間哉何也<lb/>
人之生於兩間也地之所以成其質者異而天之所以<lb/>
成其性者不異也仁義忠孝根乎性者也兵部員外郎<lb/>
崔耐卿髙麗人也今上潛龍時宫内史府仁宗朝入典<lb/>
京城商征常數之外嵗贏五十餘萬緡不私取一毫而<lb/>
悉歸之公又恐其數増而後難繼則或至于厲民也乞<lb/>
不以為例此一事也而見其義焉見其仁焉髙麗王羈<lb/>
<pb n="KR4d0446_WYG_025-21b"/>
留于京師竭智殫力以匡賛之而得復位晨夕惓惓慕<lb/>
父母送其王歸國而因過家以覲省此一事也而見其<lb/>
忠焉見其孝焉中國之與之接者靡不愛之敬之如兄<lb/>
弟如僚友亦其仁義忠孝之天昭昭然不昧有以感動<lb/>
夫人也故余於其東歸也贈之以言而勉之以晞賢晞<lb/>
聖之學俾益擴其仁義之良心益敦其忠孝之善行庶<lb/>
㡬他日遂為中國名卿云<lb/>
　　　送邵天麟序<lb/>
<pb n="KR4d0446_WYG_025-22a"/>
天麟去史院而適淮土中書參政王繼學贈之以言其<lb/>
綱一曰慎其目六曰懼也曰平心也曰擴慮也曰明無<lb/>
恃也曰聰母偏也其為言也忠矣予雖欲有言復何言<lb/>
哉天麟其繹之徒悦之而不繹焉則非予之所望也<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_025-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻二十五<lb/>
</p>
<p>
</p>
  </div>
</body>
</text>
</TEI>
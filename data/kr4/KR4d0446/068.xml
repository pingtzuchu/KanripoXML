<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻六十八</head> <lb/>
    <p>
<pb n="KR4d0446_WYG_068-1a"/>
欽定四庫全書<lb/>
　吳文正集巻六十八<lb/>
　　　　　　　　　　　　　元　吳澄　撰<lb/>
　　墓表<lb/>
　　　故安慶府同知徐府君墓表<lb/>
安慶府君徐氏諱必茂字㓜學臨江清江縣人父兵部<lb/>
侍郎諱卿孫宋末名臣炎祚訖錄無復有人間意遁身<lb/>
野寺越五載厭世其得安全考終脱然靡所繫累者以<lb/>
<pb n="KR4d0446_WYG_068-1b"/>
府君為之子能負荷家政不以毫髪事攖親懐也既畢<lb/>
父喪一再受命尉潭之長沙簿汀之上杭最後同知安<lb/>
慶俱以養母不就職母黄氏令人惟一女最鍾愛納文<lb/>
陞為壻仕至集賢直學士府君視妹夫不異同出聚處<lb/>
一門終始無纎隙順悦母心備殫其極厚於所厚推之<lb/>
及人無一不厚待兄子猶子羣從宗族雖䟽猶親母之<lb/>
黨二姓妻之黨三姓恤亡周存敬尊矜賤惟均侍郎所<lb/>
師暨知舊僚屬已所師暨姻戚鄉里凡其後嗣伶俜弗<lb/>
<pb n="KR4d0446_WYG_068-2a"/>
克自業頓踣弗克自樹者一一振徳之雖技術襍流踵<lb/>
門亦歡愜而去接人謙和恭謹未嘗疾言遽色如春陽<lb/>
之温煦如甘澍之膏潤如萬頃陂池汪洋莫測其涯涘<lb/>
敦於倫紀篤於恩義有太過無不及凶嵗賑施惻然猶<lb/>
已饑之之思六行之實罔或缺一自脩於家不求知於<lb/>
時翰林承㫖王公構儒學提舉鄭君陶孫素不輕許與<lb/>
皆舉府君堪館閣之選初娶提幹鄒君之女再娶錄判<lb/>
聶君之女三娶同知全州總管府湯侯之女也二子鎰<lb/>
<pb n="KR4d0446_WYG_068-2b"/>
鏞居常啖藥多剛劑至大庚戌忽屏藥弗服四月㣲病<lb/>
丙辰遷坐毋令人前以辭永訣而逝年五十三其年十<lb/>
一月甲申𦵏留墓原舊有志銘矣泰定乙丑十二月丙<lb/>
申改𦵏族湖龍㑹山鎰復徵文表新墓惟府君之細行<lb/>
衆美悉數之未可既故為述其大節以傳不朽焉<lb/>
　　　元贈奉議大夫驍騎尉河東縣子段君墓表<lb/>
君諱思温字叔恭其先居綘之稷山自宋司理參車應<lb/>
規始金贈中奉大夫武威郡侯鉅生鈞君之髙祖也季<lb/>
<pb n="KR4d0446_WYG_068-3a"/>
弟某正隆二年進士仕至中奉大夫<graphic n="KR1191" url="https://raw.githubusercontent.com/kanripo/KR-Gaiji/master/images/KR1191.png" mimeType="image/png"/>州防禦使兄弟<lb/>
俱以學行顯人稱為河東二段曾祖汝舟祖恒生克己<lb/>
君之考也有詩文號遯菴集仲弟成已至大七年進士<lb/>
主河南宜城簿詩文號菊軒集與兄齊名又稱為河<lb/>
東二段君遯菴翁之弟三子年十二而孤已如成人從<lb/>
仲父菊軒翁學遂成名儒年二十一受室河中魯氏因<lb/>
家焉於經尤䆳易春秋詩文温厚純正授業鄉里多所<lb/>
造就節縮衣食買書萬餘巻以遺子孫安西王聘為記<lb/>
<pb n="KR4d0446_WYG_068-3b"/>
室參軍辭疾不起年二十九丁母憂致哀盡禮越四年<lb/>
仲又卒喪之如父年四十九而終至元戊子嵗三月也<lb/>
次月𦵏稷山旌汾鄉平瀧原之先塋子輔由應奉翰林<lb/>
厯西臺南臺中臺三御史僉燕南河北道肅政亷訪司<lb/>
事入為國子司業太常禮儀院判官君以子貴贈奉議<lb/>
大夫驍騎尉追封河東縣子配魯氏追封河東縣君君<lb/>
之粹學篤行奉訓大夫同贊善恐追撰志銘述之已詳<lb/>
輔將改題墓額於石以彰天貺之榮而余為之文以表<lb/>
<pb n="KR4d0446_WYG_068-4a"/>
其墓云<lb/>
　　　元贈承事郎封邱縣尹朱君墓表<hi>丁夘</hi>
承事郎撫州路經厯朱端以書言曰端世居汴之鄢陵<lb/>
年十六試吏踰三十為郡從事不幸二親喪又十年仕<lb/>
淮西憲府考滿授將仕佐郎太平路照磨延祐戊午簿<lb/>
建康之江寧既而掾江浙行省泰定甲子陞正七品掌<lb/>
案牘于撫越三年丙寅䝉恩封贈父母吾父諱改字國<lb/>
用金末辛巳嵗生樸厚淳雅重然諾常以愛人澤物為<lb/>
<pb n="KR4d0446_WYG_068-4b"/>
心處姻族里閈恂恂如也少失怙恃事祖母甚謹年十<lb/>
二奉祖母避兵匿土空中出取食為哨騎所獲帥酋俾<lb/>
為伍長率衆北渡中道宵遯數日得達祖母所未幾再<lb/>
被俘與家杳不相聞留大名三十年餘壻于閻思親懇<lb/>
切日夕哀慕乃攜妻子歸至鄢陵時祖母已郎世號慟<lb/>
幾絶惟兄尚存友愛彌篤飬之終身吾母閻氏剛果善<lb/>
持家刻意教子吾父年七十三而卒與母合𦵏汴之先<lb/>
塋父卒後三十四年贈承事郎汴梁路封丘縣尹母贈<lb/>
<pb n="KR4d0446_WYG_068-5a"/>
宜人端追念先人潛德弗耀不肖孤謭才幸霑㣲祿聖<lb/>
恩天廣光賁泉壤倘不刻辭示後非所以揚親之美而<lb/>
彰君之貺也端為簡書之故弗敢離次謹命子復禮見<lb/>
而有請焉先生賜一言文諸石則為臣為子者之心庻<lb/>
其有校乎余初識經厯君於金陵固已嘉其人及今撫<lb/>
州之政公正寛平葢循良吏也且聞昔仕憲府時平反<lb/>
重囚多所全活其陰徳在人獲報於天宜未艾也不有<lb/>
賢父何以有是賢子哉表其世美以為積善而昌其子<lb/>
<pb n="KR4d0446_WYG_068-5b"/>
孫者之勸余之志是以樂為之道而俾碣于其墓云封<lb/>
邱府君一男端也三女俱適士族孫男三長明信早夭<lb/>
次明實幼復禮孫女一<lb/>
　　　廬陵蕭明叔墓表<lb/>
廬陵蕭復清儒家子能詩寄迹道家者流一再及門言<lb/>
曰蕭氏吉龍泉之著姓而吾先世居夏湖為尤盛吾父<lb/>
明叔行實文聲度越儔軰屢試進士不得貢科既廢巍<lb/>
冠侈袂終其身講授遺經淑後進接人和粹謙抑酒酣<lb/>
<pb n="KR4d0446_WYG_068-6a"/>
氣張豪邁如少壯不治生産屢空晏如二教之書亦所<lb/>
樂究屬纊前一日猶對客談黄庭厥明無疾而逝生宋<lb/>
淳祐癸夘冬仲仲六終於大元大徳甲辰春季上七𦵏<lb/>
西溪之小州吾母朱氏外祖前貢士伯兄慶孫紹家學<lb/>
詩有集仲兄吉孫早卒復清季也吾兄不偶於時而復<lb/>
清逰方之外誠懼先徳泯泯無聞公能賜一言永吾親<lb/>
以不朽乎嗚呼士之隠處而名湮沒者古令凡幾太史<lb/>
公固深悲之子之孝於而父也至矣哉余言之傳不傳<lb/>
<pb n="KR4d0446_WYG_068-6b"/>
未可知也而忍違孝子之志乎為書此以表于墓癸發<lb/>
明叔名也<lb/>
　　　劉季説墓表<lb/>
與余同生淳祐己酉嵗者位之顯有程鉅夫居之近有<lb/>
劉季説鉅夫生之月後於余四朔一則正月中旬之九<lb/>
一則四月中旬之七季説生之日後於鉅夫之六辰一<lb/>
則其日日中之干一則其夜夜半之子季説撫樂安人<lb/>
世居忠義鄉之<graphic n="KR0935" url="https://raw.githubusercontent.com/kanripo/KR-Gaiji/master/images/KR0935.png" mimeType="image/png"/>城大父煥依外氏徙雲葢鄉之南村<lb/>
<pb n="KR4d0446_WYG_068-7a"/>
而卒天驥自<graphic n="KR0935" url="https://raw.githubusercontent.com/kanripo/KR-Gaiji/master/images/KR0935.png" mimeType="image/png"/>城住後焉是生季説名曰夢生警敏惇<lb/>
恪三嵗而孤母督朂俾進於學雖童稚器識如老成十<lb/>
許嵗偶至市觀栾有長者曰若亦好此乎聞言羞赧疾<lb/>
步而歸爾後雖休暇不出書室能舉子業每不自足究<lb/>
玩理趣務蹈其實羣聚狎謔已獨莊重不苟言笑然外<lb/>
寛内怡亦不忤俗侍母奉養無違持喪情文兼備𦵏之<lb/>
日㑹送者數千適强冦入竟望見銘旌聞鐃鼓聲以為<lb/>
官軍驚遯而去值邑有狂卆蛇虺善良世業為損先廬<lb/>
<pb n="KR4d0446_WYG_068-7b"/>
又壊兵盗交擾遂避地他邑繼罹横政苛斂之禍流離<lb/>
困廹恬然略不芥蔕事勢僅定乃築室<graphic n="KR0935" url="https://raw.githubusercontent.com/kanripo/KR-Gaiji/master/images/KR0935.png" mimeType="image/png"/>城舊基生理<lb/>
漸完汲汲収書無印本者筆工抄寫諸子百家外天文<lb/>
地理醫卜種樹老佛之説靡不覽選先秦以來古文凡<lb/>
意義同者類相附從中寓教戒足以垂世冠昬喪祭動<lb/>
必遵禮有疑則問辯考正而後行喜談人善或有不善<lb/>
面責其非語當心公人自愧服親故不給隨力以濟嵗<lb/>
饑竭廩贍賑為冨亡資自底空匱終不怨悔常時命醫<lb/>
<pb n="KR4d0446_WYG_068-8a"/>
治藥貧病之人來言疾狀即與不取其直邑之長貳聞<lb/>
名願見見必加敬凶狡下人心亮其誠不忍侵侮嘗愛<lb/>
公委覈實學産不受私囑隠漏悉優命攝教官諸生日<lb/>
益勤勵所居前後左右種梅橘植花卉四時皆可娛目<lb/>
娶何繼頼男某某女適某某孫男四孫女六皇慶壬子<lb/>
八月丁亥以疾終延祐申寅十二月甲申祔𦵏折原南<lb/>
坑祖塋之左泰定丙寅余還自禁林季説之子來請曰<lb/>
先子信厚本於天整肅成於學𦵏十有三年矣而墓碣<lb/>
<pb n="KR4d0446_WYG_068-8b"/>
未立懼無以傳乆逺先生其賜一言余惟季説以夷之<lb/>
清而不害其同似惠之和而不失其介疇昔相與論學<lb/>
有樂無倦豈謂後余以生而先余以没乎因其子之請<lb/>
而動余悲惻惻感激不能已聊為述其大槩以表二墓<lb/>
　　　掲志道墓表<lb/>
豐城掲車之大父道孫字志道英偉豪邁須髯奮張少<lb/>
業進士一筆千餘言世革伎無所施則尚羊山水幽處<lb/>
痛飲狂歌繼以太息後乃還治農圃教授鄉里中曰吾<lb/>
<pb n="KR4d0446_WYG_068-9a"/>
祖客外每食舍肉將歸遺親親沒事兄如父事姊如母<lb/>
姊寡有子十嵗被俘極力徧求弗獲養姊于家終其身<lb/>
作堂名廣思嵗時於中序族年逾四十而鰥不再娶晚<lb/>
嗜佛書酒肉俱斷風月良夜鼓琴一二操聲動鬼神年<lb/>
六十八將終意氣閒定家人環立揺手止之曰勿亂凝<lb/>
然而逝悉此世之不遇者也若酒若佛盖託焉以消遣<lb/>
世慮而不知者譏其使酒佞佛云車能劬學懼其祖湮<lb/>
沒無聞可謂慈孫也已<lb/>
<pb n="KR4d0446_WYG_068-9b"/>
　　　故善人申屠君墓表<lb/>
君諱義字順之前翰林待制承徳郎僉江北淮西道肅<lb/>
政亷訪司事致逺之父也待制為監察御史時風采振<lb/>
揚余往嵗客江淮間聞其名籍籍後二十餘年始識待<lb/>
制之子駉於京師既而駉從事江西余亦歸自禁林泰<lb/>
定丁夘駉以文一帙來曰此駉大父之行實也𦵏已三<lb/>
十九年矣而墓石未建取蘄一言表于墓以示子孫余<lb/>
閲其文知君之為善人也有是父固宜有御史君為之<lb/>
<pb n="KR4d0446_WYG_068-10a"/>
子申屠氏世居于汴宋靖康之亂避禍難者圖南守墳<lb/>
墓者留北君留北者之後也考諱信仁金為考城令君<lb/>
㓜好書務實踐從趙禮部秉文游效其字法金季遷祀<lb/>
河南被兵重以饑饉人相食且盡君幸而存亦遭俘掠<lb/>
將同羣衆就戮以次及君無懼色軍中梁吾僧竒其狀<lb/>
貌呼之與語留寘左右獨免受刃梁以君歸懽愛若兄<lb/>
弟未幾人誣告梁䧟以重辟君為畫計辯析事竟得解<lb/>
隨梁遷鄆占籍夀良致逺既生才氣殊特梁妻以女偕<lb/>
<pb n="KR4d0446_WYG_068-10b"/>
弟效貞𨽻業東平郡庠課試中選官復其家始與梁異<lb/>
居梁汝州州長也君隠於賈衡量必公息不取贏儲米<lb/>
以備歉歉則平糶廣貸饑者饋之食貧不能償所負焚<lb/>
劵勿貴田宅相隣偶有侵斥輙遜其畔素貯秘方療帶<lb/>
下疾捐貲製藥給施救活甚夥宋平家畜奴虜餘二百<lb/>
指或以直購弗許悉縱為民思復故鄉者給以行槖嘗<lb/>
有人遺一囊在道上又有一人遺一斗在門内莫知誰<lb/>
何多方訪覔還畀其主勤儉治生中年交方外友恬澹<lb/>
<pb n="KR4d0446_WYG_068-11a"/>
寡欲致逺兒時問何事可立身君督朂以學内師金進<lb/>
士解器之外師鄆牧嚴侯所聘梁希然遂成大器後任<lb/>
御史辭於君曰御史言職也媕娿則瘝官忠直則累親<lb/>
願大人勿掛懷抱君曰汝其勉哉吾不憂也及聞折姦<lb/>
明誣聲譽四達則喜曰吾有子矣至元戊子冬致逺來<lb/>
侍明年己丑四月三日君卒某生當金承安庚午之十<lb/>
月享年八十先墓在汴圯於河流别𦵏壽良節順鄉之<lb/>
閻村配張氏後四年壬辰二月十三日卒其生當金明<lb/>
<pb n="KR4d0446_WYG_068-11b"/>
昌甲子之八月享年八十九祔𦵏于君之兆子男二致<lb/>
逺仕至亷訪僉事效貞安豐縣丞女二適宋孫男八伯<lb/>
騏驥駒駉駰驊騮駱其一湖南道亷訪司知事其<lb/>
二真州學録其四江西省椽餘未仕女五適李適馮適<lb/>
傳適劉李未行而亡李者翰林侍講學士之紹也曽孫<lb/>
男五鑄鑑某鈞鉉女七適吳適母適成餘在室噫此皆<lb/>
善人之子之孫之曽𤣥也夫觀木者必尋其本觀水者<lb/>
必遡其原申屠君生值亂離其艱其劬而若子若孫若<lb/>
<pb n="KR4d0446_WYG_068-12a"/>
子之孫孫之子顯聞于世蕃毓于家豈非前人一念之<lb/>
善為之本原也哉余既與君之孫厚又嘗與君之孫壻<lb/>
李之紹共談故不讓而表君之墓俾君之子子孫孫世<lb/>
増其善以光于前以聞于後善愈積則慶愈豐慶愈豐<lb/>
則傳愈永苟至於是申屠氏積善之報又奚啻如今所<lb/>
觀而已<lb/>
　　　元贈承務郎龍興路南昌縣尹熊君墓表<lb/>
府君諱日廣字春甫王考聰宋貢士考公益不仕世居<lb/>
<pb n="KR4d0446_WYG_068-12b"/>
豫章郡南昌縣之盧觀國朝既得江南乃徙郡城之西<lb/>
偏敦信義樂賔朋訓子尤䔍特身謹而謙存心厚而寛<lb/>
善譽著鄉里孝行稱於宗族非甚豐裕隨力應告貸之<lb/>
人或不能悉償者勿問嵗遇旱澇悉發儲粟周匱急黠<lb/>
吏嘗加以重役他人多致敗家而處之泰然比及役滿<lb/>
不能有所損晩年逍遥閒適清趣和氣融液浹洽大徳<lb/>
己亥八月甲寅無疾而逝年六十三是嵗十二月庚申<lb/>
歸𦵏盧觀之原配何氏後九年卒子仲賢仲貴仲榮仲<lb/>
<pb n="KR4d0446_WYG_068-13a"/>
華仲貴承務郎吉安路萬安縣尹兼勸農事以亷能名<lb/>
䝉恩封贈父母而府君受南昌之命何氏追封恭人往<lb/>
嵗子被旨召赴禁林時仲貴從事江西行省識予於公<lb/>
館今將勒石墓道以彰天渥之榮求予文文之予素知<lb/>
熊為豫章大姓又聞府君為一邑善人而萬安之政績<lb/>
能不忝於親其美皆可書也是以不辭而表其墓焉孫<lb/>
男徳新瑞州路儒學録次徳明曾孫男二女一<lb/>
　　　故贈承事郎樂陵縣尹張君墓表<lb/>
<pb n="KR4d0446_WYG_068-13b"/>
河間張䇿起自畎畝承父母命暨其弟簠學于國子學<lb/>
數年後俱得仕官陞七品泰定二年秋父之賢贈承事<lb/>
郎樂陵縣尹母李氏贈恭人䇿毎對予涕泣謂兄弟以<lb/>
宦學故弗獲朝夕定省親病弗及侍聞而至家親已殁<lb/>
矣追痛如割雖生奚為比予南還而䇿求文表親之墓<lb/>
誠孝誠哀其志可閔乃為述其父之行而俾夀諸石䇿<lb/>
之諗予者曰䇿先代濟南利津人也大父避地因家樂<lb/>
陵吾父字世英躬耕養親時或樵采鬻諸市以供甘㫖<lb/>
<pb n="KR4d0446_WYG_068-14a"/>
農隙從師授書通其大義大父嘗疾思生鯉居在平陸<lb/>
莫能致也夜冒寒走二百里得之以歸縣署為吏非所<lb/>
欲持心平恕遇事剖决悉當亷慎自將不激不隨以事<lb/>
留府忽心悸亟馳而旋則大父病已三日極力醫治弗<lb/>
救居喪毁瘠𦵏日大雨呼天長號雨遄止雲開漏日既<lb/>
掩壙雨復作人咸異焉有為盗者諭之曰爾取非已之<lb/>
物葢圖自利事敗䧟刑適以自害曷不思乎盗愧悟改<lb/>
過嘗夜經澤中迷所之大呼求救有應者曰前有深淵<lb/>
<pb n="KR4d0446_WYG_068-14b"/>
䧟者必死慎勿往可隨吾行以杖測而前𨗳行三里許<lb/>
乃出于險問其人為誰則曰吾向被誣賴君辯明而脱<lb/>
於獄幸漁於此識君之聲特以報徳終不言姓名而去<lb/>
丞相塔思不花總鷹房事吾父提舉山東諸路職是者<lb/>
多並縁侵擾民罹寃苦無從告訐吾父獨不爾所過莫<lb/>
不感悦競持酒食以饋一無所受未幾移疾退間以約<lb/>
濟勤家漸饒裕連年旱澇千里饑饉隨所有賑施全活<lb/>
甚衆疫癘死者相枕藉日辦粥藥給宗黨死則瘞之延<lb/>
<pb n="KR4d0446_WYG_068-15a"/>
祐七年四月二十二日以疾終年五十八吾母親紡織<lb/>
操井臼儉素以相吾父同月先二十一日卒年五十四<lb/>
是年五月十八日合𦵏樂陵東比張岡莊之原生男四<lb/>
人䇿申中書左曹掾授詹事院管勾進階從事郎遷中<lb/>
書檢校簠由中書右曹掾授太常禮儀院都事其三早<lb/>
逝節甫冠女四人孫男三女亦四䇿又嘗言其父沈鷙<lb/>
恢廓喜愠不形人有不善不翅已有人有小失盡忠以<lb/>
規孝養甚豐自奉則菲予觀䇿兄弟殖學致禄趨操不<lb/>
<pb n="KR4d0446_WYG_068-15b"/>
凡意其必有本始及聞其父之美益信其然嗚呼天人<lb/>
相與應接影響承事君生而淑善沒而榮昌子樂道之<lb/>
固將以為來者勸非特慰孝子之心而已<lb/>
　　　國子生葉恒母楮氏墓表<lb/>
國子生葉恒之母既𦵏矣予在京師數求文表其墓及<lb/>
歸田又以書來請至再噫恒母賢母也今人知孟母之<lb/>
賢以有孟子為之子孟子所以為孟子者無他擴充其<lb/>
仁義禮知之心而已是心也孟子有之恒亦有之充不<lb/>
<pb n="KR4d0446_WYG_068-16a"/>
充在乎為不為恒如舍去俗學而學孟子是使其母為<lb/>
孟母也孝莫大焉不求諸已之實而求人之文以顯其<lb/>
親外也恒曰吾母諱浄真姓楮氏世家越之餘姚生宋<lb/>
咸淳乙丑二月十九日年二十二來歸奉舅姑孝事夫<lb/>
順治紡績蠶織勤於内外族姻睦男恒恂女適陳亨王<lb/>
夀朋孫男震大元至治辛酉十二月十三日殁明年𦵏<lb/>
鄞縣朔鳯鄉青溪之原恒又名遜家于鄞<lb/>
　<lb/>
<pb n="KR4d0446_WYG_068-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻六十八<lb/>
</p>
<p>
</p>
  </div>
</body>
</text>
</TEI>
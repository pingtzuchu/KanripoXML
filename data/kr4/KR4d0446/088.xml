<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻八十八</head> <lb/>
    <p>
<pb n="KR4d0446_WYG_088-1a"/>
欽定四庫全書<lb/>
　呉文正集巻八十八<lb/>
　　　　　　　　　　　　　元　呉澄　撰<lb/>
　　行狀<lb/>
　　　大元故御史中丞贈資善大夫上䕶軍彭城郡<lb/>
　　　劉忠憲公行狀<lb/>
公諱宣字伯宜其先潞人也因出戍留居忻之忻口鎮<lb/>
金末辟地于陜嵗癸巳七月生于寓舎國朝既得河南<lb/>
<pb n="KR4d0446_WYG_088-1b"/>
地復歸忻後徙太原公沈毅清介自㓜嗜書長逹時宜<lb/>
志在經濟居家奉親恭恪婉愉事無巨細必待禀命意<lb/>
有不可罔敢直遂毋嘗嬰疾不寢踰月疾愈乃巳兄弟<lb/>
雍睦禮如賔友孝弟純篤名聞逺邇宣撫行部聼公談<lb/>
論深䝉器重還朝以公為薦擢充中書省掾在京從許<lb/>
文正公學每退食就師講明經理考滿除河北河南道<lb/>
廵行勸農副使至元十二年除户部郎中改行省郎中<lb/>
從丞相伯顔平章阿珠統軍平江南自武昌順流抵鎮<lb/>
<pb n="KR4d0446_WYG_088-2a"/>
江取𤓰洲立行省供給軍須靡有缺乏禁止殺掠撫安<lb/>
新附所過州郡按堵如故凡便益之事多出賛畫以丞<lb/>
相命赴闕進㨗書世祖皇帝親問南征事勢應對稱㫖<lb/>
賜器服寵嘉之江南既平作詩百韻鋪張偉績宋臣有<lb/>
能死節守義者必加歎奨同陳右丞沙汰江淮冗官存<lb/>
革悉合公論知松江府未㡬同知浙西宣慰司事居官<lb/>
五年威惠並著陞江淮行省參議改江西湖東道提刑<lb/>
按察使貪吏豪民聞風屛息一道肅然二十二年入為<lb/>
<pb n="KR4d0446_WYG_088-2b"/>
禮部尚書遷吏部將征交趾公上言曰連年日本之役<lb/>
百姓愁戚官府擾攘今春停罷江浙軍民歡聲如雷夫<lb/>
安南小邦臣事有年嵗貢未嘗愆期邉帥生事興兵因<lb/>
彼避竄海島使大舉無功將帥傷殘今又下令再征聞<lb/>
者莫不恐懼自古興兵必順天時中原平土猶避盛夏<lb/>
交廣炎瘴之地毒氣害人甚於兵刃今以七八月㑹諸<lb/>
道兵于靜江比至安南病死必衆緩急遇敵何以應之<lb/>
又交趾無糧水路難通無車馬牛畜䭾載不免陸運一<lb/>
<pb n="KR4d0446_WYG_088-3a"/>
夫擔五斗徃還自食外官得其半若十萬石用四十萬<lb/>
人止可供三月軍糧搬運船料軍湏豈止通用五六十<lb/>
萬衆廣西湖南調度頻數民多離散户户供給役亦不<lb/>
能辦况湖廣宻邇溪洞冦盗常多萬一無人伺隙大兵<lb/>
一出乘虗生事雖有留後人馬疲弱衰老卒難應變何<lb/>
不與彼中軍官深知事體者論量萬全方略不然復蹈<lb/>
前轍又將再征日本公上言曰近議復置征東行省再<lb/>
興日本之師此役不息安危繫焉至元初年髙麗趙開<lb/>
<pb n="KR4d0446_WYG_088-3b"/>
建言通日本以窺宋數輩奉使竟無成約率只征伐亦<lb/>
不収功驅有用兵民取無用地土猶珠弹雀已為失䇿<lb/>
平宋之後姦囬擅權賣官鬻爵江南郡縣布滿貪饕削<lb/>
剥官民既而要功生事之臣倡言東征輕用其謀於江<lb/>
淮兩浙剏造海船斫伐寺觀墳園樹木殆盡毎株大木<lb/>
不下三二百人拖拽踰山越嶺近者百里方到船塲民<lb/>
間費用過於木價十倍夫匠死傷不可殫紀造作軍器<lb/>
衣甲百色物料皆出於民當役税户多致破産大兵既<lb/>
<pb n="KR4d0446_WYG_088-4a"/>
達海岸不交一矢風浪損舡委十餘萬於荒山不為敵<lb/>
殺則為餓莩可為哀痛死事之家殊無優恤主將僅以<lb/>
身免朝廷寛宥使輸錢贖罪天下知刑賞不行何以懲<lb/>
勸使人效死十九年冬四處行省督諸路造膠河糧舡<lb/>
一千隻又相繼於江南平灤造東征海舡江南擾動過<lb/>
於向來其平灤船料油竹棕籐取於南方綱運絡繹工<lb/>
匠牛畜死者相望幸䝉停息百姓瘡痍未蘓軍家老稚<lb/>
哭者未巳又議大舉恐民不堪漢軍自圍襄陽渡江征<lb/>
<pb n="KR4d0446_WYG_088-4b"/>
二王戍閩廣攻占城破交趾死損甚衆及有絶丁破産<lb/>
之家江南諸路守城把渡廵邏逓送倉庫占役之外調<lb/>
用常是不敷南方新附舊軍十餘年間老病逃亡出征<lb/>
損折向來精鋭於海東新招軍數皆非習武藝慣爭戰<lb/>
陣之人用此制敵必然敗事經營南方用兵四十餘年<lb/>
中國㡬致疲乏歸附以來民失撫字實非心服但畏兵<lb/>
力而已江淮輕剽陸梁之徒潜伏山海孰謂無之伺我<lb/>
兵力虗耗一旦嘯聚驅輕生無藉衆民所在殺掠其鎮<lb/>
<pb n="KR4d0446_WYG_088-5a"/>
守官軍<hi>缺</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_088-5b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　　　　　　　　　　　議設科取士之法二十<lb/>
<pb n="KR4d0446_WYG_088-6a"/>
三年十二月中書傳㫖議更鈔鑄錢公獻議曰原交鈔<lb/>
所起漢周以來皆未嘗有宋紹興初軍餉不繼造此以<lb/>
誘啇旅為公邉糴買之計比銅錢易於賫擎民甚便之<lb/>
稍有滯礙即用見錢尚存古人子母相權之意日増月<lb/>
益其法浸弊自一界二界至十九界闗子計江左立國<lb/>
百五十年是不及八年一更也亡金行用㑹子亦由此<lb/>
數變名同如小十貫大十貫通天寳㑹之類隨行隨壊<lb/>
大元初年法度未一諸路各行交銀或同見鈔或同絲<lb/>
<pb n="KR4d0446_WYG_088-6b"/>
絹中統建元王以道執政盡罷諸路交鈔印造中統元<lb/>
寳以錢為凖毎鈔貳貫倒白銀壹两十五貫倒赤金壹<lb/>
两稍有壅滯出銀収鈔恐民疑惑隨路椿積元本金銀<lb/>
分文不動當時支出無本寳鈔未多易為權治諸老講<lb/>
䆒扶持日夜戰兢如捧破釜惟恐失墜行之十七八年<lb/>
鈔法無少低昻後阿合馬専政不䆒公私利病出納多<lb/>
寡毎一支貼至有十餘萬定者又將隨路平凖庫金銀<lb/>
盡數起來大都以要功能是以大失民信鈔法曰虗毎<lb/>
<pb n="KR4d0446_WYG_088-7a"/>
嵗支遣又踰向來民所行皆無本之鈔以至物價騰踴<lb/>
奚止十倍極治之法不過住印貫鈔只印小鈔發去諸<lb/>
庫倒換昏爛以便民間𤓰貼驗元起鈔本金銀發去以<lb/>
安民心嚴禁權豪官吏冐名入庫倒買國用當度其所<lb/>
入量其所出如周嵗差税課程可得一百萬錠其嵗支<lb/>
只可五七十萬多餘舊鈔立便燒燬如此行之不出十<lb/>
年縱不復舊物價可减今日之半欲求目前速效未見<lb/>
良䇿新鈔必欲創造用權舊鈔只是改換名同無金銀<lb/>
<pb n="KR4d0446_WYG_088-7b"/>
作本稱提軍國支用不復抑損三數年後亦如元寳矣<lb/>
宋金之弊足為殷鑒鑄造銅錢又當詳䆒秦漢隋唐金<lb/>
宋歴代利病在諸史通典不待縷陳國朝廢鈔巳久一<lb/>
旦行之功貲若為逺計利民權物其要自不妄用始若<lb/>
欲濟溪壑之用非惟鑄造不敷抑亦不久自弊屬姦邪<lb/>
謀奪中書之務立尚書省以専國柄錢議雖罷二十四<lb/>
年遂行至元新鈔未及期年已覺滯澁權姦以行省奉<lb/>
行不嚴繩之以刑遣公及兵部郎中趙孟頫斷江淮行<lb/>
<pb n="KR4d0446_WYG_088-8a"/>
省官吏罪時有元惡寔長一省公顧惜大體略不攟摭<lb/>
而去二十五年公由集賢學士除御史中丞行御史臺<lb/>
事其元惡悍戾縱恣常慮憲官糾其非若公尤所忌者<lb/>
猶以前時常獲欵接因幸公之過揚冀一相見叙情好<lb/>
如舊而公以臺官不當外交竟絶江赴䑓於是増其猜<lb/>
怨公領臺事之後大夫與右中丞出建康城外㸃視軍<lb/>
船羣御史從有以軍船載葦者御史張諒䆒詰知行省<lb/>
所使詣楊州覈實元惡盛怒即圖報復大夫之父官于屬<lb/>
<pb n="KR4d0446_WYG_088-8b"/>
郡旋被按劾遣其惡黨造建康偵臺中違失出惡聲相<lb/>
蹸轢䑓中悚懼陰徃懇祈以自觧惟公嶷立不動元惡<lb/>
怨公愈深羅織公之子繫揚州獄又令建康酒務淘金<lb/>
等官及遭斷録事司官誣告行臺沮壊錢糧以聞于朝<lb/>
納賂權姦必欲置公死地當時専以財利一事為重又<lb/>
且素惡䑓憲差官二員至行省鞠問公及御史六人俱<lb/>
就逮公將行書後事緘付從子自誠令勿啓視公既登<lb/>
舟行省差軍船監押两岸列兵衛驅迫鉦鼓旌旗震耀<lb/>
<pb n="KR4d0446_WYG_088-9a"/>
數里聼者觀者為之駭怖比至楊州南闗簇兵圍繞不<lb/>
得入城同行御史分異各處不通徃来九月朔公自裁<lb/>
於舟中啟視公所書絶筆其辭云觸怒大臣誣構成罪<lb/>
豈能與經斷小人交口辯訟屈膝苟容於怨家之前身<lb/>
為臺臣義不受辱當自引决但以不獲以身徇國為恨<lb/>
嗚呼蒼天寔鑒此心且别有公文言元惡罪狀後得其<lb/>
藁塗注鈎鈴辭句難辯前治書霍肅為序次其文讀之<lb/>
令人悲惋霍肅曰公既殺身行省白朝堂曰省知罪重<lb/>
<pb n="KR4d0446_WYG_088-9b"/>
自割身死前後構禍主謀者郎中某也某為行省員外<lb/>
郎時公為參議相得甚驩為江淮鈔法法尚書省命公<lb/>
罰某杖罪公以同僚為荷其事由是公被罰某素受公<lb/>
恩但以同惡相濟深忌正人鋭意擠傾曽不顧公議之<lb/>
可畏宿恩之難負公忠義節操世所共知識與不識皆<lb/>
為嗟悼肅親見親聞其事故辭覈而情哀在先有觀天<lb/>
文者謂熒惑犯外執法及是聞公有變乃知正人生死<lb/>
上應天象公哀問至太原夫人李氏將一僕一驢行三<lb/>
<pb n="KR4d0446_WYG_088-10a"/>
千里奉柩歸葬其後同謀害公者不久俱死若有陰譴<lb/>
云元惡既斃越一年權姦亦誅改絃更張霍肅具公死<lb/>
事始末呈之臺省不報公之官初階承直轉大夫歴奉<lb/>
訓奉直朝列中順少中太中嘉議通議凡九階延祐四<lb/>
年從子自持上公行寔御史䑓奏聞制贈資善大夫御<lb/>
史中丞上䕶軍追封彭城郡公謚忠獻夫人李氏追封<lb/>
彭城郡夫人謚議曰廉方公正曰忠行善可紀曰憲公<lb/>
性至孝鄉閭著聞見知竇文貞公門無私謁政有惠慈<lb/>
<pb n="KR4d0446_WYG_088-10b"/>
奏牘本乎公正非拘儒曲士引據髙逺不逹權宜者比<lb/>
其行善可紀信矣江淮省臣貪虐不法公以其罪上語<lb/>
泄馳賄中外柄臣黨惡誅鋤忠良傳檄加覈公慮身辱<lb/>
徒損䑓威中道以殞時論寃之其㢘方公正又信矣予<lb/>
嘗論公之死曰耳目重臣無辜而被逮問浮雲蔽日如<lb/>
此豈善類可望生全之時耶使公不死忍恥以對獄吏<lb/>
奚啻色理辭令之辱假而得生亦臧獲婢妾苟免者所<lb/>
為耳若公臨絶之音豈不毅然大丈夫哉人孰不惡死<lb/>
<pb n="KR4d0446_WYG_088-11a"/>
不曰所惡有甚於死乎此公之所以寕死而不辱也公<lb/>
之大父津不仕大母苖氏父訓金朝河南省椽慱學知<lb/>
名與太原元好問友母宋氏夫人李氏清苦持家與公<lb/>
同其志操後公二十七年卒子男二自勉受蔭同知滁<lb/>
州繼尹上蔡臨頴二縣自得主杞縣簿女三婿張維梁<lb/>
中立毋琪孫男伍女四公行完於身才周於世剛正公<lb/>
㢘視古之名臣可以無愧宜有傳在國史故叙公平生<lb/>
大概以俟它日采擇謹狀<lb/>
<pb n="KR4d0446_WYG_088-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻八十八<lb/>
</p>
<p>
</p>
  </div>
</body>
</text>
</TEI>
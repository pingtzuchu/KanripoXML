<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻九</head> <lb/>
    <p>
<pb n="KR4d0446_WYG_009-1a"/>
欽定四庫全書<lb/>
　呉文正集巻九<lb/>
　　　　　　　　　　　　　元　呉澄　撰<lb/>
　　字説<lb/>
　　　玉元鼎字説<lb/>
學者阿魯丁以玉氏以元鼎字其先西域人也始祖玉<lb/>
速阿剌從太祖皇帝出征同飲黑河之水為勲舊世臣<lb/>
家名載國史今其苗裔乃能學於中夏慕周公孔子之<lb/>
<pb n="KR4d0446_WYG_009-1b"/>
道可謂有光其先者矣以其字而請教訓之辭予語之<lb/>
曰鼎者重大之器烹飪以養老養賢享帝享親皆鼎之<lb/>
功也其在於易巽下離上之卦為鼎盖取卑遜於内文<lb/>
明於外之義卑遜者進徳之基文明者進學之驗進徳<lb/>
在於克己以變氣質進學在於窮理以長識慮氣質變<lb/>
而若下巽之遜識慮長而若上離之明此所以成其重<lb/>
大之器也元鼎讀大學論語甚習所謂窮理克己豈俟<lb/>
他求哉於二書格言實用其力而已筆之為元鼎字説<lb/>
<pb n="KR4d0446_WYG_009-2a"/>
以贈<lb/>
　　　頼致廣字説<lb/>
豫章士賴致廣字其淵善讀四書推繹其文義亦可謂<lb/>
有志者然其命名命字一取諸中庸之書予切異焉夫<lb/>
致廣也者充其徳性之用而至於彌滿賢希聖之事也<lb/>
其淵也者全其徳性之體而極於静深聖希天之功也<lb/>
人皆可以賢可以聖固在學者已分内然學而能以聖<lb/>
賢自期者幾何人哉尋行數墨出口入耳往往近於侮<lb/>
<pb n="KR4d0446_WYG_009-2b"/>
聖言所謂淵淵其淵是豈常人之所能窺測知造之之<lb/>
難則言之何敢易也若夫致廣之事尚其勉之勉之將<lb/>
如何充其所不忍達之於其所忍則凡所忍者皆不忍<lb/>
而仁不可勝用矣充其所不為達之於其所為則凡所<lb/>
為者皆不為而義不可勝用矣由是而進進不已雖未<lb/>
可以希天亦庶乎可以為賢人也不然徒擇格言之羙<lb/>
者以自誑而實之不稱其名寧不重可愧矣夫<lb/>
　　　熊井仲洌字説<lb/>
<pb n="KR4d0446_WYG_009-3a"/>
水潔清謂之洌井之洌者其水潔清而為人所用井之<lb/>
泥者其水汚濁而為人所棄故井卦五爻莫善於五莫<lb/>
不善於初豐城熊生井名而洌字盖以水之潔清自擬<lb/>
也人之容貌脩於外徳行脩於内是其潔清如此水誰<lb/>
不取而用之儻不脩而惰焉外則塵内則穢人將見其<lb/>
汚濁而逺之矣邵子云外内俱脩何人不求外内俱惰<lb/>
何人不唾生殆庶乎外内之不惰者吾知其為可用之<lb/>
井而人之求之也可計日以待豈或有唾而棄之者哉<lb/>
<pb n="KR4d0446_WYG_009-3b"/>
　　　余淵字説<lb/>
抑嘗觀聖門諸子之名與字乎水之回旋者淵也人之<lb/>
由行者路也六材之合而雍和者弓也九旗之垂而偃<lb/>
蹇者斿也農畊既穫有服箱之牛上賜既受有報禮之<lb/>
貢物損少則騫求索則有以至予之字我商之字夏其<lb/>
名略無夸大其字姑以配名未嘗取甚尊甚髙之義而<lb/>
使之莫及也近時之人往往擇第一等之言以名已字<lb/>
已而不復計其義之何如曰天曰聖曰性曰道昔人不<lb/>
<pb n="KR4d0446_WYG_009-4a"/>
敢以自稱者皆稱之而不以為慙惑也乆也吾郡余氏<lb/>
子名淵弱冠及吾門而字深道屢請予書訓戒之辭為<lb/>
字説予曰淵淵其淵此中庸論聖神之極致深於道而<lb/>
後能子之年猶未隨羣逐隊學世俗為人之學者爾而<lb/>
遽以聖神之極致稱可不可也盍更諸既而又請予為<lb/>
之更予曰禮名子者父字之者冠賔予非父也又非冠<lb/>
之賔也輙更汝字豈禮也哉淵請字説益勤乃為之説<lb/>
曰子以深道自期太早太易太僣然斯道也子所固有<lb/>
<pb n="KR4d0446_WYG_009-4b"/>
天與以仁義禮智之性則有此仁義禮智之道義禮智<lb/>
後於仁而仁莫先於孝弟孝弟子可能也若何而善事<lb/>
親當效内則所記若何而善事長當效曲禮所記或入<lb/>
或出實踐而無違勿謂其淺階之可造而深也雖至于<lb/>
堯舜亦不過是道故曰堯舜之道孝弟而已矣淵乎其<lb/>
勉哉<lb/>
　　　徐基士崇字説<lb/>
清江徐基字士崇其先汴人宋開禧乙丑進士廣西運<lb/>
<pb n="KR4d0446_WYG_009-5a"/>
使之後裔咸淳戊辰進士第三人黎先生之外孫也年<lb/>
少有志於學請予作字説而示以為學之方予為之言<lb/>
曰基者自下而起崇者積至於髙也故曰髙以下為基<lb/>
九仞之山基於一簣之覆九層之臺基於尺土之累為<lb/>
學亦然有其漸而不可驟也有其序而不可紊也若躐<lb/>
等若凌節驟而不漸紊而失序學之雖勞而無所成矣<lb/>
正心誠意自格物致知而基致知格物自明倫敬身而<lb/>
基明倫基於孝弟敬身基於恭謹以其序以其漸則徳<lb/>
<pb n="KR4d0446_WYG_009-5b"/>
之積也不期於崇而崇終之崇肇於始之基也雖世儒<lb/>
凡近之學亦未有不立基而能崇者不究百家説必無<lb/>
吏部之文不讀萬巻書必無工部之詩恃小小之才思<lb/>
資淺淺之見聞非如韓杜之先立其基而曰可以文可<lb/>
以詩是不猶屋之不堂而構田之不菑而畬者乎俗學<lb/>
且爾而况聖學哉士崇欲其徳之崇循序積漸而學焉<lb/>
以為之基可也<lb/>
　　　陳壵伯髙字説<lb/>
<pb n="KR4d0446_WYG_009-6a"/>
㤗定三年十有二月辛酉陳壵冠字之曰伯髙其父昇<lb/>
可請為説其命字之意俾知所矜式夫冠而字禮也字<lb/>
而有辭亦禮也然其辭載在禮經祝頌之微寓訓戒焉<lb/>
爾及考大戴禮公冠篇所記亦有别為冠辭者近世彌<lb/>
多而予為人作字説殆不啻數十是以昇可之請宜諾<lb/>
也文三士為壵盖積土之多也土積而多則髙矣故字<lb/>
書以土髙釋壵積土者自下而起以至於髙髙以下為<lb/>
基也務學而欲學業之日崇治生而欲生業之日廣此<lb/>
<pb n="KR4d0446_WYG_009-6b"/>
皆期於髙者也治生而期於髙必勤於理財不可謂已<lb/>
足而惰必儉於用財不可恃有餘而奢或惰或奢則已<lb/>
髙者将有替之漸豈復日進日長而益髙也哉務學而<lb/>
期於髙亦若是汲汲而求之勉勉而為之不敢自滿且<lb/>
自畫也先哲有云自下者人髙之身之才能家之貲力<lb/>
雖髙出衆人之上惟當退然謙下而不驕庻可保其所<lb/>
已髙而增其所未髙也倘佩服予言而勿忘予見伯髙<lb/>
之不自髙而常髙已夫<lb/>
<pb n="KR4d0446_WYG_009-7a"/>
　　　游通喆仲字説<lb/>
萬理無不洞達之謂通明於其事之理之謂喆喆今俗<lb/>
書作哲與悊晢並諧折聲義俱訓明周易之明辨晢其<lb/>
字從日月之明也漢書之躬明悊其字從心心之明也<lb/>
從口之哲口在下或在左禽聲嘲哲之哲陟轄切假借<lb/>
為明哲之哲倉頡古文嚞讀如折喆者省文也事理苟<lb/>
明動㒺不吉故合三吉二吉而成字王文公云上喆能<lb/>
官人下喆能保身可謂吉矣由明於一事之理推而明<lb/>
<pb n="KR4d0446_WYG_009-7b"/>
於十事百事千事之理以至於萬事之理無所不明萬<lb/>
理而貫於一此名通而字喆者之義也然豈初學所易<lb/>
能哉吾将勉通以其所可能夫喆也者萬理均所當明<lb/>
也而其要在於明倫五倫均所當明也而其首在於明<lb/>
父子之親聖門閔子騫人不問於其父母昆弟之言夫<lb/>
子亦以宗族稱孝語子貢記禮者又以州閭鄉黨稱其<lb/>
孝為人子之道乂以國人稱願曰幸哉有子如此為君<lb/>
子之孝然則明父子之親親者宜如何樂其心承其志<lb/>
<pb n="KR4d0446_WYG_009-8a"/>
有聴從無違咈而已必得乎親而後可以為人必順乎<lb/>
親而後可以為子其順乎親也何以驗其順必父母稱<lb/>
之必昆弟稱之必宗族稱之不唯親者稱之也䟽而二<lb/>
十五家之閭五百家之黨亦稱之不唯近者稱之也逺<lb/>
而二千五百家之州一萬二千五百家之鄉亦稱之不<lb/>
特此也雖大而一國羣庻億兆之衆靡不稱之如是乃<lb/>
可無愧於為人子如是乃可謂明於父子之親而喆者<lb/>
所當務者莫先焉先所當喆而充其類其馴至於通也<lb/>
<pb n="KR4d0446_WYG_009-8b"/>
孰禦不然昧其所先匪喆也惡乎通是為游通哲仲字<lb/>
説<lb/>
　　　崇仁縣元侯木撒飛仁甫字説<lb/>
昔我世祖皇帝建國號曰元元者衆善之長天地生物<lb/>
之仁也皇元之仁如天地唯仁足以長人故能臣妾萬<lb/>
方混一四海而為天下之君也郡縣設官實分天子所<lb/>
仁之民而牧養之者一郡一縣各有官長一員統治于<lb/>
守令之上以令官制參合古訓今之長官古之所謂元<lb/>
<pb n="KR4d0446_WYG_009-9a"/>
侯也豈非期之以長人之仁而命之為民官之長乎崇<lb/>
仁夙稱壯邑生齒之繁習俗之羙他縣莫及木撒飛承<lb/>
務郎自州倅陞縣長承天子之命統治崇仁前時足跡<lb/>
不到江南而民情靡不通達事體靡不諳究涖政以來<lb/>
凡所施設無一不當人心而使民悦服咸曰仁哉元侯<lb/>
二三十年所未嘗有也侯慕效華風欲立字以副其名<lb/>
夫字者匪但副其名而已盖将表其徳也以予嘗位于<lb/>
朝忝文史之職則討論命字之義所不容辭於是表其<lb/>
<pb n="KR4d0446_WYG_009-9b"/>
可表之徳而字之曰仁甫亦因聖朝之重長官而喜崇<lb/>
仁縣之得此仁侯也<lb/>
　　　呉成三子字説<lb/>
周氏甥歸吴成山則子三人肯務學其名俱以年其字<lb/>
俱以乆而代伯仲請予為之字長子名芳年騷人之辭<lb/>
以衆芳比君子之徳芳年者久其徳也字之曰乆徳中<lb/>
子名彭年養生之家謂彭祖享八百之夀彭年者乆其<lb/>
生也字之曰乆生少子名當年用世之士當年壮盛汲<lb/>
<pb n="KR4d0446_WYG_009-10a"/>
汲仕進唯恐後時者意在乆其用也字之曰乆用乆徳<lb/>
也乆生也乆用也一者兼該其三三者總貫于一何也<lb/>
静能保其生動能顯其用唯乆於徳而後能内可常其<lb/>
徳外可永其用唯乆於其生而後可此心之徳既乆此<lb/>
身之生又乆其乆於用世必矣三乆同而異異而同一<lb/>
而三三而一也雖然三乆其效也有本焉學是已為學<lb/>
譬諸為山始一簀終九仭是為山之成也陸子曰拳石<lb/>
崇成泰華岑三子之於學進進如父之成其山則徳之<lb/>
<pb n="KR4d0446_WYG_009-10b"/>
能乆生之可乆用之必乆盖不期然而然<lb/>
　　　柴溥伯淵字説<lb/>
豫章柴溥以淵為字數造吾廬請問其説予曰子之名<lb/>
與字盖取中庸溥博如天淵泉如淵之語也此言聖人<lb/>
至徳之極溥也者如天之大而不可窮淵也者如海之<lb/>
深而不可測豈初學可與議哉雖然人皆可以為聖人<lb/>
特患不為爾學世俗之學而外聖賢之學心利欲之心<lb/>
而喪義理之心則将淪於非人為常人且不可况賢人<lb/>
<pb n="KR4d0446_WYG_009-11a"/>
乎又况髙出賢人之上而為聖人乎至聖之徳雖如天<lb/>
如海然亦有從入之門也子思子於中庸末章承溥博<lb/>
淵泉之後反本而言示人以入聖之門甚明且切首引<lb/>
衣錦尚絅之詩俾學者先立志也次引潜伏孔昭之詩<lb/>
俾學者急修行也立志在務内修行在慎獨務内者篤<lb/>
實不衒為所當為而其志不求人知也慎獨者幽暗不<lb/>
欺不為所不當為而其行可與人知也能遵子思子之<lb/>
言而立其志如此修其行如此則其本正矣繼此而學<lb/>
<pb n="KR4d0446_WYG_009-11b"/>
問何患不可以晞賢晞聖溥其無忽予之言哉<lb/>
　　　聶誼字説<lb/>
宋侍郎聶公之裔孫名誼字隆道将如京師肄行業於<lb/>
國子學來告行予勉之曰聖朝養士之恩為甚渥用士<lb/>
之途為甚捷士之遭遇斯時者當懐其恩之渥而圖有<lb/>
以報稱不當幸其途之捷而妄有所希覬也漢董子云<lb/>
正其誼不謀其利明其道不計其功朱子取其言載在<lb/>
小學之書國學之敎首以小學書為入門就學於彼而<lb/>
<pb n="KR4d0446_WYG_009-12a"/>
志道誼不志功利是之謂能遵其教合人事之宜者誼<lb/>
也循天命之性者道也誼其用道其體二者一而已思<lb/>
勤行業人事之宜也而天命之性存焉誼不失則道日<lb/>
隆矣夫志於道誼者功名利達不足以累其心然豈無<lb/>
功之道不利之誼哉不謀利不計功其利其功實不出<lb/>
乎道誼之外也故曰脩其天爵而人爵從之既以斯言<lb/>
勉之因書之為字説以贈<lb/>
　　　呉椿年乆聞字説<lb/>
<pb n="KR4d0446_WYG_009-12b"/>
夀者五福之最先人情之所同欲也荘子所稱上古大<lb/>
椿之夀寓言而非實也人孰不知其非實也而每期長<lb/>
年必竊比於椿者于以見其願慕之至也樂安吳學則<lb/>
名其子曰椿年而子字之曰乆聞慈父所期於子之夀<lb/>
者豈徒曰日飫晨晡之飯日復一日以至於無盡之日<lb/>
嵗易寒暑之衣嵗復一嵗以至於無盡之嵗而為乆也<lb/>
哉亦期其有聞於世而已小而揚名顯親大而化今傳<lb/>
後生於世愈乆則其聞於世也與之俱乆夫子極言後<lb/>
<pb n="KR4d0446_WYG_009-13a"/>
生之可畏又言老而無聞之可戒欲人於少壯之時而<lb/>
自彊使其學行有聞也所以勉人警人者厚矣夫所謂<lb/>
聞盖非過情之虚譽也在乎有實學有實行可以取重<lb/>
於世焉爾椿年方游洪以廣交務得予乃詒之字説而<lb/>
督其進學脩行云不然年之乆如椿而無一善之可聞<lb/>
雖乆奚益<lb/>
　　　李安道字説<lb/>
縣尹李仲清甫名其季子曰寧而字之以安道年既長<lb/>
<pb n="KR4d0446_WYG_009-13b"/>
欲聞庭訓而不可得以其父名已字已之意問於予予<lb/>
曰甚哉慈父之愛子也其所以期於子者盖厚矣無一<lb/>
事撓心之謂寧然唯安於道者能之或曰道豈易言哉<lb/>
予曰不然道者日用常行之路非有甚髙甚難之事甚<lb/>
髙甚難則非道也孔門四子言志曾㸃獨見與於聖人<lb/>
曾㸃不過安其日用之常而已日用之常所謂道也其<lb/>
常謂何凈垢於沂水之温泉散煩於雩壇之凉風行而<lb/>
歌咏以歸此㸃之安於道者而寧豈不能哉寧藉先世<lb/>
<pb n="KR4d0446_WYG_009-14a"/>
緒業室廬足以居衣食足以給内而兄弟之聚處外而<lb/>
賔朋之過從歡然而可樂夫孰得以撓其心彼之不能<lb/>
安於道而無以自寧者皆其自取也窮則夢富貴達則<lb/>
夢神仙妄想外慕雖夢中猶且役役而况覺之時乎寜<lb/>
不如是也俚諺曰生事事生省事事省人之於世事不能<lb/>
以盡絶省之可也省之則心不為事所撓而寧矣斯其<lb/>
所以為安於道也夫<lb/>
　　　曹㼂君與字説<lb/>
<pb n="KR4d0446_WYG_009-14b"/>
郡士曹璧字君瑞數及吾門其弟㼂字君與訓授生徒<lb/>
於郡庠求字説於予予為人作字説多矣然字之有説<lb/>
非古也古人之名之字非有意義孔鯉字伯魚因一時<lb/>
之饋物而名之字之也卜商字子夏假二代之國號而<lb/>
名之字之也何義之可説㼂羙玉也玉從與者諧與之<lb/>
聲爾無所取於與之義也㼂名而與字其可强為之説<lb/>
邪雖然兄璧弟㼂皆用玉而名已者非以玉為天下至<lb/>
可貴之寳乎君子之言行渾然如玉之温粹而無瑕玷<lb/>
<pb n="KR4d0446_WYG_009-15a"/>
是亦天下至可貴之人也豈非人之如玉者哉倘欲以<lb/>
諧聲為㑹意而釋其義如吾荆國丞相之巧説則必曰<lb/>
與者人所親比許可也徳羙如玉而人與之斯其為君<lb/>
與名璵之義也已<lb/>
　　　雅徳思誠字説<lb/>
雅徳彌實養阿北庭鉅族慕華風請予為立字其髙祖<lb/>
武都王開府儀同三司國朝重臣予願王孫晨夕念爾<lb/>
祖之忠實忠實者誠也於是以思誠字之<lb/>
<pb n="KR4d0446_WYG_009-15b"/>
　　　呉肜文明字説<lb/>
學子呉肜年未弱冠就孫先生受學肜字文明問其字<lb/>
學於予予諗之曰書有髙宗肜日篇許氏説文云肜祭<lb/>
名也訛傳肉傍从彡戴氏六書故以肉彡二文之合非<lb/>
㑹意又非諧聲義無所取遂廢其字而謂肜曰之肜盖<lb/>
彤字之假借彤丹傍从彡以丹餙物也徒冬切而亦有<lb/>
融音攷之韻書融與彤通用註援張平子思元賦為證<lb/>
今按思元賦中之彤彤本祖左傳其樂融融之融而冩<lb/>
<pb n="KR4d0446_WYG_009-16a"/>
丹傍从彡尋聲畫戴氏之言假借不為無㨿也融鬲傍<lb/>
諧蟲聲釋為炊氣之上出而散融亦訓明詩曰髙明有<lb/>
融朱子曰融者明之盛南方陽明其氣融散是為文明<lb/>
之地人之陽明勝則徳性用而天理春融是為文明之<lb/>
人也融肜二字一義爾肜之字文明其以此歟<lb/>
　　　黄鍾仲律字説<lb/>
昔黄帝命伶倫取嶰谷之竹㫁兩節間為管而吹之其<lb/>
長九寸本此九寸之管遞相損益各因其長三分之或<lb/>
<pb n="KR4d0446_WYG_009-16b"/>
損其一或益其一而為十一管幷初管之一凡十二以<lb/>
候每年十二月之氣是之謂律吹十二管之聲管最長<lb/>
者聲最下管以漸而短則聲以漸而髙於是各如其管<lb/>
聲之髙下而鑄十二鍾焉其聲合於九寸之管者其鍾<lb/>
名黄鍾其鍾聲如十一管之以漸而髙者名大吕名大<lb/>
簇名夾鍾名姑洗名中吕名㽔賔名林鍾名夷則名南<lb/>
吕名無射名應鍾此十二名鍾之名也既定各律之聲<lb/>
遂以管聲而鑄各律之鍾既各立鍾之名就以鍾名而<lb/>
<pb n="KR4d0446_WYG_009-17a"/>
名各管之律盖十二鍾之聲由律而起十二律之名則<lb/>
由鍾而得也黄氏子名鍾而字仲律予為推言鍾律之<lb/>
義十二管之稱為律何也律者行節也十二管聲有髙<lb/>
有下為樂之節猶行之節也第一鍾之稱為黄者何也<lb/>
黄者中也黄鍾之聲中聲也其聲比十二鍾為尤下而<lb/>
曰中聲何也十一鍾者樂所有之聲也但以樂所有之<lb/>
聲而較則黄鍾之聲最下通以樂所無之聲而論則黄<lb/>
鍾之聲正當髙下之中也聲下者濁聲髙者清樂聲陽<lb/>
<pb n="KR4d0446_WYG_009-17b"/>
也貴輕清賤重濁惟黄鍾為中聲截自中聲以上輕清<lb/>
者用之其中聲以下重濁者不用也故樂有黄鍾以上<lb/>
之聲而無黄鍾以下之聲用其清不用其濁也律管之<lb/>
長短黄鍾之九寸適其中他律皆短不及黄鍾之管則<lb/>
為清聲而可以入樂倘若加長過於黄鍾之管則為濁<lb/>
聲而不可以入樂矣黄鍾介乎清濁之間其聲非清也<lb/>
亦非濁也所以謂之中聲歟君子無過無不及之中徳<lb/>
為衆行之本其亦猶黄鍾不清不濁之中聲為衆律之<lb/>
<pb n="KR4d0446_WYG_009-18a"/>
本者哉<lb/>
　　　曹貫字説<lb/>
曹氏子年未弱冠而勤於學雖從俗學舉子業留吾門<lb/>
數月獲聞道徳性命之説欣然若有領㑹盖可與語上<lb/>
者貫其名也奉世父暨父之命請予字之而予字之曰<lb/>
伯通繩穿錢謂之貫夫子以貫之一言喻門人惟子貢<lb/>
曽子得聞之爾朱子之釋曰貫通也凡學之大端有二<lb/>
知必致也行必篤也子貢之於知每物而致焉曽子之<lb/>
<pb n="KR4d0446_WYG_009-18b"/>
於行每事而篤焉及其日乆而功深也物物無不致事<lb/>
事無不篤夫子乃舉一以貫之之語以告俾其所知所<lb/>
行之十百千萬豁然渾然而通于一故曰貫雖然此未<lb/>
易到也今之學舉子業者亦欲其經明行脩然而經豈<lb/>
易明哉行豈易脩哉必也逐字逐句而䆒諸經隨明隨<lb/>
處而謹細行䆒之䆒之而於經益以明謹之謹之而於<lb/>
行益以脩則子貢曽子之真知實行漸可睎而夫子一<lb/>
以貫之之傳又豈待借力於人而後可幾也哉貫乎其<lb/>
<pb n="KR4d0446_WYG_009-19a"/>
志於通也亦為之而已矣<lb/>
　　　何自明仲徳字説<lb/>
讀聖經者先四書讀四書者先大學大學篇首第一事<lb/>
則明明徳也讀之者幾千萬億人其能知明徳之為何<lb/>
物而明之之法宜何如者果有其人矣乎予毎嘆世之<lb/>
讀書者大率如梵僧之誦呪依其字作其聲而漫不究<lb/>
其所以然江州瑞昌之何世科世儒自昔多才子弟若<lb/>
宋景祐進士御史中丞宣敏公之十世孫名自明字仲<lb/>
<pb n="KR4d0446_WYG_009-19b"/>
徳者其傑也始予聞其名聞其字固驟然異之及見其<lb/>
人方役役郡從事之勞而超超塵埃外之趣益有以驗<lb/>
其資質之羙既而以其名以其字請其説於予予乆病<lb/>
夫大學篇首之三字讀者往往忽視今以是為名以是<lb/>
為字而有所請其殆知此三字之不易能乎徳者人人<lb/>
所同得也而鮮或明之何哉有查滓以混淆於未生之<lb/>
先有邪穢以汚壊於既長之後徳之所由不明也必也<lb/>
銷鎔其查滓必也杜絶其邪穢而後可使吾氣血所成<lb/>
<pb n="KR4d0446_WYG_009-20a"/>
之身如無身使吾耳目所接之物如無物明之㕘半邪<lb/>
穢漸無矣明之十全查滓悉無矣噫亦在乎明之至於<lb/>
盡而已爾明之之法不一讀書為入門亦其一也然讀<lb/>
而不過尋行數墨之讀縱使精通訓詁洞了意義亦外<lb/>
也而非内也虚也而非實也而况訓詁之不通意義之<lb/>
不了者乎噫見孺子入井惻然不忍是心從何而萌聞<lb/>
犬馬呼已艴然不受是心從何而起舉世倀倀如無目<lb/>
之人坐無燭之室金玉滿堂而㝠然莫知其有此寶也<lb/>
<pb n="KR4d0446_WYG_009-20b"/>
倘能感觸前聖之所已言歸求吾心之所同得而一旦<lb/>
有覺焉譬猶目翳頓除燭光四達左右前后至寳畢見<lb/>
皆吾素有不可勝用也此仲徳之徳而能自明則如此<lb/>
凡予所云願與今世之士共學而未有肯同者也仲徳<lb/>
将思稱其名稱其字乎暇時尚當竟所未竟之説<lb/>
　　　張彛字説<lb/>
益都張志道之子名彛彛者常也予謂字之曰伯常彛<lb/>
之訓為常何也彛尊也常旂也尊之属有六而彛以盛<lb/>
<pb n="KR4d0446_WYG_009-21a"/>
鬱鬯灌之所酌也彛在六尊之外視六尊為尤貴旂之<lb/>
别有九而常則繪日月王之所建也常在九旂之中視<lb/>
九旂為最重凡人臣之功銘之於彛書之於常取其常<lb/>
用常存之器物與宗廟國家同其永乆也是以日月之<lb/>
旗名為常鬱鬯之尊名為彛而亦訓為常也張彛之父<lb/>
今良吏彜勉勉進脩克常所學異日學成其事業將如<lb/>
古之銘于宗彛書于太常者此予所以字之之意云<lb/>
　<lb/>
<pb n="KR4d0446_WYG_009-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻九<lb/>
</p>
<p>
</p>
  </div>
</body>
</text>
</TEI>
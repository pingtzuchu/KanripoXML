<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吴文正集巻七十</head> <lb/>
    <p>
<pb n="KR4d0446_WYG_070-1a"/>
欽定四庫全書<lb/>
　吴文正集巻七十<lb/>
　　　　　　　　　　　　　元　吴澄　撰<lb/>
　　墓表<lb/>
　　　元懐逺大將軍行都漕運使贈昭勇大將軍真<lb/>
　　　　定路總管上輕車都尉博陵郡侯謚桓靖崔<lb/>
　　　　公墓表<lb/>
崔公姓也徳彰公名也光甫公字也大寧富庶縣北韓<lb/>
<pb n="KR4d0446_WYG_070-1b"/>
里公之家也公之考諱祥金季聚千衆於鄉及國朝兵<lb/>
至以其衆附得命就領之既而𨽻真定史帥麾下從史<lb/>
帥取河北山東諸郡值金降人叛帥之弟平其亂官至<lb/>
管軍千户真定同知權府事公其中子也謀畧如其考<lb/>
憲宗朝乙邜嵗攝蠡州慶都等處行軍千户隨史萬户<lb/>
戍鄧西起武當東抵下邸繕治壁壘亘數千里已未歲<lb/>
世祖師指鄂戰武磯公敗宋江州都統軍中統元年庚<lb/>
申改授金符至元四年丁邜從阿术破宋劉義砦五年<lb/>
<pb n="KR4d0446_WYG_070-2a"/>
轔宋鄧砦南川髙頭擒其將五九年宋将張貴餉襄陽<lb/>
圍城中粟乗夜出公偕諸将奪其舟而殱旃逼襄樊城<lb/>
蹙郢黄家堡十一年冬圍沙洋渡江襲青山磯大㨗十<lb/>
二年春宋師潰於丁家洲公追逐百餘里獲将士二百<lb/>
戰艦五十進臨毗陵督砲兵摧木柵以入克其城益公<lb/>
宋兵千授宣武将軍管軍總管由宣武陞顯武復遷懐<lb/>
逺大将軍兩浙江淮行都漕運使金虎符在職數年轉<lb/>
輸裕如也一旦言曰曩宣力行陣委身於國奚暇恤家<lb/>
<pb n="KR4d0446_WYG_070-2b"/>
之私四海既一報國事紓當歸養老母以供子職幡然<lb/>
棄官去十七年十二月二十七日遘疾而終年四十九<lb/>
明年正月九日祔𦵏真定真定縣治頭原之先塋夫人<lb/>
史氏北京路行六部尚書諱秉直之孫宣權真定河間<lb/>
大名衞輝濟南五路萬户諱天安之女子男二昌武畧将<lb/>
軍管軍上千户顯承直郎撫州路崇仁縣尹女二壻忠<lb/>
顯校尉徳州齊河縣尹史炤奉直大夫僉陜西漢中<lb/>
道肅政亷訪司事史熺也至順元年庚午制贈昭勇大<lb/>
<pb n="KR4d0446_WYG_070-3a"/>
将軍真定路總管上輕車都尉博陵郡侯謚桓靖追封<lb/>
史氏博陵郡夫人而公之子在崇仁貽書云先人殁五<lb/>
十年餘二親始受褒封若不勒辭以昭天寵無以盡人<lb/>
子之道蘄畀片文文諸石予覽公之墓誌銘神道碑載<lb/>
公事蹟備矣今撮其大凡而表國恩之隆公先幾欵附<lb/>
智也向敵莫禦勇也竭力為國忠也念親還家孝也一<lb/>
身而兼智勇忠孝之美四允矣當代之英賢乎天嗇其<lb/>
身前之夀而豐其身後之榮陟階賜勲䟽封頒爵易名<lb/>
<pb n="KR4d0446_WYG_070-3b"/>
節恵著闢土克明之功著寛樂令終之徳孝子慈孫雖<lb/>
百世猶将䝉其庇頼耿光彌乆而彌彰焉予不及識公<lb/>
而識崇仁君其潔已其愛人所謂愷弟君子民之父母<lb/>
又有以增光於往昔崔氏其世祀也已<lb/>
　　　故逸士曹君名父墓表<lb/>
臨川曹名父諱原傑生宋淳祐乙已九月丙申年六十<lb/>
有二元大徳丙午十有二月庚申終其配龍氏諱美英<lb/>
生淳祐丙午閏四月壬子亦年六十有二大徳丁未正<lb/>
<pb n="KR4d0446_WYG_070-4a"/>
月丁亥終兩月間而有三年之䘮二其孤以至大戊申<lb/>
四月己酉塟後䘮於金谿縣歸徳鄉之朱陂是年六月<lb/>
甲寅塟前䘮於崇仁縣頴秀鄉之苦竹塟之先後合禮<lb/>
矣越二十有三年至順庚午秋孤璧走二百餘里造吾<lb/>
門言曰璧将改塟父喪於臨川縣明賢鄉之京谿改塟<lb/>
母喪於舊穴之前二步許予瞿然驚愕噫古有改塟禮<lb/>
蓋非孝子所樂或因水齧墓而改固不可已或因塟有<lb/>
闕而改則不如其已也昔澄於母喪犯此惡毎一思念<lb/>
<pb n="KR4d0446_WYG_070-4b"/>
痛恨自訟無所容其身自惟不孝於親不願人之如已<lb/>
也而璧亦為之乎璧求予文以表新墓謹按舊所誌曹<lb/>
之曽祖漢賢祖熺考世永妣龍氏龍之曽祖延慶祖汝<lb/>
礪考庭瑞妣陳氏名父少習進士業恪共子職應務中<lb/>
倫壯嵗翫醫家書有以疾告必饋之藥待人和易咸得<lb/>
其歡心戒其子云我死處事寛厚宜如我母效世俗龍<lb/>
氏勤約工織紝奉祭嚴潔薦新嘗恐後相夫治生訓子<lb/>
以禮義亷恥為先噫名父良士也其配亦賢婦哉男二<lb/>
<pb n="KR4d0446_WYG_070-5a"/>
長璧次恵子女四孫男六孫女五改塟之期某年月日也<lb/>
　　　故宋太學進士觧君墓表<lb/>
自古以保姓受氏之悠久為難而况後世乎吉有解厯<lb/>
唐宋逮於今五六百年為儒族難已始家廬陵之同水<lb/>
鄉後徙吉水之東門坊以儒發身者代不乏人觧君諱<lb/>
夢斗字孔陽一字星端工舉子詩賦宋景定甲子貢於<lb/>
郷咸淳戊辰入大學越三年庚午又以大學薦名試禮<lb/>
部曽祖叔達祖寅俱不仕父谷淳祐己酉壬子兩預江<lb/>
<pb n="KR4d0446_WYG_070-5b"/>
西轉運司貢母王氏以子入學恩封孺人弱冠喪父事<lb/>
母事兄稱孝友咸淳末喪母比服滿大運將革遂不復<lb/>
至大學教授於家父讓所受之田業與諸弟父之弟翔<lb/>
龍沒於外子幼君為歸其䘮嵗饑用已田易米賑施隣<lb/>
里母之黨貧分食以食之妻之父死鬻産以窆之科廢<lb/>
四十年教子若孫勿棄舊學元皇慶癸丑十有二月丙<lb/>
寅無疾而終年七十有九延祐乙邜十月甲申塟於鑑<lb/>
湖之原初娶蕭生三女再娶鄧生二男一女男應辰撫州<lb/>
<pb n="KR4d0446_WYG_070-6a"/>
路儒學正應中常貳縣教劉恕盧喬鄉貢進士羅用發<lb/>
建康路儒學教授胡敡壻也孫男八觀䝉聨中天厯己<lb/>
巳鄉貢第四第五名孫女三鄉人劉岳申巳誌君之塟<lb/>
應辰仕撫復請予文表君之墓君之自立若此子之追<lb/>
孝若此諸孫之衮衮表表其揚名顯親可期也是為表<lb/>
云<lb/>
　　　有元張君墓表<lb/>
張氏之先霸州益津人金亡時就食獻州交河之建城<lb/>
<pb n="KR4d0446_WYG_070-6b"/>
鎮因家焉君諱禧力本多能涉書大義敦厚朴愿不事<lb/>
機巧有侵畔者譲弗與較率使愧悔里人賢之子完為<lb/>
治書侍御史君受禄養至大辛亥四月四日乙巳終於<lb/>
京師年八十四完奉柩歸塟於先塋是月辛酉也君之<lb/>
考諱寳貧而好施罄所有賑饑隣不計家之匱乏天寒<lb/>
嘗值無所栖泊之客延之宿食飛蝗入境竭誠黙禱遍<lb/>
集四野獨不犯其稼君之妣王氏生甫八嵗而喪事繼<lb/>
母趙氏如母君之配趙氏世居建城之北理家勤儉有<lb/>
<pb n="KR4d0446_WYG_070-7a"/>
法先七年卒得年七十君之子五曰進曰忠曰完曰賜<lb/>
曰信進簡重不苟忠質直自怡完事成宗於潜邸得見<lb/>
世祖初受承事郎興國路判官亷明有聲遷户部司計<lb/>
出㸃視倉站遇鷹房官害民歸上彈于省再遷監察御史<lb/>
擊彊無所避忌丁母憂去服滿超擢太中大夫治書侍<lb/>
御史風力如監察時忤尚書省權姦幾不免聖上龍飛<lb/>
將顯用又以父憂去除河東道亷訪使轉正議大夫同<lb/>
知總管皆不赴除工部尚書不及禄而卒賜端恪早亡<lb/>
<pb n="KR4d0446_WYG_070-7b"/>
信温謹給事皇太后宫君之孫七進所生曰允曰正曰<lb/>
誠忠所生曰賢完所生曰彛曰仁嘉信所生曰禮君之<lb/>
曽孫四正所生曰定安誠所生曰鐲柱賢所生曰永安<lb/>
曰燕㻚君之女一婿劉順孫女八完在御史臺紏尚書<lb/>
省之過舉朝愕眙余時在國子監令國子生張䇿告曰<lb/>
人臣惟忠與智忠者不愛身不負國智者有益於國不<lb/>
危其身復命曰吾寧死不顧予嘉嘆焉雖未合中行可<lb/>
謂直臣矣其卒也遺言命彛曰呉司業文必傳世爾往<lb/>
<pb n="KR4d0446_WYG_070-8a"/>
求又以表爾祖之墓吾死不憾彛遵父命因張䇿來請<lb/>
澄不可辭也於是為之序次云爾<lb/>
　　　詹統制墓表<lb/>
宋勇勝軍統制官詹侯開慶已未之夏戰死於蜀勇勝<lb/>
軍屯鄂之城外其秋大兵奄至降其軍而侯之妻子在軍<lb/>
中俱北徙子里始四嵗時世祖皇帝以親王總兵柄河北<lb/>
董忠獻公從世祖具知侯在蜀力戰不降狀謂公曰佳<lb/>
父必生佳児汝其善護視公鞠誨同已子名之曰士<lb/>
<pb n="KR4d0446_WYG_070-8b"/>
龍既成人仕州縣以亷惠稱追痛其父常忽忽不樂及<lb/>
擢江南諸道行御史臺監察御史按厯荆楚所至訪其<lb/>
父遺跡有宋士録國亡之際能城守野戰死者人各為<lb/>
傳而侯與焉得其傳又稽諸故老遺黎退卒之口參伍<lb/>
附益歸以語其友友輯為事狀持示臨川呉澄曰吾父<lb/>
以節死居北之五年吾母亦死不肖孤僅存大徳壬寅<lb/>
冬具衣冠招吾父之魂與吾母合塟鎮江丹徒崇徳之<lb/>
硯山懼弗克揚先烈將遂沉泯則終天無涯之痛愈不<lb/>
<pb n="KR4d0446_WYG_070-9a"/>
可塞願有述以表於墓敢以累子澄禮辭不許於是讀<lb/>
傳為狀而哀侯之所以死嗚呼歐陽公論五代之臣全<lb/>
節而死者三王彦章其首彦章北面朱梁盖路人一旦<lb/>
為君臣嵗月甚淺鮮無足道而弗貳所事百世之公議<lb/>
猶韙之宋三百年仁義之國豈朱梁比而其季也死宗<lb/>
廟社稷死城郭封疆求如項籍田横劉湛諸葛瞻顔杲<lb/>
卿張巡許逺南霽雲輩一何寥寥獨侯以下官㣲禄出<lb/>
入行陣仡仡不挫如此世亦曷嘗無人哉嗚呼稀矣侯<lb/>
<pb n="KR4d0446_WYG_070-9b"/>
之死以蜀重慶告急宋大將往援侯率偏師以前破營<lb/>
壘十數攻蜀之帥號紐綸有善戰聲大將畏懼得小㨗<lb/>
遽謀左次以遁侯見帥深入不戒驟領數十騎來往有<lb/>
敵輒迎又喜逺追謂其輕脱可獲也大將逗留侯率所<lb/>
部獨進進叙州南平隆化縣界遇游騎什什伯伯接戰<lb/>
無大勝負日中帥以精騎數千至侯之衆不滿千人皆<lb/>
敢死士馳突衝擊力戰不少却遣卒詣大將求救方引<lb/>
衆趨山顧望竟不赴侯棄所乘馬立射發無不斃帥兵<lb/>
<pb n="KR4d0446_WYG_070-10a"/>
屢却然以步敵騎衆寡幾十倍騎生力分畨迭鬭日昃<lb/>
戰未罷步之所殺已過當而死傷者十七八矢貫侯臂<lb/>
裂帛裹創復射連中數十創創甚矢盡衆稍稍散逸聚<lb/>
者猶數十人傷重莫能軍侯被執帥壯其勇期生之侯<lb/>
大罵求速死亦不加害翼日帥親視其創饋之食與藥<lb/>
侯摽去弗受絡寘馬上載以行八日不食至播州土門<lb/>
死年五十二帥還都輒對儔黨言嘖嘖奬嘆曰好人好<lb/>
人且曰其箭不可當侯之從子二其一先數嵗戍巴州<lb/>
<pb n="KR4d0446_WYG_070-10b"/>
戰死其一後數嵗邀隨州歸師戰死婿王杞守樊城樊<lb/>
城䧟不降亦死一門死者四人侯光州固始人諱鈞少<lb/>
負竒氣嗤齷齪儒弊精神事無用語毎云讀書了大意<lb/>
耳暇日挾勁弓驅馬出平原廣野指南北東西射曰大<lb/>
丈夫立功名當以是萬殿帥器之妻以兄女由邊郡材<lb/>
技良家子選補軍職𨽻武定軍屯光徙屯黄勇勝軍後<lb/>
剏并取於武定而以侯為副其將後於襄陽城上走馬<lb/>
墮城下死侯叱曰大丈夫不死敵而死於是兒女子爾<lb/>
<pb n="KR4d0446_WYG_070-11a"/>
制置使遂以侯代將充統制官寳祐間蜀嵗嵗用兵往<lb/>
來粹渠開達等州扞禦周備蜀人賴以完聚嘗深入蠻<lb/>
徼築建城堡化服羣獠撫以恩信任事不避險艱有如<lb/>
此捐軀徇國其素志也而竟以敢戰死嗚呼悕矣夫人<lb/>
萬氏蚤卒再娶胡氏生士龍今繇監察御史僉嶺南廣<lb/>
西道肅政亷訪司事子澍亦嗜書愿而周於務嗚呼自<lb/>
古忠臣義士身不食其報者往往報於其子孫然則侯<lb/>
之後宜大盖已覩其兆矣<lb/>
<pb n="KR4d0446_WYG_070-11b"/>
　　　姜公宜墓表<lb/>
公宜姜姓也諱端義其祖某娶曽氏生子興不幸早世<lb/>
子幼家貧祖母曽適李生子二人興嗣鞠於李李為之<lb/>
冠娶因冒李姓生端仁端義皆聚學徒教授於家端義<lb/>
年十二而孤事祖母甚孝事伯兄甚恭其祖母嘗曰此<lb/>
孫善奉養我李之子亦曰此児善奉養吾母伯兄暨嫂<lb/>
相繼殞沒遺三女一子長其女嫁之撫其子如已子子<lb/>
未冠而夭配鄔氏生時敏時中臨終語其二子曰吾祖<lb/>
<pb n="KR4d0446_WYG_070-12a"/>
姜也吾祖母歸李有子有孫承祀吾姜姓子孫而稱為<lb/>
李姜遂無後可乎復初姓續祖祀吾志也汝其以姜誌<lb/>
吾墓比塟時敏之師許文薦為撰誌銘明李姓之冒而<lb/>
未正姜姓之稱於後時敏職西澗書院訓導乃具其事<lb/>
白書院長移文有司有司下里胥覈實如其言改其户<lb/>
籍曰姜時敏謂予曰先考生宋淳祐甲辰八月辛未卒<lb/>
元大徳戊戌二月壬戌十月癸酉塟長安鄉北原之夏<lb/>
坑先妣生宋淳祐己酉六月丁邜卒元大徳丁未六月<lb/>
<pb n="KR4d0446_WYG_070-12b"/>
丁巳七月乙酉附塟先考墓左今初姓已復其可無文<lb/>
以表諸墓先生景貺之所以光照本繫庇覆遺嗣者渥<lb/>
矣敢以請予既叙其始末諗於後之人謹按儀禮傳夫<lb/>
死妻不已與其子適人繼父為子築宫廟嵗時使之祀<lb/>
妻不敢與嗚呼古之處人倫之變何其恩與義之兩盡<lb/>
也為繼父而知此禮豈至於妻人之妻子人之子而遂<lb/>
易人之姓絶人之祀也哉此理不明則雖范文正公之<lb/>
賢隨母而嫁猶不免於姓朱况不如范公者乎然范公<lb/>
<pb n="KR4d0446_WYG_070-13a"/>
能復姓於其身姜之姓厯三世至其孫而始追復抑又<lb/>
重可嘆也時敏不忍絶其祖之祀不敢忘其父之命必<lb/>
復其姓而後快於心嗚呼可謂慈孫孝子也已且將以<lb/>
其弟時中後其世父端仁嗚呼厚之道也其美不可以<lb/>
不書書之為公宜墓表<lb/>
　　　故袁君季時墓表<lb/>
友人袁繹字季時工進士䇿論詩賦諄勤嚴肅善教導<lb/>
人家子弟所讀經書語音辭義考訂詳審不苟焉隨俗<lb/>
<pb n="KR4d0446_WYG_070-13b"/>
舛訛為人剛正無一毫媚柔態以此不諧於俗人鮮知<lb/>
之然見者必敬畏不敢有慢侮心以大徳丙午九月十<lb/>
日卒年六十有四卒之次月塟於所居之南初娶温氏<lb/>
再娶彭氏三娶李氏生四男二女男祖仁祖義祖忠祖信<lb/>
女適詹鑅余瑞季時長予六嵗同鄉久交既塟予始還<lb/>
舊山既拜其墓而祖仁請文以表諸墓門嗚呼以季時<lb/>
之才而不遇命也夫<lb/>
　　　故儒學教諭余府君墓表<lb/>
<pb n="KR4d0446_WYG_070-14a"/>
府君諱珏字玉甫宋紹定壬戌閏九月十二日已未生<lb/>
習進士詩賦累應鄉貢不利元至元間江東道儒學提<lb/>
舉司授信州路貴溪縣儒學教諭不赴㑹撫州路宜黄<lb/>
縣儒學缺官江西道儒學提司命攝其事就職一月而<lb/>
歸閑中以詩詞自樂詞尤超㧞似辛幼安劉改之之作<lb/>
大徳戊戌四月二十二日戊寅以疾終於家娶袁氏方<lb/>
氏男繼老女維恭孫男戊孫孫女適曾貢歐陽仕琪鄔<lb/>
蘭曽孫男四人一再卜宅兆俱未安至順辛酉四月十<lb/>
<pb n="KR4d0446_WYG_070-14b"/>
七日庚申遷新穴在峽山椆樹之谷澄子壻也前𦵏時<lb/>
客外今得躬視𦵏役乃識其月日以表於墓<lb/>
　<lb/>
　<lb/>
　<lb/>
　<lb/>
　<lb/>
　呉文正集巻七十<lb/>
</p>
<p>
</p>
  </div>
</body>
</text>
</TEI>
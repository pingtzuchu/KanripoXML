<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻三十九</head> <lb/>
    <p>
<pb n="KR4d0446_WYG_039-1a"/>
欽定四庫全書<lb/>
　呉文正集巻三十九<lb/>
　　　　　　　　　　　　　元　呉澄　撰<lb/>
　　記<lb/>
　　　後山記<lb/>
清江黄正道之父尚幹君居市而愛山扁蒼山二字晨<lb/>
夕其下悠然若有見者葢與夫蒼蒼者宜㑹於中而人<lb/>
莫知其意之所存獨正道知之可謂善承意矣後正道<lb/>
<pb n="KR4d0446_WYG_039-1b"/>
復扁其肄習之所曰後山或議之曰世有藏山之固者<lb/>
不免為南華仙所笑子之先君子於山已癖子又欲世<lb/>
世專此山乎正道曰吾聞移山之夫智人笑其愚彼謂<lb/>
吾之子孫無盡而山不加葢何不可移之有吾味其言<lb/>
安知笑者之非愚而移者之非智夫彼之山有形而形<lb/>
之也有事乎力猶且期之子子孫孫而必其可吾之山<lb/>
無形而一毫無事乎力子子孫孫之世守之也夫何難<lb/>
而不可哉况人子之於親也思其平生志意之所嗜所<lb/>
<pb n="KR4d0446_WYG_039-2a"/>
樂而不敢忘吾視吾扁而見山焉吾視吾山而見親焉<lb/>
此人子之心也而又何譏議者語塞余適遇而聞之聞<lb/>
而嘉之子曰仁者樂山夫尚幹君非古所謂仁人與故<lb/>
云髙山仰止子曰詩之好仁如此夫正道非今所謂孝<lb/>
子與於是正道肅容以謝而請識其語于壁<lb/>
　　　絜矩堂記<lb/>
人之心無不同也目同視耳同聼口同嗜尊榮逸樂福<lb/>
利富夀所同好也卑辱勞苦禍害貧夭所同惡也古之<lb/>
<pb n="KR4d0446_WYG_039-2b"/>
君子其所欲不敢以專於已其所不欲不敢以施於人<lb/>
者無它以人心之與己同也易之同人曰唯君子為能<lb/>
通天下之志夫以天下之大千萬人之心至不一也而<lb/>
吾之一心與之相通何也同其所同而已父而同子之<lb/>
心則慈子而同父之心則孝兄而同其弟弟而同其兄則<lb/>
友且恭同而視宗族宗族猶己也同而視姻戚姻戚猶<lb/>
己也同而視朋友鄉里朋友鄉里猶己也然父子兄弟至<lb/>
親也世之人或不能同者矣況它人乎此君子之所以<lb/>
<pb n="KR4d0446_WYG_039-3a"/>
貴乎絜矩也夫矩從而絜之長短同也衡而絜之廣狹<lb/>
同也清江聶君守愚名其堂曰絜矩余嘗至其家父子<lb/>
兄弟雝雝如也於族無不睦於戚無不姻也於友無<lb/>
不任於里無不恤也不謂之實稱其名者與雖然絜矩<lb/>
大學終事也其始必有事焉乾離之合為同人用離則<lb/>
明而不蔽是以能知彼之同乎此體乾則公而不私是<lb/>
以能推此以同乎彼學用離者格物致知學體乾者<lb/>
誠意正心是學也古之大學而非今之俗學也君淳厚<lb/>
<pb n="KR4d0446_WYG_039-3b"/>
謹飭人也父子兄弟俱有文而樂學余是以云然<lb/>
　　　必葺齋記<lb/>
昔人於其齋居之室或謂之齋宮或謂之齋廬齋也者<lb/>
固所以名其室也後人去其所謂宮所謂廬而專謂之<lb/>
齋於是又汎取美名以名其所謂齋者名愈衍而義愈<lb/>
非然其意猶古者銘户銘牖之意也是以君子亦無訾<lb/>
焉汴人張君仲黙官淮南僦一室扁之曰必葺齋官既<lb/>
滿而去或仕或止遷徙不一隨所寓而謂之齋必葺之<lb/>
<pb n="KR4d0446_WYG_039-4a"/>
名亦因而不易也或訝之君曰吾所謂齋豈有所謂宮<lb/>
所謂廬者邪上覆下甃不資於陶巨楹小桶不資於匠<lb/>
塗暨不以土鍵錮不以金也吾所以葺又豈人之所得<lb/>
而知哉余聞而嘉之曰君之意勤矣今有一室於此毎<lb/>
日必葺斯已為勤而君之葺則未易也終食而違終食<lb/>
必葺矣須㬰而離須㬰不葺矣人孰不葺是齋也求其<lb/>
善葺者千人萬人不一見也十世百世不一人也君其<lb/>
懋哉塵則拂之穢則□之隙則墐之漏則禆之其甚也<lb/>
<pb n="KR4d0446_WYG_039-4b"/>
蠧者剔之朽者易之缺者完之傾者支之非徒為是崇<lb/>
廣之容毋堊之飾以觀於外而欲人之稱其美也葺豈<lb/>
易能哉雖然必有其道室有人居則雖乆常新一日無<lb/>
主則毀敗立至君之齋所以能克勤勤於必葺者或以<lb/>
主之者出入之不當與往來之靡定與苟定矣苟常矣<lb/>
不必葺而未常不葺也始之以必葺終之以不必葺上<lb/>
下四方一吾齋也春秋冬夏四時之行以至於後天地<lb/>
而無終始皆吾不必葺而未嘗不葺之時也夫如是真<lb/>
<pb n="KR4d0446_WYG_039-5a"/>
足為必葺齋之主矣然則君如之何曰葺之哉葺之哉<lb/>
　　　立本堂記<lb/>
葢嘗觀髙山巨林之木乎其直榦亭特而上遂者千層霄<lb/>
其横枝蟠偃而旁走者隠千駟其宻葉美䕃童童如車<lb/>
葢渠渠如廈屋者可以蔽虧日月不以春夏兩露而増<lb/>
榮不以秋冬霜雪而損瘁何以能如是哉其本深且固<lb/>
也彼浮沙淺土水之所齧風之所搖其本懸寄孤露頂<lb/>
顚且撥本既不立求其枝葉之盛如髙山巨林所生不<lb/>
<pb n="KR4d0446_WYG_039-5b"/>
可得己人本乎親身與兄弟其枝也子子孫孫枝而葉<lb/>
者也厚於本者枝葉繁薄於本者枝葉單理則固然河<lb/>
北槀城董氏自龍虎衛上將軍起隴畆乗風雲致官勲<lb/>
開世業子孫日顯大蕃衍忠獻公兄弟内文外武出將<lb/>
入相赫赫為時名臣三傳至今御史中丞公尊卑長幼<lb/>
官居家居數十人人知董氏之盛其本有在矣龍虎公夙<lb/>
喪其父事母盡孝喪極哀祭盡敬一門三族雝睦如萬<lb/>
石君家子孫恪守之至于今不替此其立本者也天之<lb/>
<pb n="KR4d0446_WYG_039-6a"/>
昌董氏豈徒然哉論語次孝弟為本章於開巻之首其<lb/>
言曰本立而道生董氏三世父子兄弟忠於君恵於民<lb/>
和於鄉遠近交游内外親戚無所不用其厚概自孝於<lb/>
其親始公昔為侍衛指揮使居忠獻公喪故参政啇公<lb/>
書神道碑因書立本二字名董氏之堂其後公更作新<lb/>
堂昭揭所扁示子孫以無忘公之子孫朝夕斯堂目斯<lb/>
扁也盍亦悠然而思思吾祖宗以來爵之所以隆禄之<lb/>
所以充門閥之所以穹族𣲖之所以豐世世䝉其餘休<lb/>
<pb n="KR4d0446_WYG_039-6b"/>
遺澤而無窮繄孰為之本也夫如是祖宗家法詎敢須<lb/>
㬰而忘哉譬之木然龍虎種植之忠獻封培之今公保<lb/>
䕶之公之子孫又從而灌溉滋溢焉其本愈深愈固而<lb/>
林葉愈茂愈乆繇今三世至于十世百世猶一日也本<lb/>
之立者如是夫余未獲登公之堂而樂為之道將以為<lb/>
世之厚於本者勸非但俾公子孫不忘而已也<lb/>
　　　崇仁縣招隠堂記<lb/>
世有探萬化之原妙一氣之用超物表而遊方外者是<lb/>
<pb n="KR4d0446_WYG_039-7a"/>
名仙人道士而其初也皆必深藏僻處菲食惡衣屏人<lb/>
事絶世累而後能道家所謂宮觀既或喧襍而不可以<lb/>
居於是好事者徃徃别為道堂道院以待其人而助其<lb/>
道之成用意遠矣然主領非其人維持無其法乆而不<lb/>
廢者葢希崇仁水北有招隐堂肇自宋南渡前紹興間<lb/>
邑之大家趙氏好仙道而樂於飯其徒頂包膚衲手瓢<lb/>
足屩而至者嵗千百人重修斯堂以奉純陽真人之祠<lb/>
居之者莫可詳矣後有呉君集虚洒埽繕治有加無隳<lb/>
<pb n="KR4d0446_WYG_039-7b"/>
呉已逝而難其繼未幾劉君天瑞寔來劉廬陵人得祕<lb/>
方專醫目疾能使翳障如失瞽矇復見冒術既神心又<lb/>
仁求藥者踵門如市自給充然有餘貲乃議興造正殿<lb/>
旁房内廡外門雲堂齋厨悉撤而新度其徒李及徒孫<lb/>
凡二人為道士命李往拜凌雲觀道士鄧為師而其孫<lb/>
又以李為師買田五十畆以遺契劵畀凌雲掌之俾節<lb/>
量其出入葢不私諸已惟欲其徒世守以傳之無窮分<lb/>
畫畢因邑人陳徳仁徵余文記其事將鑱諸石以示後<lb/>
<pb n="KR4d0446_WYG_039-8a"/>
余孔氏徒也於仙人道士事胡能䆒其微竊意世之好<lb/>
之崇之者未必人人而知也其徒之學修之者亦未必<lb/>
人人而能也而昔之創斯堂今之守斯堂務維持之以<lb/>
至於乆是則可尚也顧余方出山而賓上國仙人道士<lb/>
有招之歸隠者乎噫招隠一也淮南小山招隠者以出<lb/>
太冲士衡招出者以隠余其一出而遂隠於斯也尚能<lb/>
反小山之意嗣左陸之章為招隠賦之<lb/>
　　　遠清堂記<lb/>
<pb n="KR4d0446_WYG_039-8b"/>
香遠益清子周子所以説蓮也周子擬蓮於君子而狀其<lb/>
徳曰不染不妖曰不蔓不枝曰中通外直香也者其君<lb/>
子之徳流風美韻之達於人者與一鄉一國薰之善良<lb/>
天下聞之而興起焉猶未也且有所謂流芳百世賸馥丐<lb/>
後人者遠而益清葢如此河北馬仲温僑寓儀真其居<lb/>
面城城之北居之南大池方廣百步與城内外溝水通<lb/>
舟可往來其間池中蓮萬本盛夏花開葉茂時絢錯如<lb/>
錦南薰徐至香氣彌天作堂闞池以翕受之名之曰遠<lb/>
<pb n="KR4d0446_WYG_039-9a"/>
清夫蓮有君子之徳中通外直本也不枝不蔓不妖不<lb/>
染餘也香遠益清餘之餘也昔之人託以自況後之人<lb/>
因物而尚友有其本斯有其餘矣中之通也外之直也<lb/>
蓮之徳此其本周子之學此其要也然則將何稽曰稽<lb/>
諸周子之書周子之書謂何曰静虚而明通動直而公溥也<lb/>
此聖學也而未易言也程公伯温命二子受學周子而<lb/>
竟得其傳今仲温純謹長厚教其伯仲二子亦將卑之<lb/>
學聖學其志已嘉已果能師周子於異代而有得本者<lb/>
<pb n="KR4d0446_WYG_039-9b"/>
立於已餘者聞於人則遠而益清可以同乎君子之蓮<lb/>
而世俗所稱謝庭之蘭燕山之桂其香又何足羡哉<lb/>
　　　可山記<lb/>
學士盧公書可山二字遺醫士王君迪客持以視余有<lb/>
同觀者問曰可山何如余未應或曰山鎮屹不移君迪<lb/>
之重厚似之故曰可山或曰君廸家江南環所居山崷<lb/>
崒明秀皆可人故曰可山余曰子所言者可山之名也<lb/>
夫盧公之進君迪也果以其名乎抑以其實乎余所知<lb/>
<pb n="KR4d0446_WYG_039-10a"/>
者可山之實也試為子言之今年夏余自京師還至廣<lb/>
陵初識君廸至儀真見所設藥肆稽其兒誠有所謂鎮<lb/>
矻重厚者訊其鄉誠有所謂崷崒明秀者雖然外也其<lb/>
中所有不在是君迪遷江北垂二十年以醫走公卿大<lb/>
夫間下及閭巷士庻人之家不計遠邇不憚往復不避<lb/>
凍暍有求必赴寠者困者售善藥已其疾不責其報此<lb/>
其心之仁也淮境多寓人五方風土殊氣質殊法不可<lb/>
一概施君迪審實虚權重輕按古方酌今冝不盩豪髪用<lb/>
<pb n="KR4d0446_WYG_039-10b"/>
輒應手愈此其藝之精也自黄帝岐伯扁鵲仲景叔和<lb/>
士安諸先覺之書與夫南北乆新所述方一一䆒詳持<lb/>
脉别二十四狀参之以外候某臟腑某經絡有偏有邪<lb/>
如燭照鏡鑑然此其學其識之到也凡君廸所有余所<lb/>
知其實葢如此而名不與焉予欲名之乎謂其可以山<lb/>
可也謂其山之可亦可也莊生云惡乎可可於可山與<lb/>
非山與有山與無山與何所不可哉言未既客大喜抵<lb/>
掌而笑曰善知可山莫如斯言請筆之將以諗手于君<lb/>
<pb n="KR4d0446_WYG_039-11a"/>
迪<lb/>
　　　復庵記<lb/>
與物相刃相靡終身役役而不知所歸此漆園達士之<lb/>
所嗤也李君謙甫仕於天下一統之初相諸侯相方伯<lb/>
職修事治清謹慈恵之聞孚於人當路將階而升之年<lb/>
甫五十遽老于儀真因宦游所厯而家焉城西南十五<lb/>
里結草為庵名之曰復每嵗春夏秋居宿其間視耕耘<lb/>
斂穫事勤則書倦則枕暇則賓友共壺觴徜徉花卉竹<lb/>
<pb n="KR4d0446_WYG_039-11b"/>
樹之側望江中航檣往來上下梭織交錯絡繹不絶江<lb/>
外羣峰森聳蒼翠隂晴朝夕變化萬狀而嶷立不改田<lb/>
夫野叟争席欣欣然與之相忘葢有晉淵明之風噫昔<lb/>
之人未嘗不欲仕仕而或止何也語云可以仕則仕彼<lb/>
徃而不復者不計其可震蕩風波之航衝觝豺豹之叢<lb/>
驚悖喘汗而行不休考其終竟何成哉而其甚也父子<lb/>
兄弟澘然悽然相視而歎追憶東門之犬華亭之鶴當<lb/>
是時雖欲復可得耶余惡乎而不善吾李君之善復也<lb/>
<pb n="KR4d0446_WYG_039-12a"/>
淵明少日為州祭酒参鎮軍軍既而令邑幡然賦歸以<lb/>
行迷未逺自幸時亦艾而未耆也由世俗觀之似太早<lb/>
計而孰知士之髙見逺識固未易為常人道也舉世滔滔<lb/>
泊泊熈熈壤壤而見斯人其在周易不謂之獨復不遠<lb/>
復者乎噫古今人所值所志不皆一一同若吾李君之<lb/>
復則於古人殆幾矣君河北安平人也或曰去官不復<lb/>
其土而僑寄他鄉復其未邪是不然復也者于其義不<lb/>
于其地迷於聲利權勢之途而能復者古今有幾惟隨<lb/>
<pb n="KR4d0446_WYG_039-12b"/>
所在而安者庻乎其能也必於懐居與迷而不復等爾<lb/>
而君豈為是哉余嘗與友人元復初評所知曰安分而<lb/>
無忮乎心而無愧子之婦翁與應曰然翁謂君也<lb/>
　　　滁州重修孔子廟記<lb/>
滁州學正劉黙言滁學在城東偏滁水經其南宋季年<lb/>
安撫金之才修州城修官廨修諸神祠亦新孔子廟其<lb/>
時滁邇邉界日有儆備於多事之際興百役不數月俱<lb/>
告成率苟簡取具距今才四十年餘已敗壊不可支奉<lb/>
<pb n="KR4d0446_WYG_039-13a"/>
訓大夫徐侯守是州㓗已愛人為政期年民懐其恵士服<lb/>
其善視廟屋不脩禮器不中度與同列議更之一日謁<lb/>
廟畢慨然曰滁州古名郡前守多名賢以文教治民治民<lb/>
之本葢自吾夫子出天朝崇道興學以照化原今廟貌<lb/>
如是凡我政人與爾學子安乎聞者感奮輸貲效力以<lb/>
先市良材命良工撤其舊而改作侯親勸率之經始於<lb/>
癸夘之夏落成於甲辰之秋廟四阿崇六仞有二尺南<lb/>
北五筵東西四筵有竒兩廡崇三仞有五寸東十有七<lb/>
<pb n="KR4d0446_WYG_039-13b"/>
楹其修十筵西亦如之門之崇如廡深常有四尺廣五<lb/>
尋有一尺東中西凡六扉列二十有四㦸東塾之室三<lb/>
西塾之室三外三門之楹六祭器以梓以陶古制也大尊<lb/>
山尊著尊明参之為壺尊犠與壺鈞象倍犧之數爵<lb/>
二十有九俎五十有四籩豆以十計盙<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>以三計皆八<lb/>
罍洗各二篚七爵有坫籩尊有冪罍及酌尊有勺諸用<lb/>
稱是此黙所職掌而得免於瘝曠繄侯之賜請記其事<lb/>
俾後有考期有嗣而修之者也澄觀今之蒞政者非昬<lb/>
<pb n="KR4d0446_WYG_039-14a"/>
墨以遂私圖則苟渝以逭公責夫孰知治之當務其知<lb/>
者不過精謹獄訟簿書間以為能夫孰知治之有本哉<lb/>
徐侯治政可稱而知士學為重知聖道為尊知天朝敦<lb/>
教勵俗之意不可不承宣也可謂知治之本矣侯之民<lb/>
滁之士其亦知學之本乎記誦以矜其贍辭章以衒其<lb/>
艶末也必也處内處外而有孝慈恭遜㢘恥忠信之行<lb/>
明於人倫日用之著通於天道物理之微審於公私善<lb/>
利之幾存其仁義禮智之心檢其氣血筋體之身其静<lb/>
<pb n="KR4d0446_WYG_039-14b"/>
也中其動也和周於家國天下之務無施而不當退則<lb/>
有志有守進則有猷有為庶乎其可也若夫日講聖師<lb/>
之書而不真知不實踐於是數者無一焉則亦剽竊訓<lb/>
詁涉獵文義而已爾彼記誦詞章之末何以異而豈侯<lb/>
之所望於滁之士哉侯名君慶許人世有令聞黙衛人<lb/>
習四書朱氏之説其傳有自非以記誦詞章為學者也<lb/>
滁下州不設教授官而以學正行教事<lb/>
　　　麓泉記<lb/>
<pb n="KR4d0446_WYG_039-15a"/>
麓者山之足泉者水之原盱之山自西來包山以為城<lb/>
城内有井甘冽而寒名曰西麓泉醫士余明可家其側<lb/>
翰林學士程公為書麓泉二字扁其藥室吾聞醫家以<lb/>
水喻人身之脉宂所注之海為合所流之川為經竇者<lb/>
為俞溢者為榮而初出之泉為井易於井乃不以其泉<lb/>
之初出者而以其汲而上達者故取木上有水之象坎<lb/>
不言水而言泉惟䝉為然坎水在艮山之下其象曰<lb/>
山下出泉麓泉者其䝉之象乎明可初工小兒醫其後<lb/>
<pb n="KR4d0446_WYG_039-15b"/>
偏通諸科人之童䝉猶山麓初出之泉混混乎欲盈而<lb/>
未盈也涓涓乎欲流而未流也汨之則清者渾閼之則<lb/>
通者塞養之導之有其方而後可君子觀之以果行育<lb/>
徳育徳者養之之方與果行者導之之方與坎之中䝉<lb/>
之泉也繇易者遂以坎中爻為治䝉之主何哉中以上<lb/>
則過中以下則不及彼童稚之質精神未完血氣未定<lb/>
易虚而易實易熱而易寒治之稍過稍不及俱失其宜<lb/>
善乎周子説䝉之義曰慎哉惟時中此論學也而可以<lb/>
<pb n="KR4d0446_WYG_039-16a"/>
喻醫醫之道祖三皇三皇三易之所從始也醫家素問<lb/>
難經往往與易㝠契明可之醫無不精而童䝉未能言<lb/>
其病治之為尤難吾將進之於易詳於䝉而略於井者<lb/>
欲其於䝉之醫也致謹焉明可名澄孫今為建昌路醫<lb/>
學正<lb/>
　　　怡怡堂記<lb/>
父之慈子之孝兄弟之雝睦温然融為一家之春是葢天<lb/>
地生生之徳兩間太和之氣貫徹於人心而流行不能自<lb/>
<pb n="KR4d0446_WYG_039-16b"/>
已者人孰無是心哉而世之兄弟有不相能者何邪夫<lb/>
其初一人之身也生而各有形骸則已有分矣肌體日<lb/>
長血氣日盛而私日隔混然無間之心日泯日忘及乎<lb/>
異姓之婦日昵同門之産日蕃各妻其妻各子其子各<lb/>
私飲食衣服之給各私田宅寳貨之遺於是乎勝心萌<lb/>
焉争心乗焉忌心汨焉妬心滋焉漠然相視如路人狠<lb/>
然相怨如冦讎䦧于牆訟于官傷風敗倫靡所不極豈復<lb/>
知其為一人之身哉世教衰民行殄可哀也已大學進<lb/>
<pb n="KR4d0446_WYG_039-17a"/>
士胡君景賢甫兄弟友愛甚篤弟没無嗣以其子後之<lb/>
廬陵城中有五世百五十年之居名堂曰怡怡其意若<lb/>
曰昔者吾兄弟相好如此也今雖欲復如昔而不可得<lb/>
自今以往吾之子子孫孫兄弟具在思吾今日不可復<lb/>
得之悲則其所以怡怡者當如何也或謂怡怡之教夫<lb/>
子特以藥子路之偏是不然夫兄弟固有嚴敬相處之<lb/>
時固有諫誨相成之事而雝睦友愛之意未嘗不流行<lb/>
於其間是則所謂怡怡者也故凡兄弟患不怡怡爾豈<lb/>
<pb n="KR4d0446_WYG_039-17b"/>
患怡怡而過也哉常棣之六章曰儐爾籩豆飲酒之飫兄弟<lb/>
既具和樂且孺其七章曰妻子好合如鼓瑟琴兄弟既<lb/>
翕和樂且耽周公寫怡怡之情懇惻諄切胡氏子孫欲<lb/>
無忝於先訓其尚三復周公之詩<lb/>
　　　松巖記<lb/>
江西上游之地饒材吉據其㑹匪直山林之木然也木<lb/>
之材松上上而産於巖者尤堅勁崔國良吉材士以松<lb/>
巖自命非以上上之材自擬與然吾鄉工師掄材柏最<lb/>
<pb n="KR4d0446_WYG_039-18a"/>
貴杉次之桐梓亦貴櫧若樟又其次而松不與以其不<lb/>
得與也於是牙松之所在工師弗迹而凡風霆所折樵<lb/>
牧所摧僵死於山委棄於途漂没於水腐爛於泥沙曾<lb/>
莫有顧者㸑者斧之而為薪冶者燎之而為炭以上上<lb/>
之材充下下之用而松豈自知其然哉古書往往稱松<lb/>
柏不以柏先松也而杉之號不顯今也不先者先不顯<lb/>
者顯而先者顯者退然不齒於中材之列幾與樗櫟散<lb/>
木同何其厄也吾嘗游中州矣宮室棺槨皆以松而松<lb/>
<pb n="KR4d0446_WYG_039-18b"/>
之材不易得松之貴也如是而江以南目為下材以蚍<lb/>
蜉所喜攻也然則松之賤於江南也材之罪與處非其<lb/>
地爾轉而致之北則尺寸靡不中用松也為棟為梁為<lb/>
禪傍被丹漆黝堊燁然為世所貴松也杉也惡得而掩<lb/>
其美哉雖然吾見斤鋸日相尋而不已雖欲夀其雨露<lb/>
氷霜之身於巖不可得邪今而僻處江之南以不中用<lb/>
見斥欣欣焉童童焉春煦熈陽夏肅清風秋映明月冬<lb/>
傲急雪貫四時而不改其青青行者得而休立者得而<lb/>
<pb n="KR4d0446_WYG_039-19a"/>
倚坐者卧者可以䕃而游者觀者可以玩也此非松之<lb/>
最可貴者乎而何以用為國良登進士第未及仕而為<lb/>
庻今老矣黽勉就禄於學此松之未離乎巖也噫國良<lb/>
其以楚材適㬜而處柏杉之上乎老於江南而為崔巖<lb/>
千嵗之夀松乎請擇於斯<lb/>
　<lb/>
　<lb/>
　<lb/>
<pb n="KR4d0446_WYG_039-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻三十九<lb/>
</p>
<p>
</p>
  </div>
</body>
</text>
</TEI>
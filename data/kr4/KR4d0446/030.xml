<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻三十</head> <lb/>
    <p>
<pb n="KR4d0446_WYG_030-1a"/>
欽定四庫全書<lb/>
　吳文正集巻三十<lb/>
　　　　　　　　　　　　　元　吳澄　撰<lb/>
　　序<lb/>
　　　送婁志淳太初赴石城縣主簿序<lb/>
石城主簿婁志淳將赴官予昔與簿之叔父道輿甫同<lb/>
年貢士父契猶兄弟視簿猶從子也於其來别也惡得<lb/>
無言哉簿之大父艮堂翁宋嘉熙庚子以詩經貢越二<lb/>
<pb n="KR4d0446_WYG_030-1b"/>
十九年戊辰特恩對䇿授迪功郎尉饒之徳興翁之伯<lb/>
子徳剛甫簿之父也咸淳丁卯以詩賦貢次年登進士<lb/>
科授迪功郎尉袁之萬載一家二尉並轉從政郎一授<lb/>
福州監鎮一授吉州法曹值革命隱不復仕既而翁暨<lb/>
伯先逝簿之諸父唯仲叔季在須眉皓白儀觀甚偉儼<lb/>
如商山老人畫像正至朔望深衣巍冠領郡子弟序列<lb/>
家庭接見賓友一如司馬文正公家範士大夫之家能<lb/>
存承平時禮法之餘風婁氏稱鄉邦第一當路為皇朝<lb/>
<pb n="KR4d0446_WYG_030-2a"/>
收拾遺逸道輿甫充濓泉石林兩書院長志淳亦以湖<lb/>
北亷訪使程公薦長南嶽書院部注寧州教再注南康<lb/>
路教以至於今遂分縣寄夫石城贑之鄙邑地偏俗樸<lb/>
近年𨽻寧都州民苦於兩屬儻親臨之官又不憫恤之<lb/>
民無所倚矣簿世儒世宧恂恂慈祥熏沐乎聖賢之書<lb/>
講聞乎仁義之實葢非一日潔身如秋霜之肅愛人如<lb/>
春陽之煦民其少瘳乎予不以居小官為簿之慊而以<lb/>
遇好官為民之幸有胡亷者石城士也簿其詢焉<lb/>
<pb n="KR4d0446_WYG_030-2b"/>
　　　送廬陵解辰翁謁吏部選序<lb/>
廬陵之士俊偉卓犖之類多謹重信厚之類少昔人論<lb/>
漢山西諸將獨趙營平蘇屬國似非山西人物予亦嘗<lb/>
言益國周丞相雖家廬陵而泯然俊偉卓犖之迹韜於<lb/>
謹重信厚之中故其名位所到事業所就超出衆人之<lb/>
上撫州學正解應辰辰翁廬陵善士也棲遟郡邑學官<lb/>
十五六年其文可稱其政可稱而不矜持不淺露恂恂<lb/>
乎國公氣象年踰六十矣方將謁吏部入教授選固不<lb/>
<pb n="KR4d0446_WYG_030-3a"/>
能有鄉衮之名位事業然予觀其所存所為謹而不肆<lb/>
也重而不輕也信而不妄也厚而不薄也則所勝所致<lb/>
夀考康寧之福當必有以異於人况其先世累累以儒<lb/>
䇿勲而未崇顯其從子一貢再貢騰騰青雲之步予將<lb/>
坐見解氏一門之盛辰翁吾子之同僚而意度與老拙<lb/>
合臭味相得也今於其去不能不怏然書此以别云<lb/>
　　　贈番易柴希堯序<lb/>
番陽柴獻肅公之諸孫得仁以希堯為字能詩有句輙<lb/>
<pb n="KR4d0446_WYG_030-3b"/>
動人又喜讀論語可謂克念厥紹者矣往年遊諸公間<lb/>
若程承㫖鉅夫鄧學士善之石中丞仲璋郭侍御幹卿<lb/>
皆奬許之駸駸二十載栖栖無所成朅來臨川偶與老<lb/>
拙相邂逅與之語知其才而知諸公之奬許之者非過<lb/>
然猶不免戚戚於不遇汲汲於速達予於是忠告焉夫<lb/>
士孰不欲遇且達也而其遇不遇達不達繫乎天豈人<lb/>
所能為哉是以古之君子不當富貴而富貴則不處不<lb/>
當貧賤而貧賤則不去素位而行貧賤亦榮不義而得<lb/>
<pb n="KR4d0446_WYG_030-4a"/>
富貴祗辱爾君子曷嘗惡富貴而不求知其無可求之<lb/>
理也既不可求雖戚戚汲汲其何益聖人固云學也禄<lb/>
在其中矣在其中者不求而自至之辭吾但修吾之所<lb/>
當修命一旦而通富貴之來也孰禦正不在乎戚戚汲<lb/>
汲以求之也子其執已讀之論語復之究之必將豁然<lb/>
有悟而信老拙之言為信不然伺候於公卿之門奔走<lb/>
於形勢之途僥倖於萬一老死而後止者此唐李愿之<lb/>
所恥也愿且恥之而况不為愿者乎故予不敢為先正<lb/>
<pb n="KR4d0446_WYG_030-4b"/>
之後人願之也<lb/>
　　　贈彭有實序<lb/>
彭鼎有實三世工小兒科擅名里中幼幼矣而求老老<lb/>
焉受用師所傳鍜煉修製丸藥十數品救急扶衰已疾<lb/>
延年服之能却老而還童取信於近將行於逺以博其<lb/>
施予嘉其伎之竒心之溥也遂言曰籛鏗夀踰八百而<lb/>
未老養生家祖之謂之彭祖子孫以彭為氏有實豈其<lb/>
苗裔耶俾幼者長大以至於成人老者少壯以復於嬰<lb/>
<pb n="KR4d0446_WYG_030-5a"/>
兒厥功懋哉由此醫方之丹進於仙方之丹人得如彭<lb/>
祖之夀則躋一世於夀域矣可以上禆聖朝好生之仁<lb/>
奚啻名里醫而已雖名國醫可也我亦有丹君信否用<lb/>
時還解夀斯民伊川程子云然聊舉此以為行劵<lb/>
　　　贈碧眼相士序<lb/>
昔聞有青白眼者重其人則青眼視之輕其人則白眼<lb/>
視之善輕重人莫相士若也今彭相士以碧眼自號夫<lb/>
碧者青白之合合者混而一之也然則人之可輕可重<lb/>
<pb n="KR4d0446_WYG_030-5b"/>
將混同而不别異乎相士曰青白相兼而為碧碧則有<lb/>
青有白二眼俱有人之輕重豈不瞭然在吾眼中也哉<lb/>
予曰善然青者木也白者金也木必臣金金必勝木是<lb/>
青之分數弱白之分數强也木弱金强吾恐重人之眼<lb/>
常少輕人之眼常多也何知相士笑而不答<lb/>
　　　贈紹興路和靖書院吳季淵序<lb/>
今世之學官大率借徑以階仕進孰肯省識其職守之<lb/>
當何如哉才之所堪學之所至皆所不問唯計日書滿<lb/>
<pb n="KR4d0446_WYG_030-6a"/>
以待遷而已新安吳希顔季淵生朱子之鄉往年受知<lb/>
憲使盧處道勉之以進學繼而及吾門亦嘗告之朱子<lb/>
所以為學之等級欣欣然若領㑹於心也今將長和静<lb/>
書院而復請益於予予豈可以今世之學官待之乎朱<lb/>
子之學祖於程程子之學以敬為本而講究以明之踐<lb/>
修以誠之和靖尹先生程門高第弟子也其所傳於師<lb/>
専以敬為務學之得其本者未聞或之先也書院以祠<lb/>
尹先生則為之長而闡教於其間者其可不學尹先生<lb/>
<pb n="KR4d0446_WYG_030-6b"/>
之學而懵懵悠悠虛度嵗月也邪欲學尹先生之敬者<lb/>
如之何曰朱子之箴盡之矣季淵依朱子之箴而實用<lb/>
其力焉予之望也能若是其於長書院之職守餘事爾<lb/>
而予又奚言<lb/>
　　　送潘漢章序<lb/>
浙東俊士潘漢章違親而游江之東家在千里之外曠<lb/>
定省二年餘矣一旦幡然思歸朋友留之莫可此良心<lb/>
之發見不容遏者人皆嘉其孝誠能因是心而擴充焉<lb/>
<pb n="KR4d0446_WYG_030-7a"/>
其孝可勝既耶夫孝者非止顧父母之養而已至若擢<lb/>
儒科登仕版以榮其親亦世俗之所榮君子不以為榮<lb/>
也然則孝當如之何曰生我者父母也所以生我者天<lb/>
地也天地吾之大父母乎吾所受於親以為身者全之<lb/>
而一無所傷是之謂孝子吾所受於天以為心者全之<lb/>
而一無虧是之謂仁人孝子者仁人之基仁人者孝子<lb/>
之極故孝子之事親也如事天仁人之事天也如事親<lb/>
斯言也張子訂頑具言之漢章盖有所已學亦有所未<lb/>
<pb n="KR4d0446_WYG_030-7b"/>
學其尚以是自勉哉<lb/>
　　　贈浮屠師了一片雲半間序<lb/>
浮屠師了一片雲字而號半間噫老氏以無名不可名<lb/>
為道盖聞浮屠氏亦然究意洞徹閉塞滲漏是名了一<lb/>
此法無二上復何加焉名已贅矣而加之字以倅其名<lb/>
字猶未也而加之號以侣其字贅不亦甚乎且夫空所<lb/>
有而不實所無者其法也綴以片雲綴昏翳也益以半<lb/>
間益障礙也妙明瑩净不留纎滓而何有於雲虛空浩<lb/>
<pb n="KR4d0446_WYG_030-8a"/>
蕩孰為宅舍而何有於間一也本無有則非一幻口幻<lb/>
語誰實其無若曰雲曰間等是有相正覺正知盍空其<lb/>
有爰有居士為説偈言六塵緫銷亡四大俱變滅無雲<lb/>
無片雲無間無半間珍重一上人巍巍衆中尊不减亦<lb/>
不增了此不二法<lb/>
　　　送廖信中序<lb/>
舟也不可以梯山車也不可以航川此器之各適一用<lb/>
者人則不然夫豈拘拘於一而不能相通也哉故仕不<lb/>
<pb n="KR4d0446_WYG_030-8b"/>
擇何官官不擇何地世謂之通儒近年選部患儒選之<lb/>
壅凡應得儒學教授者許注各處巡檢而其地皆嶺海<lb/>
之鄉邊鄙之境夫以章甫縫掖之臯緩一旦使之驅馳<lb/>
弓馬以戢姦捕盜為事疑若失所宜然此例一啓趨之<lb/>
者紛紛曾不以為怨苦何也夫既不甘於淹滯而幸其<lb/>
變通則又豈敢辭勞避逺哉臨江廖珙信中年少才俊<lb/>
在選十年不調黽勉循例受恵州屬縣巡檢而去吾固<lb/>
知其才之所優為也然不無可閔者焉士之干禄將以<lb/>
<pb n="KR4d0446_WYG_030-9a"/>
悦親也信中親在堂違之就官不可也奉之而蹈危不<lb/>
可也其何以處之東廣大帥府宣慰一道近例取儒官<lb/>
為從事才名之士儻得與於其間公可以服勤私可以<lb/>
便養臣道子道兩得之矣大帥多貴人鉅公必有惻然<lb/>
憐才而羅致幕下者子其往哉<lb/>
　　　送周徳衡赴新城教諭序<lb/>
三代以後設官立師以善天下宜自一縣始縣之有學<lb/>
學之有師盖不輕也宋之季以五舉不第人尸之乃上<lb/>
<pb n="KR4d0446_WYG_030-9b"/>
之人所謂不才無用憐其老而恩之者進士不居是官<lb/>
也顯官不厯是途也於是其官雖重而望已輕矣今世<lb/>
儒者入仕格例無不階縣學官而升苟得之則顯官可<lb/>
以積漸致故其職浸重而求為是者率多新進之俊流<lb/>
昏耄不任時用者自瑟縮而不敢進焉然選者未必皆<lb/>
當其人也盱周君徳衡名父之子壯年嗣其同宗兄掌<lb/>
學事于新城其平居所得於家庭固已高出於人人而<lb/>
又不自是也勤勤走四方以增益其所見聞則其居是<lb/>
<pb n="KR4d0446_WYG_030-10a"/>
官也誠無媿而或者謂其人可也其年未可也余曰不<lb/>
然昔王通氏二十五而為人師唐初諸名臣或以為河<lb/>
汾之所培育其功不亦大哉周君之年於仲淹有加矣<lb/>
新城雖下邑何地不生才也培育而成之他日文學彬<lb/>
彬為國家用可以稱明天子詔㫖推其功必曰自周氏<lb/>
君其行矣哉<lb/>
　　　送黎希賢序<lb/>
瀘溪蕭令君深可詩人之子文雅風流不墜其世異時<lb/>
<pb n="KR4d0446_WYG_030-10b"/>
客其門蕭之父子兄弟與宗族賓友舉酒論文詩琴壺<lb/>
奕日不下數十人其為樂也雖卿相不與易也後數年<lb/>
再至則深可君出而仕矣宰廣昌秩滿再調瀘溪瀘溪<lb/>
小邑也士民與蠻獠雜布户才二千餘㕓居二十之一<lb/>
而為士者不一二焉夫去其平日之樂而就其所不堪<lb/>
處人情所難也能人不擇官能官不擇地尺土一名皆<lb/>
足以行志而有所擇而有所不樂深可君豈為是哉一<lb/>
日以書歸命其里中友黎希賢為客希賢甚少而甚度<lb/>
<pb n="KR4d0446_WYG_030-11a"/>
學詩之志甚劬以盛年有志而得此主也以異鄉無友<lb/>
而得此客也吾知其交相樂也主有樂於心而仕日以<lb/>
優客有樂於心而學日以進風雷之為益水火之為既<lb/>
濟物有或同或異而相發相成者如此此吾之所以樂<lb/>
為之道也彼其客主之樂無預吾事也而吾亦樂焉者<lb/>
此心同也此心同則此樂同雖言其事於數月之前想<lb/>
其人於千里之外庸詎知其不相感而樂乎吾亦令君<lb/>
客也希賢至其以吾言諗之必為之囅然一笑也<lb/>
<pb n="KR4d0446_WYG_030-11b"/>
　　　贈數學胡一山序<lb/>
數學至康節而極觀物内篇六十二演數學者五十篇<lb/>
始於一五乘而十二萬九千六百者年數也元㑹運世<lb/>
三十有四幹三圓支一徑其圍象天始於四三乘而一<lb/>
萬七千二十四者物數也聲音六吕十有六幹四唱支<lb/>
四和其方法地康節之數此二例而已前乎千嵗之日<lb/>
至可致後乎百世之事㑹可知數云乎哉康節之心如<lb/>
明鏡止水不塵不波凡物無以遯其形所謂至誠如神<lb/>
<pb n="KR4d0446_WYG_030-12a"/>
者此心不傳而數固在近世術家以年月日時幹支起<lb/>
數推人貧賤富貴禍福夀夭曰先天曰後天曰太極曰<lb/>
皇極其名至不一而皆出乎二例之外坐市肆立標榜<lb/>
以自衒鬻必康節康節云甚哉醫之多盧巫步之多禹<lb/>
也獨範圍一家不事假托初盖取諸圖次盖取諸𤣥雖<lb/>
其用卦用爻未中理然視諸家則逺矣吾里中胡君手<lb/>
横布竪布口横説竪説言之中者十七八數則同而所<lb/>
以用其數者又各不同是必有獨得於心而吾不與知<lb/>
<pb n="KR4d0446_WYG_030-12b"/>
者故樂為之道而願與世之學數者共屬心焉<lb/>
　　　送李鴈塔序<lb/>
韓子稱李虚中以人始生年月所值日辰推人夀夭貴<lb/>
賤利不利百不失一二昔聞其語未見其人也嵗乙亥<lb/>
今福建閩海道肅政亷訪使程公從其季父官于撫與<lb/>
余日尚羊郡市間公與余同嵗生書同嵗者四人年月<lb/>
日時就鴈塔李君問君立為剖决無疑思其一無成而<lb/>
夭其一有成而虚其一因人而成也速其一自立而成<lb/>
<pb n="KR4d0446_WYG_030-13a"/>
也晩於時君不省余二人為何若人余二人亦不以君<lb/>
言為然也後驗之則所謂無成而夭者不數嵗竟死所<lb/>
謂有成而虚者時已繇太學成進士授户曹以歸未幾<lb/>
革命不及仕所謂因人而成速者公也是嵗十二月公<lb/>
之季父攝守盱歸附入覲賞獻城功公以從子得宣武<lb/>
將軍管軍千户既而入質以文字被眷知厯翰林秘書<lb/>
集賢出為行臺侍御史由侍御史為亷訪使所謂自立<lb/>
而成晩者余也自乙亥至今二十餘年於三人皆驗不<lb/>
<pb n="KR4d0446_WYG_030-13b"/>
驗者余爾雖韓子所稱李虗中之術其能有以過是哉<lb/>
或謂君之驗者盡其術以窺天也其不驗者不盡其術<lb/>
以悦人也夫盡其術以窺天則泄天不盡其術以悦人<lb/>
則欺人君之名日起而術之行也日廣欺人固不可泄<lb/>
天亦不可君其無易其言哉<lb/>
　　　送黄通判游孔林序<lb/>
余弱嵗聞江西部使者薦人以黄吾老豐城之政為五<lb/>
十四縣第一因是得君姓名而未識也後十七八年始<lb/>
<pb n="KR4d0446_WYG_030-14a"/>
識君於盱時君為黄初幼安永初元毫矣又後八九年<lb/>
再是君於洪則君年益老氣益壯容甚澤而言議亹亹<lb/>
不衰方將東游魯拜孔林闕里墳廟或謂君將於是求<lb/>
夫子之道君求之久也孟子云見而知聞而知知不知<lb/>
不在乎其居也亦不繫乎此行也而君此行豈他游比<lb/>
哉余故取其意焉君於昔為才進士厯官所至有能聲<lb/>
人所想望以為可為有為於斯世者今以紹定遺老徳<lb/>
祐朝士年六十有七猶能跋涉數十里縱觀宋氏百五<lb/>
<pb n="KR4d0446_WYG_030-14b"/>
十餘年欲至而不得至之邦其可喜也夫亦可悲也夫<lb/>
　　　贈星禽詹似之序<lb/>
東七宿象龍西七宿象虎南七宿象鳥北七宿象龜蛇<lb/>
其來尚矣其後以十二辰肖十二物又因其類附益之<lb/>
䑕兎馬雞之屬各三牛虎龍蛇羊猴犬豕之屬各二十<lb/>
二而又十六總之為二十八宿禽盖予有所未喻而日<lb/>
者以之定吉凶占者以之候晴雨兵家以之一衆志測<lb/>
敵情其法尤神以至術家用之以推人命亦往往而驗<lb/>
<pb n="KR4d0446_WYG_030-15a"/>
雲舟詹似之得其術於中州比南方舊法差一宿余嘗<lb/>
泛舉人生年月日時以叩隨聲應荅而不竭凡人之所<lb/>
稟定於有生之初所值於有生之後甚不一也其氣質<lb/>
意態禍福影響言言切中其實百不失一二何其神哉<lb/>
然其所論者人之命也人之命同乎物而不皆同乎物<lb/>
也以人下同於物夫既知之矣以人上同於天猶有不<lb/>
知者能不物於物者其惟天人乎<lb/>
　　　贈張嘉符序<lb/>
<pb n="KR4d0446_WYG_030-15b"/>
聖人言天下國家之經以重禄為勸士之道古之府史<lb/>
與下士同禄薄者食五人厚者至於食九人禄足以代<lb/>
其耕當是之時人人有士君子之行雖府史亦然何也<lb/>
惟其有養是以能有守也國朝官吏之禄未嘗不厚然<lb/>
自中統以來至於今物價之相懸奚啻數十倍物日以<lb/>
重弊日以輕而制禄如其舊於是小官下吏或有不能<lb/>
自給者矣彼不能自給而欲其不疚於利難矣哉其間<lb/>
卓然自守不移者非其資識之明漸習之美不能也大<lb/>
<pb n="KR4d0446_WYG_030-16a"/>
名張嘉符以世宦之子試吏方其從事列郡時已表表<lb/>
獨異於人及以亷幹擢為憲府掾厯江東江西二道八<lb/>
九年如一日始終無毫髪之玷人莫不難之夫其所養<lb/>
之禄與衆人同而其所守之行與衆人異則古之所謂<lb/>
重禄而后勸者亦常流爾若夫不以常流自居詎肯以<lb/>
禄之輕重變易其所守哉嘉符家有嚴君清謹自持典<lb/>
司風裁儼然為憲府之望平日家庭漸習耳聞目見固<lb/>
已一出於正而又日讀四書以充其資識宜其非常流<lb/>
<pb n="KR4d0446_WYG_030-16b"/>
之所可企及也吏秩滿且入官矣以其所守移於官所<lb/>
至必有亷循之政事予安得不嘉其已然而期其未然<lb/>
者哉嘉符諸子亦務學右古圖書手不釋巻與今之士<lb/>
同其趨世世子孫清白著名其在張氏一門乎<lb/>
　　　贈成用大序<lb/>
成用大於時流靡不交於時務靡不達盖亦有用之士<lb/>
延祐六年春自和州來與予遇于金務欲學易予告之<lb/>
曰易在我不在書也堅子之志充子之才歛藏其精神<lb/>
<pb n="KR4d0446_WYG_030-17a"/>
専一其智慮先之以小學之明倫敬身繼之以大學之<lb/>
窮理慎獨夫如是可以為士矣由是而希賢焉希聖焉<lb/>
所謂進徳修業所謂直内方外勉勉循循而不已易之<lb/>
道有不具備於我者乎盖得之心踐之於身者上也索<lb/>
之辭驗之於事者次也聒聒於口耳而姑以為名焉者<lb/>
下而已古之學正其義不謀其利明其道不計其功苟<lb/>
道義藴積於中豈有無功不利之道義哉舜跖之分毫<lb/>
釐之間耳繫辭傳三陳九卦曰履也謙也復也恒也子<lb/>
<pb n="KR4d0446_WYG_030-17b"/>
欲學易於此深思之<lb/>
　　　贈洪徳聲序<lb/>
人皇命蒼頡制字開萬世人文之先至周太史籀一變<lb/>
秦丞相斯再變而其事形聲意之妙無變也𨽻行篆廢<lb/>
人文幾泯矣况又姿媚而楷簡略而草乎繇漢以來千<lb/>
年間篆法靡聞唐李縣令陽冰宋徐騎省鉉二人僅僅<lb/>
名世嗣徐之後夫豈無人而超絶者鮮則古學之不傳<lb/>
豈不重可嘆哉金溪洪震徳聲有志於此余喜古學之<lb/>
<pb n="KR4d0446_WYG_030-18a"/>
不墜而又察其筆法之可進進於古也故書此以勸焉<lb/>
　　　贈周尊師序<lb/>
今上之初元法師周鶴心從天師至京國其明年夏歸<lb/>
故山朝之文人各贈言以華其歸有序焉有詩焉或美<lb/>
其進見受恩之榮或蘄其退修成道之高夫中朝人物<lb/>
之淵海詞章之叢藪也而其所美所蘄於師者不出乎<lb/>
二端若師之意則或不然師之意若曰上恩雖厚身外<lb/>
物耳吾不自知其崇也仙道雖神分内事爾吾不自知<lb/>
<pb n="KR4d0446_WYG_030-18b"/>
其高也夫以衆多文人之為説舉未足以得師之意則<lb/>
師之遐情逺趨茫茫未易涯涘也詎可以淺窺而臆度<lb/>
乎而予復何説哉盖聞古之至人有冲而無盈也有隨<lb/>
而無迎也似敝而常新似詘而常伸師其歸矣晨鍾暮<lb/>
燈<lb/>
　　　贈郭榮夀序<lb/>
或問相地相人一術乎曰一術也吾何以知之從藝文<lb/>
志有宫宅地形書二十巻相人書二十四巻並屬形法<lb/>
<pb n="KR4d0446_WYG_030-19a"/>
家其敘畧曰大舉九州之勢以立城郭室舍又曰形人<lb/>
骨法之度數以求其聲氣貴賤吉凶然則二術實同出<lb/>
一原也後之人不能兼該遂各専其一而析為二術爾<lb/>
廬陵郭榮夀善風鑒又喜談地理庶乎二術而一之者<lb/>
夫二術俱謂之形法何哉盖地有形人亦有形是於各<lb/>
於其形而觀其法焉雖然有形之形有不形之形地與<lb/>
人皆然也形之形可以目察不形之形非目所能察矣<lb/>
余聞諸異人云<lb/>
<pb n="KR4d0446_WYG_030-19b"/>
　　　贈建昌醫學吳學録序<lb/>
宜黄之宗人有諱霆發者宋咸淳庚午與予同充鄉貢<lb/>
士後五十七年而其孫一鳯為建昌路醫學録或譏儒<lb/>
學子而易業於醫予謂醫儒一道也儒以仁濟天下之<lb/>
民醫之伎獨非濟人之仁乎彼以稱號曰儒而瘠人以<lb/>
肥己害人以利己者不仁甚矣惡得謂之儒盖儒之為<lb/>
儒非取其有日誦萬言之博也非取其文成七步之敏<lb/>
也以其孝悌於家敦睦於族忠信於鄉所厚者人倫所<lb/>
<pb n="KR4d0446_WYG_030-20a"/>
行者天理爾今雖以醫進而能修孝悌敦睦忠信之行<lb/>
是乃醫其名儒其實也而又何譏焉予於貢士君猶兄<lb/>
弟視一鳯猶孫也故贈之以言<lb/>
　　　贈曹南夀序<lb/>
夫成形之至大者地也有形而最靈者人也地之形工<lb/>
於目者能相之人之形工於手者能像之曹南夀一身<lb/>
而工二藝可謂難矣予謂相地像人雖以形而取果但<lb/>
索之於形而已乎古之相地者曰察理曰觀法今之像<lb/>
<pb n="KR4d0446_WYG_030-20b"/>
人者曰傳神曰寫真理也法也固不離乎形而非形之<lb/>
所可盡神也真也亦不外乎形而豈形之所能圃哉曹<lb/>
之二藝各有師授二師俱劉氏其像人也人人曰似則<lb/>
形中之神形中之真余知其得吾里劉師之妙矣其相<lb/>
地也予未之見而形中之理形中之法其術无秘尚當<lb/>
㑹雩都之劉師細叩其何如<lb/>
　　　送李仲謀北上序<lb/>
宜黄之士李敬心有學有文太學釋褐進士贑州教授<lb/>
<pb n="KR4d0446_WYG_030-21a"/>
迪功君之子也生質粹美方齠年已儼然如老成人咸<lb/>
羨李氏之有子摭曹孟徳嘉歎孫氏之子之語而字之<lb/>
曰仲謀後以字行更字敬心其學足以浸灌其文足以<lb/>
藻飭而其才又足以荷大任勤小動邑校燬職之者不<lb/>
職其職而去衆士友推舉典興造事省勞者費朞年落<lb/>
成壯麗十倍于昔既而主教石城臨川二邑修補廢缺<lb/>
振拯頽敝俱煒燁可稱遷教建昌州值連年荒旱學計<lb/>
悉空人所不能為而猶能為之於表章前修啟迪後進<lb/>
<pb n="KR4d0446_WYG_030-21b"/>
靡須臾怠也秩滿剡名而上謂予曰某將如京師欲徧<lb/>
事諸達人鉅公事之當何如予曰豈有他道哉言必信<lb/>
行必敬而已矣坐間有客詰予曰君子之贈人以言也<lb/>
或因其所劣而禆之或因其所短而規之無一毫虚偽<lb/>
之謂信無一毫慢忽之謂敬竊觀敬心之言行素謹言<lb/>
無虛偽行無慢忽盖其所優所長者也而復援此以告<lb/>
無乃陳腐庸常而非所以益也乎予曰告人者推已之<lb/>
所能而語之也予之所能僅止此若厭其塵腐庸常别<lb/>
<pb n="KR4d0446_WYG_030-22a"/>
為新竒之説語人而不由其衷是誣也予何敢夫子答<lb/>
子張之問行不過此二者其答干禄之問亦然雖敬心<lb/>
之所素能愈加勉焉可也舍此予無以為贈敬心瞿然<lb/>
起立曰先生之訓是也某雖不能如子張之書紳謹拳<lb/>
拳服膺而弗敢墜<lb/>
　<lb/>
　<lb/>
　<lb/>
<pb n="KR4d0446_WYG_030-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳文正集巻三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0446_WYG_101-1a"/>
原序<lb/>
吾儒之道三綱五常之道也故儒道之在天地間一日<lb/>
不可無者自先師孔子設教於洙泗之後惟顔曽思孟<lb/>
氏得傳斯道以為眞儒餘未免惑於虚無寂滅之談溺<lb/>
於記誦詞章之習其於眞儒蓋不易得也两漢之儒固<lb/>
多而道統無傳有唐之儒亦多而道統罕繼惟昌黎韓<lb/>
子奮然而出厯序道統相傳之自有曰堯以是傳之舜<lb/>
舜以是傳之禹禹以是傳之湯湯以是傳之文武周公<lb/>
<pb n="KR4d0446_WYG_101-1b"/>
文武周公傳之孔子孔子傳之孟軻而末有軻死不得<lb/>
其傳之言又有荀揚擇焉不精之語至於力排異端起<lb/>
衰濟溺而韓子所任之意亦有在焉由是觀之道統之<lb/>
傳有自來矣眞儒之生誠不偶也宋徳隆盛五星聚奎<lb/>
天啓文運篤生異人而吾儒之道燦然復明若濂溪周<lb/>
夫子康節邵先生河南程夫子横渠張先生一時迭出<lb/>
以儒道為任繼而晦菴子朱子挺生新安上承孔孟之<lb/>
傳下紹周程之統顔孟而後此數先生者方可為道學<lb/>
<pb n="KR4d0446_WYG_101-2a"/>
之眞儒也迨乎前元眞儒亦罕惟魯齋許先生草廬呉<lb/>
先生焉耳先生才智過人黙悟斯道逺泝洙泗之流而<lb/>
竆其源近紹程朱之統而得其要上焉天文下焉地理<lb/>
與夫九經之㣲辭奥義以至諸子百家之言罔不研究<lb/>
眞知實踐而各臻其極有功於聖門有功於來學周邵<lb/>
程朱數先生之後若先生許先生者詎非道學之眞儒<lb/>
乎第恨陽之生晚不獲擔簦負笈摳趨於先生之門軌<lb/>
經問難侍從於先生之側一瞻先生之光以聼先生之<lb/>
<pb n="KR4d0446_WYG_101-2b"/>
誨而求夫眞儒之歸可勝嘆哉邇者叨持憲節道過臨<lb/>
川懷思先生之道景仰先生之風乃得目覩先生之遺<lb/>
文而私淑先生之教何其幸與吁先生之文道徳性理<lb/>
之文也先生之學周邵程朱之學也孔門千載而下若<lb/>
先生者曽幾何人哉正所謂麒麟鳳凰世不常出景星<lb/>
慶雲世不常現者耶陽忘其愚陋勉贅數辭於先生文集<lb/>
之間者庻有以見厯代眞儒之難得而陽之私淑抑亦<lb/>
少寓於萬一云景㤗辛未秋七月甲子後學㑹稽韓陽<lb/>
<pb n="KR4d0446_WYG_101-3a"/>
拜手謹序<lb/>
</p>
<p>
</p>
  </div>
</body>
</text>
</TEI>
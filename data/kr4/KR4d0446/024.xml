<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻二十四</head> <lb/>
    <p>
<pb n="KR4d0446_WYG_024-1a"/>
欽定四庫全書<lb/>
　吳文正集巻二十四<lb/>
　　　　　　　　　　　　　元　吳澄　撰<lb/>
　　序<lb/>
　　　滕國李武愍公家傳後序<lb/>
上天生不世之主將建不世之丕績開不世之丕基必<lb/>
生命世之才而羽翼之而爪牙之有漢髙祖則有何參<lb/>
良平信越布噲有漢光武則有禹恂異弇彭復宫俊有<lb/>
<pb n="KR4d0446_WYG_024-1b"/>
唐太宗則有靖通紹髙敬徳世勣聖元世祖皇帝平一<lb/>
海内極天所覆盡地所載靡不臣妾開闢以來未之有<lb/>
也一時文武將相或效智謀或奮勇力各展所長以佐<lb/>
興運如雲之從龍風之從虎共成丕丕不世之勲業視<lb/>
漢唐諸臣葢有光焉滕國李武愍公西夏人大考以貴<lb/>
戚命邊城天朝兵至城䧟死節惟忠甫七齡將殉父死<lb/>
兵帥奇其幼慧以獻皇弟得之甚珍後作州牧治淄州<lb/>
子十三人公次居四結髪從戎熟厯行陣技精氣鋭所<lb/>
<pb n="KR4d0446_WYG_024-2a"/>
向莫禦廟算平南自荆襄始公長萬夫率衆在行築圍<lb/>
絶援以孤敵勢由是得樊得襄勁卒前導與宋力戰額<lb/>
中流矢彌壯彌毅殪彼驍將挫彼老將師遂渡江洞庭<lb/>
㨗而岳陽附沙市破而江陵下有㫖分三道進軍一徑<lb/>
趨浙一收湖廣公以副帥偕大帥定江西師薄洪城僅<lb/>
一交鋒不支即降撫及建昌瑞及臨江相繼皆降移師<lb/>
指吉吉人偵師所過不殺不擾嘆曰此仁義之兵開門<lb/>
迎師贑南安聞之亦來納欵民按堵不動不知干戈之<lb/>
<pb n="KR4d0446_WYG_024-2b"/>
臨運代之革也臨安順命宋臣有揭益衛二王航海者<lb/>
立於閩中江西近閩之郡逋官遺民聚衆以應公馳至<lb/>
旴衆俱敗散洪起大獄誅籍巨室公聞亟歸平反其辭<lb/>
全活百數時席猶未寧它師往援公獨鎮洪遣偏裨蕩<lb/>
清贑境半年之後宋之藎臣又自汀出公以精兵逐之<lb/>
循贑之鄙追及吉之鄙支黨悉平宋益王終衛王嗣立<lb/>
列舟駐廣之厓山公暨張𢎞範並膺䝉古漢軍都元帥<lb/>
之任期於必取至元十六年春二帥師集彼敵雖小堅<lb/>
<pb n="KR4d0446_WYG_024-3a"/>
勁未易摧相持踰二十日二帥舟師合攻大戰自朝至<lb/>
於日中宋師踣相陸秀夫朝服抱宋主蹈海後宫及文<lb/>
武官弁妻子從死者萬餘人將張世傑潰圍奔南恩後<lb/>
數月溺水死宋祚乃訖公生平戰功此其最大者公留<lb/>
洪五年遷湖廣省治潭越二年治鄂又二年扈皇子征<lb/>
交趾明年抵其國則已空其國逃逮夏水漲師還中途<lb/>
毒矣傷膝轉戰愈力擁䕶皇子脱於險行七日次思明<lb/>
州竟卒公之官肇端淄萊路安撫司郎中繼授諸軍總<lb/>
<pb n="KR4d0446_WYG_024-3b"/>
管繼授副萬户繼兼益都淄萊兩路軍職陞副都元帥<lb/>
同知江西道宣慰司事遥領福建道正使尋改使江西<lb/>
由宣慰使除行中書省參知政事由都元帥除行中書<lb/>
省左丞階宣武明威宣威將軍定遠昭勇大將軍以鎮<lb/>
國上將軍換資善大夫贈銀青榮禄大夫平章政事諡<lb/>
武愍加贈推忠靖逺功臣太保儀同三司追封滕國公<lb/>
公之長子榮禄大夫江西等處行中書省平章政事世<lb/>
安長孫翰林直學士中議大夫屺澄所識也因閲公行<lb/>
<pb n="KR4d0446_WYG_024-4a"/>
狀神道碑載公之忠武勤勞夥矣而澄數奉教於中州<lb/>
諸老竊聞世祖皇帝篤信孟子能一天下之言習知曹<lb/>
彬前平江南之事睿謀神斷專以不殺為心故南行將<lb/>
相必丁寧戒勅其能欽承上意者固有而亦豈人人如<lb/>
曹彬乎惟公天資仁厚江西之受其賜為獨優公之去<lb/>
洪適潭也老稚嗟惜垂涕攀留如失慈父然夫天道好<lb/>
生而道家忌世將為其世將多殺也今公之子孫政事<lb/>
文學表表顯庸方興未艾之福如長江大河源源而來<lb/>
<pb n="KR4d0446_WYG_024-4b"/>
混混不竭觀天之所報於公則知公之所勉於人其何<lb/>
如哉予於公之盛徳身所親見者樂為江西之人道之<lb/>
而凡公之雋功難以徧舉者碑狀具存不復一一論述<lb/>
也公諱恒而字徳卿云<lb/>
　　　趙國董正獻公家傳後序<lb/>
上天命皇元一四海多生碩才以擬其用河北史董二<lb/>
家最著董氏由龍虎衛上将軍俊始歸國竭忠力戰而<lb/>
死越四十餘年其門子文炳竟佐丞相伯顔取江南功<lb/>
<pb n="KR4d0446_WYG_024-5a"/>
第一其季子文忠以近臣侍左右朝夕諷議有裨君徳<lb/>
國體兵謀民病者甚夥恭謹讜直人比之石奮魏徴官<lb/>
至資徳大夫僉樞密院事加贈體仁保徳佐運功臣太<lb/>
師開府儀同三司上柱國追封趙國公諡正獻適嗣士<lb/>
珍資政大夫御史中丞贈純誠肅政功臣太傅其餘官<lb/>
勲封國並如父諡清獻適孫守中今叅知湖廣行中書<lb/>
省政事謂正獻公行狀墓誌神道碑事蹟有缺遺囑其<lb/>
客修成家傳纂述該悉夫論撰稱揚其先祖之美勒在<lb/>
<pb n="KR4d0446_WYG_024-5b"/>
烝彛嘗鼎以眀示後世此古昔孝子孝孫之心記禮者<lb/>
嘉之參政之心同乎是心也嗚呼為人臣下克忠於君<lb/>
為人子孫克孝於親忠孝之行萃董氏一門其世美之<lb/>
久而彌彰也有以哉<lb/>
　　　崇仁三謝逸事編序<lb/>
邑西謝氏有諱九成者字子韶子貴贈承議郎嘗往見<lb/>
臨江謝尚書諤尚書稱為宗人書前賢訓誡之辭貽之<lb/>
承議六子長公旦字清父一字景周淳熙壬寅十一月<lb/>
<pb n="KR4d0446_WYG_024-6a"/>
生嘉定癸酉貢士明年登科初授迪功郎主永新簿班<lb/>
改通直郎知通城縣轉奉議承議朝奉三官直寳章華<lb/>
文煥章三閣外厯制機郡倅内厯監察御史崇政説書<lb/>
遷太常少卿丐祠而去起知贑州持憲浙東浙西終閩<lb/>
漕淳祐乙巳卒年六十四次洪字申父申父一字景範<lb/>
淳熙丙午二月生開禧丁夘嘉定壬午兩預貢寳慶丙<lb/>
戌免舉登科初授迪功郎主江陵簿班改通直郎知萬<lb/>
安縣淳祐丙午十月卒年六十一其三琳字貢父淳熙<lb/>
<pb n="KR4d0446_WYG_024-6b"/>
戊申六月生嘉定丙子己夘兩預貢庚辰登科初授迪<lb/>
功郎南豐簿班改宣教郎知郢縣官奉議承議朝奉職<lb/>
文思審計監三省門密院編修擬右司文字出知徽州<lb/>
淳祐丙午奔伯兄喪至家哀慟成疾四月卒年五十九<lb/>
其四公浩其五灝其季公望常卿之子東之字若水仕<lb/>
至儒林郎淮西總領所轄幹官萬安之子鎔之字若礪<lb/>
右司之子清之字若氷父澤授將仕郎總幹之子宗斗<lb/>
宗禮宗周宗禮一子宗周二子一為宗斗嗣澄之從曾<lb/>
<pb n="KR4d0446_WYG_024-7a"/>
祖夢雋嘉定庚午貢於鄉越五年甲戍隨長卿同試禮<lb/>
部自此有事契後五十七年咸淳庚午長卿之孫宗斗<lb/>
與予同貢欲偕予編纂三謝先生逸事多方搜索苦無<lb/>
文獻足徵又五十七年宗斗之弟宗周以所得一表示<lb/>
予冠以尚書公所貽前賢訓誡承議有跋語常卿亦有<lb/>
䟦語長卿總幹遺文若干篇雖厪厪一二然猶幸存此<lb/>
矣三先生俱無行狀墓誌而三壙記叙述頗詳繼今儻<lb/>
再裒輯庶㡬世美不墜嗚呼三先生伯仲叔接踵擢科<lb/>
<pb n="KR4d0446_WYG_024-7b"/>
伯叔以清節著聞仲氏亦號賢今長同門三傑焜耀一<lb/>
時盛哉萬安右司不幸無後而長卿之苖裔能若是可<lb/>
嘉也夫亦可嘅也夫<lb/>
　　　邢氏孝行序<lb/>
晉散騎侍郎賀喬妻于氏養其夫仲兄賀羣之子率為<lb/>
子乳哺鞠育同於己生使喬廣置側媵後有妾子曰纂<lb/>
于亦子之今觀大同穆氏妻邢氏子夫兄之子與夫妾<lb/>
之子恩勤備極二事適相類然于氏為士大夫之妻通<lb/>
<pb n="KR4d0446_WYG_024-8a"/>
經史能文章咸和五年上表於朝援引古今辭義蔚然<lb/>
以此婦人而有賢徳固其宜也邢氏生長民間非有見<lb/>
聞之益斆學之功也而其賢不減於于可不謂難能者<lb/>
哉嗚呼近世士大夫不能正身以御家縱其妻悍妬無<lb/>
道無子而不肯子兄弟之子鉗制其夫不令有妾阻隔<lb/>
其妾不令有子卒至絶嗣為不祀之鬼者吾見多矣聞<lb/>
邢氏之風獨不内愧于心乎夫婦人無非無儀豈欲善<lb/>
行之聞於人而君子樂稱邢氏之賢亦將愧夫世之不<lb/>
<pb n="KR4d0446_WYG_024-8b"/>
賢者也<lb/>
　　　項氏守節詩序<lb/>
從仕郎法物庫副使黃汝賢妻項氏年十有六而歸三<lb/>
十有七而嫠無子止一女守節自誓不復他適其姻親<lb/>
孔善卿為予言予嘉嘆焉易曰恒其徳貞婦人吉象曰<lb/>
婦人貞吉從一而終也嗚呼世俗衰漓士大夫或喪其<lb/>
良心況婦人乎有七子而猶不安其室者有矣盛年無<lb/>
子而從一而終可不謂賢哉昔衛有共姜漢有陳孝婦<lb/>
<pb n="KR4d0446_WYG_024-9a"/>
魏有夏侯令女前聖存之於經後賢具之於史今項氏<lb/>
與三貞婦雖所遭所處時位不同其貞正自守一也好<lb/>
是懿徳之人安知無詩以美之書以褒之示世儀則者<lb/>
乎予於是紀其事以俟夫續列女傳者考焉<lb/>
　　　趙氏慶夀詩序<lb/>
愛其親者欲其夀其心無所限極也上夀百嵗中夀八<lb/>
十下夀六十下夀期於中夀中夀期於上夀為人子孫<lb/>
之心皆然廣平趙慶甫昔為轉運司屬官慶其父八十<lb/>
<pb n="KR4d0446_WYG_024-9b"/>
鄉貴馬尚書徳昌以詩為倡中朝碩彦當代名流莫不<lb/>
有詩一時榮之距今三十五六年矣而慶甫又八十夀<lb/>
且康强行御史臺宣使禮其孫也夀其大父如昔慶甫<lb/>
之夀其父自今八十中壽以至於百歳上夀而禮之所期<lb/>
者猶未已趙氏世世有子孫之賢能致愛親之誠世世<lb/>
有高年之親得受子孫之奉夫豈偶然者非家之積善<lb/>
何以獲天之厚報如此哉禮也將裒諸公慶夀詩為一<lb/>
巻予為之序云禮字仲敬<lb/>
<pb n="KR4d0446_WYG_024-10a"/>
　　　贈琴士李天和序<hi>天厯己巳</hi>
新淦李天和儒宦之裔少倜儻任俠客四方即襄陽而<lb/>
家焉㳺藝之暇寄迹於絲桐子嵩夀年十八已善繼昭<lb/>
文之綸蚤慧可尚已天厯二年秋自襄來淦于冬之仲<lb/>
命其子造吾門貽書評三操之殊考五絃之合意若就<lb/>
正於野叟夫術業有專攻天和於琴專業也叟腐儒耳<lb/>
頗究心禮樂之名數而非習於其藝者烏足與議哉叟<lb/>
之所知葢曰匠師之目雖巧而不能不資規矩以成方<lb/>
<pb n="KR4d0446_WYG_024-10b"/>
圓樂師之耳雖聰而不能不資於六律以正五聲琴工<lb/>
之調絃也間二則按九徽間一則按十徽宫之於徵商<lb/>
之於羽徵之於半商皆九徽間二而協角之於半宫必<lb/>
進半徽焉商之於徵角之於羽徵之於半宫羽之於半<lb/>
商皆十徽間一而協宫之於角必退一徽焉按律定聲<lb/>
則然也若審之以耳而不資於律譬猶恃目力之巧不<lb/>
用規矩而能成方員者叟有所不能也至於琴操之古<lb/>
不古此又闗繫乎天地之氣運國家之政化尤未易以<lb/>
<pb n="KR4d0446_WYG_024-11a"/>
虛言也樂調之聲隨天地之氣運而淑慝天地之氣隨<lb/>
國家之政化而醇醨三皇五帝三王之盛如春之發生<lb/>
夏之長養秋之成熟一時民庶熙熈皥皥於洪鈞坱圠<lb/>
之内陶然太和充滿六合其發於聲樂而為咸英莖章<lb/>
韶夏濩武盡善盡美後世蔑以加周衰諸侯放恣周未<lb/>
戰國紛爭禮樂久已淪廢及秦燔滅詩書禮樂遂泯絶<lb/>
而無餘漢興不能汲汲講求以復於古陵夷極於晉隋<lb/>
唐初用祖孝孫樂直謂樂聲無預治亂是自安於今而<lb/>
<pb n="KR4d0446_WYG_024-11b"/>
無意於古也開元成一代之典豈能恥其所因之陋禮<lb/>
且苟也而況於樂乎宋世講求亦屢至大觀之大晟樂<lb/>
而定斯時何時也國家之政化若何天地之氣運若何<lb/>
而可為此事哉宜其聴者之輒昏睡而厭聞也沿襲逮<lb/>
今不過掇拾唐宋之緒而已夫樂有八音革木不分五<lb/>
聲姑未論金石之聲舂容匏竹之聲條暢惟絲聲不然<lb/>
大樂之瑟俗樂之筝一彈一聲簡短易歇古者升歌四<lb/>
工四瑟倡一和三連四為一然後可配它樂之一聲今<lb/>
<pb n="KR4d0446_WYG_024-12a"/>
之琴韻取聲於托擘抹挑勾剔打摘而有吟猱綽注汎<lb/>
指等類以衍長其聲一琴之中而與古樂四瑟之倡嘆<lb/>
同意惜其音調雖非教坊俗樂之比而終未脱鄭衛之<lb/>
窠臼以今三操北操稍近質江操衰世之音也淛操興<lb/>
於宋氏十有四傳之際穠麗切促俚耳無不喜然欲諱<lb/>
䕶謂非亡國之音吾恐唐詩人之得以笑倡女也嗚呼<lb/>
此闗係乎兩間氣運之大數豈民間私相傳習之所能<lb/>
變移者哉天和精於其藝達於其本試取三操參互損<lb/>
<pb n="KR4d0446_WYG_024-12b"/>
益之以庶㡬乎古當今君明臣良超越前代但所在郡<lb/>
邑吏貪謬而民愁怨猶不免虧傷天地之和此惟政化<lb/>
孚洽由上而風乎下由近而漸乎逺貪謬易而循良愁<lb/>
怨轉而康樂於此之時所改之操乗革乖為和之休運<lb/>
其近於古也不期然而然矣叟雖期耋尚幸須臾無死<lb/>
冀得一聞此音也天和父子將北遊京師人物都㑹寧<lb/>
無奥學卓識願贊明君良相之制作者儻出予言諗焉<lb/>
其必不以為野叟之耄言也嵩夀行書此為贈琴士李<lb/>
<pb n="KR4d0446_WYG_024-13a"/>
天和序<lb/>
　　　送鄉貢進士董方達赴吏部選序<lb/>
廬陵支邑之逺鄉有董氏一族自宋初迄宋末以文儒<lb/>
發身者七八十人祥符甲寅淳滋淵湘一家同父兄弟<lb/>
四人同預貢次年乙卯淳登科明道癸酉洙暨弟儀汀<lb/>
子師徳師道一家父子兄弟五人同預貢景祐甲戍皆<lb/>
登科此其科名之最稠者登科之儒累累相續敦逸官<lb/>
至侍從徳元官至執政此其官位之最隆者紹興間臨<lb/>
<pb n="KR4d0446_WYG_024-13b"/>
川分剏一支邑割廬陵支邑之鄉𨽻焉由是董氏屬撫<lb/>
而文風士氣猶如屬吉也逮宋之季咸淳庚午定得雷<lb/>
先省翁一家同父兄弟三人同預貢次年辛未定得又<lb/>
登科越四年甲戍江西混補試中太學進士選者諱徳<lb/>
屯田員外郎文肇之十世孫也科舉之文甚精宋祚迄<lb/>
課其孫肄業猶不輟比及貢舉復其孫天衢至治癸亥<lb/>
預江西鄉試貢次年泰定甲子禮部㑹試人期其文百<lb/>
試百中既而小郤期者<graphic n="KR1333" url="https://raw.githubusercontent.com/kanripo/KR-Gaiji/master/images/KR1333.png" mimeType="image/png"/>望而識者則曰此天將老其<lb/>
<pb n="KR4d0446_WYG_024-14a"/>
才而大其成被特恩長龍興路宗濓書院處三年職業<lb/>
修舉公私交相敬愛以為不特可以文學稱又可以政<lb/>
事稱也將謁吏部選士友以序若詩贈行者不一天衢<lb/>
之大父殿宋三百年進士之終今其孫肇皇元萬億年<lb/>
進士之始董氏儒科之有人雖運代更易而不替盛矣<lb/>
哉天衢來告行予謂之曰子之家世如此子之才藝如<lb/>
此有光於前有開於後將為皇元董氏文儒之第一祖<lb/>
予輒因子之族推而上之原其受氏之久自黃帝以來<lb/>
<pb n="KR4d0446_WYG_024-14b"/>
若春秋之時若漢唐之際名世者多矣實與廬陵一族<lb/>
相照耀而為古今第一者江都相也葢正誼不謀利明<lb/>
道不計功數語升入孔聖之堂室三代而下以至於今<lb/>
諸儒未有能及者也充子之家學遡而極之有得乎此<lb/>
則文學足以發身政事足以涖官既在人之先矣又將<lb/>
可為聖門四科之首非但為一族儒林之最而已也天<lb/>
衢之字曰方達云<lb/>
　　　贈饒熙序<lb/>
<pb n="KR4d0446_WYG_024-15a"/>
在宋嘉熙庚子撫郡貢士以春秋經第一充第一人者<lb/>
饒君鐆也以詩經第一充第六人者婁君建也二賢長<lb/>
厚君子溫然粹然有如玉之徳非輕揚峭拔但以一日<lb/>
之藝稱輩流者也晚年並特奏名授官而婁之子一登<lb/>
進士科一預進士貢饒之子若孫駸駸繼婁之躅而宋<lb/>
亡科廢矣二家𦙍胄孝友慈良忠信謹重人人而然目<lb/>
其儀容耳其論議往往與時俊克濟世美不墜家聞者<lb/>
哉澄五十年前已與婁之子文輔同貢饒之曾孫熙亦<lb/>
<pb n="KR4d0446_WYG_024-15b"/>
一再及吾門與二姓交際雖久近淺深之不同而知其<lb/>
𦙍胄之賢則一也熙在吾家坐間有風予勸熙仕進者<lb/>
予應之曰士之出處各有意熙之才固可以仕其進其<lb/>
退在彼非予所可勸沮也澄撫人也且為言撫之事宋<lb/>
之盛時撫之曾王二姓最盛曾再世擢科矣乃至中書<lb/>
舍人鞏周産五人皆進士王一世擢科矣乃至丞相荆<lb/>
國公安石同産三人皆進士其一又特賜及第然二姓<lb/>
之所以盛葢不止於科名中書丞相之文如麗天日月<lb/>
<pb n="KR4d0446_WYG_024-16a"/>
上與漢之賈馬唐之韓栁等夷而丞相之志行吾陸子<lb/>
所謂潔白之操寒於冰霜者百世一人而已饒婁二家<lb/>
賢祖父之所積累所醖釀自宋末至於今其蓄也久而<lb/>
深則其發也大而逺乗皇元文運之隆饒婁二姓之盛<lb/>
詎知其不如曾王二姓之在宋乎婁之子孫已小試者<lb/>
未可以自足饒之子孫未一試者不可以自畫也志行<lb/>
之卓文章之古科名之顯予之所期於二姓者逺且大<lb/>
而不願其以近利小試自安也因書遺熙俾自朂焉<lb/>
<pb n="KR4d0446_WYG_024-16b"/>
　　　贈陳與道序<lb/>
陳與道資質謹厚其為毉也詳審留洪厪十季凡臺省<lb/>
達官㕓里編户朋友舊知逺邇覊客召診問藥者紛至<lb/>
診無不中藥無不效亷而無所覬人重其術而髙其行<lb/>
不惟親之而且敬之既而自洪歸鄉則昔之詳審又加<lb/>
之以精巧詎非更厯之多試驗之熟而然與夫人之求<lb/>
毉喜世毉喜老毉何也為其更厯多而試驗熟也予謂<lb/>
其多其熟豈係乎世與老哉世而荒其祖父之業者有<lb/>
<pb n="KR4d0446_WYG_024-17a"/>
矣老而昬耄曾不如少壯之明察也秦越人少為舍長<lb/>
則非老也遇長桑君傳其禁方則非世也彼其術之神<lb/>
固無俟於厯試騐也然猶之齊之晉之秦足迹㡬半天<lb/>
下所適之地廣所治之疾不一而彌多彌熟雖神毉不<lb/>
能不然也予期與道之學秦越人則其術不但可名於<lb/>
今而已尚勉之哉<lb/>
　　　贈教諭榮應瑞序<lb/>
豫章之武寧分寧山峭而水清人生其間者大率任俠<lb/>
<pb n="KR4d0446_WYG_024-17b"/>
尚氣雖士亦然葢其土風然也榮應瑞亦分寧士官崇<lb/>
仁邑校三年與少者相安與老者相得内無町畦外無<lb/>
圭角自始至逮官滿如一日藹然如周旋揖讓於洙泗<lb/>
之鄉視其鄉之土風無毫髪肖似予其敢以分寧之士<lb/>
伍之哉夫生於其鄉而異於其俗此世所謂非常人也<lb/>
況其發言也馴雅而不媚其處事也雍容而不懦是又<lb/>
得其土風之善而合乎中庸之道者夫如是使之有言<lb/>
責必不依阿而詭隨使之有官守必不罷輭而不勝任<lb/>
<pb n="KR4d0446_WYG_024-18a"/>
惜乎沈晦於下寮局促於冷職而未得以展所藴故予<lb/>
於其去也勉之益加培養以俟遭逢予之未死也猶將<lb/>
見其有立於世也<lb/>
　　　贈史敏中侍親還家序<hi>至順庚午</hi>
敏中崇仁縣尹史侯之子也數十年來風俗大壞居官<lb/>
者習於貪無異盜賊已不以為恥人亦不以為怪其間<lb/>
頗能自守者千百不一二焉侯真定人真定有史董諸<lb/>
大姓各以材武起家皆沈毅質樸無文史之險譎無儒<lb/>
<pb n="KR4d0446_WYG_024-18b"/>
流之縁飾其子孫出而仕宦者往往能亷侯至崇仁首<lb/>
示教條諭民以所應為所不應為涖政數月任己所見<lb/>
悉無所私因公過予予問之曰侯能始終自守如是乎<lb/>
此縣無職田俸不足以自養如之何答曰吾於沔陽種<lb/>
田若無旱澇可以粗給終嵗之食前任佐邑錢塘彼俗<lb/>
浮靡喜以賄賂汚官吏而吾不染其汚也身雖在官而<lb/>
耕者在家不廢歲收家之所收以供官之所用予聞其<lb/>
言為之嘉歎處此三載一一踐其言如初噫人每以居<lb/>
<pb n="KR4d0446_WYG_024-19a"/>
官之所挐攫而肥其家侯獨以居家之所營辦而贍其<lb/>
官今世所希有也不惟是也凡居官有所施與類皆虚<lb/>
言無實侯修廟學自助錢二十萬侯家𨽻解送贍用之<lb/>
貲至實捐二百幣畀修學之司亦所希有之事今世貪<lb/>
官之子隨父行者父受賄賂子又外有所取或父雖不<lb/>
受子亦私取於人敏中潔白自將不損侯之亷名可謂<lb/>
賢子哉官滿侍親還家求予誨言予謂人之保初節易<lb/>
保晩節難今侯年六十晩節完矣敏中年方少壯它日<lb/>
<pb n="KR4d0446_WYG_024-19b"/>
得仕始終不改其父操則史氏世世有亷吏豈不有光<lb/>
於真定之世族哉敏中字遜卿云<lb/>
　　　贈何仲徳序<lb/>
先漢之初任文吏宰相往往由吏起吏貴重故吏亦自<lb/>
貴重嚴酷者或有之而貪濁者鮮有也其後重者浸浸<lb/>
以賤逮宋之季極矣國朝用吏頗類先漢至元間予嘗<lb/>
遊京師獲接中朝諸公卿自貴戚世臣軍功武將外率<lb/>
皆以吏發身葢當時儒者進無它途惟吏而已曰官曰<lb/>
<pb n="KR4d0446_WYG_024-20a"/>
吏靡有輕賤貴重之殊今之官即昔之吏今之吏即後<lb/>
之官官之與吏情若兄弟每以字呼不以勢分相臨也<lb/>
而其時之吏多修潔越十數年吏習丕變何也雜以南<lb/>
土舊日之吏故也夫南土舊吏人所輕賤不齒於大夫<lb/>
士者也國朝之吏又所貴重可至於宰相者以可至於<lb/>
宰相之地而卑不齒於士大夫之人其無識無恥豈能<lb/>
自貴其身哉不惟彼不自貴重也而向之稍自貴而且<lb/>
重者亦且相熏相染同為無所顧藉之歸通天下皆然<lb/>
<pb n="KR4d0446_WYG_024-20b"/>
莫可救藥可嘆也夫近年有儒流選而為吏者則異是<lb/>
潯陽何自明仲徳年少工儒先世登進士科官至御史<lb/>
中丞仲徳儒官之裔讀聖賢之書吏于臨川郡三載不<lb/>
刻不汚藹然文儒氣象視世所謂吏者霄壤既考滿而<lb/>
遷當路達官爭相羅致它日能如吾前此所見之名公<lb/>
卿也何難予惜其去又喜其升於是贈之以言嘉之也<lb/>
亦勉之也<lb/>
　　　贈周南瑞序<lb/>
<pb n="KR4d0446_WYG_024-21a"/>
天下之姓雖支分派别其初實同出乎一本舂陵之周<lb/>
與廬陵之周豈有異也安成周南瑞敬修扁濓溪二字<lb/>
於書室或者議之予謂無可議者然慕濓溪之名當繼<lb/>
濓溪之實濓溪之實未易繼也予嘗有意於慕效求之<lb/>
六十餘年茫然也而僅識其路徑之所由趨畧窺其門<lb/>
户之所從入敬修欲為濓溪後人亦頗知其門户路徑<lb/>
否乎為之難者言之不敢易故予不欲遽以所識所窺<lb/>
告子歸而求之取通書熟讀精思一旦豁然有悟他日<lb/>
<pb n="KR4d0446_WYG_024-21b"/>
重來予一望間見子有吟風弄月氣象即席而共語其<lb/>
必有以起予予將喟然嘆曰是真可為濓溪後人已夫<lb/>
濓溪有云聖人之道韞之為徳行行之為事業彼以文<lb/>
辭而已者陋矣敬修之文辭固已卓冠乎鄉儒之上自<lb/>
濓溪眂之則陋也盍暫舍其所已學而勉進其所未學<lb/>
者哉<lb/>
　　　贈道士謝敬學序<lb/>
樂安招仙觀提㸃曽法師之徒多才而各有所嗜其長<lb/>
<pb n="KR4d0446_WYG_024-22a"/>
黄大有其仲袁天啓其少謝師程黄嗜道書佛書袁嗜<lb/>
儒書謝嗜毉書謝造吾門留止過信次談及五運六氣<lb/>
予與言曰毉家論六氣流行丑中至卯中一卯中至巳<lb/>
中二巳中至未中三未中至酉中四酉中至亥中五亥<lb/>
中至丑中六而一嵗之氣周又自大寒節起為來嵗之<lb/>
始交承之際隔越一氣不相連接揆之造化疑若不合<lb/>
宋時青神揚子建善讀内經謂氣運肇於子中冬至後<lb/>
三十日在第一氣之前是為嵗首之初氣冬至前三十<lb/>
<pb n="KR4d0446_WYG_024-22b"/>
日在第五氣之後是為嵗末之終氣地氣六十日判而<lb/>
二之分管初終子午之嵗燥金在泉則子中至丑中初<lb/>
氣三十日屬燥金下生丑中寒水第一氣及亥中相火<lb/>
第五氣竟終氣三十日又與初氣之燥金同丑未之嵗<lb/>
寒水在泉則子中至丑中初氣三十日屬寒水下生丑<lb/>
中風水第一氣及亥中燥金第五氣竟終氣三十日又<lb/>
與初氣之寒水同寅申卯酉辰戌巳亥之嵗皆然燥金<lb/>
生寒水寒水生風木風木生君火君火生濕土濕土生相火<lb/>
<pb n="KR4d0446_WYG_024-23a"/>
相火生燥金六十年循環繼續相生並無間斷謝聞吾<lb/>
言欣然領㑹予雖博觀毉書而未嘗學毉也謝既從師<lb/>
得毉術而於毉書又肯㕘究其進進不已而為良毉也<lb/>
葢可必矣因筆吾言以贈焉謝之字曰敬學云<lb/>
　　　贈易原遷袁州掾序<lb/>
古之為士者苟可以仕則選於里舉於鄉而長治其鄉<lb/>
里之民在公得以行己志在私得以資禄養此古之士<lb/>
所以自安於分内而無願外之想也後世取士之法不<lb/>
<pb n="KR4d0446_WYG_024-23b"/>
一雖存選舉之名而實與古不同何也所取不于其可<lb/>
用之實能而於其不可用之虚伎可以仕者或不得仕<lb/>
而不可以仕者乃或得仕時之多失人士之多失志往<lb/>
往由是學者易原廬陵人也其父禄仕於撫因而家焉<lb/>
原資敏才俊習進士業頴出輩流然一再試藝不利貧<lb/>
無以養不得已而受庶人在官之禄從事於郡四年矣<lb/>
上莫之或尤下莫之或怨職其所職有聲稱例當遷它<lb/>
郡於是由撫而袁其行也處者咸惜其去而莫可留也<lb/>
<pb n="KR4d0446_WYG_024-24a"/>
過予告行期且請所以贈予無可言則言謹身以養庶<lb/>
人之孝也勉之哉異日以藝進而伍於士子優為之遲<lb/>
速則有命子其居易以俟<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_024-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳文正集巻二十四<lb/>
</p>
<p>
</p>
  </div>
</body>
</text>
</TEI>
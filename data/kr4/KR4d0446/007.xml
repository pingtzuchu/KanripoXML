<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻七</head> <lb/>
    <p>
<pb n="KR4d0446_WYG_007-1a"/>
欽定四庫全書<lb/>
　呉文正集巻七<lb/>
　　　　　　　　　　　　　元　呉澄　撰<lb/>
　　字說<lb/>
　　　凌徳庸字說<lb/>
呉興凌君時中在燕諗于臨川呉澄曰某生而父名之<lb/>
冠而字之曰徳庸恒懼弗克稱願聞一言澄曰君以儒<lb/>
術吏事為世用方今仁賢大夫之列若而人士之列若<lb/>
<pb n="KR4d0446_WYG_007-1b"/>
而人君所當事而友也若澄鄙儒不通時變者奚於此乎<lb/>
問抑澄嘗聞之師矣庸者常而不易之理然不可以一<lb/>
定求也庸因中以為體中因時以為用昔之過也今為<lb/>
不及彼之不及也此為過隨時屢易而不可常者中也<lb/>
夫理之常而不易政以屢易而不可常之故一定則惡<lb/>
能常而不易哉銖兩不易衡之常也膠其權則奚取然<lb/>
則權之前郤無常衡之所以有常也時中之為庸盖如<lb/>
此所貴乎儒者之為政以其能得法外意也法有一定<lb/>
<pb n="KR4d0446_WYG_007-2a"/>
之例事紛至乎前或行同而情異或名是而實非百千<lb/>
萬變莫能盡一概諸例而無權則府史自足以治世而<lb/>
又焉用士夫為近年法家齪齪於例惟謹雖有賢士大<lb/>
夫亦縮手攣足一毫不敢行其意聞君曽為旴郡獄掾<lb/>
辯疑辟於府反覆數四不置囚藉是得紓死豈執一無<lb/>
權者所能今受知侍御史程公奏署東淮憲属人皆偉<lb/>
公之不失所舉知君之不負所舉也君勉乎哉尊徳性<lb/>
以極衡平之體道問學以括權變之用此中庸要領君<lb/>
<pb n="KR4d0446_WYG_007-2b"/>
持是佐其長其必有非常之政聞於人人以為非常乃<lb/>
徳庸之所以為常也夫<lb/>
　　　饒文饒字說<lb/>
旴南饒君以有異禀宏齋包文肅公名之曰敏學字之<lb/>
曰文饒而為之說臨川呉澄曰敏不敏天也學不學人<lb/>
也天者不可恃而人者可勉也蟹不如螾駑可以及驥<lb/>
何也敏而不學猶不敏也不敏而學尤敏也夫子上聖<lb/>
也而好學顔子大賢也而好學古之人不恃其天資之<lb/>
<pb n="KR4d0446_WYG_007-3a"/>
敏如此也既敏且學則事半而功倍義理日以精操修<lb/>
日以謹氣質日以變一身之言動一家之倫紀一國之<lb/>
政教天下後世之儀範皆文也自可欲有諸己以至于<lb/>
克實克實而有光輝文其不饒矣乎此古之所謂學所<lb/>
謂文也古者八嵗入小學十五入大學所學何事者其<lb/>
書蓋可覩也饒君資敏而甚有志吾知其可與共學也<lb/>
懼夫無以古之學告者則今之學不過學記誦也學詞<lb/>
章也記誦之愽洽詞章之贍麗則曰文之饒也然而非<lb/>
<pb n="KR4d0446_WYG_007-3b"/>
也古學今學之所以殊為己為人而已為己喻於義也<lb/>
為人喻於利也昔陸子白鹿講篇一時深見取於朱子<lb/>
以其於此剖抉痛快有以切中學者之病也包公嘗學<lb/>
於陸子之門吾故取其意以補包說之所未及夫異時<lb/>
不得専意于古學者猶曰科舉之利誘之也今無是矣<lb/>
而不絶利一原者何也吾不敏且未之學也而有志焉<lb/>
所願與饒君共勉之<lb/>
　　　虞采虞集字辤<lb/>
<pb n="KR4d0446_WYG_007-4a"/>
著雍困敦相月六蓂虞氏二子丱突而成既加元服乃<lb/>
敬其名字采曰受字集曰生采也維孟集也維伯爰加<lb/>
爾字用朂爾徳孰采孰受忠信於禮孰集孰生道義於<lb/>
氣禮喻夫采受者其本如繪之初質以素粉義在夫集<lb/>
生者其効如耘之熟苖以長茂予告汝采自誠而明行<lb/>
有餘力一貫粗精予告汝集自明而誠及其誠功四體<lb/>
充盈念念一實表裏無偽言動威儀浸浸可偹事事一<lb/>
是俯仰無怍盛大周流進進罔覺采匪詞華集匪辯愽<lb/>
<pb n="KR4d0446_WYG_007-4b"/>
希賢希聖爾有家學相門有嗣禮義有傳是究是圖毋<lb/>
忝爾先<lb/>
　　　　右十有二章章有十六字<lb/>
　　　蕭佑字說<lb/>
談命者蕭佑字順夫言人貴賤貧富夀夭多竒中吾戒<lb/>
之勿易其言也夫幹支之合有從乖經緯之離有淑慝<lb/>
而人生所值之不齊所以為昬明粹駁之分也吾意天<lb/>
之命是人也得其明且粹者宜其貴宜其富宜其壽也<lb/>
<pb n="KR4d0446_WYG_007-5a"/>
得其昬且駁者宜其賤宜其貧宜其天也而或不然何<lb/>
哉吁此吾之所以戒之勿易其言也詩曰保佑命之自<lb/>
天申之孟子曰莫非命也順受其正然則斯命也佑之<lb/>
者天也順之者人也天也者不可知者也人也者不可<lb/>
不知者也諸所言者天乎人乎吁此吾之所以戒之勿<lb/>
易其言也因書之為字說以贈<lb/>
　　　周元名辤<lb/>
昔周元公少依於舅鄭龍圖卒以繼往聖開來學余愧<lb/>
<pb n="KR4d0446_WYG_007-5b"/>
鄭龍圖多矣周氏其世有人哉其以元名<lb/>
　　　胡同孫字說<lb/>
中隐胡君之叔子名同孫而字大中問其說於予予不<lb/>
敢言亦不敢不言夫大中也者天地萬物同之古今萬<lb/>
世同之不可以意義求謂不偏不將非也謂無過無不<lb/>
及非也然則前聖所執所用之中與中隠君所隠之中<lb/>
同乎不同乎曰同能知其所同而得之於所獨則幾矣<lb/>
如未然問之嚴君又未然問諸夫子之孫又未然問諸<lb/>
<pb n="KR4d0446_WYG_007-6a"/>
唐虞夏后氏三聖人<lb/>
　　　范謙字說<lb/>
豐城范謙字君益夫地中有山為謙山至髙也地至卑<lb/>
也内所蓄者至髙而外示人以至卑所以能受人之益<lb/>
若恃其髙而矜且傲則人將曰是堂堂者是訑訑者孰<lb/>
肯告以善哉吾見其損矣故曰自髙者不髙况内本卑<lb/>
也而自髙以欺人者乎易六十四卦惟謙六爻皆吉非<lb/>
特人益之天亦益之謙乎其尚有終<lb/>
<pb n="KR4d0446_WYG_007-6b"/>
　　　譚適字說<lb/>
譚適既冠其父奉政公字之曰立之公之友為作字辤<lb/>
者凡三復以請於余余何言哉夫遵其途而有行者適<lb/>
也至其所而有定者立也立不難而適難世有慕京國<lb/>
而遊思故家而還者其行也患不致爾苟至覩京國之<lb/>
麗得故家之安豈有不定於其所者哉余故曰立不難<lb/>
今夫適萬里者不知其歴幾亭堠幾都邑幾山川而後<lb/>
至十里至某如是者以千計百里至某如是者以百計<lb/>
<pb n="KR4d0446_WYG_007-7a"/>
千里至某如是者以十計其途有正者有它者有徑者<lb/>
有岐者出門而迷者有焉中路而迷者有焉行已十之<lb/>
九而迷者有焉迷而復猶可迷而不復終不致矣予故<lb/>
曰適為難顔子聖門之第一人也其行猶不無差失者<lb/>
其復能不逺而已世豈多顔氏子而謂吾行必不迷而<lb/>
能至也可乎適也欲遵何途欲至何所余若復舉陳編<lb/>
腐談以凟告而曰此之謂適此之謂立是不誠於心無<lb/>
益於事而負子之請也謹不敢子其問途於已至之人<lb/>
<pb n="KR4d0446_WYG_007-7b"/>
適之而繇其途則至之而立其所也必矣子歸以余言<lb/>
白於公公以為如何<lb/>
　或問立之義曰定脚之謂立動脚則非立矣此一義<lb/>
　也可與立者謂行到此處立定脚跟更不移動故先<lb/>
　儒以守之固釋之三十而立立於禮之説並同<lb/>
　竪起之謂立放倒則非立矣此又一義也孝經所謂<lb/>
　立身行道名立於後世左傳所謂立徳立功立言臧<lb/>
　文仲其言立之立並通<lb/>
<pb n="KR4d0446_WYG_007-8a"/>
　立愛惟親立敬惟長此猶論語本立道生之立言植<lb/>
　立愛親敬長之心以為愛敬他人之本字義以與竪<lb/>
　立之意同<lb/>
　如有所立卓爾此言顔子見孔子之道如有一物卓<lb/>
　然立於其前欲至之而不可至葢設喻之辤非言已<lb/>
　之所立也揚子雲曰顔苦孔之卓是已<lb/>
　　　張仲黙二子字說<lb/>
汴張君仲黙名其仲子曰權季子曰柢謂余字之余曰<lb/>
<pb n="KR4d0446_WYG_007-8b"/>
物之輕重不齊也而衡之稱物常適其平者以權之或<lb/>
進或退也故君子之以義制事随時取中者似之而泥<lb/>
於經者疑於權夫經之為經豈執而不通之謂因時制<lb/>
宜所以不違乎經也權乎其毋舉一而廢百哉木之有<lb/>
柢也幹枝葉花所繇以生而實所繇以成也柢不深固<lb/>
則其葉其花不及他植矣况其實乎韓子云根之茂者<lb/>
其實遂柢乎其毋輕本而重末哉請字權曰子經柢曰<lb/>
子實既以復于君君曰可乃書以遺之<lb/>
<pb n="KR4d0446_WYG_007-9a"/>
　　　　張恒字說<lb/>
學者張恒請字字之曰伯固易曰恒徳之固也固者堅<lb/>
守而不移或勤或怠乍作乍輟無而為有虛而為盈者<lb/>
不至是必終始惟一無時厭倦而后能之易所云一徳<lb/>
所云雜而不厭葢以此夫恒之資可以進其毋不一而<lb/>
易厭哉抑聞之聖師不重則不威而不固然則内固自<lb/>
外重始恒懋諸<lb/>
　　　馬氏五子字說<lb/>
<pb n="KR4d0446_WYG_007-9b"/>
河北馬仲温之子名振名拯名授名持名揖其字曰舉<lb/>
曰用曰立曰敬曰肅請予即字為說以教戒之予曰古<lb/>
者丈夫之冠也賔字之柷之以辤後世因是乃有說其<lb/>
字之義以寓教戒者若子之字前定也乆矣而子復何<lb/>
説哉請不置則曰昔聞郢相詒書於燕相史誤筆舉燭<lb/>
二字燕相推其說遵而行之燕國大治夫其所推之説<lb/>
非郢書意也而能有益於燕國今求有益於若子亦以<lb/>
燕說說可乎舉也用也仕者事立也敬也肅也學者事<lb/>
<pb n="KR4d0446_WYG_007-10a"/>
仕而學學而仕相資不相離也欲獲舉於上必有用於<lb/>
世欲獲用於世必有立於已立己之道如之何内敬外<lb/>
肅而已立者守之固敬者心之一肅者貌之荘肅斯能<lb/>
敬敬斯能立立斯可用用斯可舉矣振拯伯仲叔季間<lb/>
究五字之義而交盡其所當然則由己及人何所施而<lb/>
不可苟五字之約弗之究雖五車之博奚益是為馬氏<lb/>
五子字說<lb/>
　　　岳至岳垕字説<lb/>
<pb n="KR4d0446_WYG_007-10b"/>
東平岳伯陽之子曰至曰垕問字於予夫大學篇端中<lb/>
庸篇末皆言至而溺卑汚安淺近者小有徳而自足惡<lb/>
能至其至哉詩曰誰謂華髙企其齊而故字至曰齊髙<lb/>
躬自垕者不肯為不肖甘墮凡下人之品而不恥薄之<lb/>
甚者也語曰見賢思齊焉故字垕曰齊賢至從予學嘗<lb/>
聞其說矣尚以是告而弟<lb/>
　　　史魯字說<lb/>
昔者聖人之門惟子貢之才識可亞於顔子諸弟子之<lb/>
<pb n="KR4d0446_WYG_007-11a"/>
中曽子以魯稱而卒傳夫子之道者曽子也一以貫之<lb/>
之㫖聖人不輕以語人得聞之者曽子子貢二人而已<lb/>
然於曽子也不待其問而直告之既告之後曽子深領<lb/>
㑹焉於子貢也先發其疑而後告之既告之後子貢亦<lb/>
未能如曽子之唯也然則子貢之逹而反不及於魯者<lb/>
與竊嘗論之曽子之魯也其學一出乎誠盖惟不恃天<lb/>
資之敏銳所當知者堅志以蘄於通所當行者强力以<lb/>
蘄於至誠篤懇切敢有一毫怠忽之心哉論語一書成<lb/>
<pb n="KR4d0446_WYG_007-11b"/>
於曽氏門人之手而記言首述三省之章夫謀人必忠<lb/>
交友必信傳於師者必習可以見其誠矣知之為真知<lb/>
行之為實行所以能得夫子之道也中州史魯學於予<lb/>
予字之曰伯誠而語之以曽子之學魯也勉㫋其母曰<lb/>
此聖門學者事非今人之所可為<lb/>
　　　呉浚字說<lb/>
崇仁貳令呉矦之孫浚字徳普侯謂予教之予曰天之<lb/>
生人也其性善善端之發也如泉之出泉初出於地而<lb/>
<pb n="KR4d0446_WYG_007-12a"/>
能浚之則其源深其流長所積彌多而所及彌廣行而<lb/>
為大川瀦而為大淵可以漕而通可以灌而注資人用<lb/>
膏物産利澤被乎天下其徳不亦普乎苟不知所以浚<lb/>
則其源塞其流絶其涸可立而待也又何望其普也哉<lb/>
浚年少喜問學趨向正而志不卑有以擴充其善端如<lb/>
浚泉然予知其為川為淵而及物之普也有日矣浚之<lb/>
哉勿自畫<lb/>
　　　劉節劉範字說<lb/>
<pb n="KR4d0446_WYG_007-12b"/>
劉節劉範富州尹真定劉矦之伯子仲子也伯務學循<lb/>
理應事知方仲一惟伯氏歩武是隨器之良者也節字<lb/>
叔度範字叔倫夫易之卦有節焉書之篇有範焉易之<lb/>
節曰節以制度書之範曰彛倫攸叙節如竹之有節而<lb/>
度者分寸尺丈之則也範如金之有範而論者先後次<lb/>
第之序也一言一行不踰乎界限之外斯中度矣一言<lb/>
一行必由乎模楷之内斯中倫矣能如是奚翅一家之<lb/>
良子而以居官為良吏立朝為良臣繇此其選也節也<lb/>
<pb n="KR4d0446_WYG_007-13a"/>
範也尚思所以稱其名哉二子甞從周栖筠學而栖筠<lb/>
遊吾門是以勉其進<lb/>
　　　黄東字說<lb/>
豫章黄㓜徳之子名東字元長夫東南西北地之四方<lb/>
也而東為先元亨利貞天之四徳也而元為長地之東<lb/>
天之元時之春人之仁也易曰體仁足以長人仁者何<lb/>
人之心也苟能體此則有我之私纎介不留及物之春<lb/>
洞徹無間真足為人之長矣不然失其本心沒於下流<lb/>
<pb n="KR4d0446_WYG_007-13b"/>
而不能自授也又奚長之云東也勉夫東請問求仁之<lb/>
方曰稽之魯論<lb/>
　　　沙的行之字說<lb/>
鴻濛以來幾千萬年有君有臣其人杳不可聞也名且<lb/>
無而况於字乎自大鴻氏燧人氏以逮于羲農氏黄皞<lb/>
氏須嚳氏堯舜氏禹湯氏人始各有稱號然其稱號也<lb/>
已以是自名人亦以是名已初無名與字之别也至周<lb/>
而彌文於是乎有名焉有字焉字也者所以倅其名也<lb/>
<pb n="KR4d0446_WYG_007-14a"/>
人之名與字何以謂之字猶文字之字然書之文與字<lb/>
何以謂之字猶字育之字然謂因生而猶也獨體為文<lb/>
合體為字字者文所生也三月而名既冠而字字者名<lb/>
所生也譬之字育生生而繁滋故曰字上古有名而無<lb/>
字質也中古有名而有字文也九州之内尚文則如中<lb/>
古之後九州之外尚質則如上古之時其俗之不同也<lb/>
舊矣皇朝區宇之廣鴻濛以來所未有天之所覆地之<lb/>
所載九州内外靡不臣属合諸國諸部而為一家葢各<lb/>
<pb n="KR4d0446_WYG_007-14b"/>
從其俗而莫之或同者也建康貳侯沙的公西北貴族<lb/>
於今日為能吏其治所至有聲同列嘉之字之曰行之<lb/>
以從中夏之俗者以周公孔子所置之禮法可慕也所<lb/>
慕乎周公孔子之禮法者以行之為貴也慕之切而行<lb/>
不繼則虗文耳尚文而虗不如尚質之實也行之之行<lb/>
既取信於同列行之之字非直倅其名而已抑亦表其<lb/>
實云為之書者呉興趙子昻為之説者臨川吳澄<lb/>
也<lb/>
<pb n="KR4d0446_WYG_007-15a"/>
　　　呉仲堅字說<lb/>
宏齋包公之彌甥呉良金字仲堅請訓戒之辤以說其<lb/>
字予曰金之所以為良者以其堅故是以經火百煉而<lb/>
其重不虧人之心主於天理則堅徇於人欲則柔堅者<lb/>
凡世間利害祸福貧富貴賤舉不足以移易其心柔則<lb/>
外物之誘僅如毫毛而心已為之動矣堅歟柔歟惟子<lb/>
所擇包公學吾陸子之學其剖决於理欲之幾必有其<lb/>
說亦嘗聞之否乎予言何益於子哉<lb/>
<pb n="KR4d0446_WYG_007-15b"/>
　　　王學心字說<lb/>
夫學亦多術矣詞章記誦華學也非實學也政事功業<lb/>
外學也非内學也知必真知行必力行實矣内矣然知<lb/>
其所知孰統㑹之行其所行孰主宰之無所統㑹非其<lb/>
要也無所主宰非其至也孰為要孰為至心是已天之<lb/>
所以與我人之所以為人者在是不是之求而他求焉<lb/>
所學何學哉聖門之教各因其人各隨其事雖不言心<lb/>
無非心也孟子始直指而言先立乎其大者噫其要矣<lb/>
<pb n="KR4d0446_WYG_007-16a"/>
乎其至矣乎邵子曰心為太極周子曰純心要矣張子<lb/>
曰心清時視明聼聦四體不待覊束而自然㳟謹程子<lb/>
曰聖賢千言萬語只是欲人將己放之心約之使入身<lb/>
來此皆得孟子之正傳者也臨川黄令君字其學者王<lb/>
敏求曰學心故為誦予之所聞<lb/>
　　　呉晋卿字說<lb/>
金谿呉晋卿字君錫問其說於予予曰晉者進也晉之<lb/>
為卦上明下順内順外明以一世言之君明於上可進<lb/>
<pb n="KR4d0446_WYG_007-16b"/>
之時也臣順於下可進之道也以一身言之内順於理<lb/>
克己之仁也外明於理應物之智也遇明時行順道既<lb/>
仁且智如是而進其有不膺寵錫者乎故為侯而進覲<lb/>
則有車馬之錫為士而進用則有爵命之錫進之至善<lb/>
者也君錫之先君子登進士科得仕而君錫資質粹美<lb/>
又能文章進其學焉俾内於己而順外於物而明其將<lb/>
以世科進而受爵命之錫也餘事耳學進則身亦進其<lb/>
進也孰能禦之哉<lb/>
<pb n="KR4d0446_WYG_007-17a"/>
　　　張元復字說<lb/>
易曰復亨何謂也復者陽剛之來亨者嘉羙之㑹易以<lb/>
陽剛為君子之道一陽來復於六隂之時君子之道自<lb/>
此而長盛故曰亨張貴可之子元復請字字之曰道亨<lb/>
云<lb/>
　　　鄧中易名說<lb/>
金華雲林鄧氏諸兄弟率取易卦立名伯初名䝉避廟<lb/>
諱更之曰中䝉者周易六十四卦之第四卦也中者太<lb/>
<pb n="KR4d0446_WYG_007-17b"/>
𤣥八十一首之第一首也𤣥之首倣卦氣飬首象頤為<lb/>
子月卿卦成舊嵗之終中首象字為子月公卦間新嵗<lb/>
之始中繼以周象復為一陽之辟卦漢儒卦氣之說雖<lb/>
與先天圖卦序不同然先天卦亦以復之間為中中者<lb/>
嵗氣之一初也故名中字伯初邵子有云先天圖自中<lb/>
起者心法也葢在天則為中在人則為心人能不失此<lb/>
初心反而求之何物非我擴而充之為賢為聖已分内<lb/>
事耳然則中之用功何先曰一伯初實致其力焉予之<lb/>
<pb n="KR4d0446_WYG_007-18a"/>
所望也予豈為是虚言相媚恱而已哉<lb/>
　　　宋沂字說<lb/>
臨江宋氏子名沂盖逺想聖門沂浴之樂者予觀四子<lb/>
言志而聖人獨與曽㸃何哉三子皆言它日之所能為<lb/>
而曽㸃但言今日之所得為期所期於後不若安所安<lb/>
於今也夫此道之體充滿無毫髪之缺此道之用流逝<lb/>
無湏㬰之停苟有見乎是則出王游衍皆天也素其位<lb/>
而行無所願乎外夫子之樂在飯疏飲水之中顔子之<lb/>
<pb n="KR4d0446_WYG_007-18b"/>
樂雖簞瓢陋巷而不改也邵子曰在朝廷行朝廷事在<lb/>
林下行林下事其知曽㸃之樂者與魯南實有沂水也<lb/>
曽㸃實可往浴也故其言云然非虚言也今無可浴之<lb/>
沂而追想當日之事是亦妄想爾而與三子者之豫期<lb/>
何以異哉沂也身九衢埃壒之途目四海名利之府於<lb/>
此超然而悟悠然而得其庶乎不然名雖曰沂夫子必<lb/>
不以子為㸃也沂字吾與而予為之說其義云<lb/>
　　　王玉字說<lb/>
<pb n="KR4d0446_WYG_007-19a"/>
建康王玉冠而字振伯夫質之羙者玉也玉之成器非<lb/>
一而玉磬最實名之曰天球蔵之與河圖並樂之八音<lb/>
七音各一物惟磬有二有石焉有玉焉玉之聲清越以<lb/>
長詘焉以竟鳴之於初則以配升歌戞擊鳴球是也鳴<lb/>
之於後則以集大成玉振之是也孟子所云兒寛亦云<lb/>
盖樂經之語也說者以振為收或者又謂不然振者振<lb/>
奮振蕩之義振旅振衣風振條漢振天聲之振同樂音<lb/>
将畢而至委靡必以持磬奮掦其音貴有終也孟子譬<lb/>
<pb n="KR4d0446_WYG_007-19b"/>
聖之事以此凡人皆當至於聖遜第一等而為第二等<lb/>
比於自暴自棄然人必學而後知道猶玉必琢而後成器<lb/>
也孟子之璞玉雖萬鎰必使玉人琢之振之於他日者<lb/>
已成器之玉琢之於今日者未成器之玉賦之以至羙<lb/>
之質者天也期之以至貴之器者人也亦在乎琢之而<lb/>
已玉也勉夫内有大父母嚴父之訓外有師長良友之<lb/>
䂓琢而成器也可待矣振之而成樂它日奚容遜哉玉<lb/>
也勉夫其勿㤀而祖而父所以名汝字汝之意也<lb/>
<pb n="KR4d0446_WYG_007-20a"/>
　　　髙諒字說<lb/>
古人㓜學之年固已請肄簡諒簡者書之篇諒者言之<lb/>
信夫不徒授之以書而必教之以信以此見古人之教<lb/>
乃躬行之實事而非止口誦之虚文也後世但知讀書<lb/>
一途為學而已雖或廣覽博記該洽羣書而詭譎誑誕<lb/>
自㓜已然至長益甚則不復可以為人矣豈皆質之不<lb/>
美哉教之不先故也金陵髙生名諒而字允中甚矣名<lb/>
之字之者得其當也允者信之誠於中諒者信之形於<lb/>
<pb n="KR4d0446_WYG_007-20b"/>
外其能諒於外以其能允於中也生力踐其實以稱其<lb/>
名果始終一信中允而外諒見而莫不稱之為信人然<lb/>
後無愧於古人務實之學雖然行已固當諒取友亦當<lb/>
諒友諒則為益友生之行於已者其勉之取於人者其<lb/>
謹之哉<lb/>
　<lb/>
　<lb/>
　吳文正集巻七<lb/>
</p>
<p>
</p>
  </div>
</body>
</text>
</TEI>
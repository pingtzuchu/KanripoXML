<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻二十二</head> <lb/>
    <p>
<pb n="KR4d0446_WYG_022-1a"/>
欽定四庫全書<lb/>
　吳文正集巻二十二<lb/>
　　　　　　　　　　　　　元　吳澄　撰<lb/>
　　序<lb/>
　　　徐中丞文集序<lb/>
御史中丞徐公伯𢎞父之文如穀粟之可以食桑麻之<lb/>
可以衣也彼爛然紅紫之花蔚然蒼翠之草可玩而已<lb/>
矣公之子守義曩從予於胄監而予及識公殁後贈資<lb/>
<pb n="KR4d0446_WYG_022-1b"/>
政大夫中書右丞封平陽郡公諡文靖<lb/>
　　　吳間間宗師詩序<lb/>
物之有聲而成文者樂也人之有聲而成文者詩也詩<lb/>
樂聲也而本乎氣天地之氣太和而聲寓於器是為極<lb/>
盛之樂人之氣太和而聲發乎情是為極盛之詩自古<lb/>
及今惟文武成康之世有二南雅頌之聲焉漢魏以後<lb/>
詩人多矣而成周之太和不再見其間縱或小康而詩<lb/>
人大率不遇身之轗軻窮愁則辭之凄凉哀怨宜也何<lb/>
<pb n="KR4d0446_WYG_022-2a"/>
由而得聞治世之音乎𤣥教大宗師吳特進當四海一<lb/>
統之時際重熙累洽之治出入禁闥晨夕清光厯仕六<lb/>
朝眷渥如一一世亨嘉之㑹如此一身希曠之遇又如<lb/>
此醺酣唐虞三代之春醲郁蓬瀛三島之馥太和之氣<lb/>
貫徹於身表裏冲融居天上人間第一福徳其發於聲<lb/>
而為詩也韻度何如哉舊有瓢藁不啻千篇泰定二年<lb/>
被㫖代祠江南三神山四年還京天機天籟觸處吟詠<lb/>
詩凡二百餘首曰代祠藁其徒李盤中提㸃將鋟諸梓<lb/>
<pb n="KR4d0446_WYG_022-2b"/>
而其從子吳養浩待制請序巻端其詩如風雷振蕩如<lb/>
雲霞絢爛如精金良玉如長江大河葢其少也嘗從碩<lb/>
師博綜羣籍蚤已闚闖唐宋二三大詩人之門户况又<lb/>
遭逢聖時㴠泳變化其氣益昌太和磅礴可使畏壘之<lb/>
民大壤可使藐姑射之物不疵聲詩特餘事耳偶然游<lb/>
戲字字鳴國家之盛詣於英莖咸韶之樂固非寒陋困<lb/>
悴拂鬱憤悶者之所可同也幸哉此生之在此時也盛<lb/>
哉此時之有此詩也李盤中名某宣授體文翊教淵素<lb/>
<pb n="KR4d0446_WYG_022-3a"/>
真人云<lb/>
　　　周栖筠詩集序<lb/>
世有學術貫千載文章妙一世而詩語或不似者唐宋<lb/>
六七百年間有學有文而又能詩不過四五人而已兹<lb/>
事豈易言哉善詩者譬如釀花之蜂必渣滓盡化芳潤<lb/>
融液而後貯於脾者皆成蜜又如食葉之蠶必内養既<lb/>
熟通身明瑩而後吐於口者皆成絲非可强而為非可<lb/>
襲而取栖筠自少壯客遊以詩好每出一語何其似也<lb/>
<pb n="KR4d0446_WYG_022-3b"/>
正而不陳腐竒而不生硬淡而不枯槁工而不靡麗觀<lb/>
其所作期其所到殆將梯黄杜而窺陶曹猶慊然不自<lb/>
足葢其才髙其思清不待苦心勞力天然而成雖得之<lb/>
之易而能知其難非真有悟於中不如是晩年學造乎<lb/>
理文進乎古則其詩之愈超也固宜<lb/>
　　　李侍讀詩序<lb/>
韓子之論文謂氣盛則言之短長聲之髙下皆宜夫詩<lb/>
與文之有資於氣也尚矣翰林侍讀學士李仲淵心易<lb/>
<pb n="KR4d0446_WYG_022-4a"/>
直而氣勁健其為氣也肖其人古體五言如生在魏晉<lb/>
畧不渉齊梁以下光景七言雜言翩翩游乎鍾山丞相<lb/>
雪堂學士之間而無留難約之而為近體也亦然葢其<lb/>
平日淹貫古今諸名家詩芳潤熏漬乎肝脾英華含咀<lb/>
乎頤輔藏蓄既富而氣之盛又足以驅役左右之俾效<lb/>
供給而各職其職非若孱懦之帥擁兵百萬而拙於調<lb/>
用故出乎喉吻溢乎毫端與名家詩人之態度聲響無<lb/>
一不似彼肆口肆筆漫成音韻而曰詩者何能窺其彷<lb/>
<pb n="KR4d0446_WYG_022-4b"/>
彿哉所謂言與聲之皆宜者由乎氣之盛詎不信矣夫<lb/>
予於仲淵之詩所以三復諷詠而不敢易視之也為識<lb/>
其左而歸其編<lb/>
　　　劉尚友文集序<lb/>
西漢之文幾三代品其髙下賈太傅司馬太史第一漢<lb/>
文厯八代浸敝而唐之二子興唐文厯五代復敝而宋<lb/>
之五子出文人稱歐蘇葢舉先後二人言爾歐而下蘇<lb/>
而上老蘇曾王未易偏有所取舍也如道統之傳稱孔<lb/>
<pb n="KR4d0446_WYG_022-5a"/>
孟而顔曾子思固在其中豈三子不足以紹孔而劣於<lb/>
孟哉叙古文之統其必曰唐韓桞二子宋歐陽蘇曾王<lb/>
蘇五子也宋遷江南百五十年諸儒孰不欲以文自名<lb/>
可追配五子者誰與國初廬陵劉會孟氏突兀而起一<lb/>
時氣燄震耀逺邇鄉人尊之比於歐陽其子尚友式克<lb/>
嗣響夫一家二文人由漢迄今僅見眉山二蘇而尚友<lb/>
之嗣㑹孟不忝子瞻之嗣明允嗚呼盛矣然歐實宗韓<lb/>
明允乃以為非韓子之文而歐陽子之文劉與歐同鄉<lb/>
<pb n="KR4d0446_WYG_022-5b"/>
而不專宗歐予亦以為非歐陽子之文而劉子之文也<lb/>
明允雄渾奇峭永叔擬以荀卿直躋之周秦間子瞻長<lb/>
江大河一瀉千里評者曰子瞻之文非明允之文也若<lb/>
㑹孟之諔詭變化而尚友浩瀚演迤評者亦曰尚友之<lb/>
文非㑹孟之文則為知言也已嗚呼百世之下有深於<lb/>
文者其亦然予斯論否乎尚友之門人曾聞禮編輯其<lb/>
文曰附於韓門李漢予與尚友善素喜其文辭又嘉劉<lb/>
門之有南紀也是以序其巻首云<lb/>
<pb n="KR4d0446_WYG_022-6a"/>
　　　孫履常文集序<lb/>
予家崇仁之極境距郡城二百里餘故於郡之名流聚<lb/>
㑹不數數孫君履常有學有行撫士之巨擘予心所敬<lb/>
畏者也輒十年僅一見平居聴人傳誦其詩喜之如聞<lb/>
韶音而猶以鮮或覩其文為欠至順壬申予至郡舊學<lb/>
者王逺抄録履常之文二編約百五十篇予取而觀之<lb/>
明潔整嚴紆餘曲折本原混混而愈有議論衮衮而不<lb/>
匱葢根茂實遂膏沃光煜韓子所謂仁義之人其言藹<lb/>
<pb n="KR4d0446_WYG_022-6b"/>
如者夫文章固儒之末技然其髙下興衰闗係天下之<lb/>
氣運亦豈可易視哉予雖不能而自幼好讀先漢盛唐<lb/>
盛宋諸文人之辭因履常所作而幸韓歐之緒可不墜<lb/>
是以書於其編<lb/>
　　　遺安集序<lb/>
唐宋二代之文可與六經並傳者韓文公自幼專攻古<lb/>
學既長人勸之舉進士始以䇿論詩賦試有司歐陽文<lb/>
忠公王丞相曾舍人蘇學士皆由時文轉為古文者也<lb/>
<pb n="KR4d0446_WYG_022-7a"/>
桞刺史初年不脱時體謫官以後文乃大進老蘇亦於<lb/>
中年棄其少作而趍古前進士宜黄鄒次陳悦道甫精<lb/>
於時文少年魁鄉貢成科名名成而不及仕隠居講授<lb/>
日從事於文若古近詩若長短句若駢儷語固時文之<lb/>
支緒其工也宜餘力間作古文浸浸逼古之人葢其才<lb/>
氣優裕義理明習故文有根柢非徒長於辭而已子成<lb/>
大輯其槀凡十八巻諸體畢具森然如武庫兵予為序<lb/>
其首俾有志於文者觀焉<lb/>
<pb n="KR4d0446_WYG_022-7b"/>
　　　盛子淵擷藁序<lb/>
予每過揚論文必之盛氏教授君以耆年碩望老於家<lb/>
而子淵得家學擅名東淮舍是殆無可與論斯事者矣<lb/>
夫文小技也予幼亦好之好讀誦好評議用力多而見<lb/>
功寡或發於聲不過能為今人語以達於意而已求一<lb/>
言之㡬乎古不能也比年涿郡盧學士處道所作古詩<lb/>
類皆魏晉清言古文出入盤誥中字字土盆瓦釡而倐<lb/>
有三代虎蜼瑚璉之器見者能不為之改視乎今覽子<lb/>
<pb n="KR4d0446_WYG_022-8a"/>
淵擷藁一二何其形制之似也葢與盧游從也數家學<lb/>
之外薰漸固有自云子淵不自是而就正於予顧予藜<lb/>
羮糲食野人所共笑豈有物外奇玩如金膏水碧者哉<lb/>
度不足以愜所期聊書此以開異時細論之端<lb/>
　　　金谿劉大博文集序<lb/>
宋太學博士劉君之詩文僅存若干篇皆典雅温潤明<lb/>
白敷暢讀之可見其為正人胷懷皎潔坦易畧無塵滓<lb/>
嶔崎葢其天資超特人物偉然自宜居當世之第一流<lb/>
<pb n="KR4d0446_WYG_022-8b"/>
年十七而登陸子之門二十四而入學二十九而釋褐<lb/>
四十四而遽終予深惜其達之太早不得久於親師又<lb/>
惜其逝之太速不得竟其務學是以所就但如是而已<lb/>
其族曾孫立大收拾遺文及年譜行狀等鋟之於木故<lb/>
為之題辭以表予之所敬慕亦以致予之所惋惜焉爾<lb/>
　　　詩珠照乗序<lb/>
古之詩或出於幽閨婦女山野小人一為采詩之官所<lb/>
采以之陳於天子肄於樂官至今與雅頌合編人尊之<lb/>
<pb n="KR4d0446_WYG_022-9a"/>
以為經采者豈為無功於詩哉後世不復有是官則民<lb/>
間有詩誰其采之廬陵郭友仁窮閭之士也以采詩自<lb/>
名而行四方詩有可取必采以去鋟之木而傳之人俾<lb/>
作詩者之姓名炳炳輝輝耀於一時譬之珠然所生之<lb/>
處澤媚而厓不枯固異於凡物不有人焉采之以獻則<lb/>
潛於深淵世無知者又烏得覩其照乗之光乎詩之不<lb/>
可以不遇夫采者葢如此雖然唐之翰林工部當時有<lb/>
采其詩者否今五百餘嵗而光燄萬丈愈久愈明又不<lb/>
<pb n="KR4d0446_WYG_022-9b"/>
止如珠之照乗而已詩若二子雖不采庸何傷<lb/>
　　　吏事初基詩註序<lb/>
吏事初基詩註一部四表横浦何君之所撰述也綴五<lb/>
言為詩以提大綱輯諸説為註以備衆目凡聖賢訓戒<lb/>
古今禮法公私應接大小事務靡不該載經史子集律<lb/>
令條例舊聞新見嘉言善行靡不援引上自帝王次而<lb/>
公卿次而府史下逮庶士皆有禆益皆可遵行也其為<lb/>
詩也標一句五字於上如書篇之有名詩章之有題淺<lb/>
<pb n="KR4d0446_WYG_022-10a"/>
近明白雖若質俚而不可忽且易也其為註也累數十<lb/>
百言於下如經解之有䟽史書之有志諄復詳悉雖若<lb/>
繁雜而不可厭且憚也然非徒撰述之者為難而觀覽<lb/>
之者亦難故予讀之數日而後能竟於是而嘆其學之<lb/>
博贍識之周徧也其所援引其所該載雖儒流或未研<lb/>
窮豈但可為吏師而已何君幼習儒壯而試吏入官初<lb/>
遇之於豫章已聞其翊贊風憲之美再㑹之於京師又<lb/>
見其眈玩經史之勤稽其撰述而昔之所見所聞猶信<lb/>
<pb n="KR4d0446_WYG_022-10b"/>
抑嘗謂周興嗣以王右軍所書一千字次而韻之非有<lb/>
意著書立教也其間之知過必改靡恃已長心動神疲<lb/>
逐物意移等語雖聖賢遺論奚以尚兹何君此編特為<lb/>
吏事設耳而有曰道合生諸妙神凝湛一泓則浸浸乎<lb/>
窺闖聖賢仙佛之域吏事云乎哉予既為之作序復摘<lb/>
出此語以旌君所學所識云<lb/>
　　　周天與詩序<lb/>
梅南周天與詩二十篇青山趙儀可所選精矣而猶曰<lb/>
<pb n="KR4d0446_WYG_022-11a"/>
待刪以請於予予謂詩可選不可刪也何也自商頌逮<lb/>
周文武訖陳靈皆夫子所刪自楚騷逮漢魏晉訖齊梁<lb/>
皆蕭紀所選刪非聖人不能選則才士可為也韓子曰<lb/>
曾經聖人手議論安敢到邵子亦云刪後更無詩刪詩<lb/>
豈易言哉選之可也然靈均九章選僅存一淵明諸詩<lb/>
選止留四詎可執以為定乎然則刪固不可能選亦未<lb/>
易能也周君才氣情思如雷雨交作紅紫競妍森不可<lb/>
遏其二十篇泰山一毫芒耳雲興泉湧日富日新予雖<lb/>
<pb n="KR4d0446_WYG_022-11b"/>
老拙尚當嗣儀可為君選之<lb/>
　　　胡印之詩序<lb/>
近年以來學詩者浸多往往亦有清新奇麗之作然細<lb/>
味深玩不過倣像他人之形影聲響以相矜耀雖不可<lb/>
以其人而廢其言亦不可以其言而取其人也若胡氏<lb/>
𢎞印所作則不然達意而不巧飾於言纂古而不希合<lb/>
於今巻端自序其志欲進於道庶幾乎可與言詩矣夫<lb/>
道也者天所與我已所固有也不待求諸外有志而進<lb/>
<pb n="KR4d0446_WYG_022-12a"/>
進焉有見有得可立而竢非止能言而已斯志也余嘉<lb/>
之故期以逺者大者而還其槀請姑置是而求其所謂<lb/>
道<lb/>
　　　何敏則詩序<lb/>
天時物態世事人情千變萬化無一或同感觸成詩所<lb/>
謂自然之籟無其時無其態無其事無其情而想像摹<lb/>
擬安排造作雖似猶非況未必似乎近代參政簡齋陳<lb/>
公比之陶韋更巧更新今觀臨江何敏則句意到處清<lb/>
<pb n="KR4d0446_WYG_022-12b"/>
俊絶倫葢亦叅透此機彼鈍根下品孰敢仰視㸃者評<lb/>
者一一摘抉示人矣他日不新而新不巧而巧㸃者莫能著<lb/>
一筆評者莫可措一辭是又詩之最上乗<lb/>
　　　董雲龍詩集<lb/>
幼深弟出驪海獨吟一篇示余余讀之喜曰此何人也<lb/>
何其詩之似簡齋也讀之竟其於簡齋有未似者有近<lb/>
似者有酷似者於以見其其進之未已誄文一篇為其<lb/>
師而作殆與后山妾薄命之詩同其悲夫溫柔敦厚為<lb/>
<pb n="KR4d0446_WYG_022-13a"/>
有得於詩教所從受學之師生而尊慕焉死而哀慕焉<lb/>
可謂不忘本矣敦厚人也其詩之進進而未已也宜哉<lb/>
吟者為誰董氏雲龍其名<lb/>
　　　空山漫藁序<lb/>
予壯嵗遁身巴山之隂屏人讀書一日有空山雷講師<lb/>
自郡城至求大木以營搆聚處談老子甚相契後屢㑹<lb/>
每見師與人論詩羣雌孤雄聴者披靡葢才髙學廣氣<lb/>
盛辭贍横説竪説無施不可孰敢迎其鋒所謂長袖善<lb/>
<pb n="KR4d0446_WYG_022-13b"/>
舞者歟師沒將三十年其徒孫周惟和攜所鋟詩集過<lb/>
予讀之精深工緻豪健竒傑大概從杜韓中來早師趙<lb/>
而與趙不同晚友曾而與曾亦異與甘俱出於趙而各<lb/>
擅一體者也師嘗註道徳經及南華内篇三詩其一伎<lb/>
爾少業進士應舉不偶乃寄跡老氏法儒中之巨擘非<lb/>
道家者也師名思齊字齊賢甫空山其號云<lb/>
　　　管季璋詩序<lb/>
贑之寧都宋末多有以詩名蒼山曾子其巨擘也蕭管<lb/>
<pb n="KR4d0446_WYG_022-14a"/>
二姓之為詩者皆宗之予年八十四矣始得見管如圭<lb/>
季璋之詩讀之驚異曰此地乃有此詩人乎葢不尚辭<lb/>
之工辭之奇而篇篇有意感今懷古今人興嘆興悲而<lb/>
莫能自己由其讀書有眼目故其形於言發於聲達於<lb/>
事變止乎禮義非無源之潢潦所可同也予懼夫世俗<lb/>
之觀求備於其辭而不識其為至寳是以為題其巻端<lb/>
　　　李元吉詩序<lb/>
廬陵郭以是博記覽工詞章予嘗許其可與議杜韓以<lb/>
<pb n="KR4d0446_WYG_022-14b"/>
書介里中士李業來見有詩一袠而郭為之序昔昌黎<lb/>
韓子勉李翊曰養其根而竢其實加其膏而希其光仁<lb/>
義之人其言藹如也今郭之所以勉業視韓之所以勉<lb/>
翊若合符契業字元吉詩淡婉可愛與郭居相近志相<lb/>
得游處親宻漸漬長益月異而嵗不同他日至而詩與<lb/>
學俱進予將嘆美曰魯無君子者斯焉取斯<lb/>
　　　孫靜可詩序<lb/>
孫靜可詩甚似唐人或者猶欲其似漢魏夫近體詩自<lb/>
<pb n="KR4d0446_WYG_022-15a"/>
唐始學之而似唐至矣若古體詩則建安黄初之五年<lb/>
四愁燕歌之七言誠為高品然制禮作樂因時所宜文<lb/>
章亦然品之髙其機在我不在乎古之似也杜子美唐<lb/>
人也非不知漢魏之為古一變其體自成一家至今為<lb/>
詩人之宗豈必似漢似魏哉然則古詩似漢魏可也必<lb/>
欲似漢魏則泥此可為圓機之士道執一廢百者未足<lb/>
與議也予方喜静可之似唐詎可勸其舍故行而習新<lb/>
歩歟<lb/>
<pb n="KR4d0446_WYG_022-15b"/>
　　　胡助詩序<lb/>
金華胡助詩如春蘭茁芽夏竹含籜露滋雨洗之餘馥<lb/>
馥幽媚娟娟浄好五七言古近體皆然令人愛玩之無<lb/>
斁頌雅風騷而降古祖漢近宗唐長句如太白子美絶<lb/>
句如夢得牧之此詩之上品也得與於斯者其在斯乎<lb/>
其在斯乎<lb/>
　　　金陵集序<lb/>
鄉相王文公辭位退居留金陵其詩傳播至於今與大<lb/>
<pb n="KR4d0446_WYG_022-16a"/>
江秦淮鍾阜石城同其流峙吳梓南杰自吾鄉來游於<lb/>
斯有詩一編曰金陵集追躡前塵非苟作者將俾臨川<lb/>
詩人之景響炳耀鏗鍧往往為佳麗地而留與充之充<lb/>
之又一半山可也宗人澄書<lb/>
　　　谷口樵歌序<lb/>
唐初創近體詩字必屬對偶聲必諧平仄由是詩分二<lb/>
體謂蕭選所載漢魏以來詩為古體而近體一名律詩<lb/>
善古體者詆之曰古體之律尤精也近體惡得專律之<lb/>
<pb n="KR4d0446_WYG_022-16b"/>
名哉予解之曰彼所謂律非謂詩法也特以其有對偶<lb/>
平仄之拘而謂之律爾若以詩法為律則二體詩各有<lb/>
律近體誠不得專其名也方與客論此未竟適旴士吳<lb/>
君定携其谷口樵歌至予讀之驚喜葢於近體詩尤長<lb/>
雜之李唐諸家傑作中㡬莫可辨竊以比之許郢州而<lb/>
穠麗工緻猶或過之但其處僻出稀相知未衆惟𤣥教<lb/>
大宗師吳成季一見而奇之為鋟木以傳者凡百餘篇<lb/>
可謂有目能識寳矣予亦有取焉二人非黨同姓而偏<lb/>
<pb n="KR4d0446_WYG_022-17a"/>
稱奬也尚瀟散貴豪健者不與同調乃其所習之殊而<lb/>
然世間至寳人人共珍予所取者公一世其所殊者私<lb/>
一己而已有寳在斯韞匵以待四海之内寧不再有如<lb/>
成季與予者乎君定名閏孫南城人也<lb/>
　　　劉復翁詩序<lb/>
古之詩皆有為而作訓戒存焉非徒修飾其辭鏗鏘其<lb/>
聲而已是以可興可觀可羣可怨漢魏猶頗近古齊梁<lb/>
以後靡矣流連光景摹冩物象敝精竭神而情性之所<lb/>
<pb n="KR4d0446_WYG_022-17b"/>
發意義之所託蔑如也唐宋詩人如山如海其追躡風<lb/>
騷者固已卓然名家然有之靡益無之靡損者亦總總<lb/>
而是吉士多俊流或呈露於詩大率能奇能工有如劉<lb/>
君復翁者乎百不一二也葢篇篇寓訓戒而不苟焉假<lb/>
於聲辭今見其詩而恨見之之晚也復翁軀幹雄偉志<lb/>
氣豪邁才可為世用而年且耆艾肥遁若將終身由是<lb/>
推之世之人才其沈晦於下而不獲顯庸者豈少哉噫<lb/>
　　　豐城洪先生文集序<lb/>
<pb n="KR4d0446_WYG_022-18a"/>
豐溪洪先生前宋鄉貢進士皇元以儒學教授致仕給<lb/>
半俸養文士之䝉恩鮮或有是自號永齋翁生端平甲<lb/>
午年八十一而卒既卒之十三年其孫寄示所刻環中<lb/>
集十巻翁天資敏邁少工進士業雖時異科廢猶喜談<lb/>
而不厭接人坦易和厚盎然如春晚耽邵子易學掲先<lb/>
天方員圖於屋壁扁曰環中得此洗心滌慮固宜髙出<lb/>
物表視彼終身沒溺於利欲之海者奚翅相去萬萬哉<lb/>
集中論井田論封國皆千載未明之疑而援引該博議<lb/>
<pb n="KR4d0446_WYG_022-18b"/>
論贍蔚如江漢波瀾衮衮不竭民數氣運二篇玩之再<lb/>
三而不忍釋焉疇昔聚㑹之時往往造次未嘗共評此<lb/>
等奥義今也撫巻太息而翁不可復作已士之勤苦每<lb/>
患無以傳後不獲與翁並世而觀於其文則翁所學所<lb/>
識大概亦可知也<lb/>
　　　黃養浩詩序<lb/>
世所選諸家詩每令人手披口誦不忍釋及閲其全集<lb/>
則又不然雖李杜大家亦不篇篇可人意於以見詩之<lb/>
<pb n="KR4d0446_WYG_022-19a"/>
不易為也獨近代簡齋陳參政集無可揀擇葢自選之<lb/>
而凡不可者不復存也樂安黄養浩有詩一帙不滿五<lb/>
十題亦必自選而不以多為貴也意態聲響宛然參政<lb/>
公之彷彿作詩如是可謂不苟作者矣披誦至三四因<lb/>
書巻首以志吾之喜而歸其編<lb/>
　　　秀山小藁序<lb/>
宋從政郎建寧府節度推官南豐鄧元實咸淳戊辰進<lb/>
士元至元戊寅秋卒仕未十年年止四十七平生遺文<lb/>
<pb n="KR4d0446_WYG_022-19b"/>
僅僅存此皆一時隨俗應用之作非有意傳後者然葩<lb/>
華光彩至今晃耀人目亦其才思之超邁而然子既昭<lb/>
既以鋟諸木孫允文又以授諸人葢欲永其傳廣其傳<lb/>
也孝子慈孫之心哉<lb/>
　　　東湖集藁序<lb/>
予在京師時嘗對東平申屠駉言豫章老詩人李庭桂<lb/>
最工近體及至申屠氏掾江西省始與李相聚一二年<lb/>
間倡和成集于喁之前後泠飄之小大此兩間奇絶之<lb/>
<pb n="KR4d0446_WYG_022-20a"/>
聲孟韓聨句蘇黄賡韻迨今令人嗜之如膾炙何也兩<lb/>
相值而互相發則詩亦神世謂敵手棋好觀是已子迪<lb/>
駉字也庭桂之字予偶忘之人稱栖碧山人云子迪寄<lb/>
示東湖集藁因為題其巻端<lb/>
　　　吳伯恭詩序<lb/>
吾猶及見里中甘許謝三長者言詩而吾家周栖筠亦<lb/>
以詩自好毎聞謝周稱吳肅伯恭之才今春留邑始獲<lb/>
見其詩葢氣質剛毅不為貧賤所移使易地而處夫豈<lb/>
<pb n="KR4d0446_WYG_022-20b"/>
淫於富貴屈於威武者哉如是而為詩宜非凡流所可<lb/>
到而伯恭方且研經務學以培其本他日本亦深理亦<lb/>
明則其心聲所發理為之主氣為之輔雖古之大詩人<lb/>
何以尚兹雖然學以充其才理以長其氣必有事焉當<lb/>
不但能詩而已吾其止以詩人期伯恭乎抑猶有在於<lb/>
詩之外者也<lb/>
　<lb/>
　吳文正集巻二十二<lb/>
</p>
<p>
</p>
  </div>
</body>
</text>
</TEI>
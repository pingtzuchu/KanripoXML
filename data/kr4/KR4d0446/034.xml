<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻三十四</head> <lb/>
    <p>
<pb n="KR4d0446_WYG_034-1a"/>
欽定四庫全書<lb/>
　呉文正集巻三十四<lb/>
　　　　　　　　　　　　　元　吳澄　撰<lb/>
　　序<lb/>
　　　送何太虚北游序<lb/>
士可以游乎不岀戸而知天下何以游為哉士可以不<lb/>
游乎男子生而射六矢示有志乎上下四方也而何可<lb/>
以不游也夫子上智也適周而問禮在齊而聞韶自衛<lb/>
<pb n="KR4d0446_WYG_034-1b"/>
復歸於魯而後雅頌各得其所也夫子而不周不齊不<lb/>
衛也則猶有未問之禮未聞之韶未得所之雅頌也上<lb/>
智且然而況其下者乎士何可以不游也然則彼謂不<lb/>
出戸而能知者非歟曰彼老氏意也老氏之學治身心<lb/>
而外天下國家者也人之一身一心天地萬物或備彼<lb/>
謂吾求之一身一心有餘也而無事乎他求也是固老<lb/>
氏之學也而吾聖人之學不如是聖人生而知也然其<lb/>
所知者降𠂻秉彛之善而已若夫山川風土民情世故<lb/>
<pb n="KR4d0446_WYG_034-2a"/>
名物度數前言往行非博其聞見於外雖上智亦何能<lb/>
悉知也故寡聞寡見不免孤陋之譏取友者一鄉未足<lb/>
而之一國一國未足而之天下尤以天下為未足而尚<lb/>
友古之人焉陶淵眀所以欲尋聖賢遺跡於中都也然<lb/>
則士何可以不游也而後之游者或異乎是方其出而<lb/>
游於上國也奔趨乎爵禄之府伺候乎權勢之門揺尾<lb/>
而乞憐脅肩而取媚以僥倖於寸進及其既得之而游<lb/>
於四方也豈有意於行吾志哉豈有意於稱吾職哉苟<lb/>
<pb n="KR4d0446_WYG_034-2b"/>
可以寇攘其人盈厭吾欲囊槖既充則揚揚而去爾是<lb/>
故昔之游者為道後之游者為利游則同而所以游者<lb/>
不同余於何弟太虚之游惡得無言乎哉太虚以頴敏<lb/>
之資刻苦之學善書工詩綴文研經修於已不求知於<lb/>
人三十餘年矣口未嘗談爵禄目未嘗覩權勢一旦而<lb/>
忽有萬里之㳺此人之所怪而余知其心也士之能操<lb/>
筆僅記姓名則曰吾能書屬辭稍協聲韻則曰吾能詩<lb/>
言語布置粗如往時所謂舉子業則曰吾能文闔門稱<lb/>
<pb n="KR4d0446_WYG_034-3a"/>
雄矜已自大醯甕之雞坎井之蛙葢不知甕外之天井<lb/>
外之海為何如挾其所以能自謂足以終吾身没吾世<lb/>
而無憾夫如是又焉用游太虚肯如是哉書必鍾王詩<lb/>
必韋陶文不韓栁班馬不止也且方窺闖聖人之經如<lb/>
天如海而莫可涯詎敢以平日所見所聞自多乎此太<lb/>
虚今日之所以游也是行也交從日以廣厯渉日以眀<lb/>
識日長而志日超跡聖人之跡而心其心必知士之為<lb/>
士殆不止於研經綴文工詩善書也聞見將愈多而愈<lb/>
<pb n="KR4d0446_WYG_034-3b"/>
寡愈有餘而愈不足則天地萬物之皆備於我者真可<lb/>
以不出戸而知是知也非老氏之知也如是而游光前<lb/>
絶後之游矣余將於是乎觀澄所逮事之祖母太虚之<lb/>
從祖姑也故謂余兄余謂之為弟云<lb/>
　　　送亷充赴浙西照磨序<lb/>
皇慶元年春正月國子司業呉澄以疾去官就醫於江<lb/>
南三月勅國子學生亷充授江南浙西道肅政亷訪司<lb/>
照磨兼承發架閣命下給驛騎趣就道夏四月充至江<lb/>
<pb n="KR4d0446_WYG_034-4a"/>
南過家省親余留金陵適相值喜充之學而仕也充表<lb/>
愿中昭躭書如理絲射侯必循縷尋緒端括審的試之<lb/>
事雖勞偞不辭使之言善達彼此情未嘗不底於成未<lb/>
嘗不稱人意號才辯者俱讓其能未之或先也余已是<lb/>
知充之有用仕其可充勲閥家也不以勲閥進而以學<lb/>
業選異哉憲官之屬此其底職優事簡莫是官若培徳<lb/>
植藝莫是官若學矣而仕仕矣而學烝烝日罔已他日勝<lb/>
巨任實由此基之將光於前勲俾亷氏休聞逾大逾逺<lb/>
<pb n="KR4d0446_WYG_034-4b"/>
其不在充乎不然非余之所幾於充也<lb/>
　　　送趙仲然赴循州長樂縣主簿序<lb/>
新安趙仲然生朱子之鄉讀朱子之書而尤專意於易<lb/>
夫易未易眀也皇羲始畫一奇二耦二而八八而八八<lb/>
其圖大不盈尺而天地萬物悉具其中學不至知天者<lb/>
未之或知以之而筮則其用之一端也文王周公本諸<lb/>
其畫繫之以辭雖為占筮設事則民用言則聖藴是以<lb/>
如天如海莫可窺測夫子十翼以來眀之者幾何人哉<lb/>
<pb n="KR4d0446_WYG_034-5a"/>
漢魏至唐註釋非一李鼎祚集三十餘家其大概可覩已<lb/>
宋代諸儒漢唐所未有皇羲之畫邵子眀之矣文王周<lb/>
公之易則亦各眀其所明明理至程子而極明占自朱<lb/>
子而始項氏平甫宗程而明辭葢得其六七朱子發祖<lb/>
虞而眀象十僅得其一二也朱子非不知象之當眀本<lb/>
義惟大壯説象他卦則否豈非以其不易言而不言歟<lb/>
蔡翼朱者也徐翼蔡者也師之所闕亦復闕之近年談<lb/>
象者紛紛愈博愈詳而終不免於疵也然則易豈易眀<lb/>
<pb n="KR4d0446_WYG_034-5b"/>
哉予之愚陋有志於斯者數十餘年然黙識而不敢一<lb/>
出口葢在我則未易言於人則未易與言也若仲然者<lb/>
庶幾可與言易矣去年初識於金陵以有行役而不暇<lb/>
於言今年再遇於金陵又有行役而不暇於言不知何<lb/>
時可以竟其言乎仲然昔為師儒今趨惡地為小官或<lb/>
疑其下喬而入幽予謂不然易之書言若卑淺而實至<lb/>
髙至深易之道雖曰髙深而不離乎日用常行之間地<lb/>
無美惡官無大小道固無乎不在至官之日時其飲食<lb/>
<pb n="KR4d0446_WYG_034-6a"/>
適其寢處使邪氣不能滲勿以荒逺而鄙夷其民撫之<lb/>
如赤子治之一如中州内郡心無愧於天地事可質於<lb/>
鬼神易之道葢如是憲使鄭公非它吏比視其所行必<lb/>
有得焉異日北歸過予予先觀所以能合乎易之道者<lb/>
然後相與共論易之書<lb/>
　　　送陸教授序<lb/>
自漢以來郡有文學而以教授名官自近代始葢授可<lb/>
能也教不易能也呻其佔畢習其句讀授而已教不與<lb/>
<pb n="KR4d0446_WYG_034-6b"/>
焉夫教也者此行而彼效之之謂也虞廷五品之教曰<lb/>
六徳六行孔門之四教曰文行忠信文者豈佔畢句讀<lb/>
之謂我國朝設官循唐宋之舊路府州俱有教授余至<lb/>
中朝觀彼所謂教授者聚生徒數十人日從事於佔畢<lb/>
句讀雖未能知其教何如而授之職則不曠矣江以南<lb/>
或不能然凡授之事往往於教授之下别立一職以掌<lb/>
授且如此教其可知也問教授所職何事則曰吾有政<lb/>
問其政安在則曰稽錢榖也繕治黌舍也夫是二者貨<lb/>
<pb n="KR4d0446_WYG_034-7a"/>
殖家一奴營造家一胥所可辦也而教授之職固若是乎<lb/>
噫緫緫而是也可嘆已浙西陸君經為教授孰朴詳謹<lb/>
其始至也士之譁者或侮或慢或笑或嘲而君弗與較<lb/>
越一年翕然定越三年靡然化深者革心淺者革面似<lb/>
若不令而從不言而信非能以身教者歟若是而教其<lb/>
可也彼授者其末爾陸君於財計一毫不私而人服其<lb/>
亷於房舍一日必葺而人服其才兹其所以不令而從<lb/>
不言而信也越六年代者至人士愛之敬之如父兄而<lb/>
<pb n="KR4d0446_WYG_034-7b"/>
惜其去華其贈送之言盛其祖餞之禮而君之所以得<lb/>
此於人也夫豈偶然之故近年繇教授而司民社者率<lb/>
以貪敗以庸不任事棄君不但善教也而又有政屢攝<lb/>
州事沈審簡重吏不敢易視充其亷充其才使之從政<lb/>
也何有教授云乎哉<lb/>
　　　送皮昭徳序<lb/>
聖門之可使從政者賜之達求之藝由之果也清江皮<lb/>
溍昭徳承父澤出仕例當赴省部給使以試其能其行<lb/>
<pb n="KR4d0446_WYG_034-8a"/>
也西江數郡之士相率為詩文以贈之而請益於予予<lb/>
謂三子之達之藝之果雖未易能而子於國典俱諳曉<lb/>
亦云達也已於世務俱練厯亦云藝也已於談鋒事機<lb/>
俱敏决亦云果也已概以異代取人之志如所謂言辭<lb/>
之辯正如所謂楷法之遒美如所謂文理之優長靡不<lb/>
綽綽有餘以子之能試於今宜無施而不可余既嘉子<lb/>
之才又嘗進子於聖門學者之列達而守之若愚藝而<lb/>
處之若無果而發之以徐夫如是不矜已以急人之知<lb/>
<pb n="KR4d0446_WYG_034-8b"/>
而人自知已必曰是真可使從政者也而子之登膴仕<lb/>
者有日矣<lb/>
　　　送程鼎實序<lb/>
凡冬大雪來嵗必大熟松脂入地乆而為伏苓為虎魄<lb/>
是何物也陽氣閉藏而不發泄則地力厚而生物也茂<lb/>
木之滋液於葉者未易遂則灌注本根凝為靈藥異草<lb/>
理固宜也世之賢人君子可以大用而不獲盡其有餘<lb/>
不竭之澤流衍於後往往如此月岩先生程公明戴氏<lb/>
<pb n="KR4d0446_WYG_034-9a"/>
禮貢于鄉選於上庠褒然為多士先志行清峻嚴恪不<lb/>
苟合不輕進而温然四海為春之意行乎萬仞<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>卓之<lb/>
間嗚呼使公而展所藴名公卿也而被其澤者幾千萬<lb/>
人然而嶔﨑厯落年餘五十乃擢乙科官至經府元僚<lb/>
而止厯數肇始以康寧夀考終烏乎乾坤龍戰之㑹鮮<lb/>
或不傷三百年雨露膏潤之物蔚然春榮一旦槁然秋<lb/>
後之園林葢天運然而栁子所謂咸宜韓子所譏薄功<lb/>
而厚賞豈其非耶公歸田山中而家日以肥子孫蕃碩<lb/>
<pb n="KR4d0446_WYG_034-9b"/>
而且賢公殁之後悉為當路所禮起家以仕此非公之<lb/>
所留者乎予公之門人也識公二子矣世孫鼎實教授<lb/>
海陵官滿而人士稱頌之不渝不墜其家學不忝其世<lb/>
徳此非公之所留者乎嗚呼天之生賢人君子也以為<lb/>
民也公抱賢人君子之器百不及試一二今二子諸孫<lb/>
俱有位方日進而日升一命以上可賜於民小大多寡<lb/>
分數不同耳公不獲大用於昔者子若孫以之試於今<lb/>
焉此賢人君子之胄所以繼先志而天所以生賢人君<lb/>
<pb n="KR4d0446_WYG_034-10a"/>
子之心也其母曰位不足以行其母曰時不可以行夫<lb/>
今昔殊時而今之民猶昔之民也夫豈遂忘之哉斯言<lb/>
也昔嘗聞於公而非迂也鼎實歸尚以斯言諗於父兄<lb/>
　　　贈畨易呉岫雲序<lb/>
自𨽻興於秦而篆廢於漢其初不過圖簡便以適已而<lb/>
已漢𨽻之流為晉𨽻則又專務姿媚以悦人妍巧千狀<lb/>
見者無不愛學者竭其精力以模擬之而患不似也夫<lb/>
字者所以傳經載道述史記事治百官察萬民貫通三<lb/>
<pb n="KR4d0446_WYG_034-10b"/>
才其為用大矣縮之以簡便華之以姿媚偏旁㸃畫浸<lb/>
浸失真弗省弗顧惟以悦目為姝何其小用之哉漢晉<lb/>
而後若唐若宋聲眀文物之盛各三百年頗有肯尋斯<lb/>
籀之緒上追科斗鳥跡之遺者視漢晉為優然亦間見<lb/>
爾不易得也就二代而論唐之能者超於宋宋之能者<lb/>
多於唐餘風猶未泯畨陽呉正道承家世文獻工篆書<lb/>
不惟筆法之工并究字體之原以所訂偏旁一帙示予<lb/>
予毎慨古藝之不絶如綫而忽值斯人焉如之何而不<lb/>
<pb n="KR4d0446_WYG_034-11a"/>
喜之之深耶<lb/>
　　　送羅養正北游序<lb/>
廬陵印岡之羅自澗谷翁以有學有文有聲於時其族<lb/>
詵詵多聞人徃年於金陵識恭有甫得其雜著數十條<lb/>
言當世事一一精實可采時與侍御史程公共觀而稱<lb/>
嘆然而竟韜晦不用以至於今養正能學其家學出為<lb/>
伯父後其貎若甚愿其言若甚訒退然山澤之癯而孰<lb/>
察其𠂻謹審縝栗毅於進為殊不類迂疎之儒葢羅氏<lb/>
<pb n="KR4d0446_WYG_034-11b"/>
之才子將游京師興文署丞孔君其姻戚也昔韓子送<lb/>
董邵南游河北以謂子之不遇雖慕義强仁者以愛惜<lb/>
焉今養正之未遇與邵南惡有異也京師豪俊之林豈<lb/>
無惻然而仁挺然而義卒然邂逅而相歡如故者乎矧<lb/>
又姻戚牽聨援引於其側哉養正之行也余知其必有<lb/>
合矣<lb/>
　　　贈尹國夀序<lb/>
秦丞相斯燔滅聖經負罪萬世而能損益倉史二家文<lb/>
<pb n="KR4d0446_WYG_034-12a"/>
字為篆書至今與日月相昺煥是固不可以罪掩其功<lb/>
也斯誅之後工其書以名世者誰歟七八百年厪見唐<lb/>
李陽冰又二百年僅見宋初徐鉉而已宋人能者多於<lb/>
唐而表表者不一二噫何其孤也哉葢亦有其故矣秦<lb/>
人苟簡煩碎峻迫以為治壹惟刀筆吏是任至以衡石<lb/>
程其書厭篆書繁難省徑為𨽻以便官府人惟便之趨<lb/>
則孰問背時所向而甘心繁難者哉篆學之孤殆其勢<lb/>
之所必至噫篆之興繇於秦而篆之廢實亦繇於秦推<lb/>
<pb n="KR4d0446_WYG_034-12b"/>
所從來任吏之過也上饒愚溪尹國壽儒宦名家值世<lb/>
代遷革世官不可復叙圖試吏以庇其身然屢試而屢<lb/>
格既不獲所圖遂專意篆學游士大夫之門得其片文<lb/>
隻字者如寶儻使試吏日勞形於案牘隨羣隨隊役役<lb/>
焉習奴𨽻書之不暇雖欲研精心畫尚友古人於千載<lb/>
之上其可得乎然則國夀之不用於時未為不幸也夫<lb/>
篆書之派自秦任吏始而國壽篆學之工乃以其不為<lb/>
吏之故二者之互消長如此夫是學也乆則神神則天<lb/>
<pb n="KR4d0446_WYG_034-13a"/>
如其未也亦將齊名於冰鉉而所以光其先世人不潰<lb/>
其家聲者與為刀筆吏於一時其得䘮榮辱豈不相去<lb/>
萬萬哉<lb/>
　　　贈之金陵序<lb/>
金陵東南之都㑹而秦之前靡聞龍盤虎踞之奇漢末<lb/>
忠武侯實顯其秘時英雄各營窟穴是葢悠然有觸於<lb/>
心孫氏以來遂成偽覇之居中州衣冠道盡司馬氏揭<lb/>
區區文物寄之一隅自是聲名與中州等故士之游其<lb/>
<pb n="KR4d0446_WYG_034-13b"/>
地者往往徘徊踟蹰顧瞻欷歔而不能已其所由來非<lb/>
一日也今四海一家金陵僻在江之濆豪華之迹息狡<lb/>
黠之念絶而詩人墨客之悲嘅填冩亦且竭矣地以時<lb/>
而輕重今金陵豈昔金陵比哉而何汲汲為斯游也問<lb/>
之曰士有志天下不有得於昔必有得於今夫昔人興<lb/>
廢之由誠無預吾事若今人休戚之故獨非吾所當動<lb/>
心者乎當今置中書省分治江之南凡三又設御史府<lb/>
於金陵以糾之東南百萬生靈之休戚不係於斯乎吾<lb/>
<pb n="KR4d0446_WYG_034-14a"/>
將往觀焉予應曰然子之志如是行可矣余數游金陵<lb/>
中州大夫官於彼家於彼者類多才且異子往而觀其<lb/>
人察其行事稽其用心歸以語余其必有以起予也子<lb/>
之志如是行可矣<lb/>
　　　送鄧性可序<lb/>
男有分女有歸不必為已此大道為公之世也噫不可<lb/>
復見己男女得以及時詩人美之葢被二南之化而然<lb/>
大道既隐二南之化豈常然哉自士無恒産雖事育或<lb/>
<pb n="KR4d0446_WYG_034-14b"/>
有所不贍而况於嫁娶乎世有睦婣任恤仁於其類者<lb/>
往往稱為卓異之行嫁者與錢五十緡娶者與錢三十<lb/>
緡范文正公睦其宗族者如此有能推公此意婣於姻<lb/>
親任於朋友恤於鄉里一如其睦於宗族者焉則及時<lb/>
之幸是亦二南之時也詩人之美奚得以專於昔鄧性<lb/>
可家徒四壁二女皆已笄而字昏期邇只問其所以將<lb/>
者闕如也其宗族果有文正其人乎無也姻親朋友鄉<lb/>
里之間則未必無矣余亦忝朋友之一贈之以財力不<lb/>
<pb n="KR4d0446_WYG_034-15a"/>
足而與之者薄於是乎又益之以言<lb/>
　　　為趙法曹求賻序<lb/>
楊林趙法曹蕭然一貧女䘮未塟余方為之哀籲於仁<lb/>
人而又倐有妻䘮何其厄哉噫古傳記所載賙人死䘮<lb/>
事非一不復徧舉余游北方見有䘮者一家號慟百務<lb/>
俱廢㸑不舉火隣里為粥為飯以飲食䘮家之人併及<lb/>
逺地來弔之客初死各將衣衾來禭遂歛既歛各持錢<lb/>
財來賻遂塟故雖甚貧之家遭死䘮之禍無營辦應接<lb/>
<pb n="KR4d0446_WYG_034-15b"/>
之窘無倥偬缺乏之虞死者易得以全其禮生者亦得<lb/>
以專其哀此中州之微俗也當今風化自北而南法曹<lb/>
其告<hi>闕</hi>　知舊比閭族黨間將見人人動心垂情如文<lb/>
正忠宣父子而異鄉之俗即中州之美於畢二䘮也何<lb/>
難之有<lb/>
　　　贈一飛相士序<hi>有詩</hi>
予少有狂疾志欲學飛凡可以飛之術每究心焉或諗<lb/>
予曰兩間能飛之物唯羽族飛之最髙而奈乆者莫鷹<lb/>
<pb n="KR4d0446_WYG_034-16a"/>
隼鴻鴈若也然鷹隼貪食肉鴻鴈貪食粟苟所貪之食<lb/>
不飽則其飛之力不能以不倦人之飛異於是人孰無<lb/>
骨肉血髓孰不資外物以養能不人於人而與雲霞風<lb/>
飈齊飛必其專乎内遺乎外所資以益吾之身者悉不<lb/>
以溷吾之口滓吾之腹俾吾之骨肉血髓銷鑠變化始<lb/>
如未生之嬰兒終如太虚之無有而後倐忽往來飛行<lb/>
於上下四方而無留礙予信其説之然而不能然者不<lb/>
能離吾父子兄弟徒友朋侣也是以舍其説而守吾之<lb/>
<pb n="KR4d0446_WYG_034-16b"/>
故吾噫其老矣無復有是志矣而夜寐猶或夢飛則少<lb/>
年之宿染舊習其根刋除未盡也今年七十有六適在<lb/>
京師有自號一飛之人相觧后不覺欣欣然悦之因自<lb/>
笑曰吾之病根豈但於夢境而有未刋除者哉其人善<lb/>
談所識窮達與其未來休咎如燭照鏡鑑乃為之喟然<lb/>
嘆曰飛者善目子以能飛而善相乎騷客有言黄鵠一<lb/>
舉兮見山川之紆曲再舉兮覩天地之員方謂其飛愈<lb/>
髙而目之視愈逺也大鵬逍遥九萬里之上下視人寰<lb/>
<pb n="KR4d0446_WYG_034-17a"/>
不啻甕盎之間百千蚊蚋須臾起滅其區區之窮達休<lb/>
咎又奚足云昔聞華山隐者麻衣道者之流翩翩飛游<lb/>
乎世外雖不相人而超然神智靡不先知也若猶與世<lb/>
内食粟食肉軰混處塵埃中則如紛紛之蜂蝶欵欵之<lb/>
蜻蜓雖飛也而相去地行之物不能以寸詎能納八表<lb/>
於一瞬也邪子之飛也如之何相者對曰人寓形於走<lb/>
類我人類也走於地而已常人之走或終嵗不出門户<lb/>
或終世不入城府而我於燕楚齊秦走千萬里如咫尺<lb/>
<pb n="KR4d0446_WYG_034-17b"/>
以走之百當飛之一亦走類中之飛者爾而必取飛之<lb/>
飛為喻公言得無過與予謝曰予怵於子之名子今自<lb/>
吐情實予言誠過聊贈詩一章以釋前之過言云自言<lb/>
逐目走漫訝刺天飛無處不留跡有塵常滿衣空中懸<lb/>
五眼方外破三機識徧六六善相人誰敢非<lb/>
　　　送程平父序<lb/>
上饒月岩程公往年官吾郡諸生中特異目予今湖北<lb/>
憲使郢人公同宗也時亦游吾郡與予相友善未幾時<lb/>
<pb n="KR4d0446_WYG_034-18a"/>
革而身遁無從問公安否何如獨憲使出為時用既乆<lb/>
廼聞公以夀考終而子若孫能自樹立以昌其家於是<lb/>
而信盛徳之有後越數年㑹公之子於廣陵學舍又十<lb/>
餘年於廣陵見公之族孫衡英爽而粹温學古近詩五<lb/>
七言如雄風舞雪令人卓<hi>闕</hi>不給亦異哉程之族祗於<lb/>
廣陵禎於新安而條於江南江北自六朝以來稱著氏<lb/>
其為才子也固宜衡方為當路所愛試學官浸浸向用<lb/>
日長而人不知再以家世名世可也詩一伎爾予視月<lb/>
<pb n="KR4d0446_WYG_034-18b"/>
岩公猶師公不可見已得見其族之有人惡乎而不喜<lb/>
惡乎而能已於言哉<lb/>
　　　贈鬻書人楊良甫序<lb/>
古之書在方冊其編袠繁且重不能人人有也京師率<lb/>
口傳而學者以耳受有終身止通一經者焉噫可謂難<lb/>
也已然其得之也艱故其學之也精往往能以所學名<lb/>
其家厯代方冊以來得書非如古之難而亦不無傳録<lb/>
之勤也鋟板肇於五季筆功簡省而乂免於字畫之訛<lb/>
<pb n="KR4d0446_WYG_034-19a"/>
不謂之有功於書者乎宋三百年間鋟板成市板本布<lb/>
滿乎天下而中秘所儲莫不家藏而人有不惟是也凡<lb/>
世所未嘗有與所不必有亦且日新月光書彌多而彌<lb/>
易學者生於今之時何其幸也無漢以前耳受之艱無<lb/>
唐以前手抄之勤讀書者事半而功倍宜矣而或不然<lb/>
何哉挾其可以檢尋考証之且易遂簡於耽玩思繹之<lb/>
實未必非書之多而易得者誤之噫是豈鋟者之罪哉<lb/>
讀者之過也汴人氏楊字良甫業鋟賢聖之書市徧致<lb/>
<pb n="KR4d0446_WYG_034-19b"/>
其所無以資學者余嘉其功而慮讀者之或因是而不<lb/>
自勉也葢欲人人善讀書而得於心則楊氏之功為不<lb/>
虚<lb/>
　　　送葉鈞仲游孔林序<lb/>
盱江陳子實以書抵予曰廣信葉鈞仲湖海士静徳祝<lb/>
君之鄉人而所加禮者將有曲阜之役願有以張之噫<lb/>
予忝與祝君為代未及期而君疾不起夫交代之好猶<lb/>
兄弟也生不及識死不及哭悲如之何簡書促赴官急<lb/>
<pb n="KR4d0446_WYG_034-20a"/>
予悲未忘而未忍行也祝君不可復識矣得識君之所<lb/>
愛敬者其敢不用情乎哉鈞仲工詩而多藝能挾此以<lb/>
遊誰不愛且敬抑曲阜聖師之林廟雖逢盛代褒崇而<lb/>
不免於寂寞荒落也升於其堂豈復得聞金石絲竹之<lb/>
音觀於其鄉豈復得見浴沂風雩之樂孔氏子孫大率<lb/>
類農夫野人有所謂儒見聞染習亦不過南北陋儒俗<lb/>
謬之學問其先世所以得為萬世之師之由茫然不省<lb/>
其故子之至彼也能無悵然望缺弛然興盡甲陬而歸<lb/>
<pb n="KR4d0446_WYG_034-20b"/>
乎子如欲觀聖人則宗廟之美百官之富葢具在方寸<lb/>
之内一俯仰間可遊也又焉用逺適為雖然遊之必以其<lb/>
道去揚地之輕揚就魯人之質魯此出門第一程也吾<lb/>
語子遊也他日再瞻眉睫瞿然起而賀曰幸哉我子已<lb/>
得遊聖人之門<lb/>
　　　送范文孺痔醫序<hi>并詩</hi>
痔之為疾最下而痔之為醫最上何也其方秘其術奇<lb/>
而能者鮮也豫草范文孺之於醫外父家之業也七世<lb/>
<pb n="KR4d0446_WYG_034-21a"/>
其父壻其門傳其業古人稱三世之醫今文孺自外氏<lb/>
傳其父父又傳之子凡九世矣父子為人已疾奚啻數<lb/>
伯人去年療吾友其疾甚三月愈今年療吾兒其疾輕<lb/>
一月愈皆先攻之以毒藥去惡肉然後養之以善藥長<lb/>
新肉如士之治已去其惡疾而養其良心如農夫之治<lb/>
田去其惡草而長其良苗如吏之治國去其惡類而養<lb/>
其良民其事殊其理一也凡有血氣之屬疾雖小不可<lb/>
有於身况痔之乆為漏漏不已則殺人工於已此疾者<lb/>
<pb n="KR4d0446_WYG_034-21b"/>
得不為上醫也哉余愛之重之言之不足而詠之以歌<lb/>
其辭曰　䝉莊超世外有患不到身寓言貶秦醫託以<lb/>
譏時人遑知血肉軀微苦尤嚬呻安得希文者普救疾<lb/>
疢民<lb/>
　<lb/>
　<lb/>
　<lb/>
　呉文正集巻三十四<lb/>
</p>
<p>
</p>
  </div>
</body>
</text>
</TEI>
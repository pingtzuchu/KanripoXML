<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻七十二</head> <lb/>
    <p>
<pb n="KR4d0446_WYG_072-1a"/>
欽定四庫全書<lb/>
　呉文正集巻七十二<lb/>
　　　　　　　　　　　　　元　呉澄　撰<lb/>
　　墓誌銘<lb/>
　　　樂安縣丞黄君墓碣銘<lb/>
乙亥之冬郡既降下諸縣索降狀樂安令率其僚聨署<lb/>
以上丞黄君獨不往令遣吏促之方對語云云吏廹之<lb/>
不動白令令怒俄而吏民數百人集於庭强輿致君顛<lb/>
<pb n="KR4d0446_WYG_072-1b"/>
踣於地若卒中然衆捽蹢詬罵且曰為是不順將召兵<lb/>
累我民君佯死為不聞令無如之何同他僚署名應郡<lb/>
命君有惠愛在民既暮憐之者舁入寘中堂蓐處地上<lb/>
翌旦或飲以粥氣少續越三日家之人始來視遷就榻<lb/>
面壁卧旬餘新領郡事者分遣新官治所属一郡吏來<lb/>
丞樂其人素敬服君㢘正又見府積緍錢甚富諸器物<lb/>
一如故可為已有以此徳君用交承之禮接待力覆護<lb/>
為言於郡郡檄召不赴則檄攝縣事亦辭全身以去與<lb/>
<pb n="KR4d0446_WYG_072-2a"/>
家人完聚爾後連嵗盜起挈家辟地靡寧僅定廬於巴<lb/>
山之下日務治圃觀書年七十二乃終辛邜十一月二<lb/>
十日也君隆州井研縣人諱申字酉卿弱冠以春秋義<lb/>
貢禮部比壯再貢戊午出蜀依叔父於南康旅且貧急<lb/>
就禄已未廷試對䇿特奏名授廸功郎江州徳安尉官<lb/>
滿轉修職郎撫州樂安丞需次閒居當路命攝縣主簿<lb/>
州司理又兼提㸃刑獄事多所辨明寃者獲伸樂安之<lb/>
政亷謹如初以恩陞從事郎丞相江公萬里提刑黄公<lb/>
<pb n="KR4d0446_WYG_072-2b"/>
震宋末號名人不輕許可者稱君堅壁禦貧明潔無私<lb/>
其言足徵云盖惟怯於利者能勇於義君嘗與予言蜀<lb/>
被兵時一守臣先出其帑榜其門曰一身留許國諸子<lb/>
用傳家其年將變君悉遣家人逺避而身自留於官借<lb/>
予一力給使紛擾之際亦逃惟一犬隨君作傳紀其事<lb/>
夫人牟氏繼韓氏先八年卒子四人賁孚革䝉女子一<lb/>
人歸權大元至元二十九年壬辰十月癸丑塟於崇仁<lb/>
宜風之孔陂原君鄉人同知撫州路總管府事眉山<lb/>
<pb n="KR4d0446_WYG_072-3a"/>
史侯銘墓弗稱賁請更之以刻於墓門予驟辭請逾力<lb/>
乃銘曰<lb/>
利之闑截截義之玦掲掲維潔不湼維節不折衆爾惙<lb/>
惙獨厲烈烈不裂不缺有官斯碣<lb/>
　　　秋堂陳居士墓銘<lb/>
古有徳人不出諸口而行諸躬與之終日無疾言遽色<lb/>
温温其恭與之終世無藏怒宿怨休休其容嶇嶔末路<lb/>
委曲新令開釋圍羅清泠沸鼎隂功實𢎞善報未稱永<lb/>
<pb n="KR4d0446_WYG_072-3b"/>
藏於斯百世其慶<lb/>
　　　亡妻余氏墓誌銘<lb/>
鄉貢進士呉澄妻余氏諱維恭父珏業進士寶祐乙邜<lb/>
二月庚寅生生十有九年歸為呉氏婦事舅姑相夫教<lb/>
子悉合道子男四女二二女一男殤存者三曰文曰衮<lb/>
曰京生三十有七年六月四日食時猶分畫閫内事如<lb/>
常有頃自覺身弱目闇扶至牀如是而終越五年五月<lb/>
丁酉塟於黄樹谷距家四里而近兆向已銘曰<lb/>
<pb n="KR4d0446_WYG_072-4a"/>
姑失賢婦夫失賢助子失賢母淑也宜夀而天不與其<lb/>
何故<lb/>
　　　將仕郎師濟叔墓誌銘<lb/>
自進士專科取人士之入仕者世胄與進士兩途而已<lb/>
雜流特恩不論也宋氏盛時先正諸名公率由進士出<lb/>
是皆間世之英不待學而能盖天將擬之以為當世用<lb/>
假途進士科耳豈是科果能得人也哉嗚呼窮之所學<lb/>
非達之所用達之所用非窮之所學一旦棄舉子業登<lb/>
<pb n="KR4d0446_WYG_072-4b"/>
吏部選有民有社臨事懵然者衆矣方且以科第自髙<lb/>
自榮而驕世胄抑孰知彼家庭之所見聞官府之所經<lb/>
厯監舊章視已事明習法令有非孤寒乍躋仕路者之<lb/>
所能及哉若故將仕郎師君濟叔其世胄之才者夫惜<lb/>
其不及於用而止於斯也濟叔諱世美眉州彭山人曽<lb/>
祖考諱如岡某職朝請郎祖考諱復某州軍事判官朝<lb/>
議大夫考諱應極知某州某王府教授户部郎中某監<lb/>
某大夫妣楊氏封宜人大監公辟地出蜀來居撫之崇<lb/>
<pb n="KR4d0446_WYG_072-5a"/>
仁師蜀著姓也大監公久負重名一時士大夫傾意願<lb/>
交知不知咸延頸竦慕走其門者日相踵故雖客寓兹<lb/>
土而所樹立卓卓聲實氣勢與故家埒大監卒濟叔方<lb/>
幼學已能相其母特家如其父時澤授將仕郎試於銓<lb/>
曹未獲仕而天厯改人與法一新異代髙門巨室失其<lb/>
故常無所控倚身殞家圮類十八九濟叔於斯時出入<lb/>
虎兕甲兵中如升虗履平𤓰角兩莫之容措涖政者逺<lb/>
來未諳習俗及一種乘時用事狺狺狠狠翕赫可畏不<lb/>
<pb n="KR4d0446_WYG_072-5b"/>
惟不見傷害又加愛敬焉濟叔體貌髭髯偉然竒丈夫<lb/>
工翰墨善辭令終日亹亹不倦接人謙下和易雖兒童<lb/>
輿𨽻待之至恭然持已矜莊不屈不辱人自不敢狎慢<lb/>
為人謀竭盡底藴論事切中事情多知前代故實閒居<lb/>
觀書有見輒標識上方客有問應聲對曰史某紀某傳<lb/>
通鑑某代某年某書所載某人所録也抽簡帙參驗無<lb/>
不然其記覽精熟如此使濟叔早獲推其所長施之治<lb/>
官長民決不碌碌烏乎而止於斯邪而止於斯邪生癸<lb/>
<pb n="KR4d0446_WYG_072-6a"/>
丑三月二十日享年四十六卒戊戌十二月十八日娶<lb/>
陳氏融管安撫元晉之孫安逺軍節度推官同祖之女<lb/>
再娶黄氏樂安人子男三元奎元堅元基女二元直已<lb/>
歸豫章李元里許歸同邑袁初陳夫人𦵏長安鄉某里<lb/>
銀水谷後黄夫人附於其兆之左稍前濟叔卒之三年<lb/>
十二月十三日甲申合𦵏於陳夫人之兆將𦵏陳夫人<lb/>
之弟輿孫謂予曰子與吾姊夫故且知之悉宜為銘銘<lb/>
曰<lb/>
<pb n="KR4d0446_WYG_072-6b"/>
侃侃才胄既苖且秀罹兹多虞談笑羿彀脱人於難匪<lb/>
直自救早而服官膚敏孰右時哉不偶命也不夀從二<lb/>
嫓藏銘永弗疚<lb/>
　　　皮母羅氏墓誌<lb/>
皮母羅氏豐城人生淳祐乙巳二月為趙氏媵歸清江<lb/>
皮左右君夫人三十餘年既能且賢元貞乙未十一月<lb/>
得足疾靡藥弗試弗瘳明年四月十四日終九月殯宅<lb/>
南越七年某月某日塟於金華山之陽生子一人曰溍<lb/>
<pb n="KR4d0446_WYG_072-7a"/>
趙夫人子之是為總管公之世嫡溍與予友故其母之<lb/>
𦵏也予為之志<lb/>
　　　繆舜賔墓誌銘<lb/>
繆舜賔宋咸淳間以能賦中程試第一授知樂安縣令<lb/>
既而得軟脚疾貽書余曰不幸得痼疾顯親揚名之事<lb/>
已矣先子未沾寸禄齎志以没宰木且合圍其賜我昭<lb/>
諸幽不朽之辭余不敢當而哀其意轉求諸丙辰進士<lb/>
第一人廬陵文公天祥竟為其父得志銘舜賔生淳祐<lb/>
<pb n="KR4d0446_WYG_072-7b"/>
乙巳年五十有七今年初夏豫知死期遺命其子持所<lb/>
書以為平昔所交遊者訣且曰必予為誌銘嗚呼銘墓<lb/>
非古也盖古之所謂不朽者必於身不必於人後乃不<lb/>
然託諸人以傳不朽其人與其文又未必可以不朽也<lb/>
昔銘舜賔父者其人可傳矣今為舜賔銘者其文可傳<lb/>
乎哉雖然予與舜賔往來久死以是属予何可辭繆為<lb/>
崇仁甲族舜賔之祖姑歸吏部侍郎李公劉逢國大慶<lb/>
恩霈旁及舜賔之曾祖考祖考俱迪功郎曽祖妣祖妣<lb/>
<pb n="KR4d0446_WYG_072-8a"/>
俱封孺人舜賔之父諱若鳯鄉貢不第特奏名授修職<lb/>
郎吉州永豐縣尉未及禄而卒母呉夫人教舜賔至成<lb/>
才博記覽善談論於衆中四座輒屈舜賔日與侍郎公<lb/>
家諸胄游處有令陽春者以詩自好從當世能詩者學<lb/>
膏馥所霑丐於是舜賔之詩卓卓不羣樂府長短句四<lb/>
六駢儷語皆工家徒四壁立未嘗有戚容授徒以給其<lb/>
妻子娶呉氏繼胥氏男三女一十二月七日𦵏故里巒<lb/>
坊之原附修職君之兆舜賔名穆前郡守徐公霖所鍚<lb/>
<pb n="KR4d0446_WYG_072-8b"/>
且字之後自更名無咎所著詩文及書語謾抄藏於家<lb/>
銘曰<lb/>
四科之一學與文六極之二疾與貧得其一不免其二<lb/>
天匪人已乎舜賔後千千春眂此墓門<lb/>
　　　秋堂陳居士夫人黄氏墓誌銘<lb/>
余讀劉向列女傳及諸史襍記所載母儀婦徳尚矣然<lb/>
士大夫行實修而名湮沒者世何可勝紀况不出閨門<lb/>
之内者乎若吾里陳夫人黄氏母儀婦徳可謂無愧者<lb/>
<pb n="KR4d0446_WYG_072-9a"/>
也夫人諱某世居樂安之桐岡父兄弟姪皆為儒貢禮<lb/>
部者相屬歸於吾里陳居士居士徳人夫人相之家<lb/>
道日隆居士既終優㳺子舍壻家十有餘年福稱其<lb/>
徳年七十有五乃卒生之日寶慶丙戌九月季二卒之<lb/>
日大徳庚子十月上五子男四孟壵仲壵先卒季壵叔<lb/>
壵女三壻袁士真袁宏道袁士達士真亦先卒孫男四<lb/>
觀行觀過觀徳昌生女四曽孫女一卒之明年二月壬<lb/>
午塟於里之塔山坪季壵叔壵請銘余昔銘居士云與<lb/>
<pb n="KR4d0446_WYG_072-9b"/>
之終日無疾言遽色與之終世無藏怒宿怨知者以為非<lb/>
溢美夫人居士賢配其可銘也已銘曰<lb/>
父族為士夫族為士母有孝子奉終如始勒銘山趾以<lb/>
著厥美<lb/>
　　　覺溪游君墓碣銘<lb/>
㳺君常伯倜儻不羣早年以進士詩賦伎雄輩流意科<lb/>
第可拾芥取既屢試屢屈預貢而降試補國學弟子員<lb/>
往試又不偶乃礲斵㢘鋭芟毁芽枿教授里中子弟循<lb/>
<pb n="KR4d0446_WYG_072-10a"/>
循有繩矩談論古今世務亹亹可聽遘時革運天氓有<lb/>
闇於天厯者致大師君居直通道不虞師之奄至父子<lb/>
族属七人為哨兵所獲俱束縛以次就戮戮二人畢其<lb/>
三將及君君之子君佐不忍見父之死請先殺已小校<lb/>
義之以白主帥君軀幹偉應對敏帥竒其才得釋上送<lb/>
於朝事格不報於是君客㳺燕趙齊梁間甚適恬無仕<lb/>
進意越數年前主帥參江西行省政至邑有所逮問君<lb/>
門下士出入左右得豫機宻忽有飛語䜛君漏言於外<lb/>
<pb n="KR4d0446_WYG_072-10b"/>
自辯莫可憂懣以卒年五十有二至元癸未四月一日<lb/>
也君之配陳氏後一月亦卒其月合𦵏於璋湖子男二<lb/>
君佐君佑女一孫男三霖壵焱女三君諱伯常撫州樂<lb/>
安人家天授鄉之上覺渡自號為覺溪翁余弱冠已知<lb/>
君君卒二十年君佐始立墓石請為誌銘嗚呼余之故<lb/>
人也才如是所到止是其命也已其命也已悲夫遂叙<lb/>
而銘之銘曰<lb/>
能與不能人者明明成與不成天者冥冥數之不贏有<lb/>
<pb n="KR4d0446_WYG_072-11a"/>
萎其英吾知吾銘尚假幽扃<lb/>
　　　皮仲宜墓誌銘<lb/>
往嵗客南雄總管皮公之門識公之族弟仲宜甫髭髯<lb/>
姱脩言論峭直汛掃一室有自讀之書有自吟之詩賔<lb/>
至焚香瀹茗或觴或詠諧笑云云蕭散不覊宛若晋人<lb/>
風度嘗從總管公撫定郡境有勞帥府欲俾效用弗就<lb/>
暨名上省府署攝始興縣丞亦弗就前進士路萬里髙<lb/>
之作真贊有褒辭焉赴急觧紛慷慨尚義鑑時燭物敏<lb/>
<pb n="KR4d0446_WYG_072-11b"/>
鋭無滯思凡人用所資著發取棄靡不中機厯覽湖湘<lb/>
淮淛而歸種菊盈庭故相章公為題堂扁曰菊逸年六<lb/>
十四而終臨終書惟孝惟友可以立身遺其子考諱弁<lb/>
與徐侍郎卿孫輩諸名人友治毛氏詩有聲仲宜諱儀<lb/>
克纂父業三兄一弟世居清江下熂娶聶氏子男三野<lb/>
權季方大為謝氏後女三孫男二野髙安教諭務學工<lb/>
詩今授徒於里構一樓於堂之北將致樂以養而親弗<lb/>
待矣初䘮秋季中旬之三卒窆冬季上旬之二時維大<lb/>
<pb n="KR4d0446_WYG_072-12a"/>
徳九年兆在里中某所野與余善又因總管公之子來<lb/>
請銘銘曰<lb/>
入誰之與居出誰之與俱而愉其躬而贏其家而淑其<lb/>
後以逺須可不謂能乎<lb/>
　　　宜黄鄧母謝氏壙誌<lb/>
謝氏妙瑩鄧繼室生丁酉嵗四廿七庚子十二廿四卒<lb/>
儉勤婉順事夫君子名時俊名應元家力豐裕諸孫蕃<lb/>
乙巳季冬甲申日卜葬未山甲向吉水去流隂丑艮出俊<lb/>
<pb n="KR4d0446_WYG_072-12b"/>
從余學此母賢為誌幽宅光千年<lb/>
　　　白山許君墓誌銘<lb/>
進士科試藝非古也唐人采譽望先期投所業又繇所<lb/>
知薦引雖不免於私然士以此故閒居不敢自毁其名<lb/>
行宋氏糊名考校於立法至公利孤寒不復計平素其<lb/>
選始襍真才實能反或厄於命而終身沉淪若吾白山<lb/>
許君季文甫之藝縝栗卓犖同輩所推後輩所師嵗乙<lb/>
夘丁夘購其文者咸貢於鄉嵗癸酉二俊士共為文霑<lb/>
<pb n="KR4d0446_WYG_072-13a"/>
丐膏馥亦得預貢而君竟不偶後校官見君䇿論驚歎<lb/>
失士稽之乃謄録院逸去賦巻時代更貢舉廢君負長<lb/>
伎自好不厭鄉里競延致教子弟餘力哦古近體詩寘<lb/>
陸務觀劉潛夫集中莫辨同縣甘君泳不習舉子業徧<lb/>
游東南交當代名人有詩數百篇清絶自成一家仙佛<lb/>
儒悟觧俱涉其藩人稱為東溪先生不娶無後君諱文<lb/>
薦詩工而竒不談仙佛而談考亭朱氏青田陸氏學欣<lb/>
然意㑹人莫能知也間獨與余上下其議論卒之年授<lb/>
<pb n="KR4d0446_WYG_072-13b"/>
業縣東三十里近甘君墓暇日輙適壟徘徊彷徨悲涕<lb/>
不自勝是年十月十三日卒年七十有七考諱士頴為<lb/>
儒能詩妣羅氏世居撫之宜黄徙崇仁初娶周氏無子<lb/>
再娶繆氏就室於李亦無子養涂氏女為女三娶馬氏<lb/>
就室於劉一男一女後又生二女涂女適黄劉女適聶<lb/>
親生女一許嫁一未許嫁往年官覈户口一家不得包<lb/>
二姓男若曾遂附許氏籍君教之如子君之䘮服斬衰<lb/>
如服父䘮具無缺既逾月衰絰造余門哭泣請曰繼父<lb/>
<pb n="KR4d0446_WYG_072-14a"/>
病革時言吾有不朽者在意以囑先生也將𦵏矣敢請<lb/>
君與余忘年交不得辭則為之銘宅兆君所自營首西<lb/>
北鄉曰長安原曰連坊日十八月十二嵗大徳乙巳銘<lb/>
曰<lb/>
於蔚辭數連竒嗇其施豐自嬉晚疇資二陸規山隂支<lb/>
臨川涯萎兮澌兮噫噫兮悲<lb/>
　　　鄉貢進士周君墓誌銘<lb/>
大徳八年三月十九日鄉貢進士周君棲梧客死於金<lb/>
<pb n="KR4d0446_WYG_072-14b"/>
谿死之三日其從子仁乞地于聶氏𦵏之墓前有古神<lb/>
祠曰周將軍廟君仲弟棲楚先死季弟棲筠客豐城聞<lb/>
䘮來奔則已𦵏議以歸祔于崇仁之祖塋仁曰𦵏具可<lb/>
其母遷遂歸直於聶而得其所𦵏地君業舉子尚書義<lb/>
有聲咸淳癸酉以字與貢更字朝陽在大元為崇仁縣<lb/>
儒學教諭臨江路髙峯書院山長名在吏部將授儒學<lb/>
教授而君死矣年六十一先世自贑寧都徙撫樂安初<lb/>
年室於郡中之熊落魄不覊常遊食於外於事無心於<lb/>
<pb n="KR4d0446_WYG_072-15a"/>
物無競所至無不愛悦焉女一人適連以仲氏之子寶<lb/>
為子仁之弟也聶之子為仲氏之壻聶之族女又為仁<lb/>
之妻以故經紀君之䘮有力云君與予友善棲筠娶予<lb/>
女弟請銘确故銘銘曰<lb/>
處之時時而來旅之時時而隨醑而怡怡語而嘻嘻噫<lb/>
不可復奚而不悲<lb/>
　　　朱氏静淑墓誌銘<lb/>
洪士言其鄉鄭氏婦朱氏静淑幼讀論孟了大意歸夫<lb/>
<pb n="KR4d0446_WYG_072-15b"/>
家弗逮事姑事二姒婦甚㳟後事繼姑甚孝舅姑罹冦<lb/>
難甚哀每遇諱日甚悲相其夫廣家産比初年什伯倍<lb/>
處變不失常度夫以筦庫之役出則兼治閫外事日有<lb/>
齎送費猶能以餘力新居室暨夫役滿而還堂構已完<lb/>
人以田園售不抑其直祈子孫得永保饑嵗平糶待之<lb/>
而舉火者數十家貸収不貳量有負不能償輙折劵里<lb/>
有樵屯渡捐貲造舟以利病涉者凡賔客之饌必躬視<lb/>
官吏或假館徒御雖衆供給不勞而辦夫嘗與伯兄小<lb/>
<pb n="KR4d0446_WYG_072-16a"/>
忿從容道手足恩義開諭勸釋夫感悟至泣下友愛終<lb/>
其身又嘗與鄰有争亦諌止曰彼良田百畆具以歸我<lb/>
此獨不能小忍乎延名師教二子夜必自程督問日所<lb/>
講肄何如子方長家方隆而不幸抱疾以殁殁且八年<lb/>
宅兆始協吉卜夫季政男元鳯元謙將奉柩窆願得一<lb/>
言昭諸幽以某嘗授業二子頗悉其家内外事而因某<lb/>
以請予曰是盖為斯婦斯母不朽計義夫孝子之志也<lb/>
斯婦也欲其夫積善以貽後斯母也欲其子務學以光<lb/>
<pb n="KR4d0446_WYG_072-16b"/>
前賢已夫若子環視其鄰昔赫赫者今寂寂而吾之家<lb/>
一旦至此其何以守此哉惟當日夕勿忘逝者諫誨之<lb/>
意益崇善益勉學俾鄉里藹慈良謙讓之譽門户増詩<lb/>
書禮義之輝人必曰斯婦實成斯夫斯母實生斯兒不<lb/>
朽莫大乎是銘不銘奚加損焉雖然孝於姑恭於姒匡<lb/>
其夫以從兄睦鄰婦徳若兹其可銘乃稽其世世居富<lb/>
州宣風鄉杭溪里父汝岳母譚氏夫家新建縣徳禮郝<lb/>
侯溪里舅文富姑蕭氏繼周氏女適廣東宣尉之孫靖<lb/>
<pb n="KR4d0446_WYG_072-17a"/>
安縣尹之子塗浯異孫男四人女三人淳祐丁巳建辰<lb/>
月端七生大徳己亥建酉月季五卒丙午建丑月季四<lb/>
𦵏𦵏返其所生之鄉里鹿興原溉塘銘曰<lb/>
婦以徳妍有美嬋嫣銘貞其賢厲彼不然<lb/>
　　　故龍興學録鄒君墓誌銘<lb/>
大徳辛丑夏英徳倅熊侯謂澄曰吾弟之子妻劔池鄉<lb/>
河湖里鄒公遂公遂將以某月某日葬其父學録君於<lb/>
青坑之原蘄一言光泉壤以疇昔之未獲見也敬介某<lb/>
<pb n="KR4d0446_WYG_072-17b"/>
以請嗚呼予弗及識鄒君而於侯舊矣禮辭弗許固辭<lb/>
又弗許則弗復辭為叙其槩君諱敏中字時甫世居古<lb/>
豫章郡豐城縣今為富州其文業進士通戴氏記淳祐<lb/>
乙邜幾預貢既復黜試大學平居躭講誦嗜賦詠有雜<lb/>
詩雜著名静樂堂藁藏於家其行事父孝母聶夫人終<lb/>
雖孩執䘮不失禮貲産悉委伯兄季年分異唯命所畀<lb/>
漫弗計贏窳兄殁哀痛切至事伯姊猶兄坦夷軒豁好<lb/>
賔客日以棋酒相娱捐貲恤鄰無靳色其先曽大父堯<lb/>
<pb n="KR4d0446_WYG_072-18a"/>
甫大父元廣父輝俱隐徳弗耀其後公遂男二女一蕃<lb/>
衍未艾其配彭澤簿黄喆飛女聶氏繼其壻楊守道其<lb/>
游少從清江歐陽居宜習經暨長南康江丞相建昌包<lb/>
樞宻廬陵王梓國用同郡萬一鶚章甫皆以客禮待友<lb/>
道交狀其行者前鄱陽尉趙用信其年嘉定庚辰季秋<lb/>
五日生至元丁亥季冬望日卒嗚呼鄒君非古所謂一<lb/>
鄉善士歟生而有文有行死而有子有孫家日肥得吉<lb/>
兆以窆而銘以昭之其可無恨己銘曰<lb/>
<pb n="KR4d0446_WYG_072-18b"/>
天嗇其試而豐其嗣雖亡不亡用闡斯閟<lb/>
　　　林夫人鄭氏墓誌銘<lb/>
毓於儒家嫓於宦族生五子孫男女凡二十曾孫男女<lb/>
凡十有五逮見元孫受公朝錫帛恩年八十有五乃終<lb/>
此世之福徳人而金谿士林程母夫人鄭氏有焉噫天<lb/>
所厚也夫人諱惠真父試國學生夫益齋府君知臨湘<lb/>
縣奉議公之從子夫人為婦而宜禮無違為妻而隨事<lb/>
無隳為母而慈教無虧門内長幼門外戚疏逺而賔旅<lb/>
<pb n="KR4d0446_WYG_072-19a"/>
賤而使令待之靡不中則年四十有九而寡總内外餘<lb/>
三十年伯子一薦辛酉嵗附貢士榜仲程其次和其次<lb/>
秩季稹唯仲季獲終養孫男十有四立亨永克雍寓宏<lb/>
穹芽末而文言髙三人亦先卒芳出為族人後女六曾<lb/>
孫男五明良雷震雷弟禮孫女十芽暨良之生與夫人<lb/>
同月日元孫琳夫人卒之日大徳丙午六月乙邜卒之<lb/>
明年予去官就醫留富州程挾其所館客周仁為介觸<lb/>
炎暑走三百里自狀其母之行授予泣且請曰程弗克<lb/>
<pb n="KR4d0446_WYG_072-19b"/>
自奮以顯親大懼沒而弗稱於世將以今年九月壬午<lb/>
奉柩藏於柘岡邇府君之兆得當代能言者畀之銘庶<lb/>
其不亡友人黄令炎發復以書助之請予閱其狀夫人<lb/>
生宋嘉定壬午十月丁丑實與吾母同年而先一月而<lb/>
吾母先八載逝矣泫然動予哀噫程之哀其母猶予也<lb/>
銘其可已乎程敦朴士年六十有五孺慕如少允哉賢<lb/>
母之子銘曰<lb/>
生也夀死又欲其夀維子之孝<lb/>
<pb n="KR4d0446_WYG_072-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_072-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻七十二<lb/>
</p>
<p>
</p>
  </div>
</body>
</text>
</TEI>
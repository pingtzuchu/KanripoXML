<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻七十四</head> <lb/>
    <p>
<pb n="KR4d0446_WYG_074-1a"/>
欽定四庫全書<lb/>
　呉文正集巻七十四<lb/>
　　　　　　　　　　　　　元　吳澄　撰<lb/>
　　墓誌銘三<lb/>
　　　故樂溪居士呉君墓誌銘<lb/>
樂溪居士吳君諱伯成字文甫瑞髙安樂安里人其先<lb/>
自九江而西山而筠之五鹽今髙安仁孝里也十世祖<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>敦書崇義富甲一鄉八世祖文海以明經見稱愛樂<lb/>
<pb n="KR4d0446_WYG_074-1b"/>
安山水徙而家焉曾祖仁旻祖世經韞玉弗衒父應祥<lb/>
與鄉貴劉公應龍善嘗於廣東制司奏辟迪功郎監寧<lb/>
江鎮弗就君少從姚公勉學舉子業姚公進士第一立<lb/>
朝以言事不合去君亦厭科舉隱居自樂庚申兵後嵗<lb/>
大饑奸暴竊發君出粟賑施㓂攘遂戢時出粟弭盜者<lb/>
許奏補官君笑曰此豈邀功賞時邪庚午嵗又大饑莩<lb/>
饉相枕藉君復發粟賑施且為食以待饑者得全活數<lb/>
百千人秋成貸者倍取息君獨不爾貧不能償焚劵不<lb/>
<pb n="KR4d0446_WYG_074-2a"/>
問人有患難極力拯救或忿怨至不可釋得君一言輙<lb/>
愧服渝平收撫孤遺教育婚娶人皆徳之而君不自以<lb/>
為徳平居未嘗疾聲厲容不喜言人過所居山水峻駃<lb/>
溪流清潏平鋪石磧上如織文紆回里許直扺石壁下<lb/>
徜徉其間竟日忘倦故相章公鑑取知者樂水意書樂<lb/>
溪二字扁其堂嵗丙子兵祸延毁處之泰然重葺家塾<lb/>
勉諸子勿廢學陳公仲㣲隐南海不返賔從留故山君<lb/>
擇其賢者與為師友父䘮哀瘁致客數郡畢至其事親<lb/>
<pb n="KR4d0446_WYG_074-2b"/>
也孝其教子也義其處已也厚其與人也惠生宋嘉熈<lb/>
戊子六月終大元大徳癸邜二月終之日戒子孫曰汝<lb/>
祖父以忠厚傳家宜勉學勿墜言訖而逝娶黄繼徐子<lb/>
男三泰來大有鼎元女二適朱適陳孫男七鎡鑑欽塤<lb/>
均増法保女二曾孫男三安孫勝孫慶孫女四泰來後<lb/>
三嵗卒大有將以皇慶二年正月某日奉柩𦵏於里之<lb/>
邱橋原先事清江宗人中以前進士劉方大狀來詣臨<lb/>
川為其孤請銘噫髙安清江臨川雖異郡而氏族同一<lb/>
<pb n="KR4d0446_WYG_074-3a"/>
原清江之宗能為之請臨川之宗不為之銘可乎乃叙<lb/>
次其狀而銘曰<lb/>
吾祖泰伯以天下讓代有聞人名節相尚維居士君既<lb/>
富且文鄉人懐只睇此髙墳<lb/>
　　　故鄉貢進士鄭君碣銘<lb/>
君諱松字特立初名復貢於運司者再貢於鄉郡者二<lb/>
三試禮部不中嘗以詩文見知郡守㑹郡守救荒有富<lb/>
戸閉糶將加之罪君為救解得免富户恩之結為婚姻<lb/>
<pb n="KR4d0446_WYG_074-3b"/>
以家事托富者死家之寡幼咸聽命焉一統之初新民<lb/>
未諳新政吏乘時為暴利寡幼之財悉於君乎求取肉<lb/>
既盡而虎狼吞噬如昨無厭及我君竟坐視而貧君視<lb/>
財如糞土不惟求取者灑然與之不吝雖給使令之人<lb/>
資用不㑹其贏縮故貪詐咸樂為役徳祐間大軍逼境<lb/>
制置使左次於撫崇陴浚隍募人鑿鴻鶴山復盱水故<lb/>
道灌注城下君應其募制置司賞以官且捐沒官田租<lb/>
八十萬俾練莊户為兵既革命猶有圖興復者檄君為<lb/>
<pb n="KR4d0446_WYG_074-4a"/>
助君以民兵應之其卒勇敢獨能與大軍遇多所殺獲<lb/>
俄而卒戰死者衆遂潰君避入溪洞遇赦乃出少學詩<lb/>
於鄉之曾明卿又學於贛之曾子實有唐山初槀晚槀<lb/>
在中嵗與予為友聽予説諸經諸子領㑹悦懌予所校<lb/>
四經三禮悉命筆工抄冩促予著書予曰少俟君即自<lb/>
為之雖范淳夫之信程叔子不是過也間成一二示予<lb/>
予謂尚宜修改故其書未出然好事者亦或傳録以去<lb/>
邵子以運經世之篇紀事始堯訖五代君續紀二百七<lb/>
<pb n="KR4d0446_WYG_074-4b"/>
十五年之事起庚申宋興終甲午金亡名曰經世續書<lb/>
從𦵏師得𦵏術富者一游一夏並師其學予進之翰林<lb/>
學士程公亦待以殊禮君資識不凡自知讀書為文於<lb/>
飲食男女之欲澹如也自少不畜婢妾每日對賔客食<lb/>
於外未嘗私有口腹之奉志極髙廣而一無所成生長<lb/>
富家而卒以困阨其命也夫其命也夫君之父諱鳯翔<lb/>
以禦冦得仕官至從事郎君生三十五日而為叔父後<lb/>
所後父諱莘亦以招賊功補將仕郎所後母黄氏鞠子<lb/>
<pb n="KR4d0446_WYG_074-5a"/>
甚慈配康氏有婦徳共君守約而不怨子男四世忠教<lb/>
忠保忠俱能斆學元忠早卒女四適范適陳適謝適游<lb/>
二女亦先卒君生於端平乙未五月終於大徳丁未十<lb/>
一月葬於十洞所居之後君嘗囑其子求程公書墓額<lb/>
而予為誌銘君沒之後予有逺役未暇作也今乃叙君<lb/>
平生大槩碣於墓而繫之以銘銘曰<lb/>
志所可期才弗與施力所可為命弗與時直騖横馳卒<lb/>
坐蹇覊匪不深知寧不深知厥聞永垂徵此銘辭<lb/>
<pb n="KR4d0446_WYG_074-5b"/>
　　　金谿余瑞卿墓誌銘<lb/>
有文學有賢行夀矣富矣又子孫衆多隱居不求聞無<lb/>
幾㣲事嬰懐考終於牖下之數者有其二三已難金溪<lb/>
余瑞卿兼而有焉其所得於天何其厚哉君諱斗祥族<lb/>
所聚曰大原家西山三百載逺祖迪功諱彦和曽王考<lb/>
諱曮王考諱文端俱以文行稱考諱應時善書工詩王<lb/>
妣張夫人淙溪望族君夫人兄之子命為世孫五嵗入<lb/>
學日記數百言長治舉子詞賦所修日益比弱冠與黄<lb/>
<pb n="KR4d0446_WYG_074-6a"/>
君炎薦同試舉塲黄預貢文同而得失異君愈自信自<lb/>
勵試補國學生凡三輙不偶科舉事廢教諸子仍舊業<lb/>
毎自律以尺度他日有司試儒仍免徵役君二子並以<lb/>
詞賦中選君身總家務夜燈猶不廢書下至伎術亦且<lb/>
通習詩莊重縝栗肖其為人内寛外嚴有古長者之風<lb/>
終日整肅祁寒盛暑不變望之莫不敬畏恪謹禮節長<lb/>
幼卑尊繩繩如也雖接下賤無懈怠容見徹守固外物<lb/>
無能動其中逮養四親致孝䘮祭一無違禮於張氏雖<lb/>
<pb n="KR4d0446_WYG_074-6b"/>
㨿禮降服而情則隆建祠買田麗淙溪桐林寺以貽永<lb/>
久所居種竹萬个宫講周公方書竹心二字扁其楣平<lb/>
生無他好唯適意佳山水過白馬之珠溪欣然㑹心捐<lb/>
金得之築觀曰仁夀一嵗率再三往與良朋飲酒賦詩<lb/>
其間至大壬子七月四日無疾而逝得年七十有九初<lb/>
娶危氏再娶呉氏子男五璁鳯麟鶚驥女一適呉孫男<lb/>
十瑀琇珂珊琦珹璋若蘭䝉女五曾孫女二卒之明年<lb/>
諸孤將以十二月某日𦵏於珠溪之兆其宗人前大學<lb/>
<pb n="KR4d0446_WYG_074-7a"/>
進士鑰狀君之行來徵銘予知進士君因進士君之言<lb/>
知君既叙次其狀如右銘曰<lb/>
玉韞珠潛山輝澤媚厥幽孔昭昭視來世<lb/>
　　　黄亨叔墓誌銘<lb/>
臨川黄君亨叔工進士詩賦少負能聲亞於其宗兄知<lb/>
縣君仲明仲明與予同為咸淳庚午貢士其年亨叔亦<lb/>
中選溢貢額外明年仲明與予試禮部亨叔試補國學<lb/>
弟子員仲明登進士丙科予罷歸亨叔亦罷歸越四十<lb/>
<pb n="KR4d0446_WYG_074-7b"/>
有三年仲明過予言曰亨叔死矣𦵏有期炎發狀其行<lb/>
子其銘諸予悵惋久之曰科舉取士如博懸於投非智<lb/>
力所能與以亨叔之藝而不偶命也夫亨叔諱泰亨家<lb/>
臨川珠山其先繇豫章徙曾大父文廣大父彦益父天<lb/>
徳母王氏繼饒氏亨叔早從良師友講肄文思竒蔚氣<lb/>
格雄絶為流輩所推英英出庻士右科舉廢學專於身<lb/>
治移於家事親禮無違丁時多虞不以公私事貽親憂<lb/>
父䘮致哀孝繼母如母友弟淑子藹然仁讓之風前時<lb/>
<pb n="KR4d0446_WYG_074-8a"/>
井里弗靖或欲相挺為不義諄諭善誘俾愧悟而止官<lb/>
委覈産一槩公平弊革賦均至今人䝉其利宅東有閣<lb/>
扁曰見逺閣東有軒扁曰東明燕坐之室嘉樹森立活<lb/>
水鏡静扁曰梅塘一家父子兄弟文物雍容賔朋觴詠<lb/>
無虚日皇慶癸丑春㣲恙諸子竭誠籲天調膳進藥獲<lb/>
延數月起處如常雖疾猶娱書不輟手冩邵子觀易吟<lb/>
又自吟云久約松筠堅晩節病逢蒲桞望秋時此其絶<lb/>
筆也一日進弟若子於前囑以家事教以孝友敬順親<lb/>
<pb n="KR4d0446_WYG_074-8b"/>
親賢賢輯鄰恤衆之道知舊省疾舉手揖别曰吾逝矣<lb/>
六月廿二日也享年六十有八九月十九日塟里之鳯<lb/>
皇窠妻周氏先一年卒子男四伯曰士廉仲曰士清叔<lb/>
曰士剛玉成季子也命以為適孫女一適危龍從孫女<lb/>
六銘曰<lb/>
維藝之優外蹇於求維徳之周内豐於修有章其幽有<lb/>
緜其留靡疚靡郵永藏斯邱<lb/>
　　　元将仕佐郎贑州路同知㑹昌州事夏侯墓誌銘<lb/>
<pb n="KR4d0446_WYG_074-9a"/>
夏友蘭字幼安初名九鼎撫樂安曾田人後徙蘭原世<lb/>
以材武長軍籍幼安亦弓馬便習讀書不及卒業夙慧<lb/>
自能為詩逮其父時任家督精簿書稽錢榖出入欺弊<lb/>
無所容父卒家力逾大凡事提綱衆目各界所司謙厚<lb/>
文雅聲譽四達聞風締交者自逺而至每歎儒流識卑<lb/>
言陋遇方外人傾心嚮慕邑尉明安達爾志同意合俱<lb/>
造吾門受學獲聞往聖先賢所言性命道徳之懿濯去<lb/>
舊見自是假真贋偽者不能惑當父忌日哭泣盡哀事<lb/>
<pb n="KR4d0446_WYG_074-9b"/>
母婉順致養唯謹家居之儀時祭之禮一遵司馬氏朱<lb/>
氏所定邑東門外創建書院施田贍給敦請名儒詹貢<lb/>
士掌教其事聞上官為設官家有内塾教子又有外墪<lb/>
普及親鄰諸幼之可教者月朔弦望逺近賔朋内外子<lb/>
弟深衣㑹講以身率先升降進退威儀整肅如學校規<lb/>
詩文自出胸臆無一語塵腐星數葬法風鑑占驗等術<lb/>
靡不探討或勸之仕則曰是有命焉不可倖致也予在<lb/>
國子監幼安白慈親願觀國光親許遂趨京師又趨上<lb/>
<pb n="KR4d0446_WYG_074-10a"/>
都覲日表於潛邸得㫖從集賢大學士李公㳺出入禁<lb/>
闥必從明年龍飛御極李公秉政奏授將仕佐郎同知<lb/>
會昌州事皇慶元年春南歸秋至官一月聞恩㫖下䕶<lb/>
持所創書院亟歸迎拜至家感疾再閲月而終十月廿<lb/>
四日也二年十二月廿七日𦵏於宅東之圃幼安生長<lb/>
将家衣被儒術深潛端重山立時行中州外域顯官貴<lb/>
戚一見共談起敬起愛不信其為楚産也平居處事詳<lb/>
審年四十三始仕亷仁外著士民悦服比聞其䘮悵怏<lb/>
<pb n="KR4d0446_WYG_074-10b"/>
觖望父諱雄管軍百户鎮撫樂安縣三翼母劉氏慈善<lb/>
好施綜理内外事秩然娶前吏部侍郎李公曽孫女男<lb/>
志學以七品官之子充國學弟子員予於幼安之不得<lb/>
夀也痛之惜之志而銘之曰<lb/>
家有百井身則三命雖嗇於年順受其正<lb/>
　　　故宋文林郎道州判官何君墓碣銘<lb/>
宋之季撫州進士科名之盛推樂安何氏盖一家兄弟<lb/>
成名者四人道州判官文林君諱堯字唐佐其次在三年<lb/>
<pb n="KR4d0446_WYG_074-11a"/>
二十一偕伯兄霖與貢明年同試禮部伯兄登乙科<lb/>
越三年君再與貢明年遂中禮部選時國恤不親䇿士<lb/>
以省試名數先後第甲乙君名殿遲郊祀恩乃得仕越<lb/>
三年授迪功郎静江府修仁縣尉兼主簿越五年之官<lb/>
廣西提㸃刑獄兼提舉常平茶鹽事號能吏聲實素隆<lb/>
君投啟事以見中意留為屬俾掌撰述辟監軍資庫而<lb/>
廣西經畧安撫兼轉運使得二鉅人相繼嘉君有文亦<lb/>
羅致幕下凡箋表及慶弔於中朝達官告諭下鄰壤蕃<lb/>
<pb n="KR4d0446_WYG_074-11b"/>
國一一屬筆焉三使長各舉闗陞循從政郎守舊職秩<lb/>
滿再調轉文林郎道州軍事判官是年伯兄班見改官<lb/>
知宜章縣仲兄希之試䇿甲科第六人教授永州季弟<lb/>
夢牛亦進士出身主廣昌簿兄弟聚於行都同時受新<lb/>
命以歸二親具慶聞者榮之明年二親年皆七十四子<lb/>
袍笏稱夀里中傳夸為盛事縣大夫表所居曰叢桂榮<lb/>
親之坊未幾厯數改連丁内外艱伯兄即世咈逆充前<lb/>
人所不堪君處之裕如扁書塾曰道心其後一新堂構<lb/>
<pb n="KR4d0446_WYG_074-12a"/>
更扁曰乾坤草亭自號為漫翁仲兄教授暨族之諸甥<lb/>
詹貢士崇朴比屋而處三人年徳相輩行出入必偕人<lb/>
目為三老過者必禮於其廬仕者問民休戚諮政得失<lb/>
無虚日君静重簡黙然諾不苟門絶請託是以交遊不<lb/>
間逺邇始終敬服不渝初娶崇仁呉氏其外姑饒氏再<lb/>
歸光山黄主簿輝應黄以工駢儷客制閫數數共君語<lb/>
君所作四六典麗贍宻應律合度淵原盖有自云他文<lb/>
温淳雅健諸詩謹嚴精妥近體尤長樂府長短句綽有<lb/>
<pb n="KR4d0446_WYG_074-12b"/>
風致昔在理宗時閩人劉公克莊馳文譽資望堪掌制<lb/>
以世賞非進士於例不可朝廷憐才特賜進士出身入<lb/>
翰苑識者評君四六雜文詩詞與劉伯仲且有科名擬<lb/>
君所到不減於劉而竟不獲大用惜哉平生論著多不<lb/>
存存者有草亭漫槀深衣圖説郭孝子後傳所編纂有<lb/>
小學提綱資暇録鰲溪羣賢詩選君丰儀秀整辭氣雝<lb/>
和喜愠不形於色幅巾野服爐香書巻飄飄有塵外趣<lb/>
乍見疑為公侯世家子不知為寒素士也生淳祐辛丑<lb/>
<pb n="KR4d0446_WYG_074-13a"/>
五月九日終至大庚戌六月五日髙祖思以五舉推恩<lb/>
仕容州司法曾祖庚祖湛父宏中三世不仕母董氏内<lb/>
外教養飭子以學故君兄弟悉能有成元配呉氏卒於<lb/>
廣西生男三友直友端友成再娶外姑饒氏妺之女陳<lb/>
氏生男四友學友徳友實友政友成先十八年卒友徳<lb/>
後三月亦卒女二適饒適詹孫男七梅慶梅馥梅鼎梅<lb/>
碩梅玉梅相梅午女七適陳適游適黄一許適陳一許適<lb/>
潘餘幼曾孫男一孔年更名誠卒之年十月三日丙午<lb/>
<pb n="KR4d0446_WYG_074-13b"/>
𦵏楊林之原君長予八嵗蚤相好晚益相知嘗謂君詩<lb/>
文可傳而諸孤以宜章之子友道所述行實來徵銘不<lb/>
敢辭也銘曰<lb/>
玉也挺挺冰也炯炯超蛻壒滋表表脱頴柴桑永初沉<lb/>
寥里居有來睢盱而式斯廬䟽越流音聵聵充耳繄疇<lb/>
與聆期曠之俟耉造云逺索焉弗遺昭銘幽宅予衷孔<lb/>
悲<lb/>
　　　㳺恭叔墓碣銘<lb/>
<pb n="KR4d0446_WYG_074-14a"/>
㳺恭叔與予同年生月日予為長其神情朗朗如秋月<lb/>
之瑩其意氣藹藹如春陽之温雖有道之士不是過居<lb/>
撫樂安天授鄉梅山里少讀書能文壯罹兵祸幸不死<lb/>
俘以去既得釋而還相其父治生業日長日盛數年資<lb/>
甲一鄉然皆敦本務實積累所致未嘗侵刻以取贏兼<lb/>
并以自廣異乎世之不仁而富者家邇通道凡南北往<lb/>
來貴勢閒居之人及門一以禮接饔飱之具信宿之舍<lb/>
雖甚叢雜紛擾殊無厭倦意是以貴賤賢愚靡不悦懌<lb/>
<pb n="KR4d0446_WYG_074-14b"/>
其卒也人悵怏懐思焉善察地理暇日杖履從容求佳<lb/>
山水處登髙望逺悠然自適人莫能測也考諱士文妣<lb/>
曾氏恭叔諱徳昭娶曾氏子男四劭勉方茂功女二孫<lb/>
男七應誠應陵應岊應戌大年應丑應春女十有二弟<lb/>
徳暉先二十有三年卒有子一人遺命命子劭分其資<lb/>
之半與之生之日宋淳祐已酉冬仲仲旬之五卒之日<lb/>
元至大辛亥春仲仲旬之九其年三月十日塟於懐仁<lb/>
里之古石原其卒其𦵏予留京師皇慶壬子冬予始至<lb/>
<pb n="KR4d0446_WYG_074-15a"/>
家茂功之子大年奉父命來請曰知吾父者先生宜有<lb/>
述以傳不朽予不得辭乃叙而銘之銘曰<lb/>
吁嗟鳯麟若而人鄉有遺惠門有賔長才恢恢行恂恂<lb/>
今其死矣誰與倫巴山之隂宰木春徳人所宅古荀陳<lb/>
　　　故教諭劉君墓碣<lb/>
沅江路儒學教諭劉某之父教諭君既卒既葬且二十<lb/>
年某能世父業以儒學起家慊然以生事死𦵏之孝為<lb/>
未足思欲揚父之名於不朽今江西等處行中書省郎<lb/>
<pb n="KR4d0446_WYG_074-15b"/>
中楊君於劉為鄉人乃因楊君屬行省理問所知事趙<lb/>
君書來請銘以碣諸墓嗚呼孝子之心至是可嘉矣夫<lb/>
可悲矣夫謹按教諭君行實狀君諱某字巨川關西延<lb/>
安人金季罹兵祸轉徙至博尋寓莘縣就段輔之學嵗<lb/>
壬子官閲實户口得𨽻儒籍遂家於莘年耆學富公論<lb/>
推舉充縣學教諭䘮亂之餘文事廢弛春秋釋奠無從<lb/>
取辦君擇後進十數上名於官復其身人始知勸由是<lb/>
學徒嚮方廟祀如禮君孝友慈厚嵗時薦羞追慕二親<lb/>
<pb n="KR4d0446_WYG_074-16a"/>
痛不獲歸省塋隴引領西望未嘗不泫然流涕初延安<lb/>
既䧟族屬散亡君惟一兄早世兄子亦被俘掠事甫定<lb/>
百計搜訪垂三十年莫測存否一旦家之人走報曰有<lb/>
客及門音類西人亟出諦視見其顔貎肖兄即呼小字<lb/>
果兄子也相向而哭既而輟哭歎且喜曰吾宗有傳矣<lb/>
資之白金俾之服賈以自贍給彼酗酒不檢悉蕩其資<lb/>
君愛之如初家有女使或笞罵之君輙戒止曰吾曹身<lb/>
經戎馬免為囚奴受役於人今得役人以代汝薪水之<lb/>
<pb n="KR4d0446_WYG_074-16b"/>
勞可善御之無若此也君達於死生言人當修身以俟<lb/>
命年七十有八無疾而逝至元辛邜二月廿四日也娶<lb/>
張氏生二男一女先二十六年卒再娶莫氏静黙淑惠<lb/>
撫兒女如已出相君理家三十年黨閭稱繼母之賢必<lb/>
指以為法則教授某君之長子某其次女適聊城王氏<lb/>
孫男四某某某某女五長適縣令宋某餘幼劉氏先墓<lb/>
在延安自君夫婦始葬莘縣之西北嗚呼中原兵祸之<lb/>
慘往往家無噍類君奔走流離依託善地以蕃育其子<lb/>
<pb n="KR4d0446_WYG_074-17a"/>
孫為人所尊敬得考終又得壽子不墜家聲思孝於其親<lb/>
無有窮也君之所以致此者豈偶然哉銘曰<lb/>
猗嗟巨川維身之全維名之傳胡然而然維行靡愆有<lb/>
鑑在天維子象賢有耀在泉有溥斯原有肇斯阡永永<lb/>
嵗年於昭巨川<lb/>
　　　㳺竹坡墓誌銘<lb/>
樂安功陂之㳺為富族而竹坡居士崇儒尚文以淑其<lb/>
子居士果有以異於等倫乎曰有利必取贏凶嵗必閉<lb/>
<pb n="KR4d0446_WYG_074-17b"/>
糶騰價富不仁者率若是辛未大饑郡勸分三日一糶<lb/>
居士謂饑者豈能待三日而後食請於邑令計糴户口<lb/>
數分畀富家日給其食至早稻熟乃已邑令髙其義此<lb/>
所以異者一丙子㓂犯邑鄉閭震驚居士家崇仁樂安<lb/>
兩界間鄰邑藉為保障郡命彈壓二境他人處此輙怙<lb/>
官勢軒輊新附未定之民脅取其資或以報睚眦怨居<lb/>
士不然相安於無事此所以異者二世俗議昏姻擇家<lb/>
力勝已者覬其装送之厚居士二子長曰中娶鄔次曰<lb/>
<pb n="KR4d0446_WYG_074-18a"/>
申娶饒娶呉皆清門貧女畧不問其所將此所以異者<lb/>
三甲午春㓂猝至獲居士以去咸危之意必不免㓂以<lb/>
其長者至中途釋之以歸盖其平日處心行事有以異<lb/>
於人故其受報於天也亦異居士易直謹厚諱徳洪字<lb/>
宏甫得年八十有二卒以大徳乙已正月二日葬以至<lb/>
大某年月日娶李氏侍郎公之族姓女孫先八年卒女<lb/>
二俱適黄孫男四謙泰巽復孫女五適陳虞黄何一未<lb/>
嫁中數數徵子銘銘曰<lb/>
<pb n="KR4d0446_WYG_074-18b"/>
世之訾儒謂迂謂拘有識斯殊淑後以書<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻七十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻八十二</head> <lb/>
    <p>
<pb n="KR4d0446_WYG_082-1a"/>
欽定四庫全書<lb/>
　吳文正集巻八十二<lb/>
　　　　　　　　　　　　　元　吳澄　撰<lb/>
　　墓誌銘<lb/>
　　　故桂溪逸士陳君墓碣銘<lb/>
宋末科舉之學甚盛國亡科罷而業之者亦廢樂安陳<lb/>
貴道守其故業以自娯嬉不以時所不用而怠皇元延<lb/>
祐儒科復于時舊學者已忘其歩武新學者未得其門<lb/>
<pb n="KR4d0446_WYG_082-1b"/>
庭而君獨擅所長年雖老猶挾其藝一再試有司遇不<lb/>
遇有命而君之先識定見莫不嘆服焉貴道君之字仕<lb/>
貴其名也居樂安縣西之二十里世裕貲産逮其祖其<lb/>
父益昌大君生長富家志趣不俗種學績文是務扵親<lb/>
扵兄扵弟扵族以孝恭友睦稱交朋信待衆仁藹然君<lb/>
子長者之遺風實孚譽逹鄉人士師尊之邑大夫禮敬<lb/>
之憲僉蔣侯行部至邑見君甚歡出所作詩詞與共商<lb/>
畧邑校缺官當路以君攝職前時君之弟崇進新構講<lb/>
<pb n="KR4d0446_WYG_082-2a"/>
堂君又新構禮殿衆口頌美既而君復歸舊隠先世嘗<lb/>
創道山書塾屏帷列岫襟帶清流占地之勝名公題詠<lb/>
不一君讀書其中夜參半誦聲猶未歇老而彌勵至治<lb/>
癸亥感微疾正月十二日卒享年七十八娶方氏子男<lb/>
四文鳯文麒文璘文慶女四適師適張適鄭適何孫男<lb/>
八女七泰定乙丑正月二十八日諸孤奉柩葬于所居<lb/>
之西下陂之山其冬予還自禁林明年文璘請文墓石<lb/>
予與君素厚善思篤學篤行如君者不可見已乃叙其<lb/>
<pb n="KR4d0446_WYG_082-2b"/>
槩而繫之以銘桂溪者君别墅之扁也銘曰<lb/>
恂恂耆舊展也希有隆隆邱阜噫其可久<lb/>
　　　金谿劉君妻吳氏墓誌銘<lb/>
危素以其學子劉蘭見傳其大父之命其言曰吾母新<lb/>
田呉氏諱卿吉宋貢士可之子賦質溫淑治家儉勤中<lb/>
外無間言外祖母卒既葬諸舅欲以篋笥所貯金帛分<lb/>
與女兄弟諸女中吾母次居四艴然曰女出嫁在外母<lb/>
病不得晨夕侍側奉湯藥抱痛終天矣身後又攫取所<lb/>
<pb n="KR4d0446_WYG_082-3a"/>
有是利母之死扵心忍乎弗受大徳乙巳秋外祖父罹<lb/>
無妄之災吾母憤曰恨我非男不䏻詣官代父明曲直<lb/>
勉吾父捐資佐諸舅訴于上司遂白其屈吾父殁時吾<lb/>
母未五十畢男女昏嫁之未畢者教之各使成立家日<lb/>
以豐受子孫致樂之養年七十六乃終至順庚午三月<lb/>
五日也卜宅兆于岳溪將以某月日窆敢徼一言光泉<lb/>
壤予與其夫家無一日之舊危素丁寧述其子之情乃<lb/>
為之銘其夫劉國珍也子男三介福象賢有容女三適<lb/>
<pb n="KR4d0446_WYG_082-3b"/>
荀適鄧適趙孫男九女四曾孫男三蘭其長也銘曰<lb/>
富且壽繁𦙍胄徳可稱福亦厚<lb/>
　　　故陳山長妻姜氏墓銘<lb/>
故浮梁州長薌書院山長陳君之配姜氏年八十一無<lb/>
疾而終越四年其壻金谿吳晉卿諗予曰妻母三子長<lb/>
曰偉建寜路崇安縣星村鎮廵檢仲曰紳將仕郎瑞州<lb/>
䝉山銀冶提舉季曰經由平江路長洲縣教諭改儒學<lb/>
正長子先二年卒季子先三月卒仲子獨治䘮事其從<lb/>
<pb n="KR4d0446_WYG_082-4a"/>
兄桂陽路儒學正厚為叙其母之行方將求誌銘以葬<lb/>
而紳亦卒諸孫惟鈞既壯既室其餘俱幼晉卿承妻兄之<lb/>
志敢蘄一言光幽宫予閲厚所叙夫人世居饒安仁之<lb/>
璜塘歸為陳氏婦奉舅姑無違娣姒未嘗有間言山長<lb/>
君負意氣少宦學徧游諸先進之門晩值時難䏻排紛<lb/>
禦侮於談笑間不屑治貲産得内助力生殖有經家業<lb/>
彌裕勤女工至老不倦饑寒不給者隨所有濟之䏻償<lb/>
不䏻償不較也三子皆有立諸女亦克如其母婚嫁費<lb/>
<pb n="KR4d0446_WYG_082-4b"/>
繁辦之不勞力晩受子孫孝養閭里羡其享盛福其殁<lb/>
泰定二年十月六日也男三女亦三適張適上官吴季壻也<lb/>
孫男五女五曾孫男一女二某年月日葬某處銘曰<lb/>
壽且豐孫承宗用康厥終允臧斯封<lb/>
　　　故金谿毛秀實妻陳氏墓銘<lb/>
鄱陽陳氏女惠安生宋寳祐甲寅九月年未二十歸撫<lb/>
金谿為毛秀實妻奉夫之妾母如君姑元至元丙子家<lb/>
燬于兵噐服鮮遺掇拾燼餘日積月累賔祭靡缺供上<lb/>
<pb n="KR4d0446_WYG_082-5a"/>
所贏猶䏻增廣田園廬舍生殖浸浸饒裕延祐甲寅夫<lb/>
䘮斂葬如禮時君舅進武校尉之䘮猶在殯曰予既卒<lb/>
且葬矣兹豈宜緩遄卜宅安厝畢其夫未畢之事居常<lb/>
不忘敬順未嘗鮮衣美食戒其子繼芳暨翼曰吾相爾<lb/>
父興家扵艱危本之以勤苦將之以節儉以有今日爾<lb/>
其念㢤侈用則傷財傷財則窶矜氣則逆衆逆衆則争<lb/>
爾其慎㢤已為所生子蔣之子繼芳是也葢曰毛文王<lb/>
之昭蔣周公之𦙍二氏實一姓也年四十餘復屬其夫<lb/>
<pb n="KR4d0446_WYG_082-5b"/>
以妾勝生男二其一不育其一翼也待二子與已出無<lb/>
間命翼從前進士旴江李先生受學泰定丙寅春得疾<lb/>
明年丁夘夏小愈明年戊辰春又劇五月丙戌卒年七<lb/>
十五其冬翼来乞銘余病不䏻作辭之天厯己巳春溫<lb/>
前請將以某月日窆于某原予觀毛母戒子之言雖士<lb/>
大夫或有所不及葢賢母也乃為銘曰<lb/>
母教兢兢子孝承承毛氏其興乎<lb/>
　　　故登仕吳君夫人余氏墓誌銘<lb/>
<pb n="KR4d0446_WYG_082-6a"/>
宋登仕郎吳時可撫金谿著姓咸淳間暨其季弟與郢<lb/>
程鉅夫共學臨汝書院余鉅夫友也亦時造焉遂識君<lb/>
仲季未㡬運代革鉅夫顯宦于朝時可隠處于家恂恂<lb/>
然有古逸民遺風食皇元之土踰三十載乃卒鉅夫為<lb/>
銘墓又垂二十載而其夫人卒諸孤徴銘扵余夫人余<lb/>
氏諱妙真金谿禮原之系曾大父忠全大父延明父世<lb/>
覺俱潜晦弗耀景定庚申歸為吳氏婦順舅姑睦娣姒<lb/>
厚宗戚下逮使令咸得其心女事婦功躬不憚勞相其<lb/>
<pb n="KR4d0446_WYG_082-6b"/>
夫終二親䘮無違禮登仕君晩嬰末疾足不良于行者<lb/>
八年湯藥飲食之奉纎悉具宜比及卒葬凡附棺内外<lb/>
必誠必信老年獨受子孫孝養燕居談論每勸以勤學<lb/>
謹行持身理家之道既壽且寜福稱其徳元至治癸亥<lb/>
某月某日無疾而逝年八十二泰定甲子某月某日葬<lb/>
某里之延福原子男五垕子辰子良子復子莱子其一<lb/>
其四先卒女三孫男十女十三曾孫男五女五予觀家<lb/>
之盛衰寔闗内助之賢以否吳氏自宋至今弗替益隆<lb/>
<pb n="KR4d0446_WYG_082-7a"/>
非其所積者厚所詒者逺而然㢤銘曰<lb/>
福集家昌靡不繇内則壽永身康靡不繇順徳胄𦙍振<lb/>
振一門其如春堂防囷囷百世其如新<lb/>
　　　故吉水縣尉楊君墓誌銘<lb/>
國朝一天下以来民志靡定塗之人輒欲躋身大夫士<lb/>
窮智慮竭貲力雖不可得而猶不止幸而得之如行可<lb/>
際可公養無一可而丼心焉鞅掌盡瘁脂韋忍詬雖不<lb/>
可為而猶不悔余壹不知其奚慕吉水縣尉楊君家清<lb/>
<pb n="KR4d0446_WYG_082-7b"/>
江縣之清江鎮鎮綰西江東廣之㑹貨物聚户口蕃大<lb/>
兵南下時未及郡竟官吏已逋竄居民失依倚惡黨乗<lb/>
時將魚肉其鄉鄰君見事明投機敏合數大家首詣帥<lb/>
府輸欵順附一鎮之人大得以安小得以全更生者不<lb/>
啻百千萬帥府嘉其誠上其功朝命授吉水縣尉甚䏻<lb/>
其官然不俟滿而歸年方壯盛閒適四十餘年以至于<lb/>
老無復萌仕進想人問之則曰吾先廬先疇自可容膝<lb/>
餬口以怡吾親胡䏻役役為人也㢤噫君之一命分所<lb/>
<pb n="KR4d0446_WYG_082-8a"/>
宜有非如它人之以智慮貲力取猶且薄之而不處何<lb/>
其識趍之超乎衆也昔者范蠡既成功名扵越思移謀<lb/>
國之術而施之於家謂陶之地宜貿遷遂徙家箸鬻竟以<lb/>
饒財雄一世清江鎮亦江右之陶也五方俊民聞陶朱<lb/>
公之風而興者前後輻凑至往往䏻有所立故鎮人每<lb/>
由客寓而老子長孫其間土著葢無㡬獨楊氏為世族<lb/>
家近扵市而身逺扵賈雖㕓地分僦于編戸厚生利用不<lb/>
過嵗收其土之入而他無所通阜坐視輩儔納倍蓰之<lb/>
<pb n="KR4d0446_WYG_082-8b"/>
息累鉅萬之積畧不動其心噫聖門如子貢猶未免扵<lb/>
殖貨君其賢也已烏有晨夕羊鼎之旁而不一染指者<lb/>
乎何其識趍之超乎衆也宜春易貢士景升扵君有三<lb/>
世之好而述其行曰君身長七尺望之偉然魁碩軒岸<lb/>
重厚和易輯睦閭井觧釋紛競直辭正色使人心服鄉<lb/>
有水患率丁壯築陂堰十餘里䕶淤田數千百畝為膏<lb/>
腴嵗饑隨廪實多寡以賑善大字樂為人作名扁所居<lb/>
水竹幽靚庭階雜蒔花卉種梅數百株紆環如谷人<lb/>
<pb n="KR4d0446_WYG_082-9a"/>
號之為梅谷云泰定丁夘正月微疾子弟親友咸在君<lb/>
端坐曰吾年至此吾欣然逝矣季旬八日也壽七十六<lb/>
曾大父有貴大父法顯父與祖晦迹弗耀君諱三登字<lb/>
儀之少業進士詩賦藏書數百巻昆弟三人俱文雅訓<lb/>
勵諸子唯謹娶王氏男以義以道以徳女適胡適張適<lb/>
彭孫世昌將以某年月日葬某原君所自卜也卒之四<lb/>
月予客上湖黄氏之塾以義黄倩也衣大布之衣来乞<lb/>
銘其婦翁黄良孫謂予曰儀之之行可銘也乃為銘曰<lb/>
<pb n="KR4d0446_WYG_082-9b"/>
不惡辱以榮不惡囂以贏人之同情彼林林而酲此孑<lb/>
孑而醒噫其可稱<lb/>
　　　故蒼山居士徐君墓銘<lb/>
余昔由撫而洪由洪而撫每過金溪城泊舟岸下屢欲<lb/>
登岸一覽而輒不果葢撫建之水自南遶其東而北流<lb/>
又分一派遶其西而合于北山林可樵原陸可耕而水<lb/>
環其外若海中洲島然地屬撫郡臨川縣之明賢鄉舟<lb/>
人云某姓某姓居其間今不復䏻至其處矣有徐居士<lb/>
<pb n="KR4d0446_WYG_082-10a"/>
子孫来乞銘以葬問其居曰金谿城也問其族曰先世<lb/>
自洪之豐城徙居士君諱天麒字麟卿生宋寳祐甲寅<lb/>
仲冬季旬之二日卒元泰定丙寅孟冬上旬之六日得<lb/>
年七十三至天厯己巳季冬仲旬之四日葬長樂鄉之<lb/>
塔坑居士處有恒産出可通舟薦歴江淮湖湘貿遷所<lb/>
貯家浸以肥多接豪俠偉人故襟抱識趍不鄙不凡南<lb/>
服歸國徵役難任率至疲瘁獨綽綽應之竟莫䏻害而<lb/>
尤加裕焉近境竊發設計平殄不煩官軍黨里䝉惠賙<lb/>
<pb n="KR4d0446_WYG_082-10b"/>
賑匱急負者弗責二教之徒蘄助亦欣然樂施逹官嘗<lb/>
書蒼山二字而扁其宴息之樓鄰善家富身康心寜優<lb/>
游長年以壽今終子孫才賢興盛未艾真福徳人㢤考<lb/>
文先妣蕭氏娶白早世無嗣再娶陳氏先卒子男四景<lb/>
仁景瑞景輝景昭瑞陳出也女二梅次鼎丼泉壻也孫<lb/>
男十曰彧曰彦曰誼曰啟曰文曰成曰馬曰虎曰智曰<lb/>
黒女五曰武曰琇曰祉曰祐曰玉為請銘者鄔迪景瑞<lb/>
之妻弟而吾孫婦之族父也銘曰<lb/>
<pb n="KR4d0446_WYG_082-11a"/>
肥遯皎皎人間灜嶠生崇吉徳死妥吉兆<lb/>
　　　有元忠顯校尉富川縣尹皮府君墓誌銘<lb/>
府君諱南舉字仲尹姓皮氏系本長沙醴陵徙新塗西<lb/>
歸里分徙清江崇學鄉今為崇學人族以業進士舉貢<lb/>
者不一至宣教郎諱㢲登上第知平江縣繇是聲望彌<lb/>
光府君平江第二子也幼從父游宦其伯兄留任家督<lb/>
父既殁聚處協理兄所可弟然之弟所可兄然之雍睦<lb/>
無間鄉族鮮二早嵗俱從碩師受周禮義兄嗣家學相<lb/>
<pb n="KR4d0446_WYG_082-11b"/>
先後貢于鄉同試禮部弗利國朝奄有南土豫章已附<lb/>
游兵駸駸及清江皮姓介居二郡之間官民靡所倚藉<lb/>
僉謂宜得望族有才畧者出應事機府君完保宗黨于<lb/>
家衆推伯兄往詣帥府輸欵境内遂安堵如故事定朝<lb/>
命授伯兄嘉議大夫南雄路總管授府君忠顯校尉管<lb/>
軍總把湖廣行省命充賀州富川縣尹府君素志恬淡<lb/>
隠退不仕俗塵畧無芥蔕尊酒棋秤藥爐丹竈逍遥閒<lb/>
散如方外人然譽聞日隆過從雲合接賔朋有禮賙鄰<lb/>
<pb n="KR4d0446_WYG_082-12a"/>
曲有恩逺近視如泰山喬嶽焉夫人清江縣尉胡䝉冲<lb/>
女生子豫晩嵗病癈年七十七子䘮憂悸病劇既而復<lb/>
愈年八十二危篤㡬甚忽矍然而甦自是又五年八十<lb/>
六乃終女八人壻二胡一趙一黄二鄒一劉一鄧孫男<lb/>
一植女二適楊適趙曾孫男二女二皆幼余昔年屢客<lb/>
皮氏總管公暨府君親宻如膠漆府君卒後九年余再<lb/>
過清江而府君之柩猶在淺土植以總管公之子平江<lb/>
州判官溍之狀請銘其大父之葬余扵府君情誼非止<lb/>
<pb n="KR4d0446_WYG_082-12b"/>
如舊館人而已追想其風流不可復見則為之銘曰<lb/>
質也清仙之臞氣也初春之煦人也外氷之渙天也内㴻<lb/>
之灌徳臻兹其壽也宜<lb/>
　　　樂安胡仲玉墓誌銘<lb/>
樂安胡仲玉諱謰宋咸淳丙寅四月戊子生元泰定丁<lb/>
夘四月壬午卒是年九月乙夘葬縣北二十里康村之<lb/>
大朱谷前期孤恭衰絰請曰先君善事父母承順養志<lb/>
服勞竭力敬兄友弟夫婦如賔應接允當明習吏牘通<lb/>
<pb n="KR4d0446_WYG_082-13a"/>
敏過人强壯時在官方愜志忽自引退曰此非吾業也<lb/>
閒居植産勤而有恒儉而中節日豐饒汲汲以教子為<lb/>
務又推所餘濟閭井之貧衣寒粒饑藥病棺死以至梁<lb/>
川甃途施財于二教靡有吝意孝弟慈厚出乎本然而<lb/>
非黽勉也今也不幸大故儻得逹者一言光于幽則死<lb/>
者為不亡矣敢以請予家距樂安甚邇人之善否固所<lb/>
熟知而恭劬書博記屢應進士舉嘗及予門者仲玉去<lb/>
吏為民竟䏻致富其財葢足稱也祖諱潜考諱祐之一<lb/>
<pb n="KR4d0446_WYG_082-13b"/>
兄二弟娶鄒男三良恭讓女一孫男二惠溥女孫亦二<lb/>
銘曰孟子有云術不可不慎也斯人庶㡬䏻擇術者夫<lb/>
家裕而子賢宜㢤<lb/>
　　　故南城楊泰可墓誌銘<lb/>
右南城縣之南八十里有聚曰裏塔楊氏族居焉族無<lb/>
貴顯之人無富豪之家而風俗敦樸好善先世有諱宏<lb/>
者嘗暮行入郛度郛外長橋橋有遺篋命僕人攜歸館<lb/>
舍啟視内貯白金二百兩翌日天未明往俟橋間果有<lb/>
<pb n="KR4d0446_WYG_082-14a"/>
號而至者曰昨領官降和糴銀本適醉於此而忘持今<lb/>
雖傾家莫償儻索不獲唯有死爾宏察其言覈其情哀<lb/>
扵是呼之造所館出篋授之其人泣感而去由是鄉人<lb/>
稱為缺<lb/>
念善翁翁之仍孫亨字泰可祖考妣考妣四䘮俱未就<lb/>
土悉心竭力卜占宅求良師詳審安厝唯恐弗慎後享<lb/>
年六十九而終其子素不相識詣予求銘謂葬期擬今<lb/>
冬余未暇作則冬仲又至必欲得銘謂葬期展来春嗚<lb/>
<pb n="KR4d0446_WYG_082-14b"/>
呼昔者其父之葬親也必待已之諳葬法今也其子之<lb/>
葬親也必待人之與銘文否則寜未葬揆之中道固或<lb/>
未合而致孝扵親必誠必信可謂厚也已矣缺<lb/>
泰可徳不許和不流天姓孝友養生送死無憾以禮開<lb/>
𨗳族屬俾不失尊卑序理家儉勤綱條整然力匪有餘<lb/>
每喜賑施見貧瞽輙蹙額若已疾痛道路阻隘不便亦<lb/>
為脩治宋寳祐戊午十一月生元泰定丙寅三月得疾<lb/>
弗起娶宜黄饒子男三乍平本平為兄炎嗣女適新城<lb/>
<pb n="KR4d0446_WYG_082-15a"/>
鄭孫男六女三俱幼兩及吾門者季子本也墓地在南<lb/>
豐小嶺下茶坑白石之原銘曰<lb/>
偷俗靡靡苟簡䘮紀訖事而已奚念所始必安親體必章<lb/>
親美鳴呼楊氏有是父子<lb/>
　　　故臨川鄭君宏叔墓誌銘<lb/>
唐僕射鄭畋之子户部侍郎凝績葬建昌新城縣北三<lb/>
十里子孫因家焉今為鄭氏族臨川之楊塘清泥池頭<lb/>
浮田四派其分流也宏叔諱居誼居楊塘宋末寓清泥<lb/>
<pb n="KR4d0446_WYG_082-15b"/>
與一二宋人文學相好咸淳甲戌混補入大學者名翔<lb/>
貧無資君給送其往在學未㡬事變孔棘奔避而出道<lb/>
梗不通適解后君扵江東之境相挈至家時人情震蕩<lb/>
君與大學兄弟力䕶鄉閭鎮遏羣不逞幸而無虞得以<lb/>
生聚其間小定乃歸楊塘故里貢舉已廢君教子明經<lb/>
不輟或笑其迂及儒科復而君之子孫克副時需始服<lb/>
君逺識母年逾八袠子職謹甚伯季凡四同居五十年<lb/>
雍睦如一日公私應接長者分畫少者禀承㒺不恪恭<lb/>
<pb n="KR4d0446_WYG_082-16a"/>
處鄉恂恂嘉善嫉惡間出片言平釋忿怨悉愜所願有<lb/>
䘮無以斂葬周助唯恐後晩年創僧道寺觀各一施田<lb/>
以飯其徒欲建書塾待游士未果而疾革猶以成志囑<lb/>
子孫生宋淳祐庚戌元泰定丙寅九月卒娶黄氏子男<lb/>
一雷一中一鶚嘗任江浙御米稻田提舉女適楊適曾<lb/>
適龍適楊孫男五女七四已行三未筓曾孫男四女一<lb/>
卒之年十一月窆于金谿歸徳鄉之上磜前期一雷命<lb/>
其弟一鶚以前鄉貢進士程禄應所述行實来乞銘余<lb/>
<pb n="KR4d0446_WYG_082-16b"/>
觀其行葢鄉之善士也是可銘已銘曰<lb/>
視久生厚五福具有本培末茂韞美未售躬之弗遘式<lb/>
顯之後<lb/>
　　　陳垚葬誌<lb/>
陳垚生長素封之家而無膏梁紈綺之態既成童詣予<lb/>
所讀書予每日談辯從旁竊聼悉䏻悟解退而與同輩<lb/>
共論雖年在其上者輙為之屈予固異之父亦喜之泰<lb/>
定丁夘夏予出訪清江舊友世從及秋父促之歸將為<lb/>
<pb n="KR4d0446_WYG_082-17a"/>
畢娶其意殊不欲予與言曰父命安可違遂歸而娶明<lb/>
年復過余三月望歸省竟以内疽之疾不可救而殂四<lb/>
月十日也父母哀之予亦哀之以予文誌葬葢其父母<lb/>
意也聊藉是紓哀焉爾矣噫程子謂有生之類間值者<lb/>
難難則數或不䏻長垚之慧而夭也殆以是與其生至<lb/>
大庚戌九月十九日年十九已冠已昏故不為殤冠之<lb/>
時字曰伯髙婦吳氏卒之後五月二十二日生一女噫<lb/>
　<lb/>
<pb n="KR4d0446_WYG_082-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳文正集巻八十二<lb/>
</p>
<p>
</p>
  </div>
</body>
</text>
</TEI>
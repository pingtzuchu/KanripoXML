<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻六十二</head> <lb/>
    <p>
<pb n="KR4d0446_WYG_062-1a"/>
欽定四庫全書<lb/>
　吳文正集巻六十二<lb/>
　　　　　　　　　　　　　元　吳澄　撰<lb/>
　　題䟦<lb/>
　　　題遺方生<lb/>
生物有一本而無二統恩義有相奪而無兼隆此理也<lb/>
亦禮也理者吾心之所固有禮者古訓之所昭垂世有<lb/>
不幸當人倫之變而不得以蹈天理之常則權其輕重<lb/>
<pb n="KR4d0446_WYG_062-1b"/>
而處之以復於正俾於心而安於義而可斯巳矣或事<lb/>
勢無可柰何而不能然將泯黙抱恨以沒齒寜復敢宣<lb/>
之於口以語人也此其志之可悲者夫若<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>士宗義之<lb/>
二姓亦人倫之變常者也宗義宜如之何曰從陳族之<lb/>
長擇一人後其舅而巳歸于方倘無人可以為後則於<lb/>
方氏家嵗時為墠以祭其舅至終身而止如是其亦庶<lb/>
幾乎噫東晉以後南北分裂果何等時耶而當時猶有<lb/>
専攻禮學之士稽諸禮䟽所引通典所載可見也亦且<lb/>
<pb n="KR4d0446_WYG_062-2a"/>
間有通逹禮意之婦人焉以今日文物盛多之㑹承前<lb/>
代義理大明之餘曽謂無一學禮者哉噫<lb/>
　　　題蕭道士父示兒詩後<lb/>
身為道士弗獲養親於親之生日饋尊酒親心驚喜作<lb/>
示兒詩傳至予所遂為古今世變而發一嘅夫道也者<lb/>
父子之親居其首漢初以老氏清静之教為道而古聖<lb/>
人設司徒以教人倫但名儒家不得預道之名列在道<lb/>
流之下雖然老氏言道亦曷甞廢父子之倫哉其後出<lb/>
<pb n="KR4d0446_WYG_062-2b"/>
家棄親一效西竺而曰道士固如是乎因子之有饋父<lb/>
之有詩而知民彛之不可泯也是以識于其詩之左方<lb/>
云<lb/>
　　　龔徳元詩䟦<lb/>
龔德元詩巳窺簡齋門户濶歩勇進由是而升堂焉而入<lb/>
室焉可也<lb/>
　　　題李伯時九歌後<lb/>
徃嵗洪守毛侯以所藏李伯時畫九歌詩本見示予為<lb/>
<pb n="KR4d0446_WYG_062-3a"/>
作䟦語及歌詩今譚觀又持此畫至豈能復措一辭得<lb/>
善書人寫予舊䟦詩于後可矣然世之好者好李之畫<lb/>
而巳非好屈之文也誰更論原之心哉予言贅疣爾<lb/>
　　　䟦朱文公與程沙隨帖<lb/>
朱子手筆人得之者固多此書與沙隨程先生其間質<lb/>
正孝經疑義及易疑義則非泛泛徃復之書比也沙隨<lb/>
先生經學精深朱子多取其説於朱為丈人行故朱子<lb/>
以師禮事之書中所質孝經之疑程答書云近見玉山<lb/>
<pb n="KR4d0446_WYG_062-3b"/>
汪端明亦謂此書多出後人附會朱子然其言載之於<lb/>
孝經刋誤夫朱既不自足而質之於程又不自有而推<lb/>
之於汪前哲為學取長於師友而不自恃盖如此<lb/>
　　　題王晉初所藏畫<lb/>
予每見好畫為程子之戒不敢收蓄今觀晉初所寳頗<lb/>
樂而玩焉豈亦猶有獵心也歟<lb/>
　　　䟦朱子慶元巳未十二月四日與益公書<lb/>
聖賢之道不幸不行於當時猶幸其得明於後世也朱<lb/>
<pb n="KR4d0446_WYG_062-4a"/>
子以慶元庚申之季春卒此書貽丞相益國周公乃巳<lb/>
未之季冬相距四月爾當時偽黨之禁如燬殆甚匡人<lb/>
桓魋之厄及至我朝表章崇尚與元聖俱何其幸歟雖<lb/>
然尊其道在乎上明其道在乎下上之人尊之則至矣<lb/>
下之人亦或明之否乎夫見此遺墨而愛重焉者愛重<lb/>
其道也朱子之道豈繫此遺墨也哉有巳陳之跡有常<lb/>
新之心舍其巳陳而得其常新朱子之所望於来今也<lb/>
　　　䟦地理書後<lb/>
<pb n="KR4d0446_WYG_062-4b"/>
大山山人手地理書一巻来叩予閲之有舊術焉有新<lb/>
術焉掇拾青嚢之緒餘為是詳説者也抑聞青囊不如<lb/>
黒嚢山人得之青嚢之詳説而加以黒嚢之巧視大而<lb/>
不遺千里㣲而不差一毫雖昔之楊曽復生不過如是<lb/>
而巳山人為誰吾里中故人之子袁其氏<lb/>
　　　題李襄公槐圖後<lb/>
人與物異類也而同生天地之間其氣固流通而無間<lb/>
治世之人康樂而物之生也亦豐榮末世之人勞瘁而<lb/>
<pb n="KR4d0446_WYG_062-5a"/>
物之生也亦凋耗大而闗於一世之盛衰者如此小而<lb/>
闗於一家之隆替者盖莫不然觀田氏之荆足以驗其<lb/>
家之雍睦觀髙氏之栁足以兆其家之貴顯觀王氏之<lb/>
槐而知其後之必為三公也一氣之流通自然而然者<lb/>
江寜李氏宋南渡前仕宦之多甲於一郡太師襄國公<lb/>
諱宗慶厯六年進士内仕至寳文閣待制外仕至西京<lb/>
留守髙陽闗路安撫使子六䘮其一存者五公手植槐<lb/>
一株垂三百年柯葉扶踈一幹而五枝第四枝尤茂公<lb/>
<pb n="KR4d0446_WYG_062-5b"/>
之五子曰中奉大夫參曰光禄大夫路曰參知政事回<lb/>
曰通直郎畊曰奉直大夫若通直官最卑而儒業之傳<lb/>
續至于今不墜槐枝之獨茂若相應云通直之子澤其<lb/>
孫繼勲其曽孫如徳其元孫彌堂来孫銁淳祐十年進<lb/>
士官至承直質資純雅明六書正俗字之訛承直二子<lb/>
養源繇路教授得縣主簿養浩不仕東桓楙彬森楚其<lb/>
六孫也俱俊秀可以世其科至元間予客金陵及識承<lb/>
直既而識其諸孫獲觀畫史所寫襄公槐葱欝可愛竊<lb/>
<pb n="KR4d0446_WYG_062-6a"/>
謂類同氣之相感應也其理異㣲物之應者氣動志也<lb/>
人之感者志動氣也承直諸孫才矣儻其臻於體信逹<lb/>
順之道而不局於言語文字之學則一身之和一家之<lb/>
和煦嫗充溢無物不欣欣焉槐其一爾應而復有感感<lb/>
而復有應李氏之隆殆不止如今所觀然此未易為寡<lb/>
見謏聞者道也尚因予言而究極之哉夫如是承直其<lb/>
有孫矣乎<lb/>
　　　䟦陳氏邱隴圖<lb/>
<pb n="KR4d0446_WYG_062-6b"/>
中原之族墳墓至今猶古也南土之葬墳墓得聚于一<lb/>
處者鮮矣盖其偏方土薄水淺之地不得不然雖仁人<lb/>
孝子之心有所甚不安而卒亦莫能變其俗者其説甚<lb/>
長未易一言盡也廬陵陳君景福宦逰無寜日始家于<lb/>
吉後寓於贑葬其母於贑每以二親之葬不得合一為<lb/>
戚又以不能在家守墳墓為憂形而於圖時一展視聲<lb/>
而為賦辭極悽惋藉是聊以塞其戚紓其憂此其中心<lb/>
孝慕之誠不能自巳者也仕東廣憲府上事於臺予在<lb/>
<pb n="KR4d0446_WYG_062-7a"/>
金陵見其所繪之圖所作之賦惻然憫之而不能為之<lb/>
謀也噫古者仕不出鄉不得巳而去墳墓則踰境必哭<lb/>
以䘮禮處之今四海一國無踰境之事矣然宦逰去家<lb/>
之逺幾同昔人去國之悲終身為田舍翁浮沉閭里則<lb/>
可苟有四方之志者其悲殆不能免固末如之何也巳<lb/>
陳君姑竢他日宦成而㳺倦息肩贑寓母墳旦旦在目<lb/>
父葬不出三百里外時徃拜掃無難也四時祭祀得如<lb/>
常禮而於心無不安焉於斯時也此圖此賦焉攸用<lb/>
<pb n="KR4d0446_WYG_062-7b"/>
　　　題李太白墨跡後<lb/>
昔年甞觀謫仙所寫愛酒大夢二詩喜其豪宕邁逸因<lb/>
嘆其仙才美但意其於仙道或未之聞人頗不滿吾言<lb/>
今又獲觀元丹邱歌墨蹟神竒鬼恠尤恠其然其然信<lb/>
乎超出八極之表矣嗚呼世亦安得復見斯人哉仙才<lb/>
也夫仙才也夫<lb/>
　　題耆英圖後<lb/>
至治壬戍上距元豐壬戌二百四十一年矣至今尊慕<lb/>
<pb n="KR4d0446_WYG_062-8a"/>
洛社耆英何也韓潞二相元勲碩望極品大臣重厚謙<lb/>
降畧無一豪富貴態同㑹九老里居常流爾而温温接<lb/>
待未甞懈慢盛徳如此其位冠一時名香後世宜也小<lb/>
器易盈之人名位未崇驕倨巳不可近視二公相度<lb/>
為何如哉癯然一寒坐次最下者不𢾗年間亦踵韓潞<lb/>
相業無他徳相似也<lb/>
　　　䟦趙子昻書麻姑壇碑<lb/>
顔魯公麻姑壇碑在吾鄉舊碑為雷所破重刻至冄字<lb/>
<pb n="KR4d0446_WYG_062-8b"/>
體浸失其真今觀趙子昻所書妙筆也顔字趙字並出<lb/>
於王或勁正如端笏重臣或俊媚如時妝美女二者各臻<lb/>
其極然顔學王而字與王異趙書顔記而字與顔異非<lb/>
深造閫域不能知也後之君子必有工於評者劉時中王<lb/>
豈岩俱學書而善書此帖趙以畀劉劉以畀王盖其所<lb/>
好所識相伯仲也是以轉相授受云<lb/>
　　　䟦洪母熊氏傳後<lb/>
翰林學士元明善作臨川洪畊母熊氏傳明善於人不<lb/>
<pb n="KR4d0446_WYG_062-9a"/>
輕許其文不易得有此特筆洪母盖賢矣哉書者翰林<lb/>
承㫖趙孟頫篆者集賢大學士郭貫允謂三絶澄與畊<lb/>
同郡故識其後云畊今提舉江西等處儒學<lb/>
　　　題湯教授復學田詩後<lb/>
昇學沙洲之田近年有權勢者奪取以畀其下一時職<lb/>
教者甘心奉之在後竟不復問無它罷婹者不能畏懦<lb/>
者不徳亦或因之為姦利者有焉今教授湯君至慨然<lb/>
以剔蠧剗敝為巳任謀復其所失要路有人主之于其<lb/>
<pb n="KR4d0446_WYG_062-9b"/>
上故其復之也始雖甚難而卒若易田既復諸儒咸喜歸<lb/>
功於教授作詩以美之教授曰上官之賜也吾何力之<lb/>
有噫湯君之於是事能有功而不自有其功是可嘉也<lb/>
其善不可以不書故書於諸儒美詩之後<lb/>
　　　題趙子昻臨蘭亭帖後<lb/>
馮昌大世扁倉之業而書羲献之字以趙子昻今之羲<lb/>
献也得其所臨蘭亭帖寳之如金玉其伎藝家之清流<lb/>
也巳<lb/>
<pb n="KR4d0446_WYG_062-10a"/>
　　　題皮疇小字四書後<lb/>
皮疇病在膏盲而其父以其所寫小字四書示予父之<lb/>
慈宜速求善醫善藥以療疇之病俟病愈予有與之言<lb/>
者<lb/>
　　　䟦牟子理感論<lb/>
或毁仲尼吾徒曰人雖欲自絶曽何傷於日月乎世有<lb/>
謗佛之人使佛之徒能如吾徒一語足矣奚事多言踈<lb/>
山雲住師寄示此編予觀之盖近時所撰牟子者寓言爾<lb/>
<pb n="KR4d0446_WYG_062-10b"/>
非真有是人也<lb/>
　　　䟦張丞相䕶佛論<lb/>
宋東都之季南渡之初儒而最通佛法者有二張焉丞<lb/>
相啇英侍郎九成也今觀侍郎之言精神飛動不作佛<lb/>
説而能使人恬不自覺以入于佛若丞相此論則厲聲<lb/>
色與人争辨矣不知二張於佛所得孰深住師其以告<lb/>
我噫人苟知佛法如天又何以䕶為哉<lb/>
　　　䟦章貢嚴盾書説<lb/>
<pb n="KR4d0446_WYG_062-11a"/>
書經惟後晉増多二十五篇之文明白曉易其先漢伏<lb/>
生所傳者則詰屈難讀章貢嚴盾篤志嗜經博覽深探<lb/>
於書有説畧述梗槩如金屑花片雖未底渾全然甞鼎<lb/>
一臠巳可知巳予也猶願覩其書之成<lb/>
　　　䟦黄縣丞遺跡後<lb/>
宋樂安縣丞黄先生特科出仕清介自持晩節避世不<lb/>
汚全名以殁宋末之小官能如是者鮮矣予甞客其門<lb/>
耳聞正論不一觀所著辭章槩可見其志操此編自述<lb/>
<pb n="KR4d0446_WYG_062-11b"/>
先世名字行次生死年月與其葬處施及傍親外戚盖<lb/>
唯恐子孫日逺日忘而有所不知也孝慈敦睦之情藹<lb/>
然溢乎筆墨之外其厚於倫紀為何如哉又欲效栁子<lb/>
厚作先友記肇端而不及竟其叔子革謂先君手澤唯<lb/>
此僅存將刻石以貽永久俾世世適長孫掌之幾不墜<lb/>
遺予反覆三而嘅前脩之不可復見也欷歔而識其巻<lb/>
尾<lb/>
　　　題東溪耕樂圖後<lb/>
<pb n="KR4d0446_WYG_062-12a"/>
至治癸亥趙公季明偕予待命翰苑其年四月季明至<lb/>
官迨秋遄以疾去六月予始至官越三年㤗定乙丑秋<lb/>
亦以疾去予家于野農夫晨夕雜處丙寅之春留邑偶<lb/>
值連日雨喜膏澤霑足土脉憤興思欲歸視畎畆犂鋤<lb/>
之事阻泥濘未行有客來自許昌携示東溪耕樂圖圖<lb/>
後繫以季明詩賦四篇玩誦之餘悠然有契於心耕田<lb/>
歌諳練農業可與豳風七月並傳能憂衆人作苦之勤<lb/>
又樂一巳田居之逸憂與人同樂非已獨庶幾先天下<lb/>
<pb n="KR4d0446_WYG_062-12b"/>
而憂後天下而樂者乎顧予老病無用雖不獲乆相從<lb/>
於玉堂雲霧之間繼今倘遂北㳺共談稼穡於東溪烟<lb/>
雨之外亦此生一快也<lb/>
　　　題蘭亭臨帖<lb/>
用剡溪紙臨蘭亭詩序字法雖與他本不同好事者俱<lb/>
收並蓄亦可以充寳玩之一若必欲追考其所由来則<lb/>
不可知矣<lb/>
　　　䟦臨本蘭亭<lb/>
<pb n="KR4d0446_WYG_062-13a"/>
蘭亭真蹟不在人間所傳臨本不一以上十紙字體各<lb/>
殊互有優劣有眼人擇其逼真者而學之斯可矣<lb/>
　　　䟦徐僉書御製後<lb/>
豫章徐可携示宋思陵所賜徐僉書俯宸翰一幅及僉<lb/>
書之仲子榕所受誥命兩通此其近祖宋初散騎常侍<lb/>
鉉則其逺祖也徐氏厯五代至宋南渡代有聞人鼎臣<lb/>
師川俱以文學著名垂後不泯於今猶存前朝所賜先<lb/>
世所受盖難矣可字可聖敦樸多藝能亦不忝其先者<lb/>
<pb n="KR4d0446_WYG_062-13b"/>
乎惜年踰五十而無嗣所存家寳其尚擇族從中之賢<lb/>
子而畀之哉<lb/>
　　　題秦國忠穆公行狀墓銘神道碑後<lb/>
故太傅録國軍重事開府宣徽使大司農太醫院使贈<lb/>
推誠佐理翊戴功臣太師上柱國秦國忠穆公西域竺<lb/>
乾國人自少得侍禁密眷注甚隆厯事四朝尊為國老<lb/>
官至極品生榮死哀今臨江郡侯其第五子也以公所<lb/>
受制命及行狀墓誌銘神道碑萃成一編鋟木以傳夫<lb/>
<pb n="KR4d0446_WYG_062-14a"/>
公之行事國史載之矣而郡侯又顯揚之若是者將俾<lb/>
遐陬逺民咸知公之盛徳大業也嗚呼秦公國之忠臣<lb/>
郡侯家之孝子澄忝甞預史官見公一門忠孝之羙樂<lb/>
於道之是以識其編末公諱鐵柯郡侯名益馬云<lb/>
　　　䟦陳吾道贈言後<lb/>
陳吾道善琴昔年甞聼其聲唯恐妨吾到空同之夢而<lb/>
不欲聞自後塵縁不斷混混埃壒中竟未能償吾願今<lb/>
十有九年矣而吾道冄至無可掩吾之羞乃謂之曰吾<lb/>
<pb n="KR4d0446_WYG_062-14b"/>
且詣廣成子所一見遄復子其携無弦之琴而来吾將<lb/>
以無聞之耳而聼當賞吾之知音不待黄金鑄鍾期也<lb/>
　　　䟦皮氏所藏蘭亭<lb/>
皮氏一門若尊若小俱知寳此子孫其将世有善書者乎<lb/>
　　　題伏生授經圖<lb/>
伏生所授二十八篇真上世遺書也東晉後以増多之<lb/>
書雜之今之儒者或莫辨别闇亦甚哉<lb/>
　　　題采嶶圖<lb/>
<pb n="KR4d0446_WYG_062-15a"/>
韓子曰當殷之亡周之興武王周公聖也以天下賢士<lb/>
與天下諸侯徃攻之未甞有非之者伯夷叔齊乃獨以<lb/>
為不可殷既㓕矣天下宗周恥食其粟而餓死夫豈有<lb/>
求而為哉適於義而已聖人萬世之標凖也二子獨非<lb/>
聖人而自是信道篤而自知明特立獨行亘萬世而不顧<lb/>
者也㣲二子亂臣賊子接跡於後世矣韓子之言如此<lb/>
後人復何言哉采嶶之歌其辭鄙淺盖好事者托之太<lb/>
史公輕信而誤取焉<lb/>
<pb n="KR4d0446_WYG_062-15b"/>
　　　題南廟王太尉禮神文<lb/>
昔三閭大夫見楚巫樂神之歌鄙䙝於是更定其辭九<lb/>
歌是已今郡邑皆有東嶽祠祠以王太尉配食崇仁縣<lb/>
南之祠尤靈異徼福者朝夕奔走太尉不知何時神甞<lb/>
聞鄉先生寺簿黄公云盖王文正公旦也文正公太平<lb/>
宰相功在社稷澤被生民唯天書一事律以大人格心<lb/>
之道不無憾焉扈從定陵東封岱嶽恩陞大尉其食於<lb/>
嶽祠也固宜友人吳俶作禮神文實寺簿公之説其辭<lb/>
<pb n="KR4d0446_WYG_062-16a"/>
雅則其祀匪滛亦屈原九歌類也江西等處儒學提舉<lb/>
司吏目彭夀繕寫成帙而以示予為誌巻末<lb/>
　　　䟦趙武徳墓誌後<lb/>
趙書記神明之冑今為清門獲覩其先世武徳公墓誌<lb/>
百有餘嵗周楊二鉅公手澤如新猶可想見風流餘韻<lb/>
嗚呼天之未䘮斯文與書記之不墜其世也可尚已<lb/>
　　　題臺山遺藁後<lb/>
余讀宋待制金陵李襄公詩至神宗挽詞喟然嘆曰君<lb/>
<pb n="KR4d0446_WYG_062-16b"/>
者臣之所天也資於事父方䘮三年其義不亦重乎公<lb/>
於君臣之義著矣當時文章妙一世者或有所不如何<lb/>
哉夫詩以厚倫為本倫之不厚詞之工也何取焉未聞<lb/>
臣之於君而可薄也公其得詩之本與公之第五子通<lb/>
直最工詩詩有唐人風致七言絶句尤長予於其家見<lb/>
所謂臺山遺藁吟諷累日志其左方而歸之通直諱畊<lb/>
字畊道<lb/>
　　　䟦江徴君書思無邪三字<lb/>
<pb n="KR4d0446_WYG_062-17a"/>
曹南江君玉藏其伯父徴君所書思無邪三字為家寳<lb/>
古人誦詩三百者必逹於政思無邪三字又三百篇之<lb/>
綱要也君玉官于郡掾于臺政俱可稱其受用此家寳<lb/>
者與徴君甞仕侯藩號觀察使至元之間徴至帝庭以<lb/>
直言忤時而退素名善書玩其心畫亦可想見其人<lb/>
　　　題孔檜圖<lb/>
孔庭古<graphic n="KR1912" url="https://raw.githubusercontent.com/kanripo/KR-Gaiji/master/images/KR1912.png" mimeType="image/png"/>舊聞夫子手植叔世遭燬疇不為之感傷得<lb/>
其燼餘或刻以為像或斲以為器尊之貴之愛之重之<lb/>
<pb n="KR4d0446_WYG_062-17b"/>
而又圖寫贊詠以相傳播于以見魯俗之厚也雖然聖<lb/>
人所以遺後猶有大者也假諸物以像聖人之形未必得<lb/>
其似求諸已以㑹聖人之心即可得其真也其可尊可<lb/>
貴可愛可重盖超出乎形器之外豈徒一木之所遺者而<lb/>
已哉有能思及於此否乎<lb/>
　<lb/>
　<lb/>
　吳文正集巻六十二<lb/>
</p>
<p>
</p>
  </div>
</body>
</text>
</TEI>
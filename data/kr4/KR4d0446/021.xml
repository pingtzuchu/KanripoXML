<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻二十一</head> <lb/>
    <p>
<pb n="KR4d0446_WYG_021-1a"/>
欽定四庫全書<lb/>
　吳文正集巻二十一<lb/>
　　　　　　　　　　　　　元　吳澄　撰<lb/>
　　序<lb/>
　　　存古正字序<lb/>
正書之變三俗書之變二正書者何黄帝時倉頡所造<lb/>
也後世謂之古文别出者謂之古文竒字厯數千年而<lb/>
周宣王之時變為大篆又數百年而秦始皇之時變為<lb/>
<pb n="KR4d0446_WYG_021-1b"/>
小篆古文大小篆三體略有改更實不相逺也故於六<lb/>
書之義無差殊俗書者何秦時所作𨽻書也當時取便<lb/>
官府吏文而已人之情喜簡㨗而厭繁難自此以後公<lb/>
私通行悉用𨽻書而古初造字之義浸冺後漢許氏叔<lb/>
重為之嘅况距今又千載乎𨽻變而楷則惟姿媚悦目<lb/>
是尚豈復知有六書之義哉六書之義不明則五經之<lb/>
文亦晦何也五經之文古人之言也古人之言而書以<lb/>
後世之字字既非古則其訓詁名義何從而通苟欲率<lb/>
<pb n="KR4d0446_WYG_021-2a"/>
天下之人而廢俗書復古篆勢固有所不可惟於世俗<lb/>
通行之字正其㸃畫之謬訛偏旁之淆亂則雖今字而<lb/>
不失古義昔臨卭魏公華父蓋嘗有意乎此而於字未<lb/>
能悉正也至元之季於金陵識先達李君仲和父精究<lb/>
字學所輯稽古韻深契予心後三十年其孫桓示存古<lb/>
正字一編又因稽古韻而約之者也凡華父所未及正<lb/>
者仲和父悉正之其有功於字學大矣而予之尊其書<lb/>
也非特以其與已同好也仲和諱旬金宋淳祐庚戊進<lb/>
<pb n="KR4d0446_WYG_021-2b"/>
士出身官至承直郎淮西節制司屬官<lb/>
　　　篆書序<lb/>
秦𨽻興而篆書廢漢四百年莫有能者觀於漢代碑刻<lb/>
可見矣三國六朝間亦無聞焉唐三百年李當塗一人<lb/>
而已自秦丞相逮於宋初葢千年而僅有徐騎省以能<lb/>
繼當塗自許何斯學之寥寥也宋人能篆書者頗多於<lb/>
唐蜀魏文靖公至今為人所稱陳伯英魏公鄉人也游<lb/>
藝之暇及此所書千文字體整㓗其可上晞文靖者夫<lb/>
<pb n="KR4d0446_WYG_021-3a"/>
陳之先世少師公於蘇文忠公如大父行叅政公當朱<lb/>
南渡之際以詩名家咸淳季年别院省試春秋第一人<lb/>
伯英季父也一家文學之傳不絶伯英名瑛受朝命為<lb/>
郡教授<lb/>
　　　𨽻書存古辯誤韻譜題辭<lb/>
自三倉之篇既亡僅有許氏説文解字為文字一家之<lb/>
宗而其義不盡得夾漈鄭氏畧正一二未悉正也近時<lb/>
永嘉戴氏之書出六書之學始大備然俗書行世雖為<lb/>
<pb n="KR4d0446_WYG_021-3b"/>
士者鮮究文字之本原况非士者乎夫古之聖人作書<lb/>
契以代結繩所闗係豈小哉秦人苟簡之政取官府之<lb/>
便易而有𨽻𨽻也者𨽻輩所書爾未嘗以此律士甘於<lb/>
降為𨽻而從其書士之不尚志也由漢逮今循襲已久<lb/>
𨽻不容廢而偏旁之訛謬當正就𨽻之中稍革訛謬而<lb/>
不全失頡籀斯之意其可也番昜吳正道儒官名家志<lb/>
在正俗書之非嘗輯傍旁訛誤子固嘉之今又增廣其<lb/>
書為辨誤韻譜此書倘行庶㡬無不識字之士矣予自<lb/>
<pb n="KR4d0446_WYG_021-4a"/>
少有志於斯然術業非専攻心力有不暇見有人能為<lb/>
予所欲為而不及為者是以喜之極而為之題辭焉<lb/>
　　　經傳考異序<lb/>
金谿余國輔輯經傳考異以予之亦嘗用力於斯也俾<lb/>
序其首予少時讀經書疑其有誤字錯簡處必博考詳<lb/>
訂而是正之一日有先生長者見其一二叱責曰聖經<lb/>
如在天之日月千古不易何可改耶汝何物小子而僣<lb/>
妄如此予鞠躬謝過曰父師之教敢不承乎第古書自<lb/>
<pb n="KR4d0446_WYG_021-4b"/>
秦火之餘炎漢之初率是口授五代以前率是筆録口<lb/>
授者寧無語音之訛筆録者寧無字畫之舛語訛字舛<lb/>
為經之害大矣不訂正而循襲其訛舛强解鑿説不㡬<lb/>
於侮聖言與予之訂正也豈得已而不已者哉況一一<lb/>
皆有按據曰某本作某字或先儒曾有論議曰某字當<lb/>
作某字未嘗敢自用己意㸃竄也先生長者不領予説<lb/>
予亦不能從其言而遂止然於此每兢惕謹審而不敢<lb/>
苟國輔老成之儒顧亦同予少時之癖而所去取不悉<lb/>
<pb n="KR4d0446_WYG_021-5a"/>
與同何當聚談細細商略以歸於至當之一<lb/>
　　　陶詩註序<lb/>
楚三閭大夫竭其忠志欲强宗國懷王信讒踈之國事<lb/>
日非竟客死於秦襄王又信讒放之江南原不忍見宗<lb/>
國駸駸趍於亡遂沈江而死韓為秦所滅韓臣之子子<lb/>
房自以五世相韓散財結客為韓報讐博浪之椎不中<lb/>
則匿身下邳以俟時山東兵起從沛公入闗立韓公子<lb/>
成續韓後秦亡而楚霸王沛公於漢又殺韓成良乃輔<lb/>
<pb n="KR4d0446_WYG_021-5b"/>
漢滅楚而後隱去諸葛孔明初見昭烈已知賊之必亡<lb/>
漢而勸昭烈跨有荆益圖霸業復帝室後卒償其所言<lb/>
晉陶淵明自其髙祖長沙桓公為晉忠臣及桓𤣥篡逆<lb/>
劉豫起自布衣誅勦又滅秦滅燕挾鎮主之威晉祚將<lb/>
易既無昭烈可輔以興復又無髙皇可倚以報復志願<lb/>
莫伸其憤悶之情往往發見於詩葢四賢者其遇時不<lb/>
同其為人不同而君臣之義重則其心一也子房孔明<lb/>
得伸其志願者屈陶二子抑鬱無聊因其情每託之空<lb/>
<pb n="KR4d0446_WYG_021-6a"/>
言然楚騷二十五篇解者莫能名其心自朱子作集註<lb/>
而原之心始得白於千載之下陶之詩人亦莫能名其<lb/>
心惟近世東澗湯氏略發明一二不能悉解也吾里詹<lb/>
天麟徧厯廬阜之東西南北則即柴桑故居訪淵明遺<lb/>
跡考其嵗月本其事跡以註釋其詩使陶公之心亦燦<lb/>
然明著於千載之下葢其功與朱子之註楚辭等予既<lb/>
悲陶公之志而嘉天麟之能發其隠秘也故為序其巻<lb/>
端嗚呼後世有厚於君臣之義者必有適讀是詩而流<lb/>
<pb n="KR4d0446_WYG_021-6b"/>
涕者焉<lb/>
　　　陶淵明集補註序<lb/>
予嘗謂楚之屈大夫韓之張司徒漢之諸葛丞相晉之<lb/>
陶徴士是四君子也其制行也不同其遭時也不同而<lb/>
其心一也一者何明君臣之義而已欲為韓而斃吕殄<lb/>
秦者子房也欲為漢而誅曹殄魏者孔明也雖未能盡<lb/>
如其心然亦略得伸其志願矣靈均逆覩讒臣之喪國<lb/>
淵明坐視强臣之移國而俱末如之何也略伸志願者<lb/>
<pb n="KR4d0446_WYG_021-7a"/>
其事業見於世末如之何者將沒世而莫之知則不得<lb/>
不託之空言以泄忠憤此予所以每讀屈辭陶詩而為<lb/>
之流涕太息也屈子之辭非藉朱子之註人亦未能洞<lb/>
識其心陶子之詩悟者尤鮮其泊然冲澹而甘無為者<lb/>
安命分也其嘅然感發而欲有為者表志願也近世惟<lb/>
東澗湯氏稍稍窺探其一二吾鄉詹麟若麒因湯氏所<lb/>
注而廣之考其時考其地原其序以推其意於是屈陶<lb/>
二子之心粲然暴白於千載之下若麟之功葢不減朱<lb/>
<pb n="KR4d0446_WYG_021-7b"/>
子也嗚呼陶子無昭烈之可輔以圖存無髙皇之可倚<lb/>
以復讐無可以伸其志願而寓於詩倘使後之觀之者<lb/>
又昧昧焉豈不重可悲也哉屈子不忍見楚之亡而先<lb/>
死陶子不幸見晉之亡而後死死之先後異爾易地則<lb/>
皆然其亦重可哀已夫晉興寧乙丑嵗淵明生越六十<lb/>
有三年而卒自昔丁邜至今丙寅九百年<lb/>
　　　古學權輿序<lb/>
曲禮三千今不可得而見矣小戴記首篇之首所引四<lb/>
<pb n="KR4d0446_WYG_021-8a"/>
言先儒以為古經之遺也句止三字意欲童幼之便於<lb/>
口誦也歟然禮篇中亦猶有三字為句者廬陵士劉我<lb/>
綴輯之附益戴記篇首之四言視陳淳安卿五字句禮<lb/>
詩尤馴雅并取朱子所釋弟子職及一二䝉訓通作一<lb/>
編其文易誦其事易行真古學之權輿矣夫<lb/>
　　　毁曹操廟詩序<lb/>
夫篡逆之賊雖去之千載見其姓名猶起人惡怒廟而<lb/>
祀之何居山南江北道憲司巡厯至夷陵毁除冀牧曹<lb/>
<pb n="KR4d0446_WYG_021-8b"/>
操廟甚快人意當塗轉凶悖炎精遂無光朱子嘗有詩<lb/>
憤歎矣而斯議自掌書申屠駉發之申屠之父御史君<lb/>
擊姦嫉惡有聲駉又好讀書講聞乎義理故能啓其長<lb/>
為是舉也諸君子喜談而樂道之宜哉<lb/>
　　　蒼山曾氏詩評序<lb/>
宋末江右之能詩者若章貢若廬陵若臨川若盱江若<lb/>
清江皆有人焉所入所造雖殊而各有可取其學識則<lb/>
章貢曾子實為諸詩人之冠詩評一篇乃其同鄉之士<lb/>
<pb n="KR4d0446_WYG_021-9a"/>
黎希賢所輯可與朱子畣鞏仲至一書相並而又發其<lb/>
所未發備評諸家詩未有若是其的切周悉者也得此<lb/>
不惟可以見前輩觀書之眼目抑真可以為後進之階<lb/>
梯子實諱原一居寧都倉山之下三貢于鄉又以平寇<lb/>
功免文解四試禮部不偶朝臣列薦授官官至承奉郎<lb/>
知南昌縣詩文有集沒六十八年矣希賢名文明寧都<lb/>
東韶人也天質敦厚自少攻詩其志於羽翼詩道者乎<lb/>
　　　學則序<lb/>
<pb n="KR4d0446_WYG_021-9b"/>
周官三徳之教一至徳二敏徳三孝徳至徳者何能知<lb/>
能行明誠兩盡徳之極至者也敏徳者何知有未徧行<lb/>
無不篤徳之敦敏者也孝徳者何百行之中莫先於孝<lb/>
庸徳之行專務其本者也葢知行兼該者上也二者不<lb/>
可得兼則篤於行而知未逮者抑其似也夫行之而不<lb/>
知有矣知之而不行未之有也知之而不行者未嘗真<lb/>
知也果知之豈有不行者哉故行而未知者雖未為至<lb/>
徳亦可為敏徳若徒知而不行雖知猶不知也是以不<lb/>
<pb n="KR4d0446_WYG_021-10a"/>
得與於三徳之目然所行非一端而已苟未能一一純<lb/>
備先務其大而有孝之一徳者又其次也朱子以至徳<lb/>
當河南程伯子敏徳當司馬文正公孝徳當節孝徐先<lb/>
生善夫莘野王徳新君實事親以孝聞養生致樂送死<lb/>
致哀州里稱之出而在官也處而在鄉也他行悉無玷<lb/>
焉由孝徳而達於敏徳者也一日見其所述學則二篇<lb/>
為之驚異何也異其讀書之審析理之精也以昔者所<lb/>
聞力行之實既如彼而今者所見致知之實又如此其<lb/>
<pb n="KR4d0446_WYG_021-10b"/>
不造於至徳之盛乎雖然夫子聖人也汲汲然好學之<lb/>
功無終窮也君實之所得異矣不以其所已得自足進<lb/>
進而未止所得遽可限量也<lb/>
　<lb/>
　<lb/>
　<lb/>
　<lb/>
　吳文正集巻二十一<lb/>
</p>
<p>
</p>
  </div>
</body>
</text>
</TEI>
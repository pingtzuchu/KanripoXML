<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻八十六</head> <lb/>
    <p>
<pb n="KR4d0446_WYG_086-1a"/>
欽定四庫全書<lb/>
　吳文正集巻八十六<lb/>
　　　　　　　　　　　　　元　吳澄　撰<lb/>
　　墓誌銘<lb/>
　　　故處士季徳吳君墓誌銘<lb/>
青雲鄉吳季徳少予一嵗同姓也同縣也其子任數及<lb/>
吾門泰定丁夘秋季徳訪予于上方觀越二年余八十<lb/>
一初春以詩來余和其詩以往将期永久叙兄弟之好<lb/>
<pb n="KR4d0446_WYG_086-1b"/>
而是年夏季徳死矣噫顧言蘄余志葬志曰崇仁之吳<lb/>
甚盛而不一族青雲之吳先世旴人主崇仁簿壻于其<lb/>
鄉而家焉在宋淳煕間丁酉庚子癸夘如山如陵禮翼<lb/>
續續預進士貢方叔嘉熙戊戍補入太學淳祐乙巳優<lb/>
等釋褐由是其族之文聲大振彬彬應舉林林授徒至<lb/>
今不乏其人季徳厚倫紀篤恩義施于内外族親足以<lb/>
敦勵薄俗又非止文辭句讀之長而已宋祚訖儒科廢<lb/>
猶以舊舉業訓子逮延祐復行取士制子若孫皆能試<lb/>
<pb n="KR4d0446_WYG_086-2a"/>
藝若前知然曽大考天麒大考表臣考子能俱不仕嬪<lb/>
樂安熊氏子任和輔中子以後從弟孫男六尚秀禄向瑜<lb/>
瑨六女四曽孫男立一家四世藹然詩書禮義之流風<lb/>
季徳名徳夫若隂陽家小伎若卜日若卜宅若推人生<lb/>
休咎靡不旁究允為通儒矣哉卒以天厯己巳四月辛<lb/>
丑葬以至順壬申正月丙寅其兆黄栢坑之原左距先<lb/>
嬪墓數百步銘曰<lb/>
驟獻璞弗售儲以須其冑<lb/>
<pb n="KR4d0446_WYG_086-2b"/>
　　　　從仕郎瑞州路髙安縣尹嚴君墓誌銘<lb/>
嚴自東漢避諱而得姓蜀之遵富春之光肥遯髙蹈名<lb/>
耀百世託易而諭臣子忠孝之道于衆者遵也雖不言<lb/>
易而明屈伸進退之道于獨者光也宋之季有吉太和<lb/>
嚴氏進易解余及見其書其辭達官之以祕書省校勘<lb/>
而亦不仕余因歎當時專門治易義應舉覔官之士其<lb/>
于易也深之為精藴固鮮究竟淺之為文義亦或迷昧<lb/>
然亦以之擢髙科登顯位往往有焉非藉易以徼利禄<lb/>
<pb n="KR4d0446_WYG_086-3a"/>
而能沈潛玩繹為孤寒之所不能為余是以善嚴氏之<lb/>
書而賢其人爰逮國朝又聞私剏義塾教養宗族鄉黨<lb/>
之子弟方時務搶攘轇轕之㑹人人自救不給于斯之<lb/>
時暇豫從容作此義事問之知為祕書之家益歎其不<lb/>
墜文獻之流風越數年余承乏禁林或持髙安縣尹嚴<lb/>
君行狀示余讀之則祕書之子義塾之主也予既辭官<lb/>
歸而髙安之孫奉父命因余之孫當請為君銘墓時君<lb/>
已葬矣余素聞其再世之徳美乃為追述而銘之太和<lb/>
<pb n="KR4d0446_WYG_086-3b"/>
之嚴盖自馮翊徙又自金陵徙至朝奉郎潮州通守康<lb/>
元之弟保義郎淮東制属光庭生知古知古生起予起<lb/>
予生祕書肅髙安祕書仲子也諱某後以字行曰用父<lb/>
嚴氏資力敵古侯伯不驕盈不豪縦慈良謙約自奉如<lb/>
貧儒唯祭祀賔客必致豐盛容貌光澤聲音洪暢志氣<lb/>
清明靡暫偷惰自少至老必昧爽而起衣冠待旦端坐<lb/>
終日傳習家學手抄父書鋟木諸家易注旁通融貫處<lb/>
常處變趍避曲當自著易說發揮三巻餘力兼覽華嚴<lb/>
<pb n="KR4d0446_WYG_086-4a"/>
經法華道徳黄庭等書州南門外懷仁渡當大江之衝<lb/>
渡者日以萬計嘗覆舟溺人由是慨然動拯溺之思龍<lb/>
灣中河二水合流迅駃摏激春漲尤暴舊橋低壓乃于<lb/>
橋側别築基址髙廣數倍通三大渠以殺水勢橋南築<lb/>
堤百餘丈以達于渡雖屢潰决不憚勞費補塞迄底于<lb/>
成渡近荒洲彌望每風雨無所于庇爭渡者多溺鳩工<lb/>
畚土於洲之左右築為平坡建雲江觀掌以道流建妙<lb/>
法堂掌以僧徒各施田以贍其衣食種樹成林環二里<lb/>
<pb n="KR4d0446_WYG_086-4b"/>
許水漲及大風雨待渡者皆得往依有所休息宋之将<lb/>
亡南安陳侍御上封事觸牾時宰斥逐去國客寄嚴氏<lb/>
屢期一旦委行槖而别莫知所終在後其子入南一一<lb/>
計槖中所直償之其子力辭强之使受有僧兵間失母<lb/>
求之徧天下幸知所在其人官于太和貪忍特甚懇求<lb/>
弗獲君出金為贖其母僧大感悦有奴被悍卒奪取其<lb/>
所攜主家金釵將欲赴水死君䇿馬追及悍卒得釵還<lb/>
奴以錢二千與卒卒亦欣謝施藥而醫所不能醫施棺<lb/>
<pb n="KR4d0446_WYG_086-5a"/>
而葬所不能葬收養貧家遺棄之兒賑粟平糶以活飢<lb/>
造舟成梁以利涉似此輕財重義之事不一當路薦授<lb/>
從仕郎瑞州路髙安縣尹兼勸農事不赴初祕書君之<lb/>
喪未葬而代遷風塵四起倉卒䕶柩出殯時平安厝如<lb/>
禮新民不諳新政舊家束手待盡獨君才優識敏應接<lb/>
得宜黠吏狂胥震服不敢慢侮又言之有司㫁絶其根<lb/>
株俾不肆毒閭里于是居者如鴻歸蟄啟始得所安君<lb/>
時方强壯閲厯又幾五十載至治壬戍四月既望以疾<lb/>
<pb n="KR4d0446_WYG_086-5b"/>
卒壽八十有五涉世久故徳之及人也深逺近聞喪相<lb/>
遇于道者皆失色相語于家者皆流涕望門而嗚咽不<lb/>
勝及門而號痛欲絶者日數十百嗚呼其何以得此于<lb/>
人哉卒之年十月九日葬萬安縣永和鄉龍邱之原君<lb/>
先後凡五娶子男三寅翁仁翁辰翁女二孫男八女五<lb/>
曽孫男女十有五銘曰<lb/>
余觀漢儒之傳經也或世其業弗世其徳髙安世守易<lb/>
學無晦吝于時有慶譽于身元永貞于其家矣夫善用<lb/>
<pb n="KR4d0446_WYG_086-6a"/>
易者哉<lb/>
　　　故逸士袁君脩徳墓誌銘<lb/>
吾家臨川山之陽華葢山之隂距邑百里郡二百里深<lb/>
山之野人也由吾家而南逾一嶺又二十里許山彌稠<lb/>
地彌僻袁氏居焉有竹逸翁者温然如春粹然如玉藹<lb/>
然王謝家氣象略無質勝之偏豈其得于天者異與葢<lb/>
翁乃邑中先達嘉定辛未進士容管安撫陳侯諱元晉<lb/>
之甥少就舅家習學故其身容意度隨所居所養而移<lb/>
<pb n="KR4d0446_WYG_086-6b"/>
其齒吾父行也余自視若諸子而翁忘年折行相與如<lb/>
友噫賢矣哉逸士翁弟之子也諱𢎞道字脩徳父諱景<lb/>
鳯母方氏夙喪其父長養而教訓之辭翰之純雅儀象<lb/>
之安詳儼然不失世父之規矱謀慮謹審踐履平實接<lb/>
物和易值運代革鄰冦乘時暴擾逃竄靡寧奉母經紀<lb/>
資裝嫁遣姊妹五人年三十母又喪户役繁重生業幾<lb/>
損其半草竊猶未靖至元庚寅來依外舅陳居士客寓<lb/>
八年勤苦節縮浸浸復其所損大徳丁酉乃遷故里己<lb/>
<pb n="KR4d0446_WYG_086-7a"/>
酉新構于舊基屋東剏齋廬如舟名以月舫程承㫖書<lb/>
其顏自是足迹鮮到城市幅巾褒衣危坐終日或覽經<lb/>
史或覽詩文事有嬰觸善以理遣喜怒不形與人語惟<lb/>
恐激傷對客無倦惰天厯己巳四月㑹飲酒䦨㣲疾翌<lb/>
日辛巳晩體力漸弱至夜分而終年七十一生平處己<lb/>
謙虚事世父如事父恭兄友弟族無間言撫孤甥待外<lb/>
姓幼穉情誼俱敦篤鄉閭稱為長厚及聞其喪莫不惋<lb/>
惜至順辛未七月癸夘晦葬上坑先塋之右子時敏時<lb/>
<pb n="KR4d0446_WYG_086-7b"/>
敞時孜敞先逝孫男七女六昔延祐己未其配陳氏卒<lb/>
余為志其葬今葬逸士其孤復徴余銘逸士猶余異姓<lb/>
弟故不辭諱景麟者竹逸翁也銘曰<lb/>
無怨惡於人無愧怍于天宰木欣欣宿草芊芊徳人蔵焉<lb/>
　　　　有元承事郎吉安路同知太和州事羅朋墓銘<lb/>
皇元貢舉取士已來天厯己巳第六科矣吾鄉羅朋中<lb/>
鄉試第二次年庚午春㑹試第四十八御試第七以進<lb/>
士出身授承事郎吉安路同知太和州事賜第七品緋<lb/>
<pb n="KR4d0446_WYG_086-8a"/>
服時年三十四父母俱未老若宗族若親戚若儕輩若<lb/>
黨里咸榮之其還也在路已㣲疾留洪辰再浹疾小愈<lb/>
乃抵家至順辛未冬太和迓吏促赴官疾雖不大作醫<lb/>
屢更藥屢試終不脫體弗克往壬申正月望竟不起豈<lb/>
但父母哀之哉宗族哀之親戚哀之儕輩哀之黨里哀<lb/>
之而余之哀之也有加焉盖余事其祖孟俊父猶吾兄<lb/>
視其父艮猶吾子而朋猶吾孫也朋之既擢科也是與<lb/>
余孫畣同舟而南畣于去年八月五日遭母喪十有一<lb/>
<pb n="KR4d0446_WYG_086-8b"/>
月十有八日毁瘠卒中二十有四日死朋聞之甚戚甫<lb/>
再逾月亦相尋而逝嗚呼哀矣哉余之哀所以加于人<lb/>
也夫孟俊父諱愷體貌軒昻意氣慷慨剛果而樂為善<lb/>
不與碌碌腐儒等南土新附徭役不均中下户有所不<lb/>
堪而生業墮艮才勝幹蠱家復興得内助力嚴于教子<lb/>
子遂成名前代此鄉之始登科者侍郎李公後百二十<lb/>
三年朋為今代儒科之首居之相近一二里羅氏積善<lb/>
三世而肇慶于今衆人之所期望果何如而遽止于斯<lb/>
<pb n="KR4d0446_WYG_086-9a"/>
邪嗚呼哀矣哉朋娶李男二曰方曰立女一曰夕弟端<lb/>
傳兄遺命請志葬嗚呼哀矣哉庸詎能文之以文乎友<lb/>
道朋之字也子大者其父之字也銘曰<lb/>
成之孔艱毁也孔棘天胡爾慳疇不哀惜<lb/>
　　　有元同知茂州事葉君墓誌銘<lb/>
延祐戊午進士李君粲初事丞撫之崇仁余所善者今<lb/>
尹南康之星子状其鄉人葉君之行請為銘其葬余于<lb/>
葉不相知而李則相知也因所知以知其所不知銘其<lb/>
<pb n="KR4d0446_WYG_086-9b"/>
可按狀葉君饒之樂平人其先由新安徙大榮其名芳<lb/>
榮字也父處士君諱以仁母項氏繼胡氏處士三子仲<lb/>
出後它姓君其季也九嵗失母哀慟不食異于常兒處<lb/>
士壯嵗已謝事析其產畀二子值官有賦金之令期集<lb/>
賦金户于金陵君適逺逰處士將自應徴呼伯子請代<lb/>
弗許固請乃聽其往未幾君還家父語之曰汝在可代<lb/>
吾行汝兄行矣君聞父言疾馳而赴至則其兄有病危<lb/>
篤君抱扶欷歔兄曰弟若來遲吾其殆哉君入奉湯藥<lb/>
<pb n="KR4d0446_WYG_086-10a"/>
出應公役兄之病瘳遄東其舟君畢事而歸白其父復<lb/>
合所析之產一切代兄任勞而不私其財竭力應門貽<lb/>
父兄以逸金場日負畚鍤求金無可得吏並緣漁獵民<lb/>
不勝苦君具陳其害有司以聞竟罷其場先是驗田租<lb/>
賦金嵗久力疲賦額如故州長圖救其敝以富補貧富<lb/>
戸相率上訴君獨持不可曰吾非欲多納金顧征賦自<lb/>
土地出有田之家不納令無田者虚納安乎贊成州長<lb/>
所行貧户徳之富者有怨言弗恤也延祐經理官吏務<lb/>
<pb n="KR4d0446_WYG_086-10b"/>
増民糧以希功賞君所居寄産戸糧多土著户糧少外<lb/>
處浮寄之糧敷派其數于本處實有之田増加不啻三<lb/>
倍君百計根索舊籍糧額可慿者辨明于官仍自捐重<lb/>
貲賂吏本土之民免受虚増之糧君之惠也初樂平以<lb/>
縣陞州君歎曰此小邑今為州用物𢎞矣如民困何一<lb/>
州佐稍知學君勸之以學道愛人之意既而有二州官<lb/>
各挾其能大妨于政君又調劑其間二官遂睦政適于<lb/>
平民得以寧李君叙君之行云爾又謂君忠直禆于官<lb/>
<pb n="KR4d0446_WYG_086-11a"/>
府惠愛暨于鄉黨信以交朋友安以遺子孫服父喪無<lb/>
違禮事後母無間言天資近道有得于孝弟李君名進<lb/>
士其言盖實也特㫖授君同知茂州事以年老不赴生<lb/>
于宋景定壬戍正月没于元泰定丙寅正月某年月日<lb/>
以其配徐氏合葬于某原徐之事舅姑得婦道内事無<lb/>
不理先一年卒子男四長國裕嘗逰京師為中朝一二<lb/>
鉅公所許與次也先湖廣行省知印先三年卒次真國<lb/>
學生幼者為人後亦卒女一適夏昇孫男四女四銘曰<lb/>
<pb n="KR4d0446_WYG_086-11b"/>
善為子善為弟才足以保其家惜哉不得以用于世<lb/>
　　　元故都目龔國祥墓誌銘<lb/>
龔都目國祥偕其配徐氏將以至順三年三月壬午窆<lb/>
于臨川縣臨汝鄉之九里岡其季子紳承諸兄之命來<lb/>
乞銘曰先父諱天瑞洪之豐城人洪今龍興路豐城今<lb/>
富州也吾祖而上世為宋吏吾父際皇元混一之盛獲<lb/>
登平章李公之門以有時才從事二郡由撫而吉吏員<lb/>
考滿陞府史之首領初治郡之臨川縣再治贑之寧都<lb/>
<pb n="KR4d0446_WYG_086-12a"/>
州繼任天臨路茶提舉司都目適紳之伯兄芾天厯戊<lb/>
辰八月殁于瓊訃至吾父哀傷得疾是年十二月甲辰<lb/>
終于寓舍明年春紳侍兄紘奉柩以歸淺殯未葬今年<lb/>
正月癸未吾母亦終乃合葬焉昔吾祖諱彬壽八十嵗<lb/>
予大母朱氏之姪是為吾父幼讀書强記長習律試吏<lb/>
謹于持身寛于待人恪于奉公所歴靡有瑕玷衆中簡<lb/>
默不衒不矜俾當繁劇如利斧㫁枯朽其吏于撫僧寺<lb/>
被刼盜獄有疑白于上官而盜免于麗極刑其吏于吉<lb/>
<pb n="KR4d0446_WYG_086-12b"/>
也或誣民為軍官府不敢决聞于行省而民免于𨽻軍<lb/>
籍治臨川時經理田糧之政棘分縣之諸鄉為四與長<lb/>
貳各専其一寧受譴責于上而不忍逼迫于下事亦終<lb/>
辦有僧溺死辨其無異故聽衆僧以之歸葬法吏吹毛<lb/>
疏駁據理具析竟莫能屈治寧都時閲公帑得勸分羨<lb/>
餘之幣計緡錢二千七百有竒請于州長市白金作公<lb/>
用酒器及丹漆竹木等器衾褥帷帳等物自後凡遇公<lb/>
府宴集來使宿止器皿設飭備具不復如前私假徧擾<lb/>
<pb n="KR4d0446_WYG_086-13a"/>
于民豪横聚黨爭占官壕狼鬬傷人官吏畏避吾父<lb/>
獨為受行明徴其罪犯者計窮莫夜致賂麾之門外彼<lb/>
遂移賄他官改委推問值省臺審錄寃滯從吾父所覈<lb/>
初情潭之茗局貪縦特甚吾父諷勸同僚極力匡救㑹<lb/>
有詔革其司而吾父亦捐館矣仕撫樂其風土買前代<lb/>
侍從管氏張氏之屋而居庭有五桂翰林虞學士扁曰<lb/>
桂堂而記之吾父生宋景定壬戍八月戊子享年七十<lb/>
一紳之兄弟五芾海南海北道元帥府奏差攝瓊山令<lb/>
<pb n="KR4d0446_WYG_086-13b"/>
其次端也冕也紘也紳也吾父有孫七履為長孫女亦<lb/>
七余識國祥也舊世吏而有士行貌言藹藹如吾徒氣<lb/>
和意廣歡如也豁如也用未稱其才惜哉銘曰<lb/>
時之所才時之所用用之者輕才則堪重才之以獲用<lb/>
則肇種九里有原永嘅斯壟噫嘻<lb/>
　　　金谿洪君士良故妻張氏墓誌銘<lb/>
金谿洪君士良妻張氏名妙清賢婦人也生宋景定辛<lb/>
酉年十六歸洪時南土初附新政如蝟洪君盛年膺門<lb/>
<pb n="KR4d0446_WYG_086-14a"/>
晨夕公府内事得助家用以興怡舅姑友娣姒夫家兄<lb/>
弟同㸑二十年雍睦如一日後娣婦喪撫夫之從子如<lb/>
己子愛夫之庶子如己出長育冠昏其諸孫與諸子同<lb/>
好善樂施值大徳丙午嵗饑發奩篋所貯賑飢周急貸<lb/>
弗克償者弗責天厯庚午嵗復飢周賑亦如之戚姻鄰<lb/>
亞雖童孺媪嫗靡不懷恵心量寛和身教嚴肅夫或觸<lb/>
事嬰衷必曲為開釋見其解顏而後止夫或被子拂意<lb/>
必詳致戒飭見其従命而後喜諸子或督厮役之愆亦<lb/>
<pb n="KR4d0446_WYG_086-14b"/>
必諄諭恕宥下而㜎媵待之甚恩至順辛未十有一月<lb/>
廿有三日呼諸子諸孫至前囑以勤學孝敬父母令左<lb/>
右扶掖坐而逝卒之明年九月甲申葬于里之梅方洪<lb/>
君命男璋來請志其葬乃因其所稱叙而銘焉男四璋<lb/>
同泰槐璋厯袁宜春江瑞昌二縣學官同槐孽也女五<lb/>
適禮原余新田吳南城周柱田吳季在室孫男四鈞鍾<lb/>
鎰鏞孫女一余于延祐丁巳春往拜陸先生墓託宿洪<lb/>
館洪方偕一二士構陸祠余固異其家有禮義遺風今<lb/>
<pb n="KR4d0446_WYG_086-15a"/>
而知其外内俱賢也張氏石門著族曽祖元用祖文懋父徳榮俱不仕銘曰<lb/>
助之賢慶之延信其然<lb/>
　　　故臨川逸士于君玉汝甫妻張氏墓誌銘<lb/>
余足跡不至城市十年至順壬申夏就子之養而至焉<lb/>
問士于所知或言于珪工進士業既而有一二客來過<lb/>
叩其業頗習叩其自曰自于乃信言者之言信其年九<lb/>
月珪衣大布之衣即余寓坐定戚然而請曰珪老母不<lb/>
幸于庚午十有一月辛巳終且三年矣始得葬地在臨<lb/>
<pb n="KR4d0446_WYG_086-15b"/>
川縣長樂鄉金山之原窆有日幸憐而賜之銘余閲其<lb/>
所錄珪母張氏女文安陸子門人宋先生復之外孫也<lb/>
有婦徳能為里中女子説禮記内則曹大家女戒常以<lb/>
明經朂其子余願珪深思毋訓行聖賢之道立身揚名<lb/>
以顯其親勿徒以進士之經學為學也進士之治經吾<lb/>
朱子以為經之賊文之妖今之文格雖比宋末㣲異然<lb/>
亦卑卑淺陋之甚曽是之謂明經乎羣試有司攫取一<lb/>
官曽是之謂顯親乎余每嘅臨川金谿之士口有言輒<lb/>
<pb n="KR4d0446_WYG_086-16a"/>
尊陸子及訊其底裏茫然不知陸子之學為何如雖當<lb/>
時髙弟門人往往多有實行盖未有一人能得陸子心<lb/>
法者以學之孤絶而無傳悕矣哉余之接人非一而鮮<lb/>
嘗以是告之何也度其必不以余言為然也苟不以余<lb/>
言為然而與之言余失言矣珪之所自出固已涉陸門<lb/>
之津涯而珪之質淳謹篤厚可與進道余不與珪焉語<lb/>
而誰語珪母諱壽玉生宋淳祐丁未六月戊子享年八<lb/>
十有四珪父諱成字玉汝為張之贅壻先廿有二年卒<lb/>
<pb n="KR4d0446_WYG_086-16b"/>
男一女一適吳逺孫男愍曽孫男應銘曰<lb/>
母識孔卓期子宏廓伊誰云學鄉有先覺<lb/>
　　　撫州路隂陽學正彭從龍故妻徐氏墓誌銘<lb/>
臨川長安鄉禮林彭從龍之妻徐氏妙英至順三年五<lb/>
月辛未朏卒年六十五其仲子以昭持前南康路儒學<lb/>
教授婁志淳状介鄧晉王逺來見乞志其母之葬謹按<lb/>
狀徐世居臨川新豐之黄銅歸彭事舅姑相其夫喪祭<lb/>
克順克敬聲柔氣和喜怒不形與姒氏同處四十餘嵗<lb/>
<pb n="KR4d0446_WYG_086-17a"/>
日相歡聚奉之若母待夫之族一一無間言或假資服<lb/>
賈及歸任其所償不校本外之子曰朋友且通財况子<lb/>
姪乎于内外使令輩辭色亦未嘗厲黨里嘉凶之事隨<lb/>
力而助家雖饒躬執女功不怠子既冠既娶猶朂其學<lb/>
晩節頗信浮屠法徼福利夫将逰燕欲以家事分畀諸<lb/>
子則告其夫曰嫡庶均吾子折生業宜如一彭君泰定<lb/>
甲子嵗受司天監檄充撫州路隂陽學正子男三長以<lb/>
正建昌路醫學錄仲以昭臨汝書院直學季以成及女<lb/>
<pb n="KR4d0446_WYG_086-17b"/>
一庶出也女適姚孫男八洙也鐵也泰也文也達也升<lb/>
也閏也求也女七長適趙其二許適吳其三許適楊餘<lb/>
未字擬某年月日葬某原以昭汲汲得銘孝可尚已乃<lb/>
為銘銘曰<lb/>
夫優妻柔母教子孝維家之休<lb/>
　　　元故金溪劉君國祥甫妻鄧氏墓誌銘<lb/>
劉君國祥甫名天麒再娶鄧氏元贈忠翊校尉同知建<lb/>
昌州子茂之女忠顯校尉同知吉水州希顏之女弟也<lb/>
<pb n="KR4d0446_WYG_086-18a"/>
名懿惠宋寶祐丙辰三月生年三十九歸于劉劉君初<lb/>
配余有二男一女俱幼撫育教誨若己出平居無事足<lb/>
迹不下堂未嘗疾聲厲色服勤蠶績恒達旦不寐皇慶<lb/>
初劉君没委家政于諸子身無所畜蔵人問之曰凡殖<lb/>
貨者將以給用諸子既能養奚以此為老年起處欲自<lb/>
適私儲徒増累爾至順壬申八月壬寅以疾終年七十<lb/>
七男三長迪禄仲載陽叔立大仲先卒女二一適王一<lb/>
適鄧孫男八孫女八次年癸酉正月壬申葬里之新庄<lb/>
<pb n="KR4d0446_WYG_086-18b"/>
距家甚邇余與忠顯鄧君交誼如兄弟忠顯之子謙導<lb/>
其姑之子立大來乞銘是以不得辭焉銘曰<lb/>
少從父稱賢女長從夫稱賢婦老從子稱賢毋其可銘<lb/>
已<lb/>
　<lb/>
　<lb/>
　<lb/>
　吳文正集巻八十六<lb/>
</p>
<p>
</p>
  </div>
</body>
</text>
</TEI>
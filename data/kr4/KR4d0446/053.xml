<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻五十三</head> <lb/>
    <p>
<pb n="KR4d0446_WYG_053-1a"/>
欽定四庫全書<lb/>
　吳文正集巻五十三<lb/>
　　　　　　　　　　　　　元　吳澄　撰<lb/>
　　銘<lb/>
　　　潜齋銘<lb/>
衛李君宗伯名其讀書之齋曰潜嗚呼君其果于潜也<lb/>
夫夫六經莫奥于易四書莫奥于中庸君讀其書矣潜<lb/>
也者周公所以始夫三百八十四爻子思所以終夫三<lb/>
<pb n="KR4d0446_WYG_053-1b"/>
十三章者也其義不淵且溥矣乎徳之未成歟藏而不<lb/>
行潜也徳之已成歟晦而不顯亦潜也及其進修之極<lb/>
而不容隐也充積之久而不可掩也則有不終于潜者<lb/>
焉何也藏也者不急于時而不必其不遂行也晦也者<lb/>
不衒于人而不必其不遂顯也隐者身之用揜者名之<lb/>
彰君之自賦亦云然是君之潜名是也情非也雖然君<lb/>
子亦何惡于不果潜也人之彚不一槩也隨其所至而<lb/>
有所就身之用也名之彰也人情所同好也而何惡于<lb/>
<pb n="KR4d0446_WYG_053-2a"/>
不果潜也君曰子之言然也吾以潜名吾齋而子欲從<lb/>
吾情違吾名吾寧從吾名違吾情也予曰君之情不必<lb/>
違也君之名固可從也予將從君潜之名君能從予潜<lb/>
之實乎君所謂潜藏而遂行晦而遂顯始于潜不終于<lb/>
潜者也予所謂潜主而不賔家而不旅始而潜終而潜<lb/>
不可一時而不潜者也是潜也非易之潜非中庸之潜<lb/>
潜者孰謂謂潜心也是潜也法言嘗言之未必能盡之<lb/>
敬齋箴嘗言之匪徒言之也曰靡他曰弗貳潜之實也<lb/>
<pb n="KR4d0446_WYG_053-2b"/>
易之退藏于宻也中庸之不可須㬰離也潜而至是其<lb/>
至矣請以箴敬齋者名潜齋可乎君曰可哉于是為之<lb/>
銘銘曰<lb/>
宜壑幽鱗蟄冬躍春今而膏屯後也厲雲文錦宏聚表<lb/>
黯𠂻炯初而避景卒也脱頴寂寂而張寐寐而光理也<lb/>
固然義也何傷爰有大物善潜㒺逸害防維離害宅維<lb/>
宻水貯于壺火宿于爐維水弗泄維火弗滅嗚呼潜只<lb/>
維敬斯潜守䕶禁訶夙夜具嚴<lb/>
<pb n="KR4d0446_WYG_053-3a"/>
　　　蜦山銘<lb/>
旴東有山挺㧞嶙峋山中有人蔚秀清純蜦山維季旭<lb/>
山維昆各已専壑誰復争墩山以人重名當永存伊人<lb/>
曰山伊山曰蜦亦名之寄奚實之論彼蛇彼蜧夫豈不<lb/>
倫<lb/>
　　　訥齋銘<lb/>
君子之訥不盡其有餘小人之訥將言而囁嚅得善敏<lb/>
于行近仁者歟是為君子儒非小人儒<lb/>
<pb n="KR4d0446_WYG_053-3b"/>
　　　忍恕堂銘<lb/>
百字可以睦九世一言可以行終身中人之行聊以寡<lb/>
怨君子之道將以同仁苟内有宿藏渙兮冰雪之銷則<lb/>
外所周被盎然天地之春是知有事于恕者忍不必有<lb/>
無事于忍者恕不容無斯其可與論元氏名堂之意乎<lb/>
　　　中倪庵銘<hi>為陳又新作</hi>
渾渾沌沌非合非分窅若無朕秩然有倫問地何所問<lb/>
天何時于起處起此中之倪<lb/>
<pb n="KR4d0446_WYG_053-4a"/>
　　　省齋銘<hi>為文士昌作</hi>
了了省省而無不知瞿瞿惕惕而有不為謂盈難持謂<lb/>
高易危醉夢昏昏彼何人斯<lb/>
　　　虛室記後銘<hi>為危功逺作</hi>
室則有居曷其為虛虚則無質何者為室既無有室曰<lb/>
虚奚謂室豈其名虚豈其字弗可以字而烏乎記弗可<lb/>
以名而烏乎銘古古今今信信宿宿了無一有萬有具<lb/>
足<lb/>
<pb n="KR4d0446_WYG_053-4b"/>
　　　梅泉亭銘<hi>并序</hi>
木之先花者梅也水之初出者泉也以其先花于冬而<lb/>
不同乎桃李之春也以其初出于地而未渾乎泥滓之<lb/>
塵也故梅之于木也為獨清泉之于水也為最清而他<lb/>
木他水莫得而擬倫焉廣平毛巨源往年總戎荆州構<lb/>
亭别墅有獨清之梅有最清之泉主是亭者逍遥容與<lb/>
日參乎雙清之間山南憲副馮夀卿過而喜之名亭<lb/>
曰梅泉夫梅之清豈有資于泉泉之清豈有資于梅而<lb/>
<pb n="KR4d0446_WYG_053-5a"/>
二物者偶相值乎亭之側亭中之人又與亭側之二物<lb/>
交相值焉皆得天地之至清其氣類之相求葢有不期<lb/>
然而然者然非二者之清景不足以稱斯亭之清非斯<lb/>
人之清操不足以合二物之清非夀卿之清致亦不足<lb/>
以發巨源之清也巨源有政事有文學持憲節綰郡符<lb/>
所至有名聲予聞之舊矣今始識之乃因其亭之名而<lb/>
為之銘<lb/>
幽然一枝㬉玉晴雪泓然一規明鏡皎月作亭者誰配<lb/>
<pb n="KR4d0446_WYG_053-5b"/>
此孤潔資而羮之衆口調適流而行之羣品膏澤梅乎<lb/>
泉乎于以比徳<lb/>
　　　勉庵銘<hi>并序</hi>
勉生于不足不勉生于足不足則勉勉則進足則不勉<lb/>
不勉則止昔之聖賢兢兢業業孜孜汲汲不自足故也<lb/>
世之自以為有餘者反是莘縣楊氏代有聞人行省郎<lb/>
中楊士允學足以堤身才足以周務仕登要路矣而慊<lb/>
慊不自足也其進而未止詎可量也哉臨川吳澄為作<lb/>
<pb n="KR4d0446_WYG_053-6a"/>
勉庵銘<lb/>
硜硜鄙夫哆然有餘柴柟厥𠂻䏺肛爾軀怙恃孤雄氣<lb/>
凌萬夫矜持小黠術籠衆狙視今之人曽莫我如欲其<lb/>
勉也不亦難乎謙謙自牧欿然不足深藏若虛上徳若<lb/>
谷海納百川如秕一粟山崇九仭如簣初覆視古之人<lb/>
思蹈往躅儻其未逮何敢不朂温温楊君允藝允文維<lb/>
學是種維業是耘維事克敏維職克勤弗辭勞瘁弗憚<lb/>
紏紛光于世美懋乃官勲勉哉無斁尚永有聞<lb/>
<pb n="KR4d0446_WYG_053-6b"/>
　　　王景瑞墨銘<lb/>
磨研靡堅㸃染彌贍彌堅𤣥𤣥彌贍艶艶<lb/>
　　　静齋銘為學子王章作<lb/>
羣動飛奔擾擾紛紛鷄鳴度闗馬跡轍環智人内觀净<lb/>
室蒲團九淵鯢桓龜息龍蟠<lb/>
　　　自如軒銘<lb/>
自自自寂無事如如如綽有餘惟委順靡固必由由然<lb/>
坐一室陳福叟自如軒銘者誰吳澄文<lb/>
<pb n="KR4d0446_WYG_053-7a"/>
　　　真止軒銘<hi>并序</hi>
老莊氏及學佛之徒言真三代以前儒家之書無言眞<lb/>
者周子程子朱子始言之書易大學皆言止而二氏之<lb/>
學亦言止淮西黄仲亨儒也而以真止二字銘軒其取<lb/>
儒家所言乎抑老莊佛所言乎余嘗聞之矣真者實也<lb/>
曰誠是也止者物各得所不相侵越之謂于是銘其軒<lb/>
銘曰<lb/>
惟皇斯極有實無偽一物一則各至其至主敬閑邪内<lb/>
<pb n="KR4d0446_WYG_053-7b"/>
誠斯存明究萬微沠别枝分如是而忠如是而孝天秩<lb/>
天叙不紊不撓粤若二氏亦云悟真静定為止以息外<lb/>
因視聖聖心似㒺差殊鑑雖空洞衡靡錙銖世逺言湮<lb/>
此學幾絶弗知弗蹈騰駕虛説儒讀儒書真止何如銘<lb/>
示正途展也匪誣<lb/>
　　　寳敬齋銘<lb/>
吾聞老氏有三寳提舉薛𤣥卿學老氏道而三寳之外<lb/>
有一寳焉曰敬夫修己以敬吾聖門之教也然自孟子<lb/>
<pb n="KR4d0446_WYG_053-8a"/>
之後失其傳至程子乃復得之遂以敬之一字為聖傳<lb/>
心印程子初年受學于周子周子之學主静有如老氏<lb/>
守静篤之意而程子易之以敬葢敬則能主静矣𤣥卿<lb/>
之所寳者敬雖同乎孔氏而亦老氏歸根復命之静與<lb/>
銘曰<lb/>
惟周學聖云主乎静惟程學周則主乎敬惟敬故静惟<lb/>
静故定定故不遷心得其正定而無適虚明若鏡應而<lb/>
無二公平若稱湛然澄瑩不將不迎斯敬之功存我恒<lb/>
<pb n="KR4d0446_WYG_053-8b"/>
性卓哉𤣥卿學有印證所寳非他上帝正令<lb/>
　　　遜齋銘<lb/>
兵部員外郎崔君字耐卿名其齋居之室曰遜銘曰<lb/>
粤稽商訓惟曰遜志聿觀周誥亦曰遜事遜之為言其<lb/>
意曷謂謂當早順謂宜退避卑順伊何順理順義退避<lb/>
伊何避權避勢理義謙謙致福之原權勢炎炎召禍之<lb/>
門謙君水流永久滋液炎如火熾奄忽滅熄心常卑下<lb/>
不欲尊己身常退後不敢先彼自下者尊自後者先一<lb/>
<pb n="KR4d0446_WYG_053-9a"/>
遜之餘百嘉萃焉有扁有銘朝夕警惕神所扶持俾爾<lb/>
多益<lb/>
　　　㳺夀翁墨銘<lb/>
凡木之類松之夀為最其液䧏而下者為琥珀夀可千<lb/>
嵗其氣升而上者為墨夀可萬世惟爾不朽此所以久<lb/>
惟此可久爾所以夀夀以此乎夀以爾乎此夀爾夀両<lb/>
相無窮爾夀此夀一將無同莫明初終問之墨工墨工<lb/>
為誰㳺卿夀翁<lb/>
<pb n="KR4d0446_WYG_053-9b"/>
　　　履齋銘<lb/>
中有實地下澤上天初行其素終視其旋毋輕于夬虎<lb/>
尾在前大道不徑履之坦然余既為之銘又為之説曰<lb/>
履言虎尾者三釋之者云乾有虎象兌躡其後履虎尾<lb/>
也然虎尾一也卦之象履之而亨四之象履之而吉三<lb/>
則咥人而凶何也一陰不中不正而當羣陽也履者慎<lb/>
諸<lb/>
　　　詹見翁墨銘<lb/>
<pb n="KR4d0446_WYG_053-10a"/>
以磨則磷以湼則緇一時之施其昭不緇其久不磷萬<lb/>
世之信孰全孰虧往問詹尹<lb/>
　　　和樂堂銘<lb/>
兄弟二人初實一身未俗薄惡各視其槖郭氏善門相<lb/>
好克敦異株同根罔有間言内無私貯外無私與或出<lb/>
或處奚我奚汝既翕既具且湛且孺子孫繼武贍此堂<lb/>
宇<lb/>
　　　鹿外亭銘<lb/>
<pb n="KR4d0446_WYG_053-10b"/>
身在塵内塵在身外身之所在塵之所在身不出塵塵<lb/>
内有身塵不入身身内無塵我身非身則如太虚彼塵<lb/>
身塵而奚乎外作亭何年黄氏體元銘者誰與伯清父<lb/>
呉<lb/>
　　　明極閣銘<lb/>
佛性如天佛慧若日彼哉䝉翳黒暗抹漆雲霧劃天大<lb/>
明東出蕩蕩晴空普照纎悉講僧惟覺有明極閣銘之<lb/>
者誰吳澄所作<lb/>
<pb n="KR4d0446_WYG_053-11a"/>
　　　清寧齋銘<lb/>
純氣晃朗炯然瑩净元形漭廣頽然安定斯宙斯宇斯<lb/>
㳺斯處所戴所履所用所體惟虚之極惟静之篤心既<lb/>
虚白命根静復湛兮獨尊此不塵昏寂兮長存彼自飛<lb/>
奔西慶之孫南華之昆廓廓屯屯我乾我坤齋居清寧<lb/>
薛氏𤣥卿誰其為銘臨川呉澄<lb/>
　　　山鍾琴銘<lb/>
八音悉諧于律然律之于鍾名者四他音不與焉律豈<lb/>
<pb n="KR4d0446_WYG_053-11b"/>
特為金之一音設乎曰非然也金者八音之長也長尸<lb/>
其名屬從之矣金音之鍾可以名八音之律豈不可以<lb/>
名絲音之琴哉此琴之所以名山鍾也與琴自饒而昇<lb/>
號為衆琴之甲前後銘者不一臨川吳澄復嗣銘之銘<lb/>
曰<lb/>
横理庚庚流響泠泠日暖風輕月明露清吾志所貞觸<lb/>
指成聲如山鍾靈氣應自鳴主姓四更今既昔程賔一<lb/>
其名夀百千齡<lb/>
<pb n="KR4d0446_WYG_053-12a"/>
　　　黄雲仙墨銘<lb/>
前湛然後雲仙得一研可千年<lb/>
　　　觀瀾亭銘<lb/>
㴞㴞江河浩浩湖海水天混茫風力撼擺雷轟電擊氷<lb/>
湧雪洒晴揺目眩神悸心駭乾坤一亭今古萬態傍觀<lb/>
静觀大慨永慨初而漣淪倐爾澎湃奔騰哮吼變現竒<lb/>
怪<lb/>
　　　省吾齋銘<lb/>
<pb n="KR4d0446_WYG_053-12b"/>
吾之為吾凝氣成軀前有深阱亦有坦途惟吾所擇任<lb/>
吾所趍兢兢惕惕慎乃驅馳私邪險艱省之鉏之公正<lb/>
平易省之劬之已如不疚内省而愜彼或不賢自省而<lb/>
懾耳聞雷震吾省斯懼目覩機張吾省斯度曽省者三<lb/>
臯省則屢夕省及朝晨省至暮晝之所行夜可告晨夜<lb/>
之所思晝可語人俯仰無愧心安體舒省焉若是吾知<lb/>
免夫<lb/>
　　　率性銘<lb/>
<pb n="KR4d0446_WYG_053-13a"/>
錢原道字率性為之説者奚翅數十又索余言余謂率<lb/>
者循其自然之謂非人之所以用功也有志性學者宜<lb/>
如何其用功有二曰知性曰養性知之精養之熟則率<lb/>
而行之庶其少虧缺歟為作率性銘<lb/>
仁義禮智性同一初隨其氣質而有萬殊惟性所禀湛<lb/>
然粹然率其所性無一不全苟非聖人其率各偏或相<lb/>
伍什或相百千在物尤賤窒塞蔽䝉問有含靈一鏬僅<lb/>
通物不能人人則可聖葢由乎學以復其性復性之學<lb/>
<pb n="KR4d0446_WYG_053-13b"/>
其功有二知性其先養性其次若何而知格物窮理若<lb/>
何而養慎行克己知則知天養以事天孟子之云子思<lb/>
所傳天之自然率而循焉人之當然知而養焉有實造<lb/>
詣非虚語言因孟遡思勉㫋勉㫋<lb/>
　　　墨銘與袁自心<lb/>
袁自心墨最晩出前山後溪幾若一其堅如石黒如漆<lb/>
光燄透紙又宜筆得此𤣥圭鎮石室我為銘之著其實<lb/>
　　　又<lb/>
<pb n="KR4d0446_WYG_053-14a"/>
儒而墨有此黒體剛堅耐磨研用濡染發光燄文印千<lb/>
年東魯所傳<lb/>
　　　舟銘<lb/>
匪舟之舟又𤣥之𤣥小則己疾大則延年其功在醫其<lb/>
道通仙鼎鑪造化傳自先天<lb/>
　　　落月古鏡銘<lb/>
清池月霽青萍㸃綴月中微雲如月生翳葆光混塵用<lb/>
晦以涖風刮萍開瑩净無滓全體圓明普照一世寳匣<lb/>
<pb n="KR4d0446_WYG_053-14b"/>
韞藏堯舜之智<lb/>
　　　緝熙銘<lb/>
客示實得實見緝煕頓悟八字予曰悟未易頓也見豈<lb/>
易實哉况于實得乎<lb/>
夜光壁一團夜明珠一顆奉持常在手永永不失墮<lb/>
　　　着樂堂銘<lb/>
弗耗吾神弗戕吾真耆匪以天其耆也人匪醲而鮮匪<lb/>
管而絃樂弗以人其樂也天時定時省百嵗永永嵗穫<lb/>
<pb n="KR4d0446_WYG_053-15a"/>
嵗耘四時訢訢侗然逰嬉如漢畆翁冺然識知如堯衢<lb/>
童田心逸民今代皇風耆樂常春誰之與同<lb/>
　　　舟銘<lb/>
細藥成九嘉名曰丹銘生已死可温沍寒却老還少扶<lb/>
危即安煉治維謹功行其完<lb/>
　　　杏壇銘遺陳應元<lb/>
洙泗之上太和融盎累士功崇嘉植天降元造無聲花<lb/>
開實成丹腮艶艶蠟彈盈盈暇日從㳺春風歸詠頫仰<lb/>
<pb n="KR4d0446_WYG_053-15b"/>
静觀盡心至命兩間生意萬古在今覩物思人如侍緇<lb/>
林<lb/>
　　　新城縣觀音寺鐘銘<lb/>
嵗𤣥侯月九會日丹䑕煽爐韝巧治鑄隧景帯金之剛<lb/>
永不壊聲逺聞醒衆瞶耳悟入得佛鮮觀音寺新鍾成<lb/>
一吾山吳澄銘<lb/>
　　　菊庭王時可墨銘<lb/>
黄金盈庭𤣥玉韞匵無價之珍有待而儥<lb/>
<pb n="KR4d0446_WYG_053-16a"/>
　　　崇厚堂銘<lb/>
猗嗟邃古巢木冗土既基既構層級峻宇有修其楹上<lb/>
干杳㝠有累其臺下絶壒塵逹士苟完近臨逺觀仰戴<lb/>
巍巍俯蹈安安不棟而隆不廬而穹不蕢而覆不版而<lb/>
築所崇惟徳其智湜湜所厚維倫其仁肫肫<lb/>
　　　存齋後銘<lb/>
存存何事吾有吾天孟後千年斯秘失傳誰其嗣之宋<lb/>
代儒先臧塾掲名希古聖賢柴筆摛辭耀今簡編聞孫<lb/>
<pb n="KR4d0446_WYG_053-16b"/>
克世守䕶彌䖍玉韞于山珠潜于淵為之難甚言若易<lb/>
然前修邁美來者勉㫋<lb/>
　南軒書院山長臧廷鳳朝瑞之先大父扁其書墪曰<lb/>
　存柴獻肅公銘之臨川吳澄復觀遺墨申之以三章<lb/>
　章六句繫于左方云<lb/>
　　　明徳銘<lb/>
此心此徳如鏡如水物來畢照明徹底裏云胡或昏塵<lb/>
集風起云胡復明塵去風止静無撓心動則察理明斯<lb/>
<pb n="KR4d0446_WYG_053-17a"/>
昭昭大用全體<lb/>
　　　誠善銘<lb/>
此性此善我固有之是曰天真而匪偽偽云胡未誠或<lb/>
間以私人所未覩謂彼不知神也與俱豈其可欺誠斯<lb/>
慥慥莫顯乎微<lb/>
　<lb/>
　<lb/>
　<lb/>
<pb n="KR4d0446_WYG_053-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳文正集巻五十三<lb/>
</p>
<p>
</p>
  </div>
</body>
</text>
</TEI>
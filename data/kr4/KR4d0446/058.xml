<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻五十八</head> <lb/>
    <p>
<pb n="KR4d0446_WYG_058-1a"/>
欽定四庫全書<lb/>
　吳文正集巻五十八<lb/>
　　　　　　　　　　　　元　吳澄　撰<lb/>
　　題跋<lb/>
　　　題延祐丁巳諸貢士詩<lb/>
江西省試士與選二十有一人省府命其屬吏王君質<lb/>
持檄詣門禮請赴省敦遣諸所貢士蕭然清寒頺簷敗<lb/>
壁氷雪相㸔其禮使人也各賦一詩為贈而已君質跋<lb/>
<pb n="KR4d0446_WYG_058-1b"/>
履辛勤資屨匱乏而以氣味之同得所贈詩如寳珠玉<lb/>
於是度越時流逺矣便道過予喜而書其贈詩之巻首<lb/>
　　　題李太白二詩後<lb/>
太白詩中之聖其語有似乎天仙此二詩尤超逸然其<lb/>
指歸不過藉醉以遣累耳太白嘗見司馬子㣲亦聞所<lb/>
謂坐忘者乎倘得聞之雖不飲一滴而百慮俱消豈必<lb/>
如劉伯倫阮嗣宗哉惜乎其有仙才而未聞道也<lb/>
　　　題鄧希武喪母雜記<lb/>
<pb n="KR4d0446_WYG_058-2a"/>
儀禮曰繼母如母其傳曰繼母之配父與嫡母同故孝<lb/>
子不敢殊也樂安鄧希武於繼母彭氏之喪哀疚痛切<lb/>
情見乎辭有通乎禮者有從乎俗者雖不一一仝於古<lb/>
而其孝心則至矣哉史稱昔賢之孝於母大率皆繼母<lb/>
也希武質美學贍彌老彌篤凡事過厚况親喪乎喪過<lb/>
乎哀不及不可也觀過斯知仁矣吾於希武見之<lb/>
　　　題王景淵道書<lb/>
世祖皇帝焚毁道家説謊經文此其一也宜黄王景淵<lb/>
<pb n="KR4d0446_WYG_058-2b"/>
留意仙學博覧異書引用修真語言多有可采何不效<lb/>
張平叔石得之薛道光軰自成一編以行於世又安用<lb/>
依附其所不足依附者哉紫𤣥洞賔題<lb/>
　　　題習是病中所書字後<lb/>
臨江習是六七嵗已善書廣輪或五尺許運筆如飛似<lb/>
不經意而勁徤遒美雖老於觚翰者歎奨不已外省上<lb/>
於朝一時傾動逹官巨人目為竒童發充國學弟子員<lb/>
予囑博士助教令授之業以大其成越三年予以疾去<lb/>
<pb n="KR4d0446_WYG_058-3a"/>
官是年習生亦以疾還家其明年竟死年十有五噫人<lb/>
言早慧者不夀豈其然乎顔子賢而夭李賀才而夭一<lb/>
藝絶人而亦不能乆於世何哉其父悲哀以其病中所<lb/>
書示予予亦為之泫然<lb/>
　　　題葛教授家蔵雪齋姚公墨蹟後<lb/>
雪齋姚公辭翰逸邁近世鮮儷曩在京師識公之從子<lb/>
端夫綽有諸父風今覩葛教授家所蔵墨蹟把翫不忍<lb/>
去手於乎中州遺老如斯人者不可復見矣為之悲歎<lb/>
<pb n="KR4d0446_WYG_058-3b"/>
而志其左方教授得之於其外舅王水監水監嘗客公<lb/>
之門者<lb/>
　　　跋姜清叟畫<lb/>
郡人姜清叟工畫嘗進之翰林學士程公公曰吾往來<lb/>
臨川數數乃不知有此畫史與同逰别墅留半月學士<lb/>
公既善之天師真人又喜之二人貴且富蓄古今名畫<lb/>
非一其於畫品髙下瞭然心目間得二評亦可以収名<lb/>
定價矣夫<lb/>
<pb n="KR4d0446_WYG_058-4a"/>
　　　題山南曽叔仁詞後<lb/>
予乆聞新城邑長之賢且能昨嵗吾老友山南曽君作<lb/>
詞以美之己足實前所聞矣因公事經吾鄉過吾門得<lb/>
望其眉睫聴其言論察其心胷益知其人之真有識有<lb/>
守如此為之民者一何幸哉他時名位益峻聲實益孚<lb/>
苟有良史傳循吏舎斯人其誰樂道其善所以勸也<lb/>
　　　跋皮昭徳蔵李士𢎞所臨書譜<lb/>
延祐五年澄以集賢直學士召脩撰虞伯生將㫖而南<lb/>
<pb n="KR4d0446_WYG_058-4b"/>
侍讀學士河東李士𢎞亦被命祠衡嶽訖事過家是年<lb/>
五月與平江州判官清江皮昭徳㑹于豫章留月餘欲<lb/>
俟澄與伯生至澄以疾病六月始克就道至則侍讀公<lb/>
行矣臨别時以其所臨孫過庭書譜贈昭徳意甚不輕<lb/>
盖侍讀於皮氏昔為故舊今則婚姻而伯生與澄素忝<lb/>
其相知以士𢎞之俊邁超逸而於親故慇懃繾綣如此<lb/>
亦其徳之厚也<lb/>
　　　題李承㫖贈吳璉手帖後<lb/>
<pb n="KR4d0446_WYG_058-5a"/>
廬陵吳生儒家子中罹兵變掠賣于鄆之蘇家蘇為婚<lb/>
娶生往見承㫖李公告之故公勉令報蘇待遇之意藹<lb/>
乎仁義之言哉生遵所教不敢有離心其後蘇竟焚劵<lb/>
放還吳之知恩蘇之知義可謂兩得然皆自李公發之<lb/>
有徳之言其有禆於世若此吳既來南寢食不忘公之<lb/>
徳蔵公畫像出入與俱晨夕敬事焉子昔拜公于京師<lb/>
今為識其左方盖以嘉吳生之厚抑以歎李公之不可<lb/>
復見也生名璉<lb/>
<pb n="KR4d0446_WYG_058-5b"/>
　　　題姚博士與洪汝懋贈言後<lb/>
豫章四洪黄太史之甥也玉父之後有夙慧文工才俊<lb/>
繇國學生預貢禮部䝉特恩出長東湖書院行之時博<lb/>
士姚君所以教戒之者至矣尚思無負於博士之言哉<lb/>
　　　題甘公成詩集<lb/>
延祐四年秋鄉試校文畢於東湖書院見一士問其姓<lb/>
字曰甘公成示予書二帙皆律厯度數之學此雖末藝<lb/>
然為士者往往不知而能究之不差可尚已今又見其<lb/>
<pb n="KR4d0446_WYG_058-6a"/>
詩文一篇語甚俊㧞噫才士也夫雖然詩文度數之外<lb/>
猶有當學者亦知之乎<lb/>
　　　跋馮元益詩<lb/>
頴川馮元益詩效陶靖節韋蘇州欲其沖澹自然而然<lb/>
非求工於一字一句者元益雖受特恩提舉江西等處<lb/>
儒學事而科舉進取之文尤長且將以才進士名一世<lb/>
不止於為詩而已<lb/>
　　　跋慈雲庵記<lb/>
<pb n="KR4d0446_WYG_058-6b"/>
昔番易周君有慈雲庵以奉母當時鉅公及近時名士<lb/>
俱為作記君登進士科天既報其孝矣周君之子任翰<lb/>
林集賢十載出補郡為貳乗而君之孫多賢而文比比<lb/>
取世科可待天之報之者未巳也苟子子孫孫能立身<lb/>
顯親盖不假夫鉅公名士之記而流芳也<lb/>
　　　題吳真人封贈祖父誥詞後<lb/>
吳真人全節寄跡道家游意儒術明粹開豁超出流俗<lb/>
初從其師入覲大被眷知遂嗣其師主教錫號崇文𢎞<lb/>
<pb n="KR4d0446_WYG_058-7a"/>
道𤣥徳真人扈蹕日乆特嘉其勞以翰林學士中順大<lb/>
夫官其父越明年群臣例有封贈真人恩及二代生者<lb/>
封一品死者贈二品寵光榮耀儒臣或不能及制誥諄<lb/>
詳又前代詞臣所未嘗有也真人供給禱祠之臣也而<lb/>
能致此者固聖朝之厚恩而亦有由焉盖其立心也異<lb/>
故其獲報也亦異其善不可一二數而其大者則好賢<lb/>
也夫天下之善莫大於好賢天下之惡莫大於妬賢世<lb/>
謂妬賢之人猶妬婦非特妬其得近於夫者雖見他人<lb/>
<pb n="KR4d0446_WYG_058-7b"/>
之姝亦妬雖見圖形之麗亦妬徐察之信然夫治天下<lb/>
者在得人相天下者在用人用人必自好賢始周公大<lb/>
聖也而急於見賢一食三吐其哺一沐三握其髪趙文子<lb/>
賢大夫也所舉筦庫之士七十有餘家嗚呼當時周公<lb/>
所見文子所舉豈必皆其親舊而有所請求者哉好賢<lb/>
之臣能容人而天下治妬賢之臣不能容人而天下亂<lb/>
此大學平天下章所以引秦誓之言而深切教戒也真<lb/>
人非居用人之位非秉用人之權而人有寸長惟恐其<lb/>
<pb n="KR4d0446_WYG_058-8a"/>
不聞惟恐其不達嗚呼安得相天下而有是心也哉故<lb/>
推原真人顯親之由而歸美其好賢之心以告夫千萬<lb/>
世之相天下者<lb/>
　　　題嚴氏四世家傳後<lb/>
昌黎韓子曰文書自傳道不仗史筆垂廬陵士嚴鳯陽<lb/>
自為其曽大父夷伯大父恕作傳又為其父前進士逢<lb/>
元作銘其父之傳及其身後之傳皆其友朱同孫所撰<lb/>
雖無史筆書之而四世有四傳豈非欲如韓子之以文<lb/>
<pb n="KR4d0446_WYG_058-8b"/>
自傳者歟其五世之胄嚴有孫復以四傳俾人題跋若<lb/>
疑其文之不孤傳而外資於人庸詎知其資於人之文<lb/>
果勝自作之傳乎有為之求予文者予聞命羞恧禮辭<lb/>
曰嚴氏盖欲文之傳永乆以顯其親揆予之文與草木<lb/>
俱腐瓦礫同棄者爾奚可以塞孝子慈孫顯親之意哉<lb/>
雖然欲顯其親者當務其本此非予之言也聖人之言<lb/>
也顯親本於揚名揚名本於行道夫行道也者持循天<lb/>
理不使有一毫私意人欲之萌身心粹然如無瑕之玉<lb/>
<pb n="KR4d0446_WYG_058-9a"/>
與世儒浮華務外之學絶不同漢之黄憲當時目為顔<lb/>
子故以庻人而名載史冊憲亦不過生質純美而已人<lb/>
稱其淵乎似道似道且為人所稱况真能行道者哉能<lb/>
行道則名揚矣既揚名則親顯矣徒欲託文以傳則歐<lb/>
陽子送徐無黨序之甚詳文固不足恃也欲傳莫若行<lb/>
道道在我求之巳而有餘無所資於人也嚴氏子孫其<lb/>
勉諸<lb/>
　　　題天文小圖<lb/>
<pb n="KR4d0446_WYG_058-9b"/>
天如彈丸厯官范銅為象外圓中虚通竅為星於内窺<lb/>
之或易以繪其圖有三上規自北極常見七十二度際<lb/>
赤道南下規自南極常隠七十二度際赤道北中規以<lb/>
四宫半見半隠之星為横圖上際北極下際南極三圖<lb/>
若合為一則於上規圖外増赤道至南極五十六度贏<lb/>
此圖是也一百七萬一千里之圍而盡之於不滿尺之<lb/>
徑中外官之名三家赤黄黒之象靡不具精矣老眼昏<lb/>
華不能細辯得意忘象庻其可哉<lb/>
<pb n="KR4d0446_WYG_058-10a"/>
　　　題何太虛近藁後<lb/>
夫言之秩然次序條理者謂之文文無待於作也後之<lb/>
人口之於言雜亂無紀則必締構於思撰造其辭而後<lb/>
筆之於簡牘古之人雖不作文孔子嘗云辭達而已此<lb/>
固作文之大法也而柰何作者之不知此哉東漢以來<lb/>
氣弱體卑無復有善作者至於今殆千餘年唐宋盛時<lb/>
號為追蹤先漢而僅見韓栁歐陽曽王二蘇七人焉若<lb/>
李習之若唐子西若張文潜非不游韓蘇之門而竟未<lb/>
<pb n="KR4d0446_WYG_058-10b"/>
與韓蘇合一也兹事豈可易視哉表弟何中太虛少負<lb/>
逸才弱冠已能詩而亦用意於文至順二年春予卧病<lb/>
顧予於病中録示近作十數予讀之盖優優升七子之<lb/>
堂矣予不勝其喜非私喜也喜斯學之不孤也斯學也<lb/>
雖非儒者之本務而其格力之髙下實由氣運之盛衰<lb/>
關繫又豈小小哉病餘倦於書喜之之極不能自已為<lb/>
書其後而還其藁<lb/>
　　　跋鍾改之詩<lb/>
<pb n="KR4d0446_WYG_058-11a"/>
予未冠已聞永豐鍾改之先生為名儒今五十年餘始<lb/>
識其子士安而見先生所著之書所作之詩嘆慕斯人<lb/>
之不可復得也乃識其右方<lb/>
　　　跋長清趙氏述先録<lb/>
集賢趙克敬以盧龍世家譜來眎濮尹趙子敬又以長<lb/>
清述先録來眎譜克敬作録亦克敬作也盖盧龍之趙<lb/>
以遼太師衛國公為初祖衛公之子十有二按譜克敬<lb/>
在第五支下而子敬述其父祖至曾祖止以上不可攷<lb/>
<pb n="KR4d0446_WYG_058-11b"/>
曰聞之先人出自衛公第七支克敬所譜不載故特為<lb/>
之録以補其闕嗚呼遼始終二百年所得中國之地燕<lb/>
山一道耳衛公遼之重臣子孫世禄不絶遼之未亡也<lb/>
必無去其國而分適他國者盧龍而長清不知自何年<lb/>
始其在金人有中土之後乎盖不可詳矣夫文無所於<lb/>
稽人無所於詢雖夫子不能以徴杞宋之禮况喪亂流<lb/>
離之餘而推明一家之繫乎長清之趙三世以醫科濟<lb/>
人慈祥豈弟而不規利子敬為吏亷平是皆有隂徳隂<lb/>
<pb n="KR4d0446_WYG_058-12a"/>
功宜足以昌其後而子敬之子有方進進於學者繼自<lb/>
今子子孫孫果能使才行聞於時勲名見於世自立自<lb/>
成日大日衍則長清一盧龍也嗚呼由昔觀今盧龍信<lb/>
有光於長清由後觀前安知長清不有光於盧龍也哉<lb/>
長清之子孫其勉㫋<lb/>
　　　題盧龍趙氏世家譜後<lb/>
唐自中葉以降河朔弗靖豈無雄傑生於其間歟抑有<lb/>
之而沉泯弗獲振奮以見於世與盧龍趙公思温生唐<lb/>
<pb n="KR4d0446_WYG_058-12b"/>
末材勇絶倫事幽燕而幽燕弗能存歸沙陀而沙陀弗<lb/>
能有值遼室將興遂為開國功臣贈太師衛國公子孫<lb/>
蕃衍爵禄累世不絶衛公十二子其五特進延威特進<lb/>
二子其二節度使匡禹節度八子其七團練使為翰團<lb/>
練三子其長團練使相之生七子七之三曰團練使洧<lb/>
生六子六之二曰觀察使公為觀察之子鎮國鎔鎮國<lb/>
之子驃騎居常九世皆仕於遼驃騎生建春徴士植徴<lb/>
士生玟仕金為三司使三司生鈍軒逸士鉉逸士生穆<lb/>
<pb n="KR4d0446_WYG_058-13a"/>
今為集賢司直以其世家譜示予予覧之竟為之喟然<lb/>
嘆曰朱三移唐祚中原無人五十三年更八姓十四主<lb/>
遼人起自荒服之外乗時拓疆得中夏燕山一道年代<lb/>
獨乆屹然與宋氏對峙為兄弟之國金人因之而有天<lb/>
下之半皇元一之而有天下之全遼金至於今日國統<lb/>
三易而趙氏一家厯仕三國垂四百年綿綿若此何其<lb/>
盛也中更亂離諜記湮没司直君攷詳纂述無所遺墜<lb/>
於以見其祖宗根本之逺族屬枝葉之廣賢已司直君<lb/>
<pb n="KR4d0446_WYG_058-13b"/>
字克敬賢而知學是以能然嗚呼趙氏之昌其未艾哉<lb/>
　　　題曾雲巢春郊放牧圖<lb/>
春盎郊原十牛在牧或奔或馴或行或息或前或隨或<lb/>
飲或食或鼻浮水或背負人各適其適牛不自知也牧<lb/>
者亦何心哉噫善牧民者亦若是而已矣<lb/>
　　　題毛宗文梅花二百詠<lb/>
毛宗文梅花二百詠其開也曰客折一枝頭上挿我遶<lb/>
花邉行百匝忽然客問花如何㸔得入神渾忘答其落<lb/>
<pb n="KR4d0446_WYG_058-14a"/>
也曰海風捲水攅飛箭戰退花神人不見芒鞋破曉出<lb/>
門㸔萬玉枝頭無一片昔之詩人一句亦可傳名今於<lb/>
二百之中得其二焉多矣乎<lb/>
　　　題臧氏家譜後<lb/>
世稱族之大者若晋之王謝唐之崔盧盛矣然王謝至<lb/>
唐崔盧至宋巳泯泯不復有聞然則族之大者常有之<lb/>
大而乆者不多有也臧氏自隋驃騎將軍傳七世至工<lb/>
部尚書之父始居饒之浮梁而尚書七子布濩流衍其<lb/>
<pb n="KR4d0446_WYG_058-14b"/>
世爵之延家業之富本支之蕃遂為江東右族七百年<lb/>
而未替可不謂之大而乆者哉噫三百年之唐三百年<lb/>
之宋此享國之最乆者其間乃有七百年之世家厯唐<lb/>
厯宋而至於今傳曰臧氏其有後乎以今觀之猶信<lb/>
　　　題范氏復姓祝文後<lb/>
大徳十年二月乙夘真州范之才祝於其先攷宣教君<lb/>
曰我祖派衍文正厯世既逺考君贅居唐氏生之才與<lb/>
兄頥不幸㓜失所怗隨母適周藉兹飬育以成長大習<lb/>
<pb n="KR4d0446_WYG_058-15a"/>
學藝術粗賴温飽以至於今既感其恩勉隨周姓每傷<lb/>
所思敢忘本祖姓乆未復罪莫大焉不幸先兄去春早<lb/>
世歸宗之義有孤嗚呼哀哉我母巳徃於周所生一子<lb/>
亦既有孫克承祭祀周氏有後范氏歸宗無遺憾矣我<lb/>
母謹蔵先世誥命可以慿依子孫之幸也伊我文正公<lb/>
㓜隨母適朱長歸本宗當時韙之以為美事爰兹末裔<lb/>
亦舉斯典今涓吉旦祠廟復姓髙曾祖考庻其來格皇<lb/>
慶元年國子司業吳澄移疾還家道過真州之才之子<lb/>
<pb n="KR4d0446_WYG_058-15b"/>
有元從沔陽教授蔣華子來見具道復姓始末澄按儀<lb/>
禮喪服篇齊衰不杖期章繼父同居者傳云夫死妻穉<lb/>
子㓜子無大功之親與之適人所適者以其貨財為之<lb/>
築宫廟嵗時使之祀焉妻不敢與然則古之隨母適人<lb/>
者雖與繼父同居而未嘗易其姓廢其祀也後世或有<lb/>
貧不能自存㓜未能有知依託於人至於易姓廢祀者<lb/>
可悲也已范文正初冐朱姓舉學究既知所自出則復<lb/>
范姓舉進士卒為宋名臣今有元克相其父效文正此<lb/>
<pb n="KR4d0446_WYG_058-16a"/>
舉不亦善乎然文正所以光其祖大其宗不在復姓一<lb/>
事宋三百年參知政事凡幾人而范文正公惟一人耳<lb/>
繼自今有元用心立身一以文正為法則人將曰是真<lb/>
大賢之後矣不然不可也有元其尚兢兢勉勉於兹是<lb/>
年四月望日<lb/>
　　　跋楊顒諌諸葛武侯之辭後<lb/>
開誠心布公道集衆思廣忠益諸有忠慮於國但勤攻<lb/>
吾之闕漢丞相諸葛忠武侯語也可以為萬世相天下<lb/>
<pb n="KR4d0446_WYG_058-16b"/>
者之法矣孔明豈不知為相之體哉於主簿楊顒之諌<lb/>
也生既謝之死又哀之孔明豈不知其言之忠哉然而<lb/>
罰二十以上皆親覧食少事繁至為敵國所窺而慶幸<lb/>
其不乆孔明豈不知愛重其身哉其若是者何也嗚呼<lb/>
是未可以常情度淺識議也夫知相之體而未免自勞<lb/>
知言之忠而未見樂取知一身繫國之存亡而竟中敵<lb/>
國慶幸之計苟非甚愚者或有所不為而謂盖世絶人<lb/>
之智者為之乎予故曰是未可以常情度淺識議也且<lb/>
<pb n="KR4d0446_WYG_058-17a"/>
當時事勢何如耶以一木支大厦之傾事君而致其身<lb/>
盡瘁於國遑恤其他夫豈可已而不已者楊顒之諫謂<lb/>
之愛孔明則可謂之知孔明則未也杜子美詩云三分<lb/>
割㨿紆籌策萬里雲霄一羽毛又云福移漢祚難恢復<lb/>
志决身殱軍務勞此詩字字有意細味之庻乎知孔明<lb/>
之心而豈常情淺識之所能測度擬議者哉齊右王良<lb/>
父嘗書楊顒諌孔明之辭于片紙其孫出以示人予獲<lb/>
觀焉撫巻再三而不忍釋嗚呼前軰或者其亦有感於<lb/>
<pb n="KR4d0446_WYG_058-17b"/>
斯歟<lb/>
　　　跋吳真人閤漕山詩<lb/>
閑閑吳真人至大延祐欽承詔㫖兩至閤漕名山天寵<lb/>
焜煌照耀下土山之一草一木靡不衣被恩榮矣祝釐<lb/>
餘睱泛應從容珠璧之珍綺縠之文燦爛於詩章吟句<lb/>
間又有以増益其輝光張君省吾親受筆墨之教紙尾<lb/>
拳拳欲省吾不溺於伎而知進於道其意盖深逺矣哉<lb/>
　　　題畫魚圗<lb/>
<pb n="KR4d0446_WYG_058-18a"/>
昔之達士有云於魚得計夫得計云者以其潜於淵泳<lb/>
於川相忘於江湖上下隠見來去倐忽自適其適自樂<lb/>
其樂而不自知其然也若摭魚之名借音取義睎慕榮<lb/>
顯以悦世之淺丈夫是欲誘魚以鈎餌待魚以罩罟也<lb/>
尚可謂之得計哉果有達斯趣者乎試以吾言問諸畫<lb/>
史<lb/>
　<lb/>
　<lb/>
<pb n="KR4d0446_WYG_058-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻五十八<lb/>
</p>
<p>
</p>
  </div>
</body>
</text>
</TEI>
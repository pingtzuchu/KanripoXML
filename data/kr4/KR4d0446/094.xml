<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻九十四</head> <lb/>
    <p>
<pb n="KR4d0446_WYG_094-1a"/>
欽定四庫全書<lb/>
　呉文正集巻九十四<lb/>
　　　　　　　　　　　　　元　呉澄　撰<lb/>
　　七言律詩<lb/>
　　　勉學吟<hi>四首</hi>
三十年前好用工男兒何者謂英雄世間有事皆當做<lb/>
天下無堅不可攻萬里行方由足下一毫非莫入胷中<lb/>
拳拳相勉無他意三十年前好用工<lb/>
<pb n="KR4d0446_WYG_094-1b"/>
　　　又<lb/>
三十年前好用工日間莫只恁從容飬成驕習皆因富<lb/>
蹉過流光只為慵人不修為何異獸蛇能變化即成龍<lb/>
拳拳相勉無他意三十年前好用工<lb/>
　　　又<lb/>
三十年前好用工為師不過發其蒙十分底藴從人説<lb/>
百倍工夫自巳充舊學要加新學飬今朝不與昨朝同<lb/>
拳拳相勉無他意三十年前好用工<lb/>
<pb n="KR4d0446_WYG_094-2a"/>
　　　又<lb/>
三十年前好用工過時學力强求通從頭莫枉青春日<lb/>
丱角俄成白髪翁既冠當除嬰孺態居今貴有古人風<lb/>
拳拳相勉無他意三十年前好用工<lb/>
　　　歌風臺<lb/>
黄屋巍巍萬乘尊千秋游子故鄉魂韓彭自取夷三族<lb/>
平勃那堪託後昆湛露迄今王迹熄大風終古覇心存<lb/>
當時儘自規模逺誰起河汾與細論<lb/>
<pb n="KR4d0446_WYG_094-2b"/>
　　　過種湖觀訪雷空山不遇因見其所註莊子留<lb/>
　　　詩贈之<lb/>
鈎探十翼象外意羅絡三倉篇内文道徳五千聨貫宻<lb/>
逍遥第一寸錙分此邦前有王元澤後世詎無揚子雲<lb/>
吾取二書還注我何當啇畧重云云<lb/>
　　　贈月鑑相士劉徳輝<lb/>
眼前見物定媸妍皎月當空一鏡懸大地山河三萬里<lb/>
先天氣數㡬千年固知神識無塵滓猶恐仙機有度權<lb/>
<pb n="KR4d0446_WYG_094-3a"/>
上等相人非色相内觀𤣥覧更超然<lb/>
　　　燕城<lb/>
燕絡中原東北去呉通上國古今竒五千里外只如此<lb/>
數百年来幸見之弔望諸墳吾有淚擊漸離筑世無知<lb/>
西山綿亘三闗險日日氊車鐵馬馳<lb/>
　　　呈留丞相<hi>三首</hi>
峻望晴簮挿碧空㡬年四海想流風雪霜薺麥冬春一<lb/>
日月蓬蒿晝夜同天欲托箕傳九法人能知惠畧三公<lb/>
<pb n="KR4d0446_WYG_094-3b"/>
吾儒實用存經濟事事論量及物功<lb/>
　　　又<lb/>
春風座上誨渠渠萍水相逢納拜初生復得知前日事<lb/>
聞多端勝十年書正人以道自出處直道於人何毁譽<lb/>
或是堯夫竒叔弼敢云太史證無且<lb/>
　　　又<lb/>
與世相違分陸沉半生藏息寄書林只今沂水春風樂<lb/>
千古寒江秋月心芥紫外遺尋尺利草𤣥賔送寸分陰<lb/>
<pb n="KR4d0446_WYG_094-4a"/>
此行大有遭逢處岱岳高高河瀆深<lb/>
　　　用贈李燦然韻述懐<lb/>
故里香秔滑欲流歸田計晚愧遲留懸知海上三山客<lb/>
塵視人間萬户候南去擬尋呉市卒北來喜共李仙舟<lb/>
𤣥翁一室渾無白誰識王龔貢鮑優<lb/>
　　　墨詩夀趙中丞<lb/>
老松換骨徳𤣥𤣥來夀人間栢府仙描冩精神長照世<lb/>
發揮光彩上通天一真不受丹青變百物難磨鐵石堅<lb/>
<pb n="KR4d0446_WYG_094-4b"/>
耐乆結交濃淡等清名留取共千年<lb/>
　　　題林西隠居<lb/>
黄岩郭外道林西隠者居之人不知逺去世氛春日永<lb/>
遞来鐘韻晩風遲從渠燕雀賀千厦得似鷦鷯安一枝<lb/>
想見呉興子昻字京華萬里寄新詩<lb/>
　　　和相山提㸃黄平仲<lb/>
雲表飛来語詰盤新詩轉燠破春寒英英霞影籠扶若<lb/>
耿耿星文認莫干萬象滿前供物料雙峯高處築吟壇<lb/>
<pb n="KR4d0446_WYG_094-5a"/>
山靈更要衰翁記軒豁乾坤露兩端<lb/>
　　　送征東儒學提舉敖止善榮還高安<lb/>
男兒弧矢四方身直欲飛騰作貴人膝下數千餘里逺<lb/>
客中十又一年春乘桴豈愛九夷俗奉檄聊娯八袠親<lb/>
此去東風歸袂軟故園花鳥亦欣欣<lb/>
　　　依韻奉答明極講主禅師<lb/>
吾鄉平地絕梁闗頗異危途費仰攀毎想尋常超物表<lb/>
劇慙一再到山間有茶共啜促膝話無物可持空手還<lb/>
<pb n="KR4d0446_WYG_094-5b"/>
彼此相期崇令徳不然重見有何顔<lb/>
　　　立春日寓北方賦雪詩<lb/>
臘轉洪鈞嵗巳殘東風剪水下天壇賸添呉楚千江水<lb/>
壓到秦淮萬里山風竹婆娑銀鳯舞雲松偃蹇玉龍寒<lb/>
不知天上誰横笛吹落瓊花滿世間<lb/>
　　　寄贈盱江名醫湯又新<lb/>
一泓碧玉活人泉三世修治功行圓普為貧民甦死命<lb/>
更令孝子夀親年麻姑昔日栽桑地董奉今時種杏天<lb/>
<pb n="KR4d0446_WYG_094-6a"/>
不借虚言作輕重實能世世大名傳<lb/>
　　　次别易耕雪<lb/>
别去家山經㡬年乍歸又着嶺南鞭雙眸眩眊畨船載<lb/>
滿口腥醎海物鮮胷次氷霜寕受滓世間粉黛自爭妍<lb/>
早來共此青春樂日暖風和無際邉<lb/>
　　　書别李燦然<lb/>
　　　番陽李燦然延祐戊午進士丞崇仁六年乃得<lb/>
　　　代赴部謁選改通山縣尹在京共處月餘㑹予<lb/>
<pb n="KR4d0446_WYG_094-6b"/>
　　　移疾還家又同舟而南將及廣陵為賦七言四<lb/>
　　　韻以叙别情泰定乙丑九月晦日也<lb/>
盛世興賢得勝流六年貳令小淹留日邉普受九天渥<lb/>
江上升遷百里侯史舘西偏饜共話家山南望喜同舟<lb/>
疲民延頸需㳟茂撫字催科定兩優<lb/>
　　　送㡬泉石上人南歸<lb/>
春風吹醒泉石夢一錫飛來到日邉世界空花俱幻爾<lb/>
家山老木故依然飄飄去住雲歸岫處處圓明月在天<lb/>
<pb n="KR4d0446_WYG_094-7a"/>
亦欲從師了耕種縣南郭外有良田<lb/>
　　　九臯亭<lb/>
九臯界分與天寛小小園亭暫憇安門外圖書聊作府<lb/>
庭前花卉頗宜闌清懐不遣塵埃到好句留将乆逺㸔<lb/>
放鶴從教雲裏去也應囬顧此江干<lb/>
　　　疊葉梅<lb/>
羅浮夢斷杳無蹤氷雪仙姿两两逢縞袂怯单寒後襲<lb/>
粉粧嫌薄曉來濃迎風一笑知顔厚臨水相㸔見影重<lb/>
<pb n="KR4d0446_WYG_094-7b"/>
道眼只将平等視玉環飛燕縂天容<lb/>
　　　洪賔客席上次韻張希<lb/>
遼海烟霞縹緲間千年老鶴未飛還聲名籍甚東園皓<lb/>
氣象蕭然陋巷顔韜巻風雲隠城市依乘日月照區寰<lb/>
不應便作歸来賦政要六鰲擎五山<lb/>
　　　贈劉浦雲相士<lb/>
波流萎靡半詼諧道骨仙風孰鍳裁天壌已無機發踵<lb/>
地爐謾有火留灰偶然鄭浦神巫見疑是華山高士來<lb/>
<pb n="KR4d0446_WYG_094-8a"/>
石鼎煮茶清話乆夜闌一枕鼻如雷<lb/>
　　　題橘隠棋師<lb/>
一片機心要勝伊两家敵手肯饒誰塵間戯事何為者<lb/>
物外高人亦有之四老果如神變化二龍應笑俗獃痴<lb/>
空花過眼俱成幻無色界中觀此棋<lb/>
　　　道山詩<lb/>
囬環湖水帶溪灣彷彿瀛洲海島間地上雲烟接天界<lb/>
壺中日月照人寰百年竹木青春在一院香花白晝閒<lb/>
<pb n="KR4d0446_WYG_094-8b"/>
只怕名韁牽引出雙成悵望㡬時還<lb/>
　　　送國子伴讀倪行簡赴京<lb/>
㶑灧浮杯泛九霞還家未乆便辭家出門惻惻重闈逺<lb/>
前路漫漫萬里賖不怕狂風妨去鷁偏愁寒月照栖鴉<lb/>
諸生凝望須君至共賦新詩賞雪花<lb/>
　　　送盱江朱仁卿省親<lb/>
貪天外慕一浮鍼愛月中誠百稱金萬里春暉燕雪勝<lb/>
六年宵夢楚雲深何煩陽子為忠訓忽動何蕃純孝心<lb/>
<pb n="KR4d0446_WYG_094-9a"/>
歸去斑衣無限樂冬初吾舸亦南尋<lb/>
　　　和齊年徐宰韻贈傳神黄義卿<lb/>
地濶天高物物容未容汾曲老王通低頭自覺衰頺乆<lb/>
對面誰加㸃染工俗狀塵深羞鏡裏藥爐灰冷在山中<lb/>
㡬時割取好東絹冩我齊年作两翁<lb/>
　　　孫提㸃舒嘯出示前姚司業南榿冩詠軒詩悵<lb/>
　　　斯人之不復見次韻以寓感慨云<lb/>
鸞仙縹緲度西山軒外千年水一灣孤鳥長空雲淡淡<lb/>
<pb n="KR4d0446_WYG_094-9b"/>
二蟲小知日閒閒黄塵滿路遊雙鬢丹鼎何人鍊九還<lb/>
惆悵詩翁留綺句依稀真界鎻𤣥闗<lb/>
　　　寄題節孝先生祠<lb/>
箒掃莓苔出㫁碑輦将松栢構新祠㡬年節孝先生行<lb/>
一旦淮南録事知信是清門守家學能於濁俗拯民彛<lb/>
何當俛伏陳嘉菜喜為陽侯逺寄詩<lb/>
　　　答揚州盛子淵<lb/>
多情示我四感興乆别喜君叅悟真視聴两忘尤貴黙<lb/>
<pb n="KR4d0446_WYG_094-10a"/>
貪痴淨掃莫留嗔已知身外縂長物且得家中有至珍<lb/>
處處揚州好風景瓊花常占十分春<lb/>
　　　送龔舜咨南歸<hi>有序</hi>
　舜咨一出游觀京國畧不動世俗利名之想浩然而<lb/>
　歸其志趣之超邁可尚巳詩以餞行<lb/>
男子初生射矢蓬已包六合在胷中往年南北一江限<lb/>
今日車書四海同快甚雙眸窺宇宙鄙哉百計入樊籠<lb/>
浩歌歸去渾無事栖碧山前月上東<lb/>
<pb n="KR4d0446_WYG_094-10b"/>
　　　詩賛榮侯父子譲官之美<lb/>
曽聞榮子猶然笑爵禄真同毳羽輕總總中人慳逺識<lb/>
區區物外起紛爭君恩及嗣寕私我父母如天合譲兄<lb/>
太伯伯夷俱第一世間列傳與齊名<lb/>
　　　題陳西樓記詠集末<hi>有序</hi>
　　　樂安縣之水西流三十里為界川陳氏世居其地<lb/>
　　　前有魯卿以西號其園有國明以西號其樓魯卿之<lb/>
　　　孫國明之子定甫預冑監所貢士宋嘉定以後元大<lb/>
<pb n="KR4d0446_WYG_094-11a"/>
　　　徳以前題詠西樓者殆且百家俱當代顯達名勝之<lb/>
　　　筆天時人事凡㡬變更而定甫有子有孫保守斯樓<lb/>
　　　百餘年猶一日襲藏昔人詩文至今罔敢失墜噫西<lb/>
　　　園西樓二公之所積以施于久逺者其何如哉同<lb/>
　　　郡呉某識于西樓記詠之巻末<lb/>
東川混混邑西流前有西園後有樓五世兒孫兩朝事<lb/>
百年風雨㡬畨秋山間故物天心月巻裏詩人海面漚<lb/>
誰似君家竒寳在金膏水碧古今留<lb/>
<pb n="KR4d0446_WYG_094-11b"/>
　　　和竇神清惠教韻<lb/>
觀海難為湖與江兩間濶視更誰雙達人慣見鯤擊水<lb/>
癡士可憐蝇撲窓並轡何時追日馭戴盆終日望天杠<lb/>
嗟予耄耋君亦老敢比當年葛拜龎<lb/>
　　　宣尼吟<lb/>
勸王一語嘗非孟孰識宣尼更逺謀才説在邦兼四代<lb/>
有能用我即東周楚惟令尹終難及衛有封人見最優<lb/>
适賜與由俱觧此惜哉吾道竟悠悠<lb/>
<pb n="KR4d0446_WYG_094-12a"/>
　　　贈朱法師<hi>有序</hi>
　中和守素真一法師洞真觀提㸃朱善正心淵能秉<lb/>
　誠心運真氣以感天地召陰陽祈雨輙雨余在金陵<lb/>
　知之稔矣從天師北覲天師奉㫖祈雨遄獲應騐法<lb/>
　師與有力焉歸有日詩以贈之<lb/>
往年曽客鳯凰臺稔聴吾師救旱災舒掌掌中雷走去<lb/>
舉頭頭上雨飛來毎嗟魃鬼火六合誰借神龍水一杯<lb/>
䄂有甘霖岩下隠如何閒却濟時才<lb/>
<pb n="KR4d0446_WYG_094-12b"/>
　　　又<lb/>
泰定再春花趂開顒顒膏澤潤枯荄吾皇閔雨雨隨應<lb/>
仙伯籲天天未回後載進瞻新日月先鞭驅起舊風雷<lb/>
歸尋洞府還真隠翠栢丹桃次第栽<lb/>
　　　𤣥鑑言命詩以謝之<lb/>
𤣥空一鑑衆星羅奈此塵寰休咎何未信唐賢厄南斗<lb/>
又從宋代惱東坡萬生胎息蠙衣衣千古盤旋蟻磨磨<lb/>
化化中間藏不化憑君細説縂由他<lb/>
<pb n="KR4d0446_WYG_094-13a"/>
　　題大乾廟壁<hi>有跋</hi>
大業龍舟竟逺巡義寕狐媚忍欺人北方各署新年號<lb/>
南嶠猶遺舊守臣身合沉江甘殉楚心知蹈海勝歸秦<lb/>
塵間俛仰㡬楊李樵水東流萬古春<lb/>
　　　隋大業十四年戊寅泉守歐陽公官滿歸至此<lb/>
　　　夫婦俱溺水死時楚林士𢎞長樂竇建徳魏李<lb/>
　　　宻定陽劉武周梁梁師周秦薛舉凉李軌梁蕭<lb/>
　　　銑各已僣號割據而唐李淵迎代王侑帝于長<lb/>
<pb n="KR4d0446_WYG_094-13b"/>
　　　安是年二月江都有變宇文化及立秦王浩五<lb/>
　　　月李淵王侑而自帝以隋為唐王世充以越王<lb/>
　　　于東都公洛人也將安歸乎生盖不如死矣噫<lb/>
　　　公之心誰其知之後六百七十七年春二月朔<lb/>
　　　過廟題壁<lb/>
　<lb/>
　<lb/>
　呉文正集巻九十四<lb/>
</p>
<p>
</p>
  </div>
</body>
</text>
</TEI>
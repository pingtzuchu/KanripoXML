<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻四十一</head> <lb/>
    <p>
<pb n="KR4d0446_WYG_041-1a"/>
欽定四庫全書<lb/>
　吳文正集巻四十一<lb/>
　　　　　　　　　　　　　元　吳澄　撰<lb/>
　　記<lb/>
　　　儒林義塾記<lb/>
廬陵郡之南百八十里其縣曰萬安萬安縣之西二十<lb/>
里其地曰鄧林山水明秀人煙叢聚一名儒林唐以來<lb/>
文物之盛他境鮮儷宋三百年擢科與貢之士不可勝<lb/>
<pb n="KR4d0446_WYG_041-1b"/>
數舊家極盛而中㣲有劉氏自郡城徙居於此而代興<lb/>
焉貲甲一鄉其翁好善樂施五子俱務學仲子桂平喟<lb/>
然慨嘆謂昔也此地儒風彬彬而今也或至惰棄其業<lb/>
非有他也無所於學無以教之而然耳乃設塾延師凢<lb/>
黨里子弟童䝉以上悉許來學既而病其湫隘一新營<lb/>
構中創先聖燕居之室二廡翼其左右前為中門門之<lb/>
前為外門後為講堂堂之後爐亭有齊舍以館諸生有<lb/>
庖厨以供飲食施田若干畆歳收所入以贍其用扁曰<lb/>
<pb n="KR4d0446_WYG_041-2a"/>
儒林義塾不逺數百里造吾門請記其事将欲垂之永<lb/>
乆俾不墮壊其立心逺矣哉余考前代義塾之設睢陽<lb/>
為首稱學舍四五百間好義之家所自為而不屬於官<lb/>
府其後遂最天下四大書院之號五季衰亂之餘上無<lb/>
教下無學而士之讀誦傳習猶幸不廢者其功為多今<lb/>
日所在書院鱗比櫛宻然教之之師官實置之而未<lb/>
嘗甚精於選擇任滿則去矣飬之之費官雖總之而不<lb/>
能盡塞其罅漏用匱則止矣是以學於其間者徃徃有<lb/>
<pb n="KR4d0446_WYG_041-2b"/>
名無實其成功之藐也固宜劉氏義塾既不受官府之<lb/>
拘牽則其睢陽之初一也其養之之費有繼而教之之<lb/>
師亦惡可不慎也歟不然學徒鏘鏘書聲琅琅非不可<lb/>
視可聴也要其效之所成高者僅可應舉徼利逹卑者<lb/>
不過識字記姓名而已又傒足云哉教者學者如之何<lb/>
其必遵朱子之明訓拳拳佩服弗至弗措必洞徹於心<lb/>
必允蹈於身行必可以化民美俗才必可以經邦濟時<lb/>
而非但呻畢摛辭之謂夫如是命世大儒由此而出庶<lb/>
<pb n="KR4d0446_WYG_041-3a"/>
其不負建塾者之心乎<lb/>
　　　安福州安田里塾壁記<lb/>
世有甚易至之事而人或怠於至亦有甚難期之事而<lb/>
人每必於期吉之安福上田李氏儒家也宋南渡後有<lb/>
淳熙布衣獻中興頌見知艮齋尚書者有慶元貢士著<lb/>
史評二十懷古詞八見知益國丞相者淳祐又有鄉貢<lb/>
者焉咸淳又有漕貢而國朝至元間掌教於縣者焉先<lb/>
後四世皆治儒術以干人爵而卒末愜所期也五傳至<lb/>
<pb n="KR4d0446_WYG_041-3b"/>
辛翁至元縣教之子淳祐鄉貢之孫評史者之曽孫頌<lb/>
中興者之𤣥孫也安福城西五里外創里塾構禮殿奉<lb/>
先聖先師設講堂立齋舍門廡庖廩悉具方将請公額<lb/>
割私田以教以飬意盖有所為事未及竟而身遽終子<lb/>
剛猶稚越數年漸長亦克畀田百畆供里塾春秋釋菜<lb/>
之費示不改父道也天歴二年春剛之外傳姚貢士霄<lb/>
鳯暨友周南瑞過余言其事余謂父之創塾而有所為<lb/>
者已矣子之畀田而無所為者可嘉也雖然剛之先世<lb/>
<pb n="KR4d0446_WYG_041-4a"/>
期得人爵之貴而竟未之得不可必得故也世有可以<lb/>
必得而其貴優於人爵者剛亦願為之乎夫人爵之貴<lb/>
小夫賤𨽻之所貴爾而大人君子不以為貴天爵之貴<lb/>
大人君子之所貴也雖千百世之下猶以為貴况於求<lb/>
人爵之術必效人作虛辭雖不可謂難而或有不能脩<lb/>
天爵之方唯反已用實功雖不可謂昜而人皆可能也<lb/>
人皆可能者何也已所自有不待假借也仁義禮智人<lb/>
人有之不為則已為則人人能之有所慈愛而擴之則<lb/>
<pb n="KR4d0446_WYG_041-4b"/>
仁也有所羞惡而擴之則義也有所敬讓有所辨别而<lb/>
擴之則禮也智也婉順父母謂之孝雍睦兄弟謂之弟<lb/>
盡心為人謂之忠推己待人謂之恕仁也禮也義也智<lb/>
也孝也弟也忠也恕也豈人所不能哉其有不能非不<lb/>
能也不為也為之而能能之而熟熟之而極則雖堯舜<lb/>
之道亦不過孝弟而已雖夫子之道亦不過忠恕而已<lb/>
人而能孝能弟能忠能恕則人人可堯可舜可夫子也<lb/>
夫如是名滿天下法垂後世雖無人爵之貴而莫之能<lb/>
<pb n="KR4d0446_WYG_041-5a"/>
及其視小夫賤𨽻一時之所榮生與鳥獸同羣死與草<lb/>
木俱腐者豈不相去萬萬哉至順元年冬南瑞重來為<lb/>
剛請教於是書吾言以遺俾以掲諸家居之坐右刻諸<lb/>
里塾之壁間而自勵自警焉凢與剛遊處者亦數提吾<lb/>
言以勵之警之可也嗚呼人爵之貴不可期雖九品之<lb/>
卑亦戞戞乎其難天爵之貴必可至雖一品之尊亦循<lb/>
循然而易世之人徃徃不為其所易而可至者乃為其<lb/>
所難而不可期者非惑歟<lb/>
<pb n="KR4d0446_WYG_041-5b"/>
　　　朋習書塾記<lb/>
禮義之根於人心者我固有之盖有不待讀聖賢之書<lb/>
而後知也曹州楚邱朱仲敏淳厚謹實非從事言語文<lb/>
字以為學而能設立書塾延禮儒士以淑其郷里之子<lb/>
弟意欲使同歸於善此其根心之禮義由中出而非由<lb/>
外鑠也教於其間學於其間将何以副其意哉其必自<lb/>
孝友睦婣任恤之六行始六行完足而檢制其情涵養<lb/>
其性明諸心以擴所知誠諸身以篤所行夫如是庻<lb/>
<pb n="KR4d0446_WYG_041-6a"/>
其無負於朱君建塾之意矣不然記誦以為學詞章以<lb/>
為華則世務趨末之學而非君子務本之學也夫朱君<lb/>
之建塾也由其根心之禮義而發教者學者乃不由其<lb/>
根心之禮義而教而學可乎塾名朋習謂羣居之朋相<lb/>
與學習於斯也習云者雖已知已能猶且熟之復之而<lb/>
弗措其禮義必能明諸心誠諸身而後為有得也前進<lb/>
士張士良為余道其事余嘉之故為言此俾誌於壁以<lb/>
為書塾之規<lb/>
<pb n="KR4d0446_WYG_041-6b"/>
　　　舊岡義塾記<lb/>
古者盛時萬二千五百家之鄉有鄉學鄉大夫主之頒<lb/>
教法於州黨族閭俾教其民二千五百家之州則州長<lb/>
屬民讀法以時習鄉射于學而尚功五百家之黨則黨<lb/>
正屬民讀法以時習鄉飲酒學而尚齒雖二十五家之<lb/>
閭巷口亦有塾閭内致仕之老朝夕坐其中民之出入<lb/>
者必受教此所以教成俗善而人人有士君子之行也<lb/>
後世雖休明之朝亦唯郡縣有學居之逺於城郭者子<lb/>
<pb n="KR4d0446_WYG_041-7a"/>
弟無從而至焉舊豫章郡之豊城縣有掲氏家於長寜<lb/>
鄉之舊岡下族以儒鳴曰商霖曰飛雄曰三京於宋紹<lb/>
興淳熙紹定登進士科曰先覺曰著亦以累舉奏名得<lb/>
仕際國朝而仕者養直儒學教授傒斯翰林應奉正孫<lb/>
塩司丞時益縣主簿司丞君在官命長子悳就舊岡舊<lb/>
基建義塾聚教其族人少子懋相成之中建巍樓一前<lb/>
建小樓二中以奉先師旁以處學徒主簿君割右畔之<lb/>
地益其廣而構燕居之堂及廡與門以底於完美畀地<lb/>
<pb n="KR4d0446_WYG_041-7b"/>
五百畆給其食建塾之意殆與古之里塾無異悳詣余<lb/>
求文記之將以示後期於永乆而慮其墮廢也余謂古<lb/>
之里塾有教無養今掲氏義塾有以養之矣而其所以<lb/>
教之者未知其何如也盖古之學教人明人倫今之學<lb/>
其教不過習無用於世之文辭以釣有利於已之爵禄<lb/>
而已使義塾之教亦若是雖有塾奚益其必以擇師為<lb/>
先乎其師也不必記覧之多也不必言語之工也擇其<lb/>
有實行孝於親弟於長敦於宗族篤於外婣信於朋友<lb/>
<pb n="KR4d0446_WYG_041-8a"/>
仁於鄉里行已有亷耻待人能忠恕者以淑一家一族<lb/>
之子弟取朱子小學一書熟讀實踐薫蒸<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>泳乆自變<lb/>
化將見一家一族無一人不明於父子兄弟夫婦之倫<lb/>
推而及於宗婣朋友郷里之間雍雍一和充滿融盎貴者<lb/>
必獲稱當代之名賢富者必獲保奕世之永業雖不求<lb/>
名求利而其名其利孰大於此余觀丞簿伯仲籍父世<lb/>
資而不分析已與薄俗逈殊若徳若懋克嗣前猷人倫<lb/>
之厚出於天禀之時天之昌掲氏於斯可卜也繼今又<lb/>
<pb n="KR4d0446_WYG_041-8b"/>
以古之教教其家教其族則人之所昌有以合天之所<lb/>
昌掲氏之悠逺隆盛詎可量也哉<lb/>
　　　成岡書屋記<lb/>
成岡書屋者里人李幼常季從之居也李族繇吏部侍<lb/>
郎公始顯家在白沙族之支𣲖析處邱方幼常於侍郎<lb/>
為來孫行去邱方徙成岡與侍郎之舊宅相望梅僊一<lb/>
峯卓立於前大溪横遶如帶後枕巒阜宛延委蛇羅列<lb/>
擁䕶卜築盡挹其秀人勸之仕應曰生逄盛際齒於太<lb/>
<pb n="KR4d0446_WYG_041-9a"/>
平一民幸矣外有希覬非安分也居既完美或進扁額<lb/>
因作稱號辭曰吾聞冠則重其名而副之以字未聞復<lb/>
輕其字而易之以號者斯殆末世流俗之為乎即吾所<lb/>
居之地扁吾所居之室曰成岡書屋可也余與季同鄉<lb/>
里夙敬邱方逺仲之賢幼常善承善繼不改父道儲書<lb/>
淑後将俾躡侍郎之遺踪其志端可嘉已今之時流濁<lb/>
者榮構一資以求别異於民伍清者標榜二字以求矜<lb/>
高於士類而㓜常皆所不願其識之超越於衆何如哉<lb/>
<pb n="KR4d0446_WYG_041-9b"/>
爾雅云山再成曰英一成曰坯邢疏謂成猶重累之義<lb/>
成岡之山盖山之重累而崇峻者也自今以徃李氏子<lb/>
孫之居成岡者積一家之生業積一身之學業悉如山<lb/>
之重累而崇峻其可無忝成岡書屋之扁也夫<lb/>
　　　重修李氏山房書院記<lb/>
高山仰止景行行止夫子讀是詩而曰詩之好仁如此<lb/>
民之秉彛好是懿徳夫子讀是詩而曰為此詩者其知<lb/>
道乎民之秉彜也故好是懿徳夫孩提之童初生已知<lb/>
<pb n="KR4d0446_WYG_041-10a"/>
愛其親藹然天地生物之心與生俱生而非有使之者<lb/>
也心有此仁則必好之如山之高目所必仰如路之大<lb/>
足所必行也然仁之為徳人人所同吾有是仁彼亦有<lb/>
是仁也好吾固有於心之仁豈不好彼同有是仁之人<lb/>
乎秉彛者固有是仁之性也懿徳者同有是仁之人也<lb/>
有是常性者未有不好懿徳之人心同是仁故也南康<lb/>
李文定先生少學科舉之學未弱冠時朱子來守南康<lb/>
心竊慕之既成進士遂徃受業終身截然禮義之閑澹<lb/>
<pb n="KR4d0446_WYG_041-10b"/>
然利逹之境盖學而有得於師者視其所師若高山之<lb/>
崇崇景行之坦坦嚮仰履行弗忘弗懈俛焉日孜孜也<lb/>
詎非夫子所謂好仁者哉所居之縣曰建昌前有兵部<lb/>
尚書同邑同氏清名姱節望於一鄉藏書廬山五老峯<lb/>
之増舍號李氏山房中更亂離書與山房俱燬寶慶丙<lb/>
戌言於邑令曹豳仍李氏山房舊號創書院於縣西以<lb/>
祠尚書述其學問出處大概而為之記文定推好仁之<lb/>
心而好人之懿徳盖若是或曰尚書人品固高未嘗得<lb/>
<pb n="KR4d0446_WYG_041-11a"/>
聞聖學也文定師朱子而慕尚書何居曰已之好仁必<lb/>
學聖人以充其全體人之懿徳苟其生質之美制行之<lb/>
卓有合於仁之一徳斯可好矣孟子願學孔子而亟稱<lb/>
夷恵夷恵雖不能如夫子之大全而使頑者亷懦者立<lb/>
鄙者寛薄者敦亦足以禆世教文定之拳拳於尚書之<lb/>
懿徳也其猶孟子之稱夷恵也歟文定既没與尚書合<lb/>
祠皇元新政建昌陞縣為州山房始得專官後以州之<lb/>
學正兼掌㤗定初學正李仲謀欲新書院而牽制於有<lb/>
<pb n="KR4d0446_WYG_041-11b"/>
司㑹進士髙若鳯以州判官總儒學事志同謀恊乃克<lb/>
重修新祠堂新講堂又徙燕居之堂焕然有加於舊仲<lb/>
謀為賦以紀其畧而徴記於予予弗及詳其工役之歳<lb/>
月室屋之規制而獨發明文定好仁好徳之心以為來<lb/>
者勸繼今以徃人人知好徳則官於斯者必能嗣葺而<lb/>
俾二李之祠永不廢墜人人知好仁則學於斯者必能<lb/>
階文定之堂闚朱子之室以無愧於燕居所祀之先聖<lb/>
先師而尚書公之懿徳亦水木本原之分支分𣲖也尚<lb/>
<pb n="KR4d0446_WYG_041-12a"/>
書名常字公擇文定名燔字敬子人稱𢎞齋先生云<lb/>
　　　十賢祠堂記<lb/>
河洛之間四方之中也天地之所合隂陽之所和固宜<lb/>
為聖賢之所宅周成王時營建東都以㑹諸侯周公大<lb/>
聖畢公大賢俱以父師之重尹其民平王東遷遂為王<lb/>
國吾夫子亦嘗一至而不乆留也由漢及唐名士大夫<lb/>
之居洛者不一而皆未若宋中世之盛盖吾夫子得堯<lb/>
舜禹湯文武周公之道而不得天子大臣之位道不行<lb/>
<pb n="KR4d0446_WYG_041-12b"/>
於天下而私授其徒然惟顔子曽子二人得其傳再傳<lb/>
而子思再傳而孟子孟子歿而傳者無其人夫子之道<lb/>
冺矣歴千數百年之乆河南二程出而孟子之傳乃續<lb/>
同時邵子衛人也司馬公陕人也皆遷洛中張子秦人<lb/>
也亦以邵程之在洛而時造焉五賢之聚於洛周畢以<lb/>
來之所未有也洛人張順中多其鄉之有五賢又思程<lb/>
子之學其原肇於營道之周而其流衍於婺源之朱廣<lb/>
漢之張東萊之吕至覃懐許文正公尊信四書小學書<lb/>
<pb n="KR4d0446_WYG_041-13a"/>
以教而國朝士大夫始知有朱子之學帝制以十賢從<lb/>
祀孔子廟後學躍然有所興起順中白其父市地於洛<lb/>
城宣仁門之北構祠屋祠十賢以致嚴事之誠其次以<lb/>
邵周司馬張程朱張吕許為序盖以齒之長少時之先<lb/>
後定也來京師求文以記予謂順中庶士也有志尊慕<lb/>
聖賢之學可嘉也夫果能遵許文正之教而上達於司<lb/>
馬以行天下之達道循朱張吕之言而上逹於程張周<lb/>
邵以立天下之大本此實學也他日有光河洛其不在<lb/>
<pb n="KR4d0446_WYG_041-13b"/>
斯乎君徒立祠以祠之則亦虛文而已道者人人所同<lb/>
有聖賢者人人之所學其為人也亦惟實用其力爾順<lb/>
中勉哉<lb/>
　　　寜都州學孫氏五賢祠堂記<lb/>
贑州都孫介夫諱立節當宋熙寜行新法之時不肯為<lb/>
條例司官又以桂州節度判官鞠宜州獄抗經制司活<lb/>
十二人於死蘇文忠公稱其剛而仁作剛説詒其子遂<lb/>
有名於世後百餘年寜都縣令即其居延春谷立祠并<lb/>
<pb n="KR4d0446_WYG_041-14a"/>
其二子祠焉廬陵楊伯子作記推所本始并祠其祖潯<lb/>
州史君夫因一人之善而上及其祖下及其子昔人之<lb/>
用心可謂厚也已立祠之後又将百年寜都縣陞州孫<lb/>
氏祠於州學之右廡延春谷之支派有同知東川路總<lb/>
管府事壽甫諱登龍少年為鄉貢士行懿文醇學者推<lb/>
服重義輕利恵澤及物天祐其家諸子彬彬然仕進而<lb/>
多文雅既殁州之士僉謀請以柎孫氏四賢之祠州長<lb/>
可之轉聞大府新構於州學構堂之西祠孫氏五賢與<lb/>
<pb n="KR4d0446_WYG_041-14b"/>
鄉之先賢齒復以公檄徴予文記其事於石噫好徳者<lb/>
人之秉彛古今一也是以君子善善之心長而寜過乎<lb/>
厚於達尊之善樂道而不忘鄉之美俗也於衆論之公<lb/>
樂從而不拒官之美政也苟有一善生而敬慕之殁而<lb/>
表顯之其所以示勸者何如也澄之友蕭令深有言曰<lb/>
東川君仁於親仁於兄仁於井里富於財而不盈富於<lb/>
學而不矜謙謙循循有長者風處也人薫其慈良出也<lb/>
掌教古冝攝事屬邑辨偽鈔獄昭雪無辜凡數十人與<lb/>
<pb n="KR4d0446_WYG_041-15a"/>
桂君時異事同先後濟美柎祠為允澄曰崇善以敦薄<lb/>
此衆論之公非一家之私也雖然論撰先世之善勒之<lb/>
彛器以明著於後若稽古訓盖亦以見孝子之心也故<lb/>
曰有善而弗知知之弗傳人子所耻也孫祠之祀不猶<lb/>
孔鼎之銘乎斯舉也一以美官政一以美鄉俗一以美<lb/>
孫氏之代有聞人又以美聞人之家有孝子一舉而四<lb/>
美具其可記也夫雖然子之厚其親必自厚其身蹈大<lb/>
方躋大成俾鄉國天下咸稱曰善哉有子如此徳立功<lb/>
<pb n="KR4d0446_WYG_041-15b"/>
立揚親之名於不朽由乎内無待乎外又豈但以祠堂<lb/>
之立為尊隆記石之立為悠乆而已哉<lb/>
　　　黎氏賢良祠記<lb/>
寜都州之著姓黎為盛盖自唐末迄宋季以逮於今甚<lb/>
盛也乆矣志逺有齒有徳好禮而尚文修其族譜鋟木<lb/>
以傳其十世祖之從父兄弟曰十一賢良字漢儒諱仲<lb/>
吉祖球後梁時為䖍州刺史百勝軍節度觀察使仲吉<lb/>
端重該博士林稱之結廬金精南挟䇿稱弟子禮者常<lb/>
<pb n="KR4d0446_WYG_041-16a"/>
百數淳化中郡将陳殿院薦於朝條陳當世務數千言<lb/>
名人皆願與之游尋舉進士丙科天禧中扣閽言事丁<lb/>
謂惡其不附已亟授洪州文學丁罷相有㫖召對辭以<lb/>
疾授袁州戸曹一日謁太守求觧職還梅川稱方外高<lb/>
人倫著數十萬言年八十一以夀終此章貢志所載治<lb/>
平四年擢乙科曰珣官至右文殿修撰贈少師乃賢良<lb/>
四世孫也寜都學院雖從祀賢良於鄉賢之首於家則<lb/>
未有祠祀至治壬戌秋志逺鳩工度材相地涓吉於州<lb/>
<pb n="KR4d0446_WYG_041-16b"/>
之東北隅即三江之㑹遂立祠祠之厚之道也夫孝子<lb/>
慈孫之心孰不欲追揚先世之美儻譜系不可知而或<lb/>
如崇韜之自詭為汾陽後則是誣其祖也志逺既明譜<lb/>
系𣲖别支分有秩然不紊之義復舉祠祀情親意篤有<lb/>
悠然不忘之仁於義於仁其兩得之者夫<lb/>
　<lb/>
　<lb/>
　吳文正集巻四十一<lb/>
</p>
<p>
</p>
  </div>
</body>
</text>
</TEI>
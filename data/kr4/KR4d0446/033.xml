<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻三十三</head> <lb/>
    <p>
<pb n="KR4d0446_WYG_033-1a"/>
欽定四庫全書<lb/>
　呉文正集巻三十三<lb/>
　　　　　　　　　　　　　元　吳澄　撰<lb/>
　　序<lb/>
　　　送彦文賛府序<lb/>
彦文之先西北人也往年父倅臨川郡而彦文生比長<lb/>
能屬文皇朝貢舉取士以其藝試于有司至治癸亥與<lb/>
貢㤗定甲子賜進士出身授華亭縣丞將赴官蘄言於<lb/>
<pb n="KR4d0446_WYG_033-1b"/>
予彦文少年擢儒科移其才施於政必頴然異乎衆顧<lb/>
予耋耄昏聵雖有言亦何能有所禆益哉竊觀吏選入仕<lb/>
之人循資格厯嵗月戞戞乎其難而儒科之變化甚速<lb/>
人所歆羡以為榮我仁宗皇帝之貴儒抑吏也盖以吏<lb/>
多貪殘而儒流知有仁義故也仁者之臨民惻然有慈<lb/>
愛之心義者之律已凛然有髙潔之行或不能然如當<lb/>
道之豺狼傷人害物以自肥而無盈饜如倚門之妖冶<lb/>
目挑心招以求利而無媿耻夫如是則饞獸爾賤娼爾<lb/>
<pb n="KR4d0446_WYG_033-2a"/>
吏之稍自重者猶有所不為而儒流乃為之寧不為彼<lb/>
所笑而亦何以報答明時崇隆優奬之意乎夫人其靣<lb/>
而獸其心官其身而倡其行不惟君子所不齒抑亦衆<lb/>
人所同惡也彦文知仁知義之儒㫁㫁不為是有不能<lb/>
如彦文者儻以吾言曉之庻其疾之有瘳乎<lb/>
　　　送趙宜中序<lb/>
汴人趙宜中先世任征商之職而家于歙其父學易為<lb/>
通儒仕不擇官官不擇地序庠之清淡州縣之塵勞靡<lb/>
<pb n="KR4d0446_WYG_033-2b"/>
不渉厯處之裕如有不怨遺逸不閔阨窮之量宜中受<lb/>
教家庭以易義試進士科㤗定甲子春賜出身丞廣陵<lb/>
郡之如臯辰旅人夕品官變化甚速非若其父之備嘗<lb/>
艱勤矣盖易之功也雖然易非梯利禄之具也令幸以<lb/>
易而獲仕凡律身凡字民一一於易之道無違焉其殆<lb/>
庻幾乎豫之時孰不迷溺於豫獨六二以中正自守而<lb/>
上下之交無謟瀆此持身之得其道者也在上而能益<lb/>
下謂之益上九以剛居上不能益其下故民莫之與而<lb/>
<pb n="KR4d0446_WYG_033-3a"/>
傷之者至此臨民之失其道者也易之道不可勝窮也<lb/>
姑舉其二以為之兆子之仕宜必有以異於人使人人<lb/>
皆曰仕果不可以不知學學果不可以不知易如是而<lb/>
後可不然豈特招儒科之尤抑亦詒家學之羞宜中字<lb/>
心道云<lb/>
　　　送葛州判南歸序<lb/>
豫章葛君貴純甫潤玉其名其為人也潤如玉其為文<lb/>
也潤如玉可謂實稱其名者矣授教臨川郡六年終始<lb/>
<pb n="KR4d0446_WYG_033-3b"/>
如一日學校之政一皆公心直道粟布之出納毫髪不<lb/>
以自汙詞章囿韓歐法度中非率意肆筆而書之紙者<lb/>
官滿造吏部授南豐州判官予時在詞舘心欲得如是<lb/>
之人而時之所尚不論實能必也工鑚刺善伺候而後<lb/>
可僥倖於萬一以遂所求而君豈肯為是哉不惟足不<lb/>
一躡權勢之門雖如予之最相知僅僅一再見見則談<lb/>
問學談古今一語不及利逹部注甫定則翩翩南還噫<lb/>
如斯人者吾見亦鮮矣君之家世以儒顯其大父貢于<lb/>
<pb n="KR4d0446_WYG_033-4a"/>
鄉者再其伯父貢于鄉者三其父繇再貢登進士科官<lb/>
承直郎兩浙運管其父翁王水監亦名宦其淵源漸漬<lb/>
所以陶其徳噐暢其辭枝者固與白屋新進之士逈不<lb/>
相侔然昔吾夫子已起鮀朝之嘆而况今乎君亹亹清<lb/>
言而恂恂不為侫短小不踰中人又不能以軀幹雄偉<lb/>
駭衆視苟取人以言貎何從而遽知君也耶予嚮之居<lb/>
鄉也以鄉之得此師儒為幸今之居官也以官之不得<lb/>
此僚佐為愧故於君之去也不能無介然于懐焉<lb/>
<pb n="KR4d0446_WYG_033-4b"/>
　　　送曽巽初序<lb/>
世家冑子仕于朝慱記覽尤諳於典故能文章尤工於<lb/>
制誥者吾於今見翰林侍講學士袁伯長應奉翰林文<lb/>
字曽巽初二人焉巽初前代監察御史追封武城伯之<lb/>
季子近時翰林直學士益初之介弟也處翰苑垂十年<lb/>
方將循序而升一旦浩然有歸志余以老病竊為慙聞<lb/>
巽初之歸欣然願與之偕巽初儒中之傑而樂與方外<lb/>
髙人遊終夜静坐世慮澹然碌碌嗜進戀戀人爵者庸<lb/>
<pb n="KR4d0446_WYG_033-5a"/>
詎測其髙情逺志為何如哉昔錢澹成學士未逹時陳<lb/>
希夷嘉其有神仙之風骨麻衣道人以為急流勇退人<lb/>
也其後澹成繇翰林學士知制誥躋政序盛年解機政<lb/>
果如麻衣所云然則急流勇退者雖未至於神仙其亦<lb/>
神仙之流亞歟巽初歸矣其俟我於武城之塾<lb/>
　　　送畢宗逺序<lb/>
昔漢之取士每以先聖之術當世之務並言盖不通世<lb/>
務者不能以有所為不明聖術者不能以有所守二者<lb/>
<pb n="KR4d0446_WYG_033-5b"/>
有一之不具不可也故必兼能而後謂之有為有守之士<lb/>
今之用人於儒學吏事不偏廢亦以是歟汴梁畢光祖<lb/>
僑寓湓江其父出仕命之居守于家秩秩然無不理也<lb/>
截截然無不齊也一一順承其父之志而無違徳化縣<lb/>
學素無廪給禮殿將圮官職徃徃以不可支吾而去郡<lb/>
縣推擇其才俾攝學事曽幾何時能勸率鄉之士類一<lb/>
新孔廟宏壯鉅麗為諸學甲甓甃巧鏝廟貎器物纎悉<lb/>
完整若不勞力然以其治於家者覘其他日之移於<lb/>
<pb n="KR4d0446_WYG_033-6a"/>
官以其試於小者覘其他日之於大於是而信之其才<lb/>
之能有為矣剛直而不苟徇寡特而不妄交日問學於<lb/>
予與之言聖賢之道悠然有㑹欣然有得而非耳聴靣<lb/>
從者所可倫於是又信其志之能有守也憲府辟為屬吏<lb/>
可謂用之適其宜矣乎雖然吾猶有虞於子才之優而<lb/>
優者不可恃也志之介而介者不可滿也恃則常哆然<lb/>
若有餘滿則常慊然若不足哆然則所為有時而大過<lb/>
不慊然則所守有時而不及彼未知學者未可與議此<lb/>
<pb n="KR4d0446_WYG_033-6b"/>
子既知學矣而知之非艱也其尚惕然思所以自警自<lb/>
勵哉<lb/>
　　　贈清江晏然序<lb/>
吾座主清江黎先生之孫婿氏晏名然所同字也任播<lb/>
州儒學正滿如京師謁選過予而行然之婦翁與吾子<lb/>
年相若然與吾孫年相若予視之猶孫也於其行既無<lb/>
財以贐之可無言以贈之乎然之才藝自足為今世用<lb/>
前應奉翰林文字范惇徳機所授之徒故翰林學士元<lb/>
<pb n="KR4d0446_WYG_033-7a"/>
明善復初所造之士也徳機清苦自持家徒四壁其淑<lb/>
人也甚不苟復初英邁自恃眼空四海其進人也甚不<lb/>
易而然之學也得不苟於教者為之師然之仕也得不<lb/>
易於合者為之主是豈可與常流例視哉今然之行也<lb/>
將求人之所貴而已夫人之所貴在國有定法在身有<lb/>
定分無巧智術可以助然之求無竒計謀可以速然之<lb/>
得予雖贈言何能分豪有益於然哉而不能已於言者<lb/>
以寓吾之情焉爾抑予之所聞貴有二有人之所貴有<lb/>
<pb n="KR4d0446_WYG_033-7b"/>
天之良貴求之有道得之有命者此人之所貴也求之<lb/>
在我得之可必者此天之良貴也然也既得人之所貴<lb/>
而以長者遇予予當以天之良貴告斯貴也然固有之<lb/>
然之然聖人亦然故曰先得我心之所同者斯貴也不<lb/>
考格於吏部不受恩於宰相自初品至極品皆可自致<lb/>
而不資藉於人然今其徃哉斯事姑竢他日<lb/>
　　　送李晉仲序<lb/>
金陵李桓晉仲為上饒縣教諭至治癸亥與進士貢㤗<lb/>
<pb n="KR4d0446_WYG_033-8a"/>
定甲子春試禮部小郤聖恩隆厚以龍飛初榜特加優<lb/>
異受餘干州教授去晉仲金陵著姓也其逺祖襄國公<lb/>
慶厯六年登科其大父通直君淳祐十年登科晉仲狷<lb/>
介之行精深之文人謂掇世科如拾地芥易易爾今雖<lb/>
未成進士然亦解褐衣服命服矣知之者猶以為屈而<lb/>
晉仲凝然不以動於中彼得志則驕倨盈溢旁若無人<lb/>
不得志則隕穫沮䘮幾欲無生真所謂斗筲已夫盖士<lb/>
之所尚者噐識予以器識觀人而知晉仲之可大受也<lb/>
<pb n="KR4d0446_WYG_033-8b"/>
喜之之至是以不能已於言<lb/>
　　　送李見翁廵檢序<hi>并詩</hi>
徃年儒學官之至吏部者貟多缺少當路通其變凡應<lb/>
注教授之人俾借注警邏之職吾鄉李見翁以將家子<lb/>
讀儒家書而又工象胥譯鞮之學㑹公朝差官定兩廣<lb/>
選由象州䝉古字學正授栁州栁城東泉鎮廵檢將赴<lb/>
官詣余别竊惟文武之伎能畨漢之語音軍民之政事<lb/>
見翁靡不諳練予復何說獨惟儒生習氣素慕栁栁州<lb/>
<pb n="KR4d0446_WYG_033-9a"/>
之文每誦羅池碑意栁子猶生也儻有公事上府其徃<lb/>
訊前刺史之靈昔之春猿秋鶴精爽今何如也它日官<lb/>
滿來歸尚以告我詩曰<lb/>
武事家聲乆文儒國語精初官嚴警邏美譽聴匉訇南<lb/>
海鯨蜺静東泉牛犢耕儻因公事出一酹栁先生<lb/>
　　　李季度詩序<lb/>
李季度吾之異姓兄博覽彊記真豪氣數竒不偶家貧<lb/>
身賤發於聲音徃徃泄不平之鳴才贍思敏所作詩甚<lb/>
<pb n="KR4d0446_WYG_033-9b"/>
富存者無幾孫宏祖嘗持月航舊藁至予序其巻端令<lb/>
歸収拾墜遺今再示一袠曰近藁殊未能得數十之一<lb/>
也不幸沉泯其人又并沉泯其言乎惜哉季度儒流傍<lb/>
及方伎渉獵長生之說精専救死之術予昔養親毎借<lb/>
助焉予親既逝後三年而季度亦殁大徳庚子也噫三<lb/>
十年矣見其詩惡乎不思其人<lb/>
　　　送臨汝書院山長黄孟安序<lb/>
臨川郡城西南門之外有臨汝書院規制崇敞宋淳祐<lb/>
<pb n="KR4d0446_WYG_033-10a"/>
間常平茶塩使者所建也予昔遊處其中有宿儒揭領<lb/>
於上有時彦曵裾于下肩相摩踵相接而談道義論文<lb/>
章者彬彬也晝之來集者如市夜之留止者如家皇治<lb/>
聿新黌舍仍舊予于城府之跡浸浸踈矣臨汝為弱年<lb/>
遊處之地便道經行間嘗一至則霤外之蓬藋如翳楹<lb/>
内之塵坌如積不聞人聲簷雀之啾啾不見人影而見<lb/>
穴䑕之纍纍其墻壁室屋東傾西頽上漏下濕為之悒<lb/>
然撫然而已又其後也舊存之樓閣踰六十年而一夕<lb/>
<pb n="KR4d0446_WYG_033-10b"/>
燬於火新竪之棟宇費萬餘株而一旦摧於風不特人<lb/>
禍亦若有天罰焉無他長之非其人也敝極必復盖理<lb/>
勢之循環數年以來聞見頓異廪有餘粟矣帑有餘幣<lb/>
矣齋廬有弦誦之人矣傾頽漏濕者修且完火燬風摧<lb/>
者亦復巋然跂翼翬飛矣何以前如彼而今如此也得<lb/>
人焉爾人為誰山長廬陵黄顉孟安也一書院之弛張<lb/>
隆替闗係其人信乎用世之不可以無人也孟安部郎<lb/>
官之曽孫部以儒科儀範鄉里至今人誦其遺文孟安<lb/>
<pb n="KR4d0446_WYG_033-11a"/>
不墜其家學不泯其家聲畀以黨庠遂序之事恢恢乎<lb/>
辦之有餘而未足以展其才也至治二年冬考滿受代<lb/>
將謁吏部選有數千里之役予無財以贐其可無言以<lb/>
贈乎孟安氣貎温然粹然館閣器也家學誠善矣益思<lb/>
所以懋其學家聲誠美矣益思所以宏其聲未有學優<lb/>
而仕左聲大而響微者他時舘閣之望固亦今時庠序<lb/>
之餘也官怠於官成尚其毋怠於官成之後哉<lb/>
　　　送江州路景星書院山長吕以能序<lb/>
<pb n="KR4d0446_WYG_033-11b"/>
士大夫以家事視官事則何事不可為然自人心不古<lb/>
苟非利於其身私於其子孫者徃徃不肯為肯為之者<lb/>
亦不敢為其不肯者志之偷也其不敢者氣之餒也於<lb/>
是乎習以成風凡莅官之處視猶傳舍俟滿而代則脫<lb/>
屣而去誰復以家事視之而為永逺計哉脩水吕以能<lb/>
名家也累任學官所在以才能顯生徒之養靡不周也<lb/>
黌舍之修靡不完也一切當為之事靡不舉也前之教<lb/>
南康縣學也有稻田一區約數石畝為豪家所有者八<lb/>
<pb n="KR4d0446_WYG_033-12a"/>
十餘年以白于上司而復其土後之長景星書院也有<lb/>
魚湖八所通數百頃為豪家所有者四十餘年又以白<lb/>
于上司而復其土夫贍學之産諸人毋得争占綸音昭<lb/>
昭布在天下疇敢不欽閣而不行罪莫大焉學官豈不<lb/>
知之一發其事則公府有對辯之勞私家有仇敵之怨<lb/>
是以畏憚退避而不肯為且不敢為爾非以利於其身<lb/>
非以私於其子孫而曠日持乆悉心殫慮不憚其勞不<lb/>
避其怨卒使强者狡者力無所措謀無所施辭窮理屈<lb/>
<pb n="KR4d0446_WYG_033-12b"/>
而服學院養士之産得還其舊非視官事如家事其孰<lb/>
能然以能篤意文學尤工古詩事上接下各得其懽任<lb/>
旴江學録時甚為寓公程承㫖所禮每推許其文墨議<lb/>
論可謂才士也已長景星將受代諸儒有詩章美其政<lb/>
予適留盆浦獨摽前後二事以序于巻端以為世之居<lb/>
官辦事者勸嗚呼移是心以辦他事於事何所不濟推<lb/>
是事以居他官於官何所不宜吕為許國申國之後目<lb/>
北而南綿綿延延以至于今遺澤不泯聞人不匱以能<lb/>
<pb n="KR4d0446_WYG_033-13a"/>
猶未然也海也月也果且有消長盈虧乎哉蘇子不云<lb/>
子亦知夫水與月乎知海之無消長月之無盈虧則人<lb/>
命未嘗有榮悴休咎也斯不惑矣而世盖未有能知之<lb/>
者也<lb/>
　　　贈王相士序<lb/>
中州王生年少而多能既能醫又能相寓荆門之當陽<lb/>
謂京師衆大之區人物之淵藪於是挟二技而來遊將<lb/>
博其所施廣其所覽也夫二技者能其一已難而兼其<lb/>
<pb n="KR4d0446_WYG_033-13b"/>
二尤難竊嘗聞古之神醫望人顔色以見其病不待問<lb/>
證切脉而後知斯殆與相人同一法扁鵲得長桑君之<lb/>
傳洞見人之肺肝則不但能察外色之顯并與内藏之<lb/>
隠而一目瞭然矣其目亦神矣哉以此目而相人雖咸<lb/>
負又何加焉然則醫與相二術固可通為一也又嘗聞<lb/>
相人之術相形不如論心形顯而易見心隠而難知故也<lb/>
生於所相之人每言某賢某否某正某邪是隠而難見<lb/>
之心且能燭之則夫顯而易見之形其孰為貴孰為富<lb/>
<pb n="KR4d0446_WYG_033-14a"/>
又何難辨之有故予喜生之能相心愈於世之徒能相<lb/>
形者也然生之至此也熏炙名利之都府所相皆逹人<lb/>
顯官其貴其富各已前定予不復問他日寛閑之野寂<lb/>
寞之濵有耕釣之夫果為賢果為正而可伊可吕者儻<lb/>
識其人予之所願聞也生以徳元名朝佐其字<lb/>
　　　贈篆刻謝仁父序<lb/>
古之天下書同文書之用大矣而右武者云書止記姓<lb/>
名不其小歟然自篆廢𨽻興晉唐以來楷書相尚而古<lb/>
<pb n="KR4d0446_WYG_033-14b"/>
書法泯如也近代圖書之表識竿牘之緘題古書法乃<lb/>
猶以記姓名而存一二謝復陽仁父儒家子工篆刻予<lb/>
毎視其纍纍之章而喜豈真為其筆法刀法之工哉蓋<lb/>
庻幾其存古而將與好古攷文之君子徵焉<lb/>
　　　贈竹隠醫士序<lb/>
昔扁鵲秦越人得長桑君之術以醫行天下遍厯諸國<lb/>
徃徃各隨國俗所尚變易其名以售其術或為帶下醫<lb/>
或為小兒醫吁秦氏誠多能然巧於售其術也亦甚哉<lb/>
<pb n="KR4d0446_WYG_033-15a"/>
故一望桓侯而識其有疾可謂見病於未然者矣桓侯<lb/>
之不信也反疑其好利而以不病者為病竟至於死夫<lb/>
孰不以桓侯為愚噫豈惟桓侯哉世之安其危利其菑<lb/>
䕶疾而忌醫者緫緫而是也醫能治之而弗使此洛陽<lb/>
年少之所為痛哭流涕也豈獨桓侯於扁鵲為然哉然<lb/>
則為越人計者宜何如曰深藏而不市必俟夫人之求<lb/>
不得已而後應自貴自重於已庻乎其見信見用於人<lb/>
也或曰子為醫者計則可獨不為病者計乎且無乃楊<lb/>
<pb n="KR4d0446_WYG_033-15b"/>
氏為我之學而非仁人扶危救急之心乎曰然救急扶<lb/>
危仁人有是心也危且急者不我信不我用也則柰之<lb/>
何哉必夫人之見信見用也而後救急扶危之心得以<lb/>
遂善售其術者無他亦唯自貴自重而已矣吾是以於<lb/>
竹隠醫士之行懇懇為是言也竹隠隠於醫者也一旦<lb/>
羣然以詩從臾之行四方是欲顯其術也吾之意唯恐<lb/>
其術之不隠愈隠則愈貴愈貴則愈重愈重則愈信愈<lb/>
信則愈用愈用則雖以隠自名而其名豈終於隠哉歸<lb/>
<pb n="KR4d0446_WYG_033-16a"/>
覿蕭令君試以吾之言問焉<lb/>
　　　送謝見山序<lb/>
人有一憤激感發而前後若二人者故曰士别三日當<lb/>
刮目相待謝峴見山以地理術遊臨川清江諸郡所至<lb/>
避席樂安夏氏尤尊信之既而夏從他師窺破秘妙禮<lb/>
謝頗不如昔謝慊然自愧竟去未幾再來則其術頓進<lb/>
較夏所得靡毫髪殊而又加宻焉夏乃大敬服其師亦<lb/>
大敬服唶唶語余余初未遽信驗之果然於是益大敬<lb/>
<pb n="KR4d0446_WYG_033-16b"/>
服夫江西之有是術也盖自唐末通禁有秘文者避亂<lb/>
而南授之贛人流布浸廣然其術徃徃秘而不傳傳者<lb/>
非其真也剽其似冐其號叩人門户而自售者奚啻百<lb/>
千萬人見山之術已盛行於時能不自足深入雩都禮<lb/>
碩師而師焉遂得其真一蹴而可接楊曽二氏之傳吁<lb/>
異哉余觀今世所謂儒能舍己從人而至其所未至者<lb/>
寡矣儒家不能而術家能之可不謂百千萬人中不一<lb/>
有者乎雖然余竊有慮已之能不多有人之知者亦不<lb/>
<pb n="KR4d0446_WYG_033-17a"/>
多有百千萬人而不一知也今而再過昔所經從之家<lb/>
彼視其外猶昔也孰知其中乃大不然而其目非復昔<lb/>
時之目哉屠龍技成而無所用其巧古所嘆也雖然世<lb/>
無智人福人則已有則必識必遇見山其行將有竦然<lb/>
驚駭以為天仙降于人間之人也聰明絶人者也天將<lb/>
昌其家者也<lb/>
　　　贈鄧自然序<hi>并詩</hi>
天地間六氣少隂君火之暄和不為病陽明燥金之清<lb/>
<pb n="KR4d0446_WYG_033-17b"/>
肅雖能為病而其病亦微非如厥隂木之風太陽水之<lb/>
寒太隂土之濕少陽相火之暑中人傷人之甚也然寒<lb/>
暑濕之中傷也或専一氣或合他氣其名證亦不繁雜<lb/>
故治寒治濕治暑者曰寒曰濕曰暑而已獨風之一病<lb/>
不止曰風而曰諸風蓋風善徧善散不一名不一證必<lb/>
曰諸而後足以該之寒濕暑之病則不曰諸也今世醫<lb/>
流大率治四氣中傷寒為先務若風之多名多證或不<lb/>
能一一徧治也於是風有専科焉有秘傳焉論者遂視<lb/>
<pb n="KR4d0446_WYG_033-18a"/>
風疾與勞氣腫三疾同謂非専科秘傳之醫不可也嘗<lb/>
見病風者醫不能治又不遇専科秘傳之人或乆而不<lb/>
痊或危而不救悲夫青雲鄉祈真觀道士鄧自然専科<lb/>
醫風其秘傳有自能愈數十年不愈之疾吾覩聞其神<lb/>
驗數四矣有此竒術而知之者猶鮮自然亦珍重而不<lb/>
衒鬻因嘆古之為國毎患無賢及至有賢不知不用何<lb/>
以異於此哉醫能治病而不使賈太傳之所以痛恨也<lb/>
與乃作詩贈自然曰<lb/>
<pb n="KR4d0446_WYG_033-18b"/>
治風徧了諸風狀論病推為百病先林下散人它想淡<lb/>
槖中秘訣此科専屠龍不費家金學扁鵲親逢禁藥傳<lb/>
多少世間醫國手實髙名晦亦堪憐<lb/>
　　　送陳景和序<lb/>
人而無恒不可以作巫醫里中陳景和自祖父以來有<lb/>
恒産值數多竒䘮其土田雖無恒産而有恒心自若也<lb/>
以其力從事於醫資質敦厚端謹與人言惟恐傷其意<lb/>
所行惟恐有愧於天恂恂善士也如是而為醫庻乎其<lb/>
<pb n="KR4d0446_WYG_033-19a"/>
有恒者矣夫醫者伎也而景和有士行躬士之行執醫<lb/>
之伎是豈専方伎家所可等倫哉余聞醫者必有隂徳<lb/>
况有恒之醫乎有隂徳者之受報於天也如種之必有<lb/>
獲然則景和豈終困哉<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_033-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻三十三<lb/>
</p>
<p>
</p>
  </div>
</body>
</text>
</TEI>
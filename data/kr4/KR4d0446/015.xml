<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻十五</head> <lb/>
    <p>
<pb n="KR4d0446_WYG_015-1a"/>
欽定四庫全書<lb/>
　吳文正集巻十五<lb/>
　　　　　　　　　　　　　元　吳澄　撰<lb/>
　　序<lb/>
　　　出門一笑集序<lb/>
唐人詩可傳者不翅十數百家而近世能詩者何寡也<lb/>
場屋舉子多不暇為江湖逰士為之又多不傳其傳者<lb/>
必其卓然者也徃年鑑溪廖别駕以名進士為學子師<lb/>
<pb n="KR4d0446_WYG_015-1b"/>
既宦逰徧厯嶺表始有詩曰南冠吏退其從子業舉子<lb/>
未仕亦有詩曰月磯漁笛吏退之語清而韻漁笛之□<lb/>
竒而婉雖不傳於人吾固知其詩也雲仲亦别駕君從<lb/>
子自選舉法壊而其業廢遂藉父兄之餘為詩且韻且<lb/>
婉鏘然不失其家法顧取黄家詩題其集曰出門一笑<lb/>
黄詩自為宋大家然諸家中一家耳水仙之辭又一家<lb/>
中一句耳而奚獨有取於是哉此句與老杜寒江山閣<lb/>
之句同機於此悟入横竪透徹則一句而一家一家而<lb/>
<pb n="KR4d0446_WYG_015-2a"/>
諸家諸家而數十百家躋於晉魏漢周可也詩至是其<lb/>
至矣雲仲其然之乎<lb/>
　　　癡絶集序<lb/>
昔予弱冠與郢程鉅夫同學臨汝書院時月香林君以<lb/>
郷先達日坐前廡位予二人朝夕出入以諸生禮詣位<lb/>
趨揖然後退不十年事大異各去不相聞也而鉅夫為<lb/>
達官位於朝予為農夫耕於野林君亦歸隐於市又數<lb/>
年君暫出為縣大夫客始相見予既壮君亦老矣俱忘<lb/>
<pb n="KR4d0446_WYG_015-2b"/>
言不暇相問且相悲也一日君以詠史一編示予予每<lb/>
謂作詩難詠史尤難安得有人能一洗胡曽之謬者如<lb/>
君銅雀臺詩胡曽有是哉君謂觀者必笑其癡而自名<lb/>
之曰癡絶意必有在予不敢易度讀至申包胥楚人一<lb/>
縷垂亡命盡向秦庭哭得回至魯仲連六國既亡秦一<lb/>
統如何却道帝秦非矍然曰誰謂君癡感嘆乆之再讀<lb/>
至馮道那知老子癡頑福曾見官家厯五朝至顧愷之<lb/>
可憐幾幅通神畫只入桓元夾道中為之掩巻抵掌曰<lb/>
<pb n="KR4d0446_WYG_015-3a"/>
誰謂君癡誰謂君癡謂君癡者誰乎君謂癡者誰乎嗚<lb/>
乎三代以至於今夢也今君有詠夢語也予謂君語為<lb/>
夢亦夢語也彼此皆夢也而於癡人焉語之則其謂君<lb/>
癡也亦宜<lb/>
　　　秋山翁詩集序<lb/>
嵗在庚辰予客於鄭鄭之婚兄曰秋山翁亦客焉余曰<lb/>
從之逰知翁刻厲於詩舊矣越十有六年翁過予山中<lb/>
劇談詩於是悉翁平生所吟翫之不忍釋而繼之以嘆<lb/>
<pb n="KR4d0446_WYG_015-3b"/>
且泣也蓋翁與先君子同年生其詩自余始生之嵗以<lb/>
逮於今幾四十有七年為詩始數百篇中間名人勝士<lb/>
為選其尤十或存其五六或存其三四或存其一二亦<lb/>
既精矣然己酉至己巳安樂之音也存者無幾丙子以<lb/>
後所謂哀以思者乃層見疊出詩固窮愁發憤而後能<lb/>
多歟近一二嵗又漸造和平其亦幸時之稍無事得生<lb/>
全於天地之間以自適其性情之正飢渇之易為飲食<lb/>
如此哉翁今年七十有一而詩凡三變翁不自知其然<lb/>
<pb n="KR4d0446_WYG_015-4a"/>
也時則然爾詩可以觀信夫然則翁之詩存誠足以為<lb/>
觀風者之一助而不能不動觀物者之深慨云翁康氏<lb/>
字敬徳父温柔敦厚天質也非特其詩為然<lb/>
　　　戴子容詩詞序<lb/>
里中謝從一丈長於詩鄧聞詩兄長於詞余於二者皆<lb/>
未知能也戴子容詩見取於謝詞見推於鄧可矣而余<lb/>
又何知焉然一有怪者謝非不能詞也鄧非不能詩也<lb/>
今為子容序引似各以其所長自好而不合於一主詩<lb/>
<pb n="KR4d0446_WYG_015-4b"/>
者曰詩難主詞者曰詞難二説皆是也第以性情言詩<lb/>
以情景言詞而不及性則無乃自屈於詩乎夫詩與詞<lb/>
一爾岐而二之者非也自其二之也則詩猶或有風雅<lb/>
頌之遺詞則風而巳詩猶或以好色不淫之風詞則淫<lb/>
而巳雖然此末流之失然也其初豈其然乎使今之詞<lb/>
人真能由香奩花間而反諸樂府以上達於三百篇可<lb/>
用之郷人可用之邦國可歌之朝廷而薦之郊廟則漢<lb/>
魏晉唐以來之詩人有不敢望者矣尚可嘐嘐然不揣<lb/>
<pb n="KR4d0446_WYG_015-5a"/>
其本而齊其末哉子容以余言為何如也<lb/>
　　　董震翁詩序<lb/>
宋參政簡齋陳公於詩超然悟入吾嘗窺其際葢古體<lb/>
自東坡氏近體自后山氏而神化之妙簡齋自簡齋也<lb/>
近世往徃尊其詩得其門者或寡矣吾郷董震翁新學<lb/>
詩觀其古近體一二不選不唐不𣲖不江湖問曰君嗜<lb/>
簡齋詩乎曰然夫學者各有所從入其終必有所悟大<lb/>
音希聲未必諧於里耳君能勿以人之好不好為意而<lb/>
<pb n="KR4d0446_WYG_015-5b"/>
嗜之不厭其可畏也巳參政公得專羙哉<lb/>
　　　參同契序<lb/>
參同契有可知者有不可知者悉可知則泄天悉不可<lb/>
知則絶道此書意也彭真人知其所不可知而不知其<lb/>
所可知鄒道士知其所可知而不知其所不可知葆真<lb/>
道人之述其在彭鄒之間乎他日相與言請闕其所不<lb/>
可知者而既其所可知者可哉嵗先天大過月辟乾日<lb/>
後天井辰直九二臨川真隠道士讚<lb/>
<pb n="KR4d0446_WYG_015-6a"/>
　　　鄔性傳詩序<lb/>
吾里中近代自有吳公詩其言藹然其味悠然吾愛其<lb/>
詩而不及識後讀晴窓鄔君所作光彩透紙背精神奪<lb/>
人目葢亦似其為人吾識其人而不及事晴窓君有子<lb/>
性傳七律工甚字有眼句有法光彩精神既不减其家<lb/>
傳而又有所謂藹然悠然者文章與世道相為升降每<lb/>
歎前軰流風餘韻不可復得一旦見有似之者焉如之<lb/>
何其不躍然而喜哉性傳之詩方進而未巳他日不涉<lb/>
<pb n="KR4d0446_WYG_015-6b"/>
宋人陛級而詣唐人窔奥者也<lb/>
　　　聶詠夫詩序<lb/>
徃年有為余誦詩一二章者余驚怪曰是無場屋舉子<lb/>
氣又非江湖逰士語作者其誰與曰梅山聶詠夫後數<lb/>
年始識君悉其故知君少登清江蕭氏之門詩法固有<lb/>
自然君所到不限於所見也君愿慤而博洽其志堅其<lb/>
思苦遭時之變雖傾覆流離不餒不懈詩日益精工今<lb/>
閱新舊二藁㑹意處愛之不能忘葢津莆陽泝山隂分<lb/>
<pb n="KR4d0446_WYG_015-7a"/>
派江西拾級半山而睥睨唐人者也<lb/>
　　　鄧性可刪藁序<lb/>
國風雅頌列於經説者云自三千刪之而三百爾曾經<lb/>
聖人手議論安敢到漢衛以來諸詩入蕭選者刪非不<lb/>
嚴而識者有遺憾焉然則詩固不易而刪亦未易也唐<lb/>
人佳篇世共嗟賞觀其全集輙令人弛然雖詩中數大<lb/>
家猶不無可揀擇去取所存至簡而至精惟近世簡齋<lb/>
陳去非詩葢其所自刪也友人鄧性可亦自刪其詩曰<lb/>
<pb n="KR4d0446_WYG_015-7b"/>
刪藁吾讀之欲再有所去取而不能吾鄉詩人如趙成<lb/>
叔甘泳之他處所無也流風餘韻之所霑溉往往能詩<lb/>
而能如吾性可者寡矣詩既不多得而又刪之則其不<lb/>
輕於示人而欲必於傳世可知己昔人詩至老而益工<lb/>
性可年方彊而詩巳若是吾及見其老也成叔泳之豈<lb/>
得專詩名於斯郡斯邑哉<lb/>
　　　繆舜賔詩序<lb/>
春秋諸國君謚穆者左傳榖梁作穆而公羊傳皆作繆<lb/>
<pb n="KR4d0446_WYG_015-8a"/>
故姓氏家以繆為秦繆公之後繆穆二字通也河南伯<lb/>
長以古文嗚宋初而吾邑之繆亦為著姓以至于今舜<lb/>
賔少逰梅亭李氏之門見聞既富矣而所得於詩為尤<lb/>
長然隠約不矜人或未之知也吾評吾邑詩人未知其<lb/>
孰為夫子舜賔其不與之中分魯歟<lb/>
　　　蕭粹可庸言序<lb/>
觀書貴乎有識而學者之病有二卑者安於故常高者<lb/>
喜於新竒安故常則踵訛而習陋喜新竒則創意而鑿<lb/>
<pb n="KR4d0446_WYG_015-8b"/>
説二者皆非也予於贑蕭君粹可交逰二十載聴其議<lb/>
論輙推服焉葢其觀書如法吏刻深情偽立判搜抉㣲<lb/>
杳毫髪畢露有評詩二十餘條曰粹齋庸言乃其善者<lb/>
機耳如是而觀書真有識者也非安於陋喜於鑿者也<lb/>
君名士贇詩人冰厓公之子能詩固其餘事云<lb/>
　　　孫少初文集序<lb/>
世之詩人文人能為今之作者特也能如昔之作者亞<lb/>
也既不能以名於今又不能以方於昔而有作焉妄人<lb/>
<pb n="KR4d0446_WYG_015-9a"/>
爾庸人爾噫皆是也予讀豐城孫少初集其於今雖未<lb/>
至自成一家言其於昔則固弟陸務觀兄劉潛夫而有<lb/>
餘矣孫氏之族多羙才詩文往徃可傳以予所逮見逮<lb/>
聞未有先於少初者也少初名素咸淳之季以進士貢<lb/>
不第年未五十死家甚貧平生撰述散軼無存藁其族<lb/>
弟懐瑾輯其遺詩得若干篇印吾復輯其遺文得若干<lb/>
篇清江皮潛嘗學於少初并為刻板以傳於世板成以<lb/>
畀其子予嘉是心之可以拯頺風而厲薄末也彼有師<lb/>
<pb n="KR4d0446_WYG_015-9b"/>
死而遂倍之者果何人哉果何人哉<lb/>
　　　饒汝成詩序<lb/>
吾里多秀士山川風土固然饒汝成閉門讀書自為詩<lb/>
年如此詩巳如此謂非山川風土不可也見聞益廣詩<lb/>
與年俱莫可涘巳何羡於長吉敦夫哉<lb/>
　　　皮季賢詩序<lb/>
清江皮野季賢年未老而詩巳老詩未多而可取者巳<lb/>
多矣昔人或以一字一句而名後世此集奚翅一字一<lb/>
<pb n="KR4d0446_WYG_015-10a"/>
句而巳哉他日年愈老詩愈多可傳又不止此吾猶及<lb/>
見其大成也<lb/>
　　　曾志順詩序<lb/>
人病不學耳學斯肖肖斯成學而不克肖肖而不盡肖<lb/>
者其資與志之不齊也宋詩至簡齋超矣近來人競學<lb/>
之然學而肖肖而成者幾何人哉曾志順年未三十學<lb/>
簡齋直逼簡齋可畏也巳其未盡肖者百不一二底於<lb/>
成也夫何難雖然世間之事所當學者豈唯詩世間之<lb/>
<pb n="KR4d0446_WYG_015-10b"/>
人所可學者豈惟簡齋以君之志以君之資何人不可<lb/>
學何亊不可成詩固游藝之一端也君家自有世間第<lb/>
一希有之人第一希有之事其學之乎歸而求之先世<lb/>
之遺言<lb/>
　　　諶季岩詩序<lb/>
丁酉冬見諶季岩詩詠物工而用事切謂曰詩誠佳然<lb/>
吟詩必此詩或非詩人所尚爾壬寅春又見之則體格<lb/>
與昔大異問曰近讀何詩曰簡齋余曰得之矣乃題而<lb/>
<pb n="KR4d0446_WYG_015-11a"/>
歸其篇<lb/>
　　　平寃集録序<lb/>
邑人姜斯立業吏學而通儒書以洗寃録折獄集今古<lb/>
考證抄類成編名曰平寃集録余每怪夫食天禄司天<lb/>
民者於人命曾不介意痕傷則或以無而為有或以有<lb/>
而為無情欵則或以重而為輕或以輕而為重壹惟己<lb/>
私是徇豈復顧天理畏天刑哉斯立居閒其用心若此<lb/>
俾得膺事任移此心以治獄則隂徳之及人也庸有既<lb/>
<pb n="KR4d0446_WYG_015-11b"/>
乎<lb/>
　　　黄懋直詩序<lb/>
余友鄭特立何太虚數為予言迂厓黄懋直善談<lb/>
而能吟後見其人信見其詩尤信夫詩孰不吟而<lb/>
能者鮮矣亦或能之而近古五七言俱能者鮮矣<lb/>
曷謂能謂諸體中格致俱髙意趣俱新字句俱不<lb/>
苟云爾黄氏詩人有櫟澗集有東窓集懋直其能<lb/>
有光於父兄也夫<lb/>
<pb n="KR4d0446_WYG_015-12a"/>
　　　謝仰韓詩序<lb/>
澹山謝君仰韓昔年與余同預秋貢途行邸止必偕相<lb/>
與如手足君福建運判野航公之元孫淮西總幹秋岩<lb/>
公之元子氣勁行方識趣正而見聞博家學固有自來<lb/>
詞章其餘事爾贑秋磵蕭君大方評其詩曰長篇浩如<lb/>
江河短章絢如雲錦余讀之信然然獨君家大謝猶不<lb/>
無靳惜衣鉢意異時浩乎流轉中有波而無波絢乎羙<lb/>
麗中有文而無文雖别起江西一祖可也此衣此鉢舎<lb/>
<pb n="KR4d0446_WYG_015-12b"/>
君将誰歸<lb/>
　　　傷寒生意序<lb/>
生意者崇仁熊君景先所輯醫方也熊氏世以儒科顯<lb/>
而景先之大父業尚書義專門為進士師從之逰者至<lb/>
自數百里外景先得其家學毎較藝輙屈軰流幾於貢<lb/>
而不偶於是大肆其力於醫醫亦世傳也然脉理明晰<lb/>
法審療疾無不愈進於工巧葢其所自得多矣暇日輯<lb/>
家傳之方常用之藥累試而驗者成此書以公其傳夫<lb/>
<pb n="KR4d0446_WYG_015-13a"/>
天地之徳曰生為人立命而生其生者儒道也醫藥濟<lb/>
枉天餘事焉爾景先之儒未獲施而醫乃有濟所以贊<lb/>
天地生生之意其功為何如哉<lb/>
　　　何友聞詩序<lb/>
詩貴有其影有其神而無其形何友聞詩篇無滯句句<lb/>
無俚字機圓而響清雖未遺於形而巳不形於形可謂<lb/>
能也巳余最愛草亭何君詩又愛何山太虚詩友聞草<lb/>
亭之從子太虚之族父何氏三世而能詩者余見其三<lb/>
<pb n="KR4d0446_WYG_015-13b"/>
盛哉<lb/>
　　　徐侍郎文集序<lb/>
故兵部侍郎雲屋徐公明經登進士第以能治劇縣政<lb/>
聲聞於朝廷擢升臺諌厯官至侍從公之子必茂輯公<lb/>
奏疏若干篇余讀之暢達懇切壹是以仁義陳於上前<lb/>
薦李文二公可當大事卒能有所立可謂知人之明他<lb/>
文亦醇潔似其為人韓子曰仁義之人其言藹如豈不<lb/>
信哉公又有四書諸經太極圖通書等説在集外余不<lb/>
<pb n="KR4d0446_WYG_015-14a"/>
及識公而得見其遺文幸也庸敢附名篇端以致追慕<lb/>
前修之意云<lb/>
　　　記纂提要序<lb/>
古之游於藝者禮樂射御書數是也今亡其法秋山康<lb/>
敬徳父記纂提要之書非游藝者之一助乎其功勤矣<lb/>
其心仁矣或曰呻其佔畢多其訊言及於數學記所以<lb/>
訾今之教者也予謂不然生今之世為今之人游於藝<lb/>
而先通其名數然後窮其理而得於心由今之教達古<lb/>
<pb n="KR4d0446_WYG_015-14b"/>
之學在乎其人而巳而於是書奚訾焉<lb/>
　　　許士廣詩序<lb/>
樵屋許士廣詩無一字一句不工其韻度品格雖至吾<lb/>
鄉相不難也鄉相窮經有實學修身有實行經世有實<lb/>
用三實者盈乎中而溢乎外詩其支流爾士廣得其詩<lb/>
進而究其所以詩又當為吾鄉一大詩人<lb/>
　　　聶文儼詩序<lb/>
學詩者若有適也適必以其道以其道則未至而可至<lb/>
<pb n="KR4d0446_WYG_015-15a"/>
<hi>原闕三十行</hi>
<pb n="KR4d0446_WYG_015-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_015-16b"/>
　<lb/>
　<lb/>
　<lb/>
　<lb/>
　<lb/>
　<lb/>
謂有光於師門者夫<lb/>
　　　張達善文集序<lb/>
<pb n="KR4d0446_WYG_015-17a"/>
昔之為文者曰不蹈前人一言一句或曰此文人之文<lb/>
爾儒者之文不如是儒者托辭以明理而非有意於文<lb/>
也雖然周子之太極圖易通張子之訂頑正䝉程子邵<lb/>
子之易傳序定性書觀物篇前無是也朱子祖述周程<lb/>
張邵而辭莫有同者焉誰謂儒者之文不文人若哉彼<lb/>
文人工於詆訶以為洛學興而文壊夫朱子之學不在<lb/>
於文而未嘗不力於文也奏議倣陸宣公而未至書院<lb/>
學記曼衍繚繞或不無少損於光潔若他文則韓柳歐<lb/>
<pb n="KR4d0446_WYG_015-17b"/>
曾之規矩也陶謝陳李之律吕也律之吕之規之矩之<lb/>
而非陶非謝非陳非李非韓非桞非歐非曾也是豈區<lb/>
區剽掠掇拾者而猶有詆訶者乎噫儒生之立言也難<lb/>
矣東平教授張達善父以誦習朱子之書為一時名公<lb/>
卿所禮子弟從之逰者詵詵如也其業也專其説也明<lb/>
其考索研究也精覈南北之士鮮能敵之知之深始終<lb/>
敬愛不渝者江東宣慰使北燕珊竹公也至元中予識<lb/>
達善於金陵出一二著述相與細論後十六年予留儀<lb/>
<pb n="KR4d0446_WYG_015-18a"/>
真許昌趙思敬率其同門友携達善文集來曰先師遺<lb/>
藁珊竹公将為鋟木以傳敢請表其篇端余讀之竟而<lb/>
嘆吾達善之學殆非庸淺者之所能窺議論正援據博無<lb/>
一語不有根柢貫穿縱横儼然新安氏之尸祝也苟有<lb/>
闗於人心世教可矣而暇弊精神為夸末俗計哉序記<lb/>
筆勢翩翩尤在諸體之上經説等類達善既不可作而<lb/>
予亦何能獨審其至當絶伯牙之絃過惠子之墓夫孰<lb/>
察予之悲慨也夫<lb/>
<pb n="KR4d0446_WYG_015-18b"/>
　　　胡器之詩序<lb/>
豫章胡璉噐之古體詩上逼晉魏近體亦占唐宋髙品<lb/>
葢自騷選以來作者之辭志性情渟滀胷次見趣議論<lb/>
往往度越軰流非特其才之清逸亦其學其識有以副<lb/>
之是三者一由乎天一由乎人人者日進日崇則天者<lb/>
與之俱他日當自為胡器之詩不止肖魏晉唐宋某人<lb/>
某人而巳<lb/>
　　　蔡思敬詩序<lb/>
<pb n="KR4d0446_WYG_015-19a"/>
唐人詩數百家一集中可觀者無幾豫章蔡黻思敬集<lb/>
七體無一體不佳每體無一篇不佳若與唐人集並行<lb/>
此集當為第一雖然體凡七題止七十五惟約故精繼<lb/>
此約者博精者不雜縱横顛倒自成一家則為曹為阮<lb/>
為陸為陶為陳為李為杜為韋吾何間然<lb/>
　　　詩府驪珠序<lb/>
嗚呼言詩頌雅風騷尚矣漢魏晉五言訖於陶其適也<lb/>
顔謝而下勿論浸㣲浸滅至唐陳子昻而中興李韋柳<lb/>
<pb n="KR4d0446_WYG_015-19b"/>
因而因杜韓因而革律雖始而唐然深逺蕭散不離於<lb/>
古為得非但句工語工字工而可嗚呼學詩者靡究源<lb/>
流而編詩者亦漫迷統紀胡氏此篇其庶乎縁予所言<lb/>
考此所編悠然遐思必有超然妙悟於筆墨蹊徑之外<lb/>
者<lb/>
　　　曹璧詩序<lb/>
乙巳春予客盱白雪樓公以余逰麻源第三谷㴻雨中<lb/>
有士至問其姓名曰曹璧余同郡英甫之從子名甫之子<lb/>
<pb n="KR4d0446_WYG_015-20a"/>
也手詩一編以呈於公且以請於余試閱一二蓋閴然<lb/>
屏絶時俗哇麗之音塗抹之態余驚異焉謂曰子詩巳<lb/>
得第一詩體惟益培其根益浚其源則語意不求高而<lb/>
髙不求新而新不求竒而竒不求工而工至是其至矣<lb/>
然子才可應世非止以詩行世者勉之余将期子於詩<lb/>
之外<lb/>
　　　黄純仁詩序<lb/>
近年里中諸英俊往往能詩黄純仁逰湖湘得一集其<lb/>
<pb n="KR4d0446_WYG_015-20b"/>
五七言長短句多妙音純仁儒家子又徧識當代鉅人<lb/>
以博其趣詩之妙也固宜見見聞聞日富日新而詩與<lb/>
之俱此特泰山一毫芒耳<lb/>
　　　皮照徳詩序<lb/>
詩之變不一也虞廷之歌邈矣勿論予觀三百五篇南<lb/>
自南雅自雅頌自頌變風自變風變雅亦然各不同也<lb/>
詩亡而楚騷作騷亡而漢五言作訖于魏晋顔謝以下<lb/>
雖曰五言而魏晉之體巳變變而極于陳隋漢五言至<lb/>
<pb n="KR4d0446_WYG_015-21a"/>
是幾亡唐陳子昻變顔謝以下上復晉魏漢而沈宋之<lb/>
體别出李杜繼之因子昻而變柳韓因李杜又變變之<lb/>
中有古體有近體體之中有五言有七言有雜言詩之<lb/>
體不一人之才亦不一各以其體各以其才各成一家<lb/>
信如造化生物洪纎曲直青黄赤白均為大巧之一巧<lb/>
自三百五篇巳不可一概齊而况後之作者乎宋氏王<lb/>
蘇黄三家各得杜之一體涪翁於蘇逈不相同蘇門諸<lb/>
人其初畧不之許坡翁獨深器重以為絶倫眼高一世<lb/>
<pb n="KR4d0446_WYG_015-21b"/>
而不必人之同乎己者如此近年乃或清圓倜儻之為<lb/>
尚而極詆涪翁噫群児之愚爾不㑹詩之全而該夫不<lb/>
一之變偏守一是而悉非其餘不合不公何以異漢世<lb/>
專門之經師也哉清江皮潛才優而學贍其為詩也語<lb/>
工而句徤葢諸家無不覧而守涪翁法嚴甚余深喜之<lb/>
而意晁張者流或未然也故具道古今之變以與能詩<lb/>
者共商焉<lb/>
　　　吳景南詩序<lb/>
<pb n="KR4d0446_WYG_015-22a"/>
吳景南家臨川南鄉之種湖市向來曾從空山雷講師<lb/>
學詩尊敬其師既殁而拳拳不能忘也講師之詩雄健<lb/>
景南之詩婉麗其子寵以示予惜予不能詩寵也其請<lb/>
於工詩之士刪其所可刪存其所可存斯足以章其父<lb/>
之羙矣八十五翁吳澄序<lb/>
　<lb/>
　<lb/>
　<lb/>
<pb n="KR4d0446_WYG_015-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳文正集巻十五<lb/>
</p>
<p>
</p>
  </div>
</body>
</text>
</TEI>
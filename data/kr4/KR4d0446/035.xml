<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻三十五</head> <lb/>
    <p>
<pb n="KR4d0446_WYG_035-1a"/>
欽定四庫全書<lb/>
　呉文正集巻三十五<lb/>
　　　　　　　　　　　　　元　吳澄　撰<lb/>
　　記<lb/>
　　　瑞鶴記<lb/>
神皇聖帝之於天也合一而無間後乎天而我不違天<lb/>
先乎天而天不違我凡智足以知天仁足以事天者其<lb/>
出入往來其游行宴息未嘗不與天俱也見其日監之<lb/>
<pb n="KR4d0446_WYG_035-1b"/>
在兹豈徒曰髙髙在上而已哉古聖人以其知天之智<lb/>
事天之仁寓之於祀禮升中於名山饗帝於吉土其道<lb/>
深逺矣是以甘露降醴泉出朱草生四靈假諸瑞畢應<lb/>
非偶然而然也誠之感也如是故謂之體信以達順自<lb/>
祀禮不如古而人主敬天之誠無所寓則專意於禱祠<lb/>
之官焉祠之儀文各殊而敬天之誠一也今皇帝元年<lb/>
之春左丞相傳㫖命𤣥教大宗師呉全節於崇真萬夀<lb/>
宫如其教以蕆事而䖍告於天有報也有祈也告天之<lb/>
<pb n="KR4d0446_WYG_035-2a"/>
辭上自署名省臺近待之臣肅恭就列罔敢懈怠宗師<lb/>
静虚凝神對越無二朔南𤣥教之士服其服職其職供<lb/>
給於齋宫者千人歩趨進退璆鏘以鳴讚詠倡嘆疏緩<lb/>
以節穆穆以愉夫上皇者靡所不用其極將事之時有<lb/>
鶴自東南而來者三俯臨祠壇飛繞乆之乃翺翔而去<lb/>
成事之旦有鶴自青㝠而下者二復臨祠壇飛鳴乆之<lb/>
乃騫翥而上預祠之臣目觀心異僉欲刻文以彰瑞應<lb/>
既而其事上聞有㫖命詞臣撰録欽惟天子之尊膺天<lb/>
<pb n="KR4d0446_WYG_035-2b"/>
眷踐天位心與天通若稽諸古一變之樂能致羽物九<lb/>
成之韶能來儀鳳況吾聖天子敬天之誠乎誠心之感<lb/>
何所不至鶴者羽物之族儀鳯之倫其致其來固其宜<lb/>
爾且聞先朝祠事亦嘗臻此誠感誠應今昔同符宗師<lb/>
嚴持教法羣工恪奉上意有以協一人之誠召靈物之<lb/>
瑞其美不可以不書庸敢誦言聖天子敬天之心推原<lb/>
古聖人知天事天之道而為之記有見於是有得於斯<lb/>
道者鏡之哉泰定甲子嵗季夏之月望日記<lb/>
<pb n="KR4d0446_WYG_035-3a"/>
　　　都運尚書髙昌侯祠堂記<lb/>
侯之有祠何也從民欲也侯髙昌人合刺普華其號也<lb/>
至元間受廣東都轉運鹽使兼領諸蕃市舶時盗賊蠭<lb/>
午鹽法梗滯侯初共招討使答失蠻捕戮再同都元師<lb/>
課兒伯海牙扞搤遂殄二㓂未幾命將出師取海島小<lb/>
夷以侯有智有勇屬䕶餉道侯至東筦博羅二界中值<lb/>
劇賊横截石彎侯語其下曰軍餉重事畏難退避是不<lb/>
忠也身先士卒且戰且行矢竭馬傷徒歩格鬬踣數十<lb/>
<pb n="KR4d0446_WYG_035-3b"/>
人衆寡不敵為賊所執賊欲生之侯罵曰吾方岳重臣<lb/>
豈從汝蠻賊遂遇害至元甲申二月十九日也年三十<lb/>
有九後三十五年公朝念侯忠節追贈通議大夫戸部<lb/>
尚書上輕車都尉高昌郡侯侯之子二長偰文質嘗以江<lb/>
西行省斷事官監臨抽分舶貨至廣今以通議大夫同<lb/>
知廣西兩江道宣慰使司副都元帥侯之孫六延祐乙<lb/>
夘戊午至治辛酉泰定甲子丁夘至順庚午六科六孫<lb/>
相繼擢進士其第三孫偰哲篤最先登科厯陜西江南<lb/>
<pb n="KR4d0446_WYG_035-4a"/>
二行臺監察御史今以中順大夫僉海北廣東道肅政<lb/>
亷訪司事亷明寛慈是非有公論循良知勸姦惡歛迹<lb/>
廣之人士咸謂僉憲祖至孫三世惠於南海前時有功<lb/>
徳者皆有祠是邦矧都運其節表表可無專祠相率告<lb/>
諸當道而請於僉憲僉憲以為吾祖死兹土諸孫幸獲<lb/>
從故老咨詢敢以祠事煩邦人邪衆請不已乃捐已俸<lb/>
市材木瓦甓僦濓泉學宫隙地一區其廣六尋有四尺<lb/>
其袤七常八尺而嬴自創祠堂三間於周元公祠之右<lb/>
<pb n="KR4d0446_WYG_035-4b"/>
翼之以兩廡面之以三門又竪衡門于外癸酉立春日<lb/>
始構踰月告成買田若干畆供春秋時祭契劵出納俾<lb/>
之濓泉學司憲掾前鄉貢進士易景升述邦人士之意<lb/>
求文以記予竊聞禮書云聖王之制祭祀以死勤事則<lb/>
祀之侯之捐軀徇國非以死勤事者歟其得祀宜也而<lb/>
祀典出於聖王之制則貴乎有上之命非下之人私自<lb/>
為之者也葢禮樂征伐當自天子出祀死節之臣大禮<lb/>
也不自天子出可乎後世固有民為官立祠者以其惠<lb/>
<pb n="KR4d0446_WYG_035-5a"/>
澤在民没而民不忍忘也此禮律之所無有上之人聊<lb/>
徇其情而不禁遏之爾為人子孫之孝其親自有常祀<lb/>
於家豈必别立非常之祀於官而後為孝哉夫祀之非<lb/>
常者可舉亦可廢也可舉亦可廢則非祀典之正典者<lb/>
常也祀典祀之有常者也狄梁公名臣也刺魏州而民<lb/>
立祠祀之既而其子貪虐民毁其祠夫其初之立祀也<lb/>
未足増梁公之重而其後之毁之也為梁公之辱莫甚<lb/>
焉然則孰若其初無祀之為愈哉大抵羣庶之情惟權<lb/>
<pb n="KR4d0446_WYG_035-5b"/>
勢是趨當其有權勢也謟之媚之何所不至一旦無權<lb/>
勢則不然矣古之君子之圖事也不苟徇於目前而逺<lb/>
慮於永乆僉憲辭邦人士之請是也辭之不可而從民<lb/>
所欲然一為之自己而一毫不勞費於民其殆庶幾乎<lb/>
兩得其當而予之所期於僉憲者不止是欽惟仁宗皇<lb/>
帝視儒為寳特開貢舉之途網羅天下英俊自設科以<lb/>
來逮至順初元凡六試士而僉憲一門兄弟毎科中選<lb/>
未嘗間歇科名之盛天下無與比雖唐宋極文之際世<lb/>
<pb n="KR4d0446_WYG_035-6a"/>
儒世科之美及此者亦希㝠福之報忠臣也厚矣殊渥<lb/>
之萃一家也榮矣將何以當天貺而答國恩哉况進士<lb/>
所業在論語大學中庸孟子是皆往聖先賢傳道之書<lb/>
書之奥㫖豈徒擢髙科取美仕而已葢欲其義理眀於心<lb/>
徳行修於身政事治於官功業昭於時無少瑕疵有大<lb/>
成立卓卓焉天下第一流使其名聲洋溢乎四海稱譽<lb/>
焜燿乎百代於今於後人人歆羡頌説髙昌侯忠節之<lb/>
家知有此孫則所以光於其祖者惡計祠之有無也若夫<lb/>
<pb n="KR4d0446_WYG_035-6b"/>
庸庸碌碌無以踰於中人甚或貽咲貽譏於有識而不<lb/>
知愧近年之以儒科在仕路者大率然也僉憲之家世<lb/>
如此人品如此予固望其偉然異於衆詎肯如是夫<lb/>
　　　江西亷訪司經厯司㕔壁記<lb/>
風憲之官闗係人心世道不小也國朝設官之初各道<lb/>
有提刑按察司後乃更名為肅政亷訪其意若曰為治<lb/>
一於刑待天下亦薄矣是以不曰刑而曰政政者正人<lb/>
之不正也政以道之於其先導之而不從則刑以齊之<lb/>
<pb n="KR4d0446_WYG_035-7a"/>
於其後而豈專尚夫刑也哉濟寜田君贇為肅政亷訪<lb/>
司屬官之長參貳得清江范君梈志合徳同皆能以苦<lb/>
淡自持清白自勵於時憲官凛凛有風裁而其屬又如<lb/>
此於是江西之憲職大振予在山中乆聞其風至治三<lb/>
年春被召過洪以所見徵所聞猶信田君涖政之署書<lb/>
正已二字為扁予見之益加嘆焉夫肅政者固以正夫<lb/>
人也正人之具有法有制有禁有令能執政者其察或<lb/>
至於見淵魚其刻或至於窮穴䑕發擿以為神彈擊以<lb/>
<pb n="KR4d0446_WYG_035-7b"/>
為威非不甚可畏也然止姦而姦不止戢貪而貪不戢<lb/>
將欲正人而人愈不可正何也欲正人而不知正人知<lb/>
有其本也正人之本安在正己是己先哲嘗言正己以<lb/>
格物為御吏之方格云者為之楷式也己為楷式以正<lb/>
夫人孰敢有不正者乎近而正一司所總之府史逺而<lb/>
正一道所部之郡縣一皆本諸已也表直則影直源清<lb/>
則流清其效葢不期然而然彼無諸已而欲以求諸人<lb/>
有諸已而欲以非諸人者曽何足以語此哉若田君可<lb/>
<pb n="KR4d0446_WYG_035-8a"/>
謂知政之本矣予故為志其壁以諗夫繼今之居是官<lb/>
者焉<lb/>
　　　寜都州判官彭從仕平冦記<lb/>
縣有尉職捕盜舊矣州之判官職如尉國朝制也延祐<lb/>
二年六月贛寜都州冦作判官彭君以運糧留總管府<lb/>
同知州事趙某攝其職從州長出禦冦七月惟己酉朏<lb/>
越五日癸丑趙與冦遇死焉州無鎮守軍官設捕盜之<lb/>
卒不滿百時平豢安武備無一有聞警亟白之府出私<lb/>
<pb n="KR4d0446_WYG_035-8b"/>
錢市弓箭疾馳而還繕修壁壘越四日丙辰冦逼城下<lb/>
闗外民居悉燬君畫計謀懸賞彀弓機砲躬事矢石率<lb/>
民兵出城與之角殺冦五六十収衆而入㑹總管府長<lb/>
官至萬戸府官亦領軍至决冦圍入州城慰安人心州<lb/>
之長貳與君及大家分城四面而守厥七日壬戌冦退<lb/>
越七日戊辰官軍與冦戰於延福里君率先衝陣發六<lb/>
矢俱殪獲馬二匹冦設伏官軍失利而潰冦復進圍城<lb/>
君竭力守禦寢食為廢徧告危急於上司糾集兩鄉民<lb/>
<pb n="KR4d0446_WYG_035-9a"/>
兵七千人八月戊寅旁死魄暨巡檢官率民兵屯州城<lb/>
七里外越翼日己夘冦萬餘人自城下來戰君不避鋒<lb/>
鋭而前羣衆齊力薄冦殺死甚衆令卒登髙麾旗招城<lb/>
中之兵出内外夾攻冦不能支奔散渡溪水漲不可渡<lb/>
溺死過半冦大衂遁去州城再受圍凡十有二日乃觧<lb/>
越四日壬午行省平章政事李公出董師臺憲官咸集<lb/>
有指揮使有副元帥有江浙省平章皆受朝命來督視<lb/>
贛州路長官及萬戸六人總六郡兵擣冦巢穴君為鄉<lb/>
<pb n="KR4d0446_WYG_035-9b"/>
導首攻拔一砦官軍繼進大蹂殱其醜類無遺育渠魁<lb/>
就擒始班師州人以寜於是州之士民相率造彭君之<lb/>
庭勞且賀曰君侯勞矣哉冦之圍城經再初守城經七<lb/>
日君侯之功一再守城經十有二日君侯之功二冦之<lb/>
交鋒者三出城殺冦小勝君侯之功三射冦獲馬小勝<lb/>
君侯之功四大戰大勝遂觧城圍君侯之功五引軍深<lb/>
入遂净冦塵君侯之功六保一城之民得免為魚肉君<lb/>
侯之徳也救諸鄉之人不化為鬼物君侯之徳也敢賀<lb/>
<pb n="KR4d0446_WYG_035-10a"/>
矧君侯駐兵之地曰仙亭背俗傳昔有飛仙為此而昇<lb/>
舉葢吉地也戰之日冦既死於兵又死於水若有𡨕助<lb/>
然士民願勒石其處以紀君侯之功以無忘君侯之徳<lb/>
君蹙然曰噫僕佐州無狀牧馭乖方弗能先事弭變為<lb/>
民父母而使赤子弄兵延及於良民遭殺戮遭俘虜遭<lb/>
脅從者不知其㡬以至攻犯州城震撼隣境徹聞天京<lb/>
中外文武重臣下臨遐陬動數路之兵然後蕩除居者<lb/>
疲於供億征者斃於鋒鏑冦之所汙軍之所厯罥罣躪<lb/>
<pb n="KR4d0446_WYG_035-10b"/>
藉而不得以天年終者往往無辜之人也思之痛心言<lb/>
之哽咽可弔也而何賀焉其敢自以為功乎士民曰君<lb/>
侯有功而不居謙矣抑此冦一日未殄則州人受一日<lb/>
之禍死生所繫而非小小利害也君侯之徳其敢忘乎<lb/>
哉於是余之友前叙浦縣尹蕭君士資具書述士民之<lb/>
意來徵余文余謂彭君之不居功也其言仁士民之不<lb/>
忘徳也其言義上皆能仁則何至於致冦下皆知義則<lb/>
何至於為冦繼自今官吏士民人人為仁義之人則寜<lb/>
<pb n="KR4d0446_WYG_035-11a"/>
都為善地為樂土矣余亦樂書其美以勸彭君名淑字<lb/>
仲儀濟南厯城人年少而識髙慈敏而亷平為州人所<lb/>
稱云<lb/>
　　　亷吏前金谿縣尹李侯生祠記<lb/>
予閑居思天下之治法以為禹稷伊尹之志苟得一縣<lb/>
亦可小試何也縣之於民最近令之福惠所及最速莫<lb/>
是官若也而舉世瞀瞀孰知其任之為不輕專務已肥<lb/>
遑恤民瘠壅閼吾君之徳使不得下達愁怨之氣瀰漫<lb/>
<pb n="KR4d0446_WYG_035-11b"/>
兩間以至上干陰陽之和者十而八九也聚羣羊而牧<lb/>
之以一狼恣其啖食何辜斯民而至斯極於斯之時倐<lb/>
有人焉慰愜其蘇息之望則民之愛之也烏得不如子<lb/>
之愛其父母哉若金谿縣尹李侯是已尚論邑政之最<lb/>
必曰五事備予謂簡訟均役二事爾戸増土闢盗息三<lb/>
者其效也貪官喜民訟之繁則其需賄之路廣架虚誣<lb/>
告欣然聽納蔓延嵗乆而不决受誣之人甚則殞身破<lb/>
家事兾求直而枉者先有所輸則直者無復得伸役户<lb/>
<pb n="KR4d0446_WYG_035-12a"/>
議差之際鬻賣殆遍惟無力請賕者不脱免即此二端<lb/>
欲民之聊生可乎侯則不然訟者造庭面詰其故稍渉<lb/>
偽妄往往辭窮或以理感喻之而止所當辨觧責之鄉<lb/>
都縱或逮問不遣一卒比及至官片言判其是非罔有<lb/>
留滯雖理屈抵罪靡不心服上司命之鞠訊亦若是户<lb/>
役一以資産髙下為等第來嵗之役定於嵗杪數戸俱<lb/>
差則考驗其力以多寡其日分如衡之平無所低昂由<lb/>
是民不可為欺而訟自簡吏不可為姦而役遂均訟簡<lb/>
<pb n="KR4d0446_WYG_035-12b"/>
役均縣之大綱舉矣此外皆其目也事倘便民諸利畢<lb/>
興倘不便民纎害必除有闗係於倫紀風教者尤切切<lb/>
富既獲安民亦樂業百里之内一和如春隣邑竦慕恨<lb/>
不得為金谿之民侯宰邑凡四初宰華容繼宰臨湘二<lb/>
邑各處三年如一日後宰髙安郡以私而撓縣政侯蒞<lb/>
官甫七日遄棄去金溪之治視華容臨湘無異侯之所<lb/>
以過人者非他其善有五而亷為本亷一也明二也仁<lb/>
三也能四也公五也世固有亷者矣其見不眀則為吏<lb/>
<pb n="KR4d0446_WYG_035-13a"/>
所蔽雖亷何補亦有亷而且眀者矣其心不仁則自謂<lb/>
無取於民不眩於事而深刻嚴酷又縱其下漁獵躪躒<lb/>
畧無惻怛之意或其心雖仁而短於剸裁徒有仁心而<lb/>
民不被澤仁而不能故也或其才雖能而意之所向不<lb/>
無少偏終亦不免於小疵能而未公故也全此五善者<lb/>
難矣哉而侯獨兼有之所以卓然為當今治邑之最歟<lb/>
侯資質美而益之以學公餘手不釋四書䘮祭一遵朱<lb/>
氏家禮燕坐之際扁曰㓗矩民之所好好之民之所惡惡<lb/>
<pb n="KR4d0446_WYG_035-13b"/>
之踐行絜矩之實者也匪但揭名扁之虚而已在金谿<lb/>
六年其去也士民思其徳傳以紀之者數千言詩以頌<lb/>
之者數千首又立生祠於學宫去已四年而復來請予<lb/>
記將欲夀其祠於永逺予觀漢循吏傳六人始文翁終<lb/>
召父蜀郡南陽世世祠之今侯得此於民與漢之循吏<lb/>
異世同符予素知侯名樂道其善侯名有字仲方平陽<lb/>
人善譽著聞擢典風憲浸浸向顯用或曰侯嘗書亷勤<lb/>
公慎恕五字於壁今稱其亷眀仁能公何哉曰彼之五<lb/>
<pb n="KR4d0446_WYG_035-14a"/>
字侯之所以自勵也此之五善予之所以美侯也恕即<lb/>
絜矩之謂乃其所以仁所以公者曰仁曰公恕在其中<lb/>
矣曰眀曰能侯執謙而不以自居其於五善孜孜勉力<lb/>
而不怠者勤也翼翼小心而不恃者慎也侯之自勵予<lb/>
之稱侯其究一也抑侯之善五而予特表之曰亷吏葢<lb/>
摭五善之本而云請予記者前之縣尉曽文樞暨金谿<lb/>
之士彭瑀<lb/>
　　　臨川縣尉司職田記<lb/>
<pb n="KR4d0446_WYG_035-14b"/>
制禄者馭臣之柄也重禄者勸士之經也夫君之馭其<lb/>
臣而必重其禄何也厚之也欲其有以贍於家則可以<lb/>
無所營於私而得以專其治於官也三代以下禄之等<lb/>
差降殺雖不一而俾居官之人足以自養則其意同也<lb/>
國朝之制凡官於内服者月有俸幣而又有廪粟焉官<lb/>
於外服者月有俸幣而又有職田焉職田之制通行乎<lb/>
天下而亦或無公田可給有所偏頗不能均一上之人<lb/>
莫之知也縣之置尉舊矣官雖小而職則要近年亷恥<lb/>
<pb n="KR4d0446_WYG_035-15a"/>
道䘮貪濁成風官資清顯而不能亷者有矣况在庶僚<lb/>
之位者乎田禄豐盈而不能亷者有矣况無職田之養<lb/>
者乎臨川撫之附郭縣也而尉司無職田齊人張雩從<lb/>
事風憲初授將仕佐郎來尉臨川獨潔於羣汚之中而<lb/>
其才又與其志稱眀不可欺毅不可犯盜賊息於境胥<lb/>
徒閑於庭郡縣之獄訟紛糾費爬梳遷延未結絶者上<lb/>
官率命之訊鞫剖疑無所停滯擊强無所畏避審决一<lb/>
一得其當亷能之聲逺播已雖能守深慮繼其後者之<lb/>
<pb n="KR4d0446_WYG_035-15b"/>
不能然乃以臨川尉司無公田之故聞於上撫州路嘗<lb/>
増設治中一員後不復設而其所占職田在官行中書<lb/>
省於内給一頃為臨川縣尉職田從張尉所請也嵗収<lb/>
之米以斗計可三百五十有奇郡府易原鄉士饒宗道<lb/>
嘉邑尉自守之亷而心公慮逺如是請記其中以貽永<lb/>
乆而田之條叚載諸碑陰焉予謂士之亷如女之貞固<lb/>
已分當然之事雖凍餓迫之刀刃臨之寜死而不改節<lb/>
豈顧禄之厚薄哉而禄欲其重則君之厚於其臣也君<lb/>
<pb n="KR4d0446_WYG_035-16a"/>
厚其臣而臣不自勸以報其君者非人類也居今之世<lb/>
而見張尉其人葢千百不一二予烏乎而不喜談樂道<lb/>
之乎世亦間有號為亷者亷於始而或不亷於終亷於<lb/>
此而或不亷於彼亷於位卑之時而或不亷於位髙之<lb/>
後亷於得寡之處而或不亷於得多之地蹔焉偽亷以<lb/>
鉤名焉耳噫嗜利無耻而真貪者剽掠之冦也若釣名<lb/>
無實而偽亷者穿窬之盗也相去迨不能以寸張尉字<lb/>
志道益都沂州費縣人其籍儒家也諳吏文習國語已<lb/>
<pb n="KR4d0446_WYG_035-16b"/>
能亷而願人之皆為亷可嘉已予烏乎而不喜談樂道<lb/>
之乎<lb/>
　　　撫州路達魯花赤禱雨記<lb/>
至順三年六月不雨至於七月水田乾拆搯苗委瘁早<lb/>
熟之稻僅収已損其半民情惶惶所在禱雨俱未應驗<lb/>
撫州路元侯答不花䝉古人也自總管劉侯致仕而去<lb/>
郡事叢於一身憂民之憂日不遑食夜不遑寢六月二<lb/>
十一日以後日領官屬哀籲上下神祗彌旬彌月食素<lb/>
<pb n="KR4d0446_WYG_035-17a"/>
宿外内訟自責誓不得雨不止迨及七月下旬旱勢逾<lb/>
劇侯曰吾祈澤於道觀僧寺心慮殫矣崇仁華葢相山<lb/>
其山髙峻興雲致雨夙稱靈應曷徃祈焉乃於二十四<lb/>
日午離郡行百餘里三更至崇仁縣分遣崇仁令崔顯<lb/>
詣相山躬詣華葢山四更而起行百餘里憇山之陰距<lb/>
山巔四十里而宿二十六日癸巳晨興及山麓草屩歩<lb/>
行而陟午至山上達誠於山靈忽雷聲震動午後下山<lb/>
旋得雨二十七日二更還次崇仁縣又得雨二十八日<lb/>
<pb n="KR4d0446_WYG_035-17b"/>
乙未子初刻離崇仁縣午至白虎窰距郡城三十里大雨<lb/>
至龔家渡距郡城十五里再雨未時還至𤣥妙觀隂靄四<lb/>
合乂雨其夜一更後密雲布空風雷電交作雨大降二<lb/>
十九日五更雨大降亦如之經一時之乆三十日辰時<lb/>
雨復降侯之誠感山之靈應如響之答可謂神速已侯<lb/>
曰雨雖應祈恐逺近旱甚有未霑足吾其申請於社稷<lb/>
命郡士檢尋天旱祈社稷壇禮八月二日己亥昧爽前<lb/>
率僚佐祭於社稷壇儒生贊相一遵禮典侯拜跪進退<lb/>
<pb n="KR4d0446_WYG_035-18a"/>
心敬容肅終事不忒祭畢四日五日六日之夜皆雨或<lb/>
滂沛或淋漓漸而不驟膏潤浹洽而雨意未已也七日<lb/>
之昏大雨達於八日之旦竟日綿綿而不斷絶三日以<lb/>
往為霖其此之謂歟郡之父老咸曰此郡四五十年以<lb/>
來未見有郡侯如此憂民如此敬神者亦未見有祈雨<lb/>
得如此靈應者我民咸願紀其實以無忘侯之徳澄之<lb/>
子京竊禄郡庠每日奔走從侯之後予就養於子亦留<lb/>
郡城親見郡侯憂民之仁敬神之誠禱雨之應因父老<lb/>
<pb n="KR4d0446_WYG_035-18b"/>
之言順郡民之願而叙其事如右噫旱暵天數也祈禱<lb/>
人事也以人事囬天數豈易哉諸侯得祭社稷及境内<lb/>
山川古之禮也旱而求雨則祈於其所得祭之神侯不<lb/>
憚勤勞觸冒炎暑躬造名山且為百姓請命於侯社既<lb/>
協於禮又盡其誠自登山之日以至於七月晦一雨二<lb/>
雨三雨四雨五雨六雨七雨八雨自祭社之日以至於<lb/>
今亦復一雨二雨三雨四雨五雨六雨而遂竟日以雨<lb/>
涸澮通流枯澤滿溢千里之旱頓蘇前己巳嵗大旱庚<lb/>
<pb n="KR4d0446_WYG_035-19a"/>
午嵗大饑民之莩死奚翅數百千人今兹之旱弗救將<lb/>
復如前矣侯竭其力以活數百千之民命其心也誠之<lb/>
篤故神之應之也速其徳也仁之諶故民之感之也深<lb/>
予素居田野稼穡是寳與斯民同感侯之徳者也<lb/>
　　　晉錫堂記<hi>見楚國程文憲公雪樓先生五世孫行在吏部郎中南雲家藏墨蹟</hi>
大徳八年十一月廣平公除翰林學士九年五月命下<lb/>
促行行有日乃八月甲申治子舍於中和堂之西偏將<lb/>
俾中子少子行昏禮於其間晨鳩工未逾時再命下使<lb/>
<pb n="KR4d0446_WYG_035-19b"/>
及門命云仍翰林學士議中書事馳驛赴闕正從馬四<lb/>
疋於是郡邑之長屬閭里之耄倪逺近内外之友親咸<lb/>
集舉手賀曰公之位朝著被寵光其素也今以儒臣預<lb/>
政前所未有是不為公一家賀為天下賀越十日新堂<lb/>
成於是侈上之賜以為斯堂榮而名之曰晉錫呉澄曰<lb/>
晉卦正體之象二上離下坤坤順之臣進而近離眀之<lb/>
君也互體之象二中坎中艮少二男蕃育於君臣際㑹<lb/>
之時也公方繕營私室為其子承家嗣親計而天恩適<lb/>
<pb n="KR4d0446_WYG_035-20a"/>
以是日至夫豈偶然之故哉葢天之祐忠賢非立於其<lb/>
身於其子孫綿綿延延百世未艾者其符如此公之晉<lb/>
與齊桓之觀否魏畢萬之屯比實同其吉請以齊魏之<lb/>
占贊公之名可乎堂之前曰朝暉閣離之大眀初出也<lb/>
后曰衍慶樓坤之厚徳無量也合之亦為晉公曰子其<lb/>
善頌者與書以為記是月廿五日將仕郎江西等處儒<lb/>
學提舉司副提舉臨川呉澄記<lb/>
　<lb/>
<pb n="KR4d0446_WYG_035-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻三十五<lb/>
</p>
<p>
</p>
  </div>
</body>
</text>
</TEI>
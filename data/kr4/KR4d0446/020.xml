<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集卷二十</head> <lb/>
    <p>
<pb n="KR4d0446_WYG_020-1a"/>
欽定四庫全書<lb/>
　呉文正集卷二十<lb/>
　　　　　　　　　　　　　元　呉澄　撰<lb/>
　　序<lb/>
　　　周易本説序<lb/>
易者天地鬼神之奥而五經之原也夫豈易究㢤古魏<lb/>
齊履謙伯恒父篤學窮經其志苦其思深其於易也悉<lb/>
去諸儒支蔓之説而存其本著本説四巻其辭簡其法<lb/>
<pb n="KR4d0446_WYG_020-1b"/>
嚴能以一字一句該卦爻之義余讀之而有取焉於乾<lb/>
之乾而曰上乾名下卦名於坤之黄裳而曰不外事無<lb/>
上侵於蹇之來反來連而曰反二連三於觧之負且乘<lb/>
而曰負四乘二以悔亡為功能掩過以無悔為功過俱<lb/>
亡此其訓釋之善者也於屯之二曰辭之遜所以見覆<lb/>
之危期之逺於以明守之堅於訟之三曰食舊徳則人<lb/>
莫與争能従王事無成則人莫與争功於遯之三與上<lb/>
曰係者情牽於私而功業非所勉肥者宏博自大而職<lb/>
<pb n="KR4d0446_WYG_020-2a"/>
事非所屑此其文義之暢者也無妄之妄謂史記作望<lb/>
意尤明白則同乎先儒而擇之精坎三來之謂之為語<lb/>
辭而不訓徃復彖来復謂一陽始生於冬至之後而謂<lb/>
十月微陽已生者不然則異乎先儒而語之當姑舉其<lb/>
槩如此他未暇徧舉嗚呼伯恒其知易教之以潔静精<lb/>
微為貴與然其簡嚴太甚也觀者鮮或細玩而詳窺兹<lb/>
盖未易與寡見謏聞議也或曰齊氏之説與子之説易<lb/>
不盡同也予曰然彼之與予同者予固服其簡且嚴矣<lb/>
<pb n="KR4d0446_WYG_020-2b"/>
其不與予同者予敢是已之是而必人之同乎已㢤亦<lb/>
将因其不同而致思焉則其同也其不同也皆我師也<lb/>
伯恒學孤特行清介所守確乎不移予嘗與為寮友君<lb/>
子人也非止經師而已<lb/>
　　　春秋諸國統紀序<lb/>
讀三百五篇之詩曰有美有刺也讀二百四十二年之<lb/>
春秋曰有褒有貶也盖夫子既没而序詩傳春秋者固<lb/>
已云然則非秦漢以後之儒創為是説也説經而迷於<lb/>
<pb n="KR4d0446_WYG_020-3a"/>
是也千午矣逮自朱子詩傳出人始知詩之不為美刺<lb/>
作若春秋之不為褒貶作則朱子無論著夫孰従而正<lb/>
之有惑有不惑者相半也邵子曰聖人之經渾然無跡<lb/>
如天道焉春秋書實事而善惡形於其中矣至㢤言乎<lb/>
朱子謂據事直書而善惡自見其㫖一也唐啖趙宋孫<lb/>
劉而下不泥於傳有功於經者奚啻數十家然褒貶之<lb/>
蔽猶未悉除必待宋末李吕而後不大惑夫其所謂褒<lb/>
貶者以書時書月書日為詳畧其事以書爵書人書國<lb/>
<pb n="KR4d0446_WYG_020-3b"/>
為榮辱其君以書字書氏書名書人為輕重其臣而已<lb/>
噫亊之或時或月或日也君之或爵或人或國也臣之<lb/>
或字或氏或名或人也法一定而不易豈聖人有意於<lb/>
軒輊予奪之㢤魏邑齊履謙伯恒父之説春秋則異是<lb/>
不承陋襲故皆苦思深究而自得内魯尊周之外經書<lb/>
其君之卒者十八國乃分彚諸國之統紀凡二十已所<lb/>
特見各傅于經縷數旁通務合書法餘事闕而不録其<lb/>
義視李則明决多其辭視吕則簡浄勝予之所可靡或<lb/>
<pb n="KR4d0446_WYG_020-4a"/>
不同間有不同亦其求之太過爾而非苟為言也不具<lb/>
九方臯相馬之眼者又烏能識之伯恒父之篤志經學<lb/>
知之雖乆晚年獲覩其二書之成寧不快於心歟二書<lb/>
謂何易春秋也<lb/>
　　　周易輯説序<lb/>
易之道其大如天其廣如地其悉偹也如天地間之萬<lb/>
物靡所不有世之説易者各隨所見苟不悖於理其為<lb/>
言也必有可觀無他易廣大悉偹無不包羅無不該徧<lb/>
<pb n="KR4d0446_WYG_020-4b"/>
故也金谿曾先生諱子良在宋兩貢于鄉擢進士科仕<lb/>
至縣令晚節隠居講授以通經學古能詩能文為後進<lb/>
師臨川饒宗魯逰其門毎日授易所聞皆能記憶師既<lb/>
卒乃祖述其意撰著新辭文口談之質俚如傳註之純<lb/>
雅名曰周易輯説意或未安不敢輙改盖有漢儒治經<lb/>
守家法之遺意焉先生之年吾父黨也素所敬慕者今<lb/>
因所輯得窺前軰之所學又嘉宗魯之能守其師説也<lb/>
是以為之序云<lb/>
<pb n="KR4d0446_WYG_020-5a"/>
　　　中庸簡明傳序<lb/>
中庸傳道之書也漢儒雜之於記禮之篇得存於今者<lb/>
幸爾程子表章其書以與論語孟子並然藴奥難見讀<lb/>
者其可易觀㢤程子數數為學者言所言微妙深切盖<lb/>
真得其傳於千載之下者非推尋測度於文字間也至<lb/>
其門人吕㳺楊侯始各有註朱子因之著章句或問擇<lb/>
之精語之詳矣唯精也精之又精鄰於巧唯詳也詳之<lb/>
又詳流於多其渾然者巧則裂其粲然者多則惑雖然<lb/>
<pb n="KR4d0446_WYG_020-5b"/>
此其疵之小也不害其為大醇廬陵劉君惟思良貴甫<lb/>
以朱子章句講授攷索玩繹五六十年年八十乃纂其<lb/>
平日教人者筆之於紙辭簡義明倣夫子説蒸民詩之<lb/>
法始學最易於通習恵不淺也夫漢儒説稽古累數萬<lb/>
言而鄭康成於中庸二十九字止以十二字註之朱子<lb/>
深有取焉然則良貴父之簡明是亦朱子意也而見之<lb/>
不同者不曲徇澄少讀中庸不無一二與朱子異後觀<lb/>
饒氏伯輿父所見亦然恨生晚不獲就質正今良貴父<lb/>
<pb n="KR4d0446_WYG_020-6a"/>
吾父行也皇慶元年夏其子秘書監典簿復初官滿南<lb/>
歸相遇於東淮出其父書以示澄讀之竟既知先軰用<lb/>
功之不苟而良貴父亦已下世疇昔所願質正於伯與<lb/>
父者今又不獲従良貴父而訂定三人之不同各有不<lb/>
同三卒未能以合於一也則又烏乎不悵焉以悲故為<lb/>
識其左而還其書於典簿氏<lb/>
　　　春秋集傳釋義序<lb/>
古之學者醇厚篤實不肯背其師説予觀公羊氏糓梁<lb/>
<pb n="KR4d0446_WYG_020-6b"/>
氏之徒既傳其師之説以為傳而其間有特稱子公羊<lb/>
子子糓梁子者又以著其師之所自言也嗚呼此其所<lb/>
以為三代以上之人與漢儒治經亦謹家法不以毫髪<lb/>
臆見亂其所聞唐之陸淳初師啖氏啖卒而師啖之友<lb/>
趙氏遂合二師之説為纂例為辨疑等書至今啖趙之<lb/>
學得以存於世者陸氏之功也新安俞臯其學慱其才<lb/>
優其質美従其鄉之經師趙君學春秋恪守所傳通之<lb/>
於諸家述集傳釋義經文之下融㑹衆説擇之精語之<lb/>
<pb n="KR4d0446_WYG_020-7a"/>
審粹然無疵經後偹載三傳胡氏傳以今日所尚也玩<lb/>
經下所釋則四傳之是非不待辨而自明可謂専門而<lb/>
通者矣予喜其有醇厚篤實之風乃為序其巻首趙君<lb/>
名良鈞宋末進士及第授脩職郎廣徳軍教授宋亡不<lb/>
復仕臯字心逺居朱子之鄉與人論經一則曰趙先生<lb/>
云二則曰趙先生云學而能若是者鮮㢤予是以喜之<lb/>
之深也<lb/>
　　　字體正訛序<lb/>
<pb n="KR4d0446_WYG_020-7b"/>
自𨽻興於秦而篆廢於漢其初不過圖簡便以適已而<lb/>
已漢𨽻之流為晉𨽻則又専務姿媚以悦人妍巧千状<lb/>
見者無不愛學者竭其精力以摸擬之而患不似也夫<lb/>
字者所以傳經載道述史記事治百官察萬民貫通三<lb/>
才其為用大矣縮之以簡便華之以姿媚偏旁㸃畫浸<lb/>
浸失真弗省弗顧惟欲以悦目為姝何其小用之㢤漢<lb/>
晉而後若唐若宋聲明文物之盛各三百年頗有肯尋<lb/>
斯籀之緒上追科斗鳥跡之遺者視漢晉為優然亦間<lb/>
<pb n="KR4d0446_WYG_020-8a"/>
見爾不易得也就二代而論唐之能者超於宋宋之能<lb/>
者多於唐餘風猶未泯番易呉正道承家世文獻工篆<lb/>
書不惟筆法之工并究字體之原以所訂偏旁一帙示<lb/>
予予毎慨古藝之不絶如綫而忽值斯人焉如之何而<lb/>
不喜之之深耶<lb/>
　　　貞觀政要集論序<lb/>
夏有天下四百五十餘年商有天下六百三十餘年周<lb/>
有天下八百六十餘年三代以後享國之乆唯漢與唐<lb/>
<pb n="KR4d0446_WYG_020-8b"/>
唐之可稱者三君而已太宗文皇帝身兼創業守成之<lb/>
事納諫求治勵精不倦其效至於米㪷三錢外戸不閉<lb/>
故貞觀之盛有非開元元和之所可及而太宗卓然為<lb/>
唐三宗之冠史臣呉兢類輯朝廷之設施君臣之問對<lb/>
忠賢之諍議萃成十巻曰貞觀政要事覈辭質讀者易<lb/>
曉唐之子孫奉為祖訓聖世亦重其書澄偹位經筵時<lb/>
嘗以是進講焉夫過唐者漢孝文之恭儉愛民可鏡也<lb/>
超漢者夏大禹之好善言惡㫖酒可規也繼夏者商成<lb/>
<pb n="KR4d0446_WYG_020-9a"/>
湯之不邇聲色不殖貨利可師法也周監二代郁郁乎<lb/>
文文武之徳旦奭之猷具載二南二雅周頌之詩召誥<lb/>
立政無逸之書義理昭融教戒深切率而由之其不上<lb/>
躋㤗和景運之隆乎然譬之行逺必自邇譬之登髙必<lb/>
自卑則貞觀改要之書何可無也撫士戈直考訂音釋<lb/>
附以諸儒論説又足開廣將来進講此書者之視聼其<lb/>
所禆益豈少哉<lb/>
　　　甲子年表圖序<lb/>
<pb n="KR4d0446_WYG_020-9b"/>
宋司馬文正公作資治通鑑倣春秋左氏傳編年法而<lb/>
不書甲子天下不一統之時不備各國之年故又節約<lb/>
正書撰目録三十巻用史記十二諸侯年表之例標嵗<lb/>
陽嵗陰之號於上載諸僣偽國之年於下徽國文公朱<lb/>
先生因之而脩綱目直書甲子幹支大書卜習以别國<lb/>
統離合明如日星矣然巻帙浩繁披閲匪易或有以紀<lb/>
年甲子列為圖者極便覧觀而不無缺畧也樂安陳景<lb/>
徳皓首劬書博考厯代諸國紀年起上古以逮於今萃<lb/>
<pb n="KR4d0446_WYG_020-10a"/>
成一編名甲子年表之圖間附事跡一二筆削俱有意<lb/>
義逺者傳疑近者傳信悉無所苟李㤗同邑士也喜其<lb/>
書偕友王開抄寫㸃校将鋟木以廣其傳用心之公可<lb/>
尚已予是以題其卷端云<lb/>
　　　太𤣥準易圖序<lb/>
夫𤣥之於易猶地之於天也天主太極而緫元氣元氣<lb/>
轉而為三統在𤣥則謂之三元三元轉而為九州九州<lb/>
轉而為二十七部二十七部轉而為八十一首首有九<lb/>
<pb n="KR4d0446_WYG_020-10b"/>
賛賛分晝夜而剛柔之用見矣故元之賛七百二十九<lb/>
而有竒以應三百六旬有六日之度盖本出乎元氣而<lb/>
作者也太極生兩儀兩儀生四象四象生八卦八卦因<lb/>
而重之為六十四故易有乾坎艮震巽離坤兊八卦以<lb/>
司八節又以坎離震兊四正之卦二十四爻以司二十<lb/>
四氣以復臨㤗大壮夬乾過遯否觀剥坤十有二卦以<lb/>
司七十二候節也氣也候也既各有統矣然周天之度<lb/>
未見其所司也於是又去四正之卦分取六十卦衍而<lb/>
<pb n="KR4d0446_WYG_020-11a"/>
伸之為三百六十爻各司其日則周天三百六十度而<lb/>
寒暑進退之道陰陽之運備矣盖本乎太極而作者也<lb/>
由是觀之則天地各有生成之數而相為表裏之用故<lb/>
天數西行上承而左轉者在地之元氣也地數東行下<lb/>
順而右運者在天之太極也太極運三辰五星於上元<lb/>
氣轉三統五行於下此所謂成變化而行鬼神者也所<lb/>
謂𤣥之於易猶地之於天者如斯而已凖而作之不亦<lb/>
宜乎若夫分天度列次舍序氣候明卦爻冠首賛位列<lb/>
<pb n="KR4d0446_WYG_020-11b"/>
八重先以夜賛布諸外然後晝賛首位爻象候卦氣宫<lb/>
分度數次諸内復㑹於辰極而𤣥易顯仁藏用之道循<lb/>
乎數者可見矣是故始於上元甲子天正朔旦日躔牛<lb/>
宿之初後四千六百一十七年復㑹於太初之上元者<lb/>
元之賛也自上元甲寅青龍之首氣起未濟之九四後<lb/>
三萬一千九百二十年復㑹於太極之上元者易之爻<lb/>
也原始要終究其所窮則體用雖殊其歸一而已矣<lb/>
　　　春秋綱常序<lb/>
<pb n="KR4d0446_WYG_020-12a"/>
春秋以道名分此言雖出荘氏而先儒有取焉以其二<lb/>
字足以該一經之義也古今春秋傳註家奚翅百數或<lb/>
間得其義而能悉該其義者盖未之見淮西張鑑所述<lb/>
春秋綱常不自措一辭但於毎行書字有髙低而已觀<lb/>
其叙例大義炳然正名定分無以踰此簡而嚴嚴而簡<lb/>
真可羽翼聖經以垂訓戒于千萬世㫖㢤書乎予故識<lb/>
其篇端<lb/>
　　　古今通紀序<lb/>
<pb n="KR4d0446_WYG_020-12b"/>
易敘伏羲神農黄帝氏書起堯舜及夏商周此帝王傳<lb/>
系之見於經者秦而下有史可稽伏羲以前異書所載<lb/>
則荒誕不足徴已舊日紀厯代傳系之書皆始伏羲而<lb/>
訖宋今清江何君增益其舊纂記靡遺逮至國朝一統<lb/>
之盛美㢤書乎雖未嘗讀史亦一覽而知古今之大槩<lb/>
其子璋孫以刻本示予予甚珍之乃為題其巻首中間<lb/>
亂臣賊子背叛篡弑竊大位改年號或不數年或不踰<lb/>
年或不數月或不踰月而誅夷殄絶者當别作一條表<lb/>
<pb n="KR4d0446_WYG_020-13a"/>
其大逆不可與乘時割據之國同稱僣偽何君名岳生<lb/>
在宋受父澤廕将仕郎紹定壬辰進士隆興通守嵩之<lb/>
之子也晚嵗竆居講授不求聞達其文昭晰従順宜於<lb/>
程試堪為今日進士之師云<lb/>
　　　四書名考序<lb/>
朱子之釋四書義理精矣然所引用人名及其事實初<lb/>
學或有所未詳清江周良佐慱攷偹述俾人名事實坦<lb/>
然明白間又發揮其辭語通暢其㫖趣於讀者誠有資<lb/>
<pb n="KR4d0446_WYG_020-13b"/>
予雖老亦願得此編常寘書案間豈特可為初學之益<lb/>
而已㢤<lb/>
　　　易説綱要序<lb/>
清江楊明夫與予同嵗生自少工進士業國朝既復貢<lb/>
舉時年六十餘矣欣欣然就舉至八十猶未已其篤好<lb/>
盖如是觀所編易説綱要程朱為之本而他諸説附焉<lb/>
将以淑其子孫年老而志不衰可尚也夫有能因其所<lb/>
説擇其相近者玩繹而踐行之則可以立身可以應世<lb/>
<pb n="KR4d0446_WYG_020-14a"/>
及其乆也得易之用而深於易雖希於聖不難也然則<lb/>
是編也豈特為楊氏子孫所習而已㢤明夫名士龍今<lb/>
年七十九視强壮無以異<lb/>
　　　臨川王文公集序<lb/>
唐之文能變八代之弊追先漢之蹤者昌黎韓氏而已<lb/>
河東栁氏亞之宋文人視唐為盛唯廬陵歐陽氏眉山<lb/>
二蘇氏南豐曾氏臨川王氏五家與唐二子相伯仲夫<lb/>
自漢東都以逮於今駸駸八百餘年而合唐宋之文可<lb/>
<pb n="KR4d0446_WYG_020-14b"/>
稱者僅七人焉則文之一事誠難矣㢤荆國文公才優<lb/>
學慱而識髙其為文也度越軰流其行卓其志堅超超<lb/>
富貴之外無一毫利欲之汨少壮至老死如一其為人<lb/>
如此其文之不易及也固宜宋政和間官局編書諸臣<lb/>
之文獨臨川集得預其列靖康之禍官書散失私集竟<lb/>
無完善之本弗如歐集曽集老蘇大蘇集之盛行於時<lb/>
也公絶類之英間氣所生同時文人雖或意見素異尚<lb/>
且推尊公文口許心服毎極其至而後来卑陋之士不<lb/>
<pb n="KR4d0446_WYG_020-15a"/>
滿其相業因并廢其文此公生平所謂流俗胡於公之<lb/>
死後而猶然也金谿危素好古文慨公集之零落搜索<lb/>
諸本增補校訂緫之凡若干巻比臨川金陵麻沙浙西<lb/>
數處舊本頗為偹悉請予序其成噫公之文如天之日<lb/>
星地之海嶽奚資於序而公相業所或不滿者亦鮮究<lb/>
其底裏何也公負盖世之名遇命世之主君臣宻契殆<lb/>
若菅葛主以至公至正之心欲堯舜其民臣以至公至<lb/>
正之心欲堯舜其君然而公之學雖慱所未明者孔孟<lb/>
<pb n="KR4d0446_WYG_020-15b"/>
之學也公之才雖優所未能者伊周之才也不以其所<lb/>
未明未能自少徒以其所已明已能自多毅然自任而<lb/>
不回此其蔽也一時之議公者非偏則私不惟無以開<lb/>
其蔽而亦何能有以愜公論㢤論之平而當足以定千<lb/>
載是非之真者其唯二程朱陸四子之言乎<lb/>
　　　通典序<lb/>
古先聖人竭心思以治其天下必立法度以繼其心思<lb/>
而貽永乆紀載尚存者書有禹貢禮有周官是已司馬<lb/>
<pb n="KR4d0446_WYG_020-16a"/>
遷之八書班固之十志倣效禹貢周官者也以後諸史<lb/>
之所紀載大率皆祖遷固然各代不相聯絡國異家殊<lb/>
渙無統屬至唐杜佑乃合周秦以来之法度萃為一書<lb/>
分食貨選舉職官禮樂兵刑州郡邉防九類凡二百巻<lb/>
名曰通典使求治之主佐治之臣志在興禮樂修政刑<lb/>
者考證於此而損益之所因所草近如指掌故先哲鉅<lb/>
儒亦有取焉不以其為記纂之書而少之也况今以時<lb/>
務策試進士酌古凖今尤不可以無所考證則此書寧<lb/>
<pb n="KR4d0446_WYG_020-16b"/>
不為有實用乎惜無善本旴守谷侯治郡之暇将崇文<lb/>
物精擇詳校鋟板郡庠命直學呉漙來索序引其措意<lb/>
逺矣此書既成侯及一郡之士無不明習法度它日進<lb/>
當要路儻時有剏建而身與其間必能光輔聖君賢相<lb/>
制作之盛事則此書之功其有補於國家豈小㢤侯名<lb/>
嵓輔河南人<lb/>
　　　綱常明鑑序<lb/>
三綱二紀人之大倫也五常之道也君為臣之綱其有<lb/>
<pb n="KR4d0446_WYG_020-17a"/>
分者義也父為子之綱其有親者仁也夫為妻之綱其<lb/>
有别者智也長㓜之紀其序為禮朋友之紀其任為信<lb/>
之二紀者亦不出乎三綱之外何也因有父子也而有<lb/>
兄弟以至於宗族其先後以齒者一家之長㓜也因有<lb/>
君臣也而有上下以至於儔侣其尊卑以等者一國之<lb/>
長㓜也因有兄弟也而自同室以至於宗族其互相助<lb/>
益者同姓之朋友也因有上下也而自同僚以至於儔<lb/>
侣其互相規正者異姓之朋友也舉三綱而二紀在其<lb/>
<pb n="KR4d0446_WYG_020-17b"/>
中故緫謂之綱常人之所以為人而異於物者以其有<lb/>
此綱常之道也旴江呉琢纂輯經史傳記所載嘉言善<lb/>
行凡有繫於五倫者聚為一書名曰綱常明鑑人能以<lb/>
此為鑑可以為人矣予喜其書之有禆於世教也於是為<lb/>
之題其端云<lb/>
　　　曾子音訓序<lb/>
夫子既没傳其道者曽子子思孟子也漢書藝文志有<lb/>
曽子十八篇子思二十三篇孟子十一篇孟子書即今<lb/>
<pb n="KR4d0446_WYG_020-18a"/>
孟子七篇及趙岐所黜外書四篇是也子思子書無傳<lb/>
焉史記孔子世家謂子思作中庸中庸果在二十三篇<lb/>
之内乎曽子書存者十篇而已漢戴徳取之入大戴禮<lb/>
記戴聖又采十篇之一入小戴禮記祭義篇中宋清江<lb/>
劉清之病曽子之粹言有非十篇所該别輯新曽子七<lb/>
篇篇分内外雜朱子識其巻首予竊玩繹惜其釐析之<lb/>
猶未精也意欲以論語大學孟子所有為内篇而小戴<lb/>
記所采大孝一篇則附於内以小戴記曽子問與内則<lb/>
<pb n="KR4d0446_WYG_020-18b"/>
諸篇所載為外篇而大戴記所存立事等九篇則附於<lb/>
外就中擇其言之粗者并諸家羣書之言共為雜篇然<lb/>
又思之若論語若大學若孟子若小戴記人所常讀曽<lb/>
子遺言未嘗不接乎耳目是書雖不輯庸何傷惟古曽<lb/>
予十篇文字多缺誤不可不考正豫章周逷參合諸本<lb/>
訂其同異明其音訓用志不苟可謂篤好曽氏之書者<lb/>
矣逷字立中醇厚愿樸少有餘力工於詩今又歛工詩<lb/>
之華敦劬書之實其益詎可涯也㢤<lb/>
<pb n="KR4d0446_WYG_020-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_020-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻二十<lb/>
</p>
<p>
</p>
  </div>
</body>
</text>
</TEI>
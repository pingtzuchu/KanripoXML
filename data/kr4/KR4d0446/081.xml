<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻八十一</head> <lb/>
    <p>
<pb n="KR4d0446_WYG_081-1a"/>
欽定四庫全書<lb/>
　吳文正集巻八十一<lb/>
　　　　　　　　　　　　　元　吳澄　撰<lb/>
　墓誌銘<lb/>
　　　故樊居士墓誌銘<lb/>
樊氏洪進賢著姓居士諱士髙字叔厚世居崇禮鄉之<lb/>
三陽里宋紹興初盗據江城侵及洪境樊昌時率民兵<lb/>
拒戰而死事定贈脩職郎自是族浸昌大脩職五傳至<lb/>
<pb n="KR4d0446_WYG_081-1b"/>
秀英由三陽里徙居北山以其地沃物繁扵生聚宜故<lb/>
居士其仲子也生宋寳祐癸丑十月饒智畧渉經史少<lb/>
時已為季父饒州法曹夣辰從兄興國户曹必薦所器<lb/>
至元丙子以後户役繁重與一兄二弟佐父理家獨勞<lb/>
不怨父殁養母益䖍及將異居以先廬讓伯氏鄉先生<lb/>
胡簿霆桂學行深峻扵人少許可每稱居士有父風其<lb/>
事兄如事父兄既䘮友愛二弟尤篤不汲汲殖貨而家<lb/>
日以裕見人銖較尺絜輒心非之晩年貲産倍扵初遇<lb/>
<pb n="KR4d0446_WYG_081-2a"/>
耕牧賤夫相與爾汝度量寛洪無疾言遽色喜慍不形<lb/>
而家衆畏慄惟恐過差惠周黨閭不望其報信孚朋友<lb/>
必顧其言鄉瀕湖漘厥田下下多澇屢歉有司驗視必<lb/>
為開陳民瘼以拯饑溺或勸之仕則曰是有命焉不可<lb/>
幸致恬然無一毫外慕意處伯仲叔三子各有攸當馬<lb/>
塘去家二里許樂其平曠挾季子往營新宅而終焉一<lb/>
日召諸子来前曰吾年已七十三得從先人㳺地下復何<lb/>
憾越二日不病而逝泰定乙丑閏正月十二日也初居<lb/>
<pb n="KR4d0446_WYG_081-2b"/>
士未昏有陶司法應器寓邑東為孫女擇對甚嚴聞居<lb/>
士賢妻之留甥館再閲月以定省不可曠而歸陶氏先<lb/>
三十二年卒繼趙氏子男四志泰後伯兄亦先卒志務<lb/>
志廣志䏻女三孫男七女五居士昔扵所居東南五里<lb/>
之青山豫卜壽藏諸孤從遺命以丙寅十月壬午葬壻<lb/>
徐芳逺為志務来請銘予觀居士葢循理安分有福徳<lb/>
人也是宜銘述其行者將仕郎南豐州判官葛潤玉銘<lb/>
曰<lb/>
<pb n="KR4d0446_WYG_081-3a"/>
不求聞天所敦亡若存徵予文<lb/>
　　　貴溪翁十朋故妻李氏墓誌銘<lb/>
前鄉貢進士翁仁實母䘮未畢凶服造門再拜請曰先<lb/>
妣李氏有賢行年僅六十而終仁實不子生弗克厚飬<lb/>
死弗克厚葬罪大無以自容葬有日敢乞哀矜而賜之<lb/>
銘庶先徳託以永久進而與之談知為至治癸亥所貢<lb/>
士次年試禮部不第特恩命長信州路象山書院才可<lb/>
得仕而欿然不以已䏻自足亦其漸習賢母之訓而然<lb/>
<pb n="KR4d0446_WYG_081-3b"/>
與問其母之行曰生未朞失所怙既齓失所恃鞠扵姑<lb/>
氏姑適徐而婺治家嚴肅教姪如其女及年二十一以<lb/>
歸我家君婦道謹飭靡違夫出則總家政治生業舉無<lb/>
曠廢家君嘗語諸子謂家之粗立而母力也服用素<lb/>
簡飲食必均每不喜人子别饌私奉以為寜如郭林<lb/>
宗無如茅容或疑其言識者曰自子言之則未孝自母<lb/>
言之則賢也又嘗歎美程子孀婦餓死事小失節事大<lb/>
之語因言人或餓而死亦庸惰拙扵謀生故爾吾親見<lb/>
<pb n="KR4d0446_WYG_081-4a"/>
徐氏姑煢煢提孤嬰䏻復侵彊數十里内賴為惠主里<lb/>
有何氏甚貧早寡無子植麻苧畜雞豚以給衣食年踰<lb/>
七十怡怡如小兒由二人觀之守節者豈至餓死㢤同<lb/>
産惟一兄而殤囑從兄以一子後之為築居納室畀田<lb/>
俾供時祀從弟沾疾而子缺扵養養之餘三十年有外<lb/>
親平日視猶娣姒乳而不䏻具食備襁褓膳羞以遺其<lb/>
後既寡而殂力疾冐暑往哭諸子請代行不可曰彼之<lb/>
孤長者未冠少者猶抱死未有以歛竟親往致襚而還<lb/>
<pb n="KR4d0446_WYG_081-4b"/>
家雖無贏有死亡不䏻䘮葬孤遺不䏻嫁娶困厄不䏻<lb/>
存活者周恤罔吝凡種徳急義之事相家君力為之弋<lb/>
人捕生禽来鬻買而縱之山中劬勞至老不倦子婦婣<lb/>
黨或勸少休曰人恃勤以生未死以前非可間之時也朂<lb/>
諸子篤學勿怠不正之書不許接扵耳目常命誦孝友<lb/>
諸傳集室衆侍聼下逮使令皆繩以法式子男四仁實<lb/>
長次尚志集義與實女一䏻暗誦古書詩文以妻趙元<lb/>
略延祐戊午年二十四先卒孫男四愛愷雅正孫女一<lb/>
<pb n="KR4d0446_WYG_081-5a"/>
字外孫如孫曰俟而父繼室而歸予聞仁實之言其母<lb/>
之徳頗有與吾母同者其年又與吾之季妹同而吾母<lb/>
没已二十九年吾妹沒亦四十年矣思其徳其年之同<lb/>
而動予哀銘以遣之李氏諱如韞泰定二年乙丑六月<lb/>
六日卒三年丙寅十二月某日窆于其里之鳯山銘曰<lb/>
母也誠賢子其永肩以成以全<lb/>
　　　故逸士陳君雲夫墓誌銘<lb/>
學者曾仁任南康路建昌州學官命其子以州人陳徳<lb/>
<pb n="KR4d0446_WYG_081-5b"/>
剛来請銘其父雲夫之墓雲夫諱士龍閩中宦族王考<lb/>
紳始徙建昌考伯順儉勤殖貲產生男九人皆魁偉遂<lb/>
號望族姓甲於一州雲夫之次在九之四生宋咸淳己<lb/>
巳六月癸卯居家孝友奉身澹泊唯祀先饌賔致其豐<lb/>
備葬婣黨之弗克葬者撫其孤遺使之成立或罹非辜<lb/>
援之不惜力儲粟賑饑平糶外所貰甚溥衆謂宜度其<lb/>
䏻償與否則曰吾以周急也豈繼富㢤奚暇豫計它日<lb/>
事然人亦自不忍負尤貧者亦不責其必償也雖與已<lb/>
<pb n="KR4d0446_WYG_081-6a"/>
忤有善必揚雖與已合有過必規不阿貴盛不陵寡弱<lb/>
不恃已長而短人不以喜怒而有所予奪擇士傅其子<lb/>
唯謹傅病疫危篤家老請舁送不可躬督諸子侍粥藥<lb/>
更數醫治療竟不起哭之哀禭襯而歸葬之贈卹甚至<lb/>
咸稱忠厚長者云泰定乙丑正月甲午得疾終年五十<lb/>
七妣楊氏先二十年卒繼趙亦先四年卒子男四徳剛徳<lb/>
大徳裕徳輔女四長適㷱餘未行孫男二女一某年月<lb/>
日葬某原方彊壯時人勸之仕應曰仕以行志也下者<lb/>
<pb n="KR4d0446_WYG_081-6b"/>
為貧耳吾幸衣食足以自給苟志不可行役扵人奚益<lb/>
里人鄭時中狀其行曰不趨利而急義不慕名而務實<lb/>
持古道而不變扵今其信矣乎銘曰有以承先有以遺<lb/>
後奉已則薄待人則厚胡優其徳而劣扵壽我銘幽宫<lb/>
昭示永久<lb/>
　　　故處士薛君墓誌銘<lb/>
春秋時薛視諸國為先封子孫以國為氏至唐逾盛河<lb/>
東之薛在宋秉義郎殿前都校尉習者處士其後也處<lb/>
<pb n="KR4d0446_WYG_081-7a"/>
士諱勉字方叔世居信貴溪之仙浦里曾大父子徹迪<lb/>
功郎知恩州南丹縣兼主管勸農公事大父瑑太學進<lb/>
士父亨静一居士世以文獻自持與臨川之陸鄱陽之<lb/>
湯弋陽之謝諸名人交際往還母王氏有婦徳族方隆<lb/>
而宋柞訖民頑弗靖推官軍躪躒由是鄉里凋敝而薛<lb/>
族之資産浸浸淪䘮衆咸戚惋獨處士恬不介意諉成<lb/>
毁興衰扵數不以貧賤渝其樂天禀純粹正直待卑屬<lb/>
必端肅見小人無嚴毅既不失我亦不迕物嘗逺遊荆<lb/>
<pb n="KR4d0446_WYG_081-7b"/>
湖廣海間雖沿邊溪洞亦至倦而東歸仙浦之南六七<lb/>
里曰宜陽方山後擁諸峯前羅明水縈抱如玦喜其地遂<lb/>
徙居焉扁其堂曰寳善予嘗為之銘配孔氏勤儉慈順<lb/>
子二人𤣥義從開府張公隠老氏教中質淑學篤作詩<lb/>
清新不羣文士競與為友制授𢎞文裕徳崇仁法師充<lb/>
大都崇真萬壽宫貮職璽書游命長官觀非其好也𤣥<lb/>
儀朴雅溫文田州路儒學正兄弟怡怡奉親而處士君<lb/>
卒矣泰定丙寅四月望日也享年六十有八法師在京<lb/>
<pb n="KR4d0446_WYG_081-8a"/>
素相親厚予既告老家居繐服来過曰吾父不幸以病<lb/>
終𤣥義弗充子大懼吾父之美泯泯不傳蘄一言刻諸<lb/>
墓石予扵處士因其子而知其父之賢不辭而為之銘<lb/>
銘曰褧襲其錦恬處約銘最其畧潜亦灼<lb/>
　　　金谿呉徳勤墓誌銘<lb/>
金谿呉塘之吳其居東溪居新田者派之分也安逺令<lb/>
惟新之子處禮又自東溪分居桂田早世配葛氏善持<lb/>
家貲業日贏長其孤天桂納余氏為婦甫䏻應門而官<lb/>
<pb n="KR4d0446_WYG_081-8b"/>
有海舟之役竟勞瘁以殁二嫠㷀然獨處乃請扵新田<lb/>
之族擇宋咸淳辛未進士永豐縣尉名楊之少子恩為<lb/>
後恩字徳勤生永豐官所元至元壬午為後扵桂田未<lb/>
三年有余氏䘮又數年又葛氏䘮畢二䘮嫁天桂二女<lb/>
人稱䏻子娶曾繼周男女凡六長子舉從予學至治癸<lb/>
亥予守官禁林是年冬舉亦来京師泰定甲子補學弟<lb/>
子貟明年乙丑冬歸省父母喜子之至又明年丙寅春<lb/>
父病夏五月己酉卒年五十四又明年丁卯春二月某日<lb/>
<pb n="KR4d0446_WYG_081-9a"/>
葬其鄉之福林舉衰絰造吾門乞銘其葬余因舉素知<lb/>
其父純厚為鄉之善人許之銘而語之曰必也正名乎<lb/>
盖以昭穆世次恩宜為處禮之子而以舉之弟安為天<lb/>
桂之子則正名而言順矣夫君子之必可言也若名之<lb/>
不正予惡乎銘諸子舉安寧康女二長適鄧次幼未行<lb/>
孫男二璧欽孫女亦二銘曰嗟㢤若人雖不壽其身而<lb/>
有子以壽其家抑又何嗟<lb/>
　　　故平洲居士劉士逺墓誌銘<lb/>
<pb n="KR4d0446_WYG_081-9b"/>
撫之縣五樂安最後置樂安之鄉四吉永豐割其一求<lb/>
𨽻雲葢是也雲葢鄉占縣上游雖𨽻撫而吉之流俗固<lb/>
存地産之美饒户口之蕃庶士氣之英特世家之盛大<lb/>
萃然出三鄉之表竹園劉氏鄉之右族族之人無不挺<lb/>
挺自㧞卓卓自立其間恂恂儒雅肫肫仁厚如麟如鳯<lb/>
則有雲伯焉雲伯生士逺名辰翁才子也南土新附遐<lb/>
僻未靖時士逺猶少已克相父弭折亂萌鎮䕶居里逺<lb/>
近等賴其庇長而應門一遵父轍賑凶荒活饑莩捐已<lb/>
<pb n="KR4d0446_WYG_081-10a"/>
所有息人之争貧族昬䘮必致補助久假負欠復来告<lb/>
急周恤不靳曰彼以貧故償不及時爾豈負我㢤嵗供<lb/>
公役未嘗剥下以奉上比閭絶呌囂隳突之撓民有<lb/>
小忿平之不令至官府賔客過從禮意歡洽或勸充廣<lb/>
田宅則曰子孫保此足矣族中有子無力延師每竊喟<lb/>
嘆擬建義塾收聚以教恬静寡欲好義樂施謙謹和易<lb/>
與物無競事親事長略靡逆忤侍疾頃刻弗離持䘮始<lb/>
末如一家有水竹之勝廬陵劉太傳嘗為書平洲二字<lb/>
<pb n="KR4d0446_WYG_081-10b"/>
扁于樓人稱平洲居士云娶李先七年卒子椘蘭女適<lb/>
王適李孫曰丁曰徳曰瓊女孫五皆得所歸泰定乙丑<lb/>
十一月終年五十八丁夘秋葬龍石之原椘蘭請銘墓<lb/>
石予素聞士逺家世之善可銘已而其子方務學崇立<lb/>
身之孝是以不郤其請銘曰<lb/>
而續而似而務根柢而邐而迤而可涯涘<lb/>
　　　故逸士髙周佐墓誌銘<lb/>
予家距吉永豐不二百里聲相聞跡相及也華田之髙<lb/>
<pb n="KR4d0446_WYG_081-11a"/>
為邑著姓有諱師文字周佐者家業隆盛卓爾樹立名<lb/>
聞尤表表年四十四而終與其友鄉貢進士解觀訣無<lb/>
它語囑以求余銘墓為第一事卒之三月其孤世安摭<lb/>
其所見於家庭所聞於師友者輯為行述解貢士將之<lb/>
以来其言曰吾父機警敏悟雖孩孺如成人讀誦三兩<lb/>
過即記憶不忘無雜嗜好或遺之珍玩僅一寓目竟不<lb/>
㽞戀乗暇維喜觀書大父厯覽四方吾父猶未冠已承<lb/>
委意専任家督外而公私之酬酢内而出納之齊量蝟<lb/>
<pb n="KR4d0446_WYG_081-11b"/>
集鱗次處之綽然逮既冠亦事逺游往復京師再三語<lb/>
人曰吾幸六合混一時獲覩版圗之廣大宫闕之雄麗<lb/>
人物之阜蕃山川之奇勝足矣又何數數僕僕道途間<lb/>
為乃定閒居之計起樓庋圗籍趙承㫖孟頫為作藏書二<lb/>
字扁其顔既而過客日衆舊宅地挾改築于社林側時<lb/>
曾大父年踰九十大父亦且七十新中堂奉重親致樂<lb/>
以養東西之樓館則以貯書焉以禮賔焉父之父兄行<lb/>
有簿鄉邑者有簿嚴道者有廵警傳羅石灣者吾父獨<lb/>
<pb n="KR4d0446_WYG_081-12a"/>
安扵隠退勸之仕輒不應精神標格俊㧞秀偉美髯豐<lb/>
頥眉目如畫瞻之知為英特接引扵人一見如故發笑<lb/>
傾倒略無厓岸畛域居綰水陸之㑹臨涖之官經過之<lb/>
使與夫来往之朋游朝夕迎送無少懈所當資贐靡不<lb/>
滿意去每仗大義不吝浮費而根本益充肥生殖益饒<lb/>
裕盖非私智計較所䏻得兄死扶植從子父䘮撫恤幼<lb/>
弟延師儒淑胤冑俾可應時需水阻造舟梁以濟嵗饑<lb/>
發陳腐以糶排難解紛赴人之急甚扵拯已之焚溺人<lb/>
<pb n="KR4d0446_WYG_081-12b"/>
以月庭稱若其字云志未大展而遽棄諸孤痛㢤諱致<lb/>
平者吾父之大考也諱應新者吾父之考也吾母鍾氏<lb/>
三男二女男世安長世用世康吾弟也世用先逝女適<lb/>
黄者吾女兄也許適鍾者吾女弟也吾之子奇孫女子<lb/>
子一吾亡弟女子子一吾父見孫者三矣終於至順辛<lb/>
未十有一月丁丑某鄉某里某原者葬之宅也某年某<lb/>
月某日者葬之期也余閲所述踟蹰久之嗚呼吉士固<lb/>
多竒周佐生而有以鎮于家有以望于鄉殁而蘄有以<lb/>
<pb n="KR4d0446_WYG_081-13a"/>
光于世才識兩不凡已夫於是為之銘銘曰<lb/>
贏扵財嗇扵壽天也莫究斯順所受先而潜後而炎人<lb/>
也可占其符所覘<lb/>
　　　故西峯居士裘府君墓誌銘<lb/>
裘氏先世自㑹稽徙豫章之西山宋淳熙丁未進士萬<lb/>
頃由大理司直為江南西路安撫司幹官贈通直郎弟<lb/>
萬全以通直之介子由庚嗣擢寳慶丙戌進士終饒州<lb/>
徳興簿徳興生希彭郴守曹一龍妻以弟之女居士其<lb/>
<pb n="KR4d0446_WYG_081-13b"/>
後也居士諱興仁字克榮負氣不覊頎碩美髯從曹夫<lb/>
人之兄都昌尉盛用學徳興之弟朝散大夫安撫司參<lb/>
議應材之期之為興家子革命後西昌有賢令甚相好<lb/>
比還朝有意薦㧞當路亦相推輓居士惟日廣田宅絶<lb/>
仕進想年未六十屏家務畀諸子闢家塾誨諸孫所居<lb/>
之西有山曰安峯峻秀不羣行省平章史弼寫西峯二<lb/>
字作堂扁因以自號幅巾藜杖尚羊泉石掲格言明訓<lb/>
于坐右朝夕諷翫自娛且自勉也内無畛域外不裱襮<lb/>
<pb n="KR4d0446_WYG_081-14a"/>
理家御衆和而有威嚴而有恩睦族婣賙故舊禮稱其<lb/>
情接物唯恐傷之或有未善靣規忠告脱人扵險終不<lb/>
自得嵗祲出粟以賑平直以糶貧而病死施藥施襯貸<lb/>
弗克償者焚其劵事曹夫人至孝塋在安峯之麓剏庵<lb/>
捨田招方外之人掌嵗時展省事嘗曰樂㢤斯邱吾母<lb/>
葬扵斯吾妻祔扵斯吾終其亦藏扵斯也至治壬戌自<lb/>
營壽藏年耆色孺神爽不衰泰定丙寅十月疾卻藥不<lb/>
服旬餘晨興衣冠謁先祠坐于堂子孫列侍笑語如常<lb/>
<pb n="KR4d0446_WYG_081-14b"/>
逮夜命子孫曰吾其終矣端坐至翼旦雞鳴而逝是月<lb/>
廿九日庚午也其生在宋寳祐癸丑六月十六日癸亥<lb/>
厯春秋七十四娶同邑萬貢士兄女有婦徳先十七年<lb/>
卒予男四義髙前都省宣使義大樂平州儒學教授義<lb/>
忠未仕義正先殁女一適同邑㷱孫男十一女八曾孫<lb/>
男一女二明年丁夘十一月八日壬申窆于所營壽藏<lb/>
義髙兄弟遣使致書求銘予觀裘氏世以儒科顯而居<lb/>
士之子若孫又才且賢然則一身之隠處葢不盡其用<lb/>
<pb n="KR4d0446_WYG_081-15a"/>
而㽞以遺後人歟銘曰<lb/>
前有世科後有時彦獨立于中絅錦不見積深閟久發<lb/>
也必閎裘氏其昌疇將與京<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_081-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳文正集巻八十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻六十一</head> <lb/>
    <p>
<pb n="KR4d0446_WYG_061-1a"/>
欽定四庫全書<lb/>
　吳文正集巻六十一<lb/>
　　　　　　　　　　　　　元　呉澄　撰<lb/>
　　題䟦<lb/>
　　　題胡志甫墓誌後<lb/>
往嵗於清江皮氏館中識廬陵胡尚志甫温然如玉盎<lb/>
然如春時巳老矣不知其少年有患難摧折也讀此誌<lb/>
文三復惻愴<lb/>
<pb n="KR4d0446_WYG_061-1b"/>
　　　題皮濛墓誌後<lb/>
始予遊南雄之門濛也方少氣直量宏恢恢有父風豈<lb/>
料其不夀哉其生之年與吾子同而月日後故於其死<lb/>
也尤悲之孤霖以墓誌示因識其左<lb/>
　　　題思無邪齋說後<lb/>
程子曰思無邪者誠也此邪字指私欲惡念而言有理<lb/>
無欲有善無惡是為無邪無邪斯不妄不妄之謂誠以<lb/>
大學之目則誠意之事也易文言傳曰閑邪存其誠此<lb/>
<pb n="KR4d0446_WYG_061-2a"/>
邪字非私欲惡念之謂誠者聖人真實無妄之心也物<lb/>
接乎外閑之而不干乎内内心不二不雜而誠自存以<lb/>
大學之目則正心之事也凡人昧然於理欲善惡之分<lb/>
者從欲作惡如病狂之人蹈火入水安然不以為非蚩<lb/>
蚩蠢蠢㝠頑不靈殆與禽獸無異其次頗知此之為理<lb/>
為善彼之為欲為惡而志不勝氣間居獨處之際邪思<lb/>
興焉一有邪思即遏制之乃不自欺之誠也夫既無邪<lb/>
思則所思皆理皆善矣然一念纔起而一念復萌一念<lb/>
<pb n="KR4d0446_WYG_061-2b"/>
未息而諸念相續是二也是雜也匪欲匪惡亦謂之邪<lb/>
此易傳閑邪之邪非論語無邪之邪也論語之引詩斷<lb/>
章以取義云爾詩之本意豈若是乎哉豫章熊原翁以<lb/>
思無邪名齋室或以不二不雜勉之言固甚美予疑熊<lb/>
君之未遽及是也葢必先能屏除私欲惡念之邪而後<lb/>
可與治療二而且雜之邪誠意而正心其等不可躐無<lb/>
私欲無惡念世孰有如司馬温公而不二不雜而猶未<lb/>
至終身每以思慮紛亂為患故程子惜其篤學力行而<lb/>
<pb n="KR4d0446_WYG_061-3a"/>
不知道異端氏之不二不雜也自㓜而持戒持律巳絶<lb/>
去私欲惡念故也不然諸業未净烏乎而可以不二不<lb/>
雜乎<lb/>
　　　裴朗然詩䟦<lb/>
里中裴顯資可教志肯學才思清俊而劬於詩孫履常<lb/>
甫奬之勉之矣復以所作示予顯也將慕詩人乎謹循<lb/>
履常甫誘引之意而進進罔已其不委蛻挿翰而超物<lb/>
表哉儻欲為儒則詩之外有當用力者<lb/>
<pb n="KR4d0446_WYG_061-3b"/>
　　　䟦李伯瞻字<lb/>
伯曕傳儒術精國語又工晉人法書世冑之良也此巻<lb/>
以贈昭徳亦其好尚之同者云<lb/>
　　　䟦麓泉記後<lb/>
予昔為醫學余明可教授作麓泉記今二十五年矣程<lb/>
承㫖胡司丞有䟦語共作一巻後被好事者持去程胡<lb/>
巳山不可復得其文明可以告程之孫胡之子就其家<lb/>
集中傳録二䟦語獨予尚偷生世間矜是托樂安邑教<lb/>
<pb n="KR4d0446_WYG_061-4a"/>
來言蘄為再書舊記予因老病久不秉筆勉强書之以<lb/>
答所請因思程之生月胡之生年俱後於予而各先逝<lb/>
令人感慨云<lb/>
　　　䟦孫過庭千文<lb/>
孫過庭所書千文豫章李昶徳明能購得而寶藏之好<lb/>
尚如此可嘉已夫<lb/>
　　　䟦子昻千文<lb/>
李徳明家所貯千文其一孫過庭書其一趙子昻書合<lb/>
<pb n="KR4d0446_WYG_061-4b"/>
二巻觀之猶二子也<lb/>
　　　題遺宋生<lb/>
青陽公才略術智可以為能臣可以為姦雄葢孟徳仲<lb/>
達之流亞而其所居之時所仕之國與彼不同故其所<lb/>
就亦有不同者然及今三百餘年尙克傳世或工辭章<lb/>
或工技藝綽綽有聞豈相國不得遂其志於一身是<lb/>
以得留其福於末裔與較之曹馬孰短孰長夫忠厚而<lb/>
光其前此昭徳之所以褒嘉於濟可英豪而昌其後亦<lb/>
<pb n="KR4d0446_WYG_061-5a"/>
予之所以欣幸於相國者哉<lb/>
　　　題宋列聖御容<lb/>
嗚呼自吾父吾祖而上三百餘年養生送死於天地覆<lb/>
載之中日月照臨之下而不知覆載照臨之像為何如<lb/>
也今於畫繪見之嗚呼形不爾妙萬物之神如斯而已<lb/>
乎遺民之子呉澄書<lb/>
　　　題朱近禮詩傳疏釋<lb/>
朱子之註經詩傳為最善學者之窮經亦唯詩經為易<lb/>
<pb n="KR4d0446_WYG_061-5b"/>
入盱江朱近禮喜讀詩傳隨已所知具疏其下或有所<lb/>
釋或有所廣年未二十而専攻一經志可尚已雖然經<lb/>
之難窮也如梯天航海仰之而彌髙前之而彌無畔岸<lb/>
繼今以往志益勵功益勤擇而精語而詳融㑹貫通應<lb/>
無窒礙庶其可以羽翼先儒之訓傳而無慙也夫噫勉<lb/>
之哉<lb/>
　　　題畫蓮實巻後<lb/>
蓮實大如指分甘念母慈共房頭濈濈更深兄弟思讀<lb/>
<pb n="KR4d0446_WYG_061-6a"/>
涪翁詩而觀此寧不油然生孝弟之心乎<lb/>
　　　䟦陳桂溪畫冊<lb/>
桂溪陳居士所蓄畫二三十幅共為一軸舊新雅俗俱<lb/>
有其季子庭祥珍襲之可謂善保先世所有者矣<lb/>
　　　題鍾氏藏書巻<lb/>
藏書不可以不多而不可以徒多洊亂離經之後人家<lb/>
藏書之多者鮮矣今聞新淦鍾氏所藏寜非大幸乎尚<lb/>
擬過淦借目録一觀倘得見所未見亦此生一快也<lb/>
<pb n="KR4d0446_WYG_061-6b"/>
　　　題皮南雄所藏畫<lb/>
皮南雄得此於徐氏自識其後而寶藏之皮公去世駸<lb/>
駸三紀矣其子溍示予此巻予不以見譚之舊畫為重<lb/>
而以見公之遺墨為喜也<lb/>
　　　書囂囂序後<lb/>
金溪余國輔為其叔弟國瑞作囂囂序曰囂囂云者内<lb/>
樂重外樂輕窮達得失遇否不足易其中心素守優游<lb/>
委蛇休休然怡怡然予讀至此為之廢書而嘆嗚呼國<lb/>
<pb n="KR4d0446_WYG_061-7a"/>
輔之識固造於是乎朱子以自得無欲四字推廣囂囂<lb/>
之訓釋國輔乃以三十字描寫自得之氣象㫖哉言乎<lb/>
聖賢復起不易其言矣異時竊窺國輔之學疑其未透<lb/>
此闗今與國輔别不啻十數年其學之進可畏也哉不<lb/>
然何其言之精到如是也孟子七篇言囂囂者再一則<lb/>
述伊尹辭聘之美一則沮宋句踐好遊之非苟能囂囂<lb/>
雖聘幣之至且辭之惡乎逰孟子不直沮句踐之好逰<lb/>
而但語之以囂囂不明孟子之意者謂以囂囂而逰也<lb/>
<pb n="KR4d0446_WYG_061-7b"/>
夫謂囂囂而逰者猶曰以堯舜之道要湯爾真知堯舜<lb/>
之道者必不要湯真囂囂者决不逰也故其下文有窮<lb/>
不失義達不離道之說此指囂囂之實而言也逰也者<lb/>
儀衍妾婦之為也不離道不失義者肯為之哉遊與囂<lb/>
囂之意戾國輔知之明言之當且以固嘗囂囂逰為悔<lb/>
學既進而知昔之非也然姑為緩辭而不遽止叔氏之<lb/>
遊者殆不以朋友<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>
                    <graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>偲偲之義而傷兄弟怡怡之情<lb/>
國瑞察伯氏之意於言外可也欲廣其見不必觀上國<lb/>
<pb n="KR4d0446_WYG_061-8a"/>
故都宫闕山川也欲壯其氣不必䟦履齊楚燕趙闗陜<lb/>
巴蜀也欲充其學不必謁候寓公大人竒才隠徳也向<lb/>
年有逰孔林者予問之曰將何求彼應曰求孔子之道<lb/>
予語之曰孔子之道内求之則在吾心外求之則在其<lb/>
書不在孔林也夫金谿先覺之第一則陸子也續千數<lb/>
百年不傳之道者河南程子也集伏羲以來羣聖之大<lb/>
成者魯國夫子也一聖二賢豈以逰而得哉難合而易<lb/>
疎寡同而多異國輔備諳逰之况味矣國瑞其可復<lb/>
<pb n="KR4d0446_WYG_061-8b"/>
襲伯兄之所追悔而不為者乎逰之為逰外慕妄想也<lb/>
而曰内樂重外樂輕窮達得失遇否不足易其中吾不<lb/>
信也世俗之逰者曰為名為利而巳雖可鄙而猶不欺<lb/>
也今以囂囂名其逰詎非借美名以掩其私而為欺耶<lb/>
國輔國賢國瑞伯仲叔皆文儒而肯務學所慮者學末<lb/>
學而非務本也倘果能依國輔内樂重外樂輕之三十<lb/>
字而踐行其實將見金谿之三余猶三陸也夫何慊<lb/>
　　　跋朱子所書陶詩<lb/>
<pb n="KR4d0446_WYG_061-9a"/>
朱子嘗言陶靖節見趣皆是老子意觀此寫陶詩四首<lb/>
與劉學古而巻末繫以老氏之六言盖其詩意出於道<lb/>
徳經之緒餘也<lb/>
　　　跋曽翠屏詩後<lb/>
翠屏曽先生先澄之大父二十年而生大父視之猶父<lb/>
行也談話數數稱先生名好誦其詩澄自幼侍側熟於<lb/>
耳聞先生年四十四預嘉定壬午鄉貢年五十三時考<lb/>
官得江月滿江城詩大喜再預紹定辛卯鄉貢一時詩<lb/>
<pb n="KR4d0446_WYG_061-9b"/>
名播於逺邇年至八十三乃終伯子應鰲預淳祐癸卯<lb/>
貢仲孫夢魁暨澄同預咸淳庚午貢後五十九年先生<lb/>
之元孫一元持示先生詩藁二帙感今懷古為之惘然<lb/>
因識其左方云<lb/>
　　　跋子昻書東坡王晉卿山水圗詩於熊大樂畫<lb/>
　　　　巻後<lb/>
袁用和得此於鄧少初甚珍之然此畫之景非此詩之<lb/>
所言也此詩之工非此字之所増重也珍之者以其畫<lb/>
<pb n="KR4d0446_WYG_061-10a"/>
與以其字與以其詩與<lb/>
　　　題明皇出逰圗<lb/>
潞州别駕來歸定禍亂安社稷可為文皇曽孫矣友愛<lb/>
兄弟如家人禮朝罷毎與諸王游此在開元勤政之初<lb/>
若未甚害然古昔萬乗之尊盖自省方觀民之外不輕<lb/>
於出故曰無非事者而周公之書亦以游為戒何也防<lb/>
其原也上無典學之主下無格心之臣則視此為常事<lb/>
而不之怪嗚呼豈待天寶之滛侈驕怠而後可以亡國<lb/>
<pb n="KR4d0446_WYG_061-10b"/>
哉<lb/>
　　　題遺廖生<lb/>
寜都廖國器妻陳氏生宋嘉定甲申年二十八喪夫守<lb/>
節甘貧以俟其子之長至元丙子更革之㑹子死於兵<lb/>
婦亦被掠僅存孤孫人俊生甫七嵗劬勞以鞠其孫孫<lb/>
既弱冠哀其父死不𦵏母去不還痛苦求之詢諸遺老<lb/>
得父骨於叢塜間聊慰其心焉零丁徒步往北方尋訪<lb/>
其母至楊知在滄州至滄則知母在彼有子既死而𦵏<lb/>
<pb n="KR4d0446_WYG_061-11a"/>
矣欲歸母骨異父之弟不可銜哀而復幾欲無生而祖<lb/>
母年八十一再受賜帛恩及九十有七公朝旌表其門<lb/>
閭鄉里咸稱節孝之家陳氏康寜無疾夀未可量昔陳<lb/>
氏之姑郭得年八十七祖姑鄧得年九十九郭沒而鄧<lb/>
猶存陳氏以孫婦養祖姑盡孝今人俊甚孝於祖母而<lb/>
陳氏年夀又將過其祖姑天之所以報昭昭也一門之<lb/>
内有節婦有孝子為節婦者天既厚報之人俊家禍雖<lb/>
慘而能為孝子天其不終報之乎或惜人俊未學予謂<lb/>
<pb n="KR4d0446_WYG_061-11b"/>
不然夫所貴乎學豈曰窺鑽故紙諷誦陳言下民彛學<lb/>
莫大乎是也世之識字觀書號為知學而倫紀墮斁曽<lb/>
飛走之類不若者奚足道哉人俊之孝行本乎天性若<lb/>
其刻木象母以附父宂施經侫佛以祈㝠福則禮之所<lb/>
否理之所無不為可也有人偽作予語以貽人俊其間<lb/>
不無違經悖教之辭匪但誑之且或誤之甚哉其不仁<lb/>
也太府提㸃孫君好徳尚義以諗於予為書此以黜其<lb/>
偽云<lb/>
<pb n="KR4d0446_WYG_061-12a"/>
　　　䟦陳㤗詩後<lb/>
蘄州路教授陳伯美之子㤗年甚少勤學而工詩觀其<lb/>
所作古近五七年俱合度句有法字有眼語有味意有<lb/>
柢充而進之何可量巳雖然吾之儒學葢不止此文者<lb/>
儒之小伎詩又文之小技有最上事業坦若大路既有<lb/>
其資且又有其學充之夫何難他伎特其餘爾詩誠工<lb/>
謹毋専一伎而遽自足也<lb/>
　　　題文山帖後<lb/>
<pb n="KR4d0446_WYG_061-12b"/>
益齊鍾先生與大魁文公同寳祐乙卯鄉貢此其復書<lb/>
葢在初仕之時故與後來字體大異用一筆吏猶且謹<lb/>
審如此於其小可以覘其大矣<lb/>
　　　䟦王登甫詩後<lb/>
豫章王貢士登甫昔時與清江徐侍郎交㳺屢有相倡<lb/>
和之詩既而時異事殊宜王詩之多感傷也夫達於事<lb/>
變懐其舊俗此變風之所以見取於聖人予觀登甫之<lb/>
詩殆亦古風之已變而又變者與<lb/>
<pb n="KR4d0446_WYG_061-13a"/>
　　　䟦艾氏所收名公墨跡<lb/>
鄭郡舊家之居城中久而不衰替者艾氏為最其先貢<lb/>
士君名茂在宋紹興丁卯庚午癸酉三貢于鄉沒而鄉<lb/>
貴侍郎李公墓銘詩人放翁陸公書丹倫魁于湖張公<lb/>
篆額當時稱為三絶乾道戊子以椿年名貢者其子也<lb/>
寳慶乙酉紹定辛卯兩以彭老名貢端平乙未與禮部<lb/>
正奏者其孫也八十年餘一門三代薦名凡六七既中<lb/>
禮部選而未及仕豈非天將留其不盡之福以待後人<lb/>
<pb n="KR4d0446_WYG_061-13b"/>
與淳祐宋三衢徑畈徐公為郡守愛貢士君之曽孫<lb/>
方子𤣥孫丒第奬進甚至稱其五世盛徳今則其𤣥孫<lb/>
之孫道孫濟美如初有子已娶徐公所稱五世者且将<lb/>
八世九世矣非其積深流逺何以能若是予素聞艾之<lb/>
為舊家而不獲識其家之子孫因見其先世與諸名公<lb/>
交際之真蹟為識其左<lb/>
　　　題正山詩巻後<lb/>
詩曰淑人君子其儀不忒其儀不忒正是四國濟南彭<lb/>
<pb n="KR4d0446_WYG_061-14a"/>
君名淑字仲儀而扁其燕處之塾曰正淑者善之在中<lb/>
也儀者美之在外也有諸中形諸外則已正矣已既正<lb/>
於正人也夫何難君任寜都判官為政有惠平冦有功<lb/>
其亦能知吾夫子之答季康子者乎<lb/>
　　　䟦文丞相與妹書<lb/>
一代三百年間有此臣一家數十口内有此女臣不二<lb/>
君女不二夫臣盡節而死女全節自生不愧于天不怍<lb/>
于人可傳千萬世卓哉曼卿出其門藏此帖甚珍之噫<lb/>
<pb n="KR4d0446_WYG_061-14b"/>
誠可珍也觀者為之流涕<lb/>
　　　䟦張葛狄范四公傳<lb/>
韓司徒張文成侯漢丞相諸葛忠武侯唐司徒狄文惠<lb/>
公宋參知政事范文正公四人之功業不盡同而其為<lb/>
百代殊絶之人物則一文成身事漢而心在報韓仇文<lb/>
惠身仕周而心在復唐祚常人莫能測知卒克遂其志<lb/>
故邵子稱其忠且言忠武扶漢於未造文正佐宋於盛<lb/>
際而器局公平廣大設施精審詳宻心事如青天白日<lb/>
<pb n="KR4d0446_WYG_061-15a"/>
遘時雖異易地則皆然故朱子稱其磊磊落落無纎芥<lb/>
之可疑也張鑑子明類四公行事為一編其尚論古人<lb/>
也識亦卓哉予是以題其巻端云<lb/>
　　　䟦唐以方所藏呉司法帖<lb/>
臨川唐由義以方之髙大父貢士君諱必達字民功宋<lb/>
紹興二十年庚午預鄉貢次年不第又五舉而免解赴<lb/>
省試又四試不中而免省赴廷試當在淳煕五年戊戌<lb/>
中間解試省試之年必有兩科以事故不及試是以䟎<lb/>
<pb n="KR4d0446_WYG_061-15b"/>
至甲辰始赴廷試未得試而歿于旅舍也呉定翁仲谷<lb/>
之從曽祖司法君紹興丙子鄉貢及此厯二十九年凡<lb/>
五赴省試而後登科唐貢士為同郡又為同年赴對之<lb/>
人哀其困於場屋晚節欲就一特科官而不幸客死家<lb/>
貧子弱弗克歸櫬為作此帖懇告在京之鄉人俾隨力<lb/>
厚薄以助惻然矜恤之念形見乎筆墨至今讀其辭猶<lb/>
有餘悲真仁人君子哉當時署名者二十七其年與司<lb/>
法君同登科者八前時登科而在京者五此外有官而<lb/>
<pb n="KR4d0446_WYG_061-16a"/>
在京者五不知其官稱者四計費宜用緍錢六十而所<lb/>
裒未充其半二十七人諾而不讎者有五焉他人不足<lb/>
責司法君同登八人之中有其三所助甚微而又負已<lb/>
諾夫事之可哀孰有甚於斯者嗚呼豈其畧無仁義之<lb/>
心乎由是觀之范文正忠宣父子之意度為何如哉唐<lb/>
氏襲藏呉司法帖以示其從曽孫仲谷谷考之甚詳又<lb/>
以示予而予復識其左方司法君諱炳若字文炳以方<lb/>
尚清雅不墜文獻之遺家之方昌未艾可期也屈於前<lb/>
<pb n="KR4d0446_WYG_061-16b"/>
者伸於後理之必然歟後百四十九年同郡呉澄書<lb/>
　　　題野莊詩巻後<lb/>
世有身居江海之上而心乎魏闕之下者亦有身繫軒<lb/>
冕之貴而心乎農圃之賤者一則忠一則智也昔翰林<lb/>
承㫖真定董公在家或聞國政之疵輙終夜不寐而歎<lb/>
野莊圗凡在宫必攜以自隨時一展玩若有意於桑麻<lb/>
稼穡之務而不可得此豈淺丈夫之所能測哉嗚呼世<lb/>
之人䟦履﨑嶇衝犯風波乘危瀕死而往不休逮他日<lb/>
<pb n="KR4d0446_WYG_061-17a"/>
追思牽犬聴鶴則已晚者其智果何如邪公之吉徳而<lb/>
姦凶亦媢忌屢謀加害頼主知之深主眷之篤而彼之<lb/>
計不行公保身之哲固炳於幾先所以未嘗須㬰忘野<lb/>
莊也夫其身雖閑退而其心每憂朝中者忠臣致身之<lb/>
義其身雖仕進而其心樂野外者智士存身之道忠與<lb/>
智公其兩全也<lb/>
　　　題袁學正先友翰墨後<lb/>
昔柳子厚記父友之姓名於父墓之碑隂使後世知父<lb/>
<pb n="KR4d0446_WYG_061-17b"/>
之所交皆一時名人也今袁梅瑞用和於主一君交際<lb/>
往來之人凡書問尚存者類為一軸惟恐失隊亦以表<lb/>
其父之所交有若人也葢猶柳子厚記先友之意云<lb/>
　<lb/>
　<lb/>
　<lb/>
　<lb/>
　吳文正集巻六十一<lb/>
</p>
<p>
</p>
  </div>
</body>
</text>
</TEI>
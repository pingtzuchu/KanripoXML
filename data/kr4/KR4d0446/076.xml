<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻七十六</head> <lb/>
    <p>
<pb n="KR4d0446_WYG_076-1a"/>
欽定四庫全書<lb/>
　吳文正集巻七十六<lb/>
　　　　　　　　　　　　　元　吴澄　撰<lb/>
　　墓志銘<lb/>
　　　故袁君主一甫墓志銘<lb/>
主一姓袁氏諱立初字義夫生宋淳祐庚戍九月自少<lb/>
倜儻有志慷慨尚義習進士業應舉不中客州縣與其<lb/>
謀議如參佐然進士科既廢無復仕進想新附之民<lb/>
<pb n="KR4d0446_WYG_076-1b"/>
地偏俗殊聞一令輙駭吏並縁為姦絲棼鼎沸莫克應<lb/>
承君處之得宜於家不貽父母憂同産頼以保所有庇<lb/>
及一鄉愚氓相挺為亂鋤其根株里居以寕逺近歸徳<lb/>
焉冨室禮為賔師諏度悉中理法多所禆益君倫紀篤<lb/>
厚意氣軒豁親故交逰懇懇用情靡不感悦至大庚戍<lb/>
十二月以疾終次年十一月𦵏于藝原延祐丁巳二月<lb/>
庚申改𦵏廻鄉祔母夫人墓左嗚呼古有鄉之賢能長<lb/>
治其民不出比閭族黨之間故上下相親如家人父子<lb/>
<pb n="KR4d0446_WYG_076-2a"/>
袁君不必如古之仕於鄉而比閭族黨受其恵盖無愧<lb/>
於古之才士也夫考諱摹承節郎監隆興府樵舍鎮妣<lb/>
曽氏進賢縣丞諱三徳之孫女配何氏工部尚書諱異<lb/>
之從女孫也男三梅瑞彭澤縣教諭相瑞桐瑞女三端<lb/>
女平女安女中男中女皆先卒大庾縣令何子安之子<lb/>
隆孫道州判官何壵之子友成暨子之中子衮其壻也<lb/>
孫男二燾孫熹孫孫女四君與予相友如兄弟其卒也<lb/>
予在京師今於其改𦵏也而為之銘銘曰<lb/>
<pb n="KR4d0446_WYG_076-2b"/>
生不試没有遺恵留其慶以昌後裔<lb/>
　　　故縣尹蕭君墓志銘<lb/>
蕭氏居贛寕都之小田至于君五世矣君之世父諱澥<lb/>
能詩有集曰芸莊五試禮部特奏授户曹君之父諱立<lb/>
之詩宗江西𣲖絶句有唐人風致其集曰氷厓登進士<lb/>
科由鎮南軍節度推官班見改籍田令累官至通直搶<lb/>
攘之際擢為道守不及赴君通守之季子也諱士資字<lb/>
深可噐識超異紹宋學文藝最優知時将多虞期以武<lb/>
<pb n="KR4d0446_WYG_076-3a"/>
功奮就右選授承節郎及大兵至江南仲兄贇募鄉兵<lb/>
助時偹禦君請曰報國忠也寕家孝也二者不能兼兄<lb/>
居弟行帥李公不許遂徃君奉二親依山險同鄉鄰保<lb/>
聚兄與大兵遇而止元師李公竒其才全其生詢其家<lb/>
世益加敬重君亦受知焉李公鎮盧陵命君招撫寕都<lb/>
降汀冦有功剡上随逹官入覲授從仕郎建昌廣昌尹<lb/>
承亂離後井里荒殘撫字有方户増獄簡遭父䘮去官<lb/>
再尹辰州盧溪寔五溪蠻洞之地烏言獸心御之得宜<lb/>
<pb n="KR4d0446_WYG_076-3b"/>
靡不恱服茶溪洞反諭降其衆又遭母䘮去官再入覲<lb/>
遷徴事郎辰州叙浦尹叙浦與盧溪鄰土俗相似治之<lb/>
一如盧溪前者洞蠻屢服屢叛招懐以徳咸俾革面聞<lb/>
君有代渠魁復出鈔掠行省調兵勦捕君率先擣其巢<lb/>
穴冦窮蹙就擒君不有其功以讓軍官與同僚歸舊隠<lb/>
觴詠自樂視仕進澹如也越數年有南安路行用庫大<lb/>
使之命居官将再期觧鈔上行省還及贛疾作至於南<lb/>
安益篤諸子扶侍至家寝疾七日而終君事二親孝雖<lb/>
<pb n="KR4d0446_WYG_076-4a"/>
馳公事于外愛慕不少釋奔䘮及門號踊慟絶兄弟怡<lb/>
怡終身無間言待宗戚友朋各中理節能得其歡豈弟<lb/>
慈祥接物和煦三為邑宰民皆去思嘗以自得扁書室<lb/>
所著詩文有吹劔吟北覲紀詠盧溪客語疾病召諸子<lb/>
及弟兄之子畢至教以和順娶連繼黄子男四若淵若<lb/>
潜若濟若渉女四孫男四楫孫吴孫周孫相孫君生於<lb/>
淳祐辛亥之冬卒於延祐丁巳之夏二年十一月廿七<lb/>
日𦵏于里之吟田長山頭予與君父子兄弟交逰四十<lb/>
<pb n="KR4d0446_WYG_076-4b"/>
載父兄既没而君獨存每嵗書問往來至數四君少予<lb/>
三嵗乃先棄予而逝乎諸孤求志銘叙而銘之銘曰<lb/>
深沉坦夷□廓宻微荘肅愉怡無莫有持文繼父規政<lb/>
若母慈忘者巳而存者如斯<lb/>
　　　故贛州教授李君夫人徐氏墓志銘<lb/>
故贛州教授宜黄李君夫人徐氏以延祐丙辰九月從其<lb/>
子仲謀官贛之石城越明年丁巳五月甲戌卒仲謀具<lb/>
棺衾衣物歛于旅次悉得如禮是月壬辰奉柩以歸六<lb/>
<pb n="KR4d0446_WYG_076-5a"/>
月丙午殯于正寝八月巳酉𦵏仙桂鄉北華山左仲謀<lb/>
衰絰求請銘嗚呼余視夫人之父猶大父視其夫猶伯<lb/>
叔視其子猶兄弟也可不銘諸竊謂婦徳一而有三從<lb/>
焉徳既賢所從亦賢世所希也盖徳之賢在巳而出乎<lb/>
性所從之賢在人而係乎命苟非<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>於天者羙命於天<lb/>
者厚其曷能然哉若夫人所得於天可謂羙且厚巳夫<lb/>
人儒家子諱懿如天<graphic n="KR1167" url="https://raw.githubusercontent.com/kanripo/KR-Gaiji/master/images/KR1167.png" mimeType="image/png"/>孝慈知書秉禮事姑色飬無違<lb/>
執婦功至老不廢相其夫裕其家新宅舍饌賔親睦鄉<lb/>
<pb n="KR4d0446_WYG_076-5b"/>
鄰教子孫一一中程度居近夫子廟遇朔望趣起拜謁<lb/>
中燬于火部使命有司重脩以仲謀董役夫人視如家<lb/>
事然有梓木可材或請以立夫子像即斧以畀嗚呼婦<lb/>
所先者徳而夫人之徳則賢也父鄉貢進士樂易敦龎<lb/>
諱桂得以工詞牋為儒林宗逺近從逰者數百咸稱為<lb/>
介軒先生嗚呼㓜所從者父而夫人之父則賢也李君<lb/>
端嚴閑雅受業徐先生之門師特加器重而妻以女後<lb/>
入大學厯外内舍以上舍釋褐授廸功即差贛州教授<lb/>
<pb n="KR4d0446_WYG_076-6a"/>
嗚呼長所從者夫而夫人之夫亦賢也夫没時子甫弱<lb/>
冠或謂所居差繇繁宻盍徙以避夫人謂吾辛勤有此<lb/>
屋去将安之仲謀奉母應門純正䟽通每為邑大夫所<lb/>
禮家頼以寕初仕南安路學録夫人撫諸孫留于家再<lb/>
調石城縣教諭則曰吾昔嘗從夫仕贛今從子仕贛之<lb/>
支邑死不憾矣受禄飬八閲月愉如也仲謀㢘謹自守<lb/>
所至取重於官長取信於士友大率母教所成嗚呼老<lb/>
所從者子而夫人之子又賢也夫人生宋淳祐甲辰七<lb/>
<pb n="KR4d0446_WYG_076-6b"/>
月得年七十有四次子良蚤卒女一適萊山山長鄒衆<lb/>
孫男四除比冠階先十有九日殤夫人哭之慟由是嬰<lb/>
疾除後二十有八日亦殤陞尚㓜孫女一適臨川徐銘<lb/>
曰<lb/>
天豐之乎于其躬又于其所從孰如其豐天嗇之乎于<lb/>
其徳不于其所食孰云其嗇<lb/>
　　　故陳副使夫人黄氏墓志銘<lb/>
小曹金銀場副使陳仲南之配黄氏鄉貢進士慶老之<lb/>
<pb n="KR4d0446_WYG_076-7a"/>
女宋淳祐壬子嵗生十有六嵗歸于陳毓質儒家性行<lb/>
温淑相夫君治貲産日以盛大警戒相成慈儉如初宗<lb/>
族鄉黨咸稱賢助至元辛邜五月三日卒𦵏黄陵遷奥<lb/>
村遷橋頭坑又遷炭竈坑距家一里許副使諱楠後二<lb/>
十有一年卒初生一女一男年皆㓜罹冦禍能相讓就<lb/>
死再生一男曰炳文娶大學進士吳㤗來女為婦孫男<lb/>
一世孫孫女二一許歸予之孫蕃一許歸斤村㳺之子<lb/>
銘曰<lb/>
<pb n="KR4d0446_WYG_076-7b"/>
梱儀靚顓順恵且賢維家之嬴不嬴其年永蔵既安流慶<lb/>
嬗嫣<lb/>
　　　故臨川丁君墓志銘<lb/>
丁氏系出齊侯吕伋漢時有寛有固至宋顯者尤衆其<lb/>
居臨川靈臺鄉者有叔才為士諱應桂父曰從龍以其<lb/>
子有志于學凢益友過從應接不倦叔才所師皆一時<lb/>
工進士業者最後與今翰林承㫖程距夫同門業成而<lb/>
科廢棲遯不求聞於時名書室曰竹所以厲其節户既<lb/>
<pb n="KR4d0446_WYG_076-8a"/>
𨽻儒籍俯就鄉邑學諭之職又㳺處臨汝書院遂與郡<lb/>
中諸耆宿俊彦日相親宻間或吟詠以抒懐抱語尚平<lb/>
淡不事彫琢資禀剛直趣操清潔倜儻瀟散不拘不迂<lb/>
與人議論少不合則疾聲大呼然聚㑹歡笑浩歌暢飲<lb/>
和氣春如也待族姻鄉黨知舊交逰各中禮度娶龔氏<lb/>
先卒子榮翁克世其業教導臨汝叔才就飬焉有疾乃<lb/>
奉以歸終于正寝其生也宋淳祐辛亥九月其卒也元<lb/>
延祐丁巳三月十有一日庚寅祔𦵏龔氏兆是年秋貢<lb/>
<pb n="KR4d0446_WYG_076-8b"/>
余校文還過郡前臨汝山長趙思𤣥以榮翁來請銘余<lb/>
嘗序叔才詩矣今銘其墓也宜從老氏教子井山觀者<lb/>
季子有容也孫顯生相生銘曰<lb/>
生而有章死而有蔵我辭孔掦厥聞彌芳<lb/>
　　　大元将仕郎南豐州判官蕭君墓志銘<lb/>
大元有江南一天下三十有九年始以進士科取士江<lb/>
西行中書省所統兩道貢士三十有二校藝之優劣定去<lb/>
取而吏議以襍犯違制有所黜校文者争之一二逹官<lb/>
<pb n="KR4d0446_WYG_076-9a"/>
臨之亦務寛厚欲偹其名數卒不能奪吏議於是與選<lb/>
止十有八人而吉安一路居其六明年㑹試京師六人<lb/>
之中擢第者三楊景行羅曽蕭立夫也立夫字興吾吉<lb/>
水人年最少授将仕郎南豐州判官以歸八月巳丑甫<lb/>
拜其親十月甲申遽終其身嗚呼其可悲也巳其可悲<lb/>
也巳大父諱符世在宋三貢于鄉五試于省咸淳戊辰<lb/>
省試詩義第一殿試中乙科任衡州推官父如愚守家<lb/>
學五子立夫仲也大父命之為世父後自㓜敏悟其行<lb/>
<pb n="KR4d0446_WYG_076-9b"/>
其識卓然特異體素嬴弱歸途遘疾逾月小愈至家又疾<lb/>
竟不得起嗚呼其可悲也巳其可悲也巳生至元甲申<lb/>
終延祐乙卯越三年丁巳正月𦵏于松林之原兄鼎将<lb/>
父命來徴銘鄉試余曽校文得士如此而不見其用嗚<lb/>
呼其可悲也巳其可悲也巳妻彭氏男辰生𦵏之時年<lb/>
十有四矣銘曰<lb/>
才與否與富與貧與貴與賤與壽與夭皆命也夫嗚呼<lb/>
立夫未可謂富而亦不貧未可謂貴而巳不賤天畀以<lb/>
<pb n="KR4d0446_WYG_076-10a"/>
才不畀以壽命不可期若之何其知與不知儔不子悲<lb/>
嗚呼噫嘻<lb/>
　　　故詩人吴伯秀墓志銘<lb/>
伯秀諱廷蘭撫金溪之吉原少工進士業與從兄廷龍<lb/>
素齊名其從兄入太學登進士科調贛石城尉而伯秀<lb/>
不仕進士科既廢乃肆其力於詩甄意洽辭不甘伈俔<lb/>
出魯直履常下跡不渉城府朝夕一室吟嘯自若中有<lb/>
亡聊不平一皆發於聲汪洋無涯涘衆口遽相傳誦其<lb/>
<pb n="KR4d0446_WYG_076-10b"/>
佳句家素貧撫弟如子私箧無一錢蔵言直行方見不<lb/>
善輙靣折有急則力救之慱記覧善誘誨後進宗黨恵<lb/>
其徳而化者比比生宋淳祐三年四月得年八十元至<lb/>
治二年閏五月卒聞者靡不傷悼㤗定元年十二月𦵏<lb/>
里之何家原前期其族孫舉及裴在京為之請銘既而<lb/>
其從子慶益來速銘噫宋三百年間撫之詩人前有謝<lb/>
逸謝薖後有趙崇懌而崇仁甘泳金谿曽子良亦以詩<lb/>
自好伯秀與曽同邑而為曾所敬余嘗觀其詩是可銘<lb/>
<pb n="KR4d0446_WYG_076-11a"/>
也或謂伯秀之窮如孟東野抑天固窮其身以昌其詩<lb/>
乎余謂東野無後而伯秀三子諸孫森然克紹其世天<lb/>
之豐之也非東野所可及巳而其詩又有不同者焉祖<lb/>
某父某俱弗耀娶王氏子三孫四銘曰<lb/>
韞匱潜珍粲粲琪珣疇謂詩貪貞曜與倫滌破酸辛淵<lb/>
乎深淳不昌其身以傒其嗣人<lb/>
　　　故金陵逸士寅叔王君墓碣銘<lb/>
皇慶元年春予在國子監以疾尋醫其夏過金陵郡士王<lb/>
<pb n="KR4d0446_WYG_076-11b"/>
寅叔授予舘執弟子禮而請學焉每為談士君子脩身<lb/>
謹行之槩言言胥契如水沃地其秋予遡江而南則依<lb/>
依不忍别若有失也一年餘不相聞或傳寅叔死矣夫<lb/>
金陵東南大都㑹也然自吴晋以來常為用武之國事<lb/>
文學者視他郡為少况歸朝之後士之世業者或棄其<lb/>
業而他從寅叔一身獨膺持家幹蠱之任猶能有餘力<lb/>
不廢學其為學也又不卑卑於世儒記誦詞章之習上<lb/>
慕古之聖人賢人而為師可不謂特見卓識者哉而竟<lb/>
<pb n="KR4d0446_WYG_076-12a"/>
不得年以死是可嘅也巳延祐五年冬予再至金陵寅<lb/>
叔之子謂吾父雖巳就土而穴有水泉冝改𦵏乃營宅<lb/>
兆于城南西石子崗以明年正月四日奉柩而窆予為<lb/>
文以碣于其墓寅叔諱子清其先汴人宋紹興初來居<lb/>
霅州祖父諱某徏金陵祖母徐氏勤儉殖生父諱君祥<lb/>
早世仲父季父恊心共事以致豐裕寅叔仲父之第三<lb/>
子也年十有四仲父亦卒為母命之為世父後事母張<lb/>
氏盡孝人無間言家務母及女兄主之寅叔惟讀書為學<lb/>
<pb n="KR4d0446_WYG_076-12b"/>
而已他事一無所與數年後家浸以蠱始奉母命整飭<lb/>
剔蠧補弊詳緩精審増益其田數十頃若不經意人服<lb/>
其能聲譽日起賢士大夫常造其門交朋甚驩而喜賙<lb/>
恤親戚無依頼者量其厚薄月有贍給名閥之子孫他<lb/>
方之寒俊不能自立者惻然矝念時與舘榖嫁娶無力<lb/>
者捐貲贈之死無具者偹棺𦵏之嵗㐫施米及為粥以<lb/>
食道路之人時疫施藥間命醫流往就其家胗視隆寒<lb/>
積雪則散禇衾木炭委于甚貧者之門而去不出主名<lb/>
<pb n="KR4d0446_WYG_076-13a"/>
盖其季父冨而好施寅叔力不逮數倍而亦如之其所<lb/>
值之境為尤難母病藥必親嘗朝不暇盥櫛夜不脱冠<lb/>
帯而侍居䘮三年不酒不肉不處於内未𦵏衰絰不去<lb/>
身祭祀一遵司馬氏書儀朱氏家禮容無惰言無戯跬<lb/>
歩必以古人為法式訓督諸子動循正道年長者遣之<lb/>
數百里外從名師娶氏相夫教子無違子四珩琚璜璛<lb/>
琚先殤女一婿旴江傳若川寅叔生宋咸淳巳巳嵗六<lb/>
月十有七日其卒皇慶癸丑嵗十月十七日也銘曰<lb/>
<pb n="KR4d0446_WYG_076-13b"/>
王氏世族濟濟純篤維學之劬肇自寅叔謂年宜崇未艾<lb/>
而終謂天昭昭豈其夣夣韞瑜韜瑾理弗<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>盡蓄此有<lb/>
餘以錫遺𦙍石岡有墳石碣有文於戲寅叔雖亡猶存<lb/>
　　　故吳君慶長父墓誌銘<lb/>
古豐城之長安與崇仁之青雲接境吴族居焉其初與<lb/>
崇仁之吴俱來自宣州宋之盛時有繇科第而仕者逮<lb/>
南渡以後崇仁之吴文學科第大顯于時而豐城之吳<lb/>
亦儒雅循良饒裕自殖巨公名士以徳義相契交際過<lb/>
<pb n="KR4d0446_WYG_076-14a"/>
從絡驛不絶至元間予至其鄉有五雲峯居士端嚴謹<lb/>
厚冠衣淳古儼然商皓之遺風適孫名演字慶長年二<lb/>
十餘嶷立侍側簡黙凝重慱洽秀異望之知為逺器厥<lb/>
後耆艾日以凋謝族之冨盛者亦漸衰替獨慶長卓然<lb/>
樹立甲於一族户門孔艱䟽剔振治不勞而辦鄉鄰弗<lb/>
靖恊心殱殄衆得奠枕貲力非甚有餘而饑嵗率先賑<lb/>
救豪右愧焉名聲四馳逺近竦慕當路亦有知巳而不<lb/>
願仕日與吟倡倡和自樂詩曰梅臞集晩年新居室以<lb/>
<pb n="KR4d0446_WYG_076-14b"/>
處諸子婚嫁各當閥閲将遂閒適而年不待矣生寶祐<lb/>
丁巳十月之癸卯卒元延祐甲寅三月之己未越四年<lb/>
丁巳十二月戊午祔于六世祖妣曽夫人之兆原曰桐<lb/>
坑娶范繼黄子男六楶棻榘棨棠女四范繼老黄延選<lb/>
葛真黄琛婿也長男長女先卒孫男六燦炤煥燿煒焴<lb/>
女九皆㓜予之先自豐城徙世逺失其次慶長少余八<lb/>
嵗視余猶兄也棻請銘故為銘銘曰<lb/>
猗嗟具宗宣而撫洪世世有聞四海趍風豐城一族積<lb/>
<pb n="KR4d0446_WYG_076-15a"/>
厚報豐猗嗟慶長亢宗之雄命未稱志維後之隆<lb/>
　　　故逸士趙君墓誌銘<lb/>
進賢趙君若煥堯章甫宋宗室也年二十三值火祚訖<lb/>
賦草之茂三章援琴而歌與箕子麦秀歌同其悲哀時<lb/>
運之巳失矢志義之不渝略無移咎推怨之意視麥秀<lb/>
之辭為優故予疑麦秀非箕子作也太史公輕信而悮<lb/>
取之尔安得如趙君之自傷而不他尤者哉君之志義類<lb/>
箕子無朝鮮之地可逺引於是陳迹鄉閭放情山水髙<lb/>
<pb n="KR4d0446_WYG_076-15b"/>
睨廣覧遥吟孤嘯舒泄所懐弟若慳受當路索絡俾同<lb/>
遊徼君諷之來歸日共族從聚處讀書想古飲酒忘今<lb/>
澹如也與弟分財悉置不問唯取先世帯笏琴書君年<lb/>
将七十母萬氏夫人猶無恙孝飬致樂朔望率子孫盛<lb/>
服拜堂下飲食必躬調胹生旦上壽自鳴匏絃起舞以<lb/>
怡親心母年八十五而卒既無親可事則専以教子為<lb/>
務賔客非端良不接所接輙觴詠盡歡邑校春秋釋奠<lb/>
齋宿陪位甚謹言論本經訓尚理趣謂學而不行非實<lb/>
<pb n="KR4d0446_WYG_076-16a"/>
也吾喜玩易不以談説不以占驗日月無非易也披閲<lb/>
古書得精要語遂筆之䇿目曰偹忘告戒内外戚䟽徃<lb/>
徃按㨿所錄著述之存者中庸講議適情小藁逸民<lb/>
自得合若干巻其詩有云青山入遥望歛襟坐虗閣世<lb/>
故不可期冲懐有深託平居興夙寝衣未嘗免冠褰裳<lb/>
嗜飲不至醉每微酣令人歌淵明歸去來辭自吹洞簫<lb/>
以和書閣臨池扁曰曉泉曉喻明泉喻清也真淳和易<lb/>
恂恂信厚樂導人為善而不計從違是以人人敬且愛<lb/>
<pb n="KR4d0446_WYG_076-16b"/>
焉重義輕利逋負不屑屑責償冬寒見凍者衣之嵗饑<lb/>
見餓者食之初乙亥之兵卿人有被俘者捐金贖之享<lb/>
年七十八大元至順辛末八月十一日晨起安坐而逝<lb/>
明年某月日𦵏邑西之雷岡先世魏悼恵王之一再傳<lb/>
安化軍節度使諱克整封髙蜜侯生金紫光大夫叔㫜<lb/>
光禄生右朝請大夫續之靖康之難由曹州徙豫章<lb/>
之進賢朝請生永豐主簿公磥君之髙祖也曾祖彦琯<lb/>
祖[泳-永+羅]夫考時福俱不仕君娶周先二十年殁男三嗣賢<lb/>
<pb n="KR4d0446_WYG_076-17a"/>
嗣箎嗣均一適艾芳閏孫男四女一嗣賢曰先子臨<lb/>
終命嗣賢求先生銘追念遺言惻惻哀慟庸敢以請予<lb/>
誦君歌辭嘉歎罔巳夫有商孫子候服于周自古以然<lb/>
磐石之宗及今為庻君之志義若此賢於人也逺矣銘<lb/>
曰<lb/>
身之壽命長家之𦙍胄昌不與國而俱忘志義堂堂噫<lb/>
其可傷<lb/>
　<lb/>
<pb n="KR4d0446_WYG_076-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吴文正集巻七十六<lb/>
</p>
<p>
</p>
  </div>
</body>
</text>
</TEI>
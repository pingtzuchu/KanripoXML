<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻九十三</head> <lb/>
    <p>
<pb n="KR4d0446_WYG_093-1a"/>
欽定四庫全書<lb/>
　呉文正集巻九十三<lb/>
　　　　　　　　　　　　　元　呉澄　撰<lb/>
　　五言律詩<lb/>
　　　贈羅叔厚<hi>并䟦</hi>
宗塾分重席而翁共一燈人琴兩寂寞裘葛十交承令<lb/>
子能無恙遺經尚有仍談天况精妙門户速宜興<lb/>
　予昔時嘗同潛心羅貢士於宜川呉氏家塾講授其<lb/>
<pb n="KR4d0446_WYG_093-1b"/>
　子淳老亦從予游潜心死且十年矣而淳老過予能<lb/>
　不重予之悲涕乎五言八句冩懐時壬寅三月既望<lb/>
　　　贈黄醫<hi>并跋</hi>
善藥已三世竒功可十全爾能誠浩博此業更精専落<lb/>
落猶洴絖紛紛競蠟鞭因之増慨嘆民命付蒼天<lb/>
　月林黄季卿三世治方藥又能推占尅擇埋葬亦多<lb/>
　技矣吾與之談盖良醫也然質而無華誠而不偽不<lb/>
　衒鬻以求知而知之者鮮有能而人不知人之懵也<lb/>
<pb n="KR4d0446_WYG_093-2a"/>
　巳何尤<lb/>
　　　别閻承㫖<lb/>
贈篇題欲舊飛剡墨方新邂逅百五節睽違十六春朝<lb/>
廷湏老子舘閣著閒身嵗嵗山中望文星麗紫宸<lb/>
　　　次韻呉𤣥𤣥道判<lb/>
半生任耳目景響轉希夷奄忽流年運噫嗟悟道遲宗<lb/>
家塵外客餘事世間詩共泛𤣥𤣥海何分海與蠡<lb/>
　　　送黄學志往京兆迎親<lb/>
<pb n="KR4d0446_WYG_093-2b"/>
堕地巳無父籲天帝有哀聞聲急走去見面早歸來夜<lb/>
寐不交睫畫行休問梅詩嚢輕更好萬里渇心埃<lb/>
　　　題伏生授書圖<lb/>
後死寕非數能言豈必男如何掌故耳未了異方談篇<lb/>
簡僅四七語音圓二三可嗤千載下孔傳苦研覃<lb/>
　　　次韻程簿<lb/>
鼇石真堪礪牛刀小試初已聞三月政更㸔一年餘時<lb/>
雨秧千井清風壁四隅絶知公事少有句下離居<lb/>
<pb n="KR4d0446_WYG_093-3a"/>
　　　次韻栽禾飯吟<hi>二首</hi>
農智専於此雖愚可與能我倉謾充積爾力實依憑<hi>缺</hi>
畝棊盤布髙田梯<hi>缺</hi>登苦中真樂在鷃適自如鵬<lb/>
　　　又<lb/>
每負素飡愧飡粗不敢餘惕然存止足庶以老迂踈飲<lb/>
露藐姑射避煬陽子居炎凉知迥絶日夜勉芸鋤<lb/>
　　　市山曽貢士挽詩<lb/>
桂樹秋香老蘆花夜䜟神百千億身佛六十九年人刀<lb/>
<pb n="KR4d0446_WYG_093-3b"/>
犢風猷逺堂鱣雨跡陳平生康濟手宰木市山春<lb/>
　　　吉州司法董廸功哀詩<hi>三首</hi>
曽忝榜下士已踰三十年嗟嗟行跡逺忽忽訃音傳哀<lb/>
緒馳天外閒軀滯日邉歸来成宿草南望涕澘然<lb/>
　　　又<lb/>
尚憶甲申嵗慇懃荷欵留得追李氏武遍踏古仙邱去<lb/>
日言重㑹来期不自由如今千載别此意悵難酬<lb/>
　　　又<lb/>
<pb n="KR4d0446_WYG_093-4a"/>
氣岸魁天下詞源湧海濤恢恢容量濶卓卓立心高友<lb/>
悌古三代朋㳺今四豪空餘影堂影白首一青袍<lb/>
　　　贈星禽陳小洲<lb/>
每見星禽客談形更論情誰云衆飛走得似最靈明蛇<lb/>
虎類多有鳯麟天靳生超然離六道問子可能名<lb/>
　　　次韻叚録事審囚勸分<hi>二首</hi>
兩間冬蟄乆忽忽聴春雷泉脉通枯澤蠧心焚大槐一<lb/>
畨原上雨洗凈燒餘灰収拾神功去東䝉石磊嵬<lb/>
<pb n="KR4d0446_WYG_093-4b"/>
　　　又<lb/>
乆囚形類鬼衆餓腹鳴雷皎月懸清鏡薫風到緑槐瘦<lb/>
蘓垂死命炊熱已寒灰但喜多全活何辭馬陟嵬<lb/>
　　　再韻酬蘭谷贈行之章<lb/>
立身後孔孟交友尚陳雷生意同春草清陰借夏槐兩<lb/>
間雙電目萬刼一風灰珍重兼金贈來詩更險嵬<lb/>
　　　又<lb/>
天闕生初月江濤吼怒雷日邉雨復霽水裏火焚槐去<lb/>
<pb n="KR4d0446_WYG_093-5a"/>
去行舟柁温温煬竈灰面南瞻斗柄仙嶠峻崔嵬<lb/>
　　　鄧恕軒哀詩<lb/>
溪似武陵源吾嘗宿恕軒身無今服餙家有古田園亹<lb/>
亹陪賔客恂恂率子孫脱驂猶未遂揮涕望嚴門<lb/>
　　　送南雄總管之子皮昭徳赴京當儤使<lb/>
豁豁凌公牧天然重厚人公侯宜有子才藝覺無倫異<lb/>
識超紈綺英猷撼縉紳試能真可續佇俟立通津<lb/>
　　　廌峰范處士挽歌<lb/>
<pb n="KR4d0446_WYG_093-5b"/>
隨㑹家聲逺陶朱世徳蕃一身全盛羙百代懿聞孫暇<lb/>
日詩書府春風花栁園斯人不可見突兀廌峯存<lb/>
　　　次韻鄭潜庵<lb/>
故園花自好官舍草方生聨事期同協来朋喜合并未<lb/>
應公勇退且聴客留行一木干閒厦支撑逮未傾<lb/>
　　　贈管葬師<lb/>
滿腹天星妙經年地理師頗聞仙術閟未許世人知犢<lb/>
鼻山頭絭鰕鬚水面絲客中談不了重㑹在何時<lb/>
<pb n="KR4d0446_WYG_093-6a"/>
　　　送王仲温郎中之湖廣省<lb/>
氷水清無滓邱山重不移保釐分相業賛畫得賔師官<lb/>
桞爭迎舞甘棠柰去思書生方卧疾遥寄數行詩<lb/>
　　　送富州尹劉秉彛之京<lb/>
六載心如一今朝船欲東我来期數數公去忽匆匆别<lb/>
意萬里外交情片語中自憐栖病鶴不得逐長風<lb/>
　　　送唐教導先生往見鄉先逹<lb/>
謂予将有適暫此輟絃歌城市囂塵逺山林遺逸多樹<lb/>
<pb n="KR4d0446_WYG_093-6b"/>
膏蘓隰稻凉意到庭柯為問躬耕稷憂飢思若何<lb/>
　　　金陵友竹呉君挽辭<lb/>
二難争競爽一出望齊飛接武年猶壯回頭事已非墓<lb/>
前題處士泉下得安歸死去偕而季應如造老徽<lb/>
　　　題學詩堂<lb/>
十知啇賜可三百亦為多而彼解頥者其如墻面何性<lb/>
情存諷詠倫紀寓絃歌最下能専對猶堪言語科<lb/>
　　　翁制屬挽詩<lb/>
<pb n="KR4d0446_WYG_093-7a"/>
大隠居城市今之韓伯休活人深有徳利已略無求經<lb/>
絡傳新考衣冠儼舊㳺如何未七十吾涕為翁流<lb/>
　　　送隣人元徳之武昌<lb/>
讀律已三世能詩新有聲忽辭親舍去逺作武昌行江<lb/>
漢秋風起孫曺故月明舊遊曽感慨送子倍闗情<lb/>
　　　送國子學呉生歸為世大父大父夀<lb/>
兄弟各耄耋子孫仍衆多善崇三世積祥兆一家和華<lb/>
髪躋朋夀歡聲入咏歌生歸從爾父綵服共婆娑<lb/>
<pb n="KR4d0446_WYG_093-7b"/>
　　　送李景仙歸湖南<lb/>
外省天官屬前朝閣學孫甘心辭顯要雅志便晨昏卓<lb/>
卓亷能吏堂堂忠孝門此歸得模楷菊里有鄊尊<lb/>
　　　題大都姚氏為祈助教辦葬費詩巻<lb/>
姚氏施雖溥祈生感最深此恩天罔極吾報力難任惠<lb/>
利周千室歌謡抵萬金曽令采詩者得被管絃音<lb/>
　　　送大明路儒學正赴任<lb/>
今日崇文教儒風愧異時朝廷誠有道庠序乆無師哿<lb/>
<pb n="KR4d0446_WYG_093-8a"/>
矣能言鵡傷哉執飽貍似聞趨古魏倘可惬深期<lb/>
　　　送梁必大知事之婺州<lb/>
一見何倉卒相聞巳嵗年東州文獻後南國俊髦先士<lb/>
詫蘓湖教郡須岑范賢贊謀倘餘暇為訪牧羊仙<lb/>
　　　題洪母熊氏墓銘後<lb/>
堂封已十年孺慕尚纍然執技走天下求詩來日邉顕<lb/>
揚光淑徳題贈富新篇有子能如此應知故母賢<lb/>
　　　贈楊敎授<lb/>
<pb n="KR4d0446_WYG_093-8b"/>
　　　勅授武昌路醫學教授楊用安存心吾邑左港<lb/>
　　　大姓也行醫出外已厯三世矣存心用藥治病<lb/>
　　　之外善診太素脉預定前程休咎夀修短其術<lb/>
　　　尤異因其過我詩以贈焉<lb/>
醫業已三世藥功能十全脉精平旦診事測數年前竒<lb/>
中嗟上巧預知疑佛仙期君還舊里共啟内經𤣥<lb/>
　　　贈杏隠車省醫<lb/>
螢嚢前哲行虎榖後身仙善藥名三世良醫功十全逹<lb/>
<pb n="KR4d0446_WYG_093-9a"/>
官崇禮敬芳問逺流傳隂徳須㝠報兒孫食萬錢<lb/>
　　　和劉尚友<lb/>
挺挺詞林秀栖栖越嶠東㡬年淹此鳯何日見猶龍郊<lb/>
畤文中子談遷太史公萬金家寳在昭代定遭逢<lb/>
　　　贈熊景山造崇仁蓮漏成歸金谿<lb/>
消長一壺水昇沉百刻籌範圍天用巧舟載地儀浮邑<lb/>
長政如此國工神與謀四時常不忒春意滿皇州<lb/>
　　　孤舟李君哀詩<hi>二首</hi>
<pb n="KR4d0446_WYG_093-9b"/>
兵後去邑里城中長子孫師模儀郡序客席齒侯門年<lb/>
夀昔尼父風流今仲元有人紹家學身沒道猶存<lb/>
　　　又<lb/>
衮衮詞章偉融融笑語春合并雖不數夢想毎相親别<lb/>
去京華乆歸來墓草新遺孤尚衰絰忽見倍傷神<lb/>
　　　天師留國公哀詩<lb/>
物外煙霞趣人間雪月身丰姿渾不俗詞翰兩如神一<lb/>
旦天華隕千年洞草春皇恩在留國愈乆愈光新<lb/>
<pb n="KR4d0446_WYG_093-10a"/>
　　　贈廣昌黄慶甫談葬術<lb/>
似爾天年未而於地理精雖云師法好亦是性資明前<lb/>
聖六經在餘功一藝成及時培逺業風翮九霄程<lb/>
　　　豫章貢院即事奉和雲林提舉晩春閒居舊韻<lb/>
　　　<hi>二首</hi>
客裏秋光好歸心不厭遲墻低孤塔見院靜一簾垂隔<lb/>
紙聞風怒臨堦㸔日移宛然似三逕未負菊花期<lb/>
　　　又<lb/>
<pb n="KR4d0446_WYG_093-10b"/>
晝日閒庭歩秋雲萬里天眼前俱實際身外一虚船得<lb/>
意渾忘老論交豈問年此中真樂在不要華山眠<lb/>
　　　又和張仲美韻<hi>二首</hi>
病减飡加進神清睡䟎遲避風違北牖待月立東垂人<lb/>
定籟聲寂天旋斗柄移有誰知此意謾説鑄鍾期<lb/>
　　　又<lb/>
逍遥知勝地縹緲到鈞天動境風中葉浮生水上船有<lb/>
形俱待盡無住自忘年萬古中秋月嫦娥夜不眠<lb/>
<pb n="KR4d0446_WYG_093-11a"/>
　　　與張仲羙别仍用前韻<hi>二首</hi>
鄉隣應怪我何以獨歸遲木末芙蓉發簾前果臝垂夜<lb/>
寒知露重秋老驗星移南浦今畨别重來倘可期<lb/>
　　　又<lb/>
已了公家事歸尋小洞天交吟留别句官辦送歸船夜<lb/>
月各千里秋風又一年伹當頻寄字悃懇問安眠<lb/>
　　　羙王彦飛父母受贈官<hi>并序</hi>
　　　江西省都事太原王彦飛欽承朝命父贈承直郎<lb/>
<pb n="KR4d0446_WYG_093-11b"/>
　　　母贈恭人此詩書教子之效也臨川呉某詩以美之<lb/>
教子勤學禮逢時列縉紳清華躋六品榮寵被雙親遺<lb/>
像朱衣艶高墳緑樹春報恩嗟罔極聖代勸忠臣<lb/>
　　　為舒景春賦東臯<lb/>
東臯種杏者今住杏花村収榖虎衛道衘珠蛇報恩牕<lb/>
紅開曉沴草碧驗春温豈待閒舒嘯栢湖真有孫<lb/>
　　　奉贈林間上人<lb/>
方外可誰語林間得此人弗從其師問乃與吾徒親燦<lb/>
<pb n="KR4d0446_WYG_093-12a"/>
燦心華現英英辭藻新試抛有為法共了無生因<lb/>
　　　送國子伴讀李亨受儒學教授南還<lb/>
夙昔懐知已堂山徳義敦恍然驚再世及此見諸孫胄<lb/>
舘五年客公朝一命恩今辰奉檄去光彩照閭門<lb/>
　　　題唐西平王李氏族譜後<lb/>
勲業隆先代流波衍後昆西平十五字南土百年孫節<lb/>
度開今𣲖將軍著古源縉紳從此盛不是出寒門<lb/>
　　　贈廊庵隠士呉君瑞<lb/>
<pb n="KR4d0446_WYG_093-12b"/>
瑞也呉同出前無邂逅縁圓機活潑潑方七妙𤣥𤣥嚢<lb/>
底儲良相塵中渾隠仙怕人問丹訣只道鍊凡鉛<lb/>
　　　傅居士挽歌<lb/>
雲霄成鹿夢湖海老鴟夷樂境游魚在歸舟化鶴隨月<lb/>
魂迷郢樹風淚濕襄碑多少江南客助歌哀些辭<lb/>
　　　壬子自夀<lb/>
昨日辭京國通州岸下船年年此初度度度似今年快<lb/>
活神仙地懽愉父子天小成重八數圓滿大三千<lb/>
<pb n="KR4d0446_WYG_093-13a"/>
　　　追補故山長竹坡婁君挽歌<hi>三首</hi>
濟濟簪纓冑温温瑚璉姿洛園故衣履啇嶺皓鬚睂友<lb/>
悌天然行温莊學者師斯人無復見追憶可勝悲<lb/>
　　　又<lb/>
疇昔聨名貢滔滔四十秋傷哉永離别值我逺遨遊自<lb/>
嘆歸來晚猶為送往謀塟期聞已後揮淚洒林邱<lb/>
　　　又<lb/>
丹旐荷塘去盈盈挽者歌不聞薤晞露空想竹縁坡積<lb/>
<pb n="KR4d0446_WYG_093-13b"/>
累餘家慶承傳定世科耆年凋落盡衰暮意如何<lb/>
　　　追補張萬户挽詩<lb/>
饕帥開邉釁犇師失國楨英雄同一死天地鑑孤貞褁<lb/>
革骨無朽留皮身有名威靈存廟食過者為吞聲<lb/>
　　　元榮禄大夫司徒饒國公呉公挽詩<hi>二首</hi>
賢父生賢子吾宗有此翁官階躋一品封爵視三公鄉<lb/>
里名稱異乾坤寵渥隆忽聞哀訃至老淚灑西風<lb/>
　　　又<lb/>
<pb n="KR4d0446_WYG_093-14a"/>
公年八十五今去昔何來少賤老能貴生榮死亦哀有<lb/>
兒依日近為父戴星囬天上神仙侣人間絰杖衰<lb/>
　　　𤣥教宗師張上卿挽詩<lb/>
化鶴神仙骨游龍道徳章風雲千載㑹日月五朝光身<lb/>
讓天師號心存宰相方山川效靈異冠劍得深藏<lb/>
　　　贈裴子晉相士<lb/>
怪子抛家去歸来非故吾閲人如水鏡知巳慎江湖宿<lb/>
雨添新漲春風滿舊廬匆匆又言别聊為賦驪駒<lb/>
<pb n="KR4d0446_WYG_093-14b"/>
　　贈陳可復冩真其人事佛<lb/>
早辦曹劉伎視之如父兄青年雖晚出𤣥思殆天成離<lb/>
相非求色棲神不待精誠能参佛觧筆下妙花生<lb/>
　<lb/>
　<lb/>
　<lb/>
　<lb/>
　呉文正集巻九十三<lb/>
</p>
<p>
</p>
  </div>
</body>
</text>
</TEI>
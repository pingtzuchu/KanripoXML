<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻三十一</head> <lb/>
    <p>
<pb n="KR4d0446_WYG_031-1a"/>
欽定四庫全書<lb/>
　呉文正集巻三十一<lb/>
　　　　　　　　　　　　　元　吳澄　撰<lb/>
　　序<lb/>
　　　贈李溉之序<lb/>
濟南李溉之以卓犖之才駸駸嚮大用一旦辭官而去<lb/>
將求深山密林以處泯泯與世不相聞而韜其聲光此<lb/>
豈人之情也哉或曰君子之仕也以行其志也不于其<lb/>
<pb n="KR4d0446_WYG_031-1b"/>
志之行而惟禄之苟君子耻之溉之之去盖亦若是或<lb/>
曰溉之儒者也儒者游乎方之内有游乎方之外者與<lb/>
之言始悟人之有生為甚重世儒役於物以疲敝其身<lb/>
而不自知殆不免乎以珠彈雀之蔽觀彼之所以自為<lb/>
不離一身之内而身之外纎芥不以動于中恍然如夢<lb/>
之得覺醉之得醒而今而後而知四十四年之非也是<lb/>
以然爾之二説者其果足以得溉之之心乎余嘗聞諸<lb/>
先哲人之所行朋友皆可效忠益惟出處聽其自决非<lb/>
<pb n="KR4d0446_WYG_031-2a"/>
他人所當與然則溉之之出處余不復問已而或者以<lb/>
為方外人之重其身吾儒有不能及則未敢以為然夫<lb/>
儒者之學何莫非反求諸身其所以存主而全天之所<lb/>
畀付盖有甚於彼也彼所存主乃吾之所常存主者彼<lb/>
所保愛亦吾之所常保愛者也由吾之道則公且廣能<lb/>
與天地同體用由彼之伎則私且狹㴓㴓然獨善一身<lb/>
而已盖此足以該彼彼不能以知此也惟夫末流之儒<lb/>
逐外徇名而䘮所本榮華於表柴柵於裏彼視吾之出<lb/>
<pb n="KR4d0446_WYG_031-2b"/>
其下故得易而轔轢之使吾聞彼之言而驚異焉余竊<lb/>
意溉之之必不為彼所惑而何羨於彼哉昔人語邵子<lb/>
以物理義理性命之學斯人之品不在邵子上也而邵<lb/>
子後來之所造詣實權輿乎此以溉之之資器而與斯<lb/>
人者解后其不為駕風鞭霆盖世之人豪也與余既疵或<lb/>
人之説因誦之以為吾溉之贈<lb/>
　　　送南安路總管趙侯序<lb/>
自秦罷侯置守郡守之職視古諸侯為尤重何也諸侯<lb/>
<pb n="KR4d0446_WYG_031-3a"/>
之國大者不過地方百里秦之一郡方百里不知其幾<lb/>
也漢之郡小於秦唐之郡小於漢及至宋以後之郡又<lb/>
小於唐然亦大於古者方百里之國守一郡者其不猶<lb/>
古者牧伯之任歟吾故曰視古諸侯為尤重也兩漢郡<lb/>
守若龔若黄若召若杜彬彬光耀于史冊由漢以來循<lb/>
良之政代不乏人當時之視郡守甚重而不易其選也<lb/>
國朝之選居此職者有四武職以軍功選文吏以年勞<lb/>
選侍御僕從之使令煇胞翟閽之供給以恩寵選其間<lb/>
<pb n="KR4d0446_WYG_031-3b"/>
亦有公卿貴冑聞望儒臣在選中則若欒陽趙侯伯昻<lb/>
父其人也侯世家也好尚竒記覽博才思清識趣卓治<lb/>
郡屢矣近年吾臨川郡士民喜得賢守未幾四民之外<lb/>
有以晻曖之事撓之於其上在上無張忠定包孝肅之<lb/>
明决早為辨正侯喑啞以待三年而去曾未畧展其所<lb/>
施士民惜之今自臨川遷安南安西江之上游控東廣往<lb/>
來之衝地雖僻無異於中州也侯其可以伸其志矣乎<lb/>
昔眉山蘇文忠公辭章妙一世初仕鳯翔受陳公弼挫<lb/>
<pb n="KR4d0446_WYG_031-4a"/>
抑盖不許之以吏事也其後蘇公守密守徐守杭守頴<lb/>
皆有遺愛則夫父母斯民之寄豈刀筆俗吏庸𤨏凡儔<lb/>
之所能為哉蘇公之文雅風流吾伯昻已窺其髣髴南<lb/>
安多蘇公遺迹試往訪求而省想其標致必有悠然契<lb/>
於心者焉吾將以密杭徐頴之政望於侯也<lb/>
　　　送亷訪司經歴莫侯序<lb/>
職風憲之職而貽風憲之羞者有二穢汙而不持已罷<lb/>
輭而不勝任也幸而無二病或苛細而不知大體或嚴<lb/>
<pb n="KR4d0446_WYG_031-4b"/>
刻而不近人情其失蓋均矣莫侯京父皎然氷雪之㓗<lb/>
確然鐵石之堅是其素行也今擢海北海南道憲屬之<lb/>
首將行而余贈之以言何言乎不患其不及而患其過<lb/>
爾夫俗之波流非一日之積未易障而回也臨吾之上<lb/>
者有長並吾之列者有僚處吾之下者有府史豈能必<lb/>
人人之與我同哉獨清於衆濁之中孤雄於羣雌之表<lb/>
固人之所忌也吾之自重吾身而已彼之自賤其身可<lb/>
閔而不可嫉也其毋以我之所能而愧人其毋以彼之<lb/>
<pb n="KR4d0446_WYG_031-5a"/>
所不能而薄人也哉矜而不争羣而不黨此大中至正<lb/>
之道可以終身由之而無弊老子之書云亷而不劌方<lb/>
而不割直而不肆光而不耀斯言也君子亦有取焉<lb/>
　　　送左縣尹序<lb/>
宋初割撫州之南城縣置建昌近郭多石山巖險麤礪<lb/>
故其民俗剛毅士生其間其行往往峭峻介特盖其形<lb/>
勢然也南城之東南鄙與閩接壤析為新城縣其山獨<lb/>
竒秀明麗而民俗士習亦肖之宋三百年儒科相尚撫<lb/>
<pb n="KR4d0446_WYG_031-5b"/>
之縣五建昌之縣四九縣之中其八縣之登進士科者<lb/>
豈無長才異能而僅占第二人以下惟新城縣有進士<lb/>
第一人謂人物之無闗於山川形勢不可也宋亡儒科<lb/>
廢後四十年始復而士以善書服勤於翰林國史院者<lb/>
歴月九十則出仕與進士之髙等同恩數渥矣然南士<lb/>
之得與斯選者厥惟艱哉貢舉初行時予於校文得一<lb/>
士曰饒抃新城人文工行淳良士也其明年試禮部報<lb/>
罷以特恩厠儒學教授選中予薦之於集賢充國子助<lb/>
<pb n="KR4d0446_WYG_031-6a"/>
教而未用也今承乏詞舘又於史屬得一士曰左祥亦<lb/>
新城人才優守固良吏也新受承直郎廣州路香山縣<lb/>
尹而去予於是益信新城之山川多産英彦也夫其才<lb/>
之優也必能有禆益於民其守之固也必能無玷缺於<lb/>
身祥也往哉聞東廣之郡縣有以良吏稱者必子也夫<lb/>
　　　贈楊謹初序<lb/>
丁亥之秋余自燕還至金陵始識蜀楊君求仁翁翁之<lb/>
孫謹初與余之子文同年生生十有三年矣清楊姢姢<lb/>
<pb n="KR4d0446_WYG_031-6b"/>
可念夫教子嬰孩謹其初也十數年前凡大夫士庶人<lb/>
之子能言有識之初導以趨利干禄之術是自其初壊<lb/>
之無怪夫人才大靡以至於淪亡絶利一源不在今日<lb/>
乎謹初來前吾告汝謹初之目順而親恭而長降心以<lb/>
從勝已之友毋狠毋傲色必愉以莊言必婉以正事事<lb/>
究其理而身力踐焉聖門曾子之學不過如是吾一以<lb/>
是教吾子今為汝告謹初汝其識哉求仁翁負文武材<lb/>
數竒不偶其後也必大謹初汝其勉哉<lb/>
<pb n="KR4d0446_WYG_031-7a"/>
　　　送黄文中遊京師序<lb/>
士之生斯世也其必有以用於世也用也者其肖於器<lb/>
耶雖然是有三上焉者不器用可也不用亦可也次焉<lb/>
者器也用則可不用則廢下焉者器之未成未成而用<lb/>
而用適其事者鮮矣然則士非用之難而器之成者難<lb/>
也夫器豈一而取之取其適於用而已舟車之可以利<lb/>
天下也㠶檣柁楫輪轄軫蓋其器也室屋之可以蔽風<lb/>
雨也棟梁楹榱杗桷節梲其器也矛盾弓劍之為兵者<lb/>
<pb n="KR4d0446_WYG_031-7b"/>
也鍾皷笙磬之為樂也敦牟巵匜之以食以飲也皆器<lb/>
也是數者體不相同也用不相通也其適於用一也士<lb/>
之成器類乎是黄孚文中嘗學於予予知其為有用器<lb/>
也不逺數千里游京師將見見聞聞以益其器方今聖<lb/>
君賢相在上其用人也如工師聚衆材長短大小各有<lb/>
施也得如子者數百參錯中外無一職一守不得其人<lb/>
不亦斯世之幸歟余有望矣夫有用者之得以展其用<lb/>
而無用者之得以安其不用吾有望矣易曰出而有獲<lb/>
<pb n="KR4d0446_WYG_031-8a"/>
成器而動者也其器也成其動者時其出有不獲者哉<lb/>
子其行乎<lb/>
　　　贈邵志可序<lb/>
五藏六府之經分布手與足凡十二脉魚際下寸内九<lb/>
分尺内内分者手太隂脉經之一脉也醫者於左右寸<lb/>
闗尺輙名之曰此心脉此脾脉此肝脉此腎脉非也手<lb/>
三部皆肺藏脉而分其部位以候他藏之氣焉耳其説<lb/>
見於素問脉要精㣲論而其所以然之故則秦越人八<lb/>
<pb n="KR4d0446_WYG_031-8b"/>
十一難之首章發明至矣是何也脉者血之流派氣使<lb/>
然也脉居五藏之上氣所出入之門戸也脉行始肺終<lb/>
肝而復㑹於肺故其經穴名曰氣口而為脉之大㑹一<lb/>
身之氣必於是占焉人受天地之氣以生智愚賢否貴<lb/>
賤貧富夀夭其係乎所受其清濁輕重緩急大小長短<lb/>
悉於脉乎見是與相形推命之法同而知之者鮮上饒<lb/>
邵君志可得其術於舅家前知休咎窮達人咸以為神<lb/>
予訊之信蓋亦於肺之一脉而并候心脾肝腎之氣分<lb/>
<pb n="KR4d0446_WYG_031-9a"/>
屬五行而配先天卦數後天卦位其術有理哉然先天<lb/>
易自君家堯夫而大明其觀物也以聲色氣味夫古昔<lb/>
神醫之望聖醫之聞工醫之問未嘗以色以聲以味也<lb/>
今神聖工三法不存獨巧醫切脉候氣一法行於世而<lb/>
堯夫觀物以色氣味者其學亦無傳惟聲音之數具載<lb/>
皇極經世書而所以觀之之法莫可知也或布筭以起<lb/>
卦末矣堯夫之學固若是其陋乎為堯夫之學者曰色<lb/>
有一萬七千二十四人之目不能盡其覩也氣有一萬<lb/>
<pb n="KR4d0446_WYG_031-9b"/>
七千二十四人之鼻不能盡其嗅也味有一萬七千二<lb/>
四人之口不能盡其嘗也唯一萬七千二十四聲可以<lb/>
字别故舉聲之一例而色氣味可類推予嘗學之而未<lb/>
及竟志可能因巧醫切脉候氣之法䆒其一而以類例<lb/>
通其三則君家觀物之學有傳矣神聖工巧云乎哉<lb/>
　　　送番陽陳仲江序<lb/>
番陽陳仲江質美而學劬行完而文懿執事為翰林國<lb/>
史之屬有年矣予在國子監時數數同遊處予既南還<lb/>
<pb n="KR4d0446_WYG_031-10a"/>
踰年而仲江亦去其職延佑二年冬顧予於山中論學<lb/>
者累日且易其名曰浣其意若曰物之至㓗者水也水<lb/>
之至大者江也凡有垢必㓗之以水浣之於江則㓗之<lb/>
尤㓗者也髪曰沐靣曰頮齒曰潄手曰盥身曰浴足曰<lb/>
洗器曰滌衣曰浣皆以㓗其垢也人之不能為賢為聖<lb/>
者垢留於心也吾將如浣衣之垢以浣心之垢庶其可<lb/>
以自新乎予察其意而嘉歎焉乃言曰江漢以濯皜皜<lb/>
乎不可尚曽子有得於夫子之道者如此故其傳大學<lb/>
<pb n="KR4d0446_WYG_031-10b"/>
也述湯盤之銘以喻自新之功苟志於夫子之道其不<lb/>
由於自新之學乎濯去舊見知之新也滌除舊習行之<lb/>
新也知日以新行日以新愈新愈㓗垢盡而誠存始也<lb/>
有事乎浣終也無事乎浣而今之仲江非昔之仲江也<lb/>
浣之哉浣之哉<lb/>
　　　送袁用和赴彭澤教諭詩序<lb/>
劉祖桂芳逺袁梅瑞用和皆吾故人子也相繼為彭澤<lb/>
教諭昔芳逺之行也予既贈之以言今用和又行而里<lb/>
<pb n="KR4d0446_WYG_031-11a"/>
中諸友咸為賦詩予於是序其端曰桂之芳也以秋華<lb/>
梅之和也以夏實士之重於世惟其華與實而已矣彭<lb/>
澤淵明仕國也往仕于彼者其亦想淵明之遺風乎淵<lb/>
明千載士也有華焉有實焉其實也事業不及試其華<lb/>
也文章猶有傳玩其華可與王風楚騷相上下究其實<lb/>
當與子房孔明相後先然其為詩也冲澹華而不衒如<lb/>
絅裏之錦讀者莫知其蔵絢麗之美也其為人也隠退<lb/>
實而不沽如匣中之劍論者莫知其負經濟之畧也然<lb/>
<pb n="KR4d0446_WYG_031-11b"/>
則淵明之華之實知之者鮮矣彭澤當此時沈𡨕一世<lb/>
豪空餘詩話工落筆九天上知淵明之實之華莫豫章<lb/>
黄太史若也予今之為用和言者猶言之為芳逺言者<lb/>
也亦惟曰師淵明而已華其華實其實立名立功光國<lb/>
使時其不以此與若曰靖節徴士髙人也何敢企而望<lb/>
則非所以尊己也尚無然哉尚無然哉<lb/>
　　　送林鴈山序<lb/>
孟子將逺行人餽之則受曰行必以贐也獨恠公西使<lb/>
<pb n="KR4d0446_WYG_031-12a"/>
齊之役非逺行乎冉子嘗為有請矣然請粟而與釜請<lb/>
益而與庾與者若有所靳何也以子華肥馬輕裘之富<lb/>
不必資於人也士君子辭受取予何常夫固各有當爾<lb/>
當時魯鄒齊宋間其行逺不過千里今教授鴈山林君<lb/>
謁選如京師歴揚徐青兖而兾涉湖江淮濟而河非止<lb/>
十里之逺也家徒四壁囊無一錢非有肥馬輕裘之富<lb/>
也舟車之費焬舎之給何所從出哉青谿陳君為之請<lb/>
於人持是以往必有與粟五秉而餽金七十鎰者君其<lb/>
<pb n="KR4d0446_WYG_031-12b"/>
受之勿辭<lb/>
　　　送李庭秀序<lb/>
湖北亷訪使程公論詩論文法度甚嚴於人無所不容<lb/>
而慎許可大徳六年秋余過武昌訪士於公公曰居於<lb/>
斯者某游於斯者有番昜李英庭秀一日解后與語異<lb/>
之問其鄉里曰番昜固疑其為李君也審其姓名果然<lb/>
翌日造其所寓語移時益知君之為可愛可敬也君任<lb/>
武昌學正㑹朝廷遣官定西廣選選為韶州教令之教<lb/>
<pb n="KR4d0446_WYG_031-13a"/>
官凡學正及書院長滿三年自可執左劵取非其才非<lb/>
其望者十七八嶺南僻逺得如斯人掌教事不當為君<lb/>
賀為韶之士賀余行卒卒不獲磬君之㡳裏而私喜程<lb/>
公之知人公喜教官之得人又喜韶之士有所宗也是<lb/>
以不能已於言<lb/>
　　　贈相士葉秋月序<lb/>
余不善相人而善相相人者秋月葉道人相人多矣余<lb/>
相相人者亦多矣毎見相人者以人形貎如是如是則<lb/>
<pb n="KR4d0446_WYG_031-13b"/>
云是可貴是可富是可福且夀其不中是則反是驗或<lb/>
十一二而不悉驗竊意古之善相人者不然今道人之<lb/>
相人也亦不然余如是知道人有道眼非肉眼也其號<lb/>
於人曰秋月也宜哉<lb/>
　　　送李文鄉序<lb/>
古之仕者三後世行可之仕幾於無而際可之仕亦或<lb/>
鮮矣大率皆公養之仕也夫既曰公養則有親者凡以<lb/>
為其親而已於養不便不仕可也葢人之大倫五父子<lb/>
<pb n="KR4d0446_WYG_031-14a"/>
其首也孝於父斯可移於君自非貴戚大臣身繫社稷<lb/>
安危膺託孤寄命之重不得不以公義奪私情苟守一<lb/>
官一職去就繇已而諉曰委身為國不顧其私雖曰不<lb/>
貪榮吾不信也余猶記數十年前仕而少虧於子道清<lb/>
議不容不以人類比數坐是終身淪廢者有焉而竊恠<lb/>
海宇混同以來東西南比之相去地理遼絶有違其鄉<lb/>
而仕逺方者於其親也或五六年或七八年或十餘年<lb/>
而不一省不惟安否之問甘㫖之供闕至有畜妻抱子<lb/>
<pb n="KR4d0446_WYG_031-14b"/>
新美田宅於它所而其親自營衣食自給繇役於家窘<lb/>
窮勞苦而莫之䘏老矣而無歡或不幸永訣而不相聞<lb/>
甚者聞而不奔又甚者匿而不發飲食衣服言語政事<lb/>
揚揚如平時噫是豈獨無人心哉其淪染䧟溺之深而<lb/>
然與其未嘗講聞禮經之訓而然歟可哀也已邇來國<lb/>
典許人子以終養終䘮此孝治天下之第一事也頹風<lb/>
流俗之中能自㧞者誰乎饒陽李文卿温温有君子之<lb/>
徳其家七世不分異其太毋逮見𤣥孫年九十九而終<lb/>
<pb n="KR4d0446_WYG_031-15a"/>
其父年踰八十文卿佐漣海兩州戎幕力請解官歸養<lb/>
期年而後遂買舟北渡於是兩州人士及見者聞者莫<lb/>
不為詩文以褒美之夫文卿是舉人子之所當然然行<lb/>
之於人所鮮行之時亦其天資之粹卓然有以自㧞於<lb/>
世也歸侍其親諸弟諸子諸孫林林乎其前一家自為<lb/>
師友即論語孟子周公所制之禮戴氏所輯之記漢魏<lb/>
唐宋諸儒之註䟽論説杜氏通典司馬氏書儀及刑統<lb/>
等書參稽熟究見古聖先王禮律所載所議其與今日<lb/>
<pb n="KR4d0446_WYG_031-15b"/>
國典異世而同符縁是悉人子事親之道則立身揚名<lb/>
將俾天下後世聞風而想慕不但二三子區區之褒美<lb/>
云爾<lb/>
　　　贈王士温序<lb/>
古者公卿大夫之子凡未仕必學學以明義理仕以行<lb/>
政事所明者本所行者用也本之所培者深則用之所<lb/>
逹者優予處國子監時今平章政事王公伯𢎞之子思<lb/>
恭為國子學生予去官七年道過金陵而思恭為行御<lb/>
<pb n="KR4d0446_WYG_031-16a"/>
史臺掾學于國學者學義理也仕於憲臺者學政事也<lb/>
朝廷大臣苟欲官其子即日可躋崇顯不待議而陞也<lb/>
平章公固抑其子俾就勞職躬細務此其逺識豈常流<lb/>
所能及哉思恭質粹美行醇謹無貴游驕惰之態學之<lb/>
所造仕之所到未可量也然古人十五入大學四十始<lb/>
仕所以培其本者乆今人學之日速則學必數倍其功<lb/>
數倍其功雖仕亦不可以廢學也予在京見平章公在<lb/>
此見中丞趙公位既穹年既耆而且孳孳焉好學不倦<lb/>
<pb n="KR4d0446_WYG_031-16b"/>
况子年猶少也位猶下也其力於學當何如也義理非<lb/>
可以淺窺政事非可以易視詎可以粗有所知粗有所<lb/>
能而自足乎子之在家也日侍平章公今之在官也日<lb/>
親中丞公宜必有所視効而興起矣平章為國之良臣<lb/>
思恭為家令子人之所屬望也其將何以塞斯人之望<lb/>
哉復有請於予焉予不可以無言也<lb/>
　　　贈鄭子才序<lb/>
古之治經者先小學唐昌黎韓子亦言為文宜略識字<lb/>
<pb n="KR4d0446_WYG_031-17a"/>
葢不通字義則訓詁失真用字失當此治經為文者之<lb/>
所以尚字學也自𨽻書盛行筆史惟簡便是務類知有<lb/>
今無復知有古矣刀筆工為人刻姓名印章獨不可廢<lb/>
倉頡籕斯三體之文然亦依隨舊刻往往襲舛踵訛孰<lb/>
能正之哉建康鄭子才業此技三世矣士大夫多與之<lb/>
交非徒取其刀刻之精也所作之字分合向背擺布得<lb/>
宜上下偏傍審究無誤於用力也見其藝之工焉於用<lb/>
筆也見其識之通焉藝工而識通求之治經為文之儒<lb/>
<pb n="KR4d0446_WYG_031-17b"/>
或未至此予之進之豈敢直以工師視之而已哉<lb/>
　　　贈周文暐序<lb/>
大徳庚子朝廷用薦者言授某應奉翰林文字命既下<lb/>
明年春郡太守學官將勑命詣門畀付與俱來者周文<lb/>
暐也泰定丙寅予以翰林學士告老家居文暐再過予<lb/>
相别二十有六年矣前之郡太守學官各已物故獨予<lb/>
及文暐無恙文暐昔年未三十今踰五十矣困瘁不得<lb/>
志其少也嘗從技藝人赴闕多傳竒方秘術後試吏不<lb/>
<pb n="KR4d0446_WYG_031-18a"/>
樂為醫官又不樂而受道所一職非其意也葢頗知畏<lb/>
法安分不汲汲於嗜進貪利值命竒蹇是以成之艱予<lb/>
無勢權貨財足以振之裕之閔其未通惟永嘆而已其<lb/>
去也書此與之别<lb/>
　　　贈羅以芳序<lb/>
新建教諭袁梅瑞用和亹亹言羅烈以芳之學之行訓<lb/>
導于縣學三年而歸養其親退然自守充然自得無一<lb/>
豪外慕意諸贈言者亦稱其為人而惜其未有以進身<lb/>
<pb n="KR4d0446_WYG_031-18b"/>
予謂其學其行如今所聞葢不待卜筮而知其必遇必<lb/>
逹也豈以無由進身為患哉惟以芳益勵其學行韞玉<lb/>
而待賈藏器而待時未有玉美而不沽器成而不獲者<lb/>
也<lb/>
　　　送王東野序<lb/>
吉永新王氏世執醫伎而東野始以發身提領官醫自<lb/>
州而路比至京師因貴近上其名遂得給事聖宫洊膺<lb/>
寵錫徽政院請立廣恵局以濟民病實自東野倡其議<lb/>
<pb n="KR4d0446_WYG_031-19a"/>
被恩命受同提舉官又陞提舉官一時榮遇有如此者<lb/>
其後局廢東野不復仕年六十三將其帑歸故鄉予觀<lb/>
嗜進之人舎舊者必圖新出此者必入彼有所未饜則<lb/>
顧而之它奔走伺候無休息時鑚刺罅縫營求百端以<lb/>
僥倖於萬一孰肯輕去名利都府而退就田里也哉今<lb/>
東野未耋老而知止足之分迴車復路以修其初服脱<lb/>
然無所係戀超超乎有髙尚肥遯之風其賢於人逺矣<lb/>
東野所受賜賚不貲悉以買田贍其鄉之醫學家藏集<lb/>
<pb n="KR4d0446_WYG_031-19b"/>
驗方鋟木以傳夫財者人之所秘而皆不私諸已其用<lb/>
心之廣為何如儒流或未之能而醫流能之予所以再<lb/>
三嘉歎而於其歸也書以為贈<lb/>
　　　送樂順序<lb/>
宜黄樂順譚䝉俊士也及門請學而曰欲學易夫易昔夫<lb/>
子所以教門弟子無非日用常行之事使之謹勑於辭<lb/>
色容貎之間敦篤於孝弟忠信之行其於書於詩於禮<lb/>
葢常言之而言及易者鮮假我數年卒以學易夫子自<lb/>
<pb n="KR4d0446_WYG_031-20a"/>
道也是時夫子年幾七十矣夫以生知之大聖猶必年<lb/>
幾七十而後學易則知易之不易學也子貢之在聖門<lb/>
聰明頴悟下顔子一等而超乎七十子之上凡夫子言<lb/>
所未言往往能以意測之而得其㫖然且歎夫子之言<lb/>
性與天道不可得而聞也今也年甫逾於弱冠而學夫<lb/>
子年幾七十而後學之經資雖或可以語上而遽欲聞<lb/>
子貢之所不得聞何哉大槩古之學者切已而務實非<lb/>
以罔世而取名也姑欲為其所難以稱號於人不幾於<lb/>
<pb n="KR4d0446_WYG_031-20b"/>
偽乎夫誠而學學而不得者有矣未有學之以偽而可<lb/>
得者也果誠有志於學歟則有其道循序漸進毋躐等<lb/>
毋陵節行逺自邇升髙自卑及其深造而自得則視世<lb/>
俗之圖小成徼近利者相去萬萬矣雖然易豈終不可<lb/>
學哉易之為易具於心備於身反而求之在我不在書<lb/>
邵子於羲卦之畫極乎大道之㣲程子於周經之辭該<lb/>
乎人事之顯啓䝉明邵之已明本義啓程之未啓占法<lb/>
粗見於春秋内外傳象例略露於唐李氏所集虞翻等<lb/>
<pb n="KR4d0446_WYG_031-21a"/>
説若夫窮神知化之奥夫子發之朱子釋之亦既粗且<lb/>
詳焉總是數家信其是訂其非融㑹貫通殊萬同一本<lb/>
之於身心證之於天地非學入聖域與造化同流者未<lb/>
易至此嗚呼此豈可以偽為也哉二生欲學之乎學之<lb/>
必以其道順之歸其以予言告䝉也<lb/>
　<lb/>
　<lb/>
　<lb/>
<pb n="KR4d0446_WYG_031-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻三十一<lb/>
</p>
<p>
</p>
  </div>
</body>
</text>
</TEI>
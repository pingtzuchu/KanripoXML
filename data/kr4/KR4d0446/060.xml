<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻六十</head> <lb/>
    <p>
<pb n="KR4d0446_WYG_060-1a"/>
欽定四庫全書<lb/>
　呉文正集巻六十<lb/>
　　　　　　　　　　　　　元　吳澄　撰<lb/>
　　題䟦<lb/>
　　　題閻立本職貢師子圗<lb/>
閻立本職貢師子圗平章趙公子敬所貯立本畫品超<lb/>
絶傳流殆六百年厯幾貴家而公得之是可寳也亦可<lb/>
慨也當時此人此獸中土盖稀故圗以示後今逺方職<lb/>
<pb n="KR4d0446_WYG_060-1b"/>
貢靡所不有雖未觀畫巳稔見之矣<lb/>
　　　題宣和畫女史箴圗<lb/>
黄屋之尊而游意曲藝筆法精妙規戒具存其圗女史<lb/>
箴與唐開元圗無逸奚異昔楚靈王聞右尹誦祈招之<lb/>
詩為之饋不食寢不寐者數日仲尼歎焉今撫此圗不<lb/>
覺抆淚<lb/>
　　　䟦𦵏說後<lb/>
樂㓜成𦵏說曰儒者首當明理惑於異論希求不巳累<lb/>
<pb n="KR4d0446_WYG_060-2a"/>
嵗暴露親喪大為不孝又買巳發舊墳改掘他人祖宗<lb/>
之骨而望己之子孫獲富貴可乎斯言有禆政教夫人<lb/>
子卜宅兆藏親之體魄以孝先也豈為利後計哉或萌<lb/>
貪欲之心而便貪欲者之伎或持貪欲之伎而蠱貪欲<lb/>
者之心一則小黠一則大癡噫可歎已余是以有取於<lb/>
樂氏之言<lb/>
　　　題物初賦序詩後<lb/>
吾遊心於物此莊子之書述老子之言云爾後之人曰<lb/>
<pb n="KR4d0446_WYG_060-2b"/>
物之初也物之先也未有物之時也釋初為先訓義乖<lb/>
矣且未有物之時而遊心乎是得無近魏晉清談放曠<lb/>
之習而使人無所執守莫可䆒詰乎老莊之學不然也<lb/>
物之初葢有所指而言謂一物之初非謂萬物之初也<lb/>
在吾身之内非在吾身之外也以吾生身之所從始故<lb/>
曰物之初遊心物之初者真人之守規中也此人身要<lb/>
妙之境而文士亦或擬之於天地之鴻濛龍虎山陳自<lb/>
誠嗣老莊氏之學於此心知既其實豈徒既其文而已<lb/>
<pb n="KR4d0446_WYG_060-3a"/>
哉<lb/>
　　　䟦張蔡國題黄處士秋江釣月圗詩<lb/>
夫言心聲也故知言者觀言以知其心世亦有巧偽之<lb/>
言險也而言易躁也而言澹貪戀也而言閑適意其言<lb/>
之可以欺人也然人觀其易澹閑適之言而洞照其險<lb/>
躁貪戀之心則人不可欺也而言豈可偽哉今讀蔡國<lb/>
張公題黄處士秋江釣月圗詩超超出塵言彼之外境<lb/>
而觀者因以得公之内境也其澹也其易也其閑適也<lb/>
<pb n="KR4d0446_WYG_060-3b"/>
純乎一真心聲自然無雕琢之跡盖非學詞章者可到<lb/>
必其中之有所見有所養而後能也唯陶韋妙處有此<lb/>
予敢自謂知言乎真知言之人乃知予所知之非妄知<lb/>
也<lb/>
　　　題誠恱堂記後<lb/>
孟子傳子思之學其言誠身恱親之道本諸中庸然中<lb/>
庸言順親而孟子言恱親恱與順有以異乎孟子嘗云<lb/>
不得乎親不可以為人不順乎親不可以為子得親之<lb/>
<pb n="KR4d0446_WYG_060-4a"/>
恱為得諭親於道為順恱親者人人可能順親者學晞<lb/>
聖賢而後能也恱者順之基順者恱之極孟子言恱以<lb/>
該順盖通乎上下而欲使人人可能也誠身之學則<lb/>
豈人人而能哉夫一語之不妄者誠也一事之以實者<lb/>
亦誠也而誠身之學則不止於一語一事之誠而已知<lb/>
性盡心之餘養性存心之際仰無所愧俯無所怍内省<lb/>
不疚而無惡於志慎獨不欺而自慊於已夫是之謂誠<lb/>
身必嘗用力於聖賢之學乃造乎此生質之美素行之<lb/>
<pb n="KR4d0446_WYG_060-4b"/>
謹雖或暗合而終有未至也若夫恱親之孝則隨人品<lb/>
之髙下人人可以勉而為大而三牲八珍之奉小而啜<lb/>
菽飲水之歡安其寢處時其温凊愉其耳目適其志意<lb/>
俱可謂之恱也東人陳公嚴家饒財而善事親翰林學<lb/>
士承㫖李公扁其堂曰誠恱以人所可能之孝嘉之而<lb/>
并以人所難能之孝期之公之待人也厚矣公及巳逝<lb/>
子彦微克肖恱親之孝不忝其人繼今以往陳氏之家<lb/>
世世有孝子加以博文約禮進徳脩業而至於聖賢誠<lb/>
<pb n="KR4d0446_WYG_060-5a"/>
身之學有得焉則其恱親也亦将如聖如賢又非但如<lb/>
常之人所能者恱親之賢有若曽閔恱親之聖有若舜<lb/>
文夫如是其可謂不負李公之所期也夫翰林侍講李<lb/>
伯宗為陳氏作記臨川呉澄後識其左方<lb/>
　　　王氏缾花瑞果詩䟦<lb/>
醴泉無原而出靈草無根而生世有是事豈曰無是理<lb/>
哉缾水養花忽結異果其殆此類也邪聖人之言垂於<lb/>
經者皆道其常而不語怪惟春秋一經常者不書非常<lb/>
<pb n="KR4d0446_WYG_060-5b"/>
乃書非常者何變也異也吾觀憲使王侯之先公先夫<lb/>
人其於君臣夫婦之倫變而不失正所謂異而非常者<lb/>
矣有異而非常之人則其所惑必有異而非常之物應<lb/>
之理固然也抑嘗聞諸先聖君子於其所不知葢闕如<lb/>
也於其言也無所苟王氏異果之瑞母之貞節所致歟<lb/>
子之誠孝所召與不可得而知也跡已陳而推測臆度<lb/>
其由目不及睹而想象追賦其事雖可强而能然闕其<lb/>
所不知而不苟其言者於此亦難乎其為辭也吾欲舍<lb/>
<pb n="KR4d0446_WYG_060-6a"/>
其巳往之非常者而為侯道其方來之常者可乎侯為<lb/>
義臣節婦之子朝廷嚮用之意方隆而未艾侯之徳行<lb/>
侯之功業宜可傳於千百世之逺而後無忝於承家之<lb/>
孝報國之忠非但齷齪為㢘謹循良吏而已也夫如是<lb/>
則侯之一身将為國家之上瑞而於一花果之小瑞又<lb/>
奚足以喋喋多言為哉<lb/>
　　　䟦六龍圗<lb/>
以飛龍在天騰百川雨天下逢此時見此象而有此妙<lb/>
<pb n="KR4d0446_WYG_060-6b"/>
筆寫之亦氣數之参㑹也盖建隆庚申後之所作<lb/>
　　　再䟦曹璧詩後<lb/>
詩以時論則周之曹詩殿變風十二之後詩以人論則<lb/>
漢之曹詩冠建安七子之先予嘗為曹璧序其詩倐二<lb/>
十有六年矣曹之年昔三十有八今六十有三矣時之<lb/>
易往如此哉而人之重未可喜也於是因論詩而論其<lb/>
人論其時焉以人歟不願舉衰漢之人期盛世之士以<lb/>
時歟所願輓下泉之終復闗雎之始也<lb/>
<pb n="KR4d0446_WYG_060-7a"/>
　　　題程縣尹光州徳政詩後<lb/>
自封建廢而為郡縣郡守縣令之職猶古之侯伯子男<lb/>
上之人實與之分土而治其民民之休戚係於守令之<lb/>
賢否用得其人則如擇母以乳子用不得其人則如召<lb/>
狼以牧羊也由漢以來每以守令之選為重事至治改<lb/>
元之初詔天下舉首令燕人程侯居仁中所舉受特恩<lb/>
宰洪之南昌南昌負郭邑地大人衆素號難治居省府<lb/>
憲府之宇雖有長才者莫能獲展侯至官凡有可利於<lb/>
<pb n="KR4d0446_WYG_060-7b"/>
民者為之唯恐後苟有不便於民者去之不憚難民有<lb/>
所訴或曉之以義使知愧而止或析之以理使知不可<lb/>
欺而退府史不得以售其奸胥徒不得以肆其横服屬<lb/>
於官以蟊賊斯民者咸思棄公役而復民伍侯之能是<lb/>
者其美有四㢘勤明敏而已可謂上不負明詔下不負<lb/>
舉主哉侯之考嘗守洪都而侯復來宰洪屬邑其政葢<lb/>
有光於先者焉前此侯任徳安府判官以能官稱㑹光<lb/>
州有宿弊民甚困弊乆莫能革河南省府命侯往治之<lb/>
<pb n="KR4d0446_WYG_060-8a"/>
侯悉除其蠧根光民感徳入骨髓為詩歌以頌者成袠<lb/>
予過洪士民談侯之美藉藉既而有以光民頌侯之詩<lb/>
示予予喟然歎曰方今主聖臣賢期措天下於太平安<lb/>
得如侯者千百人布滿天下百里之邑乎樂道其善於<lb/>
是書此于光民頌詩之右方<lb/>
　　　𦵏地索笑圗䟦<lb/>
索索索有心越難得笑笑笑無人敢輕誚圗圗圗糢糊<lb/>
復糢糊䟦䟦䟦透脫真透脫<lb/>
<pb n="KR4d0446_WYG_060-8b"/>
　　　䟦茌平梁君政績記後<lb/>
朝列大夫江西等處行中書省員外郎梁宜彦中昔為<lb/>
國學諸生知其為美士公朝貢舉制行首擢科第以才<lb/>
優字牧薦厯數州皆有政蹟予於是而喜士類之可用<lb/>
世又喜儒科之能得人也<lb/>
　　　題真樂堂記後<lb/>
昔伊尹耕於莘野諸葛孔明耕於南陽盖将終身焉既<lb/>
而被三聘之禮值三顧之勤則幡然而改感激而許由<lb/>
<pb n="KR4d0446_WYG_060-9a"/>
是出任天下之重驅馳危難之間視其前日躬耕舊隠<lb/>
之地若蜩甲蛇蛻此明出處進退之宜者也河間劉君<lb/>
天爵甫其初非因三聘三顧而出者發身儒學從事政<lb/>
府遊立治蹟以至于今浸浸通顯且將大用而悠然舊<lb/>
居之思乃以躬耕畎畝為真樂堂記寫君之心殆無餘<lb/>
藴矣夫古人之仕有三行可止也際可次也公養則下<lb/>
焉爾令人之仕欲如古之際可巳不可得而行可何覬<lb/>
也然則公養而已矣公養者不得已而仕也有志之士<lb/>
<pb n="KR4d0446_WYG_060-9b"/>
豈以是為樂乎而沒溺於醉夢曽不一醒覺者舉世皆<lb/>
是也孰有如君之有覺有醒者哉雖然仕進榮達之樂<lb/>
外也隠退閑適而假物以樂亦外也劉君自有天爵之<lb/>
貴其樂也無與倫葢不在此趙村之田而在君方寸間<lb/>
田也求則得之在義而不在外惟此樂之為真他樂皆<lb/>
非真也得此真樂隠退閑適固樂仕進榮達亦樂其為<lb/>
樂也不繫乎出處進退之跡而根乎仁義禮智之心斯<lb/>
記之所未及言君其求之哉<lb/>
<pb n="KR4d0446_WYG_060-10a"/>
　　　䟦朱文公帖<lb/>
此朱先生遺金華吕子約書盖慶元乙卯之夏也按先<lb/>
生紹熙甲寅八月被侍講之命發長沙至中途巳聞近<lb/>
習用事而憂比及閏十月先生去國還家矣明年春趙<lb/>
丞相罷吕子約以論救丞相貶韶州書云時事已非所<lb/>
及不能復道則先生之憂可知也其曰往者予弗及來<lb/>
者吾不聞乃述屈子逺遊篇中之語屈子以忠放逐而<lb/>
蔽君誤國之人方得志適與先生所值之時同觀楚辭<lb/>
<pb n="KR4d0446_WYG_060-10b"/>
集註釋此二句謂往者之不可及則巳末如之何來者<lb/>
之不得聞則世之惠廸而未吉從逆而未凶者吾皆不<lb/>
得以須其反復熟爛而睹夫天定勝人之所極則安能<lb/>
不為沒世無涯之悲恨書中述此二語而楚辭集註亦<lb/>
成於是嵗先生之意深哉嗚呼忠賢得志之時少讒邪<lb/>
得志之時多因先生之書味屈原之辭令人悠然感慨<lb/>
於千載之下後百三十年大元㤗定甲子三月十一日<lb/>
　　　題髙宗御批後<lb/>
<pb n="KR4d0446_WYG_060-11a"/>
開封石守信仕周充指揮防禦節度等使宋初為開國<lb/>
功臣子保吉尚主其八世孫處厚嘗奉髙宗御批以經<lb/>
武郎閤門宣賛舍人權發遣袁州兵馬鈐轄子孫遂居<lb/>
臨江又徙髙安閤門五世孫珍字安道重交㳺輕施與<lb/>
國朝授承務郎廬饒等處哈喇赤長官因觀釋典忽有<lb/>
解悟脫屣世縁肥遯家山築水心道院延四方三教髙<lb/>
人談空說有超然出離塵界之外臨江之士吃吃稱其<lb/>
美予謂石氏盛大綿逺前乎宋而已興後乎宋而未替<lb/>
<pb n="KR4d0446_WYG_060-11b"/>
非但三百餘年與國咸休而巳人間富貴如春華開落<lb/>
如浮雲聚散何足經意閱厯多者自能照燭固不待闖<lb/>
梵師之藩而後知其為夢幻泡影也安道其有見於此<lb/>
哉<lb/>
　　　䟦子昻寫度人經<lb/>
予於道家書自道徳南華二經外俱不喜觀今觀此巻<lb/>
不能不喜也<lb/>
　　　題棣華軒記後<lb/>
<pb n="KR4d0446_WYG_060-12a"/>
翼城張遵信誠之四嵗而孤其兄篤於友愛衣食長養<lb/>
之又俾從師讀書以底于成才誠之以其兄之恩惟恐<lb/>
他日之易志也請於其師欲如古人之實生其以朝夕<lb/>
恒接乎心目其師侯伯正父名其軒曰棣華而記之以<lb/>
文予讀之而歎伯正父之而非記誦詞章之儒所可同<lb/>
也夫兄弟者其初一人之身爾同本而分枝愛兄弟之<lb/>
身猶愛己之身也然本者吾身之所由以生者頑夫尚<lb/>
或昧昧而不知愛况其所分之枝乎張氏之愛其弟弟<lb/>
<pb n="KR4d0446_WYG_060-12b"/>
之不忘其兄皆其良知良能之固有而豈由外鑠哉<lb/>
常棣之詩周公所作以為上下通行燕兄弟之樂歌樂<lb/>
工歌之於燕飲之時因寓警戒之意以明兄弟之恩者<lb/>
也篇首二言託物起興而非有深義鄭箋孔疏以華之<lb/>
覆鄂喻兄之覆庇其弟鄂之承華喻弟之承順其兄則<lb/>
興而又兼比焉伯正父厯陳末世薄俗傷敗彛倫之事<lb/>
既足以誅其心使聞之者愧赧矣而棣華之名又不専<lb/>
取覆鄂承華之義也弟之於兄豈為其有覆庇之徳而<lb/>
<pb n="KR4d0446_WYG_060-13a"/>
後有承順之恭也哉天性之愛自然發見如草木之遇<lb/>
春而生勃然不可遏也循性所有擴而充之鄉黨稱弟<lb/>
而可為堯舜亦由是而巳矣幼則敦行厚倫行其所當<lb/>
然之常長則傳文窮理知其所以然之奥程朱之為學<lb/>
盖如此誠之其尚反身而求之哉<lb/>
　　　䟦送范達夫序後<lb/>
知人未易也吾有吾之所知彼有彼之所知吾能知吾<lb/>
所知而已彼所知者吾不能徧知也然由吾之所知以<lb/>
<pb n="KR4d0446_WYG_060-13b"/>
知彼之所知則彼之所知亦吾所知也豫章范達夫仕<lb/>
廣海憲府有聲而予未之知若資陽郭居仁清江范徳<lb/>
機豫章范舜卿則予所素知者昔人之觀人觀其宗族<lb/>
所稱觀其僚友所稱觀其交游鄉黨所稱居仁徳機達<lb/>
夫僚友也而其稱之如此舜卿達夫宗族也而其稱之<lb/>
又如此以吾所知者之所稱知彼所稱者之所為予雖<lb/>
未知達夫而今則知之矣於其慎操守也見其義於其<lb/>
篤倫紀也見其仁有義有仁人道之大綱舉矣大綱既<lb/>
<pb n="KR4d0446_WYG_060-14a"/>
舉不待一一見其目之細而其人固可知也達夫憲府<lb/>
滿三考受朝命為南康佐屬予又將見其行事之目以<lb/>
證三君之所稱猶信<lb/>
　　　䟦永豐何縣尹徳政頌<lb/>
予家距永豐不滿二百里雖不同郡而聲跡常相聞如<lb/>
縣尹何侯之㢘聲政迹洋溢乎四境之外予雖在京師<lb/>
而來自吾鄉之人亹亹言之不置予亦獲聞其槩夫今<lb/>
之庶幾乎卓魯者同郡有金谿李尹鄰郡有永豐何尹<lb/>
<pb n="KR4d0446_WYG_060-14b"/>
二人焉李尹已改除監察御史何尹之望實如此匪朝<lb/>
伊夕必為臺省所奪去果爾則永豐之民皇皇以失其<lb/>
慈父母為戚噫吾将何以為永豐之民計哉<lb/>
　<lb/>
　<lb/>
　<lb/>
　<lb/>
　呉文正集巻六十<lb/>
</p>
<p>
</p>
  </div>
</body>
</text>
</TEI>
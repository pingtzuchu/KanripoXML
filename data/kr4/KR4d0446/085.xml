<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻八十五</head> <lb/>
    <p>
<pb n="KR4d0446_WYG_085-1a"/>
欽定四庫全書<lb/>
　呉文正集巻八十五<lb/>
　　　　　　　　　　　　　元　吳澄　撰<lb/>
　　墓誌銘<lb/>
　　　　金陵王居士墓誌銘<lb/>
居士姓王氏其先自汴來南一徙再徙而家金陵諱進<lb/>
徳字仁甫少孤奉母涂氏至孝上有四兄其一其四蚤<lb/>
世其二君祥其三君玉居士其五也勤苦自植趍時貿<lb/>
<pb n="KR4d0446_WYG_085-1b"/>
遷道途不避寒暑嚴事其兄如父協力興家二兄既逝<lb/>
君祥之子曰子清君玉之子曰子淵子淳子澄母三分<lb/>
其産畀一子四孫異居異財居士所有浸浸以贏創立<lb/>
雖艱而振䘏不吝三四十年間每遇饑歉施麫施米施<lb/>
鈔施粥日甚久數甚夥費甚不貲泰然行之如常每遇<lb/>
疫癘市善藥命良醫家至户到隨證治療煮藥之器佐<lb/>
藥之用纎悉畢備病愈能食則啖以糜其所全活甚衆<lb/>
寒卧無以盖覆者施楮衾貧死無以殯葬者施棺木公<lb/>
<pb n="KR4d0446_WYG_085-2a"/>
府倘有勸率所出必倍他人親疏之族内外之姻周濟<lb/>
尤篤禮聘名師教子郡庠燬于火為構講堂髙壮宏敞<lb/>
并其中陳設器具一新計緡錢七萬有竒皆獨力所辦<lb/>
買宅一區割田九頃剏建江東書院朝錫以額設官掌<lb/>
其教倣范文正公義荘規制以贍親屬城隍外門壞内<lb/>
屋敝運石于吳取材于江而更易其楹柱而修完其棟<lb/>
宇若此類布施不一固其餘事爾配于氏婉順温惠孝<lb/>
其姑友其姒如居士之事母事兄父母之没已多厯年<lb/>
<pb n="KR4d0446_WYG_085-2b"/>
凡忌日及時祭夫婦哀感不異初喪寛厚謙和崇倫紀<lb/>
敦信義未嘗以貲富齒長而驕貧傲少炎天獨處衣冠<lb/>
儼然見者竦肅病劇語言不亂神色不變天厯二年五<lb/>
月二十九日終年八十有四将以某年某月日合祔于<lb/>
氏宅兆前期來乞銘余客居士之家者屢知其篤行詳<lb/>
矣故為志而銘焉子男二子雲子霖也女六一先卒其<lb/>
婿徐應隆涂煥章吕元知趙良弼于徳淵戚光孫男九<lb/>
女十三曽孫男三女六銘曰<lb/>
<pb n="KR4d0446_WYG_085-3a"/>
篤行于身無怨惡于人噫訢訢噫恂恂噫疇之與倫<lb/>
　　　元故從仕郎婺源州判官致仕操君墓志銘<lb/>
操君饒之浮梁人貴持名子敬字也宋贈朝奉大夫諱<lb/>
昇之之孫朝奉大夫太府寺丞知武岡軍諱斗祥之子<lb/>
寺丞公淳祐辛丑進士發身陞朝典郡諸子皆殖學績<lb/>
文稱為名家君其第五子也年十七以郡守之子試湖<lb/>
南轉運司貢禮部明年試入太學充弟子員皇元一天<lb/>
下奉親隠處至己丑十月父喪癸巳任安吉縣儒學教<lb/>
<pb n="KR4d0446_WYG_085-3b"/>
諭大徳丁酉進餘干州儒學正庚子遷溧陽州儒學正<lb/>
癸夘八月母安人張氏喪葬二親悉遵朱氏家禮例應<lb/>
部注教授内省為員多闕少檄外省凡五十以下再與<lb/>
學正山長之任理作教授月日丁未長信州路藍山書<lb/>
院至治辛酉勑授撫州路儒學教授壬戍四月至官越<lb/>
三年泰定甲子移疾致仕年未及不許力請再四乃得<lb/>
請丁夘勅授從仕郎婺源州判官致仕至順庚午五月<lb/>
己巳卒年七十四君教授撫州時余被㫖趍京識君于<lb/>
<pb n="KR4d0446_WYG_085-4a"/>
郡庠卒之年十有一月君之子希徳喪服造吾門纍纍<lb/>
然戚戚然謂先君嘗獲一面去冬苦脾泄疾今春加劇<lb/>
正月猶彊出拜先祖考妣墓生平喜玩易善占筮四月<lb/>
辛丑筮疾遇乾之夬曰陽既亢矣其能久乎次月甲子<lb/>
再筮遇同人之乾畫卦訖默默斂䇿而卧自此絶筆越<lb/>
六日旦命舁就正寢屏女侍親友來省一一答之精神<lb/>
不亂問所欲言則曰無可言者日將晡翛然而逝不肖<lb/>
孤痛惟先君幼侍先祖宦遊涉歴世故備嘗艱險事父<lb/>
<pb n="KR4d0446_WYG_085-4b"/>
母孝待兄弟友厚睦族姻篤嗜文學質剛介務實踐不<lb/>
阿附不奔競見義必為取友必端洊任學官廉勤盡職<lb/>
引年早退日以教子若孫為急年逾七十考終歸全兹<lb/>
卜十有二月壬申安厝于嘉禾山諸孤無能顯揚深懼<lb/>
先徳泯墜敢乞銘以示永逺噫余疇昔一見子敬固已<lb/>
嘉其敦謹今聞諸其子證吾所見尤信世冑而學不廢<lb/>
文儒而行不瑕其可銘也已君娶許繼方子男六希徳<lb/>
希先希顏希仁希曽希元父命希先為季兄後希曽泰<lb/>
<pb n="KR4d0446_WYG_085-5a"/>
定丙寅貢士女適朱適洪適李孫男若干銘曰<lb/>
言行恂恂質文彬彬不忝其先以啟其後人<lb/>
　　　廬陵張君材墓志銘<lb/>
廬陵張君材名櫸先世唐曲江公之苗裔宦轍所到留<lb/>
家吉之吉水後分置永豐割其所居之鄉隸焉大父宋<lb/>
進士易名元佐仕大元至承直郎婺源縣尹清謹慈愛<lb/>
民懷其惠然已意不惬官滿而止世父伯澄父伯濟聨<lb/>
中宋進士第一授分寧尉一授南康尉代革韜晦不仕<lb/>
<pb n="KR4d0446_WYG_085-5b"/>
南康年七十二而夀而康君材其丕子也資稟英特博<lb/>
綜羣書吐辭成章敏健卓偉慷慨倜儻負濟世略儒業<lb/>
時務外文字聲音之形象寄譯鞮之語亦克旁究年十<lb/>
六郡守舉充嵗貢年二十行省檄充樂安縣䝉古官學<lb/>
教官皆非所樂延祐甲寅科目取士出其素所長以應<lb/>
試一不偶即不肯再盖志趣弗與流俗卑卑屑屑者同<lb/>
治生殖貨等事絲毫不塵襟抱前後郡邑正貳凡廉能<lb/>
公正之賢聞名起敬輒不以民伍視俯就問政必剖析<lb/>
<pb n="KR4d0446_WYG_085-6a"/>
曲直可否以對聽者心服多所匡救嘗過余及見其詩<lb/>
余謂君材豈但以能詩名當以用世顯戹于命戹于時<lb/>
尺寸莫展年五十一而終憐才者憫之雖然藉令得一<lb/>
官未必可以舒其志則又孰若全所守之為愈終之日<lb/>
至順庚午九月丙戍死生之際凝定從容有髙人達士<lb/>
之風娶南城尉羅致女子男四文豹文彪文虎文箎文<lb/>
虎奉尊者命為同宗後女四長適王前三年卒次適陳<lb/>
餘未行孫男女各一其年十一月乙巳葬石井箬塘之<lb/>
<pb n="KR4d0446_WYG_085-6b"/>
原弟棣状兄行畀文豹來徴銘銘曰<lb/>
才氣軼羣既博且文俾引而伸不讓辛陳惜也隠淪翳<lb/>
天匪人<lb/>
　　　黄愚泉墓誌銘<lb/>
故愚泉逸士黄君天麟名厚翁字也先世自豐城之沇江<lb/>
支分于清江之湛溪考諱應雷妣鄧氏宋咸淳辛未十<lb/>
月四日生元天厯戊辰六月四日卒生十有四年而二<lb/>
親逝伯兄督家及既異財或疑君未更事外侮潛窺君<lb/>
<pb n="KR4d0446_WYG_085-7a"/>
應變如常家浸以饒田宅悉増其舊恩浹宗戚信洽鄉<lb/>
閭一言曉譬輒平人忿爭苟可利人雖勞力捐貲不吝<lb/>
里有麾塘儲水備旱甲午乙未間巨蟒穴堤堤壞水泄<lb/>
訛言見此蟒不死即病人莫敢前君率衆窒其穴蟒亦<lb/>
避去塘堤得完而水利復居當通衢夏月每䖍製暑藥<lb/>
以飲行者平日又修它藥以施病者濟物為心大率類<lb/>
是該通隂陽厯數醫藥方技百家之學足迹逺涉江淮<lb/>
吳越而恬無千時意憲官問俗嘉君肥遯為書愚泉二<lb/>
<pb n="KR4d0446_WYG_085-7b"/>
字奬之盖以唐栁子厚之知而不用為比配徐氏前清<lb/>
江縣尹某之女子男以宏孫男陽生陽弟孫女長適徐<lb/>
泂宋兵部侍郎之曽孫也幼未行至順庚午十一月八<lb/>
日葬思賢鄉敏塘之原其妻黨徐鎰為之請銘銘曰<lb/>
既灌既濡潤後有餘斯泉不愚<lb/>
　　　元故榮禄大夫江西等處行中書省平章政事<lb/>
　　　　李公墓誌銘<lb/>
公西夏賀蘭于彌部人也皇元資善大夫中書左丞贈<lb/>
<pb n="KR4d0446_WYG_085-8a"/>
銀青榮禄大夫平章政事加贈推忠靖逺功臣太保儀<lb/>
同三司滕國武愍公恒之子益都淄萊軍民都達魯花<lb/>
赤贈金吾衛上將軍僉書樞宻院事滕國忠襄公維忠<lb/>
之孫初天兵奄并諸國守夏邊城城陷死節者其先世<lb/>
也忠襄始仕我朝家于淄川從唐所賜夏國姓武愍遂<lb/>
為佐命混一功臣公諱世安字彥豪國言名散术䚟憲<lb/>
宗朝癸丑嵗九月五日生于宣徳府龍門川人稱李龍<lb/>
川云武愍從丞相淮安忠武王平宋既取㐮樊下荆岳<lb/>
<pb n="KR4d0446_WYG_085-8b"/>
被命往定江西諸郡邑相繼降附無勞攻戰平反大獄<lb/>
全活故家百數征謀治法公之翊贊居多江西之民按<lb/>
堵如故武愍經略廣東授公金符朝列大夫廣州路達<lb/>
魯花赤辦軍需與宋師戰于海珠寺下公總千騎據岸<lb/>
發矢俘獲二百餘人奪取三百餘艘宋師舍舟陸走明<lb/>
年春克厓山武愍同張元帥入獻捷二帥分議水戰陸<lb/>
戰功賞議未畢而張帥沒㫖令武愍并議之論定武愍<lb/>
由都元帥授資善大夫中書左丞出行湖廣省事公留<lb/>
<pb n="KR4d0446_WYG_085-9a"/>
候命宻院所擬中書每抑之公見執政言曰堅敵在前<lb/>
非有重賞何以得人死力張帥及吾父奉㫖専賞罰生<lb/>
殺之柄今大功既成豈可失信不然此去再有征戰誰<lb/>
肯捐軀命哉執政乃從武愍所定以金符銀符畀公給<lb/>
散進階嘉議大夫新軍萬户尋陞同知江西宣慰使後<lb/>
奉特㫖世襲益都淄萊上萬户至元二十一年武愍薨<lb/>
于交趾公䕶喪歸葬大都路宛平縣永安山之陽起復<lb/>
正議大夫僉江西等處行中書省事兼本軍萬户二十<lb/>
<pb n="KR4d0446_WYG_085-9b"/>
四年尚書省立公僉行省事如初有黠僧託采藥為名<lb/>
至江西俾人誣告宋相章鑑匿故主國<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>及親属宻㫖<lb/>
命公提兵捕取公止用百卒猝至其家搜索無驗詰問<lb/>
告者首抉其誣章相得釋其僧撰造重大事名脅取富<lb/>
室貨寶不一公摭其事以聞權相右之事寢不報二十<lb/>
五年巨獠猖獗數道震撼重臣出討中路隕踣轉以委<lb/>
公卒底寧敉信豐有冦公冒大雨夜行五十里黎明抵<lb/>
賊所賊方汲水朝餔出其不意殺戮殆盡軍回留騎數<lb/>
<pb n="KR4d0446_WYG_085-10a"/>
百不給以食約五日而還騎兵掘食賊所窖粟餘賊逋<lb/>
逃為飢窘求食而出悉捕斬之以殄冦功陞中奉大夫<lb/>
參知行尚書省政事二十七年冦黨復聚江西立行樞<lb/>
宻院差官與公合力行省丞相止給軍三百大軍遷延<lb/>
不發而但移文督促賊衆兵寡不可前進公乃聲言修<lb/>
理橋道儲積糗糧以待大軍之集賊憚公威名比行院<lb/>
軍至一十七寨俱降既降復叛者令偏裨解青統官軍<lb/>
及降賊直擣其巢芟刈靡有遺類南豐廣昌賊繼起省<lb/>
<pb n="KR4d0446_WYG_085-10b"/>
官職應勦捕托病而避復請公往公命弟萬户世雄等<lb/>
偕首散民丁歸農決遣官軍出城屯駐令居民入城寧<lb/>
家官吏賤糴民粟圖利公責之曰汝不能弭冦又復厲<lb/>
民何以為民父母盡散其粟與復業之民移檄諭賊以<lb/>
禍福許其改過自新三日之間賊悉輸納其旗鼓兵仗<lb/>
公乃㑹聚其徒誅首惡六人餘悉貰罪被掠男女各付<lb/>
所属完聚省長率僚佐舉酒賀曰真大丈夫也盖以愧<lb/>
前之託疾避事者尚書省罷舊官盡革獨存公一人改<lb/>
<pb n="KR4d0446_WYG_085-11a"/>
參行中書省既而參政徐公琰公與協心剗除宿弊前<lb/>
時官差民户典倉庫往往虧折填償以至破家乃咨内<lb/>
省擇府史代充至今便之三十年省院以所獲冦四百<lb/>
餘屬公涖殺公與都事周元徳及行院官一一判别僅<lb/>
戮其二而已將征交趾公往廣州造戰船五百元貞大<lb/>
徳間授正奉大夫參江浙河南二省秩滿陞湖廣左丞<lb/>
供劉平章西征饋餉溪洞險惡無木牛流馬可運率一<lb/>
斗粟數十倍其費始達人皆鬼蜮獸心重以饑饉瘴疫<lb/>
<pb n="KR4d0446_WYG_085-11b"/>
公與役夫均其勞往復期年之上逺征士卒得不乏絶<lb/>
至大初召入加榮禄大夫平章政事商議樞宻院使提<lb/>
調諸衛屯田仁皇居春宫領中書令樞宻使既幸省府<lb/>
將幸樞府知公商議院事促令就職宴罷還宫撫勞公<lb/>
甚勤公素閔漢軍戍廣東瘴鄉十死七八至是建議擇<lb/>
善地分六戍鎮守有役然後調遣無事則安居戍兵免<lb/>
罹瘴毒得全其生皇慶元年錫内宴服金繡段金鞍轡<lb/>
弓箭白金等物日給公母太夫人尚醖一壺次年冬除<lb/>
<pb n="KR4d0446_WYG_085-12a"/>
江西等處行中書省平章政事又次年夏賜玉帶自至<lb/>
元之末逮延祐之初江西二十有餘年無冦禍延祐二<lb/>
年寧都官吏經理田糧殘虐啟釁冦大作殺死州官軍<lb/>
官圍城至再省中同列詣公請曰非公孰能弭此變公<lb/>
以不兼提調兵馬之職非所當任懇請不己公乃移咨<lb/>
宻院然後就道不兩月獲其渠魁禁戢用兵緩輯脅從<lb/>
罫誤之衆一如往年之于南豐廣昌平冦雋功此其四<lb/>
矣恩賚三珠虎符以賞功也三年公念太夫人王氏壽<lb/>
<pb n="KR4d0446_WYG_085-12b"/>
将九十乞侍養得請七年丁太夫人憂扶襯合葬武愍<lb/>
公之墓服闋還江西至順元年十二月詔一品致政舊<lb/>
臣給全俸二年三月二十六日公以㣲疾薨天使來徴<lb/>
造朝而公薨已七日矣先是公參江浙河南二省時逮<lb/>
事忠襄公夫人武愍公夫人有子有孫一家五世文人<lb/>
鉅公作詩頌咏後忠㐮夫人終公上事武愍夫人下見<lb/>
曽孫亦五世及武愍夫人終公年踰七十而公之長子<lb/>
翰林直學士中議大夫屺歸省已近六十鬚鬢皓白人<lb/>
<pb n="KR4d0446_WYG_085-13a"/>
不辨其為父子亦復四世莫不羨公門積善之慶武愍<lb/>
生長邊陲飲食祭祀並遵國俗暨公之長務學友士誦<lb/>
習經史希古聖賢儀禮一書儒流鮮讀縦讀亦鮮達禮<lb/>
意公識髙質厚值斬齊期功之服靡不暗合禮經居室<lb/>
之西營家廟祠武愍公物未薦新口不先嚌四時朔望<lb/>
率家人行禮雖晩年小疾未嘗使人代嘗至淄淄聚族<lb/>
戒曰此吾祖初基今族大蕃衍以淄川公視之豈容有<lb/>
親疏之異族人無子孫或孤弱客死逺方為歸其喪就<lb/>
<pb n="KR4d0446_WYG_085-13b"/>
祖塋序昭穆以葬有義田供展省之費族之婚喪皆取<lb/>
給于斯在家燕處蕭然若韋布其出也騶從省約平生<lb/>
澹無所好惟延名師訓誨子孫勸人為善見有善若自<lb/>
已出聞有過輒為覆䕶勉仕宦以忠貞勉子弟以孝友<lb/>
貧約者勉其治生富厚者勉其施與飢寒之人衣之食<lb/>
之所識喪葬必躬往弔祭野有莩死捐貲掩骼一胔龍<lb/>
興郭外買地十餘畝貧無葬地者蔵焉門生故吏位省<lb/>
臺官郡縣不可勝數若子若婿俱厯清要孫曽數十家<lb/>
<pb n="KR4d0446_WYG_085-14a"/>
僮不啻萬指生之時雖行伍小校賤隸里巷兒童婦女<lb/>
咸知公名薨之日百司庶府以下人人驚惋公之子将<lb/>
祔公于考妣之兆貽書請銘澄江西人也知公父子之<lb/>
豐功盛徳詳矣曷敢以老病辭公之配顏氏先四十八<lb/>
年卒張氏先三十年卒俱追封滕國夫人子男五屺中<lb/>
議也嶼懷逺大將軍襲萬户二十三年而卒巗棲霞縣<lb/>
達魯花赤峙亦先卒嶸奉議大夫江西行省理問女一<lb/>
適典瑞院同僉紐里鬲孫男十孫女四曽孫男六曽孫<lb/>
<pb n="KR4d0446_WYG_085-14b"/>
女三公之弟世雄世顯公以本軍萬户讓世雄授宣武<lb/>
將軍在職十年還以讓公之子嶼嶼臨終以讓宣武之<lb/>
子繁繁曰父讓而子奪之可乎不就職乃與公之嫡長<lb/>
孫保保以讓懷逺之子順武愍公之䕃讓與世顯初任<lb/>
湖南宣慰之貳繼任建康吉安瑞州三郡之監階昭勇<lb/>
大將軍中議武愍嫡長孫公之冢嗣也門䕃當襲固讓<lb/>
不受兄弟交相讓自公倡始而中議濟其美故一家雍<lb/>
睦之風他姓希有識者知李氏之昌未艾也銘曰<lb/>
<pb n="KR4d0446_WYG_085-15a"/>
於維武愍活西江鮒抑有賢子克相名父禮敬遺老風<lb/>
動一隅當革而因如疾其蘇鼪鼯羣號公至屏息男耕<lb/>
女桑公所衣食西江之民淪浹公恩逮公之喪耳不忍<lb/>
聞公魄歸只公魂留只公兮弗留民之悲矣<lb/>
　　　故承務郎湖南嶺北道肅政廉訪司經歴范亨<lb/>
　　　父墓誌銘<lb/>
士之汎濫于虚文而忽略于實行也久矣波流茅靡之<lb/>
中有特立獨力者焉余惡乎不以東漢諸君子例之哉<lb/>
<pb n="KR4d0446_WYG_085-15b"/>
清江范<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>亨父一字徳機家貧早孤母熊守義長而教<lb/>
之天資頴敏所讀誦輒記憶年未三十予識之于其鄉<lb/>
里富者之門雖介然清寒煢然孤獨而察其㣲有樹立<lb/>
志無苟賤意越數年漸漸著聲稱其處也苦節困窮竭<lb/>
力奉母其出也假隂陽之伎以給旅食其躭嗜于書鑽<lb/>
研于文用功數十倍于人人鮮或知也年三十六始客<lb/>
京師勲舊故家延致教其子藝能操趣綳中彪外流光<lb/>
浸浸以達中朝薦舉充翰林編修官官滿部注建昌路<lb/>
<pb n="KR4d0446_WYG_085-16a"/>
照磨憲臺有聞名者改擢將仕佐郎海南海北道廉訪<lb/>
司知事不憚波濤之險瘴癘之毒巡歴遐僻每務興學<lb/>
明教民之抱寃官之受誣者一一存活申雪政譽上徹<lb/>
仍其所職遷江西湖東憲長嚴明于僚屬中獨異目視<lb/>
選充翰林應奉憲臺又改擢福建閩海道知事閩俗本<lb/>
汚而文繡局取良家子為閩工無别莫甚嫉之閔之作<lb/>
歌詩一篇具述其弊憲長采之以聞于朝緣是其弊遂<lb/>
革居十閲月㑹江浙行省禮請校進士文巻行至建寧<lb/>
<pb n="KR4d0446_WYG_085-16b"/>
移疾竟歸託于外族而家在新喻之百丈山天厯二年<lb/>
授湖南嶺北道肅政廉訪司經歴以養親辭不赴其秩<lb/>
自湖廣行省校文而還逾月有母喪明年十月以疾終<lb/>
年五十九娶易先卒晩有子二人庶出也持身廉正涖<lb/>
官不可干以私疏食水飲泊如也為文雄健追慕先漢<lb/>
古近體詩尤工藹然忠臣孝子之情如杜子美又善大<lb/>
小篆漢晉隸書金谿士危素慕其風數從逰處未終前<lb/>
兩月往哭其母時疾已劇尫羸骨立謂素曰世道之卑<lb/>
<pb n="KR4d0446_WYG_085-17a"/>
士氣之陋甚矣子其勉諸吾殆将死已而果然素哀其<lb/>
卓犖大節浮沉下僚又不獲中壽其子長者甫七嵗幼<lb/>
者甫四嵗懼其湮沒無傳乃摭其事行徴予撰銘將與<lb/>
龍虎山道士薛𤣥義買石勒諸其墓嗚呼亨父誠特立<lb/>
獨行人也而素之髙義亦薄俗所稀范之詩文有燕然<lb/>
稿東方稿海康稿豫章稿候官稿江夏稿百文稿總十<lb/>
二巻銘曰<lb/>
介潔之行瑰瑋之文而止于斯也來世倘有聞乎噫<lb/>
<pb n="KR4d0446_WYG_085-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　吳文正集巻八十五<lb/>
</p>
<p>
</p>
  </div>
</body>
</text>
</TEI>
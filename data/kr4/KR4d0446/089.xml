<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻八十九</head> <lb/>
    <p>
<pb n="KR4d0446_WYG_089-1a"/>
欽定四庫全書<lb/>
　呉文正集巻八十九<lb/>
　　　　　　　　　　　　　元　呉澄　撰<lb/>
　　祭文<lb/>
　　　國子學告掲大成新扁文<lb/>
維京師立先聖廟既落成之二年今天子嗣位乃加封<lb/>
大成之號恭惟先聖道徳髙厚與天地參為萬世帝者<lb/>
師聖君賢相於位號廟祠務致崇極以風四方廟之堂<lb/>
<pb n="KR4d0446_WYG_089-1b"/>
曰大成之殿廟之門曰大成之門雖因前代之舊然大<lb/>
成二字寔今天子所錫扁以斯名施之於今尤為宜稱<lb/>
吉日辰良爰掲新扁于殿之前門之外㑭尊慕先聖入<lb/>
其門升其堂者得所瞻仰焉謹以潔牲醴齊用伸䖍告<lb/>
王其鑒之<lb/>
　　　祭周元公濓溪先生墓文<lb/>
嗚呼悟道有初適道有途先生之圖先生之書昭示厥<lb/>
初維精匪粗坦闢厥途維約匪紆人生而靜所性天性<lb/>
<pb n="KR4d0446_WYG_089-2a"/>
物感而動所用天用未量布帛分寸在度未程重輕銖<lb/>
两在衡風雖過河水弗興波形雖對鏡鏡弗藏影動而<lb/>
凝然靜而粲然唯一故直唯一故専道響絶絃千數百<lb/>
年學要一言洙泗真傳有性無欲有一無二猗嗟效朂<lb/>
久莫克至先生之道萬世杲杲展拜墓前如親見焉廬<lb/>
山峙南大江流北仰之彌髙逝者不息<lb/>
　　　慈湖丁蘭廟祝文<lb/>
嵗在丁亥十月丙寅前鄉貢進士江西撫州呉澄謹昭<lb/>
<pb n="KR4d0446_WYG_089-2b"/>
告於丁候大神澄自少讀書粗識義理見有厚於人倫<lb/>
者雖不同世心慕其人惟候事親不失子道澄去冬經<lb/>
過式瞻廟貌疇昔之夜夢祗見于候執紙幣以贄歸舟<lb/>
泊祠下敬惟徃夣是踐澄去家期年今歸省母舟泝流<lb/>
而上祈得順風而無驚虞以早逹於家神其保祐之<lb/>
　　　祭樂安縣丞黄從事文<lb/>
嗚呼公生於梁長於梁老於揚卒於揚其質厚其氣剛<lb/>
其見定其行方始也辟地出蜀而逰終也辟世入山而<lb/>
<pb n="KR4d0446_WYG_089-3a"/>
幽出蜀伊何﨑嶇萬里潔身以去就禄而仕入山伊何<lb/>
優游卒嵗儉約以處得正以斃辟地以生陳子之清辟<lb/>
世以死張子之寕清則雖生而不辱寕則雖死而猶榮<lb/>
初予識公于通守之庭聞公為當代鉅人所敬聼其言<lb/>
論風㫖於是而信公之名既而從公於貳令之聼見公<lb/>
為一邑士民所愛視其两事設施於是而得公之誠曽<lb/>
㡬何時風震雨凌公於斯時蟣蝨小官蹇蹇于下事不<lb/>
辭難又㡬何時地䧟天傾公於斯時螻蟻㣲軀行行于<lb/>
<pb n="KR4d0446_WYG_089-3b"/>
中義不受汙嗚呼平居無事凡百有位衒才華矜科第<lb/>
挾崇髙夸寵利憑䟦萬民傲聣舉世及至一旦茫無寸<lb/>
計臨難苟免從風披靡自詭龍蛇不愧犬豕胡為乎寒<lb/>
松勁草之心乃見於下邑庻僚之底如公之志有隕無<lb/>
貳如公之節霜嚴日厲人知公禍福不動為一時之勇<lb/>
孰知公完飬有素非一朝之故公之劬書嗜學寒暑不<lb/>
廢毎蹙然於芳草之艾蕭公之安貧守賤表裏一致常<lb/>
怡然於陋巷之簞瓢公之好賢樂善心口嘆喟恨不即<lb/>
<pb n="KR4d0446_WYG_089-4a"/>
上之青霄公之憤世嫉邪辭色峻厲恨不即肆之市朝<lb/>
逮祈死之不得慨偷生之不聊爰投迹於魑魅任爭席<lb/>
於牧樵憂患之端殆無時而不有勁直之氣不與累而<lb/>
俱消外無撓而力毅内有主而神全惟其所禀之異所<lb/>
學之正是以雖老益壯雖窮益堅聖人未見剛者如公<lb/>
盖庶㡬焉嗚呼知公惟予知予惟公今其逝矣欲見何<lb/>
從有山崇崇有水溶溶今其藏矣哀慟何窮㝠㝠潜徳<lb/>
凛凛髙風一觴永訣尚鑒予𠂻<lb/>
<pb n="KR4d0446_WYG_089-4b"/>
　　　祭呉叔震文<lb/>
嗚呼人莫不有死兄未可以死也外無彊支内未有壯<lb/>
子也一家憂責之所萃一邑民望之所係也兄慮事兮<lb/>
素周胡能一一預擬也兄飬生兮素厚胡寧忽忽至此<lb/>
也嗚呼以兄風流文雅之懿温公謙遜之美不惟見稱<lb/>
於平居逺近之交親抑亦見重於當路貴顯之君子盖<lb/>
其久而不渝行之安而無偽故兄之感動乎人者有由<lb/>
而人之愛敬於兄者無異吾求一人彷彿如兄者焉㡬<lb/>
<pb n="KR4d0446_WYG_089-5a"/>
闔郡而莫之可比知與不知聞兄之死疇不嗟悼而失<lb/>
聲痛惜而隕涕嗚呼兄今巳矣吾自丙戌與兄交際知<lb/>
無不言言無或避于今八年首末無二今夏吾疾兄念<lb/>
之至兄疾數月吾不謹視初期兄之有瘳豈料竟此而<lb/>
長逝負于幽𡨕抱恨積媿嗚呼昔兄於吾孰不籌議今<lb/>
吾於兄寕敢遺墜命之短長家之隆替諒天數之有定<lb/>
匪人力之可計寤寐以思永嘆弗置一觴告靈尚鑒吾<lb/>
意無以報兄空洒哀淚嗚呼<lb/>
<pb n="KR4d0446_WYG_089-5b"/>
　　　祭危先生文<lb/>
嗚呼昔予弱嵗初識先生端方之質敦篤于行曰在程<lb/>
門可㡬彦明事徽庵翁雖壻猶子翁既無後悉意經紀<lb/>
嫁其孫女與子一視翁之同宗既貴既豊尊禮先生靡<lb/>
替有崇館置于塾十諮九從予時徃來毎見益親學不<lb/>
衰倦知識日新沉潜䆳宻誾誾恂恂下逮末術鳥伸熊<lb/>
經亦所深嗜以衛其生嗚呼先生宜享遐齡如何如何<lb/>
一疾弗救年踰七十豈不謂夀宿學彫落予心寔疚聞<lb/>
<pb n="KR4d0446_WYG_089-6a"/>
訃之初身寄逆旅絶學如綫予復誰語㡬更旬朔始拜<lb/>
柩前魂兮何之涕泗漣漣嗚呼<lb/>
　　　祭外舅余東齋先生文<lb/>
嗚呼翁年六十有七未至於耋且耄也翁之精神志氣<lb/>
未至於昏且耗也翁之起居飲食未减於壯且少也去<lb/>
夏得疾其端甚㣲人莫之告澄莫之知逮乎有聞凛乎<lb/>
有疑秋杪澄始徃省専付之醫而醫曰可為也去冬力<lb/>
疾其出豈宜藥莫或繼病莫或支雀䑕攖懐風雪侵肌<lb/>
<pb n="KR4d0446_WYG_089-6b"/>
嵗杪澄又徃省重責之醫而醫曰未危也正月于役數<lb/>
月于違意翁介疾有喜可必其期也孰謂凶訃逺馳竟<lb/>
至於斯也嗚呼翁之意度翁之文詞篤志好學老而弗<lb/>
衰炳炳于中寂寂于施表表于鄉昧昧于時是則大運<lb/>
所同而非獨翁一身之私也舉世所慨而非獨澄一人<lb/>
之所悲也澄寔無似翁妻以子翁今巳矣莫之起矣疾<lb/>
弗躬侍喪弗躬事奄忽再朔始拜靈几疾首痛心有淚<lb/>
如洗嗚呼死者其有覺乎翁其能如昨乎死者其可作<lb/>
<pb n="KR4d0446_WYG_089-7a"/>
乎翁其將焉託乎嗚呼哀哉尚享<lb/>
　　　祭張達善文<lb/>
猗歟朱子訓釋四書㣲辭宻意日星炳如紛紛末學經<lb/>
笥文藻而於本原或昧探討卓哉張君學有正傳章句<lb/>
義理䆒索精專講説鋪陳敷暢厥㫖抑掦翕張聳動羣<lb/>
耳公侯之門賓師之尊始終情義彌久彌敦晚官魯洙<lb/>
又客衛服詵詵游從濟濟受讀歸來淮土妙運誨規有<lb/>
言于朝將升胃闈如何如何天不夀之忽此棄遺曽未<lb/>
<pb n="KR4d0446_WYG_089-7b"/>
耋老昔逰白下及上君堂今滯儀鑾君喪巳祥遥瞻蜀<lb/>
岡墓長宿草進拜遺像涕隕心懆學之不墜允也不忘<lb/>
愴焉一奠以寓哀傷尚享<lb/>
　　　祭鄒居士文<lb/>
嗚呼予觀聖門之論君子懐徳懐刑二端而已其懐徳<lb/>
也於處善循理秉義守禮所樂所喜勉勉操履如嗜甘<lb/>
美其懐刑也於傾險譎詭放僻邪侈所畏所恥惴惴謹<lb/>
避如蹈火水維此二端夫孰能然求諸今之人居士公<lb/>
<pb n="KR4d0446_WYG_089-8a"/>
有焉故公之在世也七十二年不尤於人不愧於天内<lb/>
有懿行外無瑕愆予之迂踈衆所共愚締交之初一見<lb/>
心孚盖嘗與予夜半不寐靡所不談靡所不議忘倦忘<lb/>
疲深悦深契忽然興喟曰惟我與爾使居今世人人若<lb/>
是則官府可廢法禁可弛追思是時予年二十四今又<lb/>
三十四年矣公乃棄予而死嗚呼已矣予復奚言惟上<lb/>
存淺土之喪下闕承家之孫此公之生而不置懷於朝<lb/>
夕死亦不瞑目於九原也雖然天者不可知人者猶可<lb/>
<pb n="KR4d0446_WYG_089-8b"/>
期予當告公之子以卒公志以滿公意公亦可以翛然<lb/>
長逝而無芥蔕於斯烏乎哀哉尚享<lb/>
　　　祭祝靜得提舉文<lb/>
猗嗟夫君如瑜如珣如蘭如芝如鳯如麟初賓淮甸繼<lb/>
宦江濱所至所歴與物為春吾聞其風未見其人拙踈<lb/>
繆悠垂老乃仕與君交承自覺形穢南還一年爰始通<lb/>
使西逰數月音問莫嗣道中訃傳疑駭驚悸公牘促行<lb/>
遽信其然發書旅次汗淚交漣惻愴未已次且不前緘<lb/>
<pb n="KR4d0446_WYG_089-9a"/>
辭絮酒亟奠几筵悁悁目送秋水長天尚享<lb/>
　　　祭袁主一文<lb/>
嗚呼吾兄遽至是邪與兄同里情同一家後締姻親交<lb/>
誼逾宻合如符契固若膠漆予之中子兄之愛壻年未<lb/>
三十不幸夭逝予罹此㓙兄寔不愉曽未再期兄亦棄<lb/>
予予留京師聞訃哀怛望門一慟情莫能逹數千里外<lb/>
緘此哀辭辭促意長泣涕漣洏<lb/>
　　　祭沙卜珠宣慰文<lb/>
<pb n="KR4d0446_WYG_089-9b"/>
嗚呼已酉之夏予如京師於廣陵之寓府話六載之别<lb/>
離公云去冬一病㡬不可起幸今少瘳得再相見于此<lb/>
予覸公體貌雖羸視聼不衰意或日就扵平復而年夀<lb/>
未可涯也予去曽㡬何時公厭世而若遺二千里外凶<lb/>
訃莫知久乃聞之惻愴不怡遣使弔問爰足以罄中懐<lb/>
之悲日月不淹忽焉四期予始南還而公不復見感傷<lb/>
嘆惋盖有甚於初聞之期維公超超特異之姿恢恢大<lb/>
受之器富而好禮貴而下士四海名勝之所願從而知<lb/>
<pb n="KR4d0446_WYG_089-10a"/>
與不知之所共美雖以疾廢而歸居庶乎久生以觀斯<lb/>
世之何如爾烏乎公其已矣而有賢嗣則公之死猶不<lb/>
死也宿草芊綿晨露晩烟一觴敬酹烏乎安得起公於<lb/>
九原<lb/>
　　　祭夏㓜安文<lb/>
嗚呼以吾友朋明悟之質和粹之氣深沉之量重厚之<lb/>
器宜其得於天者既豊且備胡為嗇於壽而不假之以<lb/>
年嵗也烏乎吾友卓爾殊異齊諸輩儔寡所匹儷方其<lb/>
<pb n="KR4d0446_WYG_089-10b"/>
少也於親孝敬於長順悌恪共子職克承考志如于越<lb/>
之劔匣蔵未試炳炳輝輝㣲見鋒銳及其長也父喪既<lb/>
畢家業益熾田疇廣闢積貯贏利如源泉之水春流方<lb/>
至汨汨滔滔莫測涯涘其壯而學也脫略凡近超絶造<lb/>
詣忘筌蹄於章句探奥突於理義未嘗執筆求工於文<lb/>
辭未嘗挾冊求多於誦記而施於今者粲然可觀而師<lb/>
於古者脗若𡨕契其彊而仕也觀天光於上國覲日角<lb/>
於潜邸攀龍附鳯於翕歘化鯤為鵬於尺咫由布衣而<lb/>
<pb n="KR4d0446_WYG_089-11a"/>
七品出玉音之特㫖時宰下禮於其廬貴游願交者如<lb/>
市騰燄燄於北方冠緫緫之南士彼啇財而計資率面<lb/>
頳而顙泚烏乎吾友衆美攸萃言温雅而中倫容安詳<lb/>
而合軌聞者稱揚見者嘆喟烏乎吾友而止於是予於<lb/>
今春移疾去位吾友南還同舟共濟予於江千數月淹<lb/>
滯吾友前邁旋即官次比予及家秋聿云季吾友謁告<lb/>
自官來憇㣲恙遽感良藥亦嚌日望其痊豈意長逝病<lb/>
弗及問歛弗及視去者日逺來者日駛衮衮劇痛洒洒<lb/>
<pb n="KR4d0446_WYG_089-11b"/>
哀淚烏乎吾友竟至於此命也柰何奚怨奚懟賢母有<lb/>
命俾淑而嗣疇昔交情罔間生死有不盡心幽顯負媿<lb/>
一酹几筵尚鑒予意<lb/>
　　　祭董平章文<lb/>
自聞公喪亦既逾年始得致清酌庶饈之奠于公之祠<lb/>
前唯公堅剛之質勁直之氣亷正之操果毅之才如金<lb/>
百鍊不可少摧如矢一發不可少回如喬岳之崔嵬如<lb/>
洪流之硠礧見義必為不顧身之利害而移見賢必敬<lb/>
<pb n="KR4d0446_WYG_089-12a"/>
不因人之毁譽而疑其嫉惡也如仇其好善也如飴勲<lb/>
閥巍巍而恂恂文儒之設施英邁堂堂而循循理法之<lb/>
繩規盖其禀於天者既異而其得於學者又足以栽培<lb/>
滋溉而有所禆故能特立獨行表表於天下而視世之<lb/>
依阿淟涊閹然取媚者亦清泉湜湜之不滓於汙泥某<lb/>
也山澤之癯覊孤之迹分甘肥遯於明時未識公面已<lb/>
辱公知居常惴惴慄慄惟恐負公之識鑒庶幾没齒而<lb/>
無忸怩豈意後公以死猶及聞公之訃而興悲烏乎公<lb/>
<pb n="KR4d0446_WYG_089-12b"/>
之光昭卓偉不可得而見矣相望數千里之逺僅能寄<lb/>
一哀於此辭尚饗<lb/>
　　　華蓋山禱雨文<hi>代申宰作</hi>
予之不才濫叨邑宰智識蒙陋牧字乖僻𫉬咎于天天<lb/>
降之罰連月不雨早稻已損晚稻亦傷徧走羣望未遂<lb/>
感應竊惟守土之官有罪神宜譴責於其躬百里之民<lb/>
何罪焉而罹此禍今正艱食若更不雨無望秋成民必<lb/>
莩死神之仁慈豈忍使斯民至於此極油然作雲沛然<lb/>
<pb n="KR4d0446_WYG_089-13a"/>
下雨在神瞬息間爾其注甘霖以甦苦旱以活斯民之<lb/>
命惟神其憐之謹告<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0446_WYG_089-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻八十九<lb/>
</p>
<p>
</p>
  </div>
</body>
</text>
</TEI>
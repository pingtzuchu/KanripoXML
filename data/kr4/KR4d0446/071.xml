<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻七十一</head> <lb/>
    <p>
<pb n="KR4d0446_WYG_071-1a"/>
欽定四庫全書<lb/>
　呉文正集巻七十一<lb/>
　　　　　　　　　　　　　元　呉澄　撰<lb/>
　　墓表<lb/>
　　　前進士豫章熊先生墓表<lb/>
先生宋咸淳甲戌進士第四人也授從仕郎寳慶府判<lb/>
官不及仕而國運終常人壯嵗取髙科輒沾沾自喜得<lb/>
之未幾而旋廢必怏怏自失先生不然當其得也不以<lb/>
<pb n="KR4d0446_WYG_071-1b"/>
為加及其廢也不以為損處之裕如於是識趣過人逺<lb/>
矣南服始附田野間有竊發弗可寧居徙家依城市胸<lb/>
懐洒落態度寛和聞風者造門人人如煦春陽飲醇酎<lb/>
而去莫不貌敬心服有所詢諮懇懇開示不倦中州士<lb/>
大夫率令子弟受業朱子小學一書條分節觧標註其<lb/>
事凡名物度數姓字稱號族繋時代一覽瞭然大有禆<lb/>
益於初學之士書市刻板廣傳今通行乎天下朝廷遣<lb/>
使定閩廣選士當路咸以名薦公議以為先生大儒師而<lb/>
<pb n="KR4d0446_WYG_071-2a"/>
東南士類之盛福吉其最遂命相繼任兩郡教官以擬<lb/>
安定胡公之蘇湖教官任滿部註將仕佐郎建安縣主<lb/>
簿疾不赴其後再注從仕郎福清州判官致仕視之若<lb/>
浮雲然自號彭蠡釣徒日鼓瑟以自怡逺近來學益衆<lb/>
口講指畫俱通經能文貢舉制復門生悉堪應舉擢<lb/>
科者累累三科三省禮聘校文所貢大半成進士人羡<lb/>
揀擇之精在宋用周禮義䇿勲今制此經不與試士則<lb/>
教人習禮記或漸沐其餘潤遄有明效博通羣籍而禮<lb/>
<pb n="KR4d0446_WYG_071-2b"/>
樂書數尤所研究每嘆詩樂無傳倣朱子所得趙彦肅<lb/>
家二十四譜增二十詩俾皆可歌且謂朱子雖疑古樂<lb/>
必非一聲恊一字而猶存此聊見聲歌之彷彿然今之<lb/>
音調縱未如古不猶愈於以近世操弄詞曲為樂哉嗚<lb/>
呼此先生之深心殆猶逃虚空之喜聞足音也倘際議<lb/>
禮制度考文之會幸次胡和阮李之間其庶幾禮樂豈出<lb/>
諸君子之下也孔廟釋奠肇自唐開元禮宋政和禮因<lb/>
之者也升歌之辭多闕江南學宫配享有四而酌獻舊<lb/>
<pb n="KR4d0446_WYG_071-3a"/>
辭止有顔孟所在因循苟簡仍以侑顔孟者侑曽思為<lb/>
是更譔新辭補所不備春秋各按月律合調迎神至送<lb/>
神通十八曲部使者以之遍行於諸郡惜哉此學此志<lb/>
不獲顯設臺閣名流若程鉅夫若元明善屢言於朝時<lb/>
未及用所譜諸詩考槃蒹葭衡門白駒一皆寓自足已<lb/>
樂不蘄人知之意賦又假瑟以喻不無金鑄子期之嘅<lb/>
焉平生著述有小學書標註有瑟譜有文集三十巻具<lb/>
存觀此可以見所學之大槩矣家世豫章熊氏諱朋來<lb/>
<pb n="KR4d0446_WYG_071-3b"/>
字與可學者稱天慵先生配袁氏前卒子三父命以永<lb/>
先為長子象先袁出也繼室何生古孫七昶昱昇昉棣<lb/>
寅富夀年七十八至治癸亥五月壬寅卒十二月壬申<lb/>
合塟袁氏墓右江西行省參政亷惇自初䘮至塟親臨哀<lb/>
送如弟子禮逺近會塟千餘人明年自翰林直學士虞<lb/>
集銘其碑越六年古來徵文表墓嗚呼予疇昔與先生<lb/>
談論不舍晝夜深知其學之奥故特書予之所知而凡<lb/>
前碑已載者弗瀆<lb/>
<pb n="KR4d0446_WYG_071-4a"/>
　　　有元管軍千户贈驍騎尉牟平縣子武徳孫將<lb/>
　　　　軍墓表<lb/>
將軍諱玉寧海州牟平縣人大父寳益都臨朐縣尹父<lb/>
奭武畧將軍管軍中千户玉少侍父出入行陣至元己<lb/>
丑父得末疾攝父總戎從其帥收捕嶺海諸㓂有功越<lb/>
三年辛邜將襲父職六月望卒卒之後三年癸巳宣授<lb/>
管軍中千户階忠顯校尉佩金符命下而不及受矣又<lb/>
三十二年㤗定甲子以子貴贈武徳將軍管軍中千户<lb/>
<pb n="KR4d0446_WYG_071-4b"/>
驍騎尉追封牟平縣子配王氏追封牟平縣君其子忠<lb/>
顯校尉管軍中千户贇自洪抵撫郡而邑邑而鄉走四<lb/>
百餘里造吾門請曰贇幼讀父書長襲世爵隨江西行<lb/>
中書省殆將三紀夙夜罔敢自逸懼忝前勲吾父之父<lb/>
武畧勇力冠軍我朝規取襄樊以來攻城畧地䧟陣摧<lb/>
鋒洊著勞績奪樊城奪郢州奪陽邏堡渡江而南定江<lb/>
西諸郡以至㨗厓山俱𨽻元帥李武愍公麾下吾父武<lb/>
徳不得年未及報効而䝉恩贈官勲封爵邑夫為人臣<lb/>
<pb n="KR4d0446_WYG_071-5a"/>
而不彰君之貺為子而不揚父之善無乃不可乎先生<lb/>
畀一言文諸石以焜燿於後是教贇以為臣之敬為子<lb/>
之孝也敢請予嘗游今平章李公之門頗聞先武愍公<lb/>
所用偏禆多有能名而孫其一也武畧不但榮其身而<lb/>
又榮其子武徳不獲榮其生而榮其死此天朝甚隆甚<lb/>
厚之恩臣子所當世世不忘者也予安得不樂書其事<lb/>
而以表於武徳之墓哉<lb/>
　　　故萍鄉州儒學教授聶君墓表<lb/>
<pb n="KR4d0446_WYG_071-5b"/>
君諱斗月字文範清江崇學鄉聶氏平山居士思清之<lb/>
孫將仕佐郎餘姚縣主簿應㤗之子博綜羣書辭藝超<lb/>
衆宋咸淳癸酉江西轉運司以進士貢於禮部國朝既<lb/>
臣南土民未諳新政姦黠並縁乗時漁獵舊族往往困<lb/>
瘁獨君才識通敏應事適宜見者心服莫或敢侮既克<lb/>
自立同里與受庇燾至元壬辰劇盜猝至質人以求貨<lb/>
君納重賂見免其母身留賊中凡同時被繫之人悉意<lb/>
調䕶盡脱乃已越境數日而後返其極難誠切臨危不<lb/>
<pb n="KR4d0446_WYG_071-6a"/>
懾有如此者由是買宅於洪奉母而居㑹府人物淵海<lb/>
縉紳宦游雲萍旅寄莫不就見而問政欵門而締交一<lb/>
身仰而糊口者有焉一家待而舉火者有焉接納彌久<lb/>
不倦大徳庚子復還先廬録前人貲産及已所増殖均<lb/>
畀諸弟當路薦君文行勅授袁州路萍鄉州儒學教授<lb/>
至大戊申之春得末疾弗克赴君儀形端莊氣象純雅敦<lb/>
謹和裕表裏不二齗齗然有古鄒魯遺風孝於大父若<lb/>
父若母養生送死一一如禮敬長慈幼好賢容衆賑貧<lb/>
<pb n="KR4d0446_WYG_071-6b"/>
賙急救患平怨宗族親暱友朋鄉黨睦婣任恤之行靡<lb/>
有虧缺慧智明達而深潜掩抑守之以愚因自號守愚<lb/>
以寓其志後進稱曰守愚先生生宋淳祐丁未三月朏<lb/>
終元延祐丁巳十一月朏越三年已未正月庚申𦵏富<lb/>
州富城鄉之緱山配黄氏子男四克勤後二年殁次克<lb/>
潜克讓為弟斗元嗣季克修女二黄武黄允恭壻也孫<lb/>
男一徳符女三既𦵏之八年予過清江克潜示以將仕<lb/>
郎前遼陽等處儒學副提舉李克家之狀請銘先徳予<lb/>
<pb n="KR4d0446_WYG_071-7a"/>
夙昔與君交遊思君篤行不可復見𦵏已久矣銘無所<lb/>
施乃為叙次其狀之所述而以表於墓初餘姚主簿年<lb/>
壯未毓子平山先生素尊事翰林學士豐城徐公一日<lb/>
客其門值公之從弟携仲子偕來即斗月也居士一見<lb/>
竒其秀偉欲求之為孫以情白徐公公可其請命從弟<lb/>
以此子與聶而主簿子之其後主簿生四男及諸女君<lb/>
友愛篤甚一如同出父䘮弟妺猶稚鞠之長之教之各<lb/>
使成才嫁之各使得所仲弟斗韓擢惠州路儒學教授<lb/>
<pb n="KR4d0446_WYG_071-7b"/>
諸弟感覆育恩事兄終其身如事父又恢拓其家業益<lb/>
光大其家聲人咸服居士逺謀而嘉君之善為人子無<lb/>
忝付託云<lb/>
　　　故侯府君唐卿墓表<lb/>
士之抱才畧負志氣者如龍泉大阿苟匣蔵不試其光<lb/>
燄鬰發猶將上干青㝠散為綺霞綵雲晃耀衆目夫豈<lb/>
寂寂落人後厭厭如在泉下以沒齒而已哉故凡無所<lb/>
樹立於斯世者亦必有以樹立於其鄉而展舒抱負之<lb/>
<pb n="KR4d0446_WYG_071-8a"/>
萬一若侯府君唐卿則其人也府君諱逢丙其先籍開<lb/>
封從宋南渡家彭澤家宜春後徙廬陵曾大父顯仁擢<lb/>
儒科宰髙郵興化縣大父世昭尚書刑工部架閣遊周<lb/>
文忠楊文節之門倡和詩具存父從周廣東帥属詩集<lb/>
名僦庵府君幼䘮父孝養寡母魁岸偉邁援筆成章法<lb/>
書足為模楷詩集名適安壯年有志四方淮蜀湘廣足<lb/>
跡靡不到當路奬進嘗授司警司征及兵馬等職不辭<lb/>
卑亦不屑為也最後帥府擬準使督府擬諮議他人欲<lb/>
<pb n="KR4d0446_WYG_071-8b"/>
求而不可得府君一以虚文視畧不介懐南土既歸天<lb/>
朝絶仕進想心知計然之䇿不得施於家擇地趨時清<lb/>
江鎮扼江廣之㑹自廬陵而家焉多畜使令行著鬻事<lb/>
設肆製藥以惠逺邇其所分濟徧滿東南為一鎮諸肆<lb/>
之甲起身儒素不數年間齊於封君盖以其才畧之開<lb/>
闔一世者歛縮而用之是以隨試輒效有非齷齪拘攣<lb/>
之徒可得而偕也其志氣之超特為何如哉貲業既饒<lb/>
尚義好施石以砌江岸甓以甃市衢費雖重不辭嵗饑<lb/>
<pb n="KR4d0446_WYG_071-9a"/>
施粥冬寒施衾楮薪炭死而貧者畀之棺以至二教之<lb/>
宫舉不吝於舍助恬澹娯老筋力不减少壯讀書教子<lb/>
禮賔客外他無所經心也生宋嘉定丙子季冬仲旬之<lb/>
五終元至元庚寅季秋仲旬之二夫人李氏繼敖氏熊<lb/>
氏男公定應順登應順為兄後女適貢士何三寄孫男<lb/>
士瑞士敏士元士表士重孫女一適前真定提舉朱紘<lb/>
一適前河南省宣使岑伯顔一適富州王邦榮曽孫男<lb/>
六大徳丙午冬𦵏斗岡之原弗妥延祐已未春改𦵏春<lb/>
<pb n="KR4d0446_WYG_071-9b"/>
壇敖氏墓左首乾趾巽府君三子在者唯登嗜學工詩<lb/>
前勅授敦武校尉管軍把總以侍親不願仕㤗定丁夘<lb/>
予過清江而登請曰先君卜兆至再前進士黎公立武<lb/>
舊撰誌銘未刻而熸於火文不復存以先君之徳美詎<lb/>
可沉沒非先生孰能使之傳敢以為請予方彊壯之時<lb/>
唐卿譽望洋洋盈耳聞之四十餘年矣毎嘉其才畧志<lb/>
氣卓為人中之傑今又重以孝子之請故為書其可傳<lb/>
者以表於墓<lb/>
<pb n="KR4d0446_WYG_071-10a"/>
　　　故延平路儒學教授南豐劉君墓表<lb/>
南豐之鎮曰軍山峻削聳特上逼霄漢山靈所鍾宜産<lb/>
竒傑而唐以前無聞逮宋之盛曽子固文章磅礴萬古<lb/>
真可為茲山配神氣厖鴻意其鬰發而無盡訖宋之世<lb/>
科舉之藝擅名者數數有而曽之躅未或繼也宋季及<lb/>
國朝混一之初南豐之彦有若諶祐自求有若劉壎起<lb/>
潛各以詩文鳴然皆沈晦於下倘俾生慶厯嘉祐間獲<lb/>
承六一翁鎔範安知其不參子固而三乎諶入國朝時<lb/>
<pb n="KR4d0446_WYG_071-10b"/>
年踰六十又二十餘年至大徳戊戌八十六而終終身<lb/>
無成劉少諶二十七嵗才氣等埒每自相推許方起潛<lb/>
之在宋已卓犖不羣邑正長郡守倅及鄉先達莫不期<lb/>
以逺大年三十七而宋亡時勢人情兵謀地利素所諳<lb/>
練北來鉅公間以事接聽其言論甚器重焉竟亦落落<lb/>
不偶郡庠缺官當路交薦年五十五始署旴郡學正年<lb/>
七十受朝命為延平郡教授其教於兩郡也繩檢諸生<lb/>
作古文廟屋修完學務振舉視食焉怠其事者迥異延<lb/>
<pb n="KR4d0446_WYG_071-11a"/>
平官滿既代諸生不容其去復留授業者三年乃歸歸<lb/>
四年延祐已未也年八十矣後八月七日晨興進飯一<lb/>
七端坐而逝初殯華野泰定丙寅九月庚申𦵏廣昌縣<lb/>
文教里之塔岡劉氏世為儒家其先唐末濠州刺史金<lb/>
生清淮軍節度使劉仁瞻節使生懐州刺史崇讚懐州<lb/>
之孫建康通守昭建康之孫著作郎用滋著作之元孫<lb/>
寧逺縣丞諱從睪是為曽大父大父諱炎父諱岩母揭<lb/>
氏起潛事母篤孝樂為義舉厚朋友恤貧困拯人於患<lb/>
<pb n="KR4d0446_WYG_071-11b"/>
難心所至不顧已力之何如研經究史網羅百氏文思<lb/>
如湧泉所著有經説講義水雲村藁泯藁哀鑑英華録<lb/>
隱居通義凡百二十五巻曾文定公墓祭久廢典鄉校<lb/>
日率諸生以暮夜行禮如初抑其心所尚友者耶娶傅<lb/>
氏先十七年卒子男三龍瑞亦先卒麟瑞鸞瑞孫男二<lb/>
曽孫男二麟瑞走二百四十里詣吾門請表父之墓予<lb/>
於起潛前聞其名後見其文今觀長興州判官許晉孫<lb/>
所狀益歎其時命之不與才志合於是表其所可傳以<lb/>
<pb n="KR4d0446_WYG_071-12a"/>
示方來使其可傳於人者苟有傳則其不可得於天<lb/>
者固無憾也已<lb/>
　　　故逸士游君建叔墓表<lb/>
嗚呼建叔之殁十有一年矣𦵏已三年而其子惟和始<lb/>
求予文表墓惟和䘮父時年甫十有三今既冠既婚而<lb/>
劬學未已思欲不朽其親可謂能子哉建叔諱應斗姓<lb/>
游氏世居撫崇仁縣崇仁鄉其地曰暵郙族大而蕃敦<lb/>
本務實儉勤殖生在宋之季浸浸以盛迨今將百年而<lb/>
<pb n="KR4d0446_WYG_071-12b"/>
其隆未替也建叔好尚文雅少習進士詩賦藝成而科<lb/>
廢南土初臣附新官蒞新民官府數有重難之役並縁<lb/>
侵漁豪横吞噬之徒又乘間而出短於支拄者率身隕<lb/>
家毁建叔佐父兄厯危險理紛糾智足以破姦勇足以<lb/>
禦侮卒㡳安全而生業彌裕元貞大徳以後世道清平<lb/>
人獲休息乃治園地大室屋日共賔朋詩酒談笑游士<lb/>
旅客時相過從殷勤欵洽周急恵困皆恱懌而去阜財<lb/>
不競小利粒饑不踴髙價取與各當於義睦宗䘏鄰有<lb/>
<pb n="KR4d0446_WYG_071-13a"/>
請假而無欺覬同産雖别籍友恭弗弛得子晚愛之至<lb/>
教之篤鄧氏子隨母來歸撫之如已子視禮經繼父之<lb/>
道無愧焉延祐丁巳七月庚辰以疾終年五十有九久<lb/>
殯未𦵏泰定乙丑正月壬辰安厝於株陂道社之原元<lb/>
配李繼室尤俱無子惟和王出也自予之大父以來與<lb/>
游族交際建叔於予猶兄弟然富而文才而良吾里之<lb/>
吉人也子又善繼予是以慨然興懐而文其墓門之石<lb/>
　　　元贈承事郎徳清縣尹朱君墓表<lb/>
<pb n="KR4d0446_WYG_071-13b"/>
承事郎瑞州路在城務税課提領朱景淵語其寮樂務<lb/>
副魯常曰吾父諱文進字野夫湖州長興和平鎮人也<lb/>
早失怙失恃鞠於兄從祖渭富饒吝嗇里多仇怨有自<lb/>
經者誣之逮繫於獄幼子莫克救觧吾父年甫弱冠上<lb/>
白憲司馬公光祖直其所訴從祖釋械而歸而吾父年<lb/>
甫弱冠畧無徳色其後保任友人貸於從祖嵗久負欠<lb/>
乃儥已産代償其子本而吾父亦無慊意由是去家逺<lb/>
游值宋季世豫計宋幣必將無用罄竭所有市易諸物<lb/>
<pb n="KR4d0446_WYG_071-14a"/>
未幾宋亡舊幣果廢吾父所貯物貨價長數倍遂得為<lb/>
興家之資先是太平州黄池鎮賈人以貨寄售直數千<lb/>
緍既而賈死於兵妻已改嫁吾父悉輸其直俾畜遺孤<lb/>
吾父與人交際不問賢否無所訾毁號稱長厚或有諮<lb/>
問必以忠告每推贏餘周䘏鄰戚嵗饑民疫偵伺炊烟<lb/>
不起之家隂有所遺不使人知善鑑人之能度其能有<lb/>
成立者給助貲力彼人既致豐盛所報不如所施無憾<lb/>
也教子為儒兼習國字景淵藉以仕進嘗適一處樂其<lb/>
<pb n="KR4d0446_WYG_071-14b"/>
形勢翕聚指示景淵擬為身後塟地皇慶癸丑四月二<lb/>
十五日終年七十有二其年八月𦵏烏程縣三碑鄉小<lb/>
金山之趾即前所指示者也吾母同邑丁氏諱妙靚勤<lb/>
儉静柔克相吾父共植吾家致和戊辰三月十四日終<lb/>
年七十有九明年二月祔塟小金山之兆景淵頼父母<lb/>
遺訓服七品章服自嗟禄弗及養幸皇澤優渥追榮於<lb/>
親吾父贈承事郎湖州徳清縣尹吾母贈宜人親䘮久<lb/>
𦵏而墓石未竪深懼先徳泯墜敢介子以請於翰林呉<lb/>
<pb n="KR4d0446_WYG_071-15a"/>
學士蘄一言文諸石豈惟吾親托以不朽景淵為子之<lb/>
心庻其有恔乎魯嘗將景淵之命來諗予謂景淵之父<lb/>
義足以敦薄俗智足以識幾㣲而有子能發身榮親俱<lb/>
可尚也是以不辭而表其墓焉朱氏上世有仕者而承<lb/>
事君之曽祖琰祖恒考清皆不仕君之男長景淵季景<lb/>
思女適馬適呉長孫介夀南安路䝉古字學正考滿名<lb/>
在吏部選中景淵能詩能文有猷有守其益自勉益自<lb/>
謹為良吏為聞人使聲實加於上下則立身揚名之孝<lb/>
<pb n="KR4d0446_WYG_071-15b"/>
又非但如今而已<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻七十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集卷十八</head> <lb/>
    <p>
<pb n="KR4d0446_WYG_018-1a"/>
欽定四庫全書<lb/>
　呉文正集卷十八<lb/>
　　　　　　　　　　　　　元　呉澄　撰<lb/>
　　序<lb/>
　　　澹軒康氏詩藁序<lb/>
予髫丱時已聞澹軒翁詩名而不及識也翁平生悉其<lb/>
精力於詩同時詩人為之選摘皆㧞其尤今可見者淳<lb/>
祐藁耐軒吕開選抄八十七首寳祐藁同郡陳蔵一選<lb/>
<pb n="KR4d0446_WYG_018-1b"/>
抄三十六首東樵掲齋邱拾遺八首開慶藁後林李義<lb/>
山選抄三十一首景定藁約山朱漢選抄四十五首䝉<lb/>
泉李濤選抄三十二首大山蕭山則初摘五言一十句<lb/>
七言一十二句全篇一十一續摘五言三十六句七言<lb/>
一十二句全篇六小山蕭泰来又摘五言一十句七言<lb/>
一十四句全篇三各繫之以和章益之以褒辭矩山徐<lb/>
經孫雪坡姚勉止庵林實夫芸荘蕭澥氷厓蕭立之亦<lb/>
有題句䟦語一時聞人相與盛矣㢤翁雖已殁而其詩<lb/>
<pb n="KR4d0446_WYG_018-2a"/>
光彩爛然至於今不冺子同老請為選咸淳藁予適未<lb/>
暇嗚呼詩祖三百篇學詩者以邇之事父逺之事君為<lb/>
切實受用翁有子汲汲揚父之美務表其詩以傳於後<lb/>
事父若是非有得於學詩之實者乎父之能詩子之能<lb/>
孝俱可傳也翁康氏諱應弼字輔徳同老字聖與云<lb/>
　　　周易畧例補釋序<lb/>
伊川程子易傳未成之時每令學者觀三家易一曰王<lb/>
輔嗣二曰胡翼之三曰王介甫盖漢儒好以術數談易<lb/>
<pb n="KR4d0446_WYG_018-2b"/>
以義理註易自輔嗣始唐初諸儒作䟽義悉廢諸家之<lb/>
註而獨取輔嗣者以此也輔嗣觧經之外著畧例二篇<lb/>
其上篇析論彖文卦象位各一章其下篇先之以五凡<lb/>
終之以十一卦畧總一經之大槩云耳唐邢璹有畧例<lb/>
註今潮陽陳禧為之補釋多所發明王氏之忠臣邢氏<lb/>
之益友也禧年甚少而篤志於經世武功而従事於文<lb/>
諸侯之子而齒於庶士以共學是其天質之異於人者<lb/>
也<lb/>
<pb n="KR4d0446_WYG_018-3a"/>
　　　李學正小草序<lb/>
袁州路儒學正李長翁昔年従予學其資頴然特異教<lb/>
諭石城金谿二邑綽有聲譽觀其文不苟作韻語儷語<lb/>
皆工得如斯人百軰布滿州縣學官文事其興乎雖然<lb/>
又有進乎此者譬之木然文猶枝柯葩華也明經以培<lb/>
其本修行以美其實文乎文乎非但末技虛言而已<lb/>
　　　葉氏瞽譚序<lb/>
宋乾道淳熙間一時士學之懿人才之盛幾及嘉祐慶<lb/>
<pb n="KR4d0446_WYG_018-3b"/>
厯之際其名實彰彰者既如彼若吾臨川葉英叔先生<lb/>
者韜光弗耀觀其所著瞽譚一編讀經讀史評古評今<lb/>
識見之髙議論之正有非區區文人才士之所敢望丞<lb/>
相益國周文忠公之深許之也宜㢤當時亦與朱陸二<lb/>
子交㳺去今百有餘嵗徃徃先得我心之所同然視世<lb/>
之實無所知而剽掠以著書者奚翅相倍蓰也先生之<lb/>
孫誼栖栖貧窶汲汲揚其先祖之美資力於人鋟木以<lb/>
傳其書仁夫予喜吾邦之有是人又喜斯人之有是孫<lb/>
<pb n="KR4d0446_WYG_018-4a"/>
也是以志之云耳<lb/>
　　　王實翁詩序<lb/>
黄太史必於竒蘇學士必於新荆國丞相必於工此宋<lb/>
詩之所以不能及唐也王實翁為詩竒不必如谷新不<lb/>
必如坡工不必如半山性情流出自然而然充其所到<lb/>
雖唐元白不過如是前永州教授何君周佐評其詩曰<lb/>
興寄閒婉得詩天趣當矣又評其人曰神情曠夷光霽<lb/>
被面噫非此人安得有此詩<lb/>
<pb n="KR4d0446_WYG_018-4b"/>
　　　息窩志言序<lb/>
吾兄李季安詩矯矯如雲中龍翩翩如風中鴻其古體<lb/>
仙逸竒怪有翰林玉川之風其近體工緻豪宕有工部<lb/>
誠齋之氣其絶句清婉透脱而又有張司業王丞相之<lb/>
韻度夫人於是數者或能於此不能於彼今乃兼衆長<lb/>
而無不可固曰天才絶異於人而亦有由焉學詣𤣥㣲<lb/>
識超凡近非可徒以詩人目也是以縦横顛倒無非妙<lb/>
用豈紛紛調聲響絢采色者之所可企而及㢤息窩安<lb/>
<pb n="KR4d0446_WYG_018-5a"/>
樂窩也志言擊壤集也世有知言者乎無名公不同時<lb/>
之髙第弟子也<lb/>
　　　續文鑑序<lb/>
昔東萊吕成公編先宋文鑑新安宋文公讀之猶有非<lb/>
議其言載於文集語録可考也今廬陵李文翁輯太元<lb/>
文鑑其用心之公廣立例之謹宻果已如成公所編乎<lb/>
其尚審取精擇之㢤人也必其人之真能文文也必其<lb/>
人之真可傳如是而取焉擇焉毋俾不如文公者或得<lb/>
<pb n="KR4d0446_WYG_018-5b"/>
而非之議之則善矣<lb/>
　　　虞氏三子字辭序<lb/>
子生而名冠而字字有辭載於古禮經父自為辭以教<lb/>
則猶孔庭道詩禮以命伯魚晉卿書訓戒以示無恤之<lb/>
意也辰州路儒學教授虞槃徳常字其子宣曰雷旦曰<lb/>
新豈曰悦而授以辭其言曰雷在地中為復雷行天下<lb/>
為無妄知善而慎守知不善而速改復也知之明飬之<lb/>
充動斯無妄矣又曰旦者初日新明之時苟能於學如<lb/>
<pb n="KR4d0446_WYG_018-6a"/>
夜復明而更新如日方旦而未已則昏可明弱可强又<lb/>
曰學以悦於己孝以悦於家忠信以悦於國人斯言也<lb/>
至矣聖人復起不易斯言矣宣也旦也豈也其踐斯言<lb/>
乎庶幾如伯魚之克世其學奚翅如無恤之甚習其辭<lb/>
而已㢤子及先生吾兄也槃猶子也宣旦豈猶孫也是<lb/>
以識于其字辭之右方<lb/>
　　　皮棨字説序<lb/>
父之愛其子何所不至㢤愛之至則期之深仕也期其<lb/>
<pb n="KR4d0446_WYG_018-6b"/>
位之極於人臣用也期其才之益於人國皮氏子名棨<lb/>
而字維楨棨者公之儀位之髙也楨者國之榦才之大<lb/>
也位髙足以展其才才大足以勝其任斯無愧於人臣<lb/>
無負於人國矣棨也平江州判官之子南雄路總管之<lb/>
孫也其如所期以宏父訓而光祖烈㢤<lb/>
　　　朱元善詩序<lb/>
不能詩者聯篇累牘成句成章而無一字是詩人語然<lb/>
則詩雖小技亦難矣㢤金谿朱元善才思俱清遣辭若<lb/>
<pb n="KR4d0446_WYG_018-7a"/>
不經意而字字有似乎詩人雖然吾猶不欲其似也何<lb/>
也詩不似詩非詩也詩而似詩詩也而非我也詩而詩<lb/>
已難詩而我尤難奚其難盖不可以强至也學詩如學<lb/>
仙時至氣自化元善之於詩似矣比其化也則不見其<lb/>
似吾猶将徯其至焉<lb/>
　　　鍾山泉聲序<lb/>
王翊聖韶以鍾山泉聲號其詩為之序引者三為之選<lb/>
㸃者一引者任耳聴於無聲曰錝錝曰泠泠疑若殷師<lb/>
<pb n="KR4d0446_WYG_018-7b"/>
之鬬牛石勒之聞金鼓其曰沈沈盖進於聰者也庶㡬<lb/>
乎耳病减矣選者任目視於有形采其四句者曰萬室<lb/>
機杼夜千村塲圃時山中有癡事秉燭報新詩曰蒼白<lb/>
雲邉天上下紫𤣥洞口日方圓三千世界殘棊局百萬<lb/>
塵身一蜕蟬采其二句者曰不見重来燕空令半捲簾<lb/>
曰不知春㡬許兩月住江城曰炎凉翻覆手絡緯夜如<lb/>
何曰細雨斜風裏池亭得此人曰江城昨夜西風急明<lb/>
月寒砧十萬家曰衣冠不羣俗眼笑山川出色韻士來<lb/>
<pb n="KR4d0446_WYG_018-8a"/>
采其一句者曰無言領取青山意曰江湖路熟水雲酣<lb/>
殆猶紀昌之視蝨秦越人之視五藏精矣㢤非詩人安<lb/>
能識詩如此予不敢再為殷石之耳故且同於紀秦之<lb/>
目<lb/>
　　　甲子釋義後序<lb/>
十榦十二支之名立而相配為六十不知其所始世傳<lb/>
黄帝命大撓作甲子或然也漢之時術家以六十之四<lb/>
十八配周易八純卦之六爻謂之渾天納甲不過以寅<lb/>
<pb n="KR4d0446_WYG_018-8b"/>
夘二支為木己午二支為火申酉二支為金亥子二支<lb/>
為水辰戌丑未四支為土而已後之所謂納音者毎支<lb/>
五行偹而毎行周乎十二支榦則否壬癸各二水而四<lb/>
金四木丙丁各二火而四土四水戊己各二土而四木<lb/>
四火庚辛各二金而四木四土甲乙不為木而四火四<lb/>
水四金焉予嘗謂納甲之五行猶先天之卦納音之五<lb/>
行猶後天之卦也且納音始於誰乎五行之上曰某水<lb/>
某火某土某金某木者又始於誰乎疑末世術家猥瑣<lb/>
<pb n="KR4d0446_WYG_018-9a"/>
之所為也予壮嵗過徳化縣丞宋先生光父之家見其<lb/>
所撰甲子釋義凡榦支所屬五行及其上所加二字皆<lb/>
以理論雖甚精宻而亦不無牽强者予曰納音盖以數<lb/>
起得木數者木得金數者金得土數則水得水數則火<lb/>
得火數則土也先生布筭筭之而悉合喜曰當改而正<lb/>
之越三十餘年希一與予㑹於夏氏之舘出所改釋義<lb/>
以示下之五行槩諸數上之二字析諸理愈明白而愈<lb/>
精宻予追思徃時先生年㡬六十而嗜學不倦舍己不<lb/>
<pb n="KR4d0446_WYG_018-9b"/>
吝如此噫今不可復見矣感慨而識其左方先生工進<lb/>
士業蚤年充貢五試禮部特奏名授官既仕轉運司又<lb/>
以貢于禮部者再<lb/>
　　　春秋偹忘序<lb/>
春秋魯史記也聖人従而脩之筆則筆削則削㳺夏不<lb/>
能贊一辭脩之者約其文有所損無所益也其有違於<lb/>
典禮者筆之其無闗於訓戒者削之何以不能贊一辭<lb/>
謂雖㳺夏之文學亦莫能知聖人脩經之意為何如也<lb/>
<pb n="KR4d0446_WYG_018-10a"/>
葢自周轍東王迹息禮樂征伐之柄下移諸侯國自為<lb/>
政以霸而間王以遐服而逼邇天經紊人理乖災見於<lb/>
上禍作於下耳聞目見一一皆亂世之事王法之所不<lb/>
容聖人傷之有徳無位欲正之而不能於是筆之於經<lb/>
以俟後聖故曰春秋天子之事也又曰春秋孔子之刑<lb/>
書也又曰春秋正王道明大法孔子為後世王者而脩<lb/>
也然此意也當時及門之髙第弟子有不能知而况於<lb/>
逺者乎然則三傳釋經詎能悉合聖人之意㢤澄也常<lb/>
<pb n="KR4d0446_WYG_018-10b"/>
學是經初讀左氏見其與經異者惑焉繼讀公榖見其<lb/>
與左氏異者惑滋甚及觀范氏傳序喜其是非之公觀<lb/>
朱子語録識其優劣之平觀啖趙纂例辯疑服其取舍<lb/>
之當然亦有未盡也徧觀宋代諸儒之書始於孫劉終<lb/>
於趙吕其間各有所長然而不能一也比客京華北方<lb/>
學者言春秋専門亟稱敬先生鼎臣澄惜其人之亡而<lb/>
不知其書之存也先生之従孫儼參知江西行省政事<lb/>
因是獲覩先生所著春秋備忘三十卷明三傳例八巻<lb/>
<pb n="KR4d0446_WYG_018-11a"/>
稽其用功次第見於自序弱冠受讀學之三十年而始<lb/>
著書年㡬七十而脩改猶未已前後凡五易藁總數十<lb/>
家之説而去取之其援據之博采覧之詳編纂之勤决<lb/>
擇之審至謹至重惴惴然不敢易可謂篤志窮經者矣<lb/>
非淺見謏聞所能窺測也㕘政屬澄序其端竊惟春秋<lb/>
一經自三傳以來諸家異同殆如聚訟今於衆言淆亂<lb/>
之中折𠂻以歸于一是誠有補於後學澄之庸下有志<lb/>
於斯者亦得因先生之所同以自信又得因先生之所<lb/>
<pb n="KR4d0446_WYG_018-11b"/>
異以自考遂不讓而為之序先生諱鉉易水人金朝㕘<lb/>
知政事之孫興定四年登進士第主郟城簿改白水令<lb/>
值中州多虞北渡隠處國朝訪求前代遺逸宣授中都<lb/>
提舉學校官舊讀書大寧山下人號為大寧先生云<lb/>
　　　鄧䕫武詩後引<lb/>
樂安董直心父予老友也有工於詩者董出也有引於<lb/>
前者董筆也讀其引觀其詩未有年如此已有詩如此<lb/>
異㢤少成者也引曰負才惺鬆造語警㧞噫舅之知其<lb/>
<pb n="KR4d0446_WYG_018-12a"/>
甥也至矣曰飬深見定厚積薄發噫舅之愛其甥也亦<lb/>
至矣予欲有言又何以加於此㢤為詩者誰鄧氏䕫武<lb/>
字也<lb/>
　　　連道士詩序<lb/>
連學禮家儒而身道故友新喻州儒學教授周君之外<lb/>
孫也道家者流為詩只如此已不多得予欲勉之梯南<lb/>
華躋道徳異時二經融液志之所至聲之所發皆天仙<lb/>
語豈復人世之詩也㢤<lb/>
<pb n="KR4d0446_WYG_018-12b"/>
　　　鄔迪詩序<lb/>
鄔孟烈之子迪能詩予嘗喜其年少而倜儻俊邁今觀<lb/>
其詩尤信太白古風壓卷子美秦蜀紀行如畫若悲來<lb/>
乎若笑矣乎非太白詩偽作也若黄四娘家花滿蹊若<lb/>
南市津頭有船賣雖子美詩漫作也李杜逺矣姑置試<lb/>
言吾鄉近事毋謂齊人知管晏而已甘泳中夫一生無<lb/>
他學精力萃於詩盛年所作縝宻絢麗甚精甚工比其<lb/>
老也有曰大醉顛倒扶歸來有曰醉倒太極虚空頽人<lb/>
<pb n="KR4d0446_WYG_018-13a"/>
多好之而無復道其盛年精工之語中夫不誤人人自<lb/>
誤爾迪之倜倘俊邁吾懼其易流於此故舉李之古風<lb/>
杜之秦蜀紀行甘之盛年所作以勉<lb/>
　　　𤣥庵銘後序<lb/>
色之中正者黄也昺明者赤也質素者白也黤黮者黑<lb/>
與青也𤣥在青黑之間故遠而不可究曰𤣥𤣥天是也<lb/>
深而不可測曰𤣥𤣥淵是也𤣥有茫昧不可知之意而<lb/>
老氏之言道曰𤣥道莫尚於易易言深逺言隠賾言幽<lb/>
<pb n="KR4d0446_WYG_018-13b"/>
微言神妙不言𤣥也而楊子雲之準易曰𤣥然則易其<lb/>
𤣥乎㢤宗家子居歙以人生所值榦支配易卦起數論<lb/>
禍福憲使盧公處道銘其庵曰𤣥而銘之盧公好為文<lb/>
章於數則未暇學予嘗與之談竟日夕倘及幽微神妙<lb/>
欣欣焉樂聴忘倦雖不知數喜數者也然則數其𤣥乎<lb/>
㢤夫一衍四二衍八三衍十二四衍十六五十去一而<lb/>
七七四十九策之過揲凡萬一千五百二十者易之蓍<lb/>
數也二倍四四倍八八倍十六十六倍三十二五畫加一<lb/>
<pb n="KR4d0446_WYG_018-14a"/>
而八八六十四卦之再重凡四千九十六者易之卦數<lb/>
也一而三而九而二十七而九九八十一復乘之以九<lb/>
而七百二十九者楊氏𤣥數也一而十二而三百六十<lb/>
而四千三百二十而十二萬九千六百復乘之至三而<lb/>
五萬五千九百八十七萬二千者邵氏皇極數也若夫<lb/>
子壬一亥癸六己丁二午丙七寅甲三夘乙八酉辛四<lb/>
申庚九辰戌戊五丑未已十天地生成數也子癸配坎<lb/>
一午壬配離九夘庚配震三酉丁配兊七戌亥甲配乾<lb/>
<pb n="KR4d0446_WYG_018-14b"/>
六未申乙配坤二丑寅丙配艮八辰巳辛配巽四者九<lb/>
宫納甲數也甲己子午九乙庚丑未八丙辛寅申七丁<lb/>
壬夘酉六戊癸辰戍五己亥四者五行納音數也是皆<lb/>
例之所可推算之所可求何𤣥之有盖數器也器匪𤣥<lb/>
數跡也跡匪𤣥數粗也粗匪𤣥數匪𤣥也所以數者𤣥<lb/>
也雖然𤣥有三深逺不可名此為𤣥之真茫昧不可詰<lb/>
此為𤣥之似淺近不可言此為𤣥之反然乎否主庵者<lb/>
曰然<lb/>
<pb n="KR4d0446_WYG_018-15a"/>
　　　羅垚詩序<lb/>
豫章羅垚予識之之時年甚少不及與之細論今死矣<lb/>
觀其詩文若干篇超然有見不似専學言詞之人天假<lb/>
之年學日以充所到詎可量㢤其不夀也非先哲所謂<lb/>
間值之難而數不能長者歟惜也予之中子衮少亦學<lb/>
為詩文亦年二十八而卒垚之父之悲猶予之悲也而<lb/>
予之所以重惜之者豈但如其父子之惜而已乎<lb/>
　　　明良大監序<lb/>
<pb n="KR4d0446_WYG_018-15b"/>
羅垚少而俊敏天才絶出詩文足以動人受知貴戚之<lb/>
卿㧞之為屬得八品官年二十八客死京師予友姜肅<lb/>
序其初藁又以其所著明良大監示予予嘗誡後生晩<lb/>
進勿輕著書垚之著書也太蚤其謝世也亦蚤悲㢤相<lb/>
業一篇多好語嗚呼使其得年而學不期於速成而期<lb/>
於大成何可當也垚字奕髙豫章人<lb/>
　　　金谿傅先生語録序<lb/>
陸先生之學不在乎言語文字也故朱之語録累百餘<lb/>
<pb n="KR4d0446_WYG_018-16a"/>
卷奚啻千萬億言而陸之語録僅僅一帙其一帙者亦<lb/>
可無也盖先生平日教人専於心身上切實用功一時<lb/>
精神之感發㫖意之懇到如良工斵輪大冶鑄金巧妙<lb/>
莫可彷佛也而可筆録乎朱語諄詳而所録多冗複陸<lb/>
語峻潔而所録或暗劣此語録之病也故曰可無陸門<lb/>
髙第弟子傅季魯人稱琴山先生其𤣥孫斯正示余語<lb/>
録一篇所記三十五條其間五條已載陸先生語録將<lb/>
欲鋟木以傳余謂傳之不足以章世美觀之不足以得<lb/>
<pb n="KR4d0446_WYG_018-16b"/>
家學孟子曰萬物皆偹於我矣反身而誠樂莫大焉由<lb/>
傅以遡陸由陸以遡孟在此而已安用語録為㢤余雖<lb/>
有是言而其鋟木之意不能已遂為之題其篇端<lb/>
　　　大酉山白雲集序<lb/>
文章一技耳詩又技之小者也技雖小豈易能㢤知其<lb/>
不易則一字不輕出而世之小有才者率意為之聯章<lb/>
累句在俄頃之間若甚不難雖然可聴而不可觀也可<lb/>
觀而不可玩也彼安焉習焉而不愧者何歟不知故也<lb/>
<pb n="KR4d0446_WYG_018-17a"/>
昔之能詩者逺矣近年廬陵劉㑹孟於諸家詩融液貫<lb/>
徹評論造極吾鄉甘中夫少而專攻老乃竒絶自成一<lb/>
家若二君之於詩庶乎其可也永豐曽可則每言㑹孟<lb/>
稱其師王太初詩為廬陵八邑之冠予固服㑹孟之識<lb/>
而不及見太初之詩今得其集觀玩竟日不忍釋手盖<lb/>
巧琢工鍊髙挹冥搜字字不苟句句不苟寘之唐人詩<lb/>
中當占上品於是益歎㑹孟之識之不凡而許與之不<lb/>
輕也太初忠州太守之孫父兄俱仕意態宜匪寒士比<lb/>
<pb n="KR4d0446_WYG_018-17b"/>
延賞弗逮試藝屢屈為衣食故客於人之門俠氣猶自<lb/>
若也晚值世變家禍殊劇既貧且病而詩愈工無如憂<lb/>
患何頗藉西竺空幻之説以自誑然少日歡娯快適之<lb/>
情或時露一二未能盡忘也而卒不得志以死可哀也<lb/>
夫太初名泰來嘗夢逰大酉山下故命其集曰大酉山<lb/>
白雲<lb/>
　　　劉巨川詩序<lb/>
嗚呼詩不易能也世之事斯技也衆矣或如春華之煒<lb/>
<pb n="KR4d0446_WYG_018-18a"/>
煜或如秋樹之替零或如洪河之洶湧或如弱水之底<lb/>
滯或如騏驥之馳驟或如蚤蝨之緣延或如禮法進趍<lb/>
之士折矩周規或如狂病呌呼之人踰垣上屋或如三<lb/>
軍一將之令整肅精明或如一皿百蟲之蠱蠕動雜揉<lb/>
人之能不能萬不齊也而豈可彊㢤淦劉濟巨川才氣<lb/>
徤格律正琢句鍊辭雖唐宋大詩人殆不是過嗚呼可<lb/>
謂能也已然則其可李可杜可王可蘇否乎曰可何由<lb/>
而可曰四家未論也先論風騷風之變者騷之續者未<lb/>
<pb n="KR4d0446_WYG_018-18b"/>
論也先論其正風二十五騷二十五可以羣可以怨可<lb/>
以動天地可以齊日月何也盖有在於辭句之外者李<lb/>
杜王蘇亦莫不然嗚呼巨川其知之矣<lb/>
　　　曾可則詩序<lb/>
廬陵曾可則才俊辭麗如健鶻横空如快馬厯塊如春<lb/>
園桃李如秋汀蓼蘋超逸不羣而嫵媚可愛徃年喜其<lb/>
樂府小詞之工今又獲觀其詩問淵源所漸則曰自酉<lb/>
山王氏聞湏谿劉氏云廬陵八邑詩莫或出王之右誠<lb/>
<pb n="KR4d0446_WYG_018-19a"/>
如是也䑛淮南鼎雞犬可仙况親經㸃化者乎集中古<lb/>
體頗倣昌谷近體亦有姿態將夀諸木欲其長留天地<lb/>
間也嗚呼由古及今詩之所以長留豈偶然㢤<lb/>
　　　張氏自適集序<lb/>
古之文自虞夏商周更秦厯漢至後漢而弊氣日卑弱<lb/>
莫可振起唐韓栁宋歐曽王蘇七子者作始復先漢之<lb/>
風他豈無人要皆難與七子者並以文論人則然也歐<lb/>
曽王蘇同時有若司馬文正公豈出數子上㢤然讀者<lb/>
<pb n="KR4d0446_WYG_018-19b"/>
不肯釋手何歟盖其心術正倫紀厚持守嚴踐履實積<lb/>
中發外辭氣和平非徒言之為尚以人論文則然也河<lb/>
南張仲美名道濟修潔士也小官微禄韜隠逺方垂三<lb/>
十年屢空而不戚身外之物一物不苟取天下之人一<lb/>
人不輕與為詩為文一本諸中言言必麗於理世之絢<lb/>
采色調聲響炳炳琅琅以飾其於外者能如是乎故余<lb/>
不以文論其人而以人論其文昔年邂逅清滄間一見<lb/>
相好偕至京師聚處數月嘗序其詩越十有五年仲美<lb/>
<pb n="KR4d0446_WYG_018-20a"/>
由紹興知事黄岡縣尹遷寧州判官以年踰七十告致<lb/>
仕而去共余校文江西獲覩全集每篇三復而嘉歎焉<lb/>
再為之序而還其藁嗚呼有徳者必有言有言者不必<lb/>
有徳吾聞諸夫子云<lb/>
　　　張仲美樂府序<lb/>
風者民俗之謡雅者士大夫之作故風葩而雅正後世<lb/>
詩人之詩徃徃雅體在而風體亡道人情思使聴者悠<lb/>
然而感發猶有風人遺意者其惟樂府乎宋諸人所工<lb/>
<pb n="KR4d0446_WYG_018-20b"/>
尚矣國初太原元裕之以此擅名近時涿郡盧處道亦<lb/>
有可取河南張仲美年與盧相若而嘗同逰韻度酷似<lb/>
之盖能文能詩而樂府為尤長然仲美正人也其辭麗<lb/>
以則而豈麗以淫者之所可同也㢤<lb/>
　<lb/>
　<lb/>
　<lb/>
　呉文正集巻十八<lb/>
</p>
<p>
</p>
  </div>
</body>
</text>
</TEI>
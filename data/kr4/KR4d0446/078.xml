<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻七十八</head> <lb/>
    <p>
<pb n="KR4d0446_WYG_078-1a"/>
欽定四庫全書<lb/>
　吳文正集巻七十八<lb/>
　　　　　　　　　　　　　元　吳澄　撰<lb/>
　　墓誌銘<lb/>
　　　故居士劉子清墓碣銘<lb/>
古者有猷有為之民不棄遺於皇極之世周南赳赳之<lb/>
夫皆足以勝干城腹心之任人之得生斯時何其幸哉<lb/>
去古既逺以逮于今往往有世不逄才才不逢世之歎<lb/>
<pb n="KR4d0446_WYG_078-1b"/>
雖然世未嘗無才也俊秀消蝕於浮華淺陋之習雄傑<lb/>
晦滯於泥塗埃壒之場而世不見有才有才亦不顯世<lb/>
惟天質特異不可掩抑乃或間見其人人因事而顯其<lb/>
用若廬陵劉君子清盖千百不一二也君生長郡城幼<lb/>
無父兄不事鉛槧之末豪宕卓犖超拔等倫勇畧兼優<lb/>
彊悍懾服屯衛守禦之官絜材量力自愧弗及而降心<lb/>
願交焉在昔承平無事時固如此矣南土降附之初有<lb/>
不安新政潛謀作亂者君不能止則密白郡侯先其未<lb/>
<pb n="KR4d0446_WYG_078-2a"/>
發而剪除之一城獲安全活百千萬命君一言之力也<lb/>
鄧林山水竒勝介萬龍泉二縣之間異時多故家文<lb/>
物其後軍冦蹂踐生聚索然君徙居其地人得所倚處<lb/>
者安去者復遂成樂土龍泉邑西巨冦出没行省官提<lb/>
重兵督郡之軍民官同力勦捕地勢險惡莫敢前進以<lb/>
君宿望而與偕行君選精勁民丁百人直擣巢穴擒其<lb/>
渠魁殘蘖悉平不受公賞自以私財酬賚其衆家居専<lb/>
以賑饑為事視農務之緩急荒月之短長斟酌損益以<lb/>
<pb n="KR4d0446_WYG_078-2b"/>
賑跨兩邑之境數十里之氓得粟如寄雖甚凶歳無饑<lb/>
邑積粟之家轉相慕效發廪平糶不敢壅君實為之倡<lb/>
也春而貸粟冬始收值減時估之半歳以為常三十餘<lb/>
年榖不貳價至今守為家法凡衆力修完之事靡不樂<lb/>
施於浮屠氏崇信逾劇然發於衷忱非受其誑誘也一<lb/>
神祠施五萬一禪刹施二十萬圓通寺塔九級将獨力<lb/>
成之其他瑣細不可勝數也所居控舟車之㑹舊識新<lb/>
知貴游賤役之所經從風雨莫夜亦或造門各惬所期<lb/>
<pb n="KR4d0446_WYG_078-3a"/>
而去仕宦退閑非有權勢致餽必腆甘貧能亷者尤所<lb/>
加敬二縣之大夫以事詢訪必為剖析贊決俾有禆益<lb/>
剛直慷慨語無不酬奉身之物不尚華侈几案必整洒<lb/>
掃必潔綜理周密内外秩秩獨處一室飲食起居率不<lb/>
離是坐至午夜肅容端儼待賔客恭待鄉黨謙雖童孺<lb/>
亦不慢易不治詩書暗合義理尊禮師儒彌乆彌篤時<lb/>
或躬聴講授晚年每日令人誦説論語一章君諱㤗生<lb/>
宋淳祐丙午六月三日其平㓂賑饑例可得仕而素心<lb/>
<pb n="KR4d0446_WYG_078-3b"/>
恬退辭避不願有元至大辛亥六月十八日微疾而終<lb/>
殯後園營宅兆於龍泉南溪之陽坑延祐戊午十一月<lb/>
廿八日乃葬之頃以南康路學正劉參狀來請銘余稽<lb/>
諸易時之屯而後有君子之經綸世之有事而後見人<lb/>
才之有用苟非卒有異常之變孱夫腐儒清談虗譽之<lb/>
士駭汗束手則亦何以見一時應變者之為才也劉君<lb/>
當無事時已穎然特異及有事而小試其智勇雖不大<lb/>
用而其才槩可知也余不識君而髙其人如之何而不<lb/>
<pb n="KR4d0446_WYG_078-4a"/>
樂道其善也耶状謂君有全城討賊之蹟賑荒濟施之<lb/>
仁排難解紛如仲連之勇重義結交如朱家之侠致富<lb/>
如陶朱公而不吝捐費躬行如萬石君而通逹時變惜<lb/>
有其才而不展其藴然五子文采志氣卓然成立存時<lb/>
親見有子身後業益隆其興未艾天報之也模寫益得<lb/>
其實云君娶仇氏子和孫平孫安孫寧孫盛孫孫男二<lb/>
孫女三銘曰<lb/>
力掣巨鰲巧接飛猱惡草以薅良苗其膏允也人豪定<lb/>
<pb n="KR4d0446_WYG_078-4b"/>
此時騷粲粲寳刀乍試遄櫜英英斾旄一展永綢巳不<lb/>
居勞人自興褒計然䇿髙彷彿六韜吾樂吾陶萬輪千<lb/>
艘擷我土毛哺彼羣嗸林䕃摻摻溪流滔滔世産譽髦<lb/>
天不慢惂<lb/>
　　　故逸士黄㓜徳墓碣銘<lb/>
古豫章郡之豐城縣今為冨州往年余暫息其地有士<lb/>
黄東来見年少而務學其父幼徳亦来見敦樸謹愿異<lb/>
乎流俗士余甚喜之越十有四年㓜徳卒明年其子述<lb/>
<pb n="KR4d0446_WYG_078-5a"/>
其行請銘其墓余按豐城之黄不一族幼徳之考諱嗣<lb/>
霸居㑹昌鄉之攸樂娶李氏生二女擇同妵中之才且<lb/>
贒者為嗣於富城某鄉冷水井之族得幼徳諱淳温厚<lb/>
和粹工進士詩賦又改治經弸中彪外蔚然可觀至元<lb/>
丙子考死於畏王考年㡬九十矣聞變哀慟而殞幼徳<lb/>
能殪凶渠以伸不共戴天之義𦵏其王考及考以下凡<lb/>
七稱其文揆以為子之道靡所缺違㑹縣陞為州賦役<lb/>
繁重支拄不易幼徳不肯以笞械毁傷其體寕䘮其土<lb/>
<pb n="KR4d0446_WYG_078-5b"/>
田而弗顧既貧遷避清江城中授生徒以自給十有一<lb/>
年復于故里新構至再名其堂曰忍黙受業而成才者<lb/>
有族弟可任為征東儒學副提舉逮其身後猶為之訓<lb/>
諸子延祐庚申三月十日終于書舘年七十有二子東<lb/>
䕶䘮以歸道路觀者嘖嘖曰善人亡矣五月六日𦵏<lb/>
里之竹山㓜徳之學知以經為本恪循儒行不少越規<lb/>
矩發為詞章藹乎仁義之言配范氏亦令淑東之文有<lb/>
古風明理端身不忝其親者也女適甘銘曰<lb/>
<pb n="KR4d0446_WYG_078-6a"/>
言可諮也動可儀也噫斯士也遘斯時也生而止於斯<lb/>
也使其死而泯焉莫之知也惡得不為怛然以悲也<lb/>
　　　故曽明翁墓誌銘<lb/>
嗚呼家猶國也其興豈偶然哉興其家必當其㑹當其<lb/>
㑹必有其人其人必才與福備而後興唐以来吉撫號<lb/>
江右望郡兩郡之交有山聳秀特起曰華盖俗傳古神<lb/>
仙所憩華以西先屬吉之永豐後屬撫之樂安鄉名<lb/>
雲蓋里名望仙因山與仙而名也望仙之地寛平廣衍<lb/>
<pb n="KR4d0446_WYG_078-6b"/>
山水環合自昔宅其地者多興盛曽為甲族有監鎮君<lb/>
能以其資力得官稱倜儻任侠游客輻輳其門聲譽聞<lb/>
數百里有司户君進士乙科第一而曽不獨以資力<lb/>
雄又以科名貴矣逮宋之末浸浸以微地靈渟蓄盖有<lb/>
所待南土新附之初山藪冦聚官不能治則委重有謀<lb/>
有力之家而望仙之曽乗時復興君煒煜字明翁豐下<lb/>
端凝儀状甚偉父杭長厚人也郡縣所倚信君有兄有<lb/>
弟兄總家務于内弟理兵務于外君出入官府同心幹<lb/>
<pb n="KR4d0446_WYG_078-7a"/>
殳故能為官之翼衛鄉之保障盗息民安而家日以<lb/>
饒所謂當其㑹有其人材與福備而興者邪君宋寳祐<lb/>
戊午七月甲子生元延祐巳未七月癸亥卒有子競事<lb/>
文學希受泗洲天長縣教諭坦塾同遊京師䝉古國子<lb/>
監以坦長其弟子員中書省以塾充侍儀司之屬奔䘮<lb/>
而歸明年十月癸酉𦵏于楓林之原塾具書俾希之子<lb/>
欽偕其里中士蕭泉持同知來陽州事黄常所紀行實<lb/>
来徴銘塾也欽也若蕭若黄皆及吾門者而君之善有<lb/>
<pb n="KR4d0446_WYG_078-7b"/>
可書銘其可辭也乎初鄰境未靖里人築堡自守受冦<lb/>
攻圍告急求救率衆往援冦遁堡完男女數千口喜得<lb/>
更生資財牛羊惟救兵所欲圍解遄去一毫無取既而<lb/>
携金報謝復卻不受人感其恩又服其義由是名徳益<lb/>
彰平居事父侍立終日隆寒盛暑不變父或就養兄弟<lb/>
之家晨昏亦往定省母嚴氏夙䘮生日悲痛不忍舉觴<lb/>
里嫗與母同年嘗以飲食醫藥為奉曰見斯人猶見吾<lb/>
母兄既殁與弟友愛彌篤周族鄉黨之貧有不能塟<lb/>
<pb n="KR4d0446_WYG_078-8a"/>
𦵏之病饋以藥飢賑以粟全活不可勝計比其終也逺<lb/>
邇嗟嘆北來遊宦之人雖識靣入哭必哀其感服人者<lb/>
如此娶鄧氏男三而坦出為族弟後女二一適羅一在<lb/>
室孫男五欽長其次鑑鎰鐇鉞孫女二銘曰<lb/>
身之有技而以著氏家之有嗣而以顯世往者巳逝来<lb/>
未可涘其臧其熾於此乎眡<lb/>
　　　故曽夫人袁氏墓誌銘<lb/>
鄉貢進士曽尹甫諱夢薦之子一元自㓜與余友善情<lb/>
<pb n="KR4d0446_WYG_078-8b"/>
若兄弟聘吾鄉袁崇甫女為配袁氏生宋淳祐丁未六<lb/>
月八日年十六歸于曽孝飬夫之所生母如君姑其夫<lb/>
族多富而夫家獨守儒素夫有學有文工進士業中值<lb/>
易代困厄相仍晚乃康裕頗得自適内有良助恊心理<lb/>
家前處約而志不歉後處樂而志不盈嗚呼貧無怨富<lb/>
無驕在士大夫猶為難事而婦人能然可謂賢也已元<lb/>
延祐庚申二月二十五日以疾終是年十月十六日𦵏<lb/>
雷凹先期余獲觀其宅兆而并請余為銘男復孺復參<lb/>
<pb n="KR4d0446_WYG_078-9a"/>
俱娶黄復可娶劉女徳淑適登仕郎張希賢之子洪徳<lb/>
靖適貢士董省翁之子午男女庶出者二愛之同巳出<lb/>
孫男三繁娶詹衍娶張其三曰文余許以孫女妻之孫<lb/>
女六適游通張仙弟張仍祖張㤗生游南生一在室曽<lb/>
孫男又生曽孫女慶娘銘曰<lb/>
昏姻之家文學之友其配也賢銘示永乆<lb/>
　　　故王夫人于氏墓誌銘<lb/>
金陵隠君子王仁甫之配于氏卒伻来以書遡大江而<lb/>
<pb n="KR4d0446_WYG_078-9b"/>
西轉彭蠡而南走二千餘里抵余山中其子子霖自述<lb/>
其母夫人行事大槩言曰吾母諱貞其先吳興人後徙<lb/>
金陵少孤性至孝事季父如父年十八歸王氏吾祖母<lb/>
治家嚴明吾母柔婉承順凡飲食起居節適早莫寒暖<lb/>
之宜奉侍不少懈怠十六年如一日尊夫之兄如舅敬<lb/>
諸姒如姑視從子如子姑殁四十年言及轍流涕時<lb/>
祭追慕哀動左右治家一遵姑訓子孫既皆成立謙抑<lb/>
猶如為婦時教子女慈而嚴待奴僕未嘗厲聲有過毎<lb/>
<pb n="KR4d0446_WYG_078-10a"/>
為掩匿勤勞者畜之惟恐弗逮王氏内外宗親或孤不<lb/>
能嫁貧不能娶則為之嫁娶俾及時各有家室吾父好<lb/>
施死而無棺者畀棺病而無藥者畀藥寒而無衾者畀<lb/>
楮衾遇凶歳施粥施麵施鈔計所費前後不啻數萬億<lb/>
吾母竭力營助畧無吝意戒子擇交賔客及門竊聴其<lb/>
談論所言若有規益欣然為具酒食否則退必譴責於<lb/>
子若孫之師禮之極隆溉濯器皿灑掃室堂務致其潔<lb/>
威儀辭令從容以和吾父嘗謂吾家所以成皆汝母之<lb/>
<pb n="KR4d0446_WYG_078-10b"/>
力年踰七十視明聴聰臨終言動如常命諸子至前一<lb/>
日訓戒畢瞑目而逝生於宋淳祐巳酉九月三日卒於<lb/>
元延祐庚申正月十三日其年十一月九日𦵏江寕縣<lb/>
安徳鄉石岡之原男子雲子霖女適徐應隆徐煥章吕<lb/>
元知趙良弼于徳淵一在室孫男九瑜瑄玉璐珵璉璹<lb/>
珏琰孫女十二又曰先妣母儀婦道先生知之詳信之<lb/>
深不幸至於大故罔極之恩萬死莫報幸賜銘文以示<lb/>
永乆以光幽隂以慰子霖無窮之哀余讀之竟愴然以<lb/>
<pb n="KR4d0446_WYG_078-11a"/>
悲嗚呼古今興者必有其由匪特有國者然有家亦然<lb/>
王氏世傳長厚值時運遷革而家之興浸浸未巳雖云<lb/>
世徳所積内徳盖有助焉余客金陵嘗主其家備知仁<lb/>
甫夫婦之賢子霖從余學䘮其母甚戚乃為叙次其語<lb/>
而與之以銘初仁甫未有子子其仲兄之子子雲是也<lb/>
撫育恩愛實同巳出次年子霖生銘曰<lb/>
淑徳恵温不出閨門善相夫君施及子孫懿羙其存莫<lb/>
可殫論著以銘文永世有聞<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻三十七</head> <lb/>
    <p>
<pb n="KR4d0446_WYG_037-1a"/>
欽定四庫全書<lb/>
　呉文正集巻三十七<lb/>
　　　　　　　　　　　　　元　呉澄　撰<lb/>
　　記<lb/>
　　　嶽麓書院重修記<lb/>
天下四大書院二在北二在南在北者嵩陽睢陽也在<lb/>
南者嶽麓白鹿洞也其初聚徒受業不仰於公養然嵩<lb/>
陽睢陽白鹿洞皆民間所為惟嶽麓乃宋開寳之季潭<lb/>
<pb n="KR4d0446_WYG_037-1b"/>
守朱洞所建其議倡自彭城劉嶅而潭守成之也時則<lb/>
陸川主簿孫邁為之記紹興燬於兵乾道之初郡守建<lb/>
安劉珙重建時則有廣漢張子敬夫為之記徳祐再燬<lb/>
於兵大元至元二十三年學正郡人劉必大重建時則<lb/>
有奉訓大夫朱勃為之記逮延祐甲寅垂三十年矣<graphic n="KR3286" url="https://raw.githubusercontent.com/kanripo/KR-Gaiji/master/images/KR3286.png" mimeType="image/png"/>
陵劉安仁來為郡别駕董儒學事覩其敝圮慨然整治<lb/>
木之朽者易壁之漫者圬上瓦下甓更撤而新前禮殿<lb/>
傍四齋左諸賢祠右百泉軒後講堂堂之後閣曰尊經<lb/>
<pb n="KR4d0446_WYG_037-2a"/>
閣之後亭曰極髙明悉如其舊門廡庖館宮墻四周靡<lb/>
不修完善化主簿潘必大敦其役朱某張厚相繼為長<lb/>
具始末請紀嵗月余謂書院之肇創重興與夫今之増<lb/>
飾前後四劉氏道同志合豈苟然哉開寳之肇創也葢<lb/>
惟五代亂離之餘學正不修而湖南遐遠之郡儒風未<lb/>
振故俾學者於是焉而讀書乾道之重興也葢惟州縣<lb/>
庠序之教沈迷俗學而科舉利誘之習蠱惑士心故俾<lb/>
學者於是焉而講道是其所願望於來學之人雖淺深<lb/>
<pb n="KR4d0446_WYG_037-2b"/>
之不侔然皆不為無意也考於二記可見已嗚呼孟子<lb/>
以來聖學無傳曠千數百年之乆衡嶽之靈鍾為異人<lb/>
而有周子生於湖廣之道州亞孔並顔而接曾子子思<lb/>
孟子不傳之緒其原既開其流遂衍又百餘年而有廣<lb/>
漢張子家於潭新安朱子官於潭當張子無恙時朱子<lb/>
自閩來潭留止兩月相與講論闡明千古之秘驟遊嶽<lb/>
麓同躋嶽頂而後去自此之後嶽麓之為書院非前之<lb/>
嶽麓矣地以人而重也然則至元之復建也豈不以先<lb/>
<pb n="KR4d0446_WYG_037-3a"/>
正經始之功不可以廢而莫之舉也乎豈不以真儒過<lb/>
化之響不可絶而莫之續也乎别駕君之拳拳加意者<lb/>
亦豈徒掠美名而為是哉其所願望於諸生葢甚深也<lb/>
且張子之記嘗言當時郡侯所願望矣欲成就人才以<lb/>
傳道濟民也而其要曰仁嗚呼仁之道大先聖之所罕<lb/>
言輕言之則學者或以自髙自廣而卒無得論語一書<lb/>
大率示學者求仁之方而未嘗直指仁之全體葢仁體<lb/>
之大如天之無窮而其用之見於事無所不在邇之事<lb/>
<pb n="KR4d0446_WYG_037-3b"/>
親事長微而一言一動皆是也飲食居處一不謹焉非<lb/>
仁也歩趨唯諾一不謹焉非仁也温凊定省一不謹焉非<lb/>
仁也應接酧酢一不謹焉非仁也凡此至近至小甚易不<lb/>
難而明敏俊偉之士徃徃忽視以為不足為而仁不可幾<lb/>
矣嗚呼仁人心也失此則無以為人曾是熟於記誦工<lb/>
於辭章優於進取而足以為人乎學於書院者其尚審<lb/>
問於人慎思於已明辨而篤行之哉<lb/>
　　　瑞州路正徳書院記<lb/>
<pb n="KR4d0446_WYG_037-4a"/>
瑞州路正徳書院䝉山銀場提舉侯君孛蘭奚所創建<lb/>
也夫荆楊貢金從古以然周官丱人掌其地守之以禁<lb/>
而取之以時葢猶秘其寳於地藏其富於民而不盡括<lb/>
其利於官也䝉山跨瑞袁臨江三郡之境固為寳藏唐<lb/>
以前未之聞宋之中世山近之民頗私其利而置場設<lb/>
官自國朝始職其職者旦旦惟利之是圖既無治民之<lb/>
責誰復有教民之意哉當衮衮興利之場而切切興學<lb/>
之務其人識慮葢遠矣然創建之初功未完而侯君去<lb/>
<pb n="KR4d0446_WYG_037-4b"/>
至於今二十餘年田租薄少不足以贍給室屋日就敝<lb/>
壞延祐二年夏提舉陳君以忠至祗謁先聖顧瞻憮然<lb/>
即日修葺殿堂門廡煥然一新塗徑堦除甃砌端好聖<lb/>
師像位龕帳案座靡不整嚴置田增租嵗入可二百斛<lb/>
比舊多十之七八其費一皆已出無所資於人延請師<lb/>
儒招集徒衆誦習其間公退之暇躬自勸督佐其經畫<lb/>
者前龍興路學錄鄒民則也予嘗歎天下誘於其<lb/>
名眩於其實者緫緫而是若此書院之設豈徒徇其名<lb/>
<pb n="KR4d0446_WYG_037-5a"/>
而已固將責其實也䝉山僻在萬山之偎近於寳貨則<lb/>
其民貪遠於都邑則其俗陋身不游於庠序則耳目不<lb/>
濡染乎禮義殆如孟子所謂飽煖逸居而無教者矣故<lb/>
夫居之以羣居之地教之以善教之人俾學者於是而<lb/>
學其當學之事此陳君所以繼侯君之志也而諸人所<lb/>
以副陳君之心者何如哉是有在於學者而猶有繫於<lb/>
教者焉今之所以教所以學其最下不過追隨時好以<lb/>
苟利禄其稍上不過采擷華藻以工辭章又稍上不過<lb/>
<pb n="KR4d0446_WYG_037-5b"/>
記覽羣書以資慱洽其最上亦不過剽掠先儒緒論以<lb/>
談義理之四者皆虚也而非實也古者二十五家之里門<lb/>
有塾塾有師不特為士者學民之朝夕出入必受教而<lb/>
後退是以風俗厚倫紀明人人親其親長其長族姻鄉<lb/>
黨相交相助扶持藹然仁讓忠敬自家庭達於道路雖<lb/>
閭巷之民莫不有士君子之行當時之教必有異乎今<lb/>
者今之教於書院者誠能如古舊習丕變而䝉山之民<lb/>
新矣不然教之數十年猶夫人也書院之名曰正徳而<lb/>
<pb n="KR4d0446_WYG_037-6a"/>
於正民徳之實安在陳君之所期果如是乎陳君瑞之<lb/>
髙安人寬易倜儻重義輕財嘗冶銀於興國所獲嬴餘<lb/>
悉以施與客遊天京為貴近所喜受中㫖來蒞是官先<lb/>
是課不辨民力重困又取木炭於瑞州龍興不勝其擾<lb/>
為言於當路凡場所輸殺四之一官自買炭擾不及於<lb/>
二郡律己公㢘而辦課優敏公私便之觀其所職於己者<lb/>
若是其實則其所期於人者從可知也<lb/>
　　　明經書院記<lb/>
<pb n="KR4d0446_WYG_037-6b"/>
六經之道如麗天之日月亘古今常明者也夫明者在<lb/>
經而明之在人聖學榛塞俗學沉迷人之能明之者鮮<lb/>
矣漢明經専門其傳授也章句訓詁而已唐明經專科<lb/>
其對問也文字記誦而已宋初學䆒即唐明經也後罷<lb/>
學䆒而進士改習經義名非不嘉要亦不過言辭之尚<lb/>
逮其體格之變至宋之季年而敝極識者慊之新安胡<lb/>
氏之先唐末有以明經舉者十四世孫淀建塾於始祖<lb/>
讀書之析日從其父暨諸父講學其間既而病其湫隘<lb/>
<pb n="KR4d0446_WYG_037-7a"/>
也乃與弟澄族父炳文議改築西山之麓為屋數百楹<lb/>
右先聖燕居之殿左諸生㑹講之堂又其左齋廬四又<lb/>
其前二塾扁曰明誠敬義山巔構亭據髙望遠經始於<lb/>
至大庚戌落成於皇慶壬子畀之土田輸其嵗入以飬<lb/>
師弟子淀所畀以須計者三澄所畀以畆計者五十知<lb/>
州黄侯惟中命炳文掌教事彰既往之美貽方來之謀<lb/>
請於上而以明經書院名踰年貢舉制下取士務明經<lb/>
學與所名若合符契介其鄉人樂安主簿汪震祖來言<lb/>
<pb n="KR4d0446_WYG_037-7b"/>
俾記其始末余謂明經之名一也而其别有三心與經<lb/>
融身與經合古之聖人如在於今此真儒之名經也句<lb/>
分字析辭達理精後之學者得稽於古此經師之明經<lb/>
也簾窺壁聼涉躐剽掠以澤言語以釣聲利而止此時<lb/>
流之明經也漢唐未暇論三代而下經學之盛莫如宋<lb/>
其言禆於經可傳於後者奚趐數十家㤗山之孫安定<lb/>
之胡其尤也所守所行不失儒行之常固其天質之異<lb/>
抑其學術之正於經可謂明已而未離乎經師也必共<lb/>
<pb n="KR4d0446_WYG_037-8a"/>
城邵子必舂陵周子必闗西張子必河南二程子而後<lb/>
為真儒之明經葢其所明匪經之言經之道也嗣邵周<lb/>
張程者新安朱子也易詩四書之説千載以來之所未<lb/>
有其書衍溢乎天下况新安其鄉遺風餘響猶有存<lb/>
而未冺者乎然則胡氏振振之子孫新安彬彬之俊秀<lb/>
與夫四方來游來觀之士覩書院明誠敬義之扁若<lb/>
何而明若何而誠若何而敬若何而義於心身必有<lb/>
用力之實而於經也豈口吟手披尋行數墨而可以明<lb/>
<pb n="KR4d0446_WYG_037-8b"/>
之哉噫未易明也忽之以為易不可也憚之以為難亦<lb/>
不可也志於斯者其思之其勉之思而通焉勉而至焉<lb/>
真儒明經之學復見於朱子之鄉不其傳歟不然知不<lb/>
實知能不實能漫漫焉曰明經髙則昔之經師卑則今<lb/>
之時流而已志於斯者思之哉勉之哉淀受初命主龍<lb/>
泉簿炳文前長信州路道一書院明經府君諱昌翼<lb/>
所居曰考川在婺源之北三十里<lb/>
　　　潮州路韓山書院記<lb/>
<pb n="KR4d0446_WYG_037-9a"/>
孟子而後儒之知道葢鮮矣西漢諸儒文頗近古賈太<lb/>
傅司馬太史卓然者也徐考其言論識趣大率非鞅儀<lb/>
秦之緒餘於道竟何如哉降自東漢不惟道喪而文亦<lb/>
弊厯唐中世昌黎韓子出追蹤西漢之文以合於三代<lb/>
而原道之作直以堯舜禹湯文武周孔之道傳至孟軻<lb/>
而止是又為文而有見於道也豈三代以下文人之所<lb/>
能及哉嘗因諌佛骨事謫潮州刺史其後潮人立廟以<lb/>
祠宋元祐間廟徙州城之南七里逮淳祐初又於廟所<lb/>
<pb n="KR4d0446_WYG_037-9b"/>
設城南書荘俾學者居焉游焉皇元奄有此土屋室灰<lb/>
燼於兵至元甲申韓山書院重興即廟之舊址為先聖<lb/>
燕居先師兖郕沂鄒四國公侍而韓子之專祠附唐時<lb/>
先聖配祀獨一顔子宋儒推孟子之傳由子思由曾子<lb/>
上接孔氏其言本諸韓子送王塤序於是配孔者四祠<lb/>
韓而繼一聖四師之師也固宜然書院僅復規模隘陋<lb/>
營繕多闕前守擬更造不果至順辛未夏總管王侯至<lb/>
偕其長㓕里沙其貳哈里蠻恊謀命山長陳文子計其<lb/>
<pb n="KR4d0446_WYG_037-10a"/>
費乃撤舊構新韓祠燕居位置相直寬袤齊等後有深<lb/>
池廣十丈許畚土實之建講堂其上扁曰原道兩廡闢<lb/>
齋館生日食之供有庖嵗租之入有廩教官之寢處祭<lb/>
器之貯藏一一備具宏敞壮偉倍加於前五月經始九<lb/>
月落成海陽縣長忻都實董其役越明年山長將潮士之<lb/>
意來請記予謂書院之肇基也以韓之能有見於道<lb/>
也書院之增修也以王侯之能有志於教也潮之士其<lb/>
如之何必也學韓子之學業精行完進進而賢則奚翅<lb/>
<pb n="KR4d0446_WYG_037-10b"/>
貢於王庭如韓牒所期而已由是學四先師之學道明<lb/>
徳立駸駸而聖則奚趐篤於文行如蘇碑所褒而已不<lb/>
然學於書院昔人夫人今猶夫人欲與趙徳並且不可<lb/>
是為深有負於君師之作飬又何望其髙睨聖賢之藴<lb/>
奥乎陳文子曰潮城之東隔水有山文公平日憇息之<lb/>
地手植木尚存潮人稱其木為韓木山為韓山後取城<lb/>
東韓山以號城南之書院云王侯名元恭蠡人也<lb/>
　　　丹陽書院飬士田記<lb/>
<pb n="KR4d0446_WYG_037-11a"/>
黄池鎮有書院舊矣自宋景定甲子貢士劉君肇建郡<lb/>
守朱公以聞於朝錫丹陽書院名額撥僧寺没官之田<lb/>
二頃給其食厥後僧復取之而書院遂無以養士至大<lb/>
戊申憲使盧公議割天門書院之有餘以補不足令既<lb/>
出㑹公去不果如令人匠提舉陳侯分司黄池暇日與<lb/>
羣士游習知書院始末慨然興懐移檄儒司上之省省<lb/>
下之郡郡太守主之力竟如憲府初議俾天門書院歸<lb/>
田於丹陽以畆計凡四百侯猶以為未足以贍乃勸士之<lb/>
<pb n="KR4d0446_WYG_037-11b"/>
有田者數十家暨官之好義者一二人各出力以助或<lb/>
十畆或五畆有八畆七畆者有四畆三畆二畆者積少<lb/>
而多所得之田以畆計凡二百噫丹陽書院之剏垂五<lb/>
十年而教養之闕餘三十年今一旦有田六百畆盧公<lb/>
開其始陳侯成其終盧公勉勵學校固其職也陳侯典<lb/>
治絲設色之工而用心儒教有出於職分之外者尸祝<lb/>
越樽俎而治庖可乎唐風之詩曰職思其居又曰職思<lb/>
其外夫居者其分也外者其餘也唐風思之遠者也於<lb/>
<pb n="KR4d0446_WYG_037-12a"/>
職既盡其分而兼及其餘所思可謂遠也已陳侯有焉<lb/>
侯所勸率𨽻匠籍者五之一𨽻儒籍者十之八此豈以<lb/>
氣勢利害動而使之從哉能得其心説而樂助葢有以<lb/>
也非才之優識之定其孰能感人如是田之疆畎名數<lb/>
乆則湮羣士請勒諸石而陳侯之功尤不可冺春秋常<lb/>
事不書侯此舉非常也宜得書若夫士既有以飬必知<lb/>
所以學是不待余言也侯名童單州人<lb/>
　　　都昌縣學先賢祠記<lb/>
<pb n="KR4d0446_WYG_037-12b"/>
秦漢而下孔道之傳不續厯千數百年乃得宋河南程<lb/>
子遠承孟氏之緒而道國元公周子實開端於其先徽<lb/>
國文公又集成於其後二子當熈寧淳熈間俱守南康<lb/>
郡南康偏壘也傳道二大賢嘗過化焉都昌南康屬縣<lb/>
也疇昔仁風之所披拂教雨之沾濡流芳遺潤百世猶<lb/>
未冺社而稷之尸而祝之也固宜考江丞相修學碑周<lb/>
朱二子有専祠在縣學邇年廢而莫舉詎非掌教靡人<lb/>
不以為意歟天厯已巳教諭萬鈞用至惕然大慊白主<lb/>
<pb n="KR4d0446_WYG_037-13a"/>
簿黄将士孚轉達縣丞何進義其縣尹李承務某僉議<lb/>
諧恊遂營明倫堂之西翼室設二子扁曰先賢祠允謂<lb/>
知教之本者鄉賢舊亦無祠若朱門四友西坡黄氏梅<lb/>
坡彭氏厚齋馮氏昌谷曹氏萃祠于明倫堂之東翼室强<lb/>
齋彭氏深居馮氏暨古心江丞相配扁曰鄉賢祠表章<lb/>
尊奉之餘靡不竦慕興起其於人心世教豈小補哉况<lb/>
聖時崇義理之學二子皆從祀孔廟學者倘不惟二子<lb/>
是師循習卑陋猥同時輩徼近利迷遠志則負公朝愧<lb/>
<pb n="KR4d0446_WYG_037-13b"/>
先師矣師二子宜何如也定而無一物留於心應而無<lb/>
一事乖於理思必通微動必審幾慱文以明善約禮以<lb/>
誠身敬主諸中義制諸外其庻乎教官其朂率邑士精<lb/>
熟朱子所釋諸經諸傳周子所著一圖一書反求之已<lb/>
而真識實踐可也抑自古逮今有教必有政區區邑校於<lb/>
教幸知所務聞明倫堂北豪民侵疆乆弗克正職典往<lb/>
往誘於其餌而不顧今教諭踵前官之所已行具牘於<lb/>
縣簿賛丞尹督府史䆒竟根株上事於郡卒能歸六十<lb/>
<pb n="KR4d0446_WYG_037-14a"/>
年已失之地於黌宮教外之政此其一爾主簿孚少從<lb/>
余學請為作先賢祠記而余因及一縣治官教官之可<lb/>
書者并書之以勸方來<lb/>
　　　臨汝書院重修尊經閣記<lb/>
宋淳祐戊申馮侯去疾提舉江南西路常平茶鹽事至<lb/>
官之日以其先師徽國文公朱先生嘗除是官而不及<lb/>
赴乃於撫州城外之西南營髙爽地創臨汝書院專祠<lb/>
文公為學者講道之所明年己酉書院成位置分畫率<lb/>
<pb n="KR4d0446_WYG_037-14b"/>
倣太學故其屋室規制非他書院比左个之左竪危樓<lb/>
貯諸經及羣書於其間扁曰尊經閣大元延祐乙夘樓<lb/>
燬於火官命重建越六年庚申四月廬陵黄鎮來長書<lb/>
院始克構架又三年至治壬戌九月工畢事完輪奐復<lb/>
舊同知總管府亞中大夫馬合睦提調其役相之者前<lb/>
經厯趙諧繼之者金經厯張允明也是年春予往金陵<lb/>
過撫山長以樓成請記予有行未暇作其冬還自金陵<lb/>
而總管大中大夫杜侯至與廵按官㢘訪副使董侯登<lb/>
<pb n="KR4d0446_WYG_037-15a"/>
斯閣周囬瞻視且嘉山長之勤又一新外門齋舍廊廡<lb/>
暨池亭靡不修葺而以書來促記命山長躬詣吾門以<lb/>
請噫漢賈生有云俗吏所務在於刀筆筐篋侯下車坐<lb/>
未暖席而惓惓焉以儒教所當務為急其賢於俗吏遠<lb/>
矣哉書院之創逮今七十餘年矣未嘗刻石記其興造<lb/>
始末非闕歟今侯急人所緩而補昔人之所闕余何敢<lb/>
以固陋辭夫尊經云者豈徒曰度羣書於髙閣以為尊<lb/>
也哉尊之一言何所本始曽子嘗言尊所聞子思嘗言<lb/>
<pb n="KR4d0446_WYG_037-15b"/>
尊徳性尊者恭敬奉侍不敢䙝慢之謂經之所言皆吾<lb/>
徳性内事學者所聞聞而已所聞於經之言如覃懐許<lb/>
公所謂信之如神明敬之如父母而後謂之尊讀其言<lb/>
而不踐其言是侮聖人之言也謂之尊經可乎昔日馮<lb/>
侯名此閣今日杜侯之重揭斯扁也其所期望於學者<lb/>
為何如余少時一再就書院肄業不常處也退而私淑<lb/>
於經一句一字不敢輕忽資凡力小用志亦甚苦然老<lb/>
矣而無聞僅能通訓詁文義之粃糠於道昩如也其有<lb/>
<pb n="KR4d0446_WYG_037-16a"/>
負於馮侯之意多矣繼自今學於書院者其可不深以<lb/>
余為戒而惕然驚懼動息語黙必知所尊以求無負於<lb/>
杜侯之意哉杜侯名毓賢而有文常為勉勵學校之官<lb/>
故其加意於儒教若此云<lb/>
　　　湖口縣靖節先生祠堂記<lb/>
晉靖節陶先生家潯陽之柴桑嘗為彭澤令後析彭澤<lb/>
創湖口縣湖口亦彭澤也故其境内往往有靖節遺迹<lb/>
孫侯文震宰湖口因行其鄉至三學寺民間相傳以為<lb/>
<pb n="KR4d0446_WYG_037-16b"/>
靖節讀書之地旁有望月臺舊基猶存乃出私錢屋於<lb/>
臺基之上且就縣學東偏建祠堂三間以祀先生湖口<lb/>
小邑凋弊特甚扼江湖之㑹當驛置之衝侯興補滯廢<lb/>
應接往來精神光昭意氣閒暇處難若易任勞若逸固<lb/>
其才畧之優而又追慕先賢尊崇表章以勵末俗是豈<lb/>
俗吏所為者值余舟過湖口而請記其事竊惟靖節先<lb/>
生髙志遠識超越古今而設施不少概見其令彭澤也<lb/>
不過一時牧伯辟舉扳授俾得公田之利以自養如古<lb/>
<pb n="KR4d0446_WYG_037-17a"/>
人不得已而為錄者爾非受天子命而仕也曽㡬何時<lb/>
不肯屈於督郵而去充此志節異時詎肯忍恥於二姓<lb/>
哉觀述酒荆軻等作殆欲為漢相孔明之事而無其資<lb/>
責子有詩與子有疏志趣之同苦樂之安一家父子夫<lb/>
婦又如此夫人道三綱為首先生一身而三綱舉無愧<lb/>
焉忘言於真意委運於大化則幾於同道矣誰謂漢魏<lb/>
以降而有斯人者乎噫先生未易知也後人於語文字<lb/>
間窺覘其髣髴而已然先生非有名位顯於時非有功<lb/>
<pb n="KR4d0446_WYG_037-17b"/>
業著於後而千載之下使人眷眷不忘其何以得此於<lb/>
人哉予於孫侯之為惡乎而不喜談樂道之也侯燕人<lb/>
所至有㢘能聲<lb/>
　　　滹南王先生祠堂記<lb/>
滹南王先生藁城人金朝登進士科至今誦其經義以<lb/>
為法式博學卓識見之所到不苟同於衆遺言緒論之<lb/>
流傳足以警發後進藁城王董趙三氏勲閲世家平居<lb/>
尊禮父兄子弟師其言而薫其徳乆遠而愈不忘故三<lb/>
<pb n="KR4d0446_WYG_037-18a"/>
氏偕里中儒生協心建祠於縣學講堂之右以致報事<lb/>
之誠國子助教董士㢘請為作記余聞古者詩書禮樂<lb/>
之教雖至曲藝各有所師嵗時入學必釋奠釋菜焉示<lb/>
敬道也况先生之行學識垂世不朽真古之所謂鄉先<lb/>
生殁而可祭於社者其有祠也固宜亦可見藁城風俗<lb/>
之厚矣非先生之教有以漸漬其心而然乎先生諱若<lb/>
字從之立朝侃侃有正氣仕至翰林直學士金亡後十<lb/>
年遊㤗山及山之半坐大石凝然而逝時年七十<lb/>
<pb n="KR4d0446_WYG_037-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻三十七<lb/>
</p>
<p>
</p>
  </div>
</body>
</text>
</TEI>
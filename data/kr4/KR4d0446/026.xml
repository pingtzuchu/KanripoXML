<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>呉文正集巻二十六</head> <lb/>
    <p>
<pb n="KR4d0446_WYG_026-1a"/>
欽定四庫全書<lb/>
　呉文正集巻二十六<lb/>
　　　　　　　　　　　　　元　呉澄　撰<lb/>
　　序<lb/>
　　　送李吉夫赴河南行省理問序<lb/>
仕不出鄉人之至願也中世遊宦在數千里外不能復<lb/>
歸其鄉里者有焉歸徳李侯吉夫繇從事大司農府陞<lb/>
中書省掾擢授工部主事通政院都事大都路治中通<lb/>
<pb n="KR4d0446_WYG_026-1b"/>
政院判官留京師十有八年今得河南行省理問以歸<lb/>
河南省治汴梁領路十有二府若州四十有六縣百八十<lb/>
有三歸徳為支郡相去不三百里可謂仕不出鄉者矣<lb/>
三代之時民自選舉賢能以長治其鄉里選之舉之者<lb/>
必當其人所以利於我也長之治之者必盡其心所以<lb/>
仁其鄉里也自選舉不本于鄉里而仕于四方者或不<lb/>
諳其土俗或視其民如路人而螟螣之魚肉之靡所不<lb/>
至一旦官滿掉臂而去耳烏乎人心吏治之不古也比<lb/>
<pb n="KR4d0446_WYG_026-2a"/>
比若是可嘆也夫李侯質直無城府其涖官也亷而才<lb/>
其處繁劇也泰然不失其常度而慈祥豈弟無絲毫傷<lb/>
人害物之意以是為政于天下何施不可而况于其鄉<lb/>
里尤所用情者乎理官理刑獄雖專問大吏而不及小<lb/>
民然大河以南大江以北數道方伯之寄事之闗民休<lb/>
戚者衆矣得賢者能者為之屬從容賛畫隂有以福澤<lb/>
其民而鄉里與受其賜其所補豈少哉侯之考妣俱受<lb/>
恩贈考爵縣子妣封縣太君侯歸拜墳墓㑹宗族見長<lb/>
<pb n="KR4d0446_WYG_026-2b"/>
老白叟黄童歡呼及門喜吾鄉里之賢能将有以福澤<lb/>
於我也侯不自以為榮而鄉里榮之侯不自以為幸而<lb/>
鄉里幸之予也與侯同年生嘉侯之歸其鄉而愧予之<lb/>
未能也故于侯之行也以是贈至大辛亥五月甲午<lb/>
　　　贈道士黄平仲逺游序<lb/>
士之逺游者過予予輙止之曰道脩于家可也既仕而<lb/>
驅馳王事則有四方之役處士而離父母去妻子栖栖<lb/>
奔走将何求哉因吾言而不復游者有焉髙仙觀道士<lb/>
<pb n="KR4d0446_WYG_026-3a"/>
黄平仲劬書工詩與之語見其為儒流不見其為道士<lb/>
也亦有逺游之志人以道流為孤雲野鶴任其所之非<lb/>
如四民之有定業有定居也則其逺游也惡乎可止而<lb/>
止之意以為不然今之道士自謂老氏之徒予觀老氏<lb/>
之書以鄰國相望而不相往來為美夫豈亦以逺游為<lb/>
善哉倘若遍覽山川周知風俗則老氏固云不出户知<lb/>
天下其出彌逺其知彌少矣青牛西度盖閔周之衰亂<lb/>
而辟世孔孟之厯諸國聖賢之不幸也若夫漆園吏之<lb/>
<pb n="KR4d0446_WYG_026-3b"/>
逍遥游三閭大夫之所謂逺游此非行地之游也予儒<lb/>
流不足以知此它日解后尚當細論<lb/>
　　　送崔徳明如京師序<lb/>
古者教人以徳行藝三事教之而成乃賔興其賢者能<lb/>
者俾之長治其民後世之取人異是矣而隋唐以前猶<lb/>
未有科目也科目興而取人不稽其本實所取者辭章<lb/>
之虚而已就使辭章如馬班韓栁抑不過為藝之下下<lb/>
其視古者禮樂射御書數之藝天壤絶也况其辭章之<lb/>
<pb n="KR4d0446_WYG_026-4a"/>
鄙淺何嘗夢見馬班韓栁之彷彿乎唐世兼采人望雖<lb/>
未免于私而間或不失一二糊名考校似為至公其弊<lb/>
不可勝既然亦時有俊傑出于其間何也世運方盛則<lb/>
暗中摸索往往得才偶然爾天也而非人也國朝貢舉<lb/>
率因前代而拳拳欲取經明行脩之士意欲燭其弊而<lb/>
防之者夫經苟明則知仁聖義中和六者之徳無一不知<lb/>
行苟脩則孝友睦婣任恤六者之行無一不能徳無不<lb/>
知行無不能六藝縱或有缺不害其為本立而末未備<lb/>
<pb n="KR4d0446_WYG_026-4b"/>
不審今之進士經果明歟行果脩歟抑否也豫章崔徳<lb/>
明至治癸亥鄉貢次年試禮部竟失特恩貳撫郡教官<lb/>
其在職也僉曰斯人不為利疚皎然有清氷白雪之潔<lb/>
又曰斯人不與物戾盎然有瑞日祥風之態純良粹美<lb/>
君生于三代之時其不名于六徳六行之中乎泰定丁<lb/>
卯予始識之而益信所聞于人者之為信然則其前之<lb/>
試有司而一得一失也皆天也而非人也斯人不進士<lb/>
而猶謂科目足以得人也哉今将謁選吏部予不能已<lb/>
<pb n="KR4d0446_WYG_026-5a"/>
於言葢非徒為徳明悼既往之屈實為古今取士之法<lb/>
制而深慨也此行達京師之日予之舊友儻觀予文必<lb/>
有笑予之年逾加而狂論偏見猶不減者夫<lb/>
　　　送甘天民之京師序<lb/>
甘慤天民豫章之秀士方其少而處鄉里也已如龍泉<lb/>
太阿之在地沈匿閟蔵未見于世而光芒鬰發莫可禁<lb/>
遏往往上衝于天識者固<graphic n="KR2973" url="https://raw.githubusercontent.com/kanripo/KR-Gaiji/master/images/KR2973.png" mimeType="image/png"/>之及其壯而出四方也則<lb/>
如離匣之劒直之無前與論文藝則炳炳琅琅與論政<lb/>
<pb n="KR4d0446_WYG_026-5b"/>
事則優優綽綽與論天下山川人物習俗則如鏡鑑燭<lb/>
照水之建瓴丸之走坂無所停滯凡與游與居孰不期<lb/>
其為有用之器小試夷陵學官夫三峡綰西蜀之口中<lb/>
州人士雖鮮到然疇昔歐陽文忠公尚書謝昌國俱嘗<lb/>
仕其土逮今川士之流寓猶以十百計未可以僻陋易<lb/>
視也而天民之客彼當路之長同類之朋咸願其久留<lb/>
而惟恐其代去其果何以得此于峽之人哉今兹學官<lb/>
秩滿又將矯首振翼乎天京予觀士之北上者大率僥<lb/>
<pb n="KR4d0446_WYG_026-6a"/>
覬其所不可必得其立心之初已可薄而或者安然以<lb/>
為當然也天民有識有守獨不其然予是以冄三嘉嘆<lb/>
而贈之言而助其氣而堅其道義而使不失已也朝之<lb/>
公卿大夫閲人多矣亦必心喜而曰及今乃見大江以<lb/>
南之異人也夫<lb/>
　　　送道士劉道圓序<lb/>
予舟行每過湖口喜其崖壁峻削巖洞竒怪倘非神靈<lb/>
所宅鬼物所馮自宜為仙祠真館始可稱其地之險幽<lb/>
<pb n="KR4d0446_WYG_026-6b"/>
水經謂有石鍾山而東坡蘇子嘗夜半造其下以聽其<lb/>
聲盖殊絶之境也道士劉道圓請于天師將建碧霞觀<lb/>
亦其地之形勢有以召之而然然道圓從全真師學全<lb/>
其真豈俗間酒肉道士比夫道之真以治身而緒餘土<lb/>
苴以應世果欲擇險幽之地而脩真乎脩之脩之所以<lb/>
當全者一真而已矣它又奚足為哉<lb/>
　　　送徐則韶赴播州儒學正序<lb/>
唐人憚播州荒僻往者多非其欲我朝疆土之廣曠古<lb/>
<pb n="KR4d0446_WYG_026-7a"/>
所無播雖逺在西南一方人士去來視猶中州曽不以<lb/>
為難徐九成宋兵部侍郎之孫元安慶同知之子以世<lb/>
家之胄俊秀之選擢為播州學正将行余謂之曰侍郎<lb/>
吾不逮事同知吾所與游不逮事者稔見其文辭所與<lb/>
游者深服其徳器今之往也其以爾祖之文賁彼習之<lb/>
朴以爾父之徳革彼俗之窳惟固守家學可矣地之荒<lb/>
僻何患焉向余在京時嘗聞播之連帥來覲好文而重<lb/>
儒九成往哉其必有合也<lb/>
<pb n="KR4d0446_WYG_026-7b"/>
　　　送常寧州判官熊昶之序<lb/>
豫州熊昶昶之尉崇仁六年其亷如清濟之水無一塵<lb/>
之滓且明且能且仁且公士民思之至于今不忘聞将<lb/>
赴湖南常寧州判官近者平陽李有仲方六年金谿縣<lb/>
尹其操守其政事實與崇仁尉相似予嘗稱李尹之善<lb/>
一曰亷二曰明三曰仁四曰能五曰公而為言之曰世<lb/>
固有亷者矣其見不明則為吏所蔽雖亷奚補亦有亷<lb/>
而且明者矣其心不仁則自矜其亷明而深刻嚴酷略<lb/>
<pb n="KR4d0446_WYG_026-8a"/>
無豈弟慈祥之意或其心雖仁而短于剸裁徒有仁心<lb/>
而民不被澤仁而不能故也或其才雖能而意之所向<lb/>
不無少偏終亦不免于小疵仁而未公故也全此五善<lb/>
者葢難矣哉而李尹兼有之所以卓然為治邑之最與<lb/>
予之稱李尹者若是而熊君亦然因書此以寄而贈之<lb/>
行它日湖南之士民必知予所言之為信<lb/>
　　　贈王用可序<lb/>
章貢王用可能煆煉金石而製丸藥其售于人也曰仙<lb/>
<pb n="KR4d0446_WYG_026-8b"/>
丹又能觀察形勢而為葬師其號于人也曰仙輩大凡<lb/>
藥特醫家之常劑爾葬師亦術家之常流爾常劑常流<lb/>
而冒仙之名得無名之浮于實乎或有所疑焉而以問<lb/>
予予曰可以起死回生者丸藥之功也可以改神工奪<lb/>
天命者葬師之法也兹非其伎之近于仙者哉借名曰<lb/>
仙葢以此名之浮與否與未易懸斷也囘生也奪命也<lb/>
而果如予之言也則其謂之仙也奚忝焉<lb/>
　　　送蕭九成北上序<lb/>
<pb n="KR4d0446_WYG_026-9a"/>
章貢蕭君九成善史學自羲農以至于唐虞自唐虞以<lb/>
至于金宋事之紀載于史者厯厯如指諸掌予謂之曰<lb/>
善言古者必有驗于今君于方冊所有之事皆能言之<lb/>
矣今日之事有書契以來之所未嘗有者自古殷周之<lb/>
長秦隋之强漢唐之盛治之所逮僅僅方三千里今雖<lb/>
舟車所不至人跡所不通凡日月所照霜露所隊靡不<lb/>
臣屬如齊州之九州者九而九視前代所治八十一之<lb/>
一爾自古一統之世車必同軌書必同文行必同倫今<lb/>
<pb n="KR4d0446_WYG_026-9b"/>
則器用各有宜不必同軌也文字各有制不必同文也<lb/>
國土各有俗不必同倫也車不同軌書不同文行不同<lb/>
倫而一統之大未有如今日睢盱萬狀有目者之所未<lb/>
嘗覩吚嗢九譯有耳者之所未嘗聞財力之饒兵威之<lb/>
鷙又非拘儒曲士之所能知君之史學苟徒稽諸方冊<lb/>
之所紀載而不證諸耳目之所見聞得無有闕乎况君<lb/>
所著述當路既上送官盍亦觀諸今之史館如君之學<lb/>
者有㡬各舉所見各誦所聞要必有以互相發九成曰<lb/>
<pb n="KR4d0446_WYG_026-10a"/>
子之言然然適百里者具一宿之舂適千里者聚三月<lb/>
之糧今将為萬里役而徒手以往可乎子将何以資我<lb/>
哉予曰是謀非吾所能及也當今尚仁急義意氣相許<lb/>
者滿天下君姑挾吾言以往試就而謀焉其必有以張<lb/>
君之行也<lb/>
　　　送胡宗時序<lb/>
李超暨子廷珪冄世居歙以墨名家黄金可得李墨不<lb/>
可得其貴重如此吾鄉胡湛然曰嘉定癸未于信州龍<lb/>
<pb n="KR4d0446_WYG_026-10b"/>
虎山遇異人授墨法堅青光黒莫能及之傳其子士楚<lb/>
子又傳其孫宗亮宗時宗權三世矣向時與柯山一二<lb/>
墨工齊等今柯山不復有墨胡墨遂為第一葢工以世<lb/>
工為善墨者文房之寳非它工比尤當論其世也李墨<lb/>
冄世胡墨三世一家祕妙人不與知其獨為名墨工也<lb/>
宜哉<lb/>
　　　送陳景咨序<lb/>
昔成周設食醫疾醫瘍醫等官而醫師為之長然是官<lb/>
<pb n="KR4d0446_WYG_026-11a"/>
惟王朝有之今在朝有太醫院而普天之下各道各路<lb/>
及府州縣莫不有醫官焉或以治為職或以教為職官<lb/>
之所用一一取給于衆醫官愈多而醫愈困矣非得仁<lb/>
而亷者居是官孰能拯斯弊乎若吾里陳君景咨心仁<lb/>
而行亷者也為醫官于吉水新喻二州其在職也衆醫<lb/>
思之景咨其何以得此于人哉景咨醇儒也儒而通于<lb/>
醫家世儒門賢厚稱于鄉黨惜也其仁心亷行足以悦<lb/>
于下而其虚氣實力不足以結于上則下雖悦之而何<lb/>
<pb n="KR4d0446_WYG_026-11b"/>
能使之有以悦其下哉予在朝時知太醫院諸官皆貴<lb/>
人鉅公無非仁且亷者景咨與之合徳誰能以景咨之<lb/>
姓名心行轉而上聞<lb/>
　　　贈無隠相士序<lb/>
無隠相士工相人以形聲定一生之貴賤富貴壽夭以<lb/>
氣色定一時之休咎福禍吉凶是惟不言言則必中如鑑<lb/>
之照物妍醜無所隠是以人之喜貴喜富喜壽與夫期<lb/>
休期福期吉而幸其言之或然者慕而就之惡賤惡貧<lb/>
<pb n="KR4d0446_WYG_026-12a"/>
惡夭與夫慮咎慮禍慮凶而恐其言之或驗者畏而避<lb/>
之予曰子之相術與鄭季咸能使心醉者列子其人爾<lb/>
設遇壺邱子子惡得而相諸壺邱未嘗有隠也子将自<lb/>
以為隠矣且今之所遇今之列子也後之列子骨肉俱<lb/>
融于斯時也又何氣色形聲之可議然則如之何請問<lb/>
希夷或曰希夷之相人猶無隠之相人也而奚問為曰<lb/>
以耳聽聲聲無遯情以目視色色無遯形是曰無隠聽<lb/>
不可聞無聲之載視不可見無色之界是曰希夷草廬<lb/>
<pb n="KR4d0446_WYG_026-12b"/>
畊者叙<lb/>
　　　送袁用和序<lb/>
納人之死骸于土以天地之生氣飬之苟得其養則死<lb/>
者如生凡其遺體之本乎是骸而生者自然蕃衍盛大<lb/>
譬猶培木之根而其枝葉茂此郭氏之葬書與程子之<lb/>
遺言合而葬師之泥于曲藝者鮮或究其原也葢其伎<lb/>
有本有末有正有偏有真有偽世之紛紛以伎自號求<lb/>
售于人而圖利于己者大率末也偏也偽也幸而其傳<lb/>
<pb n="KR4d0446_WYG_026-13a"/>
之不泯或識其大或識其小而吾用和適然有聞焉殆<lb/>
千萬人中不一二也噫用和其亦慎其所用哉斯蓋助<lb/>
孝子慈孫之仁其親而匪徒曰富貴福澤之而已用和<lb/>
其亦慎其所用哉<lb/>
　　　贈醫家吳教授序<lb/>
儒之道無所不通醫之道一伎爾而于儒之道為近何<lb/>
也儒之道仁而已愛者仁之用而愛之所先愛親愛身<lb/>
最大親者身之本也不知愛親則㤀其本身者親之枝<lb/>
<pb n="KR4d0446_WYG_026-13b"/>
也不知愛身則傷其枝愛親愛身而使之壽且康非醫<lb/>
其孰能故儒者不可以不知醫也醫之道賾矣炎皇博<lb/>
物明理而有本草之經黄帝為民立命而有靈素之經<lb/>
今世所傳雖或不無後來之所附益要之其原必出于<lb/>
上古生知之聖伊尹之先覺而論湯液以齊量五氣五<lb/>
味之配合周公之多藝而設官職以參兩九蔵九竅之<lb/>
動變皆因炎黄之明物理立民命者充之也醫之道詎<lb/>
可易視乎武王之養疾于親也常欲審其力之所能勝<lb/>
<pb n="KR4d0446_WYG_026-14a"/>
夫子之慎疾于身也不敢嘗其心之所未達知藥之不<lb/>
可苟也聖人之愛親愛身何如哉惟其愛親愛身之至<lb/>
所以重醫之道與呉成學儒道者也少而孝于親慕醫<lb/>
道而未及學中嵗身有痼疾慨思此身為親之遺體有<lb/>
疾而不治則非唯不愛身是亦不愛親也師門講求于<lb/>
善醫之人竟能巳其疾由是志于醫既足以保其親之<lb/>
身而醫院又官之自新昌州醫學正勅授餘干州醫學<lb/>
教授将赴官過予予嘉其留意于醫也為述炎黄武王<lb/>
<pb n="KR4d0446_WYG_026-14b"/>
伊周孔子六聖人仁民濟世愛親愛身之道以開廣其<lb/>
志且俾人人知醫道之重不可視之為一伎而忽之也<lb/>
成字山則醇謹篤厚女弟之子妻之予是以贈之言焉<lb/>
　　　贈胡道士序<lb/>
三代以上姓氏分為二故氏屢易而姓不可易三代以<lb/>
下姓氏合為一往往以氏為姓而無復有姓外之氏姓<lb/>
固姓也而氏亦姓也于是但有不可易之姓而已自晉<lb/>
室不競中州之族姓混淆爰及唐初毎輕以賜姓寵降<lb/>
<pb n="KR4d0446_WYG_026-15a"/>
附之徒至于唐末又多以養子繼軍伍之籍而姓愈不<lb/>
可辨矣嗚呼有生之類或知母而不知父或知父而不<lb/>
知祖能知其祖者唯學士大夫儻知其祖則孰不欲世<lb/>
守其姓以傳之子子孫孫而不易哉大中祥符觀道士<lb/>
系本豫章進賢之胡其父占軍籍而本姓失子既讀書<lb/>
通於義理念先世神明之冑而不祖其祖安乎圖改籍<lb/>
而貧不自振力有所不能也乃寄跡老氏教中以復其<lb/>
姓所師所友皆吾儒身雖不在學士大夫之列而心則<lb/>
<pb n="KR4d0446_WYG_026-15b"/>
卓有學士大夫之識不獲編齒于四方而不能不依托<lb/>
于二教者勢之厄于人命之厄于天也其志盖有可嘉<lb/>
而可悲者焉道士名原字子泉今復其姓為胡氏<lb/>
　　　贈樂順徳成序<lb/>
天之生氣在地中者隨隴阜之形勢而行止人之生氣<lb/>
在身中者隨經絡之血脈而乖和此自然而然非有使<lb/>
之者也世之畸人能乗地中之生氣則有蔵往之仁能<lb/>
候身中之生氣則有知來之智斯二術者通于神明矣<lb/>
<pb n="KR4d0446_WYG_026-16a"/>
豈易能哉樂順徳成儒家子遇專師得真傳于是工其<lb/>
伎頗或聞子所能有求有問者日衆吾不願子之輕于<lb/>
言也然安能閉子之目緘子之口乎亦謹之而已矣因<lb/>
子出遊書此以戒<lb/>
　　　贈葬師賴山泉序<lb/>
能原其來于百十里之外而不能乗其止于一二尺之<lb/>
内此察地理者之通病也學者鍾生問術于寧都之賴<lb/>
葬師而得其文持以示予予曰此真術也既而賴師來<lb/>
<pb n="KR4d0446_WYG_026-16b"/>
過驗之果然噫此術傳之者祕故能之者稀師固能矣<lb/>
然真術不行行術不真不若五星新法之曼衍而易售<lb/>
也能者不輕為人葬不輕與人言其母貴人之利而賤<lb/>
己之藝哉<lb/>
　　　送鄧顯宗序<lb/>
鄧顯宗厯司縣吏将近八十月謹畏自守無纎毫過失<lb/>
未嘗一至上司之庭兹由樂安縣赴平凖庫經吾里造<lb/>
吾門予喜其能自完也嘉其既往又勉其方來欣然領<lb/>
<pb n="KR4d0446_WYG_026-17a"/>
吾言而去因思曩嵗有一二新進士予規之以亷正聞<lb/>
吾言殊不樂其後竟不免于瑕玷彼為儒而乃如彼此<lb/>
為吏而能如此可謂難也巳于是書吾言贈之溥為今<lb/>
之為吏者勸且以愧夫為儒而不能如之者<lb/>
　　　送邵天民赴瑞金教諭序<lb/>
廬陵邵天民将赴瑞金儒學教諭過予予閲廬陵之士<lb/>
多矣大抵卓犖秀偉則有餘而謹重淳厚常不足以予<lb/>
所聞二百年來惟丞相益國文忠公不為土地風俗所<lb/>
<pb n="KR4d0446_WYG_026-17b"/>
移今于廬陵士中忽見如天民者寧不為之驚異乎邵<lb/>
族之富前時甲于一邑勢燄赫赫不可近獨天民之家<lb/>
蕭然一寒士也挾一藝以濟人利物為給其家之衣食<lb/>
篤志教子為儒固己不類其族之人矣子之學既成温<lb/>
温然恂恂然同黨莫不嗤議其迂濶則又不類其郡之<lb/>
人焉而予獨見之驚異者以其彷彿益國之流風也夫<lb/>
教諭之職雖卑然為一邑士之模範儀刑豈可以易視<lb/>
天民庶㡬不愧于其職也歟予自幼拙樸不能入時俊<lb/>
<pb n="KR4d0446_WYG_026-18a"/>
之羣而亦不能改易以求合今老矣天民乃與予之率<lb/>
彀同烏乎不喜之之深邪若其異日之所到則有命不<lb/>
可豫期之以為謟也<lb/>
　　　贈董起潛序<lb/>
予雖不學醫而好觀内經難經脈經等書頗曉人身脈<lb/>
理大概然自少而老由南而北欲訪求一明醫而不可<lb/>
得其下品率是意病加藥其髙品亦不過對證用藥而<lb/>
已孰能究脈之精㣲察病之原本哉樂安雲葢鄉之董<lb/>
<pb n="KR4d0446_WYG_026-18b"/>
宦家名族前代以儒科仕者不翅百數文物之盛甲于<lb/>
一邑逮宋亡科廢舍儒而習醫有董氏起潛焉往年初<lb/>
見之未深知也近年從孫春抱竒疾醫莫能療而更生<lb/>
于起潛之手因為予診脈聽其議論通達隂陽造化審<lb/>
别蔵府經絡井井不紊予驚竦曰是間乃有此明醫乎<lb/>
慨相遇之晚而未有病可以試其伎也至順元年冬過予<lb/>
謂予明年夏秋之交有重病其時當來供藥今年六月<lb/>
病果作其病日輕日劇醫以為瘧起潛至曰似瘧非瘧<lb/>
<pb n="KR4d0446_WYG_026-19a"/>
也以瘧治之則誤矣診之六脈浮𦂳右寸口獨浮而短<lb/>
外證有寒熱胸膈氣滯盖由肺氣内傷先以五膈寛中<lb/>
散暢導其氣寒熱未除脈尚浮𦂳此為客邪在表用桂<lb/>
枝加附子湯温散表邪表證既罷獨兩尺脈弦遲為腎<lb/>
蔵虚寒用四柱散加薑桂以暖其下部又獨脾脈㣲弦<lb/>
用治中湯加附子以理中焦繼用參香飲參苓白术散<lb/>
相間飲之以漸底于平復自初服藥毎進藥一盂則病<lb/>
退數分再服一盂則病又退數分盖病勢甚惡而藥<lb/>
<pb n="KR4d0446_WYG_026-19b"/>
力亦峻予生平服藥未有若是其速效速驗者也史遷<lb/>
倉公傳載淳于意自述其為人治病名狀二十五條纎<lb/>
悉該備至今令人想見其醫術之神起潛于予之病凡<lb/>
四易藥先後倫紀毫髪靡忒今倣倉公傳所述筆而為<lb/>
序以貽之非特表起潛之明于醫亦以自許耄叟之明<lb/>
于知醫也倘天下之醫人人如起潛天下之病人人遇<lb/>
起潛則可以保身可以盡年而舉世無枉夭之患良醫<lb/>
之功其博濟于民視良相奚異周官醫師之職十全為<lb/>
<pb n="KR4d0446_WYG_026-20a"/>
上失一失二失三為次失四為下所謂十全者十病之<lb/>
中可治則治之不可治則不治或治之而生或不治而<lb/>
死十病皆中而不失一也起潛能于未病而言方來之<lb/>
有病于己病而言此去之無病脈之可疵者病雖輕必<lb/>
言其可憂脈之無虧者病雖劇必言其不害有言輙中<lb/>
斯其可為十全之醫也夫<lb/>
　　　贈栁士有序<lb/>
三峰栁先生以尚書義為進士師門弟子擢第預貢登<lb/>
<pb n="KR4d0446_WYG_026-20b"/>
上庠者百餘人子士有世其業以俊異稱自進士科廢<lb/>
家學無所乎用遂易業習古篆鋟姓氏名號徧厯公卿<lb/>
大夫之門余謂士有之業雖易而不離文字間是亦無<lb/>
忝于其先然此事政未可以小伎目視昔所業尤難焉<lb/>
難有三識字一也善書二也工于用刀三也刀之技既<lb/>
工矣若識字則前代許祭酒近代鄭國史戴通守之書<lb/>
與夫徐騎省李縣令之碑刻石鍾鼎之款識俱不可不<lb/>
詳究也今之善書且識字者在洪有熊天慵氏有司馬<lb/>
<pb n="KR4d0446_WYG_026-21a"/>
九臯氏試往問焉<lb/>
　　　送章楫序<lb/>
昔晉氏在江左王謝為相門一時風流文雅之懿動蕩<lb/>
耳目凡子弟出入前不問可知其為王謝二家盖習氣<lb/>
不期然而然自非他人所能及者宋丞相杭山章公清<lb/>
謹自守雖為宰輔猶如布衣時季年屏居山中樵牧争<lb/>
席見者不知其為宰輔也其従孫楫一貧如此凄然蕭<lb/>
然學甚充詩甚工而淳如也介如也無分毫悲窮悼屈<lb/>
<pb n="KR4d0446_WYG_026-21b"/>
恥惡衣惡食之意非杭山公之習氣熏染而成歟來游<lb/>
洪庠嵗晚言歸予惜其去也而贈之言楫也益充其學<lb/>
益工其詩将大底于成而為天下士視昔王謝風流文<lb/>
雅尚不足為其有光于先正又豈但為章氏佳子弟而<lb/>
已哉<lb/>
　　　送法易子序<lb/>
富州同造之孫其習秀而文其儒喜談葬術凡地理家<lb/>
前所未有世所見之書往往于孫氏焉子憲獨朴而野<lb/>
<pb n="KR4d0446_WYG_026-22a"/>
近年有凊江皮氏好客務施游客輻輳其門而談葬術<lb/>
者尤見禮然以其來者之衆也各效其長各逞其異聞<lb/>
者熟知者翫能以術而獲用于彼亦難已季年營葬地<lb/>
不它人之信而一委之子憲于是子憲之術浸以重後<lb/>
數年解后于富州子憲曰吾術因族祖外祖在西廣得<lb/>
馬道人龍髓之文又善咒符水愈疾疫變雨暘致雷電<lb/>
地理用天機卦道法依參同契用納甲卦二術但用卦<lb/>
故以法易子自名余曰若儒族之人儒家之子讀儒書<lb/>
<pb n="KR4d0446_WYG_026-22b"/>
以儒而飾其術豈俗師之所敢望哉方稱其用卦法易<lb/>
之竒忽有誥余者曰子知水路火候之説乎地仙云不<lb/>
須卦坐天仙云本無卦爻此又何也余于是口呿而不<lb/>
能答徐應之曰待余就景純平叔問之<lb/>
　<lb/>
　<lb/>
　<lb/>
　吳文正集卷二十六<lb/>
</p>
<p>
</p>
  </div>
</body>
</text>
</TEI>
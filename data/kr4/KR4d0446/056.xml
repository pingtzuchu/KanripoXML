<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻五十六</head> <lb/>
    <p>
<pb n="KR4d0446_WYG_056-1a"/>
欽定四庫全書<lb/>
　吳文正集巻五十六<lb/>
　　　　　　　　　　　　　元　吳澄　撰<lb/>
　　題䟦<lb/>
　　　題劉愛山詩<lb/>
至後八日天寒閉扃有客及門啓扃出迎髯翁姓劉世<lb/>
居廬陵愛山其字濟翁其名諸公貴人禮為上賓以其<lb/>
能醫以其能詩醫有還童却老之方詩有去文就質之<lb/>
<pb n="KR4d0446_WYG_056-1b"/>
章余愛其方而不敢甞余愛其章而不敢忘誦者琅琅<lb/>
聴者蹡蹡雖窮冬沍隂而春風滿堂昔歐公於詩尊韓<lb/>
柳杜甞云老夫清晨梳白頭𤣥都道士來相訪韓必不<lb/>
肯道或應之曰昔在四門館晨有僧來謁非此類也耶<lb/>
歐遂語塞然則杜為詩家冠冕固亦以如此詩而鳴於<lb/>
盛唐况其集中如黄四娘家花滿蹊如南市津頭有船<lb/>
賣此類非一蓋杜詩兼備衆體而學之者各得其一長<lb/>
翁詩不専學杜而與此體合聲情自然不事雕鐫衆之<lb/>
<pb n="KR4d0446_WYG_056-2a"/>
所同其籟以人翁之所獨其籟以天<lb/>
　　　題孝感詩巻後<lb/>
於乎孝豈易能哉聖門之以孝名者曽子也其門人嘗<lb/>
問夫子可以為孝乎而曾子以參安能為孝答曾子之<lb/>
父亦聖門髙弟樂道亞於顔子曽子之事親極其孝矣<lb/>
而孟子僅以為可豈謂曾子之孝為有餘哉蓋子之身<lb/>
所能為者皆其所當為也是以曾子終身戰兢惟恐或<lb/>
貽父母羞辱逮及啓手足之際然後自喜其可免於此<lb/>
<pb n="KR4d0446_WYG_056-2b"/>
見孝行之難也晉王祥以至孝之子遇至不慈之繼母<lb/>
每虐使祥俾求所不可致之物隆寒冰凍而欲生魚祥<lb/>
惟命之從將去衣剖氷而偶獲雙鯉以塞其母之虐鄉<lb/>
里甚憐閔之幸其得解以為有天助故推言其孝感至<lb/>
若州守吳侯之賢暨其子少府可初之賢吾所知識一<lb/>
家孝慈和氣藹如胡可援祥奉不慈之母為比圖買魚<lb/>
供親饌而巨鯉出適然而然爾交遊之友附㑹王祥故<lb/>
事驚異奢美稱其孝行之能動天形諸歌詠累累諛辭<lb/>
<pb n="KR4d0446_WYG_056-3a"/>
益友固應如是夫澄與州侯父子素厚不敢然也願少<lb/>
府思孝道之難盡愈勉其所當勉而以曾子自期焉<lb/>
　　　題鄧立中所得贈言後<lb/>
吾郡鄧清曠以詩名其子立中為臨汝書院諸生已而<lb/>
試吏不相聞廿年餘忽解后于豫章將赴龍泉典史出<lb/>
其所得贈言一通示余其間蓋多隱居肥遯之士余讀<lb/>
之曰異哉夫巧於仕進者其求知也必於有權有勢有<lb/>
位之人今立中不彼之求而此之好觀其所與言類皆<lb/>
<pb n="KR4d0446_WYG_056-3b"/>
理義之談規誨之語立中旣樂聞之又珍重之如䕶至<lb/>
寳然於是而知立中之識其度越軰流逺矣夫自儒而<lb/>
吏者一措意乎刀筆筐箧之間心術變移與疇昔殆若<lb/>
二人今立中不以儒之言為迂不以儒之行為拘方切<lb/>
切求益而將以之律己治人焉於是而知立中之識其<lb/>
度越軰流逺矣古昔設官治民司其案牘文書者曰府<lb/>
曰史繇周以來未之有改也國朝又於府史之上設官<lb/>
以總之典史則一縣府史之總也百里之内凡民事之<lb/>
<pb n="KR4d0446_WYG_056-4a"/>
逆復官賦之出入無不掌其所繫亦不輕矣立中之為<lb/>
人如此則龍泉之為邑也其庶幾乎余旣喜彼邑之得<lb/>
人不貽彼民懟又喜吾郡之有人不貽吾徒羞又喜詩<lb/>
人之有子足以為清曠翁之光故為題其後<lb/>
　　　題須溪劉太博贈彭真觀為兩書院復田序後<lb/>
彭真觀復鄉校乆失之田耕之至今士賴以飬其功茂<lb/>
矣此知真觀之小者也真觀自耕寸田旦暮不輟苖而<lb/>
秀秀而實觀其自飬不為飬他人口體而已是豈人之<lb/>
<pb n="KR4d0446_WYG_056-4b"/>
所得而知哉治己之田將無暇於芸人之田不然何以<lb/>
為真觀<lb/>
　　　跋唐國芳詩<lb/>
觀子之貌今人也觀子之詩乃如與數百年前唐人相<lb/>
對如夢偉哉識趣進學力進子詩可仙<lb/>
　　　跋文信公封事<lb/>
信國丞相開慶封事比忠簡胡公紹興封事尤懇惻周<lb/>
盡胡初以罪謫卒以夀終惟公不幸值國運之去他日<lb/>
<pb n="KR4d0446_WYG_056-5a"/>
一節難於忠襄以一身而備二忠之事偉哉王若周以<lb/>
公手藁示予讀之泫然<lb/>
　　　跋楊補之四清圖<lb/>
尚書月湖何公之弟之子竹居君好尚清雅得楊補之<lb/>
梅蘭竹石手巻一於從公游宦時徧求鑒賞紹興癸丑<lb/>
錫山尤公等七人題字于左而此庵羅公有書嘉定庚<lb/>
午吳興沈公等十人題字於左而梅亭李公有跋何羅<lb/>
李吾鄉三先逹二次一十六人同觀皆一時鉅公至今<lb/>
<pb n="KR4d0446_WYG_056-5b"/>
見其姓字莫不竦慕夫補之墨戱有名不待他人鑒賞<lb/>
而後重竹居君猶拳拳借重於人惟恐不及蓋貴游習<lb/>
氣如此君後以此轉授子婿袁主一兩家寳蔵之且百<lb/>
年餘主一又每持以示人意度一如其婦翁所謂冰清<lb/>
玉潤者歟<lb/>
　　　書何此堂詩後<lb/>
此堂何先生壯年擢甲科而有學有文一時莫不竦慕<lb/>
尚記戊辰嵗私塾課試先生選余一論為第一所以奬<lb/>
<pb n="KR4d0446_WYG_056-6a"/>
借期待者其厚惜居逺鄙弗克朝夕左右請益先生亦<lb/>
復去家而之官初任永教再命江東運司之屬而卒子<lb/>
始三嵗扶櫬及家而時事異家亦毁焉於是平生著<lb/>
述漫無一存子伯大既長惻然痛父書之不可見此片<lb/>
紙乃永教時勸進永士之詩得之如獲拱壁然噫此孝<lb/>
子之至情也伯大質美行粹而力於學必將卓然有立<lb/>
以光其先余也願與伯大共勉之以不負先生疇昔奬<lb/>
借期待之意云<lb/>
<pb n="KR4d0446_WYG_056-6b"/>
　　　題百魚朝一鯉圖<lb/>
此圖侍郎李公得之於成都故以八印印其左一大服<lb/>
百小公乃病其未化何也夫大猶未離其類化則出乎<lb/>
類矣苟至於化能大能小能有能無尚何以一服百之<lb/>
足言<lb/>
　　　題侍郎李公畫像<lb/>
生世何用早我已後此公然朝夕升其堂如見其容焉<lb/>
固不待拜遺像而後致予之恭也<lb/>
<pb n="KR4d0446_WYG_056-7a"/>
　　　題柳山長墓誌後<lb/>
通守之子能業進士與丞相游如兄弟然時既革而家<lb/>
自如志不挫身不辱夀且考終有子克紹其可謂吉徳<lb/>
之人歟前年識其子元善今得丞相之弟所作誌銘為<lb/>
識其末<lb/>
　　　題陶庵邵庵記後<lb/>
徃年嘗於吾廬之側治一室寘文成張司徒靖節陶徴<lb/>
士希夷陳先生康節邵先生畫像其中晨夕瞻敬後以<lb/>
<pb n="KR4d0446_WYG_056-7b"/>
㓂擾弗靖遷徙不常而廢吾友國子助教虞伯生取靖<lb/>
節康節二賢之氏名其庵與予意豈異也夫二賢所志<lb/>
所學有未易窺測者於其言語文字之遺時或瞥見彷<lb/>
彿焉至今尚論其人不過見所能見而巳身之所寓心<lb/>
之所㑹要不可一槩齊而其所以同者一也子欲合陶<lb/>
邵而為一蓋有世内無涯之悲而亦有世外無邉之樂<lb/>
悲與非有為而悲也樂與非有意而樂也一皆出乎其<lb/>
天予又欲并悲樂而両忘之陶庵亦可無也夜根其静<lb/>
<pb n="KR4d0446_WYG_056-8a"/>
晝握其動首擊而尾應風起而水涌有能從吾惜生控<lb/>
浮游以上征者乎<lb/>
　　　紹陵賜楊文仲詩後跋<lb/>
咸淳間將作監楊公文仲両侍經幄所得賜詩如右不<lb/>
十年而歴改一元肇始太原壹正八字皆詩中語幾若<lb/>
䜟語異哉䘮亂流離中公之子焱翁㒺敢失墜戊辰巳<lb/>
巳至今踰四十年奎畫如新公之孫紹祖出以見示嗚<lb/>
呼宋三百年禮儒臣尚經訓前代莫及雖季世家法猶<lb/>
<pb n="KR4d0446_WYG_056-8b"/>
未替天命之與人文固藐然不相闗歟<lb/>
　　　題進賢縣學増租碑引<lb/>
士大夫治官如治家則何事不可辦官府學校之間大<lb/>
率視如傳舎苟且以俟代去孰有視如家事者哉進賢<lb/>
學産隱没虧折前後學官安視而不經意教諭萬君始<lb/>
搜括究竟悉革其弊學計頓増然萬君能復其舊而已<lb/>
非有所増也什一中正之賦通古今可行至今官之取<lb/>
於民者不過此惟豪民私占田取其什之五以上甚矣<lb/>
<pb n="KR4d0446_WYG_056-9a"/>
其不仁也而近世公田因之亦十五以上耕者不堪逃<lb/>
亡荒廢者過半於是官抑配於富户以取贏焉學産與<lb/>
公田一也其賦雖不能如什一之輕幸未至如豪民之<lb/>
取而姦民或増租入以餌職掌之人而求奪佃予提舉<lb/>
儒學時凡若是者必沮遏夫萬君有功於進賢之學而<lb/>
予慮規利者不知大體縁是以增租為能則是厲民以<lb/>
自飬也其可乎故題其碑之隂一以示勸一以示戒云<lb/>
萬君有理財之長視官如家為洪郡學録值洪學弊極<lb/>
<pb n="KR4d0446_WYG_056-9b"/>
予欲移其施於一邑者試之於一郡而同列不悦之遂<lb/>
不果<lb/>
　　　題彭學正圗書講義後<lb/>
彭方升早擢科第晩為學官咸池浴日之初在京師版<lb/>
授太常博士居之數月棄官而歸來臨川示予太極圖<lb/>
通書講義一編善為文辭以發明朱子註義敷暢條逹<lb/>
亦多有警於學者語焉而詳既有之矣擇焉而精更加<lb/>
之意焉他日所得又不止如余所觀<lb/>
<pb n="KR4d0446_WYG_056-10a"/>
　　　題吳德昭世家譜<lb/>
世家譜何為而作也使為人子孫者知所本始也吳自<lb/>
太伯居勾吳為一初開國之祖季子邑延陵為百世受<lb/>
氏之宗源同流分曼衍乎天下番易宗人以畨君譜示<lb/>
予觀之油然有尊祖敬宗之心吾夫子稱太伯之至德<lb/>
太史公稱季子之仁心慕義俱以其讓也讓者禮之端<lb/>
予願與德昭共朂以無忝於先德<lb/>
　　　題戰國䇿校本<lb/>
<pb n="KR4d0446_WYG_056-10b"/>
戰國策字多脫誤予嘗欲合諸家本校之而未及後見<lb/>
鮑本喜之然其篇題註義頗有乖謬廬陵羅以通悉心<lb/>
考訂定其篇章補其脱正其誤釋其大意譜諸國之年<lb/>
冠其首凡鮑氏之失十去八九讀此書者得此庶乎可<lb/>
為善本矣以通於經亦有見非止精專此書而已<lb/>
　　　題貢仲章文藁後<lb/>
理到氣昌意精辭逹如星燦雲爛如風行水流文之上<lb/>
也初不待倔强其言蹇濇其句怪僻其字隱晦其義而<lb/>
<pb n="KR4d0446_WYG_056-11a"/>
後工且竒噫兹事微矣名於宋者五而已亦惟難哉仲<lb/>
章江南之英與吾善之伯長俱掌撰述於朝各能以文<lb/>
自見蔚乎其交䕃炳乎其爭輝予有望焉予来京仲章<lb/>
將有上京之役示予新作數十温然粹然得典雅之體<lb/>
視求工好竒而卒不工不竒者相去萬萬也讀之竟喜<lb/>
之深書此而歸其<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>夫上有所規下有所逮正有所本<lb/>
旁有所參韓栁氏自陳其所得甚悉暇日善之伯長切<lb/>
磋究之又必有以起予也<lb/>
<pb n="KR4d0446_WYG_056-11b"/>
　　　跋李氏家集<lb/>
畨易李周卿嘗聞詩法於南康三馮又嘗見莆田劉潜<lb/>
夫故其詩多可傳其從孫南甫裒聚得數十篇而以周<lb/>
卿之兄之父之大父之曾大父凡生平吟詠可追録者<lb/>
冠其顛其從祖祖父及其二從祖兄所作亦附載四世<lb/>
八人詩百餘首標曰李氏家集汲汲然欲存先世之美<lb/>
惟恐或冺没廢墜也予於是而歎南甫之孝愛逺矣哉<lb/>
周卿諱敏膚其曽大父日新諱楙大父信夫諱孚先父<lb/>
<pb n="KR4d0446_WYG_056-12a"/>
君誠諱嘉績兄宋卿諱敏求南甫名元宋卿嫡孫也至<lb/>
大己酉予貳國子監南甫之弟亨充國子伴讀出其家<lb/>
集視予李氏累累以儒科顯宋咸淳間有提舉江南西<lb/>
路常平茶鹽事諱雷奮盛德君子也予嘗辱知焉八人<lb/>
之中其一恩補初階官其六俱由進士貢特奏名者一<lb/>
正奏名者一至于今遺教未替亨也不逺數千里宦學<lb/>
京師他日歸兄弟自相儆勵尚知所以光其先世又有<lb/>
當求諸内而無事乎外者謹勿怠<lb/>
<pb n="KR4d0446_WYG_056-12b"/>
　　　題蘇德常誠齋<lb/>
廬陵楊文節公學行文章為一代儒宗號誠齋先生孝<lb/>
廟親灑誠齋二大字以賜其註易也與伊川程子並行<lb/>
世稱蘇楊詩法其古文儷語與丞相周文忠公相頡頏<lb/>
二家各成巨袠曰廬陵二交文集晦庵朱子於人多所<lb/>
譏評少所推許而於文節公揚其美贊其詩章書翰倡<lb/>
和徃來敬禮而凡事之尊之可謂至矣惟獨不滿其名<lb/>
齋之義南北相去不知其幾千里也後百餘年兀氏蘇<lb/>
<pb n="KR4d0446_WYG_056-13a"/>
德常又復以誠名齋而采亭楊君為書其扁夫古今人<lb/>
同不同未可知而號則同矣德常能儒能吏主縣簿判<lb/>
録事司居官亷能未六十而勇退則亦有可稱者焉夫<lb/>
朱子不以文節之號為可而予不以德常之號為不可<lb/>
豈與朱子異見哉朱子之意以為誠者天道非聖人不<lb/>
能當是則固然然誠者實之謂也全體之實誠也一行<lb/>
之實一言之實亦誠也不誠無物蓋無一物而非誠猶<lb/>
水之在地中蓋無一處而無水必曰大海而後為水可<lb/>
<pb n="KR4d0446_WYG_056-13b"/>
乎况人之取一字以名齋者非必以己之有餘而為此<lb/>
夸示也大率以己之不足而致其勉慕焉耳誠者聖之<lb/>
事人人可以希聖勉慕乎此以名其齋亦何不可之有<lb/>
　　　題常道士易學圖<lb/>
眉山則堂家公如箕子歸周而不仕周其外孫臨卭常<lb/>
君不肯為農為賈為胥為吏以賤辱其身而寄跡于老<lb/>
氏清靜之教公遂為言老氏所以同於吾聖人之易者<lb/>
而并及陳邵周子之學所望於其外孫者不其逺乎常<lb/>
<pb n="KR4d0446_WYG_056-14a"/>
君籍記外祖之訓罔敢墜遺述一圖以廣羲文八卦之<lb/>
說可謂不羞其先世不忝其外氏者矣邵子曰老子得<lb/>
易之體又曰孟子得易之用進退存亡不失其正家公<lb/>
有焉消息盈虚與時偕行常君有焉祖孫之所得於易<lb/>
者如是邵周授受之次則頗與予所聞異予所據者邵<lb/>
子文所記陳授穆穆授李李授穆親授於陳而非轉受<lb/>
於种也种亦得陳學之一支傳於南方劉牧承其緒或<lb/>
以周子與牧同出此一支者非也周子之學乃其自得<lb/>
<pb n="KR4d0446_WYG_056-14b"/>
而無所師授至謂穆傳之周尤非也朱子發進易傳表<lb/>
蓋踵訛而失其實何也周在南穆在北足跡不相及也<lb/>
何繇相授受哉雖然不足深辯也予願常君忘言而用<lb/>
易忘象以體易言可忘也象可忘也之𤨏𤨏者又奚足<lb/>
云<lb/>
　　　題朱巨觀道宫薄媚曲後<lb/>
李杜文章在光燄萬丈長惟子瞻贊太白真介甫贊子<lb/>
美像能得其似蓋蘓學李王學杜知其詩是以知其人<lb/>
<pb n="KR4d0446_WYG_056-15a"/>
也金儒朱瀾巨觀効黎園十曲贊杜有為予言朱之為<lb/>
人及出處者予讀之悲其志云<lb/>
　　　題羊舌氏家傳後<lb/>
禮不㤀其本君子謂之仁何也以其心之厚也凡物知<lb/>
母而不知父衆民知父而不知祖人之本乎祖也非心<lb/>
之厚者其孰能推本而不忘羊舌受氏垂二千年武義<lb/>
將軍繇東平徙固安恐墜其氏諄諄然命其孫孫禧承<lb/>
大父志南走山陽訪求宗人旁考譜牒以明所本既不<lb/>
<pb n="KR4d0446_WYG_056-15b"/>
獲則姑述所知託諸能者著家傳以傳信用心不亦厚<lb/>
乎禧字吉甫號本訥翁夫貎木言訥質之近仁者也即<lb/>
此一事近仁可知矣又奚待稽其貌與言也哉司業尚<lb/>
文蔚亟稱其賢故予為識傳左<lb/>
　　　䟦趙運使録中州詩<lb/>
唐人詩無一句一字不切題者宋詩蓋不能然夫詩或<lb/>
言志或冩情或感時或即事固各有當而詠物尤難於<lb/>
精工運使趙侯以近世中州集録出七言八句三十七<lb/>
<pb n="KR4d0446_WYG_056-16a"/>
篇畀王子寧俾初學不至失於支離由此可入唐詩門<lb/>
户矣<lb/>
　　　題陳徳仁通書解<lb/>
聖門諸弟子聰明卓識者顔子為最子貢亞之然以夫<lb/>
子之言性與天道為不可聞何也聖人教人隨其資質<lb/>
所可到未嘗躐等陵節而語此其所以不可聞也晩年<lb/>
贊易始發性與天道之秘率皆當時弟子之所未得聞<lb/>
者濓溪周子至於千載之下不由師授黙契道妙本夫<lb/>
<pb n="KR4d0446_WYG_056-16b"/>
子贊易之㫖作太極圖通書蓋幾於生知而可比聖門<lb/>
顔子矣新安朱子訓解周子之書亦旣該備里中陳徳<lb/>
仁篤志於學道經釋典俱頗蒐獵又取通書敷暢其言<lb/>
俾讀者易曉良可嘉已予嘉其志之不凡而期其識之<lb/>
詣極也故書此以勉焉<lb/>
　　　題蔡人傑詩後<lb/>
人未易知也蔡人傑清俊好修余喜其標格而未知其<lb/>
詩今始見之五言若古體若近體七言若八句若絶句<lb/>
<pb n="KR4d0446_WYG_056-17a"/>
殆無一不中度恃才任氣狂呼亂噭者豈知其字字句<lb/>
句不苟哉蓋自后山簡齋二陳法中來而無摹擬蹈襲<lb/>
之迹學詩而若是庶乎其可矣彼皓首苦吟或不能通<lb/>
其解余言非過知詩者試觀之<lb/>
　　　題宏齋包公巽齋歐陽公遺墨後<lb/>
玉谿翁嘗登旴江宏齋先生廬陵巽齋先生之門予於<lb/>
二先生皆聞其風而不及識今見翁所蔵六詩一書如<lb/>
見其人焉得包之卓偉則於道可以進取得歐陽之醇<lb/>
<pb n="KR4d0446_WYG_056-17b"/>
厚則於非道有所不為觀者因是踴躍奮迅以睎前修<lb/>
可也豈可但珍其遺墨而已哉<lb/>
　<lb/>
　<lb/>
　<lb/>
　<lb/>
　<lb/>
　吳文正集巻五十六<lb/>
</p>
<p>
</p>
  </div>
</body>
</text>
</TEI>
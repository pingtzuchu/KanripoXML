<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>吳文正集巻六十四</head> <lb/>
    <p>
<pb n="KR4d0446_WYG_064-1a"/>
欽定四庫全書<lb/>
　吳文正集巻六十四<lb/>
　　　　　　　　　　　　　元　吳澄　撰<lb/>
　　神道碑<lb/>
　　　元贈中奉大夫吏部尚書䕶軍清河郡元孝靖<lb/>
　　　　公神道碑<lb/>
孝靖公姓元氏諱貞字器之通奉大夫湖廣等處行中<lb/>
書省叅知政事明善之父也始者澄識叅政於其少壯<lb/>
<pb n="KR4d0446_WYG_064-1b"/>
時視其才氣壓羣於諸經諸書爬剔糾結貫穿端杪其<lb/>
吐辭也雄以則期其文學必為中州第一後十餘年被<lb/>
遇先帝選充宫僚繼入翰苑厯侍制直學士侍講侍讀<lb/>
即除禮部尚書叅知中書省事兩典貢舉凡所選擢悉<lb/>
自聖衷浸浸向大用元之系葢出拓拔魏其先或云河<lb/>
南人後徙魏之清河累世積善孝靖公仕為小官有才<lb/>
不獲施有徳未獲報水木之有原本一旦發於是生者<lb/>
貴而死者亦貴以公爵榮公之王考諱興王妣彭氏生<lb/>
<pb n="KR4d0446_WYG_064-2a"/>
三子其季公之考也考諱海誠篤和厚與人無兢嘗攝<lb/>
官政多所全活年八十有六而終妣髙氏淑範逺識豫<lb/>
知其孫必顯毎指示人曰此孫骨氣非常他日能大吾<lb/>
門年七十有五而終合葬清河祖塋生五子最幼者公<lb/>
也公讀書起家受将仕佐郎杭州在城酒使司知事再<lb/>
受蘆瀝鹽場管勾蒞官為政恥儕庸流著㢘能聲然韜<lb/>
蔵深廣人莫能窺也至元己丑三月廿有三日以疾卒<lb/>
於蘇州年四十有七夫人弭氏同縣人公卒之次月十<lb/>
<pb n="KR4d0446_WYG_064-2b"/>
有四日亦卒享年如公之數生一子二女子叅政也女<lb/>
適王適李大徳甲辰十月某日葬清河新阡從遺命也<lb/>
公孝親友於兄仁於宗戚髙夫人盛夏病背疽三月不<lb/>
愈公夫婦衣不解帶飬不離寢子吮瘡去膿婦以手掬<lb/>
糞見者稱嘆目為孝子孝婦至大庚戌叅政任翰林侍<lb/>
制恩贈公奉議大夫驍騎尉清河縣子弭夫人清河縣<lb/>
太君延祐丙辰叅政任禮部尚書特㫖封贈二代加贈<lb/>
公中奉大夫吏部尚書䕶軍追封清河郡公諡孝靖弭<lb/>
<pb n="KR4d0446_WYG_064-3a"/>
夫人追封清河郡夫人而公之考贈嘉議大夫秘書監<lb/>
太卿上輕車都尉追封清河郡侯諡貞惠公之妣追封<lb/>
清河郡夫人延祐已未叅政自中書叅議再為翰林侍<lb/>
讀自翰林侍讀出叅湖廣省政事其明年春新天子遣<lb/>
使召入集賢為學士澄已病留江州邂逅水驛謂将樹<lb/>
碑於孝靖公之墓以澄之舊也令為文既不可辭乃叙<lb/>
其世次大概而繫之以詩叅政娶李氏初封清河縣君<lb/>
再封清河郡夫人其子晦有㫖特授将仕佐郎通事舎<lb/>
<pb n="KR4d0446_WYG_064-3b"/>
人特遷承務郎典瑞院判官明年又特加奉訓大夫皆<lb/>
殊恩也幼曰暠女一其詩曰<lb/>
繄昔郡公才鉅志崇飬疾致憂孝出天衷巻韜金綸尺<lb/>
未試分卑卑小官而不緇塵天嗇其躬身後則豐有爵<lb/>
有勲有諡有封壼儀嫓美上暨考妣烜赫綸恩光耀閭<lb/>
里我原其初施腆報腴維善之積維慶之餘允也貞惠<lb/>
口活萬死爰逮於公彌厚厥祉皇澤沄沄孰大吾門維<lb/>
公有子貞惠有孫維公有子維帝嘉止窮碑勒辭百世<lb/>
<pb n="KR4d0446_WYG_064-4a"/>
有煒<lb/>
　　　大元榮禄大夫宣政使領延慶使贈推誠佐理<lb/>
　　　　功臣太師開府儀同三司上柱國齊國文忠<lb/>
　　　　公神道碑<lb/>
公北廷人也諱㓗實彌爾曽祖父某贈資善大夫中書<lb/>
右丞追封髙昌郡公諡康懿曽祖母某氏追封髙昌郡<lb/>
夫人祖父博察脱忽鄰贈榮禄大夫平章政事追封齊<lb/>
國公諡莊靖祖母拜撒納追封齊國夫人人父伊蘇鼐<lb/>
<pb n="KR4d0446_WYG_064-4b"/>
爾贈銀青榮禄夫夫司徒追封齊國公諡恭惠母巴爾<lb/>
徳濟追封齊國夫人恭惠生五男其二伊徳實是公之<lb/>
仲兄其三公也年十八其仲兄年二十三俱詣京師伯<lb/>
父引見世祖皇帝仲兄在帝左右敇公給事東宫公恪<lb/>
勤謹愿朝夕常侍裕宗說賜鈔二千五百貫俾受部人<lb/>
實訥有二女長女妻公仲兄而次女為公之夫人中書<lb/>
省奏立延慶司授公朝列大夫同知延慶司事裕宗嘗<lb/>
謂公曰髙昌回紇人皆貪惟女不染汚俗倘日用不足<lb/>
<pb n="KR4d0446_WYG_064-5a"/>
於我乎取一日覿晏裕宗問故對曰有家書來詳詢父<lb/>
母安否何如不覺遲久裕宗曰何不将父母就飬乎公<lb/>
對曰人子之心孰不懐親奈相去萬餘里資粮扉屨之<lb/>
費重不能辦也奉㫖馳驛往迎一嵗乃至遂得終養以<lb/>
盡孝省臺有機宻事裕宗令傳㫖公辭不堪任使裕宗<lb/>
曰以汝沉重言乃不漏泄是以命汝裕宗升仙事徽仁<lb/>
太后成宗踐祚太后命公送顯宗就國公亹亹具道太<lb/>
祖皇帝世祖皇帝宏模逺範及往古近代所行善行美<lb/>
<pb n="KR4d0446_WYG_064-5b"/>
徳可法可鑒者顯宗然之賜衣一公還白太后大喜成<lb/>
宗曰汝善處吾兄弟之間陞嘉議大夫賜玉鞶帶香串<lb/>
帶各一太后升仙成宗駐蹕栁林亟召公謂公曰汝今<lb/>
當以事吾父母之心事我授資善大夫同知宣政院事<lb/>
領延慶使宣政所掌者僧往往黷貨狥私公一新拯飭<lb/>
凡事如省部例人曰宣政院為御史臺矣成宗聞而嘉<lb/>
奨謂裕皇篤眷此人真有知人之明臺官嘗欲擢用公<lb/>
以不閑風憲辭成宗得末疾公與尚醫理御藥不暫離<lb/>
<pb n="KR4d0446_WYG_064-6a"/>
夜不就寢寢不觧衣或數月或期年留中盛夏病暍人<lb/>
勉其還家治疾公曰聖體尚未康為臣敢愛身乎惟啜<lb/>
淡粥數日自愈其事上聞有㫖曰濟蘇穆爾一心愛君<lb/>
寜不愛身此人所難能又亷介甘貧賜平江路田五十<lb/>
頃以贍其家進授榮禄大夫宣政使領延慶使至大初<lb/>
命譯佛經賜鈔五萬貫興聖太后謂公為先太后舊臣<lb/>
復令領延慶使辭以年老不許延祐間議錫國公爵辭<lb/>
以無功乃止於是但仍舊職而升延慶司乃正二品公<lb/>
<pb n="KR4d0446_WYG_064-6b"/>
忠於君孝於親敬以事兄㢘以持已常戒諸子曰兄弟<lb/>
宜和睦永久毋分異也儒書宜習讀財利毋耽嗜也延<lb/>
祐二年十月十六日薨年六十三其明年二月十二日<lb/>
𦵏大都路宛平縣之漆園至治三年贈推誠佐理功臣<lb/>
太師開府儀同三司上柱國追封齊國公諡文忠夫人<lb/>
埒克封齊國太夫人子男三達爾瑪實哩榮禄大夫宣<lb/>
政院使薩克繖翰林侍讀學士中奉大夫知制誥同修<lb/>
國史蘇蘇資徳大夫湖廣等處行中書省右丞女二孫<lb/>
<pb n="KR4d0446_WYG_064-7a"/>
男五阿南達實哩阿裕爾巴喇伊瑪克塔實哩伊拉瑪<lb/>
實哩阿裕爾實哩女二公之仲兄官於功徳使司初以<lb/>
奉訓大夫為經厯未幾同知司事轉少中大夫繼受正<lb/>
議大夫同知總制院又受正奉大夫宣政副使而同知<lb/>
功徳使司事並如前後乃同知宣政院事轉資政大夫<lb/>
資徳大夫贈存誠秉徳功臣太傅開府儀同三司上柱<lb/>
國追封齊國公諡忠穆維文忠公來自逺域以㢘勤慎<lb/>
宻結主知恂恂然有周仁石奮之風諸子皆賢能至顯<lb/>
<pb n="KR4d0446_WYG_064-7b"/>
達擬於世勲之家云予與公之仲子侍讀在翰林國史<lb/>
院同僚以其将樹碑於公之墓隧乃為叙公家世官秩<lb/>
而繫之以詩其詩曰<lb/>
若昔裕皇毓徳青宫前星昺明勲放華重攀鱗附翼海<lb/>
㑹川同譽旄萃止濟濟清忠齊公西英翩然來東帝曰<lb/>
予嘉咨汝往從比于坊宷汝職汝供維公敦敏夙夜靖<lb/>
共裕皇徂方聖子御龍天實儲才敷遺成宗帷幄舊人<lb/>
金玉宸躬至大延祐眷渥彌崇曽未耋耄奄逝匆匆四<lb/>
<pb n="KR4d0446_WYG_064-8a"/>
朝左右一節始終生死俱榮褒贈有隆錫之九命國以<lb/>
上公詵詵良𦙍卓犖龎鴻聿為時彦咸代天工奕葉其<lb/>
光増賁前庸銘詩不朽如勒景鍾<lb/>
　　　元榮禄大夫平章政事趙國董忠宣公神道碑<lb/>
董氏在河北號勲臣家其先諱俊起自畎畆勇力絶人<lb/>
金末應募長民兵既歸國朝知中山府以敢戰先士卒<lb/>
授龍虎衛上将軍左副元帥後攻金歸徳死城下追諡<lb/>
忠烈再世諱文炳令槀城二十餘年有惠愛數立戰功<lb/>
<pb n="KR4d0446_WYG_064-8b"/>
以叅知政事從丞相巴延平江南功最諸将進中書左<lb/>
丞相贈金紫光禄大夫平章政事諡忠獻公諱士選字<lb/>
舜卿忠烈之孫忠獻之子也至正九年忠獻築兩城於<lb/>
正陽以遏宋兵十年宋将來争霖雨淮漲舟師薄城忠<lb/>
獻與戰矢貫左腋創甚不能弓城幾危公年甫二十一<lb/>
代父臨陣獲宋一将敵退城遂完忠獻發正陽趨安慶<lb/>
十一年與丞相大兵合十二年公敗宋師於洪河口丁<lb/>
家洲大兵順流而東抵焦山宋人聨絡大艦絶江劒㦸<lb/>
<pb n="KR4d0446_WYG_064-9a"/>
蔽天衆憚莫敢前公大呼突擊挫其前鋒諸將繼進兩<lb/>
軍皆殊死戰聲震山嶽飛矢如雨戰自寅至午宋軍力<lb/>
疲敗走是夜聞宋將逃入海公乗輕舟追之舟小不勝<lb/>
浪亡其維楫衆大恐公色不少變俄頃風便適與大兵<lb/>
㑹衆咸喜公曰神天相佑也爾何知海㓂張瑄有衆數<lb/>
千自宋時獷悍忠獻命公偕招討使王世强招之公單<lb/>
舸造瑄所諭以威徳瑄降得海舶五百艘却其餽遺忠<lb/>
獻奉丞相約分道趨宋都既至諸將争趨財物府公秋<lb/>
<pb n="KR4d0446_WYG_064-9b"/>
毫無犯慰安士民市肆不易諸將猶出郛抄掠公言於<lb/>
忠獻下令禁止逺近帖然丞相歸奏功授公宣武將軍<lb/>
管軍總管佩金符宋臣以二王航海次福州閩尚為宋<lb/>
守公從忠獻定閩十四年班師扈車駕幸黒城進秩明<lb/>
威將軍改佩金虎符十六年立前衛親軍進授勇大將<lb/>
軍充都指揮使建議設廬舎開屯田由是居者得安行<lb/>
者有養千夫長以下自擇者叅半樞宻院以斷事官為<lb/>
公之副公以其不由軍功進表千户姜廷珍代之師討<lb/>
<pb n="KR4d0446_WYG_064-10a"/>
日本自願効力世祖曰士選勲臣之子他有委任僻逺<lb/>
小夷無勤其行二十三年僉湖廣行樞宻院事移疾去<lb/>
官以指揮使讓其弟士秀二十四年世祖征納延公聞<lb/>
有召命先期率數騎詣軍世祖大喜謂公曰使汝父在<lb/>
朕可不自至此軍中多夜驚丞相巴延奏用董士選宿<lb/>
衛公領漢軍夜直軍令肅然世祖曰朕得安寢矣戰捷<lb/>
還京是時權姦僧格置尚書省以專國政公雖居閒常<lb/>
得預機宻事世祖指公示僧格曰此人㢘直汝知之乎<lb/>
<pb n="KR4d0446_WYG_064-10b"/>
公持正不履權門雖不樂公亦不能加害二十八年世<lb/>
祖將誅僧格夜遣近侍召公入謂公曰僧格讒慝貪婪<lb/>
朕不私一人以病天下命平章博果宻與公商度僧格<lb/>
及其黨皆抵罪時相獨庇江淮省平章賽富迪音復立<lb/>
行泉府司俾之典領以徵舶商之輸謂國家出財資舶<lb/>
商往海南貿易寶貨贏億萬數若賽富迪音黜商舶必<lb/>
多逃匿恐虧國用世祖信其言公曰國家竭中原之力<lb/>
以平宋不得不取償於南方然新附之地人心驚疑初<lb/>
<pb n="KR4d0446_WYG_064-11a"/>
阿哈瑪特以約蘇穆爾賊湖廣庫克新賊江淮民曰此<lb/>
聖上未之知爾及二賊誅民曰聖上果不知也僧格以<lb/>
賽富迪音賊江淮其毒甚於庫克新民怨之入骨又曰<lb/>
聖上亦未之知也今僧格之黨皆逐而賽富迪音獨留<lb/>
恐失民心民心一失収之甚難得財貨之利輕失民心<lb/>
之害重何况海商家在中土其往必復行省自能裒其<lb/>
所有何以賽富迪音為世祖瞿然曰此言是也再三嘉<lb/>
奬賜公白金五千兩授驃騎衛上將軍江淮行省左丞<lb/>
<pb n="KR4d0446_WYG_064-11b"/>
陛辭日問公讀曺彬傳乎對曰嘗讀世祖曰彬止是不<lb/>
殺降一事汝父之功過於彬汝效汝父足矣汝父清苦<lb/>
自勵平宋不戮一人至今民感其恩今命汝江南之民<lb/>
見汝猶是汝父汝其悉心蘇凋瘵之民以稱朕意先是<lb/>
楊僧立司於杭總攝僧教貪淫驕横莫敢誰何公受宻<lb/>
㫖明正其<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>械之於市士民聚觀稱快公興利除害惟<lb/>
恐負臨遣之命同列多不協歸覲於朝世祖與語自日<lb/>
晏至夜且曰卿以同列非人而勇退彼自為惡汝自為<lb/>
<pb n="KR4d0446_WYG_064-12a"/>
善焉能凂我改僉江南行樞宻院事浙有澱山湖聚衆<lb/>
流之水豪民塞湖營居水無所瀦汎溢蘇湖間為居民<lb/>
害有議及者輙受賂而止公令有司撤其居而復為湖<lb/>
成宗嗣位授資善大夫江西行省左丞贛屬縣有狂民<lb/>
為亂公往平之得所籍鄉兵姓名十餘萬公曰此盖脇<lb/>
從良民焚其籍賊巢近地之民阻山為砦以自保公屏<lb/>
衆單騎登山遣人諭之曰知汝皆良民懼官軍戮爾身<lb/>
俘爾孥是以固守今省官親在此汝宜出見民皆釋然<lb/>
<pb n="KR4d0446_WYG_064-12b"/>
執壺酒迎拜曰天遣公來活我公曰汝可率妻子復業<lb/>
諸砦之男女悉從公下山約束無得擾害贛民以寜有<lb/>
誣告富户數十與賊通謀公使掾元善鞫之自伏其誣<lb/>
杖死於是無敢汚衊良民者公離贛民數萬遮道拜送<lb/>
曰父母生我人於有生之初今公生我於既死之後我<lb/>
無以報徳惟天能報公也遂立生祠祠公焉遷南臺御<lb/>
史中丞入僉樞宻院事時軍政蠧壊卒兩之長應畀職<lb/>
而無賂者遲遲弗畀淹滯數百餘人連嵗旅食甚至凍<lb/>
<pb n="KR4d0446_WYG_064-13a"/>
餒乞丏公視例當予者即日發遣俾各還營壘殷輔貪<lb/>
黷不公悉遭決罰汰裨校冗濫之員者省征夫重難之<lb/>
以紓軍力㑹御史中丞博果宻卒朝議難其繼時相有<lb/>
所舉用成宗曰㢘介公正誰能出董士選之右惟此人<lb/>
可特授資徳大夫御史中丞領侍儀司事公言昔阿哈<lb/>
瑪特僧格敗世祖嘗謂臺臣緘黙今御史舉劾必令有<lb/>
司覆實蒙古翰林院宣政院及僧司所行多壊法亂紀<lb/>
而御史臺不得預是沮遏臺臣不使之言也非世祖意<lb/>
<pb n="KR4d0446_WYG_064-13b"/>
宗正處斷大辟但憑言語口宣無吏牘可覆視人命至<lb/>
重寜無枉濫合如諸司詳具獄辭御史臺審覈無寃乃<lb/>
可施刑臂鷹隼飼駞馬之徒擾民特甚宜嚴禁戢京畿<lb/>
平欒等處饑請㢮山澤之禁而禁釀榖價得不踴江西<lb/>
富家有親子而立異姓子為長子藉其資以游俠傾動<lb/>
朝野致位行省叅政其親子既長懼不得久專其家異<lb/>
姓子之弟結㓂夜入殺其親子而歸獄於無辜之人賄<lb/>
徧中外勢援盤結其屈莫得而伸或訴於臺公究治明<lb/>
<pb n="KR4d0446_WYG_064-14a"/>
白以其狀上聞異姓子之兄弟俱棄市復其故姓而家<lb/>
資悉歸於親子之子公論韙之左丞劉琛以征八百國<lb/>
之利惑時相公入諫成宗曰朕意已決卿其勿言公曰<lb/>
臣居言職事闗利害豈敢阿狥遐荒不靖當遣使誚詰<lb/>
設有不服興兵未晚今其遏惡未著師出無名暑天瘴<lb/>
癘山路險逺征行之苦轉輸之勞奚啻動百萬衆竊慮<lb/>
變生意外他日臣有不言之罪成宗曰朕不汝<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>也又<lb/>
見時相言損有用之民取無用之地時相曰彼地出金<lb/>
<pb n="KR4d0446_WYG_064-14b"/>
何謂無用公曰國以民為寶不以金為寶糜爛其民而<lb/>
圖得金豈國之利哉時相不悦師遂西果大衂供饟道<lb/>
斃者亦數萬成宗曰吾愧見董士選矣召公與省臣議<lb/>
公曰首將非才貪兵冒進其敗宜也惟當赦逺撫近厚<lb/>
恤死士之家斬劉琛以<graphic n="KR1412" url="https://raw.githubusercontent.com/kanripo/KR-Gaiji/master/images/KR1412.png" mimeType="image/png"/>其誤國殄民而已又言近年<lb/>
以來星芒垂象霜殺蠶桑饑饉洊臻災延太廟上天之<lb/>
譴告至矣皆執政非人澤不下究宜蠲積弊與天下更<lb/>
始出為江浙行省右丞徙河南不赴武宗立除河南江<lb/>
<pb n="KR4d0446_WYG_064-15a"/>
北行省平章亦不赴仁宗初與弟士珍俱召除榮禄大<lb/>
夫陜西行省平章嵗餘謁告得㫖給驛還家灌園種田<lb/>
琴書自娱賔客過從談笑終日世事了不闗心卧疾五<lb/>
載竟弗療至治元年正月二十三日薨年六十九二月<lb/>
二十三日𦵏於九門先塋之東贈某功臣某官追封趙<lb/>
國公諡忠宣夫人張氏無子封趙國夫人諸妾有子者<lb/>
各以子貴受封子男十守恕懐逺大將軍前衛親軍都<lb/>
指揮使守愚先卒守愿守慤少中大夫太常禮儀院判官<lb/>
<pb n="KR4d0446_WYG_064-15b"/>
守思奉訓大夫保定路遂州知州守惠命為弟士秀後<lb/>
某某某某女二一適資善大夫典瑞院使張某一在室<lb/>
孫男九鑑鏐欽其六幼孫女一適千户王某其餘幼昔<lb/>
忠獻内範莊栗言笑不苟一作一息無非義方公少而<lb/>
就傳漸漬詩書閑練禮法坦明易直沉毅雄偉南征北<lb/>
討大小數十戰臨難勇赴應變竒捷義死不以為懾倖<lb/>
生不以為榮既解軍柄請還虎符世祖不許曰雖位至<lb/>
宰輔猶佩之以旌伐也處大事決大議色和而語壯必<lb/>
<pb n="KR4d0446_WYG_064-16a"/>
斷之以經術惟以國之利病民之休戚為心它有弗便<lb/>
弗顧也異已者雖甚忌公然私竊心服曰正人也里人<lb/>
為不善畏公知之族人詣公辨曲直望門輙止受累朝<lb/>
寵錫歸必分賚宗黨之貧者軍中所俘獲遺命命諸子<lb/>
悉縱為民家徒四壁立意豁如也比其終廩無遺粟庫<lb/>
無遺財嗚呼真古所謂大丈夫哉澄也嘗辱公知公殁<lb/>
之三年承乏史館公之諸子将樹碑墓道乃遺書公行<lb/>
事大概如右而詩之於其左公所居之縣曰槀城屬真<lb/>
<pb n="KR4d0446_WYG_064-16b"/>
定其詩曰<lb/>
槀城之董三世殊勲忠獻有子忠烈有孫維忠宣公弱<lb/>
冠即戎損軀而前莫當其鋒忠臣報君孝子從父不殺<lb/>
如彬底定南土折衝奮力洸洸武夫立朝正色侃侃文<lb/>
儒衛率重權推讓介弟閑退七年常預宻議苟利民社<lb/>
知無不言驟忤貴倖百挫不遷入司宥府軍政整肅出<lb/>
釐省務吏姦戢縮薦賢為國匪市恩私公不自多衆或<lb/>
鮮知視彼有善若已所能舊家名冑汲引同升士出門<lb/>
<pb n="KR4d0446_WYG_064-17a"/>
下類成大器微而卒史咸至膴仕秉心如鐵堅莫可摧<lb/>
赴義如川勇莫可回其㢘於身一介不取其惠于人千<lb/>
金亦與涖官可畏嚴嚴秋霜居家可愛藹藹春陽資用<lb/>
屢空志氣靡慊生甘澹泊死乏𦵏歛猗嗟殄瘁星隕山<lb/>
頽千載九門墓石崔嵬<lb/>
　　　故光禄大夫江南諸道行御史臺大夫贈銀青<lb/>
　　　　榮禄大夫江浙等處行中書省左丞相上柱<lb/>
　　　　國魯國元獻公神道碑<lb/>
<pb n="KR4d0446_WYG_064-17b"/>
公忙兀氏名伯都髙祖畏答兒嶭禪事太祖皇帝敵所<lb/>
愾戰大捷腦中流矢踰月隕命論功封萬户太宗皇帝<lb/>
益以泰安州二萬户封其子忙哥為郡王與十功臣並<lb/>
曽祖鐵木合祖唆魯火都從征伐立殊勲數瀕於死父<lb/>
博魯歡初為斷事官世祖皇帝命翦李璮有功又治大<lb/>
獄稱㫖進昭勇大將軍右衛親軍都指揮使加金吾衛<lb/>
上将軍中書右丞取江南時統軍下淮東諸郡宋平益<lb/>
封桂陽僉書樞宻院事繼授甘肅行省平章政事江南<lb/>
<pb n="KR4d0446_WYG_064-18a"/>
諸道行御史臺大夫病免乃牙叛率五諸侯討之益髙<lb/>
郵五百户真食以江浙行省平章政事終於位贈推忠<lb/>
宣力贊運功臣太師諡武穆而公祖父贈推忠宣力佐<lb/>
運功臣太尉諡忠定曽祖父贈純誠保徳翊戴功臣太<lb/>
尉諡武毅三代並階開府儀同三司勲上柱國追封泰<lb/>
安王母王氏封泰安王夫人故母怯烈真氏札剌真氏<lb/>
祖母唐古真氏曽祖母瓮吉剌氏俱追封王夫人公自<lb/>
幼潁出不以貴戚世家自滿比長學不怠事武穆王克<lb/>
<pb n="KR4d0446_WYG_064-18b"/>
修子職或勸之仕以不忍違親逺去辭王終事母夫人<lb/>
王氏益謹人稱純孝伯仲間欲析異故産任其自取悉<lb/>
弗與較捐己資以嫁諸妹上而朝議下而士論靡不以<lb/>
公為善人無一可疵者大徳五年御史府上其才行擢<lb/>
為中順大夫江東道亷訪副使十年改中議大夫江南<lb/>
行臺侍御史明年江南大饑遣屬驛聞請以十道贜金<lb/>
罰鍰賑濟轉少中大夫僉書樞宻院事至大二年進階<lb/>
資善江南行御史臺大夫四年進階榮禄遷治陜西行<lb/>
<pb n="KR4d0446_WYG_064-19a"/>
臺武宗賜玉帶一及錢五萬緍公固辭不允則受緍錢<lb/>
五之一又不允然後受延祐元年授光禄大夫甘肅行<lb/>
省平章政事時米直踴甚公通治粮道其年直頓減明<lb/>
年又減計嵗糶之費省緍錢四十萬有奇兵饟既足民<lb/>
食亦饒仁宗嘉其功賜錢五千緍及海東名鷹甲冑弓<lb/>
矢三年冬闗陜有變公抵岐王府謀議檄各鎮兵執叛<lb/>
黨修武備得民間馬五百匹以助進討四年遷江浙省<lb/>
治以不擾民情大悦仁宗賜珠衣勞奨召為太子賔客<lb/>
<pb n="KR4d0446_WYG_064-19b"/>
輔道靡有缺違上書陳古先聖帝正心修身之道仁宗<lb/>
嘉納賜衣一復除南臺御史大夫興聖太后以賔客宜<lb/>
朝夕侍儲宫止其行既而公目疾作辭官退居淮南之<lb/>
髙郵英宗至治元年又命為御史大夫以目疾不拜詔<lb/>
以平章禄飬於家仍飭内臣馳馹江南求空青治其疾<lb/>
二年春來朝賜金文衣及藥一缶復南還三年賜錢五<lb/>
萬緍及西酒西藥公辭謝謂曩膺重寄猶懼弗稱今已<lb/>
病廢豈敢濫叨厚禄且受重賜乎竟不受賜并歸所給<lb/>
<pb n="KR4d0446_WYG_064-20a"/>
平章禄今天子泰定元年公再來朝疾愈革上遣侍醫<lb/>
診視賜駝乳良藥卒不起薨於京師贈銀青榮禄大夫<lb/>
江浙行中書省左丞相上柱國追封魯國公諡元獻朝<lb/>
議公無生業母老子幼賜錢二萬五千緍臺臣又奏賜<lb/>
錢三萬五千緍仍以前所辭平章禄給之其夫人固辭<lb/>
曰始夫子仕於朝且不敢虚食廪稍今殁矣苟是禄非<lb/>
夫子意也夫人治喪悉從古制又築室買田顧䕶兆域<lb/>
踰時太夫人王氏亦喪夫人毁戚殊劇人愈歎公徳之<lb/>
<pb n="KR4d0446_WYG_064-20b"/>
其刑於家者如此夫人瓮吉剌氏右丞太納之女生男<lb/>
一女一公厯仕四朝顯揚中外然謙抑不居以故聲譽<lb/>
不赫赫表暴於世薨之日槖無遺金椸無鮮衣聞者莫<lb/>
不嗟悼焉翰林直學士馬祖常狀公行而朝之人俾前<lb/>
翰林學士吳澄文其墓道之碑澄固常聞公徳美於是<lb/>
叙列所狀如右而作銘詩以綴於左銘曰<lb/>
堂堂世卿欿然弗矜優優才能退然弗勝克孝克誠先<lb/>
徳是繩友弟恭兄靡計嗇贏内行之完治移于官不劌<lb/>
<pb n="KR4d0446_WYG_064-21a"/>
不園吏戢民安累朝眷遇匪頒異數或受或否具中節<lb/>
度晚違望苑歸卧淮甸臣衷慕戀一再入見入見之時<lb/>
皇心孔怡天不憗遺疇不吁譆帝哀耆舊送終從厚而<lb/>
公良耦陳誼不苟搢紳聞言嘉嘆貞堅謂公忠賢教始<lb/>
閨門猗公盛美嗚呼已矣彰于百世史氏所紀<lb/>
　　　元故中奉大夫嶺北湖南道肅政㢘訪使鄧公<lb/>
　　　　神道碑<lb/>
故中奉大夫嶺北湖南道肅政㢘訪使姓鄧氏諱文原<lb/>
<pb n="KR4d0446_WYG_064-21b"/>
字善之其先蜀人寓杭甫再世蚤慧工文年十有五已<lb/>
中進士舉逮南服歸國市隠弗耀訓授生徒以給親養<lb/>
雖處窮約事生喪死必盡歡竭誠未嘗肯輕出謁鉅公<lb/>
敬禮每造其廬當路多知名年三十二浙省檄充杭學<lb/>
正大徳戊戌部注崇徳州教授越四年辛丑授應奉翰<lb/>
林文字越五年乙巳陞修撰至大戊申考滿進階仍舊<lb/>
職越三年庚戌出任江浙儒學提舉皇慶壬子又為國<lb/>
子司業延祐丁巳遷翰林待制明年戊午僉浙西道肅<lb/>
<pb n="KR4d0446_WYG_064-22a"/>
政㢘訪司事又明年己未改江東道至治壬戌召為集<lb/>
賢直學士癸亥進階兼國子祭酒泰定甲子直經筵其<lb/>
冬移疾去官明年乙丑以翰林侍講學士召又明年丙<lb/>
寅除湖南憲使俱不赴致和戊辰五月二十二日甲申<lb/>
終於杭年七十子衍書來曰先君不幸至於大故既𦵏<lb/>
矣而墓石未銘也先生知先君深者敢以為請澄適卧<lb/>
病得書而哭病小間乃追憶舊事初至元間呉興趙承<lb/>
㫖孟頫子昻為澄厯言其師友姓名而善之與焉及善<lb/>
<pb n="KR4d0446_WYG_064-22b"/>
之為翰林應奉澄始識之繼由翰林待制出江浙時澄<lb/>
官冑監得饑其行又其後以集賢直學士兼祭酒時澄<lb/>
承乏禁林次年同預經筵之選嗚呼孰謂後予十年而<lb/>
生遽先棄予而沒乎哀哉善之丰姿温粹儀矩端嚴其<lb/>
教於家塾鄉庠國監也從學者皆有長益詩文淳雅瑩<lb/>
潔如玉字法遒媚與趙承㫖伯仲趙既逝欲求善書人<lb/>
舎是殆無可應詔持憲兩道洊伸民寃至今有遺愛祠<lb/>
苑代言史館修書悉合體製在儒臣中聲實相副者也<lb/>
<pb n="KR4d0446_WYG_064-23a"/>
有文集内制槀讀易類編具存官階起将仕佐郎至承<lb/>
徳奉訓大夫至中奉曽大考從黼妣楊氏大考昭祖累<lb/>
贈嘉議大夫成都路總管上輕車都尉南陽郡侯妣雍<lb/>
氏追封南陽郡夫人考漳累贈中奉大夫四川等處行<lb/>
中書省叅知政事䕶軍南陽郡公妣孫氏游氏俱追封<lb/>
南陽郡夫人其配南陽郡夫人徐氏前一月卒子衍承<lb/>
父澤儒林郎江浙等處儒學副提舉女子子柔嘉柔官<lb/>
石洞書院山長史公埜司徒府掾史戴孟淳其壻也孫<lb/>
<pb n="KR4d0446_WYG_064-23b"/>
男萊孫其𦵏七月十三日癸酉其宅湖州路徳清縣千<lb/>
秋鄉百寮山之麓徐夫人祔系本衛鎮西将軍苗裔去<lb/>
秦入蜀居資徙居綿之彰明叅政公避蜀兵難始寓杭<lb/>
云銘曰<lb/>
岷峨鉅儒前有相如王楊三蘇宋遷南裔若李若魏卓<lb/>
爾拔萃繄吾善之蜀産之遺際今明時藝精㸃染文熖<lb/>
爍晱輝映琬琰帝制皇墳撰述討論身沒言存澄清攬<lb/>
轡伸枉出滯驅蝮殄猘提誨諄諄承學彬彬具稱聞人<lb/>
<pb n="KR4d0446_WYG_064-24a"/>
中朝望竦宸極優寵急退何勇天祐耆賢未應奪年曷<lb/>
為其然刻詩墓隧昭示來世知者墮淚<lb/>
　　　上卿大宗師輔成贊化保運神徳真君張公道<lb/>
　　　　行碑<lb/>
周之中世至人神人出焉其心有得於天地之所以廣<lb/>
大造化之所以長久而以無為自然為道見而傳之者<lb/>
闗尹氏聞而傳之者䝉莊氏也其説之衍自周之末閲<lb/>
秦之亂至漢之初遯身而避世之士往往能髣髴其緒<lb/>
<pb n="KR4d0446_WYG_064-24b"/>
餘故張留侯受教於下邳之老父曺相國受教於膠西<lb/>
之盖公一則以之佐髙祖而創業一則以之佐惠帝而<lb/>
守成孝文承其遺風𤣥黙恭儉俗化篤厚民底殷富天<lb/>
下太平幾於刑措明效章章如此是以漢初知老子闗<lb/>
尹䝉莊之道而鮮獲知有堯舜文王周孔之道也當時<lb/>
叙學術以道屬之老子目其徒為道家者流列於儒家<lb/>
者流之上學術既裂宗孔氏者謂之儒宗老氏者謂之<lb/>
道士儒不得以與道之名而道士得以專道之名夫通<lb/>
<pb n="KR4d0446_WYG_064-25a"/>
天地人曰儒儒而不通天地人其不與得道之名也固<lb/>
當名以道士而不稍闖無為自然之藩其得專道之名<lb/>
也寜無其實不稱之慙乎唐宋間道士名存實亡况其<lb/>
教與世而俱降視無為自然之道霄壤矣皇元太祖皇<lb/>
帝開基時則有全真道士託老子長生久視之説以自<lb/>
神逮世祖皇帝混同海宇而神徳真君張公入覲上悦<lb/>
即兩都皆建崇真宫居之公鶴身虬鬚川行山立晨夕<lb/>
宻勿欲清静簡易與民休息所言深契宸猷於是寵遇<lb/>
<pb n="KR4d0446_WYG_064-25b"/>
日隆比於親臣俾公號天師公辭避命議公稱號必極<lb/>
其尊廷議曰上卿維宜乃號公上卿夫天子之卿六而<lb/>
冢宰第一為上諸侯之卿三而司徒第一為上冢宰者<lb/>
天下之相也司徒者一國之相也以古天子諸侯之相<lb/>
稱公尊之極矣公之少嘗值相者謂公位極人臣神仙<lb/>
宰相至是而其言果驗未幾又號元教大宗師成宗朝<lb/>
加同知集賢院事武宗朝加大真人同知集賢院事位<lb/>
大學士上尋加特進仁宗朝進開府儀同三司陞輔成<lb/>
<pb n="KR4d0446_WYG_064-26a"/>
贊化保運勲號玉刻元教大宗師印以授故公掌教幾<lb/>
五十年天下宫觀賴公徭役之奏慈儉之化者其何可<lb/>
言及厭世而英宗皇帝嗟悼遣大臣臨賻勑有司禮𦵏<lb/>
於縣之南山公厯事五朝聖眷如一越十年而今上皇<lb/>
帝特封神徳真君昔公之存也宫禁邸第鉅族故家待<lb/>
令如神明朝廷館閣大臣達官禮公如父師際㑹之榮<lb/>
尊貴之極從古以來未之有也而公視之若無未嘗萌<lb/>
絲髮滿假之意瀟然山間林下之臞仙非其天質之美<lb/>
<pb n="KR4d0446_WYG_064-26b"/>
㝠合老氏不欲盈之道何能若是且有長在已而不自<lb/>
矜有功在人而不自伐丁時之盛而不處其盛都本教<lb/>
蔑加之名躋官階極品之位而逡巡殿後斯所謂去甚<lb/>
去泰不敢先者乎累聖錫公皆范金為冠集寶為飾衣<lb/>
裳縷金織文佩綬劒履貫珠絡玉其直不貲而公平居<lb/>
常服取其澣濯上尊之酎大官之膳日有餽而公飲食<lb/>
菲薄不逾中人觀乎此則知公以服文彩厭飲食者為<lb/>
非道矣予固怪公卑抑之過而公終身弗改其素接人<lb/>
<pb n="KR4d0446_WYG_064-27a"/>
不問貴賤少長俱致優重畧無慢忽噫不可及也已老<lb/>
子言王公以孤寡不糓為稱道之好下賤也南華言博<lb/>
大真人以濡弱謙下為表道之惡驕夸也公其亦然歟<lb/>
公之弟子薛𤣥羲以予之善公喜公也蘄予述公道行<lb/>
予故摭公之行凡侔於老子之道者書而道外之物烜<lb/>
赫一時炫耀流俗人所共歎羨者不書也公諱留孫字<lb/>
師漢信之貴溪縣人也其徒入室升堂予所及知者嗣<lb/>
大宗師曰呉全節行嗣師事曰夏文泳有職掌者余以<lb/>
<pb n="KR4d0446_WYG_064-27b"/>
誠何恩榮孫益謙李奕芳毛潁達舒致祥主御前宫觀<lb/>
者薛廷鳳丁應松張徳隆薛𤣥羲餘百十人載蜀郡虞<lb/>
集所撰公墓志集曰公門人多聰明特達有識量材器<lb/>
可以用世而退然謹守其教師友間雍雍恂恂如古君<lb/>
子家法則公之道其可以淺近議哉澄於公之道行既<lb/>
書之如前復詩之於後詩曰<lb/>
耼也猶龍𤣥天為宗本賤基下忌髙畏崇欿焉不盈維<lb/>
道之盅輓世還淳遡彼皇風漢初救敝爰躡遺蹤休息<lb/>
<pb n="KR4d0446_WYG_064-28a"/>
瘡痍民和年豐皇元混一俊乂雲從有方外臣自外留<lb/>
中治務清静謀協淵衷出入禁闥天寵日隆聖子神孫<lb/>
眷渥齊同惴慄尊榮感幸遭逢純誠報上隨事獻忠五<lb/>
朝一心善始善終繄神徳君卑讓謙恭不居其誠不有<lb/>
其功敦兮若樸符徳之容懿兹行實與道混融愧修孔<lb/>
道疇克如公述公道行以朂我躬<lb/>
　<lb/>
　<lb/>
<pb n="KR4d0446_WYG_064-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　呉文正集巻六十四<lb/>
</p>
<p>
</p>
  </div>
</body>
</text>
</TEI>
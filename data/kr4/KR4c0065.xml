<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4c0065_SBCK_001-1a"/>
沈下賢文集卷苐一<lb/>
　　賦<lb/>
　　　夢遊仙賦　柘枝舞賦<lb/>
　　　右山水障賦<lb/>
　　詩<lb/>
　　　虎丘山真娘墓　春詞贈酬元㣲之<lb/>
　　　題候仙亭　荅殷尭藩贈罷涇源記室<lb/>
　　　望前舡寄侯郎　别龎子肅<lb/>
　　　春色滿皇州　宿白馬津寄㓂立<lb/>
<pb n="KR4c0065_SBCK_001-1b"/>
　　　見張秀才　送文潁上人遊天台<lb/>
　　　寄王直方　題海榴樹呈八叔大夫<lb/>
　　　送龐子肅　西蕃請謁廟<lb/>
　　　觀百官獻壽　山出雲<lb/>
　　　曲江亭望杏芲發<lb/>
　　　　夢遊仙賦<lb/>
余昔夜夢寓遊一方樂態甚適覺而作賦題之夢仙<lb/>
其詞曰<lb/>
杳漠漠兮昇絶垠雲轡九天兮越崇門星𧹞暁以淡<lb/>
<pb n="KR4c0065_SBCK_001-2a"/>
白瀾咽潾於錦礫石榴笑而織娥喜閽導余而就將<lb/>
止襲烈蕙之芳風送麗音於遼耳目恣邁而多適吾<lb/>
超超其樂此銀墉兮桂廂差瑶踏兮上玉堂卷紅幕<lb/>
兮發繡户中有人兮結清䖏語嫣延兮情綽撦命余<lb/>
廕於蘭之厦廻穠顔㕥一頋曫嬌眸而融冶烟津兮<lb/>
玉盤火桂兮炮鸞鼎娥司味和苦酸羸吹既調戞湘<lb/>
絃合吾飲食兮樂吾後園乃稱詩曰白日低兮春塘<lb/>
滿紅華芳兮草芽短菱結帶兮荇含絲設遨遊兮遵<lb/>
佳期又詩曰穠光酔兮昏緜緜焉與乆樂萬年春留<lb/>
<pb n="KR4c0065_SBCK_001-2b"/>
連兮其未央吐芳意於荃言忽發寤以無覩䰟迷念<lb/>
兮情既諒人生之皆夢孰云夕非而晝是馳詠想之<lb/>
悠悠兮軸吾情於萬里<lb/>
　　　　　柘枝舞賦<lb/>
徃者某值宴於鄭衞之侯㘴與客序樂作堂下行舞<lb/>
男女紛雜交貫率㕥百品而觀者蓋<graphic n="KR1863" url="https://raw.githubusercontent.com/kanripo/KR-Gaiji/master/images/KR1863.png" mimeType="image/png"/>然既罷昇皷<lb/>
堂上絃吹大奏<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>為柘枝舞則皆排目矢座客曰今<lb/>
自有土之樂舞堂上者唯胡部與焉而柘枝益肆于<lb/>
態誠足以賦其容也因頋余緒之以洗客念賦曰<lb/>
<pb n="KR4c0065_SBCK_001-3a"/>
昔神祖之克戎賔雜舞以混㑹柘枝信其多妍兮命<lb/>
佳人㕥繼態㙳隆冠之繁珂兮披文纓於太帶跪閃<lb/>
舉以揮獝兮拖旋襟之䄡曵騖遊思之情香兮注光<lb/>
波於穠睇頋巧度之無窮兮将多變而若雲揚厲唱<lb/>
於鼉皷兮儼蘭露之芳津汨傍俯以裊影兮蕩風渠<lb/>
扵横茵愕兮若驚㢮兮若嬾欻然逴姹翔然嫣偃婉<lb/>
振脩䄂㕥抛拂兮韜纎肱㕥糅綰差重錦之華衣俟<lb/>
終歌而薄袒既而抑倚昂枅蹈節振臂驅揵蹀以捉<lb/>
碎盡戎儀於弱媚見孫律於武姓入西河之劔氣曲<lb/>
<pb n="KR4c0065_SBCK_001-3b"/>
響未遒邊風襲吹門代馬之清嘶發言禽於詠䫫客<lb/>
曰若此之狀也以鄭衞而前陳吾固知其将墜<lb/>
　　　　　古山水障<hi>和史舘陳學士作</hi>
挹清臣之嘉思兮信踈子㕥峭孤廻𥙷籍之睱筆兮<lb/>
賦他山於遺圖擲琨瑶於呐口兮若含氷以咀蘭惟<lb/>
古工之包化兮啟群峯於無間勢蹙巘以特起牙騰<lb/>
排而上干翆參差㕥玉立俱竦竦以攅攅於是澒以<lb/>
長瀾森以怪木瑟汨慄飀凄煩蕩燠浸平繚於椘澤<lb/>
冶妖韶於陽谷低霾横暝兮陳半腹夢雨神雲兮澹<lb/>
<pb n="KR4c0065_SBCK_001-4a"/>
而不歸怨撦惹乎巖曲縹癬青籬兮事幽澁細澗緜<lb/>
流兮洄噴噎山之人兮夕忘寐而坐忘興帷紺枝兮<lb/>
帶黄葛暖草𬒳崖兮垂緑髮翺鸞翔翆相追征兮振<lb/>
錦舒繡錯以明兮啼羇酸雌裂眥吻兮風呺穴怒寥<lb/>
而辭兮山中之木何凋榮兮<lb/>
　　　　　虎丘山真娘墓<lb/>
金釵淪劔壑兹地似芲臺油壁何人值<hi>值一作遇</hi>錢塘<lb/>
度曲哀翆餘長染桞香重欲薫梅但道行雲去應隨<lb/>
魂夢来<lb/>
<pb n="KR4c0065_SBCK_001-4b"/>
　　　　　春詞酬元微之<lb/>
黄鸎啼時春日髙紅芳發盡井邊桃羙人手暖裁衣<lb/>
易片片輕芲落剪刀<lb/>
　　　　　題候仙亭<lb/>
新剏仙亭覆石壇雕梁峻宇入雲端嶺北嘯猿髙枕<lb/>
聽湖南山色卷簾㸔<lb/>
　　　　　荅殷尭潘贈罷涇原記室<lb/>
勞君輟雅話聽說事壃塲提筆從征虜飛書始伏羗<lb/>
河流辭馬嶺節卧聽龍驤孤負平生劔空怜射斗灮<lb/>
<pb n="KR4c0065_SBCK_001-5a"/>
　　　　五月六日發石頭城歩望前舡示舎弟兼<lb/>
　　　　寄侯郎<lb/>
客子去淮陽逶迤别夢長水關開夜鏁霧棹起雲<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>
煙月期同賞風波忽異行隱山曽撼櫓轉瀬指遥墻<lb/>
蒲<graphic n="KR3659" url="https://raw.githubusercontent.com/kanripo/KR-Gaiji/master/images/KR3659.png" mimeType="image/png"/>翦刀緑筠筒楚棕香因書報司逺為我憶檀郎<lb/>
　　　　别龎子肅<lb/>
自為應仙才丹砂錬㡬廽山秋夢桂樹月暁憶瑶臺<lb/>
雨雪依巖避煙雲逐歩開今朝龍仗去早晩鶴書來<lb/>
　　　　春色滿皇州<lb/>
<pb n="KR4c0065_SBCK_001-5b"/>
何䖏春輝好偏冝在雍州芲明夾城道栁暗曲江頭<lb/>
風軟遊絲重光融瑞氣浮闘雞憐短草乳鷰傍髙樓<lb/>
繡轂盈香陌新泉溢御溝廻看日欲暮還騎似川流<lb/>
　　　　宿白馬津寄㓂立<lb/>
客思聽蛩嗟秋懐似亂砂劔頭懸日影蝇鼻落燈芲<lb/>
天外歸鴻㫁漳南别路賖聞君同旅舎㡬得夢還家<lb/>
　　　　汴州舡行賦岸傍所見<lb/>
古木暁蒼蒼秌林拂岸香露珠䖝網細金縷兎絲長<lb/>
秋浪時廽沬驚鱗乍觸航蓬煙拈緑線棘實綴紅囊<lb/>
<pb n="KR4c0065_SBCK_001-6a"/>
亂穗揺鼯尾出根掛鳯膓聊持一濯足誰道比滄浪<lb/>
　　　　　送文潁上人遊天台<lb/>
露芲浮翆瓦鮮思起芳叢此際㫁客夢况復别志公<lb/>
既歴天台去言過赤城東莫說人間事﨑嶇塵土中<lb/>
　　　　　宿後自華陽行次昭應寄王直方<lb/>
重歸能㡬日物意早如春暖色鮮驪岫寒聲别鴈群<lb/>
川光如戲劔㠶態似翔雲為報東園蝶南枝日巳曛<lb/>
　　　　　題海榴樹呈八叔大夫<lb/>
曽在蓬壼伴衆仙文章枝葉五雲間㡬時奉宴瑶臺<lb/>
<pb n="KR4c0065_SBCK_001-6b"/>
下何日移榮玉砌前染日裁霞假雨露凌寒送暖占<lb/>
風煙應笑強言河畔柳逢波随浪遂張騫<lb/>
　　　　　送龎子肅<lb/>
三年遊䆠也迷津馬困長安九陌塵都作無成不歸<lb/>
去古來妻嫂笑蘇秦<lb/>
　　　　　西蕃請謁廟<lb/>
肅肅層城裏巍巍祖廟清聖㤙覃布濩異域獻精誠<lb/>
冠蓋分行列戎夷辨姓名禮終齊百拜心㓗表忠貞<lb/>
瑞氣千重色簫韶九奏聲仗移迎日轉旌動逐風輕<lb/>
<pb n="KR4c0065_SBCK_001-7a"/>
休運威儀正年推爼豆盈不才慙聖澤空此望華纓<lb/>
　　　　　勸政樓下百官獻夀<lb/>
御氣黄芲節臨軒𬗋陌頭早陽生彩仗霽色入仙樓<lb/>
献夀皆鴛鷺瞻天在冕旒菊罇開九日鳯曆啟千秌<lb/>
樂闋祥煙起柸酣瑞影収年年歌舞夕此地慶皇休<lb/>
　　　　　山出雲<lb/>
片雲朝出岫孤色逈難親蓋小辭山早根輕觸石新<lb/>
飄揚經緑野明麗照青春拂樹疑舒葉臨江似結鱗<lb/>
從龍方有感捧日豈無因㸔助為霖去恩沾雨露均<lb/>
<pb n="KR4c0065_SBCK_001-7b"/>
　　　　　曲江亭望慈恩杏芲發<lb/>
曲臺晴好望近接梵王家十畞開金地千株發杏芲<lb/>
帶雲由誤雪映日欲欺霞𬗋陌傳香逺紅泉落影斜<lb/>
園中春尚早亭上路非賖芳景偏堪賞其如積歲華<lb/>
沈下賢文集卷苐一<lb/>
</p>
<p>
</p>
  </div>
<div> <lb/>
    <p>
<pb n="KR4c0065_SBCK_002-1a"/>
沈下賢文集卷苐二<lb/>
　　雜著<lb/>
　　　　湘中怨解　文祝延<lb/>
　　　　為人撰乞巧文　祝樠木神文<lb/>
　　　　雜記<lb/>
　　　　　湘中怨解<lb/>
湘中怨者事本恠媚為學者未甞有𫐠然而淫溺之<lb/>
人徃徃不寤今欲概其論以著誠而已從生韋敖善<lb/>
譔樂府故牽而廣之以應其詠垂拱年中駕上陽宫<lb/>
<pb n="KR4c0065_SBCK_002-1b"/>
太學進士鄭生晨發銅駞里乗暁月渡洛橋聞橋下<lb/>
有哭甚哀生下馬循聲索之見其艶女翳然蒙䄂曰<lb/>
我孤養於兄嫂惡常苦我今欲赴水故留哀湏臾生<lb/>
曰能遂我歸之乎應曰婢御無悔遂與居号曰汜人<lb/>
能誦椘人九歌招䰟九辯之書亦常擬其調賦為怨<lb/>
句其詞麗絶世莫有屬者因譔光風詞曰<lb/>
隆佳秀兮昭盛時播薰緑兮淑華歸頋室荑與䖏蕚<lb/>
兮潜重房以餙姿見稚態之韶羞兮䝉長靄㕥為幃<lb/>
酔融光兮渺瀰迷千里兮<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>洇湄晨陶陶兮暮熈熈<lb/>
<pb n="KR4c0065_SBCK_002-2a"/>
舞婑娜之穠條兮騁盈盈以披遲酡遊顔兮倡蔓卉<lb/>
縠流舊電兮石髮髓旎生居貧汜人甞解篋出輕繒一<lb/>
端與賣胡人酬之千金居數歲生遊長安是夕謂生<lb/>
曰我湘中蛟宫之娣也謫而從君今歲滿無以乆留<lb/>
君所欲為訣耳即相持啼泣生留之不能竟去後十<lb/>
餘年生之兄為岳州剌史㑹上已日與家徒登岳陽<lb/>
樓望鄂渚張宴樂酣生愁吟曰情無垠兮蕩洋洋懐<lb/>
佳期兮屬三湘聲未終有畫艫浮漾而来中為綵楼<lb/>
髙百餘尺其上施緯帳欄籠畫飾帷褰有彈弦皷吹<lb/>
<pb n="KR4c0065_SBCK_002-2b"/>
者皆神仙娥眉被服烟霓裙䄂皆廣長其中一人起<lb/>
舞含嚬凄怨形䫫汜人舞之歌曰泝青山兮江之隅<lb/>
拖湘波兮褭緑𥚑荷拳拳兮未舒匪同歸兮將焉如<lb/>
舞畢歛䄂翔然凝望樓中縱觀方怡湏臾風濤崩怒<lb/>
遂迷所徃元和十三年余聞之於朋中因悉𥙷其詞<lb/>
題之曰湘中怨蓋欲使南昭嗣烟中之志為偶倡也<lb/>
　　　　　文祝延<hi>有引</hi>
文祝延之指其本禱祠閩人歌其質也閩侯居政民<lb/>
䕃而安他日侯恙在體巷野之祈祠于神者皆以請<lb/>
<pb n="KR4c0065_SBCK_002-3a"/>
侯益憂焉後淂問而詞乃舒其俗以為言俚不足自<lb/>
道或謂軍副者能變風從律善闡物志因耆耋為請<lb/>
於是與文以通其意且㕥古之淂人者皆祝延之今<lb/>
復用言命為篇目<lb/>
　　　　　其詞二闋<lb/>
山之杭杭兮水堋吞荒抱大兮香疊層騰氣清渾兮<lb/>
朝昏神生其中兮宅幽凝居如山惠如水䖏端卓兮<lb/>
赴下而忘鄙集人之祈兮從人之所市攀清明兮叩<lb/>
髣髴我民清兮期吉日願聽誠兮陳所當侯我兮㤙<lb/>
<pb n="KR4c0065_SBCK_002-3b"/>
如光照導兮天覆惠流吾兮樂且康恭聞侯兮飲食<lb/>
失常民縈憂兮心苦瘡飲之飢兮侯由有糓神有澤<lb/>
兮冝䕃沃脫侯之恙兮歸侯之多福群卑勤之恭潔<lb/>
兮鍳貞盟乎山竹<lb/>
　　　　　右一闋為祈<lb/>
兕載吹兮音咿咿銅鐃呶兮呼眡睢樟之蓋兮麓下<lb/>
雲垂幄兮為帷合吾民兮将安維吾侯之康兮楽欣<lb/>
肴盤列兮荅神神擺漁篁兮䧏拂窣右持妓兮左夫<lb/>
人態脩邃兮佻眇調丹含瓊兮瑳<hi>上聲</hi>佳笑馨炮羶<lb/>
<pb n="KR4c0065_SBCK_002-4a"/>
燔兮溢按豆爵盎無虗兮菓摭雜佑秋雲清酔兮流<lb/>
融光巫𥚑旋兮覡䄂翔瞪虚凝兮覧廻楊語神歡兮<lb/>
酒去夾望吾侯兮遵賞事朝馬駕兮搦寳轡千弭亟<lb/>
絃兮森道騎吾何樂兮神軒維侯之康兮居遊自遂<lb/>
　　　　　右一闋為酬<lb/>
　　　　　為人撰乞巧文<hi>和史舘陳學士作</hi>
邯鄲人妓婦李容子七夕祀織女作穿針戲取苕篁<lb/>
芙蓉雜致席上㕥望巧所降其夫以為沈下賢工文<lb/>
又能剏窈窕之思善感物態因請撰為情語以導所<lb/>
<pb n="KR4c0065_SBCK_002-4b"/>
欲謌曰惟雲渚之晨秋兮天矌碧㕥凝暮懸韶挂於<lb/>
姹月泫明淚之清露即何房之將期儼龍輪㕥<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>馭<lb/>
恭聞司巧之多方脩馨香以奉具竊獨溺於自私希<lb/>
靈娥之所付㻁碧凝其異質兮韻虹隆於霾霽假文<lb/>
羽於孔雀兮而使擅夫佳麗戴雲蟬之重縷兮塗蠻<lb/>
金於綺篲細綃縷於藕腹兮差蓮跗以㨾齒命纎瓜<lb/>
㕥䖝絲兮裊簷機之夕綴是物之巧善餙願賜妾於<lb/>
針紐也葩蕚欝於濃妍包多冝以善喜引纎吹於輕<lb/>
颷若將翔而復倚醉光春之流㬌播情香於萬里霓<lb/>
<pb n="KR4c0065_SBCK_002-5a"/>
煙出乎無間縹窈緲以斐亹若披若曵兮撦平林兮<lb/>
横暁水襲霽旦之繁芳兮因隠映而増綺澹冉冉其<lb/>
夥容世無容以偕此是物之巧容善態願委妾於態<lb/>
媚也短蒲狹涘兮曲溜溢鵁鶄宛　兮引乳娣戲音<lb/>
清諧兮蕩演曵牽游𥚑之低凝兮蔓春心於淇　枯<lb/>
寒勁餘兮憶弃葉擺風呌夜兮留燥雪流韻凄澁兮<lb/>
泱<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>咽吟夢語之漣漣感霜鍾之流越是物之巧音<lb/>
善感願付妾於管絃也<lb/>
　　　　　祝樠木神文<hi>并序</hi>
<pb n="KR4c0065_SBCK_002-5b"/>
謪掾秋病偃于漢之陽怳而夢鬼其形甚穢長股短<lb/>
胸薄頂無凥秃眉鑏吻嗜痔而饕誦視睒睒嚵氣<graphic n="KR2509" url="https://raw.githubusercontent.com/kanripo/KR-Gaiji/master/images/KR2509.png" mimeType="image/png"/>
臊指人生寒粟肌揵毛及窹怪歎以告筆吏扄曰斯<lb/>
癘鬼也亞之曰癘鬼何端而侵我乎扄曰癘之為情<lb/>
惡儻儻而狎睢同丘為仇同惡扶依依邪傳影倒歩<lb/>
側趍託舌附語以調淫巫今掾之為人體曠情虚楽<lb/>
態惡<hi>汙</hi>惡内曠外踈翺翔自儀舉止無虞不機不扄<lb/>
為所啁也無乃異乎亞之曰何以去斯患也吏曰扄<lb/>
聞之樠木之神其司郢土之隂可以酧而訴也願召<lb/>
<pb n="KR4c0065_SBCK_002-6a"/>
巫用酒肴㕥寄詞為祝使其有媿必榜且戮掾無欝<lb/>
也扵是乃與譔為祝言一闋㕥道所惡其詞曰<lb/>
傾江漢之長瀾兮淘晨雲於宿靄惟附巘之横峯兮<lb/>
寫甘灣之清泚聞樠木之留古神兮宅同麓之荒郖<lb/>
茹清明之靈英含端光而為體與午節及皎峭兮惡<lb/>
情明之闇靄粤客子之何羈兮啁吾血於癘鬼癘鬼<lb/>
之狀草剏樸梀蹴折兮蜍背棚横兮蠆腹板聱<hi>反語虬</hi>
兮薄頂而虵顙颭掞兮赤臉而䑕目伺差池於隟情<lb/>
兮投怪言㕥禍福拒良藥於煩痰兮謗嘉肴而謂之<lb/>
<pb n="KR4c0065_SBCK_002-6b"/>
毒衣<hi>去</hi>戻氣以為介兮避神丹之利鏃彼恠魅之杇<lb/>
險兮非神君兮孰能以族洗苦身而為詞兮望皇靈<lb/>
於樠木<lb/>
　　　　　雜記<lb/>
沂水北一百里有峴曰將軍甚靈民置祠于路左享<lb/>
之不已将軍曽為五郡牧常姓名玄通因築城失主<lb/>
将意而斬之其屍數日不仆今有臺曰立屍臺西南<lb/>
有山為鞍山山北有閞謂之穆陵李師古不臣作鎮<lb/>
于此防遇不意元和初罷之西有沂山山有廟則東<lb/>
<pb n="KR4c0065_SBCK_002-7a"/>
安公也沂州刺史每春自禱㤙是山山有谷九十九<lb/>
所河分八曰沂曰汶汶東注沂南流入清道沂州山<lb/>
東南有山曰太平山頂平可八九十里頃歲有㓂曽<lb/>
居之山北十餘里有樹五檀也<lb/>
　　　　　秦夢記<lb/>
大和初沈亞之將之邠出長安城客槖泉邸舎春時<lb/>
晝夢入秦主内史廖舉亞之秦公召至殿膝前席曰<lb/>
寡人欲強國願知其方先生何㕥教寡人亞之以昆<lb/>
彭齊桓對公悅遂試𥙷中㳙<hi>秦官也</hi>使佐西乞伐河西<lb/>
<pb n="KR4c0065_SBCK_002-7b"/>
<hi>晉秦郊也</hi>亞之帥将卒前攻下五城還報公大悅起<lb/>
勞曰大夫良苦休矣居乆之公㓜女弄玉聓簫史先<lb/>
死公謂亞之曰微大夫晉五城非寡人有甚徳大夫<lb/>
寡人有愛女而欲與大夫備洒掃可乎亞之少自立<lb/>
雅不欲遇幸臣蓄之固辭不得請拜左庶長尚公主<lb/>
賜金二百斤民間猶謂簫家公主其日有黄衣中貴<lb/>
騎疾馬來迎亞之入宫闕甚嚴呼公主出鬒髮着偏<lb/>
細衣裝不多飾其芳姝明媚筆不可模様侍女祗承<lb/>
分立左右者數百人召見亞之便舘居之亞之於宫<lb/>
<pb n="KR4c0065_SBCK_002-8a"/>
題其門曰翠微宫宫人呼沈郎院雖備位下大夫繇<lb/>
公主故出入禁衞公主喜鳳簫每吹簫必下翆㣲宫<lb/>
髙樓上聲調逺逸能悲人聞者莫不自廢公主七月<lb/>
七日生亞之甞無貺夀内史廖曽為秦以女樂遺西<lb/>
戎戎主與廖水犀两合亞之從廖得以献公主公主<lb/>
悅受甞結裙帶之上穆公遇亞之禮兼同列㤙賜相<lb/>
望於道復一年春秦公之始平公主忽無疾卒公追<lb/>
傷不巳將葬咸陽原公命亞之作挽歌應教而作曰<lb/>
泣葬一枝紅生同死不同金鈿墜芳草香繡滿春風<lb/>
<pb n="KR4c0065_SBCK_002-8b"/>
舊日聞簫䖏髙樓當月中梨芲寒食夜深閉翆微宫<lb/>
進公公讀詞善之時宫中有出聲若不忍者公隨泣<lb/>
下又使亞之作墓誌銘獨憶其銘曰日揚風哭兮石<lb/>
甃髯莎雜英滿地兮春色煙和珠愁粉瘦兮不生綺<lb/>
羅深深埋玉兮其恨如何亞之亦送葬咸陽原宫中<lb/>
十四人殉之亞之以悼悵過戚𬒳病卧在翠㣲宫然<lb/>
䖏殿外特室不入宫中矣居月余病良巳公謂亞之<lb/>
曰本㕥小女将託乆要不謂不淂周奉君子而先物<lb/>
故敝秦區區小國不足辱大夫然寡人每見子即不<lb/>
<pb n="KR4c0065_SBCK_002-9a"/>
能不悲悼大夫盍適大國乎亞之對曰臣無狀肺腑<lb/>
公室待罪右庶長不能從死公主君免罪戾使得歸<lb/>
骨父母國臣不忘君㤙如今日將去公追酒髙㑹聲<lb/>
秦聲舞秦舞舞者擊髆附髀嗚嗚而音有不快聲甚<lb/>
怨公執酒亞之前曰夀頋此聲少善願沈郎𢋫揚歌<lb/>
㕥塞别公命趣進筆硯亞之受命去為歌辭曰擊體<lb/>
舞恨滿煙光無處所淚如雨欲擬著辭不成語金鳯<lb/>
衘紅舊繡衣㡬度宫中同看舞人間春日正歡樂日<lb/>
暮東歸何䖏去歌卒授舞者雜其聲而道之四座皆<lb/>
<pb n="KR4c0065_SBCK_002-9b"/>
泣既再拜辭去公復命至翠微宫與公主侍人别重<lb/>
入殿内時見珠翠遺碎青階下䆫紗檀㸃依然宫人<lb/>
泣對亞之亞之感咽良乆因題宫門詩曰君王多感<lb/>
放東歸從此秦官不復期春㬌自傷秦䘮主落芲如<lb/>
雨淚燕脂竟别去公命車駕送出凾谷關巳送吏曰<lb/>
公<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>盡此且去亞之與别語未卒忽驚覺卧邸舎明<lb/>
日亞之與友人崔九萬具道九萬愽陵人諳古謂余<lb/>
曰皇覧云秦穆公葬雍槖泉祈年宫下非其神靈憑<lb/>
乎亞之更求得秦時地誌說如九萬云鳴呼弄玉旣<lb/>
<pb n="KR4c0065_SBCK_002-10a"/>
仙矣惡又死乎<lb/>
沈下賢文集卷苐二<lb/>
<pb n="KR4c0065_SBCK_002-10b"/>
</p>
<p>
</p>
  </div>
<div> <lb/>
    <p>
<pb n="KR4c0065_SBCK_003-1a"/>
沈下賢文集卷苐三<lb/>
　　雜著<lb/>
　　　　夏平　旌故平盧軍節士<lb/>
　　　　萬勝崗新城録　魏<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>分河録<lb/>
　　　　　夏平<lb/>
夏之為郡南走雍千五十里渉流沙以阻河地當朔<lb/>
古名其郡曰朔方其四時之辰夭暑而延冬其人毅<lb/>
其風烈其氣威而厲易憤而難平夫其難平之狀在<lb/>
陽為悖在隂為佷悖為不平者在上暴横而為也在<lb/>
<pb n="KR4c0065_SBCK_003-1b"/>
下殘寃而為也佷為不平者在上蔽惑而為也在下<lb/>
憤激而為也元和初夏之節度韓將軍入覲其甥楊<lb/>
琳為之後㕥兵叛天子命将軍演代之既至盡殺其<lb/>
屬將曲直者無别罪併俘其家姊弟妻子乃以其善<lb/>
貌擇入其餘均賞麾下騎士皆得肆辱汙明年拜右<lb/>
衛李將軍愿為尚書出代演為政至其城察民氣色<lb/>
不淂平廼留意於察果得之即令曰天子愍不辜乆<lb/>
而命四方為政執事觀察之夫楊琳叛脅其良人良<lb/>
人㕥骨肉妻子故不能得止又不䏻即死制巳在人<lb/>
<pb n="KR4c0065_SBCK_003-2a"/>
今皆㕥是罪戮之矣其姊弟妻子當免者不宜復蓄<lb/>
汙且又皆良人子等䫫耳寜幸如是乎今盡籍出之<lb/>
無得隱吏更察敢有如是者斬於是尚書愿廼以畜<lb/>
馬為則詶淂所虜者相當其直其人皆死志積寃憤<lb/>
旣出則豁其所畜道路呼聲四逸有感憤不勝于心<lb/>
者則仰而號俯而踊退而變為喜而舞謡其德其聲<lb/>
雜調齊感如是連日攺旬而后已是則條理其政如<lb/>
此其氣復能為悖邪夏之屬土廣長㡬千里皆流沙<lb/>
屬民皆雜虜虜之多曰党項相聚於野曰部落其所<lb/>
<pb n="KR4c0065_SBCK_003-2b"/>
業無農桑事事畜馬牛羊槖駞廣德年中其部落先<lb/>
党項與其䫫意氣不等強者有牛羊槖駞其後更酬<lb/>
殺轉轉六七十年莫能禁道路殺掠以為甞與華民<lb/>
迫貨馬牛羊槖駞者貨已輒以壯騎從㨗道伺險擊<lb/>
華民華民脫死者㡬希矣尚書公旣按察部落盡知<lb/>
其<graphic n="KR2069" url="https://raw.githubusercontent.com/kanripo/KR-Gaiji/master/images/KR2069.png" mimeType="image/png"/>大者死小者盟又令曰今盟已敢有叛者㓕之<lb/>
其后有人貨淂一馬厚價善色駭而逸亡其所就月<lb/>
餘奔歴數帳異逐之又至一悵帳之老乃相與執而<lb/>
詣公居請曰有馬逸来莫知其所由自後更歲故亡<lb/>
<pb n="KR4c0065_SBCK_003-3a"/>
馬者得復之是則整頓其弊如此其氣復能為佷耶<lb/>
夫政之不明則平不淂施于氣笑色語法不清則平<lb/>
不得信于市貨理化昔者周公之為政處于相則天<lb/>
下平䖏于東則一方平今夏北一方也淂其平如此<lb/>
豈在位者而知周公之道耶乃籍所㕥于篇㕥明善<lb/>
理云爾<lb/>
　　　　　旌故平盧軍節士<lb/>
郭昈郭航本不同族皆家平盧軍昈父珎岑舉進士<lb/>
與權臯著作同上苐天寳末燕人叛雖㕥戮自是而<lb/>
<pb n="KR4c0065_SBCK_003-3b"/>
齊趙之間頗聞其強矣昈旣壯能習先人所業復舉<lb/>
進士時權相國為禮部尚書其所立欲擢之及聞家<lb/>
居非地即罷選歸而亦為師古所辟昈與故渤海人<lb/>
髙鉥為等伍師古死師道代之復用鉥昈為從事有<lb/>
頃常山帥卒其卒請嗣帥未得命師道亦遣甲卒萬<lb/>
人北渡河太原㕥為頋望鉥昈相與議語謂燕蔡之<lb/>
侯初封欲令師道先之為朝省㕥樹大效乃說曰傭<lb/>
有操鋤為人治榢者能勤糓㓕稂歲得均穡至于傭<lb/>
子既専地自入其伍益相辦助或謂之語曰田人百<lb/>
<pb n="KR4c0065_SBCK_003-4a"/>
畆成而餉之直㡬半足㕥飽三冬之腹至於所取非<lb/>
任頼主人土廣且寛之則曰可苟設一旦篤其不奉<lb/>
亦奪矣是属固不殍矣此借言於家人尚尔况傭於<lb/>
天子乎今北河之傭方責其専田君侯寜可以假非<lb/>
於不理者誠能此時因經圖㕥盡入其地親謁闕下<lb/>
則君侯之功莫可與等保餉丗世雖孱孫亦終不奪<lb/>
豈不偉㢤夫舉食於人當渴饑之望也一飯千金未<lb/>
足者不能十金及飫而進於前雖海陸備鼎頋與糠<lb/>
籺齒尚何所愧願君侯省之無為人後事將行左右<lb/>
<pb n="KR4c0065_SBCK_003-4b"/>
者更沮之曰猛虎所㕥使物畏而不敢犯者以能威<lb/>
自居也故盤林横谷奮睛以拏怒掉尾㕥倚嘯猒食<lb/>
於羆豕麏麚之肉及弃其所長而欲弭耳委首以待<lb/>
餒是知命懸扵執者之手雖塵兒得㕥狎而搏雖欲<lb/>
申歩於咫尺安淂自遂也今公捨自食而就待餒其<lb/>
後亦能無恨乎孰為公計其事扵是師道果大悔遂<lb/>
殺髙鈢而昈以能善人左右開之故淂無殺幽於蔡<lb/>
之鄙縣使人守其門親屬通徃來輒籍署更十餘歲<lb/>
當元和九年蔡帥少陽死其子元濟欲以有父之地<lb/>
<pb n="KR4c0065_SBCK_003-5a"/>
請於天子天子怒發兵圍之既急師道亦悖乃隂為<lb/>
之助明年秋師道兵萬餘東㓂彭城入簫豐沛且敗<lb/>
而還因艱四境出入者月餘昈乃為練繒書緘之絮<lb/>
帑如顆遣航持詣彭城請其願得上奏將行執航手<lb/>
曰努力慎勿洩書不吾名蓋假齊人劉諒耳非見帥<lb/>
無得言吾書者航至彭城宗人運為武寜虞候都使<lb/>
始航欲舎之㑹運將兵出㝎豊未還航直詣賔府見<lb/>
郭行餘因曰航母之姊子劉諒有帛書奏記陳叛兵<lb/>
者山川曲折之狀願見將軍行餘淂之喜悅起告其<lb/>
<pb n="KR4c0065_SBCK_003-5b"/>
帥航見帥獨謂帥曰郭昈為之畏洩故假劉諒劉諒<lb/>
者師道所信之吏也遂發書書詞云願㕥兵三千人<lb/>
出滄州用戈舡浮海莱淄之上此時海不備所䖏皆<lb/>
罪人謪吏無所與堅遂與上奏扵是天子遣告欵城<lb/>
帥知之帥以為非昈書疑師道為之㕥相詿誤故航<lb/>
歸不得書報獨告以信語航不敢復故道道廻逺凡<lb/>
數千里乃及昈所䖏未見昈且為師道所召既行與<lb/>
昈兄子㑹於道因竊謂曰今者航無狀受召豈前事<lb/>
之露耶且露航獨死終無所敗無憂也昈聞之㡬自<lb/>
<pb n="KR4c0065_SBCK_003-6a"/>
引死航令莱人甞以氣敢聞於平盧軍及師道欲叛<lb/>
盡縻絡敢士故航在名中初航不知其召之所㕥也<lb/>
意謂知前謀竟憂死明年元濟誅又明年師道反詔<lb/>
遣大梁椘彭城蔡許<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>魏之師合而四入於是彭城<lb/>
軍下魚臺入金郷椘軍圍海取其二縣大梁軍攻考<lb/>
城淂之<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>蔡許共拔斗門至臨濮魏軍渡楊流占東<lb/>
阿再戰渉商屯鄆西六十里兵最近賊益敗故師道<lb/>
遣右將軍劉晤將握前後兵三十萬人出當魏魏兵<lb/>
日急晤晤亦為師道所篤乃歸斬師道盡以鄆城降<lb/>
<pb n="KR4c0065_SBCK_003-6b"/>
得拜為<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>師在十四年二月乙亥也髙鉥以前著跡<lb/>
追為尚書蓋言寵之昈淂以外郎為<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>從事詔令行<lb/>
餘為記室行餘與昈㑹於河關之間昈謂行餘曰昈<lb/>
前者使航馳帛奏至彭城聞其還不聞其問今巳死<lb/>
矣君知其請乎行餘曰請者云何昈猶能盡語軍中<lb/>
之詞矣行餘曰果然鳴呼航竟死矣莫有聞者嗟乎<lb/>
十四年余與李褒劉濛宿白馬津俱聞之於郭記室<lb/>
明日復皆如濟北濟北之人盡能言昈之節故悉㕥論<lb/>
著將請于史氏云<lb/>
<pb n="KR4c0065_SBCK_003-7a"/>
　　　　萬勝崗新城録<lb/>
元和九年蔡之帥死其子元濟㕥其土叛逸掠陳汝<lb/>
之間冬縱兵臨夀春屠馬塘走其守令狐通焚霍丘<lb/>
淮南郡邑大駭民人卷席而居上聞之怒謪其守明<lb/>
年春詔執金吾李將馳傳出守之既至收其壊卒聚<lb/>
夀春城使人勞井閭而市貨耕桑之業始復民人莫<lb/>
知復爲戰矣八月乙巳夜引兵南出霍丘百四十里<lb/>
又折而西四十里營於萬勝崗築新城初將度曰吾<lb/>
士卒萍合之衆也易散而難役吾㕥築壘令之必苦<lb/>
<pb n="KR4c0065_SBCK_003-7b"/>
難使㓂聞之必襲吾思欲其自用乃召諸將謂曰吾<lb/>
旦日望氣其狀有㓂謹備之令諸軍分營連居環廻<lb/>
之間十有餘里各視營之所向冝為數堵之垣以禦<lb/>
暴矢耳諸將素竒将軍言歸而亟暁其卒故所命立<lb/>
<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>将軍與監軍使出周視之還至武寜大稱築者之<lb/>
能勞以酒帛語寵其将因曰既已幸周繚之善也他<lb/>
将恥其功之不䫫乃復興即日而垣周将軍監軍使<lb/>
出牛酒為勞因士卒之樂又令曰山澤之地其土瘠<lb/>
漓今時方秋浸潦用事謂衆之功難為也頋為垣今<lb/>
<pb n="KR4c0065_SBCK_003-8a"/>
日而周明日而壊吾為諸君惜之誠能致其厚則土<lb/>
藏<hi>去聲</hi>色氣脉力相輔雖霖潦不為患矣築者皆悅<lb/>
復争為厚及竟将軍監軍使出視之復勞曰嗟乎諸<lb/>
君之能衆士之功也既周且厚始謂其垣今則城矣<lb/>
因自吟曰城乎城乎使其増數仭而飾之㓂雖蚩尤<lb/>
寜敢犯我乎遂歸諸将相謂曰乃者將軍之詞淂無<lb/>
意其髙邪吾黨亦魁醜其卑矣復増其築於是新城<lb/>
遂具明日果㓂来望見㫮愕然因至新城傍俱張喉<lb/>
髙言指城上曰為我曹敬謝将軍訖詞而去諸将盡<lb/>
<pb n="KR4c0065_SBCK_003-8b"/>
伏㓂亦㕥王賢董重質營其側拒之十一月戊辰将<lb/>
軍将卒萬餘西渡澗渠上史蔟崗與賊陣自平明至<lb/>
日中進退相延不得合及日側将軍乃謀曰彼必乗<lb/>
暮伺吾還兵擊我必矣於是引兵急攻㓂㓂延退數<lb/>
里乃以精兵分伏其兩隅復自延退間拔其羸老先<lb/>
渡者㕥為兵怠俱還遂大呼疾馳東下扵是伏兵皆<lb/>
奮㫁其後賊大潰殺傷千餘生得數十人官卒死者<lb/>
亦數百人是時李存亮為先鋒将使百騎遊擊左右<lb/>
獨五人環馳如轂至賊麾下斬其將王賢繼轡轉闘<lb/>
<pb n="KR4c0065_SBCK_003-9a"/>
而歸十一年夏髙霞寓敗於隋唐既謪盡發其卒属<lb/>
東備矣九月使偏将軍李曜領歩卒數百人從險道<lb/>
夜衘枚入㓂境西過九女原百餘里屠其堡聚三十<lb/>
餘壘又使義營諸将西北傍安陽山破其土附屯戌<lb/>
之衆數十百人招其䧏民男女萬户得其将二人用<lb/>
之乆之朝之卿士以爲将軍怠於戰或發其語而客<lb/>
亦有來語於将軍曰始天下髙将軍之義㕥将軍兵<lb/>
臨三州之㓂謂一舉而取何爲乆不稱其獲與将軍<lb/>
曰子之望吾非也夫鋤深稂者必利其鍤乃吾之部<lb/>
<pb n="KR4c0065_SBCK_003-9b"/>
多吴椘畊販之人長習於沮澤之上彼魚鳥之性生<lb/>
矣恇恇如偷兒其游翔之群非不多也及撫掌而駭<lb/>
之即争為潰矣而㓂亦素難吾名常以精卒待我今<lb/>
驅是於欹谷之間與㓂决闘譬由畜彘之禦窮狼寜<lb/>
有所抗蓋居之嚴城以固其意令旦暮從壁上望見<lb/>
㓂騎號呼奔突之狀以熟其目然吾又常喻以風雲<lb/>
勝敗之語語之壯所恃如目熟而恃壯及其可用吾<lb/>
伺其利而擊之期於必勝此吾所効也十一年冬詔<lb/>
書促戰十月乙未上遣中貴人來臨視将軍於是圖<lb/>
<pb n="KR4c0065_SBCK_003-10a"/>
其陣於帳中令諸將各職其序旦暮擊皷教士卒為<lb/>
分合圎方之勢備盡所用将軍岀客有難之曰自建<lb/>
中於今淮夷三叛其間矣雖蒙赦令然未甞斯湏忘<lb/>
戰故介兵人傳其兵父訓之子兄教之弟非戰事不<lb/>
語是㓂以將軍名聞天下固不敢犯自将軍西出疆<lb/>
屯兵於萬勝城以控其要濠水而東連次淮江之間<lb/>
郡邑之人畊桑自力輸轉相屬曽不為㓂虞此將軍<lb/>
之功也以強計毅誠招其轉禍之人繼來如䋲此将<lb/>
軍之用也今将軍不以此為百全之基驅貃越之人<lb/>
<pb n="KR4c0065_SBCK_003-10b"/>
身自蒙堅而與必死之㓂决命頃刻即萬有一不知<lb/>
将軍之指東土之固将安仰㢤對曰此吾㕥熟於計<lb/>
乆矣然吾昔甞仕於河塞十有餘年公若僂之亡伸<lb/>
也前行始入覲不意蒙寵於過悞使率師振旅吾之<lb/>
力唯其所指巳死効夫馬隨羈而引者也覊之使馳<lb/>
則為之馳緩則歩安有擇塗陸而避僵蹶哉如有縱<lb/>
之不前衘之不止徒見撻賤之弃焉得延頸踠足以<lb/>
待御且聖上旦暮待績於吾中貴繼至亦吾蒙覊之<lb/>
日也何敢自引於便而巳矣遂以十一月庚辰夜漏過<lb/>
<pb n="KR4c0065_SBCK_003-11a"/>
四十刻引兵西渡上史蔟牧之下矚賊壘分銖皆察<lb/>
及日中天風西猛起折<hi>浙</hi>幹廻幟將軍謂中貴人曰<lb/>
今日之候非其利也願屯兵堡史蔟以伺之中貴人<lb/>
曰某受命視公戰不視公守將軍不得巳乃陣中軍<lb/>
為前武寜軍次之左右輔皆親兵戰凡十合㑹廬宣<lb/>
之軍居間聞戰聲自驚潰失次且遁是賊軍方若中<lb/>
軍武寜之殺傷㡬欲引去聞廬宣之軍驚潰即分精<lb/>
兵數百勁突所潰以擊亡而將軍復與中軍武寜深<lb/>
逐賊西行數十里因與廬宣之軍相弃廬宣之軍先<lb/>
<pb n="KR4c0065_SBCK_003-11b"/>
遁去卒無所傷至暮中軍力闘遂死其將曹推直張<lb/>
忠信楊渾等及卒死者數百人武寜者亦數百人還<lb/>
軍新城雖無功者亦勞之以故士卒無戰苦畏叛之<lb/>
患時某客夀春得詳其語而書之㕥備史聽<lb/>
　　　　　魏<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>分河録<hi>九年冬為師薛公作</hi>
元和八年秋水大至<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>河南瓠子堤溢將及城居民<lb/>
震駭帥恐出視水迎流西南行思欲以救其患亦頗<lb/>
聞故有分河之事言其水甞導出黎陽傍帥以其功<lb/>
尚可跡於是遣其賔裴引㤗請於魏曰河經他而東<lb/>
<pb n="KR4c0065_SBCK_003-12a"/>
滑最大自洛以西百流皆集于滑而春秋堤防不為<lb/>
固此将軍所明知也切以黎陽西南其洄壖拒流以<lb/>
生衝激之力誠願决一派於斯幸分其威耳今秋雨<lb/>
連乆不間洛<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>㕥西椎川峻谷暴發之水争怒以走<lb/>
㑹即河勢日夜益壯恐一旦城郭無賴謹聽命於将<lb/>
軍魏帥許之其將卒吏民更請曰患難近也况<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>得<lb/>
水禍於天乆矣魏何戚乃許移於巳㢤帥曰民前聽<lb/>
所語是黎陽與<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>俱帝土否耶設人有不幸扵水火<lb/>
而望及於四海道路之人凡見其苦即為舉手寜皆<lb/>
<pb n="KR4c0065_SBCK_003-12b"/>
有戚者夫全大㕥弃細順理也且<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>壁卒數萬人民<lb/>
不安業未知其頼吾安敢以河鄙咫尺之地為專惜<lb/>
乎願桑麻五糓之出不能賑百户假如水能盡敗黎<lb/>
陽尚不足愛况其無有民何患無土㕥食因召吏趍<lb/>
籍民地所當奪者盡㕥他地與之籍奏天子天子嘉<lb/>
其意可而明年春<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>鑿河北黎陽西南役卒萬人間<lb/>
流二十里復㑹于河其壖田凡七百頃皆歸屬河南<lb/>
夏六月魏使楊茂卿授地<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>帥令陳酒樂與浮河新<lb/>
渠是日亞之以客得與故悉其事於兩帥之賔<lb/>
<pb n="KR4c0065_SBCK_003-13a"/>
　　　　　學解嘲對<lb/>
客有以今廪食之不充漕<graphic n="KR1966" url="https://raw.githubusercontent.com/kanripo/KR-Gaiji/master/images/KR1966.png" mimeType="image/png"/>不勝於弊是勞逺而堕<lb/>
近以爲問者余於是彂憤數日故縷言而對之昔漢<lb/>
徙山連豪冨兼併之家以奉國邑凡百二十四萬户<lb/>
又有南北東西軍及匈奴雜虜以國衆来歸者仰給<lb/>
於漢未聞甞俟<graphic n="KR1966" url="https://raw.githubusercontent.com/kanripo/KR-Gaiji/master/images/KR1966.png" mimeType="image/png"/>於吴越而復給也今以三千人食<lb/>
勞輸江淮歲貢三十萬斛迎流越險覆舷敗<graphic n="KR1966" url="https://raw.githubusercontent.com/kanripo/KR-Gaiji/master/images/KR1966.png" mimeType="image/png"/>不得<lb/>
十半自漕以東督稽之官凡四十七署署吏不下百<lb/>
數歲費錢十千萬爲大數而部吏舟傭相踰爲姦鞭<lb/>
<pb n="KR4c0065_SBCK_003-13b"/>
榜流血酸苦之聲相聞禁錮連歲不解歲千餘人雖<lb/>
赦宥而獄死者不可勝多矣甚非仁聖之所牧人也<lb/>
乃者燕人叛玄宗南廵巴蜀肅宗勞兵于靈府及三<lb/>
駕神遊代宗臨陜關中流離羸牛一韁當市錢二百<lb/>
千故有轉輸之法雖救一時然終轉人於禍誠可以<lb/>
痛今雖未可暴去且冝㕥三輔粟為貢重資於農則<lb/>
耕稼自勤畊稼自勤甸服無曠土遊人矣如此九年<lb/>
之蓄可以儲又何勞輸<graphic n="KR1966" url="https://raw.githubusercontent.com/kanripo/KR-Gaiji/master/images/KR1966.png" mimeType="image/png"/>於逺㢤客曰敬聞其㫖<lb/>
沈下賢文集卷苐三<lb/>
</p>
<p>
</p>
  </div>
<div> <lb/>
    <p>
<pb n="KR4c0065_SBCK_004-1a"/>
沈下賢文集卷苐四<lb/>
　　雜著<lb/>
　　　　異夢録　誼鳥錄<lb/>
　　　　李紳傳　馮燕傳<lb/>
　　　　郭常傳　喜子傳<lb/>
　　　　　異夢録<lb/>
元和十年亞之以記室從隴西公軍涇州而長安中<lb/>
賢士皆来客之五月十八日隴西公與客期宴於東<lb/>
池便舘既㘴隴西公曰余少從邢鳯游得記其異請<lb/>
<pb n="KR4c0065_SBCK_004-1b"/>
語之客曰願備聽隴西公曰鳯帥家子無他能後寓<lb/>
居長安平康里南以錢百萬質得故豪家洞門曲房<lb/>
之苐即其寢而晝偃夢一羙人自西楹來環歩從容<lb/>
執卷且吟為古裝而髙鬟長眉衣方領繡脩帶紳被<lb/>
廣袖之𥜗鳯大說曰麗者何自而臨我哉美人笑曰<lb/>
此妾家也而君客妾宇下焉有自耶鳯曰願示其書<lb/>
之目羙人曰妾好詩而常綴此鳯曰麗人幸少留得<lb/>
觀覧於是羙人授詩㘴西床鳯發卷示其首篇題之<lb/>
曰春陽曲終四句其後他篇皆累數十句羙人曰君<lb/>
<pb n="KR4c0065_SBCK_004-2a"/>
必欲傳之無令過一篇鳯即起從東廡下凡上取綵<lb/>
牋傳春陽曲其詞曰長安少女踏春陽何䖏春陽不<lb/>
㫁膓舞䄂弓彎渾忘却羅衣空換九秋霜鳯卒詩請<lb/>
曰何謂弓彎曰妾傳年父母使教妾為此舞羙人乃<lb/>
起整衣張䄂舞數拍為弓彎狀㕥示鳯既罷羙人泫<lb/>
然良乆即辭去鳯曰願復少賜湏臾間竟去鳯亦覺<lb/>
昏然忘有記鳯更衣於襟䄂得其詞驚眎復省所夢<lb/>
事在貞元中後鳳為余言如是是日監軍使與賔府<lb/>
郡佐及宴客隴西獨孤鉉范陽盧簡辭常山張又新<lb/>
<pb n="KR4c0065_SBCK_004-2b"/>
武功蘇滌皆歎息曰可記故亞之退而著録明日客<lb/>
有後至者渤海髙允中亰兆韋諒晉昌唐炎廣漢李<lb/>
瑀吴興姚合曰吾友王炎者元和初夕夢遊吴侍吴<lb/>
王乆聞宫中出輦鳴笳簫擊皷言塟西施王悼悲不<lb/>
止立詔詞客作挽歌炎遂應教詩曰西望吴王國雲<lb/>
書鳯字牌連江起珠帳擇水<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>金釵滿地紅心草三<lb/>
層碧玉階春風無䖏所悽恨不勝懐詞進王甚嘉之<lb/>
及寐能記其事炎本太原人也<lb/>
　　　　　誼鳥錄<lb/>
<pb n="KR4c0065_SBCK_004-3a"/>
貢籍中有鳥誼名著生啇山始以誼聞啇之貢来者<lb/>
云能摶擊雀鷃以為天子後宫遨戲貴幸宜進此㕥<lb/>
具樂後宫亦相尚竒飾之以綵絲合縷為足縈垂緌<lb/>
以綘繒衣尾加鳴金撼如珮又指習其捷便指熟得<lb/>
如意後宫從上所遨幸者誇翫無猒春縱去秋輒復<lb/>
貢来誼鳥性與他禽不䫫色縹緑而文頸形大小䫫<lb/>
鶡而意氣貌狀復不䫫往徃髙林大木間同巢者累<lb/>
數百其春乳當為食者還飼即先稚或疾無别巳兒<lb/>
也秋羅人捕貢設羅有誤中者即群衆相號呼若不<lb/>
<pb n="KR4c0065_SBCK_004-3b"/>
忍去争投下集羅以如是<graphic n="KR0862" url="https://raw.githubusercontent.com/kanripo/KR-Gaiji/master/images/KR0862.png" mimeType="image/png"/>誼鳥無他名沈子曰余<lb/>
㓜過商山熟誼鳥事於其宿老今余適藍田郵夫唱<lb/>
傳曰誼鳥貢余初喜其以誼蒙幸則生為梟獍者逺<lb/>
遁而愧死其餘賊暴侵凌之䫫期不得自性矣及聞<lb/>
其用材則不然使移其心從搏擊者伍備娛一旦之<lb/>
游而誼無所與何其失職也夫何其失職也夫<lb/>
　　　　　李紳傳<lb/>
李紳者夲趙人徙家吴中元和元年莭度使宗臣錡<lb/>
在吴紳以進士及苐還過謁錡錡舎之與宴遊晝夜<lb/>
<pb n="KR4c0065_SBCK_004-4a"/>
錡能其才留執書記明年錡以驕聞有詔召稱病不<lb/>
欲行賔莫敢言紳堅為言不入又不得去㑹留後使五<lb/>
澹專職為錡具行錡蓄怒始發扵澹隂教士食之初<lb/>
士卒當勞賜者皆㑹府中受賜與中貴人臨視次至<lb/>
中軍士淂賜者俱不散齊呼曰澹逆可食既盡即執<lb/>
中貴人脅曰尔寜遂衆欲寜飽衆復曰請所欲曰我<lb/>
為衆書報天子幸得復錡位貴人懼偽諾之召書記<lb/>
以䟽聞紳聞之亡入錡内匿衆索不得及中貴人至<lb/>
促錡行錡益怒急召紳授𥿄筆令操書上黷紳㘴錡<lb/>
<pb n="KR4c0065_SBCK_004-4b"/>
前佯惴怖戰管揺𥿄下札皆不能字輒塗去黒數十<lb/>
行又如是㡬盡𥿄錡怒罵曰是何敢如此汝欲下從<lb/>
而先人耶對曰紳不敢愛生直㕥少養長儒家未甞<lb/>
聞金革鳴今暴及此且不知精神在所誠得死在畏<lb/>
苦前幸耳錡復制以兵刄令易𥿄復然傍一人為錡<lb/>
言曰聞有許御史縱者尤能軍中書紳不足與等請<lb/>
召縱縱至錡銳自舉受辭操書無不可錡意遂幽神<lb/>
於潤之外獄兵散乃出縱竟逆死賛曰李錡之賊江<lb/>
東也其抗節者有李雲李紳雲則中山劉騰為書以<lb/>
<pb n="KR4c0065_SBCK_004-5a"/>
大之而紳之跡未及稱且紳職錡肘腋下舉動頋眄<lb/>
有一不誠則支體立盡衆手而紳亦不頋而暁然自<lb/>
效如此可謂臨大節而不可奪者耶<lb/>
　　　　　　馮燕傳<lb/>
馮燕者魏豪人父祖無聞名燕少以意氣任專為擊<lb/>
毬闘雞戲魏市有争財鬪者燕聞之徃慱殺不平遂<lb/>
沉匿田間官捕急遂亡<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>益與<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>軍中少年鷄毬相<lb/>
得相國賈公耽在滑能燕林留屬中軍他日出行里<lb/>
中見户傍婦人翳神而望者色甚冶使人熟其意遂<lb/>
<pb n="KR4c0065_SBCK_004-5b"/>
室之其夫滑將張嬰者也嬰聞其故累毆妻妻黨皆<lb/>
望嬰㑹從其飲䫫燕伺得間復偃寢中拒寢户嬰還<lb/>
妻開户納嬰以𥚑蔽燕燕卑　歩<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>蔽轉匿户扇後<lb/>
而巾堕枕下與佩刀近嬰酔且瞑燕指巾令其妻取<lb/>
妻即刀授燕燕熟視㫁其妻頸遂巾明旦嬰起見妻<lb/>
毀死愕然欲出自白嬰隣㕥為真嬰煞留縳之趍告<lb/>
妻黨皆來曰常嫉毆吾女廼誣以過失今復賊煞之<lb/>
矣安得他殺事即其他殺安得獨存耶共持嬰且百<lb/>
餘笞遂不能言官家收擊煞人罪莫有辦者強伏其<lb/>
<pb n="KR4c0065_SBCK_004-6a"/>
<pb n="KR4c0065_SBCK_004-7a"/>
　　　　　　郭常傳<lb/>
郭常者饒人業醫居饒中以直得信饒江其南導自<lb/>
閩其南頗通商外夷波斯安息之貨國人有轉估于<lb/>
饒者病且亟歴請他醫莫能治請常常為詐曰病可<lb/>
去也估曰誠能生我我酬錢五十萬常因舎之先以<lb/>
針火雜治導其血開然後輔以竒薬誡曰弟無槖慮<lb/>
塊居月餘估稱愈欲歸常所許財常不聽估曰先生<lb/>
㕥寡與常曰不也吾直吾之藥計之功不能損千錢<lb/>
而所受非任反禍耳卒不内人以常為詐而責常常<lb/>
<pb n="KR4c0065_SBCK_004-7b"/>
曰夫販賈之人細度而狹見終日譽集攉買計量於<lb/>
毫銖之間所入不能𥙷其望今暴奪之息財五十萬<lb/>
則必追恡欝惋寜能離其心且藥加於人病新去而<lb/>
六府方憊復有悒然之氣自内而伐即不可救祭何<lb/>
彼方有苦時知我能治而告我我幸免之因利其財又<lb/>
使其死是獨不畏不仁而神可欺者吾何敢欺沈亞<lb/>
之曰仲尼蓋言我未見好仁者惡不仁者而從學之<lb/>
徒未聞明好惡也其言之憤不足畏耶今世或有為<lb/>
邦有土之臣專心聚歛殘割飢民之食以資所欲忍<lb/>
<pb n="KR4c0065_SBCK_004-8a"/>
其死而不愧受刑辱而無恥是亦不仁甚矣終無有<lb/>
惡者郭常之賤而行之又焉得不稱於當時哉<lb/>
　　　　　喜子傳<lb/>
喜子者饑年女子小字也且困時蒙活於估人劉承<lb/>
家女使喜子為人惠口而柔顔承載與徃來襄閩椘<lb/>
越之間常之閩納貨與息客雖民閩市中有韋生者<lb/>
居比屋與承喜子旦夕交候言韋動悅喜子而承顏<lb/>
頗喜酒多亡故韋生得縱語靡曼喜子既拒韋益欲<lb/>
淫之㑹承欲北舟向利韋思得與偕及圗假載於承<lb/>
<pb n="KR4c0065_SBCK_004-8b"/>
承曰諾且承因匿貨㘴抵禁繫公室韋獨淂與喜子<lb/>
在舟囙賂傍者教與語云承得死罪事其財妾奴婢<lb/>
當輸入度終不能脫矣不如以財亡韋語達喜子喜<lb/>
子立謀自殺即夜<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>溺人相與岀之㡬死及蘇復與<lb/>
言然知其妄乃巳自是各去其後不復相聞事在元<lb/>
和四年中衞人程生為之說賛曰吾聞程生云喜子<lb/>
之事至死不變亦可謂烈鳴呼狐死正丘首而喜子<lb/>
之仁也<lb/>
<pb n="KR4c0065_SBCK_004-9a"/>
</p>
<p>
沈下賢文集卷第四<lb/>
</p>
<p>
</p>
  </div>
<div> <lb/>
    <p>
<pb n="KR4c0065_SBCK_005-1a"/>
沈下賢文集卷苐五<lb/>
　　記上<lb/>
　　　　河中府叅軍廳記<lb/>
　　　　歌者葉記<lb/>
　　　　閩城開新池記<lb/>
　　　　壽州團練副使廳壁記<lb/>
　　　　盩厔縣丞廳記<lb/>
　　　　都梁山倉記<lb/>
　　　　華州新葺設廳記<lb/>
<pb n="KR4c0065_SBCK_005-1b"/>
　　　　隴州剌史廳記<lb/>
　　　　　河中府叅軍廳記<lb/>
國朝設官無髙卑皆以職授任不職而居任者獨叅<lb/>
軍焉觀其意蓋欲以清人賢冑之子弟将命試任使<lb/>
以雅地出之耳不然何優然曠飬之如此其差髙下<lb/>
則以五府六雅為之次苐蒲河中界三亰左雍三百<lb/>
里且㕥天子在雍故其地益雄調吏者必以其人授<lb/>
焉噫今之衆官多失職不失其本者亦獨叅軍焉長<lb/>
慶二年余客蒲河中城叅軍某族世皆清胄又與始<lb/>
<pb n="KR4c0065_SBCK_005-2a"/>
命之意不失矣乃相與請余記職官之本於其署<lb/>
　　　　　歌者葉記<lb/>
昔者秦青之子弟韓娥從學乆之以為能盡青之妙<lb/>
也即辭去青送之将訣且歌一歌而林籟簜再歌則<lb/>
行雲不流矣娥心乃衰然則韓娥亦能使逶迤之聲<lb/>
環梁而凝塵奮飛㣲舞上下者三日不止能為人悲亦<lb/>
能為人喜其後漢武時恊律李延年為新聲亦尚感<lb/>
動人至唐貞元元年洛陽金谷里有女子葉學歌於<lb/>
柳恭恭下之初與其曹十余人居獨葉歌成無等後<lb/>
<pb n="KR4c0065_SBCK_005-2b"/>
為成都率家妓及率死復来長安中而轂下聲家聞<lb/>
其能咸與㑹唱次至葉當引弄及舉音則弦工吹師<lb/>
皆失執自廢旣罷聲黨相謂約慎語無令人淂聞知<lb/>
是時慱陵大家子崔莒賢而自患其室饒乃曰吾緑<lb/>
組㓜祑寜冝厚畜以自封耶遂大置賔客門下縱楽<lb/>
與遨遊極費無有所恡他日莒宴賔堂上樂屬因言<lb/>
曰有新聲葉者歌無倫請延之即乗小車詣莒莒且<lb/>
酣為一擲目㘴樂乃合韻奏緑腰俱瞩葉曰幸給聲<lb/>
葉起與歌一解一㘴盡眙是日歸莒莒沉浮長安數<lb/>
<pb n="KR4c0065_SBCK_005-3a"/>
十年葉之價益露然以莒能善人而優曹亦歸之故<lb/>
卒得不貢聲中禁葉為人潔悄自處雖諧者百態争<lb/>
笑於前未甞換色元和六年莒從事岐公在朔方時<lb/>
余徃謁焉㑹與公賔舎於郵在莒隣夜聞其歌有一<lb/>
人㘴泣甚悲良乆復悅及卒聲而悲悅再三曰孰為<lb/>
之是欲吾不淂自任耳明旦問其狀乃葉為也後莒<lb/>
復從𡵨公来彭城十年余過其居問葉安在曰逝矣<lb/>
自趙璧李元馮世稱為知音之尤皆擅鼓絃及謂余<lb/>
言葉之歌使其妙自備則音屬不知和矣鳴呼豈韓<lb/>
<pb n="KR4c0065_SBCK_005-3b"/>
娥之嗣與惜其終莫有能繼其聲者故余著之欲其<lb/>
聞於後世云<lb/>
　　　　　閩城開新池記<lb/>
閩城吻海而派江輔山以居先時無安沼平池為游<lb/>
舟娛席之地而娉芲媚竹散生擲華故酒笑酣視之<lb/>
晨而佳思莫極矣髙平公牧察之余乃經度隟空之<lb/>
所因卑汙壍而岸之浦嶼環廻之勢所造必勝群山<lb/>
左右冩影浮秀者輳空而入十一月辛卯新池成明<lb/>
日軍副者亞之疾間公延䕶軍及群從事絃工吹師<lb/>
<pb n="KR4c0065_SBCK_005-4a"/>
𥚑䄂之曹㳺池而酒既坐謂軍副亞之曰吾踈汙隟<lb/>
以<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>此而海波朝夕盈來之候逓輪足給以為我状<lb/>
而石之㕥期乎不朽軍副者亞之不敢讓遂執巵俯<lb/>
舡祭酒于流因且詞曰水能濁清首冠五行波流巳<lb/>
大有神為宰環塘縈縈為公藻鏡新流泱泱與地興<lb/>
祥嘉鯉鮐魴于水息昌嚵鮞噓虺即水與死翡翠鵁<lb/>
鶄浴涘眠晴辛蒲翦翦扇荷擎擎時未云來勞思乃<lb/>
馨柘槿紺竹滲縮醖沃延榮接姿以水為禄輔佑堙<lb/>
隍吐孕百福惟我公之明之通之智之忠保夀考兮<lb/>
<pb n="KR4c0065_SBCK_005-4b"/>
與池之無窮軍副者亞之詞既再拜跪巵奉夀于公<lb/>
前公大喜還列<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>㘴以酒以歌日入而起<lb/>
　　　　　夀州團練副使廳壁記<lb/>
戰國南北書更言故世諸豪争㩀于夀春或兵至百<lb/>
萬有不能淂者豈地勢為要津乎自建中已来淮夷<lb/>
窟叛於蔡天子之詔或討或赦由是夀春備為東塞<lb/>
矣為之守者皆佩將軍印幕府符書之設擬於方鎮<lb/>
而有副使之官焉元和中韋公武㕥殿中侍御史為之<lb/>
九年秋蔡州叛夀春守令孤通引兵屯霍丘副使得<lb/>
<pb n="KR4c0065_SBCK_005-5a"/>
孱卒百餘人留郡中冬蔡兵大入馬塘㓂鄧家城殺<lb/>
其将卒五千餘人盡虜民男女焚壊邑室而去郡中<lb/>
驚駭民人多流其家而東副使因言夀春其地壍水<lb/>
四絡南有淠西遮淮潁東有淝下㕥北注激而廻為<lb/>
西流環乳而濬入于淮此天與險於是也假如愚民<lb/>
能弃其業西流即為蓬徙塵走耳安與國是為利耶<lb/>
古反山家奴與民户一丁但為水工决安豊已南陂<lb/>
池㑹其流于城傍野中浸注如澤以故居民流心稍<lb/>
稍復退時馬塘鄧家城既陷霍丘方畏㓂乗其虚復<lb/>
<pb n="KR4c0065_SBCK_005-5b"/>
飛語謡㕥感其俗曰狐死首丘井閭多傳言之蓍老<lb/>
曰果守不能堡是矣守聞之益恐遂弃其城亡歸是<lb/>
日霍丘椘行來未及郡㑹日暮使吏馳告副使以歸<lb/>
狀令淂夜開壁吏至壁捍開不得入呼罵其卒副使<lb/>
立城上曰某淂命於詔城晝受即晝復之今守獨入<lb/>
而䘚露無為也如驅與俱來寜不知盜居其間淂夜<lb/>
則禍成矣或幸止於卸平明闢關介士陳兵夾道驗<lb/>
其號以入䘚無敢越伍而趨居有頃守謪去詔㕥李<lb/>
將軍代将軍西出壃兵臨萬勝城復以副使掌留事<lb/>
<pb n="KR4c0065_SBCK_005-6a"/>
明年陟其能淂加侍御史是歲亞之東觀戰至夀春<lb/>
得副使之跡題之於署下以記行事之時云<lb/>
　　　　　盩厔縣丞廳記<lb/>
盩厔道巴漢三蜀南極山不盡三十里北阻渭短長<lb/>
之𥙷與山而近其野半為澤故䑕倚穡而居雖善捕<lb/>
伐不能無傷扵稼說者以為漢孝武帝甞夜出射熊<lb/>
於是而田人輒留執帝從者由此觀之民情阻限古<lb/>
為艱理時猶逼畏指諌即稍罷然佞臣竟㕥帝恥不<lb/>
忘遂籍民人田為五柞長楊矣今又徙甌越卒留戌<lb/>
<pb n="KR4c0065_SBCK_005-6b"/>
邑中神䇿亦屯兵角居俱稱護甸而三蜀移民遊于<lb/>
其間市閭雜業者多於縣人十九趍農桑業者十五<lb/>
又有太子家田及竹囿皆募其傭藝之由是冨民豪<lb/>
農頗書名買横緩急以自藪匿民名斯偷浮詐相樛<lb/>
雖賢宰䖏而丞與曹或不䫫莫能盡枉直之情也夫<lb/>
丞之職也賛宰之正以條諸曹其有不便於民者丞<lb/>
能得不可今丞也余從祖居之既滿歲民諍不作如<lb/>
此則宰之所宰丞之所賛可謂知方也已長慶初余<lb/>
思相如進諌之風南歴長掦至于射熊五柞訪其遺<lb/>
<pb n="KR4c0065_SBCK_005-7a"/>
跡因退舎是邑遂悉論山川俗里之事題於丞之署<lb/>
　　　　　淮南都梁山倉記<lb/>
汴水別河而東合于淮淮水東米帛之輸關中者也<lb/>
由此㑹入其所交販徃來大賈豪商故物多遊利塩鐡<lb/>
之臣亦署致其間因檡官分曹㕥㩁庶貨而部貢之<lb/>
吏盡令塩鐡諸官校遣之疾徐用賞罰大梁彭城控<lb/>
両河皆屯兵居卒食出官田而畎畎頗夾河與之俱<lb/>
東仰澤河流言其水温而泥多肥比涇水四月農事<lb/>
作則争為之派决而就所事視其源緜緜不能通槁<lb/>
<pb n="KR4c0065_SBCK_005-7b"/>
葉矣天子以為兩地兵食所急不甚阻其欲舟艫曝<lb/>
滯相望其間歲以為常而木文多敗裂自四月至七<lb/>
月舟傭食盡不淂前元和九年隴西李稼為塩鐡官<lb/>
掌淮口院病其涸滯思欲以為救而乃與楊子留使<lb/>
議之曰自閩越已西百郡所貢輳<graphic n="KR1966" url="https://raw.githubusercontent.com/kanripo/KR-Gaiji/master/images/KR1966.png" mimeType="image/png"/>皆出是以炎天<lb/>
累月之乆滯於咫尺之地篙工諸傭盡其所儲不能<lb/>
賑十半之食只益姧偷耳㡬或有終歲而不得返其<lb/>
家者今誠得十敖之倉列於所便以造出入計無憂<lb/>
也正月河氷始津盡發所蓄而西六月之前虗廪以<lb/>
<pb n="KR4c0065_SBCK_005-8a"/>
待東之至者矣如此則役者逸而弊何從生哉議㝎<lb/>
即㕥狀白得遂其便於是稼度泗上卑濕無堪地遂<lb/>
剏庾於淮南都梁山十二年詔以誅蔡之師食窘促<lb/>
令塩鐡所<graphic n="KR1966" url="https://raw.githubusercontent.com/kanripo/KR-Gaiji/master/images/KR1966.png" mimeType="image/png"/>皆趍郾城下是時下淮南倉發舂吏計<lb/>
舂其工人曰舂材必櫟若榆吏欲令工<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>山林剪市<lb/>
之稼曰天火方焚曰将燋萬家當頃刻之間雖得弊<lb/>
穢之噐奮濁汚之波百夫汲而楊之立足滅患如曰<lb/>
不然我欲利其噐待我柘桂之杓致滂沲之流操以<lb/>
救之彼言而後謀則然灰尚不可望而况全者今縣<lb/>
<pb n="KR4c0065_SBCK_005-8b"/>
軍十萬旦暮不賑其為急也間不客釐今待汝訪山<lb/>
求材然後用何異乎柘杓滂流之語耶其倉材剪之<lb/>
餘大可以為臼小可以為杵長可以為杵之梁薄可<lb/>
以為䏶摳夾峙促命裁之即日而舂成百具其餘来<lb/>
與吏分辯之先㕥家奴<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>役次及群吏各有差所舂<lb/>
凡二十八萬石不渉旬俱得浮淮而西矣十三年夏<lb/>
泗水大災淮溢壊城邑民人逃水西崗夜多相掠奪<lb/>
更驚恐號呼而塩鐡貨帛十餘萬兩囊之於布緘用<lb/>
吏名載與渡貨帛無遺尺乃内倉中不能盈一敖其<lb/>
<pb n="KR4c0065_SBCK_005-9a"/>
餘皆廕仕家之急時余過泗上得其事故與息論善<lb/>
濟之方而著之以明其績<lb/>
　　　　　華州新葺設廳記<lb/>
今天下邦郡之望莫與太華等然而公堂讌無别位<lb/>
頋几硯與餼樂之具日更廢置於其間寜地勢之要<lb/>
為守者無乆留於任而經慮莫及此乎隴西公為守<lb/>
未滿歲郡中既治因窺其庶屋可攻者乃先問其吏<lb/>
之為困何始也吏曰累更其守耳公曰吏知其病㢤<lb/>
夫几硯者公事之重器也以宴而遷徹宴而復則居<lb/>
<pb n="KR4c0065_SBCK_005-9b"/>
不得常之更屢其不由此耶且吏入公門望其居則<lb/>
必莊是几硯之廬處宜其嚴也今朝徹而暮置事之<lb/>
者既勞固㕥慢矣而沉酒行樂作婦女列㘴優者與<lb/>
諸隆詼謾揺笑譏左右侍或衘哂壊容不可罪也夫<lb/>
狎乆則不敬豈吾之獨患其吏亦醜之明日觧冗宇<lb/>
一構於正寢西南隅壍其外數歩土基之飾故材以<lb/>
輳用垢者磨其淄弱者承其輕决流于其所以便塗<lb/>
者𥙷棟續楹不渉旬而功<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>沼沚之湄隨而比矣嗟<lb/>
乎轉疣為安不費而功吾知其由人長慶元年四月<lb/>
<pb n="KR4c0065_SBCK_005-10a"/>
甲子吴興沈亞之仰公之跡因請張文其下紀其功<lb/>
焉<lb/>
　　　　　隴州刺史廳記<lb/>
昔制戎於安西濣海之時而隴汧去塞萬三千里其處<lb/>
内居安如此朝之命守猶以為重地必拔其良能當<lb/>
時之務其難者不過理寵門大家之田園陂池而已<lb/>
觀昇平之基其湏賢如此今自上邽清水已西六鎮<lb/>
五十郡既失地地為戎田城為戎固人為戎奴婢頋<lb/>
隴涇塩靈皆列為極塞而隴益為國路凡戎使徃来<lb/>
<pb n="KR4c0065_SBCK_005-10b"/>
者必出此視其守由主人也而言語威儀豈容易而<lb/>
處近丗者朝之命守殆未能注意耳今清河崔公承<lb/>
寵世仕安西軍司馬公生長於戎然而神性傑異行<lb/>
賢智之路頗通諸書又能慱九州山川之理而國中<lb/>
之士知而仰者無㡬人近歲西戎累犯塞前年今上<lb/>
即位欲以<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>交北虜以輔中國上書言兩蕃之事天<lb/>
子覧書以為必能同戎夷情故命使之今年拜守隴<lb/>
州拜之日朝之卿士咸謂隴之得賢為賀居郡而戎<lb/>
來者必憚愛而去鳴呼何向之命守未能注意而今<lb/>
<pb n="KR4c0065_SBCK_005-11a"/>
之悟淂其人賢何向之知者無而今之稱者盈朝豈<lb/>
一郡之事有時而理耶一郡之人有時而幸耶智者<lb/>
之道有時而用耶長慶初余西視戎至于隴下聞郡<lb/>
人之所羙故歷署而刻記焉<lb/>
沈下賢文集卷苐五<lb/>
<pb n="KR4c0065_SBCK_005-11b"/>
</p>
<p>
</p>
  </div>
<div> <lb/>
    <p>
<pb n="KR4c0065_SBCK_006-1a"/>
沈下賢文集卷苐六<lb/>
　　記下<lb/>
　　　　櫟陽縣丞小廳記<lb/>
　　　　觧縣令廳記<lb/>
　　　　櫟陽兵法尉廳記<lb/>
　　　　移佛記<lb/>
　　　　謪椽江齋記<lb/>
　　　　杭州塲壁記<lb/>
　　　　復戒業寺記<lb/>
<pb n="KR4c0065_SBCK_006-1b"/>
　　　　東渭橋給納使新廳記<lb/>
　　　　　櫟陽縣丞小廳記<lb/>
便署所以接賔也櫟陽歧諸陵走左輔蒲太原燕趙<lb/>
魏山東至于兇奴雜盧之道而諸侯使者及戎王聘<lb/>
遺之臣交馳出是無虗日而邑頗瘠於優費然而遊<lb/>
官客子出入徃来者則公賔為寡也夕舘而晝饌自<lb/>
宰丞尉簿或不能支於給饋而賔去甞悒悒不快長<lb/>
慶初燕趙魏侯者失理䘚亂辱殺之更自立新帥大<lb/>
臣皆進意請討國其境之諸侯咸㑹兵襲戰飛蹄走<lb/>
<pb n="KR4c0065_SBCK_006-2a"/>
轡之奏傳呼相追而又降嫁匈奴中故使者益至若<lb/>
是冝謂私賔不能加也然又遣使陳蔡許<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>大梁彭<lb/>
城皆彂䘚戌河北督責米帛於兩江之間使百郡所<lb/>
輓無西入由是天子之使入潼關者日數十軰大者<lb/>
乗馬至百小者不下十餘郵馬盡死於道凢徃来乗<lb/>
馬畜者無問其誰皆奪之故遊宦客子俱湊道櫟陽<lb/>
中計其衆寡復與公賔之數相髙矣是時櫟陽丞當<lb/>
公主降匈奴使及迎者之部千人天子使後宫貴御<lb/>
行餞於道事嫁大臣從官衞士亦數千人夕頓田氏<lb/>
<pb n="KR4c0065_SBCK_006-2b"/>
遣承奉供具以能不優民一縣之吏稱善辦及歸乃<lb/>
計曰夫遊賔四時之来獨夏其為稱耳且與理一署<lb/>
禮以待之然後以為家之給與賔僕相等是寜有忿<lb/>
賔哉　既巳賔之来視其舘之窮罄雖勇寒<lb/>
猛餒必抱愧自饜扵所饗嗟乎隆否之跡由夫履也<lb/>
其構在公堂之左正寢西南隅其形䫫廂二間覆厦<lb/>
扵南陲其就在長慶元年八月甲子也<lb/>
　　　　　觧縣令廳記<lb/>
國家自誅叛巳来於今十年征徭息繁不勝於籍租<lb/>
<pb n="KR4c0065_SBCK_006-3a"/>
榷之法居間為民起横縣令不淂専㕥子飬之化理<lb/>
之蒲塩田居觧邑下歲岀利流給雍洛二都三十郡<lb/>
其所㑹貿皆天子豪商<graphic n="KR2069" url="https://raw.githubusercontent.com/kanripo/KR-Gaiji/master/images/KR2069.png" mimeType="image/png"/>估而姦吏踵起則觧之為<lb/>
縣益不能等於他縣矣塩田主官用郎吏其佐賦下<lb/>
不出御史操法䋲縻十九開於縣令而不得専但奉<lb/>
府曺侯長之教而已塩田田皆縣民其田園雖業籍<lb/>
扵縣而令不得以縣民之衆馭之而已若是為令與<lb/>
尤悔日争焉苟非智良不能日脫扵横今令者余之<lb/>
從祖也且滿歲而尤不及豈其厚於智乎而又招士<lb/>
<pb n="KR4c0065_SBCK_006-3b"/>
民還業者數百至於公堂便舘葺飾者凢十餘搆工<lb/>
不勞民又何多方也長慶二年余客其地因受命而<lb/>
著記云<lb/>
　　　　　擽陽兵法尉廳記<lb/>
尉之曹兵法居末兵法之任在天下郡首長之臣且<lb/>
難其理而况畿之在尉乎擽陽其瘠沃相半豪户寒<lb/>
農之居三分以計而豪有二焉其父子昆弟皆䘚名<lb/>
南比東西軍圜衞雜幸之恃或籍書從事星臺樂局<lb/>
織館雕坊禽兒膳者之附而又勝女<hi>挐䖏及</hi>為之䑓<lb/>
<pb n="KR4c0065_SBCK_006-4a"/>
絡是多䫫者非獨不得為縣民之衆馭之而已亦且<lb/>
馮縁蔓横㕥業吞漁獄之所操動繫於此而禁局強<lb/>
曹垂攀於前援者持符以觧之固能移情以二法使<lb/>
終决不必理從髙級下相承而邪而不能竟者尤還<lb/>
於尉其受役唯單産孱民月徴之一人輸徑宫門至<lb/>
于内廡逓漏嚴夜給事諸生家及池園大厩皆校尉<lb/>
遣之豈尉之無慮也永貞前諸畿自進士而得尉而<lb/>
昇班者十六七他入之尉而昇者百一二是尉皆摩心<lb/>
清視以事察决用以此自價朝之未以此市若是今<lb/>
<pb n="KR4c0065_SBCK_006-4b"/>
雖統曺不能強尉於無當近世㤙臣負幸惡其踵進<lb/>
自致即白上約下以為尉未足拜且塞譽排能使昇<lb/>
班之恩必有自令視尉之風益賤而今益輕矣由觀<lb/>
為尉者俛俛自度民之吞者肆其懲弱者甘其困姦<lb/>
者隟其欺邑是者畏其為尤屬而决之其兵法之源<lb/>
使無撓濁其易乎㢤其易乎哉古者盤孟有書蓋誠<lb/>
其當噐受量不䧟也鍾磬必銘朂其全聲有待也鑄<lb/>
鼎記刑子産之為也尉也兵法之曹䫫此不復矣敢<lb/>
不有記故附署而屬誠焉<lb/>
<pb n="KR4c0065_SBCK_006-5a"/>
　　　　　移佛記<lb/>
元和四年三月五日杭州報㤙寺長老與其鄊閭父<lb/>
子將徙故佛像歸復于其寺佛至乃饗長老使白其<lb/>
由於亞之而求詳録焉沈子曰西域之有神教流于<lb/>
東域之中者其教像法其法者名曰佛自稱曰天人師<lb/>
又曰世尊出其言亦曰經驗其經之說佛去丗而後<lb/>
模其形焉像其真與衆瞻仰之故法之言像由斯也<lb/>
其或範金鐡以為之合土木以為之堅之以脂膠飾<lb/>
之丹漆五色然後形神儼然成其像舉其數體有為<lb/>
<pb n="KR4c0065_SBCK_006-5b"/>
尊而㘴者為卑而拱立者有跪者如受教諭者有具<lb/>
其形恠荷戈而勉強者有瞋目咤叱者摸鬼神焉此<lb/>
為像之外者也其性之㫖為戒慎正邪去惡為濟渡<lb/>
力道肓聾警沈溺使民無不善我仁誼慈惠然此為<lb/>
像之内者也又說有已来之生來生之後為福則福<lb/>
應為禍則禍應因縁化而設其㫖或由是舉域大敬<lb/>
自天子逹於庶人一信佛之来於今八百餘年矣亦<lb/>
時神恠焉先天中其寺之佛事具足如向之稱者無<lb/>
何水火災生民流沉溺于是邦其寺之佛事卑而拱<lb/>
<pb n="KR4c0065_SBCK_006-6a"/>
立者跪如受教諭者執樂而絃者吹者衞而荷戈叱<lb/>
者皆毀也散其宇皆落唯尊而㘴者獨巋焉而存由<lb/>
是納去又重其荘敬焉數歲其鄊人後生敵惡者十<lb/>
誡其三四故此鄊之人思其功力復求而歸之與其<lb/>
敵惡誡而敬順之道而嗟咨乎忠信仁誼不舒信於<lb/>
人乆矣而皆以已生來生之後因縁禍福之說化行<lb/>
焉今余因長老請余記移佛之由遂得道教之所以<lb/>
意者欲使群生隨其機㕥悟之其機髙者性惠見其<lb/>
内像而内覺發其心而能至其正其機下者其性囬<lb/>
<pb n="KR4c0065_SBCK_006-6b"/>
見其外變反其心而後賔其正是故精鹿其内外之<lb/>
像以陳之<lb/>
　　　　　謪椽江齋記<lb/>
謪椽沈亞之廨居負江方葦為墻止于隄防之下堂<lb/>
序四鬪巽隅道門雖江風奔怒鷗瀁鷺澡頋簷廡之<lb/>
間而拏緒不彂方暑即盡提枕簟假庥於弗域之中<lb/>
雖緇衣煩猒乃陽為不省也一日謀觧其西廂将面<lb/>
水以敞之而筆吏王局前語之曰椽俸簞而食或不<lb/>
能給尚能及堂屋之為乎且廨宇非乆託即更之得<lb/>
<pb n="KR4c0065_SBCK_006-7a"/>
不為尤矣况葦茅之葺輕弱易腐人人動歴歲時寕<lb/>
任再滿所用直使罄裝併食以為之無所頋則郢壊<lb/>
阜磔而澤游木生多不能材漢流聳急束栰寡上縱<lb/>
有必脩巨重價又不當是用曷若無易其故歟亞之<lb/>
曰誠尔也然則吾以為肝者膽附庸其中為棲魂之<lb/>
館故能専視而佐意隨姿而啟情今漢流右吾之居<lb/>
不過數歩壅擁之患不得日覩由隣顔冉而不親其<lb/>
德也吾何能薄其實而厚其浮㢤遂召工人庸人茅<lb/>
塗之者與計之磨淄洗故得充用者十五太守聞之<lb/>
<pb n="KR4c0065_SBCK_006-7b"/>
與其薪十四其餘則搜剪𥙷輔然後配材<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>搆雖細<lb/>
短不委各輻湊以任一棟七柱助枑楣二桶覆厦狹<lb/>
廡重左而單右若翅之将朔然蕉旗竹篲分植叢列為<lb/>
箒風篩月之餌方檻短折面江虚波炳嶂委霞影對<lb/>
綵紅碧幟捨奔給於所曯逺迩髙卑龍苦交黨為宵<lb/>
清暁爽之借暴隂色蒸雷扇蹈震神冶鼓熖如金縆<lb/>
騰摎趠䋴䎀<hi>切于聿</hi>為颭燭揮鋩之駭蓊然頽雲若然<lb/>
漏曜倐閃熊状若笑若怒相為端緒馮坐之中足以<lb/>
自廣時大和五年五月十九日也<lb/>
<pb n="KR4c0065_SBCK_006-8a"/>
　　　　　杭州場壁記<lb/>
國家始以輸邉事塞不足於用遂塩鐡㩁沽為助使<lb/>
吏分曹計其入於郡縣近利之地得為院塩埸之署<lb/>
㕥差髙下之等頋杭州雖埸耳然則南派巨流走閩<lb/>
禺甌越之賔貨而塩魚大估所来交㑹每歲官入三<lb/>
十六萬千計近歲淮河之間頗聞費自是汲利之官<lb/>
益重矣前年亰兆韋子諒官始縣主簿有能名及秩<lb/>
謝當歸是時尚書職方郎崔稜為揚子留後使聞其<lb/>
行遂邀署之既到滿歲利㩁大登吏無敢怠與其縣<lb/>
<pb n="KR4c0065_SBCK_006-8b"/>
主簿加勤也或謂亞之學史詞無苟用是記焉<lb/>
　　　　　復戒業寺記<lb/>
皇都左輔其屬縣朝邑縣令王鄆言能攺作便民當<lb/>
有緇衣遷寺戒業民不便鄆復之初蒲㓂李壊光旣<lb/>
虜其屬将收其散䘚聚之長春宫城圜朝邑室廬皆<lb/>
殘燼寺宇益毁其後緇衣㕥為居近郭苦遊賔乃聚<lb/>
黨與謀遷之西堈縈垣侵社地又治殿廡諸墓墳隴<lb/>
當其下者輙平去是時鄆為尉固止之緇衣之魁得<lb/>
他吏與交通為助故尉終不能制日縱其徒於民間<lb/>
<pb n="KR4c0065_SBCK_006-9a"/>
為禍福語以動惑之民無老㓜男女争相率㕥奉所<lb/>
欲頋畏已後耳及鄆為令乃元和七年也明年召緇<lb/>
衣宿老師弟子與語曰緇衣之道非能逾仁誼以無<lb/>
害故天子許留國中前者緇衣無状徙其居西堈之<lb/>
上侵社地壊丘塜夫社國之尊祭也丘塚人之本也<lb/>
今而曹自為其居侵壊之是寜無害耶某昔争之本<lb/>
淂身常慄慄抱痛願得自劾以快意今能亟復之幸<lb/>
善不能亦且論繫矣民聞之皆大喜故以其年十一<lb/>
月悉還其故九年余東適邯鄲走蒲關朝邑令為具<lb/>
<pb n="KR4c0065_SBCK_006-9b"/>
既酣前奉於余因請以其事次于文<lb/>
　　　　　東渭橋給納使新廳記<lb/>
渭水東附河輸流逶迤于帝垣之後倚垣而跨為梁<lb/>
者三名分中東西天廪居㝡東内淮江之粟而群曹<lb/>
百衞於是仰給唯平輕重之准為難即主官不職其<lb/>
咎何如哉長慶中得儒臣杜生㕥行御史主之能謹<lb/>
法整吏絶輕出重入之尤明量信叙無先貴後賤朝<lb/>
官曹士衛之所仰給者如取之家食焉居再歲加為<lb/>
外郎因指其署曰夫滑津傍控甸邑諸陵道左輔出<lb/>
<pb n="KR4c0065_SBCK_006-10a"/>
入河東藩而公賓遊士過必臨我我儒世家也宜飭<lb/>
宇俟賢以誠其敬今公齋陋冘無足為禮於是盡去<lb/>
之募市其傑棟巨楹文梁勁桷既巳具構其中可敘<lb/>
百榻而儒良至者必與講談其道隨其能否而梯級<lb/>
之得久留其下者雖孱車弊衣則名日彰矣今觀渭<lb/>
津之剏開署宇為嚴虚敞意者得無欲天下之士見<lb/>
其胸中之曠大乎<lb/>
沈下賢文集卷弟六<lb/>
<pb n="KR4c0065_SBCK_006-10b"/>
</p>
<p>
</p>
  </div>
<div> <lb/>
    <p>
<pb n="KR4c0065_SBCK_007-1a"/>
沈下賢文集卷苐七<lb/>
　書上<lb/>
　　　　上家官書<lb/>
　　　　上李諌議書<lb/>
　　　　與薛浙東書<lb/>
　　　　上壽州李大夫書<lb/>
　　　　與福州使主徐中丞書三首<lb/>
　　　　與李給事薦士書<lb/>
　　　　　上家官書<lb/>
<pb n="KR4c0065_SBCK_007-1b"/>
亞之伏念傑木之生大長越倫足谷肩山而大谷不<lb/>
足以業其根長霓不足以惟其華天之所借其體若<lb/>
此豈不使皆獲其所安而輳乎用及其未偶也徒見<lb/>
摧風枯霜蒙煙老雲而已夫尋常之材也幹不丈而<lb/>
枝不尺葉縱其根不饒<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>土之虜生不十年各獲斤<lb/>
之製以<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>用何者受乎庶氣故易長於極成為衆用<lb/>
故易售扵工其在松栢扶榮意自得仰視傑木不見<lb/>
其木相與笑其瓦捹而無用及一且遭運得外賢工<lb/>
之所思採而舘之跨于礎而百棟　負若是脩材巨<lb/>
<pb n="KR4c0065_SBCK_007-2a"/>
幹非易自致也賢士良匠非易容也今閣下抱多能<lb/>
之德動與智諧可謂遭時負難戴重横扵所安可謂<lb/>
得任也如能察出䫫之材異日䖏之然後次衆材備<lb/>
於百當<hi>去聲</hi>如此則賢之名可㕥自有右者賢士之<lb/>
居位也沐垢不終湯充饑不竟飯軗而起畏日不足<lb/>
是皆採訪於衆能思致其爵飬良士之道也今則不<lb/>
然為公卿大臣者必嚴居深視以自重飬其所進者<lb/>
唯柔氣緩言瞽視而巧䛕然後謂之厚德故以多識<lb/>
為誣慱知為狂遷善為流㫁節為詐是皆斥而莫得<lb/>
<pb n="KR4c0065_SBCK_007-2b"/>
稱也及一日操尺墨樞物機茫乎不知其從使左右<lb/>
庸胥因淂侮而役之彼非不欲自勝也蓋事業之所<lb/>
執固然今西戎邀嫁移兵㓂邉仍歲不巳山東盜䘚<lb/>
殺辱首吏未聞其歸誠可嗟也即如主上求其徃而<lb/>
爲理閣下度之公卿大臣而誰擇乎亜之誠不肖七<lb/>
歲再官不逾九品之列陶心研慮謨古臣知輔之所<lb/>
㕥爲化至於樂能慕哲亡其思而不回此則得之於<lb/>
性矣酌巖賢旅聖之所以立言至於書得失備理亂<lb/>
叙徃紀来此則得之於文矣學名将覇帥之所以整<lb/>
<pb n="KR4c0065_SBCK_007-3a"/>
暴亂至於奮旅陣師㑹百變之狀離如驚鳥合如凝<lb/>
雲此則得之師師矣是三者皆業於根然後緒其末<lb/>
非無所望也亦思願為一從才戴宏傑之梁立巨礎<lb/>
之上顧世之持斧之士安足㕥摹哉亞之聞戎鏡包<lb/>
陽當日而矚之則能延燧興火䖏興而視之何異一<lb/>
規之幽銅耶而誰寤者夫氣應則生亞之亦蒙矌於<lb/>
光下㕥發所抱書辭多鄙又不盡志杵觸清嚴罪無<lb/>
所逭謹再拜<lb/>
　　　　　上李諌議書<lb/>
<pb n="KR4c0065_SBCK_007-3b"/>
月日将仕郎守秘書省正字沈亞之再拜貢書諌議<lb/>
閤下亞之常有混䫫之悲不能自置其拙也甚矣故<lb/>
祥禽之䫫凡羽而混之神芝之䫫腐菌而混之嘉蕙<lb/>
之䫫棼芻而混之非獨混之而巳亦且掩其芳而奪<lb/>
其羙何則善寡而凡多故也沉世俗之耳㡬能於此<lb/>
而由之者寒暑易轉是皆非金石能自求於時哉一<lb/>
失其頋以為䫫混則終從風雨而老矣何不痛之輒<lb/>
假所喻願賜終說幸甚椘王之鼎食十有餘年而王<lb/>
體不肥左右者懼王曰膳者不能味吾鼎也國人亦<lb/>
<pb n="KR4c0065_SBCK_007-4a"/>
曰膳者不能味吾鼎也更逐膳者凡十軰益不味王<lb/>
恥乃令國中曰有能使吾鼎之味調和㕥安體者寡<lb/>
人爵之三公椘里之䖏士賢聞之應令而起者其老<lb/>
屬䄂而送之曰徃矣即鼎也曰然王曰仰味於君何<lb/>
以塞之對曰王必㕥鼎授我我力甚優夫治鼎之職<lb/>
約水燥薪㸑火㕥觀文武之用而巳其輳味則有椒<lb/>
桂梅䤈塩醢之品在吾惣衆力而調於心此其功也<lb/>
王之體不肥何待椘老曰斯固也夫真偽雜鬻循户<lb/>
而啼祈其售者偽得十九焉是椒桂之質類而馨辛<lb/>
<pb n="KR4c0065_SBCK_007-4b"/>
不為也梅醯之質䫫而苦酸不為也塩醢之質䫫而<lb/>
醴醎不為也皆具而不為滋一旦集而㑹之鼎則必<lb/>
虗空矣君焉能揔是之力以成於王耶前膳之所以<lb/>
淂逐者由庶品之任非其任歟然則君之明足以察<lb/>
偽惑君之智足以區物情誠能儲其真畜其當以給<lb/>
其用則從之辛馨之才醯醢之具必越海逾陸而趣<lb/>
君之㫖矣斯百代之凖也豈但肥椘王之體然今閤<lb/>
下既以游泳道德蓄儲助味之具有素也然紛紛之<lb/>
真偽而清悟能不勞乎小子誠不足奉應對不得謁<lb/>
<pb n="KR4c0065_SBCK_007-5a"/>
見乆矣幸因從左右者召稍延於前獲進所語幸甚<lb/>
伏惟降察不忽謹再拜<lb/>
　　　　　與薛浙東書<lb/>
再拜後還㘴賔舎中有小吏持吏書來其語曰帛十<lb/>
疋吏置帛書於亞之前曰閤下所以貺客也其敬之<lb/>
誠則厚矣然有所未滿者敢為閤下道之夫虬能興<lb/>
水濟物故佐天如臣草木仰其澤苗方秀而望其誠<lb/>
有乏一日之兩而不及其實者則仰告斯臣以求之<lb/>
得一日足矣若纔潤於枯槁則已且猶将困之今亞<lb/>
<pb n="KR4c0065_SBCK_007-5b"/>
之徃復道路三千餘里顒顒之誠於苗之旱甚矣而<lb/>
千鍾之祿於水之用又大焉亦何惜一日之澤而不<lb/>
給其涸哉亞之狂愚當其困涸不知所為乃復枯苗<lb/>
仰澤之說再敢煩告且閤下寜能不憐之亞之再拜<lb/>
　　　　　上夀李大夫書<hi>十一年秌作</hi>
昔者燕昭以千金市駿骨而百代稱之非直朽骨之<lb/>
可貴也意必在将来之良而已矣今亞之仰閤下之<lb/>
風而進於前恭聞閤下又不以朽鈍而頋之寜鄙人<lb/>
之宜頋也其名得無將来乎是鄙人之價冐千金也<lb/>
<pb n="KR4c0065_SBCK_007-6a"/>
幸甚幸甚今有傍偟之誠敢露肝膽伏惟聽察之亞<lb/>
之前應貢在亰師而長㓜骨肉萍居於吴無咫尺地<lb/>
之居以自託其食給旦營其晝晝營其暮如是凡三<lb/>
黜禮部得黜輙歸自二月至十一月晨馳暮走使㒒<lb/>
馬不㕥恙即且碌碌如有一日霜露得欺氣體失理<lb/>
則一室向門之心無望矣今忘辛勤之榮扶挈長㓜<lb/>
丐食而西雖已及埇口然猶困其所儲不能自給但<lb/>
涕泣語空無有所仰又度天下王公希可以此言告<lb/>
者乃閤下耳伏惟分一日之澤以濡之無使亞之復<lb/>
<pb n="KR4c0065_SBCK_007-6b"/>
爲朽骨所笑謹再拜<lb/>
　　　　　與福州使主徐中丞苐一書<lb/>
九月十日都團練副使沈亞之謹再拜狀所願陳于<lb/>
閤下某伏念從古已來懐其所爲抱其所用者非知<lb/>
巳之進無能自揚也自咎繇之蒙舉顔回七十子之<lb/>
蒙范叔之蒙鮑叔之推至于今知已之功相嗣而不<lb/>
絶非有文字之記其功雖如前數士而後代無聞也<lb/>
可以惜諸徃者某始得以文謁閤<hi>於下</hi>吴之嘉興明日<lb/>
權㓜公謂某閤下言吾見古史者亞之也其後涉于<lb/>
<pb n="KR4c0065_SBCK_007-7a"/>
仕路困則遭恩其知如此且以閤下居為世之端表<lb/>
故衆影依之言為世之典謨故衆聽傾之其重如此<lb/>
使一遊其門則天付㕥幸也而况知而推之哉提而<lb/>
用之㢤然亦懼不申於文字而後代莫覩是以前者<lb/>
敢㕥先人所業之書上干清鍳求其筆為之光以揚<lb/>
于幽故而為後代寵奉獻之日惕怳咽然不能周露<lb/>
誠以黷矣伏願憐其繼志之心使輝華裔裔著于百<lb/>
代雖大寵何㕥加於此焉伏惟俯賜終筆書辭再陳<lb/>
無任惕汗謹再拜<lb/>
<pb n="KR4c0065_SBCK_007-7b"/>
　　　　　上使主苐二書<lb/>
二月二十八日都團練副使沈亞之拜書後獻大使<lb/>
中丞<hi>閤下</hi>亞之昨與二三子同途晨問起居指教所<lb/>
謂薄疾未除将欲有請草奏具示始則䘚然愕窒不<lb/>
知詞對及退舎伏念閤下之所苦者惟中年之士十<lb/>
九而有之未甞聞以此而有去告閤下惟不為出入<lb/>
宴遊耳其餘决教益理膳息無减况方在強茂之時<lb/>
徒㕥小恙蹔留虜中乃欲為告以自遂豈當冝也且<lb/>
今時仕俗守榮路者雖已朽老支扶昏怳矣然則固<lb/>
<pb n="KR4c0065_SBCK_007-8a"/>
其所居惟恐有損如此者亦十八九而閤下瞭然自<lb/>
悟所向若此得無獨清之累猜疾扵彼人之胸中㢤<lb/>
閤下骨肉交姻如有逺萬里者即聞是請寜知其退<lb/>
讓也必且疑驚隱慮莫能自浣設使憂能侵人閤下<lb/>
何以觧也亞之見識孱淺無足以奉請事今極慮深<lb/>
陳於前誠願得扵中庸使人無加口語也非敢憑縁<lb/>
取領厚祿而終斯說伏惟稍緩髙明之鋭㕥周慮之<lb/>
冐陳端白何任恐懼伏惟憐之<lb/>
　　　　　上使主苐三書<lb/>
<pb n="KR4c0065_SBCK_007-8b"/>
二月十一日都團練副使沈亞之拜書遣獻中丞閤<lb/>
下昨日候吏自外来急告以赦至亞之誡前後左右<lb/>
不得常歩及下馬<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>次揖謁先聖獨張侍御不領祗<lb/>
言哮呼詬此捽拽導将移罵侵怒俚言攻凌不容湏<lb/>
臾之間㕥黨畀證攘掉呀騰如欲見食自群官衆将<lb/>
至扵聚立者咸聞見其麁聲奮態圜来驚視誠以亞<lb/>
之樗鈆之材䖏不當任可逃遭此衆辱冝矣然誠恐<lb/>
積暴不除異日酒塲恃醉率肆所為又為侵作誣言<lb/>
飛入清聽以是寒心自悲不能無患亞之幸蒙過意<lb/>
<pb n="KR4c0065_SBCK_007-9a"/>
提在賔階雖無分銖之能以事萬一然誓将鞭勵孱<lb/>
謹以効終身伏願哀其端拙察以無辜稍借光明使<lb/>
各得分限免見侵迫過此之虞餘何敢請伏惟加察<lb/>
幸甚幸甚謹再拜<lb/>
　　　　　與李給事薦士書<hi>十年春作</hi>
日月新及苐進士沈亞之再拜稽首給事<hi>閤下</hi>亞之<lb/>
㓜學見其徃記說曾參閔子騫之孝至扵跬歩不忘<lb/>
雖騃㓜亦能蹴然内慕自是常思其人有能跋扵曽<lb/>
參閔子騫之行者即徃傳其名扵親戚朋友卿大夫<lb/>
<pb n="KR4c0065_SBCK_007-9b"/>
間使其聲不㓕昔者五年亞之以進士入貢至亰師<lb/>
與其等清河張宗顔比居甞與徃來言始愛其人無<lb/>
遊詞至春宗顔去還家乆聞其親䘮又明年亞之東<lb/>
歸至洛聞洛人稱宗顔之孝曰宗顔貧無以事䘮乃<lb/>
與其兄東下至汴出操契書奴裝自賣聞者皆慟感<lb/>
流涕然盈月不得售汴師聞之持百縑使弔勞歸之<lb/>
盡彂其先故羇柩歸葬於所是歲亞之至彭城日話<lb/>
其事彭城人曰此吾里之客子也八九歲時喪私親<lb/>
貧不能奉飯嗿迺繫木為車與其兄自輓而送吾里<lb/>
<pb n="KR4c0065_SBCK_007-10a"/>
謡之曰拖車郎是今宗閔之行難而里閭盡熟亞之<lb/>
切痛賢公卿未得稱其如此伏閤下扵異行尤能銳<lb/>
樂故亞之敢㕥宗顔之事為請伏惟訪察之幸不黙<lb/>
黙巳也<lb/>
沈下贒文集卷苐七<lb/>
<pb n="KR4c0065_SBCK_007-10b"/>
<pb n="KR4c0065_SBCK_007-10b"/>
</p>
<p>
</p>
  </div>
<div> <lb/>
    <p>
<pb n="KR4c0065_SBCK_008-1a"/>
沈下賢文集卷苐八<lb/>
　　書<lb/>
　　　與潞鄜州書<lb/>
　　　與潞府盧留後書<lb/>
　　　與同州試官書<lb/>
　　　與亰兆試官書<lb/>
　　　荅馮陶書<lb/>
　　　荅李生書<lb/>
　　　上九江鄭使君書<lb/>
<pb n="KR4c0065_SBCK_008-1b"/>
　　　荅馮兄書<lb/>
　　　荅學文僧請益書<lb/>
　　　　與潞鄜州書<hi>六年夏作</hi>
亞之再拜稽首大夫閤下亞之昨去長安時歴别於<lb/>
所知親友門所知親友謂亞之曰安所適安所爲亞<lb/>
之對曰適鄜將假貸於諸侯門所知親友賀亞之曰<lb/>
鄜有長賢大夫也喜文學仁義之道故其所爲文學<lb/>
仁義之道忻忻焉走其門者日有之亞之納喜於心<lb/>
充充焉捶馬走僕忘其勞失其怠望閤下之境日近<lb/>
<pb n="KR4c0065_SBCK_008-2a"/>
日喜及至之也且觀將謁之禮於其門乃見納客之<lb/>
官奔奔而入促促而出言不及吐道不及陳退居三<lb/>
日不知所為乃復聽閤下採取賓士之道髙下之等<lb/>
則曰某自某方來以某執事書為之輕重書之多者<lb/>
舘善宇飽善味書之次者又次之其有有無因而至<lb/>
者雖辯智過人猶以為狂即與偶然之軰徼幸之徒<lb/>
退栖陋室與百姓雜䖏飰悪味且走來閤下門者亦<lb/>
不獨盡窮餓無依而來求粟帛於閤下亦有抱其智<lb/>
懐其才聞閤下好賢而來求臧否於閤下而望其推<lb/>
<pb n="KR4c0065_SBCK_008-2b"/>
引之濟耳今一貫而禮一䫫而惠賢愚顛倒而又以<lb/>
書不書而為之輕重切恐天下之士其來閤下門者<lb/>
皆相争齎書為糧受閤下之惠者不口閤下之惠而<lb/>
皆曰某官之書禮我也何有愧於閤下不唯不愧而<lb/>
已亦有憤激於衷而終怨怒者切恐閤下勞費以取<lb/>
無益亞之愚獨為閤下惜伏願閤下稍精接士之道<lb/>
使賢愚明白閤下能知此則四方之士聞之皆謂閤<lb/>
下不恡巳之不至而求其方直如此今亞之冐旌㦸<lb/>
之嚴敢言進於閤下亦希知言之士聞之知亞之不<lb/>
<pb n="KR4c0065_SBCK_008-3a"/>
苟曲於閤下而存其直如此戰戢無任亞之再拜<lb/>
　　　　　與潞州盧留後書<hi>八年夏作</hi>
中丞閤下法者古王一其度於天下蓋欲必信於人<lb/>
耳非執事之臣能得專喜怒以自弄今或奉之未如<lb/>
其意何㢤廼十四日亞之晨出南府門見一人衣縞<lb/>
不帶乗捷馬北馳徤僕呵道衆僕皆左右馬分走甚<lb/>
嚴亞之意謂執事有服者即止馬匿道下既去私曰<lb/>
執事寧不帶耶不則又何呵也問其僕曰是方士李<lb/>
元戢者繫盜他郡焉亞之曰既繫何謂縱而遨乎僕<lb/>
<pb n="KR4c0065_SBCK_008-3b"/>
曰彼言能化黄金反童齒今一郡大惑下自豪吏盡<lb/>
欲徳之故馳過其家且暮不暇亞之因仰而呼俯而<lb/>
揖曰是能化黄金反童齒焉凡執左道亂正者在殺<lb/>
不㕥赦今其人且繫尚能惑設冠帶自儀而孰不陷<lb/>
前日信州刺史以夕祀黄老不當理官臣譛之得罪<lb/>
幾夷誠可寒心今閤下獨不省悟亞之雖不肖亦知<lb/>
為閤下畏伏惟亟誡獄吏使固手足之繫與常死罪<lb/>
者等無令出入自便不然法為吏侮而閤下安所任<lb/>
主哉幸留意焉亞之再拜<lb/>
<pb n="KR4c0065_SBCK_008-4a"/>
　　　　　與同州試官書<lb/>
今年秋亞之求貢於郡以文求知已於郡之執事凡<lb/>
三易郡失其知輙去其友相率而笑之亞之為之語<lb/>
曰里人有良金鬻於市而里之豪亦鬻焉俱將售於<lb/>
衡者豪人金雖精里人出其左衡人畏豪奪其價而<lb/>
先豪里人懐而去明日之他市而衡之直復不同又<lb/>
懐去又明日之他又然歸而聚黨與謀曰聞某市有<lb/>
衡人不欺一市之人謂之直遂徃與群金角俱歷火<lb/>
昇衡市人曰雖然願先豪衡人口是精麁在目輕重<lb/>
<pb n="KR4c0065_SBCK_008-4b"/>
在衡衡目可欺乎市人慙而退其直果然今亞之負<lb/>
詞之來于執事其望亦同於直者也伏惟熟察無忽<lb/>
亞之再拜<lb/>
　　　　　與京兆試官書<hi>七年冬作</hi>
孔子之徒三千而言昇堂者十軰然皆不能周其徳<lb/>
故各以其所長出人者稱之名曰四科百世之下皆<lb/>
言孔子聖是知無全能者也今亞之雖不肖其著之<lb/>
文亦思有繼於言而得名光裔裔不滅於後由是㫖<lb/>
春秌而法太史雖未得陳其筆於君臣廢興之際如<lb/>
<pb n="KR4c0065_SBCK_008-5a"/>
有義烈端節之事輒書之善悪無所回雖日受摧辱<lb/>
然其志不死亦將俟能為孔子之心者拔之是㕥晝<lb/>
夜增矣時亦有人勉亞之於進士科言得禄位大可<lb/>
㕥飬上飽下去年始來亰師與群士皆求進而賦㕥八<lb/>
詠琢雕綺言與聲病亞之習未熟而又㕥文不合於<lb/>
禮部先黜去今年復來聞執事主選亰兆長安中賢<lb/>
士皆賀亞之曰某執事斯謂明矣其取舍必以目辨<lb/>
耳察亞之曰微亞之㕥八韻為畏對曰不然夫良工<lb/>
為厦而選材者不以桶廢棟不責能此而否彼又曰無<lb/>
<pb n="KR4c0065_SBCK_008-5b"/>
求備於一人此聖人採取之至言也亞之文巳貢矣<lb/>
執事其服孔子之心有素如其取捨之際亦能留意<lb/>
乎亞之再拜<lb/>
　　　　　荅馮陶書<lb/>
馮生足下前辱書時㑹鄙人將有適方事役在焉今<lb/>
則足下又赴省于東故弟書久不遑荅有負懇欵无<lb/>
以自露然則書辭所屬寧鄙人冝當託是乎乃敢自<lb/>
酌㕥揆其意惟智府窹之樂府唱為歌十年聲流邯<lb/>
鄲下而魏歌者徃請之曰聞古之韓娥其歌也能易<lb/>
<pb n="KR4c0065_SBCK_008-6a"/>
哀樂變林籟則有是也何自而及是乎今子能楊韻<lb/>
激妙感物態矣而人投聲請價者宜以遂之必且語<lb/>
我使聞聽於衆耳以得售進入為王左右之娛對曰<lb/>
若韓娥之歌韻合於氣聲合於情是故草木之於地也<lb/>
氣為之君五腑之居人也情為之長草木之生其根<lb/>
處瘠則其表訥處潤則其表昌瘠之訥潤之昌不過<lb/>
其草木及氣之作也為温陽則萬族舒為晦寒則衆<lb/>
色雜瘁五腑伏五行設如金困於内則肺亢應於外<lb/>
而嗅猒極則反之木極於内則肝怠應於外而視亂<lb/>
<pb n="KR4c0065_SBCK_008-6b"/>
困則反之困而猒極而亂不過一發於内一應於外<lb/>
而已及情之作也為喜適則七竅走而㑹之怡為悲<lb/>
愁則六氣集而赴之慘是皆不得自任也韓娥之得<lb/>
也在此馭二情以攻之故能易哀樂岐二氣以襲物<lb/>
則能變林籟其神至矣亦尚未聞飫寵賞於當時者<lb/>
何也所感者智人也草木仰天性智人不混於累夫<lb/>
衆庶之目怫於視世俗之耳離其聼故擊弊缶貫䑕<lb/>
革聚觀於市促促之歌巴聲夷辭唱一而和百替之<lb/>
者千萬人南風之絃雲和之瑟曠世莫用烏能自唱<lb/>
<pb n="KR4c0065_SBCK_008-7a"/>
其徳於聲音雖韓娥之妙欲誰繼者今足下將行者<lb/>
古道也將操者至聲也鄙人方困世之猒斥安足以<lb/>
使之聞聽於衆耳發嘉譽於此日乎畏辱雅向願悉<lb/>
所識幸甚幸甚<lb/>
　　　　　荅李生書<lb/>
亞之白辱書覧所指令僕人持書致安南守使從雅<lb/>
㫖以契所欲意者謂僕人居峻勢能可樞其意<hi>一云</hi>
<hi>謂僕職在軍副其力可驅彼之情</hi>易如瞬昫夫何妄<lb/>
悞容易而不見知其不能如此哉且安南守其志木<lb/>
<pb n="KR4c0065_SBCK_008-7b"/>
佷自齊從事已下咸以公藉督稽歴受訕侮繼章傍<lb/>
凌彼恃門矜耄無所加責前日韋同舍亦然顧亞之<lb/>
孱畏静常遭尢况又掌刑書累以法操其吏彼無路<lb/>
而露忿於僕人耳今來書指教欲使有為是執仇而<lb/>
赴於敵也何能致其願乎幸終悉省不宣亞之再拜<lb/>
　　　　　上九江鄭使君書<lb/>
郢岸謫吏敬對所詰引言為書致于九江守鄭君閣<lb/>
下詰之既深焉得黙黙已也固折委譴之於章遂用<lb/>
悉陳惟聽之國朝天后之時使四裔達㓕徳之令皆<lb/>
<pb n="KR4c0065_SBCK_008-8a"/>
儒臣自喬知之陳子昻受命通西北両塞封玉門闗<lb/>
戎虜遁避而無酬勞之命斯蓋大時之有體臣之當<lb/>
理也然喬死於䜛陳死於枉皆由武三思嫉怒扵一<lb/>
時之情致力尅害一則奪其妓妾以加憾一則疑其擯<lb/>
排以為累陰令桑梓之宰拉辱之皆死於不命嗟乎<lb/>
嗟乎自是之後臨戎觀危酌逸勞之狀為使者而儒<lb/>
臣莫與矣前年天子㕥両河逐叛之兵連嵗不解負<lb/>
<graphic n="KR1966" url="https://raw.githubusercontent.com/kanripo/KR-Gaiji/master/images/KR1966.png" mimeType="image/png"/>之輸而不造廪庫皆從便道為戰士衣食之給於<lb/>
両河之間嵗尚賑朝輦之下執笏常謁請罷所討者<lb/>
<pb n="KR4c0065_SBCK_008-8b"/>
十八九獨諫大夫自以為習知叛臣之情日就窘請<lb/>
得往導愍痛以歸之既可所奏即請以亞之為副又<lb/>
以為古者單車為使有功則為戎臣輕害之遂於行請<lb/>
兵以自柄詔書仍以便冝從事又詔邯鄲鉅鹿兵各<lb/>
以百騎與俱蓋欲重擊鑿之柄也及過平原平原郡<lb/>
城而有常山䘚分居之諫大夫因令亞之為書檄之<lb/>
書成亞之題帛引弓射書於常山帥得書以期請降<lb/>
滄海之人聞之降者日百有餘軰及滄海冦欵與符<lb/>
印偕至即請以城歸使者是日徃受城亞之復引前<lb/>
<pb n="KR4c0065_SBCK_008-9a"/>
驅騎為先至滄海同㨗與其徒繫頸者服衰不帶伏<lb/>
軍門之左委命於使執事於是諫大夫遣河南將石<lb/>
税部献闕下稅夜殺同捷於平昌亞之分道馳還以<lb/>
報事道中不淂乗乃乗驘驅馳至貝魏之門守長皆為<lb/>
艱日昃不得食因中病於廣武之間歴再旬而謪書<lb/>
降即奔上所委今閤下罪諫大夫以為狷急忘體冐<lb/>
危取禍習傳不察其端本附言和唱敢避忌應對㢤<lb/>
昔者酈生馮軾下齊城七十韓信刼而烹之在前代<lb/>
且尔况今持兵連營淹嵗經時既費且敗萬無以自<lb/>
<pb n="KR4c0065_SBCK_008-9b"/>
塞之際而使臣幸命詔御觧羈裂網之㤙啟萬死重<lb/>
生之路　鰓就鼎之枯彼不思於降復何歸矣今習<lb/>
詩書步規矩而進於是者固未嘗習武事况親於戰<lb/>
鬪之間耶必多武臣之言以為信何者重巳之不李<lb/>
祐避能而誠邁越之談也或亦有詰亞之曰李祐避<lb/>
壁攻平原城城危且急尚不聞有效且使臣居間曾<lb/>
不逾月而云城降者何端亞之應之曰獨不見童子<lb/>
之情乎夫童子師與終身之益何惡而不附乳母蠕<lb/>
二之常恩而扶戀肆喜何者氣微意迫則毅容之難<lb/>
<pb n="KR4c0065_SBCK_008-10a"/>
洽而吿訴之言在前也是則向使之卒披堅甲持銳<lb/>
鋒以相攻差剛决於敵者不瞬而殞形喪魄矣有如<lb/>
使臣之煦諭明白寧有忘生超死之渝乎此解拆之<lb/>
事誠不當為閤下說說亦不能降聼以委書之丁寧<lb/>
者蓋欲流之於世以俟通方之士次苐於所悞耳梗<lb/>
摡之録不文於詞亞之敬再拜<lb/>
　　　　　荅馮兄書<lb/>
降書誨慰滓滯之情稍以揚矣昨日奉策應對之日<lb/>
操意張謀唯恐不逺刻文勵語唯恐不工思欲不肩<lb/>
<pb n="KR4c0065_SBCK_008-10b"/>
於俗以為世之大寵及遭不録退舍自念夫若是也<lb/>
非窮心於此安能堅然而頋之雖窮心極思而風水<lb/>
之力所排者又安能固之於此固之於彼非吾兄韓<lb/>
兵部安能無所惑者知與既寡攀援將誰近世復以<lb/>
知人為耻既知而譽乃為之私反不若譽<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>黨耳以<lb/>
此自悲不能無憤亦欲極老日之力不忘於文以思<lb/>
雪於後代之人耳吾兄豈甞失味扵是耶乃教之空<lb/>
門之說小人狹薄尚為激然之氣戰燎於胷中故九<lb/>
引達者之波而澆之而熱腹九褻未知其救也果兄<lb/>
<pb n="KR4c0065_SBCK_008-11a"/>
之教復至是將有可開也自廣之詞紙不能盡不宣<lb/>
亞之再拜<lb/>
　　　　　荅學文僧請益書<hi>聘顔上人</hi>
上人<hi>足下</hi>辱書指問將問於僕人謂有解達可以梯<lb/>
進之給猶畏過意請聽畢說幸甚昔之有善鍜者火<lb/>
五金而别噐一日化百狀而智用不極然常薄産自<lb/>
急弟子相率而笑之曰夫子之於業工矣然而市售<lb/>
之富不能當陶之饒何也對曰夫陶者淺勞而薄利<lb/>
與俗相用彼朝市而夕墮失其用復從而市之而無<lb/>
<pb n="KR4c0065_SBCK_008-11b"/>
虚日故能饒且吾之業搜其度而運其為及其成功<lb/>
與世終始彼匹居之人又安能罄其室而市吾之工<lb/>
㢤故常飢亞之悞學為黄金之鍛且已困矣上人無<lb/>
乃襲饑於此哉非敢自重誠恐以陷其所從耳幸熟<lb/>
慮亞之再拜<lb/>
沈下賢文集卷苐八<lb/>
</p>
<p>
</p>
  </div>
<div> <lb/>
    <p>
<pb n="KR4c0065_SBCK_009-1a"/>
沈下賢文集卷苐九<lb/>
　　序<lb/>
　　　送張從事東征序　送叔父歸覲序<lb/>
　　送田令二子序　送韓北渚赴江西序<lb/>
　　送韓静畧序　别前歧山縣令鄒君序<lb/>
　　别權武序　叙詩送李膠秀才<lb/>
　　　送杜憓序　送同年任畹歸蜀序<lb/>
　　　送授降城使序　叙草書送山人王傳又<lb/>
　　　送洪遜師序　行勉贈尅躬先生<lb/>
<pb n="KR4c0065_SBCK_009-1b"/>
　　　　送張從事侍中東征序<lb/>
去年淮夷誅凡諸侯執兵者皆統在侍中故侍中得<lb/>
坐制於大梁以長子常侍帥萬人臨事破堅北勁皆<lb/>
先諸侯軍故宣武論功得為上今年齊淄不順命天<lb/>
子復使討圜其境之諸侯咸㑹兵四塞於是侍中空<lb/>
大梁驅甲馬三萬騎與攻壓之具金鐵草木飛石騰<lb/>
梯之噐載而引者亦三萬乘擇日出夷門門下之賔<lb/>
叅於幕者張生從焉生舉進士得苐因東客於侍中<lb/>
門以協律銀綬而居侍中噐之以為敏良可親起居<lb/>
<pb n="KR4c0065_SBCK_009-2a"/>
必與俱及考鉦有期故謂余叙其所以云<lb/>
　　　　送叔父歸覲序<lb/>
古之取仕得明經為清選近世即為進士亞之叔父<lb/>
獨謂古道可恃乃曰我儒世家也當勤經策義取髙<lb/>
苐耳業之三貢果淂中遂理槖言歸亟思以賀為髙<lb/>
堂之夀嗟乎斯古孝㢘之職叔父盡之無媿耳及東<lb/>
出都命諸子亞之譔序詩以賛行云<lb/>
　　　　送田令二子歸寧序<lb/>
昔両河之流未歸而中書公為魏將因其師喪故門<lb/>
<pb n="KR4c0065_SBCK_009-2b"/>
下將䘚咸以戎事歸中書公天子從人之欲而拜之<lb/>
凡䫫之制無大小皆俟决於朝朝之<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>士䘚有所不<lb/>
熟聞者徃徃孽齬一年而化其後四年天子討淮夷<lb/>
使其中子布與<hi>去聲</hi>兵五年命討常山悉師臨淮南<lb/>
宫城七年淮夷滅八年常山貢二郡赦之秋命討齊<lb/>
魯移兵東河渡急攻濟北九年拔之斬其魁以獻其<lb/>
秋入覲盡以昆弟諸子去魏從謁亰師者十餘人十<lb/>
年常山師䘚常山人以其狀來告中書公由此得其<lb/>
事前白奏於是拜帥常山自以魏歸不十年天子之兵<lb/>
<pb n="KR4c0065_SBCK_009-3a"/>
南㓕淮夷東清両河而曰中書公之勤也乃以兄為<lb/>
尚書留置洛以其弟執金吾以子肇為亞尹居歧以<lb/>
將軍右持節囬中以犨為將軍居北軍又以群為將<lb/>
軍居列位午為少將作牟為殿中丞以支恭玉昆弟<lb/>
姪俱以中書公蒙寵居官然皆謹恭下一人多以為<lb/>
當任與儒者比長慶初少子牟牟弟早令覲中書公<lb/>
明日出都門來頋余以云轂下名人文士必以文寵<lb/>
别欲余有撰於是與述終始之跡以塞其勤<lb/>
　　　　　送韓北渚赴江西序<lb/>
<pb n="KR4c0065_SBCK_009-3b"/>
或曰近世有府之侯邀士拜賓不由已之所尚而使<lb/>
群居不䫫故有䛕言順容積微之讒以基所毁四隣<lb/>
之地更効逓笑飛流短長天下聞矣而其侯尚且不<lb/>
寤夫言䛕足以瞽明薄毁足以害忠若是雖欲明其<lb/>
撓直而明莫之遂也雖樂聞已之所闕而闕莫之聞<lb/>
也彼思勤過畏者一牽於䛕讒即爾而况已之所尚又<lb/>
使郡居不䫫乎是以慎行者之所畏也昔者余嘗得<lb/>
請吏昌黎公凡遊門下十有餘年北渚公之諸孫也<lb/>
左右杖屨奉應對言忠情勞其餘則工為魏晉之詩<lb/>
<pb n="KR4c0065_SBCK_009-4a"/>
盡造其度今年春進士得苐冬則賓仕于江西府且<lb/>
有行日其友追詩以為别乃相與訊其將䖏者而誰<lb/>
與曰有引農生倞耳夫引農慎行其道不欺者也北<lb/>
者之徃吾無虞其䫫之患勉矣惟耳不衰於道而已<lb/>
　　　　送韓静略序<lb/>
或者以文為客語曰古人有言仍舊貫如之何何必<lb/>
改作乃客之所尚也恢漫乎竒態紬紐已思以自織<lb/>
剪違曩者之成轍豈君子因循之道歟客應曰草木<lb/>
之病煩也使秋以治之繼孱萌於窮捹之餘搔風被<lb/>
<pb n="KR4c0065_SBCK_009-4b"/>
露相望愁泫陽津下潜雖佳懿之彩猶且抑隠唯恐<lb/>
恐失䫫於慘禪菸黄之色耳安暇自任其所長耶即<lb/>
春以治之擢氣於其根昇津百體之上暢之風露而<lb/>
繡英作誇紅奮綺緗縹紺紫錯若裝畫楊華流香靄<lb/>
蕩乎天地之端各極其至使肆勇曜如是寧可以一<lb/>
狀拘之人有植木堂下欲其益茂伐他幹以加之枝<lb/>
上名之樹資過者雖愚猶知其欺也且裁經綴史補<lb/>
之如疣是文之病煩久矣聞之韓祭酒之言曰善藝<lb/>
樹者必壅以羙壤以時沃灌其柯萌之鋒由自而銳<lb/>
<pb n="KR4c0065_SBCK_009-5a"/>
也夫經史百家之學於心灌沃而已余以為構室於<lb/>
室下葺之故材其上下不能逾其覆拘於所限故也<lb/>
剏之隟空之地訪堅脩之良然後工之於人何髙不<lb/>
可者祭酒導其涯於前而後流䝉波稍稍自澤静略<lb/>
於祭酒其宗也遵道十年而功就頗秀出流䫫今既别<lb/>
而延蔓將遊乎河江豈欲益其自廣哉惟其勉無怠<lb/>
　　　　　别前歧山令鄒君序<hi>十年秋作</hi>
昔者亞之西游過歧山而令祑始謝余將就給食人<lb/>
曰故令雖貧然能卑人厚禮何不徃舍也時方署既<lb/>
<pb n="KR4c0065_SBCK_009-5b"/>
見解帶座令衣弊繒短衣使兒孫姪捧案前賓食食<lb/>
巳有客越而請曰聞令家無女使賤走賓客食必夫<lb/>
人親治之誠厚士勤矣且賓之來者無賢不肖皆即<lb/>
混然齊飽是愚為冐矣而賢者安所愧乎今願擇之<lb/>
而厚給如何也今曰古者侯生亦有言人固未易知<lb/>
夫士以食而來我者留於門無繫帶之間尚巳為久<lb/>
矣焉能待辨而後進乎亦寧有給之一食而使其甚<lb/>
媿固如是雖賢愚何望㢤客慙而退至今三年與令<lb/>
遇未嘗再㑹食客今令窮來亰師人無假氣而延於<lb/>
<pb n="KR4c0065_SBCK_009-6a"/>
進者嗟乎㑹予與令各有適故書前事以叙所憤云<lb/>
　　　　　别權武序<hi>七年冬作</hi>
秦隴之地其氣雄而能産出竒夫良士由是古稱賢<lb/>
士大夫多隴西秦川在隴西數百里而隴峻水夷川<lb/>
之源出其左余吳興人生於汧隴之陽長而西望秦<lb/>
原水土精神之氣昏旦異狀予又恠近世竒夫良士<lb/>
不繁出於此徃者五年余自東來亰師見中山劉㝎<lb/>
命言天水權武其人可教耳吾常語善於武武彂言<lb/>
徃徃次道及出門行事多以言明日余過言之復其<lb/>
<pb n="KR4c0065_SBCK_009-6b"/>
語則仁與不仁義與不義必汗流肌慓　目如即事<lb/>
既罷㝎命又從容為余言志所未遑者則下涕頓首<lb/>
又曰吾有女弟欲以歸武願言成之事皆未及㑹余<lb/>
東拜親於江淮冬還都下不幸而㝎命死其親友赴<lb/>
喪者數十人武臨喪具事終日繼哀無絶聲予持其<lb/>
手曰桑隴之能産賢由賢之能産徳誠未窮矣既葬<lb/>
武當西去予贈之曰夫孝慈仁誼忠信㢘直㹅於已<lb/>
曰賢辨是而行之不惑曰明子有之矣慎終行之夫<lb/>
金之為物也鎔而為噐無不能然則將求為太用必<lb/>
<pb n="KR4c0065_SBCK_009-7a"/>
圖於善冶者當其未善必更之當其善無堕鎔<lb/>
　　　　序詩送李膠秀才<lb/>
歌詩之所以為發窹其㫖甚逺夫物情暢樂怨抑之<lb/>
感吁而散之大空還㑹於風雲降于水土包聲于陶<lb/>
埴之噐髣髴之變盡揺于樂樂之所感微則占於音<lb/>
章則見於詞微於音者聖人察之章於詞者賢人畏<lb/>
之故勤人之君欲以聞其下忠主之佐使以達其上<lb/>
夫徃代之詩樂皆能㳂聲諧韻今徵其文以觀之而<lb/>
其代興衰可見也寧近世學者固不變風從律耶何<lb/>
<pb n="KR4c0065_SBCK_009-7b"/>
為其詞不聞充陳於管絃乎今樂府既闕所奏如有<lb/>
忠言之意衆所仰㢤余故友李賀善擇南北<hi>朝樂府</hi>
故詞其所賦不多怨欝悽艶之功誠以蓋古排今使<lb/>
為詞者莫淂偶矣惜乎其終亦不備聲絃唱賀名溢<lb/>
天下年二十七官䘚奉常由是後學争踵賀相與綴<lb/>
裁其字句以媒取價鳴呼貢諷合韻之勤益逺矣膠<lb/>
亦諸王孫頗專七言詞始來長安人以為思轍賀今<lb/>
一不中苐言歸故楚江陵下豈欲以廣其情於煙波<lb/>
頋有譔余乃敢悉叙詩歌之大端以為别贄<lb/>
<pb n="KR4c0065_SBCK_009-8a"/>
　　　　　送杜憓序<lb/>
初亞之提筆西入闗留舍鮑溶於楊州溶出詩吟至<lb/>
夕過百篇而窈窕之思雜發亞之歎息曰後生亦有<lb/>
繼之㢤鮑溶前在長安常出入冢官杜氏家群孫皆<lb/>
喜溶是時憓方學何虞詩於其音徃徃能自振激後<lb/>
可得也及亞之與生昆弟游其相樂之愛故與溶等<lb/>
而溶言果然十年春生長上知生之志謂生曰巴漢<lb/>
瀟湘之水皆淪流于東合而為大江猛注於江陵楊<lb/>
州両地之間其名山圜連横秀之色屬江而起前文<lb/>
<pb n="KR4c0065_SBCK_009-8b"/>
者自馬遷皆經遊之六代為詩之士而得聲名騰翔<lb/>
矣因命生去遊以廣其思三月生即路亞之喜鮑之<lb/>
知言又樂生受命之遊故終始以序<lb/>
　　　　　送同年任畹歸寜序<lb/>
十年新及苐進士將去都乃大宴朝賢卿士與來㑹<lb/>
樂而都中樂工倡優女子皆㘴優人前賛舞者奮袖<lb/>
出席於是堂上下匏吹絃簧大奏即暮既罷生揖語<lb/>
亞之曰吾家世居蜀嘗以進士得苐吾少能嗣其業<lb/>
幸子之文淂稱甚光願為我序還家之榮亞之辭謝<lb/>
<pb n="KR4c0065_SBCK_009-9a"/>
不敏曰願無讓曰始生興兄之來舉進士淂絀及綴<lb/>
字為便口之句歴贄其文於公卿之門由是一嵗而<lb/>
名八年成都貢士生名在貢首九年生與其兄試貢<lb/>
亰兆京兆籍貢名生名為亞首生之兄益在列下十<lb/>
年禮部苐士生名在甲乙如是而後歸亞之以為相<lb/>
如還蜀之榮而生未後也<lb/>
　　　　　送受降城使序<lb/>
清河張生少以善言語應對聞長又好六符神略嘗<lb/>
從竒文夫游至北邊歴塞經受降城以宗人䝉幸於<lb/>
<pb n="KR4c0065_SBCK_009-9b"/>
上將軍受降城扼塞淂與方鎮列方鎮諸侯時節更<lb/>
置其使通殷勤生以善言語故遂得居使者位今年<lb/>
夏生使于夏淂其歡而還夫以節度尚書公專聲重<lb/>
義為天下望者重目故四方使其來者難如此不必<lb/>
言受降城上將軍之善應對不辱於此而見其不辱<lb/>
也不必言尚書公專聲重義於此而見其專重也六<lb/>
月壬子尚書公餞使者于陽平樓命幕府賔佐相與<lb/>
追詩以為贈不以亞之為不知言者皆願以亞之言<lb/>
為首<lb/>
<pb n="KR4c0065_SBCK_009-10a"/>
　　　　　敘草書送山人王傳乂<lb/>
夫匠心於浩茫之間為其為者必由意氣所感然後<lb/>
能啟其象也此凡一舉志則尔而况六藝之倫乎余<lb/>
聞之學者曰昔張旭善草書出見公孫大娘舞劔噐<lb/>
渾脫皷吹既作言能使孤蓬自振驚砂㘴飛而旭歸<lb/>
為之書則非常矣斯意氣之感歟今山人王傳乂學<lb/>
為旭書居故吳公子光劒池山傍積十年而功就歴<lb/>
遊天下慕其出已者師之欲增其功也及至長安舍<lb/>
余家為余題旌故平盧節士文因感之聳髮寒肌謂<lb/>
<pb n="KR4c0065_SBCK_009-10b"/>
吾友生曰願欲余叙其書意者豈余之文以感王生<lb/>
之志於皷噪劔氣之勢乎頋不敏誠以孤生之望也<lb/>
聊題百數十言以塞其志<lb/>
　　　　　送洪遜師序<lb/>
自佛行中國已來國人為緇衣之學多幾與儒等然<lb/>
其師弟子之禮傳為嚴專到子今世益則儒道少衰<lb/>
不能與之等矣於其流亦有派别焉為之師者量其<lb/>
性之髙下而有授說故有瞑坐而短行毁刑而皷談<lb/>
之道歧於是也十一年春予東上㑹稽還造江有緇<lb/>
<pb n="KR4c0065_SBCK_009-11a"/>
衣洪遜從余假渡自言能賛導佛語嘗與其曹群居<lb/>
講誦恒為宿軰推信他日復來言當之闗中欲余以<lb/>
叙之夫西都輻集之地居多豪緇得進於上前者車<lb/>
服之饒擬於卿士而遜得無欲乎在自勉而巳余不<lb/>
知佛故序無以備汝曹之事<lb/>
　　　　　行勉贈尅躬先生<lb/>
士之冠髮就履莫不多善以自襲必泉好惡於其裏<lb/>
好悪形則利害隟而其明一悞所燭習識之惟與生<lb/>
相老矣而㓜善亦違也惟尅躬慎惑為能多即之故<lb/>
<pb n="KR4c0065_SBCK_009-11b"/>
曰尅躬敬事則道容已尅人則偷尅躬而擇行不䛕<lb/>
者處濁則清居族則睦結友則義字俗則化折獄則<lb/>
不濫夫玄黄之滋不能混玉之素尅躬之志幹以潔<lb/>
故處濁而能清愉吝之私不能玩於禮尅躬之氣和<lb/>
而莊故居族而終睦稼穡之報不終負於勤尅躬之行<lb/>
誠輸而劳先故結友而能義河谷之湍不能返流而<lb/>
倒注尅躬之令重本而道常故字俗而能化蒙鍳之<lb/>
之垢不固㸃於磨尅躬之辨窮思極明故折獄而無<lb/>
濫若是者非勤道孜孜則多易違也或問於力行之<lb/>
<pb n="KR4c0065_SBCK_009-12a"/>
先生曰善可遷而可無悔乎對曰吾何敢誣尅躬自<lb/>
塞而已先生姓崔氏字夏封生于唐臣子五代居官<lb/>
則克慮以事事假牧于巴梁其民生祀之處則克力<lb/>
以食居于河濟之沂其友交給而助之既跡既明賢<lb/>
者稱之矣他日生徃邠侯之命余贈而勉之曰艅艎<lb/>
之舟腹萬斛而不盈浮波而馳終嵗而不息載者之<lb/>
穫於馳耳及猒風水之適安於所留曷與一敖之庾<lb/>
等雖坎坎循環之輪猶羞其止也頋潔狂之誠能思<lb/>
即哲居哲忘思則狂盖古者勉不息之勤言也先生<lb/>
<pb n="KR4c0065_SBCK_009-12b"/>
其終勉諸<lb/>
沈下賢文集卷苐九<lb/>
</p>
<p>
</p>
  </div>
<div> <lb/>
    <p>
<pb n="KR4c0065_SBCK_010-1a"/>
沈下賢文集卷苐十<lb/>
　　䇿問并對<lb/>
　　　　䇿問三道　省試䇿三道<lb/>
　　　西邉患對　賢良方正䇿二道<lb/>
　　　　　京兆府試進士策問三道<lb/>
問昔者秦襄公舉秦鄙之人逐犬戎于西河之外因<lb/>
其險而塞焉後代無敢逾始秦方列為小國而東有<lb/>
諸侯窺地之兵西有强戎不忘之怨未聞當時秦嘗<lb/>
籍䘚於外而屈於敵也此一侯者之士尚尔况臣天<lb/>
<pb n="KR4c0065_SBCK_010-1b"/>
下之大哉今西邊制戎起隴黄芲輔両闗<hi>新故関也</hi>
目黄芲拒塞倚漢中南逾山綿阻極已蜀自闗縈隴<lb/>
西北㑹彈筝杠于河壍于朔方夾河而東倚豊而角<lb/>
宥天障居其西以控戎者凡七師邐迤數千里之間<lb/>
壁衝扼要之戍百有餘城若此足以流威而謹塞乎<lb/>
且戎之力不能加古昔之患而邊防與地之兵方秦<lb/>
之多倍百矣猶以不足於用即東取䘚於淮南吳越<lb/>
東南取長沙至于衡山臨江更嵗以易䘚彼其土之<lb/>
人逾寒不纊而投之積氷之地役其所不習用其所<lb/>
<pb n="KR4c0065_SBCK_010-2a"/>
不能非獨饋輓之不勝於費也及聞墮指裂膚之事<lb/>
父母妻子聚而興哀今欲疏罷徴之請則邊臣有失<lb/>
助之吿如存乎舊規則贅疣而無用淂失之端幸稱<lb/>
其當<lb/>
　　　　　苐二問<lb/>
問時皆曰縣令之官為能以化親於人矣訊其變化<lb/>
寵㝡之法曰嵗益氓幾室賦隨而息之是令之誨人<lb/>
曰勞氓其來我者遂其所而保之吾能使吏不侵决<lb/>
不渝一嵗曰僑人籍而不賦再嵗曰僑人賦而不役<lb/>
<pb n="KR4c0065_SBCK_010-2b"/>
誠著而不哀四隣之人逋而來者屬袖於道嵗吿籍<lb/>
於其郡達于連帥即遷之逋人之邑亦且虗籍以自<lb/>
蔽累賦於所存四隣之邑更斆誨以召之賦累而不<lb/>
能友者更徃而逋之四土之人環遊不絶輕去其鄉<lb/>
閭猶脫垢耳雖恩書亟降為之濯煦然猶虗籍為租<lb/>
日增而不止豈褒尤寵㝡之謬哉不然其咎安在衆<lb/>
君子皆含智負能惟其不恡嘉謀竚聞通理<lb/>
　　　　　苐三問<lb/>
問夫才之居人也自中正降短長之不相侔甚矣今<lb/>
<pb n="KR4c0065_SBCK_010-3a"/>
士非列於朝請者必仰扵吏部故嵗調試千餘人即<lb/>
假疑於事使對書决之亦有冐買其書者莫有所禁<lb/>
其取捨之程考扵字句耳夫攎甍軛輻之具也細不<lb/>
掩短狹不摸撓隨用有輳於今士一規而選授於殊<lb/>
執豈果盡其性哉欲去書判之選則有司者無以為<lb/>
准約未知何以而得其中也惟陳必中之言以程斟<lb/>
酌之度<lb/>
　　　　　省試策三道<lb/>
問教化賞罰政之大端固並行而不相悖在交修而<lb/>
<pb n="KR4c0065_SBCK_010-3b"/>
底于道漢文以恭黙致理式合古風鄭産以刑鼎興<lb/>
譏是稱叔代昭然薄厚豈俟敷陳然則馭時自有宜<lb/>
急禮云不從其所行斯不亦教化之功乎又云使人有<lb/>
所愧恥斯不亦賞罰之羞乎若曰澄其源而清其流<lb/>
端其本而止其末陶然而臻福夀薫然而化暴戾體<lb/>
則盛矣如寛舒何是黜幽陟眀為瞰察也其或舉一<lb/>
善而衆皆歡懲一惡而衆皆懼進猶加膝辱過撻市<lb/>
効則有矣如削刻何是道徳齊禮為虗說也今聖上<lb/>
思理股肱宣力有司登選茂異周觀材噐酌時而行<lb/>
<pb n="KR4c0065_SBCK_010-4a"/>
必有所先原始要終行能精辯幸陳其要無或蔓詞<lb/>
對賞罰所以禁弊也不可使其弊也夫太寛則上逸<lb/>
而下偷太急則上勞而下怨下偷則怠慢生下怨則<lb/>
暴亂作故殷周之王因其弊而更張之因人利而改<lb/>
作之是以不相襲制而秦驕覇嗜利吞天下以入咸陽<lb/>
鞭百國之貨以富宫室當是時秦法行于四海天下<lb/>
之人側足而立漢興悉蕩其煩苛與天下更始樹可<lb/>
守之法使賞必能刑必罪至于文帝漢天下已四十<lb/>
年矣文帝躬節儉務簡易因其時而若子産者當㣲<lb/>
<pb n="KR4c0065_SBCK_010-4b"/>
諸侯争覇禮讓流䘮盗賊群起鑄鼎著刑以救時耳<lb/>
今可法之理於近莫如太宗龍興革亂隋之殘政脩<lb/>
法度立中庸圖堯舜為鏡於前用以為明白之理使<lb/>
房杜為之相以輔不及當時之風一化天下流乎開<lb/>
元井閭之人反朴若先古然夫既理之代理之在中<lb/>
而已矣猛則救以仁寛則輔以毅孔子亦曰從容中<lb/>
道聖人也亞之雖不肖然讀其書見三代之作如此<lb/>
秦漢亦如此太宗中庸之理又如此且貞觀之來非<lb/>
逺而鄉中之老徃徃猶有詠其事者伏惟明徵之可<lb/>
<pb n="KR4c0065_SBCK_010-5a"/>
從容言於上前<lb/>
　　　　　苐二問<lb/>
問文武之道布在方冊博通其舉唯君子能之是知<lb/>
超乘穿朴非謂武也搜章摘句非謂文也苟不通乎<lb/>
源流而徒習乎藝事工則工矣是謂末節者終軍班<lb/>
超奮於文儒有請纓投筆之志杜圖急病何代無之<lb/>
乃有淮右小醜久稽天憲聖上深覆燾之念極綏懐<lb/>
之仁網開三面武引七德而䑕盜蜂結赼趄未賓忠<lb/>
臣義士有以憤激今明詔既下王師皷行視被兇殘<lb/>
<pb n="KR4c0065_SBCK_010-5b"/>
坐見殱盪誠太山洪河壓夘注螢不足以喻然衆君<lb/>
子備詳前志多綜流略必有善師善戰之術七縱七<lb/>
擒之方一為指陳悉徵備要將求其可上達宸聦如<lb/>
或出乎竒秘亦當周蜜以聞獻<lb/>
亞之提筆之士也區區討論之間迷失聖意究未能<lb/>
得安足與論功伐之事歟雖然前嵗亞之覧古於濠<lb/>
梁從容觀魚之地而濠人有習知蔡兵舉止者嘗謂<lb/>
亞之言曰自吳少誠叛已來王師曾㑹徳宗尊仁宥<lb/>
罪詔天下悉罷襲蔡之人雖䝉恩然日夜益訓甲卒<lb/>
<pb n="KR4c0065_SBCK_010-6a"/>
堅城深壍芻食盈廩積至今十五年餘未嘗一日忘<lb/>
戰非有他居反側之間唯恐為所襲耳而四境之郡<lb/>
備禦已罷雖數更其守未嘗聞一守留心下人收愛<lb/>
百姓皆能名虗軍畜肥私狗馬田園陂池之利用以<lb/>
自入務行金繒卜射幸臣祈遷乎善地而蔡益知其<lb/>
境之虗果因喪而横前日夀州失利則固然也今又<lb/>
欲兵徴四方使來㑹用於小凢蔡即北取趙魏燕齊<lb/>
西取寧隴邠岐西南巴漢南取甌閩東取吳越皆是<lb/>
提逺趣而萍合相容於其山川險易曾不影響又未<lb/>
<pb n="KR4c0065_SBCK_010-6b"/>
聞其將軍稱者使其士䘚一有父母妻子之念是寧<lb/>
能死志一方安所為聊且勞給非所為也争鋒則失利<lb/>
坐守則厚費今議者或以為不足於練皆非也而屯<lb/>
集師旅亦非也今必欲不計時而誅之獨有使才人<lb/>
為近境之郡至則籍其郡人父子昆弟五十已下十<lb/>
五已上除習兵務農無得自用者如是不日而兵足<lb/>
用賊可滅矣其餘未可利也如其擒縱之法出於一<lb/>
時者不可先以悉數謹對<lb/>
　　　　　苐三問<lb/>
<pb n="KR4c0065_SBCK_010-7a"/>
問瞻軍國給公上出於物力其賦稅之謂耶煩則擾<lb/>
罷黎省則乏經用縉紳多士之論及此也莫不曰擾<lb/>
農困啇敦本抑末知倚市者為弊梓稼者誡劳必在<lb/>
乎慎擇臨長之官加重耕織之出今牧宰非不選也<lb/>
而富庶未至衆貨非不制也而粟帛猶輕用何方可<lb/>
以致龔黄蒲密之理以惠康吾人用何術可㕥均衣<lb/>
食緡錢之饒以利澤南畆斯上心所注亟以延問觀<lb/>
灮之士期為指明<lb/>
對百姓之貢輸賦患不在重而在於勞逸不均也今<lb/>
<pb n="KR4c0065_SBCK_010-7b"/>
自謀叛已來農勞而兵逸其租賦所出之名不一猾<lb/>
吏撓之後期而輸者則鞭體出血若聲仍終不得䝉<lb/>
不忍欺故豪農淂以蠧姧賈倍之而羙地農産盡歸<lb/>
豪姧益其地資其利而賦嵗以薄失其産者吏篤其<lb/>
不奉而賦嵗以重是以割姻愛弃墳井亡之他郡而<lb/>
不頋亡者之賦又均焉故農夫蚕婦蓬從鹿走於天<lb/>
下而道死者多矣由是商益豪而農益敗錢益貴而<lb/>
粟益輕也今返之法必在刺史長吏耳擇其良者使<lb/>
久留於任一年政成者一階之官一嵗一加之三年<lb/>
<pb n="KR4c0065_SBCK_010-8a"/>
而政成者嵗加之異政累聞者五年而后遷之連率<lb/>
不如法者削其本不得齒則庶幾乎其化矣謹對<lb/>
　　　　　西邊患對<lb/>
元和十有二年夏六月亞之西出咸陽行歧隴之間<lb/>
採其風淂西土亡降故老謂余言邊之所以爲患可<lb/>
痛之狀辭未條悉或短曰惟叟以西戎蠕蠕之旅而<lb/>
爲邊出苦言使聞北塞匈奴雜虜之風叟曾不哭也<lb/>
盖天子之憂甚勤與師長分節符給所用以事邊何<lb/>
因對曰不然今言所以爲患者非一因此而邊兵不<lb/>
<pb n="KR4c0065_SBCK_010-8b"/>
得習伎險不淂為固百姓不可為生如此吏輕易之<lb/>
然則北虜匈奴雖以逸馬强弓乗嚴時南馳其來衆<lb/>
不過數千其所掠民則貨一人所舉而巳鷙集不能<lb/>
屯兵留塞且北過千里而屬烽望其興塵知奔蹄之<lb/>
幾<hi>受降城故事云虜南下其塵髙下則知衆寡</hi>視如狀<lb/>
則烽燧次彂然後收民畜嚴壁而待之且每嵗八月<lb/>
戍有清野之火使其馬無所食彼縱至不暇解鞍而<lb/>
旋矣而西戎則不然其衆蟻多包山川沮陸之利其<lb/>
兵材雖一不能當唐人然其策甚逺力戰不患死所<lb/>
<pb n="KR4c0065_SBCK_010-9a"/>
守必險所取必地而唐人軍中以為材不能皆易之<lb/>
故自安西以東河蘭伊丼及西<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>至于㑹寧天水萬<lb/>
三千里凡六鎮十五軍皆為戎有由易而見亡也聞<lb/>
其始下亰城時圍兵厚百里伺其城既窘乃令能通<lb/>
唐言者告曰吾所欲城耳城中人無少長即能東吾<lb/>
亦謹兵無令有傷去者城中争呺曰能圍即東觧其<lb/>
後取他城盡如<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>城之事由此人人皆固生無堅城<lb/>
意自羅其榮以來為語相傳尚近柰何客獨不聞其<lb/>
說乎歧隴所以可固者以隴山為阻也昔其林北繁<lb/>
<pb n="KR4c0065_SBCK_010-9b"/>
故戎不淂為便道今盡於斬伐矣而蹈者無所不達<lb/>
且又虚兵之号與實十五又有非戰闘而役入山林<lb/>
伐麋鹿羆麏麝豪豕是徭者居十之三窮嵒險障剃繁<lb/>
取材斤聲合呌不息於寒暑是徭者居十之四彂畜<lb/>
粟金繒文松大梓竒藥言禽薰臭之具挽轅於陸浮<lb/>
筏於渭　咸陽入長安部署相屬是徭者居十之二<lb/>
其餘兵當守烽擊柝晝夜捕候者則皆困於飢寒衣<lb/>
食或經時不賑頋其心怨望幸非常尚能當我耶是<lb/>
皆賴主上聖神彼戎畏其化而不敢東刄今歧隴之<lb/>
<pb n="KR4c0065_SBCK_010-10a"/>
土甚饒農食不充秕稗衣結縷無帛布其相税納粟<lb/>
官一而耗倍細吏憑法而要賂賂厚者雖逋亦寛之<lb/>
粟雖後至必亟與符賂薄者或稽一日即白吏笞之<lb/>
粟倍數矣其他征徭倣此農盡所穫不能出其費尚<lb/>
無不忍吏是民由逢息而處又何聊生今所患衆多<lb/>
其略可痛如此長吏終不省尚輕易之客柰何爲不<lb/>
困<lb/>
　　　　　賢良方正能直言極諫策二道<lb/>
朕聞古先格王之理也玄黙無爲端拱司契陶甿心<lb/>
<pb n="KR4c0065_SBCK_010-10b"/>
以居簡凝日用於不宰厚下以立本推誠而建中繇<lb/>
是天人通陰陽和俗躋仁夀物無疵癘噫盛徳之所<lb/>
臻夐乎其莫可及三代令王質文迭救百為滋熾風<lb/>
流<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>微自漢而降足徴盖寡朕頋昧道祗荷丕構奉<lb/>
若謨訓不敢荒寧任賢惕慮宵衣旰食詎追三五之<lb/>
遐軌庶紹祖宗之鴻緒而心有所未達行有所未孚<lb/>
由中及外闕政斯廣是以人不率化氣或堙底災旱<lb/>
近嵗播殖愆時國廪罕蓄乏九年之儲吏道多端微<lb/>
三載之績京師諸夏之本也將以觀理而豪猾時踰<lb/>
<pb n="KR4c0065_SBCK_010-11a"/>
檢太學明教之源也期於變風而生徒多墮業列郡<lb/>
在乎頒條而干禁或未絶又在乎按度而淫巧或未<lb/>
格俗恬風靡積訛成蠧其擇官濟理也聼人以言則<lb/>
枝葉難辨御下以法則耻格不可近何道而和氣堯<lb/>
推之本源著於條對至若夷吾輕重之權孰輔於理<lb/>
嚴尤底㝎之䇿孰叶於是元凱之考課何先叔子之<lb/>
尅平何務維此龜鏡擇乎中庸期在洽聞朕將親覧<lb/>
對曰臣聞古者君天下之心也上降下應還若影響<lb/>
夫以身而養人者下以父尊之雖衰而無怨此神農<lb/>
<pb n="KR4c0065_SBCK_010-11b"/>
之俗也以道而覆人者下則欣戴之雖衰莫淂離其<lb/>
下此黄帝堯之俗也以義教人者下以神敬之雖衰<lb/>
而無慢此舜禹之俗也以刑戮而驅人者下以刑戮<lb/>
而畏之不俟㐮而刑戮復矣此桀紂之俗也今陛下<lb/>
廓神睿之宇臨天下將三嵗矣索舉賢良待問之士<lb/>
聚而俯吿悉徴所達以輔于明臣幸得見墀級之嚴<lb/>
陳百王由户之道臣之所奏善户有三神農唐虞之<lb/>
化是敗户有一桀之亂是彼三善之户其門甚闢皆可<lb/>
循轍而進唯在陛下命車而已矣制策曰厥聞古先<lb/>
<pb n="KR4c0065_SBCK_010-12a"/>
格王之理也玄黙無為端拱司契陶甿心以居簡凝<lb/>
日用於不宰厚下以立本推誠而建中繇是天人通<lb/>
陰陽和俗躋仁夀物無疵癘噫盛徳之所臻夐乎其<lb/>
莫可及以三代令王質文迭救百為滋熾風流寖微<lb/>
自漢而降足徴寡者問有以古先玄黙無為之化及<lb/>
三代質文迭救之法易難相殊者臣請指䫫而奏之<lb/>
夫數之始生起於其一而歴乎多數在盈十之間雖<lb/>
童子且能屈指而數也及延乎億兆塞乎天地雖明<lb/>
大之人猶難舉籍而造其極天饕者始生魄於嬰而<lb/>
<pb n="KR4c0065_SBCK_010-12b"/>
蠢於䝉䝉嬰之時不俟更乳而飫矣及形具氣周設<lb/>
肥牛之肩加百品之佐不足以塞其饜也是則太古<lb/>
之人衆庶之俗其由數之竒寡饕之䝉嬰乎無越無<lb/>
踰蠕然濡之無營無慮愧守俟煦為之君者易其化<lb/>
五帝主之何異以賁育之材舉一毫而趍也三代以<lb/>
降衆庶之情　變之俗其由數之億兆饕之周牡也<lb/>
君之者廣法制以御之飾禮義以導之明刑賞以齊<lb/>
然猶不能使下表夸無益也臣聞聖人髙明而道中<lb/>
庸者法常制定使人無加踰扵飾度猶恐其乆而為<lb/>
<pb n="KR4c0065_SBCK_010-13a"/>
弊即以日新之言以勸誨使不為常也如其臨理有<lb/>
常制豪猾何致踰檢乎講習師受有常學儒者何致<lb/>
廢堕乎黜陟幽明有常令列郡何致干禁乎車服室<lb/>
屋有常度工者何致媱巧乎易問先迷失道之常也<lb/>
然照育之神不測者以其既弊於夕而能更興扵晨<lb/>
使其光日日新也伏惟陛下觀日新之道以張化源<lb/>
復何有俗恬風靡積訛成蠧之患乎制策曰其擇官<lb/>
濟理也聼人以言則枝葉難辯御下以法則恥格不<lb/>
形其阜財彂號也生之寡而食之衆煎無以臣恐鑠於<lb/>
<pb n="KR4c0065_SBCK_010-13b"/>
所制也伏願陛下修日新之徳察善政之臣行尅已<lb/>
之令以拯其弊然後可以垂衣而化也制策曰故詔<lb/>
有司博延群彦佇啟也陛下如能用其道可以澤惠<lb/>
下土也如使理古可近者其在明禮樂仁讓也若使<lb/>
和氣克充者其本在和人心之邪愠在理之雅正也<lb/>
其理怫者衆氣雅其理明者衆以洽夫衆庶之情和<lb/>
平愠抑之氣吁而散之大空還㑹于風雲合于水土<lb/>
包聲于陶㨁之噐每嵗附陰而伏乗陽而昇衆庶之<lb/>
氣雜于陰陽陶于變化者其由麴孽乎愠氣居于中<lb/>
<pb n="KR4c0065_SBCK_010-14a"/>
則戾戾則悲悲則水潦敗抑氣居于中則悖悖則亢<lb/>
亢則螟蛾生平氣居于中則序序則得常得常則風<lb/>
雨節寒暑時和氣居于中則泰泰則有餘有餘則交<lb/>
讓於變化<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>而爲休寳流而爲精神洋衍乎祥光沛<lb/>
濊乎佳澤臣固曰充和氣者在調人心也制策曰若<lb/>
至夷吾輕重之權孰輔扵理嚴尤底定之策孰叶於<lb/>
時元凱之考課何先叔子之尅平何務維龜擇乎中<lb/>
庸期在洽聞朕將親覧者夫廪畜之所賢者在乎賤<lb/>
入而貴出使人無所困飢於凶災傷劳於豊賤也夷<lb/>
<pb n="KR4c0065_SBCK_010-14b"/>
吾之權微不可也從古已來西事戎者或辱於盟而<lb/>
困扵嫁非有他由擾其鋒而侮其醜也及為所窘摶<lb/>
則啁物以其兵矣戎夷之生無以異也故聖王備而<lb/>
不擒也嚴尤之言亦可徴也自長慶寳曆已來金紫<lb/>
銀朱之佩盈于朝逸于郡國有紀何者今日布令明<lb/>
日而隳使人無所守是以紀綱不振也且教令所以<lb/>
設備為防也綱紀所以制物樞用也是皆虞患難拯<lb/>
困也人有赤子沉於水火者為之父母必將奔徃而<lb/>
拯之使免於苦及無為救者則必坐悲而泣望也為<lb/>
<pb n="KR4c0065_SBCK_010-15a"/>
救之具必在長綆之鈎修竿之抉乎有備而防者父<lb/>
母之人也無具徒手者雖悲不信也今陛下之赤子<lb/>
亦以困於是矣陛下亦將拯而免其苦乎今法制委<lb/>
㢮維綱不樞則是脩竿長綆之鈎抉不為也陛下居于<lb/>
九重臨于兆庶淂無有坐悲泣望之恨乎臣竊為陛<lb/>
下懼不仁之尤於後代也伏願陛下擇忠言以廣其<lb/>
明察智謨以周於用一刑賞以信於令薄賦歛以息<lb/>
其劳慎禁奪以省其犯審獄訟以愛其生如此水火<lb/>
之陷不牽於瞽聵之俗矣多濟之防充列扵無患之<lb/>
<pb n="KR4c0065_SBCK_010-15b"/>
朝矣若是又以為不理不康不惠不仁非臣所知也<lb/>
謹附聖條陳寫大略冐黷之罪臣何敢逃謹對<lb/>
　　　　　賢良方正能直言極諫策<lb/>
皇帝若曰盖開舜禹之有天下也起扵側微積徳累<lb/>
勤多歴年所未經盛聖人慮豈有遺㢤然由好問察<lb/>
言勤求賢士盖以承祧之任重憂人之志深况朕長<lb/>
於深宫涉道日淺奉列聖之鴻緒撫萬㝢之矜人夙<lb/>
夜嚴恭不敢有懈實懼燭理未究省躬未明所以詳<lb/>
求讜言以補不逮子大夫是宜發所藴蓄沃予虗懐<lb/>
<pb n="KR4c0065_SBCK_010-16a"/>
當極意正詞勿有所隠昔王者之政必臻於康㤗霸<lb/>
國所立猶致扵富强我國家提封溢於三代酌憲兼<lb/>
于百王無堯湯之災積祖宗之理而人未蕃庶俗尚<lb/>
彫訛家無盖藏公闕儲峙䘚乘之數貨弊之資統而<lb/>
校之莫繼前代豈率土生殖變於古歟將阜時政令<lb/>
戾於今歟固已揣摩必窮利病眀徴末失之漸具陳<lb/>
興盛之謨且文武兼學以成身仕農迭居以豊業故<lb/>
家給足以戀本才周足以應時近古各徇一端不相<lb/>
資用致令從事異心難扵成課去秩無守輕為惰遊<lb/>
<pb n="KR4c0065_SBCK_010-16b"/>
指明共貫之方訢合二途之利永言化理期酌厥中<lb/>
施為或差得失斯逺將修睦勸善則在下難知將任<lb/>
數馭情則人心益偽思同指要得合誠明精别比周<lb/>
之情敷詳忠厚之道知人則哲從古攸慎九徴恐泥<lb/>
五事難精或望可服人而才非周物或言皆詣理而<lb/>
行或乖方冝陳取舎之端用彰真偽之辨至於朝廷<lb/>
之闕四方之弊詳延而至可得直書退有後言朕所<lb/>
不取子大夫其勉之<lb/>
對臣伏念目之包明其在昏夕之時則與肓等及屬<lb/>
<pb n="KR4c0065_SBCK_010-17a"/>
日䝉光乃能寤玄黄披？䫫傑智之才其䖏濁俗之<lb/>
中則為愚者混非遭睈偶時安能樞陰陽育萬物其<lb/>
理一也肓者雖䝉光莫能視愚者雖䝉聖莫能賢其理<lb/>
一也故舜禹翔其光於上益稷之徒周其視於下其<lb/>
中縣白日而省離婁也三代以降君之光㣲臣之智<lb/>
狹見其手而迷其足覩其前而昧其後其由舉燭螢<lb/>
而臨庶目也今陛下神光洞天鍳彼幽塞猶懼理之<lb/>
未至故親省群言而臣瞽愚非能逾智傑應陛下之<lb/>
清問臣以相與貢臣以賢良應詔微臣所謂非任當<lb/>
<pb n="KR4c0065_SBCK_010-17b"/>
伏竄弃之尤不足以塞罪乃輒伏進所敢言臣伏讀<lb/>
睿問周視聖㫖見陛下思未災之病也臣愚以為皆<lb/>
由尚書六曹之本壊而致乎然也今請統而條指之<lb/>
睿問有念人俗之凋訛及于卒乘之數貨弊之資臣<lb/>
請以今之户部舉之睿問有才思於文武夲固於士<lb/>
農臣請以禮部工部之壊舉之睿問有欲以辨行之<lb/>
真偽臣請以吏部之濫舉之睿問有以朝廷之闕臣<lb/>
請㕥刑部之失舉之睿問有四方之弊臣請以山東<lb/>
隴右之意奏之伏願陛下詳臣之言察臣之志無以<lb/>
<pb n="KR4c0065_SBCK_010-18a"/>
臣微而忽其奏也臣聞周設六官以統百辟立國八<lb/>
百年其由綱之不絶於所制故也太宗龍興革魏晉<lb/>
之殘政修法度立中庸設尚書六曹以序班文武以<lb/>
條系天下號令既布而萬方區矣愛其人若愛已之<lb/>
徳保其黎庶若保㓜子恐其有墜也故明四目以先<lb/>
其視指教其未見也達四聦以先其聼開喻其未聞<lb/>
也尊賢之言而為視聽視聼先張則黎庶不陷於災<lb/>
害而康泰矣後代雖有盜臣姦夫而終不患其亡由<lb/>
綱之不絶於所制也夫尚書六曹之設猶人之有六<lb/>
<pb n="KR4c0065_SBCK_010-18b"/>
腑也耳目口鼻之樞系于首手足之用闗于肘膝其<lb/>
血賑其緒皆統於六腑符而命之然後能動用者非<lb/>
邪則眩夫人莫尊其道故足司其履指司其所執百<lb/>
體之司各勤其用則首安其尊而不勞首之䖏身猶<lb/>
君之居上也百辟以位則君安其尊而不勞明矣今<lb/>
尚書六曹外雖備其官而中實繆今人俗彫訛者其<lb/>
由户部之綱不理昔户部其在開元最為治平當時<lb/>
西有凉六府之饒東有両河之賦仰給之卒不過四<lb/>
五師其餘利殖所入盡與齊人四十年間富庶滂洋<lb/>
<pb n="KR4c0065_SBCK_010-19a"/>
之若是及一日上恃昇平之功相肆威驕之佷直言<lb/>
得死䛕色或進轉掌之間清蹕巡于巴蜀矣今西<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>
為虜両河為兵盡開元天下之兵不過當今數郡之<lb/>
䘚勝衣之農而百傜出矣鞭役重䌓不勝於籍榷之<lb/>
不頋其害刑之不問其深吞危衆多欲無彫訛不得<lb/>
也兵部之選武士益繆矣武夫試射百矢為重騎射<lb/>
次之騎戈亦次之此武夫賦者之冝業也而真者百<lb/>
無一焉其餘盡買豪姧之軰役者以待冐入奮戈戲<lb/>
馬者亦得中名則估肆富人之子弟彼安能致武之所<lb/>
<pb n="KR4c0065_SBCK_010-19b"/>
用頋欲占籍自恃以逭傜於鄉閭耳而欲䘚乘貨弊<lb/>
之充强臣未見也今両河之間至于幽薊連屬西邊<lb/>
北邊而仰給䘚多於其土之齊人十九在兵部操曾<lb/>
不能制一校尉而况細其綱乎古者兵農之一體也<lb/>
三時務農一時習兵故春畊而夏植秋藏而冬講武<lb/>
成願使兵部之綱維根於古道之要兵部之令加於<lb/>
將帥之臣則本久益大矣何䘚貨不充於古㢤今禮<lb/>
部之淂進士最為清選而以綺言聲律之賦詩擇之<lb/>
及中為仕也則責之不通天下之大經無王公之重<lb/>
<pb n="KR4c0065_SBCK_010-20a"/>
噐今取之至㣲而望之甚大其由擊陋缶而望曲於<lb/>
韶護也今仕進之風益壊矣必以陰詐為朴慱明為<lb/>
狂頋以武為汙矣而况兼學矣陛下以殷周之誠而<lb/>
求之何患周才之不至矣今工部之綱不舉之由百工<lb/>
之不條理言且務於椩濫則能速壊惑扵邪巧則多<lb/>
改作速壊相仍改作無巳欲使財費之不窮土力之<lb/>
不竭臣未見也夫堯之功與天比覆居于土階之上<lb/>
䕃扵茅茨之下土簋而具禹親勤水而卑宫室是二<lb/>
君者非不能極巧侈之端故處陋而無猒蓋欲天下<lb/>
<pb n="KR4c0065_SBCK_010-20b"/>
之人自然而儉易從也而周官百工之職一於六職<lb/>
之書詳矣其後昏君亂王未有不極遊觀之娛窮巧<lb/>
侈之樂恣羅紈之靡雖有生植之衆不足充虞人之<lb/>
裁雖盡隴畆之農不足塞百工之役雖竭蝅婦之勞<lb/>
不足給竒綵之貢秦隋之末君不如此不足以隳宗<lb/>
社今仕家著籍於鄉閭亦已矣則農夫唯恐他業之<lb/>
不容於趍也安肯頋隴畝而戀其本哉伏願陛下仰<lb/>
堯之聖敬畏秦隋之敗奢念漢文之節儉凡在百工<lb/>
之用闗於將作内作技同者必使統於工部以觀制<lb/>
<pb n="KR4c0065_SBCK_010-21a"/>
作之度使勞費之怨不起於千人則堯聖禹明周規<lb/>
漢儉為陛下擇耳何止仕農之固業哉今吏部之𥙷<lb/>
吏嵗調官于千餘其試以偶文儷語之書程以二百<lb/>
字為准考之能否以定取捨直使其人真能然尚何<lb/>
以補况十九皆偽人乎以是而求其實不可得也且昆<lb/>
吾之利莫耶之才雖巧用不能雕咫尺之木鷙鳥之<lb/>
羅雖善掩者不能拘蚊蚋　如使恢宏博大之士裁<lb/>
心鏤舌比辭而道安可見乎陛下何不命群官立於朝<lb/>
者嵗各貢所知各以其所長試之各以其噐任之不<lb/>
<pb n="KR4c0065_SBCK_010-21b"/>
勝於任者罪罔上闕其貢者罪蔽賢而洽聞者爵逾<lb/>
次禮部吏部以時舉籍刑部督其不察如此則人人<lb/>
争好賢人人克巳何患乎真偽不可辯㢤今朝廷之<lb/>
闕衆多其㝡急者刑部刑部之綱不舉其由賞罰之<lb/>
不信勅令迭降而相違故有行之於今日而廢之於<lb/>
明日罪之於此而赦之於彼是謂慢易詐欺之藪耳<lb/>
欲無枉撓不可得也誠願斥其煩再去其相逾則人<lb/>
人易守難犯然後命儒賢究掌之不明於此者不得<lb/>
為刑部之源官無令猾賤之徒輕身重貨竊法以自<lb/>
<pb n="KR4c0065_SBCK_010-22a"/>
弄如此則清矣賞信刑果則逺罪修已之風序今止<lb/>
於闕盖將病且痼矣夫病者其在支膚則易也六腑<lb/>
尸繆氣非所經而其體固不亦危乎臣聞良醫之理<lb/>
痼也陳以竒方進以猛餌外導其血絡藥病相攻戰<lb/>
于其中及痼解病瘳六腑亦憊於是竭良藥以才調<lb/>
徳膳以味從而𥙷之然後六腑平百體正内强而外<lb/>
和矣夫近代之愚醫則不然必使病勝而形羸不危<lb/>
其身者稀矣三公六曹國之六腑也果刑信賞國之筯<lb/>
維也九州百郡國之百體也四夷八蠻國之外膚也驕<lb/>
<pb n="KR4c0065_SBCK_010-22b"/>
荒淫異國之痼病也嘉謨長筭國之竒方也强將勁<lb/>
兵國之針火也禮樂法度國之徳膳良藥也夫百骸<lb/>
其於外六府列於内相假而成生相致而動息本為<lb/>
一身也及一腑失理容而不攻其乆日大攻而不除<lb/>
其乆為痼除而不補其乆復發為瘵難矣臣以為天<lb/>
寳胎痼始於一支乆而容之浸及百體幾危其形玄<lb/>
宗肅宗除而不終痼友興元徳宗之時又無大臣可<lb/>
進内强之術而攻不就先皇攻扵除而不攻扵𥙷今<lb/>
乃復遜於幽兾居國之左足又有西戎之屬居于右<lb/>
<pb n="KR4c0065_SBCK_010-23a"/>
掌之膚涉腕逾肘今已及肩何以知其白掌而及肩<lb/>
也以安西至于涇隴一萬三千里其門嚴闕重阻皆<lb/>
為戎有由此知其及肩也則王畿界戎無五百里此<lb/>
肩之去喉能逺乎奈何容而不除也此皆發于中朝<lb/>
之闕而流其病也若四方之敝莫若山東隴右之急<lb/>
莫若武備之不至又請詳舉之夫聖人之母萬物必<lb/>
體天地之功故以陽為文教極其光明也以陰為武<lb/>
備盡其肅厲也夫陽盈則韜而陰藩之陰盈則復而<lb/>
陽濟之故能相理而不亂五月陽盈使一陰居其間<lb/>
<pb n="KR4c0065_SBCK_010-23b"/>
明正陰之有位而盜陰不生故聖人因之武備至于<lb/>
十一月陰盈包將來之陽可大可乆也故外作雪霜<lb/>
以勵之恐僣陽之通也内蜜燠而飬之使其為文為<lb/>
光也故聖人因之求賢以為輔雹凍霜雪禁其煩蕪<lb/>
陰用也故聖人因之以正刑雷風為前驅蕩其所不<lb/>
通温光從而舒之陽徳也故聖人因之以文宥是以<lb/>
聖人之傳文而武備不去前年淮夷擒齊魯㓕常山<lb/>
死幽燕翫臣未見制法有方法也而議者且以為兵<lb/>
可咠也遂用羸將守常山滯儒臨薊北不旋　而賊<lb/>
<pb n="KR4c0065_SBCK_010-24a"/>
氣復作矣伏願陛下慎動誡盈無傷陰之大候且行<lb/>
化在使人舉兵在立勢夫百斛之車百蹄之牛不能<lb/>
揺其糓如措之峻坂之上援之力者不盡數牛及轟<lb/>
然而遷則牛足之運不給輪奔矣此立勢之樞也今<lb/>
幽兾之兵其由病者之再病矣乘虗而强履獨有立<lb/>
勢而誅之立勢之急在於衆威於深棣實力於滄定<lb/>
然後以趙魏臨常山環兵而攻之則兾馬之蹤不望<lb/>
合於燕蹄矣以大原之師入薊丘則易水之東左臂<lb/>
不能傍連矣此拘㷼囚兾之方也如其擒縱之法出<lb/>
<pb n="KR4c0065_SBCK_010-24b"/>
於一時者則名將而用耳如其威不聚於急力不實<lb/>
於危雖有明將不能為也陛下見西制戎北制虜壁<lb/>
壘之勢盤連交錯兵甲之多賞勞之厚以為戎虜知<lb/>
畏此而不敢犯塞今以刑賞之不信也而戎臣以自<lb/>
入士䘚虚名占籍者十五不啻日夜飛金壁走銀繒<lb/>
市言唯恐田園陂地之不廣也簪珥羽鈿之不侈也<lb/>
洞房綺闥之不邃也不如此不足以積怨勞䘚及冦<lb/>
來則必固壁閉兵無敢出擊者如一日戎戈東刃陛<lb/>
下將安倚乎今北虜猾夏猶巳事嫁矣而西戎之虗<lb/>
<pb n="KR4c0065_SBCK_010-25a"/>
盟安足信之不可無虞也夫人性有勇怯地形有險<lb/>
易勇怯可以習制制之以刑則亡怯樂之以利則亡<lb/>
怯借之以勢則亡怯假如陟險利强弩以遲重者㩀<lb/>
之平陸利騎戈以揵手健蹄者兼之此得勢而亡三<lb/>
怯也今士䘚之獲戎者得其馬牛羊雜畜及衣裝寳<lb/>
賂皆與之無令有奮奪此頋利而亡怯䝉兵失貲者<lb/>
誅此畏刑而亡怯也如此而用勇倍百矣臣嘗仕於<lb/>
邊又嘗與戎降人言自輪海巳東神鳥燉煌張掖酒<lb/>
泉東至于金城㑹寧東南至于上邽清水凡五十郡六<lb/>
<pb n="KR4c0065_SBCK_010-25b"/>
鎮十五軍皆唐人子孫生為戎奴婢田牧種作或叢<lb/>
居城落之間或散䖏野澤之中及霜露既降以為嵗<lb/>
時必東望啼噓其感故國之思如此陛下能不念之<lb/>
臣意西戎今冬當逾河拒北虜明年必大入靈武冠<lb/>
西城先擊塩宥城能因此時詔寧隴邠涇及南梁皆<lb/>
㑹涇計事獨得以老弱留謹城其他少壯及騎士皆<lb/>
持裝佩塩糗令邠寧涇原軍皆出乎<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>道彈筝邠寧<lb/>
軍北固崆峒守簫閞涇原軍西遮木硤闗鳳翔軍逾<lb/>
隴出上邽因臨洮取鳳林南闗南梁軍道鳳逾黄芲<lb/>
<pb n="KR4c0065_SBCK_010-26a"/>
因狄道㑹隴西得其利則擊因其牛羊足以供具名<lb/>
以輕騎入河蘭撫喻其遺人飛聲流勢延而益西則<lb/>
故地盡可得也如此則王畿之内安有驚烽之虞㢤<lb/>
臣因曰四方之敝莫若山東隴右今策臣之目曰直<lb/>
言極諫則言無所不冝冝不懼於罪也若諫無不極<lb/>
者今百不盡臣之一二焉何者荅問之所及或未利<lb/>
於國臣雖欲漏之而不解則必欲言之臣不寤也睿<lb/>
問之所不及者當臣之言實有利於國臣雖欲奏之<lb/>
臣懼罪言於非冝也而况短晷之晨奔光馳矅之下<lb/>
<pb n="KR4c0065_SBCK_010-26b"/>
筆之奏拘以文陳乎臣所以憤懑之誠百不及於一<lb/>
二也豈無異日而頋問故伏惟陛下察焉謹對<lb/>
沈下賢集卷苐十<lb/>
</p>
<p>
</p>
  </div>
<div> <lb/>
    <p>
<pb n="KR4c0065_SBCK_011-1a"/>
沈下賢文集卷苐十一<lb/>
　　碑文<lb/>
　　　　臨涇城碑<lb/>
　　墓誌<lb/>
　　　僧靈祐塔銘　涇原節度李常侍墓誌<lb/>
　　　唐郭公墓誌　故太平令李寰墓誌<lb/>
　　　李氏墓誌　韋婦墓誌<lb/>
　　　盧金蘭墓誌<lb/>
　表<lb/>
<pb n="KR4c0065_SBCK_011-1b"/>
　　　　表劉薰蘭　題劉薰蘭表<lb/>
　　碑文<lb/>
　　　　　臨涇城碑<lb/>
臨涇之築跡於郝泚貞元年泚為涇將徳於軍軍中<lb/>
皆推其公嘗從壯數百騎出捕野還白於帥曰臨涇<lb/>
地扼洛口<hi>有洛川在泾州西北書扵臨涇</hi>其川絶饒<lb/>
利息蓄其西大野走戎道曠數百里其土乃流沙無<lb/>
能出水草當渉者盡疲即屯臨涇為休飬便地願以<lb/>
城控之可艱其來泚出其傍一人謂帥曰誠而泚言<lb/>
<pb n="KR4c0065_SBCK_011-2a"/>
有是也雖然公自念之公所以䝉殊恩大幸子姪昆<lb/>
弟俱淂不業而官者盖以邊防未有可制上心日夜懸<lb/>
於此故厚公之事無所難今用泚言則邊已固公安<lb/>
倚耶雖戎不得越所趍而捕者復何以稱獲使上聞<lb/>
之亦且輕所憂矣遂不從泚計及帥死其校段祐代<lb/>
為帥嵗餘泚又白曰昔天寳時天下有兵為防者獨<lb/>
西戎矣而邊至王畿尚萬有餘里其烽呌之驚東不<lb/>
過燉煌張掖之間又有嚴關重阻盤錯之固綿屬於<lb/>
其中廼者燕人反<hi>安禄山史思憲明</hi>其邊兵强壯悉<lb/>
<pb n="KR4c0065_SBCK_011-2b"/>
㑹難咸陽東而西陲復為所攻盡亡美地今王畿之<lb/>
傍列為邊郡飛烽傳候昏曉之際必奏于帝垣况未<lb/>
有可固今每秌戎入塞冦涇驅其井閭父子與馬牛<lb/>
雜畜焚積聚殘廬室邊人耗盡而又以一方便冝委<lb/>
决於將軍何以自塞夫臨涇之築於涇甚便前年泚<lb/>
白於故將軍不聼今日幸願將軍省計遂築城於臨<lb/>
涇以泚部鎮之自是戎無敢犯涇者元和初祐入覲<lb/>
因留宿衛後為帥者惡泚能强泾以年朽不任兵罷<lb/>
之八年余西道塞歴歧隴而邊人無㓜老盡能誦郝<lb/>
<pb n="KR4c0065_SBCK_011-3a"/>
泚之功故余悉著所論勒其事於臨涇城<lb/>
　　墓誌<lb/>
　　　　靈灮寺僧靈祐塔銘<hi>十一年夏作</hi>
釋家之法以弟子嗣師由子其事死送葬禮如父母<lb/>
由是籍書賛記之常名而不姓今通氏言釋者必祖<lb/>
自佛派分諸系于七祖各承其師之傳以為重望而<lb/>
律師光範者始為童子時事師曰靈祐且滿嵗師與<lb/>
其曹為狀喻之語而律師侍側輙達其至既學五年<lb/>
而通經記年及冠遂去髮被褐言語應引則老緇不<lb/>
<pb n="KR4c0065_SBCK_011-3b"/>
能對矣大曆中詔度始成僧儀初居吴之嘉興空王<lb/>
寺其後緇衣男女相與誦其能於是俱使授學更居<lb/>
靈光寺遂與其徒講賛㣲言百流㑹歸之説自吴南<lb/>
北郡邑緇衣咸果受人人自得若濡露然又著㑹釋章<lb/>
句十五巻貞元十六年十月某日㓕于其寺之居僧<lb/>
年四十五夀年七十四遺言令其子弟曰當殯我寺之<lb/>
居西園中其後四年門弟子相與成塔於其所元和<lb/>
中途遊吴弟子明辯來求銘焉律師字楷其家本吴<lb/>
人其鄉里存吴之崑山縣曽祖師利開府儀同三司<lb/>
<pb n="KR4c0065_SBCK_011-4a"/>
食邑三百户祖亢亮於潜令父君卿彭澤丞母河東<lb/>
裴氏其子與明辯之列凡六人皆童子受學是哀事<lb/>
之儀由子也作銘其詞曰<lb/>
惟寂之門嗚呼已矣匪媾匪肓孰後尔已能傳其心<lb/>
即繼乃嗣以圖我銘以紀萬祀<lb/>
　　　　　涇原節度李常侍墓誌<lb/>
府君諱某太尉武穆公光弼之少子也為人儉毅意<lb/>
氣祖楷落自匈奴提其屬來入始為唐臣累遷至將<lb/>
軍贈司徒武穆既壯當天寳末以平燕冦有功故公<lb/>
<pb n="KR4c0065_SBCK_011-4b"/>
於提襁之間得賜校書郎武穆薨公少無所倚薛兼<lb/>
訓憐之奏試殿中丞後從朔方軍事汾陽王於邠又<lb/>
從東平軍事李正已於淄青正已悖公説之以善語<lb/>
雖不從然得重賜與馳歸即從宣武軍司徒勉公使<lb/>
於亰而賊希烈攻勉城拔公不得赴乃從淮汝軍事<lb/>
哥舒曜扵東都興元中行營為先軍得試將作少監<lb/>
兼侍御史後從義成軍再事賈耽於滑得兼御史中<lb/>
丞貞元九年入為左神筞左將加都將元和初加御<lb/>
史大夫二年出鎮同官四年加右散騎常侍遷宿州<lb/>
<pb n="KR4c0065_SBCK_011-5a"/>
刺史七年改安州刺史九年入為右羽林將軍十年<lb/>
春加左散騎常侍拜節帥涇原既至聞士䘚前以食<lb/>
不賑而鬻子者皆與贖歸之夏六月公疾發視政不<lb/>
能勤七月十二日薨行年五十九贈工部尚書彂御<lb/>
府粟帛命官即其家吊勞生子男三人女七人長女<lb/>
適焦氏娶竇氏夫人生嗣子罕夫人䘚娶潭氏潭氏<lb/>
亦早䘚公將葬使上兆兆言合葬不冝罕從卜竟祔<lb/>
先將軍太尉之墓於華原其原乃用亞之為誌以銘<lb/>
其所詞曰<lb/>
<pb n="KR4c0065_SBCK_011-5b"/>
惟漢都尉肇自其源居彼北方繼世不還乃公之祖<lb/>
始為唐臣武穆嗣毅即我家勲帝念不忘公亦為藩<lb/>
乃葬王畿北指華原嗚呼哀㢤惟功與魂千古不泯<lb/>
　　　　　唐故銀青光禄大夫檢校左散騎常侍<lb/>
　　　　　兼宫苑閑厩使駙馬都尉郭公墓誌<lb/>
府君諱某其先関西鄭人也大父汾陽王始以戎勲<lb/>
著績為朔方軍副使天寳末玄宗南廵巴蜀肅宗劳<lb/>
兵于靈武乃率其義虜順夷合兵逐叛得為朔方軍<lb/>
節度既而二駕還都拜為中書令統兵於外代宗初<lb/>
<pb n="KR4c0065_SBCK_011-6a"/>
<pb n="KR4c0065_SBCK_011-7a"/>
家享年三十七太后聞之驚悼悲哀使者自中宫者<lb/>
出按問彂疾之狀月餘乃解以其年十二月十九日<lb/>
葬于亰兆某原之上初西河主前降呉興沈氏生子<lb/>
男一人及郭氏之喪無後而以沈氏之嗣為之主辦<lb/>
卜葬有期主喪者使其家吏牽馬操弊至于擽陽即<lb/>
尉家曰尉之文記事有聞矣願得為之銘以誌其壙<lb/>
於是與叙勲興之事表于墟中云詞曰<lb/>
河族崑崙命源惟長跋于神華其來泱泱影響邁㑹<lb/>
披華吐章靈<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>氣交鼓而興祥陶以精神<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>為濃光<lb/>
<pb n="KR4c0065_SBCK_011-7b"/>
保我國步乃生汾陽在户作扄横天為梁息災破難<lb/>
以藥疾瘡帝子入室固知維綱孫為國母沙麓以昌<lb/>
少為姻臣謙寛汪汪祿而不夀哀彼中霜惟其流慶<lb/>
與唐無彊<lb/>
　　　　　故太平令李寰墓誌<lb/>
長慶元年故太平令李寰之䘮其妻沈氏挈其稚嗣<lb/>
哭丐於<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>黨之門以事其殯事將具命其族亞之為<lb/>
銘以誌其壙府君唐之裔也其先奉髙祖入関定隋<lb/>
封定州刺史曾祖承昕為鴻臚丞丞生少連為溵水<lb/>
<pb n="KR4c0065_SBCK_011-8a"/>
令令生牟為梁縣尉尉生府君世以宗廕調官䘚無<lb/>
達顯貞元中沈氏始以外戚隆貴而胄得為列卿掌<lb/>
太府乃以子女歸之府君府君貧附其屈而家仰給<lb/>
為生元和中調為太平令䘚於官舍親黨語為善人<lb/>
多痛之銘曰<lb/>
廓乎圓穹覆乎萬古之中賢者或塞而夸者或隆唯<lb/>
達識不窮善人有終哀㢤<lb/>
　　　　　沈叅軍故室李氏墓銘<lb/>
漢孝武時匈奴累犯塞夫人之先為都尉出居延力<lb/>
<pb n="KR4c0065_SBCK_011-8b"/>
戰且陷遂與其部居胡中為貴落其後入唐為功臣<lb/>
世世以武績顯至大父臨淮王光弼父尚書彚皆為<lb/>
帥長及父没門下客沈亞之請其屬以夫人歸于從<lb/>
祖之子曰稱師從祖諱房當代宗時取良家配帝其<lb/>
姑以妃受選入宫生雍王沈氏之先繼烈組冕顯於<lb/>
籍牒者皆由文學及徳宗即位追尊皇太后太后昆<lb/>
弟父祖既追封矣其子姪皆䝉寵廕遂以房為將軍<lb/>
執金吾冕為卿掌太府羽為駙馬都尉尚長林主夫<lb/>
人既嫁三年而䘚生子男未能視在元和十四年正<lb/>
<pb n="KR4c0065_SBCK_011-9a"/>
月六日具葬城南次于沈氏之隴作銘其詞曰<lb/>
冗葉雖荣逯霜霰兮勞飈罹災延而眉兮韶妖之葩<lb/>
笄刻晷兮觸烟寤露條委衰兮玄金蒼礫安静鎔兮<lb/>
紅瓊海碧包脆危兮嗚呼夫人曷而得支姑啼夫哀叢<lb/>
咽伊兮姉弟酸屑垂涎洟兮悽風送魄罇生漪兮黄<lb/>
壙圓隆緘若惟兮明能之魄來而安兮無越違兮<lb/>
　　　　　韋婦墓誌<hi>四年春作</hi>
夫人姓王祖曰楚天寳中為吴王府司馬父曰新貞<lb/>
元中為杭州文學䘚母河南姚氏永貞初歸夫人于<lb/>
<pb n="KR4c0065_SBCK_011-9b"/>
京兆韋氏夫人之歸年始十四已能成婦道年十八<lb/>
暴疾亡亞之姉乃夫人諸父之兄嫂也或謂<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>家之<lb/>
䘮必有<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>亞之貧無貨請以文易之故韋氏妻之䘮<lb/>
沈氏得為銘誌<lb/>
夫人之邦曰琅邪夫人質多於容行多於和豈天不<lb/>
命於夀不多耶實既命短可柰何已矣蓮湖之西靈<lb/>
山東趾南極于江近十五里元和三年四月庚子而<lb/>
琅邪氏之骨歸于是<lb/>
　　　　　盧金蘭墓誌<hi>九年冬作</hi>
<pb n="KR4c0065_SBCK_011-10a"/>
盧金蘭字昭華本亦良家子家長安中無昆弟有姉<lb/>
四人其母以昭華父殁而生私憐之獨淂縱所欲欲<lb/>
學伎即令從師舍嵗餘為綠腰玉樹之舞<hi>衣故</hi>製大𬒮<lb/>
長裾作新眉愁嚬頂鬢為娥叢小鬟自是而歸諸姉<lb/>
不為列矣因恚泣謂其母曰今我不等我不若從所<lb/>
當耳年自十五歸干沈居二年從沈東南浮水行吴<lb/>
越之間從七年乃還都又二年沈復東南而昭華晋<lb/>
止亰師不得随病且逝從沈凡十一年年二十六生<lb/>
男一人女一人葬于城南尹村原之下作銘其詞曰<lb/>
<pb n="KR4c0065_SBCK_011-10b"/>
野遼㓨兮衆草羅生颼欝蓊兮孰先殞零綺顔奄忽<lb/>
兮辭金楹去何止兮歸無程芳霍紅荃兮昔所遲今<lb/>
銷亡兮不可再馨魂魄歸未兮復此園瑩<lb/>
　　表<lb/>
　　　　　表劉薫蘭<lb/>
劉薰蘭者洛陽中女子也字嫣蓀故居家時名鄭兒<lb/>
元和九年年十六房叔豹来求彈絃者其母以鄭兒入<lb/>
焉後以善笑得大悦曰更名薰蘭叔豹為人喜酒多<lb/>
廢薰蘭勉之曰某以孫稚䝉君曲悞之愛使得奉巾<lb/>
<pb n="KR4c0065_SBCK_011-11a"/>
饌誠不足以正非是然而君之齒方壯且又足給幸痾<lb/>
恙無有乃終日碌碌自堕如即至力<lb/>
旦暮將何以㧞之若終不更則親戚友朋視君若某<lb/>
皆貊之乎於是房叔豹蹶然自晷遂取古籍詩書併<lb/>
學之是嵗余罷隴西軍來舍房氏始聞其語囙嘉之<lb/>
遂為著篇以繼勸且古語有云女為悦已者容亦見<lb/>
其志也如薫蘭之能引媚其志歸於至理豈不知賢<lb/>
女之為容<lb/>
　　　　　題劉薰蘭表後<hi>南卓昭嗣</hi>
<pb n="KR4c0065_SBCK_011-11b"/>
余所善房叔豹豹好色得劉薫蘭最為嬖後即不復<lb/>
頋他色始余與房宴言薫必預故余得周視薫所舉<lb/>
凡為言雖尚才功柔戲以樂左右而徃徃甚正余獨<lb/>
恨對蘭薰凝視之移晷刻將有嘲𫐠䘚不能云云顧<lb/>
余才不足當語薫耳十年冬余友沈下賢抵豹居下<lb/>
賢誠才尤精為太史公言一見其書果能備薫善時<lb/>
余貢於亰師豹與張孝摽羙喜言文并挑笑事因録<lb/>
沈述來余知薫之色而待沈之才才色両相冝耶故復<lb/>
叙之以繫于沈左<lb/>
<pb n="KR4c0065_SBCK_011-12a"/>
</p>
<p>
沈下賢文集卷苐十一<lb/>
</p>
<p>
</p>
  </div>
<div> <lb/>
    <p>
<pb n="KR4c0065_SBCK_012-1a"/>
沈下賢文集卷苐十二<lb/>
　　行狀　祭文<lb/>
　　　為宿賓譔行狀　為韓尹祭韓令公文<lb/>
　　　祭李少丑文　祭胡同年文<lb/>
　　　祭故室姚氏文　為人祭媵者文<lb/>
　　　劉巖夫哀文　祈雨文<lb/>
　　　郢州修明真齋<lb/>
　　　為漢中宿賓譔其故府君行狀<lb/>
唐故銀青光禄大夫檢校户部尚書左金吾大將軍<lb/>
<pb n="KR4c0065_SBCK_012-1b"/>
兼御史大夫上柱國河南縣開國公食邑二千户賜<lb/>
紫金魚袋贈太子少保柳公行狀<lb/>
　　　曽祖　該　皇任陵州録事叅軍贈陵州刺史<lb/>
　　　　祖　岑　皇贈祕書監<lb/>
　　　　父　潭　皇太僕卿駙馬都尉贈司空<lb/>
狀公諱晟其先河東人肅宗時詔取儒賢配主其父<lb/>
以門葉中選拜太㒒卿尚和政公主主及大僕繼䘮<lb/>
而公年始十二孝聞宫<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>既去䘮代宗憐之召養宫<lb/>
中令與皇子諸王俱受學故公得通籍中禁詔以呉<lb/>
<pb n="KR4c0065_SBCK_012-2a"/>
大瓘為之師又以大瓘子通玄通㣲玄為助教令十<lb/>
日考學績勸所進乾元初除尚舍奉御淂歸故　又<lb/>
詔呉大瓘通㣲通玄令就舍授學廣徳中加檢挍太<lb/>
常卿賜佩金魚及徳宗即位以公故奉銅輦將欲加<lb/>
賜遷官未幾而屬車駕西狩公徒走㑹難奉天因泣<lb/>
奏曰臣願淂尺詔持而東入都購其豪人以為效徳<lb/>
宗竒其忠賜詔如奏公於是傭裝入賊軍中見賊偽<lb/>
右將軍郭常左將軍張公晟公説曰隂潦之災鼈游<lb/>
其墀壇即楊先赫明是輩不知枯桂之地者公等寧能<lb/>
<pb n="KR4c0065_SBCK_012-2b"/>
從其挂㢤乃出詔示常等皆捧詔伏與誓約所歸未<lb/>
及期㑹樞籍宦臣朱既昌隂以公之狀飛吿泚遂與<lb/>
捕繫定死矣泚二將詞不伏即徙於外獄稍寛之有<lb/>
頃賊兵累敗守吏益怠公因其共繫者十餘人謀相<lb/>
與脱其錮髠而走之奉天徳宗為之撫背流涕明日<lb/>
宸輿幸漢中公奉轡至南梁還拜王府長史貞元六年<lb/>
改嘉王府長史嵗餘翰林舍人呉通玄謪死公為疏<lb/>
陳雪再進不得命公之季止公曰上方怒寧可為也<lb/>
公不聼公章䘚三貢於是徳宗寤之謂公見義不囬賜<lb/>
<pb n="KR4c0065_SBCK_012-3a"/>
書寵勞竟雪通玄改澧州别駕十一年入為少將作<lb/>
永貞初遷大將作加朝請大夫起崇陵㓛以檢校左<lb/>
常侍居使内作封河東縣開國子食邑五百户加銀<lb/>
青光禄大夫起豊陵功賜上柱國元和初西蜀叛發<lb/>
歧隴邠涇朔方太原及山東六郡之䘚皆屬長武軍<lb/>
詔以髙崇文討之既誅三蜀大困而漢中㝡險狹益<lb/>
不能賑輸所奉中朝以器用當濟遂拜工部尚書兼<lb/>
御史大夫持節帥漢中始詔諸征蜀䘚各還故部而<lb/>
獨以漢中䘚三千人移戍梓州其䘚以為始去父母<lb/>
<pb n="KR4c0065_SBCK_012-3b"/>
鄉里既劳而歸及境乃不得見其閭亦以為自頼今<lb/>
則徙之謂若謫耳皆鋒奮食所引刃援弓迫中貴人<lb/>
時公行未及郡聞之遂疾驅倍走徃其所先劳之若<lb/>
辛劳已乃問曰君等何以而成功乎俱曰某等伐闢<lb/>
耳又問闢何以而淂伐俱曰不受指於天子公曰君<lb/>
等既知闢以不受指而得伐又親㓕之而得功反不受<lb/>
指耶今即不受指即受㓕矣于是䘚皆免胄匍匐遂從<lb/>
所徙嵗餘入為大將作使匈奴先之戎相出視國使必<lb/>
自㩀偃以相辱傲公知之乃先謂曰聞若等皆以去<lb/>
<pb n="KR4c0065_SBCK_012-4a"/>
信强亡禮自大禮信不為誠不仁也何足奉吾國乎<lb/>
於是單于諸王貴人聞之愕然失待皆莫能詞先則<lb/>
改容跪伏遂致天子之命約信成禮而歸拜金吾右<lb/>
將軍始得公居爵益封千五百户加為大金吾九年<lb/>
加户部尚書以大金吾為左將軍元和十三年三月<lb/>
九日殁享年六十九上聞之一日廢聼奏詔命從官<lb/>
臨　之賜賵未帛贈太子少保公强辯多學謙下好<lb/>
問因危而致其節見義不頋其私輸公之急某從寮<lb/>
其門備得前行謹以所聞所見實録於斯謹狀貞元<lb/>
<pb n="KR4c0065_SBCK_012-4b"/>
十四年七月十七日狀<lb/>
　　　　為韓尹祭韓令公文<lb/>
澤梁宋之戎郊<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>雄渾於雲水陶沉毅與濃剛作晄<lb/>
晄之巨士綿將流於洪光鼓神禱之在已昔丞相之<lb/>
東征統梁城之千雉<graphic n="KR1179" url="https://raw.githubusercontent.com/kanripo/KR-Gaiji/master/images/KR1179.png" mimeType="image/png"/>賓余以掌檄縱牧馬之遺羙<lb/>
見公佩之横腰冠衙旗於宋壘及夷門之節臥余奉<lb/>
歸于故里寧後者之無當頋狂埃以渤𧺫司馬啖而<lb/>
賓徒烹血肉肆而為市何繼師之無作始公之㓛由<lb/>
是伏豺豹於神猊遂清寧乎千里聞君書於天閽帝<lb/>
<pb n="KR4c0065_SBCK_012-5a"/>
嘉悦而忘恥嘗叙族以姪余謂同源於康子言康樂<lb/>
於一方竟綿歴乎再紀廪蓄粟以億計積有餘而流<lb/>
委攊甲馬之萬衘惟君王之所指擈准僮與齊萬當<lb/>
烹氷以燎葦視燕趙之强侯若負垤之群蟻彼承風<lb/>
其如何聞當飯之遺匙及柱天而轍日信慱壯之可<lb/>
倚逢諒闇之初晨遂踐阼而為治推轂兮昇壇河橋<lb/>
兮鄜畤㤙光被以湛稠仍分嗣以及嗣遵徃年之來<lb/>
覲見差班於父子復何殃之不造遽相追而没齒榮<lb/>
華之不遒兮倐云乎已矣悼皇情以注想每凝旒而<lb/>
<pb n="KR4c0065_SBCK_012-5b"/>
無扆錫祕物之必周余得命為臨視還壤厦而將駕<lb/>
導清笳而哀徴鑒卑志之潔恭願降歆而省此嗚呼<lb/>
哀哉尚饗<lb/>
　　　　祭河南府李少尹文<lb/>
維長慶四年五月十七日福建等州都團練副使沈<lb/>
亞之謹遣郡吏李權奉酒肴之奠敬祖于故河南少<lb/>
尹李公之尊靈夫哲之達塞兮繫其時之艱通故孔<lb/>
子危而周公龍管遇齊而䘚業賈遭漢而不終嗚呼<lb/>
哀㢤古昔何思所思唯時謨不我進綱不我維民不<lb/>
<pb n="KR4c0065_SBCK_012-6a"/>
得濟道不得施雖富且貴何大用為夫子之道殁矣<lb/>
今將遺誰卷清明之特達歸壤厦而藏之哀㢤尚饗<lb/>
　　　　祭胡同年文<lb/>
維長慶元年十一月二十六日同年韓復張正謨龐<lb/>
嚴沈亞之饌庶羞清酌之奠祭於故安㝎胡君之靈<lb/>
惟温毅之尤顔兮含朴謙而苞野工時言之便<hi>平聲</hi>
詩兮闘風識於逺雅同遭㤙於昔年䝉擢身於長者<lb/>
念嘉歡之平生君何先而捐捨痛彫華之誰疾兮聞<lb/>
號號之稚寡省余奠之不遒兮促將征於前馬何决<lb/>
<pb n="KR4c0065_SBCK_012-6b"/>
邁而無頋兮豈樂居乎壤厦既啟全而無尤君子羙<lb/>
其終也哀㢤尚饗<lb/>
　　　　祭故室姚氏文<lb/>
噫佳惠之淑敏承嚴明以信修既笄佩之有儀俟嘉<lb/>
人以爲仇豈位者以無當頋采贄以納予惟鄙夫之<lb/>
蓬塵牽阻離以爲尤始仕筆而關塞俄自夏而涉秋<lb/>
誰來歸之湏臾遂省拜於東陬潔㓜弱之室䖏奉板<lb/>
輿於修途值凝氷之泝川乃築居以捨舟念<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>嫁之<lb/>
以時負重鈞於薄軀可困蹇之多淹汩嵗序之忽周<lb/>
<pb n="KR4c0065_SBCK_012-7a"/>
誤聞恙吾中閨言迅轡於皇都及鄭洛之外郊承凶<lb/>
言於來書悼追悲之莫及聲失慟以咽呼目虗疑而<lb/>
直想容髮髴之在眸舉椒桂之觴感百年之永乖䌫<lb/>
繐帷之撫臆非彷徨於故居惟靈魂之昭昭省余心<lb/>
之劳劬<lb/>
　　　　為人祭媵者文<hi>六年春作</hi>
念昔媵者容華不常喜顔如春酣葩之芳㸌乎將然<lb/>
曄乎為光偏然去步如烟洋洋萃然來𥚑如鸞下翔<lb/>
佳言如酒和人中腸情如蚕絲繚不可央惟我所當<lb/>
<pb n="KR4c0065_SBCK_012-7b"/>
遂栖余床為余馨香自始于今六謝冰霜纔云就木<lb/>
言歸壠首道既已隔淹不可久嗚呼哀㢤尚饗<lb/>
　　　　劉巖夫哀文<lb/>
秀才劉巖夫父没不勝䘮余弔而作詞以哀之其詞<lb/>
曰號呼窒懣喑嗚兮一溢不入百體痛兮體泉竭日<lb/>
髪根枯兮脆黄推乱如霜蕪兮形若龍骸骨膚兮悲<lb/>
占六腑神無居兮魂魄惝惝客四隅兮去衣風雲將<lb/>
君疎兮待待地之赴幽都兮生成果克李意舒兮厚<lb/>
<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>薄養世有諸兮俗<graphic n="KR2742" url="https://raw.githubusercontent.com/kanripo/KR-Gaiji/master/images/KR2742.png" mimeType="image/png"/>且廣無誰誅兮清魂佳字赫<lb/>
<pb n="KR4c0065_SBCK_012-8a"/>
來圖兮鼎設海陸備肴𦵔兮呉梅狄酪浹濃腴兮逢<lb/>
果錯實態味殊兮酣若頰視若珠兮香津桂　蟻沉<lb/>
浮兮緑盂既彂有罇盂兮醪醴百味君安湏兮惟君<lb/>
之嘗恣所如兮三爵與洗祝延呼兮為君澆奠一饗<lb/>
余兮<lb/>
　　　祈雨文詞漢武帝<lb/>
維長慶三年正月己巳櫟陽尉沈亞之承命於大京兆<lb/>
以嵗旱用乾肉清醪恭祀于漢武皇帝神之祠下因<lb/>
巫人以達其祝語嗚吁隂陽水旱其司唯神五行六<lb/>
<pb n="KR4c0065_SBCK_012-8b"/>
氣神得而均如愆且災神何爲仁惟神昔帝漢日何<lb/>
祥不臻燕雍滂洋甘露騏驎人荷其澤亦仰如春氣<lb/>
配髙明殁而爲神居滿必誅居抑必申今者獻陽始<lb/>
嵗亢而爲屯草木蔽萌塞脉沉津不蒸不洩逾于十<lb/>
旬雨師慢傲尸違不賔潜深驕髙祐此下人風伯囂<lb/>
戲簸陶濃塵潰爲凝霾坌若頺雲鴻　突渤上䝉無<lb/>
垠掩蔽光明以垢春晨彼風伯雨師皆神所司處位<lb/>
不職荒役不祗神假之權使之爲用上帝如恕其殃<lb/>
孰罹神明胡不督其稽察其欺壊法者戮笞然後泰<lb/>
<pb n="KR4c0065_SBCK_012-9a"/>
陽蒸雲雨膏以時發生有涯農力有施今官庶併誠<lb/>
䖍䖍于祠集于宫室皷舞弹吹神其聼之無敢苟祈<lb/>
　　　　郢州修明真齋詞<lb/>
大唐大和五年嵗次辛亥十月十五日己邜眀真大<lb/>
齋主朝請大夫守郢州刺史李祥與讁臣郡客將吏<lb/>
等仰首稽首再啟詞於虗無自然元始天尊無極大道<lb/>
太上老君郡靈衆仙咸俟畢降蕩蕩乎混元始精半漓<lb/>
涵奥薰蒸為氣形生於聲衆動既品随而有名清濃<lb/>
薄厚四氣之營乃歧乃陌拆其混并衆動夀量道居<lb/>
<pb n="KR4c0065_SBCK_012-9b"/>
清濃覆人為大啟悟為明拒惡為壍䕶善為扄居悪<lb/>
如何恥燕面點居善如何陽然懐聲道之所宰尊無<lb/>
與亰伏惟皇上保聖億為夀程天齊尊髙如天無傾<lb/>
某官幸職居專城雖喜從樂善之發怒因嫉惡而嬰<lb/>
每覺逾息失以度刻不寜是用澆氣於恬奪性於情<lb/>
害意之和傷和於平而神誤序胃血差經伏願大道<lb/>
神尊垂尊澤祐彫堅老榮遐衆之齡使淄垢磨濁迷<lb/>
醉醒伏願金借其堅玉助其貞今某等之志戴道之<lb/>
大德荷道之生成某等之狀蓼孽為甘山岳為輕伏<lb/>
<pb n="KR4c0065_SBCK_012-10a"/>
願災從日銷福與時迎某等之弘恭洗思滌慮以奉<lb/>
以行謹辭<lb/>
沈下賢文集卷苐十二<lb/>
<pb n="KR4c0065_SBCK_012-10b"/>
<pb n="KR4c0065_SBCK_012-10b"/>
</p>
<p>
</p>
  </div>
        </body>
</text>\m</TEI>
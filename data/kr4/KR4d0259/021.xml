<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九華集卷二十一</head>
    <p>
<pb n="KR4d0259_WYG_021-1a"/>
欽定四庫全書<lb/>
　九華集卷二十一　　　　宋　貟興宗　撰<lb/>
　　偈子<lb/>
　　　眉山因禪偈<lb/>
　　　　眉山因禪西歸稽首九華居士覔圓泉句以<lb/>
　　　　光靜槖居士大言多病多瘦多忘無句可覔<lb/>
　　　　因囑請渠渠今日不敢覆盖耳<lb/>
有因無因南來西退此路不屬離㣲觸著虛空便碎若<lb/>
<pb n="KR4d0259_WYG_021-1b"/>
人歸去問新竒拈出石頭并土塊<lb/>
　　　靈隠逺禪師偈<lb/>
其不言則寂然不動古塔無縫其或言則天地爭囬疾<lb/>
風迅雷時乎不渾䕶强中擒吕布神乎不盖藏萬衆取<lb/>
顔良信此阿師或語或嘿一弛一張真能破圓悟之骨<lb/>
髓而搯臨濟之脊梁乎不然則老老大大鉢盂中走馬<lb/>
而不躓針孔裏過箭而猶强也<lb/>
　　　祖和尚九夏供主偈<lb/>
<pb n="KR4d0259_WYG_021-2a"/>
　　　　禪師印兄請九夏供主而祖其一也治行索<lb/>
　　　　歌或詩或記或序九華曰吾病少韻吾何詩<lb/>
　　　　吾言賤簡吾何歌吾揣事不知紀前不知載<lb/>
　　　　後何記何序祖曰恣夫子之所以九華稽首<lb/>
　　　　為說此<lb/>
上人竒特現希有願以身心遍塵刹將遊族姓及貴奢<lb/>
漸至諸戍陀羅等一切納縛諸精饌庶以莊嚴上妙供<lb/>
布施受施等虛空是雖名施無施者譬彼優曇鉢羅花<lb/>
<pb n="KR4d0259_WYG_021-2b"/>
旋開旋合見殊勝而實無能開合者是諸喜捨心不著<lb/>
逺分别境亦如是我說是人獲福報等金剛玉堅不壊<lb/>
隨圓隨廣不住施如迦諾迦所有色稽首筍峰無學尊<lb/>
為現種種作証據聖心不動心遍滿是則施者真依仗<lb/>
　　　眉山源和尚偈<lb/>
　　　　眉山源兄嚮者共為中巖雲月之遊今歳事<lb/>
　　　　荒老矣得再見於都城頂門赫赫贊嘆不及<lb/>
　　　　源又請言分之偈復此露布<lb/>
<pb n="KR4d0259_WYG_021-3a"/>
舌奮兮南箕身藏兮北斗諸方快把雷電此老更觧赤<lb/>
手若非白雲派下跛脚驢即是佛日庭前䘮家狗<lb/>
　　　照上人化創三教殿偈<lb/>
　　　　上人照欲於元帥故基建三教殿并望嵩閣<lb/>
　　　　棟幹椽礎仰來施者九華居士貟某為說一<lb/>
　　　　偈以唱衆<lb/>
大道夷夷非北南東能所既立則亦相攻孰體其初我<lb/>
靜屢空如百千燈亡照不通如萬竅怒鼓以一風非三<lb/>
<pb n="KR4d0259_WYG_021-3b"/>
非一理遺則融破若附離惟道人嵩日照有稽且柱且<lb/>
墉三聖淵淵疇將無同我非摽人人則我從苟謂不然<lb/>
識者其恫<lb/>
　　　九江演老偈<lb/>
疑甚之字品字直恁横說竪說一味起蠧苴十分呈醜<lb/>
拙乃其臨濟兒猿至子孫殃咎不歇諸人更欲即此形<lb/>
覔此心大似仰虚空而釘橛<lb/>
　　疏文<lb/>
<pb n="KR4d0259_WYG_021-4a"/>
　　　大悲閣化疏<lb/>
佛滅度後閻浮提衆生慳吝鄙忍增長上病有大醫王<lb/>
大悲菩薩對病為藥藥去病已實性實住曾無有相何<lb/>
見有我以無我故眼目臂指一時都捨然此菩薩是中<lb/>
雖捨實無捨者何以故衆生妄執顛倒想故今是某人<lb/>
發大誓願起平等心作是莊嚴而汝諸人見如斯事起<lb/>
平等施常如大士即捨非捨諸妄盡滅是名第一希有<lb/>
功徳<lb/>
<pb n="KR4d0259_WYG_021-4b"/>
　　　為洞元通一大師宋清惠設酒供疏<lb/>
伏以米父麴而麴父米生乎甚真卿君我而我君卿動<lb/>
亦忘趣既一生之可了縱百榼以無餘方兀兀而理觴<lb/>
漸融融而似道恭惟洞元通一大師徳充至味妙嚥天<lb/>
津投醪招絳府之醇𠻳液小玉池之潤聽此風而議所<lb/>
以興謗何傷人皆勸而獨不聞泛觀不礙似亦非醒非<lb/>
醉豈論中聖中賢江南里唱白銅鞮肯銜其濁蜀道旁<lb/>
通小有洞咸挹其真混沌斯還滄溟且竭<lb/>
<pb n="KR4d0259_WYG_021-5a"/>
　　　轉玉屏大藏疏<lb/>
法語如倚天劍衆目騰輝正眼猶靜月輪萬波分影言<lb/>
無住相用即隨縁舊傳玉屏之峰特秀金僊之地空山<lb/>
埋照誰窺寂照之功古佛更生久說無生之話故寳笈<lb/>
得脫蛟涎之蠧而瓊文遂放鼇嶺之光事不偶然意有<lb/>
定數衆今雲集千燈安可覆藏語出雷音三藏斬新拈<lb/>
過式資妙施共作偉觀<lb/>
　　　宗印化出家疏<lb/>
<pb n="KR4d0259_WYG_021-5b"/>
鬚髪種種是煩惱根般若頭頭真智惠炬欲洗一塵之<lb/>
障願披三事之衣望為周圓共諧勝果<lb/>
　　　胡道者化出家疏<lb/>
盡大地具一正眼参學何施彌法界傳六祖燈擬倫不<lb/>
及直下便求剗草何妨先趣非家共證有縁人同占無<lb/>
盡報<lb/>
　　　蔡道者化出家疏<lb/>
選佛當勇選名當退拈花一葉人中人剗草三更㑹不<lb/>
<pb n="KR4d0259_WYG_021-6a"/>
㑹蔡道者無自悔染衣將相即法王觸著須彌百截碎<lb/>
　　雜著<lb/>
　　　求心<lb/>
儒之師者皆師聖人師聖人者不如師其心盖師聖人<lb/>
而得其心心得則雖不必聖未嘗不近聖也失其心而<lb/>
師其言雖謂於聖人有得而實無得也夫先王之道滿<lb/>
門然聖人傳之至諸儒失之何也知求聖言不知求聖<lb/>
心也故學者之學莫非求心何者經之光華可以言遇<lb/>
<pb n="KR4d0259_WYG_021-6b"/>
而不可以言執也執之而求聖則聖淺矣揚雄無得於<lb/>
論語而僣論語束晢無得於詩而僣詩陸長源無得於<lb/>
易而僣易王通無得於書禮樂而僣書禮樂彼不得於<lb/>
心而大為之名故賢者識之而譏之不賢者不識而惑<lb/>
之嗚呼是於聖人之門求言過而用力㣲若舉一羽之<lb/>
不能而謂能負九鼎也哉<lb/>
　　　觀物<lb/>
九華曰鑑之觀象也不隠萬物之形故物無遁形聖人<lb/>
<pb n="KR4d0259_WYG_021-7a"/>
之觀物也不異萬物之情故物無遁情聖人非好異觀<lb/>
乎爾也天其穹乎亦物也地其施乎亦物也萬物之物<lb/>
亦物也人我之相物亦物也是以聖人不以我觀物而<lb/>
以物觀物既以物觀物則天地之始不異萬物之始萬<lb/>
物之始不異一人之始故曰天地之道萬物是也萬物<lb/>
之情一身是也聖人之善觀者能不逺物而已矣人之<lb/>
以物而逺人不可以為善觀聖人則一切致意焉萬物<lb/>
之相埏悠然出遂然生休然止者是物也植物之初受<lb/>
<pb n="KR4d0259_WYG_021-7b"/>
物以形載物以性備物以體形不可盡故聖人觀象以<lb/>
盡形性不可達故聖人觀理以達性體不可備故聖人<lb/>
觀數以備體形也性也體也物之所由起也象也理也<lb/>
數也所由觀物者也聖人至於是極矣<lb/>
　　　與僧悟純道者思一字說<lb/>
有思則衆生相無思則瓦礫相必也有思無思然後離<lb/>
相有人于此不觸而思思而一即為證道之候矣悟純<lb/>
道者既以純自名由悟渉入當有造於思一者雖然純<lb/>
<pb n="KR4d0259_WYG_021-8a"/>
由悟入則純由得而見也思不離一一不離思則三世<lb/>
如來亦覷不著矣純勉乎哉隆興甲申春二月晦九華<lb/>
子書<lb/>
　　　禁滛祠<lb/>
啟母之賢史稱靈見乎石矣啟母固賢也靈見於石啟<lb/>
母何小乎子胥赴江韓氏稱其靈著為怒濤矣子胥固<lb/>
怒也何乃遂激為濤乎湘妃之淚唐人稱斑綴於竹矣<lb/>
湘妃之淚固有也何乃色變於竹乎此皆世儒辯家樂<lb/>
<pb n="KR4d0259_WYG_021-8b"/>
大為之名以神其廟以豔後來或者信之故滛祠之類<lb/>
由此而蕃也晉魏以下治象飭材丹漆告具類無可名<lb/>
者故江東之項氏西蜀之望帝岐上之杜伯嶺海之翟<lb/>
母金馬之靈碧雞之神淫名越號皆非記之所謂有功<lb/>
於民以勞定國能捍大患而在祀典者也<lb/>
　　墓誌銘<lb/>
　　　李日昇墓誌銘<lb/>
李日昇者吾同鄉人也據李氏家牒九世祖廷翰通判<lb/>
<pb n="KR4d0259_WYG_021-9a"/>
登州本簡人徙居於陵陽之仁壽世隠畎畝日昇生七<lb/>
十有四卒於紹興之乙亥𦵏以辛巳之冬墓於所居之<lb/>
里所先是日昇有子徳輝蚤世獨嫡孫邦光侍養後前<lb/>
常誨之曰來汝能法我力詩書以藩吾門吾志樂也今<lb/>
里有通儒曷親之於是歳己巳邦光執贄拜吾廬下承<lb/>
奉菽水恭甚三返吾竟以諾久之予因間問邦光翁為<lb/>
人何若曰翁平居不易言不以事不造公寺喜讀書樂<lb/>
於耕事予即嘆惜謂爾翁所為者當與若共效之後偕<lb/>
<pb n="KR4d0259_WYG_021-9b"/>
二三子即翁壠上見其執意力耕勵志不怠則曉之曰<lb/>
老父而歳徃矣何至苦身甚勤如此翁曰吾聞之天下<lb/>
之事為者昏昏則報者沒沒豈文事固然耕事獨無然<lb/>
乎吾喜其言退謂二三子曰之人乎誠愿人也昔漢盛<lb/>
官儀於竟陵百姓聚觀漢隂老父獨不觀而耕事不輟<lb/>
也彼老父者豈以天下紛華之動而易吾耕事哉彼其<lb/>
中則有處也今之人華顛在畎畝不易操殆有漢氏之<lb/>
人之心乎二三子其識之後七年卒邦光求屬予言而<lb/>
<pb n="KR4d0259_WYG_021-10a"/>
為之銘曰<lb/>
仁而壽晦而勤卜於斯固且寧<lb/>
　　　左奉議郎致仕貟公墓誌銘<lb/>
貟氏自唐半千而次咸有代序具家牒興宗鼻祖任城<lb/>
令君諱延禀資夷澹嘗習道論於陳圖南所圖南者髙<lb/>
世士所謂希夷先生者也希夷為人師友造化草芥視<lb/>
諸公貴人者一見任城遇之謹每謁入任城未嘗不趨<lb/>
風而庭執禮恭甚最後告歸蜀圖南出一編書遺之曰<lb/>
<pb n="KR4d0259_WYG_021-10b"/>
子誠去我矣乎我亦有以遺子矣子勉之無病貟宗之<lb/>
無人貟宗有人焉子率禮而不越韜徳而不耀是不三<lb/>
世子孫其殆有興者興則衣冠世鼎鼎矣是書所以志<lb/>
也任城因避席再拜敬承其遺以去徐囬發其書蹤跡<lb/>
之古方書也任城竟老於三嵎以死死二世生曾伯祖<lb/>
諱安輿次諱安宇皆以學自力登進士第而安輿者字<lb/>
文饒詞最髙偉大儒蘇洵明允文同與可皆與之定交<lb/>
此兩人者立名天下於世無所推第獨敬尚文饒甚備<lb/>
<pb n="KR4d0259_WYG_021-11a"/>
與可嘗曰文饒樂府髙處當苖裔騷人抗衡張籍何廼<lb/>
今人也當時通人稱謂其嚴類此官終屯田貟外郎子<lb/>
子思亦第進士安宇終朝奉大夫知眉州眉州生石石<lb/>
生公公諱南圭徳温其字也常出後從父當晝幼開敏<lb/>
得經史之讀有不煩切諭者里之長老憐異之雖童子<lb/>
朋遊例不敢狎以語未冠偕羣從出觀所謂家校者文<lb/>
籍放紛退忽忽不樂曰嗟夫東里圖書先世所以業子<lb/>
孫也獨奈何不業於是而飽嬉於是貟宗豈欲終已耶<lb/>
<pb n="KR4d0259_WYG_021-11b"/>
且先友二公格言謂何今不吾逺而陳先老人之教亦<lb/>
不吾欺也羣從知勉沐浴所聞則可矣公自是歸居極<lb/>
意經言一以夜日經明有司第其文為貢士選首盖宣<lb/>
和三年也尋試禮部報罷則奮曰果然吾命其有制哉<lb/>
凡在我可以自盡在天可以自安非有司能枉我也吾<lb/>
寧掉談舌從容為大梁布衣不能歸下里飾小說希縣<lb/>
令矣因留太學久之遊道日困勢人貴倨無能器之者<lb/>
獨何丞相兄弟善視焉丞相者亦三嵎人文縝也時官<lb/>
<pb n="KR4d0259_WYG_021-12a"/>
中書舍人在鄉校雅故知公至是禮遇甚恩一日笑謂<lb/>
公曰子吾故人也故人欲通至言何如公曰請受命文<lb/>
縝曰聞之時趨之士就學者有方就禄者無方今京都<lb/>
縫掖牽連求合用此道也徳温儻亦有意乎吾欲羽翼<lb/>
子名以就子也公矍然應曰嗟嗟我何為至是舍人素<lb/>
所以友我者必將有以取我也今不察其行孚其心所<lb/>
取我者獨何與盖君子達道以充位於位猶避也道則<lb/>
不正何所觀赴位則不正何所則效士叛操履而托名<lb/>
<pb n="KR4d0259_WYG_021-12b"/>
於氣力之門士亦安以為也舍人休矣文縝嘆曰徳温<lb/>
之見至爾乎始吾以子樂易可友今知其可畏者也丞<lb/>
相以故遇公過平生居無何公病而西丞相竟當國公<lb/>
閉户追條舊書不形纎芥媚傅之意紹興甲子復試外<lb/>
省合其格盖距丞相之亡餘二十年矣褫褐主綿州彰<lb/>
明簿府州素聞其聲扳攝州學教授諸生質經誼究源<lb/>
委有暍日者頃之兼領州掾時茗使韓璆好氣數繩郡<lb/>
縣吏人人惴恐㑹飛語有言閬之通守某以倉庾自入<lb/>
<pb n="KR4d0259_WYG_021-13a"/>
者命公訊狀通守以篚幣寄請且告公曰某願以此壽<lb/>
公可乎某坐愚抵此一粒不私也公長者惟公死生之<lb/>
公聞大詈曰為吾寄聲監州汝以墨聞諸司今復欲以<lb/>
墨汚我汝為之而我仍之是以血洗血也官曹何自而<lb/>
清大獄何自而觧乎通守聆公言伏閣大恐公竟平反<lb/>
其事卒無見寃者秩滿再調漢之徳陽監稅前吏征索<lb/>
甚慘賊取質責有逮馬牛者公一切與為易行客至至<lb/>
則營取有經勞勉有狀塗之人負者肩者率曰官善人<lb/>
<pb n="KR4d0259_WYG_021-13b"/>
官不呵詰我曹我曹寧樂輸耳逮公至算入遂倍後邑<lb/>
長攘之以為己功公竟安之弗辨也以考升從政郎為<lb/>
綿州録事参軍益倦世故遂謝病以左宣教郎老焉覃<lb/>
恩轉奉議郎賜五品服初公之欲老年未七十精爽甚<lb/>
習於事尚有絶人者里人或勉之曰丈人生平植立良<lb/>
苦矣幼而學老而篤幾晚而仕仕未幾而去丈人投迹<lb/>
於世寧能獨髙乎且又何以見志公曰汝錯矣勿言此<lb/>
吾志也自吾先世陳義咸有本末凡知止即義也競名<lb/>
<pb n="KR4d0259_WYG_021-14a"/>
非義也故輕仕者為競名重仕者為知止與其使我為<lb/>
競名不若使我為知止吾衰矣尚奔走狂蹷而叛義也<lb/>
邪使簿書一有不詳鞭笞一有不下吾恐大吏玩吾於<lb/>
掌而纎吏唾吾於背也今所以去之決而志之揚者為<lb/>
是故也豈形虛願也哉自是優游怡愉退寓意於詩章<lb/>
清麗閎肆間則築亭於跨鼇之麓榜以四營將大考質<lb/>
易書躬致命之說嘗歎曰經爻日月也所從不明廼講<lb/>
師者汨之學士者傳之且遂晦之也去此則聖趣白矣<lb/>
<pb n="KR4d0259_WYG_021-14b"/>
遂著易說二巻書未成紹興壬午七月丙辰卒年七十<lb/>
有六明年十月乙酉𦵏於郡之布徳鄉臨池里從母牟<lb/>
氏安人之兆也初室喻宗既醮而死遂娶于氏盖公歳<lb/>
晚百須無不順善得一意詩禮者則今夫人也二子曰<lb/>
將辰曰昌辰昌辰先公卒某繼亡二女長嫁進士蘇有<lb/>
功次嫁進士范仲芮孫子張子喬子年皆有學質外孫<lb/>
凡七人𦵏得日夫人使來言曰吾素有聞於公矣謂汝<lb/>
詞喜切深而欲逺紹先民而篤意寂寞者汝銘公固宜<lb/>
<pb n="KR4d0259_WYG_021-15a"/>
興宗以心制多難為觧夫人曰汝忘諸父謂何其尚忍<lb/>
令於後沒沒乎某謹雪涕而勉繼之以銘曰<lb/>
弗宰弗卿命豈其偶實則躬與胡寧敢後載燁而敷載<lb/>
緒而守惟蒙之貞惟仁之茂惟銘以昭之皆公之有也<lb/>
　　　夫人貟氏墓誌銘<lb/>
夫人姓貟貟起洙泗之間魯衰季孫子亭於貟因氏焉<lb/>
自大夫半千仕唐行應禮義龍紀初有聞孫䖍嵩者刺<lb/>
簡州殉國以死子孫自旁郡家於陵至予曾伯祖安輿<lb/>
<pb n="KR4d0259_WYG_021-15b"/>
安宇聫第進士而三嵎之貟滋大安輿者字文饒才茂<lb/>
異常與西州處士蘇洵明允張愈少愚通書周旋文誼<lb/>
當是時巴蜀學士深心翰墨者莫不共髙此三人安輿<lb/>
後纔為屯田貟外郎䘮官下隆山長老共戚之謚曰文<lb/>
質先生至今人猶以為文也文饒生當侯當侯生之之<lb/>
有子男一子女二季即夫人也幼明悟即䘮父姆保常<lb/>
占韻語投日誨之已能貫貫不亂姆拊其首曰是真文<lb/>
饒孫子耶惜非子男可屬宗家者不然文饒為不沒矣<lb/>
<pb n="KR4d0259_WYG_021-16a"/>
既齓至笄作止有矩母及家之人平章曰女甚才於法<lb/>
不當與凡子㑹眉山孫氏以名通母喜曰是故少師家<lb/>
乎吾聞少師法度士其行冠冕一方其子固可女也於<lb/>
是以歸書言書言為人志髙亮喜傾賔客亦多慕尚者<lb/>
請謝無虛門夫人理内必櫛首盥手日勅婢子奉酒炙<lb/>
相屬雖風雨不憚也書言以故游道益廣及春秋有事<lb/>
在廟則先事以戒細大翼如也以進既事乃敢即安蓋<lb/>
嘗歎曰孫宗所以名大門者君姑典若法於今在矣屬<lb/>
<pb n="KR4d0259_WYG_021-16b"/>
雖不幸子孫其謂何其敢有怠志故凡富春氏所用禮<lb/>
經甚嚴率為州人稱可者夫人預有勞焉先是少師多<lb/>
男子其行次至六書言也長兄伯敦世業至大吏後數<lb/>
返舍夫人執禮恭甚每跪起詣前奉之與舅等兄伯踧<lb/>
踖曰汝無然為姒豈當爾耶汝固謙謙自牧欲以昭吾<lb/>
家然非所以安吾意也屢曉譬不可而夫人禮意終不<lb/>
衰伯素憫夫人諸子欲以其澤為長男具奏書後亦不<lb/>
及也識者恫之然夫人泰若獨教諸子甚力曰詩書吾<lb/>
<pb n="KR4d0259_WYG_021-17a"/>
家衣鉢也衣鉢已具是中大有樂趣何必乳下求官耶<lb/>
其植志簡逺如此初書言家政既序夫人悉推嫁時服<lb/>
物惟弟之歸至其所生則遂輦以來曰世謂母子異處<lb/>
同安理萬無是今我怡吾心耳非有矯也所生至今尚<lb/>
無恙云夫人早日尤喜西氏旁行之說每晨興誦閱數<lb/>
過謂人曰是有究竟說不縁說而得則得之矣紹興二<lb/>
十有六年三月十二日㣲疾以卒年四十有八子男女<lb/>
亦八焉長曰偁次曰攸俱業儒競爽長女適濤江張湜<lb/>
<pb n="KR4d0259_WYG_021-17b"/>
次陳鍔徐仲弓幼適師琮史歩昌皆世家也幼者未行<lb/>
孫男女各一外孫多至十有六以隆興二年十一月乙<lb/>
酉𦵏於眉之眉山永壽鄉長隴之原盖東南相望少師<lb/>
呉蜀兩國及太安人之藏者先日偁以書言之命來告<lb/>
曰聞之古女具幽閒靜順貞烈之操其事皆不虛書書<lb/>
則有頌有議有傳漢劉向所列上者是已後世無聞焉<lb/>
豈有而不大其傳也歟或傳之者非其筆也吾不忍吾<lb/>
配沒沒於後今君躬雅言出入先漢者願書元堂之銘<lb/>
<pb n="KR4d0259_WYG_021-18a"/>
興宗曰内徳之茂起於國風聲詩已形矣何獨向也彼<lb/>
以房闥遭先王之化琢其質而充其美其容有以及此<lb/>
今夫人混此世處此土何資何守而風徽至是豈以少<lb/>
師躬行善後典刑有自也歟抑其姓之故著不可及也<lb/>
是應銘銘曰<lb/>
屹若眉山士豈其簡蕃蕃故家孫望則逺邈惟少師百<lb/>
有具宜千官流連其孰軰之匪矜匪騖不淺其付藝履<lb/>
躬興用相厥婦婦興介止禮亦勤止弗爵而齡則究以<lb/>
<pb n="KR4d0259_WYG_021-18b"/>
死元琰披披載鑱載詩匪今之悲惟文饒之思兮<lb/>
</p>
<p>
</p>
  </div>
</body>
</text>
</TEI>
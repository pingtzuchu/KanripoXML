<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九華集巻十九</head>
    <p>
<pb n="KR4d0259_WYG_019-1a"/>
欽定四庫全書<lb/>
　九華集巻十九　　　　　宋　員興宗　撰<lb/>
　　記<lb/>
　　　善善堂記<lb/>
太上無善其次以為有善其下樂名乎善所謂無善者<lb/>
盖無善名者也惟無心而達乎善善既立而跡不見人<lb/>
無得而稱焉天下之善獨歸之此所謂善善者乎其次<lb/>
以為有善矣故仁者人此者也義者宜此者也禮者體<lb/>
<pb n="KR4d0259_WYG_019-1b"/>
此者也智者知此者也信者伸此者也唯其身之故其<lb/>
有也其下此者君子甚病矣以吾之善盖衆人之不善<lb/>
故引善而自名是乃不善也東平大夫宗家以善福子<lb/>
孫盖數世矣然其善亦太上之難名者也因其宅所新<lb/>
而堂之謂之善善盖以無心而達乎善善既立而跡不<lb/>
見者以詔子孫也叔氏可無勉諸傳曰善善樂其終盖<lb/>
掩其惡寛其後之謂也善善及子孫盖禮其人恩其世<lb/>
之謂也斯非太上之難名吾有憾焉叔君如以斯善為<lb/>
<pb n="KR4d0259_WYG_019-2a"/>
難知世之儒者反及之乎叔君試徃藐姑山見至人焉<lb/>
徃問之愚言殆合矣乎丁卯六月姪九華子某記<lb/>
　　　望仙閣記<lb/>
紹興甲子某之成都從東郭叔氏游叔氏曰若自山之<lb/>
所來耶對曰然叔氏曰鼇山吾故所也今山之壤孰膏<lb/>
孰荒而山之事孰有孰亡士津津耶孰嚚孰良孺子知<lb/>
之盍議其詳某曰惡叔君奚山之問也且成都樂都也<lb/>
始祖大夫郎中君樂之而安之經世且三矣夫樂則安<lb/>
<pb n="KR4d0259_WYG_019-2b"/>
安則久是謂俗化俗化者俗遷者也而又奚思于山叔<lb/>
君奚山之問也叔氏曰余以若為可以言然未得其妙<lb/>
也且若不聞敖接二子之事乎曰敖接之事奚若叔氏<lb/>
曰昔呉有敖子者去呉而宦越越有接子者去越而宦<lb/>
呉二子翩蹮焉而不歸望望焉而思呉越也東南之士<lb/>
交譏曰二子病矣不如兩忘呉越此在越而忘呉安知<lb/>
越之不呉彼在呉而忘越安知呉之不越如是則處越<lb/>
猶呉處呉猶越也二子曰吾縁乎今入呉呉冠入越越<lb/>
<pb n="KR4d0259_WYG_019-3a"/>
裳冠裳可更於呉越也俗化也入呉不無越夢入越不<lb/>
無呉夢夢不可錯於呉越也神交也故當是時敖子樓<lb/>
而望呉接子樓而望越望雖弗極亦神交而已矣某曰<lb/>
然則叔氏今也何如曰始吾東郭是宅閣而居之者始<lb/>
祖郎中君也謹而司之者朝而斯夕而斯先君其唱而<lb/>
我其繼也余日夜而望仙山人雖不余知山之靈獨不<lb/>
知乎余猶敖接二君矣余與山之靈神交者也某曰大<lb/>
哉望仙之義如此乎請遂歌之乃歌曰山之上兮飛泉<lb/>
<pb n="KR4d0259_WYG_019-3b"/>
山之下兮龍淵以為可得而望兮則山之又山不可得<lb/>
而望兮則髣髴乎吾前矣雖然吾神交兮吾無言斯乃<lb/>
所以為吾望仙也後三歳丁卯叔氏速記故以嚮者緒<lb/>
言記之六月十日姪九華子某顯道記<lb/>
　　　清賢堂記<lb/>
紹興己卯某奉使者命覈實茶事道永康之味江綿州<lb/>
使君先致其為臣歸老即養其子吏寺始某得金石刻<lb/>
字書闕脫丕訓昧沒因從使君質問指授其繆殆六七<lb/>
<pb n="KR4d0259_WYG_019-4a"/>
君從容語某曰故約記清賢竟置之邪某謝文學褊陋<lb/>
文質無所厎未能奉稱君督違約其敢辭以故景祐中<lb/>
君曾大父尚書中郎與蜀忠文公自布衣同門學相友<lb/>
善試禮部同賜第忠文先達屢進美仕之貴近中郎益<lb/>
退若驚謂髙位實疾顛不願升周旋郡邑吏作歌詩為<lb/>
時冠官東海郡别駕方六十九奏稱老章上報愍以官<lb/>
職久留許致仕歸第時裕陵之初也鉅公儒師以詩祖<lb/>
還忠文職内相官少常伯中郎退隠田園十數歳越五<lb/>
<pb n="KR4d0259_WYG_019-4b"/>
十年使君克繩其武掇忠文警句名居第之堂異時命<lb/>
某記之乃今始克請曰若魏正侯伯槐節操清介避公<lb/>
輔位若儒林先生仕明教等文翁若濮陽子永昌文行<lb/>
髙潔若唐河内公道學化閩若淳化司平公徳活千人<lb/>
牢辭厚禄鍾美於中郎則清也其素所蓄積也又若諸<lb/>
孫及曾由科第進者十餘人而御史君斥姦惇黜遂中<lb/>
執法論事忤益公檜合州先生為時文宗使君躐膴仕<lb/>
止足勇退不曰賢乎以是記堂允夫使君曰美矣哉君<lb/>
<pb n="KR4d0259_WYG_019-5a"/>
之訓乎夫士進為仕抑為道朱輪華轂縻紫佩玉乃呰<lb/>
窳偷生大庭廣坐喑不得出一語去抑亦宦達者是賢<lb/>
乎如或知爾得行道焉命也足不足辱止不止殆由禮<lb/>
進由義退學不可用不以逞可用無位不以耻命也斯<lb/>
二者君子弗彊能先曾君子東海肇視事已賦景疎樓<lb/>
上景疎人之句其目義與利固有間嗚呼稽田既勤敷<lb/>
菑在所陳修成厥疆畎作室家既勤垣墉在所塗塈茨<lb/>
成厥宫寢名堂曷以兹某作而應曰愚不及此噫使君<lb/>
<pb n="KR4d0259_WYG_019-5b"/>
起儒生致位四千石徳行醇備至於黄髪罔有愆淑聲<lb/>
遐聞三䝉聘召畏盛滿不趨朝謁據禮引年意得甚宜<lb/>
弗貴貴富而貴乃子若孫不墮其家聲為賢㫖哉請録<lb/>
忠文全章以貽後人使君曰諾詩云夫子宦遊三十年<lb/>
乞身歸老舊林泉須知朝路抽簮後不要鄉人負弩前<lb/>
儒素生涯圖史富官清門户子孫賢羨君此去渾無事<lb/>
滿眼青山劒外天四月既望三嵎貟某記<lb/>
　　　漢嘉李氏林亭記<lb/>
<pb n="KR4d0259_WYG_019-6a"/>
江而州於蜀者以十數嘉為善嘉之城可行樂者以十<lb/>
數郡之西為善薄郡之西左控萬景前倚西林陸斷崗<lb/>
出俯顧萬井有亭其上為李氏宴居焉者則其又善也<lb/>
初李氏子沆清叔者賢而有文予以吏就食此土聞李<lb/>
詩稱異甚既又與沆處獨愛其詩言累累秀出也則又<lb/>
言曰吾子之詩其何方之依何學之從將亦有助矣乎<lb/>
沆曰僕非其人也雖然僕方倦外而欎中言敻夐而無<lb/>
助也而今有欲助也近者厭伏于灌莽而求脫乎氛埃<lb/>
<pb n="KR4d0259_WYG_019-6b"/>
以為雜處□隧窮茅茀草之間俾吾發言而為詩則狹<lb/>
靡墮陋弗完弗善者可知也因即與絶危磴樹亢爽覆<lb/>
髙而繚横樓于是亭于是凡以賔日光之出沒瞬江流<lb/>
之下上窮雨暘之明晦萬類突進巍然隠然有智者莫<lb/>
可既其状也以是欲寓吾之見而陶吾心久而又久則<lb/>
僕詩殆其昌乎先生以為何如予曰然世之人意有所<lb/>
寓則樂不寓不樂也居約之士寒餓切於膚何心乎卜<lb/>
築以寄幽暇恢詭之觀孰能有此以寓其樂膏粱者其<lb/>
<pb n="KR4d0259_WYG_019-7a"/>
樂可以有此也然或棄其樂而不知所寓今子之處既<lb/>
有所寓而得所樂子之於樂全矣而詩於何有是必能<lb/>
詠情性而廣興致也子之處此固當沆曰先生知吾亭<lb/>
之樂之寓而不能名吾亭哉予曰有是乎徴吾言而名<lb/>
乎亭者寓也亭觸乎境境觸乎心者亦寓也夫寓何徃<lb/>
而不可故敢名其亭曰寄爽之亭取栁儀曹所謂曠志<lb/>
寄髙爽此志之寓也亭之隂望乎原邑曰延搜之亭取<lb/>
少陵所謂廣原延㝠搜思之寓也樓曰湛暉之樓取儀<lb/>
<pb n="KR4d0259_WYG_019-7b"/>
曹所謂星漢湛光暉目之寓也樓之右水天相永弗可<lb/>
紀極故榜之曰納納之軒取少陵所謂納納乾坤大量<lb/>
之寓也且子既以是而寓子之樂而時發於詩後之人<lb/>
必有求全乎詩如子之寓而同子之樂然後知子言此<lb/>
者之不為過而不遊此者之為可恨也清叔勉乎嘗試<lb/>
以是推之紹興庚辰七月望日三山貟興宗記<lb/>
　　　訓農亭記<lb/>
廣漢山水甲天下有湖以房名者由唐相國之重故以<lb/>
<pb n="KR4d0259_WYG_019-8a"/>
云也湖直郡寺西南凡起居遊從之所風郊月榭竹蹊<lb/>
棠塢清泉茂樹隂森之䕃無適而非景無景而非勝太<lb/>
守達官每集處於此欲寓一時瓌竒清麗杳渺之觀俯<lb/>
仰百變必於是焉發之然則亭宇盖障誠不當庳其式<lb/>
陋其名也紹興壬午任侯攝州事間來容與周覽以足<lb/>
日因顧湖亭有所謂超然者退謂吏曰悲夫太守何為<lb/>
者太守父母斯民今亭首以超曠自命乃其所以自為<lb/>
也實之不慮名將安施是殆不可不易也且天下逐逐<lb/>
<pb n="KR4d0259_WYG_019-8b"/>
物戰於外志革於内物以名敗故物易廢志以俗移故<lb/>
志易流君子弗正乎名弗敦乎俗則是耳目之賊乎外<lb/>
者也皆惑也嘗試與二三子登斯亭念物化之無日顧<lb/>
外景之不常忽徃忽來遊冶者之無定也而亭與名可<lb/>
久恃以存全乎曷若同觧外縁深稽政本畦壠低昻氣<lb/>
象萬千目焉其耕耳焉其墾悠然而深思注然而繋望<lb/>
吾心無頃而不在農也如此坐堂皇人必唱曰太守慮<lb/>
不在小太守無忝矣使四民之利日不外吾心吾耳目<lb/>
<pb n="KR4d0259_WYG_019-9a"/>
之利亦不外吾民建一亭而政體具焉後世必有不待<lb/>
景而存不因俗而亡者矣吾謂斯以寄意可乎不可也<lb/>
吏曰大善請敬易之明日或有以房始名來告者其文<lb/>
合侯笑曰琯乃清望相耳作郡便能領此可異也即標<lb/>
用不疑嗚呼廣漢古良州吾不知先士為其州者凡幾<lb/>
其宴適能先民後己者何人亦有寄意斯亭勤勤敦本<lb/>
如房與侯者乎無也脫或有之使當今日戰伐鬬怒箕<lb/>
斂耗虛之際必非辭寄奥逺雍容厚下如侯此意無疑<lb/>
<pb n="KR4d0259_WYG_019-9b"/>
也是則可書已矣公名某潼川人以儒學遵古始名聞<lb/>
當世某後進通書者敢繋以詞曰湖竹環環兮湖光洋<lb/>
洋吏且出游兮惟客之將任公來虞兮政則為良嗟農<lb/>
之訓兮理順以祥名者若簡兮慮者長亭乎亭乎歳流<lb/>
千萬兮民勸樂之未央也<lb/>
　　　隆州新倉郡樓記<lb/>
隆興元年有司言隆山郡于西方其稱甚逺郡之鹽利<lb/>
冒于西蜀其貨甚具是不當得廢臣謂復故便有詔曰<lb/>
<pb n="KR4d0259_WYG_019-10a"/>
勿廢三年以赤城何公為其州公言于官下曰日者陛<lb/>
下思此州俾沿其舊而不肖者待罪於是亦惟兹三嵎<lb/>
聲實孰劇孰易賦之歳給有幾給而不裕者幾何槩吏<lb/>
若民頑否從令不從令者其何縣里也子則邦人吾欲<lb/>
子乎咨之予笑應曰大夫無為是纎悉之問也大夫曷<lb/>
則古之吏所以厚齊魯者徃厚吾邦其亦庶乎可也從<lb/>
吾四境之分其城倚乎大丘其隍因乎谿其嵎相角相<lb/>
負因以三之巔崖㧞虛軒豁四露各状異態星華之所<lb/>
<pb n="KR4d0259_WYG_019-10b"/>
動薄煙雲之所奔放若牽乎廬阜賔乎衡麓天台天柱<lb/>
之峯斂南東秀絶之氣而冠襟以此嗚呼岷蜀天下壯<lb/>
矣是又蜀之壮者也且其地穹以厚故其民樸其田險<lb/>
以确故其産㣲其道非四達之衝故巨賈稱息者不至<lb/>
而至者不留其民居雖飛盧薄巷繩樞甕牖有比户可<lb/>
封之風若行可考雖賤不廢其行不治雖光顯矣亡所<lb/>
尊加其歳時伏臘蜡社之節壺奕樽酒酬嬉之聚則來<lb/>
者盡禮而去者盡情郡縣一或下令則長老子弟相與<lb/>
<pb n="KR4d0259_WYG_019-11a"/>
嚴恭雖不早夜誦憶法律而循理愛身之念不至與法<lb/>
忤也間有回蔽滛暴怙氣賊墨弗信弗欽千萬而一肆<lb/>
者則士相與推笑之且曹辱之必曰詩書吾習也禮儀<lb/>
吾故也捨習不順棄故不祥爾此居而忍此為乎此非<lb/>
獨吾父兄之辱辱吾溪山矣則又極口反覆折困使其<lb/>
人面汗騂羞盡悔乃止其俗大都如此盖他邑有未必<lb/>
能然者而吾州獨然至于今亦莫不然也故其氣著之<lb/>
久則為商為技為農欲薄而用節冣為近古為士則術<lb/>
<pb n="KR4d0259_WYG_019-11b"/>
術施施而亦易善至其才良異等則動能研古今商成<lb/>
美出議明壮本於犍為故治諸老風流之舊于鄉于朝<lb/>
于天下相次馳聲甚衆今也又偉焉者矣其名字暴夷<lb/>
夏勲業暴王室浩乎巍然衆指海内重人者是又吾邑<lb/>
子也大夫不知之乎公笑曰誠然吾因其俗簡其節薰<lb/>
漬教義其弗返者而後繩法之如是則可乎予曰公能<lb/>
有此公必辦治隆矣居年餘既至恩順浹下州以無事<lb/>
又明年政成則取賔寺之漫漶者闢而館之賔至有所<lb/>
<pb n="KR4d0259_WYG_019-12a"/>
神之後王命者章而號之神以寜嘉至緇徒之溷其栖<lb/>
者井飲之病其汲者鹽庾之乏盖障者隨以顧指悉更<lb/>
悉治咸中誼理一日閒坐郡樓且瞰大路則俯而笑曰<lb/>
是側行旁跨者是何為者也州之人莫不田於斯斯豈<lb/>
人情哉昔者四方之賔來或譏其危或病其隘意其在<lb/>
此乎我知之矣我不終革是則非政也於是命直州驛<lb/>
之下宣闢斬刈屏榛與莽使薪不得囿而石不得叢梯<lb/>
為大岐翼為巍觀又以頒春宣詔二亭相之三嵎横前<lb/>
<pb n="KR4d0259_WYG_019-12b"/>
石城障後然後州之平崗秀壁靚觀遐聣聫絡下上閎<lb/>
大恠傑亢爽之觀畢赴于左右雖以覧者不厭行者不<lb/>
勞而有知者亦不得而状也盖自觀至亭總為屋凡若<lb/>
干區自計材至輦植凡若干根自伐石而給甃凡若干<lb/>
尺自命工而至斷手為日又若干焉其始則民皆不知<lb/>
及就事民知之矣一出縣官之餘費民遂不勞而竟若<lb/>
不知也州之人以是徳公而公又不以為徳斯已竒矣<lb/>
或者謂古之為國其有令徳令聞致逺以為明矣不聞<lb/>
<pb n="KR4d0259_WYG_019-13a"/>
其以土木也一有事焉因民而已矣故民必以久而後<lb/>
安役必以安而後動動必以禮而後服自非然者政之<lb/>
未舉雖土豐木好焉君子亦弗取也而况乎門屏道路<lb/>
之間哉其亦有足為歟嘻是不悉乎君子之舉錯者也<lb/>
君子觀不易朝民不廢務工不後時役不畔義皆古之<lb/>
道也其在先志則魯有庫雉二門衛亦有庫有皋得此<lb/>
誼矣彼二國者非為是快心者也於是出政令謹禁防<lb/>
時啟閉國之耳目寄焉雖周公康叔所不能免也而况<lb/>
<pb n="KR4d0259_WYG_019-13b"/>
後世乎昔單襄公之過陳曰門户不除道路不可知是<lb/>
棄先王之制也陳不國矣已而果然彼周公康叔之所<lb/>
以為國與單襄公之所以觀人之國莫或捨是則知門<lb/>
墉道路之制靜以一衆目動以教民利所從來逺矣如<lb/>
之何其易之也今公既以儒術飾吏勸治千里莫不歡<lb/>
心而又營度墜緒易弊為功周焉如此是志也不猶魯<lb/>
衛之故也乎予職太史氏而使邦君之羙且落寞焉予<lb/>
之責也乃紀州民之言而敬繋以詞曰隆隆維山州以<lb/>
<pb n="KR4d0259_WYG_019-14a"/>
聲之復復維艱維仁是依有來令公帝命自東政洽于<lb/>
寜不竒以功嶕嶢有隧險極而圮吏百其臨莫肯具理<lb/>
公曰嗟嗟父兄其來其易故常于觀于臺財匪爾即力<lb/>
匪爾極奮自府州以究爾役人拜稽首公澤我厚煥兹<lb/>
厥成爰衆之有梯石聫聫級柱軒軒我樓我躋我顧以<lb/>
寛公才莫既媚于千里敢人之難俯仰有偉誠率是道<lb/>
于公于卿厥施有遐可燦度程嘻公有時入吏王國匪<lb/>
今私公邦人是職<lb/>
<pb n="KR4d0259_WYG_019-14b"/>
　　　明碧軒記<lb/>
隆峙山而郡郡周望四注聫絡隠見幽幽而相際者皆<lb/>
山也走郡東南六十里泉則泠然以清峯則環焉以疊<lb/>
所謂石馬者則又山之祕䆳秀傑者也先時州君子丞<lb/>
相何公偕里士揚公飾風流文誼徃來於此楊闢軒于<lb/>
其室之東遥岑排青逺目可放丞相曰是名明碧迺稱<lb/>
耳蓋稽韓孟聫句而欲以云之後歳老矣軒日以敝而<lb/>
名日以晦公飾子雲卿則顧而嘆曰嘻軒之敝在此是<lb/>
<pb n="KR4d0259_WYG_019-15a"/>
吾先人之所以闢丞相之所以名是殆不可易也願謁<lb/>
記通人軒則不沒矣因來有請余以病倦為觧于再于<lb/>
三而不已則遂告之曰吾子來子知觀山之樂乎如知<lb/>
之則足以識之矣且丞相三嵎大人也棲棲窮阜一日<lb/>
振纓而聲在九州非必意於因山者蓋因山以寄意耳<lb/>
類有得於兹軒之助者也吾何足以盡之凡天下之物<lb/>
廢興動息浮夸變現忽來而驟䘮者皆遷也故物窮而<lb/>
化化則遷矣物之不遷者不逐而化者也今子目力之<lb/>
<pb n="KR4d0259_WYG_019-15b"/>
運試窮諸山山之為物薄雲天挾光景伏虎豹而翳飛<lb/>
走出沒日月徙倚今古無常形而有定質者是其豈遷<lb/>
者歟子窮至質之不遷然後知明碧之無爽而丞相之<lb/>
心之識有定在也世之徙倚傍徨激越乎毁譽勢利之<lb/>
場而不知息也不思形寓之無常與物化之無日則衣<lb/>
冠漸化為桎梏勢位漸化為邱壠彼猶身安之而不自<lb/>
察曽謂有知於山而樂之乎使其得日獲束車於是而<lb/>
隠几於是也其目之所寓眩亂覆雜竟無得於山決也<lb/>
<pb n="KR4d0259_WYG_019-16a"/>
彼其權利蕩摩五色無主方時自慮其慮也安見山之<lb/>
所為碧憂態横生襲後盈前方不自見其見也安知目<lb/>
之所為明若是者其於明碧竟有得乎抑其無得也如<lb/>
知其無得然後知此軒之闢非靜而不遷者無以寓其<lb/>
觀非寓觀之樂者無以得其勝非丞相主賔容與之久<lb/>
無以畢此樂此勝也子既伐諸石而措諸壁敢為誌之<lb/>
以廣丞相之意以為寓物不遷者之好則大善矣丞相<lb/>
名<graphic n="KR1643" url="https://raw.githubusercontent.com/kanripo/KR-Gaiji/master/images/KR1643.png" mimeType="image/png"/>郡人予亦郡人九華貟興宗也隆興元年中秋後<lb/>
<pb n="KR4d0259_WYG_019-16b"/>
二日記<lb/>
　　　任亭記<lb/>
乾道丁亥括蒼子劉徳廣以太學博士去官於其居築<lb/>
亭曰任且以書徴記於予曰凡我之生所以衡吾慮拂<lb/>
吾心憂奔吾於得䘮利害風濤險棘之場是當有賊乎<lb/>
吾中掩乎吾外者非耶吾不得而原也自今使其入不<lb/>
訢其出不距陶陶自遂泛若而躬順之吾亦無徃而非<lb/>
任也如是抑亦可乎間觀夫少陵有所謂乾坤任此身<lb/>
<pb n="KR4d0259_WYG_019-17a"/>
者惟甫也賢彼其有以安於此必有以樂於此也吾亭<lb/>
之築之義其取甫哉噫信可謂善遊乎天地之間休然<lb/>
時自適其適也請即子所以然之名而告子凡子之於<lb/>
任子能知之無物不任我能言之子既遺物而任子身<lb/>
必將反聽而任吾言天地之初未與衆萬之相闗也巍<lb/>
乎莽哉俄而有炁有體有象有數有推徙四時動蕩回<lb/>
潏之變偘偘施施一任乎大化任者既不可知矣其始<lb/>
亦不自知其任也形氣之相遭欝泄之相磨然後飛潜<lb/>
<pb n="KR4d0259_WYG_019-17b"/>
動植圓斜小大祕怪恍惚生息之物於是焉資之彼既<lb/>
各足乎形各遂其分也雖欲不任安得而不任是豈可<lb/>
以智力角哉而况乎聖者明者賢有識者位乎其兩間<lb/>
素有囂然樂道之實靜而中動而有節充之以廣伸之<lb/>
以大而形之以不可不止此則舉無不任而任無不終<lb/>
者也是獨異於風中之竹乎披拂偃仰當東而西當西<lb/>
而東隨順者久而衡逆者折此非不歳不寒之故風乎<lb/>
任不任之故也君子抑亦可以循其本矣使我與世相<lb/>
<pb n="KR4d0259_WYG_019-18a"/>
忘天與人相一義與命相權夫然後任可幾也子知之<lb/>
乎雖然至道者君子日用之噐也噐日用而升流覆墜<lb/>
不與之遺迹若遑遑而不自任而其形則羣於人而運<lb/>
於天也是又任之之妙也至此則子能知之而不能言<lb/>
矣子必欲窮斯言乎當訪黄帝仲尼歳戊子二月旦西<lb/>
蜀九華子貟某記<lb/>
　　　池州改建南泉承恩禪寺記<lb/>
乾道四年天水趙公富聞守杭州政成有㫖擢荆湖北<lb/>
<pb n="KR4d0259_WYG_019-18b"/>
路轉運判官先是池多名山陂陁連延深宻粹秀浮屠<lb/>
從而宫者半之距郡七十里寺曰承恩由來廢墜富聞<lb/>
披圖側睨而嘆曰嗟乎是乃古佛塔廟所謂南泉者也<lb/>
是何從廢哉且是導師昔在過去有唐貞元於諸禪那<lb/>
最為第一為超三昩法門為說無量妙義為度無央數<lb/>
衆為成一切種智久居是山成如是刹假使更千百刼<lb/>
世間諸所有相山河可摇大地可壊灰刦可盡此師此<lb/>
道不可沒也然則是諸國界現莊嚴地䕶持增飾我敢<lb/>
<pb n="KR4d0259_WYG_019-19a"/>
怠乎閱數月乃偕倅貳堅決衆疑乃命大長老號曰善<lb/>
崇再主靜席建大法鼓爰集法衆取諸廢寺福安清修<lb/>
及諸廢塔若龍泉等園田稼穡木樒桑棗種種上妙不<lb/>
假語言共成饒益又出本末授諸九華居士令具贊記<lb/>
如是三請無有窮已居士聞之作而應曰善哉大夫成<lb/>
如是希竒功徳未易有也然自我聞若彼導師與諸佛<lb/>
祖同一性住無取無捨無成無壊而况世諦土木縁假<lb/>
忽興暫廢其足徴哉大夫亦知之乎且佛性海妙湛圓<lb/>
<pb n="KR4d0259_WYG_019-19b"/>
明猶如虚空彼虛空性了不可摹則是南泉了不可記<lb/>
世間筆墨同假象色同名為幻欲識南泉無有是處且<lb/>
彼導師平常行道五十年餘常作是言心不是佛智不<lb/>
是道道不屬知因知衆生種種妄執執物為見執見為<lb/>
知現顛倒故知者為病不知亦病說知不知病悉如是<lb/>
有能一日離大障惑住大觧脫我當許與此大導師同<lb/>
一目視同一耳聞同一機發同一性住乃至同行同願<lb/>
同說不說我境俱融不知我之為南泉乎南泉之為我<lb/>
<pb n="KR4d0259_WYG_019-20a"/>
也如是導師不逺我矣昔世尊謂文殊曰如汝文殊不<lb/>
應說言更有文殊然則覺照藴空之餘平等行願之海<lb/>
衆生無量法性無量真諦既各具南泉矣廼復紛紛更<lb/>
覔南泉乎大夫其勉之富聞笑曰極矣妙矣吾因世聞<lb/>
法得出世間義因葺導師既墜之寺遂識導師不墜之<lb/>
相是知此刹示現永斷結習此刹光明永遍塵刹是皆<lb/>
導師之賜也居士其預有焉居士即稽首翹望為說偈<lb/>
言世間種種顛倒想興壊取捨非實相本來真覺覺妙<lb/>
<pb n="KR4d0259_WYG_019-20b"/>
明實無身心受生死有如無病軆陶然醫實誰遣療病<lb/>
者我觀南泉坐道場說不是心不是佛是聲時寂寂時<lb/>
彰百萬妙義一時墮了無針鋒可入手天人鬼神不敢<lb/>
視奔走趙州䘮黄蘖馬駒蹤跡轉光熖一說遍說無量<lb/>
說究竟舌本無不動非惟彼相不動故山河大地說熾<lb/>
然乃至滿八十小刦循至億刼不思議導師常不離本<lb/>
座聲音妙義悉現前我觀承恩舊殊勝藏是真身無惱<lb/>
壊華林寳樹日放光如何上慢增濁橈頼一精進過量<lb/>
<pb n="KR4d0259_WYG_019-21a"/>
士生自天支露悲愍園田林植衆妙具俄頃令復鐘鼔<lb/>
縁莊嚴是刹照塵刹悉顯南泉無量義若云是刹非真<lb/>
實善財樓閣亦非真佛子欲徹南泉機當作是念為正<lb/>
念<lb/>
　　　金繩院觀音塑像記<lb/>
聖人觀萬法而返於一而其極也一足以涵萬流行散<lb/>
徙揮綽洞達上足以抗太虛入窈㝠下至於融八紘内<lb/>
外萬物形状變化之情人愈即之而無窮也測之而無<lb/>
<pb n="KR4d0259_WYG_019-21b"/>
得也逐之而無及也浩乎巍然詰其何自而一與夫一<lb/>
之所以運量至此伊誰究之而誰識之耶意必有虛而<lb/>
明圓而靜返流全一者之得之也昔者吾窮乎西方之<lb/>
學以為莫尚乎體復於一以致用所謂觀音大士者最<lb/>
其全一者也彼由聞而心圓照物未至而心自融心未<lb/>
起而聞自具衆機不張而一真内澄是以聞薰聞修聞<lb/>
所聞盡非有萌於物而有意於聞也衆萬控薄舉不外<lb/>
吾之聞此其所以為聞也歟或曰吾耳之性猶聖賢耳<lb/>
<pb n="KR4d0259_WYG_019-22a"/>
之性也循聞之本非自外出非不外入也何獨大士云<lb/>
耳哉然衆生不復於聞而大士獨曰聞復何謂也曰是<lb/>
非天下之所能備也衆生以心縁撓心吾聽内謬則吾<lb/>
真内賊孰哉鬰鬰乎是其中有弗一者乎今吾試窺諸<lb/>
天地之間虛空與一氣之相遭而律之本於是焉生彼<lb/>
其樂之融於中而泄之金石者天下非固求聞而有不<lb/>
能不聞者也其聲氣之接徐疾奮蕩徃來僨起之變善<lb/>
聞者運聲以契妙契妙以合一渾渾洋洋吾不知因聲<lb/>
<pb n="KR4d0259_WYG_019-22b"/>
而後有聞耶因聞而遂有聲也是二者其真為一乎其<lb/>
異耶若使衆人雜聽於康莊之逵心之不㝠而境之衆<lb/>
多也雖九奏乎吾側清者濁者疏亮者直而條達柔而<lb/>
蔓衍者吾先兆乎常變作止之意爾執一則廢二執宫<lb/>
則廢羽執羽則廢商始焉心迎而距終焉聽雜而流若<lb/>
是而自名於為聞其果有得矣乎抑其無得也知其無<lb/>
得則知衆生流浪為聲所蔽既以倒聞為機蓄聞為誤<lb/>
至於六用迷惑而不可正者斯已矣故夫古之聰聽於<lb/>
<pb n="KR4d0259_WYG_019-23a"/>
樂者必返於聽之初形充空虛其來無止其去無联了<lb/>
衆樂於寂然之初而後衆音之所不得遁此天下之至<lb/>
聽而君子充其類以治性者也然則至聞無聽而後為<lb/>
聞而况聖賢自性聞之者乎今彼大士以一精明而離<lb/>
二生滅翳除故聞復則道惡乎徃而不聞聞極故圓妙<lb/>
則聞烏乎徃而不可真聞現前而十方平等雖一佛二<lb/>
佛以至千萬億佛同一慈力雖一國土他國土以至恒<lb/>
河沙國土同一悲仰體於無窮而化於無垠大士之本<lb/>
<pb n="KR4d0259_WYG_019-23b"/>
聞猶未數數然也烏覩所謂贊其聞矣哉成都金繩禪<lb/>
院主僧道如者喜誦大士之教以為金繩之地塔廟勝<lb/>
處也觀音之像闕焉於是戚焉以憂敕工具衆寳香檀<lb/>
搏土為像衣金螺紺朱瑟炫耀法帯卧具玲瓏宛轉與<lb/>
夫前施後列逸浪層巖恍惚怪怒祥雲瑞霧花葩竹石<lb/>
青紅晃蕩疎曠簡逺之意率皆匠之於心窮之無端而<lb/>
視之無涯神施鬼設豈所謂融於受勃然應沛乎其技<lb/>
之妙而妙竟不自知也異時觀音或因像致禮因禮生<lb/>
<pb n="KR4d0259_WYG_019-24a"/>
悟其不在兹乎陵陽貟某見聞妙麗即為著大士入道<lb/>
之因且繼之頌曰我觀世間人種種患無明一根不銷<lb/>
復六用自成障聞既不可得况有聞聞者譬彼遊都城<lb/>
忽聞衆樂作鼗鼓及鐘磬柷敔諸瑟琴是聲本涵聞非<lb/>
以聞故有而諸妄執者先修聲所在即聲以為聞是事<lb/>
非真實如是倒聞機未幾聞變滅循聲故流轉旋流獲<lb/>
無妄如文殊所說稽首觀世音不住一切相覺寂聞自<lb/>
融聞性圓滿故心精既遺聞是則真聞者以致無量刼<lb/>
<pb n="KR4d0259_WYG_019-24b"/>
及恒沙國土皆以聞攝入名究竟圓通我今釋塵勞敬<lb/>
禮光明像願一弹指頃修證亦如是<lb/>
</p>
<p>
</p>
  </div>
</body>
</text>
</TEI>
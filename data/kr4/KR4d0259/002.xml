<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九華集巻二</head>
    <p>
<pb n="KR4d0259_WYG_002-1a"/>
欽定四庫全書<lb/>
　九華集巻二　　　　　　宋　員興宗　撰<lb/>
　　七言古詩<lb/>
　　　賀雨<hi>并引</hi>
　　　　若嵗大旱用汝作霖雨乃人君命相之辭提<lb/>
　　　　刑顯謨自西蜀使華慨念斯民憂於久旱炷<lb/>
　　　　香祝天不崇朝獲甘雨蜀路生齒樂意具足<lb/>
　　　　與前賢若歸一揆目擊盛事因賦古體以紀<lb/>
<pb n="KR4d0259_WYG_002-1b"/>
　　　　盛徳<lb/>
嵗若大旱作霖雨禱而雨兮旱不苦誠之一字與天參<lb/>
徃古聖賢珍此語嵗星在蜀二十年觸處豐登多黍稌<lb/>
世不少惜蹂踐之枉使寳稼棄如土况復縱恣相憑凌<lb/>
氣熖熏天遽如許三綱五常淪且斁以故傷和逢癉怒<lb/>
旱魃為災熾袢暑撲鹿陽烏乗九數火雲釡甑蒸肉山<lb/>
不奈炎官云我所公方憂民心瘉瘉掃除熱瘴還清楚<lb/>
却憶曾侍玉帝旁授以金科行按部辦獄更過顔魯公<lb/>
<pb n="KR4d0259_WYG_002-2a"/>
一路傳呼御史雨不聞匹婦且衘寃西蜀向安誰敢侮<lb/>
和以致祥應止止喜見太平舊官府肅時若是號休徴<lb/>
甘澤霑霈来以叙石燕漫飛商羊舞穴處那能問狐鼠<lb/>
巫覡罷散鼔笛閒龍徳欲歸江海去為言西成祀田祖<lb/>
飽食不驕民樂聚昔何戚嗟今怡悅力回造化公為主<lb/>
濯濯厥靈玉不焚伊格皇天歸宰輔燄燄無若雨反風<lb/>
爕理隂陽且封魯禦災捍患世亦希可但明時繼前古<lb/>
願言霖雨思賢佐鐫入堅珉作詩譜<lb/>
<pb n="KR4d0259_WYG_002-2b"/>
　　　遊漢嘉明月湖次宇文子重韻<lb/>
君不見天台賀季真鑑湖一曲光泠泠又不見錢塘林<lb/>
處士西湖千載成髙名千頃菰蒲抺岸白㡬樹寒梅踈<lb/>
影横呼吸湖光映湖緑兩公便謂得此生吾僚胸次本<lb/>
丘壑中有林賀之髙情銀盤夜色清鏡動便欲邀汝成<lb/>
三人旋喜巨羅金在眼肯議仙桂来無根前時六濁皆<lb/>
運出招此不夜歸重城未䝉濡沬到惡客先苦詩句来<lb/>
繽紛思君對洗同一静大勝狂歌歸四明<lb/>
<pb n="KR4d0259_WYG_002-3a"/>
　　　紫雲洞<lb/>
　　　　府判李文於先大夫祠堂之側因紫雲盤其<lb/>
　　　　上迺作洞焉諸公賦詩皆瑞紫雲多以列仙<lb/>
　　　　之異言之愚謂跨鼇先生忠誼不沒者也有<lb/>
　　　　以瑞其後紫雲蓋有託乎府判又能世其家<lb/>
　　　　且大之吾儒之喜頌者也即為賦此<lb/>
君不見茂州長史文章翁生平姓字懸天東英言撼帝<lb/>
帝不從建隆以来無此忠今焉棲神寓𤣥躬道在翳嘶<lb/>
<pb n="KR4d0259_WYG_002-3b"/>
峰外之髙峰是間真趣排天胸指顧可了荆岱嵩邇年<lb/>
秋練春光融離離渡漢舒溟濛状殊宋車非越龍<hi>兵志宋雲</hi>
<hi>如車越雲如龍</hi>亦非石壁浮青紅望之雲逺討其蹤類風飄煙<lb/>
欺霧濃<hi>梁簡文賦紫雲詩云金風飄素煙</hi>直排閶闔貫紫宫父老語我<lb/>
昭我聾疑是先生不掩之精雄自爾支拄瓊崖中要把<lb/>
英爽飛摩空有如韓王結襦騰騰化異氣<hi>魏公試進士是日五色成</hi>
<hi>雲</hi>亦如衛生食昴疊疊欺長虹誠於斯民有願力此叚<lb/>
竒特將無同先生英名無有盡乃雲無心洞無窮或云<lb/>
<pb n="KR4d0259_WYG_002-4a"/>
礱鑿發天秘不知的的勝事符阿戎勸君不必崑閬通<lb/>
五雲之祥由李宗<hi>尹喜望紫雲下得李耳</hi>君家種義昭𤣥穹可隸<lb/>
黄字驅青童掃灑願勿俗子容斗酒為嗔王無功<hi>僕自擬績</hi>
　　　瑞芝<lb/>
　　　　知郡李文招賓友於洞之側飲未既有童来<lb/>
　　　　前曰適得異草丹其蓋玉其枝童不名其何<lb/>
　　　　物也余顧笑曰芝也分幹異本是應竒祥蓋<lb/>
　　　　宗祀享答之嚴積猷徳耀之及於是乎見之<lb/>
<pb n="KR4d0259_WYG_002-4b"/>
　　　　誠不常有之物也豈其大門之慶乎㑹人有<lb/>
　　　　　酒乃綴數語以賀明日足是章以志山中盛<lb/>
　　　　事云<lb/>
君不見翳嘶路轉重行行玉几有洞含餘清跨鼇棲魂正<lb/>
爾所合㳫萬古遺忠名洞口雲騰紫羃羃洞外草茁朱<lb/>
英英從来精爽自難沒地不愛寳天敷榮嘉祥一書世<lb/>
則瑞而况君家二者并請原昨日盃酒事公子沃客金<lb/>
盃傾有童有童跪再拜云得異本由天成主人于于衆<lb/>
<pb n="KR4d0259_WYG_002-5a"/>
客笑春入四座歡縱横夜如何其不忍去翦燭細看枝<lb/>
瓊瓊有同魏縣玉三幹大似漢宫金九莖巖間義氣埋<lb/>
不得宛轉再露乾坤情公子世猷亦有相他山之石何<lb/>
由生願言勿隠東郭几穏出卧䕶南陽城天邉瑞蓋兩<lb/>
旌節我相公子非癯卿<lb/>
　　　歌兩淮<hi>并引</hi>
　　　　事以詩敘者唐人累累有焉然有之而工工<lb/>
　　　　之而傳惟少陵樂天二氏乃已也蓋少陵以<lb/>
<pb n="KR4d0259_WYG_002-5b"/>
　　　　嚴樂天以詳兩公於事皆工於道達事然矣<lb/>
　　　　語未嘗不然則人之從之亦信乎其然也嗚<lb/>
　　　　呼風雅數變體厚語極至此可謂難哉吾蜀<lb/>
　　　　虞公常援尺箠笞敵兩淮之上敵憤以死此<lb/>
　　　　事曠古今一快者賔客欲表著鋪張而緒言<lb/>
　　　　之其當取杜乎當用白也吾無適而偏廢矣<lb/>
　　　　雖然吾非其人也勉賦悲兩淮一首<lb/>
君不見北風吹淮風浪黑鐡馬千羣凝一色當時廟論<lb/>
<pb n="KR4d0259_WYG_002-6a"/>
孰經濟將相無言潛動魄或云南紀當何憂今代諸葛<lb/>
身姓劉陛下喚取守淮甸彼有勝算踰干矛登時詔語<lb/>
從天墜汜為先鋒錡制置併遣徤士付阿權等是兩淮<lb/>
兵馬地豈期將潰兵川流翻手忽忽無十州前時冠劒<lb/>
錯準擬此事吐口貽人羞幸哉天禍不終極至尊避殿<lb/>
憂思集樞臣督戰侍臣謀上則倚公叅贊職征鞍此日<lb/>
去皇皇所過騎士多羸傷不見何人出聲鼓意氣但見<lb/>
十十五五坐路傍公趣下馬詢衆語衆共来前致辭苦<lb/>
<pb n="KR4d0259_WYG_002-6b"/>
平時節使驅為奴逐逐無聊戰無主而今側身墮兩失<lb/>
官騎已亡難再得誠令軍政日月懸我有㣲軀人不惜<lb/>
公聞瑟縮涕澘然汝曹寄命真可憐朝今清明萬乗聖<lb/>
權已殛死家南遷若等是行能奮死朝建勲名暮朱紫<lb/>
官今付我誥如山節使察使皆在此軍家聞此逐蹄輪<lb/>
喜氣酣酣如遇春當時戰死身昧昧今日分付當其人<lb/>
兵官来見同聽命適有時張王戴盛分麾列伍擺布畢<lb/>
髣髴平戎萬全陣斯須望敵来何多千里斷岸皆遮邏<lb/>
<pb n="KR4d0259_WYG_002-7a"/>
天低野曠笳鼓咽衆寡不敵將奈何是時仲冬日建丑<lb/>
<hi>初八</hi>羣雄争先莫肯後濯纓刑馬震天地燄燄兵威古無<lb/>
有旋見飛臺天様齊黄蓋團團傍赤旗指揮渡河在頃<lb/>
刻我黙戰義人安知公呼時俊騰口說汝每四方聞膽<lb/>
決只今戰態作兒女便恐汝名從此歇長嘯激俊揮戈<lb/>
廻萬斧並下聲如雷十舟先粉百舟敗連艟接艦成飛<lb/>
埃嗟敵初来何草草一夕崩摧如電掃命踰破竹青離<lb/>
離血潰江流紅杲杲明朝北陣更奔波坐料强敵成蹉<lb/>
<pb n="KR4d0259_WYG_002-7b"/>
跎<hi>十一月初九日</hi>隄防更藉盛新力為我往䕶楊林河運去一<lb/>
朝同覆水敵再渡江終送死射人射將數不徹何况更<lb/>
問舟中指移時巉天送哭喧棄舟而遁舟自焚公命火<lb/>
攻列火傘船焦檝爛無逃門敵愁驚心疑鶴唳十歩廻<lb/>
頭九墮淚又疑官軍尾其衆清野數州無食地衆殘北<lb/>
顧心悠悠金亮更欲抵死留放言京口少備者曷若舉<lb/>
兵由潤州大將顯忠来是日執杖升階光照席公先勞<lb/>
苦甚生平遂借百舟如過鷁迤邐仲冬日十二旅食無<lb/>
<pb n="KR4d0259_WYG_002-8a"/>
烟寢無寐公来督府見相公便及𤓰洲防拓事督視推<lb/>
公膽有餘此事豈忍他人徂昨来兵試威萬萬别遣諸<lb/>
將無乃迂公仍禀命侵星過或傳鐡騎金山破淮西萬<lb/>
姓舍惟煙淮東居民淚潛墮公擺吴艟異水嬉勢壓海<lb/>
浸傾天維一見使敵無可奈再見使敵心骨悲敵亡傲<lb/>
兀猶不悟尚呼達官招萬户嵗云暮矣無北歸我所思<lb/>
兮決南渡達官再拜乞徐徐波浪駕天千文餘比前采<lb/>
石三倍惡主其急我吾其魚金亮尚嫉忠言醜快劔垂<lb/>
<pb n="KR4d0259_WYG_002-8b"/>
垂擬其首只今速渡汝得活不爾愛身身在否萬户相<lb/>
顧歸相言慓悍難容血靣論北人項領不易保如此郎<lb/>
主何足存此夜踈星江淚濕敵將一一彎弓入御寨三<lb/>
重侍衛郎對靣公然如不識帳中方嬖花不如帳外忽<lb/>
飛金僕姑投哀賒死身困苦軟語不類平時麤骨肉披<lb/>
離頭萬里魂飛却作他鄉鬼殺氣漫天烟草迷不歸州<lb/>
絶風塵起<hi>北歸敵訛為不歸州</hi>君不見昔日秦魏之兵扼上流阿<lb/>
堅阿瞞皆老謀淝水血腥赤壁潰兩豪一蹷泯黙至死<lb/>
<pb n="KR4d0259_WYG_002-9a"/>
休况我中都徃頽促千古喪師無此酷沉寃萬衆衘已<lb/>
久合沓天心宜下燭三十年飛戰馬塵支吾多用豪傑<lb/>
人但傳兇勢時未減不見度外加經綸須信更生無盡<lb/>
福髙價屬公勲譽逐不費兩淮千斛水一洗萬古乾坤<lb/>
辱近来分陕從天闕懸解西民愁百結三軍鼎鼎禮意<lb/>
濃七兵堂堂恩數絶行并咸秦脉絡通更遣諸將圖山<lb/>
東為君再賦洗兵馬下客敢繼唐詩翁<lb/>
　　　永嘉水<hi>并引</hi>
<pb n="KR4d0259_WYG_002-9b"/>
　　　　韓退之陸渾山火詩變體竒澁之尤者千古<lb/>
　　　　之絶唱也併用其韻效之賦永嘉水一首以<lb/>
　　　　呈同舍監丞鄭丈蓋丙戌水灾曲折得之於<lb/>
　　　　鄭也<lb/>
鄭侯興言水于温厥灾茫昧數莫源于時頑秋後中元<lb/>
滛虹曳曳妖暈噴夜星不呈墨㣲垣鬱律撼怒排天根<lb/>
擺磨雜嶽濤飛軒豁驚瞥悚勢蕩渾凶颶埽寛震虚垠<lb/>
瀿傾瀆裂軸轉坤腷膞萬馬來聲喧衆鼔駭駭闐箎塤<lb/>
<pb n="KR4d0259_WYG_002-10a"/>
湠漫沏送無回沄隂旄威纛空飛騫嬰鮐漂沛趨㝠門<lb/>
帯不不屬隳巾褌啾呶直上聲天寃元驅鬼紲俱奔奔<lb/>
肉不擁掩張髀臀母識子死翁號孫凌耶厲耶千山髠<lb/>
而况下數鷄鼠豚濘淖飛濺疑翻盆岸津水溽沸鵰猿<lb/>
目材耳井其能存我知其端義可援無乃水伯真少恩<lb/>
翹翹抉抉兇凌屯手擘三山巨靈翻大漚幕島叢旗㠾<lb/>
天吴不仁閃雙湲主張龍孽龜魚黿牙眼怖鰐翼厲鯤<lb/>
唅呀擺掉齒腭反禹手不胼息兩跟四載難乗駐厥轓<lb/>
<pb n="KR4d0259_WYG_002-10b"/>
漢家循河昔墊昏側身以蔽太守尊淛東之東孰于藩<lb/>
赤子魚頭浸莫言帝階修修闢重閽媕娿欺天樹幽怨<lb/>
沉家十萬忍不論誰歟廣騷些其魂幸哉皇明煦朝暾<lb/>
羅金走帛恩丘園我咨温人為周爰河魁之應顛崑崙<lb/>
嗟嗟奚自理不煩常盤喜鮮口吐吞剜元剔鬛命蜿蜿<lb/>
毫髪不備唏空飱以是眩客詔後昆帝敕海若澆愁痕<lb/>
自今起仁略炮燔縱彼川泳鱗鰭掀物不暴殄帝所敦<lb/>
永嘉于于福以蕃嗚呼愈也惟戒焚我則解摘哀窮樊<lb/>
<pb n="KR4d0259_WYG_002-11a"/>
其亦滅愧心可捫<lb/>
　　　遊九頂清音亭次宇文子重韻<lb/>
君不見昔賢聲名𣺌雲邉追慕茫茫千百載東山遺墨<lb/>
不塵埃南海碑辭尚光彩是公胸懐冰鏡清當時玊署<lb/>
厭殘更惟餘清夢到古寺因為亭宇加修名亭邉古洞<lb/>
可治易何必竹溪師六逸清音不斷山不磨人間衮衮<lb/>
成今昔徃日中都朋黨興賢者皆思御李膺元祐諫紙<lb/>
今最重此亭返不䝉知音我聞膠西黄樓賔主列賦就<lb/>
<pb n="KR4d0259_WYG_002-11b"/>
價喧君弟轍彼樓雖已䧟幽都名號猶為人記别<lb/>
　　　菜食<lb/>
　　　　東坡謂竹為君魯直謂棕栮為君僕以菜為<lb/>
　　　　君蓋不欽其味欽其徳也食之者無後悔不<lb/>
　　　　謂之君可乎<lb/>
員子一寒世無有愛簇生盤如愛酒菠薐鐡甲㡬㦸唇<lb/>
老莧緋裳公染口駢頭攢玉春試筍搯指探金暮翻韮<lb/>
達官堂饌化溝坑我誦菜君人解否<lb/>
<pb n="KR4d0259_WYG_002-12a"/>
　　　酬新安仁孝主簿<lb/>
汴水奔流天子都海涵百谷来羣儒黒笠白袍紛盈衢<lb/>
清才落筆各有徒人人懐矛戈㦸殳文陣未戰磨以須<lb/>
我方整旅備不虞坐驚縶㣲黨援孤聞君烈烈真丈夫<lb/>
外視宮室呈㢘隅於時委身願投壺亦既見止心則愉<lb/>
聨翩折趐同嗟吁奈何西歸不得俱地逺天髙成異區<lb/>
尺書相問藥困痡繼之詩句非常模字妙羲獻堪僕奴<lb/>
幽懐感深長鬱紆魚目安可酬驪珠古今窮達猶摴蒱<lb/>
<pb n="KR4d0259_WYG_002-12b"/>
慎無致意榮且枯六經且務評精麤一朝良媒聘閭娵<lb/>
神房山館魁衆妺<lb/>
　　　哭友人故校書王君夷仲<lb/>
天台揷天天一色先生乃在山之側擁書萬卷日逍遥<lb/>
户外絶無塵土客自跡詩書分戰塲垂垂六甲皆科郎<lb/>
治言說盡萬物理亦有苦語原天荒保寧之軍憤苛取<lb/>
大夫回回軍吏苦公来約束仗忠信健兒三千膽如鼠<lb/>
倦遊俯仰栖瀛洲吏非𣪚仙矧肯留金門間作林下語<lb/>
<pb n="KR4d0259_WYG_002-13a"/>
對之使我銷百憂人皆病心公病膝歸卧輕舟江月夕<lb/>
君不見書劔只今誰訪君靈鷲蕭蕭墓三尺<lb/>
　　　贈吕徳璋道人<hi>并引</hi>
　　　　三嵎古異士棲息之地道陵叔皮爾朱之流<lb/>
　　　　其故跡在吾鄉者㡬見之矣東州吕德璋<lb/>
　　　　道人其人質以粹其言敦以簡訪幽尋於三<lb/>
　　　　嵎之頂儻可以見吾所不見者乎徳璋頗能<lb/>
　　　　詩有人倫之鑒且趙侯毅夫客也因賦一篇<lb/>
<pb n="KR4d0259_WYG_002-13b"/>
　　　　以贈之<lb/>
世網連天天地窄君廼對人眼青白口占道論餘五千<lb/>
身徃仙山尋八百趙侯精靈足詩態員子慙愧今詞伯<lb/>
不須對月人自三他年共作滄浪客<hi>謂予及吕趙</hi>
　　　别眉山源上人<lb/>
我生喜際招提客欲宜漚幻了塵色偶然揮斥仍六極<lb/>
無相光中豈南北上人得我慰寂寞相與含笑了一黙<lb/>
生死奪機無瞬息禪談鶻落霜後翼中間鵠鵠露白黒<lb/>
<pb n="KR4d0259_WYG_002-14a"/>
我欲角角急不得終朝為子寫胸臆回首江山忘鄉國<lb/>
相看一夢非空質山風吹衣馬去櫪君不見九華雖墮<lb/>
名利塲逢人也解吞荆棘<lb/>
　　　贈雲上人<hi>并引</hi>
　　　　中巖印公元發空門友也詩言森秀羣衲未<lb/>
　　　　見其比雖遭竒禍化為異物然殘章斷句當<lb/>
　　　　與一世共秘不當與萬物共盡也每深念之<lb/>
　　　　涕淚不已昨日玉津上人雲公擕詩見過頗<lb/>
<pb n="KR4d0259_WYG_002-14b"/>
　　　　有中巖風氣審詢之即從印公遊者因作一<lb/>
　　　　篇酬雲以見老僕志今懐昔之念殷殷如此<lb/>
君不見昔日中巖印元發聲名㝢縣何煌煌層冰瑩骨<lb/>
語秀静松風入齒詩清狂有時健筆賦巖石天地萬象<lb/>
隨低昻儒流稽首頌舌相徃徃謂帶花木香自從别我<lb/>
無消息江鰐無情江浪黒至今夹岸楓林青嵗老迷魂<lb/>
招不得古来英才多薄命杳杳湘潭絲五色世間妙質<lb/>
便恐無使我哀吟纒八極豈料嘉川餘舊逰雲来雲来<lb/>
<pb n="KR4d0259_WYG_002-15a"/>
開我愁時吐芳鮮恣吞嚼軟語髣髴從湯休勞生乾坤<lb/>
我已倦飲半一嘯滄浪舟三峨聨子憩寂寞下視華屋<lb/>
皆山丘<lb/>
　　　挽喻夫人<lb/>
太丘落日東郊昏蘭風桂露啼幽痕年周九十笑語温<lb/>
衝頭雪矣花仍存仙裾拂拂始倚門扶挟何必煩諸孫<lb/>
二鶵前起慰心魂喻宗老人五院尊衆口咽矣遍地恩<lb/>
柔則之餘六四坤<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九華集巻十</head>
    <p>
<pb n="KR4d0259_WYG_010-1a"/>
欽定四庫全書<lb/>
　九華集巻十　　　　　　宋　員興宗　撰<lb/>
　　策<lb/>
　　　舜九官與孔子門人其道異同策<lb/>
東方朔何人也似儒非儒大言無當者也武帝嘗謂今<lb/>
時何如而朔之指意以為天下已安已治矣誠得周召<lb/>
為宰相孔子為御史大夫太公為將軍益為右扶風伯<lb/>
夷為京兆稷為大司農則無愈于今世矣嗚呼陋矣朔<lb/>
<pb n="KR4d0259_WYG_010-1b"/>
之為言也堯舜之君未嘗借才異世然臯䕫稷契未嘗<lb/>
不用孔子髙弟盖世未甞無材而顔閔㳺夏未嘗或用<lb/>
因其出之時占其道之用不用此難為淺見寡聞者道<lb/>
也何必借才異世言大而夸哉故愚謂武帝非善問朔<lb/>
非善對今執事舉禹稷之徒所以用由求之所以不用<lb/>
疑于夫子舜禹答問之間借此可以議聖賢之同道也<lb/>
盖人才嘗起于用伏于不用夫子賢于堯舜則門人必<lb/>
不愧于臯䕫堯舜即夫子之得志者門人即臯䕫之不<lb/>
<pb n="KR4d0259_WYG_010-2a"/>
用者然由也求也赤也夫子多抑之益也契也禹也堯<lb/>
舜多信之盖舜之所以信二三臣者信其政之所可至<lb/>
夫子所抑二三子者抑其道之所未至盖徳政易行故<lb/>
彼有顯政至道難一此未必盡道其是之謂乎昔者孟<lb/>
子曰禹稷顔回同道則回之得志亦一禹也唐沈雲卿<lb/>
曰齊畏衞不過蒲以子路故也沈謂仲由有格苖民之<lb/>
徳然則仲由之得志亦猶益也若夫龍之出納朕命亦<lb/>
赤之可以與賔客言也是則顔淵不媿于禹仲由庶㡬<lb/>
<pb n="KR4d0259_WYG_010-2b"/>
于益公西華亦可以為龍也其比二三子得志以充其<lb/>
用者豈媿虞廷哉執事其必有以明之矣嗚呼宫之竒<lb/>
在虞而虞亡在秦而秦伯非愚于虞而智于秦也用與<lb/>
不用聽與不聽耳彼二三臣智于虞廷此二三子愚于<lb/>
孔門亦獨奈何哉故傳曰仲尼之門五尺之徒羞稱五<lb/>
伯惜其仕非堯舜也噫夜光之璧暗投則懼中流失舵<lb/>
一壺千金嘗試以是思之則得矣<lb/>
　　　曽子不與十哲陳平不與三傑策<lb/>
<pb n="KR4d0259_WYG_010-3a"/>
人各有品也雖然聖人無意于品人道徳勲名之士亦<lb/>
無意于求人之品者我無意于品人彼無意于求人之<lb/>
品故賢者識其大而不遺其小小者亦勉其不及而自<lb/>
附于大各識道徳勲名而已矣雖然聖人如或有言若<lb/>
品其人非故言也其言觸焉而得也觸焉而得其言不<lb/>
詳故可取者或不入其品李徳裕之言曰陳蔡之言十<lb/>
哲之事其仲尼一時之言乎學道之深虚一而静如曾<lb/>
子者或不與也曽子不與十哲其哲不止于十明矣况<lb/>
<pb n="KR4d0259_WYG_010-3b"/>
孟子止稱其五乎先正王安石曰髙祖之言三傑之事<lb/>
其容未至乎深于智而明于權如陳平者或不與也陳<lb/>
平不與三傑漢傑非止于三明矣是宜班固増而六哉<lb/>
然則所以為哲所以為傑仲尼髙帝非止舉其十舉其<lb/>
三也蓋一時之言觸焉而得也仲尼髙帝非有心于品<lb/>
人十哲三傑非有意于求人之品者各勉其通徳勲名<lb/>
而已若夫馬援不與諸將之一猶曾子不與四科之一<lb/>
也非實不至也劉孝孫可與學士之選猶陳平可造三<lb/>
<pb n="KR4d0259_WYG_010-4a"/>
傑之選也非智不及也嗚呼豪傑之士始若不可遺而<lb/>
聖人之言或遺之近乎少恩矣雖然聖人觸焉而言也<lb/>
故孟子言二老而不及閎夭書言三后而不及皋陶語<lb/>
言四友而不及閔損至若十亂則雖婦人或與也聖人<lb/>
皆示之無心觸焉而言也聖人豈止稱其才使之自暴<lb/>
抑其才使之自棄哉故正道而論之<lb/>
　　　考績薦舉策<lb/>
天下無不弊之法法而無弊不在法也在所以用之也<lb/>
<pb n="KR4d0259_WYG_010-4b"/>
考績之法名考績也其實任法之術也薦舉之法名薦<lb/>
舉也其實任人之法也三載而考之三考而黜陟隨之<lb/>
鯀以是殛禹以是興臯䕫稷契以是安其位此唐虞以<lb/>
是進退百執事也後世盖有倣是以為法者矣京房為<lb/>
之格于權臣左雄為之格于縣官其有突然行之者則<lb/>
亦虚立殿最不核名實而于進退羣吏卒不能大有益<lb/>
也夫考績貴夫實也而後世不求諸其實吾盖不貴之<lb/>
矣况復言之而不行哉人之不足與有為也如此非考<lb/>
<pb n="KR4d0259_WYG_010-5a"/>
績之罪也舜命共工僉曰垂舜命典禮僉曰伯夷此唐<lb/>
虞所以為公舉也後世盖有相舉之法矣賕賄則得之<lb/>
故雖英豪竒傑而貧賤為累者不獲于舉也上之人至<lb/>
于法以防之其得人者又未必賞其妄舉者又未必罰<lb/>
其于進退英傑終不能為國輕重也夫薦舉古之美事<lb/>
也至于驅之以賞罰吾蓋羞稱之矣况乎賞罰之不能<lb/>
必哉人之不足與有為也如此非薦舉之罪也昔漢宣<lb/>
帝之為君其課吏殿最之法初若未甚詳宻然京兆尹<lb/>
<pb n="KR4d0259_WYG_010-5b"/>
以能除盜賊用潁川太守以能撃搏豪傑用吏有善治<lb/>
褒賞隨之而贓汙不職誅死者亦比比也故宣帝之治<lb/>
皆摠核名實之力人君不能皆宣帝也則考績之弊無<lb/>
惑也祁奚之舉解狐舉伯華舉祁午也在讎不為偽在<lb/>
友不為黨在子不為比故君子稱祁奚能舉善然則祁<lb/>
奚亦公其心而已矣人臣不能皆祁奚也則薦舉之弊<lb/>
無惑也請以所見言之守令之職民之所以休戚而國<lb/>
之所以治亂也今為縣者未能墾田而曰田墾未能勸<lb/>
<pb n="KR4d0259_WYG_010-6a"/>
農而曰農勸未能止獄訟而曰獄訟息率一一書之及<lb/>
将去官位于其上者亦以次保之既而上之吏部視之<lb/>
以為考其書中下者盖無㡬也自令而上之官大抵皆<lb/>
為令所為然則吏部所視者果以為實耶徒以為文具<lb/>
而已吾見今日考績之法弊于欺罔而莫之或知也士<lb/>
自入官不以舉不升朝法固然也而舉不以公者多矣<lb/>
非父兄在職則不舉非賂遺越常則不舉甚者舉削一<lb/>
及則終身為舉者之役吏部一按其舉官之數而遷之<lb/>
<pb n="KR4d0259_WYG_010-6b"/>
而不知其舉之本若是也是今日薦舉之法弊於不公<lb/>
而莫之或知也今欲去考績之弊則莫若嚴舉者之罰<lb/>
而謹書考之格今欲去薦舉之弊則莫若名所舉之事<lb/>
而嚴失舉之罰兹二弊者既去非徒得人而已實太平<lb/>
之原也若漢之議鑄錢盖取太學生議鄭人不毁鄉校<lb/>
亦欲聞執政得失國家學校非徒設也亦有望也先生<lb/>
其進是言<lb/>
　　　義命策<lb/>
<pb n="KR4d0259_WYG_010-7a"/>
人之言曰晏大夫平仲其列國知命之士乎平仲之知<lb/>
命也國有道則順命非道則衡命然則不知命無以為<lb/>
晏平仲也愚曰不然是不知晏大夫耶夫因義以達命<lb/>
然後知命此吾見晏子之大也如不知義達命何為又<lb/>
曰肥相國其戰國尚義之士乎敬君而守義義在與在<lb/>
義亡與亡不義不親無以見肥君也愚曰不然是烏知<lb/>
肥相國耶夫順命以守義然後知義此吾見肥君之大<lb/>
也如其專義于命何益嗚呼因義以知命順命以行義<lb/>
<pb n="KR4d0259_WYG_010-7b"/>
古之士于此亦一之而已矣是未可異也秦漢以還薦<lb/>
紳士大夫不自義命之本泝之弊流于末也是故勢不<lb/>
可仕或仕之不可死則亦未嘗不死也嗚呼以是為義<lb/>
其亦末矣故一觸其間有感粟以自剄也聞車鳴以自<lb/>
劾也上書而列黨與也流血而佑佞臣也此尚義而不<lb/>
知命此之謂逆天也若夫任命而流放則士之過特甚<lb/>
嗚呼以是為知命抑其末也故顛倒錯亂有口而不能<lb/>
言財利也手不能執珠玉也舉臆而效驢鳴也被髪<lb/>
<pb n="KR4d0259_WYG_010-8a"/>
而更狗竇也是任命而不識義是之謂廢人矣嗚呼自<lb/>
聖人觀之兩者胥失矣悖天者其罪誅廢人者其罪亦<lb/>
誅後之士如更其二而貫其一庶可免矣聖人又何誅<lb/>
焉雖然義命之大五經宜志而志者蓋鮮焉曰五經非<lb/>
畧也難言也大言則學者不信小言則學者不畏雖然<lb/>
經亦畧言之矣易曰樂天知命則不憂君子不可不順<lb/>
命也詩曰永言配命自求多福君子不可不達命也觀<lb/>
乎此亦可以知命之説矣而况五經列義之多乎雖然<lb/>
<pb n="KR4d0259_WYG_010-8b"/>
夫子之罕言何也是使學者行義以達命非欲任命也<lb/>
揚雄曰吉人凶其吉凶人吉其凶雄豈專命耶亦豈專<lb/>
義耶<lb/>
　　　栁宗元非國語策<lb/>
自見其可以言而言五經之言也未可以言而或列之<lb/>
言諸子之言也可言而不言與不可言而言衆人之言<lb/>
也五經之言千一而過乎曰五經烏免哉詩云周餘黎<lb/>
民靡有孑遺詩言過也易曰見豕負塗載鬼一車易言<lb/>
<pb n="KR4d0259_WYG_010-9a"/>
過也書曰前徒倒戈血流漂杵書言過也禮云大言受<lb/>
大禄小言受小禄禮言過也下斯觀之賢言之失可知<lb/>
也荀卿曰禮以起偽也性以起信也禮性之辯卿烏知<lb/>
之韓愈曰墨子不異孔子也孔子不異墨子也孔墨之<lb/>
辯愈烏知之夫以聖言聖以賢言賢其失如是之甚也<lb/>
而况國語乎國語丘明所著之書也丘明之書上不至<lb/>
聖而下愈于賢抑在聖賢之間乎雖然丘明之文其事<lb/>
則覈其文則濫濫則多滛多滛則多失是固當也後之<lb/>
<pb n="KR4d0259_WYG_010-9b"/>
士不伺其失而攻之栁宗元獨識之誠得間矣今而觀<lb/>
其事如周王滅宻之説曰小醜備物宜獻之王子厚曰<lb/>
雖獻之王王而受之不可謂徳鉏麑觸槐之説曰見其<lb/>
假寐不忍殺也子厚曰如其不寐則殺之矣不可謂義<lb/>
虢公禋神之説曰聽國于神不亡何待子厚曰聽而亡<lb/>
不可謂信晉侯得塊之説曰舅犯進塊晉侯以興子厚<lb/>
曰楚人進塊楚何以亡不可謂訓子厚之于國語連搘<lb/>
拄之如此子厚非固誕之也後之讀子厚之辭宜勿易<lb/>
<pb n="KR4d0259_WYG_010-10a"/>
此矣或曰司馬遷採國語以著書董仲舒採國語以命<lb/>
文劉向摭國語以益説苑國語何負于學者學者頋憎<lb/>
之子厚何淺也曰是固子厚之所忽也子厚之論貞符<lb/>
自司馬遷董仲舒劉向未有能貫其説也則國語之病<lb/>
子厚其能黙然已乎噫使天不生子厚于貞元之間則<lb/>
唐之士美而言之其罪皆可髠鉗矣<lb/>
　　　寛財賦策<lb/>
古者因事而用財因財以濟事其始取財也度其事而<lb/>
<pb n="KR4d0259_WYG_010-10b"/>
取也故無溢取其終用財也度其財而後用故無過用<lb/>
取之不溢也用之不過也是三代之政也故有觀民意<lb/>
而後得財財得而民心無不得也自秦而至于漢自漢<lb/>
至于魏于隋于唐皆知取財矣而不知所以取也漢獨<lb/>
營田為是既行之而復廢之隋獨義倉為是既用之而<lb/>
復難之唐獨租庸調為是既行之而復易之方其謀取<lb/>
財也汗漫而不堅其謀是故謀財不一故無定取取則<lb/>
無常故無定用宜百官倉廪不實不充而遂至不給<lb/>
<pb n="KR4d0259_WYG_010-11a"/>
也嗚呼芻秣素具則馬自充馬之所以不充者害焉者<lb/>
未去而已矣財用徧取則財宜給財之所以不給者蠧財<lb/>
者未去而已矣此漢魏隋唐紛紛徒為制度所以不知<lb/>
其弊而坐受其弊也恭惟主上愛養元元恵顧天下民<lb/>
有不便輒㢮以便民見於詔令者減月俸于江浙也除<lb/>
布估於廣西也蠲税租於荆揚也裁軍冗於全蜀也而<lb/>
又編户口之徭役而又減大家之屋直是誠何心哉心<lb/>
乎天下而戒盛世之蠧財而已矣<lb/>
<pb n="KR4d0259_WYG_010-11b"/>
　　　天興商周以相伊吕策<lb/>
天無職也代天之職莫如君君無職也人君之職論乎<lb/>
一相一相論而君治舉君治舉而天意得矣昔者三代<lb/>
之盛天之相者莫如商周商周之相莫如伊吕伊吕之<lb/>
歸二君也春秋盖髙矣可以無出也然一旦而出既出<lb/>
而用伊舍其来吕投其鉤何也天意欲興商周則二老<lb/>
所不得辭也故伊尹自度可以興商商可以用我是以<lb/>
相之不疑也太公自度可以興周周可以相我是故輔<lb/>
<pb n="KR4d0259_WYG_010-12a"/>
之不憚也然則二代之所以相者乃二代之所以興也<lb/>
或載祀六百或卜世三十豈不在于伊吕之相歟<lb/>
　　　周公禮樂策<lb/>
禮樂之本在君臣也禮樂得人則興不興則散非其人<lb/>
而興之則妄古之人未甞不興既興而不至于妄何也<lb/>
以其盡君臣之懿也三代之間孰知之成王周公知之<lb/>
方天保未定周公扼于水火之中饑者求食渴者求飲<lb/>
不得者求得周公憂此之不暇而暇憂禮樂哉及其海<lb/>
<pb n="KR4d0259_WYG_010-12b"/>
内寖治荼毒之民化為王民不得是二物而一新之則<lb/>
君臣之才何以自見于後世也故天下有禮樂至成王<lb/>
周公而後講其經禮三百而曲禮三千掌樂數十而官<lb/>
樂數百五服之侯和音在耳玉帛在庭而駿奔走在廟<lb/>
凡以禮樂故也使周公舍治世不興而待後世則成王<lb/>
所以望公者何如而公迺如此也春秋之後列國于周<lb/>
有兵有刑有地而周獨有尊者以存公之禮樂也然則<lb/>
周公禮樂淵源逺矣<lb/>
<pb n="KR4d0259_WYG_010-13a"/>
　　　夷齊策<lb/>
躬萬世之大烈者不計一世之議已也知可出而出知<lb/>
可去而去凡吾之去就所以訓天下之義也天下囂囂<lb/>
而言於此雖言何傷盖天下之勢固有可留而去則罪<lb/>
在于不留有可去而留則罪在于不去君子于此必取<lb/>
中焉吾果安取哉取于義也昔者伯夷叔齊之来自東<lb/>
也觀諸侯之不足有為也日夜而推之信矣西伯之徳<lb/>
之純其可王也而不自王則信其可與處也于是焉而<lb/>
<pb n="KR4d0259_WYG_010-13b"/>
歸之且始吾知之而来非刼而来也又從而去吾何辭<lb/>
於天下天下其以我為太矯也故既在之而遂安之惜<lb/>
也往日降而武王守之不真也知以周取商而不知商<lb/>
之不可以我取也悻悻然見于辭曰昔文考以是而遺<lb/>
我天下以是而許我我起而赴之斯可以無愧焉彼兩<lb/>
人如起而徇此亦許之以為宜則後世果以斯人為何<lb/>
如人耶<lb/>
　　　敦學校養士之法革科舉取人之弊策<lb/>
<pb n="KR4d0259_WYG_010-14a"/>
魚不畏網而畏鵜鴣鵜鴣有情而網無情也然卒所以得<lb/>
魚有以網而得者有以餌而致者有以藥而斃者漁之之<lb/>
術多矣然魚猶脱于淵豈無逸魚哉取士亦猶是也有以<lb/>
徳行而招者以詩賦而取者以經義而求者取之之術富<lb/>
矣然士猶怨于野豈無遺士哉故觀水者有以魚不竭而<lb/>
譏漁人觀國者有以士不盡而譏有司皆觀其末之過也<lb/>
盍亦反其本乎今執事之病下多遺才所以考人不以數<lb/>
與夫請託濫冒等徧以疏舉愚謂此數者士苟能正其本<lb/>
<pb n="KR4d0259_WYG_010-14b"/>
斯弊可免也何謂本上觀士之所以養以取士士充其所<lb/>
養以報之漢郡國舉孝亷夫豈限以數哉今有司考以數<lb/>
而士驟得失則漢意可師也唐士羣至有司之門有司不<lb/>
禁而多得公望夫何畏請託員半千八科皆中張鷟萬選<lb/>
青錢才實為上夫何畏濫冒今有司懼請託士多濫冒則<lb/>
唐意可師也比者朝家戒勵丁寜乃勉士以所養之意也<lb/>
然郡縣之學猶有聚衣冠争飯腹斯亦可愧矣哉昔郭代<lb/>
公莅太學捐四十萬畀人而不吝今諸生争飯腹而不愧<lb/>
<pb n="KR4d0259_WYG_010-15a"/>
嗚呼聞郭代公之風可少懲矣<lb/>
　　　古器圖書策<lb/>
天之付帝王付以道帝王付後世付以迹迹之傳易傳<lb/>
于天下而帝王之心其法安可傳哉雖然其迹不廢使<lb/>
天下後世因此迹而求此心則帝王之心庶㡬在此也<lb/>
且三代之降其言有書其書有載有簡有札有篆有𨽻<lb/>
有書有刻侈書大書凡為迹異所以託迹則不異也當<lb/>
世見之故無不傳秦之篆唐得之後世傳之故無不信<lb/>
<pb n="KR4d0259_WYG_010-15b"/>
此所以乆而又乆也昔舜之典隋得之周之鼎漢得之<lb/>
魏之書汲冢得之下至岱山之書鄒嶧之字湯之盤孔<lb/>
之鼎岐陽之鼓既好之無不求求之無不得也雖彼秦<lb/>
漢之下所以求者止于迹而已不能觀此迹而求此心<lb/>
也其物雖貴其好雖篤然帝王千載心迹之託乃取為<lb/>
一時耳目之玩是何理也然則古文字書仆碑斷刻後<lb/>
世求之帝王之餘者宜不徒在玩好之間盖因好而求<lb/>
迹則求之淺因迹而求心則求之深後之盡此者其惟<lb/>
<pb n="KR4d0259_WYG_010-16a"/>
聖乎<lb/>
　　　皇帝王伯策<lb/>
聖人之道寧無經而合于經不可執經而亂大義非不<lb/>
知經不知道也道者經之本皇帝之經效而伯則其淺<lb/>
也昔者聖人其帝五帝也其王三王也未有五經之言<lb/>
五經之效著矣斯無經而合于經也秦漢而下則執經<lb/>
而亂大義也其弊皆起于不知經與知之而不深或知<lb/>
而入于異端也漢四百年可謂乆矣可稱者文帝也而<lb/>
<pb n="KR4d0259_WYG_010-16b"/>
黄老亂之可稱者宣帝也而伯道雜之其後若元帝雖<lb/>
通經而泥于經漢氏衰矣此執經而亂大義也章帝成<lb/>
帝猶元帝也故漢無可稱帝王之效何有哉唐三百年<lb/>
可謂乆矣太宗可稱也而惑辭章元宗可稱也而惑莊<lb/>
老文宗于唐猶元帝于漢也肅宗代宗猶文宗也此執<lb/>
經而亂大義帝王之效何有哉故二代之弊皆起于不<lb/>
知經知之不深而流入于異端也嗚呼五帝三王雖無<lb/>
五經而有經之效愚以此不為無經也兩漢之君雖務<lb/>
<pb n="KR4d0259_WYG_010-17a"/>
通經而無經之效于經無益也皇帝三王之道何自至<lb/>
哉若夫晉宋隋魏南北之君一話一言流入詞章兩漢<lb/>
罪人也慙徳多矣傳曰六經之文積案盈箱俱是風雲<lb/>
文衰如此何暇經乎故宋明梁武宋文周武魏文陳後<lb/>
帝隋文帝其名知經者亦知章句也潔静精㣲之于易<lb/>
温柔敦厚之于詩疏通知逺之于書經紀治亂于禮于<lb/>
樂于春秋可知而不知也皇帝王之道求之于此斯妄<lb/>
也矣嗚呼其父愛盜其子必且行刼彼時君執經而亂<lb/>
<pb n="KR4d0259_WYG_010-17b"/>
大義其臣為章句之儒何怪乎雖然公卿大夫則有矣<lb/>
愚傷其不多且傷其不用也漢有賈誼唐有陸贄其言<lb/>
六經之效非執經而亂大義也故陸贄辯于誼誼之術<lb/>
則王術也傳曰賈生言堯舜陸贄言仁義非帝王之道<lb/>
何自出哉此相望孔孟更駕合轍也或曰孔子所盡心<lb/>
春秋易也孟子所長則詩書也孔子千里問禮于周學<lb/>
樂于𢎞孔子于他經豈容易哉如以孔子盡心于一經<lb/>
則行在孝經者二經又非孝經之行矣如此其安乎若<lb/>
<pb n="KR4d0259_WYG_010-18a"/>
軻之長則無所不長也而止云詩書彼軻長於譬喻亦<lb/>
盡出于詩書乎此諸儒之説執經而亂大義也故失之<lb/>
誣失之愚失之賊非聖人之經失也解經者之失也愚<lb/>
斷之曰執經而亂大義也不知經者也嗚呼人莫不飲<lb/>
食也鮮能知味也<lb/>
　　　詩書遺逸䇿<lb/>
汲冡之書何書也曰逸書也補亡之詩何詩也曰續詩<lb/>
也二書何取焉其怪可惡愚何取焉汲冡之言曰伊尹<lb/>
<pb n="KR4d0259_WYG_010-18b"/>
之去商老矣非老于商也文王受命矣文王稱王也伊<lb/>
陟之相矣以太甲憫之也伊尹之不見用文王遂稱王<lb/>
伊陟見憫于太甲此聖人之言乎書之至此無惑也諸<lb/>
儒固使至此也補亡之詩曰循彼南陔言采其蘭美孝<lb/>
徳也白華朱萼被于幽薄美𠂻感也孝之至則賛天地<lb/>
感動植采蘭而止被幽薄不被萬世取喻小矣此聖人<lb/>
之詩乎詩之至此無惑也諸儒固使至此也詩書喜正<lb/>
而諸儒愚誣獨奈何哉故秦漢唐學士解經則無惑矣<lb/>
<pb n="KR4d0259_WYG_010-19a"/>
一曰書者如也如其義也一曰書者舒也謂舒緩也一<lb/>
曰書者庶也其事衆也書名之不正則其文可知也解<lb/>
經則陋矣曰詩者所以至也志詩者名之謡也詩者志<lb/>
之所之也詩名之不正則其文可知也今執事之疑正<lb/>
所謂前亡而後存前詳而後畧此傳失其本經傳之不<lb/>
及也孔子得帝魁書二千一百二十七篇去一百二十<lb/>
篇十八篇則中候也二篇逸矣孔子所得者百篇而已<lb/>
伏生之記百篇之中二十九篇而已彼春秋所言之一<lb/>
<pb n="KR4d0259_WYG_010-19b"/>
篇其在百篇之間乎執事謂揚雄之無酒誥今有之何<lb/>
也愚謂雄非妄人不足怪也泰誓漢有之而失于晉舜<lb/>
典漢有之而失于梁得泰誓于河内得舜典于姚方興<lb/>
彼兩篇失之晉失之梁安知此二篇不失之漢乎今復<lb/>
有舜典有泰誓然則有酒誥何足怪也執事謂丘明載<lb/>
逸詩五篇愚以為丘明載此盖多矣何特五篇也淑慎<lb/>
爾止一也周道二也翹翹車乗三也逸詩三千宜其載<lb/>
之多也彼祈招則女子之事司馬非博識而能吐口乎<lb/>
<pb n="KR4d0259_WYG_010-20a"/>
執事謂地平天成以次皆今文也先儒以為逸書先儒<lb/>
不知耶愚以為指有為無猶可言指無為有不可恕也<lb/>
劉歆論泰誓而及五焉所謂越若来也甲子咸劉也丙<lb/>
午建師也載俘在亳也征是三朡也執事惡其以有為<lb/>
無愚惡其以無為有也執事謂君牙為君雅譏先儒之<lb/>
誣凡六條此諸儒喜誣也甚則曰旅獒非獒乃毫也九<lb/>
丘非丘乃州也南交者交趾也嵎夷者嵎鐵也昧谷為<lb/>
昧栁心腹肺腸為肺陽如此其甚矣愚獨奈何哉夫商<lb/>
<pb n="KR4d0259_WYG_010-20b"/>
得者十三篇而失其七失之大半其章不同可知也虞<lb/>
書為夏周為商夏侯歐陽馬融聚訟盖乆矣康成為近<lb/>
也曰虞夏同科商周並文得不謂之然乎雖然諸儒喜<lb/>
誣而愚喜正者信以傳信疑以傳疑盖其謹也若夫位<lb/>
天地育萬物此詩之用書之用詩書道之府也執事盍<lb/>
唱焉愚願執事黜其委𤨏者斯不膠者卓矣<lb/>
　　　漢治迹策<lb/>
朝廷自有體天下自有勢知體知勢治之由也朝廷之<lb/>
<pb n="KR4d0259_WYG_010-21a"/>
間可以猛可以寛也是體也天下之大可與興可與弱<lb/>
也是勢也故君人者正朝廷以正四方四方正天下畢<lb/>
正矣何則知體勢所在也盖自秦而漢天下未嘗無勢<lb/>
髙帝之興天下之勢在天下恵文之間天下之勢在侯<lb/>
國宣元之時天下之勢在外家凡天下之勢迭變者四<lb/>
至多變也而漢君不知漢臣不議也方文帝之興有賈<lb/>
生者欲削侯國興禮教改正朔誼雖言之帝雖知之斯<lb/>
天下之勢可謂明也然絳侯灌将軍漢氏之所賴以興<lb/>
<pb n="KR4d0259_WYG_010-21b"/>
者老成之人也而誼欲廢之惜乎誼見天下之勢而闇<lb/>
朝廷之體非知治體者也景帝之興朝廷乂安羣臣皆<lb/>
狃于故習者也晁氏者欲尚威武論兵刑錯在當時得<lb/>
朝廷之體至熟悉也然七國不至於必叛錯趣之叛既<lb/>
叛而不能安之髙卧京師惜乎錯見朝廷之體不見天<lb/>
下之勢此非知勢者也然則體勢所在不得其原不知<lb/>
其流此漢二百年之治辨質之臣雖在晁賈然吾猶有<lb/>
憾也<lb/>
<pb n="KR4d0259_WYG_010-22a"/>
　　　易䇿<lb/>
諸儒無心於議易然後可以通易蓋易可以形解不可<lb/>
以言遇也其失也則惑之惑之終失之漢魏諸儒坐此<lb/>
也夫何故鄭元惑於文王肅惑於義蜀才惑於怪虞翻<lb/>
惑於數馬融王勃陸長源關子明陳史皆有言言皆有<lb/>
惑也吾不知諸儒不能意遇而今乃且囂乎三傳作而<lb/>
春秋散諸儒言而易不作乎執事今乃以卦象取類之<lb/>
意不信諸儒而質之經斯豈徒言也吾不得而質聖人<lb/>
<pb n="KR4d0259_WYG_010-22b"/>
抑請臆之執事所謂有為馬為牛為龍為雉於物有配<lb/>
也於身有類也夫至徤莫如乾乾徤而動也馬動非徤<lb/>
乎至順莫如坤坤順而任重也牛任重非順乎潜動而<lb/>
變於隂震變隂者也而龍善變離者中柔中柔者外文<lb/>
也而雉外文兹四卦於物有配也其四可知也乾為首<lb/>
首人之上乾物之上也坤為腹腹有去坤亦有去也震<lb/>
為足在下也動之象也離為目有明也麗之象也於身<lb/>
有類也其四可知也嗚呼易本無位俄而有位矣有位<lb/>
<pb n="KR4d0259_WYG_010-23a"/>
而後有滋有數而後有配自然之解也諸儒欲大之而<lb/>
流於旁詭過當之論譬之條教始主於寛主於仁而後<lb/>
千機百穽如此之衆何者其罪始於多目也然則諸儒<lb/>
於易慎無容易多誇耶<lb/>
</p>
<p>
</p>
  </div>
</body>
</text>
</TEI>
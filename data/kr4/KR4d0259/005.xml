<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九華集巻五</head>
    <p>
<pb n="KR4d0259_WYG_005-1a"/>
欽定四庫全書<lb/>
　九華集巻五　　　　　　宋　員興宗　撰<lb/>
　　奏議<lb/>
　　　上皇帝書<lb/>
乾道五年四月十八日左宣議郎秘書省校書郎兼國<lb/>
史院編修官臣員某謹齋戒裁書昧萬死百拜獻於皇<lb/>
帝陛下臣聞聖人感人心而天下和平蓋人心不感則<lb/>
離離則天下之不和不平者將應之矣人心之感不感<lb/>
<pb n="KR4d0259_WYG_005-1b"/>
聖人初不間乎内外也以信示人無人不信以惠懐人<lb/>
無人不懐使天下畢信畢懐是之謂徳感也恭惟祖宗<lb/>
建置社稷餘二百年永永傳不替之象獨非有以徳感<lb/>
人者乎此不可不稽也臣愚不佞待罪三館嚮者丙戌<lb/>
之秋嘗入建請北方歸正之士捨氊裘襲冠帶本非前<lb/>
日一都督府力能誘而來之者誠以吾宋有大義中國<lb/>
有至仁北方將士樂歸陛下之徳故也陛下感之亦極<lb/>
矣願幸加意以禮始終之是時國家未萌還俘擄之議<lb/>
<pb n="KR4d0259_WYG_005-2a"/>
而臣之預言如此陛下過聽不以下臣迂愚其後繼用<lb/>
王友直於江上將王宏於步軍其餘才武以次録用此<lb/>
聖主至斷至明者也中外率以為是今者敵因盜賊之<lb/>
萌乃起俘擄之請兹事體大應酬若失便闗安危臣日<lb/>
夜念此至熟也陛下若曲徇外庭之言不計利鈍不愛<lb/>
歸附姑曰還其十百以緩目前之患臣恐患自此滋矣<lb/>
且王言如日外庭乃欲蝕之使朝廷前日為義今日為<lb/>
不義前日示仁今日為不仁虛敗徳意莫甚於此又况<lb/>
<pb n="KR4d0259_WYG_005-2b"/>
俘擄一摇懼者必衆十可以聚百百可以合千風塵飛<lb/>
揚肘腋為變甚可畏也其性純良者自此生心其慕教<lb/>
化者自此絶望懐反側者自此有詞心剽賊者自此鄉<lb/>
道陛下異時有事北方沿淮以北陛下縱欲募用其人<lb/>
不識誰肯為陛下用乎此臣所以痛心疾首也今欲外<lb/>
圖帖息之計内寛流附之心陛下曷不試臣令畫三策<lb/>
於前顧臣之䇿必不為此敵餌為中國羞也用其一則<lb/>
可破不直之請用其二則可以塞無已之求用其三則<lb/>
<pb n="KR4d0259_WYG_005-3a"/>
可以成久禦之利惟上所命也謂宜今日因往來之使<lb/>
或對境之便遺之以書曰近聞侍旺懐異而楚州不知<lb/>
州之罪也本朝居數千里外其及知之乎比因大國有<lb/>
言然後覺之其楚州官吏並已竄謫沿邊軍民並已戒<lb/>
約則本朝申嚴大國之意可謂曲折矣且侍旺自分必<lb/>
死故支離其詞奈何大國聽之萬一本朝獲一姦盜妄<lb/>
分析黨與入北界者本朝亦聽之乎如是則不直之請<lb/>
可破矣此臣䇿之一也又遺之言曰甲申之歲大國議<lb/>
<pb n="KR4d0259_WYG_005-3b"/>
和唐鄧海泗荆淮重地也輙舉以遺大國口血未乾繼<lb/>
有兩淮之役俘取吾民凡數十萬本朝兼愛南北之赤<lb/>
子惠顧前盟不敢求也今俘擄百十奔迸四出死生莫<lb/>
知大國累歲求之獨何意歟觀此似欲摇動和議曲不<lb/>
在本朝天地鬼神其實臨之如是則無已之求可漸塞<lb/>
矣此臣䇿之二也傳曰善用兵者無赫赫之功豈獨用<lb/>
兵處事亦然也臣竊笑前者王琪等經理淮上引見而<lb/>
對朝辭而出道路莫不指目布置張皇竟以泄露諸將<lb/>
<pb n="KR4d0259_WYG_005-4a"/>
所以備敵者近乎虛聲而敵所以疑我者積乎實禍臣<lb/>
未聞事機不密而可用鷙鳥不伏而能擊者也是乃敵<lb/>
所以數啟紛紜之談歟今皆見之矣臣謂今日之事當<lb/>
卑其禮而長其怠賒其日以寛其詞悠悠以靜處之縱<lb/>
不見信必無大侵然後潛正師律黙課農桑陰蓄器械<lb/>
使事興而衆不知敵如何我則久禦之利漸成矣此臣<lb/>
䇿之三也彼敵自辛巳及今迭戰迭敗豈真徤者哉謂<lb/>
秦無人故直欲以威刼之耳如不出臣三䇿則正墮敵<lb/>
<pb n="KR4d0259_WYG_005-4b"/>
計悔無及也或謂臣之三䇿當矣陛下必審處之矣陛<lb/>
下智勇能逺圖天威能亟決然尚有可慮者太上之意<lb/>
主於和柔故陛下一切委順今者欲出詞拒敵恐不遑<lb/>
也萬一生事如太上何如大孝何臣愚以為此正陛下<lb/>
所以事太上而稱大孝者也大孝以安社稷為悦一旦<lb/>
歸附動摇流人怨憤憂獨不在社稷之間乎昔唐肅宗<lb/>
起師靈武猶不欲以憂遺君父當時以孝與之况陛下<lb/>
至孝萬萬肅宗者乎雖然敵勢實不可保陛下奈何不<lb/>
<pb n="KR4d0259_WYG_005-5a"/>
早為之䇿哉漢七國削亦反不削亦反晉蘇峻召亦反<lb/>
不召亦反今臣度敵之勢和亦變不和亦變特其變有<lb/>
早晚耳而説者為徑與俘擄則繼今可以免禍是猶抱<lb/>
虎而寢指虎之終不噬已也嗚呼亦愚矣曷若整械飾<lb/>
穽求所以禦虎者今迺欲専用抱虎之術哉内外歸附<lb/>
亦必用此潛窺陛下以為榮辱死生之決也措置一失<lb/>
禍猶發機從此殆矣而可無思乎陛下若未賜清閒之<lb/>
燕得熟數於玉陛願首試臣三䇿以次畢用之若衆不<lb/>
<pb n="KR4d0259_WYG_005-5b"/>
附敵不怯榮名不成則是臣飾説欺君者也臣請死<lb/>
　　　嚴爵賞劄子<lb/>
臣聞爵賞者國家之大紀也自昭其紀則無人不服自<lb/>
紊其紀則無人不輕苟一目稍暌則萬目漸弛或致胥<lb/>
商末流委巷餘子脅肩而冒禄攘臂而市爵雜糅士類<lb/>
士䝉其醜此何義也且軍之有功功之有賞乃國家所<lb/>
恃以責實也三軍所恃以勸後也有司踈怠實已乖戾<lb/>
求以勸後將如之何傳曰非功獲爵則爵輕非罪肆刑<lb/>
<pb n="KR4d0259_WYG_005-6a"/>
則刑䙝謂此類也臣竊見比來軍功死事之家以功許<lb/>
補授子孫外並許其親異姓甥婿之數申明承受是乃<lb/>
國家欲感士心答天意收三軍後日之效可謂恩矣然<lb/>
朝廷雖有元創冒授指揮一一明具令所在軍將保明<lb/>
於大將大將保明於本州本州類申於省部如是則隄<lb/>
防檢押者甚至且密也然而户為胠篋本以防盜也大<lb/>
盜至則并胠篋而取之人為法制本以防姦也大姦至<lb/>
則并法制以亂之今恩澤一下有力有貨賂取交闗同<lb/>
<pb n="KR4d0259_WYG_005-6b"/>
姓者遷作同房非親者指為近親委巷塗販一日華軒<lb/>
士卒驚顧此豈三尺賞功本㫖哉臣謂自今兵將死事<lb/>
之家既無嫡親子孫及其近屬但當設法與給度牒及<lb/>
不理選限名目之數使其曲折貨售惠滋一家終世飽<lb/>
煖亦無負矣何至紛紛欺隠損國家之名器輕授之人<lb/>
乎又近來死事之家多以無力陳乞而有力陳乞者決<lb/>
非死事之家彼有力則百方計㑹事雖虛誕必不沮難<lb/>
無力則事據雖實例䝉退却致使軍中勲力之後雖有<lb/>
<pb n="KR4d0259_WYG_005-7a"/>
正嫡子孫不免低直輕售蓋壊陛下徳意者有司也昔<lb/>
康定詔書諸軍將校尉殁戰陣者並仰逐處子細一一<lb/>
勘會如不實者亦有明科伏望申嚴是禁諸將諸州今<lb/>
後保明被受恩澤之人或不能子細推考或勘會失實<lb/>
朝廷覺察並乞重賜行遣庶幾爵賞之重有益國體<lb/>
　　　廣招募劄子<lb/>
臣聞王公設險以守其國險之所設人之所畏也故蜀<lb/>
有重闗之險扞蜀者莫若守闗吳有長淮之險扞吳者<lb/>
<pb n="KR4d0259_WYG_005-7b"/>
莫若固淮若夫荆襄之地千里坦坦此四戰之地也外<lb/>
無長淮以闌之近無重闗以固之無闗無河是無以為<lb/>
險者矣彼有險者聖人常以為慮無險者信不可以一<lb/>
日無備哉昔者宋齊六代之間夷盜南顧屢作屢止不<lb/>
能窺尺寸土壤蓋是時此地為重鎮此鎮屯重兵故也<lb/>
然則荆襄枵然無以為險者是不當以兵為險耶况又<lb/>
春夏之間漢水可涉道路之多錯出可數自光化出次<lb/>
湖可以窺夷陵自臨汝出新野可以窺襄陽自唐州出<lb/>
<pb n="KR4d0259_WYG_005-8a"/>
棗陽可以窺西郢自陳州出宛丘可以窺光化苟無堅<lb/>
甲利兵厚集於此則深恐漢蜀之勢脈絡未通首尾難<lb/>
應異乎常山之勢矣是則可憂者也臣愚伏望陛下曲<lb/>
軫宸慮起福未形擇諸將中文能附衆武能威敵者經<lb/>
制此方且使以屯田為名徙内郡之兵增而戍之徙之<lb/>
不足又增募之蓋今荆襄之兵甚少而守蜀之兵一有<lb/>
外慮千里抽發未易致也或謂臣言朝廷於荆襄未嘗<lb/>
不擇將諸將未嘗不募兵臣謂諸將招募無術以負陛<lb/>
<pb n="KR4d0259_WYG_005-8b"/>
下委使者也臣自湖北所聞悉矣凡捕人補軍如捕逃<lb/>
亡給予虧約諸將之令既不自信矣人誰信之前日劉<lb/>
錡在荆招募茶商凡數千人以充正額苟得其術曲折<lb/>
如錡則盜賊亦可招亦可用也况吾民哉韓琦曰招軍<lb/>
次第在人員不得侵取例物無他阻滯人自不隔如此<lb/>
則捐數十萬緡得萬兵矣琦之言舍小成大之術也惟<lb/>
陛下諸將增戍之外又益私例使廣招壯實庶幾一方<lb/>
即金城之固矣<lb/>
<pb n="KR4d0259_WYG_005-9a"/>
　　　恤義士劄子<lb/>
臣聞威惠偏廢不可以御軍軍法一偏不可以用衆使<lb/>
惠而無威則人不畏威而不惠則人不懐然後知撫士<lb/>
育人者凡以張吾氣而保吾威也使列將大校平時察<lb/>
察奴役其士獸驅其人則衆人披離居常己無足恃一<lb/>
有風塵之警則又有足恃乎臣謹據興洋一帶義士西<lb/>
蜀東道之扞蔽也其地險以厚其民力以武幼脱諸父<lb/>
母之懐其心皆可以義動可以勢役者是以紹興之初<lb/>
<pb n="KR4d0259_WYG_005-9b"/>
王庶在西邊極力措置凡城郭鄉社民各有户户各有<lb/>
等庶使分等以出丁分丁以代卒無事則更閲有事則<lb/>
出戍或與捐本户之徭又與免本身之役恩意甚接科<lb/>
條甚具庶區區行此者非獨為保蜀計乃為保國計也<lb/>
是以南山控要害之衝義士熟識利害自生其地自戰<lb/>
其地人懐保妻子守墳墓之念宜其専也臣觀饒峯之<lb/>
役梁洋之役近時散闗之役義士與有勞焉朝廷悠悠<lb/>
而竟不知者諸將掩之也有能以王庶之心為心則人<lb/>
<pb n="KR4d0259_WYG_005-10a"/>
有告矣然而邇者是曹寃抑類有四焉此邊將罪也蓋<lb/>
義士比諸縣弓手手力實無顧緡然官能驅之而使無<lb/>
辭者以元降措畫等第與免官業錢故也今則竄易文<lb/>
書實者未必得免免者未必皆實一寃也凡有戰事正<lb/>
軍堅甲顧避弗前義士楮衣驅以先進近時諸司有議<lb/>
増置甲楯量欲給之議一出口而劍南士民飛詞詾詾<lb/>
夫仰父俯子者劍南之士所知也一家接踵肝腦塗地<lb/>
如義士者劍南不知矣二寃也王庶之役義士也大閲<lb/>
<pb n="KR4d0259_WYG_005-10b"/>
則有食錢出軍則有贈給衣糧錢其有異功籍定名姓<lb/>
以次官使今義士捨農而出枵腹而反勞則有矣飽則<lb/>
無之功則有矣賞則無之三寃也紹興之初義士戰己<lb/>
輙罷則各有一家之樂邇來官司無故占破俾之芻牧<lb/>
俾之負擔俾借官吏往來之役且義士者謂之民乎謂<lb/>
之兵乎謂之民則不當私擾謂之兵則不當私役今一<lb/>
切反此四寃也夫以邊民有是四寃為將帥者忍不加<lb/>
慮臣愚望陛下下四川宣撫司體量優恤如興洋等處<lb/>
<pb n="KR4d0259_WYG_005-11a"/>
曾實充義士之人被官司抑勒不與依數捐免家業錢<lb/>
者並許本名申訴即與捐免諸陣亡之家亦乞照應此<lb/>
例施行其本户尚有餘丁乞更不差義士名目後有闕<lb/>
數於多丁處别乞抽補或當戍守雖令自備衣糧外亦<lb/>
乞今後更與減量本户雜科名色務從寛厚其諸將州<lb/>
縣平日無故占破私役並乞依私役禁軍法務在必行<lb/>
仍乞取王庶初行約束一一相度檢舉庶於邊民不敢<lb/>
怨望其義士元有兵官統領一員將領數員亦乞下宣<lb/>
<pb n="KR4d0259_WYG_005-11b"/>
撫司選差為衆樂推如近時閻寶之徒自足為用又照<lb/>
得階成岷鳯熙秦界上自紹興辛巳曾被宣司給散旗<lb/>
榜之人累有勞效被諸將掩遏未能申列者今後有願<lb/>
充義士名目亦乞比附興洋義士依次與免科徭庶幾<lb/>
西邊後有緩急増助官軍之勢不致危急得承平義勇<lb/>
之遺風伏望特出睿慮詳酌臣言使邊人生路一開挾<lb/>
纊之思肆徧非獨結西陲之心亦聖主仁不異逺之意<lb/>
也<lb/>
<pb n="KR4d0259_WYG_005-12a"/>
　　　恤歸附劄子<lb/>
臣聞天下歸往謂之王四夷觀赴謂之中國樂於觀赴<lb/>
而極其歸往聖人之能事於此在矣臣竊觀鄉者江淮<lb/>
歸正士卒捨氊裘襲禮義此豈一都督府有以諭而來<lb/>
之耶誠以吾宋有大義中國有至仁北方將士樂歸陛<lb/>
下之徳化也臣前自上流過松江諸郡歸正之士往往<lb/>
而見其間游談坐作意態慘戚多不自聊者臣退窮所<lb/>
聞則所在統軍宿將不能推原陛下徳意接之不以恩<lb/>
<pb n="KR4d0259_WYG_005-12b"/>
惠是以囂囂相從於此臣竊思之華夷萬里異生不異<lb/>
情人之生去親戚而舍墳墓甘酸苦而受困折者皆非<lb/>
情之所安者也設若諸將能為朝廷相親相比布露恩<lb/>
私如待寵子如支漏甕則歸附之士未暖席而得更生<lb/>
矣近聞諸將輒有奴𨽻服役之者臣恐歸附生心役不<lb/>
以義則其徇義之意輕撫不以情則其效上之心薄待<lb/>
不以恩則其投命之意衰風塵忽警是縱虎狼於檻而<lb/>
保其不噬囓者也如是其可乎臣以為諸將無見於此<lb/>
<pb n="KR4d0259_WYG_005-13a"/>
矣昔唐初有事於突厥中葉有事於中原回鶻特勒之<lb/>
徒何力國昌之將其人皆畨種也其兵皆畨兵也唐有<lb/>
恩以寵之巍官劇職共濟其用而共復京師唐於歸附<lb/>
一日不輕如此未聞諸將服役之且陵籍之也臣愚伏<lb/>
望陛下垂厚恩布明㫖凡歸正士卒分戍所在深詔沿<lb/>
江督將與逐路帥臣務加存恤賜給之間務加優厚使<lb/>
其客主之勢一委曲相濟則情自相通然後旌其首戰<lb/>
功狀最白忠効最篤者陛下時賜勞問亦寵矣後有緩<lb/>
<pb n="KR4d0259_WYG_005-13b"/>
急出入死地彼又何辭安知無國昌何力之徒為我用<lb/>
為我守哉揚雄曰御得其道則天下狙詐咸足使此事<lb/>
是也惟陛下幸察<lb/>
　　　察敵情輪對劄子<lb/>
臣聞聖人有外懼故有微權有密機權以忍而後濟機<lb/>
以忍而後發忍不忍之間安危繫焉使其屈伸在我平<lb/>
日屈之一日伸之大事不足定矣外懼何為也哉昔勾<lb/>
踐為國蕞爾國也奉夫差以玉帛又奉以子女常人所<lb/>
<pb n="KR4d0259_WYG_005-14a"/>
不忍者勾踐一切忍之此豈其真情也哉彼其奔走事<lb/>
人之日皆陰謀生聚教訓之日也故吳不有越而越卒<lb/>
有吳者勾踐得此微權也曹公之於袁紹也地不如紹<lb/>
兵不如紹紹未除大將軍操不拜也則避紹而與之曹<lb/>
公豈避人者哉彼其曲意奉紹者所以怠紹之心而緩<lb/>
河北之兵也故袁不并曹而曹卒并之者曹公有此密<lb/>
機也彼兩人興而機權用機權用而曹之王易王越之<lb/>
霸易霸臣固知其忍而後動也恭惟陛下禀希世之明<lb/>
<pb n="KR4d0259_WYG_005-14b"/>
天錫之勇常有掃清中都囊槖宇宙之意矣然而即位<lb/>
四年遵養時晦敵有小大勢有堅脆陛下權敵以御時<lb/>
俯己為和柔之盟陛下意豈在是哉機權之在是也陛<lb/>
下忍之亦至矣越王曹公之事規摹雖小充而用之必<lb/>
在陛下度内也然臣近者聞諸道路敵有無故之形和<lb/>
有不堅之意衆説紛紛不可執取議者猶以祖宗待契<lb/>
丹之禮以待之是不知役己者也自紹興至今敵凡幾<lb/>
和和亦幾變信書在道暴骨在野前日已不可保後日<lb/>
<pb n="KR4d0259_WYG_005-15a"/>
庸可保乎豈可見其形不察其實信其偽不昭其姦百<lb/>
事揚揚猶類平日上下復欲長此安窮也為今日之計<lb/>
志慮當堅籌謀當預措置江淮諸處屯兵幾所孰要孰<lb/>
害兵甲增減為數幾何孰訓孰惰諸將可倚者凡幾何<lb/>
人軍食可理者凡幾何事誰善應敵誰長守扞至纎至<lb/>
悉不暫懈弛臣猶恐其未也若將相循循尚猶偷玩今<lb/>
日得報則四靣倉皇明日無報則整容閒暇謀國如此<lb/>
譬猶抱虎而寢虎未及起因謂之安未有不為傷矣夫<lb/>
<pb n="KR4d0259_WYG_005-15b"/>
四夷軌道兵甲不興誰不願之不幸或有外禦雖宣王<lb/>
不免也臣竊恐近臣大吏専以簿書期會為事舍此弗<lb/>
圖一旦有警因循將何及也詩云維彼雨雪先集維霰<lb/>
而知雨雪者見其兆也陛下察敵之兆而預計之機權<lb/>
在中應變在外陛下舉能辦此願戒小大之臣勿為媮<lb/>
怠而已杜牧曰國家大事小臣不當言臣與牧同一罪<lb/>
也惟陛下幸赦<lb/>
</p>
<p>
</p>
  </div>
</body>
</text>
</TEI>
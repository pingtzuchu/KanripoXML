<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九華集巻二十</head>
    <p>
<pb n="KR4d0259_WYG_020-1a"/>
欽定四庫全書<lb/>
　九華集巻二十　　　　　宋　貟興宗　撰<lb/>
　　序<lb/>
　　　送魏元履序<lb/>
四海雖大户庭也萬事雖衆一理也人能視四海為户<lb/>
庭融萬事為一理是於得䘮進退死生善敗語黙之際<lb/>
必有以處之矣處之至則將樂之也知樂而樂是非内<lb/>
全其天者能之乎世之人亦各有是天也世撓乎俗則<lb/>
<pb n="KR4d0259_WYG_020-1b"/>
世以俗敗心累於物則心以物遷俗敗心遷則冒沒顛<lb/>
倒蠅蛆其行糞腐其言者始莫之覺而後莫之振也嗟<lb/>
夫此豈其天之罪乎自滅其天者之過也建安魏元履<lb/>
識見甚髙常隠故山其於學最長於故實盖亦博而老<lb/>
矣今天子咨大臣四方逸民宜津遣者故元履以處士<lb/>
在遣中官于太學乃能不自疑外是是非非莫不條達<lb/>
為上精言之者書有至日三上至輙涕嘆至又待罪不<lb/>
已曹居者率笑之曰是狂者也不然則曰是九品賤𨽻<lb/>
<pb n="KR4d0259_WYG_020-2a"/>
疎而躁者也夫元履通古書欲化人代之佞諛者使一<lb/>
於正以充吾尊主敬王之本是其狂與疎與躁之罪吾<lb/>
知其不免也彼曰罪之云者元履斯有持矣何者人以<lb/>
利動此以天勝也予初以冒處三館為愧力言歸正義<lb/>
士不可廢棄又言佞人不可復召移臺諌書如此而元<lb/>
履之言適與予合也或以予比元履者或以元履比予<lb/>
者盖余在都僅與元履三遇而兩家之有亡其子弟之<lb/>
誰某㝠然今猶不知也嗟乎吾與元履意各欲全其天<lb/>
<pb n="KR4d0259_WYG_020-2b"/>
乎此乃所以為同哉昔咸平中种放起終南而貽譏誚<lb/>
放者衆甚至放出議道議仁諸篇衆亦不能放矣楊億<lb/>
曰放非能言者附億者以億言甚之其後即有王嗣宗<lb/>
之譛嗚呼嗣宗不足責也而億亦為爾矣乎吾以是知<lb/>
古今䜛嫉者之一律也元履去國書此以贈且以示四<lb/>
方之知元履者也元履實士家子名掞之<lb/>
　　　送林謙之序<lb/>
道也者人之所以道也吾既道之矣所以道乎人之未<lb/>
<pb n="KR4d0259_WYG_020-3a"/>
至者也質渾矣而有統思㣲矣而有擇言要矣而有適<lb/>
居誠以敬心易以良而後姦怪剽亂之說無自以入也<lb/>
君子之至於斯也得之則得於人知我者不益也不知<lb/>
我者不廢也我經吾之言充徳以聳而已矣其稽決以<lb/>
逺其譬稱以廣其倫類以達君子何尤焉傳曰君子之<lb/>
言君子之行欲其道也此之謂也雖然周衰以降諸儒<lb/>
雜亂無章矣言不醇天地也行不醇本統也教何由振<lb/>
而理何由出久矣予憫其方將無如何矣使仁者有作<lb/>
<pb n="KR4d0259_WYG_020-3b"/>
言辯而不流氣潔而不汙語極而不詖斯足以拯之矣<lb/>
惜也吾未見其人也予苟見之則將躬焉顛倒其衣裳<lb/>
交焉上下其議論也且道人之所道使士得所願由其<lb/>
庻幾乎有立哉去年來南或見謂曰閩之南有謙之林<lb/>
公者言其言性其性務窮道之所由出也予然後知南<lb/>
方有人焉有人則予其以道周旋也日公來此首過予<lb/>
而與予言條者累百而席者累晝既遂有以相樂也因<lb/>
摘夫六籍之所以祕及莊騷太史之所以分及雄况通<lb/>
<pb n="KR4d0259_WYG_020-4a"/>
所以全寡者無鄉而與予戾信矣能道人之所以道也<lb/>
悲夫聖道天行日月運焉彼非形其明明者自形故靜<lb/>
也而瑩動也而彰其明斯神神斯舍矣吾又敢殫言神<lb/>
之所以明哉公趣如是而歸有期予何事乎鐫切哉傳<lb/>
曰送君者自崖而反君自此逺矣衆乎㝠㝠公無忘其<lb/>
所以逺也可以逺者公與之俱放風之動去故之累吾<lb/>
亦不知吾之所以逺也公徃矣謙之於是若泗若洟再<lb/>
拜于前以别予起之門亦再拜而送之謙之名某興化<lb/>
<pb n="KR4d0259_WYG_020-4b"/>
處士也邑人始强之乃決進士科今召擢為永福令從<lb/>
遊學者細大餘千人盖寂寞之音必將恃其徒萬有一<lb/>
焉繼之也悲夫世豈無思公之所以思者乎其亦思吾<lb/>
之所樂吾與君其終獨也乎<lb/>
　　　送陳平甫楊嗣賢劉徳修序<lb/>
蜀有陳子者同楊劉諸子求見九華曰蜀以世道亦既<lb/>
摘時科矣而有傷焉吾甚慙於世學也革之古始則是<lb/>
將奈何先生體此者其有以語此也九華曰道有今古<lb/>
<pb n="KR4d0259_WYG_020-5a"/>
乎哉誠之則是弛之則廢矣二三子知之乎且動靜至<lb/>
極無物不誠無誠不形也今天地與我同本而我忘本<lb/>
聖人與我同類而我不類我亦安故哉誠不自誠則形<lb/>
不自形矣居然而生居然而離天地能成其大我無成<lb/>
焉聖人能明其大我無明焉則盍返而誠矣誠如自誠<lb/>
則非我無至我實不至我靜而専以一其志我㣲而藏<lb/>
以固其用詩書六籍我帙積焉以決其蔽求我者此匱<lb/>
乎無匱也如是者本充矣然聖猶謹乎思誠者與誠者<lb/>
<pb n="KR4d0259_WYG_020-5b"/>
之别也孟子也者自知不能孔子而私淑諸孔子也揚<lb/>
子也者自知不能聖哲而非聖哲之書不好也是所以<lb/>
為二子也君子誠充其内而學一其外捨二子何之乎<lb/>
二三子若下三代之學而訪道無吾以也二三子其懋<lb/>
之作序言<lb/>
　　　送何才卿太守序<lb/>
貟子曰墨者躓之門也私者憂之府也利者怨之階也<lb/>
惟君子為能醜之君子于此惡其行厥病不行厥道君<lb/>
<pb n="KR4d0259_WYG_020-6a"/>
子欲道乎欲病乎居今之世不憀以自病者吾未嘗得<lb/>
一也或曰不有何公者乎公之來典州也反子昔者之<lb/>
所謂是故長長也親親也老老也賢賢也故今言明徳<lb/>
者以何而首之貟子曰果然哉公如其南也其祥宙矣<lb/>
<hi>冭𤣥釋宙以兆</hi>是得於易之晋是所謂明出地上者也其麗象<lb/>
在初六明徳日鴻元元本本上纒斯明矣下纒所接也<lb/>
初六之地體動乎屯據五得位柔而上行康以侯也接<lb/>
二之四終戰於坤晝以包身厥有造也贊四而離贊九<lb/>
<pb n="KR4d0259_WYG_020-6b"/>
而乾為天於全位髙大也四為外主外主徃見兩神挾<lb/>
隂竒隂並神罔攸悔也<hi>一四二五應易之常也一以四為外主外主見隂將用事隂處</hi>
<hi>陽之二間故曰兩神挾隂獨隂處等位而賴於陽故曰竒隂並神</hi>始自一一終於二二<lb/>
<hi>二二五位也</hi>庻馬閙<hi>坤用事又/衆庻之象</hi>鼫鼠逸<hi>以及乎麗九四之䑕於是逸</hi>陽鳥<lb/>
升<hi>離卦也</hi>君子用進勿恤何可醜也坤又西南之卦也其<lb/>
行利西南始弗乎夷後則乎麗君今象之自西而南不<lb/>
晋何待夫言易者安可徒也以隂以陽而否而臧陽該<lb/>
隂隂該陽是之謂大昌陽麗隂隂麗陽是之謂不祥今<lb/>
<pb n="KR4d0259_WYG_020-7a"/>
是宙也隂陽相宣罔以待庸公徳倫之公於進焉可謂<lb/>
幾矣或曰吾子其然以易言之吾子豈其誕耶貟子曰<lb/>
不然也凡予之於經言不常言也主有牙發有端余非<lb/>
敢聖也抽不抽之緒瑩不瑩之文以曉智者則可謂云<lb/>
爾已矣余今決公之所行用此<lb/>
　　　送僧悟純序<lb/>
穿雲荷月遊行世表此叚竒事衲子能辦之諸人不能<lb/>
也青衣純師售用枯寂此志素具知九華束舟而東便<lb/>
<pb n="KR4d0259_WYG_020-7b"/>
欲來踏船九華曰師資思汝甚至汝欲徑去奈何純師<lb/>
慘慘面江而止九華甚異之蓋古徳謂知恩方觧報恩<lb/>
子能報恩必能報佛異時一瓶三篾相見於江湖之外<lb/>
赤手欲擔荷大事者必子也子宜勉之乾道改元九華<lb/>
子貟某書<lb/>
　　䟦<lb/>
　　　䟦袁公雅集圖<lb/>
韓退之世俗所謂聞道著書者最後言事斥潮陽便欲<lb/>
<pb n="KR4d0259_WYG_020-8a"/>
碎腦刳心以謝時主嗟乎書言至此烏睹所謂聞道者<lb/>
乎吾蜀東坡子晚日寓海南詞㫖妙放盖嘗曰吾生有<lb/>
命我初無行亦無留也此叚獨絶足友淵明千載矣藉<lb/>
令退之同時聞且羞死近見龍眠貎其烏帽博衣者乃<lb/>
下與王蔡諸人雜坐一列李豸又從而識之甚矣畵者<lb/>
不知量題者不知體也雖然彼固人貎而天邪欲亂漁<lb/>
樵友麋鹿同於物而不見所物者二三子於公捉筆指<lb/>
注斯見之矣豈亦有見子之所見者乎悲夫乾道丁亥<lb/>
<pb n="KR4d0259_WYG_020-8b"/>
七月晦九華子貟某書<lb/>
　　　䟦劉原父文<lb/>
至和嘉祐間歐陽子永叔以古文章名天下士率曰今<lb/>
之韓愈而歐亦規愈自名者予退索其師友淵源得所<lb/>
謂公是劉子與歐文誼徃返所以考質訓廸甚具劉於<lb/>
談詠記載一曰歐九二曰歐九語意簡逸竊怪永叔抱<lb/>
負如爾公是何遇之淺也豈其㣲學授受抗顔博喻者<lb/>
法當如此乎於是悉取其經小傳權衡百工同道諸篇<lb/>
<pb n="KR4d0259_WYG_020-9a"/>
觀其破去百氏離異獨造光澄演迤則寖寖乎周末鄒<lb/>
魯之遺音已其規模不但漢也嗟乎是歐陽子之所以<lb/>
敬學者歟其後蘇彦瞻執贄見公長安曰是出於天不<lb/>
可及者是氣也而彦由亦曰今之伯夷不可尚已宜乎<lb/>
髙風絶學近世咸不知貴或粗知之而不得其趣者真<lb/>
有以也公從孫和澄出公家帖示予凡兩紙予爽然有<lb/>
異嗚呼將擴是意抑亦有所憫也乎無寜亦有所勉也<lb/>
乎丁亥仲冬望日西蜀九華子貟某書<lb/>
<pb n="KR4d0259_WYG_020-9b"/>
　　　䟦王荆公字帖<lb/>
右一紙荆國王文公筆也其體簡逺殊甚某得之於先<lb/>
翁通儒通儒得之於伯祖文饒公在翰苑時文饒故為<lb/>
賔客者也家是以有此帖乾道己丑冬敬拜於大丞相<lb/>
圖書之聚或曰世故放紛起諸斯人是應流為逸塵蕩<lb/>
為冷埃固也是安足寳乎相國豈少此哉盖不知夫天<lb/>
地之間英靈形實之相遭凡才絶人而用物壮者皆當<lb/>
不磨者也昔歐陽子集古之以李斯為冠而蘇彦瞻所<lb/>
<pb n="KR4d0259_WYG_020-10a"/>
受乞銘之硯乃許敬宗物也而况是紙也乎相國其試以<lb/>
是觀之門人九華子貟某書<lb/>
　　　䟦胡子知止齋記後<lb/>
李文潜以胡子知止齋記之說謂九華子予謂胡子之<lb/>
言固儒矣迺若經惟余知之萬物之際乎我也不知習<lb/>
習之皆易我者也君子有閑焉窒於衆欲斯止矣止於<lb/>
至善斯一矣故善之本在止而止之本在知惟水能止<lb/>
衆止坎而止也惟山不有不止艮而止也是止不失其<lb/>
<pb n="KR4d0259_WYG_020-10b"/>
所者也止乎止君子知之斯樂之矣而無所用其知也<lb/>
凡性不止不治善不止不成孔孟轍環天下行以止也<lb/>
一貫浩然止以行也嗟夫文潜二三子其誰能悉此者<lb/>
乎二三子勉之余至此余無言矣乾道己丑重陽蜀九<lb/>
華子貟某書<lb/>
　　　題太𤣥注疏後<lb/>
范望叔明觧可以揲蓍宋氏惟幹注可以知大體陸氏<lb/>
釋失可以摘瑕虞翻之注可以辯事然不若王涯廣津<lb/>
<pb n="KR4d0259_WYG_020-11a"/>
出入為詳也<lb/>
　　　䟦徑山鍳老寫傳燈録後<lb/>
昔有誦三行呪者便得名髙一切大小徑山自寫千萬<lb/>
行以其佛祖何耶殊不知阿師騎賊馬趂官賊雲横嶺<lb/>
轉雖在此間行不在此間住也<lb/>
　　銘<lb/>
　　　孝亷堂銘<hi>并序</hi>
三峩處士李某有内行常舉孝亷容然者也故與余通<lb/>
<pb n="KR4d0259_WYG_020-11b"/>
書余今年道江上因顧訪其起居人曰甚善君不忘李<lb/>
然李死周歳矣旦暮且石諸原余退歎失聲其子沆名<lb/>
處士所居堂曰孝亷謁銘恭甚雖於再於三不已也處<lb/>
士盖嘗以年得官矣卒名處士不衰銘曰<lb/>
聞古孝貞參與騫聲其亷能楚兩孫千載不嗣世紛翻<lb/>
誰與作者歸九原三峩嶷嶷棲天根曰惟李世宗厥門<lb/>
淳龎古義翁廼敦有相閭里仁流渾九華繼作申雅言<lb/>
詩之其廬乾道元<lb/>
<pb n="KR4d0259_WYG_020-12a"/>
　　　嘉州徳山和尚塔銘<hi>并序</hi>
金山大浮圖印公具書載其師遵法業佛之道云云以<lb/>
來未幾則又以其徒慧海之状來曰吾師雖老空山亦<lb/>
既克終且壽矣凡謂沙門空義也空者不足以存存紀<lb/>
夫空者其又足以存耶然吾有請於君子義於何屬吾<lb/>
將以振吾流也予於是可其請師名靖素漢嘉人族李<lb/>
氏家世順善性堅忍服勞屏翫年十九得度於徳山紹<lb/>
覺師受具於丁真師盖常遊行西州退而山栖因自奮<lb/>
<pb n="KR4d0259_WYG_020-12b"/>
曰聞之佛者吾祖法吾門也分門者戾祖吾佛所不印<lb/>
矣所謂禪那者經與律者不識則三貫之則一吾識之<lb/>
矣且一水顧異月萬竅顧異風乎遂發楞嚴諸秘於師<lb/>
旦道人又通圓覺華嚴大論於歇巖道融諸師最後從<lb/>
大峩長老遵竒遊與九頂照通書此兩人者有徒衆禪<lb/>
學明備雅素絶人者也師依倚既久乃去由是語黙有<lb/>
本其自植類此先是徳山外邊三峩三峩者大士普賢<lb/>
所廬也凡四方旁近郡行遊禮敬春盡日數十百車衲<lb/>
<pb n="KR4d0259_WYG_020-13a"/>
士過客良勤然間有内行不治賔遊益落師用是嚴節<lb/>
度具客舍舍上之同流聞聲亦皆至至悉可久雖不至<lb/>
者亦稱予不衰師又常裒已所有易置田以飯九頂堂<lb/>
聚者人怪之故師笑曰取之四衆則予之四衆我道盖<lb/>
是矣嗟乎師可謂善導且予人之周也年七十有二臘<lb/>
五十有三乾道元年九月初示疾既七日乃逝十月闍<lb/>
維之薪盡得不壊者二遂塔於山之南餘骨畀之法導<lb/>
師㫖云弟子二人曰寳燈曰寳印金山師也孫慧海智<lb/>
<pb n="KR4d0259_WYG_020-13b"/>
平智穆智觀慧慈慧崈等三十人慧海殊通故餘亦有<lb/>
聞師天姿粹純律守嚴甚嘗曰我之威儀自視無不足<lb/>
所不足者少林别傳之㫖播於南州吾不能東以較吾<lb/>
之所有吾命也且吾宗迦葉始以一笑得諸其師而林<lb/>
濟以喝接諸其所以師其戒光定力相烝相摩至今者<lb/>
誠有偉於造物者也林濟數傳而得楊岐㑹三傳而得<lb/>
圓悟勤勤起而林濟之道益大今吾之鄰曰某峯民者<lb/>
實主於勤之室者也吾契之吾何其病乃復命印盡民<lb/>
<pb n="KR4d0259_WYG_020-14a"/>
之道其後摘之使東曰吾今塵垢死生矣汝無庸侍我<lb/>
盖四方充然聖諦廓然汝得吾亦得也即以故征行江<lb/>
上決擇孤明諸公貴人至俛首禮之延坐道場井井皆<lb/>
冠三呉者人皆以圓悟為不死而楊岐之路不荒矣嗚<lb/>
呼其非師力也乎其不尚可銘也乎銘曰<lb/>
三峩環環與天齊大士所廬山所滋彼金光界飛參差<lb/>
下相觀瞻敢瑕疵有庸者子溷爾緇六鑿顛倒心體披<lb/>
類汚神山窈厥輝誰歟返此素以之口翻大論與毗尼<lb/>
<pb n="KR4d0259_WYG_020-14b"/>
律精非傳律自持融三以一昭厥垂唯大弟子秉佛機<lb/>
慧風曾扇南東施我知其根慰所思有欲崇之此其師<lb/>
　　贊<lb/>
　　　贊大慧真<lb/>
　　　　言上人圖大慧謁九華贊語九華曰圖者幻<lb/>
　　　　贊者亦幻兩者俱幻矣且道大慧竟在甚處<lb/>
　　　　言呵呵而退九華曰這阿師笑中有刀姑此<lb/>
　　　　為贊<lb/>
<pb n="KR4d0259_WYG_020-15a"/>
有像無像雲容鳥跡有舌無舌風雷錯出一生造彌天<lb/>
罪萬古受無量屈只因倒喝起須彌至今滿地生荆棘<lb/>
這尊慈似不似識不識長空走月月走空癡人對影休<lb/>
尋覔咄<lb/>
　　　贊喻彌陀<lb/>
非真非訛筆端彌陀非鐫非刻石上彌勒昔人方便殊<lb/>
勝門大似虛空遺鳥跡還見麽善財樓閣變虛空古今<lb/>
待接無窮極<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九華集巻十五</head>
    <p>
<pb n="KR4d0259_WYG_015-1a"/>
欽定四庫全書<lb/>
　九華集巻十五　　　　　宋　員興宗　撰<lb/>
　　小簡<lb/>
　　　上宰相<lb/>
某深惟相府之尊道冒天下天畀吉徳神懷正直奮謀<lb/>
經濟與聖胥㑹萬祉百福鼎來豈有窮哉某一介西州<lb/>
之賤惟與胥民歌陶大化之餘夙夜欽祝而已某自揣<lb/>
人微且賤何足以識測盛徳之千一然百吏之末一屬<lb/>
<pb n="KR4d0259_WYG_015-1b"/>
覆露之下敢以僣言之恭惟僕射相公蘊神機躬道妙<lb/>
上亮王采下紀民彝自邇年對司台柄徳䕃遐表固足<lb/>
以本中庸于萬事備賡歌于九徳待之有道而載之無<lb/>
窮矣某區區庸妄何足以識之某仰惟國家世洪業闡<lb/>
大猷倡治于萬世贊圖賚弼必得盛徳百全之英使庶<lb/>
工仰式而後可今僕射相公以碩大之資輔之以忠厚<lb/>
之望誠足以寄國之一體而正邦之百度天下朋應胥<lb/>
恱誠不可以殫述也<lb/>
<pb n="KR4d0259_WYG_015-2a"/>
某伏審僕射相公勲徳照世名儒搢紳皆願掃門而無<lb/>
因望舄而不得然竊窺鈞座之意亦豈不欲廣羅天下<lb/>
英才而置諸左右哉但無庭下一日之趨則無自而取<lb/>
之也某固庸賤然結髪志古文二十餘年游神孔老之<lb/>
門含英潄潤不謂不久謹忘其名爵之微距躍獻所著<lb/>
老子解畧一軸伏惟鈞衡之暇稍賜微睇庶知其才雖<lb/>
猥散而用力於斯文之舊也埏鎔之餘稍加光庇某區<lb/>
區企訢與日無既<lb/>
<pb n="KR4d0259_WYG_015-2b"/>
某輙有危懇上瀆鈞聽曷勝震惕惟九造垂恕是以敢<lb/>
冒言之故侍郎關丘公户侍湯先生皆法度盛徳之士<lb/>
也相公以鈞衡之重不忘雅素之懿不替夙契之舊此<lb/>
近世未有也關丘入蜀之始某待命賔次一見其文而<lb/>
稱之至湯户侍入蜀求某于蓬艾之間而置之賔客之<lb/>
右周旋四載日聽二公超卓之論稔聞相公道徳之美<lb/>
是時已有彈幘趨走瞻祈之誠矣㑹西南省試偶以孱<lb/>
愚叨竊第二不幸萬里南下沿道失舟驚苦之餘僅得<lb/>
<pb n="KR4d0259_WYG_015-3a"/>
一第因赴訴於有司以故事類省士上三名求一教官<lb/>
以慰垂白之老卒成蹉跌於是因所學之素露塵之於<lb/>
鈞屏之下相公乃哀其力學而摘其經言特賜命召是<lb/>
時某以失舟旦夕寒餓俟命十一日即出門更節而呼<lb/>
召之音至蓋相公雖有深仁育物之心一士失職之念<lb/>
但某敗棄之䰟不及霑司命肉骨之惠豈非命矣哉每<lb/>
一思之即悼心蹴骨重念某曾以斐文較藝西蜀濫冠<lb/>
諸經又以布衣出湯户侍關丘公門下學衆人之所不<lb/>
<pb n="KR4d0259_WYG_015-3b"/>
學言衆人之所不言一失恩道狼狽日甚今者迫以簿<lb/>
書之逺地又以親老之羸瘠欲去則不可今顛躋至此<lb/>
相公於二公折位貎之崇有莫逆之素豈其一客之恓<lb/>
恓而不為之動心乎昔李師錫秀才受知於李觀元賔<lb/>
元賔亡後韓退之收録師錫而稱道之退之之詞曰元<lb/>
賔既逺其文益可貴重思元賔而不見見賔之所與者<lb/>
即如元賔焉今某雖么微然即二侍郎之深與也相公<lb/>
好古樂道名髙退之而亦肯棄二侍郎之所與者乎用<lb/>
<pb n="KR4d0259_WYG_015-4a"/>
是自決作為一書仰投鈞座伏惟鈞慈俯賜憐察羈蹇<lb/>
特除教官一次使得誦古學著陳言不失素志其闕次<lb/>
謹録如别紙伏希推明前者呼召之恩特賜收録某以<lb/>
孤生單微仰瞻宗工孤懐南注惟祈以大道日被寵光<lb/>
以福萬宇䖍企䖍企某恭想贊燮大勲格於中外施及<lb/>
徳門百趣均祐非百吏稱頌之可殫也<lb/>
　　　謝王中孚提刑<lb/>
某上覆某官即日暄意漸深恭惟使節所届百城仰止<lb/>
<pb n="KR4d0259_WYG_015-4b"/>
神用兼贊台履動止億福某方幸趨侍屏著夙夜欽頌<lb/>
敢幾妙嗇行即禁掖隆渥之除下情預深抃詠某深惟<lb/>
朝家世闡大猷仁被廣宇獨憲臺之任矜式百吏内外<lb/>
惟均非得忠厚百全之士使庶工仰止曷云其盛哉今<lb/>
台座清節足以蓋世道學足以邁往是用上膺宸眷下<lb/>
肅一方則禁近親切之拜階此而始必矣非誣非佞某<lb/>
淺中下吏竊仰宏度浩若河漢望之無涯而窮之無端<lb/>
雖夙夜滌心仰止豈足以測知萬一者然徜徉西南上<lb/>
<pb n="KR4d0259_WYG_015-5a"/>
質垂紳下訪僉論咸謂某官髙情雅量英言奥述踐更<lb/>
之久固足以本中庸於萬事備賡歌於九重今其時矣<lb/>
旦夕元軸之秉某尚竊遲之<lb/>
某伏審某官舂容風義震耀一世凡名流信士皆願誦<lb/>
徽教言䕃徳芝宇而台座亦豈不欲廣羅天下英才置<lb/>
諸左右哉但無庭下一日之趨則無自而親至範也某<lb/>
嚮者攝局成都幸屢奔趨瞻拜顔色然吏役總總不獲<lb/>
日受碩大之言勉其所未足退常唶矣豈其天幸遽在<lb/>
<pb n="KR4d0259_WYG_015-5b"/>
埏鎔之餘一動光庇心神交馳與日無既<lb/>
某常深究當代之士拳曲趦趄於大賢之門求合規繩<lb/>
曾不得履其墻伸其喙此無他仁人既在髙位如炎曦<lb/>
一作而衆爝自熄餘光皆不足進者也然退求古昔之<lb/>
義或以塗中一盼為有道之深取堂下一言為晉卿之<lb/>
不棄國士相遇令名至今士如自治一已又何必拳曲<lb/>
趦趄求大賢而後合哉今某疎庸無似乏一介之援獨<lb/>
受門下特達之知則先生超然與晉卿有道而無間矣<lb/>
<pb n="KR4d0259_WYG_015-6a"/>
某退然自循於中非先民受知者比也敢不竭其犬馬<lb/>
視後而鞭仰報知遇夙夜惟深策勵而已<lb/>
　　　代人上張尚書<lb/>
朱夏謹時仰惟禁掖崇深武部雄特職穹地峻神天扶<lb/>
贊台候萬福某謹專勒記上詢興居中悃之誠右牋已<lb/>
悉比辰暑意漸盛仰惟師長百僚羽儀萬化賢哲所介<lb/>
擁祥特萬益壽而臧伏丏妙䕶耆明永為王室依賴下<lb/>
副㝢縣頌系之功<lb/>
<pb n="KR4d0259_WYG_015-6b"/>
某仰惟某官誠明之質溫厚之文二者皆粹然不雜所<lb/>
謂黄琮白璧天地之器南金東箭湖海之望嚮者屢試<lb/>
藩符均勞外府然汲黯寢謀望之雅意自當為本朝之<lb/>
重邇者黼扆所以深思旌車所以亟召先畀舊物行秉<lb/>
元樞旦夕真可踵而須矣某伏覩制書以禁掖之任仰<lb/>
屬盛徳百全之英誠足以施六藝之明效分九品之清<lb/>
濁搢紳君子與夫蓬茅之細民聞命之日皆歡欣鼔舞<lb/>
引領南望恐拜除之緩也更祈養望台衡遂熙庶政則<lb/>
<pb n="KR4d0259_WYG_015-7a"/>
山公品題毛玠雅亮皆不足列於大君子之前矣不誣<lb/>
不佞<lb/>
某區區一介力劣才下梧鼠五技駑馬十駕深虞不堪<lb/>
世用今者恪將使事逺䕃帡幪逖觀盛事登進良輔俾<lb/>
無庸者得依洪庇與萬類同慶誠夙昔之願也感傃之<lb/>
懐臨紙無極<lb/>
　　　代人上楊尚書<lb/>
夏令云初炎蒸漸劇仰惟典正七曹鼎來萬祉神天協<lb/>
<pb n="KR4d0259_WYG_015-7b"/>
贊台履動止集福某謹專勒記上干典籖矣邇者星迎<lb/>
東井風起南薫不審台座日用何似想惟濯纓清塗視<lb/>
草禁掖兩有勝適更乞妙䕶一節即正三階下情企禱<lb/>
之切<lb/>
某仰惟某官富文篤學燭理明道冠藝於南宮藹譽乎<lb/>
西蜀令聞令望表暴一世名流勝士殆未可跂而及也<lb/>
五兵要職八座崇班蓋聖王姑示優賢之寵然超除特<lb/>
拜未見其止側耳白麻之宣黄扉之入匪昕伊夕也不<lb/>
<pb n="KR4d0259_WYG_015-8a"/>
誣不佞<lb/>
某竊惟國家隤福生靈兼愛南北則繼好息民折衝樽<lb/>
爼當有人焉今執事踐揚中外閱天下誼理甚精且久<lb/>
則附近懐逺之術勝殘去殺之義非執事其誰茂明之<lb/>
某寒蹤賤士逺塵使節飫聞徳望今聆顯拜益喜庇身<lb/>
之有地也方墮萬里外不獲進伏兩階乃情依依耳<lb/>
　　　上許總領<lb/>
某伏自瞻違崇仞歴月之久即辰秋序微涼恭惟鳯閣<lb/>
<pb n="KR4d0259_WYG_015-8b"/>
静深贊命宣勞神天兼相均協休和台履動介億福敢<lb/>
幾妙嗇天倪進總台極上稱朝家圖任之意下情不勝<lb/>
詠誦之至<lb/>
某深惟某官以碩人重厚之望間關煩勞當財用屈乏<lb/>
之時領縣官經費裁奢而節化匱而豐嘉猷丕績皆當<lb/>
次擢禁從今暫權兩蜀萬貨盈虚為登進之階耳某不<lb/>
才門闌舊物竊伏窮山知庇身有地區區之私未易殫<lb/>
述<lb/>
<pb n="KR4d0259_WYG_015-9a"/>
某不佞嘗蒙仁私備門下一介驅策警之譽之夙夕榮<lb/>
幸今則數竒命舛一去鈴下不終大君子之遇然退自<lb/>
惟省竊伏古人之義甚久悃愊無華不敢持絲毫之欺<lb/>
以事人者此所以雖望崇閎而無愧也惟是感恩之深<lb/>
窮羽栖林不無託庇之望敢忘自修以孤大錫銘肌鏤<lb/>
骨未足云比<lb/>
某自四月幸餞台座於永康道中徑歸仙井五月末成<lb/>
都漕司以先生丁寧奬借之故遂蒙不遺差權黎州教<lb/>
<pb n="KR4d0259_WYG_015-9b"/>
官某雖深荷台座雅眷存恤之不衰六月初闕期已滿<lb/>
然某衰病之餘望徳門之惠噢咻未終見今尚伏故里<lb/>
常深思之昔晉文渡河欲棄敝席子犯聞之終夜而泣<lb/>
子犯不泣於他而泣敝席何也敝席舊物也晉文始與<lb/>
俱出不與俱入充類而思之此子犯所為泣也今先生<lb/>
徳履固超於古矣僕雖非才猶愈於敝席伏惟興衰不<lb/>
至終棄無令搢紳有懐子犯之泣者敢冒言之伏幾台<lb/>
亮<lb/>
<pb n="KR4d0259_WYG_015-10a"/>
　　　謝大卿<lb/>
某皇悚百拜上覆都大大卿先生台座比日歊蘊上承<lb/>
鎮撫計司經畫之間神明相祉台候動止萬福某展布<lb/>
之懐已具右紙敢祈保祐沖徳即踐機柄下副具瞻之<lb/>
禱<lb/>
某皇悚百拜上啟某嚮聞都大大卿端行素履見推朝<lb/>
右故屢試霜臺升内史譽望甲於東南蓋哲人君子之<lb/>
履名位無往而不自得也迺者得請補外寛九重西顧<lb/>
<pb n="KR4d0259_WYG_015-10b"/>
之憂然夾輔之勲旦暮可見豈容閤下久外耶鋒車之<lb/>
召轉武可待也欽望欽望<lb/>
某皇恐百拜上啟伏承大卿才學淵瞻躬踐巍科雍容<lb/>
論著誠所謂出緒餘以驚世也凡儒衣儒冠皆願閣筆<lb/>
旦暮承教但恨無階耳不佞不佞<lb/>
某皇恐再拜上啟某深惟今世利源能衣被天下者無<lb/>
出全蜀而全蜀大利惟摘山市駿而已故朝家於此必<lb/>
用老成舊徳才能經濟者為之則西民有賴矣是宜廟<lb/>
<pb n="KR4d0259_WYG_015-11a"/>
堂眷倚於閤下也聞閤下視事云始勲效震疊想已游<lb/>
刃其間餘地恢恢耳<lb/>
某皇恐百拜上啟某樸學下才隠約山城久矣未嘗獲<lb/>
瞻履舄今一旦收録門下遽貶台翰增光蔀屋然過情<lb/>
之譽非寒儒所宜蒙也不敢當不敢當<lb/>
某皇恐百拜上啟某自分廢棄今乃獲與諸令桂講磨<lb/>
所未至幸甚過望<lb/>
　　　上丞相葉公顒<lb/>
<pb n="KR4d0259_WYG_015-11b"/>
某區區之私敢言之閤下夫世有位廊廟官卿相而能<lb/>
彈壓百吏震耀萬世者必其中有以格於外可贊而不<lb/>
可及也故居則以徳勝位動則以道勝欲事則以公滅<lb/>
私此數義者近世蔑有之矣相公先生獨兼之是以不<lb/>
肖者得攀援於風濤急悍之中備員中都秋毫皆出恩<lb/>
力也心論感刻非託尺素猝猝可具銜戀之極不知所<lb/>
云伏自大參相公平日剛大之氣以旌别善否扶導風<lb/>
教為己任邇者青蠅㸃素特然不撓善處衆枉不競如<lb/>
<pb n="KR4d0259_WYG_015-12a"/>
此聖上灼知特召遂有謁見刑儀之心此天日清明豈<lb/>
浮霾所能蔽虧哉竚見君臣千載之契自此不膠而固<lb/>
矣<lb/>
某才薄力劣然束髪逮今學非古不致力然亦不自知<lb/>
其果至於古未也嚮者朝無知聞相公先生一見温乎<lb/>
其容炳乎其語以為其言浸浸可與談兩漢先儒制作<lb/>
者某顓䝉筆墨受知一至於此何以論報昔者漢徳光<lb/>
明諫大夫褒大夫雄頌賢臣贊充國此二子亦蜀産也<lb/>
<pb n="KR4d0259_WYG_015-12b"/>
况相公先生名照中外勲在旂常異日願附雄褒之義<lb/>
秉筆以竢<lb/>
某以穹卑之間不敢輙爾上詢鈞眷動息諒惟徳門之<lb/>
祉與日無既某慙感之積思巨身微答謝無階有委今<lb/>
敬齋祓以請<lb/>
　　　與劉侍郎<lb/>
某瞻違英緒倐見秋色中間一再上書度次第呈徹矣<lb/>
比日伏想邑屋晝繡逺輩前哲萬福来相欣尚欣尚<lb/>
<pb n="KR4d0259_WYG_015-13a"/>
自舟之西班心岑索騫於禁宻者吾公皆可以意揆也<lb/>
風俗日頓委時事日艱棘何自從公巖居川觀扺掌論<lb/>
道乎但規雅望不容久吏空山此則可念耳未即披際<lb/>
敢幾以時消息行秉機軸以福善類至布至告<lb/>
萬里一紙之問不數數矣不當有請雖然恃長者無恐<lb/>
也有李舜臣字子思者與之州里本寒家子少不弄長<lb/>
不流頗通文誼非專學于惡習者如此人當在君子教<lb/>
載之域今嵗登第調安仁簿冠履先後獲潄濯於天河<lb/>
<pb n="KR4d0259_WYG_015-13b"/>
之旁願終有以憐異之李非特僕客馮當可亦客之矣<lb/>
幸併以為照<lb/>
　　　與任子淵運使<lb/>
某去秋三巴道路艱棘中辱賔遇之寵旅悰有開仰荷<lb/>
疇昔心期之照渠渠如此感慰愈敦矣縻繫萬里坐見<lb/>
殘暑恭惟式霑新渥使事俱宜台候萬福尊兄志於道<lb/>
學立已誠有本末推之華顛九牧當敬歎矣未容徐回<lb/>
一道也更祈為名業自厚行即特招之寵<lb/>
<pb n="KR4d0259_WYG_015-14a"/>
某嘗於便風驅狀詢作止令嗣初一二見過名門之秀<lb/>
歎仰不能自已也尊兄於某厚之至矣近欲畧具豆觴<lb/>
遍訪之已出國都數日不敏乃爾無所逃責也能示照<lb/>
否表姪喻偹乃捫膝子宗家也少年力學有師承既得<lb/>
第此志不墮泯又其叔充與子方年友雅故牽聨獲至<lb/>
於大門者以義自守見公為已後矣聞尉内江又出治<lb/>
所其他奬與教在兄咳顧間不贅瀆也尚幸三復之<lb/>
　　　與王顯謀<lb/>
<pb n="KR4d0259_WYG_015-14b"/>
某諮布之誠已列右牋北辰凝沍斗寒想惟吉徳魁舊<lb/>
茂躋協氣無有紀極某將遂趨參崇屏嚮風瞻頌徒切<lb/>
卑悰<lb/>
某上覆蜀故天府也物衆地大然軍民所須以一方而<lb/>
備四境為之支計者亦難矣取予翕張非得士安張滂<lb/>
之才欲上下兩裕何由哉自台座主計以來公論翕然<lb/>
以懽以服蓋言政而及化則政無不順言利而主義則<lb/>
利無不通台座於此裕乎沛然矣益幾寵光以副蜀人<lb/>
<pb n="KR4d0259_WYG_015-15a"/>
祈幸之意也不敢誣佞<lb/>
某才下不文不足為世用然受知門下奬予過量假令<lb/>
懵而無知猶當銘刻肺腑况結髪志道粗有知耶正以<lb/>
榮賤相間旬月不克布尺記於崇屏然夙昔依慕之誠<lb/>
無頃不瞻頌門闌也僣懇僣布<lb/>
　　　與韓道濟知郡<lb/>
某上覆前被教貺其所以蘄予甚過自分疎欵何以得<lb/>
此於至友且親者乎感尚竟不可名春事流擲敬承即<lb/>
<pb n="KR4d0259_WYG_015-15b"/>
日装治之間行福一方衆祉備順某敬具記咨候區區<lb/>
復容嗣音預此不周布<lb/>
某辱兄萬里致縑素及手筆奬諭過量自度無以報親<lb/>
契雅㫖惟竭意贊盛美而已乃今所得郡竒秀便近前<lb/>
書已具白矣更宜一意勉勉使譽處之積聲下吳楚則<lb/>
丞相除吏得無用崔祐父之故乎空山留滯亦非所慮<lb/>
也兄其勉之兄其勉之<lb/>
　　　與漢嘉李清叔<lb/>
<pb n="KR4d0259_WYG_015-16a"/>
某再拜即日隆暑旅人鬚髮日化其何以堪伏想栖遲<lb/>
樂郊觴詠日適不知嵗月之流此樂可名哉甚休甚盛<lb/>
某雖沗清曹然人事役役終無俯仰一閒之頃内不自<lb/>
聊迺知前修著書静福必林處巖居非烏帽紅塵間物<lb/>
也清叔知吾心樂否耶是心飄忽思與征帆俱西願益<lb/>
持養以全名業為請<lb/>
某與清叔言别後學力日荒落老候益冉冉將至又不<lb/>
精吏事大似了官逋非有舂容之態所欠與山間一二<lb/>
<pb n="KR4d0259_WYG_015-16b"/>
髙士抱神一息耳造物同靳誰能違之公能役照我誠<lb/>
必為浩歎也賤屬前過漢嘉辱賔遇至厚令人無涯慙<lb/>
感<lb/>
某别徳之日殊濶大抵拳拳多君子之思冬垂盡尊候<lb/>
體力轉休未遑布問秪益慙悚鄉曲黄忱秀才學力殊<lb/>
老於世故亦能周旋以清叔風誼之髙能為明年於親<lb/>
朋處創一學地以延之蓋渠苦於食指之衆耳其人有<lb/>
特操故為一及之望清叔加誠可也至照殊幸<lb/>
<pb n="KR4d0259_WYG_015-17a"/>
某去嵗道經盛都遂獲披奉殊以為慰邇來倏及殘夏<lb/>
伏惟燕居習静之餘履况超詣萬祉所介某山間陶然<lb/>
多難百罹之餘侵尋二毛矣度跌宕詩史自有勝適乞<lb/>
為逺業自愛千萬千萬<lb/>
某苦無他技然從事古言者二十年餘以公名亭之意<lb/>
甚篤故為筆此記然其間字語皆直遂欲不慚作者耳<lb/>
　　　與四叔承事<lb/>
某百拜覆四叔廷評尊右違去侍側泛渉經年三峽重<lb/>
<pb n="KR4d0259_WYG_015-17b"/>
湖之險不可名狀邇來盜賊尤狼戾姪逺道多有意外<lb/>
之恐侵尋至窮臘方至闕下既已艱苦矣豈謂主公又<lb/>
先去國在蕪湖曲折見之根本既摇枝葉何賴焉但以<lb/>
君命猶天不得不澡心一奉清光宣赤誠耳又平日相<lb/>
知如王樞亦化去王侍郎中孚亦遭口舌小臣如枯荄<lb/>
但倚文墨忠信不問衆口紛華悉心陳議而已兹時爐<lb/>
竈正湯火焰焰可畏姪相時欲求補外未幾見玉屏先<lb/>
生薦者五人皆以次跌去不謂主上頗憐孤忠官之三<lb/>
<pb n="KR4d0259_WYG_015-18a"/>
館之下使糾逖四方之士自揣愚駑至此視三嵎無慊<lb/>
矣此皆叔平日教督之力祖宗重仍之䕃也知幸知愧<lb/>
姪既試院一出差除既已先定而諸郎曹諸館職羣聚<lb/>
以賀廟堂以為兩學得人因此更薄有聲名然見嫉者<lb/>
亦不無也伏恐尊叔要知子細耳誥詞録之右紙去夢<lb/>
協弟於文字不可不力吾門寂寞幸加意<lb/>
某皇恐拜覆四叔廷評尊右萬里外數有西人來必問<lb/>
諸親尊者起居狀知入新年甚安慰喜無量某近蒙恩<lb/>
<pb n="KR4d0259_WYG_015-18b"/>
召試禁林薄技之奏賜誥第一天語亦數及之是皆祖<lb/>
宗福庇尊叔平時教訓之力今冒顔道山已兩月矣羣<lb/>
玉之府真清逸耳近亦以滿所司月日復將改秩已得<lb/>
㫖放行惟三館有此法其他不可也<lb/>
某拜覆四叔承事渉暑恭惟燕息靖休尊候萬福某去<lb/>
侍側跨三年餘夢想常在三嵎此中海氣昏濕夏中惡<lb/>
暑中人摧頽如醉狀真可畏也又飲者食者俱非蜀産<lb/>
彌覺不堪耳姪甚謀歸計若得一郡以西為幸近上以<lb/>
<pb n="KR4d0259_WYG_015-19a"/>
四朝正史未就建置史官凡三四員姪與仁甫各預其<lb/>
一度事勢未可以卒去然麋鹿之適當在窮山似此不<lb/>
見有味也叔壽祉愈穹更宜服適不當以家事介懐碁<lb/>
酒養髙一切可也姪方謀般家有可教者願細語之<lb/>
某拜覆四叔承事不侍几教近五年嵗月易得如此每<lb/>
念老叔及二嬸今皆髙壽而劣姪又為一官所羈思歸<lb/>
不廢促歸未能也可奈何而又故墓拜掃之念梗於中<lb/>
涕歎無有巳時耳此時又及三秋海氣昏昏殊無樂態<lb/>
<pb n="KR4d0259_WYG_015-19b"/>
伏想故山髙明之地尊候邇來日益萬福楊老弟學力<lb/>
可謂篤老而進取之願未遂兄豈能不慨然乎更宜勉<lb/>
勉當取一第以晚蓋也卿相爰立士民胥慶前歸正士<lb/>
危疑萬狀今着牀眠矣三山之光與天齊也更煩吾叔<lb/>
與鄉父老言之不及一一露布也先此劣姪立朝屢争<lb/>
一二大事即欲投劾去矣歸川者必能具言之所争者<lb/>
不可形紙筆㑹丞相來所言皆合則劣姪尤以為丞相<lb/>
可輔天下大事尚可為也且復少住<lb/>
</p>
<p>
</p>
  </div>
</body>
</text>
</TEI>
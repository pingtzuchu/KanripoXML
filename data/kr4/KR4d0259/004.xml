<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九華集巻四</head>
    <p>
<pb n="KR4d0259_WYG_004-1a"/>
欽定四庫全書<lb/>
　九華集巻四　　　　　　宋　員興宗　撰<lb/>
　　五言絶句<lb/>
　　　六月初雨中渡西湖因至道人庵燒佛香略憇<lb/>
　　　靈隠與鄉僧同啜茶乘晚以歸<lb/>
獵獵風欹袖垂垂雨打船最憐荷似屋不障水如天<lb/>
溪頭斷續雨松下送迎僧世境不到處心融意自澄<lb/>
久困塵埃夢暫隨香火緣栖鴉急殘照我亦踏歸船<lb/>
<pb n="KR4d0259_WYG_004-1b"/>
　　　燕居<lb/>
今我非故我行禪坐亦禪送風當八靣一鉢老三川<lb/>
　　　新灘險惡不可前遂出乘灘下舟作詩送灘上<lb/>
　　　舟<lb/>
水靣數千里賴公託此身如何阻惡灘與我為參辰<lb/>
　　　代舟答<lb/>
我實假衆力送君遊蠻荆灘危不可前徒有濟川名<lb/>
　　　再送舟<lb/>
<pb n="KR4d0259_WYG_004-2a"/>
公非不通險任重載者淺此去荷責輕又得先歸便<lb/>
　　　舟再答<lb/>
此去責雖輕恐為商賈資細瓷枉壓我使我成徇私<lb/>
　　　木樨花二首<lb/>
承露珠微微弄態金淺淺秋風一披拂清意忽作逺<lb/>
山空花更幽日透香自永只欠欹月梅同汝弄疎影<lb/>
　　　和何知郡子文冬日即事<lb/>
甲觀吾何事丁年歲又周霜餘一尊在梅過百花羞<lb/>
<pb n="KR4d0259_WYG_004-2b"/>
　　七言絶句<lb/>
　　　上許大卿<lb/>
因嗟零落栖遲客舊注聱牙詰屈書脚踏紅塵愧泉石<lb/>
身無清夢到蓬壺<lb/>
晴霧青㝠馬首來道逢雙劍倚天開北軒賦就含經緯<lb/>
斗覺靈光氣象推<lb/>
　　　病中春盡言懐<lb/>
萬象無涯春有涯愁腸幾逐夢魂賖解吟整整堂堂句<lb/>
<pb n="KR4d0259_WYG_004-3a"/>
勝看紅紅白白花<lb/>
　　　往省隴阡遭雨有感<lb/>
村煙漸稀村徑失山雨或過山花泣此身浩浩幾轉蓬<lb/>
此口離離當掛壁<lb/>
　　　走筆送王省幹<lb/>
秦樹青㝠馬首來路逢雙劍倚天開江山細入騷人眼<lb/>
好帶詩囊古錦廻<lb/>
　　　遣興十首<lb/>
<pb n="KR4d0259_WYG_004-3b"/>
好在青山成獨往無端赤縣擁清曹會湏披草對田叟<lb/>
豈問無豪即易高<lb/>
閉門不出我何為詞之洽矣昌其詩暗邊沈謝可摸索<lb/>
高處曹劉任指揮<lb/>
月鍜便驅詩入社年侵何賴酒為徒而今便作顧夫子<lb/>
白絹搭頭閒著書<lb/>
丈到黃初掃地無我軰乃欲窺唐虞崇崇筆塜遽如許<lb/>
刼刼飢坑有是夫<lb/>
<pb n="KR4d0259_WYG_004-4a"/>
草色當堦綠漸侵我觀物化豈無心風軒納絮春無賴<lb/>
雨屋闗愁夜不禁<lb/>
牆外遥峯列黛眉堂開尚友好棲遲且栽筠篠成千箇<lb/>
與管烟霞當一司<lb/>
手弄茶月玉川子腸入詩星賈浪仙寒吟苦飲息萬動<lb/>
兩公等是區中賢<lb/>
陜府東郊魏仲先曽言無事小神仙而今懶殘渾到我<lb/>
去子百年仍著鞭<lb/>
<pb n="KR4d0259_WYG_004-4b"/>
一秋病暑暑纔退終日倦書書不翻生怕朝衫誇若若<lb/>
且容居士號閑閑<lb/>
舍南百尺樹駭緑籬外一梢梅破春不湏訪我伶俜事<lb/>
儘有幽花料理人<lb/>
　　　題峴山圖<lb/>
樽俎當年緩帶公山月自高亭自逺榮榮枯枯幾晉餘<lb/>
世外蓬萊忽清淺<lb/>
　　　題灞橋圖<lb/>
<pb n="KR4d0259_WYG_004-5a"/>
百篇醉倒長安市古今只數騎鯨李何事騎驢踏玉沙<lb/>
詩叟一寒乃如此<lb/>
　　　春事已深終日坐忘有感<lb/>
靜中我不記吾誰户外春摇百卉腓何處聖賢留箇箇<lb/>
勿喧孔老競師師<lb/>
　　　江頭送别<lb/>
别語離離風作惡羈情滚滚江何盡石頭路滑好一驅<lb/>
入境遲公提正令<lb/>
<pb n="KR4d0259_WYG_004-5b"/>
乙夜覽奏天震動甲科除郎君等閒玉堂再至不小却<lb/>
語邊勿惜鬢毛斑<lb/>
　　　白雲洞<lb/>
我有孤心寓白雲白雲起處自心親白衣蒼狗今休問<lb/>
且伴研朱㸃易人<lb/>
歸巖無定出無心過客從何議淺深只欠太湖三萬頃<lb/>
吞空不許世塵侵<lb/>
　　　石照<lb/>
<pb n="KR4d0259_WYG_004-6a"/>
吳中市井漢淮陰落拓錢郎用意深希世異人人不識<lb/>
却因頑石遂知音<lb/>
　　　題普慈官舍竹軒<lb/>
一生憫憫寄儒冠客路羇愁特地寒擬倩幽梅當供給<lb/>
旋添疎竹報平安<lb/>
　　　虎丘生公説法堂<lb/>
折天一徑入林幽亂石牙牙蹲虎丘不為生公夜㸃首<lb/>
世間般若自頭頭<lb/>
<pb n="KR4d0259_WYG_004-6b"/>
　　　贈金山老<lb/>
一鈴自語風薄林千濤夜湧月翻金寺内何人口生醭<lb/>
阿師政爾息深深<lb/>
　　　距西湖五里至白塔院名藍連五六最幽絶云<lb/>
清流汨汨樹斜斜勝地金山底處家總是光明拳下路<lb/>
任人擊竹笑桃花<lb/>
　　　偶經西湖林逋故宅四聖觀見旁畜野鶴立草<lb/>
　　　徑對之蕭然有懐<lb/>
<pb n="KR4d0259_WYG_004-7a"/>
未分幽容相料理只緣老子合婆娑此中琢句出氷玉<lb/>
曾吸湖光奈爾何<lb/>
霜草深披野徑開幽情端有鶴相媒筆椽擬欲題三尺<lb/>
悔欠一龜行李來<lb/>
　　　再往上竺遊渡西湖忽晴忽雨凄然有感<lb/>
湖頭接城城滿煙湖尾亂樹昏連連從前觸境闗心事<lb/>
萬里橋邊家可憐<lb/>
乍濃乍散後前雨相笑相迎來往舟四山眩轉我作惡<lb/>
<pb n="KR4d0259_WYG_004-7b"/>
不慣長湖生許愁<lb/>
　　　遊凌雲寺<lb/>
半日緣雲看九峯江狂樹怪滿雙瞳可憐玉磬僧廊下<lb/>
未奏一聲郊廟中<lb/>
　　　射潮<lb/>
望中劈箭度輕篙誰省儂家意氣豪潮落潮生不闗汝<lb/>
三吳是處有風濤<lb/>
　　　秋中再至西湖荷花半殘凄然有後時之嘆縱<lb/>
<pb n="KR4d0259_WYG_004-8a"/>
　　　步投夜歸城中<lb/>
未暇鷗前弄清泚都緣帽底踏黃埃荷花淨盡有底急<lb/>
不待商量細細開<lb/>
禁當芳意忽蟬噪張主客愁惟鴈聲賴有清沂舞雩態<lb/>
湖窮却與月同行<lb/>
　　　送王檢討年丈以足疾辭歸天台<lb/>
孤心琳宇事無事再拜玉門山上山重至玉堂合小却<lb/>
好抽金匱為重刪<lb/>
<pb n="KR4d0259_WYG_004-8b"/>
天台真人分天章曽為詩翁掃粃糠公過故山忽呼出<lb/>
物從衆昧視荒荒<lb/>
幽情不作宦情薄衆足羣知尊足存收拾青鞋聊示病<lb/>
踏鯤却遍水雲村<lb/>
　　　李太白古風高竒或曰能促為竹枝歌體何如<lb/>
　　　戲促李歌為數章<lb/>
黃河溟溟日落海逝川流光不相待春容去我秋髪衰<lb/>
擬欲餐霞駐光彩<lb/>
<pb n="KR4d0259_WYG_004-9a"/>
天津三月桃與李朝能斷腸暮流水緑珠黃犬悲相續<lb/>
何如湖海鴟夷子<lb/>
郢客遺音飛上天誰歌此曲誰為傳但聞色聲紛唱和<lb/>
使我黙歎心悽然<lb/>
鄭客入闗行未已逢人見謂祖龍死秦人竟去無來蹤<lb/>
千載桃源隔流水<lb/>
　　　隆州<lb/>
有客張陵曾寓此仙乎仙乎生實死鴻名制作往事空<lb/>
<pb n="KR4d0259_WYG_004-9b"/>
盛蹟今應頌天子<lb/>
笑殺丹淵吐語輕山城都不似川城不知禁路春風透<lb/>
幾放溪山照眼明<lb/>
衆山環環萬山過駢首三峯當道卧鬭分蛇鼠舊何人<lb/>
繪入麒麟今幾箇<lb/>
語我馮公有味哉巨靈恰續斷鼇回從今東道君公貴<lb/>
免喚西州市令來<lb/>
　　　贈休上人<lb/>
<pb n="KR4d0259_WYG_004-10a"/>
碧眼不輸巖下電清詩迸出隴頭瀧何湏更下牢闗鐵<lb/>
出没無心月在江<hi>休善行草故云牢闗鐵</hi>
　　　挽歸潁川喻夫人<lb/>
夫人不訝容髪暮八十解將盃酒度不見歲寒今浩亭<lb/>
花開花落悲行路<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九華集巻十六</head>
    <p>
<pb n="KR4d0259_WYG_016-1a"/>
欽定四庫全書<lb/>
　九華集巻十六　　　　　宋　員興宗　撰<lb/>
　　小簡<lb/>
　　　上虞丞相<lb/>
某一向竄伏窮山艱難百罹然萬里浩戀勲徳之門寢<lb/>
食以之所謂穹卑有間而心則無間也冬事將艾恭惟<lb/>
機政惟新燮輔休明鈞候萬福某已三熏欲趨屏下以<lb/>
聆謦欬之音夢想顧瞻無須臾之置謹先布惓惓之誠<lb/>
<pb n="KR4d0259_WYG_016-1b"/>
惟鈞慈少加亮察<lb/>
某身墮一隅猶坎井然嵗月不悉南州之事其要者可<lb/>
不問而知知而喜竊聆大賢之進用因卜朝家之休隆<lb/>
耳伏惟某官望髙一代勲冠百辟其雍容宿徳故已不<lb/>
朽於前修則或見之矣於今未始見也既積天下之譽<lb/>
徐回久之今始本五兵躋兩地是豈以他岐異轍致之<lb/>
哉天故豐之自葉流根使中外衣冠熟其徳播其馨而<lb/>
後見之用也故所得雖遲而所就大矣甚盛甚休某辱<lb/>
<pb n="KR4d0259_WYG_016-2a"/>
知遇之恩最倍夷等其為忻豫不能已已自餘益幾保<lb/>
衞永庇海縣曷勝祈祝之私<lb/>
某恃仁者宿昔之照鈞閫崇嚴敢冒言之某向多困躓<lb/>
非惟自憐雖蜀學公論亦或有相憫者今毛髪種種矣<lb/>
其業履頗亦近古且欲持是安歸乎使鄉來不第尚欲<lb/>
兾幸當世名達有推振者如張愈蘇洵一時薦録為文<lb/>
韓所知是已某且久叨第復為西蜀稍見題品自循其<lb/>
中未必盡出洵愈下也又特膺大賢之知故相公於某<lb/>
<pb n="KR4d0259_WYG_016-2b"/>
久懐悼屈之歎今者入秉機政器足運力足施苟復畧<lb/>
而後之則亦無告耳矣昔韓退之保籍湜之不畔去故<lb/>
韓之道日尊而籍湜獲為其徒不然後世何有籍湜哉<lb/>
伏望相公興念於此則大恩大徳豈歸他門某所述外<lb/>
史於幽人豪士稍有著見似於國朝大訓不無寸補非<lb/>
敢愚誣自贊也<lb/>
某孤露艱棘之餘心馳徳門無由即造有不自聊北辰<lb/>
斗星恭惟外身勤國定勞萬里天相神輔鈞候萬福敢<lb/>
<pb n="KR4d0259_WYG_016-3a"/>
幾為眷注之重保鍊至粹以究光復之勲鈞播萬類下<lb/>
悰不勝叩叩<lb/>
某比因兵留南者輙伺其歸歸即詢以諸軍聲勢敵人<lb/>
消息諸將勇怯雖細人不足以權大事然即其言類皆<lb/>
拱手稽首稱道兩淮荆襄自魏公及先生皆撫摩安慰<lb/>
懦習漸革國威漸立雖無險塞若荆襄為甚而今聲勢<lb/>
亦見矣諸軍幸甚又某官先生醲賞給均勞逸日夜親<lb/>
撫士卒如此則上下氣勢不隔矣氣勢不隔則利害均<lb/>
<pb n="KR4d0259_WYG_016-3b"/>
利害均則驅東而東驅西而西雖蹈水赴火皆為吾用<lb/>
者故曰令其一信將仁以勇士選以飽勝之道也况先<lb/>
生已負海内之望將帥無前之功事適機宜而政兼畏<lb/>
愛跬歩登兩地乃餘事耳然區區有懐非門下肺腑之<lb/>
事不敢以禀韓退之為李尚書深之曰藩維雖重閤下<lb/>
居之似稍外若慮有所及宜宻以上聞不宜以居外自<lb/>
待接過客俗子不宜泄時事務崇深以拒止嫉妬之口<lb/>
親近醫藥以致和宣滯此三言者皆退之誠於李公之<lb/>
<pb n="KR4d0259_WYG_016-4a"/>
言而亦門下今日之龜鑑也李公不鄙退之之詞卒為<lb/>
名相况先生盛徳重望倍萬於李哉故借韓之詞以為<lb/>
請幸澄亮之<lb/>
某屬者多辱手書存記自念摧頽多難之餘疲神古書<lb/>
星霜餘四十矣曲折不遂其槁項空山巖居藿食固當<lb/>
不謂某官累畨之墨渠渠慰勉不忍俾之賤等瓦礫同<lb/>
棄於道似欲論舉使少伸眉於世自謂庸陋何挾何能<lb/>
而可報稱先生雖達士遴才不間親外而某日抱玷知<lb/>
<pb n="KR4d0259_WYG_016-4b"/>
之恐一味感懼而已某七月初終不子之愆日月飛流<lb/>
尚安所視息哉獨懐揚名之念異時勉之可奉丘壠而某<lb/>
非其人也伏惟某官先生出忠入孝為世所推願推錫<lb/>
類之意掛名言端使曲學俚音粗有所立以償親志則<lb/>
如何其為感為慕也伏惟特賜亮察進之譽之翼而致<lb/>
之幸甚幸甚<lb/>
某惟門下數膺大賜情倍夷等若三山之髙莫可言喻<lb/>
州榜得劉季髙侍郎一紙遂成偉觀山川以人物重輕<lb/>
<pb n="KR4d0259_WYG_016-5a"/>
字畫亦然王公之流字非不勁麗然有如時花旋落旋<lb/>
棄獨魯公乞米帖千載儼然此義可察也鈞諭以劉公<lb/>
名節文章徳齒俱髙謹已達之馮守矣志修字亦有法<lb/>
式宜為一方所欽重耳<lb/>
某竊食三館遽已數月每推省大恩崇䕃相望萬里無<lb/>
以酬稱比於鄉人及去兵道襄漢者皆連上起居之問<lb/>
蓋自九月末輪對之後天語甚渥不免有忌惡之者小<lb/>
臣知悉心事君而已其餘進却皆不能計朱堯俞人行<lb/>
<pb n="KR4d0259_WYG_016-5b"/>
已令面禀曲折度恩屏未之知也往日在漢中見義士<lb/>
為諸將所賤甚困故前日劄子專及之劄中指弊病蓋<lb/>
已十七八此先生素所知悉且欲大有所矯革者也今<lb/>
得志得位不為則何以慰西人之望况幕賔如王能父<lb/>
必能為先生同力區置祖其先人之故智也此劄已下<lb/>
使司多時見黄仲秉說先某劄子一日前使司亦申明<lb/>
事目相符如此蓋利病灼然彼巧者以為有心言之耳<lb/>
可發一笑某自秋後連以胃疾在假邇來彊扶頭體弱<lb/>
<pb n="KR4d0259_WYG_016-6a"/>
頗費支梧先生逺我誰念之者又旅地私撓百出倉卒<lb/>
未可立具念赦郵最迅故寄心一紙匆匆叙瞻仰不宣<lb/>
某自長江鷁首瞻違俯仰之頃周流半嵗矣羈情逺意<lb/>
與日增結即日庚火俱流恭惟頤䕶作止天相神休鈞<lb/>
候萬福某冒顔三館日費俸錢雖首末荷仁賢識擢之<lb/>
舉然才下官微未能努力不知補報之所仰恃英明必<lb/>
賜照念耳近聞屢遣旌車相公今日出處又關人代興<lb/>
衰不可不重也昔唐肅代能懲大難化理清明獨李泌<lb/>
<pb n="KR4d0259_WYG_016-6b"/>
為之經營至矣身著白衣不受職故士不忌不離香案<lb/>
而待君命故讒不行兩河叛賊隨其手而舉之泌之所<lb/>
為有以至此也若謀之不堅已復自外職相聨而士必<lb/>
忌君多疑而讒易入雖才若太公何以善其後一日黽<lb/>
勉彊為之首尾衡決前日魏公是已願相公纎悉此義<lb/>
蒙徳思報不計輕重務罄其誠故輙出此言不賜督過<lb/>
幸甚<lb/>
某竊聞事君有量而後入無入而後量先生決於中必<lb/>
<pb n="KR4d0259_WYG_016-7a"/>
素盡量入之說矣其他人情物態事勢險易子淵子輔<lb/>
必具言之子輔之去甚髙某悵然無侶他事對面荆棘<lb/>
未易宣心若爾相公即為言之不久能為先生再出否<lb/>
端人未易得也子淵詳明又故客能盤桓侍鈞鑑俱來<lb/>
乎都下有他委異日敢不敬承<lb/>
某比於蜀兵王宣處具曲折之記度以次凂鈞座矣心<lb/>
旌控薄無頃不在門下有懐瞻溯與日俱流大冬又薄<lb/>
恭惟藩翰之間外控湖海鈞候動止集福蜀固天逺國<lb/>
<pb n="KR4d0259_WYG_016-7b"/>
大事此不當傳傳之或未信耳聞邇者凡尊主庇民勤<lb/>
邊外身者已皆為首拔此舉也甚休甚偉鄉士有鮑朝<lb/>
卿秀爽有立久從僕遊鄉行甚敦即獲第到天闕參部<lb/>
同輩中最寒約念勲徳名世者近自家山誼當執贄於<lb/>
前耳若有艱棘處望為提撕不勝僣越之祝敢以為請<lb/>
逖聽崇亮<lb/>
某秪奉劄命畀職承明實惟君相早夜急才推擇至此<lb/>
然某浮食三館訖無他技重以生平多難積憂成疾彌<lb/>
<pb n="KR4d0259_WYG_016-8a"/>
月在枕退惟清朝優選大典所寄動流無窮安可令病<lb/>
弛者冒焉居之伏望鈞慈特與敷奏改畀望士庶幾公<lb/>
言得伸而亦某退安職分之一也炯炯孤誠伏乞明照<lb/>
某自惟弱植所以培擁而霜露其英華咸自徳門發之<lb/>
旦旦敕勵此志猶懼不能千一報也今又辱丞相先生<lb/>
周澤之渥分仁壽之原委以祝其賦形之初藉名徳碩<lb/>
大之老二書畀焉羈人非獨有感亦有慙也敬再拜以<lb/>
致悃臆之謝誠蘊微悰黙付言外<lb/>
<pb n="KR4d0259_WYG_016-8b"/>
　　　與直閣虞宫使<lb/>
某伏自江上寒濤中論列遽此兩周嵗所矣每因鄉使<lb/>
三拜懇欵之記矣萬里憑尺楮固亦可笑然非此莫能<lb/>
宣心也某於徳門父子辱知最深殊愧無毫銖補報但<lb/>
處南州班列間彊項不回一絶聲利以此不慙於天地間<lb/>
是乃所以報知己也伏想必為一笑暑候有漸敬承即<lb/>
日琳宇超適神守泰定台候萬福提宮必須侍夫人尊<lb/>
親來益昌人生父子天屬團聚之樂萬鍾之富貴其可<lb/>
<pb n="KR4d0259_WYG_016-9a"/>
敵乎某旅夢三年矣二子方丱中人之習易流每一思<lb/>
之胷趣亦為擾擾自度力微親戚無可倚未能般出蜀<lb/>
耳時中尚兾以門下親賔時賜教飭不勝日夜之望<lb/>
　　　上紹興師相洪文惠公<lb/>
即日春暖恭惟耆明迪哲卧䕶疲民神天薦祉鈞履嚮<lb/>
用全福某職縻學省盡出鈞鎔何當服勤崇屏仰奉鞭<lb/>
靮親履絇也曷勝依詠<lb/>
某違去崇館幾跨嵗矣疎憃之迹不自齒於俗静居坐<lb/>
<pb n="KR4d0259_WYG_016-9b"/>
忘而已獨於門下誠有飢渴之勤然奏記布問時作時<lb/>
曠亦恃大君子神融道照不以苛禮為拘拘也比承相<lb/>
君每接人士常形牙頰有存恤憔悴之意相君於士始<lb/>
得其文不特愛其能又憂其身至於切切如此相君真<lb/>
樂士哉冥頑毫髪未有補報門下但思處下陳頌義覿<lb/>
教為終身榮也企仰企仰<lb/>
某嚮嘗論相公先生徳爵之重當有與國俱隆者前此<lb/>
畧出緒餘選用百吏張持紀綱勲名髙世天眷久渥姑<lb/>
<pb n="KR4d0259_WYG_016-10a"/>
藩翰撫摩之寄然均逸之久與其福一方曷若再踐台<lb/>
鼎遂福天下耶舍人之装旦晚可趣不佞不佞<lb/>
某束髪志古道常以不合近世繩度為病自分不登衆<lb/>
目相公先生乃形於餘論發於教誘咨以筆墨古始其<lb/>
言奥矣書教枉及三復凛然此退之所謂不以時人見<lb/>
待之情而以古人見待之意直重臣所以敦奬薄俗而<lb/>
後虚名者也某不佞何以處此但鈞問辭嚴義宻及衆<lb/>
碑所出何地何里不敢以不詳對緩於申答用是故也<lb/>
<pb n="KR4d0259_WYG_016-10b"/>
其纎悉具見於書伏望鈞慈特賜亮察更為指授其何<lb/>
貺如之鈞閣仙集之眷發祉川增矣都不使令敬三沐<lb/>
以承<lb/>
伏以孟冬之月恭惟某官偃藩卧䕶神明扶持鈞候動<lb/>
止萬福謹具短啟仰塵記府申候之儀謹列右楮即日<lb/>
冬律告新霜風初戒不審鈞用何似載惟一代儒宗兩<lb/>
朝元老勲徳所備何福不除更乞仰副倚毗妙遵時序<lb/>
即聞渙號入冠鼎司以慰蒼生之望云<lb/>
<pb n="KR4d0259_WYG_016-11a"/>
某伏審茂膺天奬來鎮藩輔方面得賢中外稱慶恭惟<lb/>
慶慰竊以㑹稽巨屏宻衞行闕實為東諸侯之長自非<lb/>
耆徳莫宜任其責者其間以禮絶之尊暫屈臨之往往<lb/>
為之假途側聞皇上圖舊之念寤寐不忘衮席久虚人<lb/>
謂有待區區之悃得之輿論非敢諛語也<lb/>
恭以某官躬大受之資起中古之治以阿衡納溝之耻<lb/>
為己任以𤣥齡救時之術為未優而道大不容暫兹去<lb/>
國熙天之績鬱未得施彼都人士莫不引領傾耳以佇<lb/>
<pb n="KR4d0259_WYG_016-11b"/>
大老之歸鼓舞鈞播將天下實賴伏自違去光範再閱<lb/>
寒暑矣雖嘗三貢慶牘三奉誨問足以少慰戀慕之誠<lb/>
猶以不獲一望履舄為恨比者旌纛來臨復以職守無<lb/>
從修敬遡風翹館邈在霄漢下情瞻仰日益惓惓所幸<lb/>
揚庭不久即有依歸預以欣抃仰乞融照<lb/>
冬候紀極恭惟偃藩卧䕶神相忠嘉台候動止萬福謹<lb/>
具啟仰塵記府修問興居謹布前楮即日春事伊始散<lb/>
凛餘勁不審鈞用何似載惟盛徳元老神物呵䕶敢蘄<lb/>
<pb n="KR4d0259_WYG_016-12a"/>
惠令之餘精調饔寢嗣有渙號以寵公歸區區誠情不<lb/>
勝睠睠<lb/>
某伏審自膺天綸夾輔行闕股肱之郡儲賢得隽中外<lb/>
隠然恭惟慶慰竊以丞相先生深純徳履一世譽處故<lb/>
又為東諸侯之長久勞於外天下日望錫衮之期鈞軸<lb/>
又且虚矣非公其誰任敬再述薦紳公祝云<lb/>
某竊伏三館覃精窮思器任有極夙夕依仰恩地志不<lb/>
足達言不足殫也自惟何修何飾而蒙鈞座勉以正大<lb/>
<pb n="KR4d0259_WYG_016-12b"/>
之學可參古昔自省孱虚百念灰冷何為得此於公哉<lb/>
何當宻侍左席啟發䝉端為大君子正類之依臨風重<lb/>
有悁企<lb/>
　　　與泉守王龜齡狀元待制<lb/>
某不良時學巖居積數十年晚得一第自度於天下事<lb/>
何等可為者正俯仰不怍以瞻識大君子也退念久糜<lb/>
中都之禄無尺寸以報陛下何面而西乎故邇者歸附<lb/>
之摇摇嬖臣再入皆三館言語議論之職所宜吐口者<lb/>
<pb n="KR4d0259_WYG_016-13a"/>
也何長之可名比觀答宋秘校書乃辱以為今日朝陽<lb/>
之鳴此豈所宜蒙哉前日魏處士元禮亦四三上書及<lb/>
此是公不愧泉石可敬也所可深怪者平時以儒冠自<lb/>
名從而下石以擠斯人名義至此盡矣待制年丈聞此<lb/>
必一浩歎也某雖留然中間飄抑沮動亦風中之葉耳<lb/>
今猶未敢窮日而去以張丞相二三子尚或一意王家<lb/>
兼待制年丈蹈義純明造次不忘吾君也終夕兾旋朝<lb/>
以壯清班耳祈望之誠黙付言外<lb/>
<pb n="KR4d0259_WYG_016-13b"/>
　　　與元章大卿<lb/>
某比者劣病相仍矣怪事萬緒何獨燕麥輕摇東風乎<lb/>
老兄視僕此態此抱尚何等可為者如兄涵負迺復散<lb/>
署外縮袖旁睨之餘吾庸知免乎此僕所以每贊諸公<lb/>
摘垂天之翼而斂置道側者獨兄矣知罪知愧元章子<lb/>
輔能甫紹祖同薦入而反覆得㫖先二公豈非命哉子<lb/>
輔渡瀘端自不惡一部鼓吹孰與雪雨而待漏兄聲問<lb/>
將為之次矣兄其少安<lb/>
<pb n="KR4d0259_WYG_016-14a"/>
　　　與范偉明運使<lb/>
某違教誼逆數之三年於此矣每念崇才偉度振緒餘<lb/>
則有以驚世繼聞手一道之節百城肅畏今世快士有<lb/>
以超人者果然必公也欽仰殊甚凛冬如許伏惟澄按<lb/>
餘暇神具薦祉台候萬福未瞻晤間丏為修途珍謐以<lb/>
前四輩之招至布至請<lb/>
某自别崇屏艱苦百罹坐暌老成之教侵尋而髪蒼蒼<lb/>
矣獨篤道著書不敢替前九哥機宜學士聞宰一邑書<lb/>
<pb n="KR4d0259_WYG_016-14b"/>
郵定絡繹耳久亦不得記月題風駛大發不掩當有朝<lb/>
燕晡越之功耳欽頌欽頌少請鄉士鮑朝卿字宋卿力<lb/>
學敏劭久從僕游既得第欲參使部凡有可以提撕者<lb/>
度不待某再三之布也伏紙不勝禱幸之私<lb/>
　　　與王憲<lb/>
伏審某官舂容風義震耀一世然著書之工窮易之秘<lb/>
某下士也鄉者在湯侍郎門下從旁獲覩斯文因論今<lb/>
世名流第一是時心往形留恨無庭下一日之趨而親<lb/>
<pb n="KR4d0259_WYG_016-15a"/>
至教也豈期天幸獲在郡縣使令之末則景仰自慰之<lb/>
素一日伸矣<lb/>
某膚末於學雖有意於先民古書然志有餘而識不逮<lb/>
鄉者濫以明經冠蜀士萬里風濤冒死而歸有司使試<lb/>
簿書退省不敏人微才下奔役固宜然去嵗許大卿今<lb/>
兹王郎中皆以充幕下使令某深惟進身循分當從勅<lb/>
書此非勢之然蓋天所啟因至幸堂下之見也懽抃之<lb/>
極不勝卑悰<lb/>
<pb n="KR4d0259_WYG_016-15b"/>
某恭想中和惠民之風既已稱冠則慶閎上下百趣均<lb/>
祐亦不禱而至也今學士行膺襃然之選西南僉祝䖍<lb/>
俟䖍俟<lb/>
　　　與喻少穆知縣<lb/>
某䕫門言分轉首陳迹矣俯仰再見冬候此情惝恍何<lb/>
如也即日伏計燕息餘閒台候萬福表弟度已榮改今<lb/>
必歸憇鄉山去冬榜目倒指吾弟必無逃名既而相遺<lb/>
邂逅決科擇䑕為璞者有司例爾耶安之安之以迓晚<lb/>
<pb n="KR4d0259_WYG_016-16a"/>
成蓋至望也令兄今安在已之官下耶因風寄音不一<lb/>
某束行李南來局退獨静坐一僧而髪耳天南俗物盈<lb/>
前此道竟誰與語然荷渠儂相推可也表弟知僕樂否<lb/>
乎某來此併去冬已面兩得對皆不自疑外每以表伯<lb/>
郎中捫膝先生為法巾車候去官之穹卑置之度外或<lb/>
者尚以為矯不能䘏也一對劄皆拆今日碌碌長成背<lb/>
脇疽根異時心腹肘腋之變可坐而須者幸上聖明能<lb/>
容之蟣蝨臣無憾矣舍姪歸可問劄意謹不敢於此泄<lb/>
<pb n="KR4d0259_WYG_016-16b"/>
之耳有可以開曉者表弟勿外<lb/>
某賤累皆未能成立亦未謀般挈然夢魂飛於三山之<lb/>
下無日得寧耳表弟何以垂教舊見表伯捫膝先生檄<lb/>
蜀遷都等議豈可令後世無傳便風録示一本并寄行<lb/>
狀誌銘之類及劣表勘書於此可為公言之忠節不遂<lb/>
冺沒也少邈曾說及否此最不可緩惟昆仲重圖之<lb/>
　　　慰蔣右相塟母夫人<lb/>
某稽首慰言伏承國封太夫人捐簀日深㐮營在目恭<lb/>
<pb n="KR4d0259_WYG_016-17a"/>
惟某官哀摧感慕何以堪處某因風敬唁寄意澘然更<lb/>
祈上為君國社稷抑情俯禮某不勝誠悃之請<lb/>
某竊以摇落之秋風露凄𦂳旅人履之百感自集又况<lb/>
大孝天鍾徳性夙禀者乎伏想某官内銜大恤追慟永<lb/>
久天摧川湮無以喻也苦痛苦痛然退聞先太夫人抱<lb/>
神虚寂雖寓世諦而初無生死往來之相也一生為家<lb/>
植禮為國生賢軻親珪母皆不足進是所以為不朽也<lb/>
萬兾孝情超脫俗苦之外庶廣先志云<lb/>
<pb n="KR4d0259_WYG_016-17b"/>
某嘗思日者國論參辰世故瘠病非得大賢一手撫摩<lb/>
岌岌乎其艱矣前此主上用是進丞相於羣望之中聲<lb/>
業就緒不謂濟川有期而陟屺增悲矣此非獨大門之<lb/>
憂乃元元之憂也某深知故事竊謂富文忠苫席守志<lb/>
確然不奪天下與其孝趙韓王徑以從政視國如家天<lb/>
下以忠孝兼與之况主上今日視丞相一體也一體既<lb/>
外天日炯炯能無望乎願加三思繹至禮以伸大義中<lb/>
外之瞻惟丞相重圖之<lb/>
<pb n="KR4d0259_WYG_016-18a"/>
某兩随下僚尾拜靈几而又聲慰於大路之側傳謂孝<lb/>
子不忘草木則門下賤士度或在記憶之列也卒卒瞻<lb/>
望如不得門秪益悁耳<lb/>
　　　慰韓叔厚表甥丁父憂<lb/>
某慰言不意凶變禍延大門三哥知府遽然捐簀天涯<lb/>
老表聞問失聲痛怛涕淚不自已己想惟孝性所鍾天<lb/>
地摧裂悲踊奈何苦痛奈何恨以宦遊縻身一方不能<lb/>
振號几筵生平中表把臂之舊黯然萬里消魂而已更<lb/>
<pb n="KR4d0259_WYG_016-18b"/>
望裁哀嚴滅性之戒為門户名業重<lb/>
某竊知三哥半世壯懐不舒近方有一日之適兄弟六<lb/>
千石大門偉事也嘗三歎以賀矣西人續續來或說病<lb/>
狀初不以為信繼又信然終已不起意亦有定數乎直<lb/>
履清致弗遂止此令人不省驚心驚心某所賦危淺鬚<lb/>
髪又與日化旦暮苦求祠禄以西桑榆心迫歸訪肺腑<lb/>
之戚則遂隔世矣此悰此抱悽楚如何慰唁禮如别章<lb/>
表姐鍾意外之禍想惟哀疚不易子孫賢雅晚日可以<lb/>
<pb n="KR4d0259_WYG_016-19a"/>
慰前耳深亮深亮<lb/>
　　　答喻徳稱<lb/>
某辱移記勞勉渠渠哀中銘感倍萬矣屬來暑未減伏<lb/>
計苫几翼如以禮自支某不子之咎轉首遂邇祥琴之<lb/>
期痛疚之忘曷日自已也過承以齋信見惠感刻感刻<lb/>
先丈鏟迹民伍而左詩右書退然隠君子之風向年促<lb/>
賦以贈由是也兄乃欲令書幽堂之銘恐不足以酬盛<lb/>
意如何尚容嗣記以既區區之懐也<lb/>
<pb n="KR4d0259_WYG_016-19b"/>
　　　答陳經幹<lb/>
某久違教緒殊切瞻企南州匆匆度嵗每厪三山中表<lb/>
之思忽被牋尺感頌殆不可名秋旻流火尊候間來敬<lb/>
惟萬福某冒顔玉府方懼無以稱塞又歸意促促每馳<lb/>
神鼇之巔矣尚想一陪几杖里中至樂邈存夢境也見<lb/>
彦瞻丈武翁叔凡文社諸父兄敬再拜附鄉仰意起居之<lb/>
間萬兾以壽祉崇嗇至布至頌<lb/>
　　　與榮州勾龍知郡<lb/>
<pb n="KR4d0259_WYG_016-20a"/>
某頓首具禀辱疊紙感思兩極向日逆旅岷下得瞻近<lb/>
先中丞雅意相厚自時嵗月如流老成凋謝使人心感<lb/>
無窮耳既被教約申實如此信然稱其家兒也慰甚慰<lb/>
甚俯仰俄頃名門有人豈容使君久空山耶㑹體病劣<lb/>
劣作答字不能佳幸孚照<lb/>
　　　與喻子真表兄<lb/>
某頓首啟王子春來聞問具之即日坐計侍候殊休某<lb/>
前此偕舍弟諸人已適山寺四顧幽寂其於文字可㝠<lb/>
<pb n="KR4d0259_WYG_016-20b"/>
搜也仙井里儒千百為羣吾表兄不相求之顧欲見咨<lb/>
意者欲相從寂寞之道退之所謂請繼今以言也聞令<lb/>
表李君亦同訪其人蓋寛中隠厚者宜與偕也<lb/>
　　　與喻漢輔<lb/>
某頓首去嵗聞公首冠三山緘書逺賁蹈抃可勝意謂<lb/>
日月即至都下有司眩冒文墨竟亦相遺乃爾怪事怪<lb/>
事僕老矣初奉徵命至江上而主者去國一二相知又<lb/>
連去併斥自分飢寒路旁矣無可言者君相欲招示逺<lb/>
<pb n="KR4d0259_WYG_016-21a"/>
服遂特創此闕司羣士於館此退之所解譲者而况僕<lb/>
矣哉然肝鬲楚越未易言狀願公更勉前修又再周嵗<lb/>
觀光上國矣當有休問也<lb/>
某頓首中間承知首奉計書矣意謂便絶青冥老將又<lb/>
復伏壘耶可念可念嵗易經春比來作止何如運幹文<lb/>
丈里居萬福僕冒顔下館濫為時士且敬且嫉間亦同<lb/>
塵汨泥以自免爾終未若與公輩抵足洞前形神相與<lb/>
也伯椿君節子發徳茂相安好否僕侍詔此間客愁縳<lb/>
<pb n="KR4d0259_WYG_016-21b"/>
人臣朔之飢又不免也一笑一笑具手墨達漢輔今已<lb/>
再矣公非遺我者也<lb/>
某南州恍恍度嵗如更朝晚然尚思田間與故人一餉<lb/>
把臂之樂惟夢值耳真感真感秋作矣為父拱侍有佳<lb/>
趣否得所示字大瞻尉某官一念捐竭以報所天此寒<lb/>
儒職分也南冠例亦相鄉獨吾土人數加沮謗欲少加<lb/>
辯質恐為岷峨羞今姑安之耳近奏藝中禁上恱可之<lb/>
賜誥第一不免讒嫉愈衆所倚者正論而已漢輔何以<lb/>
<pb n="KR4d0259_WYG_016-22a"/>
藥我望時惠音切佇切佇<lb/>
</p>
<p>
</p>
  </div>
</body>
</text>
</TEI>
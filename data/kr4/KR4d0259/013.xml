<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九華集巻十三</head>
    <p>
<pb n="KR4d0259_WYG_013-1a"/>
欽定四庫全書<lb/>
　九華集巻十三　　　　　宋　員興宗　撰<lb/>
　　書<lb/>
　　　上執政書<lb/>
某旬日不得瞻見正以病餘不任奔走連日見欽夫一<lb/>
再相㑹因及時事衮衮無有不同者彼來自閒居其聞<lb/>
見廣以確其心虚以静其說詳以宻一一得藥時病之<lb/>
意既退自喜以丞相先生薦進為人大君子每務舉用<lb/>
<pb n="KR4d0259_WYG_013-1b"/>
如此更益求其比則善類或有盍簮之理而事功或有<lb/>
植立之象昨日聞其朝辭為之悵然此於欽夫自為謀<lb/>
則善於大臣謀國達人之方未安也今日又得魏元禮<lb/>
書以為此公學有本原識大體若東閤留其從容所補<lb/>
多矣葢一士子之進退同類因之亦以卜己之進退己<lb/>
之進退天下之休戚也安可不慮相公平日一意王室<lb/>
惡人避嫌惡人選儒黙默今當反復思之豈其中自己<lb/>
得九重之決語乎外人不得而知愚不肖亦不與知也<lb/>
<pb n="KR4d0259_WYG_013-2a"/>
不然安可不辨外間但見近日王泉州杳然無召用之<lb/>
耗悠悠善類無所終薄不免疑懼某等負壅蔽大君子<lb/>
之責固不足恤所深恤者相公之相業當先此也聞之<lb/>
君子曰大人無我則無累凡以外物累心謂之私己私<lb/>
己者有我者也近世大臣大率私己每事不權社稷之<lb/>
利害先探君上之好惡此固有進退升沉之機把持其<lb/>
心矣是中安得虚而明乎非虚非明念欲分邪正畏謗<lb/>
即止邪正安得而分欲釐弊蠧拘制即止弊蠧安從而<lb/>
<pb n="KR4d0259_WYG_013-2b"/>
去日夜不過嘆息遑迫視屋竊憂而已甚者事拂衆志<lb/>
撓四海必諉曰上意未回耳非我也姑少安之安之則<lb/>
後猶可為後竟不得為未可知也賢者多棄散地聞者<lb/>
切齒視者腐心彼又諉曰吾非不欲用某進某上弗可<lb/>
耳後日用之未晚也已而竟不果用未可知也此皆近<lb/>
世氣習之陋得固寵之私心而䘮忠君之大節者也願<lb/>
相公急返此弊以塞天下之望且以管子之相齊猶以<lb/>
求賢不廣不用不終為害覇不寓内政不盡己所為則<lb/>
<pb n="KR4d0259_WYG_013-3a"/>
不止安有堂堂萬乘之相不得為管子事乎今元禮之<lb/>
言又曰次輔爰立亦既數月未有慰人心者天下於此<lb/>
皆紛紛矣相公見人甚衆如此等言求之南公之中真<lb/>
諤諤之友也彼所謂亦既數月而未有稱者丞相可不<lb/>
大懼乎思懼之大以弊不去賢不薦也丞相借曰吾力<lb/>
未充更當引日迺可昔杜祁公衍相仁宗凡百日去位<lb/>
其施設可考天下至今誦焉彼在相位百日豈亦以引<lb/>
日為解乎丞相宜殫吐握之勞悉薦進之力則詆議猶<lb/>
<pb n="KR4d0259_WYG_013-3b"/>
可及止也或謂泉州近日已加職名不為不薦其他善<lb/>
類将以次收用某謂泉州先加職名者迺所以啓天下<lb/>
之疑也昔狄仁傑薦張柬之雖老宜急用武后以為雍<lb/>
州長史仁傑争曰臣薦柬之宰相非薦長史也其後卒<lb/>
相唐不知今日丞相之進泉州将大用之以利吾國乎<lb/>
抑特加之職名以利其身乎如是而為之策末矣况今<lb/>
羣小用事主聽不一内外訌沸曾覿去而又來安知無<lb/>
投閒之論王朴賤而暴貴慮亦失歸正之心三衙有勇<lb/>
<pb n="KR4d0259_WYG_013-4a"/>
而鷙無罪而斥則何以使人輔郡有苛而察無時而暴<lb/>
則何以信衆至其他含糊背理以蔽虧日月之明者不<lb/>
可勝舉伊尹曰一夫不獲若已推而納之溝中今郡城<lb/>
内外怨嗟愁慼起不平之憤甚衆則同志濟時治國之<lb/>
士丞相其可不急援之乎某今日送欽夫不獲侍言於<lb/>
左右敢達元禮之詞併以書布之伏惟幸察<lb/>
　　　答太學學録梭山陸子壽書<lb/>
某辱來字為愛甚具何敢黙乎爾也聞之夫子曰道不<lb/>
<pb n="KR4d0259_WYG_013-4b"/>
逺人人之為道而逺人不可以為道故道也者吾固有<lb/>
之也吾能始之能終之斯為道矣然則君子之得之也<lb/>
如之何其始如之何其終也必有志焉不流之謂矣必<lb/>
有學焉不怠之謂矣必有識焉不雜之謂矣三者之一<lb/>
於内也奚往而不一也志之所一學斯一焉學之所一<lb/>
識斯一焉識之一則君子無病焉爾矣充之而動動則<lb/>
明明則智智則聖率以是而沛乎詞伸乎志而載乎道<lb/>
者也異端云乎哉章句云乎哉昔孔孟共由者由此者<lb/>
<pb n="KR4d0259_WYG_013-5a"/>
也漢已來亡之矣有曰况者曰雄者曰愈者身之矣斯<lb/>
近之也卒不至焉斯病之也亦曰志焉時流學焉時怠<lb/>
識焉時雜也是則諸子已矣其可臆也僕也又出乎千<lb/>
載之後而起諸深山而談寂寞之道而出九華辨言之<lb/>
文其譏評信否其庸自幾免乎不亦樂乎吾黨之共樂<lb/>
也樂之在我者也今也有聽不聽後也有傳不傳吾何<lb/>
損益之有焉此公所以欲共樂此樂也子壽所云諸皆<lb/>
是已獨曰未敢有意於文而甚好其道斯道也好之篤<lb/>
<pb n="KR4d0259_WYG_013-5b"/>
則言之章矣文不外斯也退之所謂未聞響大而聲㣲<lb/>
也公其懋焉<lb/>
　　　答甥費判院恭用書<lb/>
某再啓吾甥書辭之意勤勤甚矣吾甥之能有立也其<lb/>
致詳熟復盡所慕則古所畧則名以仍世父子之所以<lb/>
待我如我之所以自待不謂之知我其可乎夫君子不<lb/>
自欺則不息不息則無不誠韓子曰誠者不欺之名也<lb/>
故在衆者我之所不能惑在我者衆之所不能易不惑<lb/>
<pb n="KR4d0259_WYG_013-6a"/>
於外不薄於質是之謂不欺惑於外則情勝矣薄於質<lb/>
則文勝矣以是為道則道且蠧以是為言則言且末然<lb/>
則所謂誠者其可易之哉豈欺也哉吾甥知性之學何<lb/>
徃不裕今欲一於誠則無徇外無眩辭庶幾臻乎其至<lb/>
也來書謂邵子能誠其心故能發諸先天之學先天後<lb/>
天之學世固有其人矣某固不敢議邵子者以其簡乎<lb/>
情而篤乎内先乎質而後乎文者也以是所為邵子也<lb/>
近世學易者例曰我知言我盡數不識其果能不欺否<lb/>
<pb n="KR4d0259_WYG_013-6b"/>
乎傳曰君子心小而道大若浪為之言夸為之名是心<lb/>
大而道轉小矣今吾甥之不易言者乃是也切慮切慮<lb/>
若某之學之年皆未可以預乎易也自今至於後日以<lb/>
不競不流充其不欺之實而已矣吾甥苟以為是願相<lb/>
與力此勿怠<lb/>
　　　與興化林文謙之書<lb/>
某再拜自尊斾南歸且數欲具書候動止都城役役竟<lb/>
不暇裕然度友丈既中有以相親與所以相期是必不<lb/>
<pb n="KR4d0259_WYG_013-7a"/>
以書之疎數為間也負甚愧甚隆暑在候尊履即日敬<lb/>
惟萬福某不自量力欲求古聖賢之道植立大中之意<lb/>
於世故頽靡波流之後雖以多病多難輒不自已始則<lb/>
學焉以充其性乆則性焉以復其宗既又皇焉以求於<lb/>
天下将以共吾之樂而樂吾之有葢不敢以須叟捨也<lb/>
如是毎一意焉斯乆矣向猶未之得也不謂萬里迺見<lb/>
如公者孜孜矻矻推原經事散逸傳注離異不綱之意<lb/>
求粹其理豐其本甚盛甚盛雖然以愚不肖素處下國<lb/>
<pb n="KR4d0259_WYG_013-7b"/>
既僻且嬾而其從事此道亦專且乆凡其虚縁寂處日<lb/>
思孟軻以上聖者賢者詩書愈窮愈有雄况而下有書<lb/>
矣愈即愈病是窮古人之所已得與夫得之而未至而<lb/>
後思吾之所當得者於吾浩然不餒之實孰薄孰厚氣<lb/>
形於心心形於言孰至孰不至吾皆可得而察也前此<lb/>
既辱遇顧為出所次九華書者與老兄觀之倉卒不能<lb/>
畢且退又懼乎不醇也静理年餘日加剖擊今則粗趣<lb/>
乎醇矣於兄不當自隠也且夫天之有斯道也故當公<lb/>
<pb n="KR4d0259_WYG_013-8a"/>
之於傳道者人得之則人傳之矣身非取人而後動口<lb/>
非取人而後言道非取人而後致也亦曰勉焉得之則<lb/>
得之也世果䘮道矣乎由是觀之思而未至雖雄况言<lb/>
而或失可也思而至雖塗之人無失可也此不肖於此<lb/>
書所以無譲也更旬日後浄手録呈千萬為詳復之有<lb/>
病焉者必告我僕非既其文求既其實也文中子想已<lb/>
摘出僕之書亦粗指出其本文竄去其附益剽入之陋<lb/>
如觧縶緩轡而驥之徳力見矣老兄以為如何切便見<lb/>
<pb n="KR4d0259_WYG_013-8b"/>
教吾人枯槁汨没又相與談寂寞之音想為世笑矣勿<lb/>
廣勿廣<lb/>
　　　代人上李制帥書<lb/>
葢聞君子有以髙天下則天下之人推其髙君子何能<lb/>
髙人能服人也昔漢廷臣尚辯劉寛不辯漢廷臣尚争<lb/>
劉寛不争其不辯不争非不勝也度量寄焉耳此寛所<lb/>
以為寛也昔晉諸公進趨者紛然獨謝安恬然議戰者<lb/>
戚然獨謝安怡然夫安之恬然怡然非徒然也清浄在<lb/>
<pb n="KR4d0259_WYG_013-9a"/>
焉耳此安之所以為安也故二公之有以服人人服之<lb/>
其度也其静也率服人之具也此僕所謂君子非徒高<lb/>
人必有以服人其是之謂歟恭惟制置宻學先生老於<lb/>
道徳而際於名理雖翹然處暴黠之間而不争游談遝<lb/>
至而不辯此以度量高天下天下推高者也撫摩蜀人<lb/>
蜀人既休之且安之下載清浄非他也以静服人也夫<lb/>
公之於人以静勝以度勝嚮也漢之劉晉之謝比公其<lb/>
小哉此兩蜀之士皆裹糧而見公處公清静之淵而仰<lb/>
<pb n="KR4d0259_WYG_013-9b"/>
公度量之海者也僕亦願游淵海之一者夫士非徒求<lb/>
進非徒不進也有大賢而依之何由而不進况僕今之<lb/>
進異乎衆進哉蓋昔先丞相之知人知莫如公僚友之<lb/>
可畏畏莫如公文誼之可友友莫如公夫丞相知之也<lb/>
畏之也友之也皆莫如公此宜僕有求於公也況邇者<lb/>
天假之便獲處公之幕哉此僕慶幸當何如也昔嵇叔<lb/>
夜以身徇國其終也執子紹之手曰巨源在汝不孤矣<lb/>
是以其子託故人者也今先丞相之殉國類於叔夜公<lb/>
<pb n="KR4d0259_WYG_013-10a"/>
之賢過於巨源而僕之才逺愧於紹以不孤望公者亦<lb/>
巨源之故也况僕有華顛七十之親聚族百指之養宜<lb/>
賜憐隠望望不宣<lb/>
　　　答張南軒書<lb/>
某上覆近别英緒乃情惘惘蓋自去冬一病不振牽連<lb/>
三月亦以為乆矣初強起隨俗應酬又苦寒嗽四幹疲<lb/>
殆既又旬餘賤累來自天西又強作支梧志意鬰鬰然<lb/>
終不聊頼如人家布席燈燼火滅酒殘歌廢而或有一<lb/>
<pb n="KR4d0259_WYG_013-10b"/>
客突入牽挽主人強飲仍欲布席如初如此於人情為<lb/>
樂為願否乎此僕今日留此之勢也妻子既赤手南來<lb/>
僕又刼刼未能赤手将之以去萬有顧戀則目前顛踣<lb/>
之議危苦之勢黨同伐異之私度非一士横身可任况<lb/>
僕寒逺莫先者乎尊兄心期必相憐念昔之賢有希贈<lb/>
言者必曰何以藥我何以處我此僕晝夜不無望於尊<lb/>
兄若其書之疎數問之勤怠叢細之語尊兄必不推求<lb/>
於踵武之内也近見所貽子霖書似薄怪僕者不知方<lb/>
<pb n="KR4d0259_WYG_013-11a"/>
寸之中艱難薫心抑鬰而無誰語也尊兄必矜照此情<lb/>
當窮研於迹外也僕尚何辭然不敢獨外吾兄亦精言<lb/>
之於此今天下所望莫過兩相其實皆君子之質左相<lb/>
既為客所誤而心漸蔽右相又為勢所怯而志漸疎誠<lb/>
能充本於逺大則客所誤者可以錯枉而舉直勢所怯<lb/>
者可以外身而勇奮天下事尚或可望也然以私料之<lb/>
客所誤則私黨愈熾而公論愈衰平日市聲名於世者<lb/>
植志傾惡公吐正論而潛結近習唱言誠明而身為墨<lb/>
<pb n="KR4d0259_WYG_013-11b"/>
賊依阿於此以和附之潛起蠧害善良之心前日元履<lb/>
俯首受斥以歸今獨餘僕岌岌於是其又能行所信矣<lb/>
乎僕告右丞相所以脫去藩身固志之說而相君以為<lb/>
升沉有定命切安於中勿為外事侵亂僕平日粗學道<lb/>
者豈不明知此理聖賢心情當憂勤之地未甞不安静<lb/>
日入静境未嘗忘憂勤莊子曰天徳而出寧是天徳者<lb/>
皆備於我我遵而直之敬而復之所在而治則所在而<lb/>
静也故行富貴行患難皆吾有以出寧之徳徳者由理<lb/>
<pb n="KR4d0259_WYG_013-12a"/>
而已矣但今日事極險惡非特忌者滿前而讎嫉之積<lb/>
如山誠可畏也前日見丞相言将有所振舉宜及時順<lb/>
動未可遽興兵以傷財之說再三論之丞相亦俯首稱<lb/>
善相期兄以金石之固共功業於晚日矻矻說之不去<lb/>
口願更為之精加思慮耳陳邦彦未作諫官日毎言必<lb/>
相欽重見聽其意以今日善類不多為念也既在言責<lb/>
似相疎此亦似為平日負虚名而身墨賊者誤之也尊<lb/>
兄切勿泄此語令僕立受竒禍葢老兄前日譏其赴鄰<lb/>
<pb n="KR4d0259_WYG_013-12b"/>
家席至今相尤不已隣家既去渠軰亦無悛容又隂轉<lb/>
而之他非墨賊謂何前日魏元履上書説其暗主曾覿<lb/>
今覿既來諸公了無一言然朝廷必欲區處邦彦豈得<lb/>
為過乎此由魁然在上者好墨賊有以隂悞諸公也近<lb/>
芮國噐數往還端静而介朝家獨可保者此一人也但<lb/>
未知其心深能辨邪正與否交道誠難不得不日相磨<lb/>
淬也陳叔進亦佳但恐其膽力差弱自了一已無過失<lb/>
也鄭儀曹李秀叔亦只無過者其他更未易數耳知人<lb/>
<pb n="KR4d0259_WYG_013-13a"/>
誠難事丞相近已奉詔馳出門其大意亦以任巨責重<lb/>
為憂欲以微罪行不然千鈞之弩何為鼷鼠發機哉僕<lb/>
近日與子霖言丞相一事似丞相終見未透古雖有任<lb/>
賢使能之說然吾儒涵浸充積得到四時自行萬物自<lb/>
生豈有執戈矛馳逞自與甲兵縱横者便為知兵輕裘<lb/>
緩帯沉粹静慮者便為不知儒者可以一發名哉列國<lb/>
以下其後如諸葛王猛崔浩裴度竟何物也司人物者<lb/>
但當㸔其才氣卓識如何爾語曰文武之道未墜在人<lb/>
<pb n="KR4d0259_WYG_013-13b"/>
孔門何嘗分文武來果若分二塗便與晚唐陋儒氣象<lb/>
一種分文宣王為一廟武成王為一廟孔子不知兵則<lb/>
夾谷之事當借諸侯客子應之可也此事當細思兄因<lb/>
書為丞相言之且令親近當世卓識曉透大體一二儒<lb/>
者為宗其餘才則以次用之兄其可安視丞相而不自<lb/>
奮以至名實俱亡也哉願無聽於浮說適更有所欲言<lb/>
紙窮筆倦頭亦昏三嘆而已容後訊也<lb/>
　　　上執政書<lb/>
<pb n="KR4d0259_WYG_013-14a"/>
某竊議南北通好其事有故其使命儀制亦有故昨日<lb/>
北使奉命乘軒而入非故事也不引他疾而先引足疾<lb/>
非懐黠計欲隂啓不拜之漸乎萬一九賔在廷或致倨<lb/>
肆作跛倚之状朝廷何以制之事關國體少有蹉跌傳<lb/>
笑四方何可忽也謂宜今日先施伐謀之策令理體得<lb/>
安昔契丹使蕭英來聘仁宗以富弼接伴上遣使慰勞<lb/>
英稱足疾不拜弼曰弼嘗使北疾卧車中聞命起拜今<lb/>
君聞天子之命乃敢不拜耶英惕然起使人掖拜萬一<lb/>
<pb n="KR4d0259_WYG_013-14b"/>
斯人起蕭英之意則富公之語正可施也况彼以閃動<lb/>
為詞又非沉痼其不宜掖拜明矣其次若寛賜之告日<lb/>
有勞問仍獨引其副使之成禮且白上明降指揮云俟<lb/>
卿足疾安日引見如是則其謀塞其膽破矣是不動聲<lb/>
氣而得上䇿昔西夏遣使請事請粟於朝吕夷簡以意<lb/>
折之彼亦後悔乃曰不合如此朝廷有人願先生與左<lb/>
丞相試精詳之無使此使潜計得施輙萌朝廷無人之<lb/>
嘆焉今日傳者以為是人之來語不妄發目不忤視葢<lb/>
<pb n="KR4d0259_WYG_013-15a"/>
語不妄者必其慮固目不忤者必其謀深如此則彼非<lb/>
來使吾國乃覘吾國也待之可無重詳乎某正病中不<lb/>
能走謁又方啜粥謹力疾具禀伏惟以社稷經意而深<lb/>
圖之<lb/>
　　　上丞相議置發運書<lb/>
某竊聞朝廷得㫖更置江淮諸道發運使外議既不能<lb/>
深曉已半疑惑又欲以史正志者為之愚不肖不知其<lb/>
所自來但見其前後奸欺罔上無畏始談攻守迄無一<lb/>
<pb n="KR4d0259_WYG_013-15b"/>
成請置水軍徒為百費聽其言則虚譎日進詰其事則<lb/>
誕妄日彰居常軒軒視正人如冦讎<hi>王龜齡</hi>指老成為兒<lb/>
戯<hi>張魏公</hi>若此異類長惡不悛積其宿姦愚弄國事自合<lb/>
為大膺誅戮小禦魑魅者也丞相諸公前日每患臺諫<lb/>
不知大體今日乃使小人欺蔽九重畧無忌惮幸而諫<lb/>
臣首發其事彼非深知諫體不能爾也然彼已三言而<lb/>
伎俩窮紳笏萬口而惡言播丞相諸公為聞為不聞乎<lb/>
不幸大論竟亦不從則正士去亦不乆善類率以此為<lb/>
<pb n="KR4d0259_WYG_013-16a"/>
去就天下四顧而責将誰責也丞相必能處此矣且陛<lb/>
下命正志為蜀帥正志捍抗不行又懼其罪也則多方<lb/>
以求免求之未得也則談利以迷蹤叛命慢官莫甚於<lb/>
此昔唐太宗命盧祖尚守幽州祖尚不行太宗曰朕何<lb/>
以使人斬之廟堂不知正志今日之辭蜀有異祖尚之<lb/>
辭幽州乎一從其言遂墮其計又紊國紀甚可惜也况<lb/>
今日財物憔悴繫生人之命歳月取捨繫治亂之原正<lb/>
志欲脫一行乃復鼓舌妄發且學識如王安石一妄更<lb/>
<pb n="KR4d0259_WYG_013-16b"/>
張遺禍至今况是小子至庸無識者乎此物情所共駭<lb/>
者也某待罪三館於一小人去留似亦無與然使國家<lb/>
無故而忽諫臣無事而委命令於不義可得黙乎前日<lb/>
王天覺以市井無頼蠧惑衆聽以汚清朝聖上覺悟去<lb/>
不容髮今不閲月正志又前旬日之間訓注相接此何<lb/>
理也願丞相諸公審處焉夫廟堂者納君於無過而臺<lb/>
諫者正君於微過是或一道今不幸臺諫以言事去於<lb/>
義得矣丞相諸公乃曰臺諫言不行而去亦其常也假<lb/>
<pb n="KR4d0259_WYG_013-17a"/>
設成王或有過周召乃謂此史佚之責非我責可乎二<lb/>
三公何以處之伏望丞相與元台參政持是以審訂之<lb/>
若乃以僕為狂為愚不合公議者亦併逐之若其不逐<lb/>
即留門下之辱是終玷丞相知人之明罪愈甚焉敬俟<lb/>
命<lb/>
　　　上轉運陳度書<lb/>
某䪺首比暑歊寖隆想燕居有宜弊邑蠶成麥登所收<lb/>
十八勞民少息粗無流亡非使臺善化其孰致然老夫<lb/>
<pb n="KR4d0259_WYG_013-17b"/>
䝉幸甚深知免於戾前沐示諭故不渉便文即向來嘖<lb/>
嘖煩言又何䘏安服寵次報政多成餘冀善舍多祉不<lb/>
宣<lb/>
</p>
<p>
</p>
  </div>
</body>
</text>
</TEI>
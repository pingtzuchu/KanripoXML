<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九華集巻十一</head>
    <p>
<pb n="KR4d0259_WYG_011-1a"/>
欽定四庫全書<lb/>
　九華集巻十一　　　　　宋　員興宗　撰<lb/>
　　䇿<lb/>
　　　孔孟王通公孫𢎞能言國之興衰短長䇿<lb/>
元魏關子明易老師也其言興衰如龜兆然彼關子何<lb/>
以知之蓋以易而知之故自黄初之年八十四更八十<lb/>
二朞三百嵗六十有六焉曰道之行乎此時也如見用<lb/>
者王道其振乎關子深于易灼知後此事逆期如此彼<lb/>
<pb n="KR4d0259_WYG_011-1b"/>
孔子者深于道者也孔子而有不知乎凡孔子指諸侯<lb/>
言大夫十世之失可以勝殘可以去殺可以有成百年<lb/>
三年之期非故知也生而知之也由孔子而視關子關<lb/>
子不亦鑿哉北齊祖孝徴名臣也有所不言言未嘗不<lb/>
證國人是之神武亦是之即日議三十六事他日比事<lb/>
無事不合今嵗議事無嵗不合孝徴之智長于料事預<lb/>
期如此况孟軻命世者也軻之道豈孝徴之徒歟凡孟<lb/>
氏言什一之制可以用周公為政可以師文王名世之<lb/>
<pb n="KR4d0259_WYG_011-2a"/>
可以興王者自何待来年或及于七百有餘嵗或逺或<lb/>
近非誣也君子之言安可誣也由孟氏而論祖氏祖氏<lb/>
不亦少哉兹承問以聖賢於事非故言之皆逆知之首以<lb/>
孔孟之徒以次及王通公孫𢎞皆能言國之長短興衰<lb/>
愚以為聖人之權是權之于道道無所不知智人料事<lb/>
料出于智智蹷則敗矣孔孟者以道權者也孔子論勝<lb/>
殘去殺乆則百年至有成止三嵗而已非乆近不倫也<lb/>
盖當其時争地以戰殺人盈野此非聖人百年用其力<lb/>
<pb n="KR4d0259_WYG_011-2b"/>
能正之乎故勝殘者非百年不可若夫正其君臣比其<lb/>
父子嵗月可也故三年有成猶周制三年小成之類也<lb/>
孔子之見卓矣孟子論行周公什一不待来年論行文<lb/>
王之政嵗更六七亦非乆近不倫也孟子周臣也所仕<lb/>
之國周國也仕周之國行周之制非今不可哉若當時<lb/>
諸侯則去文王蓋逺矣如五七嵗有不忍人之政亦當<lb/>
時之文王也故曰是文王而已猶傳所謂桓文湯武之<lb/>
類是也孟子之見亦卓矣嗚呼孔孟以道權事故當時<lb/>
<pb n="KR4d0259_WYG_011-3a"/>
後世無不可知之事事不足以權道雖知之有不可行<lb/>
之權如禮樂征伐諸侯十世大夫五世希不失矣孔子<lb/>
傷其漸云耳由辨之不早辨也不然周之盛時天子廟<lb/>
諸侯貢大夫供職孔子何不非乎凡王者之興不踰五<lb/>
百嵗至周七百有餘其數則過也孟子傷其事云耳可<lb/>
以見而未之見也不然五百嵗而無王者則堯舜禹君<lb/>
臣也而並文武周公父子而處孟子何不非乎至于後<lb/>
世公孫𢎞王通之徒獵孔孟之學以自名其料事于智<lb/>
<pb n="KR4d0259_WYG_011-3b"/>
似矣不可與之言智也𢎞之言曰朞年而變三年而化<lb/>
五年而定夫周公作周數世矣猶有商頑至于數世天<lb/>
保定矣如此其難也五年而定周公所難𢎞所易𢎞言<lb/>
可信乎王通曰十年平其盜富之和之三十年禮樂可<lb/>
具傳曰禮樂積徳百年而後興禮樂出于富和是何禮<lb/>
樂之易也必以富乎鐘鼓云乎哉玉帛云乎哉通以為<lb/>
言通言可信乎由是言之則事權于道道無不知也孔<lb/>
孟以之事出于智智蹷則敗也二子以之雖然聖人之<lb/>
<pb n="KR4d0259_WYG_011-4a"/>
言以道權事其始隠隠一日而白豈不如日月然矣乎<lb/>
其弊也諸儒若滛巫瞽史且立徴兆若曰五稔之後陳<lb/>
氏必敗十世之後齊莫與京如是當黜之黜之何由曰<lb/>
非道<lb/>
　　　行祖宗故事䇿<lb/>
人君視細務如視四肢保故事如保元氣四肢廢猶可<lb/>
以活身元氣一壊吾不知其為人吾觀漢唐之䇿而悲<lb/>
之非悲其事也悲其壊故事方漢之興髙帝文帝自有<lb/>
<pb n="KR4d0259_WYG_011-4b"/>
制度蓋煥如也後世相非其人而變之相晁錯變侯國<lb/>
相張湯變布幣相元成變廟制所以變者欲為是新竒<lb/>
也景武知之則聽之孝元知之則用之嗚呼祖宗之法<lb/>
則不舉非其法則舉之非自蹶其本哉是數相者意氣<lb/>
自用反指髙文為無謀蕭曺為無䇿也噫太甚矣方唐<lb/>
之興太宗之故事真可法也後世相非其人則更之相<lb/>
張説變府兵相楊炎變租庸調相王涯變茶𣙜所以變<lb/>
者欲冠冕前代也𤣥宗知之則聽之徳文二宗知之則<lb/>
<pb n="KR4d0259_WYG_011-5a"/>
用之嗚呼祖宗之法唐之諸相變其所可變行其所可<lb/>
行非識大體也是數人者反謂太宗為未審房杜為備<lb/>
員也噫亦陋矣由是言之漢制變而漢日衰唐制變而<lb/>
唐日壊故事何可不守也彼諸人專務變之不自悔罪<lb/>
豈徒有負于前人抑亦自負不少也雖然誰謂漢唐無<lb/>
人有人而適不用或用而不盡可為千載惜也條故事<lb/>
如魏弱翁識故事如蘇瓌明習故事如侯霸言合祖宗<lb/>
如李絳雖其言藥石畧聽用之惜其不盡也噫此漢唐<lb/>
<pb n="KR4d0259_WYG_011-5b"/>
止于漢唐而已乎惟國家祖堯宗舜一時大臣皆中外<lb/>
望也以明佐聖利澤萬世甚厚甚恵然厯守一道以為<lb/>
必用故事必法祖宗如良醫之用藥方多取于古人不<lb/>
自用也故𣙜酤一事也淳化寛之其後屢寛之籍田一<lb/>
事也雍熈行之其後屢行之至其他大者難以徧舉宜<lb/>
乎霄壤而視唐漢也兹承明問以本朝典章故事并諸<lb/>
元老之嘉言當官之建議兹事體大願陳其槩嘗原一<lb/>
代之治必有一代之體體之不同則事不同商尚質周<lb/>
<pb n="KR4d0259_WYG_011-6a"/>
尚文周公非不欲質伊尹非不欲文體異也故今日之<lb/>
事有今日之體也祖宗之朝元老大臣聲嗟氣咳猶足<lb/>
以澤天下如魏公議邉蜀公議樂滕公議用人司馬公<lb/>
議役石守道議<hi>原本缺</hi>蘇明允議機權至种隠君又議道<lb/>
議治議仁議禮義凡作十議皆十世龜鑑也若上數公<lb/>
之言巻之則可以髙一時舒之則可以範百世安可不<lb/>
舉行也雖然今日之體又有要而易守切而易用者三<lb/>
事而已所謂罷羨餘斥珠玉審刑罰是也李文靖在真<lb/>
<pb n="KR4d0259_WYG_011-6b"/>
宗時嘗謂四方言利一切不進持此以報國當時何有<lb/>
言羨餘哉潘美在太宗時請發渭川之都斥採珠之民<lb/>
當時誰暇及珠玉哉王文正在真宗時上與議刑遂增<lb/>
諸路刑官則刑罰之審有三代風矣是三者之急務今<lb/>
日行之宜饑渴之不啻也主上睿聖加恵四海者由祖<lb/>
宗故事也故斥珠玉而不進罷羨餘而不用戒刑罰而<lb/>
不濫則李文靖等之䇿獲伸矣若夫漢唐之議家法故<lb/>
事已畧陳于前矣嗚呼相距千載太阿一沉可以刻舟<lb/>
<pb n="KR4d0259_WYG_011-7a"/>
求之哉<lb/>
　　　資治通鑑䇿<lb/>
或謂先正司馬子曰衆人雖尚子書惜乎言雖多而太<lb/>
迂也司馬子曰聖人之言似乎迂髙而不能卑也奥而<lb/>
不能邇也是以齟齬而或窮子患不迂耳矣嗚呼司馬<lb/>
不患衆謗而自患其學不畏衆言而畏聖言是以在元<lb/>
豐之際勞形怵心馳騁上下千載間討正諸史當時未<lb/>
免病乎迂也故深研窮諦於是時有是事善可法而惡<lb/>
<pb n="KR4d0259_WYG_011-7b"/>
可戒然後取之世謂之編年嵗以首事以時繋嵗以事<lb/>
繋時例見於彼凡立於此此之謂總目也一説之真衆<lb/>
説之偽真偽相駁也前志為有後志蔑焉有無相盖也<lb/>
今一語伸其中有無遂明真偽可了矣此之謂考異也<lb/>
為編年為總目為考異此通鑑傑然於諸史之中所以<lb/>
資治者歟考異班范而下字舛文誤纎悉破碎雖古史<lb/>
有彈誤者有正俗者有弼謬者然自吾觀之不勝其煩<lb/>
也今考異之書辨同析異其功自名可謂不細哉其煩<lb/>
<pb n="KR4d0259_WYG_011-8a"/>
不可徧以䟽舉吾舉其槩者所謂天道之䟽合人事之<lb/>
怪異變故之推移月窮日廣庶乎有益也按漢祖元年<lb/>
十月五星聚東井髙允謂五星附日十月日在寅無所<lb/>
謂金水二星者考異以允言為正唐元宗十八年正月<lb/>
建酉厯家謂是月建戌無所謂酉者肅宗上元建丑祀<lb/>
圓丘厯家謂是月乃戌無所謂丑者此天道之䟽合有<lb/>
以取正也按舊志之言曺爽窮治何晏使晏書獄肅宗<lb/>
面叱李郭李郭仆地錢鏐坐笞諸吏諸吏怨望考異以<lb/>
<pb n="KR4d0259_WYG_011-8b"/>
今志為正則人事之怪異於此可詳也太平用事宰相<lb/>
七人五出其門唐厯以為四人未見其五也劉守光為<lb/>
六鎮推尊即拜尚父舊志以為晉氏所推未見所以為<lb/>
六鎮也穆宗二年集諸道兵六七八萬白居易以為計<lb/>
七八十萬未見所謂六七八也此先志之不一與變故<lb/>
之推移於是可明也<lb/>
　　　鄉飲䇿<lb/>
禮所以裁節民欲者也民生有欲多欲則敗先王裁節<lb/>
<pb n="KR4d0259_WYG_011-9a"/>
其欲未嘗不自逺也而未嘗自逺吾觀于鄉而見鄉飲<lb/>
其未嘗忽于近者乎是故賔主一賛而百拜徜徉容與<lb/>
不徒謀也致仕有徳則謀之不徒賔也在衆而賢則賔<lb/>
之不徒設也進士鄉貢則榮其禮孝悌旌表則尚其事<lb/>
不徒象也或象日月或象天地或象三光不徒位也東<lb/>
面北向尊者在東北面南向尊者在北介有介席僎有<lb/>
僎次不徒飲也𤣥酒在西壺篚在南勺幕在籩不徒言<lb/>
也司正揚觶則有言将命相旅則有言不徒歌也坐工<lb/>
<pb n="KR4d0259_WYG_011-9b"/>
者歌鹿鳴笙入者歌南陔夫鄉飲之禮一設耳而節文<lb/>
如此其宻先王非直為是廩廪也所以裁節民欲致化<lb/>
之由也<lb/>
　　　鹽法之弊䇿<lb/>
天下有二病上知之下知之知之而不去何也勢不可<lb/>
也上取民必有以病民不取民必有以病國欲民之不<lb/>
貧而不取民則無怪乎國之無財欲財之不竭而不取<lb/>
民則無怪乎國之必困此二病也未嘗有兼利者也而<lb/>
<pb n="KR4d0259_WYG_011-10a"/>
况夫鹽之利害利害之巨者也增其額則民納之不繼<lb/>
寡其取則國用之不給此執事之所患也請得而議其<lb/>
説夫執事之所患鹽之法弊非實弊也勢也其貨滯非<lb/>
實滯也勢也貨滯則縣官不便法弊則額户不給貨滯<lb/>
矣愚為之䇿曰貿而不積宜行唐常平之法乎蓋官開<lb/>
糴而㣲其直則商多至商多至又百途以誘之陳陳之<lb/>
鹽無有也執事何患貨滯哉此便國之法也法弊矣愚<lb/>
為之䇿曰縁額益分宜師唐多亭户之説乎蓋㳺民集<lb/>
<pb n="KR4d0259_WYG_011-10b"/>
則亭户衆亭户衆而額户之勢分勢分則輸緡於縣官<lb/>
益均而輕矣執事何患法弊哉此便民之法也夫一舉<lb/>
而國與民皆便計司何憚而不行也若夫管仲兒寛劉<lb/>
士安李巽張平叔裴休韋處厚乃當時一切之議正執<lb/>
事所謂利於昔而不利於今者也韓退之曰鹽之利病<lb/>
事貴精詳不可輕䇿故愚惟建一策陳前執事聞於計<lb/>
司顧恵蜀民莫此為大<lb/>
　　　内重外輕策<lb/>
<pb n="KR4d0259_WYG_011-11a"/>
問漢制九卿出為太守二千石髙第入為丞相所以均<lb/>
内外也然有出守淮陽不受印綬願出入禁闥者又有<lb/>
出守平原雅意本朝内不自得者其故何耶唐制選京<lb/>
官有才識者除都督刺史又有政迹者除京官亦所以<lb/>
均内外也然入為王官則當時有登仙之歎或出而外<lb/>
補則家人有降晚之恨抑又何耶恭惟國家聖聖相承<lb/>
深監兹弊選用人才靡間中外淳化詔㫖紹興聖政宏<lb/>
規具在垂法萬世肆我聖上纉承丕緒臨御以來凡乆次<lb/>
<pb n="KR4d0259_WYG_011-11b"/>
中都者使之更迭補外以治民考功厥有治效著聞者<lb/>
則以次収召旋加甄擢徳至渥也然而重内輕外之弊<lb/>
猶自若其説安在豈士徇習俗亷退之節未厲而貪進<lb/>
之風日競邪抑朝列有定著州縣有常貟除授或輕徼<lb/>
倖者衆外濫則内冗耶不然何方来者無以處之而重<lb/>
去者猶摠摠也且監司守令其選亦重矣古者郎官出<lb/>
宰百里國初朝臣分治劇邑行之于今其于人情所安<lb/>
否乎或謂不厯都督刺史不得任侍郎列卿不厯縣令<lb/>
<pb n="KR4d0259_WYG_011-12a"/>
不得任䑓官給舍雖時移事異其説可行乎夫天下之<lb/>
勢如持衡然此重則彼輕此輕則彼重倘欲輕重適平<lb/>
無偏倚之患疏源導流要必有術諸君講之熟矣願茂<lb/>
明之以觀通世務之學<lb/>
對言後世内重之弊者當言輕内之弊不當言重内也<lb/>
夫使上之人誠重内選而不輕畀天下之士大夫也則<lb/>
士皆䇿功自見于外以求超躐登用于内矣如是則不<lb/>
惟内重也而外且得人焉則外重隨之矣惟夫用人于<lb/>
<pb n="KR4d0259_WYG_011-12b"/>
内者其名若重而實輕焉是以卒至于内外之俱輕方<lb/>
一男子而皆有覬倖王官之心焉是猶謂之内重得乎<lb/>
愚嘗汎觀天下大勢而竊慨嘆于士大夫之弊矣請因<lb/>
明問之逮而深言之雖然亦将先要諸古人公天下之<lb/>
道而後及于後世之私者焉其源流有自来矣夫自典<lb/>
謨而降言治之近者莫如周成周之盛時至治之極于<lb/>
斯時也周召毛原在朝端藹藹吉士在百官其相與圖<lb/>
謀于上以經理一代之治者亦既悉矣其于外之官吏<lb/>
<pb n="KR4d0259_WYG_011-13a"/>
雖無事乎一切之區處若未害治也而猶必取天下之<lb/>
賢者以與天下共之盖其公天下為心不獨私王朝以<lb/>
自隘也故周公立政一書論文武得人之盛而至于夷<lb/>
㣲盧之烝三亳版之尹皆以為有常之事其選無異于<lb/>
三宅焉夫遐陬僻嶠卑官薄職委天下之賢而凂居之<lb/>
無乃有所不安于心者耶而當時上下莫以為異盖文<lb/>
武周公惟知擇天下之賢以供吾事不見其為内外之<lb/>
間士大夫委職為臣亦惟知盡吾職守而羨慕決擇無<lb/>
<pb n="KR4d0259_WYG_011-13b"/>
所措于其間也况有如文式為君非棄賢之主周公為<lb/>
相非蔽賢之相其心事暴白于天下諸侯無相周公猶<lb/>
出居之以主東諸侯况其餘乎此成周之世所以君臣<lb/>
上下相㤀乎直道之間也馴至後世無復古人公天下<lb/>
之意矣朝廷甚尊郡縣甚卑然猶可誨者曰所以重王<lb/>
朝之勢也萃之内地列置之天子之左右皆天下之選<lb/>
也吾以為雖非天下之公而猶未至盡出于私至末流<lb/>
之弊内重己甚而士大夫皆有慕内之心上之人又不<lb/>
<pb n="KR4d0259_WYG_011-14a"/>
自愛其權而輕擇焉于是人人皆將苟得于其徳業之<lb/>
所不逮内重之源于是為後世深弊而秪以為内之輕<lb/>
矣徇耳目之見者不深考其故而又欲任意矯枉于其<lb/>
間而尊外之權首抑則尾揚左支則右仆心有親疎則<lb/>
内外之弊如相倚伏于無窮此漢唐君臣所以徒自紛<lb/>
紛而卒無補于天下國家也吁成周之制其不可復乎<lb/>
夫後世之有天下吾非敢盡責以成周公天下之法也<lb/>
蓋使後世而真能重内抑外亦有可言者京師郡縣之<lb/>
<pb n="KR4d0259_WYG_011-14b"/>
根本也根本治則枝葉将非所甚慮矣彼其建為公卿<lb/>
大夫列為百司庶府豈顧不重哉然所以有是者初非<lb/>
為士大夫計皆所以為天下計而其權盖出于上也自<lb/>
夫上之人不重其權輕用之也則任官之本意已失始<lb/>
以朝廷之爵禄徇天下之士大夫倖門一開則徳薄才<lb/>
卑者皆有思出位之心而睥睨于其間謀國者不反求<lb/>
諸其上而徒歸過其下一則曰是士大夫風俗之不立<lb/>
也二則曰是士大夫心術之不美也是豈知㧞本塞源<lb/>
<pb n="KR4d0259_WYG_011-15a"/>
之道上之人抑有可加之意乎且朝廷職事清望之選<lb/>
豈非擢置天下人才之地二三大臣所當求下而非士<lb/>
大夫所當求上者乎今世之士一登姓名于仕版則皆<lb/>
不安于州縣請託營謁不遺餘力而其夤縁稍足自致<lb/>
其身者則急起而乗之往往亦得之矣一日而致身内<lb/>
地焉近者一二年逺者三數年視寺監丞簿如探囊取<lb/>
物矣而其乆者亦從而為之日月叙遷不幸而畀之外<lb/>
焉亦不失郡刺史郡守之權視役身州縣跬足以進而<lb/>
<pb n="KR4d0259_WYG_011-15b"/>
竟老死焉者相去何啻倍蓰也夫樂貧賤而輕富貴是<lb/>
惟聖者能之也如之何而責士大夫之輻凑乎此而兾<lb/>
其俛首帖耳乎彼也哉今世之官徳薄而位髙者可以<lb/>
無愧何也徳又有薄于我者也亡功而厚禄者可以無<lb/>
慊何也功又有寡于我者也三公之位人臣之極也而<lb/>
人皆曰我能為之萬鐘之禄至貴之奉也而人皆曰我<lb/>
能享之吾不知其果何習而見于四維方張之時耶夫<lb/>
昔者帝王之世所謂爵禄品秩非以應士大夫之求而<lb/>
<pb n="KR4d0259_WYG_011-16a"/>
選賢登俊皆上之人所好自為謀且自一命以上莫不<lb/>
知盡其職而自以為終其身故上之建官分職坦乎無<lb/>
所徇于下也下之克己厲行確乎無所徇于上也後世<lb/>
僥倖之門未免一二可乗得之者或不足以厭服人心<lb/>
則繼至者已動心于其後矣接迹相尋来者源源而方<lb/>
無以處之上之人又從而逓遷迭易區處焉以求當其<lb/>
欲是豈所以振肅紀綱而尊嚴朝廷也乎朝廷不尊羣<lb/>
吏無乃懐苟且士大夫而有貪冒無恥之心乎員有常<lb/>
<pb n="KR4d0259_WYG_011-16b"/>
限来者無常數也其已至者路壅于上而不得進欲進<lb/>
者肩摩于下而日未已也若是則盡朝廷之官若之何<lb/>
而勝處故愚以為誠能廣至公之道抑私絶之求毋使<lb/>
求者得之不求者不與任實而不求名循名而必責實<lb/>
如前軰所謂官爵非房闥中物以抑天下好進之吏則<lb/>
内果重矣必察守臣之有治效而非名實不相應者使<lb/>
之為郎必縣令之居官可紀而非以覔舉至者使之居<lb/>
䑓察六院之寄必天下之有道術行藝者畀之清要之<lb/>
<pb n="KR4d0259_WYG_011-17a"/>
地則凡為國以吏而分職于外者皆知盡心以求得於<lb/>
内而思所以自見于世矣若是則不惟内重也而外且<lb/>
重焉均内外之䇿孰大于此者不然徒見士大夫之奔<lb/>
趨内地也而欲反其道以重外焉則唐中葉以来其弊<lb/>
可鍳矣上方以禮義亷耻嬰士大夫之心而講宣洪化<lb/>
之地且與植立此公道維持此公道而愚猶喋喋如此<lb/>
亦深惡士大夫風俗有未滿人意者耳明問以公直䇿<lb/>
愚愚不敢不以公直對幸執事以復于上<lb/>
<pb n="KR4d0259_WYG_011-17b"/>
　　　科目䇿<lb/>
問漢初之士尚權謀喜功名而逺道徳然時有磊磊可<lb/>
喜之節中世始興學校其後經術章明矣而世俗頽靡<lb/>
日益不振唐用科目為主詞章中間無慮三變乃始大<lb/>
成攷其世故每變輙下文之盛衰與時不相闗何哉惟<lb/>
成周之士但論于鄉或選于學人才藹然何其盛也本<lb/>
朝取士近酌唐制學校之法逺稽成周而損益之二百<lb/>
餘年得人之效昭昭不可誣也近者廷臣建議以士業<lb/>
<pb n="KR4d0259_WYG_011-18a"/>
苟且藝實漸廢欲因今科舉参取而更張之以孝悌亷<lb/>
節行義明著淹習經史通于世務别為兩科取鄉舉三<lb/>
分之一為之籍以𨽻于學以才實察舉于前以嵗月作<lb/>
成于後畧傚古者諸侯貢士之意而所舉之人則屬之<lb/>
卿大夫士與耆老之可信者或謂俗敝乆矣虚偽之風<lb/>
殆将偕長夫漢崇學校而郡國猶存察舉唐用科目而<lb/>
方鎮猶許辟置何古行之乃今不可歟将其為法科條<lb/>
固殊可以並行而不悖歟三代之才教養作成書考論<lb/>
<pb n="KR4d0259_WYG_011-18b"/>
辯賔興官使本末源委盖深逺矣至其植之風聲以興<lb/>
起一世之士獨存乎法度之間歟夫欲得人兼漢唐之<lb/>
美而駸駸乎成周之盛且無變更之煩無末流之弊亦<lb/>
有自乎願諸君熟詳之<lb/>
對論取士者不正其本于士之心術而舉其末于上之<lb/>
科目未為至論也夫士之心術其變甚㣲其所繋甚大<lb/>
邪正亂于下則取舍惑于上天下國家治亂盛衰之勢<lb/>
實闗焉古之人推其寛大樂易之美意以開天下忠信<lb/>
<pb n="KR4d0259_WYG_011-19a"/>
誠慤之良心與之相求于風化之所及而相信于形迹<lb/>
之表科目則未之聞焉耕釣漁鹽之夫誰其舉之而加<lb/>
諸上位南畝耕耘之士誰其試之而烝于曾孫来止之<lb/>
頃豈非三代風俗敦厚忠信誠慤之心不離于天下故<lb/>
其意向交孚莫或猜貳人才之盛隨取隨足而遲疑之<lb/>
念不置于其間後世人主習聞三代賔興掄選之詳而<lb/>
失其本意之所在于是自漢至唐科目繁興而士益以<lb/>
不如古曾不知科目法也意存于法之外則天下之士<lb/>
<pb n="KR4d0259_WYG_011-19b"/>
不惟自信其所學上之人亦有以信其下一以相䋲士<lb/>
始不信其心而上之人又日疑其挟欺以求合吾之法<lb/>
矣嗚呼秦皇漢武以法䋲其民民猶望望然去其君以<lb/>
基禍于天下今其人曰士而獨以法取之則邪正之雜<lb/>
糅賢不肖之混殽使上之人公受其欺而私病其乏才<lb/>
者亦患之所必至也至是而後知科目之設固以壊學<lb/>
者之心術而取士之弊者當参夫心術之正不正而竊<lb/>
慮夫變法易政者祗以益其疾耳雖然後世之學者其<lb/>
<pb n="KR4d0259_WYG_011-20a"/>
心術甚易正也亦甚難正也何謂易盖昔者異端邪説<lb/>
迭出于天下以聖賢之言行汲汲皇皇詔告學者而莫<lb/>
之辨自董仲舒韓愈王通諸君子相望于數年之間而<lb/>
滛辭怪行不得並行于天下諸百家不得怡顔於六經<lb/>
之側非聖人之書曽不得近學者之耳目而闗學者之<lb/>
念慮于此時而欲正人心術誠為易耳奈何利禄之餌<lb/>
垂于場屋標目之揭多于有司髙者以其道可侔伊吕<lb/>
卑者以文辭俊雅名之天下之士争先投牒聒然皆有<lb/>
<pb n="KR4d0259_WYG_011-20b"/>
不自安之意亷耻之風掃地無有然則士之心術自唐<lb/>
以来誠不易正也肆我國家取士之制大有古意設科<lb/>
之名悉倣唐舊每嵗貢舉畧為三年詞賦經義之外不<lb/>
為多端以責士子此其㣲㫖固已見於科目之病夫人<lb/>
也惟夫三綱五常之道本原於人主之家法忠信誠慤<lb/>
之習表儀于朝廷之公卿大夫文之以禮樂養之以學<lb/>
校凡所以動盪人心而正其趨者無一闕焉厚其心術<lb/>
以養于平日時出科舉而收用之三代遺意蓋在是矣<lb/>
<pb n="KR4d0259_WYG_011-21a"/>
乃者邇臣有請欲别為兩科嵗舉士子而𨽻之學其所<lb/>
舉之人則屬之卿大夫士與其耆老之可信者是蓋深<lb/>
病夫士之藝實漸廢而求所以革士之弊也愚嘗以今<lb/>
天下之士風察之竊以為今之取士不在科目之未嚴<lb/>
而在乎心術之未正焉耳今天下士風何若哉賢者有<lb/>
所避而求晦其所得不肖者為無忌而虚偽亂真其修<lb/>
之身行之家者未必非佛老寂滅之説而筆之于紙者<lb/>
無一辭焉其發于心害于政者未必非管商掊克之事<lb/>
<pb n="KR4d0259_WYG_011-21b"/>
而形于牋記者無一畫焉上下習熟肆為欺詐而莫之<lb/>
怪凡此者皆其規規然求合于科目之舊習也心術之<lb/>
論愚安敢自廢其説于人才未用之日哉大抵人之情<lb/>
常怵廹于法制之微文而潜轉于亷恥之公議今天下<lb/>
之士學于師友而希進于學校貢舉者彬彬然三嵗大<lb/>
比持聲病剽竊之文偶中程度則求官選部如責償然<lb/>
雖文彩華如張昌齡者不之問也學校養士飲食起居<lb/>
之際苟能循循黙黙以消白日者皆得以行藝著名於<lb/>
<pb n="KR4d0259_WYG_011-22a"/>
籍求其講明有用之學如胡安定教養之法者又未之<lb/>
見也執事誠採擇名望不專文藝以革貢舉之浮薄招<lb/>
進諸生誨之館下以漸廢學校具文之末習益自修飭<lb/>
誠意正心之大學而不徒事于區區科目之文數年之<lb/>
後其士風近古十年之後卿大夫必有可深信者兩科<lb/>
之設其在此時乎惟執事次第圖之毋亟<lb/>
</p>
<p>
</p>
  </div>
</body>
</text>
</TEI>
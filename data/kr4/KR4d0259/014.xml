<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九華集巻十四</head>
    <p>
<pb n="KR4d0259_WYG_014-1a"/>
欽定四庫全書<lb/>
　九華集巻十四　　　　　宋　員興宗　撰<lb/>
　　啓<lb/>
　　　賀何舍人運使啓<lb/>
光奉綸言榮躋計府傳聞千里歡豫一辭竊以任官之<lb/>
難莫如将漕之重必資巨徳庶革弊原劒嶺千畦極逺<lb/>
近賦輸之困龜城一道當西南旱暵之衝非仁人起而<lb/>
救之其大勢可以憂矣忽聞休命相遂逺圖某官學企<lb/>
<pb n="KR4d0259_WYG_014-1b"/>
前修職通異貫名盛而實甚副論髙而用不疎詞令最<lb/>
嫻言語妙乎天下起居得體風彩聳於羣臣驟輟邇班<lb/>
來恩逺服重湖政舉特披夢澤之雲九頂化成再問峨<lb/>
眉之月惟留滯寒鄉之乆宜從容温詔之頒爰陟使華<lb/>
行驅民瘼某聞道有自受知獨深既見子雲竒字可識<lb/>
獲親徳秀世利都忘偶縁寒餓之驅遂致典刑之逺窮<lb/>
懐易感撫敝槖以川流勝餞何時候歸艎於日下<lb/>
　　　上王運使啓<lb/>
<pb n="KR4d0259_WYG_014-2a"/>
猥以疎庸偶䝉器遇經品題於平子世不敢非承指畫<lb/>
於柳州文皆有法勤書紳而自勵念揮塵以不忘伏值<lb/>
某官道本周知仁無擇物數區中之賢而名最著容度<lb/>
外之士而信不疑朅來謁大巫心共傾於髙論我亦輕<lb/>
餘子公豈挾於是心遂使荒孱例䝉甄録謂其才踈意<lb/>
廣不隨世範以驅馳憐其志老學迂頗識古書之正偽<lb/>
特矯世俗屢形齒牙某敢不增益所不能敬修其可願<lb/>
窮塗易感撫行槖以川流勝餞何期候歸艎於日下<lb/>
<pb n="KR4d0259_WYG_014-2b"/>
　　　與孫侍郎啓<lb/>
光被綸言外臨藩服盡當世險易之節與時偕行得古<lb/>
人進退之風不可則止貴名甚白義路益清恭惟某官<lb/>
迪徳無私剛中莫屈懐慷慨素蒲之義處雍容從槖之<lb/>
班動必宣心居常造膝謂言之必可行也務在有餘而<lb/>
道之将廢命歟葢将有待方幸回天而展力俄因散地<lb/>
以均勞暫逺鵷行遂憑熊軾獨當一面曽何蜀道之深<lb/>
虞入為三公行復漢家之故事<lb/>
<pb n="KR4d0259_WYG_014-3a"/>
　　　代上侍郎啓<lb/>
伏審光奉綸言榮升禁從凡依庇賴共切歡愉遂稱再<lb/>
世之能臣豈特當朝之盛事頒一札十行於中禁掌五<lb/>
材九範於左民恭惟某官學邃天倪心潛聖域外克詢<lb/>
於王度上特選於世勞紫禁飛英青雲接武討論潤色<lb/>
舊觀麟閣之書厚重忠純益峻象河之秩粤著經綸之<lb/>
效果膺親切之除深惟少常伯之員進貳大司空之職<lb/>
謂萬物雅資於繕治下綜百官而六曹誠繋於樞機行<lb/>
<pb n="KR4d0259_WYG_014-3b"/>
躋兩地某壯懐蕭瑟倦翼低回幸復與於計臺慙無功<lb/>
於利柄﨑嶇末路敢期鵷鷺之行瞻望崇闌聊申鷰雀<lb/>
之賀其為欣幸莫究頌言<lb/>
　　　逺迎楊尚書啟<lb/>
某恭審尚書太學先生西乘鷁舫按臨舊部之江山南<lb/>
指鳯城光顯中朝之日月拭目載瞻於履舄究心預慶<lb/>
於鈞衡擁篲直前望塵敢後<lb/>
　　　謝蒋參政啓<lb/>
<pb n="KR4d0259_WYG_014-4a"/>
恭惟叅政相公徳望著世忠純在人家三徑以載清論<lb/>
萬幾而中病文章爾雅炳制作於西京門地推髙甲衣<lb/>
冠於東渡猶退託無軒冕之意每加意採蒭蕘之言致<lb/>
兹孱愚亦預升進某敢不仰師餘論益廣前聞務推行<lb/>
疇昔之言以終究事為之志素貧賤而行貧賤忍自慚<lb/>
有守之初心知春秋而為春秋尚可紀無前之盛蹟過<lb/>
此以往未知所裁<lb/>
　　　謝給事啟<lb/>
<pb n="KR4d0259_WYG_014-4b"/>
恭惟給事直院英辭溢世絶學師心庶幾鄒魯之名家<lb/>
是葢淵雲之故國謂朝廷擇士宜興孝以舉廉使天下<lb/>
同風庻回心而嚮道齒牙所逮羽翼借成自愧愚頑亦<lb/>
膺登選某敢不仰思盛徳益勵菲材臣所知者鄉人乃<lb/>
䝉公舉我當報之國士倍切私忱感激所深名言非悉<lb/>
　　　回朱知郡啟<lb/>
榮膺詔㫖進典侯藩公路惟清貴名愈白竊以國家擇<lb/>
守先循良愷悌之人賢者報君無内外重輕之異若千<lb/>
<pb n="KR4d0259_WYG_014-5a"/>
里之牧視九鼎則萬里之逺猶一家振古所難非才孰<lb/>
可恭惟某官天資最劭地望推髙文翰雍容葢出三陳<lb/>
之故里政術敏妙是誠兩蜀之通儒所臨擅一時之稱<lb/>
譽者常四靣而至果見絲綸之出再膺符竹之分申詠<lb/>
袴襦有三峩之故事漸披荆棘化九隴於樂郊得衆之<lb/>
歡非詞所既某承顔最舊集忭惟深仰慙風貎之崇先<lb/>
枉雲緘之辱盡出客下公深得古列侯之風或遺予言<lb/>
非所安愚不肖之分其為感激未既敷宣<lb/>
<pb n="KR4d0259_WYG_014-5b"/>
　　　上都大啟<lb/>
伏審光奉綸言榮躋延閣見吉士逺人之増氣知盛徳<lb/>
大雅之可慿公路益清貴名逾白恭惟都運都大顯謨<lb/>
先生受天間氣為世偉人朝論推能臣而甚高逺方託<lb/>
明府以為命為善而不改其度豈間東西居官而無負<lb/>
厥心敢分内外果致庶工之薦寵致兹華職之延登列<lb/>
聖訏謨醇乎醇而詔後大君有命新又新而得人俊塗<lb/>
益聞公議交聳豈止守鉛黄之舊葢将分朱紫之華漸<lb/>
<pb n="KR4d0259_WYG_014-6a"/>
邇天閽先銀漢靈槎之泛行升秘殿煥青藜太乙之觀<lb/>
某顧以非才幸叨下吏竊聆賢者之進退激懦夫之懐<lb/>
割席求知願終始效任安之義登山見逺顧幽深愧裴<lb/>
令之言少答鴻私先伸燕賀其為慶抃未究敷宣<lb/>
　　　謝湯大卿都大啓<lb/>
竊以鄭舍無氊坐媿十年之困荆門有望甫傳一紙之<lb/>
榮顧肺肝無絲髮之能而筆墨重丘山之賜伏惟都大<lb/>
大卿先生才碩而敏氣沉以雄多聞過陳子之三髙第<lb/>
<pb n="KR4d0259_WYG_014-6b"/>
壓牧之之五<hi>湯廷試第四人</hi>賢關高歩葢諸老莫為之先禁殿<lb/>
程才舉羣臣無出其右進司風憲旋試月卿以江東南<lb/>
之望人為帝左右之英選臺言正衆儼然望而畏之心<lb/>
計利民特立有如此者比因眷命出總行臺䝉嶺萬綱<lb/>
浩浩起摘山之緑渥洼千騎駸駸飛逸足之黄雖上心<lb/>
倚重於西州然元老行歸於中禁某沉迷圗籍㳂襲箕<lb/>
裘生平有孔文舉之踈一日䝉郭有道之盼嚮曲承於<lb/>
㸃翰避不敢於循墻對先生而相與言願師至道㣲夫<lb/>
<pb n="KR4d0259_WYG_014-7a"/>
子之發吾覆見笑畸人既頼埏鎔愈増踴躍<lb/>
　　　賀王丈遷都大兼漕啓<lb/>
伏審榮升計府申莅茗司千里傳聞一詞懌豫百吏共<lb/>
推於大手兩川将至於息肩必著宏規永驅宿弊恭惟<lb/>
某官質攄異禀學企前修出乎忠孝之故家辦若功名<lb/>
之餘事一言一動無羣士篆刻之風百舉百能守先朝<lb/>
篤老之論惟獨藴於天而絶異故所臨之地而有聲大<lb/>
盜驚心坐安西服小民引領卧治南充辟止辟而刑祥<lb/>
<pb n="KR4d0259_WYG_014-7b"/>
心格心而吏畏果躋峻職益簡上心茗旂将擷於羣秀<lb/>
之中有遺味矣驥窟行空於萬里之外無留良焉佇聆<lb/>
異最之升重見修門之入某受才實散荷顧特恩乆慙<lb/>
東閤之遊退遂北堂之養既一生不得文字之力故百<lb/>
舍不免簿書之勞身留空山日對小吏盼窮塗而甚感<lb/>
望舊館以銜㤙魂夢交馳典刑未遂驟聞好語豈敢賦<lb/>
十離之詩已振敝冠固将卜三沐之見其為忻祝莫究<lb/>
賀悰<lb/>
<pb n="KR4d0259_WYG_014-8a"/>
　　　與紹興師相賀冬至啓<lb/>
律移舜琯陽已肇於吹葭節次周正日初長於添線恭<lb/>
惟某官以民為念共慶暖律之回與國同休茂集純禧<lb/>
之介某逺拘官守阻造賔閎展慶無階頌懐增極<lb/>
　　　與王師賀冬至啓<lb/>
土圭測正想天道之黙回官線加長欲人時之敬授日<lb/>
在斗而南至嵗守心而西穰君子哉若人先生者是事<lb/>
恭惟某官運籌合意輔政同心五經總於石渠四時和<lb/>
<pb n="KR4d0259_WYG_014-8b"/>
於玉燭風行屬部奠白鹽赤甲之區雲望清朝扶紫葢<lb/>
黄旗之運善調鼎鉉仰穆乾文<lb/>
　　　與汪國史賀冬至啓<lb/>
日在牽牛而至宜申慶賀之年人謂沐猴而冠未及威<lb/>
儀之著葢四時之序則固和於玉燭然五經之辭則寖<lb/>
選於石渠頼大賢靡所不容致小夫且以自立作為禮<lb/>
使以有禮僅知漫刺之懐盡信書不如無書尤愧空函<lb/>
之達幸貸顚狂之俗吏願憐謬誤之醉人永滌前愆實<lb/>
<pb n="KR4d0259_WYG_014-9a"/>
資巨庇<lb/>
　　　與成都倅賀冬至啓<lb/>
元天黄道肇四時玉燭之調畫閣紅爐藴千炬金蓮之<lb/>
用名為厚徳若是其甚歟數僅平分得者或寡矣惠心<lb/>
益施幸叨寛假之恩道氣復充宜慶綿長之福<lb/>
　　　代王提刑賀正與王顯謨啓<lb/>
四序更端春王謹一元之始三陽屆候君子膺百禄之<lb/>
宜恭惟某官學造道源智周物表惟帝左右一時曾變<lb/>
<pb n="KR4d0259_WYG_014-9b"/>
於斯文莅川東西兩蜀今受其隂賜既兼被烏臺之薦<lb/>
豈乆淹馬政之司適履人正定膺福祉既後陳於祝頌<lb/>
曾莫罄於悃悰<lb/>
　　　與路運使賀正啓<lb/>
王政謹一元之始罔不若時君子順百禄之宜膺受多<lb/>
福恭惟某官清時雅望奕世宏規衣冠聳京洛之餘出<lb/>
乎其類襟韻挹岷峨之粹熙然似春既克阜於邦財宜<lb/>
漸膺於帝眷首乘嵗律備介春祺逺莫致於鄙悰慶徒<lb/>
<pb n="KR4d0259_WYG_014-10a"/>
深於善頌<lb/>
　　　與王制置賀正啓<lb/>
履端於始朝廷謹受朔之元求福不回君子得乗時之<lb/>
義功由嵗積道與日昇某官厚徳鎮浮偉才經世典謨<lb/>
潤色昔雍容為鴻閤之華屏翰藩宣今造次繫雪山之<lb/>
重既純乎純而進徳故事無事以得民衆望攸歸春祺<lb/>
将介坐集寅正之祉時惟哲人漸符泰極之祥以興嗣<lb/>
歳<lb/>
<pb n="KR4d0259_WYG_014-10b"/>
　　　與趙郡王賀正啓<lb/>
爰紀夏正王人所謹載瞻魏闕治象惟新兹惟出滯之<lb/>
辰宜集迎祥之慶某官信能處已智不違時衛社一心<lb/>
亦庶幾於金氏輸忠萬里夫何慮於玉門既祚之土以<lb/>
建邦又爵於朝以示逺永依樂土知塞草之長春敢祝<lb/>
新祺擬椒花而進頌其為慶賀罔既敷宣<lb/>
　　　與王鈐轄賀正啓<lb/>
三元肇嵗時紀建寅之初萬寳回春人符交泰之象况<lb/>
<pb n="KR4d0259_WYG_014-11a"/>
備一時之輿望宜膺百福而鼎來伏惟某官卓然英才<lb/>
允矣世將傳聞北地罇爼可以折衝暫總西兵藜藿為<lb/>
之不採適介人正之始茂膺天祉之多素著威稜若千<lb/>
里風雷之駛即期帝澤更一番雨露之新慶忭之悰敷<lb/>
陳罔既<lb/>
　　　回成都節推賀正啓<lb/>
雞聲嘑旦肇元日之獻圖龍徳回春屬新年之納慶方<lb/>
頌椒而愧後致簡竹以居先善其職而宜國人衆僚欽<lb/>
<pb n="KR4d0259_WYG_014-11b"/>
仰為此酒以介眉壽五福繁昌<lb/>
　　　與普州知郡賀正啓<lb/>
魯經紀事正標五始之文漢厯頒常寅總三元之統泰<lb/>
幸交而迪吉履宜視以考祥恭惟某官月旦鄉評陽春<lb/>
政術推誠賛化九天載想於玉龍治民奏功兩地行瞻<lb/>
於金虎<lb/>
　　　回教官賀正啓<lb/>
正月之吉始和務承休而無斁夫子之道至大迺積徳<lb/>
<pb n="KR4d0259_WYG_014-12a"/>
以有容未遑韓斗之瞻首辱郇雲之貺爾愛羊我愛禮<lb/>
推朔旦以表誠震為龍巽為風遇陽春而贊化<lb/>
　　　謝陳同知啓<lb/>
恭惟樞宻同知㕘政徳能澤物學本積躬以仁義為基<lb/>
圖加文章而黼藻籌邉至略藴尺箠制敵之心仗節輸<lb/>
忠懐九鼎重趙之意每見兩朝之譽處最更萬變以勤<lb/>
勞意念報君莫如擇士至使迂愚之迹獲陪俊彦之遊<lb/>
直道雖行大恩難稱仕固伸於知己敢主惰偷書不足<lb/>
<pb n="KR4d0259_WYG_014-12b"/>
以盡言聊形依頌過此以徃未知所裁<lb/>
　　　上楊知府啓<lb/>
義掩前聞名髙勝社源本魯諸儒之學雍容漢循吏之<lb/>
風湖右政成一日掃茗旗之弊左綿化洽三秋無田甲<lb/>
之荒凡桃李所生之蹊皆衣冠共紀之政供養三百指<lb/>
怡愉有相浹之仁仕宦三十年造次無可愧之事每有<lb/>
嘘枯之意不忘䇿蹇之思如某才地最凡性天不敏悵<lb/>
嵗月纒悲之乆動山林獨往之思昔以明經濫為蜀多<lb/>
<pb n="KR4d0259_WYG_014-13a"/>
士之冠固嘗際禍幾有楚三閭之憂幸眷諸臺屢塵下<lb/>
客既無補於規畫願改試於簿書期㑹公門世有以賤<lb/>
為貴者從容樸學信不足使於前歟謹已遂於三熏行<lb/>
有期於一顧其為忻幸罔既敷宣<lb/>
　　　謝差遣啓<lb/>
託庇逾年仰想繡衣之重垂名異日洊蒙華衮之褒納<lb/>
匿瑕藏疾之端示嘘枯吹生之力誦言至止念徳在兹<lb/>
如某小智自私大惑不觧葢當益堅而當益壯懼輕招<lb/>
<pb n="KR4d0259_WYG_014-13b"/>
辱而輕招憂以故處於拘拘謭謭之間庻或出乎擾擾<lb/>
膠膠之外屬依墻仭獲與銓衡殆憐粤鑛以成金冀為<lb/>
君子之噐猶慮鄭聲而亂雅忽遺天下之材顧渭叟以<lb/>
靦顏視商皓而擊節弗知圯上書矣況決稷下辨乎繄<lb/>
吾徒不惟古之謀奈俗儒敗迺翁之事豈十數軰而易<lb/>
得者仰千百載而難遇焉實慙淺聞誤玷妙選此蓋伏<lb/>
遇某官性天溥博量海深沉㧞英俊以強本朝有仁義<lb/>
以利吾國老老而民興孝等差素辯於人倫貴貴而上<lb/>
<pb n="KR4d0259_WYG_014-14a"/>
尊賢中飾特嚴於邦典未遂鼎調之命暫兼帥長之權<lb/>
致令庸愚濫邀收録某敢不佩韋衣褐食檗飲氷務恪<lb/>
守於官箴用祗酬於恩造<lb/>
　　　投王顯謨啓<lb/>
伏審光奉綸言榮升計府見羣士逺人之增氣信盛徳<lb/>
大雅之可慿公路惟清貴名愈白恭惟某官受天間氣<lb/>
為世偉人以儒飾吏而術不踈以慮沉幾而物無蔽中<lb/>
立不倚道弗係於榮枯曰思無邪心曷分於内外退盡<lb/>
<pb n="KR4d0259_WYG_014-14b"/>
部刺史之能事果膺聖天子之簡求以公兩鎮外䑓善<lb/>
推明於徳意而察九州循吏宿欽奉於詔條惟其愛民<lb/>
可使裕國躬馳蜀道五年既棠䕃之多聲薄漢廷九扈<lb/>
陟稼卿之貳俾恩逺服以阜邦財豈惟增益於縣官兼<lb/>
可調䕶於諸將庶盡揚鞭之算行增秉軸之階某顧以<lb/>
非才常叨下顧衣食遺母曾寛蓬户之憂道徳照人宿<lb/>
幸珠庭之仰賴漸摩於至善毎罄竭於微忠雖内顧其<lb/>
百不堪當自誦其三宜去登山見逺顧幽深愧裴令之<lb/>
<pb n="KR4d0259_WYG_014-15a"/>
言割席求知願終始效任安之義其為感激未既敷宣<lb/>
　　　賀漕使啓<lb/>
遣使臣送以禮樂在車則聞鸞和之音化天下尚於中<lb/>
和域民不以封疆之界譽乆傳於卿月象初顯於福星<lb/>
其悦無疆乃終有慶恭惟某官廣湖器量長嘯才猷陜<lb/>
以西二公主之斗以南一人而已英資孤竹昭昭賢徳<lb/>
之榮觸處甘棠赫赫吏能之著郵駟啓其行色蓍龜告<lb/>
其吉辰豈惟轉漕於關中抑欲裕財於淮右為方千五<lb/>
<pb n="KR4d0259_WYG_014-15b"/>
百里喜遇青春所𨽻一十六州欣逢白晝爰望塵而交<lb/>
慶屬開府以為新席恐未温詔應趣召即燮調於梅鼎<lb/>
永恊贊於楓宸某下吏備員厚顔苟禄叟不逺千里方<lb/>
切仁民而親親我獨有二天敢不尊賢而貴貴益深頌<lb/>
詠罔既敷陳<lb/>
　　　上李漕啓<lb/>
初心不武繆為千里之行末路甚恩近託二天之庇既<lb/>
自塵俗吏之列敢妄意諸生之間乘大賢之得時與斯<lb/>
<pb n="KR4d0259_WYG_014-16a"/>
民而共樂輙慿竿牘以候門墻恭以某官用在六經學<lb/>
髙三古窮原反本歸孟氏之醇乎醇成己立人如伊尹<lb/>
之覺先覺餘波所及晚軰有慿乆矣斯文之宗不勝其<lb/>
貴獨於天下之噐所取者亷去國五年承流三郡屬干<lb/>
戈之警及於黎庶而錢穀之問至於廟堂迺奉明綸逺<lb/>
将使指雖管仲徴求之藝公所不為然蕭何轉漕之勲<lb/>
上豈忘報即儲善最歸綴清班某愚不適時官無佳况<lb/>
昔礦璞以頑而就礪頼化手以成材今頭顱如此而逺<lb/>
<pb n="KR4d0259_WYG_014-16b"/>
遊負平生之知已尚寸心之未折於門下以堪勤大厦<lb/>
既成已作穿簾之燕一枝有託何愁遶月之烏<lb/>
　　　謝除教授啓<lb/>
竊以勸善之地宜㧞其頴而取其尤成功則天斯求有<lb/>
道而得有命苟一旦投之於英俊之域則四方指其非<lb/>
簿書之才樂矣文字之間爽然塵埃之外日眠何害信<lb/>
飽腹之便便官冷自如任諸公之衮衮遂其踈懶養此<lb/>
衰愚是謂不貲之恩敢忘傾頌之意兹蓋伏遇某官斯<lb/>
<pb n="KR4d0259_WYG_014-17a"/>
文宗伯吾道主盟常紬詞於班馬之間固弗論於晉魏<lb/>
而下賈生奏議諸老皆莫能言田叔入朝廷臣無出其<lb/>
右蓋泓渟涵浸之甚乆故發揮振耀而每高僉揆通才<lb/>
豈宜稱外歸帝左右将巖巖而具爾瞻顧蜀東西豈悒<lb/>
悒而乆留此斂百能而已具猶一士之不遺取於無心<lb/>
得之有義既知其志於力學故受之芹藻之宫又察其<lb/>
心於奉親故丐以斗升之禄非知我者誰或使之勉紹<lb/>
至音務酣正味亦既以身而徇道先推所學以及人謹<lb/>
<pb n="KR4d0259_WYG_014-17b"/>
鄉遂而令逺郊貴左尚右招諸生而立館下刮垢磨光<lb/>
明素守於再三報所知之萬一<lb/>
</p>
<p>
</p>
  </div>
</body>
</text>
</TEI>
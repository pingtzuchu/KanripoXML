<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>九華集巻二十二</head>
    <p>
<pb n="KR4d0259_WYG_022-1a"/>
欽定四庫全書<lb/>
　九華集巻二十二　　　　宋　員興宗　撰<lb/>
　　論語解<lb/>
　　　論語解序<lb/>
萬世無弊之謂道誠身以道之謂聖惟聖有作之謂經<lb/>
世非道不立道非聖不明聖非經是無以為教也故聖<lb/>
與道與經名之則三而復通則一嗚呼其亦可謂重哉<lb/>
自大道世衰聖言不作衆說互起遂使聖人之經句無<lb/>
<pb n="KR4d0259_WYG_022-1b"/>
完說穿穴駮亂其去亡幾矣此非經之昧傳經者之言<lb/>
務為天下裂本訓奥義欝欝而不伸之過也蓋六經之<lb/>
作夫子所以載道獨論語之作門人所以載夫子之道<lb/>
者世儒不學夫子則已如學之必無不該不徧以求斯<lb/>
道以窮夫六籍之奥未有不由此書也所謂管轄六經<lb/>
云者其以此哉然自漢以來老師巨儒發明大義欲究<lb/>
訛舛用心於此人百其說矣始以注解箋傳為不足則<lb/>
有訓釋義疏訓釋義疏為不足則有辯議拾遺童而習<lb/>
<pb n="KR4d0259_WYG_022-2a"/>
之耄而終之其說不同其欲明經一也專門傳授習魯<lb/>
章句自龔氏齊章句自王氏古文章句自張氏凡篇之<lb/>
增者二字之異者四百而已其名不同而其實則一也<lb/>
然而是書夫子所歴者非止一國也故言非一時指事<lb/>
者非答一人也故舉非一事揆於道則其致一而已矣<lb/>
而後世之耳目遑遑焉於此惑亂而不昭此何由也其<lb/>
弊出於衆君子之異論支離蕩佚不究聖秘辯於前則<lb/>
攻於後入於彼則出於此以是欲鳴於天下取信於後<lb/>
<pb n="KR4d0259_WYG_022-2b"/>
世嗚呼其果可信矣乎雖吾亦未之信也此無他其所<lb/>
見也雜博故其擇也無禁不以道心明不以公心辯傳<lb/>
曰明明蔽其明者不見植木今物欲是非蔽其慮矧曰<lb/>
能窮理乎聖言猶大海也諸儒言經猶以器測海也故<lb/>
世以箋傳窮經而經益不可窮以尋丈測海而海亦不<lb/>
可測諸儒奈何其囂囂乎然則是經終不可窮耶曰奚<lb/>
而不可也君子以理詳之以心約之惟心之一故思之<lb/>
深思之深故得之精得之精故守之堅夫然後一趣於<lb/>
<pb n="KR4d0259_WYG_022-3a"/>
聖意庶乎其不悖也蓋自宋興二三大儒知經之自者<lb/>
亦嘗是正其繆論著其說足以反漢唐之末流而更晉<lb/>
魏之蠧植矣惟其能以理詳以心得故也雖然君子於<lb/>
此反復而擇之平心而察之君子猶有憾焉窺其詞於<lb/>
聖人之詞未必無合也吾其可復言乎窮其意於聖人<lb/>
之意未必皆合也吾其可無言乎故畧其詞之所以可<lb/>
又窮其意之所未可論於斯以備一家之載焉吾非好<lb/>
勝也好辯也有不可已也好事君子其詳之紹興壬申<lb/>
<pb n="KR4d0259_WYG_022-3b"/>
九華子序<lb/>
七十而從心所欲不踰矩<lb/>
　君子之中庸也君子而時中小人之反中庸也小人<lb/>
　而無忌憚也惟其時中心則縱而矩不踰也惟其無<lb/>
　忌憚則所以縱心者乃其所以踰矩也故君子之盡<lb/>
　道也其始求其不踰矩而後求縱心既縱心而後能<lb/>
　不踰矩乃若老莊非不踰矩也專於縱心而已矣所<lb/>
　謂無忌憚者也雖然孔子七十而縱心縱心何晚也<lb/>
<pb n="KR4d0259_WYG_022-4a"/>
　蓋夫子自謂其道十年而一加進故自志學而至縱<lb/>
　心益老而益妙蓋其中審安之樂之而後敢縱之也<lb/>
　豈若蒙莊之徒放蕩其心而孟浪其行也<lb/>
吾與回言終日不違如愚<lb/>
　回於吾言非求不違也相視而莫逆於心吾求其違<lb/>
　而不得也所謂於吾言無所不說者以此<lb/>
君子不器<lb/>
　形而上者謂之道形而下者謂之器君子之道豈專<lb/>
<pb n="KR4d0259_WYG_022-4b"/>
　於形而下哉將亦上達而已矣故雖欲器之不可得<lb/>
　而器也<lb/>
學而不思則罔思而不學則殆<lb/>
　君子之學也可以思而不可以徒思惟其不明則不<lb/>
　思惟其徒思則思或至於難也譬若井然不能不汲<lb/>
　羣汲則日竭不汲則日廢也人何能使羣汲之而不<lb/>
　竭與不汲而不廢也歟汲之亦必有道矣蓋君子思<lb/>
　出於不思所思正而無邪也彼徒學而不思是井之<lb/>
<pb n="KR4d0259_WYG_022-5a"/>
　不汲者也是亦廢而已矣吾見殆與罔之病難乎其<lb/>
　免也<lb/>
攻乎異端斯害也已<lb/>
　辭而闢之者所謂攻也攻之甚逃墨必歸於楊逃楊<lb/>
　必歸於儒<lb/>
知之為知之不知為不知<lb/>
　知之為知之此出於性之所自能也不知而為知此<lb/>
　强其性之所不能也故曰蓋有不知而作之者我無<lb/>
<pb n="KR4d0259_WYG_022-5b"/>
　是也<lb/>
或謂孔子曰子奚不為政子曰書云孝乎惟孝友于兄<lb/>
弟施於有政是亦為政奚其為為政<lb/>
　此必夫子在位之時也不然何自以施於有政答人<lb/>
　乎或人蓋問孔子不為政於此何為也是以迹而求<lb/>
　夫子者夫子答曰不然為政固有本孝友施於政也<lb/>
　立政也所謂身立則政立矣豈吾身之外復有政乎<lb/>
　彼魯之君乃以事為政而忘其身政本不治未有甚<lb/>
<pb n="KR4d0259_WYG_022-6a"/>
　於此時者始於桓之賊兄襄仲之奪嫡而劇於三桓<lb/>
　之亂魯政擾擾至是豈天之禍魯矣乎抑魯亡孝友<lb/>
　而自禍也故孔子以孝友為政者凡欲正諸魯也<lb/>
非其鬼而祭之諂也<lb/>
　神不歆非類其何祝之有<lb/>
季氏使閔子騫為費宰閔子騫曰善為我辭焉<lb/>
　當是時也政在季氏意必有以季氏之意而諭閔子<lb/>
　者使為己私邑耳故閔子逆折之曰善為我辭焉冉<lb/>
<pb n="KR4d0259_WYG_022-6b"/>
　有為季氏聚斂附益之而不肯去閔子虚位招之而<lb/>
　不肯來均孔門也而賢不肖乃爾相絶也<lb/>
伯牛有疾子問之自牖執其手曰亡之命矣夫斯人也<lb/>
而有斯疾也斯人也而有斯疾也<lb/>
　傳曰命仁者命其成質非語其運之變名之也故仁<lb/>
　之質有成名而運之遭有吉有凶夫子之歎斯人者<lb/>
　仁之質也亡之而有斯疾也命之遭也<lb/>
一簞食一瓢飲在陋巷人不堪其憂回也不改其樂<lb/>
<pb n="KR4d0259_WYG_022-7a"/>
　趨舍之篤者衆人也衆人中役乎物則重在物賢者<lb/>
　不以物役中則重在中孟子曰物交物則引之而已<lb/>
　矣世未有與物交而不為物引者也獨篤道而静者<lb/>
　不然内無我外無物物我既融其守全其欲寡彼其<lb/>
　安於陋巷也猶華屋也彼其視簞瓢也猶其鼎烹也<lb/>
　其奚不樂之有或曰回不達則不憂達則奈何曰回<lb/>
　在陋巷既不以為憂雖達而受堯舜之天下不以為<lb/>
　泰也<lb/>
<pb n="KR4d0259_WYG_022-7b"/>
中人以上可以語上也中人以下不可以語上也<lb/>
　韓退之曰性之品有三吾謂性之本一也復則正蕩<lb/>
　則流未嘗有堯桀之分也其品何從而三乎然夫子<lb/>
　復有上下中人之說是獨何也此固才髙下之辨所<lb/>
　以見其人之可否也上焉者弗可强可以語上者中<lb/>
　人以上而已矣<lb/>
司馬牛問君子子曰君子不憂不懼曰不憂不懼斯謂<lb/>
之君子矣乎子曰内省不疚夫何憂何懼司馬牛憂曰<lb/>
<pb n="KR4d0259_WYG_022-8a"/>
人皆有兄弟我獨亡子夏曰商聞之矣死生有命富貴<lb/>
在天君子敬而無失與人恭而有禮四海之内皆兄弟<lb/>
也君子何患乎無兄弟也<lb/>
　問君子孔子乃以不憂不懼答之及其既憂子夏則<lb/>
　又以何患無兄弟答之是獨何歟孔子子夏知牛者<lb/>
　畏禍淺中之人也牛宋魋之弟犁耕也以魋之故犁<lb/>
　耕致其邑而奔齊已而奔吳牛之憂懼無能釋如此<lb/>
　孔子告之曰汝内省而不病乎雖有魋何足憂也子<lb/>
<pb n="KR4d0259_WYG_022-8b"/>
　夏告之曰汝待人恭敬如同兄弟雖無魋何足患也<lb/>
子張問明子曰浸潤之譖膚受之愬不行焉可謂明也<lb/>
已矣浸潤之譖膚受之愬不行焉可謂逺也已矣<lb/>
　水之源源者浸潤之起也而江河之患至於不障病<lb/>
　之滛滛者膚受之始也而骨髓之殆至於不治巧於<lb/>
　譖愬者似之矣而譖愬不免於君子而君子卒不行<lb/>
　何也曰是其中無淺暗之病也衆人之病暗為蔽淺<lb/>
　為蔽於譖愬移人而人竟不自知者以其漸且微也<lb/>
<pb n="KR4d0259_WYG_022-9a"/>
　君子務明而逺則交乎一語而察矣凡蔽我者盡故<lb/>
　也書云視逺惟明孰有視逺而不明乎<lb/>
必不得已而去於斯二者何先曰去食自古皆有死民<lb/>
無信不立<lb/>
　人生而死吾知其常人而無信吾不知其可也昔者<lb/>
　晉大饑文公問箕鄭曰救饑何以對曰以信以人情<lb/>
　權之療饑必以食也今不言食而言信何預於救饑<lb/>
　箕鄭之辭不已迂乎蓋鄭之意為饑之甚則晉國要<lb/>
<pb n="KR4d0259_WYG_022-9b"/>
　其有死者若無信則遂無以為國也此孔子去食存<lb/>
　信之義也<lb/>
行之以忠<lb/>
　此謂忠恕之忠也孔子曰師也過所謂過者意子張<lb/>
　喜為絶物之行也歟為政而絶物則必有不忠者矣<lb/>
　如以忠行之則為政之仁莫大於是<lb/>
君子成人之美不成人之惡小人反是<lb/>
　韓退之所謂某能是是足矣以為良人善人矣君子<lb/>
<pb n="KR4d0259_WYG_022-10a"/>
　成人之美如此某能是其人不足稱也某能是其智<lb/>
　不足稱也小人敗人之美如此<lb/>
其言之不怍則為之也難<lb/>
　言之不怍則行之也難故先行其言而後從之不然<lb/>
　其怍也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>華泉集卷一</head> <lb/>
    <p>
<pb n="KR4e0153_WYG_001-1a"/>
欽定四庫全書<lb/>
　華泉集卷一<lb/>
　　　　　　　　　　　　　明　邊貢　撰<lb/>
　詩集一<lb/>
　　四言古體<lb/>
　　　顯陵五章送嚴介溪宗伯<lb/>
於穆獻考叡哲維則宅兹郢方以蒞王國篤生我后膺<lb/>
符受厯奕世丕承下土是式<lb/>
<pb n="KR4e0153_WYG_001-1b"/>
滔滔江漢翼軫之墟我后龍翔奄正中區誕基駿命聿<lb/>
紹鴻圗赫赫明明肇闡徽謨<lb/>
帝念孝思繼序不忘位號既崇復我天常有嚴新廟祠<lb/>
禴烝嘗是典是彞誕告多方<lb/>
乃命司空伐石京師欝欝我陵大建厥規載經載營竹<lb/>
花卜釐立極考度備物多儀<lb/>
帝屬其文經緯七曜貞觀崇封勒我純孝億萬斯年湯<lb/>
孫是詔天人肅肅衞兹隧道<lb/>
<pb n="KR4e0153_WYG_001-2a"/>
　　　隰栁壽林母也<lb/>
隰則有栁原則有杻顯允林侯母德且壽母壽維何七<lb/>
秩是望母德維何嫓古敬姜<lb/>
殷殷其雷在山之陽侯政有聲聞于東方匪維東方四<lb/>
國是揚母心則閒母體則康<lb/>
體之康矣鬀之黄矣我侯燕喜家之慶矣於百斯年鍚<lb/>
福之無疆矣<lb/>
　　　　二章章八句一章章六句<lb/>
<pb n="KR4e0153_WYG_001-2b"/>
　　　朝涉篇<lb/>
　　　　朝涉美孝子也陳大夫仕為御史贈其親感<lb/>
　　　　而悲焉風人美之故作是詩<lb/>
朝涉洪流夕步江臯凱風吹衣游子心勞<lb/>
岸則有藻江則有魚我釣我採薦之中厨<lb/>
昔曳里布以獻以舞今也則亡敢曜斯組<lb/>
繄祭五鼎厥養迺三祿不逮存哀哀孰堪<lb/>
上塚爇黄下塚回首嗟嗟游子行役已久<lb/>
<pb n="KR4e0153_WYG_001-3a"/>
曖曖暮光蕭蕭白楊永懷二人曷也可忘<lb/>
　　　　六章章四句<lb/>
　　　圃田詩<hi>有序</hi>
　　　　洪隱君者歴下人也有用世之才而不樂於<lb/>
　　　　仕仕且及曰吾弗仕也戢居山東習治圃焉<lb/>
　　　　予之不見者十年矣日往來於懷思一見之<lb/>
　　　　而竟不得也今年春有客自山中來至京師<lb/>
　　　　至京師未久也乃歸山中曰洪子之懷子也<lb/>
<pb n="KR4e0153_WYG_001-3b"/>
　　　　甚甚於吾子之懷之也吾歸矣子盍有言乎<lb/>
　　　　予曰有是哉洪子之為移文調我也則幸矣<lb/>
　　　　作圃田詩以美之<lb/>
圃有田田田兮宜我碩實連連兮<lb/>
圃之中兮有田可宫我構斯崇維柏維桐曷以弗永終<lb/>
圃之周兮翼翼盈我疇兮疇有秋兮曷其求兮<lb/>
　　　　一章章三句二章章五句三章章四句<lb/>
　　　泉之濵哀隱士也<lb/>
<pb n="KR4e0153_WYG_001-4a"/>
泉之濵兮白石磷兮以飲以濯育吾真兮<lb/>
泉之滸兮錫之土兮載濬載渠溉之溥兮<lb/>
人之墜矣泉之匱矣瞻言跂兮衆之喟兮<lb/>
　　　　三章章四句<lb/>
　　　山之陽送朱子宜歸省<hi>三章</hi>
山之陽兮有春者暉草之華矣將子言歸<lb/>
山有泉兮㶁㶁其流子之歸矣誰與我晤遊<lb/>
子之歸矣登堂壽母何以贈子曰有春酒<lb/>
<pb n="KR4e0153_WYG_001-4b"/>
　　五言古體<lb/>
　　　次韻題豫齋扇<lb/>
適意無多言一笑成莞爾我心寒沙月君心古潭水莫<lb/>
作江上波隨風夜中起<lb/>
　　　送别台峰<lb/>
皎皎中庭月照此離客顔月沈㑹有升客去何當還采<lb/>
采園中𤓰裊裊不可攀草木本無知枝蔓相鈎環如何<lb/>
宦遊子岐路長間闗散如蓬逐風聚如雲在山聚散本<lb/>
<pb n="KR4e0153_WYG_001-5a"/>
莫期毋嗟涕潺潺<lb/>
　　　茗嶼<lb/>
湑湑海氣白楚楚衣冠聚誰開髙奥靈太尉體光貯緬<lb/>
仰世則公樂兹清茗嶼<lb/>
　　　盤谷<lb/>
佳氣何盤盤松柏叢林壑上有大宗祠棠棣華繁鄂始<lb/>
自一人身分此千萬絡<lb/>
　　　宗㑹廟<lb/>
<pb n="KR4e0153_WYG_001-5b"/>
廟貌儼生存妥靈綏後祿水木有本源十輻同一轂四<lb/>
百餘年來因之序昭穆<lb/>
　　　時思堂<lb/>
蒼涼海日曙堂下森蘭玉願言永孝思俎豆差繁縟歲<lb/>
歲薦烝嘗采蘋清澗曲<lb/>
　　　環翠樓<lb/>
樓前塚纍纍隴上麥青青島霧開逺岫海霞明空庭夜<lb/>
半松聲作凄其不忍聽<lb/>
<pb n="KR4e0153_WYG_001-6a"/>
　　　延月軒<lb/>
松上有海鶴松下有泉石軒中几格明軒外狐兔跡延<lb/>
覽興遐情半窓山月白<lb/>
　　　望雲亭<lb/>
觱沸此檻泉脈自龍湫來飛出兩白龍劃然丹壁開倚<lb/>
亭望長雲從天噴風雷<lb/>
　　　世祀田<lb/>
朝耕髙奥田莫耕髙奥田粢盛戒清酤伏臘擊肥鮮良<lb/>
<pb n="KR4e0153_WYG_001-6b"/>
哉古人意以此奉周旋<lb/>
　　　觀蘇門山圗<lb/>
昔予祇皇役弭節蘇門山展眺孫登祠薄暮松扉闗凄<lb/>
風振林木䬃䬃流區寰如聆長嘯音來彼白雲間又如<lb/>
見青簑囊琴弄潺湲緬懷沈冥志上與沮溺班一别期<lb/>
再遊欲往途路艱臨圗起遐想延佇久忘還<lb/>
　　　再遊石門洞<lb/>
蒼然郭東山百丈縈青碧石門忽中斷窈窕開仙宅遥<lb/>
<pb n="KR4e0153_WYG_001-7a"/>
窺日月深却轉煙霧隔中天屹樓居星斗掛几席芳巖<lb/>
眩綺繡叢巘圍蒼壁山鬼不避人驚猿嘯窺客披榛上<lb/>
孤亭奇觀壯心魄窮崖倚天懸瀑水半空射髙流横雜<lb/>
珮直下垂疋帛分作四山喧散為千頃澤初冬天未寒<lb/>
晨曦映嵐赫重來意彌眷獨徃任所適信美愜心期胡<lb/>
為老行役終然脫塵網髙舉凌風翮<lb/>
　　　送王内使敬夫歸省<hi>以尊甫詩燈花開赤焰喜鵲報清音為韻</hi>
歸驂慕鄉土欲止不可能朝發華陰祠日夕過灞陵風<lb/>
<pb n="KR4e0153_WYG_001-7b"/>
林散輕雨山店明春燈忽憶舊時路别來如更増蠨蛸<lb/>
綴簷牙遊子行到家鄰里登牆頭顧望紛且譁堂前列<lb/>
車馬堂上生光華何以為親壽宫衣明繡花草堂近終<lb/>
南采蘭日往來兄弟各相勉行歌咏南陔親心日以恱<lb/>
親顔日以開閒時語家慶笑指庭中槐春潭水烟青春<lb/>
岸杏花赤宛轉沙上徑依依記行跡濯纓清淺流還坐<lb/>
舊苔石鷗鷺了不驚遥應識歸客春分酒初熟香滿青<lb/>
門店匹馬隨雙童穿林復經塹夜窻清夢裏花筆生彩<lb/>
<pb n="KR4e0153_WYG_001-8a"/>
焰好是南山靈相尋索詩欠我思何所在乃在樊川沚<lb/>
斜月照虚梁微風動芳芷悠悠抱沈念脉脉感前喜尺<lb/>
練難重持春冰限雙鯉君陂水多魚我湖山有鵲一飛<lb/>
與一潛各自相娛樂同遊京輦下十載鎮如昨昨夜問<lb/>
君行朝來宦情薄君才比天馬髙躅不可蹈我心寔亡<lb/>
羊多岐賴君導闗山一為别輪軫何時到感激木𤓰篇<lb/>
瓊琚愧相報枕書卧南窓月黑燈不明遥夜無近夢深<lb/>
交有遐情鳴琴寫幽懷調苦絃亦清曲罷不成寢髙林<lb/>
<pb n="KR4e0153_WYG_001-8b"/>
啼曙鶯秣馬西送君行行古城陰長亭短亭路千里萬<lb/>
里心春綠變山草連連岡與岑歸林渺烟光彷彿聞車<lb/>
音<lb/>
　　　送陳文鳴<lb/>
鬱鬱深澗松冬夏不改青濯濯江栁花隨波化流萍羨<lb/>
彼五陵客終朝宴芳腥三楚多秀士皓首窮六經誰<lb/>
為尺一書薦之升王廷<lb/>
達人㣘髙義立志不茍同長嘯六合表傲睨一世中君<lb/>
<pb n="KR4e0153_WYG_001-9a"/>
看今日顔不及昨日紅乘運各努力揚休樹德風頽年<lb/>
儻相值跨鶴蓬萊東<lb/>
　　　次何遜落日泛江贈魚司馬之作奉送劉美之<lb/>
相投已盍簪相贈還留帶昨暮長安西今朝苑城外誰<lb/>
言車馬地復得須㬰會會君心暫恱去君心轉切秋岐<lb/>
蔓寒草隱隱烟不絶歸鴈影聮翩墜葉聲騷屑端居尚<lb/>
興感况乃萬里别桂舸泝江湘何時到蠻汭蠻水夜悠<lb/>
悠月明登郡樓幽蘭翠縈渚紫蘅香繞洲應歌楚人詞<lb/>
<pb n="KR4e0153_WYG_001-9b"/>
坐惜勛名浮<lb/>
　　　美之席上限韻送别二首<lb/>
惻惻重惻惻當歌忽成黙客車駕雙輪欲挽不可得華<lb/>
燈粲宵焰殷勤照行色月轉庭榭光風起簷樹黒誰能<lb/>
理朱絲為鼓長相憶<lb/>
悠悠清川波矯矯風林翼翼飛邈難止波去何時息憐<lb/>
君萬里行莽莽天南北罹紛有孤操涉逺無近力不見<lb/>
寒松枝歲晚青更直<lb/>
<pb n="KR4e0153_WYG_001-10a"/>
　　　賦得將有事於西疇送王中丞致仕<lb/>
發春驚蟄始土脉動淵泉時雨宵既零浮陽藹平阡夙<lb/>
興飾耒耜驅牛登廣原竭兹畎畝力感彼農父言穡事<lb/>
依東作天時易流愆南鄰有逸夫日晏髙枕眠四體茍<lb/>
不勤何以窮歲年<lb/>
　　　送王叔武使河南便道省覲二首<lb/>
黄河三尺雪冰厚不可解使君白馬來青雲見風采蕭<lb/>
蕭梁園竹秀色遥相待鄒生與枚叟借問今安在日暮<lb/>
<pb n="KR4e0153_WYG_001-10b"/>
登吹臺含情向千載<lb/>
奕奕明農堂脩楣耀晴彩堂前春草綠堂上春雲靉遊<lb/>
子日下還宫衣試新綵夕膳飪鮮鱗晨羞薦芳<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>何以<lb/>
祝親壽如山復如海<lb/>
　　　章氏園餞别升之分得木字<lb/>
中園飛雨過逍遥散遐矚青雲蔭華榱迴飈撤炎燠百<lb/>
卉何葳蕤芳菲鮮如沐駕言贈逺人采采溝中綠遲回<lb/>
未終極陽景沉西陸歸驥嘶長林翔禽鳴髙木感物多<lb/>
<pb n="KR4e0153_WYG_001-11a"/>
所思褰裳以躑躅躑躅不可留何以慰衷曲<lb/>
　　　送王盛<lb/>
朝辭雙闕下暮抵三河宿古戍早鴻稀荒城寒草綠上<lb/>
官山吏拜行縣村童逐冉冉松間亭何人伴幽獨<lb/>
　　　秋郊别意為汝南孟翁補作二首<lb/>
驅車循廣術言返故鄉縣晨光一何綺熹微散秋甸宛<lb/>
宛墟曲中盈盈露華泫因之感遊寓物候倐已變豈薄<lb/>
骨肉情遥重桑梓戀<lb/>
<pb n="KR4e0153_WYG_001-11b"/>
桑梓在何許藹藹汝南村綠叢帶長薄清川映柴門言<lb/>
别上春時當秋始來還禾黍一已穫膴膴見髙原落日<lb/>
樵牧歸涼風散雞豚登堂見鄰叟呼兒具盤飱依依丘<lb/>
中情欵欵醉後言即爾足為樂安用乘華軒<lb/>
　　　别劉子二章<lb/>
文車駕四牡迤邐度層阿伊人秉朝憲結綬辭承華飛<lb/>
龍御宸極期運亨以嘉甘霖雨九天皇澤被幽遐顧念<lb/>
囹圄子纍纍誠可嗟憲章茍不渝殱戮豈在多行哉布<lb/>
<pb n="KR4e0153_WYG_001-12a"/>
天惠庶以和邦家<lb/>
昔我二三子弱冠登皇朝並跡協蘭芳聮翩振華鑣朝<lb/>
出長楊苑日夕憩平臯逝矣終遐月綢繆以逍遥顧子<lb/>
邁南江劉侯踰上郊嘉好一乖别馳光倐飄颻臨川睇<lb/>
浮雲結思如迴潮<lb/>
　　　次韻贈李子行之如陳<lb/>
迢迢阻歡宴戚戚傷離居離居結中懷鬱鬱慘不舒若<lb/>
人美無度貞抱沖以虚朝為同朝客夕暮隔林墟林墟<lb/>
<pb n="KR4e0153_WYG_001-12b"/>
積秋霖流潦不可除四野晦蒼蒼行行安所如驅馬臨<lb/>
大道瞻顧空踟躇<lb/>
　　　奉送大司馬華容劉公致仕二首<lb/>
藹藹東山雲覆彼山下堂乘時播皇澤從龍彌八荒八<lb/>
荒遼且邈下上以翺翔龍逝鼎湖隂雲歸故山陽何以<lb/>
慰蒸庶私衷鬱彷徨<lb/>
草堂何所有有蘭復有芝采采山之側飛仙相與期寄<lb/>
傲雲霞問可望不可追抗手謝城市去去從此辭徒遺<lb/>
<pb n="KR4e0153_WYG_001-13a"/>
髙世風永繫來哲思<lb/>
　　　為楊子賦别母詩<lb/>
青驪載華轂宛轉度秋坂母氏逺别離客子心繾綣行<lb/>
行采芳蕙緣陔復循畹山風夕飄颻吹我車上幰車行<lb/>
不可返母去日以逺何以保黄髮對子加飡飯<lb/>
　　　追送宗之憲副不及<lb/>
臥疴起恒晏出户客已行征車揚素塵窈窕踰層城行<lb/>
行遵故轍阡術縱以横望望不見君悠悠傷我情清川<lb/>
<pb n="KR4e0153_WYG_001-13b"/>
迴白日可以鑒中誠<lb/>
　　　送沈仁甫歸省二章<lb/>
瞻夕臨廣郊歡宴良須㬰之子駕言返髙登鬱踟躇不<lb/>
惜形影濶所悲歲月踰三江曠綿邈悠悠限東隅征途<lb/>
慎所須願保千金軀<lb/>
品服燿有輝班裳以裼之桑梓誠可戀道路安足辭馨<lb/>
羞潔甘㫖爰以隆孝思徘徊膝下歡婉孌及良時修齡<lb/>
欲有祝永與南山期<lb/>
<pb n="KR4e0153_WYG_001-14a"/>
　　　元夕致仁宅詠燈送别<lb/>
佳辰逼元夕宴語春雪餘梁燈一何豔流光照離袪燈<lb/>
燼可復燃袪解難重挐盈盈江上心感念成欷歔相看<lb/>
已不極相憶當何如<lb/>
　　　贈王文熙五首<lb/>
陽鳥流歸音空堂春風早居人結逺夢行子就長道雞<lb/>
鳴東方白整駕何草草歎息素冠詩繁憂滿中抱<lb/>
總轡城東門綣綣行子輈郊原茂時卉林薄鳴春鳩登<lb/>
<pb n="KR4e0153_WYG_001-14b"/>
髙眺連岡川途邈且脩俯睇川上波泛泛鳬與鷗一為<lb/>
離群感淚下不能收<lb/>
昔子往恒山倉卒不我辭朅從恒山至鞶絰何纍纍素<lb/>
室曜朱火哀哀讀䘮儀一讀一長號再讀聲轉悲咄嗟<lb/>
荼苦心逝者寧見知<lb/>
逝者為何人寔惟子先公往昔涖吾土藹藹多仁風土<lb/>
人至今思譬若考與宗梁木一朝毀傷哉吾道窮對子<lb/>
攬長涕誰謂出無從<lb/>
<pb n="KR4e0153_WYG_001-15a"/>
平居恨迢逺卜舍依我廬如何别我去三載天一隅留<lb/>
之歎無因欲往路崎嶇形影隔參商托彼雲中書不如<lb/>
斯須立暫得話踟蹰<lb/>
　　　再送文熙二首<lb/>
夜久河漢横春堂别燈黯風凄鳥初動露重花猶斂明<lb/>
發不在兹重闗為誰掩<lb/>
離言不可聽離怨不可書一日比三秋兹言良非虚江<lb/>
深雲木逺去去將焉如<lb/>
<pb n="KR4e0153_WYG_001-15b"/>
　　　送縣令代劉永寧作<lb/>
南邦有佳士淳樸君子風登朝十年餘墨綬猶在躬維<lb/>
昔治莆日化與由也同監司匪宣尼誰哉賞其功再命<lb/>
涖恒山冰心晚彌篤予慚舊令尹有政不可告驅車薊<lb/>
門外把酒燕臺曲大道坦且直一試千里足<lb/>
　　　贈何邦彦<lb/>
花林霽宵雨柔碧光離離美人駕行車迤邐雙輪遲輪<lb/>
遲無終極親愛從此辭何以結綢繆玉瓶金屈巵浮雲<lb/>
<pb n="KR4e0153_WYG_001-16a"/>
暗長路奄忽天一涯窮谷多狼豺水蟄虺與螭客子戒<lb/>
逺道行行欲安之<lb/>
行行欲安之肅肅持邦刑藉藉于公譽峩峩髙漢廷君<lb/>
心如列宿照野何晶熒又如日在空皎皎懸丹扃豈令<lb/>
囹圄子惻惻歸沈冥<lb/>
　　　别熊子三章<lb/>
驅馬陟前阪惆悵送子歸良晤未及終車徒忽已違陰<lb/>
風蔽天地砂礫慘陽暉葵霍不自謀衆禽相與飛五里<lb/>
<pb n="KR4e0153_WYG_001-16b"/>
一反顧十里一徘徊徘徊不可見淚下沾我衣<lb/>
車徒去彌逺言駐澧水陽婉孌諧二親春暉麗髙堂堂<lb/>
下班馬鳴意氣何揚揚暮甘復朝㫖為樂良未央嗟彼<lb/>
時役牽闗途遲翺翔<lb/>
翺翔適嶺海路衢悠以長車前建隼旟車後擁干將擊<lb/>
獸須擊虎刈蕭無及芳丈夫志萬里遐逺安足傷顒顒<lb/>
霄漢姿皎皎冰蘖腸勗哉保終譽慰我親故望<lb/>
　　　别湯子五章<lb/>
<pb n="KR4e0153_WYG_001-17a"/>
闗途鬱迢逺卉草青已發驄馬何駉駉向風嗚不歇廣<lb/>
隰流春霏層岑翳圎月遲迴去不忍引領望京闕<lb/>
京闕邈難覩萋萋蒼樹林沈沈天宇夕靄靄浮雲隂丈<lb/>
夫萬里志烈士千古心鳳鳥久不鳴誰哉繼其音<lb/>
彈子匣中琴寫我心曲悲我悲良自諳子琴知者誰不<lb/>
惜去日早但恨來日遲何當假羽翼送子川之湄<lb/>
驅車井陘谷揚斾汾水流翺翔覽四極迢遰陟崇丘遐<lb/>
陬歴巖巘幽訪浹原疇勗哉利爾涉風湍寡行舟<lb/>
<pb n="KR4e0153_WYG_001-17b"/>
喬木多勁柯直流無反波哲人秉孤操孰云光可和嗟<lb/>
彼黄雀吟感此卿雲歌悠悠向原隰惋惋將如何<lb/>
　　　吳將軍巡闗圗<lb/>
戎馬歲南牧漢軍勞北防軍情異主將冷煖須共嘗朝<lb/>
出潮河川暮過古北口邊烽傳羽箭朔氣嚴刁斗月下<lb/>
黒山晴分明見列營霜欺征袖薄石報獵蹄鳴三軍晏<lb/>
然睡我亦倚吾枕天子不可驚長懷亞夫寢<lb/>
　　　清白傳家卷為劉安之題<lb/>
<pb n="KR4e0153_WYG_001-18a"/>
清如渭川水白如太白山邈爾清白人遥在山水間至<lb/>
清不可淆至白不可湼傳子復傳孫一心如一轍山同<lb/>
今古色水同今古流清白茍不變山水同悠悠<lb/>
　　　題白巖畫松圗<lb/>
古松何童童獨立難可羣歲暮倚冰壑偃蹇凌蒼雲脩<lb/>
標有逺蔭直幹無曲文匠氏茍不遺寧避斧與斤<lb/>
　　　題楊氏所藏畫<lb/>
翩翩水禽飛灼灼水花亂柔艷雜幽聲紛紛滿芳甸悠<lb/>
<pb n="KR4e0153_WYG_001-18b"/>
悠畫中意潑潑天機新彷彿曽遊處江南二月春<lb/>
　　　題畫<lb/>
空江夕烟斂日色沙上明輕漣漾蘭楫嫋嫋秋風生白<lb/>
雲滿層阿林光帶髙城姬文去已逺詎辨垂綸情<lb/>
　　　題放鶴圗集陶句<lb/>
野外罕人事靈府長獨閒登陟千里餘晨夕看山川山<lb/>
川一何曠亭亭月將圎雲鶴有奇翼一盼周九天但使<lb/>
願無違甘以辭華軒念之動中懷放意樂餘年吁嗟身<lb/>
<pb n="KR4e0153_WYG_001-19a"/>
後名百世誰當傳<lb/>
　　　答顧華玊見懷之作<lb/>
離腸如車輪萬轉不計程咫尺阻言讌何殊在山城閒<lb/>
曹事稽纂文墨紛相縈不見馬上人空聞馬蹄聲攬<lb/>
衣步幽闥脉脉牽遥情屋上春鳩啼樹杪浮雲行坐惜<lb/>
韶景暮江臯芳杜生<lb/>
　　　贈徐子<lb/>
丹棗何纍纍朝日燿其光上有同林鳥飛飛鳴且翔行<lb/>
<pb n="KR4e0153_WYG_001-19b"/>
子逺于役攜手登河梁舊京渺安之江永衢路長戚戚<lb/>
里中語依依川上情駕言往相逐無舟何以航乖離去<lb/>
則已但使心無忘<lb/>
　　　贈友<lb/>
春陽初獻歲芳樹日以青送逺及近郊何由申我情我<lb/>
情方鬱紆君駕不可停瞻彼飛鴻翼聮翩共遐征奕奕<lb/>
雲中河爛爛川上星中願渺難遂佇立以屏營<lb/>
　　　醉中呈時大親丈<lb/>
<pb n="KR4e0153_WYG_001-20a"/>
憶昔别丈人倐忽八九春往年雖暫逢契濶無由伸寒<lb/>
冬陰氣固微陽照廣津送送不及逺千里空勞神今來<lb/>
芳草時言作上國賔青袍耀垂楊移家住京塵吾親適<lb/>
試吏相過無昏晨見母復見姑此樂難具陳佳辰展良<lb/>
讌味寡情則真相顧各躊躇何以序情親醉别勿草草<lb/>
揮手天涯人<lb/>
　　　逆旅中㑹同年杜子廷獻因懷其弟廷陳省元<lb/>
　　　　凄然增感<lb/>
<pb n="KR4e0153_WYG_001-20b"/>
月缺還復盈木枯還復榮如何泉下客一死無重生芳<lb/>
筵列時彦栖栖見遺兄昔同賔薦來雙璧價連城今為<lb/>
失侣鴈徘徊哀且鳴存亡一興感四座盡沾纓孤墳背<lb/>
山郭宿草萋以縈死者亦何知綣兹骨肉情長歌欲相<lb/>
慰彌使心怦怦<lb/>
　　　維洛美劉子也劉子仕洛為大夫作室以奉母<lb/>
　　　　君子名之曰榮養風人美之故作是詩焉<lb/>
維洛有崇堂宛與伊闕京層構何崔峩仰觀浮太清青<lb/>
<pb n="KR4e0153_WYG_001-21a"/>
雲結懸牗丹霞麗飛甍雞鳴事甘㫖爰以隆孝情定省<lb/>
日在兹致美良匪盈嗟嗟宦遊子百世以為榮<lb/>
榮名本天爵匪直耀圭組之子仕京洛膏澤被遐土膏<lb/>
澤被遐土皇鑒亦孔昭烜烜循吏稱洋洋流漢朝寔維<lb/>
慰母心居處良逍遥<lb/>
逍遥復容與降陟在斯堂萱草雜杜衡羅生前後廂循<lb/>
基撫嬰孺登俎挹華觴俯睇洛川流顧瞻嵩與邙優哉<lb/>
樂相樂千春壽未央<lb/>
<pb n="KR4e0153_WYG_001-21b"/>
　　　奉贈少司徒華容王公致仕<lb/>
大谷霽長霖迴雲媚山澤流潦豈不廣孰云泥吾軛朝<lb/>
謝司農卿夕為岳陽客皇眷良在兹行止各有適有適<lb/>
非盤敖眷言反初役解彼府中綬歸我湖上宅葺宇依<lb/>
清漣躋山憩𤣥石幽棲謝生慮靜便終日夕矯矯雲際<lb/>
鴻誰能制其翮<lb/>
　　　贈閻允中<lb/>
郊月隱寒樹喔喔霜雞鳴翩翩隨陽鳥悠悠憚遐征客<lb/>
<pb n="KR4e0153_WYG_001-22a"/>
車履晨發迤邐踰層城清川帶長薄綠蕪萋以榮江路<lb/>
東南馳行子慕脩程金陵帝王宅佳麗夙遺名吳觀靄<lb/>
岹嶢晉丘亦崢嶸憑軒一迴眺千載有餘情<lb/>
　　　伯川子仕為地官大夫能其官且有顯陟矣一<lb/>
　　　　旦思其母夫人解印綬去予知其必有以也取<lb/>
　　　　六義之比賦有兔詩二章以美之<lb/>
有兔何爰爰宅我中谷阿中谷一何邃山石鬱嵯峩脩<lb/>
篁蔭清風秋鞠揚其華于偃復于息為樂將如何<lb/>
<pb n="KR4e0153_WYG_001-22b"/>
月明流夕光零露白湛湛飢食野田草困息山石隂物<lb/>
性有固然衛生良已深不見虞人罝肅肅施中林<lb/>
　　　答石峯見懷之作<lb/>
斗柄當西南河漢東北傾零零露華白晶晶天宇晴微<lb/>
風度廣陰熠燿時復明卉木日已黄秋氣日已清念子<lb/>
理素瑟苦調多離聲嗷嗷失侣鴈汎汎隨波萍會合固<lb/>
有期此際難為情<lb/>
露井梧桐凋杳杳秋夜涼眷言懷美人展轉何能當<lb/>
<pb n="KR4e0153_WYG_001-23a"/>
纎月掛西牗微明照我床皎皎瓊樹姿寤寐如在傍近<lb/>
離已不堪况乃途路長誰其縶子馬慰我心彷徨<lb/>
　　　寄弟賦<lb/>
憶爾别我時日照河邊栁痛哭别我去上馬猶回首知<lb/>
爾愛我心不殊足與手徘徊望行塵佇立沙上久<lb/>
弱弟復多病相思傷我神爾須為孝子吾已愧忠臣膝<lb/>
下三春夢湖南萬里身晨昏甘㫖暇休對說烽塵<lb/>
　　　戲簡王臨安同年<lb/>
<pb n="KR4e0153_WYG_001-23b"/>
候子虎溪渡送子龍陂橋出城不相見征蓋倐已遥百<lb/>
金買江魚千金買春酒期子會宜城飄忽過潼口追子<lb/>
漢江曲望子峴山頭子有室家好豈知途路愁暮投城<lb/>
外寺急雨響髙屋安得與子同長歌對銀燭子程勿早<lb/>
發吾駕亦早留風塵莽南北一别動經秋<lb/>
　　　右揆鄒公由齊入閩齊人有華泉子者與公友<lb/>
　　　　抱病不獲出餞作詩以遺之<lb/>
懊惱復懊惱雞鳴一何早病夫掩闗臥遊子就長道姢<lb/>
<pb n="KR4e0153_WYG_001-24a"/>
姢窓中月照見窓下草室邇人遂遐離憂坐堪老<lb/>
黄鸝鳴樹顛嚶嚶求友聲佳人逺言邁牽我幽思情思<lb/>
情何綿綿綿綿復縈縈出門望軒葢道阻不可征靄靄<lb/>
山氣浮晶晶川雲平鴻鴈方北飛誰哉達中誠<lb/>
華輈耀朱斾宛轉凌春山朝辭鄒魯鄉暮過梁宋間美<lb/>
哉南邦化夢寐開心顔丈夫四方志車馬胡暫閒綣綣<lb/>
東人懷何時復來還<lb/>
　　　榮恩介壽詩為陳矩菴中丞迺翁作<lb/>
<pb n="KR4e0153_WYG_001-24b"/>
中年謝簪組將以遺世榮晩歲沐崇恩封誥來承明金<lb/>
章既煇霍廌冠亦崢嶸升拜天子光閭里咸震驚悠哉<lb/>
顯揚志爰畢遊子情<lb/>
白雲何飄飄覆彼白下門遊子限江郭登望窮朝昏孰<lb/>
云三品崇能報㒺極恩休光燭遐土膏澤被元元庶以<lb/>
立脩譽永播乾與坤<lb/>
乾坤蕩無極客子日行邁永懷將父吟陟岵發潛嘅閒<lb/>
登楚丘望長川皓如帶髙榭鳴涼蟬秋風起江介煙中<lb/>
<pb n="KR4e0153_WYG_001-25a"/>
樹如薺隱隱見吳會<lb/>
吳會有髙樓上切星與斗北牗臨𤣥湖南窓對鍾阜樓<lb/>
上一老翁皤皤垂白首服食皆烟霞圗書是賔友雖為<lb/>
中丞父何異商山叟誰歌難老篇願以祝眉壽<lb/>
　　　貞壽詩<lb/>
水上雙鴛鴦一失無再偶良人棄妾去白髮閨中守竹<lb/>
老有古節松老無柔枝峩峩青山石萬古色不移誰為<lb/>
貞壽歌請君歌此詞<lb/>
<pb n="KR4e0153_WYG_001-25b"/>
　　　賦鶴翎扇壽江翁<lb/>
白羽白且鮮製如秋月圎青雲相與媚皓雪避其妍出<lb/>
入仙翁手逍遥以蹁躚招彼蓬山侣乘風下芝田萬壽<lb/>
同所歸飛飛凌紫烟<lb/>
　　　劉克柔迎養二親乞詩為壽以人生七十古來稀<lb/>
　　　　七字為韻<lb/>
人生有良願莫如翁姥健生兒無令名雖壽安足榮七<lb/>
歲燕山道重來見秋草十月到官衙蠏肥霜菊華古稱<lb/>
<pb n="KR4e0153_WYG_001-26a"/>
逺遊苦今知逺遊樂來去何翩翩雲中度雙鶴稀年具<lb/>
慶稀勿輕萊子衣<lb/>
　　　西臺遺恨為吳克學御史作<lb/>
晏眺當沈暉南山正巍巍孤子天涯心邈與哀鴈飛鴈<lb/>
飛各有止孤子心無依念彼堂上親喬年鄰古稀經時<lb/>
客梁宋苦恨温凊違何知變故來繡服更麻衣整駕返<lb/>
初轍洒淚臨江圻人去秋堂空凄風吹繐幃嗟嗟宦遊<lb/>
苦不似前時歸<lb/>
<pb n="KR4e0153_WYG_001-26b"/>
　　　稽勲馮子佩歸治祖墓<lb/>
油油上谷路颯颯秋風起落日客子歸寒烟滿墟里墟<lb/>
里夕燈明臨堂哀淚横無復報劉日空陳李密情攜兒<lb/>
負畚鍤自闢山中土坎坎徹下泉雙棺閉幽户幽户不<lb/>
重開向山髙築臺他時華表上應見鶴飛來<lb/>
　　　城東尼寺哭妹三首<lb/>
佛居峻且𤣥中有嘉樹林驚飈隕其芳柔葉垂廣陰青<lb/>
陽詎能幾朱夏奄相臨一為生死哀感我涕盈襟<lb/>
<pb n="KR4e0153_WYG_001-27a"/>
生為同胞親死為異域魂魂升不知返親斷有餘恩列<lb/>
几陳羞飯芳醪湛空尊陰風吹薄帷慘慘白日昏徘徊<lb/>
復何見惻愴難具論<lb/>
平生處閨闥不識門與逵孤魂蕩幽邈廣野將疇依舊<lb/>
國踰山河反葬路逶遲寥寥禪宇空亹亹芳序移死去<lb/>
長已矣徒令生者悲<lb/>
　　　次東卿韻輓北村秋官<lb/>
昔我師事公公以我為友長安車馬地相從十年久如<lb/>
<pb n="KR4e0153_WYG_001-27b"/>
何永潛翳冥卧西山畝敢謂涕無從離離滿衣袖<lb/>
喔喔雞亂啼皎皎月在牆立馬古城下長歌盡餘觴咄<lb/>
嗟霄漢姿今返冥漠鄉<lb/>
公昔較我藝弱冠舉於鄉公子復青年探花冠羣芳浩<lb/>
蕩雲中衢接羽相翺翔思公不可見斷絶我中腸<lb/>
我才踈以拙應答多後時長懷隴頭吟負公十景詩公<lb/>
今卧泉壌隴樹生新枝何意述德篇翻為斷腸詞<lb/>
昔公謝病居坐卧釋子牀藥物雖見親書帙猶在傍中<lb/>
<pb n="KR4e0153_WYG_001-28a"/>
宵激昂志江漢相與長哀哀七尺墳漠漠春蕪荒<lb/>
　　　經西湖<lb/>
皇圍寂脩夜馳路直且長𤣥湖貫其北流水何湯湯孟<lb/>
冬寒氣交原野下微霜衆芳各以萎鴻鴈哀南翔俯視<lb/>
清川波仰看明月光涼風吹我衣俛首思故鄉故鄉不<lb/>
可返攬轡止彷徨<lb/>
　　　天壽山行<lb/>
石門凌旦啓馳路直且長青山白雲合四顧鬱茫茫蘋<lb/>
<pb n="KR4e0153_WYG_001-28b"/>
藻秀空澗黍稷亦登場哲王敦孝理陵邑事秋嘗予本<lb/>
草野士謬職參奉常敢云俎豆嫻亦已閱星霜縈迴度<lb/>
墟曲宛轉厯岩岡蒸嵐侵我肌零露沾衣裳沾裳詎足<lb/>
惜鴻私難可忘<lb/>
　　　入鑵石口四首<lb/>
濯足秋澗水水寒清見沙凌兢不可渡碎石如狼牙童<lb/>
子欣暮晴笑指東峰霞<lb/>
穿林復渡河佳興未能盡每當路窮處更著祠官引山<lb/>
<pb n="KR4e0153_WYG_001-29a"/>
女何處來石上洗秋菌<lb/>
西登鑵石口鳥道不盈尺連山樹如繡雲中日將夕不<lb/>
聞樵采音但見虎行跡<lb/>
睥睨接崇嶺白處生浮嵐上有百尺厓下有千尺潭爾<lb/>
非豢龍子那敢窮幽探<lb/>
　　　庭臯<lb/>
清露下庭臯蘭缸照虚牗幽人已復醉更酌尊中酒登<lb/>
登髙城柝深巷鳴雞狗夜久不成眠倚䦨看北斗<lb/>
<pb n="KR4e0153_WYG_001-29b"/>
　　　西軒詩為襄垣府將軍作<lb/>
朝光麗朱邸夕雨明綠芳陽休一何嘉顧眺臨西堂西<lb/>
堂鬱以邃杳杳塵務絶右圗復左史回翔盡髦哲宛轉<lb/>
膝上琴窈窕鄴中吟吟以詠我懷琴以宣我心淮南建<lb/>
黄屋梁王闢東苑侈縱匪不娛終以冒皇憲皇憲不可<lb/>
冒侈縱不可延美矣王孫德永兹黄髪年<lb/>
　　七言古詩<lb/>
　　　分韻得岳字送邢侍御出按秦中<lb/>
<pb n="KR4e0153_WYG_001-30a"/>
函谷闗頭雞喔喔驄馬凌秋向西岳岳前石子何犖确<lb/>
繡衣侍者斧在握冠上神羊峩一角西抵龍荒北幽朔<lb/>
百二河山眼中邈渭水清清涇水濁須君激揚無憚數<lb/>
　　　贈陸文質歸雲間<lb/>
橋西落日橋東虹碧烟黯黯秋正中九峰仙客泛槎去<lb/>
鶴氅虬髯吹晩風槎頭乞藥人如市共說神方能起死<lb/>
海上傳來語不虚青蛇本是龍宫子月光星影動銀灣<lb/>
河鼓天孫指顧間長安亦有君平肆莫避雲濤隔歲還<lb/>
<pb n="KR4e0153_WYG_001-30b"/>
　　　題程時昭所藏畫鶴圗<lb/>
程侯手持雙鶴圗索我為作雙鶴篇髙堂展玩羽翮動<lb/>
碧落青丘如眼前丹青爾何人天機入幽渺㫁霞殷殷<lb/>
江日曉雙鶴如人立松杪跂者自跂鳴者鳴華亭遼邈<lb/>
緱山杳宛轉如思珠樹林蒼茫誰識九臯心吳王郭裏<lb/>
秋塵滿漢帝壇前春草深西山玉臺不可見東溟金竈<lb/>
已難尋吾想丹青人前身恐兹物華表歸來氣紆鬱五<lb/>
里徘徊月中宿不然形神安彷彿程侯程侯霄漢姿三<lb/>
<pb n="KR4e0153_WYG_001-31a"/>
春作郡楚江湄休令怨唳分行去化履升雲會有時<lb/>
　　　贈張氏汝吉汝誠兄弟<lb/>
魯川何迢迢太行亦蒼蒼行人躍馬出門去何異飛鶴<lb/>
東西翔愛君此行飲君酒君家弟兄古未有夕郎清迥<lb/>
雕鶚姿秋曹盤礴雷霆手朝論同歸攬轡年家聲况是<lb/>
埋輪後青春衣繡下中臺山東山西花欲開休嗟羽翼<lb/>
經年别早喜陽和及草萊<lb/>
　　　送欹湖赴湖南提學<lb/>
<pb n="KR4e0153_WYG_001-31b"/>
征旗帶落日出門君已遥層城不隔夢夜度盧溝橋盧<lb/>
溝橋邊山簇簇故人卻在城南宿誰令相見轉多情翻<lb/>
恨遲行不如速江漢風烟遲早春闗山雨雪暗邊塵臨<lb/>
岐莫動殊方感予亦東西南北人<lb/>
　　　遊三巖洞<lb/>
括蒼山叢紛阻脩我來處處歸冥搜南明雙屐始著地<lb/>
探奇又作三巖遊三巖三洞神仙府重門窈窕煙霞古<lb/>
山鬼終天䕶秘文巨靈何代煩神斧鸞驂鶴駕不可尋<lb/>
<pb n="KR4e0153_WYG_001-32a"/>
飛蘿懸蔦自陰陰揮杯獨酌巖中水一片清冰澄我心<lb/>
丹丘碧海尋常是嘆息終年在城市便擬稽生著絶交<lb/>
長向山中訪松子<lb/>
　　　題髙軨畫竹<lb/>
武陵豪士仙中人清和灑落無纎塵平生富貴不足<lb/>
道筆挽造化回陽春坡真可妙最堪惜老息森嚴露<lb/>
形迹鷗波亭外寂無人五雲山氣凌秋碧山氣凌秋勢<lb/>
薄天凝雲挾霧快騰騫巉巖峭壁幾千仞此士直欲窮<lb/>
<pb n="KR4e0153_WYG_001-32b"/>
其巔從來能事不受迫醉裏蘭亭難再得東君此幅何<lb/>
自來千金寶劒連城璧枝榦依稀叢葉同天機妙解却<lb/>
難工就中一片飛白雨爛然琢玉寒玲瓏蹇予最好瀟<lb/>
湘景見畫令人發深省曲處疑聞爽籟生深中似覺陰<lb/>
風冷半窓疎影和醉眠斑管春寒詩思牽玉蟬冷吸鷓<lb/>
鴣露文綃細簇玻璃烟却思鄉國頻相見自謂相求當<lb/>
不厭嗚呼豪士不可追何時為掃鵞溪絹<lb/>
　　　送董生歸四明<lb/>
<pb n="KR4e0153_WYG_001-33a"/>
昔年見子黄浦上义手向人持禮譲石麟天馬驚殊相<lb/>
今年見子披雲樓珠樹凌空劍倚秋乘槎歸作廣寒遊<lb/>
杏花香裏櫻桃宴草色羅袍碧於澱明年此地重相見<lb/>
　　　送秦用中文學<lb/>
玉真臺下三間屋屋後有松前有竹廣文先生雙鬂秃<lb/>
長對青藜夜深讀有時不巾亦不服獨跨痩驢攜短僕<lb/>
五老峰前看秋瀑有時芒鞋步江澳月落詩成江鬼哭<lb/>
石底流泉手親掬歸來煮茗窓下宿清夢蘧蘧謝粱肉<lb/>
<pb n="KR4e0153_WYG_001-33b"/>
鳥聲墮枕猿掛木紅日三竿睡初熟食罷曉盤歌苜蓿<lb/>
為剪溪雲封尺牘長安故人勞逺目<lb/>
　　　送錢士宏監稅杭州<lb/>
城頭旭光翻早鴉水部使者驅行車行車悠悠向何處<lb/>
未到行曹先到家行曹去家餘百里檇李西來岸如砥<lb/>
吳岫雲連越岫雲西湖水接東湖水鄂王廟前春草青<lb/>
蘇公堤上花冥冥炎州逐客應相别想見鴒原萬里情<lb/>
　　　孺子宅送程南昌<lb/>
<pb n="KR4e0153_WYG_001-34a"/>
豫章城南髙士眠豫章太守榻常懸漢廷使者召不起<lb/>
土室蓬門江水邊江水悠悠朝市改故國荒涼宅安在<lb/>
墟里遥看變夕烟墓田誰為羞春<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>使君五馬雙朱輪<lb/>
露冕乘春意氣新下車先問南州客恐有當時下榻人<lb/>
　　　醉中贈王少尹<lb/>
陽城少尹才且賢佐邑三載名流傳相逢盡道是青天<lb/>
惡少豪徒不敢前松庭人靜春草芊邑中老幼髙枕眠<lb/>
政成奏績來日邊聲光赫赫誰能先冢宰見之呼少連<lb/>
<pb n="KR4e0153_WYG_001-34b"/>
大書上考朝廷宣長安雪梅開早年手捧尺檄别我還<lb/>
城館寒燈開夕筵銀河掛窓山月偏欲醉不醉心茫然<lb/>
天明一笑上馬去他日重逢赤黻懸<lb/>
　　　贈尚子<lb/>
意氣憑凌一當百闗西儒生五陵客少年學書復學劒<lb/>
老大蹉跎雙鬢白門下諸生半賜麻閨中小婦猶炊麥<lb/>
布衣東來謁天子春日醉卧長安陌陌頭花絮夕紛紛<lb/>
瓊閣如天隔紫雲浩歌翩然却歸去眼底誰是平原君<lb/>
<pb n="KR4e0153_WYG_001-35a"/>
　　　壽許太宰<lb/>
明公昔乘御史驄問俗直過東山東海底鯨鯢失巢窟<lb/>
草間狐兔無留踪明公今曳尚書履手握星樞正天紀<lb/>
詔草親勞主上裁蒲輪特為蒼生起白首兼持將相權<lb/>
中朝五福幾人全威加朔漠三千里身繫安危四十年<lb/>
明明衮職誰能補籍籍人稱仲山甫不獨芝蘭滿逕庭<lb/>
盡看桃李填門户桃李陰陰壽域開帝垣西畔接蓬萊<lb/>
朝回欲致長生祝笑對南山歌有臺<lb/>
<pb n="KR4e0153_WYG_001-35b"/>
　　　輓聽竹山人<lb/>
江雨夜合涼雲秋江翁騎龍上天遊玉棺沈沈土門閉<lb/>
江翁只葬江頭地江頭苦篁風葉老下有巾車往來道<lb/>
相逢啼殺感恩人淚濕斑花愁不掃斑花自濕人自哀<lb/>
江翁一去何時來烟波冥冥渺千里空托招魂賦湘水<lb/>
　　　吳將軍轅門夜宴圗<lb/>
營門花發春酒香濃㸃駝酥炙黄羊美人嬌歌健兒舞<lb/>
蠟鳳啼風月當午髙簾飛幙絲吹騰觴波櫛櫛梁雲凝<lb/>
<pb n="KR4e0153_WYG_001-36a"/>
主人醉眠客不醒探兵枕戈戍煙靜<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0153_WYG_001-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　　華泉集卷一<lb/>
</p>
<p>
</p>
  </div>
<div>
<head>華泉集卷二</head> <lb/>
    <p>
<pb n="KR4e0153_WYG_002-1a"/>
欽定四庫全書<lb/>
　華泉集卷二<lb/>
　　　　　　　　　　　　　明　邊貢　撰<lb/>
　詩集二<lb/>
　　騷體<lb/>
　　　山有雲贈閒翁也閒翁家於婺水之上既壽且<lb/>
　　　康其子僉憲君宦遊山東以不得恒侍左右為<lb/>
　　　恨客有為之作望雲圗者野史氏聞而感焉迺<lb/>
<pb n="KR4e0153_WYG_002-1b"/>
　　　援琴而歌曰<lb/>
山有雲皓其光兮以飛以揚兮覆我翁之堂兮我堂兮<lb/>
日闗我翁兮在山雲朝出游兮暮來還視我翁兮寔居<lb/>
其間嗟嗟山之巍兮雲則永棲我翁之樂兮千祀其無<lb/>
涯<lb/>
　　　薛封君輓歌三章<lb/>
泬寥兮江門公之逝兮鹿豕羣奔公今何居兮泉扃鬱<lb/>
幽誰與公兮遨遊<lb/>
<pb n="KR4e0153_WYG_002-2a"/>
泉扃何有兮厚土綿綿上跱松柏兮下奠泗淵公宵處<lb/>
兮晝爾瞑洞神理兮曖千年<lb/>
絃誦兮初嘗公漸兮四鄉綠桂兮青嶠有嚴兮公廟盍<lb/>
來兮慰我人懐兮<lb/>
　　　賈太史母太安人輓辭<lb/>
中寢閴寂兮夕風以雨靈薄陰沈兮莓生於廡棘人返<lb/>
兮戀戀杳慈顔兮莫予覩厯庭宇以周望循園廬而撫<lb/>
膺攬堂背之故諼繽雜遝兮落英擷芳荃以為㫖奠桂<lb/>
<pb n="KR4e0153_WYG_002-2b"/>
椒以為漿靈偃蹇其至止怛進拜兮彷徨杉轝兮柏輀<lb/>
文驪兮素旂啓殯宫兮山之阿送母氏兮永歸重曰茫<lb/>
茫厚土閟虞淵兮白曜迴光燭幽𤣥兮陟彼峻屺睇流<lb/>
雲兮神理超遥眇氤氲兮嗟予寡翼安彼遡兮窮祀剪<lb/>
剪悄終慕兮<lb/>
　　　野泉詞為郡守髙子洲作<hi>時以述職如京</hi>
野之水兮悠悠子不樂兮逺遊子逺遊兮要津悵予獨<lb/>
兮水之濵水濵兮躑躅泉瀰瀰兮波綠願從子兮九重<lb/>
<pb n="KR4e0153_WYG_002-3a"/>
化霖雨兮隨飛龍龍飛兮在天膏下土兮吾泉與子歸<lb/>
兮泉之野以逍遥兮冬夏<lb/>
　　樂府<lb/>
　　　君馬黄贈祝仁甫<lb/>
君馬黄我馬蒼兩馬相逐君馬良君馬來自函闗道我<lb/>
馬空山食秋草憶昔兩馬初學行長安見者神色驚魯<lb/>
坰驪黄未足論衞丘騋牝虚馳名豈料長成人少顧十<lb/>
年不踏天閑路逸羣翻惹太僕嫌騰櫪正中奚官怒以<lb/>
<pb n="KR4e0153_WYG_002-3b"/>
兹流落在風塵南走荆梁西入秦自傷萬里汗流血誰<lb/>
道五花雲滿身棄置不須憐我馬君馬亦在鹽車下疾<lb/>
足由來控者難驕嘶自合知音寡吁嗟君馬天下無且<lb/>
向沙塲暫秣芻北來司馬今伯樂肯使君王空按圗<lb/>
　　　杜蕢<lb/>
曠飲調飲臣蕢亦飲酒生微波天風凛凛子夘不樂君<lb/>
臣始終爵亡言存千古無窮<lb/>
　　　紀叔姬<lb/>
<pb n="KR4e0153_WYG_002-4a"/>
國亡君亡吾將何歸父母邦魯先君壠酅歸不于魯而<lb/>
酅是依烏乎賢哉其紀叔姬乎<lb/>
　　　石祁子<lb/>
冠珮則兆吾弗敢知吾所知者吉凶異儀或兆或否偶<lb/>
邪非偶大哉禮云臣子常守<lb/>
　　　四友亭詩有序<lb/>
　　　　序曰鎮江之墟有亭峙焉左松右竹前梅後<lb/>
　　　　柏許氏四兄弟之所居而友之者也松友伯<lb/>
<pb n="KR4e0153_WYG_002-4b"/>
　　　　焉竹友仲焉梅友叔焉柏友季焉是蓋齊堅<lb/>
　　　　普貞異體一情者矣昔姜氏以同被為懷田<lb/>
　　　　家以感荆再合薄俗敦焉古今人豈異也路<lb/>
　　　　逺靡致髙風難挹爰徵厥好聲為四詩雖莫<lb/>
　　　　助於友于要亦無辜懸慕云耳<lb/>
伯氏曰我所友兮在徂徠直榦矯矯排風雷千秋萬歲<lb/>
倚崔嵬美人贈我雲錦青何以報之松下苓朝飡暮餌<lb/>
通仙靈駕青牛兮凌紫庭<lb/>
<pb n="KR4e0153_WYG_002-5a"/>
仲氏曰我所友兮在淇澳苦節姢姢樂幽獨千秋萬歲<lb/>
無剪撲美人贈我綠錦裾何以報之竹上茹朝飡暮餌<lb/>
勁且癯駕青鸞兮凌紫虚<lb/>
叔氏曰我所友兮在孤山繁英燦燦開氷顔千秋萬歲<lb/>
倚清寒美人贈我素錦緺何以報之梅白華朝飡暮餌<lb/>
神精和駕青禽兮凌紫霞<lb/>
季氏曰我所友兮在新甫銅柯蹇蹇霜皮古千秋萬歲<lb/>
辭斤斧美人贈我翠錦裙何以報之柏子仁朝飡暮餌<lb/>
<pb n="KR4e0153_WYG_002-5b"/>
容色新駕青虬兮凌紫雲<lb/>
　　　迎神<lb/>
陟巉巖兮望九嶷𤣥雲<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兮靈御馳裸二女兮驂文螭<lb/>
飛蕙葢兮搴翠旂沅湘兮無波涔陽兮際霞風伯兮前<lb/>
導欃槍兮後羅山有木兮木有松懷重華兮心忡忡椒<lb/>
酒兮鼉鼓逢神之降兮風渢渢將愉享兮君山之宫<lb/>
　　　送神<lb/>
重華兮降歆湘君兮並臨來聮翩兮共御歸容與兮同<lb/>
<pb n="KR4e0153_WYG_002-6a"/>
心假靈保兮陳辭鼓南風兮瑶音蒼梧眺兮極浦洞庭<lb/>
波兮風雨蛟龍蜿兮晝吟鸞鵠下兮群舞睇靈光兮不<lb/>
見切予心兮愁苦垂巍巍兮餘澤為霖雨兮下土瞻有<lb/>
嚴兮遺像願嗣續兮終古<lb/>
　　　唐夫人操為都𤣥敬祖母作<lb/>
白楊翻翻兮翳於墓門誓良人之不從兮孤曷與存瞻<lb/>
彼中林兮豺虎縱横我室我安兮我孤我將嗟嗟孤有<lb/>
成兮我目則瞑兮<lb/>
<pb n="KR4e0153_WYG_002-6b"/>
　　　門有車馬客為顧侍御迺翁賦<lb/>
門有車馬客云來自吳下相逢問丈人草服在中野中<lb/>
野何所有有園亦有疇青槐蔭君堂文杏為君樓樓上<lb/>
置書史下繫雙桂舟園中古松樹甘露降油油居人被<lb/>
其惠行者藉其庥阿兒冠豸冠阿弟登龍頭出入鄉黨<lb/>
間光塵滿道周崐山岌嵯峨湖水繞下流丈人樂相樂<lb/>
延年方未休<lb/>
　　　都義士<lb/>
<pb n="KR4e0153_WYG_002-7a"/>
母存兒亦存敢以身許人母死兒可死兒志良以伸我<lb/>
宇舅葺我桑舅植我室我家維舅力我生有兒舅無<lb/>
子舅有急難我當死吁嗟乎國士之義義與秋雲髙聶<lb/>
政荆軻俱爾曹<lb/>
　　　李將軍<lb/>
李將軍七尺身丈八矛生來骨相當封侯錦袍白馬如<lb/>
流電一歲長安一相見不掃邊塵向朔庭空隨漢月歸<lb/>
鄉縣李將軍雄且英山東塞北咸知名嗣忠堂前世澤<lb/>
<pb n="KR4e0153_WYG_002-7b"/>
逺且讀父書調母羮君不見長楊羽騎如雲集天子勤<lb/>
邊方好兵<lb/>
　　　周司徒<lb/>
周司徒真丈夫直氣稜稜霄漢俱致君不作堯舜主拂<lb/>
衣歸卧山中廬山中卧今幾載鶴貌童童履聲在十書<lb/>
五疏招不回九重虚席空相待北來頡利西𦍑胡爭問<lb/>
司徒今有無乃知繫國輕重者不獨廟堂公與孤周司<lb/>
徒真丈夫<lb/>
<pb n="KR4e0153_WYG_002-8a"/>
　　　芝山操<hi>有序</hi>
　　　　芝山也者丹徒許子之自號也空同李子為<lb/>
　　　　賦之辭有招隱之意焉夫許子者方秉憲以<lb/>
　　　　齊政簡書在躬其奚以及此也而商顔之歌<lb/>
　　　　豈其心哉於是齊人有華泉子者乃援琴而<lb/>
　　　　反招之作芝山操焉其詞曰<lb/>
山之芝兮紫英遐不見兮我怦怦逝將歸兮以擷以烹<lb/>
曰以芼予親之羮<hi>一解</hi>遹脩眉兮四翁日遊戲兮山之中<lb/>
<pb n="KR4e0153_WYG_002-8b"/>
朝予望之兮夕夢其下盍反轡兮吾馬<hi>二解</hi>子之轡兮言<lb/>
反顧周道兮云逺氓之靡家兮皇不有儲嗟嗟子兮曷<lb/>
寧其居<hi>三解</hi>
　　　雙清操<hi>有序</hi>
　　　　承菴子觀風東土秉憲齊政厥聲孔彰覃思<lb/>
　　　　藝林靡典弗究爰述三解寄悰七絃目曰雙<lb/>
　　　　清操焉<lb/>
臺有柏隂隂兮皇鑒在上昭臨兮<hi>一觧</hi>柏之陽維我之堂<lb/>
<pb n="KR4e0153_WYG_002-9a"/>
我激我揚曷我人弗臧<hi>二觧</hi>雪斯川矣月斯淵矣匪淵匪<lb/>
川維我游之天矣<hi>三觧</hi>
　　　次杜工部秋雨嘆韻柬希尹<lb/>
睡起山厨濕煙白堆盤忽見紅蠏鮮狂夫對此興不淺恰<lb/>
值床頭無酒錢簷雨霏霏暮聲急蓬頭獨倚闌干立<lb/>
美人可望不可攀閒誦枯魚過河泣<lb/>
逕荃籬菊寒繽紛半紫半黄花似雲若令此物混桃<lb/>
李雖有貞固何由分華陽老人頭半黑坐對幽芳三<lb/>
<pb n="KR4e0153_WYG_002-9b"/>
嘆息屈平元亮今不逢莫向西風論價值<lb/>
吁嗟屋漏不可數四壁頽牆少完堵自緣物候近重陽<lb/>
怪底滿城終日雨城南山寺風且寒欲往只愁行路難<lb/>
伏枕髙歌夜不寐床頭酒壺旬日乾<lb/>
　　　桐江水為王推官贈别<lb/>
桐江水深幾許司刑來使旌舉夾岸垂青楊豺狼化田<lb/>
䑕洞江水不可泳以游司刑擊蘭楫駭浪成安流司刑匣<lb/>
中三尺鐵隱隱星光淬雞血䑕移巢窟龍失其波桐江<lb/>
<pb n="KR4e0153_WYG_002-10a"/>
桐江奈樂何<lb/>
　　　車遥遥送錢伯川監稅河西<lb/>
一車兩雕輪宛轉行不已悠悠河西路去去百餘里孟<lb/>
冬北風冽河水寒不流朝發城東門暮至河水頭誰言<lb/>
近别易近别心更苦咫尺不相看天涯在庭户君行西<lb/>
河上幾日河栁春攀條采柔芳願寄同心人<lb/>
　　　洛陽道送劉少府<lb/>
沃野萋柔桑翩翩春鳥翔使車天上來白屋回青陽青<lb/>
<pb n="KR4e0153_WYG_002-10b"/>
陽為雨露不為冰與霜冰霜易流鑠雨露恩迺長誰能<lb/>
泥朱幰永庇嵩洛堂<lb/>
　　　車遥遥為前人賦<lb/>
車遥遥風起沙蓬卷離腸逐雙輪輪轉腸亦轉雙輪轉<lb/>
轉臨大河雪花如席冰嵯峨孟津渡頭燈火亂洛陽城<lb/>
邊冠葢多車遥遥載君行載君返赤鳳啣書下紫雲回<lb/>
期莫待春華晚<lb/>
　　　賦得萬里橋送客<lb/>
<pb n="KR4e0153_WYG_002-11a"/>
萬里橋邊樹如薺蜀使入吳真萬里臨岐記取丞相語<lb/>
萬里之行此其始英雄一往人代易錦水湯湯鎮如昔<lb/>
遺陣空思雲鳥形脩梁已荒車馬跡旬宣使者家在吳<lb/>
入蜀今為蜀大夫登橋攬轡一回首慷慨能輕萬里途<lb/>
　　　運夫謡送方文玉督運<lb/>
運船户來何暮江上旱風多春濤不可渡運船户來何<lb/>
暮裏河有閘外有灘斷篙折纜愁轉船夜防蟲䑕日防<lb/>
漏糧冊分明算升斗官家但恨倉廩貧不知淮南人食<lb/>
<pb n="KR4e0153_WYG_002-11b"/>
人官家但知征戍苦力盡誰憐運船户運船户爾勿哀<lb/>
司農使者天邊來<lb/>
　　　送劉約中之金陵<lb/>
自君之出矣途長夢亦遥南風何日起吹轉木蘭橈自<lb/>
君之出矣長望石頭山山髙望不極目送碧雲還君到<lb/>
石城邊應看石城樹樹杪百尺臺是儂行樂處<lb/>
　　　濟寧劉使君提刑晉陽過新鄉之墟其友人華<lb/>
　　　　　泉子者適游蘇門傷其别而不得見也於是<lb/>
<pb n="KR4e0153_WYG_002-12a"/>
　　　　賦車遥遥以招之<lb/>
車遥遥向何許去君咫尺地不得一相語憶昨與君遊<lb/>
大梁暑雲拂葢流塵黄回頭轉睞復幾日草木零落飛<lb/>
嚴霜山中獨行歲華晚烟留月綣誰能返逸客長懷阮<lb/>
嗣宗仙翁却弔羅公逺聞君五月登嘯臺何郎許子相<lb/>
徘徊酒酣清歌眺白日萬里䬃䬃長風來人生得此亦<lb/>
自樂何用苦敎纓冕縳不見昔時賢達人强半遺跡在<lb/>
丘壑車遥遥將奈何太行積雪寒嵯峩贈君七尺紫藤<lb/>
<pb n="KR4e0153_WYG_002-12b"/>
杖並履閒尋安樂窩<lb/>
　　　臨髙臺為謝内史題觀日圗時内史將省母歸<lb/>
　　　　餘姚<lb/>
臨髙臺望三山曜靈出海光以斕浴咸池登扶桑羲和<lb/>
總綏六龍服箱回精白雲舍流采黄金堂金堂客子及<lb/>
秋返雲舍萱花凌雪芳臨髙臺心不及朝懐親兮夕懷<lb/>
國却到江南望江北<lb/>
　　　題畫<lb/>
<pb n="KR4e0153_WYG_002-13a"/>
散髮兮江阿曳青笻兮裳薜蘿風飀飀兮鳴琴倚文石<lb/>
兮藉莎石畔兮何有有蒲兮與荷悦芳兮流目矢心兮<lb/>
靡佗匪人羣兮言絶慨新聲兮孔多<lb/>
　　　題王庭簡像<lb/>
𤣥其衣纁其裳瓊琚玉玖鳴鏘鏘端而容肅而止儀冠<lb/>
峩峩若山峙主羣祀禮百神精明之德通天人上郡城<lb/>
邊無吠狗駿馬旃裘望風走李廣汾陽是其偶吁嗟若<lb/>
人古良守<lb/>
<pb n="KR4e0153_WYG_002-13b"/>
　　　題金谷園圗賦得綠珠怨<lb/>
誰言妾命薄結髮承主恩誰謂妾身輕寵冠金谷園園<lb/>
中桃李千萬樹對妾妍華避無處徘徊歌舞曲未終門<lb/>
外戰鼓聲逢逢當時只倚紅顔貴豈料紅顔為主累主<lb/>
家髙樓天與齊妾身不惜委黄泥他生願作啣泥燕長<lb/>
傍樓中梁棟棲<lb/>
　　　築橋怨<lb/>
橋之築人痛哭橋之崩人不行不行猶自可痛哭悲殺<lb/>
<pb n="KR4e0153_WYG_002-14a"/>
我虬鬚環衞蟒服尊誰其坐者魚朝恩磚厰供磚石窩<lb/>
石役夫一丁錢七百五州十縣走登登前後兩年方告<lb/>
畢沙河橋千歲牢渴殺道上人旱殺田中苗願天不雨<lb/>
水勿髙馬蹄踏踏橋土裂中有役夫膏與血<lb/>
　　　斷絃引<lb/>
離琴掛幽壁玉軫朱絲絃美人不復來華月生秋圎臨<lb/>
除拭金徽絃絶軫難續昨日白頭吟今朝斷腸曲軫是<lb/>
美人繫絃是美人調人亡琴亦亡獨坐悲長宵<lb/>
<pb n="KR4e0153_WYG_002-14b"/>
　　　題豐内翰愛鳬樓<lb/>
春鳬呼其侣拍拍戲芳渚一鳬忽驚人群鳬共髙舉回<lb/>
翔集城下㸃㸃散如雨愛鳬古人今幾秋夕陽江上空<lb/>
髙樓馮䦨獨送千里目平沙莽莽寒煙綠<lb/>
　　　兩節婦為毛給事用成作<lb/>
姑曰婦嗟爾芳齡始二九綠髮紅顔何可守婦曰姑上<lb/>
有姑下有鶵姑不舅負吾寧忍負夫婦姑相向中庭立<lb/>
抱鶵爇薌籲天泣天乎不剪毛氏宗臼甘自舂井自汲<lb/>
<pb n="KR4e0153_WYG_002-15a"/>
鶵生三鶵宗日彊更有小鶵如鳳凰苞羽翩翩被五采<lb/>
逺簪白筆登巖廊登巖廊心獨苦回望滇南兩丘土君<lb/>
不見貞女墓上木青青髙入雲路人競指毛家墳<lb/>
　　　五雜組戲三平董兄<lb/>
五雜組袖中綃往復還金翠翹不得已且逍遥<lb/>
五雜組佩瓊玖往復還捧觴婦不得已且開酒<lb/>
五雜組錦繡帷往復還城外岐不得已換行媒<lb/>
五雜組牀上裯往復還使者愁不得已正綢繆<lb/>
<pb n="KR4e0153_WYG_002-15b"/>
五雜組富家筵往復還河上船不得已買花錢<lb/>
　　　將歸篇聞希尹有東歸之念作此招之<lb/>
對面有乖絶千里長相思登髙望來車入門賦將歸驚<lb/>
風何飄飄獸兔莽間啼羣鳥各有趨他鄉難獨依獨依<lb/>
令人感悠悠浮雲馳悠悠尚可道霜露隕百草<lb/>
　　　廬墓哀為楊名父作<lb/>
廬墓哀廬墓哀墓上有花親手栽春風一畨花一開親<lb/>
魂去矣何時來魂不來兒不返空林月落猿聲斷淚花<lb/>
<pb n="KR4e0153_WYG_002-16a"/>
著樹花已空傷心何處吹羌管<lb/>
　　　銀臺墓為韓通政賦<lb/>
銀臺墓蕭闗路落日春草青蒼山起寒霧蕭闗路銀臺<lb/>
墓墓前嵯峨石碑古下有雙棺閉泉户夫為正議妻淑<lb/>
人四封三品俱皇恩先銀青後金紫生兒願得銀臺子<lb/>
銀臺功業何可知請向墓前看制辭<lb/>
　　　病婦行為惲功甫悼亡<lb/>
妾嫁郎纔十五辛苦為郎立門户舅䘮未了復姑䘮十<lb/>
<pb n="KR4e0153_WYG_002-16b"/>
載牛衣一環堵薦書初下郎有名寒冬攜妾來京城可<lb/>
憐弱質犯霜雪春花一夜成秋零左攬兒右牽女淚濕<lb/>
枕花紅凄凄背燈語招魂須故衣埋骨須故鄉郎恩豈<lb/>
云薄妾命自不長解錢繫兒褓留市梨和棗拔釵穿女<lb/>
裳留作嫁時粧兒女勿啼郎勿哭䘮車不反泉臺轂<lb/>
　　　嗟克明為段僉事惟勤迺翁作<lb/>
孰謂弟無子兄子為後與子同孰謂天有知三子夭以<lb/>
殤無後翻在躬嗟而克明為子克子兄克兄吳人至今<lb/>
<pb n="KR4e0153_WYG_002-17a"/>
傳為吏公且平嗟而克明葬以一命服祭以五鼎烹有<lb/>
子官度支出典邦國刑鐵冠白筆紆銀青過家上塚泣<lb/>
所生以三尺孫嗣宗祊謂天無知天竟有知嗟克明<lb/>
　　　歸人哀為南海張進士作<lb/>
歸人哀哀不極雙墓纍纍五羊側親顔欲見不可得夢<lb/>
裏相看畫中憶養兒謂言得兒力晝錦歸來掃荆棘百<lb/>
金置酒千金庖散作空山老鴉食歸人哀哀不極<lb/>
　　　接樹嘆為方舉人迺翁作<lb/>
<pb n="KR4e0153_WYG_002-17b"/>
朝汲水暮伐土山人接栗山中圃白頭翁嫗感且傷那<lb/>
能更待渠實嘗春風花開秋結果玉盤跪進黄金顆氷<lb/>
魚凍笋古有之誰道蒼蒼不闗我我圃之樹今十圍雙<lb/>
親何在塚纍纍山人見之雙淚垂<lb/>
　　　傅本學二親輓歌<lb/>
夫荷戈妻辟纑渡江北來戍京都京都主將多錦腴夕<lb/>
幙朝衙馳復驅恨不為君西擊胡四十二載空良圗大<lb/>
兒官至執金吾小兒廷評寃獄無諸孫亭亭俱丈夫興<lb/>
<pb n="KR4e0153_WYG_002-18a"/>
來一飲酒百觚長歌激烈聲嗚嗚源溪冬寒水不枯笑<lb/>
將白髮歸黄壚翁生有聞翁不孤<lb/>
　　歌行<lb/>
　　　席上贈子立内兄<lb/>
碧栁毿毿黄鳥過城隅早芳媚雲波登髙宛戀鄉思多<lb/>
玉壺倒盡難成酡欲留不留將奈何韶華荏苒空蹉跎<lb/>
攜手東陌上烟光忽已夕眼前相對不盡懽别後封書<lb/>
復何益君不見鳳雛短翮棲髙桐驥子草伏山岳空看<lb/>
<pb n="KR4e0153_WYG_002-18b"/>
君不合在岩穴上苑年年春杏紅春杏紅㸃春衣明年<lb/>
此日應相見千里家園亦暫歸<lb/>
　　　白岩公墜馬次杜韻奉呈<lb/>
我本使君幕中客慣趨廣庭侍雙㦸雨晴拂曉時一過<lb/>
齒齒屐痕開蘚石使君何所作白羽摇摇藤七尺使君<lb/>
何所好湘縹在床琴在壁邇來使君偶墜馬十日不踏<lb/>
長安陌芳英落盡春已晚影倒青林日光射君不見少<lb/>
陵老翁亦傷足猶對驊騮歌噴玉又不見漢庭司農不<lb/>
<pb n="KR4e0153_WYG_002-19a"/>
受辱自比轅駒悲局促人生須作壯士豪安能蚩蚩等<lb/>
胥僕城西有山如少室城南有村如杜曲映水岩雲鎖<lb/>
翠微隔花山鳥啼蒼竹君須乘輿我須馬磁甖滿載春<lb/>
缸綠酒酣㧞劒共起舞詩祟病魔齊就戮<lb/>
　　　贈東山謝萬户<lb/>
萬户侯丈八矛臨川四境俱休休萬人督千鍾粟臨川<lb/>
四境俱鼓腹壯有立老有歸英巨峯前春草肥白頭髙<lb/>
眠草堂下前植青松後梧檟臨安路與臨川通共道將<lb/>
<pb n="KR4e0153_WYG_002-19b"/>
軍多祖風有姪如𤣥子如琰不獨東山别號同<lb/>
　　　守郭老先生進階三品寄賀長句<lb/>
朝賞冶城花晩折長干栁邂逅相逢太史君<hi>守郭子也</hi>逍遥<lb/>
却憶程番守程番老翁垂八齡頭顱半白雙瞳青看山<lb/>
逺步時忘返中酒髙眠日少醒昔在先朝歲庚午投荆<lb/>
自愧分銅虎翁壽纔交六旬一我齒恰當三十五忘年<lb/>
結好心綢繆峽月巴猿兩見秋弔古同尋庾亮宅懷鄉<lb/>
並倚仲宣樓那知世事多遷變倐忽還如零雨散金紫<lb/>
<pb n="KR4e0153_WYG_002-20a"/>
翁方拜國恩衰麻我適遭家難家難迍邅涕淚餘傳經<lb/>
重駕法臺車蘭陽夜火黄精飯汴水春風錦字書問翁<lb/>
北歸今幾載可念江陵舊僚宷太史遥從故里過里中<lb/>
爭賀新銜改新銜故里樹新坊白日門庭綵繡光岳峯<lb/>
蒼翠河流曲暮景優游共短長<lb/>
　　　賦得江上草贈燕泉何子南歸<lb/>
江上草何青青使君歸來朝戴星問君君不言挽君君<lb/>
不停十丈風帆疾於矢蒼梧風深竹花紫雲中之君呼<lb/>
<pb n="KR4e0153_WYG_002-20b"/>
不來空餘淚滿瀟湘水瀟湘水清且漣江頭瞻望不可<lb/>
及惟見草色呈芊綿請君細鼓南薰調日對虞皇發長<lb/>
嘯<lb/>
　　　賦得泰伯祠送龍致仁僉事<lb/>
萬乘尊如浮雲髮乎可㫁身可文弟有雍孫有札百代<lb/>
清風見家法牲牢腯黍稷香帛烟裊簫吹揚使君祭掃<lb/>
廟門掩隂風颯颯靈旗颭<lb/>
　　　送錢伯川歸錫山<lb/>
<pb n="KR4e0153_WYG_002-21a"/>
曉上黄金臺夕登潭柘山白雲何油油下覆鴈門闗愛<lb/>
君此行為君羨白頭阿母今相見我身欲飛無兩翼杳<lb/>
杳風塵隔畿甸君家堂前二古松枝柯偃蹇如虬龍南<lb/>
窓恰對梅花塢西牗全當天井峯伯川之水舊姓吳川<lb/>
上山形列畫圗昔稱譲國今稱孝乃有地曹錢大夫大<lb/>
夫今為返哺烏登堂壽親親不孤棄官就養人所無誰<lb/>
言大夫已矣乎古來廊廟須江湖<lb/>
　　　送周公度下第<lb/>
<pb n="KR4e0153_WYG_002-21b"/>
征駕嚴曉裝行行及春陽離心曠幽邈如彼江路長江<lb/>
路長雲漠漠東樓歡笑一迴首十載髙情鎮如昨先生<lb/>
負竒氣胷次何磊落平生自許梁棟材國門未築黄金<lb/>
臺敝裘長劒慘無色可憐五上空歸來空歸來勿凄楚<lb/>
君不見齊無鹽今日椒房貴昨日採桑女又不見商傅<lb/>
說朝辭版築暮霖雨人生窮達會有時世間俗子安得<lb/>
知<lb/>
　　　送陳嘉言經畧赴陜<lb/>
<pb n="KR4e0153_WYG_002-22a"/>
前年使長江南今年使長城下使君自有開濟謀不在<lb/>
舟航即鞍馬馬行萬里道君抱萬里心二月春草短雲<lb/>
愁沙磧陰長城路通咸秦古來轉餉多名臣後有李唐<lb/>
前有漢君不見蕭何與劉晏<lb/>
　　　送沈仁甫歸省<lb/>
𤓰洲渡三江路客子將母心湯湯水東赴水東赴送客<lb/>
江上還前年奉觴衣白鷺今年奉觴衣白鷴子階日以<lb/>
崇母心日以樂樂在平反多豈論官與爵君不見漢家<lb/>
<pb n="KR4e0153_WYG_002-22b"/>
京兆雋不疑母子聲名天下知<lb/>
　　　送少傅劉先生祭掃歸鈞陽<lb/>
夕霖清上郊朝日麗層漢傾都車馬出載路行人看元<lb/>
宰辭掖庭翺翔下東觀東觀逶迤複道長涼風飄轉賜<lb/>
衣香天曹舊識尚書履秘閣新加學士章秘閣天曹俱<lb/>
要路一代人才真有數御史中丞次第遷總戎司馬從<lb/>
容步諤諤危言震百僚巖巖師表重三朝啓心不負天<lb/>
王托破膽猶聞北敵謡晝錦歸來故鄉縣宋臺梁館經<lb/>
<pb n="KR4e0153_WYG_002-23a"/>
行遍帑錫從敎父老分上珍獨向丘園薦三秋霜露石<lb/>
麟寒四世封章帝澤寛休對青山賦招隱早看黄詔促<lb/>
回鞍<lb/>
　　　送髙大參升方伯入閩<lb/>
昔我分符作荆守我公坐鎮黄河口繫馬殷王廟左槐<lb/>
開筵衞女堤邊栁公今參佐臨我邦我亦抱疴眠芸窓<lb/>
溪樹陰陰白日靜干旌時到木蘭艭回思十二年相見<lb/>
歲華倐忽驚流電路岐迴複餘萬程宇宙陰晴經幾變<lb/>
<pb n="KR4e0153_WYG_002-23b"/>
憶公安得常見公古貌依稀魂夢中但看邸報知遷轉<lb/>
那記官階卑與崇餞賔雜遝喧徒御斜月蒼涼郭門曙<lb/>
獨鶴孤琴一蓋飄我公逺向閩山去人生垂翼豈有恒<lb/>
大舟淺水固難勝扶摇直上自此始公不見天池六月<lb/>
南飛鵬<lb/>
　　　送楊邃菴督馬闗西<lb/>
狼星掃天西戎來飛勒叩闗闗夜開當闗空列貔虎士<lb/>
伏櫪不見麒麟材朝戰闗頭暮闗下瘡痍大半徒行者<lb/>
<pb n="KR4e0153_WYG_002-24a"/>
箭書入報宵旰憂拊髀翻思大宛馬中丞主馬朝命新<lb/>
威霆動地驚故人長城迢迢亘西北萬里可當公一身<lb/>
秦苑草青秦水㫖魯坰衞丘那足比我公息馬兼息民<lb/>
民保田廬馬生子天燠在野寒在槽馬子日肥民不勞<lb/>
三軍校閱錦雲亂萬蹄蹴踏沙塲髙將軍騎出諸羌遁<lb/>
玉門烽靜班超覲我願公歸登上台他日用賢如用駿<lb/>
　　　送趙華鎮之東安<lb/>
趙侯别我何所適華髮逺為淮甸客鎮日相逢只獨醒<lb/>
<pb n="KR4e0153_WYG_002-24b"/>
主人笑君太拘迫簿書集案山嵯峩一入官曹事即多<lb/>
駒隙韶光最堪惜眼看春樹葉婆娑<lb/>
　　　趙南渚席上送秦鳳山分體得柏梁<lb/>
我家東海君東吳一日相逢遊上都官居並結城南衢<lb/>
會面不問晨與晡登山臨水時一呼白馬青衫光照途<lb/>
見者謂是游俠徒豈知義氣卑王盧中宵坐感頭白烏<lb/>
朝辭闕庭暮江湖雲泥忽如鴻與鳬夕陽下樹秋巘孤<lb/>
迴風䇿策鳴脩蘆于嗟離心不可圗何時歸來江上艫<lb/>
<pb n="KR4e0153_WYG_002-25a"/>
　　　分題得鵲山湖送維正李憲副之山東<lb/>
齊門東沙逕平雲羃羃湖冥冥使君來麥秋晚栁陰陰<lb/>
畫舟逺痩蒲疎荇逗遛香南浦烟光接西堰堰北山靈<lb/>
鳥聚對面潺湲華不注山前綠稼隱茅茨舊是齊儂釣<lb/>
遊處横橈越水滸飛踏青芙蓉華陽洞口跨白鹿醉<lb/>
吹玉笛呼眠龍長鑱野老逐李邕錦袍仙人隨赤松石<lb/>
壁土花秋靡靡古蹤悠悠鎮如此要留洒翰洗蛙蟬雨<lb/>
林夜黒啼山鬼<lb/>
<pb n="KR4e0153_WYG_002-25b"/>
　　　送盛醫官歸吳中<lb/>
昔我遊東吳訪君閶門郭石井泉邊晚開酌興來同上<lb/>
春雨亭醉裏不知江月落扁舟一為别幾見薜蘿春我<lb/>
綰曲臺綬君垂釣臺綸震澤霜波愁外渺虎丘雲樹夢<lb/>
中親四年不得一書札只問江頭來往人昨朝覿面鳳池<lb/>
曲鶴骨稜稜猶在目料君應恐驚世人角帶烏巾强<lb/>
隨俗世人久知吳下名喧傳盧扁今再生藥丸到處衽<lb/>
席起大門小户爭扳迎東樓一夜鄉心發忽著荷衣向<lb/>
<pb n="KR4e0153_WYG_002-26a"/>
人别憎君歸計何太忙水上風煙觸炎熱玉芝瑶草滿<lb/>
山家住日應多來日賖願留丹訣與知已晚歲相尋凌<lb/>
紫霞<lb/>
　　　送陳邦瑞侍御巡按山東兼過山西省親<lb/>
缺蟾墮崦闗樹蒼長河白淺波雲光殿中使者踏曉去<lb/>
驕馬逺餞金繡香齊山青青晉山紫兩地彩躔看柱史<lb/>
王程下放晝遊閒凖背剛風驀千里山郊候人如羽立<lb/>
獰色郵郎報函急屈軼枝明海岳寒神羊影射狐狸泣<lb/>
<pb n="KR4e0153_WYG_002-26b"/>
曲臺宦子離怨新四歲簪袍羞後塵拜君東行勿草草<lb/>
張桓已謝滂公老<lb/>
　　　送侯良弼之湯陰<lb/>
虬鬚使君乘鐵騘鄴南古道行秋風居人不解明府號<lb/>
爭看印章垂赭銅使君登座衙鼓發簿吏趨蹡來走謁<lb/>
止是陽春一片心誰教化作琴堂月月明照見氷絲影<lb/>
流水聲髙聞四境却記中條罷講時山雲夜覆簷花冷<lb/>
黄口小兒把刀筆抹黒批丹誇法律豈知漢吏推明經<lb/>
<pb n="KR4e0153_WYG_002-27a"/>
不在區區三尺刑<lb/>
　　　送同年少宰汪閒齋考績北上<lb/>
鳳闕開晴霞龍樓啼曙鴉春風上春月吹滿上林花上<lb/>
林花色明如繡亞相考功新入奏遥從花外駐公車更<lb/>
向花間聽禁漏禁漏丁丁雜珮環朱衣玉貌動宸顔銓<lb/>
司藻鑒懸秋水憲府威名重泰山廊廟雍容需衮職徵<lb/>
迎不用皇華敕元知北斗近三台早見東人歌九罭都<lb/>
下舊遊懷丙辰回頭二十九回春看花借問當時侣白<lb/>
<pb n="KR4e0153_WYG_002-27b"/>
髮重逢今幾人<lb/>
　　　送都憲梅田顔公赴召北上<lb/>
元精鍾海嶽勲業樹乾坤位極南曹長階遷北院尊晴<lb/>
雲開水寺旭日映江門江門水寺張髙宴旭日晴雲麗<lb/>
京甸天府爭誇藻鑑名烏臺共識冰霜面涼風八月桂<lb/>
始花碧葉飄霜疑散霞軾前白鷺能窺隱冠上神羊慣<lb/>
觸邪神羊白鷺威千里川后澄波淨如几百度風行草<lb/>
野間群僚色動班行裏却憶武皇臨御初公居光祿禮<lb/>
<pb n="KR4e0153_WYG_002-28a"/>
臺予含香近切奎三象秉笏親陪第七車二十年華速<lb/>
流電遲暮金陵重相見蹇劣甘投林下棲差池豈分江<lb/>
臯餞中興天子新舊邦須公開濟啓明堂大臣憂樂先<lb/>
天下記取希文記岳陽<lb/>
　　　壽屠左丞<lb/>
異才生間世聲業播乾坤權總西臺長官登少傅尊青<lb/>
雲連甲第白日映髙門髙門甲第開華宴白日青雲麗<lb/>
芳甸縹緲鸞書海上來蹁躚鶴馭圗中見涼秋九月天<lb/>
<pb n="KR4e0153_WYG_002-28b"/>
宇空紫衢合沓飄香風黄封錫命來中使玉帶稱觴列<lb/>
上公上公中使分先後共指南山祝眉壽七十遐齡古<lb/>
已稀三千賀客今誰有南山何物比嶙峋雪鬢霜髯七<lb/>
尺身他日麒麟須畫像此時龍馬是精神予本東州牧<lb/>
羊子姓名曽入山公啓執豆叨瞻末坐光升歌敢並羣<lb/>
仙齒明公持法法不私春陽多在沍陰時漢廷赫赫名<lb/>
臣傳異代同倫張釋之<lb/>
　　　貞母行為楊晉叔母夫人壽<lb/>
<pb n="KR4e0153_WYG_002-29a"/>
同牢不踰年中道相棄捐阿母當日心蘭室如黄泉兒<lb/>
生不見父但見山頭土向母索父啼母心良獨苦脫珥<lb/>
易書剪髮為羮㷀㷀三十霜兒也成令名成令名事元<lb/>
后封章來賁林藪鳳冠峩峩翔白首右珮瑶瑜左瓊玖<lb/>
天與喬齡報貞母不然安識少師門今有後<lb/>
　　　光祿丞為趙天挺乃翁壽<lb/>
光祿丞白髮何毿毿壯遊江北老去歸江南江南水鄉<lb/>
地可住復可常釣魚以為羮汲泉為酒漿曉日張瓊筵<lb/>
<pb n="KR4e0153_WYG_002-29b"/>
有客白其馬諸孫繞膝傍遊子拜庭下光祿丞福如岡<lb/>
壽如陵墅西十月梅花白不用登舟唱采菱<lb/>
　　　席上次韻劉鎮逺希召南雍劍客歌為八十翁<lb/>
　　　　阮毅夫賦<lb/>
虎頭突兀鳶肩髙將軍將軍真古豪已有精忠貫白日<lb/>
更看逸氣凌青霄少年帶劒方城裏朝獵登山夕臨水<lb/>
結交意氣無南北俠侣遊朋來逺邇出門白馬驕如龍<lb/>
飛黄不受徒御礱心輕項羽匹夫勇身許蕭何萬世功<lb/>
<pb n="KR4e0153_WYG_002-30a"/>
平生好詩有詩癖時向江邊尋古跡誰論北海孔文舉<lb/>
未數東山謝安石帳底髙眠强敵愁共說將軍無與儔<lb/>
淮陰壯士富才略會稽老子多陰謀中年華髮忽成素<lb/>
歎息流光近遲暮辟榖真成陸地仙學易上究先天數<lb/>
子歌孫舞終日歡城有堞兮江有瀾他時漢水㐮山道<lb/>
應見青牛西出闗<lb/>
　　　畫松歌壽白巖太宰<lb/>
今辰何辰到巖谷太宰堂中見喬木颯颯重簷風雨來<lb/>
<pb n="KR4e0153_WYG_002-30b"/>
冥冥四座烟雲逐初筵賔客俱改容細辨始知為畫松<lb/>
霜柯雪榦槎牙起碧蔦青蘿宛轉封星除夜靜飛霹靂<lb/>
彷彿蛟龍在東壁培植深疑造化偏推移頗訝神功疾<lb/>
天生鉅材非偶然上摩霄雲下重淵已閱南山到平陸<lb/>
更看東海變桑田桑田平陸真俄頃古貌蒼髯歲華永<lb/>
天上休誇種白榆日邊謾說栽紅杏中興天子建明堂<lb/>
宰也執珪登廟廊松乎松乎合與宰為伍萬載千秋充<lb/>
棟梁<lb/>
<pb n="KR4e0153_WYG_002-31a"/>
　　　張夏道中遇雨短歌示同行諸子<lb/>
南山北山雨如注寒風颯颯吹山樹中河水發行子愁<lb/>
褰裳欲渡且復休黒霧蒼雲蔽村舍咫尺誰能辨牛馬<lb/>
嗟哉出門百里行路難我今胡為在中野<lb/>
　　　三月行<lb/>
往年三月春多旱農夫望雨空愁嘆今年三月雨太多<lb/>
農夫轉愁傷早禾却憶先皇御宸極陰陽和調人足食<lb/>
萬方只解歌太平百姓何曽知帝力鳴呼鼎湖飛龍去<lb/>
<pb n="KR4e0153_WYG_002-31b"/>
不返五風十雨何由得<lb/>
　　　題王二採蓮圗次壁上沈石田韻<lb/>
秋塘露下菰蒲冷野鶩沙鳬夜相並東山月出一丈髙<lb/>
岸栁垂垂見疎影雞鳴浦口漁伴稀自採紅蓮溪上歸<lb/>
　　　題石田畫二首為楊仲深作<lb/>
夕陽半落羣峰髙古林萋迷猿正號欲招同人眺野色<lb/>
安得揚州何水曹近烟蒼蒼逺烟白此時獨作村西客<lb/>
君不見石子岡頭蘿薜深麋鹿成羣詎相識<lb/>
<pb n="KR4e0153_WYG_002-32a"/>
平生不識石田子往往相逢畫圗裏世傳百本無一真<lb/>
抹青塗紫俱門人秋髙對此雙眼豁倐然置我溪與壑<lb/>
君不聞畫家貴意不貴工只在㝠㝠漠漠中<lb/>
　　　為王工部大用題菜圗<lb/>
采采雨間葉青青陌上春欲知疏溉力試問園中人紛<lb/>
紛鍾鼎徒醉臥飽肴胾不謂丹青手能傳使君意使君<lb/>
有園十畝强時因採摘露沾裳短籬不許鄰雞入嘉味<lb/>
還同過客嘗後來勿斸園中土留取清風千葉長<lb/>
<pb n="KR4e0153_WYG_002-32b"/>
　　　題貞潔巻<lb/>
貞比髙陵柏潔比陰壑冰緬彼考槃客相思勞寢興至<lb/>
潔不可汚至貞不可變兩世同一心百年能幾見柏有<lb/>
後秋葉冰有中夏寒貞潔茍弗渝炎雪何能干<lb/>
　　　題孔水部廷瑞雙鵲圗<lb/>
峩峩中庭石傍此寒歲花離離錯錦繡五色明朝霞雙<lb/>
鵲何處來相對聲喳喳似為主人報水曹恩寵加水曹<lb/>
住近荆門牐千里洪流歸彈壓疏排不數賈譲功決瀹<lb/>
<pb n="KR4e0153_WYG_002-33a"/>
盡遵神禹法𤣥圭早晚當告成天王近日已知名崇階<lb/>
峻級懸相待豈用區區靈鳥聲<lb/>
　　　題白岩竹<lb/>
竹枝裊裊根卓卓質堅不受苔蘚剥是誰向壁掃縑素<lb/>
古色蒼顔秋濯濯彷彿猶自煙水區萬里湘潭土新斸<lb/>
又疑身坐風雨窟老蛟盤挐突頭角醉呼虞帝歌南風<lb/>
蒼梧雲深翠華邈<lb/>
　　　題章郡守瓊林醉歸圗<lb/>
<pb n="KR4e0153_WYG_002-33b"/>
宫楊媚朝旭溝水鳴春湍别殿黄金瓦横橋白玉闌借<lb/>
問此何地無乃東長安長安陌頭二三月杏萼離離綴<lb/>
緋雪伊誰種此千萬株長待儒生與攀折孝皇龍飛十<lb/>
五春親䇿進士三百人是時嘉州有章子名姓赫赫驚<lb/>
朝紳白馬青袍速流電日中醉下瓊林宴吁嗟此日畫<lb/>
裏看猶似當年陌頭見陌頭畫裏兩模糊可道今吾非<lb/>
故吾南臺罷起郎官草東郡聊分刺史符皎月寒氷清<lb/>
譽在雲霄隨處是亨途<lb/>
<pb n="KR4e0153_WYG_002-34a"/>
　　　椿庭榮壽圗詩<lb/>
白頭注書懶出門足跡不到東西村倐忽移家向千里<lb/>
逺遊却謝君王恩錢唐夜舸衝潮發柏署啼烏曉方歇<lb/>
升堂見子復見孫綵服如雲映秋月江魚竹笋稱觴暇<lb/>
時坐肩輿過城下蘇公堤上聞采蓮岳王祠前看走馬<lb/>
問君北歸今幾春予欲乘槎西問津渡河先訪封君宅<lb/>
攜酒來攀庭際椿<lb/>
　　　題楊四山卷<lb/>
<pb n="KR4e0153_WYG_002-34b"/>
蒼峯崔嵬翠巘嶻嶪阿祖當年手親疊有得必失毁必<lb/>
成天道往復天心明我開我堂酌我酒藹藹嵐光映虚<lb/>
牗朝對圗書夕賔友楊家子孫千世守<lb/>
　　　題劉道行祖母拾禾敎子冊<lb/>
朝拾田中禾暮爇釜下薪止願兒力學不愁家業貧兒<lb/>
生有兒先入官可隨萬里居長安帝予封章不肯受却<lb/>
待成名報吾母江風吹船南入巴阿孫奉使兒還家拜墳<lb/>
呼母母不語淚濕秋山空黍花<lb/>
<pb n="KR4e0153_WYG_002-35a"/>
　　　題周道士采苓卷<lb/>
夫椒山中多老松白雲隱隱盤蒼龍山人荷钁采苓去<lb/>
往往仙人松下逢仙人本是山人作山人向來滿功課<lb/>
句麗勾吳幾萬里杏花隂裏春風大君不見蒲江古井<lb/>
凝綠華乳嬰綆上聲唑唑長秋道士不入口放魚女兒<lb/>
升綵霞<lb/>
　　　題工部李侍郎給餉還朝卷<lb/>
旄頭焰射榆塞紅穹廬夜徙狼山東邊頭十堡九堡空<lb/>
<pb n="KR4e0153_WYG_002-35b"/>
虎銜髑髏狐嘯風箭書入奏龍改色天兵嘽嘽下西北<lb/>
旌纛卷空空宇黒冬官老臣奉丹敕百萬芻糧紛崱屴<lb/>
揷羽鳴金搗河磧朔方血雲蛇火赤勃勒殘兵走無迹<lb/>
歸來謁帝甘泉宫手執籌邊書一通當廷不數搴旗功<lb/>
嗚呼老臣開濟忠曉日沙堤散朝宴黄金廐馬輝相炫<lb/>
道傍觀者誰不羨韓公范老今重見<lb/>
　　　題李客部冊為其母受勅焚黄作<lb/>
峩峩隴門碑蕭蕭墓田草春卿哭母處淚盡秋山道秋<lb/>
<pb n="KR4e0153_WYG_002-36a"/>
山雲黄日脚斜𤣥堂寂寂扃土花祀筵俎豆雜五鼎玉<lb/>
文鸞紙明江霞月弦張宇登歲矢二十星霜一彈指欲<lb/>
問春卿哭母心潺湲日夜龍溪水水流不復返母去何<lb/>
時回金沙閤珠翠碧火揚青灰斷機壁空蛛網窣擣衣<lb/>
石冷啼蛄歇還家何物最堪傷白髮中庭坐明月<lb/>
　　　萱花圗送劉汝忠歸省<lb/>
萱草花何裊裊春風入堂背遊子在逺道白頭慈親相<lb/>
對看日暮還成被花惱花未落子登堂白頭一笑千憂<lb/>
<pb n="KR4e0153_WYG_002-36b"/>
忘<lb/>
　　　海樵吟<lb/>
海樵老翁居海島自言不及山樵好山樵伐木歸作薪<lb/>
隆冬滿室回陽春海樵網得珊瑚樹竈底欲燃燃不去<lb/>
日將空腹對家人敢向山樵論飽飫中興天子元會辰<lb/>
大開閶闔羅九賔勑使四方求寶貨海樵尚食山樵餓<lb/>
　　　牽夫謡<lb/>
上水逆風牽百丈官舸真同上天上後笞前咤輿皂獰<lb/>
<pb n="KR4e0153_WYG_002-37a"/>
努力攬牽誰敢放人喜牽夫歌牽歌不知此中哀怨多<lb/>
何日黄流變黄土牽夫得免奔波苦<lb/>
　　　竹坡子辭為徐侍御作<lb/>
坡之竹兮蘢葱子攬轡兮在公子在公兮居靡遑蹇予<lb/>
獨兮坡之陽陽坡兮延佇竹裊裊兮含雨願秩質兮為<lb/>
簫和翔鳳兮儀鳴韶帝闗兮峻深與子歸來兮坡陰守<lb/>
虚靜兮抱貞素聽容與兮遲暮<lb/>
　　　愛日樓為錢水部作<lb/>
<pb n="KR4e0153_WYG_002-37b"/>
錫山之樓水曹所構下瞰百川上臨斗宿層楣切霄飛<lb/>
栱麗晝龍鱗差差碧瓦齊峻梯蜒蜿垂丹霓俯視窮四<lb/>
極仰觀凌太虚雕楹列琪樹天窓秘靈書三光無冬春<lb/>
和氣通華胥不覩奇譎迹誰明此樓是仙居樓中之母<lb/>
健且康脩眉如髮雙瞳方雲冠峩倒影煙袂飄空香真<lb/>
澄瑩含元穆坐樓中央蘭孫玉息獻斚稱觴擘斑麟炮<lb/>
紫凰進文棗傾瑶漿淋漓颯沓羅列趨蹡舞拓拔歌陵<lb/>
岡一日願作千歲長千歲長萬歲久樓長新母長壽<lb/>
<pb n="KR4e0153_WYG_002-38a"/>
　　　𢎞治辛酉夏五月省元杜廷陳氏卧病旅邸予<lb/>
　　　　徃問焉至則死矣逾四年其兄廷獻會予京師<lb/>
　　　　言及泣數行下且謂不可無詩以哭其弟也追<lb/>
　　　　憶徃事為補此篇<lb/>
切切重切切秋風桂枝折哀哀復哀哀人歸長夜臺桐<lb/>
為棺兮席為舍寒巷蕭條日光下孤兒五歲初學行向<lb/>
人啼父不成聲訪君來哭君去鄉路迢迢隔暝烟濰水<lb/>
萊山渺何處<lb/>
<pb n="KR4e0153_WYG_002-38b"/>
　　　輓秦國聲迺翁<lb/>
天井峯頭暮煙紫少微星落山翁死山前新墓土纍纍<lb/>
石門題著封君字封君在時山水光雞羣寒鶴何昂藏<lb/>
一身獨作鄉社表見者呼為王彦方自從仙遊去不返<lb/>
江波寂寂江花晚釣竿三尺掛垂楊野逕無人竹門掩<lb/>
有生會有死全歸誠獨難名歸隱逸傳銜稱大夫官佳<lb/>
兒擅時譽采采雲中鸞恩華燭幽邃紫誥雙龍盤封君<lb/>
九原心亦安嗚呼封君九原心亦安<lb/>
<pb n="KR4e0153_WYG_002-39a"/>
　　　節義歌為方少參大器作<lb/>
囊金失行子號還子以金不受絲與毫良人殂舅姑老<lb/>
環堵麻衣不識門前道吁嗟乎墓中人雖死死不孤諸<lb/>
郎致身文且武恩光下照幽泉土妻也貞姬夫義夫列<lb/>
傳有名光烈祖誰道今人不如古<lb/>
　　　朱子臯輓詞<lb/>
約食墩前起新廟鄉人共說朱郎孝朱郎能孝復能仁<lb/>
眼看盜賊皆良民直擬貞心化强暴豈料勢窮翻殺身<lb/>
<pb n="KR4e0153_WYG_002-39b"/>
君不見錢塘潮汨羅水同是乾坤忠義鬼春草碧色江<lb/>
綠波魂招不來將奈何<lb/>
　　　錢國子水南輓歌<lb/>
君不見李世勣姊病親煮粥粥火燎鬚鬚為秃又不見<lb/>
閔子騫大雪被蘆裘一言悟父母復留水南茂才具二<lb/>
美白首窮經辟雍裏凍霧空嗟嶺豹藏春雷不見江龍<lb/>
起孝思之樓江水傍四時禴祀烝且嘗豈惟急難等原<lb/>
涉還誇遜産同王商白雞夢醒丹旌濕精舍𤣥猿終夜<lb/>
<pb n="KR4e0153_WYG_002-40a"/>
泣憑將都士輓歌辭裒作它年聘君集<lb/>
　　　陳司寇輓詩<lb/>
野白秋草黄頽陽下枯嶺誰歌蒿里曲悽緒紛難整矗<lb/>
矗起新墳素旗飄斷雲隴下笳簫哀響咽尚書不歸履<lb/>
聲絶履聲絶那可招山空石麟死松柏寒蕭蕭<lb/>
　　　王封君輓詩<lb/>
兒在客父在床平生顔色不得一相見雖有湯藥何由<lb/>
將父在殯兒在野生前不受豸史封空見龍光賁泉下<lb/>
<pb n="KR4e0153_WYG_002-40b"/>
雪林山頭髙築墳花烟漠漠愁青春請看阡畔行啼者<lb/>
半是當年懷惠人<lb/>
　<lb/>
　<lb/>
　<lb/>
　<lb/>
　<lb/>
　華泉集卷二<lb/>
</p>
<p>
</p>
  </div>
<div>
<head>華泉集巻三</head> <lb/>
    <p>
<pb n="KR4e0153_WYG_003-1a"/>
欽定四庫全書<lb/>
　華泉集巻三<lb/>
　　　　　　　　　　　　　明　邊貢　撰<lb/>
　詩集<lb/>
　　五言律詩<lb/>
　　　吳節婦<lb/>
風雨屋蕭然孤燈四十年家聲越國後心事紀姬前行<lb/>
入先皇録名垂太史篇溪清石不轉寒影照娟娟<lb/>
<pb n="KR4e0153_WYG_003-1b"/>
　　　送周判官<lb/>
一官成晩嵗共惜子雲才驅馬國門路北風聲正哀山<lb/>
形横塞起邉色映空來感慨登臨處殘陽照古䑓<lb/>
　　　送張進士孔昭赴南刑部<lb/>
春風揚子渡江上雪初消草色連三月山名記六朝白<lb/>
雲官舎近紅日帝鄉遥欲寄西來信秦淮有落潮<lb/>
　　　送鄭徴之還濟南<lb/>
晝錦人争羡居官不離鄉地親王子貴衙對佛山長珂<lb/>
<pb n="KR4e0153_WYG_003-2a"/>
馬春情逺稱觴午夢香相思有南鴈瑶草寄新芳<lb/>
　　　送康狀元乃叔上舎生還武功<lb/>
武功山路𣺌西去雪巉巉里布儒生服郵車使者銜上<lb/>
堂修典冊登隴拜松杉記取龍頭事鄉人問阿咸<lb/>
　　　闕題<lb/>
乆客便醒卧逢君一舉杯后山元苦節同父舊多才雨<lb/>
映三更燭春飄二月梅重來話相訪好記鳯凰䑓<lb/>
　　　二<lb/>
<pb n="KR4e0153_WYG_003-2b"/>
往往風雩下行歌大雅篇青春逢此地白髪感流年岸<lb/>
栁村村合江花處處妍到官多暇日一訪謝公泉<lb/>
　　　和張内翰見寄韻<lb/>
爾向家山去休歌蜀道難乘車真得意戲綵足承歡劍<lb/>
閣留詩草亭溪把釣竿玉堂回首處夢繞五雲端<lb/>
　　　馮吕梁惠詩率爾酬贈兼謝藥草之惠<lb/>
髙情馮水部相見示新篇鐘磬懸清廟瓊瓌落九天色<lb/>
流湖岸荇香襲楚臯烟更謝金光草扶予衰病年<lb/>
<pb n="KR4e0153_WYG_003-3a"/>
　　　臨清舟中寄蘇三泉<lb/>
水國逢君壽秋花蕩客船河流動顔色鄉土接風煙天<lb/>
地青尊外光隂素髪前吾愁隨日長叨禄漫多年<lb/>
　　　送曾世亨兵備赴蜀<lb/>
九秋三峽道萬里一舟孤夜渡劍門月波光揺湛盧詩<lb/>
論青塚恨恩返綠林逋嵗晩東來使梅花肯寄無<lb/>
　　　夜中不寐登樓有懐<lb/>
逺漏連踈柝山空夜寂寥地看鄉土隔書寄美人遥海<lb/>
<pb n="KR4e0153_WYG_003-3b"/>
氣含春色江雲入斗杓濼源橋上栁應有拂䦨條<lb/>
　　　送黄北川赴京<lb/>
黄子黄門客青春上國行風塵遥入望邉塞獨關情捧<lb/>
日䨇龍闕看雲五鳯城懐中有短疏知欲請長纓<lb/>
　　　夜訪朱應辰<lb/>
啓閤懸燈坐霜天夜轉幽居然剡溪興何異竹林逰水<lb/>
落江鴻去城孤海月流重逢好相憶紅蓼白門秋<lb/>
　　　寄弔松江周翁<lb/>
<pb n="KR4e0153_WYG_003-4a"/>
不見南溪老蒼茫二十秋浦雲空北望江水自東流已<lb/>
化遼陽鶴猶疑海畔鷗存亡一掬淚何日灑林丘<lb/>
　　　觧印後病中書懐二首留别南都諸同逰<lb/>
勑放青山去恩同碧海深静居諧始願孤往恝㝠心已<lb/>
破槐南夢何湏澤畔吟我鄉多水竹蒼翠想森森<lb/>
　　　二<lb/>
一别齊川路兩年今始歸乆知麋鹿侣遥待薜蘿衣洞<lb/>
古龍還在林深鳥不飛入山城市隔從此跡應稀<lb/>
<pb n="KR4e0153_WYG_003-4b"/>
　　　過吕梁<lb/>
解纜洪流樹侵星過吕梁風雲猶帝里山水即吾鄉硯<lb/>
拂秋嵐濕衣沾曉露凉長年欣暑退伊軋棹歌長<lb/>
澤國新秋爽𤣥雲起北溟衣冠逢水部風雨謝山靈雅<lb/>
意堪留滯清詞足典刑夕舟兼曉榻談坐憶蒲汀<lb/>
　　　送王分司因過白塔寺飲<lb/>
九日登髙興三秋悵别情重携一尊酒此地共君傾塔<lb/>
湧浮雲暗山銜落日明還將紅樹色遥送海東行<lb/>
<pb n="KR4e0153_WYG_003-5a"/>
　　　登南明山<lb/>
石磴抱雲廻髙髙積翠開蒼藤昏古殿碧樹隱仙䑓鐘<lb/>
鼓三天下風烟萬壑來不知千載後誰憶此銜杯<lb/>
　　　二<lb/>
地僻無人賞靈山逈獨看石梁横險絶巖洞倚髙寒静<lb/>
已忘塵世狂猶繫冗官長歌送西日野色上虗䦨<lb/>
　　　南都送道士<lb/>
自君辭白下靈悟入𤣥㝠始信虗無外元來别有經乾<lb/>
<pb n="KR4e0153_WYG_003-5b"/>
坤寄水火離坎走雷霆兀兀眼前事真如江上萍<lb/>
　　　春雪<lb/>
怪爾陽春日凄凄晝雪寒情知飛絮假還當落梅看向<lb/>
日偏縈户隨風故繞䦨同雲幕千里吟坐憶長安<lb/>
　　　分賦春雨得時字<lb/>
為愛西堂雨黄昏坐不辭礎㾗移榻處池漲捲簾時瑞<lb/>
紀農官頌題分水部詩客車何日返真長故山芝<lb/>
　　　九日<lb/>
<pb n="KR4e0153_WYG_003-6a"/>
白日寒城暮清秋畫角哀地偏妨采菊鄉逺怕登䑓鴻<lb/>
鴈天邉去風雲塞上來故交零落盡巵酒向誰開<lb/>
　　　次陳静齋九日二首<lb/>
山水留佳賞登臨夙有期却憐重九日空讀汴䑓詩卧<lb/>
雨情無那停雲思欲癡夜深還秉燭閒對菊花枝<lb/>
九日逢連雨賓朋屢費邀實孤黄菊盞虗想緑雲簫蟋<lb/>
蟀聲逾近梧桐葉盡飄喜聞歸不逺旌節候來朝<lb/>
　　　九日登吹䑓次毛侍御韻<lb/>
<pb n="KR4e0153_WYG_003-6b"/>
對酒重陽雨登樓萬里心異花開晩節羣木秀寒林鼓<lb/>
角連天暮風雲接塞隂王師㨗何日傾耳北來音<lb/>
　　　春暮<lb/>
骨肉俱零落還家不似歸自傷真塊處誰更遣花飛雨<lb/>
揠春苖病風摧旅鴈稀飄飄木蘭楫吾欲泛東沂<lb/>
　　　頥痾清源中秋罹雨宵分言霽短音寓懐<lb/>
隔嵗鄉關月中秋想一看真愁白髪顯翻隠碧雲端桂<lb/>
影流烟濕金波暎浦寒雞鳴興不淺吟酌細凭䦨<lb/>
<pb n="KR4e0153_WYG_003-7a"/>
　　　正月七日飲敖水部分司歸即事<lb/>
結舍臨江岸傳觴感嵗華偶同人日酒翻滯使星槎水<lb/>
凍仍餘雪林寒且未花醉歸燒短燭髙枕聽昏鴉<lb/>
　　　寳應元夕飲朱升之舎<lb/>
望望平安驛春行路不遥故人還此地芳序且元宵水<lb/>
近潮通閤燈寒月過橋計程拚取醉佳賞更湏招<lb/>
　　　供事長陵<lb/>
爼豆薦春芳東陵晝漏長偃松盤古榭靈草秀虗堂日<lb/>
<pb n="KR4e0153_WYG_003-7b"/>
月皇輿逺江河聖厯昌因山昭儉德千載頌文皇<lb/>
　　　望陵二首<lb/>
徙倚東峯下西陵望欝然𤣥宫深閟日玉座逈浮烟風<lb/>
雨清明候乾坤正德年攀龍無處所空有淚潺湲<lb/>
憶在先朝日曾沾侍從恩鸞輿歸寂寞鳯質儼生存夕<lb/>
日昏阡樹春風長澗蘩祠官如可乞長奉泰陵園<lb/>
　　　過夀陵故址<hi>景帝臨馭時自建尋毁之</hi>
玉體今何所遺墟夕靄凝寳衣銷野燐碧瓦蔓溝藤成<lb/>
<pb n="KR4e0153_WYG_003-8a"/>
戾崩年謚恭仁葬後稱千秋同一毁不獨漢唐陵<lb/>
　　　西陵訪王給事汝温不遇<hi>時汝温督工泰陵</hi>
狂夫多野性春到每思家却訪山中客還逢水際花薄<lb/>
雲隂古殿鳴鳥聚連沙迤邐回谿晩西陵月正斜<lb/>
　　　逰𤣥福宮<lb/>
福地盤青甸香臺倚紺雲材分龍藏寳功就羽林軍洞<lb/>
客脩丹籙山靈䕶敕文願資𤣥敎力千載翊明君<lb/>
　　　泰陵供事述感五章<lb/>
<pb n="KR4e0153_WYG_003-8b"/>
陵墓三年道重來七月期山河不改色霜露只増悲世<lb/>
想欽明德人傳顧命辭九齡如帝與端可致雍熈<lb/>
㳟已班虞舜求賢越武丁心猶在邉徼夢已隔泉扄永<lb/>
作千秋别虗傳七日醒夕廬齋沐所彷彿見遺形<lb/>
象設徒虗傋龍逰竟不還勲華留率土精爽寄空山石<lb/>
錮金泉黝雲棲碧殿閒寢園如種竹應有淚成斑<lb/>
皇寢居庸近山深地轉饒雄關三鎮鎻幽府百靈朝堡<lb/>
堠烽全息屯兵甲半銷帝心遥可識終古絶天驕<lb/>
<pb n="KR4e0153_WYG_003-9a"/>
午夜祠鐘發千官集廣墟遂㸔除禫服那復見宸裾長<lb/>
隧通𤣥壤明樓瞰紫虗松阡囬望裏風雨泣漣如<lb/>
　　　下陵二首<lb/>
露行踰十里夜黑四巖隂不辨雲霞色惟聞鐘磬音塹<lb/>
鴉翻列火山鬼嘯空林欲下西陵路前溝水正深<lb/>
窈窈山逕僻喧喧徒御歸馬逢危石住燈入古林稀樹<lb/>
宻全妨盖雲寒半濕衣紅門知不逺秋角聽依㣲<lb/>
　　　望孝宗陵<lb/>
<pb n="KR4e0153_WYG_003-9b"/>
泰陵今在目突起茂阡西宮殿青霄逈松杉白日凄坤<lb/>
墟符帝宅山壽與天齊黍稷明年祀重來路不迷<lb/>
　　　郊壇夜歩<lb/>
晩歩凌髙榭春空月正明星辰臨漢畤樓觀俯秦京静<lb/>
夜松飈響豐年榖日晴同心隔城市相望轉盈盈<lb/>
　　　候駕<lb/>
遥聞葆吹聲仙仗下通明地轉蒼龍道天臨白玉京瑞<lb/>
光同逺近雲物半隂晴隠隠行宮啓重關虎豹盈<lb/>
<pb n="KR4e0153_WYG_003-10a"/>
　　　承聞詔迎聖母太妃還宮<lb/>
兆啓封邦日圖開繼統春漢南王化逺天下母儀新侍<lb/>
寢隨宮眷留行聚國人嗣皇敦孝理瞻望黼衣頻<lb/>
濟水朝京甸燕關鎮海流九重迎聖母千里㑹諸侯日<lb/>
月開黄道河山列素秋禮文同扈蹕元不為宸逰<lb/>
　　　上陵<lb/>
卧病長夏晩出門秋草生聊因上陵日一寄㸔山情野<lb/>
水侵平道寒雲覆古城聖君方用武羣盗敢縱橫<lb/>
<pb n="KR4e0153_WYG_003-10b"/>
　　　五月七日陪李劉二侍御逰宴尹亭<lb/>
不到北湖久重來蓮葉青水香還落照山色自孤亭竹<lb/>
隠尚書榻窓懸柱史星囬舟忽已晩波上月㝠𡨕<lb/>
　　　沙河<lb/>
放馬野田草路廽登古原雞鳴桑下屋牛卧雨中村薄<lb/>
日浮山影長橋下水㾗煌煌中使出束帛向陵園<lb/>
　　　九月望日同大陽有䑓二使君泛湖出郭二首<lb/>
野眺隣幽曠移舟出水關上卿雙盖逈漁父一簑閒墜<lb/>
<pb n="KR4e0153_WYG_003-11a"/>
葉紛飄座廽汀曲抱山芳尊對揺落不醉可湏還<lb/>
候火射波光中流見女墻觀樓增突兀雲月逓微茫岸<lb/>
接青山近舟搴緑芷香興酣忘夜久歌吹遶林塘<lb/>
　　　村舎<lb/>
村舎孤烟起山中朝雨寒丁夫荷鋤去稚子出門㸔早<lb/>
稼登塲圃秋𤓰蔓井䦨居然羡閒逸趨府欲辭官<lb/>
　　　泛湖<lb/>
此日秋風起移舟向浦煙客心隨地逺人語隔花田古<lb/>
<pb n="KR4e0153_WYG_003-11b"/>
寺踈林外孤亭落照前十年塵土夢回首一茫然<lb/>
　　　山行<lb/>
兩山開一逕杳杳入雲煙仄磴樵人下危峰野衲禪斷<lb/>
鴻愁返照歸馬識斜川井邑干戈後凋零異昔年<lb/>
　　　御帳坪次王伯安韻<lb/>
白日天門近青山御帳空亭虗從眺覽樹古自登封過<lb/>
鳥層雲上鳴泉萬壑中翠華春不返惆悵昔人蹤<lb/>
　　　題清樂亭<lb/>
<pb n="KR4e0153_WYG_003-12a"/>
老木隠江亭幽居對錦城榻懸西嶺雪墻度浣溪鶯地<lb/>
僻人稀到心閒夢亦清窮通身外事何必問君平<lb/>
　　　重陽後三日登雨花䑓<lb/>
一片金陵月荒䑓對酒㸔水雲霏冉冉江日隠團團鴈<lb/>
早那堪聽花遲未可飡凭軒望鄉國西北近長安<lb/>
　　　與平厓林豸史泛湖北抵華不注山夜從陸歸<lb/>
　　　　二首<lb/>
浮舟出近郭落日半溪隂水濶蒹葭净山寒烟霧深壷<lb/>
<pb n="KR4e0153_WYG_003-12b"/>
觴不盡興絲竹有餘音獨恨黄花少猶煩隔浦尋<lb/>
黄昏過别業却見舊山僧客駕聊云息鄉愁轉更增水<lb/>
光浮夜月林影㪚秋燈隔苑聞寒犬髙軒醉懶乘<lb/>
　　　後三日登龍洞山二首<lb/>
海嶠烟霞滿登臨爱積隂緑苔穿嶺滑黄葉綴巖深宛<lb/>
宛鹿麋徑泠泠泉磵音髙人或住此精舎杳難尋<lb/>
寺古猶存佛山深少見僧遅徊意不極去住感偏増樹<lb/>
隠青林店龕明白石燈峭峰吾欲上未有鶴堪乘<lb/>
<pb n="KR4e0153_WYG_003-13a"/>
　　　宋駙馬園亭訪東石談子遇雨<lb/>
却訪故人處遥來公主園濕雲蒸錦樹鳴雨過華軒檻<lb/>
近浮鷗接庭深乳雀喧將求卜居意相對已忘言<lb/>
　　　贈周文都<lb/>
君乘别駕車南征千里餘予為燕市客嵗杪意何如日<lb/>
隠川原暮江涵雲水虗新春見廽鴈知有秣陵書<lb/>
　　　寄華山人<lb/>
山人歸薜蘿迢逓兩年過道逺情無那秋來興若何隰<lb/>
<pb n="KR4e0153_WYG_003-13b"/>
霜收早稻江日曝寒簑不見雲中鵠空傳招隠歌<lb/>
　　　贈何子元二首<lb/>
飲馬長城窟西風隴水鳴旌旗連朔氣笳吹咽邉聲鹿<lb/>
塞秋霜白龍沙漢月明共嗟班定逺身是一書生<lb/>
萬里窮邉使三秋出井陘金鞍裝寳絡斑管代青萍吏<lb/>
識終軍貌人瞻愽望星歸來市駿馬持節報明廷<lb/>
　　　行子<lb/>
行子到京舎故人消息傳釣魚吹䑓下築室黄河邉揷<lb/>
<pb n="KR4e0153_WYG_003-14a"/>
架餘千帙傾囊有一錢古來賢逹者徃徃在林泉<lb/>
　　　彦卿垂示省署述懐之作次韻奉荅<lb/>
寂寂荒園午庭虗不下簾墨池經雨潤厨火隔宵熸壁<lb/>
溜侵湘簟窓風動越縑灌花親汲水童子睡初甜<lb/>
官閒仍地僻賓從少經過睡起㸔山立詩成對竹哦小<lb/>
塘雲影亂深樹鳥聲多坐數秋期近雙星欲渡河<lb/>
　　　過雙泉寺馬文明别業懐寄<lb/>
却過雙泉寺因懐馬舎人托交空有日為别動經旬古<lb/>
<pb n="KR4e0153_WYG_003-14b"/>
澤蓼花亂髙原禾黍新秋風吹獨馬望爾一傷神<lb/>
　　　山中懐白巖二首<lb/>
珂馬長安道趨陪幾見秋那知遷轉地翻動别離愁光<lb/>
禄詩名逺容䑓禮數優空山中夕夢長繞鳯凰樓<lb/>
昔奉山陵使曾同虞殯吟鼇翻滄海變龍去鼎湖深紫<lb/>
極瞻雲地清霄望月心蒼蒼松栢裏懐往益沾襟<lb/>
　　　懐昌榖大理二首<lb/>
孺子南州彦詞華早擅塲共憐廷尉府秪益簿書忙寳<lb/>
<pb n="KR4e0153_WYG_003-15a"/>
縼愁鸚鵡鹽車困驌驦何時一艇去與爾泛滄浪<lb/>
齋房隠薜蘿野外少人過向月復誰語㸔山空自歌城<lb/>
孤戍火亂地逈北風多惆悵離居夕相思奈爾何<lb/>
　　　白巖將赴北山供祀奉呈<lb/>
賦客貪岩壑登臨思𣺌然出城㸔落日驅馬入秋烟蘚<lb/>
綴陵門棨蘋香寢廟籩别來曾見說重補華山篇<lb/>
　　　張侍御過訪不值謝荅<lb/>
有客騎驄馬徘徊戀友生虗煩過茅屋實已隔山城野<lb/>
<pb n="KR4e0153_WYG_003-15b"/>
僻蓬蒿滿園荒蟋蟀鳴空村中夕夢相憶倍含情<lb/>
　　　雪後尹亭小集有懐張侍御仲齊<lb/>
樽酒故相約燕逰翻不同亭深寒雪在橋㫁夕煙通白<lb/>
日行歌裏青山别恨中夜䦨車馬寂愁聽竹林風<lb/>
　　　尹亭夜集<lb/>
憶共尚書飲蘭舟漾渚風芙蓉開月下簫管入雲中鶴<lb/>
唳煙沙逺螢流水閤通重來值揺落無復徃時同<lb/>
晃晃水上月稜稜沙際風寒星動木杪逺火露煙中城<lb/>
<pb n="KR4e0153_WYG_003-16a"/>
郭千峰對園林一水通興移還野酌留賞夜深同<lb/>
　　　將赴靈巖午憇黄山店示同逰諸子<lb/>
感時愁不極出野興仍髙墟野當紅藥園林過碧桃水<lb/>
行沙路軟雲卧石床牢更喜山翁朴忘形對爾曹<lb/>
　　　出黄山村遇霍子聞郡守章栁菴將至靈巖喜<lb/>
　　　　而有作<lb/>
路轉黄山店人逢霍茂才傳呼寺僧出五馬欲東來野<lb/>
水村村響岩芳樹樹開浪逰雙屐齒沾濕破蒼苔<lb/>
<pb n="KR4e0153_WYG_003-16b"/>
　　　由張夏村赴靳庒望同逰諸子<lb/>
落日過張夏黄昏投靳庒嶺牛將犢下沙鶴避人翔石<lb/>
逕盤青靄柴門閉緑楊同逰忽不見孤眺轉蒼茫<lb/>
　　　靳庄山舘即事次張侍御仲齊韻<lb/>
野舘千峯對登臨日載陽山川氣紆欝天地色凄凉未<lb/>
卜三秋稼先傳二月蝗古村兵燹後揺落見空墻<lb/>
　　　出靳村望靈巖寺<lb/>
福地靈山表來逰春已深情知百里道虗抱十年心野<lb/>
<pb n="KR4e0153_WYG_003-17a"/>
樹猶含色鳴禽欲變音花宮瞻望處煙霧繞青岑<lb/>
　　　遅賢亭有懐白泉王子詔盖與余同逰泰山而<lb/>
　　　　余先王子歸也<lb/>
樹杪逰雲白風前落絮輕行蝸上壁篆闘雀墮簷楹客<lb/>
駕聊言息仙踪不可明懐人望東麓邐邐曙煙横<lb/>
　　　春日卧病寄劉子希尹王子孟宣<lb/>
我濟富山水人稱名士鄉兩生俱俊傑吾道豈荒凉紫<lb/>
禁煙花地青雲翰墨塲應湏得髙歩書札報滄浪<lb/>
<pb n="KR4e0153_WYG_003-17b"/>
老病東山客青春意䬃然祗因愁不去翻與醉相牽草<lb/>
檄懐公幹登樓憶仲宣幾時蓮葉裏重放北湖船<lb/>
　　　叚村候成之僉憲<lb/>
客子復迎客黄昏行古林短墻登吠犬列火動栖禽對<lb/>
雪三年夢維舟半夜心他時重相見佳話比山隂<lb/>
　　　柬河内使粹夫<lb/>
憶爾曽金馬予官亦𤨏闈驚風一以振落羽遂分飛東<lb/>
郡身仍屈西河信每稀傳經與抗䟽心事兩相違<lb/>
<pb n="KR4e0153_WYG_003-18a"/>
　　　移榻<lb/>
卧榻便幽賞虚廊接瞑移樹雲低繞棟堦雨下通池病<lb/>
間琴相得心勞硯獨知商歌激流楚惆悵北山期<lb/>
　　　贈蕭醫士<lb/>
覽鏡嘆華髪出門鄉路遥客裝侵暮雨歸楫渡春潮草<lb/>
緑河隂細鶯啼苑外嬌荷鋤行采藥還似赤城樵<lb/>
　　　贈方山鄭子二首<lb/>
江東有狂士結屋本深山為客風塵外馳聲梁楚間才<lb/>
<pb n="KR4e0153_WYG_003-18b"/>
聆捫虱語忽作釣鼇還予亦悠悠者相逢愧爾閒<lb/>
好酒恥儒素談兵靖塞塵深憐宋中客宛似晉時人到<lb/>
處不諧俗一生長任真因君感交態多少白頭新<lb/>
　　　贈伍文定太守移吉安<lb/>
鞏洛移官日荆襄過里年郡符分舊虎江樹聽新蟬河<lb/>
内人虚借關東政久傳行經五栁宅一為吊先賢<lb/>
　　　元旦<lb/>
上日㝠㝠雨中宵且未休薄逰雙劍在覉宦一身留養<lb/>
<pb n="KR4e0153_WYG_003-19a"/>
鶴憐初志屠龍悔壯謀著書聊假日元不坐窮愁<lb/>
　　　寄無錫管尹<lb/>
吾愛管明府理民如昔賢静㸔申浦月清飲慧山泉惠<lb/>
化表三異和聲流五絃春風阻携手相憶思悠然<lb/>
　　　荅松月伍中丞見寄<lb/>
開閤俯江城懐人獨繫情碧雲空舊色黄鳥又新聲劍<lb/>
在終相合舟閒且自横鳯凰䑓上月孤負一春晴<lb/>
　　　舟泊清江有懐交逰諸公二首<lb/>
<pb n="KR4e0153_WYG_003-19b"/>
未暖金陵席還趨玉陛行漢儀欣再覩虞秩愧惟清雨<lb/>
雪江南曲關山嵗暮程臨分約歸候春服早湏成<lb/>
日射江流紫烟沙凍欲開臈從梅蕋破春傍雪濤囬北<lb/>
斗瞻星入東風應律催鵷鸞隔朝省不共上元杯<lb/>
　　　柬朱柱史子宜<lb/>
有美中䑓彦聞名自國都豈知多難日識面在江湖地<lb/>
入王畿逺星分客棹孤霜威倘可借一為保前途<lb/>
　　　齋居同月岩夜坐<lb/>
<pb n="KR4e0153_WYG_003-20a"/>
寂寂槐㕔晩端居感嵗時雪消山色在寒退井痕知白<lb/>
戰懐蘇老清齋伴子期坐來情轉逸華月照方池<lb/>
　　　賀承菴侍史省親還績溪<lb/>
上䟽天門北驅車海嶠東去留真自得心迹許誰同詩<lb/>
入杜陵室官追桓典風夀筵家慶好花對白頭翁<lb/>
　　　汶上寄王工部舜夫二首<lb/>
真擬湖邉㑹言從汶上過嵗時鳴鳥變岐路轉蓬多樹<lb/>
色連東嶽川流匯北河相思阻歡覯瞻望恨如何<lb/>
<pb n="KR4e0153_WYG_003-20b"/>
幸不逢顔色真愁吐肺肝祗因哭子瘦豈是别家難雨<lb/>
麥虛㸔秀風梅實抱酸病懐兼逆旅誰與一盤桓<lb/>
　　　寄陳石峯中丞<lb/>
一别梁園雨五㸔秋草踈君為烏府客我向白門居髪<lb/>
短風塵裏心長老病餘江流日東下何處覓雙魚<lb/>
　　　出郭將訪希凖郡伯懼暮而返却寄<lb/>
駕言江口出却至水西還逺道空囬首重門欲上關㫁<lb/>
雲低白鴈斜日近青山欲採瑤華贈仙舟不可攀<lb/>
<pb n="KR4e0153_WYG_003-21a"/>
　　　和荅胡可泉郡伯<lb/>
籍籍胡安慶新聲滿舊都詎知金馬客翻領玉麟符退<lb/>
食還經史登樓即畫圖昔賢憂樂地元只在江湖<lb/>
　　　溪翁<lb/>
未覿溪翁面中宵夢已先關山非逆旅舟楫是登仙鴈<lb/>
語驚霜别鶯啼候谷遷烟波夕𣺌𣺌留恨滿江田<lb/>
　　　贈李都閫<lb/>
好武將軍獨能文更愛君異勛江左䇿名閥隴西聞㪚<lb/>
<pb n="KR4e0153_WYG_003-21b"/>
帙臨秋水投壷過夕曛長懐醉别處簫吹遏溪雲<lb/>
　　　奉荅王載卿方伯<lb/>
菊蕋南山屐荷華北渚船勝逢無節序佳句有雲烟列<lb/>
郡謳歌裏滄溟覽眺前故鄉誰地主囬首憶當年<lb/>
　　　寫懐<lb/>
欲逃中夏暑暫上上江船夜卧對松月曉行披水烟佳<lb/>
期𣺌天末良覯阻尊前相問各華髪遥悲青鏡年<lb/>
　　　再贈載卿<lb/>
<pb n="KR4e0153_WYG_003-22a"/>
賓堂瞰水滸沙栁繫行船裊裊緑蘿月𡨕𡨕芳浦烟鄉<lb/>
關百里外世事一尊前記取相逢地清河旅食年<lb/>
　　　戯贈張守公薦<lb/>
蜀郡留工部任城卧謫仙古人多逆旅地主幾稱賢嵗<lb/>
月青尊裏鄉關白鴈前知章與嚴武君不愧當年<lb/>
　　　近聞石翟子駐節河口喜而有贈二首<lb/>
近聞臨駐處陌上草萋萋碧水春風外青山晩月西君<lb/>
車建髙節旅舸繫平堤豈料漳河飲同聞絡緯啼<lb/>
<pb n="KR4e0153_WYG_003-22b"/>
棲棘誠堪惜崇遷且汴臺不因盤錯試誰辨鏌鎁才赤<lb/>
日昭天鍳黄河殷地雷凌秋泛槎去知向斗邉回<lb/>
　　　柬王羙卿萬户<lb/>
見説君家圃新開夜合花暝雲含洞石炎雨净溪沙想<lb/>
像王郎劍遅徊漢使槎一尊虚舊約惆悵坐昏鴉<lb/>
　　　旅寓清源有懐故鄉親友<lb/>
雨過雙松午雲隂覆閤長栁蜩迎日嘒芹燕落泥香碧<lb/>
水通官舎青山接故鄉懐人不可見歸思轉蒼茫<lb/>
<pb n="KR4e0153_WYG_003-23a"/>
　　　贈宋醫<lb/>
施藥漳河口髙齡鬂未華地疑京兆市人即宋清家石<lb/>
壁垂金草丹爐起玉花願傳𤣥牝訣交臂入青霞<lb/>
　　　雨中卧病谷來許以詩來問荅之<lb/>
爾本㳺揚侶吾慙程氏門遥憐雪盈尺何似雨翻盆乆<lb/>
病抛書巻長齋閉酒尊草堂霞色晩好過一相論<lb/>
　　　重陽冷二守過訪留酌<lb/>
九日逢知己開尊傍水涯壯懐餘白首幽賞有黄花日<lb/>
<pb n="KR4e0153_WYG_003-23b"/>
隠郊䑓暮雲連浦樹斜未湏論去住乘興即為家<lb/>
　　　徐園夜坐有懐<lb/>
避暑將軍府青青竹滿園坐㸔臺上月吟憶水西軒螢<lb/>
火流煙度蚊雷接暮喧美人漳浦卧何日奉清言<lb/>
　　　贈環峰王總戎西征<lb/>
開府馳聲舊轅門授鉞頻日華承盖轉江色映袍新去<lb/>
作鄖山雨來經蜀道春軍中人盡說籌䇿妙如神<lb/>
　　　荅羅兗州<lb/>
<pb n="KR4e0153_WYG_003-24a"/>
我抱文園渇君淹曲阜城中年俱抱屈異地各懸情永<lb/>
夜孤蟾色新秋旅鴈聲况聞吳楚變漢帝且南征<lb/>
　　　寄胡文甫<lb/>
不見胡文甫七囬明月圓家林且如此宦海益堪憐碧<lb/>
栁秦䑓馬紅蕖濟水船往來餘百里同醉是何年<lb/>
　　　午日卧病有懐張王二子<lb/>
棲遅仍舊國愁病且端陽白髪能相妬清尊漫自香壁<lb/>
虚懸艾好溪逈入舟妨苦憶青驄客盈盈水一方<lb/>
<pb n="KR4e0153_WYG_003-24b"/>
　　　贈鄭少尹<lb/>
我正雪中卧君從天上還節髙元自苦才大可能閒淅<lb/>
瀝聽踈竹蒼茫對逺山夜深拚一醉休當剡溪灣<lb/>
　　　贈劉希容<lb/>
籍籍劉京兆還家尚黒頭無心戀簮組有子紹箕裘月<lb/>
夜樓中坐花時郭外逰不堪相訪地醒眼話離愁<lb/>
　　　懐王生<lb/>
世棄君平乆狂踈老更添絶人吾豈好嗜酒子應嫌荷<lb/>
<pb n="KR4e0153_WYG_003-25a"/>
葉翠出水榴花紅入簾晩當西牖坐山日映書籖<lb/>
　　　夜訪德宣不值<lb/>
坡陀古堤上往來傷獨逰相違豈在逺一見已無由水<lb/>
宿厭棲泊暮行多懔憂瓊枝不可即腸㫁衛川流<lb/>
　　　寄徐進甫<lb/>
城東徐孺子不見已三年鴻鴈幾時至音書誰與傳釣<lb/>
魚寒澗曲注易古林邉遥想府中榻常因髙士懸<lb/>
　　　過汴呈獻吉<lb/>
<pb n="KR4e0153_WYG_003-25b"/>
兩年京郭居空望故人書五月梁園道來乘長史車川<lb/>
流赴海急隰日漾沙虛欲訪漁樵徑蓬蒿不可除<lb/>
　　　夜泊漢陽却望武昌有懐矩菴<lb/>
對岸武昌郭清宵囬望頻離心繫舟逺旅夢渉江新積<lb/>
水明疑晝浮烟靄似春樓空黄鶴杳延佇獨勞神<lb/>
　　　白泉王子居山相近<lb/>
爾能躭野趣吾亦愛村居白屋情偏好蒼山畫不如桑<lb/>
麻通雪徑雞犬接烟墟嵗晩青藜在相過且校書<lb/>
<pb n="KR4e0153_WYG_003-26a"/>
　　　同王白泉歩過北村訪孫胡二子<lb/>
少日同門客山居晩共依孤村一相訪深樹鳥聲稀面<lb/>
水心逾静班荆願不違蒼蒼平野際還望瞑烟歸<lb/>
　　　谷子訪予别業<lb/>
谷生憐我獨相訪到山家碧水孤村抱垂楊一逕斜野<lb/>
人共白酒稚子飯胡麻坐愛殘陽裏庭槐吐細花<lb/>
　　　懐三屏子<lb/>
北郭雨㝠㝠東山雲霧青三屏不我對九栁自吾亭短<lb/>
<pb n="KR4e0153_WYG_003-26b"/>
髪嗟同病長歌笑獨醒臨溪撫身世百載一浮萍<lb/>
　　　送都𤣥敬二首<lb/>
才髙憐晩達十載尚為郎書買黄金盡愁生白髪長夏<lb/>
曹分武庫秋殿别文昌木脱霜臯冷何人共采芳<lb/>
驅馬别君處秋隂當暮生林柯無静葉江鴈有歸聲緑<lb/>
水閶門道青山建業城未能同理楫延佇獨含情<lb/>
　　　送陸子引<lb/>
世業機雲後聲光慱望前使星連禹服卿月𣺌吴天岸<lb/>
<pb n="KR4e0153_WYG_003-27a"/>
逈山回枕泥香燕拂船壯逰應不負隨處有詩篇<lb/>
　　　送唐仁夫<lb/>
象闕指龍洲天南海北頭島夷隨使節山鬼避行舟墓<lb/>
采秋蘋奠鄉㸔晝錦逰歸期定何日瑶草思悠悠<lb/>
　　　送施克和<lb/>
樓敞壁燈懸歸心夜不眠袖中懐楚玉江口泛吴船興<lb/>
寄風人外名收國士前秋來消息好知向鹿鳴傳<lb/>
　　　送劉氏叔姪赴舉<lb/>
<pb n="KR4e0153_WYG_003-27b"/>
雙馬飲溪流溪邉雨乍收方趨棘圍戰不比竹林逰禮<lb/>
學傳三世家聲動九州太行山上月幾日桂花秋<lb/>
　　　送徐德章兼寄杭世卿吏部<lb/>
迢逓延陵路新乘使者車國風收外史廟號布中書海<lb/>
色宵征裏薇花午夢餘相逢杭吏部歸楫問何如<lb/>
　　　送范掾尉仁和<lb/>
入仕得親懽舟行且問安青山越州路黄綬漢時官暑<lb/>
服裁江練名花薦渚蘭六橋三塔景公暇幾囬㸔<lb/>
<pb n="KR4e0153_WYG_003-28a"/>
　　　送劉博之叅政南陽二首<lb/>
薊北才能㑹聲華早見收道髙傳吏部詩好入隨州别<lb/>
宴當梅雨官程過麥秋江湖憂正切休上望京樓<lb/>
津橋南渡頭落日片㠶收冠盖新方嶽河山古豫州樹<lb/>
深燕市晩雲冷爵䑓秋兩地分千里懐人各倚樓<lb/>
　　　送黄端州<lb/>
春水泛桃花飄飄海上槎官崇先領郡親老一還家石<lb/>
抱溪雲紫烟含嶺樹斜夜深登望處北斗是京華<lb/>
<pb n="KR4e0153_WYG_003-28b"/>
　　　送王秉衡歸省<lb/>
津樹隠春艭林花集暮江天涯歸客逺堂上老親雙捧<lb/>
日心常切㸔雲夢未降閒來書諫草誰與坐山窓<lb/>
　　　送曹元孝監河之徐州二首<lb/>
水部移舟楫臨津問所湏離心漢宮栁幽夢楚垓蕪鴈<lb/>
逈雲重覆花寒地一隅吟詩坐東閣誰與鍳氷壷<lb/>
石閤延春望洪舠送酒湏㫁蛇荒澤徙戯馬舊䑓蕪碧<lb/>
樹通江徼蒼烟接海隅三山不可見休更問蓬壷<lb/>
<pb n="KR4e0153_WYG_003-29a"/>
　　　再寄其子毅之<lb/>
相尋空繾綣相别太斯湏一去青門道幾囬生緑蕪文<lb/>
章傳海内消息阻天隅嵗晩登髙憶勞歌缺唾壷<lb/>
　　　藏六軒夜别東卿<lb/>
到寺鐘初寂髙城夕漏遅閤雲昏冉冉庭雨凍絲絲留<lb/>
客燈前席懐人海上詩樹鴉啼不斷嵗杪怨相離<lb/>
　　　贈周予庚使遼左<lb/>
翩翩鳴玉珂千里渡遼河爾本詩書客寧聞鐃吹歌立<lb/>
<pb n="KR4e0153_WYG_003-29b"/>
朝同汲黯出使比蕭何莫厭貂裘敝霜風塞上多<lb/>
　　簡别華文光同年<lb/>
朔野北風起沙蓬飛不休端居念行客明發動歸舟古<lb/>
堞鳴禽暮虚堂落木秋重來不相見離夢轉悠悠<lb/>
　　　送華文逺<lb/>
早蟬鳴樹頭歸棹渡江秋孝子祠重建徴君傳已修淚<lb/>
痕雙苧袖身世一弓裘不學龍門客逢人説逺逰<lb/>
　　　送董汝淳太守之楚雄二首<lb/>
<pb n="KR4e0153_WYG_003-30a"/>
詩人重出守萬里一朱轓苦節留三郡英聲振五言山<lb/>
深夜郎道花亂武陵源月下勞相憶清秋幾處猿<lb/>
井鬼占星地滇雲問路時嶺暄秋瘴濕江逺暮㠶遅竹<lb/>
弩迎津吏氊裘拜島夷課耕還吊古應到孔明祠<lb/>
　　　别顧華玉同年四首<lb/>
問訊金陵客南歸近有期馬行沾雨慢蟬響入秋遅水<lb/>
稻供慈膳江綃製夀帷閒居賦成後曾見幾人為<lb/>
落日長干渡西風短棹過故人歸後少秋草望中多謝<lb/>
<pb n="KR4e0153_WYG_003-30b"/>
墅荒碑碣吴宮閟綺羅趋庭休澣外臨眺意如何<lb/>
官署依鄉土幽求滿素心窓臨逸少帖墻掛宓生琴種<lb/>
藥開春徑㸔雲坐晩林避名名轉出休愛碧山深<lb/>
逹人氛垢逺流品自應殊駿櫪分天廐鸞巢托省梧葛<lb/>
洪勾漏尹阮籍歩兵厨未識圖南志相逢説著書<lb/>
　　　送秦用中邑博得鹽字<lb/>
殘溜滴崇簷離杯雨夜添儒官歸鄭老詩客去髙蟾調<lb/>
發囊琹古光<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>匣劒銛昔賢身未逹多少在魚鹽<lb/>
<pb n="KR4e0153_WYG_003-31a"/>
　　　芮令尹之興寧<lb/>
萬里惠州去旅情應獨傷暮雲牛嶺暗秋草鴈池荒古<lb/>
跡懐蘇老清吟和李綱遥憐蠻聚落從此識甘棠<lb/>
　　　贈别三首<lb/>
相逢不忍别相送思悠悠風雨一宵話關山千里愁暮<lb/>
潮通極浦寒燕逐行舟短髪年年白重㸔是幾秋<lb/>
早葉半辭林晩蟾初罷吟入秋鄉國夢垂老故人心道<lb/>
在寧湏禄官清尚有琴城隅分手處惆悵水雲深<lb/>
<pb n="KR4e0153_WYG_003-31b"/>
獨持文字印遥泛木蘭舟古驛尋京口寒城過石頭誦<lb/>
聲分館夜吟思捲簾秋欲問前朝迹青山是蔣州<lb/>
　　　送孫志同經畧居庸二首<lb/>
寳劒青驄馬秋髙出塞行田公新受律武子舊傳兵鼓<lb/>
角邉雲慘旌旗海日明穹廬莫南徙中國有長城<lb/>
馬出燕關道人如定逺侯眼空沙漠氣心繫廟堂憂絶<lb/>
塞蒼烟暮荒山白草秋軍都城下過懐古一登樓<lb/>
　　　送朱文表<lb/>
<pb n="KR4e0153_WYG_003-32a"/>
關河積雨晴千里一舟行庾廪司農計山川故國情古<lb/>
碑尋盻子芳草識聊城想見登臨處遥心覽八瀛<lb/>
　　　送楊生<lb/>
相見十年外相尋千里餘青衿子老大白髪我何如涕<lb/>
淚丘園草風塵故舊書别情那可憶雲月曉窻虛<lb/>
　　　送王載卿<lb/>
萬里雲霄使三秋澤國船氷霜消嶺瘴旌葢麗江烟國<lb/>
賦徴求裏民風奏記前獨憐詩社冷一别又經年<lb/>
<pb n="KR4e0153_WYG_003-32b"/>
　　　送李僉憲維之北上<lb/>
桓典乘驄日相如卧病春傷心一盃酒囬首十年人雪<lb/>
暗關山色風飄驛路塵郭西慵出餞愁見栁條新<lb/>
　　　送王君寵主潼津驛<lb/>
潼津佳勝地驛舎近潼關立馬㸔河水開窻對華山客<lb/>
懐登覽際官守送迎間倘見三秦友傳予鬂已斑<lb/>
　　　送劉文振宰驛華山兼寄汝公太守<lb/>
我抱逰秦志君今先我行一杯同出廓千里獨含情雨<lb/>
<pb n="KR4e0153_WYG_003-33a"/>
入新豐晩雲移少華晴寄言桑郡守天子近知名<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0153_WYG_003-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　華泉集巻三<lb/>
</p>
<p>
</p>
  </div>
<div>
<head>華泉集巻四</head> <lb/>
    <p>
<pb n="KR4e0153_WYG_004-1a"/>
欽定四庫全書<lb/>
　華泉集巻四<lb/>
　　　　　　　　　　　　　明　邊貢　撰<lb/>
　詩集<lb/>
　　五言律詩<lb/>
　　　送李司務思善二首<lb/>
可怪皇華使相逢九日過地偏秋鴈少天逈莫雲多北<lb/>
渚青簾舫南山白玉珂未能同一醉離别思如何<lb/>
<pb n="KR4e0153_WYG_004-1b"/>
蘇門形勝地往嵗憶經過書院青山近仙潭赤鯉多月<lb/>
中攀古樹雪裏並逰珂六載重携手清尊柰爾何<lb/>
　　　送殷近夫謝病歸夀張二首<lb/>
論交方恨晩為别更匆匆風雨深期阻山川幽恨同杏<lb/>
田淄水北草閣汶陽東鄉路元相近清宵有夢通<lb/>
並居城下陌經嵗往來踈薄宦惟多病窮愁有著書春<lb/>
山懐紫蕨夕浦悵紅蕖去去仙蹤𣺌何人伴索居<lb/>
　　　送徐德章乃翁<lb/>
<pb n="KR4e0153_WYG_004-2a"/>
春㸔燕市花秋返晉陵槎水樹侵沙濶江雲隠驛斜夢<lb/>
依南國近書寄北關賖坐惜薇郎苦遥心附海霞<lb/>
　　　送于時宜<lb/>
行子對新月臨堂酣且歌客衣寒未減鄉夢日應多魯<lb/>
甸封春草淮川𣺌夕波芳音托囬鴈迢逓柰情何<lb/>
　　　留别王生<lb/>
天際隂風起浮雲似馬行飛揚亦何意離别秪關情古<lb/>
岸垂楊合長河暮色清何時畫舸背樽酒說平生<lb/>
<pb n="KR4e0153_WYG_004-2b"/>
　　　送王演之二首<lb/>
送逺臨河涘蒼蒼夕景微雲山望不極書札到應稀磧<lb/>
暗風沙起春長旅鴈歸秦關百二阻何處换征衣<lb/>
驅車度宛洛歸路及春深杳杳還家夢悠悠去國心青<lb/>
山臨古渡白日下豐林憔悴逢漁父應為澤畔吟<lb/>
　　　送矩菴中丞<lb/>
荆楚連年旱今冬雨雪頻膏融厚土徹緑迸早禾新烽<lb/>
火千山息謳歌萬室春中丞調爕手争道㨗如神<lb/>
<pb n="KR4e0153_WYG_004-3a"/>
　　　别伯玉<lb/>
君行不相見卧病對春風世事浮沉外交親感慨中古<lb/>
臺燕郭暮流水晉祠空他日歌招隠青山有桂叢<lb/>
　　　送友<lb/>
十里黄岡道萋萋露草繁青驪將客子白日過鄉園水<lb/>
國春先到雲程鳯獨騫行㸔魯儒化流澤被元元<lb/>
　　　贈别寗子<lb/>
風度與桓典勲勞更伏波明珠騰謗巧驄馬避人多白<lb/>
<pb n="KR4e0153_WYG_004-3b"/>
日就長道清秋凌大河非關燕趙别相送一悲歌<lb/>
　　　送劉希尹入髙邑省親<lb/>
朝夕夢親顔驅車西出關青雲深魏闕白日照恒山麥<lb/>
秀城池古人居井邑閒秋風扇枕暇璧水遅君還<lb/>
　　　送伯川子歸吳二首<lb/>
東門嘶馬去幽志幾人同問寢歸吳苑含香别漢宫關<lb/>
山雙寳鋏江海一秋蓬欲覔南州信時㸔西北風<lb/>
舊國江村外清川繞舎流空聞賦招隐不得泛同舟雨<lb/>
<pb n="KR4e0153_WYG_004-4a"/>
暗膠山寺花明愛日樓遥憐相憶處落葉薊門秋<lb/>
　　　送陶良伯使魯府<lb/>
天馬玉花驄騎來天廐中言經汶陽道却過魯王宫岱<lb/>
嶽浮雲外蓬萊碧海東飄飄鸞鶴侣仙駕與誰同<lb/>
　　　送楊純夫<lb/>
天府通新籍毘陵返故居三春辭北闕幾日過南徐岸<lb/>
栁隂隂接汀花冉冉踈江流日東下何處覔雙魚<lb/>
　　　送趙體仁侍御改官<lb/>
<pb n="KR4e0153_WYG_004-4b"/>
問子今何適時危路且艱豺狼潜未及驄馬去難攀暝<lb/>
野雲藏日秋林水接灣病夫門不出心度萬重山<lb/>
　　　七夕夜雨送父囬家感而有作<lb/>
感懐逢七夕况是别翁時天上夫妻㑹人間父子離夢<lb/>
疑青鳥下心逐白雲馳幾陣芭蕉雨蕭然鬂欲絲<lb/>
　　　送張仲齊侍御還京二首<lb/>
上國埋輪後東山攬轡初世方驚豸角吾已識龍顱古<lb/>
栢凌蒼漢清氷照玉壷千秋桓典駕驅逐有人無<lb/>
<pb n="KR4e0153_WYG_004-5a"/>
繡斧明霜日川原指顧中才真堪作雨名不愧觀風狡<lb/>
兎移山窟𤣥狐隠棘叢城隅一片石他日比羊公<lb/>
　　　送張廣漢中丞觀軍留都二首<lb/>
聞説狼山下江波帶血流中原初息戰諸將各封侯草<lb/>
緑西興渡雲生北固樓經過弔陳迹春日暫停舟<lb/>
二月金陵道中丞擁節還日光揺組甲春色映江關國<lb/>
壯軍容整時平武畧閒坐㸔龍虎氣長繞鳯凰山<lb/>
　　　送陳國充内弟赴京師卒業<lb/>
<pb n="KR4e0153_WYG_004-5b"/>
千里携書劒觀光入上京外親無我厚宅相有君成細<lb/>
雨官河暗垂楊客路平承家仲氏在休戀倚門情<lb/>
　　　送韓石泉赴德州兑運<lb/>
細雨空城暮㳺雲㪚薄隂落花春晩色芳草病餘心夢<lb/>
接官曹近秋生國計深林中與水次誰伴獨行吟<lb/>
　　　留别柴子<lb/>
相憶恨長道相逢驚白頭又為千里别還作幾年愁故<lb/>
舊天涯少勛名世上浮不堪風雨夜虚舘對新秋<lb/>
<pb n="KR4e0153_WYG_004-6a"/>
　　　留别張西盤大叅二首<lb/>
苦戀三秋别還為十日留江湖宋玉感風雨杜陵愁墜<lb/>
葉鳴沙岸寒雲抱驛樓河梁阻携手誰與賦同舟<lb/>
滿酌豈辭醉未行先憶君山城稀見菊關樹不開雲地<lb/>
入河源𣺌天連塞日曛那堪北來鴈偏向别時聞<lb/>
　　　贈張生下第還金齒三章<lb/>
逆旅嗟同病相逢罷舉杯别期驚嵗月壯志感風雷路<lb/>
險三湘隔心遥一鴈催可憐蘇季子還着敝裘囬<lb/>
<pb n="KR4e0153_WYG_004-6b"/>
北風吹獨騎萬里向西南沅水三秋雨偏橋十月嵐蘚<lb/>
碑懐蜀相花筆夢江淹好把山中屋重題捫蝨庵<lb/>
聞道棲遲地苔香澗户幽嶺猿相旦暮山月自春秋詩<lb/>
畫稱三絶圖書富九流秪應嵇阮軰與爾得同㳺<lb/>
　　　送王子兵備江西二首<lb/>
舊隠辭函谷新章出漢闈碧山留豈得芳草怨相違簡<lb/>
㧞皇心注升沉士論歸傳聞拜恩日猶著賞功衣<lb/>
盖拂匡廬過㠶飛蠡澤深三秋持斧日萬里渡江心虎<lb/>
<pb n="KR4e0153_WYG_004-7a"/>
豹潜移窟牛羊廣出林秪應臺栢下端坐聽鳴禽<lb/>
　　　送翟給事廷獻冊封周世子還朝兼赴昌邑省<lb/>
　　　　覲三首<lb/>
冊命臨中土恩華接上台雪明朱閤麗風引翠簾開漢<lb/>
使鳴環入王孫露冕來星槎曙嫋嫋欣傍早春廽<lb/>
登髙逢嵗晩把酒悵多違塔日霜逾静巗花雪且肥家<lb/>
從東海過天向北辰歸可道親心悅宫袍是舞衣<lb/>
諫客劉栖楚詞人陸務觀舌存應不慮盟在可須寒賦<lb/>
<pb n="KR4e0153_WYG_004-7b"/>
頌名天下封章草夜䦨稿成湏寄我歸向魯門㸔<lb/>
　　　送楊希顔省墓還聞喜兼柬秦長史<lb/>
劒裝喧皷吹春日過鄉閭夢繞松楸逺心傷雨露餘里<lb/>
門妨躍馬宮錦煥飛魚若見秦淮海應傳寄别書<lb/>
　　　送楊文紳司訓玉田<lb/>
東郭漁陽路南風幾日程客氊春草色僧寺晩鐘聲山<lb/>
認盤龍狀州傳種玉名關西舊衣鉢留取付諸生<lb/>
　　　送王景暘長史還周府<lb/>
<pb n="KR4e0153_WYG_004-8a"/>
駟馬薫風裏中州路不賖雨深梁苑竹春老汴宫花親<lb/>
榻分羹美玉筵設醴嘉五雲廽首地不似賈長沙<lb/>
　　　送楊伯玉子南歸<lb/>
孤舟風雨凉江客下江鄉嵗月吟邉晩烟霞夢裏長釣<lb/>
溪開蘚石書架拂芸香霜落南垓冷何人共采芳<lb/>
　　　送周司業祭掃還臨海二首<lb/>
客夢驚霜露鄉程入𣺌𡨕地連霞嶠赤天接海門青澗<lb/>
藻充新鼎碑苔蝕舊銘秋墟滿狐兎何處築思亭<lb/>
<pb n="KR4e0153_WYG_004-8b"/>
赤䦨橋上路千載一青衫家說編修里人驚樂正銜聽<lb/>
泉過萬竹㸔月歩雙岩寂寞成均地春風早掛㠶<lb/>
　　　送匡敬夫按貴州<lb/>
嵗晩神京别何時到鬼方雪迷山驛冷雲接海關長去<lb/>
住新驄馬封題舊皂囊遥懐征戰地幾處有耕桑<lb/>
　　　送趙叔鳴監稅德州二首<lb/>
蕭蕭征馬嘶送客過前溪故里别來久家書空復題青<lb/>
山鬲津道平楚衛河堤它夜幽尋處應知夢不迷<lb/>
<pb n="KR4e0153_WYG_004-9a"/>
東赴海陵倉移家别帝鄉政繁輸轉地官古度攴郎問<lb/>
寢椿庭近廽舟蓼岸香秋來客愁少風景似維揚<lb/>
　　　送董舅氏<lb/>
暑雨曉初晴山泉落澗清一杯燕市酒千載渭陽情隴<lb/>
月牽遥夢江花伴獨行亂蟬無意緒争向别時鳴<lb/>
　　　東阿留别無涯孟子<lb/>
逆旅相逢地春殘花事稀同憐在逺道且復换征衣碧<lb/>
草連村暗青山四郭圍欲旋歸去馬還逐使君歸<lb/>
<pb n="KR4e0153_WYG_004-9b"/>
　　　送鄭雪齋秋官歸閩中<lb/>
識面沉憂裏重逢旅病間應縁著書癖且作泛舟還雨<lb/>
色含青栁江流繞碧山東門一尊酒咫尺杳難攀<lb/>
　　　送客<lb/>
怪爾湖南使風江晩繫舟遥經十載别剛得寸時留素<lb/>
月明寒浦蒼山隠暮流水鷗嗟未及雙泛寡離憂<lb/>
　　　趙麗卿豸史座留别限韻<lb/>
聽雨罷彈棊蒼茫生逺思遥應白門栁飄蕩緑烟絲旅<lb/>
<pb n="KR4e0153_WYG_004-10a"/>
跡江花笑歸心海燕知倚酣方戀别休誦渭城詩<lb/>
　　　别周子賢僉憲<lb/>
身是外臺佐心蟠中秘書杜陵元自許桓典或能如夢<lb/>
結三湘外神交十載餘同舟忽判袂愁絶廣川墟<lb/>
　　　送吳學正之留都武學<lb/>
振鐸敷文教遷階得武庠講筵環胄子官舍接宫墻樹<lb/>
隠臺城古江連石埭長相期共臨眺嘉候及重陽<lb/>
　　　送别菊泉胡子<lb/>
<pb n="KR4e0153_WYG_004-10b"/>
寒聲下木杪送子一酸辛白日川原浄髙秋皷角振來<lb/>
㸔南苑雪歸憶上都春懶聽陽烏發嗷嗷青石闉<lb/>
　　　廣川舟中與東橋酌别次韻三首<lb/>
汴上一為别漂揺十二秋那期衛川涘得並李膺舟月<lb/>
映青山出波涵碧樹流接宵歡逹曙不為酒尊留<lb/>
共脫風前㡌還披月下襟乾坤萬里别江海十年心越<lb/>
鳥枝難共湘魚帛易沉相逢畏相失延滯緑溪隂<lb/>
愧我蒹葭質倚君瓊樹姿遥憐共飄泊且復笑栖遲秀<lb/>
<pb n="KR4e0153_WYG_004-11a"/>
句推先逹髙言戒獨危江蘺照雪月秋谷有深期<lb/>
　　　卧疾柬别孫性甫二首<lb/>
杳杳關河客盈盈一水間那因各抱病遂阻共開顔雨<lb/>
入青簾細雲移碧樹閒含情送遥矚時見瞑鴉還<lb/>
舊典司畨禮新乘郡守車問名俱不沗遷秩定何如父<lb/>
老㸔行盖君王想諌書徴黄㑹有詔早晩下宸居<lb/>
　　　張秋官元德席上留别<lb/>
春日江陵去烟花萬里途山川留故郢舟楫帯三吳樹<lb/>
<pb n="KR4e0153_WYG_004-11b"/>
影湘流轉猿聲峽月孤郡樓登望夕天北是皇都<lb/>
　　　送曽世亭兵備赴蜀<lb/>
聞道霜臺使親承岳牧恩山川増氣色草木藉生存拂<lb/>
暑辭東郡先秋過楚門江皐有芳杜作意待王孫<lb/>
　　　鸚鵡<lb/>
珍鳥來清夏芙蕖避緑衣苦遭鴉並嚇羞與燕同飛整<lb/>
翮身仍阻能言意且違何當即開鎻放爾隴山歸<lb/>
　　　東塢為李户部貢卿賦<lb/>
<pb n="KR4e0153_WYG_004-12a"/>
舊塢濃花發新春旅夢懸醉吟朝雨後醒坐夕陽前摩<lb/>
詰才堪比<hi>右丞輞川有辛夷塢</hi>随州句可憐<hi>劉長卿有花塢夕陽遲之句</hi>山禽<lb/>
傍精舎來往正翩翩<lb/>
　　　雪菴<lb/>
大雪乾坤閉開窓且静觀偶然同卲子不是學袁安數<lb/>
在梅花得春從太極㸔憑將畫前易一問㶚橋鞍<lb/>
　　　昌平舘<lb/>
寒食煙花暮傷歸復旅逰芳尊不相對華舘坐悠悠月<lb/>
<pb n="KR4e0153_WYG_004-12b"/>
細光疑晦山空響似秋老親垂短髪計日向西州<lb/>
　　　公舘即事呈彦卿<lb/>
赤日下庭角白雲生晝隂彌因吏喧屏轉覺道情深樹<lb/>
䕃依鄰借蟲聲隔水尋廽驂淹薄瞑相遅在同心<lb/>
　　　李月輝方丈二首<lb/>
雞犬不聞音仙家巷陌深洞簫吹赤玉丹竈化黄金庭<lb/>
逈秋花寂堦寒夕雨沉願傳方外秘勿使嵗華侵<lb/>
秋林積雨晦晏坐失朝曛地似通勾漏人疑是少君依<lb/>
<pb n="KR4e0153_WYG_004-13a"/>
依歸洞鶴冉冉度窓雲預恐重來日花源杳不分<lb/>
　　　雨中憇雙泉寺<lb/>
野寺臨官路山門俯近郊閤虚鐘梵寂院静薜蘿交宻<lb/>
雨沉蛛網閒雲擁鶴巢故人詩在壁惆悵隔衡茅<hi>壁間李子</hi>
<hi>題詩</hi>
　　　十六日再至寺<lb/>
十日重來此登臨興轉幽老僧烹石耳留客坐山頭隂<lb/>
洞生雲霧陽坡㪚馬牛翻嗟出城晩不值菊花秋<lb/>
<pb n="KR4e0153_WYG_004-13b"/>
　　　静海寺<lb/>
窈窕城連寺巉岩石抱亭洞虛雲氣白厓斷草痕青寳<lb/>
匣封宸翰珠花絡藏經廽翔不覺晩歸馬傍春星<lb/>
　　　倫上人院晩坐次白湖韻<lb/>
過雨禪房寂松筠一逕遮梵筵青瑣珮香竈碧山茶鶴<lb/>
静欹寒水僧閒數落花詩人類迂僻乘興即為家<lb/>
　　　九日登千佛山寺五首<lb/>
南山空崒嵂野老倦登臨城郭千年迹雲霄萬里心夕<lb/>
<pb n="KR4e0153_WYG_004-14a"/>
隂涵積水風葉下長林短髪新來白黄花不可簮<lb/>
亭午客先集憐予遅出城吏當青塔候僧下碧山迎奕<lb/>
譜傳新勢騷壇講舊盟洞泉秋不冷好共濯塵纓<lb/>
石壁青含雨松臺逈入烟悶隨天上客閒訪洞中仙菊<lb/>
采芬芳蕋詩留酩酊篇重逢倘萬一携手話茲年<lb/>
窈窈寺門敞蒼蒼山徑微風輕不落㡌雲近忽凝衣背<lb/>
領丹楓直垂岩紫菊肥晩途喧葆吹輿醉出林霏<lb/>
半巖風且急衝雨下山難醉後還騎馬狂來不正冠隂<lb/>
<pb n="KR4e0153_WYG_004-14b"/>
隂南國暝淰淰暮秋寒預想茅簷際迎門稚子懽<lb/>
　　　十月六日逰千佛山寺<lb/>
亭午登山寺淹留夕未歸凉風起髙樹落葉滿僧衣城<lb/>
郭寒烟聚樓臺暮景微京華十年客愁絶賞心違<lb/>
　　　入寺<lb/>
共邀黄鶴侶來問野狐禪日出山中寺風鳴樹裏泉落<lb/>
花空色相啼鳥伴幽𤣥莫叩輪廽事吾生自有縁<lb/>
　　　出寺<lb/>
<pb n="KR4e0153_WYG_004-15a"/>
雞鳴春日曉鐘落上方幽樹濕雲猶住山空翠欲流酒<lb/>
床隨客去詩草付僧收虚羡岩栖子塵鑣不可留<lb/>
　　　夀孫萬户母<lb/>
嵗嵗稱觴處將軍此舊庭玉函開寵誥紗幔叩遺經徑<lb/>
茁宜男草簷垂婺女星白頭真入畫長對曉山青<lb/>
　　　夀程良用父<lb/>
雅尚陶洪景風流顧辟疆名傳天北極家住水中央晩<lb/>
日明花宴春雲護草堂髯郎歸節美衣繡出明光<lb/>
<pb n="KR4e0153_WYG_004-15b"/>
　　　夀文孔暘<lb/>
夀域開梁苑韶華逼艶辰月臨春舘静花簇夜筵新鶴<lb/>
信傳西母鸞簫樂上賔轉憐多病客髙枕獨懐人<lb/>
　　　何圌樵夀五月十五日<lb/>
勝地三茅北嘉辰九夏中夀尊浮海月樵唱落天風席<lb/>
近紅榴艶庭深緑桂叢遥憐爛柯者仙籍㑹相通<lb/>
　　　題秦國聲為廼翁卑牧夀巻二首<lb/>
江門閒起坐白髪照秋山花擁宜人珮蘭分稚子班天<lb/>
<pb n="KR4e0153_WYG_004-16a"/>
恩來鎖闥星信報銀灣笑㸔東林鶴傳書海上還<lb/>
池舘山中舊風光畫裏新澗松同雨露江草自冬春犬<lb/>
吠當林塢花明隔水濵遥疑姓秦者莫是武陵人<lb/>
　　　夀康對山母<lb/>
垂栁䕃香車西園春雨餘夀多從入老身徤欲凌虗紫<lb/>
鳯雲中誥青鸞海上書近臣兼色飬何必賦閒居<lb/>
　　　夀髙給事廼翁<lb/>
老境真熈洽山中白日長鶴巢松樹古花近夀筵香几<lb/>
<pb n="KR4e0153_WYG_004-16b"/>
杖榮朝典謳歌樂嵗康郎君青瑣貴歸路滿恩光<lb/>
　　　輓無鍚吳翁<lb/>
錫山春日墓聞説𦵏鄉賢露葉迷蒿里風笳惨木田名<lb/>
髙懸榻後事定盖棺前隴上清明月年年哭杜鵑<lb/>
　　　王憲司挽章<lb/>
桓典聲名乆相如詞賦稀世方驄馬避身已茂陵歸白<lb/>
露凋原草流塵集繐幃傷心庭下鶴時向月中飛<lb/>
　　　楊介夫䘮母<lb/>
<pb n="KR4e0153_WYG_004-17a"/>
楚客抱沉哀孤舟天際囬恩餘五鼎食人閉九泉臺古<lb/>
壁機絲㫁殘燈繐帳開慈魂猶戀子夜夜夢中來<lb/>
　　　輓董天粹母<lb/>
板輿逰樂地經晉復經燕豈料言歸日翻成永别年堂<lb/>
虗春草合機冷夜燈懸欲問三遷事慈容隔九泉<lb/>
　　　輓謝都憲二首<lb/>
太守驅車日中丞擁節年化行江郡美名在蜀人傳漆<lb/>
吏悲移壑殷王惜濟川隴門雙石表何處立秋烟<lb/>
<pb n="KR4e0153_WYG_004-17b"/>
人間七十載地下幾千秋無復青山到真同逝水流亂<lb/>
雲籠閤逈啼鳥殯宫幽欲采蘋花奠閩江逺帝州<lb/>
　　　輓張思紹乃翁<lb/>
歸老身猶徤㳺仙夢已侵鹽司官譽在豸服主恩深迢<lb/>
逓碧山路凄凉嘉樹隂秋風渡瀘水客子正愁心<lb/>
　　　劉惟馨二親哀冊二首<lb/>
徂謝感流光悲凉十四霜篋中無諫草身後有封章遺<lb/>
曲傳巴里清風滿蜀鄉鳯凰原上木愁色日蒼蒼<lb/>
<pb n="KR4e0153_WYG_004-18a"/>
相如駟馬榮毛義悦親情詎料終天别惟争一日程機<lb/>
堂繐帷捲隧户漆燈明欲識歸人恨江猿夜夜聲<lb/>
　　　輓海釣翁<lb/>
山海關頭月春來幾度圓杖藜無起日華表有歸年寂<lb/>
厯逺逰道凄凉孤憤篇朱雲不可見留檻漢庭前<lb/>
　　　蕭醫士挽詞<lb/>
術妙軒岐上年垂耋耄間烟霞成癖性松栢是容顔濟<lb/>
物心常在㳺仙夢不還錢塘江口月長照玉泉山<lb/>
<pb n="KR4e0153_WYG_004-18b"/>
　　　輓王憲副父母二首<lb/>
露白秋郊逈風髙宰木凄深嗟墓門道猶有聘君題隠<lb/>
跡龎公並詩名魏野齊孝魂招不返應只在遼西<lb/>
白首來官舎丹旌返舊山有懐空色飬無日見生還暮<lb/>
草春囬碧機堂晝掩關天涯有逰子腸㫁舞衣斑<lb/>
　　　題王臣指揮母挽冊<lb/>
將軍懐母處堂屋對南山香㫁氍毺冷機空絡緯閒暮<lb/>
花愁裏色春酒夢中顔一掬長淮淚隨波去不還<lb/>
<pb n="KR4e0153_WYG_004-19a"/>
　　　輓同年程御史良用次見素韻二首<lb/>
有志經邦國無憂及子孫凄凉柱下史慷慨殿中言髪<lb/>
已生離白聲還死别吞空山一杯酒何日奠忠魂<lb/>
新安新廟起聞子入鄉賢古墓青山外秋風老淚前乾<lb/>
坤英爽聚日月大名懸誰續少陵語載歌驄馬篇<lb/>
　　　哭兒羽<lb/>
阿羽生存日人呼聖小兒虚疑渥洼種實有鳯麟姿學<lb/>
歩先遵禮能言即賦詩悼渠憐子夏休訝入官遲<lb/>
<pb n="KR4e0153_WYG_004-19b"/>
　　　湖上憶亡兒羽<lb/>
徃嵗春湖曲嘗携稚子逰花迎玉膚笑雲傍綵衣流隔<lb/>
水時穿竹㸔魚數探舟傷心獨來日烟月暮含愁<lb/>
　　　登王丈墓<lb/>
磊落王夫子消沉嵗月深墓田餘數栁書屋有孤琴掛<lb/>
劒千秋恨通家百世心暮山荒草際登拜一沾襟<lb/>
　　　亡弟賦改塟述哀<lb/>
塟汝已六載那期重撫棺壯心原不死遺骨乆應寒石<lb/>
<pb n="KR4e0153_WYG_004-20a"/>
室靈儀在銘旌粉字殘一為同氣感雙涕夕汍瀾<lb/>
　　　上王氏妹墓<lb/>
王郎呼不起吾妹亦泉臺白日山頭下悲風樹裏來有<lb/>
親差可慰無子更堪哀嵗嵗荒墳土何人奠一杯<lb/>
　　　仲冬望日先隴述哀<lb/>
矻矻銜石鳥愔愔棲月烏雲霄雙翼倦天地此身孤雪<lb/>
野兼愁逺風楊著淚枯一杯殘臘酒知到九原無<lb/>
　　　東村暮歸經羅侍御墓緬懐知舊惻然興哀兼<lb/>
<pb n="KR4e0153_WYG_004-20b"/>
　　　　呈同志二首<lb/>
雲日蒼茫合東郊暮雪時古臺斜落影青嶂逈含姿澤<lb/>
静龍蛇逺山寒鴈鶩飢親交半丘墓愁誦七哀詩<lb/>
野色擁歸軒遥遥登古原田烏啄素雪山鳥下黄昏近<lb/>
郭寒收市荒祠静掩門吾行有佳賞思與故人論<lb/>
　　　過王履軒墓<lb/>
欝欝將軍墓蒼蒼松檜林㫁猿千古夢歸鶴九原心地<lb/>
勝河流抱門閒草色侵承家有兒子文史富纓簮<lb/>
<pb n="KR4e0153_WYG_004-21a"/>
　　　幽寂<lb/>
幽寂卧蓬户凄凉懐舊吟鶯啼非故國草色亂春心落<lb/>
日黄雲暮隂風碧海深嗷嗷北來鴈二月有歸音<lb/>
　　　對月感懐<lb/>
惆悵東籬下西風酒一壷物隨秋漸老人與月同孤幻<lb/>
夢疑蕉鹿塵踪笑網蛛寒蛩不解意唧唧嚮青蕪<lb/>
　　　送王廷珍分教東明<lb/>
春日東明去西齋教鐸分氊隨鄭老座經授伏生文水<lb/>
<pb n="KR4e0153_WYG_004-21b"/>
暖魚騰藻泥融燕啄芹有懐如我及看雨賦停雲<lb/>
　　　方獻夫讀書山寺<lb/>
聞君讀書處孤榻寄禪林日抱左氏癖時為梁甫吟開<lb/>
窓千嶂出隔巷一燈深獨有花龕月盈盈鑑苦心<lb/>
　　　雨宿姚村二首<lb/>
舊隴東城外新墳更在東川原相近接靈爽合潜通碧<lb/>
草生秋石青楊裊夜風茂陵山下路來徃恨無窮<lb/>
野逕來人絶村居夜寂寥牖燈方閃閃庭雨更瀟瀟墓<lb/>
<pb n="KR4e0153_WYG_004-22a"/>
土空親築精魂不可招百年孤子恨天地與同銷<lb/>
　　　聞三平菊酒初熟詩以調之<lb/>
愛酒苦無酒避狂翻蹈狂聞君新釀熟色勝菊花黄月<lb/>
夜樓隂静霜天海氣涼何當騎馬去飽挹甕頭香<lb/>
　　　故山道中二首<lb/>
此山青可愛岩嶂繞雲松暫息野中駕彌耽塵外蹤石<lb/>
橋今古在香客徃來逢落日谷風起依稀聞瞑鐘<lb/>
素盖凌風轉飄飄度石梁田家始晡食村店已斜陽紅<lb/>
<pb n="KR4e0153_WYG_004-22b"/>
憶山椒熟青憐隴麥長郊行亦何事能遣世情忘<lb/>
　　　辛巳元日止酒<lb/>
草閣逢元日悠悠一病身碧山虚對雪青栁自含春罷<lb/>
接屠蘇盞長抛漉酒巾相過見漁父應笑獨醒人<lb/>
　　　望雨<lb/>
倚杖柴門底雲峰引興長驗霞從曙色瞻雨過昏黄柱<lb/>
礎虚含潤盆荷實抱香空簷百尺溜何日聽浪浪<lb/>
　　　憂旱二首<lb/>
<pb n="KR4e0153_WYG_004-23a"/>
欲叩蒼天意悠悠黙且𤣥樹焦真可㸑井渇故湏穿碧<lb/>
漢空秋水鍾山静曉烟九重寛䘏詔何日下荒田<lb/>
亢陽厚土裂兹事莫言無旱狢乆為恠惰龍真惱吾未<lb/>
沾三伏雨敢説九秋租珍重雲霓望蒼生待一蘇<lb/>
　　　坐雨<lb/>
宻雲蒸短夜繁雨下清朝不救中田麥猶沾晩嵗苖度<lb/>
窻纔浙浙浮檻更蕭蕭咫尺蘇端舎衝泥未可招<lb/>
　　　八日喜晴<lb/>
<pb n="KR4e0153_WYG_004-23b"/>
海門晴日吐春水坐來添喜入三農望豐歸五榖占野<lb/>
鶯啼秀木江草映虛簾我病生嫌酒深杯且一拈<lb/>
　　　過北川周子莊<lb/>
借問平陽守泉莊今若何樹稀鳴鳥㪚花亂早蜂多酒<lb/>
坫封苔蘚漁罾罥薜蘿凄凉世交子忍淚一相過<lb/>
　　　正月十七日先大人夀辰<lb/>
此日吾親夀常年樂事多夜堂歌窈窕春綵戯婆娑永<lb/>
恨重泉隔深驚六載過風前酹巵酒腸㫁楚川波<lb/>
<pb n="KR4e0153_WYG_004-24a"/>
　　　過王生廬墓<lb/>
赤日東郊午言過孝子廬草衣惟短杖土屋有藏書蛛<lb/>
網苔侵户蝸牆雨溜渠閔祠看咫尺比德定何如<lb/>
　　　問信<lb/>
問信陳州盗將軍有㨗書真成机上肉豈慮釡中魚殺<lb/>
氣東連潁烽烟北近徐招招淮口檝將發故躊躇<lb/>
　　　盗賊<lb/>
盗賊還奔突傳聞過白洋關河苦迢逓雲月復蒼茫賈<lb/>
<pb n="KR4e0153_WYG_004-24b"/>
客囬江舸居人競野航雞鳴戒同伴或恐犯垂堂<lb/>
　　　過姚村舊業村有先君子遺隴<lb/>
里巷紛仍在鄰翁半不存午雞喧井落寒犬卧衡門側<lb/>
宇天光入巍阡霧色昏百年桑梓地囬首一傷魂<lb/>
　　　忽報二首<lb/>
忽報楊開府新傳羽檄過未湏憂赤縣且復守黄河去<lb/>
馬定看疾來舟遂不多飄蓬愧生理終日傍干戈<lb/>
豈料朝天使翻為避地人去留難與决傳報恐非真碧<lb/>
<pb n="KR4e0153_WYG_004-25a"/>
樹花争蕋清江水自春廟堂嘉靖日州郡轉風塵<lb/>
　　　龍洞山雜咏二首<lb/>
寺繞層峯入溪通曲澗開八年千里夢七日兩廻來古<lb/>
壁流烟色荒蹊疊草萊登髙賦揺落慚愧宋生才<lb/>
出郭始朝飯入山聞瞑鐘自憐衰病乆敢恨僕夫慵立<lb/>
馬㸔羣岫開尊對兩松誰能囬白日眼眺且從容<lb/>
　　　丁字口北<lb/>
海口潮初落片㠶秋正堪斜陽飛鳥度微雨㫁雲含戀<lb/>
<pb n="KR4e0153_WYG_004-25b"/>
闕心馳北留人風自南一聲漁篴響鳬鴈起江潭<lb/>
　　　鄂渚<lb/>
鄂渚維舟楫登髙覧洞庭地連秋水白天入暮山青望<lb/>
闕瞻星斗懐人感鶺鴒漁簫向夕起嗚咽不堪聽<lb/>
　　　暮行<lb/>
野色蒼茫合宵征問路頻馬蹄經蘚滑螢火度溪新鄉<lb/>
國今何許家書動隔春逺村燈燭處簫鼓賽田神<lb/>
　　　逐客<lb/>
<pb n="KR4e0153_WYG_004-26a"/>
逐客去已逺相思空爾哀不聞宣室召徒抱賈生才野<lb/>
竹侵書幔山鶯進酒盃梁園親識滿今雨幾人來<lb/>
　　　野風<lb/>
野風吹荻葦寂寂楚江秋水氣寒侵幌濤聲夜撼舟古<lb/>
今雙社鳥天地一沙鷗欲作懐湘賦官程不可留<lb/>
　　　泛江<lb/>
汎舟成小酌半醉倚篷㸔烽火偏西接關山直北寒渚<lb/>
花春漠漠江日暮團團誰識荆南守思鄉欲掛冠<lb/>
<pb n="KR4e0153_WYG_004-26b"/>
　　　歸自北村<lb/>
欵欵野中話依依川上情雨昏沙徑色風起暮林聲臨<lb/>
水僕夫望呼予童子名柴門露逺火逥䇿興彌清<lb/>
　　　過北渚莊二首<lb/>
野店長渠繞郊扉晝不開茅堂䕃榆栁沙路上莓苔白<lb/>
鳥晴飛疾𤣥禪夕奏哀主人城市裏經嵗幾曽來<lb/>
渚老有髙趣未衰先棄官心猶壯夫勇身且布衣寒雪<lb/>
裏中宵坐燈前細字㸔不知東海上何日起垂竿<lb/>
<pb n="KR4e0153_WYG_004-27a"/>
　　　再過北川别業<lb/>
負郭稻千頃青青遥入雲兒孫不觧守賔客自爭分剡<lb/>
曲舟慵泛山陽笛忍聞傷心碧堤栁猶映白鷗羣<lb/>
　　　題白泉王子壁<lb/>
吟興復不淺村中無酒家圃雲深映竹墟日半籠花石<lb/>
柵啼黄鳥溪泉擁白沙晝眠兼夕坐非為惜年華<lb/>
　　　卜山居成有作<lb/>
乆定華山約今來始卜居夢逰曾屢到心賞復何如圃<lb/>
<pb n="KR4e0153_WYG_004-27b"/>
巷環髙栁淵泉抱古墟從兹簮與紱當有絶交書<lb/>
　　　過湘王故宮<lb/>
舊日湘王府凄凉百嵗多堞荒秋薺上樓厰夕雲過廢<lb/>
囿穿狐兎深宫㪚綺羅同行有詞客閒詠黍離歌<lb/>
　　　過故山人園<lb/>
園囿碧山隅山人此舊居豪華非徃昔㝠漠意何如古<lb/>
木巢寒鳥殘陽隠廢墟傷心醉逰處猶有壁間書<lb/>
　　　家豢鸚鵡為貍奴所斃予傷之賦短律二篇書<lb/>
<pb n="KR4e0153_WYG_004-28a"/>
　　　　呈同志期有以慰我也<lb/>
爾本能言鳥覊栖誤此生衆方憐彩翠天苦忌聰明月<lb/>
下離羣思花間喚婢聲居然成徃迹留架在前楹<lb/>
轉架藏身㨗臨窓命食嬌愁來真可掬魂去竟難招露<lb/>
井流音寂風堦落羽飄醉翁元好寢為爾立清宵<lb/>
　　　石橋驛南觀漲<lb/>
夜雨山水發奔濤盈澗流石梁嗟已㫁何處覔方舟永<lb/>
路縁朱坂餘暉映緑疇登髙西北望隠隠見昭丘<lb/>
<pb n="KR4e0153_WYG_004-28b"/>
　　　由魚料驛登岸赴荆門<lb/>
驅馬麗陽界荆門途不賖平田飛野雉積水亂鳴蛙日<lb/>
下西山暝江懸北斗斜荒村逢故老停盖問桑麻<lb/>
　　　自漢江泛舟過宜城遇風雨大作<lb/>
短棹騖洪河川行憂畏多轉憐時役苦無奈旅程何霧<lb/>
黒江龍闘雲腥岸虎過黄昏投古驛從此順風波<lb/>
　　　自峴山趋赴襄城不及門遂宿漢江驛<lb/>
黄昏峴山曲征馬倦躋攀雨過蒼林外蟲鳴廢井間㫁<lb/>
<pb n="KR4e0153_WYG_004-29a"/>
崖成聚落深巷隔塵寰古驛懸燈候重門未上關<lb/>
　　　登仲宣樓次韻陳矩菴中丞<lb/>
岧岧南郡樓到郡此重逰島沒雲中樹天浮海上漚旌<lb/>
旗連戍色鼓角動邉愁萬里㸔西北蒼茫見帝州<lb/>
江郡敞雲樓東南據上逰日華浮野雪霞彩㪚川漚俯<lb/>
仰悲千古登臨起四愁王師神且武何日靖西州<lb/>
　　　荅西橋大復二君<lb/>
　　　　丙子之嵗客逰兩河辱劉何二君聫句惠寄<lb/>
<pb n="KR4e0153_WYG_004-29b"/>
　　　　庚辰仲春屏煩抱痾林居值雨檢覿前翰悵<lb/>
　　　　焉起懐歩韻二章爰申情抱云爾鳯禪音㫖<lb/>
　　　　豈曰同哉<lb/>
憶在中州日曾傳上苑歌暮雲千里隔春草四年過漢<lb/>
殿仍金馬秦關且玉珂報章慚獨晩才力謝羊何<lb/>
懶性真成癖哀吟不當歌田園自開闢城市少經過雨<lb/>
卧山逥枕春行栁拂珂馬周頭漸白無日見常何<lb/>
　　　贈劉介夫舉人歸金鄉限韻作<lb/>
<pb n="KR4e0153_WYG_004-30a"/>
雲日晝㝠㝠幽人過草亭客衣寒映水歸騎晩侵星雨<lb/>
外山逾秀霜前栁正青醉翁多晏起行李暫湏停<lb/>
　　　疊羮字韻再别承菴<lb/>
釣魚特作羮載酒出山城曉雨陽關恨春風故國情登<lb/>
䑓悵予獨戯彩羡君行忍聽碧林外蕭蕭歸馬鳴<lb/>
　　　送客<lb/>
知君意不淺近送獨綢繆文字真吾契河山且故州水<lb/>
雲虛映日風樹碧含秋嶽頂傳詩在誰將片石流<lb/>
<pb n="KR4e0153_WYG_004-30b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　華泉集巻四<lb/>
</p>
<p>
</p>
  </div>
<div>
<head>華泉集巻五</head> <lb/>
    <p>
<pb n="KR4e0153_WYG_005-1a"/>
欽定四庫全書<lb/>
　華泉集巻五<lb/>
　　　　　　　　　　　　　明　邊貢　撰<lb/>
　詩集<lb/>
　　七言律詩<lb/>
　　　送章太守朝覲<lb/>
十載鄉山路不平年來吾亦羡吾生春囬麥隴見鷹化<lb/>
月出花田無犬驚湖上野夫眞浪迹濟南良守合垂名<lb/>
<pb n="KR4e0153_WYG_005-1b"/>
古亭相别戀携手日暮風烟含逺情<lb/>
　　　送王灤江<lb/>
燈火虚堂綰夢思月明烏鵲繞棲枝眞愁逺道無書札<lb/>
不信殘冬有别離江甸綵舟迎早燕關山驄馬戀芳岐<lb/>
情多未有瓊瑶贈醉折風梅傍雪籬<lb/>
　　　登天津拱北樓<lb/>
古今形勝天津地晩暮登臨春事幽冠冕八方通禹貢<lb/>
河山千里控神州風連碣石烟沙黯日倒扶桑海色流<lb/>
<pb n="KR4e0153_WYG_005-2a"/>
老病獨懸戎馬涕俯身疑在岳陽樓<lb/>
　　　寄亭溪<lb/>
梧桐覆井隂隂葉蟋蟀鳴堦細細音中夜有懐孤月逈<lb/>
九天無夣五雲深眞慚棄置逢時幸敢負平生許國心<lb/>
立馬送君還憶逺似聞巫峽氣蕭森<lb/>
　　　昭君出塞圖<lb/>
帝遣才人出漢宫逺投殊域為和戎琵琶晩映娥眉月<lb/>
<graphic n="KR1227" url="https://raw.githubusercontent.com/kanripo/KR-Gaiji/master/images/KR1227.png" mimeType="image/png"/>篥寒吹粉面風終夜苦心懸北斗隔年歸信託南鴻<lb/>
<pb n="KR4e0153_WYG_005-2b"/>
征鞍倦倚聊成寐猶在長門女伴中<lb/>
　　　雪中次錢江樓憲副<lb/>
兩嵗髙堂輟問安每逢新臘恨漫漫身如野鶴眞無倚<lb/>
心似江梅苦抱酸衣線細留春草怨繐燈深掩雪風寒<lb/>
他年奉檄堪垂涕毛義從來不為官<lb/>
起居深借鵲巢安著作從教醬瓿漫遲暮嵗華多客感<lb/>
清修家世本儒酸春潜水市晴烟碧雪抱山城午日寒<lb/>
且欲醉眠歌習隠不湏章表乞辭官<lb/>
<pb n="KR4e0153_WYG_005-3a"/>
　　　再次錢江樓<lb/>
布被藜床雪卧安草堂幽逈夜漫漫有懐眞愛故山好<lb/>
多興不辭村酒酸衝曉覷林梅恰放趂暄行徑石猶寒<lb/>
長鑱短褐無人識白髪明時老諫官<lb/>
　　　乆雨喜晴<lb/>
已判𡨕𡨕過此年忽從中夜覩青天雲移北牗星河近<lb/>
月上東林樹影圓逰興不愁村逕滑賞心多為渚花牽<lb/>
朝來擬蠟登山屐見説西峰有謫仙<lb/>
<pb n="KR4e0153_WYG_005-3b"/>
　　　雪中<lb/>
醉眼看餘宻復踈曉風吹㪚亂如初一尊相對興不淺<lb/>
孤鶴伴吟行且餘橋滑可湏羸蹇度泥深同感落鴻書<lb/>
江梅㟁栁俱含凍六管憑誰借一噓<lb/>
　　　禱雨<lb/>
乆祈甘雨集靈官赫赫驕陽勢轉難月馭漫曾離畢宿<lb/>
雷車空自繞仙壇廵簷卜潤時看礎望極占雲夜倚䦨<lb/>
迂腐似聞天鍳邇古來王者必求端<lb/>
<pb n="KR4e0153_WYG_005-4a"/>
　　　除日次蒲汀李少宰韻<lb/>
建業新春入故年異鄉懐抱各凄然三千道路滄江外<lb/>
五十光隂素髪前名重正湏推北斗藁成應更續南銓<lb/>
鄰西咫尺鶯遷地守嵗同歌伐木篇<lb/>
　　　元日次蒲汀二首<lb/>
星紀初廽日再元海風吹霧起晴暾五辛遥阻荒墳薦<lb/>
萬里空傷乆客魂臨水穉芳爭裊裊出林幽羽故喧喧<lb/>
歸田喜卜中宵夢擬辦嚢封乞主恩<lb/>
<pb n="KR4e0153_WYG_005-4b"/>
栢烟松火萬家同栁徑楊堤入暖風九陌管絃存舊俗<lb/>
六朝山水見遺宫交親隔舎追隨裏嵗序驚心感慨中<lb/>
且喜甕頭浮緑蟻不湏囊底覔青銅<lb/>
　　　人日喜晴次蒲汀韻<lb/>
人日舊京雲日麗鍾山龍氣欝開祥腐儒推枕病忽去<lb/>
野老占年喜欲狂即起户簾通紫燕早聞宫樹囀黄鴦<lb/>
多情杜甫縁何事觧道他鄉勝故鄉<lb/>
　　　次蒲汀二首<lb/>
<pb n="KR4e0153_WYG_005-5a"/>
春朝飛雪舞風廽榖日中宵起迅雷臘後不教滕六出<lb/>
蟄前那遣阿香來深江滿浸遺蝗種厚地潜驚律管灰<lb/>
借問化機誰轉斡只應天府近三台<lb/>
石城虎踞九關開鍾阜龍盤亦壯哉地保金湯分表裏<lb/>
氣通雲漢切昭囬鎬京本是文王土太乙休誇武帝臺<lb/>
頭白詞臣竊供奉兩京清秩去還來<lb/>
　　　端午<lb/>
樓船不近打魚磯簫鼓中流聽者稀遥想紫宸頒制扇<lb/>
<pb n="KR4e0153_WYG_005-5b"/>
真慚清禁賜宮衣池亭映日榴開錦城郭籠烟栁蕩旂<lb/>
傳有湘江年少過蘭橈應吊屈平歸<lb/>
　　　人日有懐白巖侍郎<lb/>
去年人日題詩處鄭氏茅堂春可憐出谷早鶯啼恰恰<lb/>
映風寒竹倚娟娟隨鑾並入青雲上觧珮同歸素月前<lb/>
此日寂寥驚旅食坐㸔庭雪撫流年<lb/>
　　　正月十五<lb/>
城上旌旗閃夕光城邉戈甲儼龍驤郊門月上㳺塵静<lb/>
<pb n="KR4e0153_WYG_005-6a"/>
輦路春囬細草長千古再逢周禮樂十年曾奉舜衣裳<lb/>
行宮咫尺天俱逺愁見林鴉接翅翔<lb/>
　　　中秋值雨<lb/>
冉冉游雲䕶瑣闈朧朧團月映江扉停杯已負經年約<lb/>
倚檻空思萬里輝花雨廣寒真亦假夣登天柱是邪非<lb/>
臨風謾有乘槎興欲訪銀河舊織機<lb/>
　　　東村冬日同劉王諸子歩歸<lb/>
泱<graphic n="KR1071" url="https://raw.githubusercontent.com/kanripo/KR-Gaiji/master/images/KR1071.png" mimeType="image/png"/>空原返照開杖藜村逕暮徘徊霜苖迸土纎纎出<lb/>
<pb n="KR4e0153_WYG_005-6b"/>
風葉辭林宛宛廽扶病可須重載酒住家何必更登䑓<lb/>
青鞋布襪滄波岸白石歌殘意轉哀<lb/>
　　　至日恭聞車駕入都志喜二首<lb/>
八駿長驅萬里翺四方周覽一心勞星杓夜夜隨黄幄<lb/>
雲盖時時䕶赭袍朔野舊聞殱冐頓洪都今見破宸濠<lb/>
何人議賞功居首玉殿承恩醉碧桃<lb/>
至日連年帝逺征今年至日喜還京登歌想像聆周雅<lb/>
振旅傳呼列漢旌皇祚永占千嵗厯聖聰明照萬方情<lb/>
<pb n="KR4e0153_WYG_005-7a"/>
靈䑓舊職今誰掌不用書雲紀太平<lb/>
　　　立春日<lb/>
多病逢春筆懶拈艸堂髙枕病垂簾故人恰送魚酒至<lb/>
野老不愁年嵗添冉冉雪雲虛照水暉暉晴日乍經簷<lb/>
啣盃自笑還成醉吏隠誰能得兩兼<lb/>
　　　元日次灤江中丞<lb/>
伏枕驚㸔嵗又新卧聽街市響蹄輪樽無白酒元因病<lb/>
屋有青山不當貧向晩雲霞偏弄色得時梅栁故爭春<lb/>
<pb n="KR4e0153_WYG_005-7b"/>
閉門可是甘肥遯懶效東西南北人<lb/>
　　　再次灤江<lb/>
玉座香烟䕶袞衣綵雲飛處是皇畿中朝地接千官擁<lb/>
北斗星懸萬國依波煖御溝春浩蕩日臨宮樹曉雲微<lb/>
自憐朱紱淹鄉土不拜青陽入禁扉<lb/>
　　　春日王監察天宇過訪留酌二首<lb/>
豸冠春訪薜蘿衣晴日池䑓燕子飛心為感時偏耿耿<lb/>
話因談舊轉依依閒過别院題青竹却望南山指翠微<lb/>
<pb n="KR4e0153_WYG_005-8a"/>
欲問野夫棲隠處九槐溪上一柴扉<lb/>
笑我貪書日苦辛愛君風采是埋輪青驄獨繫垂楊晩<lb/>
白屋長廿舊業貧千里海邦開雨雪萬家山郭轉陽春<lb/>
囬驂却傍黄昏路蘿月纎纎喜近人<lb/>
　　　寒食郊行<lb/>
來家疃前春可憐芳郊遲日起晴烟栁枝嫋嫋翠猶弱<lb/>
花蕋菲菲紅且妍荒隴嵗時還爼豆短墻兒女正鞦韆<lb/>
青年竹馬歡逰地華髪經過思惘然<lb/>
<pb n="KR4e0153_WYG_005-8b"/>
　　　午日<lb/>
五月五日正陽辰四十六年衰病身天上風雲同際㑹<lb/>
水邉魚鳥自相親嘯歌獨得酒朋喜踈㪚屢遭官長嗔<lb/>
睡起竹林温雅頌緑蒲青艾晩撩人<lb/>
　　　中秋述懐<lb/>
銀漢星稀玉宇秋夜深乘醉倚東樓天香不見雲中下<lb/>
槎影空傳海上浮狂有篇章酧嵗月懶無書信荅交逰<lb/>
羽衣歌罷蟾光冷獨送西南萬里眸<lb/>
<pb n="KR4e0153_WYG_005-9a"/>
　　　九月八日漫成<lb/>
蕭蕭秋逕晩霜餘寂寂風簾向月踈濁酒旋沽還對客<lb/>
小樓翻盖且藏書雲邉露白鴻猶去棟裏巢空燕不居<lb/>
欲向寒花問生事為誰收巻為誰舒<lb/>
　　　奉次畢司空與客對奕謝荅張侍御惠酒之作<lb/>
　　　　是日司空招予出城不及赴<lb/>
灌木隂隂曲繞塘水風如雨細生凉繡衣家醖携兼至<lb/>
太傅圍棋興轉長簷日晩移文石静荷樽秋泛露華香<lb/>
<pb n="KR4e0153_WYG_005-9b"/>
爛柯欲歩王樵武惆悵仙踪隔苑墻<lb/>
　　　清明日劉黎二子携酒過訪<lb/>
美人常苦費招尋咫尺門庭萬里心手簡忽隨雙鯉至<lb/>
肩輿先造百花深霞通苑榭明春栁雨過橋山出暮岑<lb/>
對酒似聞清廟瑟一歌三嘆有遺音<lb/>
官舎勞君載酒尋病多無柰踏芳心孤亭嵗乆青松老<lb/>
曲徑春殘碧草深友義昔曽稱管鮑詩名今豈下髙岑<lb/>
黄鸝紫燕如知喜並舞雙飛接好音<lb/>
<pb n="KR4e0153_WYG_005-10a"/>
　　　嵗除祫祭以病不與奉荅同寅白岩見懐之作<lb/>
木榻香寒篝火融暉暉殘日隠房櫳天涯風俗追隨裏<lb/>
嵗暮隂陽感慨中井幹不消經夜雪堦萱猶發故年叢<lb/>
端居最憶東朝士爼豆從容未可同<lb/>
　　　冬至長陵即事<lb/>
千峰隠隠下朝陽複嶂層厓啓曙光觀闕昭廽森象魏<lb/>
河山表裏奠金湯陵門月映千年樹寢殿風飄五夜香<lb/>
長至祠臣竊供奉擬書雲物紀靈祥<lb/>
<pb n="KR4e0153_WYG_005-10b"/>
　　　九日雨中登樓<lb/>
八月黄河擬泛槎為憐重九一停車登樓恰對㝠㝠雨<lb/>
行徑稀逢采采花蒼樹破雲秋寺逈碧山當檻暮城斜<lb/>
鄉園客路俱愁寂傳語逰人漫憶家<lb/>
　　　元旦<lb/>
嵗首江南乆客身宦情寥落道情深極知佳麗非吾土<lb/>
且喜逢迎有故人城上雪痕經臘在水邉梅蕋覷年新<lb/>
呼童早蠟登山屐莫負陶家漉酒巾<lb/>
<pb n="KR4e0153_WYG_005-11a"/>
　　　癸未元日泊龍江關<lb/>
海日蒼茫隠石城正朝雲物半隂晴暮年嵗到無親故<lb/>
舊國書來有甲兵青栁白梅俱在眼渚鷗沙燕亦含情<lb/>
同舟楚客醒相對坐待春朝百感生<lb/>
　　　二月一日候朝是日予祖母夀辰<lb/>
燈火春城漏下遲薄羅寒透五更時鶯遷上谷聲初轉<lb/>
花隔東風信未知仕漢恩深慚壯業報劉心逺滯還期<lb/>
天街望處無端喜南極光連北斗垂<lb/>
<pb n="KR4e0153_WYG_005-11b"/>
　　　萬夀節<lb/>
綵仗凌雲啓曙烟翠華含日俯晴川遥憐外閫稱觴地<lb/>
恰是西江獻㨗年鞶錫共懽恩似海凱歌齊祝夀同天<lb/>
微臣亦有迎鑾曲願奏君王玉几前<lb/>
　　　郊祀齋居<lb/>
春樹扶踈夜色輕坐深齋沐軫遥情上清真氣通三界<lb/>
太乙祥烟接兩京雲裏珮環鳴閤道水邉星斗照䑓城<lb/>
江湖魏闕瞻依切欲草甘泉賦未成<lb/>
<pb n="KR4e0153_WYG_005-12a"/>
獨火琴張伴獨居月華遥上閤簾初懐人忽夢春塘草<lb/>
侑食聊烹雪苑蔬南牧烽煙時有報北來鴻鴈乆無書<lb/>
玉笙聲裊爐烟細懶聽仙官説歩虛<lb/>
　　　少宗伯趙類菴<lb/>
省署行雲接禁廬戒嚴齋沐共端居簫韶恍惚聞仙樂<lb/>
夣寐依稀奉屬車台斗上公蒼玉珮閬風仙子碧霞裾<lb/>
六年嘉靖明禋禮合有淮隂太史書<hi>淮隂人</hi>
坐深齋閤五更天起立梅花細雨邉自保一心惟對越<lb/>
<pb n="KR4e0153_WYG_005-12b"/>
敢云三禮是精專形骸已覺非前度風景猶疑似去年<lb/>
啼徹曉雞清不寐更呼童子爇爐烟<lb/>
　　　齋居<lb/>
琳宮仙梵栢森森祝聖欣同海内心萬里廟堂懸念切<lb/>
十年侍從感恩深閒愁似雨踈還宻世事無端古又今<lb/>
却憶講筵供奉日已知迂拙負綸音<lb/>
　　　郊興<lb/>
禮䑓𤣥黙戒宵眠職在寅清典訓傳深院鳥驚風起樹<lb/>
<pb n="KR4e0153_WYG_005-13a"/>
九衢塵静月當天箭沉宮漏泠泠水屏映鑪香細細烟<lb/>
孤坐擁衾聊假寐夣魂依約翠華邉<lb/>
　　　中元陪祀孝陵<lb/>
千谿環合萬蟲吟陵邑秋囬碧草深香度石壇雲晻靄<lb/>
鐘流山殿氣隂森乾坤聖祖經營力霜露文孫感愴心<lb/>
惆悵禮䑓供奉客黑頭今已二毛侵<lb/>
　　　入壇馬上<lb/>
樓頭鐘㪚曙煙㣲城上旗翻曉日暉雙馬共依南陌度<lb/>
<pb n="KR4e0153_WYG_005-13b"/>
羣鴉争入上陽飛離郊薦嵗先農事甲帳屯雲䕶帝畿<lb/>
三載太常無寸補敢言身跡與心違<lb/>
　　　齋居候駕<lb/>
圜丘圍繞萬松青石磴縈紆憶舊經乘月試觀仙陛樂<lb/>
倚風遥聽屬車鈴力堪供奉丁年健心到齋明午夜醒<lb/>
欲效杜陵歌大禮書成誰為逹皇扄<lb/>
　　　寄秦鳯山少司徒<lb/>
静依髙閤撫年芳萬里霜雲接塞長南郭雨晴山自碧<lb/>
<pb n="KR4e0153_WYG_005-14a"/>
北風時到菊猶黄羞將老病干明主幾對琴樽憶侍郎<lb/>
莫枉髙情賦招隠水東籬落未全荒<lb/>
　　　奉寄白巖太宰<lb/>
一抛簮組别朝行四見青春日載陽敵少更無臨局苦<lb/>
心開惟有㸔山忙堦蘭過雨娟娟秀庭栢凌雲矯矯長<lb/>
龍氣夜來西貫斗冶人遥識是干將<lb/>
　　　春日有懐空同李子<lb/>
南中數枉故人書北上蹉跎信轉踈四海酒盃形影外<lb/>
<pb n="KR4e0153_WYG_005-14b"/>
十年詩草夣魂餘藏身笑我同方朔作賦憐君過子虚<lb/>
春入吹䑓芳草徧塔雲樓月近何如<lb/>
　　　㓂中丞北撫宣府<lb/>
雲州烽火入雲中愾敵知君乆在戎追北逺勞燕將出<lb/>
防秋行與漢時同天從上谷分邉界人自東山識謝公<lb/>
珍重廟堂柔逺意禦戎元不重竒功<lb/>
守邉猶得近邦畿亞相權兼大將威烏府日閒關月皎<lb/>
㦸門秋静塞塵稀探兵入塞無傳箭勑使臨戎有賜衣<lb/>
<pb n="KR4e0153_WYG_005-15a"/>
聞道六龍巡幸所至今常見五雲飛<lb/>
　　　荅函山希尹<lb/>
吏曹清雅復誰如三載淮隂逺謫居豈謂風蓬歎流轉<lb/>
乆從霄漢擬遷除子平實有歸田賦公幹虚傳卧病書<lb/>
乘月共憐霜燕起悲鳴猶是落絃餘<lb/>
　　　荅蒲汀問病<lb/>
曲寢眞應蟄蠖如傍人虚擬好端居走庭風葉從揺落<lb/>
繞榻霜英倦掃除日下紫雲徒有夣海東黄鶴乆無書<lb/>
<pb n="KR4e0153_WYG_005-15b"/>
玉堂知舊勞相問五十三年老病餘<lb/>
　　　春日寄南曹故人<lb/>
白門楊栁石橋邉尚憶金陵吏隠年獨夜有懐通夣寐<lb/>
五雲廽首隔風烟鳯凰臺古江應繞鳷鵲樓髙月自懸<lb/>
省寺故人元不少南音誰附北鴻傳<lb/>
　　　寄岳丈胡公<lb/>
雲卧東山榻已牢夣魂稀入紫宸朝誰言駟馬如髙枕<lb/>
未許黄封勝濁醪移艇日陪漁父坐杖藜時赴野人招<lb/>
<pb n="KR4e0153_WYG_005-16a"/>
滄浪歌罷康衢舞白眼青天興轉豪<lb/>
　　　石橋驛逢詹進士赴京<lb/>
六年雲卧别京畿萬里重來舊侶稀紫陌已無塵可拂<lb/>
𤣥都惟有燕交飛尋芳上苑花迎珮待漏東朝月滿衣<lb/>
鄉土尚留司馬跡駟車他日㸔榮歸<lb/>
　　　贈毛東塘<lb/>
豪雄氣盖三千界按部春囬幾萬家風采獨教天下想<lb/>
文章偏得士林誇耶溪飲興芙蓉棹閩嶠詩情荔子花<lb/>
<pb n="KR4e0153_WYG_005-16b"/>
應憶舊逰驚物換梁臺新栁欲藏雅<lb/>
　　　八月八日太常例不習儀五鼓起坐有懐成均<lb/>
　　　　諸公<lb/>
爽氣侵簾夜轉森懐人空抱雨中心漏沉壷水彤樓逈<lb/>
燭映軒堦碧草深自分巢由湏屬我共傳堯舜是當今<lb/>
鳯凰池上明良曲林下應聞大雅音<lb/>
　　　病中贈東塘先生歸<lb/>
驛亭春栁曙隂隂送客聊為黄鵠吟嵗月秪堪驚聚㪚<lb/>
<pb n="KR4e0153_WYG_005-17a"/>
路岐何必問升沉風行西下論兵地日鍳東周品士心<lb/>
醒眼未開涓滴酒病懐離緒海同深<lb/>
　　　秋官劉羙之使還居接待院出訪<lb/>
行盡梁河與汴山杪秋南出暮春還極知風采元無比<lb/>
莫恠馳驅不暫閒城繞亂蛙青草路寺臨流水夕陽灣<lb/>
詩壇舊駕髙千尺一榻清風喜重攀<lb/>
　　　王舍人招予不至坐客聫句見促馬上<lb/>
晩來扶醉過城西路出廽塘復渡溪座上多情重折簡<lb/>
<pb n="KR4e0153_WYG_005-17b"/>
社中詩好預分題青穿石逕苔新破緑轉沙堤栁欲迷<lb/>
痩馬未前心已到却從何處覔霜蹄<lb/>
　　　奉荅白岩諸公見懐聫句<lb/>
瞑鳥催歸出寺門長安風色已黄昏林塘只隔水西渡<lb/>
溪徑故妨花外尊星列𤨏垣占聚榻月斜銀浦怯廽轅<lb/>
清宵咫尺懐人地海北天南未可論<lb/>
　　　奉贈儲柴墟太僕閲馬山東二首<lb/>
龍陛香烟曉曵紳雞聲催發使車頻維揚城郭鄉心逺<lb/>
<pb n="KR4e0153_WYG_005-18a"/>
魯衞山川客路新天下可應無駿骨鞭頭猶見説烽塵<lb/>
風霜處處逢揺落誰識行䄡别有春<lb/>
簡命争誇出使榮離筵深坐梵堂清同憐宦客翻為主<lb/>
却喜山僧亦與盟荒甸曉鐘淮海夣杪秋烟樹薊門行<lb/>
何時相憶不相見臘月梅花二月鶯<lb/>
　　　坐上奉贈白岩少卿<lb/>
淮隂廟前沙路微井陘口下行人歸丘園别後青松老<lb/>
關塞經過舊壘稀駸駸羽騎聫春甸隠隠山城啓夕扉<lb/>
<pb n="KR4e0153_WYG_005-18b"/>
却顧太行應嘆息十年空望白雲飛<lb/>
　　　贈殷文濟<lb/>
幾日逢君即送君客堂巵酒不成醺途遥共説湏加飯<lb/>
病起誰敎却避葷驚月啼烏還繞樹向風離馬亦嘶羣<lb/>
同心落落京華少寄我音書莫厭勤<lb/>
　　　九月十四日夜訪馬尚寳文明不值<lb/>
門巷隂隂暮雀飛北城燈火望熹㣲可憐明月映踈栁<lb/>
更喜秋風吹客衣寒露始零鴻漸少重陽却過菊猶稀<lb/>
<pb n="KR4e0153_WYG_005-19a"/>
子長素有登臨興何處淹留樂未歸<lb/>
　　　獻吉留别<lb/>
初春郊甸積雪滿客子出門岐路長征車杳杳去不息<lb/>
關栁青青愁未央却望泰山懐故道即歸梁苑亦他鄉<lb/>
十年京洛交逰地日夕風烟思𣺌茫<lb/>
　　　寄劉銅仁<lb/>
地闊天長柰爾何春風門巷少經過遥憐白髪星星短<lb/>
無那風塵日日多懐舊獨吟平子賦感時偏憶少陵歌<lb/>
<pb n="KR4e0153_WYG_005-19b"/>
江村細雨蘼蕪長是處扁舟有釣簑<lb/>
　　　月下贈孫生<lb/>
月出東城光皎然踏歌歸去馬翩翩風塵醉别三秋暮<lb/>
鄉土交情十載前俠氣早聞探虎穴壯心時為舞龍泉<lb/>
長安九陌烟花地無事飄零又一年<lb/>
　　　書懐荅吳東昌元亨<lb/>
興如張翰在蓴鱸愁似三閭屈大夫桑梓旋開樵父逕<lb/>
夣魂稀到帝王都病登山閤思黄鵠淚洒丘園掃緑蕪<lb/>
<pb n="KR4e0153_WYG_005-20a"/>
羣盗不休戎馬亂厭聽州郡説飛芻<lb/>
　　　十月十三日髙唐㑹石峰陳提學同賦<lb/>
北海南雲逓𣺌茫宦情鄉思共悠長連床喜見風流在<lb/>
同榜猶傳姓字香栢署髙秋驚燕雀山城薄暮下牛羊<lb/>
如何不醉還成别孤負霜天月滿墻<lb/>
　　　别後有懐石峰<lb/>
憶昨相逢賦夣魚古槐凉月小堂虛通家更許諸郎見<lb/>
得句先敎子弟書却計此行千里外定知重㑹幾年餘<lb/>
<pb n="KR4e0153_WYG_005-20b"/>
同官我亦司文敎事事深慙逈不如<lb/>
　　　除夕卧病柬空同李子<lb/>
天涯卧病驚除夕河上逢人感昔逰嵗月浮生雙鳥翼<lb/>
風塵逺道一狐裘君還豈為鱸魚膾我出眞同雪夜舟<lb/>
梅蕋栁條俱動色幾時携杖並登樓<lb/>
　　　贈春山李侍御<lb/>
徃嵗麻衣出宋中黄巾流亂太行東天王詔下軍符急<lb/>
御史兵來賊壘空籌䇿自同諸葛亮諫書人比息夫躬<lb/>
<pb n="KR4e0153_WYG_005-21a"/>
可憐回首過逢地萬井春烟裊暮風<lb/>
　　　丁丑元夕宴一齋殿下所先以事歸五華楊先<lb/>
　　　　生賦詩見憶仰荅并酧謝一齋<lb/>
樓外棲禽夜不驚樓中月上霽多情庭花欲放先春色<lb/>
几瑟虛含太古聲興是剡溪催返棹句飛東野故逃盟<lb/>
燈衢醉拂流塵轉轉憶王孫殿閤清<lb/>
　　　贈王汝立推府之安慶<lb/>
奕世簮袍襲主榮兩朝科第接家聲皐陶獨守虞廷典<lb/>
<pb n="KR4e0153_WYG_005-21b"/>
賈誼同歸漢史評<hi>伊父周長史也</hi>藩閤暮雲囬望地郡堂秋月<lb/>
坐吟情褒名喜入觀風艸不待三年政已成<lb/>
　　　啇水得許廷綸詩奉報二首<lb/>
渉盡蠻溪與瘴灣轉因家難得身閒應憐白髪恩難報<lb/>
頗怪青雲興獨慳在野有時㸔射虎杖藜随處約登山<lb/>
泥蟠霧隠眞虚擬西北王師尚未班<lb/>
日射蒸途潦接灣客車何處可投閒愁中鬂髪年年别<lb/>
病裏篇章字字慳長憶許公兼許子却逢商水慕商山<lb/>
<pb n="KR4e0153_WYG_005-22a"/>
同朝故地分明記白玉墀東第二班<lb/>
　　　贈臨漳陳敎諭<lb/>
白首談經獨可嘉學宫桃李燦春花十年鎮日甘藜藿<lb/>
萬里何曾問室家河甸客裝衝雪冷國門賢路入雲賖<lb/>
臨分未有瓊琚報愧爾殷勤贈木<graphic n="KR1000" url="https://raw.githubusercontent.com/kanripo/KR-Gaiji/master/images/KR1000.png" mimeType="image/png"/>
　　　人日荅何李二子見懐之作<lb/>
夾道烟花十二樓大梁歌吹古名州當年尚憶愁中過<lb/>
此日那敎病裏逰司馬調髙真寡和謫仙情重若為酬<lb/>
<pb n="KR4e0153_WYG_005-22b"/>
青燈白髪春堂晩卧歎年華似水流<lb/>
　　　何子元叅政遷秩太僕走賀二首<lb/>
京洛煌煌尺五天姓名今喜萬人傳中州節鉞分藩地<lb/>
西極風塵出塞年新職似同還典午舊逰争説是登仙<lb/>
河梁别意真堪畫誰起江門沈石田<lb/>
東風環珮促朝天苦恨離盃阻共傳一卧即今㸔累月<lb/>
並逰真復是何年閒情謾憶朝中舊多病難逢海上仙<lb/>
芳草碧山俱不惡擬從春日賦歸田<lb/>
<pb n="KR4e0153_WYG_005-23a"/>
　　　柬李朝信同年<lb/>
古驛炎荒逺謫丞晩從䑓省見飛騰開渠實並西門豹<lb/>
擊水虚疑北海鵬二月夀筵雙翠栢十年官舎一清氷<lb/>
昨來詹尹傳消息聞説先生自此升<lb/>
　　　臨潁與賈學士夜坐<lb/>
霽雨簾櫳暮色澄病來肢體坐難勝十年塵土餘雙鬂<lb/>
萬事悲懽付一燈却對渚雲瞻紫極轉懐江水説金陵<lb/>
玉堂本是清寒地可道官銜只似氷<lb/>
<pb n="KR4e0153_WYG_005-23b"/>
　　　自感一首<lb/>
春堂華燭照端居自感行藏冷笑予南郡一麾聊復爾<lb/>
舊京三轉欲何如年華强半稀聞道月俸無多苦積書<lb/>
争似驂鸞向雲海馭風長曵紫霞裾<lb/>
　　　寄朱士光御史<lb/>
建業風聲到最先路謡親聽野人傳朝端斧鉞埋輪後<lb/>
江表溪山攬轡前摶擊故同鵰鶚下詠逰時向薜蘿穿<lb/>
清尊不對芳春酒翹首三茅憶洞天<lb/>
<pb n="KR4e0153_WYG_005-24a"/>
　　　寄别士光<lb/>
神交元在識荆先豈待瓊瑶托鴈傳終日暮雲㸔海上<lb/>
幾時春酒醉花前江横碧水盈盈隔栁亂黄鸝故故穿<lb/>
感别恨時應不少一封期入九重天<lb/>
　　　再次燕泉<lb/>
縱道先期已後時似縁見少却稱竒使蜂媒蝶休相訝<lb/>
國色天香且自知暮雨懶通巫峽夣<hi>薛許昌曰常同巫峽散詩義本此</hi>
朝雲嫌入義山詞<hi>李商隠曰欲書花片寄朝雲</hi>翻慙綵筆留真賞未<lb/>
<pb n="KR4e0153_WYG_005-24b"/>
有豪門紫玉巵<hi>韓熈載賞牡丹出五色玉巵隨花色酌客故云</hi>
　　　贈劉廉憲赴覲<lb/>
暫將風雨施蠻鄉早逐秋風入上陽萬里山川眞厯覧<lb/>
十年車馬亦匆忙烏䑓舊識氷霜面紫極重瞻日月光<lb/>
多少遺賢在丘壑擬從封事借明揚<lb/>
　　　寄白巖太宰<lb/>
見説脩眉近吐毫夀徵端為息塵勞閒身比鶴飛還徤<lb/>
晩局如棋着更髙消日有書誰石刻采芳無夣不江臯<lb/>
<pb n="KR4e0153_WYG_005-25a"/>
新栽五栁開三徑未許黄花只姓陶<lb/>
　　　寄南宗伯白巖<lb/>
神仙官府說南畿聞道春曹事更稀庭轉晝隂移樹影<lb/>
印封秋雨上苔衣䑓城栁暗宫前路别墅棋殘石上圍<lb/>
台斗位懸朋軰少與誰同賞復同歸<lb/>
　　　簡石溪殷子<lb/>
飛歩雲霄二十年早歸鄉里共稱賢囊留白璧長捐楚<lb/>
䑓冷黄金不到燕跨馬日尋安石墅閉門時註子雲𤣥<lb/>
<pb n="KR4e0153_WYG_005-25b"/>
懐君夜對層城立月色江聲兩惘然<lb/>
　　　眞州得汝温王中丞書荅寄一首兼呈近懐<lb/>
郭西殘臘送行車<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>上經年始得書入陜夣魂遥不阻<lb/>
守邉方畧近何如朱衣却傍風塵際白髪那禁涕淚餘<lb/>
來使隔江難問訊暮雲春草正愁予<lb/>
　　　沛縣舟中柬戴方伯子良<lb/>
城隅有客眺連岡城下維舟笑我忙欲駕行輿仍隔水<lb/>
忽㸔花樹已斜陽烟郊黯淡新亭暮石壁隂森古殿凉<lb/>
<pb n="KR4e0153_WYG_005-26a"/>
豪興坐闌猶不淺况隨髙歩接春觴<lb/>
　　　濟寧候文鳴中丞不至却寄<lb/>
逺傳開府駐任城北上樓舡䟎日行梅信臘隨千里使<lb/>
羽書春㪚兩河兵青青凍麥侵沙吐縷縷晴雲隔浦生<lb/>
午夜月明虛鎻䌫倚蓬西望不勝情<lb/>
　　　寄弟賦<lb/>
一别三年慨逺暌萍踪無定任東西望窮鄉國暮雲合<lb/>
夣入野塘春草萋座上可能楊子對膝前應觧老萊啼<lb/>
<pb n="KR4e0153_WYG_005-26b"/>
詩書羙躅還須蹈莫更頻頻索棗梨<lb/>
　　　郊壇齋居有懐簡風山月岩<lb/>
咫尺行<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>隔幾街髙吟何處羙人偕燕郊又屬花時感<lb/>
剡曲空勞雪夜懐伐木有聲鶯在谷抱琴無韻月明齋<lb/>
行宫朝罷親曾數屈指城西少舊儕<lb/>
　　　遇方文玉為賦振旅詩<lb/>
旌盖風翻塞日光凱歌聲入楚雲長全功自古難平蜀<lb/>
元老而今又姓方四野盡銷新戰壘百城還覩舊耕桑<lb/>
<pb n="KR4e0153_WYG_005-27a"/>
書生筆硯尋常事幾見勲名勒太常<lb/>
　　　寄呈東臺外舅<lb/>
一别丈人今二年徃來空有尺書傳關山望極孤雲裊<lb/>
霄漢同心白日懸碣石風烟通北海江陵城郭枕西川<lb/>
相思未卜相逢處岸草江花亦可憐<lb/>
　　　沈右史歸興<lb/>
敢將勛業比韓休已把行藏付許由秋度碧雲悲嶺鴈<lb/>
晝眠寒水羡沙鷗愛閒數到郡東寺望逺時登江上樓<lb/>
<pb n="KR4e0153_WYG_005-27b"/>
欲訪庭闈問消息南風何日送歸舟<lb/>
　　　同年侍御羅瑞卿將到京先以詩寄荅之<lb/>
日夕懐君剛入夣曉來傳報喜還驚雲山悵别多岐路<lb/>
萍海論交幾弟兄花外驛樓明豸錦草邉城巷沸蛙笙<lb/>
東門咫尺新晴地不厭衝泥匹馬迎<lb/>
　　　何子元移住揚州巷<lb/>
第宅三年已四遷買鄰銷盡賣文錢極知萍梗皆身外<lb/>
且逐風花過眼前伏枕夜通騎鶴夣㪚衙秋㫁㸔山縁<lb/>
<pb n="KR4e0153_WYG_005-28a"/>
相從欲問城東社聞説郎曹本是仙<lb/>
　　　寄王青門太守<lb/>
不見青門王右丞渚雲江草思難勝經旬漸覺人迢逺<lb/>
入夏真愁氣欝蒸山郡吏氓朝閤印水鄉兒女夜船燈<lb/>
炎風朔雪多歸鴈北信南書亦可憑<lb/>
　　　紅心驛坐雨有懐臨淮吳茂宰<lb/>
山店蒼茫風雨辰驛樓鳴鼓駐行賔盤渦似有蛟龍闘<lb/>
入舎翻疑鳥雀嗔心是子牟還魏闕迹非公幹且漳濵<lb/>
<pb n="KR4e0153_WYG_005-28b"/>
孤吟却憶吳明府逆旅相逢意頗真<lb/>
　　　寄夀陽山人<lb/>
有足不臨城府邉有身不到狹邪筵陶朱故托泛舟興<lb/>
康樂長吟登嶠篇間對菊花開夀酒静㸔椿樹數流年<lb/>
何時一起江門卧訪我金陵水月前<lb/>
　　　寄華文逺<lb/>
江空月白秋千里不見山人跨鶴來梅樹長懐隴頭信<lb/>
菊花虚負掌中杯清川碧石三吳道老鴈長雲九日臺<lb/>
<pb n="KR4e0153_WYG_005-29a"/>
却對曉星傷落落客邉懐抱幾時開<lb/>
　　　寄正齋俞藩叅<lb/>
仲春風日冷萋萋側望歸人路不迷千里紺烟新撫哺<lb/>
兩都青𤨏舊封題鵷鸞有翮中猶鎩桃李無言下自蹊<lb/>
沙舸一尊違面把素書遥寄魯門西<lb/>
　　　除夕述懐奉類菴宗伯<lb/>
薄暮融風起凍霞五更晴靄麗年華空香裊篆爐存火<lb/>
苑色囬青栁放芽辭谷早鶯同命侣過江春鴈各思家<lb/>
<pb n="KR4e0153_WYG_005-29b"/>
物情人事端居外頗念吾生亦有涯<lb/>
　　　午日觀競渡<lb/>
共駭羣龍水上逰不知元是木蘭舟雲旗獵獵翻青漢<lb/>
雷鼓嘈嘈殷碧流屈子怨魂終古在楚鄉遺俗至今留<lb/>
江亭暇日堪髙㑹醉諷離騷不觧愁<lb/>
　<lb/>
　<lb/>
　華泉集巻五<lb/>
</p>
<p>
</p>
  </div>
<div>
<head>華泉集巻六</head> <lb/>
    <p>
<pb n="KR4e0153_WYG_006-1a"/>
欽定四庫全書<lb/>
　華泉集巻六<lb/>
　　　　　　　　　　　　　明　邊貢　撰<lb/>
　詩集<lb/>
　　七言律詩<lb/>
　　　和㮚翁家訓四章為整菴相公作<lb/>
封事休將入帝宸致身安得自由身書迴梓里家無恙<lb/>
望重文昌國有鈞金馬乆期黄閣老碧山常對白頭親<lb/>
<pb n="KR4e0153_WYG_006-1b"/>
深憐問寢趨朝夢半在昏鐘半在晨<lb/>
宛洛分攜五見冬豈知遷轉得相逢藩垣子不慙京兆<lb/>
禮樂吾深愧秩宗寒宴水西開紫菊暮帆江上對青峰<lb/>
朝正切感當元㑹十載重聞鳳闕鐘<lb/>
千里正愁歸逺道一燈深喜借餘光不縁駿馬威相近<lb/>
豈得豺狼跡自藏橋市水雲兼上下斗城星宿接低昻<lb/>
南都浪說神仙府不道神仙夜亦忙<lb/>
金陵二水三山地白筆冬懸海日光駿骨乆知天下少<lb/>
<pb n="KR4e0153_WYG_006-2a"/>
豹文虚擬霧中藏蘭臺望重桓公雅藝苑名過趙子昻<lb/>
倚馬共推才力徤漫將官守較閒忙<lb/>
　　　見素林公坐上喜雨<lb/>
蕭蕭靈雨夜垂空露浥葵心映燭紅忽報水侵庭礎外<lb/>
不知花盡漏聲中雲雷自識經綸象造化同歸燮理功<lb/>
我欲登堂問昭感如公真見古人風<lb/>
　　　毛給舍宅話舊限韻<lb/>
燕歌聲接楚歌聲别恨迢迢苦未平花少共憐春色晩<lb/>
<pb n="KR4e0153_WYG_006-2b"/>
風多猶覺暮寒生十年奔走青山故萬里歸來白髪明<lb/>
倚醉不須談往事且圍殘局坐深更<lb/>
　　　戲柬黄允升太常<lb/>
清河水西黄奉常五年身不到巖廊誅茅小築憑虚閣<lb/>
臨水新開注易堂已許白雲隨杖屨更招𤣥鶴伴壺觴<lb/>
金陵送客初停駕借問新醪㡬甕香<lb/>
　　　九月朔兵憲董公召飲以腹病不獲叅侍几席<lb/>
　　　　相邀改期已而石汀豸史冒雨先至遂爾命<lb/>
<pb n="KR4e0153_WYG_006-3a"/>
　　　　觴且辱肴果之賜感念良晤談對無縁口呈<lb/>
　　　　奉博一笑<lb/>
病思何如酒思狂閉門髙卧雨浪浪兵曹恰許移芳宴<lb/>
驄馬先傳繫綠楊壺外矢聲翻急雨燭邊花影媚重陽<lb/>
知君似少金華醖不遣清尊到客堂<lb/>
　　　坐上贈朱升之<lb/>
暫維沙舸憩蘭臯為訪金陵舊吏曹南鴈獨衝淮甸雪<lb/>
北風遙送海門濤尊開子夜情俱洽賦入陽春調轉髙<lb/>
<pb n="KR4e0153_WYG_006-3b"/>
起舞對君還照影笑看吾鬂已刁騷<lb/>
　　　以詩招逺遊琅邪病不能赴荅謝<lb/>
夢想琅邪擬卜居入山閒過一春餘真縁病骨時相挽<lb/>
可是髙懐迥不如鳴雨似聞深樹鳥躍波行見碧溪魚<lb/>
蘇州雅調廬陵記壁上誰今敢再書<lb/>
　　　汪東峰小園即事<lb/>
退食悠然抱逺思西園拄笏看山時春留别塢花明樹<lb/>
雨過閒塘水到籬官况不違丘壑想才名兼得廟堂知<lb/>
<pb n="KR4e0153_WYG_006-4a"/>
愛君憂樂闗天下長對蒼生擦兩眉<lb/>
　　　贈都督馬惟淵<lb/>
斬將搴旗處處勳冠軍名姓舊曽聞班超出塞先投筆<lb/>
郤縠登壇且好文海泛直窮蛟蜃窟山驅深入虎狼羣<lb/>
年來上馬披重鎧誓靖風塵報聖君<lb/>
　　　寄閒齋汪少宰<lb/>
望迷烟樹俯春臯人在金陵隔吏曹將折岸花愁逺道<lb/>
欲乘江舸畏驚濤星辰地接台垣近海岳名垂翰院髙<lb/>
<pb n="KR4e0153_WYG_006-4b"/>
公暇兩都應有賦不須重和屈平騷<lb/>
　　　寄吕思泉太僕<lb/>
永陽司馬碧山居㡬度詩來重起予笻杖日隨東郭履<lb/>
綵毫時寫右軍書梅花癖在官先棄鸚鵡才髙世共疎<lb/>
吳客逺歸憑問訊九還消息近何如<lb/>
　　　寄俞正齋大叅<lb/>
建業春殘風雨凄惠山東望海雲迷函中尺素封長恨<lb/>
巻裏芳洲撫舊題臨檻恰當鶯囀樹步園無奈草盈蹊<lb/>
<pb n="KR4e0153_WYG_006-5a"/>
江門只隔三朝路何日扁舟過水西<lb/>
　　　和荅毅齋劉鴻臚見懐之作<lb/>
水步山行隔歳期冶城春日正遲遲深探已辦千尋綆<lb/>
逺望常懸萬里思乆愧禮臺稱典故早從民部接芳詞<lb/>
舊京林苑多嘉樹擬看遷鶯得上枝<lb/>
　　　奉荅知山光祿春寺晩歸之作<lb/>
際曉聞君已出城晩來消息未分明尊開漫自誇清酒<lb/>
詩到真如食太羮雪土細穿春草綠雨簾髙捲暮雲平<lb/>
<pb n="KR4e0153_WYG_006-5b"/>
虚堂燭火棊枰在可惜無人坐五更<lb/>
　　　荅灤江王大理<lb/>
棘臺春静日端居藻思𤣥情入太初茂叔故應留徑草<lb/>
公儀安用拔園蔬極知台鼎身須到豈獨邊闗事可書<lb/>
江口暮潮天際月試從消長看盈虚<lb/>
　　　贈伍松月<lb/>
憶昔荆南逺卜居相逢曽及鴈來初山堂習隠秋看桂<lb/>
郡閣留懽夜剪蔬天末往来千里道篋中悲喜十年書<lb/>
<pb n="KR4e0153_WYG_006-6a"/>
懐君只似江城月長願清光照紫虚<lb/>
　　　寄嘉定章太守<lb/>
六千里外闗山道十二年中風雨愁書信不隨湖鴈過<lb/>
夢魂空遶蜀江流纎纎凍栁含烟裊苒苒春雲向日浮<lb/>
多病有懐貪逺望强扶藜杖一登樓<lb/>
　　　樾岡中丞登舟後有作相示荅之<lb/>
中丞入奏揚帆日乳燕鳴鳩月正三楓陛曉星看斗北<lb/>
杏花春雨别江南詩多到處堪題石駕迥何人敢並驂<lb/>
<pb n="KR4e0153_WYG_006-6b"/>
苦别登臺逺相望暮雲斜照酒初酣<lb/>
　　　贈石溪殷子<lb/>
掛冠心跡與誰眀海濶天遙萬里行巖畔直松傷早伐<lb/>
仗前朝馬戒先鳴國恩可報身方徤家債初償事少縈<lb/>
莫把五湖疑范蠡古今豪傑本同情<lb/>
　　　金陵早春奉懐白巖翁次致政志喜之韻<lb/>
晉山迢遞隔吳鄉碧樹千重鴈㡬行江上再逢新歲月<lb/>
篋中時檢舊篇章名叨啓事心常愧迹阻門庭夢不忘<lb/>
<pb n="KR4e0153_WYG_006-7a"/>
已恨兩京成逺别可堪踪跡更殊方<lb/>
　　　得白巖惠書<lb/>
山童傳信到江鄉滿紙雲烟墨數行西洛漫誇裴相國<lb/>
南宫何羨米元章四朝黄髪身仍徤五嶽丹梯興未忘<lb/>
觀物素諳𤣥化理不須重問九還方<lb/>
　　　夏日端居奉懐<lb/>
往歲從龍謁帝鄉步隨仙仗對分行雲中秉笏陪郊畤<lb/>
月裏鳴琚出建章老去江湖頭易白别來山斗思難忘<lb/>
<pb n="KR4e0153_WYG_006-7b"/>
芙蓉採得無因寄愁絶盈盈水一方<lb/>
　　　七夕懐南垣劉司空<lb/>
欲問南塘早暮潮栁烟蘆月望迢遙磯頭錦鯉真難掣<lb/>
天外㝠鴻可易招菡萏出波還並蒂女牛經歲亦成橋<lb/>
懐人已恨蓬山逺何處涼風引玉簫<lb/>
　　　寄遼宗室光澤王次來韻<lb/>
離荆一十五回春睿想猶煩及逺人愁見碧雲天際合<lb/>
轉憐華髪鏡中新秋堂鼓吹揮毫夜雪苑旌旗校獵辰<lb/>
<pb n="KR4e0153_WYG_006-8a"/>
回憶舊遊情萬結渚鱗江鴈若為申<lb/>
　　　賦俞大參正齋二宜園次二泉韻<lb/>
小園開處弟迎兄兄未歸來弟早營堪入畫圖傳洛社<lb/>
不須風雨賦彭城江鴻海鴈冥冥色棣萼荆花宛宛情<lb/>
一出偶令成白首始憐身外是虚名<lb/>
　　　知山史君園梅始開邀客過賞時乃子際赴春<lb/>
　　　　試因及之次韻<lb/>
萬蕾含胎爾獨先玉膚瓊蕋照髙天臨風時有暗香度<lb/>
<pb n="KR4e0153_WYG_006-8b"/>
未雪早將春思牽深厚共知培養力芳菲誰秉發生權<lb/>
花神夜報郎君信來歲登瀛冠列仙<lb/>
　　　答殷石溪雪中見寄二首<lb/>
瑤華新自石溪來燭底緘封手自開銀海散花方獨眩<lb/>
玉山當坐忽先頽邊橋市近多春鯉傍枕瓶香有臘醅<lb/>
晴日杖藜堪共酌細看臺竹與江梅<lb/>
白晝春雲接地隂黄昏春雪覆簷深洛中逺憶袁生卧<lb/>
灞上真懐孟老吟江麥秀期欣可卜隴梅開興恐難禁<lb/>
<pb n="KR4e0153_WYG_006-9a"/>
石溪漁父能憂世一曲滄浪萬古心<lb/>
　　　喜蒲汀少宰卜隣<lb/>
紫宸西畔白門東雞犬相聞巷陌同家逺正須君作侣<lb/>
病多無奈我成翁池光向月虚含凍栁意歸春弱裊風<lb/>
珍重雪泥鴻爪迹翻飛回首五雲中<lb/>
　　　夀春劉子希尹言念故鄉有拂衣之興奉問<lb/>
恨别君今憶舊山感時予亦念鄉闗天涯岐路㡬回首<lb/>
歲暮風塵多苦顔方朔乆疎金馬詔季鷹終為玉鱸還<lb/>
<pb n="KR4e0153_WYG_006-9b"/>
江城紫翠羣峰霽望極春雲杳靄間<lb/>
　　　寄希尹再和前韻<lb/>
紫霞蒼靄護春山郡閣清虚晝掩闗百里不愁淹驥足<lb/>
九重時夢犯龍顔心傷異域濃花吐目送中林倦羽還<lb/>
歸使過江憑說信有人相憶水雲間<lb/>
　　　寄荅子立董兄<lb/>
書來休更問新銜蹇命非才乆自諳遊屐謾誇探虎窟<lb/>
釣竿何用狎龍潭終知展季三宜黜豈但嵇康七不堪<lb/>
<pb n="KR4e0153_WYG_006-10a"/>
傳語故交虚北望已看華髪住江南<lb/>
　　　太僕諸僚長以見懐聮句寄示奉簡<lb/>
滁陽亭館秣陵槎百里山城隔浦沙心逺自知江不限<lb/>
日窮誰遣樹重遮松間霽月宵行圃竹裏清風晩散衙<lb/>
仙吏兩鄉俱不忝此中惟恨少琅琊<lb/>
　　　晩坐<lb/>
碧栁隂沈覆古槎黄昏時見月籠沙漁梁曲曲深相䕶<lb/>
賈舶鱗鱗迥不遮燈影夕懸城外塔水痕晴落㟁邊衙<lb/>
<pb n="KR4e0153_WYG_006-10b"/>
前溪子夜歌聲裊風景依稀似若邪<lb/>
　　　殷石溪遷居二首<lb/>
溪翁小隠城隅地窈窕松窓對竹林習静不知紅日晩<lb/>
避名真似碧山深臨池野鶴陪孤立破雪江花笑苦吟<lb/>
從此鳳凰臺畔路杖藜應許數相尋<lb/>
鑑湖欲並賀知章洛社何如司馬光耆舊即今新續傳<lb/>
達人隨處可為鄉沙溪綠蕙牽風細水榭青蘿映月長<lb/>
更喜欝林洲畔石歲寒相對倚氷霜<lb/>
<pb n="KR4e0153_WYG_006-11a"/>
　　　和白巖二首<lb/>
濟上秋風兩棹開故人傳報上公來滄江虹月先占象<lb/>
寳匣龍泉故引盃吏部乆懸山岳望仙槎應拂斗牛迴<lb/>
自憐衰病還鄉客未得從容杖屨陪<lb/>
蓬窓誰遣一尊開報道隣船送酒來涓滴乆閒多病手<lb/>
勸酬虚負合懽盃坐餘秉燭更相照話接鳴鷄未擬迴<lb/>
一别忽今驚十載水鄉何得幸深陪<lb/>
　　　再次劉希尹寄荅<lb/>
<pb n="KR4e0153_WYG_006-11b"/>
吾廬遙結翠微間綠篠隂隂草徑斑敢謂圖書存晩計<lb/>
秪應猿鶴笑塵顔漳濱卧病愁公幹隴表思歸憶子山<lb/>
竊忝秩宗三閱歲素飡真愧一身閒<lb/>
　　　印岡羅郡伯枉臨惠示新篇荅謝次韻<lb/>
徑草芊芊溪水長幽居僻在水中央恰對孤雲悲故國<lb/>
忽傳千騎擁東方開筵宛值藤蘿月攜手同懐鴛鷺行<lb/>
取醉夜深還秉燭笑看顔鬂各蒼蒼<lb/>
　　　劉子希尹王子孟宣許攜家醖相過草堂薄暮<lb/>
<pb n="KR4e0153_WYG_006-12a"/>
　　　　不至次杜子登髙韻以嘲<lb/>
落日孤城秋可哀碧溪縈帶紫山迴妄隨土俗登髙去<lb/>
豈得隣翁送酒來叢菊破霜開小苑片雲將雨過層臺<lb/>
藤蘿石上娟娟月誰共黄昏坐一盃<lb/>
　　　是夜草堂小集呈坐客<lb/>
五更城角弄秋哀萬里江鴻避雪迴可但逢時嘆搖落<lb/>
即從抛印賦歸來情多實戀風前㡌病起虚看雨後臺<lb/>
華髪舊人今在㡬夜深休負菊花杯<lb/>
<pb n="KR4e0153_WYG_006-12b"/>
　　　夜㑹有作呈希尹孟宣二子<lb/>
㡬因離别嘆秋蓬夜榻那期此坐同隣木凍花疎映月<lb/>
對簷孤石静含風尊前節序憂懽裏燭底親交夢寐中<lb/>
休倚少年貪不醉埜夫今是白頭翁<lb/>
　　　九月二十四日遣興奉寄太常諸僚<lb/>
往歲氷銜竊奉常兹辰光寵異班行斜廊縹渺朱衣月<lb/>
合殿氤氲玉珮香天語獨聞當北面岳神分祀得東方<lb/>
如今病卧秋山裏白髪青燈感夜長<lb/>
<pb n="KR4e0153_WYG_006-13a"/>
　　　再次辛字韻<lb/>
逺抛巵酒避芳辛静對烟空月半輪門掩綠苔真自逸<lb/>
案堆黄巻不全貧非才敢竊明時位多病愁看故里春<lb/>
詩侣釣朋俱出飲也應回憶倦遊人<lb/>
　　　夢台峰同登山閣示我以舊題風雨石崖青之<lb/>
　　　　句覺而足之台峰將巡南郡<lb/>
白下城隅佳麗亭使君冠盖昔曽經吳宫晉墅悲人代<lb/>
虎踞龍蟠識地形新夢水烟湖栁碧舊題風雨石崖青<lb/>
<pb n="KR4e0153_WYG_006-13b"/>
海邦漁子春相憶夜指江天認法星<lb/>
　　　聞台峰舟過清源不遂瞻奉短詩寄懐<lb/>
隔歲闗河音信遲美人千里惜分岐伯華寔愧祁奚舉<lb/>
仲父虚承鮑叔知春到水亭花發處月明山館鴈來時<lb/>
孤帆迤邐青驄逺西望長吟有所思<lb/>
　　　賀劉希尹生子<lb/>
碧林春暖鳳將雛滄海宵明蚌出珠前度共占佳夢恊<lb/>
後來堪作小名呼犀錢色映雕盤果蓬矢香連畫壁弧<lb/>
<pb n="KR4e0153_WYG_006-14a"/>
我亦有兒還似子㑹看同學著潛夫<lb/>
　　　新莊道中即事次章抑菴郡守韻<lb/>
步隨芳草愜尋幽踏遍山亭與寺樓情入暮春多感慨<lb/>
地過名士亦風流川長漸覺三花逺雨足因占二麥收<lb/>
南望嶽峰蒼翠裏到時深恐白雲留<lb/>
　　　送汪監司子宿之江西<lb/>
彭蠡江山畫不如到時應及素秋初千峰落日帆檣外<lb/>
萬井寒烟甲胄餘瑣闥星辰迎帝座水鄉甘㫖近親除<lb/>
<pb n="KR4e0153_WYG_006-14b"/>
孝㢘門第清無比翻愧羊公壁有魚<lb/>
　　　送汪少宰閒齋進賀北上<lb/>
皇居穆穆九闗開有客乘槎萬里來宫月夜明鳷鵲觀<lb/>
江雲秋繞鳳凰臺金魚待漏還通籍赤舄凌空不染苔<lb/>
珍重麥丘三祝意等閒休當祖筵杯<lb/>
　　　送後渠崔司成致仕歸安陽<lb/>
盧龍山畔菊花明一片歸帆五兩輕風入暮林稀静葉<lb/>
月明江鴈帶離聲尊前舞袖娱親志袖裏封章報主情<lb/>
<pb n="KR4e0153_WYG_006-15a"/>
六館有人争詣闕願從天子乞陽城<lb/>
　　　送介溪嚴太史考功北上<lb/>
玉亭岐路玉堂通太史文章五色虹萬里不論金馬外<lb/>
三年真在碧山中心如藻鑑明秋月夢逐蘭舟泝曉風<lb/>
我病稍開涓滴酒别筵期對一尊同<lb/>
　　　奉梧山李司馬送别士重文學之都昌王府文<lb/>
　　　　學者司馬弟也<lb/>
碧殿朱門地不寒楚山蘄水足游觀尊開醴酒時應醉<lb/>
<pb n="KR4e0153_WYG_006-15b"/>
饌出江魚日可飡作賦豈勞傷賈誼獻書休擬學嚴安<lb/>
草亭身世羲皇上一榻清風竹萬竿<lb/>
郡王文學渡江年皁帽青山雪滿顛賓館有時來胄子<lb/>
講筵終日對先賢樹邊竽籟臨風聴花外丹朱滴露研<lb/>
三峽五湖通一水等閒休憶浣溪船<lb/>
　　　李時佩坐上留别<lb/>
蘭葉荷花香滿庭坐來炎雨霽空㝠簾開髙棟一星出<lb/>
酒對故人雙眼青沙栁隂森如待折候蟲凄斷若為聴<lb/>
<pb n="KR4e0153_WYG_006-16a"/>
間從聚散看身世天際浮雲水上萍<lb/>
　　　送丁考功秉憲之闗中<lb/>
鶯花如錦豸袍新建節西行及好春周禮職方分二陜<lb/>
漢都形勝説三秦天浮紫氣函闗動雨洗青蓮華岳真<lb/>
藻思還應有神助詩成先寄故鄉人<lb/>
　　　送羅尹赴博羅司成氷玉公之後也<lb/>
海國逍遙野興深羅浮山下坐鳴琴看雲細和東坡句<lb/>
捧日常懸北闕心三合樹髙應蔽芾六如亭在且登臨<lb/>
<pb n="KR4e0153_WYG_006-16b"/>
西江氷玉家聲逺側耳南風聴好音<lb/>
　　　毛東塘李空同韻贈别張惟信内翰兼呈老懐<lb/>
　　　　二首<lb/>
還里偶逢驅駟日通家難比識荆初青年羨子風雲遂<lb/>
白首慚予筆硯疎玉壘錦江秋獨往漢闗秦塞意何如<lb/>
黄扉本是絲綸地莫向亭溪學釣魚<lb/>
青楓闕下承恩後江葉霜前把袂初兩地别離鄉國異<lb/>
㡬年音問故交疎仙臺望逺君相得學海飛聲我不如<lb/>
<pb n="KR4e0153_WYG_006-17a"/>
華髪盈簪欲歸去乆思蓴菜與鱸魚<lb/>
　　　留别外簾諸友<lb/>
浹辰風雨共秋闈坐對朝霏復夕霏萬馬要令收駿骨<lb/>
一燈時得借餘輝樓中醉酒髙情在江上尋仙後約非<lb/>
却到荆南候歸鴈佇看雲錦出天機<lb/>
　　　留别諸友聮句二首<lb/>
舟子招招催渡開多情臨别更遲徊虚煩竹馬城邊候<lb/>
實泛星槎海上迴南郡秋風悲鼓角武昌明月見樓臺<lb/>
<pb n="KR4e0153_WYG_006-17b"/>
懐人莫厭書頻寄江口雲帆日往來<lb/>
荆鄂相望一水間早秋為别仲秋還乾坤去住真如寄<lb/>
車馬馳驅不暫閒白帝城頭烽火急黄牛峽裏戰旗殷<lb/>
江陵舊是襟喉地蜀道東來第一關<lb/>
　　　羊公祠留别憲之元之二都䕶二首<lb/>
秋風繫馬意如何三月荒祠兩度過落日大江元自永<lb/>
青山片石為誰磨愁連西極兵戈滿思入前朝感慨多<lb/>
却望鹿門懐昔隠無端歸興繞烟蘿<lb/>
<pb n="KR4e0153_WYG_006-18a"/>
巨艦鱗鱗牽渡頭牙旗閃閃耀江流深憐鄂渚將軍號<lb/>
已入襄陽稚子謳劉晏不窮關内餉子房能運幄中籌<lb/>
同功異代何終極峴首嵳峩漢水悠<hi>時元之督運糧餉憲之為總制參謀</hi>
<hi>故云</hi>
　　　同劉希尹吏部送祝仁甫考績<lb/>
棠樹隂隂夾㟁長使旌歸繞灞川旁遙占紫氣懐關令<lb/>
却望紅雲指帝鄉過里暫看停駟馬入朝還擬詠羔羊<lb/>
春風畫省含香地玉珮逍遙綵綬光<lb/>
<pb n="KR4e0153_WYG_006-18b"/>
　　　送王本一如遼陽<lb/>
送君無奈别情何五日生朝客裏過心逐懸旌離漢徼<lb/>
夢隨春栁渡遼河重闗複嶺狼烟接暮雨朝雲海氣多<lb/>
應有大篇吟出塞不須停馬問干戈<lb/>
　　　送陳静齋南歸<lb/>
泛梗流萍少定踪此歸何地不相逢客帆未掛三江月<lb/>
鄉夢先過五老峯山水乆應懐六一廟堂終擬召夔龍<lb/>
極知離合闗交誼莫恠臨岐别思濃<lb/>
<pb n="KR4e0153_WYG_006-19a"/>
　　　送唐應韶改順天府丞<lb/>
兩京京兆俱畿輔南接三吳北控燕聞報共欣遷轉地<lb/>
祖行兼得艷陽天鳳臺青草春烟裏龍陛紅雲曉日前<lb/>
最是都人識桓典向來駿馬故翩翩<lb/>
　　　送張蕭山致政<lb/>
拂衣歸卧碧山岑白髪蕭蕭欲滿簪居卜剡溪明主惠<lb/>
望迷燕樹老臣心層雲鳥度江城逺五月花香水閣深<lb/>
感慨臨風一長嘯漫云鸞鶴送餘音<lb/>
<pb n="KR4e0153_WYG_006-19b"/>
　　　送鄒黄山考滿北上<lb/>
駿聲華譽滿留都社稷蒼生望不孤八座早登南執法<lb/>
三年兼考大司徒風傳海甸鯨波息石固臺城鼠穴無<lb/>
心是子年身范老逺從廊廟憶江湖<lb/>
　　　留别貞菴<lb/>
隂隂汀樹起秋烟冉冉溪花接暮天歸鳥獨衝淮甸雨<lb/>
離人新上汶陽船病餘藥物存芝术老去心情托簡編<lb/>
它日㑹傳招隠賦緘封應寫渡江年<lb/>
<pb n="KR4e0153_WYG_006-20a"/>
　　　留别東園<lb/>
公子名園恰對城水亭宜雨更宜晴樓臺日倒池塘影<lb/>
絲竹風傳巷陌聲三月乆忘𤣥酒味百年知負碧山盟<lb/>
白門朋舊紛如許後㑹應懐厯下生<lb/>
　　　送髙潺亭<lb/>
郊林風葉傍筵飛寺閣霜烟映日微越水親勞五馬去<lb/>
蜀江遙阻片帆歸謝公興在羣山屐杜母恩留寸草暉<lb/>
海上倘逢黄鶴侣雲中須寄紫霞衣<lb/>
<pb n="KR4e0153_WYG_006-20b"/>
　　　送華戸曹<lb/>
萬巻曽看秘閣書兩驂遙駕地曹車才通國計人俱羨<lb/>
名在詞林衆不如潞水夕波明畫幰淮山春草映華裾<lb/>
忘年却話論交晩執手臨岐思有餘<lb/>
　　　聖誕寓南太常作<lb/>
冶城風雨送秋森萬夀嵩呼五夜心帝座仰瞻天共逺<lb/>
主恩遙荷海同深容臺禮樂虚南北建業江山自古今<lb/>
龍輦鳳旌回首地似聞韶濩奏餘音<lb/>
<pb n="KR4e0153_WYG_006-21a"/>
　　　送沈𤣥齋考績北上<lb/>
揚子江頭春雨晴春卿春日覲春明上台星斗三年别<lb/>
南國山川萬里情金奏秖須歸頌雅玉衡差可配寅清<lb/>
還朝有疏應親達見說天王識履聲<lb/>
　　　送劉繼志下第東還<lb/>
㡬宵燈火醉眠遲回首孤帆隔夢思鯨海浪寒愁晩泊<lb/>
鳳城花老怨春枝科名㑹許魁三甲人物真誰記一時<lb/>
碧草江亭東郭路不堪重寫贈行詩<lb/>
<pb n="KR4e0153_WYG_006-21b"/>
　　　送張原載黄門弟授職還鄉二首<lb/>
病入烟霞十載深出山何意轉相侵公車晩結蕭郎綬<lb/>
藥裹春消季子金池草夢回傳好句畹蘭歌罷起遙心<lb/>
西堂别酒還今夕涓滴無煩報淺斟<lb/>
曨曨江旭散林鴉裊裊江風捲岸沙燕郭晩春歸處路<lb/>
楚山明月到時家仙遊自說投竿好吏隠誰憐去國賒<lb/>
它夜陟岡應有夢紫堂青瑣隔天涯<lb/>
　　　送王灤江<lb/>
<pb n="KR4e0153_WYG_006-22a"/>
向來青瑣陪雙入此日烏臺羨獨行三品峻階都執法<lb/>
十年知已老門生烟開灞㟁春先到日照齊山雪正晴<lb/>
朝下却愁心不醉郭門楊栁曙啼鶯<lb/>
　　　送黄伯固進萬夀表如京<lb/>
鳳紀初開萬夀辰龍箋遙集九州臣同憐建業生還客<lb/>
獨是先朝死諫臣天拱闕庭周道逺日臨旌斾漢儀新<lb/>
彤墀拜舞霑恩地已隔三迴黼座春<lb/>
　　　送胡中丞伯珩進賀上尊號表如京<lb/>
<pb n="KR4e0153_WYG_006-22b"/>
羽旗芝盖拂雲長鳳匭龍函入帝鄉星近紫垣歸執法<lb/>
日明丹扆坐垂裳元年繼統天無外大孝尊親國有章<lb/>
朝下九衢人辟易尚看驄馬識威光<lb/>
　　　送梅軒蔣司徒致仕歸湘源二首<lb/>
司徒纔到古稀年便著荷衣上釣船隨處燕遊真自樂<lb/>
此生名夀是雙全湘源旅夢青楓外建業歸心白鴈前<lb/>
留取送行車馬數後時收入畫圖傳<lb/>
奕奕家聲逺近知士林誰不仰連枝三台八座同昇地<lb/>
<pb n="KR4e0153_WYG_006-23a"/>
綠野青山獨往時草制即煩親弟手賜環真荷哲王私<lb/>
江湖廊廟俱傷别萬里秋風兩鬂絲<lb/>
　　　送吳白樓<lb/>
清風亭上春風座兩月剛隨杖屨遊豈謂除書下南國<lb/>
遂敎行色近中秋三朝禮樂歸清廟一代詞華仰白樓<lb/>
珍重漢皇前席意故鄉山水莫淹留<lb/>
　　　奉送石門翟學士典文北上<lb/>
鳴鹿宵聆賓宴歌講臣秋考帝鄉科文歸永樂真相匹<lb/>
<pb n="KR4e0153_WYG_006-23b"/>
駕比歐陽不啻過千里地靈江右占一時人傑榜中多<lb/>
西還有夢身先到金殿東頭白玉坡<lb/>
　　　筐山道中留别親故<lb/>
發春移舸入冬還北闕南都去住間歸夢不離官寺月<lb/>
賞心猶戀故鄉山深憐老病元相倚敢道淹留且自閒<lb/>
扶醉别君西郭路共看華髪感朱顔<lb/>
　　　奉送少傅䆳菴翁節制三秦<lb/>
帝夢非熊起舊邦側思賢佐隠京江三邊羽檄來金殿<lb/>
<pb n="KR4e0153_WYG_006-24a"/>
五色龍函到石淙<hi>翁舊號</hi>范老甲兵胸有萬李侯才氣世<lb/>
無雙臨戎制勝尋常事早見邊城築受降<lb/>
三十年來四入闗土人迎拜想開顔風雷晩送蛟龍雨<lb/>
藜藿春藏虎豹山已遣北門歸鎖鑰更從西海弄潺湲<lb/>
寥寥蜀相千年後伊吕誰當伯仲間<lb/>
　　　東園餞别杏東郭學士<lb/>
王孫華館即蓬萊為惜春殘作意來池上晩花開錦繡<lb/>
水邊斜日動樓臺綸巾醉閣山亭樹蠟屐行穿石洞苔<lb/>
<pb n="KR4e0153_WYG_006-24b"/>
無奈美人將逺别竹輿臨發更徘徊<lb/>
　　　再送杏東考功北上便道省覲<lb/>
祖筵晴日照離腸客思江流共渺茫西去直看家不逺<lb/>
北遊虚擬棹相將璧池花發兼桃李阿閣巢成待鳳凰<lb/>
五色願分庭下綵入朝重補舜衣裳<lb/>
　　　送都憲南屏髙公赴鎮<lb/>
遙承北闕絲綸詔近出南曹法從班龍劍倚空衝夜斗<lb/>
豸袍迎日動春山國儲民業經營際淮水江流保障間<lb/>
<pb n="KR4e0153_WYG_006-25a"/>
千里舳艫看利涉雲霄旌斾即須還<lb/>
　　　莫愁湖奉餞松月樾岡二都憲仍次前韻<lb/>
多病春來乆索居祖筵花栁出郊初湖中逺興依沙鳥<lb/>
雨外清尊薦野蔬名姓㑹看當宁識勳勞應付史官書<lb/>
登朝且上安邊疏漫學文園賦子虚<lb/>
　　　送灤江王大理北上<lb/>
秦官廷尉漢中丞撫鎮平反兩地稱范老威名留紫塞<lb/>
于公隂徳在金陵髙懐迥對三山月苦節清懸萬壑氷<lb/>
<pb n="KR4e0153_WYG_006-25b"/>
入奏共知歸政府逺人離抱獨難勝<lb/>
　　　奉送松溪崔司空考功北上<lb/>
司空風節重南都一片清氷在玉壺天日同憐照肝膽<lb/>
雪霜誰遣上頭顱身隨鷺侣朝雙闕夢逐鴟夷到五湖<lb/>
聞說有書先乞老不知當宁肯從無<lb/>
　　　送松溪司空致政東歸<lb/>
故鄉今日是真還入里遙應喜動顔岐路苦辛年歲裏<lb/>
廟堂勳業夢魂間閒看瞑鳥投深樹静愛秋雲巻碧山<lb/>
<pb n="KR4e0153_WYG_006-26a"/>
傳語綽然亭下栁<hi>元中丞張養浩舊宅去濟城西北八里名五栁莊綽然亭在焉</hi>舊枝<lb/>
新葉許誰攀<lb/>
　　　送錢屋舟醫官歸京口次韻<lb/>
跨鶴來從碧海東水樓風雨一尊同誰言彭祖無千歲<lb/>
自信淮王有八公醫國乆傳三世業活人時奏十全功<lb/>
中年頗覺朱顔少願把金丹托便鴻<lb/>
　　　送松月伍中丞致仕還松滋<lb/>
中丞鄉土接荆州門對青山俯碧流名盛古來須勇退<lb/>
<pb n="KR4e0153_WYG_006-26b"/>
興髙今去且閒遊寒松獨偃陶潛徑皎月長隨范蠡舟<lb/>
匣劍酒酣休暫拔斗間龍氣正横秋<lb/>
　　　送荆州董别駕之任用前韻<lb/>
滁陽參牧㡬經春佐郡遙看牧楚人沙栁色迷熊軾暗<lb/>
渚花香浥鷺袍新雲連峽樹通西蜀月出江梅見北辰<lb/>
公暇有懐堪吊古好傾寒渌奠春申<lb/>
　　　送汪生下第還歙<lb/>
汴上春雩昔我從江東秋試忽君逢争期出榜先題姓<lb/>
<pb n="KR4e0153_WYG_006-27a"/>
豈料承恩不在容塵海浪踪歸失馬雨樓鄉思感鳴蛩<lb/>
錦標奪取三年後始信吾曽報士龍<lb/>
　　　送乃子恭甫入京次知山韻<lb/>
待詔初臨鶚薦岐别家休切鯉庭思青萍寳鋏硎初發<lb/>
白玉黄金價早知建業秋風鳴鹿宴曲江春雨化龍時<lb/>
仲舒賈誼俱豪傑廷對何人是爾師<lb/>
　　　送陳太僕歸莆中<lb/>
端居不愛滁山色萬里椿庭夢想勞南國亞卿新秩美<lb/>
<pb n="KR4e0153_WYG_006-27b"/>
北都司馬舊名髙燈筵雪映傳書鶴綵服春明獻歲桃<lb/>
攜得釀泉供夀斝興來應比醉翁豪<lb/>
　　　送鍾給事奉使廣西便道省覲<lb/>
五色宫袍照驛槐曉辭青鎖暮金臺庭闈夢逺無舟到<lb/>
諫議情多有疏來仙斾逺從荒服過慶筵重對海門開<lb/>
石船山下黄梅雨添取恩波入夀盃<lb/>
　　　送秦文學之安仁<lb/>
三載京華㡬勝遊雨中蕭寺月中洲天空鴻鴈影初歇<lb/>
<pb n="KR4e0153_WYG_006-28a"/>
水冷芙蓉香不流琴到伯牙堪屈指句逢東野合低頭<lb/>
無端忽向江潭去短棹孤篷萬里秋<lb/>
　　　送趙主簿兼柬同年吕稽勳仲仁<lb/>
梁溪渺渺錫山蒼南去天涯客路長霜下海門潮漸落<lb/>
雨深江甸橘初黄城池舊識延陵郡風俗猶傳太伯鄉<lb/>
卻見吏曹憑寄語一年秋色負重陽<lb/>
　　　贈别東塘毛侍御北還<lb/>
烏臺籍籍振英聲白簡稜稜下玉京風動嵩行秋氣爽<lb/>
<pb n="KR4e0153_WYG_006-28b"/>
月明伊洛曉塵清神羊影過千人避駿馬聲長萬里輕<lb/>
老我病多鄉思切碧梧山下擬歸耕<lb/>
　　　四月念日琢菴先生坐上留别<lb/>
綢繆初罷月中琴客主同懸去住心已喜石枰涼近燭<lb/>
更憐刁斗亂鳴砧華星濕綴三更露碧樹隂開四月霖<lb/>
長憶此尊還此坐玉珂他日㑹重尋<lb/>
　　　齊河館中阻雨與二三君子宿别<lb/>
曖曖青燈夜向深卧聴簷雨話鄉音水荒田野猶征粟<lb/>
<pb n="KR4e0153_WYG_006-29a"/>
寒入闗山未搗砧江海十年離别夢道途千里去留心<lb/>
平明且向孤城立擬看長風破積隂<lb/>
牖風廊雨横復斜雖有屏障何由遮風勢盤盤偃庭木<lb/>
雨聲淅淅飄簷花古人逆旅豈貧賤遊子長年違室家<lb/>
呼僕持燈照行李載書却悔同張華<lb/>
　　　送郗文範豸史謫温州節推<lb/>
萬松深護理官衙嵐翠隂中閱歲華䇿馬暫抛臺府印<lb/>
登樓常眺海門霞六朝秀句憐康樂四海名山説永嘉<lb/>
<pb n="KR4e0153_WYG_006-29b"/>
落落曉星雲霧裏斗牛何日轉仙槎<lb/>
　　　次王内史留别韻<lb/>
晝錦歸來樂事恬海雲西指屋籌添慈顔倍覺逢春好<lb/>
夀酒無妨入夜淹山寺笋輿閒裏駕玉堂花架夢中簽<lb/>
新詩處處稱三絶虚遣王郎美謝瞻<lb/>
　　　送馮有孚歸瓊州省覲兼拜掃先壠却赴江州<lb/>
　　　　監稅<lb/>
北風吹浪擁仙槎行盡區寰到海涯萬里飛龍天上闕<lb/>
<pb n="KR4e0153_WYG_006-30a"/>
五年歸鴈夢中家瓊枝翠結秋墳草鉄樹香生夜宴花<lb/>
回首潯陽旌節地不同司馬聴琵琶<lb/>
　　　送華山人歸無錫聮句次韻<lb/>
碧林斜日照歸韀馬上人如畫裏仙江館夢魂淮甸雨<lb/>
水鄉樓閣恵山泉書成寄友重題字詩到尋僧不問縁<lb/>
聞說隠君生計好五湖烟浪一漁船<lb/>
　　　送史徵賢司訓撫寧<lb/>
客車秋晩過漁陽山海闗前開講堂賈誼獻書心耿耿<lb/>
<pb n="KR4e0153_WYG_006-30b"/>
鄭䖍去國鬂蒼蒼盤中苜蓿明朝日池上芙蓉冷夜霜<lb/>
聞説此鄉多俊彦應傳衣鉢到門牆<lb/>
　　　送杭世恩水部分韻得花字<lb/>
城南飛盖早移家河上層氷晩渡車攜鶴未須誇趙抃<lb/>
載書聊復似張華霜寒古戍聞邊雁日射平臯見海沙<lb/>
絶愛水曹詩句好不縁東閣看梅花<lb/>
　　　贈别羅子文同年次韻<lb/>
白馬青衫杏苑東醉遊曽記往年同不愁花盡三春雨<lb/>
<pb n="KR4e0153_WYG_006-31a"/>
長恨蓬飄萬里風短札㡬回傳嶺外片帆何日到閩中<lb/>
南樓素月懐人處夜夜憑闌向逺空<lb/>
　　　文侍御宗嚴出按中州次韻<lb/>
淼淼河流百尺寛樓船飛渡曉風寒西臺御史桓公雅<lb/>
南國詩人陸務觀春入汴堤青草合雲開嵩岳碧峰攢<lb/>
臨岐未有琅玕贈報我無勞雙玉盤<lb/>
　　　送楊晉叔少卿歸省次韻<lb/>
珮聲搖月曉烟昏寳鏹親承玉陛恩斷杼春暉懐孟母<lb/>
<pb n="KR4e0153_WYG_006-31b"/>
繞堤秋草送王孫安平牒系古逾逺文敏風流今尚存<lb/>
閩嶠雪飛鄉酒熟十年心事與誰論<lb/>
　　　送省菴劉太守赴銅仁次韻<lb/>
萬里南臨瘴海春倦遊心事苦吟身舟中翠羽移家逺<lb/>
枕上紅雲夢闕頻津吏挾書隨露冕洞猺抛弩拜行塵<lb/>
花開花落年年事莫問𤣥都觀裏人<lb/>
　　　送秦國重郡博<lb/>
涿鹿山前問涿州華陽臺下水悠悠名髙北斗傳新敎<lb/>
<pb n="KR4e0153_WYG_006-32a"/>
思入東吳感舊遊三館月明壇杏晩兩堦雲影市槐秋<lb/>
漢家儒術稱楊震聞說登朝已白頭<lb/>
　　　送陳子居<lb/>
客子南征寒臘初朝恩驚拜網羅除雲山獨馬供愁思<lb/>
雪路何人問謫居陽翟縣荒空壘峙武牢闗在古林疎<lb/>
北畿封壤中州接來歲徵賢有傳車<lb/>
　　　送吳少參懋貞梨雲軒賦<lb/>
離宴逍遥不出城梵堂燈火坐冬晴風圍玊兎寒生暈<lb/>
<pb n="KR4e0153_WYG_006-32b"/>
水咽銅龍夜有聲兩月鎻闈慚晩歩十年詞苑托髙情<lb/>
相思莫便尋瑶草漢曲春回杜若生<lb/>
　　　聞白巖致仕後起居<lb/>
掛冠西入水雲鄉笑别東朝鴛鷺行身對碧山無客主<lb/>
議存清廟有封章精神合與三光應寤寐何曽四海忘<lb/>
閒歩鶺鴒原上草祗應流恨憶元方<lb/>
　　　客至<lb/>
坐聽寒鼓二更餘一榻全勝兩地書愁到㡬時憑我解<lb/>
<pb n="KR4e0153_WYG_006-33a"/>
病從今日為君除雪泥滿地淹行李雲島如天阻卜居<lb/>
莫恠明朝欲投轄江湖回首雁應疎<lb/>
　　　送曹水部<lb/>
天涯離袂惜秋分客枕無端别夢勤尊酒一宵同聽雨<lb/>
扁舟何處獨看雲鶯花日逺旗亭樹魚菜春香水國芹<lb/>
南北相望四千里出門回首是思君<lb/>
　　　又<lb/>
君從北部入南臺我别南曹向北來華館漫為遷轉地<lb/>
<pb n="KR4e0153_WYG_006-33b"/>
法垣深倚激揚才峰巒過雪青青出桃李逢春宛宛開<lb/>
公暇有詩堪寫興後湖新水正如苔<lb/>
　　　次韻送張茂才含赴舉<lb/>
少日遨遊天子堂翩翩雛鳳羽毛蒼遙從北斗看南斗<lb/>
卻過辰陽下緬陽緑鬂堪為探花使青藜應待校書郎<lb/>
誰知萬里懐親意愁見孤雲日暮翔<lb/>
　　　送張本貞赴常熟尉<lb/>
瓜步秋風曉放船㟁頭人說是登仙官居地接三江口<lb/>
<pb n="KR4e0153_WYG_006-34a"/>
國士名收十載前行縣每將𤣥鶴伴散衙時對古松眠<lb/>
憑君為報錢工部寄我東湖縮項鯿<lb/>
　　　送都𤣥敬二首次韻<lb/>
秋江浩浩夕波寒秋㟁離離木葉丹南北路岐頻駐馬<lb/>
古今懐抱㡬憑闌平蕪日下黄雲合舊國人歸白雁殘<lb/>
謝傅東山意無限别來誰與共盤桓<lb/>
古驛征軺畫舫燈客途風景向秋澄幰邊涼月經淮甸<lb/>
枕上微鐘過廣陵草滿臺城山寂寂雨晴江寺塔層層<lb/>
<pb n="KR4e0153_WYG_006-34b"/>
十年舊跡空回首㡬度追陪夢裏登<lb/>
　　　送史少參<lb/>
天闕新恩五月優地曹清望十年收騏驎不受奚官鎖<lb/>
梁棟元須匠氏求巫峽暮雲通逺夢蜀江秋浪愜豪遊<lb/>
錦官城外祠堂下應采蘋花薦武侯<lb/>
　　　席上送穆子得情字<lb/>
螢火依微穿廣庭鐘聲杳藹度層城殊方客子三更語<lb/>
南國佳人萬里情夜雨樓中聞雁别秋風江上看潮生<lb/>
<pb n="KR4e0153_WYG_006-35a"/>
兩都詞賦流傳美不似湘潭吊屈平<lb/>
　　　湖亭夜别柴吳二紀功述懐二首<lb/>
十年青瑣委蛇地此日逢君感昔遊簪筆曉隨龍虎仗<lb/>
鳴琚春入鳳凰樓倉皇出牧臨江郡貧病歸來守故丘<lb/>
溪水野烟俱寂寞夜深相送不勝愁<lb/>
客子别愁何處醒尹家園裏竹青青水深不辨堰西路<lb/>
月出更登湖上亭鄉土幸看收戰伐野夫何以報朝廷<lb/>
華山亦與燕然似欲洗巉巖勒舊銘<lb/>
<pb n="KR4e0153_WYG_006-35b"/>
　　　送貞菴中丞巡視江防次韻<lb/>
際曉風帆映月斜客懐江水共無涯極知文事能兼武<lb/>
最喜官程不離家農市㑹看刀買犢詩壇應夢筆生花<lb/>
何人得似相如寵守令先驅擁使槎<lb/>
　　　畢司空宅夜宴留别<lb/>
楚江叢蒨百花明巫峽岧嶤萬里情用武空懐蜀丞相<lb/>
牧民那遣魯書生山過赤壁磯猶在路轉黄州水更清<lb/>
長憶春風别離地畫堂燈火夜三更<lb/>
<pb n="KR4e0153_WYG_006-36a"/>
　　　送閫帥馬東溪武舉<lb/>
愾敵曾勞夜枕戈談兵休問計如何箭輕百步能穿栁<lb/>
筆掃千軍不換鵝曉殿䇿名登白虎暮街扶醉轉銅駝<lb/>
封侯記取承恩日武舉龍飛第四科<lb/>
　　　贈莊邑博還鄒平<lb/>
一官欣得孔門登品秩休論第㡬層壇杏午隂看鳥下<lb/>
市槐秋晩對山凭鳴鐘講道求多士跨馬尋詩問老僧<lb/>
閒過范公書院裏拜瞻應拂座塵凝<lb/>
<pb n="KR4e0153_WYG_006-36b"/>
　　　送章太守朝覲如京師次鄒先生韻<lb/>
北斗離離接上台帝京人說是蓬萊雲門樂奏千秋引<lb/>
竹葉春生萬夀盃虎節暫隨鳴珮入熊轓應載賜金來<lb/>
漢家公輔多循吏誰道公無汲黯才<lb/>
　　　送郭二守述職如京師<lb/>
荆南封土接中州路入京華客思幽萬國守臣同獻職<lb/>
九重天子正垂旒通明殿迥春風早閶闔門開霽日浮<lb/>
去去共知當顯擢也應回首仲宣樓<lb/>
<pb n="KR4e0153_WYG_006-37a"/>
　　　早春登鳳凰臺次韻静齋<lb/>
李白何年更此遊荒臺依舊枕江流因歌老鳳懐佳句<lb/>
重向金陵吊古丘梅萼栁條俱廢苑日華雲色但芳洲<lb/>
狂夫未有消狂計野立郊吟處處愁<lb/>
　　　登鳳凰臺呈同遊諸公次李太白韻<lb/>
苑中芳草玉珂遊苑外白雲晴日流多病未能抛短杖<lb/>
有懐翻怯上髙丘垂楊晩映秦淮水杜若春生謝眺洲<lb/>
靈鳥不來阿閣迥酒闌空抱古今愁<lb/>
<pb n="KR4e0153_WYG_006-37b"/>
　　　寄灤江黼菴再用前韻<lb/>
晉墅吳山次第遊古來江左擅風流三春忽漫交三月<lb/>
一壑真誰共一丘花隠鹿麋穿别圃雨驚鳧雁起寒洲<lb/>
盧龍有約成虛定徙倚懐人暮轉愁<lb/>
　　　登報恩寺塔次聮句韻<lb/>
寳塔窓開日影南偶瞻龍象一停驂含元氣滿三千界<lb/>
舍利光搖五百龕裊裊閬風隨逺步濛濛花雨散微酣<lb/>
上乘别有通𤣥理豈獨僧家不解參<lb/>
<pb n="KR4e0153_WYG_006-38a"/>
　　　元世祖廟次王應詔韻<lb/>
斷碑深倚廟門斜往事傷心付一嗟春草長沙仍牧馬<lb/>
晩風疎樹偶栖鴉唐陵漢寢雖無主北幕南庭自有家<lb/>
欲弔魯連何處取飛塵如雨亂鳴蛙<lb/>
　　　水關東北泛舟晩造希尹别業<lb/>
隠隠輕雷動水西水東殘日抱晴霓女牆倒颭紅旗影<lb/>
農屋斜連綠稻畦張相池臺烟漠漠閔公祠墓草萋萋<lb/>
迴舟不盡登臨感却棹涼風過别溪<lb/>
<pb n="KR4e0153_WYG_006-38b"/>
　　　敎場晩酌次登字韻<lb/>
百丈丹梯向晩登將臺髙處碧雲層旌旗照水閒相對<lb/>
睥睨凌霄醉一凭天外忽聞歸樹鳥月中遙見入山僧<lb/>
深憐散帙投壺地夜榻秋杉白露凝<lb/>
　　　登眀逺樓同灤江定齋茂卿<lb/>
羣公豪爽過陳登醉卧髙樓第一層海岳共迴千里眺<lb/>
乾坤遙入四闌凭城懸暮景初聞雁寺出寒山不見僧<lb/>
恍惚洞仙騎羽鶴紫簫吹斷綠雲凝<lb/>
<pb n="KR4e0153_WYG_006-39a"/>
　　　同藩臬諸公北郭泛舟疊前韻<lb/>
水邊葭葉冷含秋城外山光晩映樓霜露忽催時物改<lb/>
乾坤如共此身浮深村曖曖憐荒業<hi>華山之側小莊在焉</hi>飛盖飄<lb/>
飄侣貴游明日擬登華不注醉看東海豁雙眸<lb/>
　　　遊龍洞山辱灤江定齋承菴聮句見懐荅謝二<lb/>
　　　　首<lb/>
愛山無奈野情何路入西巖興轉多千丈碧潭通窈窕<lb/>
四圍青壁抱嵳峩時清不射將軍虎地迥難求道士鵝<lb/>
<pb n="KR4e0153_WYG_006-39b"/>
却對嶺牛歌白石醉翻朱袖拂雲和<lb/>
踏烟衝霧不知寒繞徧山厓復水干峰擁夕陽遙駐馬<lb/>
石懸髙洞仰凭闌疎鐘隔磵深堪聴老菊垂花素可飡<lb/>
傳語北臺三節使擬拚明日盡餘懽<lb/>
　　　宴鄭氏園亭四首<lb/>
未須韋杜家家到一出城門便不同折簡敢為難致客<lb/>
披襟先受不訾風中年畏病長辭酒他日重遊定作翁<lb/>
聞有袁家紫開遍尚餘春色繞芳叢<lb/>
<pb n="KR4e0153_WYG_006-40a"/>
觸熱遙遙一駐驂望中烟火傍山嵐春回花徑殘紅少<lb/>
雨過林亭逺翠涵此日圖書還客底故人尊俎又城南<lb/>
氷壺涼簟留連地時聴黄鸝聲兩三<lb/>
通家早已見髙情且復招陪杖屨行書法臨池王右史<lb/>
風流騎馬謝宣城可容佳景無佳句未識此人空此情<lb/>
聴我酒酣詠東武為君倒盡玉壺清<lb/>
一雨長安洗俗塵無端幽意逐吟身偶陪天上神仙侣<lb/>
也領城南自在春頗愛簾櫳宜晩色欲移壺榼酹花神<lb/>
<pb n="KR4e0153_WYG_006-40b"/>
此情此景君須記明日滄江有逺人<lb/>
　　　再至居庸二首<lb/>
塞口重關愜素聞壑烟嵐雨鎮絪緼雄吞巨海山形斷<lb/>
秀壓中原地脉分鎖鑰還須冦丞相長城不用李將軍<lb/>
倚窓時送東南目雙闕蓬萊五色雲<lb/>
山雲冉冉石垂垂公暇焚香晩對宜窺牖亂峰青似㦸<lb/>
穴城孤澗白於絲人家髙下緣蹊見風氣寒暄入塞知<lb/>
憑語抱闗休偃仰雲中日夜羽書馳<lb/>
<pb n="KR4e0153_WYG_006-41a"/>
　　　蔣山次韻<lb/>
病起尋芳郭外遊漢人祠廟蔣山頭千盤鳥道緣雲轉<lb/>
五色龍江抱日流隔浦迥看帆窅窅步林時聴鹿呦呦<lb/>
松阡積雨莎如鏃不有桃花宛是秋<lb/>
　　　游龍洞山次王定齋韻二首<lb/>
鳥路縈迴洞壑深出塵風景愜招尋山圍下界青天迥<lb/>
日照中巖翠栢森浮世可須論去住病身元不厭登臨<lb/>
釣磯無恙綸竿整悵望仙潭玉鯉沈<lb/>
<pb n="KR4e0153_WYG_006-41b"/>
洞門黄葉鎖秋深野客來遊悵古今恍惚漫傳龍跡在<lb/>
虚明真似佛光臨蒼空日月流元化白晝雲雷起太隂<lb/>
昏黑下山蘿逕逺殿鐘龕磬裊餘音<lb/>
　　　登鏡光閣次韻白巖<lb/>
朱闌遙對夕山蒼寳榭平臨綺陌長冉冉雲霞自多態<lb/>
闐闐車馬為誰忙宫槐日下𤣥蟬静渚岸風迴野稻香<lb/>
不用登髙更懐土即看朝市有滄浪<lb/>
　　　登嶽次劉希尹韻四首<lb/>
<pb n="KR4e0153_WYG_006-42a"/>
岱宗山秀百靈屯壁立烟霄萬古存幽府化機盤地軸<lb/>
上清真氣接天門霞標日觀青松麗春透龍池碧水温<lb/>
薄暮振衣峰頂石蓬萊東眺海雲昏<lb/>
北上天門日未斜罡風吹我度谽谺仙人洞古留丹鼎<lb/>
玉女祠髙拱碧霞深澗千年猶凍雪隂厓四月始桃花<lb/>
秦封漢禪俱牢落細讀穹碑感歲華<lb/>
玉皇祠畔一凭闌絶頂風髙夏亦寒北去塵沙通瀚海<lb/>
西來天地是長安青雲迥隔三千界白日平臨十八盤<lb/>
<pb n="KR4e0153_WYG_006-42b"/>
似有飛仙度幽壑鳳笙聲裊珮珊珊<lb/>
巖嶂崔嵬雲霧升泰山靈秀古今稱百千萬地豈重有<lb/>
三十八年才一登貝殿深春來供客松崖落日下樵僧<lb/>
中天夕磬泠泠發知在烟巒第㡬層<lb/>
　　　和毛監察秋日登明逺樓作<lb/>
古今河岳興文地晴霽登臨壯此樓沙海碧雲偏趂日<lb/>
桂林清露忽驚秋玉衡氷鑑堪誰並紫燕龍媒正爾求<lb/>
解道草茅先許國㡬人能抱范公憂<lb/>
<pb n="KR4e0153_WYG_006-43a"/>
　　　題陳氏水閣次韻二首<lb/>
畫閣臨溪一舫如主人長日坐觀魚情知黼冕非真樂<lb/>
豈必江湖是隠居山影落杯浮白際水香侵硯草𤣥餘<lb/>
春深即有移家約莫笑狂夫此意虚<lb/>
吟倚髙樓傍檻西碧窓回覽夕陽低雪消芳渚鷗争泛<lb/>
春到垂楊鳥自啼商舸近橋帆影亂女牆如帶草痕齊<lb/>
停杯不盡興亡感六代豪華水一溪<lb/>
　　　正月晦日遊徐氏西園晩過杏花村遂登鳳臺<lb/>
<pb n="KR4e0153_WYG_006-43b"/>
　　　　次韻蒲汀二首<lb/>
芳時嘉侣共招尋眺逺憑髙快賞心城畔古丘封碧草<lb/>
水邊遲日媚青林遙山雨霽千峰出近郭烟浮萬井沈<lb/>
向晩欲歸還小立關關幽鳥送春音<lb/>
步屧名園酒且隨興髙翻怕主人知繁花臨㟁水虚照<lb/>
叢竹倚巖風倒吹懶慢不妨終日坐登臨如有隔年期<lb/>
春塘見說鱸魚美欲把長竿理釣絲<lb/>
　　　登雨花臺<lb/>
<pb n="KR4e0153_WYG_006-44a"/>
春日登臺覽舊邦東南形勝果無雙川從楚蜀斜趨海<lb/>
山起燕雲直跨江回首望鄉歌屢奏側身懐古思難降<lb/>
風花散落真如雨不見髙僧擁法幢<lb/>
　　　登直沽城樓<lb/>
宦遊數覽東南勝西北乾坤見此樓冠冕八方通驛道<lb/>
河山千里控神州風連碣石雲秋黯日倒扶桑海夕流<lb/>
老病獨懸戎馬涕俯身疑入洞庭舟<lb/>
　　　書事<lb/>
<pb n="KR4e0153_WYG_006-44b"/>
六軍南下九秋時江㓂平來廟筭竒不信土人傳接駕<lb/>
似聞天語詔班師閭閻稼穡真須問水陸兵戈恐未宜<lb/>
東海細臣瞻巨斗北樞終夜㡬曽移<lb/>
　　　博望道中<lb/>
十月郊原草木空旅懐家難百憂中長河滚滚荒山渡<lb/>
落日蕭蕭大樹風才報捷書收劒外早聞羣盗起闗東<lb/>
孤臣淚血孤兒涕逺道吞聲洒未窮<lb/>
　　　汝州道中書懐<lb/>
<pb n="KR4e0153_WYG_006-45a"/>
北堂慈母六旬餘我别何人問起居老去夢魂惟故國<lb/>
病來甘㫖有園蔬春衣宻線懐東野夜杼鳴梭媿子輿<lb/>
虚信宦遊兼色養一年回首半征車<lb/>
　　　内黄道中<lb/>
黄池㟁邊風起沙江陵行客正思家即愁朱紱淹歸計<lb/>
况對青林感物華南郡永懐丞相栢東門誰種故侯瓜<lb/>
荒臺古苑經過地落日時聞奏鼓笳<lb/>
　　　宣城道中書事<lb/>
<pb n="KR4e0153_WYG_006-45b"/>
路出荆門不斷山西通巴塞北秦關四方羣盜何時息<lb/>
五月征夫且未閒羊祜塚荒碑七尺武侯祠古屋三間<lb/>
蒼涼雲日江村午愁絶東流去不還<lb/>
　　　自潼口入襄陽道中值雨復霽<lb/>
遙遙村舎起孤烟曖曖斜光落暮川行處秖疑身入畫<lb/>
别來應有夢相牽沙邊古栁雙棲鷺石上輕蓑一釣船<lb/>
趨府不愁江路黑碧山蘿月已娟娟<lb/>
　　　午日渡江<hi>壬午夏亦以是日渡江</hi>
<pb n="KR4e0153_WYG_006-46a"/>
薰風蒲荻大江波客櫂經年感再過端午又逢新節序<lb/>
秣陵猶是舊山河臺空紫鳳流音逺水抱青龍王氣多<lb/>
慙愧秩宗遷轉地未嫻三禮鬢雙皤<lb/>
　　　七月四日泛湖次暮春佛寺韻<lb/>
湖上扁舟寺裏登水雲如浪白層層横橋積雨斜仍斷<lb/>
卧石臨溪浄可凭却過竹林忘問主欲尋蓮社恨無僧<lb/>
酒酣更向城南眺落日滿山烟翠凝<lb/>
　　　河西遊王世賢園林<lb/>
<pb n="KR4e0153_WYG_006-46b"/>
不到中園今十載重來猶及暮春初嬌鶯乳燕元相得<lb/>
翠栁紅桃亦不疎情洽已看三作主路長誰為數傳書<lb/>
無端又是江陵别落日登臺思有餘<lb/>
　　　湖上同張行人章太守泛舟<lb/>
水際雲霞蒸暮天雨中舟楫試登仙尋幽興逺徐徐棹<lb/>
懐古詩成細細編詞客喜逢張說在郡侯兼得李邕賢<lb/>
奚囊勝有鵝池墨閒就湖亭石上研<lb/>
　　　題吳白樓借屋巻<lb/>
<pb n="KR4e0153_WYG_006-47a"/>
草圍亭樹竹圍菴十載真成故事談忽漫得來元不偶<lb/>
總然稱借亦何慙詩篇舊已傳都下畫筆今須倩魯南<lb/>
<hi>陳編修沂之字</hi>却過昔遊尋往迹月中門巷㡬留驂<lb/>
　　　題曹僉憲時範曲林倡和巻次邃菴韻<lb/>
曲林門巷繞溪斜近接三門洞水涯豈必山中稱相府<lb/>
自應雲外有仙家斧斤不到隂森樹池館長開爛熳花<lb/>
最愛隠居生計好筆牀詩巻領年華<lb/>
　　　題張桐鄉遺愛巻次屠尚書韻<lb/>
<pb n="KR4e0153_WYG_006-47b"/>
一從明府出巖廊租吏三年不下鄉日出野田聞雉雊<lb/>
雲移江館見鳧翔徵遷路入秦京逺撫字名歸漢吏良<lb/>
遺愛古人誰得似羊公碑與召公棠<lb/>
　　　二月下澣寺署牡丹盛開一本六柯為朶九十<lb/>
　　　　有七因柬五清寺長<lb/>
五松亭外牡丹叢忽漫開花二月中潛養自應歸閏臘<lb/>
急催無乃借春風承闌雨葉深垂紺映水霞姿淺帶紅<lb/>
仙種似知矜絶代特敎題品付宗工<lb/>
<pb n="KR4e0153_WYG_006-48a"/>
　　　詠東園黄牡丹二首<lb/>
霽園霞石媚春光結侣看春坐夕陽天上謫仙逢李白<lb/>
世間名品見姚黄千鬚萬瓣深含態細幕輕簾迥透香<lb/>
後㑹恐遲花謝去攜尊明日過林塘<lb/>
莆山司馬興偏豪洛水先生意獨勞正想故園看畫譜<lb/>
忽驚仙彩傍春醪中央色染金衣薄上品名齊玉價髙<lb/>
移席坐吟還立賞暮林鴉散起松濤<lb/>
　　　山館坐雨<lb/>
<pb n="KR4e0153_WYG_006-48b"/>
野霧山霏接棟浮廣堂重幕䬃如秋四簷急雨鳴且亂<lb/>
萬里長風吹不休鄉國㡬時來短札家人何處泊孤舟<lb/>
朝來對鏡休相訝定有霜華上黑頭<lb/>
　　　舟次寳應聞轉官太僕之報述懐<lb/>
逺傳新命下江臯竊喜閒官領騎曹宸輦未由隨日馭<lb/>
客舟先免泝風濤山圍四塞城池古月出千峰紫翠髙<lb/>
期效昔賢安吏隠醉翁亭上讀離騷<lb/>
　　　偶成<lb/>
<pb n="KR4e0153_WYG_006-49a"/>
故鄉纔别轉思歸無奈東風戀客衣歲月忽驚愁鬢改<lb/>
湖山翻覺賞心非春殘小院啼黄鳥雨過閒堦長綠薇<lb/>
圖畫可占棲隠志邇來常掛子陵磯<lb/>
　　　金陵春日有懐孟有涯兼憶亡友大復何子<lb/>
往在東山賦索居朅來南國轉愁予風前玉樹時難見<lb/>
袖裏瑤華日漸疎京洛舊傳東野句茂陵新出長卿書<lb/>
交游意氣闗生死伐木歌殘恨有餘<lb/>
　　　初雪有懐<lb/>
<pb n="KR4e0153_WYG_006-49b"/>
江南子月稀逢雪子月今年雪可書近借曉光分客牖<lb/>
逺通春信到山居含沙細草纎纎出破臘疎梅宛宛舒<lb/>
却憶海濱垂白叟㡬時乘興訪吾廬<lb/>
　　　病起偶成<lb/>
卧病秋殘筋力微步園初試越羅衣鏡中白髪羞空老<lb/>
江上青山笑未歸陽鳥又侵霜菊至隂霞常傍斗城飛<lb/>
邊軍跋扈朝臣死北望燕雲信轉稀<lb/>
　　　辛巳書事七首<lb/>
<pb n="KR4e0153_WYG_006-50a"/>
居庸碣石控闗門玉几由來北極尊閣道逶迤經海岱<lb/>
天河隠見出崑崙斗間遙識三階列日下從知九軌存<lb/>
奠鼎卜郊非浪事萬年珪鬯保文孫<lb/>
泰陵松栢五雲髙再見周康握赤刀南斗龍文占王氣<lb/>
中原馳道擁旌旄要荒不亂貽謀逺磐石相維締搆牢<lb/>
𢎞治名臣天憗在元功應數舊蕭曹<lb/>
龜食庚庚發啓光龍顔日角映扶桑九朝琬琰陳東序<lb/>
萬國山河履職方總道祥麟傳寳籙更看天派渡銀潢<lb/>
<pb n="KR4e0153_WYG_006-50b"/>
軒虞落落鴻鈞轉矯首滄溟望八荒<lb/>
漢水東流夢澤開雲蒸龍氣劃争迴襄城七聖翔空下<lb/>
少室三花拂駕來河伯寳圖森地軸上公玉冊自中台<lb/>
千秋萬歲應思沛悵慕歌風擬築臺<lb/>
明光甲帳下金墀中史星軺降紫泥三殿絲綸垂象麗<lb/>
九霄日月覆盆低雲扶寳鼎皇風穆天繞璣衡舜政齊<lb/>
更有求賢温語切龍光長指釣磻溪<lb/>
内使傳宣總插貂虎賁聮絡遞乘軺爾曹肉食渾無賴<lb/>
<pb n="KR4e0153_WYG_006-51a"/>
天下軍輸半已凋朔雪炎風歸紫極銅駝金馬欝青霄<lb/>
萬年厯服超三五努力夔龍佐帝堯<lb/>
曉仗彤雲拂羽旗大行重引漢官儀紫衣簪筆鈎陳迥<lb/>
白虎談經刻漏遲謾道春王傳正朔似聞天樂奏咸池<lb/>
南天落寞江湖逺北斗時依藿食私<lb/>
　　　晝寢<lb/>
冶城山下水雲居落木驚心晝寢餘多病一秋稀出戸<lb/>
故交經月少通書琴聲自識鍾儀苦禮法同憐阮籍疎<lb/>
<pb n="KR4e0153_WYG_006-51b"/>
且欲乘流問蓬島海門風浪近何如<lb/>
　　　病中<lb/>
卧病荆南逢暮春水雲江日俱鮮新可憐楊栁色已暗<lb/>
無奈流鶯聲太頻懐土仲宣空有賦傷時杜老益沾巾<lb/>
黄牛西接連天嶺烽火猶驚報塞塵<lb/>
　　　郡中書懐用前韻<lb/>
自分銅虎出邦畿江漢蒼茫舊侣稀家慶乆違三釜養<lb/>
朝恩猶有十年衣劒南烽火頻傳箭河北干戈未解圍<lb/>
<pb n="KR4e0153_WYG_006-52a"/>
恨殺仲宣樓太迥一回登望一思歸<lb/>
　　　蝎傷吾足詩以寫懐<lb/>
足蝎常懐子美愁下堂今抱子春憂浮生禍福深難料<lb/>
卒歲行藏可待謀香抱水荷花自晩響回風葉樹先秋<lb/>
不眠起坐還中夜却傍銀河望女牛<lb/>
　　　和馬尚寳文明讀杜秋興有感之作<lb/>
杜陵寂寞㡬經時遣興空留巻裏詩早覺氷霜成歲晩<lb/>
可憐松菊後秋衰秦城樓閣千年思蜀道烟花萬里悲<lb/>
<pb n="KR4e0153_WYG_006-52b"/>
異代那知亦同感古臺寒日雨絲絲<lb/>
　　　中元登先墓<lb/>
野黍離離隴日懸故山行處轉凄然燕闗楚澤三千里<lb/>
春露秋霜十四年栁子敢忘丘墓想王生真廢蓼峩篇<lb/>
清川錦樹俱愁思賜斷孤村急暮蟬<lb/>
　　　九月八日奉謁先壠述感<lb/>
坡陁行盡見髙丘欝欝佳城霽靄浮精衛不消填海恨<lb/>
鶺鴒長抱在原愁荒山涕淚三年道落木風霜九月秋<lb/>
<pb n="KR4e0153_WYG_006-53a"/>
腸斷墓田多碧草别來誰與荷鋤修<lb/>
　　　遊華嚴寺二首<lb/>
身近魯門家近齊散心隨處酒堪攜端居頗覺閒於鳥<lb/>
痛飲何妨醉似泥禪坐老僧窺牖覷宦遊行子入林迷<lb/>
迂夫欲别還三笑錯認西河是虎溪<lb/>
行李蕭蕭石徑斜逺遊襄楚過章華多才豈料長安守<lb/>
直道翻乘漢水槎白帝夜猿仍月樹黄陵秋雁且霜笳<lb/>
知君萬里懐鄉處背坐秋風指菊花<lb/>
<pb n="KR4e0153_WYG_006-53b"/>
　　　石溪殷子約遊永寧寺不果<lb/>
寺古塵囂晝不侵杖藜蕭洒散愁心三山影落花龕迥<lb/>
五月寒生碧殿深臘乆老僧長入定雨餘新竹自成林<lb/>
憐子亦有追隨願覺路蒼茫未可尋<lb/>
　　　三月三日陪藩臬諸公登千佛山寺<lb/>
故山還與故人登石磴岹嶢梵閣層南郭正當春晩出<lb/>
北闌遙對暮雲凭含風翠壁懸千佛落日青林見一僧<lb/>
車馬載馳燈火亂坐欣歸路夕光凝<lb/>
<pb n="KR4e0153_WYG_006-54a"/>
　　　八月二十日遊千佛寺二首<lb/>
夕陽衰草路登登雨過秋山爽氣層松殿可因參佛到<lb/>
蘚牆聊為覔詩凭且拚酩酊陪仙侣莫把輪迴叩老僧<lb/>
北望古城蒼翠裏萬家樓館暮烟凝<lb/>
晩秋何似暮春登複嶂迴巒翠且層巖菊有霜行可采<lb/>
寺門無雨坐堪凭情知幻境誰非客恍記前身我是僧<lb/>
閒上法臺翻貝葉天花不見土花凝<lb/>
　　　登白雲山絶頂題福林寺壁<lb/>
<pb n="KR4e0153_WYG_006-54b"/>
絶頂烟霞湧佛宫肩輿百轉路纔通羣山下瞰惟蒼靄<lb/>
孤嶂髙懸有烈風趺坐可憐禪榻穏豪吟那放酒尊空<lb/>
欲從地土搜靈異東括名山更㡬重<lb/>
　　　歸寺<lb/>
荒荒野逕蒼苔滑淺淺僧房白竹斜晝坐不知誰是主<lb/>
暮歸聊以此為家㡬聲畫角吹山雨十里朱門鎖苑花<lb/>
行止也知無定著寒雲枯木楚天涯<lb/>
　　　清涼寺次韻<lb/>
<pb n="KR4e0153_WYG_006-55a"/>
許日肩輿不到山重來猶聴鳥關關川原隠映斜光外<lb/>
陵廟參差王氣間風妥暮花侵座濕雨催春竹過林斑<lb/>
白雲深處無鷄狗轉覺僧家歲月閒<lb/>
　　　盧龍觀次韻<lb/>
䬃䬃長風吹茂林江鼉噴浪荅潮音天迴四野青霞爛<lb/>
日射重巖紫氣深鄉土實懸莊舄念闕庭虚抱子牟心<lb/>
名山不到今三載倚杖春殘且一臨<lb/>
　　　夜過印寺望鏡光閣不遂登眺感而有作<lb/>
<pb n="KR4e0153_WYG_006-55b"/>
月明西湖行逕微夜乆不覺露沾衣遙憐黄菊向誰好<lb/>
獨繞垂楊騎馬歸寺門杳杳鐘初定林木蒼蒼鴉亂飛<lb/>
閣上主僧今寂寞後時蹤跡轉應稀<lb/>
　　　遊林慮山黄花寺<lb/>
黄花峪臨千萬山招提更在萬山間窓圍白石冬逾静<lb/>
門偃紅椒晝不闗迎日岫烟生裊裊咽氷巖瀑下潺潺<lb/>
場苗可用維吾馬已判東峰上月還<lb/>
　　　遊清涼寺二首次貞菴中丞韻<lb/>
<pb n="KR4e0153_WYG_006-56a"/>
春寒歲事虚疑晩二月荒臺樹已花壁上古今空月露<lb/>
酒中天地莽雲沙青山曉應千門栁紫殿晴開五色霞<lb/>
身在帝鄉還戀主秖緣西北是京華<lb/>
竹深泉響不聞鐘古殿虚廊繫客驄髙步豈須論世外<lb/>
賞心原只在山中花明草碧春方麗虎踞龍盤地且雄<lb/>
借問曲江攀杏侣㡬人華髪讌遊同<lb/>
　　　岳母王太夫人夀六十<lb/>
太君年紀六更旬母徳芬芳孟氏鄰封級早看登二品<lb/>
<pb n="KR4e0153_WYG_006-56b"/>
夀筵長喜對三春雲移北海青鸞近雨入東臺碧草新<lb/>
我亦半生稱半子獻觴無地逺傷神<lb/>
　　　夀劉繼志迺翁<hi>翁嘗為鞏縣丞</hi>
種種頭顱過八旬草堂風月自相親溪邊白鳥閒中興<lb/>
雨後青山醉裏神老矣漫憐田氏客美哉重見畆間人<lb/>
鞏川梅栁香名在笑殺兒曹浪潔身<lb/>
劉安遙想是前身落落東山復㡬人青漢月明鴻閃爍<lb/>
碧松雲冷鶴精神稚孫曉課呈時喜遊子春衫拜處親<lb/>
<pb n="KR4e0153_WYG_006-57a"/>
夀酒未央家慶在秖應從此更千旬<lb/>
　　　夀同年少宰朱玉峰五十<lb/>
玉堂天府迥無塵江藕山桃獻夀新不信麒麟應祥瑞<lb/>
正須龍馬配精神春秋五十今壬午禮樂三千舊丙辰<lb/>
尊斚幸隨珠履後獨慚張詠榜中人<lb/>
　　　夀東湖錢水部八十次韻<lb/>
青門二十年前路白髪長歌歸去來詩比放翁還萬首<lb/>
酒同張旭且三杯柴闗竹塢通樵徑水鷺沙鷗狎釣臺<lb/>
<pb n="KR4e0153_WYG_006-57b"/>
最喜中秋近華旦夀尊常對月明開<lb/>
　　　夀同年貢克仁乃翁<lb/>
垂絲省客鷴為服戲彩郎君豸作衣𢎞景掛冠心早遂<lb/>
王陽回馭願無違蓴香晩㟁江鱸美稻熟秋田石蠏肥<lb/>
七十漫言今少見二人林下古來稀<lb/>
　　　夀訥齋王封君<lb/>
竹園槐屋乆藏珍水思山情老更真文㑹故同居洛叟<lb/>
武陵何羨避秦人魚竿舊隠時分席豸繡新封懶掛身<lb/>
<pb n="KR4e0153_WYG_006-58a"/>
夀域曉開城市逺只因無地著紅塵<lb/>
　　　夀同年黎侍御乾兆六十<lb/>
楚䝉山下樹圍村共識先朝柱史門衣上主恩餘獬廌<lb/>
水邊家計有鷄豚初憐忤貴兼辭富晩喜生兒且見孫<lb/>
惆悵同袍不同國夀筵何日對芳樽<lb/>
　　　夀馬都督<lb/>
幕府晴開夀域新雪華江色動先春南征舊節閒金虎<lb/>
北覲新袍炫玉麟吕望不慙名尚父孔明奚但䇿如神<lb/>
<pb n="KR4e0153_WYG_006-58b"/>
靈椿老幹千年秀宛似將軍報主身<lb/>
　　　夀石溪<lb/>
石翁散髪青溪㟁瘦骨嶙峋照水寒樂在秖緣清可濯<lb/>
夀髙應得静相看乾坤百歲長為主霄漢中年早棄官<lb/>
長對此溪還此石不須蓬海跨飛鸞<lb/>
　　　夀周北渚<lb/>
草堂琴鶴伴孤清睡足西窓夢不驚短髪未須愁杜甫<lb/>
濁醪元自識淵明青松翠竹盤桓地北海南山頌禱情<lb/>
<pb n="KR4e0153_WYG_006-59a"/>
長憶夀筵歌吹裏夜深燈火亂春城<lb/>
　　　陳筠溪參政生日<lb/>
四月二日天氣新筠溪老人元降辰搏海大鵬開羽翼<lb/>
入雲龍馬試精神窓中嶽色堪齊夀閣外薇香且殿春<lb/>
無奈慶筵還别酒北山歌罷賦靈椿<lb/>
　　　盛封君夀詩<hi>僉憲徳彰父也維揚人</hi>
典屬氷銜柱史袍此生恩遇㡬人遭天臨北斗清光近<lb/>
地入東山夀域髙雲母屏虚流瑞雪梅花香暖傍仙桃<lb/>
<pb n="KR4e0153_WYG_006-59b"/>
廣陵歸棹同春發别夢誰憐客子勞<lb/>
　　　夀陳封君<hi>同年文鳴之父</hi>
一枝脩竹兩芒鞋踏遍沙汀與石崖幽興不隨華髪變<lb/>
勝遊真與素心諧舟中白髪坡仙夢樓上青山范老懐<lb/>
遙憶夀筵秋色好桂花香裏醉髙齋<lb/>
　　　夀菊泉<lb/>
麻姑春酒報初成夀宴新開夜雨晴紅杏園林花正好<lb/>
綠楊池館地偏清翩翩海鶴雲中下隠隠丹爐竹外明<lb/>
<pb n="KR4e0153_WYG_006-60a"/>
為是名聲注仙籙懶教蹤跡傍神京<lb/>
閣燈筵際結花新禁鼓樓中送㸃頻對酒子堪稱夀客<lb/>
揮毫吾且愧詩人南山北海千年頌碧栁紅桃二月春<lb/>
聞道入山行採藥欲隨仙步恐無因<lb/>
　　　舒通判輓詩<hi>七十卒於官</hi>
枕雞初夢鏡虺蟠回首西山落照殘别駕漫傳京兆美<lb/>
浮生真過古稀難都門送客三千乘楚水歸航十八灘<lb/>
獵獵丹旌江雨濕㡬人垂淚里中看<lb/>
<pb n="KR4e0153_WYG_006-60b"/>
　　　送景前溪司業塟<lb/>
鳳西岡頭飛素旌鳳西岡下起新塋空餘二水三山色<lb/>
不盡千秋萬古情國士苦難逢賈誼館人猶自説陽城<lb/>
蒼涼雪日松阡午腸斷孤猿裊裊聲<lb/>
　　　哭同年五清劉先生二首<lb/>
㡬聴鄰篴起悲歌舊屋依然怯再過紫殿不聞司馬入<lb/>
蒼生其奈謝公何庭花宛宛開新蘂<hi>公未歿數問寺署牡丹開否</hi>圃<lb/>
樹隂隂發故柯<hi>寺署清風亭公手植四桂</hi>惆悵禮臺行樂處清風蕭<lb/>
<pb n="KR4e0153_WYG_006-61a"/>
颯暮寒多<lb/>
公心元自我心同我病真還為哭公言笑忽看㝠漠外<lb/>
夢魂如在别離中青藜夜慘歸劉向絳帳春寒失馬融<lb/>
西望錦城天萬里峽猿江草恨無窮<lb/>
　　　雨過夢恵禪房亡姬殯所有感<lb/>
嬌兒頑劣如生馬出語驚人近老成汝死忽看青歲改<lb/>
吾衰長嘆白頭盈春寺瞑雲雙戸掩夜窓寒雨一燈明<lb/>
扁舟旅櫬何時發北望鄉闗淚滿纓<lb/>
<pb n="KR4e0153_WYG_006-61b"/>
　　　除夕哭祖母三首<lb/>
千里重闈罷倚門此生寧復侍晨昏貽謀逺為兒孫計<lb/>
罔極真同父母恩萱吐北堂空被雪婺沈東海忽無垠<lb/>
數回欲辦屠蘇酒誰向泉臺致一尊<lb/>
抱孫曽許繼弓裘百藥恩深歲月悠嘉樹綠隂三畆宅<lb/>
紫芸香業萬書樓歸耕尚想誇重慶死别那知是逺遊<lb/>
却對畫闌如夢裏海山何日更添籌<lb/>
淚盡寒宵泣未窮束茅燃火候晨鐘春暉寸草天涯夢<lb/>
<pb n="KR4e0153_WYG_006-62a"/>
白髪青裙畫裏容家廟又増新主一寢堂應撤舊闈重<lb/>
悔來閶闔陳情晩不是儒冠解誤儂<lb/>
　　　何子元祖僉事公輓詩次楊栁塘韻<lb/>
劍化空江鶴唳亭主人長寐㡬時醒平原不降真卿雨<lb/>
箕尾先成傅說星嘉樹綠隂餘舊業近郊𤣥壤閟新銘<lb/>
鄉祠俎豆精靈在歲歲秋風黍稷馨<lb/>
　　　哭同年范副使淵兼悼亡友徐博士禎卿同空<lb/>
　　　　同李子作<lb/>
<pb n="KR4e0153_WYG_006-62b"/>
五年奔走别朝班涕淚長因舊侣潸在楚早傷徐孺子<lb/>
遊梁今哭范君山孤魂夜繞青楓闕<hi>徐卒于京</hi>旅殯春移玉<lb/>
壘關<hi>范卒于蜀</hi>兩地荒墳弔何日夢迷岐路只空還<lb/>
　　　殷石溪哭子和作<lb/>
聞君失却嬌生子老淚淋漓尺五棺情逐雨花春落寞<lb/>
恨隨江水夜瀰漫簾前逐鳥竿猶在紙上塗鵶墨未乾<lb/>
應對阿婆傷往事啼烏聲裏說更殘<lb/>
前身應有再來時請看東園十歲兒且喜未衰難絶望<lb/>
<pb n="KR4e0153_WYG_006-63a"/>
共知無益省懸思維熊夢擬重符兆談虎詩慙獨後期<lb/>
早晩共攜收淚酒慰君懐抱破君疑<lb/>
　　　周仲禮二親輓詩<lb/>
雙鶴何年下碧松寢門幽寂杳仙蹤山中諫議無書上<lb/>
地下恩光有詔封鷺錦巧裁焚處服翟冠重補畫時容<lb/>
天涯客子秋來恨庭葉蕭蕭草露濃<lb/>
　　　同年范君山絶筆之作次韻<lb/>
采芳南國早應休魂夢猶尋杜若洲不見旅旌天外返<lb/>
<pb n="KR4e0153_WYG_006-63b"/>
空餘詩草世間收靈均實抱湘流恨子美虚懐蜀道遊<lb/>
惆悵桂陽山下塚斷猿衰鶴領春秋<lb/>
　　　奉迎遺詔述哀<lb/>
逺聞哀詔出燕關武帝仙遊去不還穆座自應歸祖廟<lb/>
夀觴誰與奉慈顔六龍晩駕宫門寂八駿春嘶御廏閒<lb/>
風裊亂花雲日慘秖疑身世夢魂間<lb/>
　　　舟中<lb/>
江烟江霧擁江漕漫領長風入短袍倦裏一盃聊放浪<lb/>
<pb n="KR4e0153_WYG_006-64a"/>
病餘雙鬢轉刁騷惟應好事成非易耐爾今人論大髙<lb/>
自詫齊竽三百輩總然無較亦應逃<lb/>
　　　坐中<lb/>
城頭小堞風烟古海上荒更鼓角遲潮落潮生看夜月<lb/>
春留春去有花枝子卿心事羝須乳太史文章鱷竟移<lb/>
豪傑也應無别調坐中意氣忽成詩<lb/>
　　　追和元馬伯常學士無題韻四首<lb/>
荔子從知賁越江于今錦樹㡬幢幢漢姬燕去釵誰合<lb/>
<pb n="KR4e0153_WYG_006-64b"/>
葉令鳧來舄自雙露重桂香閒滿院日長蘿影冷搖窓<lb/>
不應又浣西谿曲何限行雲學水淙<lb/>
微微碧草亦生光金屋何知夜自香一遣濃春閒蝶粉<lb/>
㡬看新月上鴉黄簫疑雲外過王子珮似風前著女郎<lb/>
欲理殘機多少恨先愁寒到寄衣裳<lb/>
𤣥洲一向不通潮忍病還期度石橋青瑣風微簾自静<lb/>
紫臺天近路何遙商絃調絶饒纎指舞袖歌遲陋細腰<lb/>
雲雨大都容易散不如隨鳳敎吹簫<lb/>
<pb n="KR4e0153_WYG_006-65a"/>
何事愁生鬢脚垂嫌他不是折肱醫素紈香篋方捐日<lb/>
青綆銀牀欲汲時風定宫花香自送月明階樹影空移<lb/>
憑誰為報瑤池信好把黄金贖玉巵<lb/>
　　　紀㑹二首<lb/>
嵗日行春早散衙忽陪驄馬到君家雪殘不用兒童掃<lb/>
星聚還應太史誇僻性喜看庭近竹老年徒夢筆生花<lb/>
步林却動鄉園感羞見枝頭反哺鴉<lb/>
訪舊春城白日斜相逢詞客盡名家論文聚首元非約<lb/>
<pb n="KR4e0153_WYG_006-65b"/>
憂國同心可是誇庭栢故留驄馬步檻風欲動海棠花<lb/>
徘徊不盡鶯鳴意杳杳回驂接暝鴉<lb/>
　　　希尹謎詩戲荅次韻<lb/>
棄置常疑秋扇同招尋何敢望東風梅消花雪春方露<lb/>
鯉出氷河信始通終夜綵雲飛夢裏㡬時明月墮懐中<lb/>
西州道路誰能識為訪當年賣卜翁<lb/>
　　　雨後讀三國志<lb/>
積雨偏能感四愁濁醪真可散千憂自憐好客過文舉<lb/>
<pb n="KR4e0153_WYG_006-66a"/>
敢望生兒如仲謀花塢静看朱檻暮草堂閒對碧山秋<lb/>
菴䕡架底黄昏月且抱青芻學飯牛<lb/>
　　　八月四日定齋侍御過我小軒索觀古刻左傳<lb/>
　　　　及聖教序諸帖留詠次韻荅之<lb/>
舸屋親勞柱史登履痕新破石苔層疎簾不為看山捲<lb/>
曲几還留聴雨凭左傳癖成憐晉客右軍書在感唐僧<lb/>
停盃劇論懐千古坐對流雲思轉凝<lb/>
　　　八月既望㑹飲東園次聮句韻二首<lb/>
<pb n="KR4e0153_WYG_006-66b"/>
吟倚巖花句亦香坐臨山石意先涼自憐乆抱烟霞疾<lb/>
敢擬深陪翰墨場江木暮喧收雨静禁樓寒色鎖烟長<lb/>
秋池水落芙蓉謝懶對清尊賦采芳<lb/>
露毫濃染墨花香風榭微生白苧涼狂愛雨吟憑曲相<lb/>
醉疑秋戰試文場山前碧栁垂垂細石上青蘿宛宛長<lb/>
頗恠王孫太多事鎮教園景四時芳<lb/>
　　　和泛池三首<lb/>
窈窕迴塘西郭邊濯纓人上采蓮船鳥鳴花放一尊酒<lb/>
<pb n="KR4e0153_WYG_006-67a"/>
雲白山青萬里天晝錦堂前真宰相蓬萊頂上舊神仙<lb/>
極知匡輔平生力骨鯁原來不是偏<lb/>
聞結茅亭傍水邊㡬時同泛釣魚船酒賓詩主東南美<lb/>
霽月光風上下天白雪可須推郢調黄州真屢夢坡仙<lb/>
休嫌小隠鄰城市心逺由來地自偏<lb/>
輟耕常在水雲邊困即横肱飽放船夢裏羽裳來白鶴<lb/>
醉中簾幙是青天歸湖范老真忘世辟榖留侯假學仙<lb/>
為問芙蕖最深處㡬回吟對月華偏<lb/>
<pb n="KR4e0153_WYG_006-67b"/>
　　　宿石橋驛<hi>自荆州奔喪回</hi>
冷雨凄風十月天亂峰孤館入蒼烟門前不改還鄉路<lb/>
壁上猶題出守年溪水平添荒堰沒石橋横斷古槎連<lb/>
麻衣草坐蕭蕭暮一度懐親一泫然<lb/>
　　　西征詩為洪尚書作<lb/>
中興天子籌邊日總制尚書建莭秋俘馘未旋雲鳥陣<lb/>
捷書先達鳳凰樓西南道路通三峽老穉懽聲動九州<lb/>
千古汗青誰似得仲淹威望子房謀<lb/>
<pb n="KR4e0153_WYG_006-68a"/>
　　　奉同南坦司空通濟橋觀月<lb/>
美人東去忽經秋坐憶苕溪動别愁問信㡬回湖外舸<lb/>
看山何處水邊樓遙憐短鬢風塵暗可耐長江日夜流<lb/>
俯仰少年心萬里夢魂曽伴史遷遊<lb/>
　　　與仰止對奕限韻<lb/>
望極川流日向東碧波搖漾落花紅未論岐路三春苦<lb/>
且喜舟航一笑同世事盡抛棊局外旅懐兼付酒盃中<lb/>
憑君莫守惺惺法沙㟁狂飇力正雄<lb/>
<pb n="KR4e0153_WYG_006-68b"/>
十年曽讀爛柯文㡬叩𤣥機思入雲水戰忽看春及暮<lb/>
火攻嘗到夜初分深憐詭道時乘我不分贏籌日在君<lb/>
欲把興亡付沈醉浹辰多病謝芳葷<lb/>
　　　問史判乞奕子<lb/>
出洞經年敵手稀袖攜仙譜日邊歸枰留謝墅花隂静<lb/>
地隔商山草徑微啼樹雨鳩俄並立入簾風燕故斜飛<lb/>
端居苦憶王樵侣永晝雙開客寺扉<lb/>
　　　四月二日對雨<lb/>
<pb n="KR4e0153_WYG_006-69a"/>
首夏山堂雷雨深濕雲驕靄遞層隂争飛紫燕嗔相及<lb/>
貪長青莎喜自禁烽火不時傳外警樓船終日倘東臨<lb/>
何人更奏文園賦晩暮遲徊折寸心<lb/>
　　　觀桃吹韻<lb/>
影落西池第㡬灣種分原自海中間後天合比仙翁歲<lb/>
向日真同少女顔已遣石闌承靚麗更教宫栁伴清閒<lb/>
野夫喜見周南化坐詠桃夭帶月還<lb/>
　　　夀藏<lb/>
<pb n="KR4e0153_WYG_006-69b"/>
碧山深處卜佳城六檟親栽萬古情籬下後身陶隠士<lb/>
畫中知己趙臺卿鄰翁過訪分泉飲童子迎歸拄杖行<lb/>
應笑紛紛學仙侣藥爐辛苦望長生<lb/>
　　　送客登樓<lb/>
名樓遙對逺山開不是尋常避暑來座上風流渾笑語<lb/>
城中幽勝㡬池臺鳴蜩嘒嘒還青栁返照盈盈且綠苔<lb/>
共說廟堂虚席待别筵休惜共深杯<lb/>
上客離筵未易開請期先上假山來林收宿雨迴芳苑<lb/>
<pb n="KR4e0153_WYG_006-70a"/>
水抱晴雲映古臺雅望即須歸紫閣行蹤聊爾寄荒苔<lb/>
舟中好著千秋鑑一獻君王萬夀杯<lb/>
　　　有懐<lb/>
春回冬去年如箭菊白梅黄又碧桃秦隴暮雲牽夢逺<lb/>
楚江寒月弄潮髙舟車萬里憐孤跡山水平生托醉毫<lb/>
遙憶石頭回建業古臺遊鳳長新毛<lb/>
　　　得友人書<lb/>
一辭東海釣魚磯五見疎林木葉飛漳浦去留非嗜蹇<lb/>
<pb n="KR4e0153_WYG_006-70b"/>
子山詞賦本思歸秋深苑圃黄花在寒入關山白草菲<lb/>
忽有錦鱗傳尺素轉憐江表故人稀<lb/>
　　　送别<lb/>
偶將棊㑹作離筵翠竹紅梅雪後天客抱秖知尋勝槩<lb/>
官階何必論遙遷極知東道心相狎頗愛西鄰地自偏<lb/>
深謝曲池看不厭小山尊俎興無邊<lb/>
　　　　又<lb/>
與君曽醉仲宣樓短句長歌篋裡收清讌偶同吳苑夕<lb/>
<pb n="KR4e0153_WYG_006-71a"/>
碧雲猶似楚江秋乾坤華髪年年改岐路青山處處幽<lb/>
君入帝鄉歸合早老夫行矣狎浮丘<lb/>
　　　　又<lb/>
雁去曽教達我書逢君恰值雁來初官崇自畏雲霄近<lb/>
一懶人疑案牘疎對月有詩懐李白感時多病恨相如<lb/>
年來行路真非易㟁有豺狼水鱷魚<lb/>
　　　　送人出都<lb/>
五馬翩翩百里來念君長憶賈生才離盃正苦中年對<lb/>
<pb n="KR4e0153_WYG_006-71b"/>
祖燕還同上客開夜市柝聲連畫角月鑪香篆剩殘灰<lb/>
明朝更約湖亭賞看我披蓑上釣臺<lb/>
　　　又<lb/>
醉裏浩歌天馬來空羣誰不羨君才騰驤國市千夫避<lb/>
蹴踏沙場萬里開駿骨自應天廏養壯心寧為圉人灰<lb/>
長鳴却過燕山道惆悵黄金舊日臺<lb/>
　　　和野亭韻<lb/>
錦袍玉帶賦歸農竹杖芒鞋伴一翁風月乾坤隨處是<lb/>
<pb n="KR4e0153_WYG_006-72a"/>
江湖廊廟此心同閒招海鶴堦前舞笑看晨霞水際紅<lb/>
争向盛時誇勇退不知身在急流中<lb/>
世業相承士與農共將耕讀伴而翁風塵脱灑功名外<lb/>
出處分明道義同月底酒觴和露白雁邊籬菊冒霜紅<lb/>
閒歌獨樂園中句欲把陳留當洛中<lb/>
曽笑樊遲學老農宦遊回首亦成翁風雲龍虎真竒遇<lb/>
民物乾坤本大同萬里雲開山色秀九天塵淨日光紅<lb/>
阿衡舊業如相問都在彌綸宇宙中<lb/>
<pb n="KR4e0153_WYG_006-72b"/>
　　　送幸菴<lb/>
勁節清風壯此行三秦歸路及秋晴摩雲嶺暗朱旗繞<lb/>
控虜城髙玉劒横中使逺尋裴相宅外夷時問令公名<lb/>
水邊林下經行地笑對黄花賦濯纓<lb/>
　　　夀賈封君<lb/>
綠野新開學士堂碧山雲霧接蒼茫靈椿獨秀千冬雪<lb/>
老鳳長栖萬仞岡肯與郡侯為地主只教兒子報君王<lb/>
貪書我亦同關尹遲暮親逢李伯陽<lb/>
<pb n="KR4e0153_WYG_006-73a"/>
　　　賀人拜官<lb/>
仰瞻何啻斗山如離索無因問起居雲海漫期安舊隠<lb/>
橋門俄已拜新除増來白髪縁躭句消盡黄金為買書<lb/>
重㑹莫疑參謁少旅情元憶縱談餘<lb/>
　　　挽詩<lb/>
䳌啼芳樹血痕鮮轉首東風又一年何日琴尊聊復爾<lb/>
舊時池館故依然張翰興托鱸魚外賈誼魂驚鵩鳥前<lb/>
同榜弟兄仍地主㡬看江月淚雙懸<lb/>
<pb n="KR4e0153_WYG_006-73b"/>
　　　失題<lb/>
越山迢遞接吳宫問俗尋幽在在同烏府法家推漢史<lb/>
洪都先哲仰周公風濤不起三江静雨澤潛滋五穀豐<lb/>
却恐乘鸞逐茅氏紫霞何處覔仙蹤<lb/>
　　　九日三首次杏東韻<lb/>
青鏡流年素鬢催碧山何日是歸來情知暮景駸駸到<lb/>
忍見秋花粲粲開逺客正深懐土念腐儒元乏濟川才<lb/>
登髙有興無筋力悵望西南百丈臺<lb/>
<pb n="KR4e0153_WYG_006-74a"/>
　　　又<lb/>
江城薄暮多隂晦雲日荒涼聚復開門掩綠苔頻上鎖<lb/>
逕芬黄菊懶傳杯看山故有陶家興作賦元非楚客才<lb/>
疎鈍乆拚人棄置不驚親舊少書來<lb/>
　　　又<lb/>
庭喧兒稚亦堪怡况值黄花爛熳期池上晩罾收凍蠏<lb/>
枕邊秋扇罷戎葵山亭月白眠長少水榭風清坐屢移<lb/>
昨夜有人東國去已教先辦買山資<lb/>
<pb n="KR4e0153_WYG_006-74b"/>
　　　夀友人母<lb/>
成周方岳漢郎官過里親承母氏懽南國路謠聞召伯<lb/>
西都還議見阿丹山花照席秋仍吐海月浮觴夜不寒<lb/>
藥籠尚留熊膽在未忘勤苦舊時丸<lb/>
　　　失題<lb/>
牙旌獵獵轉春晴畫舸搖搖江上行征戰乆紆天子䇿<lb/>
韜鈐遙識老臣名地從千里封秋塞人自三邊仰夏卿<lb/>
為報匈奴莫南徙邇來中國有長城<lb/>
<pb n="KR4e0153_WYG_006-75a"/>
　　　奉次環山樓之作<lb/>
古臺荒榭晩過逢載酒同澆磊磈胸牆外水通溪一曲<lb/>
牖西雲接樹千重青山自合君為主白髪那知我亦翁<lb/>
别後有文移建業漫嘲仙吏抗塵容<lb/>
　　　自述<lb/>
新年處處常為客志在匡時那問家民病且慙無日減<lb/>
主恩何敢向人誇閒來憤世心如火老去臨文眼欲花<lb/>
春睡忽醒扶杖起夕陽天外數歸鴉<lb/>
<pb n="KR4e0153_WYG_006-75b"/>
　　　暮春病起寄懐希尹<lb/>
院静簾垂春日斜藥爐茶鼎寄生涯閒思舊侣空懐逺<lb/>
病對芳辰轉憶家簷畔落泥還燕子檻邊飛絮且楊花<lb/>
何時却捲圖書去一放江門萬里槎<lb/>
　　　謁文山祠<lb/>
丞相英靈猶未消絳帷燈火䬃寒飇乾坤浩蕩身難寄<lb/>
道路間闗夢且遙花外子規燕市月水邊精衛浙江潮<lb/>
祠堂亦有西湖樹不遣南枝向北朝<lb/>
<pb n="KR4e0153_WYG_006-76a"/>
　　　郊齋有作呈北寺舊僚長二首<lb/>
石城鐘鼓散鳴鴉坐對松雲放早衙瑤草色通西苑路<lb/>
玉簫聲度上清家江涵碧殿春同麗雪霽鍾山日轉華<lb/>
此景北都應未有品題遙向故人誇<lb/>
往歲春郊侍紫庭步從龍衮夜祈靈芝房窈窕行宫轉<lb/>
羽衛驂驔法駕停風落殿鐘流逺近霧隨壇燎上空㝠<lb/>
端居想像南江表佇立時看北斗星<lb/>
　　　又<lb/>
<pb n="KR4e0153_WYG_006-76b"/>
六尺長身一瘦笻天涯隨處寄行蹤牛岡舊卧留雙穴<lb/>
龍脈新分定㡬峰茆舍敢來天子問布衣還許上公封<lb/>
獨憐叔亮千年塚漠漠青莎鳥跡重<lb/>
　　　又<lb/>
萬里投荒未死身賈生今是老成人五經不盡青燈夜<lb/>
一簡空餘綵筆春何事天公偏厄道無情河伯枉稱神<lb/>
平生知己如君少莫恠臨風淚滿巾<lb/>
　　　又<lb/>
<pb n="KR4e0153_WYG_006-77a"/>
浮雲天際望悠然嶺徼歸來又六年一癖已成吟更苦<lb/>
五窮不去守逾堅周家風月襟懐裏范老江湖涕淚前<lb/>
却恠别知無一字也應遺恨向重泉<lb/>
　　　又<lb/>
百年豪氣未消磨北騎南航苦更多戀闕有懐隨口出<lb/>
乞祠無計奈身何山連巴蜀雲層瘴春入瀟湘水漫波<lb/>
最是遊魂招不得隔江愁聴楚人歌<lb/>
　<lb/>
<pb n="KR4e0153_WYG_006-77b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　華泉集巻六<lb/>
</p>
<p>
</p>
  </div>
<div>
<head>華泉集巻七</head> <lb/>
    <p>
<pb n="KR4e0153_WYG_007-1a"/>
欽定四庫全書<lb/>
　華泉集巻七<lb/>
　　　　　　　　　　　　　明　邊貢　撰<lb/>
　詩集<lb/>
　　五言絶句<lb/>
　　　十六夜<lb/>
春城燈火静華月滿天街陌上歸来晩香塵有墮釵<lb/>
　　　中元見月<hi>甲子嵗</hi>
<pb n="KR4e0153_WYG_007-1b"/>
坐愛清光好更深不下樓不因逢閏月今夜是中秋<lb/>
　　　董啓之按滇過鄞省母夫人焚黄于父墓作難<lb/>
　　　　將寸草心報得三春暉十章贈之<lb/>
垂栁拂征鞍雨中行路難河梁一分手山疊水漫漫<lb/>
嵗月交心久江潭别路長手中雙白璧持贈比干将<lb/>
離心似明月皎皎在方寸但令光不遺道逺何足恨<lb/>
北堂天未晩遊子歸来早堂前一夜風開遍宜男草<lb/>
白髮對青芩日髙江院深豸冠階下舞好慰栢舟心<lb/>
<pb n="KR4e0153_WYG_007-2a"/>
荒壠薦秋蘋深恩詎能報嗟嗟死後封猶是生前誥<lb/>
人生重鄉邦歧路苦南北簡書限王程欲住不可得<lb/>
嵗嵗中臺使巡行道十三要知君厯處風土接交南<lb/>
萬里炎荒地經冬復厯春帝星臨柱史休祀碧雞神<lb/>
繍斧肅霜威澄清志不違瘴鄉人拭目驚喜見晴暉<lb/>
　　　寄王昇舍人二首<lb/>
不見王子猷經春復厯夏有時中宵夢宛到君堂下<lb/>
獨把重陽酒西風白雁回江南菊花早應傍美人開<lb/>
<pb n="KR4e0153_WYG_007-2b"/>
　　　送于利四首<lb/>
送君城南橋笑折城南栁歸来掩關坐皎月當牕牖<lb/>
霜下夜已久清軒調玉琴凄凉湘水曲窈窕白頭吟<lb/>
一别春城雨兩回秋月圓燈前不盡醉書札但空傳<lb/>
離腸似連環宛轉不可絶相送淮水秋相思燕地雪<lb/>
　　　送馮侍御允中還郴<lb/>
離館背寒塘霜清野菊芳美人千里去明日是重陽<lb/>
驄馬逝駸駸蒼林蔭長陌憐君楚雲外獨作秋江客<lb/>
<pb n="KR4e0153_WYG_007-3a"/>
　　　送客四首<lb/>
相思若連環宛轉不可絶那知汴上逢却是關西别<lb/>
梁苑送君處温風吹客衣盈盈春暮感不為落紅稀<lb/>
故人滿秦隴為寄一言拜問我今若何病多慵束帶<lb/>
日照昆明水雲開少華峰夢魂登覽處白髮倚青松<lb/>
　　　雜畫十一首<hi>為儲柴墟題</hi>
日出打魚去日斜沽酒還漁翁家不逺只隔岸西山<lb/>
藹藹古城暮遥遥車馬度同為城外人不識城中路<lb/>
<pb n="KR4e0153_WYG_007-3b"/>
北風吹大雪向夕滿空山遥見山中客懸燈草屋間<lb/>
雞鳴山店昏四郊風雨辰蒼茫野田際愁殺獨行人<lb/>
田家春酒熟野老日相過醉别衡門外山鶯啼緑蘿<lb/>
江水春春碧江門晝晝開荒村過客少獨自掃蒼苔<lb/>
道上秋雨過道傍秋樹紅采樵歸樹晩吹笛月明中<lb/>
閉門聴春雨開門寡行旅借問橋上翁河水深幾許<lb/>
征夫慕前侣杳藹出幽林欲渡溪橋去山中暮雪深<lb/>
鳥啼青石岡日照紅泥坂杳杳雲外鐘山僧獨歸晩<lb/>
<pb n="KR4e0153_WYG_007-4a"/>
上山行采薇下山行苦飢山風夕凜凜吹笠復吹衣<lb/>
　　　畫上四首<lb/>
放舟前溪水水文白如練風吹絲裊裊驚起沙中燕<lb/>
烟霞變陂水山照暖楓林不聽舟中語誰知江上心<lb/>
月色沙上澹山雲天際浮春江萬里濶獨見一漁舟<lb/>
經旬不出戸忘却城南道江亭細雨過一夜生春草<lb/>
　　　題孫志同侍郎扇圖<lb/>
青青山上松繚之以白雲雲山不可到圖畫只空聞<lb/>
<pb n="KR4e0153_WYG_007-4b"/>
山木各有林烈士各有心借問種松意悠悠江漢深<lb/>
　　　題畫<lb/>
手種江頭樹成林已數秋寄言樵採客留繫木蘭舟<lb/>
　　　畫三首<lb/>
近浦寒潮落平沙返照紅不嫌歸路晩家在板橋東<lb/>
旭日上東峯山人睡正濃洞門無鎖鑰長是白雲封<lb/>
琴罷興不盡起登江上臺水空秋萬里不見一舟来<lb/>
　　　方日升雜畫<lb/>
<pb n="KR4e0153_WYG_007-5a"/>
雞雛不離母離母聲不休如何宦途人嵗嵗天邊遊<lb/>
　　　右雞雛<lb/>
枇杷江外果感念主恩深長憶叨供奉朝回滿袖金<lb/>
　　　右枇杷<lb/>
異質人所貴能令䑕窟虚如何北牕下閒卧飽溪魚<lb/>
　　　右獅子貓<lb/>
迢迢越裳國萬里獻珍禽不覩周王化誰知姬旦心<lb/>
　　　右白雉<lb/>
<pb n="KR4e0153_WYG_007-5b"/>
　　　題子立扇頭<lb/>
江静無飛鳥亭空有落花主人何所在沽酒向漁家<lb/>
　　　題賈子扇頭<lb/>
迴風起船頭激浪落船内生憎木蘭橈揺蕩日光碎<lb/>
　　　題扇面小景四首<lb/>
秋樹鳥聲寂夕陽山影沈遥憐抱琴者不為訪知音<lb/>
獨坐草堂餘凉風水閣虚門前相訪者應有載来書<lb/>
罷釣歸来晩前溪水正深臨橋不敢渡誰識此翁心<lb/>
<pb n="KR4e0153_WYG_007-6a"/>
茅堂枕江涯種竹只九箇時有清風来還同故人坐<lb/>
　　　畫竹<lb/>
石染湘江淚真涵太極情百年雙老眼相對兩無聲<lb/>
　　　題林醫士畫冊<lb/>
江上春潮静舟中日似年不須生羽翼無事即神仙<lb/>
　　　中秋慈恩寺登眺過崇國寺分體二首<lb/>
東寺復西寺朝遊還暮遊百年塵跡裏同醉幾中秋<lb/>
寒月出關山秋牕白如曙空流雲中影不照雲中戍<lb/>
<pb n="KR4e0153_WYG_007-6b"/>
　　　西園八景<lb/>
朝㸔長白山暮看長白山山色有朝暮吾心常自閒<lb/>
清川映白石游魚止復行共有臨淵羨能無結網情<lb/>
月落古堤上人行春陌頭曉煙如有意長伴緑楊樓<lb/>
初日照園桃盈盈散霞綺主人牕中坐顔色宛相似<lb/>
共道農家事辛勤在一春静觀田野際多少輟耕人<lb/>
近浦寒煙上平沙落鴈遥行人欲歸去舟子故招招<lb/>
寒泉冽古井上有雙梧桐借問往来者誰知疏鑿功<lb/>
<pb n="KR4e0153_WYG_007-7a"/>
城外望城中朝来氣逾爽吾心浩然者入夜還能長<lb/>
　　　泛南湖十首<lb/>
聞道南湖曲芙蓉似錦張如何一夜雨空見水茫茫<lb/>
水殿穿湖入風闌過雨凭微㣲夕陽外時見出林僧<lb/>
盈盈緑水際汎汎白鵞羣借問乗舟客何如王右軍<lb/>
碧樹圍青殿朱垣接紺堤王孫罕遊豫馳路草萋萋<lb/>
風恬湖水平畫舸月中行不見漁父處但聞漁笛聲<lb/>
汎汎白鷗鳥悠悠長自隨憶君何處切湖上月明時<lb/>
<pb n="KR4e0153_WYG_007-7b"/>
深淺元無定行舠識水頻急流天下險最好是平津<lb/>
嫋嫋暮風細團團秋月明沙河聞不逺起我故山情<lb/>
赤日亂青霞照我湖中艑来船時借問前途水深淺<lb/>
睡起看雲坐𤣥心入杳㝠吾將訪蓬島雙棹莫教停<lb/>
　　　自泉上歸登西門樓<lb/>
落日照行盖凉風吹不休未消臨水興還倚對山樓<lb/>
　　　集江淹句<lb/>
白日隠寒樹層陰萬里生歸人望烟火嵗晏返柴荆<lb/>
<pb n="KR4e0153_WYG_007-8a"/>
　　　雜咏四首<lb/>
黄金滿歸槖白日行亦懼道左遺愛碑賊来将不去<lb/>
乳燕巢古堤流鶯度層閣試看白馬郎金丸向誰落<lb/>
東山雷殷殷南澗雨㝠㝠愛爾衡門下團團松盖青<lb/>
行人争渡急江黒雨鳴船戢戢中林鳥歸飛薄暮前<lb/>
　　　山中雜詩<lb/>
下馬古寺門偶與山僧遇相對兩不言蟬聲在髙樹<lb/>
園果垂丹實園丁日夜看未曽供寢廟不敢獻中官<lb/>
<pb n="KR4e0153_WYG_007-8b"/>
　　　無題二首<lb/>
楊栁三春暮沙場萬里餘紫騮何日返空有寄来書<lb/>
庭際何所有有萱復有芋自聞秋雨聲不種芭蕉樹<lb/>
　　　冬至上陵途中雜咏八首<lb/>
鴉啼古城上月落古城闉城外車馬道清風飄素塵<lb/>
蒼蒼土門口日出逢樵叟問爾何事来山中苦無酒<lb/>
沙苑平如掌青青苜蓿痕昔時放馬地今作牧牛村<lb/>
朝從田父飯憩馬古林西村雞不知曙日髙猶自啼<lb/>
<pb n="KR4e0153_WYG_007-9a"/>
蜿蜿野田中白鷺静如掃停鞭問征客云是居庸道<lb/>
枯楊臨大堤上有鸜鵒窠春風幾日至㑹使緑陰多<lb/>
山中風日暖藹藹似初春亂石牛羊逕時逢掃葉人<lb/>
月出東陵峯照見西陵樹何事同心子山中不相遇<lb/>
　　　同台峯熊侍御看花四首<lb/>
嫋嫋葉含雨菲菲香近人如何向陽蕋開花向陽春<lb/>
秀色紅翻坐濃陰緑遶堦覷花還拄杖衝雨不憐鞋<lb/>
借問雨中好何如晴後看錦江紅濕處應記獨憑闌<lb/>
<pb n="KR4e0153_WYG_007-9b"/>
室静客稀賞地偏花更清自開還自落宛似野人情<lb/>
　　　題内兄子立扇頭<lb/>
斜日清源北浮雲岱岳東故山歸路好不得與君同<lb/>
　　七言絶句<lb/>
　　　寄李顯之<lb/>
逆旅逢秋感倍深美人何處坐鳴琴南宫只隔西河水<lb/>
一夜相思萬里心<lb/>
　　　集杜句贈胡三良醫<lb/>
<pb n="KR4e0153_WYG_007-10a"/>
此身飄泊苦西東未就丹砂愧葛洪多病所須惟藥物<lb/>
知君才是濟川功<lb/>
卿到朝廷説老翁秋来相顧尚飄蓬釣竿欲拂珊瑚樹<lb/>
未掣鯨魚碧海中<lb/>
長開箧笥擬心神巾拂香餘搗藥塵詞翰升堂為君掃<lb/>
已知仙客意相親<lb/>
㫁腸分手各風煙肺病幾時朝日邊同輦隨君侍君側<lb/>
自稱臣是酒中仙<lb/>
<pb n="KR4e0153_WYG_007-10b"/>
　　　春日雜興集杜句<lb/>
二月已破三月来百年多病獨登臺支離東北風塵際<lb/>
懐抱何時得好開<lb/>
柴門空閉鎖松筠燕子銜泥兩度新不是尚書期不顧<lb/>
故園猶得見殘春<lb/>
未有涓埃荅聖朝便應華髮老漁樵東流江水西飛燕<lb/>
人事音書漫寂寥<lb/>
自從官馬送還官信有人間行路難獨在陰厓結茅屋<lb/>
<pb n="KR4e0153_WYG_007-11a"/>
强移棲息一枝安<lb/>
　　　七月七日同侍御毛東塘渡河遇風<lb/>
偶然同渡不同舟風到揚帆共逆流莫謂狂瀾無砥柱<lb/>
嵩行千古鎮中州<lb/>
　　　迎鑾曲二十首和劉希尹之作<lb/>
南幸三吳北幸幽乾坤開闢兩神州文儒自守髙皇訓<lb/>
武将誰分聖主憂<lb/>
金陵自古帝王都碧石清江儼畫圖五聖百年虚想像<lb/>
<pb n="KR4e0153_WYG_007-11b"/>
鸞輿曽到此間無<lb/>
滚滚飛塵千里餘驛途来徃日無虚皇心旦夕懐慈聖<lb/>
數遣中官問起居<lb/>
石頭城如銀虎盤金陵山似玉龍蟠休訝六軍停蹕久<lb/>
本来江左是長安<lb/>
緑栁陰中顯赭黄路人争説見君王只為薦新供寢廟<lb/>
水邊終日打魚忙<lb/>
孝陵重樹紫金山王氣葱葱碧漢間靈殿本無荒草入<lb/>
<pb n="KR4e0153_WYG_007-12a"/>
掃除霜露始應還<lb/>
自采民風問老農㣲行不遣近官從那知天子關天象<lb/>
到處雲成五色龍<lb/>
羽盖霓旌曉出遊紺霞紅日映江流雲中帝子三千闕<lb/>
海上仙人十二樓<lb/>
青龍山下虎蹄新𤣥武湖中躍錦鱗錯意吾皇好漁獵<lb/>
不知端訪後車人<lb/>
揚子江頭駐六師太平天子賞功時紅雲影亂黄龍艦<lb/>
<pb n="KR4e0153_WYG_007-12b"/>
白日光揺繡虎旗<lb/>
弓如滿月向江開箭揷寒潮捲浪迴水上黿鼉莫深避<lb/>
我皇元為射蛟来<lb/>
江口傳呼大駕臨順流風雨注江心風起半山羣虎嘯<lb/>
雨来深水一龍吟<lb/>
大君仁聖迥非常逺似唐宗近宋皇訪道先過趙普宅<lb/>
哀賢還弔魏徵喪<lb/>
潮落江門煙水秋雲帆八月過揚州兩京馳道三千里<lb/>
<pb n="KR4e0153_WYG_007-13a"/>
夾岸垂楊接御溝<lb/>
翩翩龍馬控琱戈白日清秋沛上過聖主守邊思猛士<lb/>
臨風髙詠大風歌<lb/>
九月南征九月迴清源黄菊趁時開何人得似行宫蕋<lb/>
兩度親承萬夀杯<lb/>
瑟瑟金風鳴玉鑾路車何日到長安官河不似江濤險<lb/>
只恐秋深白露寒<lb/>
疊鼓凝笳入禁中似聞韶樂奏南風通明殿敞秋雲碧<lb/>
<pb n="KR4e0153_WYG_007-13b"/>
閶闔樓開曉日紅<lb/>
雪殿雲墀列羽旄天王開宴賞勲勞封侯未賜将軍印<lb/>
歸馬先分戰士袍<lb/>
郊祀元居百禮先史文虚擬闕今年小臣曽讀三王紀<lb/>
冬至由来始祭天<lb/>
　　　凱歌五首<lb/>
日射江流生紫氛喧喧鐃吹隔江聞江頭巨石髙千尺<lb/>
好勒元戎破賊勲<lb/>
<pb n="KR4e0153_WYG_007-14a"/>
帳前銀甲映朱旄帳外牙旗捲日髙白書紅塵飛一騎<lb/>
尚方新賜玉麟袍<lb/>
虎豹鯨魚一夜擒湖南湖北動歡心論功宜並衡山峻<lb/>
比徳還同漢水深<lb/>
秋水沈沈漾列星盤渦殷殷鬪雷霆扁舟昨夜巴陵過<lb/>
風起猶聞戰血腥<lb/>
鳳儀獸舞盡来王犬豕何知悖且狂髙壘固巢今不見<lb/>
麻洋灘下水湯湯<lb/>
<pb n="KR4e0153_WYG_007-14b"/>
　　　秋日過西内團殿<lb/>
御溝東畔古松盤曾得先皇倚笑㸔龍馭不歸鸞吹杳<lb/>
石廊圓殿鎮秋寒<lb/>
　　　雲中曲二首<lb/>
六軍歌舞健長征五色雲隨九仭旌傳語單于休近塞<lb/>
太平天子駐天城<lb/>
萬嵗聲懽四海聞大同新䇿破戎勲漢文可是勤邊主<lb/>
按轡閒過細栁營<lb/>
<pb n="KR4e0153_WYG_007-15a"/>
　　　感事八首<lb/>
天山戎馬本天驕入貢能輕道路遥底事内兵翻作亂<lb/>
禍胎疑自武宗朝<lb/>
一自甘州殺憲臣國家綱紀似秋塵各邊聲勢元相倚<lb/>
緩急誰為死力人<lb/>
代郡城中十萬家膏粱珠翠甚繁華兵殘火烈須臾事<lb/>
女哭男啼亦可嗟<lb/>
宣府雲中五日程朱門王子白衣行回頭却向西山哭<lb/>
<pb n="KR4e0153_WYG_007-15b"/>
玉眷金昆知死生<lb/>
諸将邀勲各逞能邊軍反側寢還興撫哺休誇桂元帥<lb/>
綏来還有蔡中丞<lb/>
紫荆西望白雲山腹裏雲中指顧間好降絲綸促諸将<lb/>
急操兵馬備三關<lb/>
城中金鼓晝逄逄城上髙懸首級雙二十四家同日死<lb/>
自今休更説招降<lb/>
白日城門四不開就中情狀頗難猜乗時早定安邊計<lb/>
<pb n="KR4e0153_WYG_007-16a"/>
只恐春深牧馬来<lb/>
　　　宫詞次陳以道韻<lb/>
佳麗曽矜得寵先後宫歌舞一當干那知寵極能生妬<lb/>
不是青娥誤少年<lb/>
　　　次白巖韻甲申除夕五首<lb/>
前山雲接後山煙可道公歸是偶然霖雨出山知有日<lb/>
入山親紀甲申年<lb/>
北牕閒卧讀南華出處吾生信有涯五色曉雲天子宅<lb/>
<pb n="KR4e0153_WYG_007-16b"/>
一籬秋菊野人家<lb/>
黒髮勲名鏡裏看紫宸章疏早辭官閒心自愛商山曲<lb/>
懶聴人歌蜀道難<lb/>
落落朝廷醉眼中苦縁憂國願年豐老臣心事如工部<lb/>
只有升沈迹未同<lb/>
留公無計奈公何外國中朝屬望多此日同為太行賦<lb/>
幾時重和慶雲歌<lb/>
　　　趙文昌中乙榜雨中感懐見遺走筆和荅<lb/>
<pb n="KR4e0153_WYG_007-17a"/>
華髮王門晩拜官齊竽聲裏獨成嘆何人為薦長沙傅<lb/>
一見文皇獻治安<lb/>
十日春無一日晴客堂沽酒莫辭傾紙牕風信棃花雨<lb/>
惱亂歸心是此聲<lb/>
撚㫁吟鬚字未安短歌聊爾代長嘆春風座上無邊景<lb/>
漫道儒官是冷官<lb/>
春歸花落鳥無聲一夜閒愁帶雨傾自古浮雲本無定<lb/>
漫将消息問陰晴<lb/>
<pb n="KR4e0153_WYG_007-17b"/>
　　　荅灤江王中丞見懐之作<lb/>
院臺深處緑陰屯松下棊枰竹下尊苦憶去年歡賞地<lb/>
碧天如水月當門<lb/>
　　　贈北山周子二首<lb/>
宦接鄉山事已稀謫居猶得近王畿勸君今夜且雄飲<lb/>
明日出城風葉飛<lb/>
華髮青袍不染塵宦程迴復主恩新縣人争説中都宰<lb/>
曽向雲霄忤貴人<lb/>
<pb n="KR4e0153_WYG_007-18a"/>
　　　荅台峰侍御見候三首<lb/>
斜日照雨明霜臺紅花白花相映開野老愛花情太劇<lb/>
不須招致也能来<lb/>
葵花半紅山雨来不辭沾濕看花開主人莫掃花前徑<lb/>
恐破青陰與緑苔<lb/>
一尊花底思悠然落日空庭席屢前酒熟共懽遊此地<lb/>
花開誰與坐明年<lb/>
　　　寄姜廷輔<lb/>
<pb n="KR4e0153_WYG_007-18b"/>
王昇店前秋草生秦皇臺畔暮蟬鳴海翁欲訪無人識<lb/>
何處孤舟短笛横<lb/>
　　　胡菊泉惠我丈菊走筆謝荅四首<lb/>
菊花元自菊泉分見菊真如即對君安得對君還見菊<lb/>
短籬斜日坐秋薫<lb/>
丈菊亭亭入座新白花輝映白綸巾生来自有凌雲志<lb/>
可是孤髙不近人<lb/>
一枝分取到山家月映疎籬水映花欲把贈梅詩贈菊<lb/>
<pb n="KR4e0153_WYG_007-19a"/>
暗香浮動影横斜<lb/>
月閏逢秋菊早芳盛開還喜近重陽休憐閴寂朝臨水<lb/>
且看孤清晩耐霜<lb/>
　　　贈王松溪四首<lb/>
月下山車往復回秋深歧路滿青苔不縁鄉飲邀賓坐<lb/>
肯向城池故故来<lb/>
暮春庭館見花稀黄鳥嚶嚶燕子飛堂北假山苔蘚蝕<lb/>
祇應偏待主人歸<lb/>
<pb n="KR4e0153_WYG_007-19b"/>
雨過茅屋秋草生霜凄榆塞候禽鳴閒来倚杖柴門外<lb/>
童子騎牛短笛横<lb/>
十年離思一宵同坐歇寒鐘意不窮碧草未舒湖石畔<lb/>
黄花争艷竹籬中<lb/>
　　　次棠陵韻題黒菊贈石岡<lb/>
圖史春行滿客囊此中偏載晩籬香臨歧欲採寒花贈<lb/>
似隔盈盈水一方<lb/>
　　　次白洲韻贈黄教授二首<lb/>
<pb n="KR4e0153_WYG_007-20a"/>
賈生只合住長沙三載江陵却寄家雲静碧天秋日午<lb/>
講堂吟對木樨花<lb/>
春日<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>宫花正開宫前宫後錦成堆如今南郡多桃李<lb/>
盡是黄公種得来<lb/>
　　　寄洪山人二首<lb/>
隠君家住白雲間不愛功名只愛閒聞説花園新更好<lb/>
門前流水屋中山<lb/>
卧牛山前春草肥華陽宫外雨霏霏主人侵曉踏青去<lb/>
<pb n="KR4e0153_WYG_007-20b"/>
日暮家童扶醉歸<lb/>
　　　題梅贈華山人<lb/>
夢裏神交幾見親畫中還比夢時真嵗寒心事東風面<lb/>
人與梅花一様春<lb/>
　　　憫雨奉答白巖光禄<lb/>
故鄉風景夢依然魚浦牕西兔嶺顛誰道不歸歸未得<lb/>
芙蕖牕下抱愁眠<lb/>
赤日簾櫳如火然野夫懐秋病欲顛安得海風吹霹靂<lb/>
<pb n="KR4e0153_WYG_007-21a"/>
九淵呼起蟄龍眠<lb/>
　　　東潭甯子将赴潛山以棊几留贈<lb/>
荒凉棋社隔秋春世事年来著著新眼底相逢論成敗<lb/>
誰知當局苦心人<lb/>
髹几文楸光照雲僧堂長與對斜曛翻愁置我南牕下<lb/>
一度臨棋一憶君<lb/>
　　　泊河口却寄林醫士二首<lb/>
杏子成林竹䕶牆傍河雲物晝蒼蒼園中似是林家屋<lb/>
<pb n="KR4e0153_WYG_007-21b"/>
過客時聞藥草香<lb/>
凶年老穉多竒病吉水仙人有妙方不用相逢問名字<lb/>
滿城人説是醫王<lb/>
　　　孫塘秀才以芍藥二枝見贈走筆奉謝<lb/>
芍藥開時三月過京華五月見猶多雲栽露種元相異<lb/>
雨驟風狂奈爾何<lb/>
長安日日走塵沙春盡多時不見花蒲州公子能相送<lb/>
醉倒東山處士家<lb/>
<pb n="KR4e0153_WYG_007-22a"/>
　　　贈楊撫軍<lb/>
白馬香風度落花絳桃穠李避妍華長安陌上歸来晩<lb/>
笑指龍樓是外家<lb/>
　　　五月六日柬孔倅<lb/>
艾家河邊蒲葉長扁舟昨日過端陽荆南客路千餘里<lb/>
回首銅臺亦故鄉<lb/>
　　　金陵逢方日昇<lb/>
燕市分攜十七春白門相見白頭新鳳凰樓畔含香侣<lb/>
<pb n="KR4e0153_WYG_007-22b"/>
江海飄零有幾人<lb/>
　　　東園徐君送藕栽戲呈短句兼求碧桃<lb/>
玉藕根移玉井髙感君分贈謝君勞書生見慣秋江色<lb/>
且向名園問碧桃<lb/>
　　　題扇寄夀春希尹<lb/>
淮南花雨送春還叢桂陰陰郡閣閒自是劉安有仙骨<lb/>
謫居猶近八公山<lb/>
　　　題扇寄錢畫士<lb/>
<pb n="KR4e0153_WYG_007-23a"/>
睡起看圖氣未降丹青誰有筆如杠欲煩畫我茅亭下<lb/>
静數飛帆涉大江<lb/>
　　　睡起口號戲呈黎仰止<lb/>
兩家兒女對船牕學語真同乳燕雙日午夢回成一莞<lb/>
不知身世在清江<lb/>
　　　題菊贈俞國聲歸無錫次韻<lb/>
逺攜尊酒惠山来夢草情牽對月盃雲際忍聴雙雁别<lb/>
水邊愁見一帆開<lb/>
<pb n="KR4e0153_WYG_007-23b"/>
　　　寄吕思泉次韻<lb/>
京國論交記徃年城南風景夢依然春江未卜看花地<lb/>
秋水空歌伐木篇<lb/>
　　　次韻梧山中丞寄别東塘侍史八首<lb/>
宋臺梁館暮霜餘野色蒼茫擁使車馬首不隨南去鴈<lb/>
袖中元有北征書<lb/>
岸葦蕭蕭河水寒驕嘶驄馬鞴銀鞍燕山代谷飛騰過<lb/>
送别無歌行路難<lb/>
<pb n="KR4e0153_WYG_007-24a"/>
行部能教陰雨晴渡河還遣濁流清願磨中岳山頭石<lb/>
記取西江御史名<lb/>
漫懐家慶感晨昏國士須憑國士論聞道阿翁将阿母<lb/>
花間長日醉清樽<lb/>
諌草書殘驛舎燈翠華衝雪恐難勝回軺莫向春明路<lb/>
見説君王在白登<lb/>
羽盖飄颻白日臨迴光應燭小臣心願同汲黯留中闥<lb/>
更擬相如賦上林<lb/>
<pb n="KR4e0153_WYG_007-24b"/>
每逢朝客轉驚神北望長安幾側身紫禁烟花夾城栁<lb/>
别来今已十畨春<lb/>
閃閃龍旗樹五更煌煌芝火照層城當年奉引趨蹡地<lb/>
曽聴鈞天廣樂聲<lb/>
　　　柬馬公順同年<lb/>
三載風塵一見難每将書札報平安梁園幸是同官地<lb/>
春月春花却自看<lb/>
　　　顔聲寅長惠川扇<lb/>
<pb n="KR4e0153_WYG_007-25a"/>
蜀璽離離金錯光逺隨驄馬過秦梁奉持敢作尋常看<lb/>
一道清風五月霜<lb/>
　　　寄何仲黙<lb/>
梁王臺前春草生梁王臺上鳥嚶嚶美人遥在黄金屋<lb/>
客子登臨空復情<lb/>
　　　贈長垣宗室二首<lb/>
鳥語深宫白日斜彩毫濃墨散春霞王孫不學雕蟲技<lb/>
只寫忠花與孝花<lb/>
<pb n="KR4e0153_WYG_007-25b"/>
瑶室青編萬巻餘宫中誰道日閒居家臣昨夜長安去<lb/>
猶問君王乞秘書<lb/>
　　　重贈吳國賓<lb/>
漢江明月照歸人萬里秋風一葉身休把客衣輕浣濯<lb/>
此中猶有帝京塵<lb/>
　　　寄閭衛之同府二首<lb/>
客来君寄一雙魚客去還君一紙書欲買扁舟向東下<lb/>
洞庭春浪近何如<lb/>
<pb n="KR4e0153_WYG_007-26a"/>
江上逢君感昔年往来相見陸陵前那知宦跡如萍梗<lb/>
猶得相依一水邊<lb/>
　　　寄京師友人<lb/>
同朝同寺十年情迢逓燕山隔楚城一别天涯今萬里<lb/>
欲從何處望春明<lb/>
　　　贈阮翁三首<lb/>
躍馬横戈老尚堪時時遊獵過龍潭遥知此日非熊兆<lb/>
不在周南在漢南<lb/>
<pb n="KR4e0153_WYG_007-26b"/>
鶴髮虬鬚八十齡白頭長對峴山青朝来虎帳看雲坐<lb/>
閒課諸孫讀武經<lb/>
眉際生毫似髮長採苓時到白雲鄉閒来莫向桃源去<lb/>
恐有漁人識阮郎<lb/>
　　　夜宿太常官舎懐元佐二首<lb/>
咫尺東曹信渺然别離何似路三千松牕月色槐陰雨<lb/>
一夜愁心似隔年<lb/>
文園消息近如何酒盞生疎藥裹多却向故山憶舊隠<lb/>
<pb n="KR4e0153_WYG_007-27a"/>
膏肓從古在煙蘿<lb/>
　　　荅秦孟陽長史次韻<lb/>
長鑱秋圃自鉏荒望入髙山路渺茫不信愛蓮亭子上<lb/>
有人白日到羲皇<lb/>
塵滿紗帷舊業荒江都雲水暮蒼茫清時不用天人䇿<lb/>
方朔詼諧侍武皇<lb/>
　　　枕上簡獻吉二首<lb/>
自入秋来日日晴看花看月每同行一夜六街風雨惡<lb/>
<pb n="KR4e0153_WYG_007-27b"/>
莫言天不解離情<lb/>
早凉衝曉入紗帷聴雨聴風睡起遲街西咫尺不相見<lb/>
却似河梁别後時<lb/>
　　　諸友二首<lb/>
濟水源南舜井旁月明曽共坐宵長六春暌隔離江路<lb/>
五月相逢是帝鄉<lb/>
雙鴈北来河水平兩岸秋陰蘆荻生黒頭七度曽過此<lb/>
不似今回感别情<lb/>
<pb n="KR4e0153_WYG_007-28a"/>
　　　淮浦歌三章為太僕楊敬之作<lb/>
淮浦泱泱淮水流月明長照浦中樓白鶴青猿好相訪<lb/>
主人今只在滁州<lb/>
清淮蒲荻晩蕭蕭浦口山明欲上潮七里正貪漁艇樂<lb/>
九重無耐鶴書招<lb/>
水蓼花紅淮浦煙晩来鷗鷺下翩翩依沙宿槳當門繫<lb/>
莫是揚家問字船<lb/>
　　　俞國昌大㕘小松二株<lb/>
<pb n="KR4e0153_WYG_007-28b"/>
鬱鬱青松尺許長似看顔色有風霜何時却覩干霄勢<lb/>
六月濃陰覆草堂<lb/>
　　　寓延津夜起天霽北望東彭太保<lb/>
月明風静雨初收一鶚横空萬里秋四海蒼生正翹首<lb/>
秀峰巖下莫遲留<lb/>
　　　得同年寅之管城見寄之作酬答二首<lb/>
翩翩驄馬度秋涯思入風雲句意佳多病獨憐梁苑客<lb/>
閉門髙卧草侵堦<lb/>
<pb n="KR4e0153_WYG_007-29a"/>
詩来恰值酒醒餘起步秋庭病忽除喚婦不須愁夜黒<lb/>
老夫今日得明珠<lb/>
　　　東王灤江<lb/>
病裏懐人掩客牕尚聞仙舸在龍江觀音閣下梅花水<lb/>
對雨何時倒玉缸<lb/>
　　　次韻寄王光生四首<lb/>
屋裏琴書屋外田繞庭松樹古藤纒何時却遂東山約<lb/>
閒伴先生樂暮年<lb/>
<pb n="KR4e0153_WYG_007-29b"/>
緑陰回首代紅英客舎流光只可驚病起偶寛書簿債<lb/>
獨將尊酒向誰傾<lb/>
博得荆南五袴歌一錢囊底奈貧何匣中猶有龍泉在<lb/>
閒就巴江石上磨<lb/>
一麾江郡領塵官何似山中菽水歡梁楚板輿平似砥<lb/>
憑君休説路行難<lb/>
　　　口號呈問龎二少府<lb/>
黄鶴樓前夜泊舟葦花楓葉似江州樂天本是多情客<lb/>
<pb n="KR4e0153_WYG_007-30a"/>
卧聴歌聲起别愁<lb/>
　　　内弟文甫至清河一見而别題扇贈之<lb/>
逆旅相逢意惘然四年䰟夢一燈前即教乍見還分手<lb/>
猶勝山陰雪夜船<lb/>
　　　謝東園送菊<lb/>
薄暮霜籬景色加名園分得嵗寒花誰知建業騷人館<lb/>
不是潯陽處士家<lb/>
　　　寄閒齋少宰四首次白巖韻<lb/>
<pb n="KR4e0153_WYG_007-30b"/>
䢴江西路泝流風城郭山林道路通兄弟自為真率㑹<lb/>
秪應隨儉復隨豐<lb/>
腰褭燕臺白玉珂水亭山寺賞吟多相看已恨俱華髮<lb/>
更奈蒼江逺别何<lb/>
登臨隨處見題名想像當年載酒行山翠不遮牛首寺<lb/>
江流長抱石頭城<lb/>
竹門瀟洒對江開中有髙亭扁快哉為問亭中二仙客<lb/>
幾時騎鶴上蓬莱<lb/>
<pb n="KR4e0153_WYG_007-31a"/>
　　　瑞卿留别以答<lb/>
揚舲無奈客心何暑雨平添潞水波草閣驛亭談笑别<lb/>
碧山回首暮雲多<lb/>
　　　題白頭翁鳥圖送友人歸蜀省覲<lb/>
短棹長江下蜀州家中風景畫中收蒲牙出水荷錢小<lb/>
一笑相看兩白頭<lb/>
　　　唐仁夫出使廣西四首<lb/>
碧衣黄簡照青春寵宴傳呼出尚珍辭罷閣門東上馬<lb/>
<pb n="KR4e0153_WYG_007-31b"/>
道傍羅列拜王臣<lb/>
樓船風景入春多鐃吹聲中故里過兩岸緑楊陰不㫁<lb/>
隔江知是栁州河<lb/>
手捧鸞書下九天恩光初到墓門前山川不改孤兒恨<lb/>
風木蕭蕭似往年<lb/>
十年知已一綈袍萬里南雲望爾勞待得明年好春日<lb/>
牡丹花裏候旌旄<lb/>
　　　送錢水部致仕次杭秋官韻<lb/>
<pb n="KR4e0153_WYG_007-32a"/>
虎頭將軍圖畫竒成都待詔功名遲春風草草拂衣去<lb/>
投老相尋知幾時<lb/>
㝠鴻杳杳碧天秋虞人網羅空復求朔地苦寒江渚燠<lb/>
常時虚擬稻粱謀<lb/>
青門掛冠春欲暮白首放歌江上歸野老相逢話朝市<lb/>
龍飛天子正垂衣<lb/>
老子田園歸興豪已将功業付兒曹庭中手種梧桐樹<lb/>
他日朝陽看鳳毛<lb/>
<pb n="KR4e0153_WYG_007-32b"/>
蓮葉田田溪日曛竹竿裊裊白鷗羣水南即是長洲苑<lb/>
杳靄歌聲穿暮雲<lb/>
東觀雞號風雨㝠十年通籍綰銀青栖栖不向故山去<lb/>
兀兀窮愁何以醒<lb/>
秦州石經半埋土蘚剥苔封誰為開憑君覔取吳中本<lb/>
江上雲帆日往来<lb/>
　　　送顧侍御出守馬湖五首<lb/>
露冕南征火井西東過漉水北泥溪借問鄉愁何處切<lb/>
<pb n="KR4e0153_WYG_007-33a"/>
千山明月子規啼<lb/>
五馬驕嘶錦水隈雙旌遥指劍門開巴童吹笛羌兒舞<lb/>
重見文翁鎮蜀来<lb/>
五月瀘州蕉葉黄武侯祠下水如湯行人莫惡南中熱<lb/>
自有㕘天古柏長<lb/>
古箐人稀秋草深碧松蒼檜接陰森髙樓永日彈棊暇<lb/>
海北天南萬里心<lb/>
漢家驛路止牂牁相望龍湖路幾何聞説夜郎天更逺<lb/>
<pb n="KR4e0153_WYG_007-33b"/>
潯陽李白亦經過<lb/>
　　　送潘伯振守漢中三首<lb/>
石棧凌雲鳥路賒漢中城府枕三巴風林落葉猿聲滿<lb/>
那得行人不憶家<lb/>
白馬河邊春日晴黄牛山下百花明家家耒耜居民出<lb/>
太守来時親課耕<lb/>
金城戸曹張鳳翔埋玉空山宿草長天上故人驅五馬<lb/>
經過流涕問孤孀<lb/>
<pb n="KR4e0153_WYG_007-34a"/>
　　　送蘇通判四首<lb/>
天涯相見地曹郎郡閣清尊夜語長休向燈前易成别<lb/>
江頭春水正茫茫<lb/>
曽並長安逐馬蹄謫居同過楚雲西他年縱有看花句<lb/>
休向𤣥都觀裏題<lb/>
去嵗秋風别省闈木樨花落雨霏霏那知此日江陵郡<lb/>
春草連天送客歸<lb/>
春風江閣喜同遊苦恨逢君不少留東去巴陵三日路<lb/>
<pb n="KR4e0153_WYG_007-34b"/>
幾時同上岳陽樓<lb/>
　　　送張元亮二首<lb/>
知君元在識君先水國相逢亦偶然何日一尊還逺别<lb/>
暮雲春樹暗江天<lb/>
冉冉游雲覆短簷霏霏寒靄度重簾羇懐正苦逢春别<lb/>
行李何妨入夜淹<lb/>
　　　送林贊賢醫士歸臨清四首<lb/>
送君濼源溪水濱岸桃堤栁俱鮮新黄鸝聲中白日晩<lb/>
<pb n="KR4e0153_WYG_007-35a"/>
又是鄉園一度春<lb/>
林花欲開春草生村煙漠漠午雞鳴君行落魄似阮籍<lb/>
休嘆路歧縱復横<lb/>
臘月驅車東郡来元宵今始雪中回臨清城外成林杏<lb/>
盡是州人為爾栽<lb/>
雞聲喔喔宵近庭出户忽聞春雨腥西江髙士别我去<lb/>
日出烟消山更青<lb/>
　　　送賈廷臣司訓二首<lb/>
<pb n="KR4e0153_WYG_007-35b"/>
行李蕭條石逕荒賈生東去路茫茫盧龍不是長沙地<lb/>
莫把吾皇比漢皇<lb/>
卑耳溪邊秋草深裂坡山北樹陰陰西風匹馬弔孤竹<lb/>
一曲商歌千古心<lb/>
　　　送毛東塘侍御北還後懐寄八首<lb/>
汴上相逢一載餘五雲回首送軺車河梁别意真堪畫<lb/>
行李蕭蕭幾巻書<lb/>
霜雲千里朔風寒豸錦貂裘獨據鞍大厦如今要梁棟<lb/>
<pb n="KR4e0153_WYG_007-36a"/>
憑君歸報得材難<lb/>
夜来風雨曉来晴萬里無塵海岳清白日共看驄馬色<lb/>
青天不負使君名<lb/>
漫談時事共傷神白首丹心許國身歸覲正逢長至節<lb/>
六陰行且見陽春<lb/>
榮親報國皆吾事孝子忠臣只此心聞説致身同養志<lb/>
莫分朝市與山林<lb/>
客牕風雨對寒燈午夜懐人思不勝梁苑宋臺秋色裏<lb/>
<pb n="KR4e0153_WYG_007-36b"/>
也應回首憶同登<lb/>
别来公署易黄昏心曲憑誰與細論宦海風波無定處<lb/>
相逢何日對芳樽<lb/>
夢回欹枕夜三更烟樹㣲茫隔衛城獨向屋梁驚落月<lb/>
不堪還聴雁来聲<lb/>
　　　衛輝阻雨奉别幸菴彭太保<lb/>
宦情時事劇秋雲話到傷心不忍聞别夢迢迢似明月<lb/>
漢關楚塞逺隨君<lb/>
<pb n="KR4e0153_WYG_007-37a"/>
　　　别湯萬戸<lb/>
半生湖海識君遲可奈相逢是别期扁舟獨泛秋溪水<lb/>
採得芙蓉欲贈誰<lb/>
　　　送吕二守西征二首<lb/>
六月戎船上逆流書生彈鋏取封侯夜来羽檄江邊過<lb/>
聞説西戎破劔州<lb/>
巫峽瞿塘十丈波大寧鹽井火雲多賊巢散滿空山裏<lb/>
舊日居民有幾何<lb/>
<pb n="KR4e0153_WYG_007-37b"/>
　　　客懐六首<lb/>
萬山深䕶一書樓此際栖遲景最幽浮海未酬當日志<lb/>
北歸還買洞庭舟<lb/>
薫風江上棣花開醉倚蘭橈首重迴孤影却隨南雁去<lb/>
尺書還附北鴻来<lb/>
水耨方閒即火耕土風遥識楚江程汀花冉冉鳬鷖色<lb/>
岸栁陰陰布穀聲<lb/>
鬢絲端為别兄皤魂夢真如道路何滇海萬峯秋雁少<lb/>
<pb n="KR4e0153_WYG_007-38a"/>
楚江千里月明多<lb/>
逺從江左入湖南姜被初分思豈堪閒算長公年紀數<lb/>
白頭今已六旬三<lb/>
望逺時從郭外遊好登江閣與山樓煙開碧樹通吳苑<lb/>
日落黄雲接楚丘<lb/>
　　　送雷州趙太守四首<lb/>
蘇公樓前海日晴伏波祠畔瘴煙清茘枝垂實桄榔暗<lb/>
太守来時雙鶴迎<lb/>
<pb n="KR4e0153_WYG_007-38b"/>
詩人出守是尋常萬古心期一瓣香若道雷州非樂土<lb/>
請君時到十賢堂<lb/>
海邦雲霧晝霏霏榕樹林中孔雀飛驛騎忽傳天使到<lb/>
九重親賜玊環歸<lb/>
我在江陵望帝鄉登樓時恨楚天長憐君更隔三千里<lb/>
嶺樹湖煙更渺茫<lb/>
　　　題竹梅<lb/>
黄梅緑竹兩寥寥一段清光惜浪抛看遍乾坤空老眼<lb/>
<pb n="KR4e0153_WYG_007-39a"/>
幾人解取嵗寒交<lb/>
　　　秋海棠五首<lb/>
海棠盈盈開素秋雨晴斜日上簾鈎幽芳不與春風約<lb/>
碧榭朱闌俱暮愁<lb/>
海棠開日近重陽秋蝶翩翩過短墻題品要知觀物眼<lb/>
只須風骨不須香<lb/>
海棠花開秋雨霏休將遲暮怨芳菲東園桃李盈千樹<lb/>
昨日穠華今日稀<lb/>
<pb n="KR4e0153_WYG_007-39b"/>
庭下秋棠開紫綿映風含雨浄娟娟羽人自解丹丘術<lb/>
種得花来亦是仙<lb/>
梧桐葉凋金井闌芭蕉風雨怨秋殘海棠十月猶含蕋<lb/>
故伴青松當嵗寒<lb/>
　　　向曹伯通乞白菊<lb/>
節過重陽菊已殘倚霜欹露不勝寒山堂正少黄金蕋<lb/>
試看君家白玉團<lb/>
　　　王使君誨處覔猫<hi>時王有母之喪</hi>
<pb n="KR4e0153_WYG_007-40a"/>
雪白狸奴尾勝金曽娛白髮戲花陰急須分乞鄰姬養<lb/>
莫遣空摧孝子心<lb/>
　　　倫上人遺杏戲荅<lb/>
帶葉生英顆顆新竹藍初發齒生津清酸本是儒家味<lb/>
不道山僧亦戲人<lb/>
　　　晩雪<lb/>
梅花枝上報初春濼水源頭憶故人天宇自清心自白<lb/>
不知何處有紅塵<lb/>
<pb n="KR4e0153_WYG_007-40b"/>
　　　和蒋儒士韻題便面<lb/>
江樹青山歇晩秋草堂幽僻對寒流故人逺赴關西去<lb/>
明月蘆花繫釣舟<lb/>
　　　題張秀才釣魚便面<lb/>
鱸魚釣得上綸鈎歸去應須與婦謀攜取一尊同客醉<lb/>
江風山月更何憂<lb/>
　　　次正齋韻題石岡圖<lb/>
白石岡頭榆栁新蒼蒼茅屋掩深春山翁不註揚雲易<lb/>
<pb n="KR4e0153_WYG_007-41a"/>
怪底門無問字人<lb/>
　　　三友圖為蔡石岡題<lb/>
嵗寒池館暮相依雪共心期月共輝南北宦遊三十載<lb/>
碧山回首故人稀<lb/>
　　　題扇<lb/>
緑惨紅蔫春色闌枝間黄鳥任綿蠻知機自合髙飛去<lb/>
莫遣矰羅絆羽翰<lb/>
　　　以兔圖贈王生兼附短句<lb/>
<pb n="KR4e0153_WYG_007-41b"/>
我来贈君玉兔圖我去留君雙湛盧月殿秋風桂花發<lb/>
一枝能斫寄来無<lb/>
　　　題陸子引畫<lb/>
水榭山林向夕幽笛聲遥在木蘭舟江空處處多明月<lb/>
不用相尋秉燭遊<lb/>
　　　題萱圖<lb/>
繞膝曽𤣥認不真北堂風景日長春堂前滿種宜男草<lb/>
一度花開一度新<lb/>
<pb n="KR4e0153_WYG_007-42a"/>
　　　題美人<hi>時外舅胡觀察謝政家居寄此通慰</hi>
月宫秋冷桂團團嵗嵗花開只自攀共在人間説天上<lb/>
不知天上憶人間<lb/>
　　　題廷相兄扇頭<lb/>
萬里乾坤見此亭四圍山色繞闌青何當著我亭中坐<lb/>
閒校神農本草經<lb/>
　　　毛驃騎扇頭<lb/>
𤣥菟城外草連天鴨緑江頭春可憐將軍飲馬臨江水<lb/>
<pb n="KR4e0153_WYG_007-42b"/>
東指扶桑在日邊<lb/>
　　　題行南巻<lb/>
小結幽亭倚大江萬竿深處聴飛瀧横琴試鼓湘妃怨<lb/>
彷彿鳴珂過北牕<lb/>
　　　題家園風景圖二首<lb/>
苕水羌山清更深蕭蕭蘆渚間桑林青楓樹裏三間屋<lb/>
十載常懸萬里心<lb/>
萬竹深深一徑斜草堂門巷接江沙主人遊宦不歸去<lb/>
<pb n="KR4e0153_WYG_007-43a"/>
時有白鷗来釣槎<lb/>
　　　題墨萱<lb/>
華髮當年倚笑看北堂春色映朱闌披圖彷彿慈顔在<lb/>
零落霜風夜雨寒<lb/>
　　　題天鵝海青圖<lb/>
雲暗霜天雪滿衣鴐鵝聲亂海青飛李陵臺下燕山北<lb/>
正是單于夜打圍<lb/>
　　　題金憲長舜舉蓉溪書屋圖四首<lb/>
<pb n="KR4e0153_WYG_007-43b"/>
蓉溪主人溪上来来時亷訪去都臺共道溪花似溪主<lb/>
暫時揺落又還開<lb/>
溪水溪花相映鮮溪風時拂案頭絃輕鷗白鷺知人意<lb/>
雙去雙来精舎邊<lb/>
錦江東㑹蜀江流卜築還依江上洲十里錦雲千頃碧<lb/>
此中風物最宜秋<lb/>
秋溪明月夜經過兩岸芙蓉照緑波溪上主人元好静<lb/>
巴童休唱下渝歌<lb/>
<pb n="KR4e0153_WYG_007-44a"/>
　　　題扇次仲仁韻<lb/>
月落江空萬里秋一聲長篴古槎頭漁郎此意何人解<lb/>
水底蛟龍水上鷗<lb/>
　　　題吕叔通扇次白巖韻<lb/>
江草芊綿江雨霏王孫孤艇泛潮歸寂寂江亭揺落處<lb/>
碧雲回首雁行稀<lb/>
　　　題吳隠士守墨詩冊<lb/>
十畝山田一舎幽草牕閒卧白雲秋行人若問墨溪主<lb/>
<pb n="KR4e0153_WYG_007-44b"/>
不是當年栁栁州<lb/>
　　　題林東石迺兄松關圖<lb/>
明時不作大夫官偃盖空山老嵗寒試問𤣥都舊桃樹<lb/>
幾回花實幾凋殘<lb/>
　　　題戴錦衣扇<lb/>
溟濛湖水抱村斜湖上扁舟載晩霞怪得看圖意𣺌𣺌<lb/>
圖中風景似儂家<lb/>
　　　題靖逺侯畫菊扇頭<lb/>
<pb n="KR4e0153_WYG_007-45a"/>
百戰功髙舊破戎侯門却似布衣窮傲霜枝葉凌雲幹<lb/>
畫裏分明國士風<lb/>
　　　題介溪嚴侍讀畫菊<lb/>
風蕋紛披霜葉清畫圖秋色笑淵明持盃只愛東籬賞<lb/>
未識金門大隠情<lb/>
　　　題林下一人巻三首<lb/>
禦冦曽攄報主心野雲孤鶴伴閒吟時人若欲知名姓<lb/>
須向凌煙閣上尋<lb/>
<pb n="KR4e0153_WYG_007-45b"/>
西府頻看䇿舊勲北山常恐負移文如何九五飛龍日<lb/>
閒得無心出岫雲<lb/>
卧龍山下結茅新乞得匡時未老身此日此菴真獨幸<lb/>
天涯多少未歸人<lb/>
　　　題史元之總戎都門别意巻<lb/>
十五年前别帝州早㸔風節動儒流渠陽此日新開府<lb/>
不數先朝定逺侯<lb/>
　　　敖工部子發水亭次韻二首<lb/>
<pb n="KR4e0153_WYG_007-46a"/>
裊霧流雲水閣寒浴鳬飛鷺滿江干風潮莫向愁中聴<lb/>
雪竹還留醉裏看<lb/>
曲徑回廊接圃深竹牕松户晩陰陰幽花不阻三春夢<lb/>
明月長懸萬里心<lb/>
　　　登仲宣樓<lb/>
蜀吳舟楫檻前經萬里鄉心杳不扄莫問興亡異時事<lb/>
滿川斜日下空庭<lb/>
　　　觀城歌七首<lb/>
<pb n="KR4e0153_WYG_007-46b"/>
朱旗繡斧兩昭回南郡城池亦壯哉明月樓中堪坐嘯<lb/>
關山何處有塵埃<lb/>
睥睨連雲十二樓西南形勝數荆州已教峴首為屏繞<lb/>
更遣巴江作帶流<lb/>
江日曈曈散曉鴉湖田漠漠隠桑麻中丞本是陽春脚<lb/>
散得東風與萬家<lb/>
城廓周迴十里通遥從城上見城中不知多少王孫第<lb/>
萬戸樓臺一半紅<lb/>
<pb n="KR4e0153_WYG_007-47a"/>
古堰迢迢枕郭門城南城北萬家村行人共指豐年兆<lb/>
雪裏青青見麥痕<lb/>
大北門西擲甲山山頭古廟草斑斑中丞駐馬看遺像<lb/>
認得將軍舊姓關<lb/>
百雉城頭小隊行下聞閭里動歡聲防邊不在多戎馬<lb/>
只有人心是甲兵<lb/>
　　　題賈園四首<lb/>
濼水橋西一畝宫小牕春度碧荷風老夫野性無拘束<lb/>
<pb n="KR4e0153_WYG_007-47b"/>
便欲移家向此中<lb/>
門巷沈沈草徑紆緑槐深䕶野人居鳥聲不㫁日亭午<lb/>
時有小童来捕魚<lb/>
樹繞園亭水漫池西溪風物最宜詩即教痛飲成深醉<lb/>
莫遣空懸别後思<lb/>
靡靡菰蒲傍水涯粼粼白石映青鞋今年欲此消長夏<lb/>
合扁君堂作我齋<lb/>
　　　舟行近滄洲<lb/>
<pb n="KR4e0153_WYG_007-48a"/>
白雲𣺌𣺌水悠悠兩岸蘆花覆釣舟年少自知官紱在<lb/>
尋常不敢問滄洲<lb/>
　　　湖上雜興四首<lb/>
雲水地臨三憲節江湖天放一漁舟虚煩倚樹看黄帽<lb/>
耐可乗槎漾碧流<lb/>
漾漾蓮舟繫古槎沈沈波影照烏紗多情最喜臺中客<lb/>
乗興能看水際花<lb/>
水岸風迴晩更凉菰蒲零亂拂衣裳扁舟莫到花深處<lb/>
<pb n="KR4e0153_WYG_007-48b"/>
恐礙波心片月光<lb/>
萬竹陰陰暑氣㣲主人迎客敞山扉翻愁使節傳呼近<lb/>
驚起舟前白鷺飛<lb/>
　　　昌平廢縣<lb/>
層阿迴眺獨行行日落春山烟霧生山下荒城隠叢薄<lb/>
路人云是古昌平<lb/>
　　　山行即事二首<lb/>
山逕春深滿緑苔景陵東去轉縈迴忽逢樵父驚相問<lb/>
<pb n="KR4e0153_WYG_007-49a"/>
言自黄花鎮裏来<lb/>
陵署青青生午煙山渠㶁㶁響春泉白頭宫監松林下<lb/>
閒説英皇北狩年<lb/>
　　　草場<lb/>
牧馬場邊苜蓿香回龍宫外樹蒼蒼當年駿骨今何處<lb/>
曽被金鞍侍武皇<lb/>
　　　栁塘雜興四首<lb/>
汲水澆花栁貫魚草堂巢燕暮春餘要知開逕誅茅意<lb/>
<pb n="KR4e0153_WYG_007-49b"/>
不為濃陰好讀書<lb/>
御溝東畔栁成林御水盈盈十里陰白馬青衫橋上客<lb/>
春来多少故園心<lb/>
琴臺書榭緑陰深杖履時時隔水尋閒過永明湖上看<lb/>
幾家桃李自成隂<lb/>
塘煙漠漠水迢迢揺蕩春風幾萬條不傍御園歌舞地<lb/>
只愁宮女妬纎腰<lb/>
　　　泰山回馬嶺<lb/>
<pb n="KR4e0153_WYG_007-50a"/>
回馬嶺前春日西澗花巖樹欝萋萋上方鐘落不知處<lb/>
惟見白雲巖畔棲<lb/>
　　　貞女祠<lb/>
長城在秦那在齊齊山古寺春草萋千載哭夫能變俗<lb/>
至今猶説杞梁妻<lb/>
　　　鹿門山<lb/>
龎公舊隠鹿門山近在襄城漢水間石洞草荒無路入<lb/>
夕陽時見鳥飛還<lb/>
<pb n="KR4e0153_WYG_007-50b"/>
　　　習池<lb/>
習家池上草萋萋流水成渠稻作畦山簡不来遊客散<lb/>
居人猶唱白銅鞮<lb/>
　　　峴山<lb/>
大樹蕭蕭白日寒羊公祠下獨凭欄尋常一種青山石<lb/>
長使行人灑淚看<lb/>
　　　望岳亭為王生作時其父戍雲中<lb/>
東岳名髙四海間此山之外更無山何時倚杖青雲上<lb/>
<pb n="KR4e0153_WYG_007-51a"/>
與爾朝登復暮攀<lb/>
望岳亭臨河水隈碧牕遥對孔林開誰知仰止平生意<lb/>
不為巖巖氣象来<lb/>
岱宗西與太行臨嵐翠霏㣲曉不分底是靈州狄刺史<lb/>
不看巖障只看雲<lb/>
　　　汴上題吳國賔園林<lb/>
沙海原南古戰場曲池荒畎蔭堤長相逢折得芙蕖贈<lb/>
莫向西風笑冷香<lb/>
<pb n="KR4e0153_WYG_007-51b"/>
　　　大堤<lb/>
大堤女兒花見羞大堤楊栁映青樓金壺滿注樊城酒<lb/>
醉殺狂夫不解愁<lb/>
　　　梨雲軒獨坐有懐<lb/>
睡起僧房日未斜興来隨處即為家美人不見幽期𣺌<lb/>
閒對蒼黄數落花<lb/>
　　　楝塘歌<lb/>
楝塘老人塘上遊颯颯西風吹素秋記得看花三四月<lb/>
<pb n="KR4e0153_WYG_007-52a"/>
滿塘紅紫映波流<lb/>
　　　姚園次亭溪韻<lb/>
竹塢柴關破曉開石池花逕轉縈迴春深漫有尋芳興<lb/>
老近慚非作賦才<lb/>
　　　散步<lb/>
零零宵露濕春堤楊栁風清曉月低童子莫愁江路滑<lb/>
老夫扶老有青藜<lb/>
　　　觀風望雲<lb/>
<pb n="KR4e0153_WYG_007-52b"/>
雲浮劔閣夜英英白馬江邊踏月行傳語啼猿莫相近<lb/>
恐教遊子不勝情<lb/>
　　　飲菊泉二首<lb/>
雨色巖花入牖斜城中風景似山家横琴不奏朱絃調<lb/>
對菊惟看白玉花<lb/>
十月霜庭菊正肥亭亭寒影照山扉野夫本是淵明侣<lb/>
可怪淹留夜不歸<lb/>
　　　或曰雖有寓意然非善言故改作<lb/>
<pb n="KR4e0153_WYG_007-53a"/>
紅芳瘦盡緑陰肥幽鳥枝頭自在棲一日天風吹羽翮<lb/>
上林便作好聲啼<lb/>
　　　浙人自遼囊父櫬返𦵏感其事為賦<lb/>
客衣零落鬢毛斑迢逓沙場負骨還三尺古碑千載恨<lb/>
曹娥江上水潺潺<lb/>
　　　避喧二首<lb/>
興在桃源山水間幅巾藜杖每忘還沙田雨濕青牛卧<lb/>
石洞花深白鹿閒<lb/>
<pb n="KR4e0153_WYG_007-53b"/>
北牕無人春睡安時聞春樹鳥關關老翁元是避喧者<lb/>
又欲移家向别山<lb/>
　　　五月五日以扇奉寄二親侑以小詩二首<lb/>
迢迢親舎白雲下長日登樓思有餘代谷燕山空説近<lb/>
經時不見一封書<lb/>
薰風簾幙燕翻翻庭際榴花火欲然睡起忽生千里思<lb/>
慈顔一别又三年<lb/>
　　　示弟賦<lb/>
<pb n="KR4e0153_WYG_007-54a"/>
鴈門秋髙多烈風烟沙極目見雲中憐君弓馬年来慣<lb/>
不數翩翩塞上雄<lb/>
　　　揷秧歌<lb/>
紅石岡頭夜雨晴湖田水滿接堤平行人欲問年豐儉<lb/>
試向田中聴鼓聲<lb/>
　　　促梅次韻<lb/>
庭下梅花開未開帝孫邀月久停杯終知不入繁華夢<lb/>
莫遣笙歌取次催<lb/>
<pb n="KR4e0153_WYG_007-54b"/>
　　　曉起口號<lb/>
春眠不奈鳥聲催起立荒園傍古槐怪底幽尋苦無力<lb/>
夢中曽上故山来<lb/>
　　　聞董汝卿喪内二首<lb/>
草堂雙燕壘新巢坐感琴絲理㫁膠麥飯一壺香一瓣<lb/>
此情何處哭芳郊<lb/>
好學平生説仲舒絳帷常坐五更餘春来睡足三竿日<lb/>
應是無人唤讀書<lb/>
<pb n="KR4e0153_WYG_007-55a"/>
　　　寫懐<lb/>
白髮蕭蕭五十春宦途猶作未歸人何時杖履柴門路<lb/>
風景依然逺俗塵<lb/>
　　　吳竹齋惠藥品<lb/>
六月漳河艤客舟小牕閒卧白雲秋憐君饋藥如康子<lb/>
不療山翁四海憂<lb/>
　　　田家<lb/>
栁覆崇垣水䕶門不依鄰舎自為村何縁却近山陵道<lb/>
<pb n="KR4e0153_WYG_007-55b"/>
日夕時聞車馬喧<lb/>
　　　薛汝茂乞蓮栽<lb/>
薛家池中千葉蓮出波今已疊青錢分栽不為看花色<lb/>
要向山牕聴雨眠<lb/>
　　　竹店舖候髙生不至<lb/>
行盡荒山更涉溪故人聞説在城西空庭日午車馬寂<lb/>
惟有鵓鴣深樹啼<lb/>
　　　游仙詞四章夀楊母次劉五清韻<lb/>
<pb n="KR4e0153_WYG_007-56a"/>
翡翠衣裳雲母軿往来常在碧霄行老君臺上凌風過<lb/>
王母池邊看月生<lb/>
一寸靈光萬古心笑看烏兔兩升沉已遣夀顔同紫玉<lb/>
更欺仙骨比黄金<lb/>
冉冉霓旌覆羽仙雙雙𤣥鶴舞芳筵眼看庭樹真瓊樹<lb/>
不數藍田是玉田<lb/>
江流山色繞金堂管領年華入夀觴仙家自與人間别<lb/>
千嵗都来一刻長<lb/>
<pb n="KR4e0153_WYG_007-56b"/>
　　　夀歌三章為松鶴翁作<lb/>
松裊山堂紅日開天風吹鶴下瑶臺傳書為問西王母<lb/>
别後蟠桃熟幾迴<lb/>
西園十月菊花黄花底流泉水亦香汲水採花宵釀酒<lb/>
曉筵傾入萬年觴<lb/>
八旬遐齒三齡錫四海昇平見七朝潁上漫隨巢父隠<lb/>
渭南還有太公招<lb/>
　　五言排律<lb/>
<pb n="KR4e0153_WYG_007-57a"/>
　　　留别董三屏次韻<lb/>
晩照長雲合春帆細雨開别離予正苦魂夢子頻来石<lb/>
路齊南境風花白下臺十年今去國千里獨憐才㑹有<lb/>
荷裳寄應煩想像裁<lb/>
　　　遊仙巖<lb/>
黄帝昔好道相傳駐此山至今鍊藥處猶見五雲還丹<lb/>
井霞空聚清池水自潺鳯笙歸寂寞龍駕絶追攀曠刼<lb/>
留仙跡何年啓佛關看花周法界鐘鼓隔人寰瀑響千<lb/>
<pb n="KR4e0153_WYG_007-57b"/>
巖應潭虛萬象閒排空雲木古夾道翠泉環澗鹿衝人<lb/>
返山花照酒殷寺荒翻雅淡僧老更蕭閒問法空羣妄<lb/>
探竒始一斑未能兼吏隠回首愧塵顔<lb/>
　　　白巖太宰寄示新作兼有并刀之貺奉謝一首<lb/>
忽報王孫使新從相府旋下堦㤀病足開牘醒愁眠碧<lb/>
落仙人字黄初大雅篇空巖泣神鬼白日走雲烟䇿杖<lb/>
東峰外看碑北岳前依㣲穿雪竇想像俯春泉客路千<lb/>
餘里離心兩隔年倦遊甘散拙髙舉謝聨翩水國身猶<lb/>
<pb n="KR4e0153_WYG_007-58a"/>
寄山堂夢屢牽愧非清廟質虚枉佩刀傳<lb/>
　　　贈張御醫九齡<lb/>
故居移杏圃新寵沐楓宸天馬飛黄日雲龍際㑹辰華<lb/>
陀初入魏扁鵲舊鳴秦術妙乾坤秘功存社稷臣東衢<lb/>
迎寳鏹西第擁朱輪家是華胥國人呼有脚春翻嗟縫<lb/>
掖士章句老風塵<lb/>
　　　遊仙詞贈李羽士擬初唐四子體<lb/>
碧落新移牒𤣥津晩繫槎天臨北斗地人住上清家樹<lb/>
<pb n="KR4e0153_WYG_007-58b"/>
古金壇静花深玉洞斜靈砂飛綘雪仙醴注青霞緱嶺<lb/>
音書宻函關道路遐月明蒼鶴羽風度紫鸞車幾見桃<lb/>
成實重聞海變沙瑶牕禮星後閒坐讀南華<lb/>
　　　賦得白鷺洲送柴墟儲中丞<lb/>
路轉長干渡洲傳白鷺名滄波去不息緑芷復叢生隠<lb/>
隠江田抱團團堰日明鏃沙沈壁壘牆堞隠臺城湍古<lb/>
晴霓下蒲深晝虎行漁人牽網迹商女踏歌聲佳麗千<lb/>
年恨豪華六代情經過夕臨眺誰並客舟横<lb/>
<pb n="KR4e0153_WYG_007-59a"/>
　　　送金中丞赴延綏<lb/>
上郡防戎切中丞入陜遥隼旂明曉甸鐃吹轉春橋二<lb/>
月花新綴三川雪正消北門来冦凖西極使班超國仗<lb/>
和戎利人傳破膽謡按圖收地險堅壁阻天驕禮樂欽<lb/>
儒將經綸翊聖朝長城一身是詎數霍嫖姚<lb/>
　　　送許中丞徳新赴甘肅<lb/>
暫布山東化還為隴右行中丞新受勅賤子舊知名玉<lb/>
露承冠劍金颷捲斾旌神羊心自直孤隼勢初横地接<lb/>
<pb n="KR4e0153_WYG_007-59b"/>
祈連砦星羅冒頓營未須懐破斧先喜號長城草映邊<lb/>
雲白沙流漢月明陜人歌召伯關吏識終生許國知公<lb/>
志通家是我情離筵忽隔水秋望轉盈盈<lb/>
　　　送唐京兆送母還邵陽<lb/>
奉詔還將母南歸樂未涯日明吳苑樹風引邵陵槎萬<lb/>
里遥瞻闕三湘近接家望灘懐孔雀臨洞識桃花夀祝<lb/>
青山永書傳碧海遐趙張前史艷曽閔後人誇去值桑<lb/>
蠶老迎看竹馬斜却憐春别苦飛絮滿江沙<lb/>
<pb n="KR4e0153_WYG_007-60a"/>
　　　送别白樓先生次郭司業韻<lb/>
曉騎傳中㫖春曹陟上卿樂推吳季札經許鄭康成車<lb/>
馬秋江出鄉邦晝錦行論交韈始結惜别盖初傾拜手<lb/>
雙龍闕承恩五鳳城御堦聴曵履樞宻待持衡制作登<lb/>
三殿聲華振八瀛新班岱嶽重舊寺雪山輕古貌看常<lb/>
健氷銜列自清英英伯夷志垂白轉精明<lb/>
　　　繡斧西征為何輔之御史作<lb/>
蜀道軍容使秋風振旅還功成萬里外捷報五雲間電<lb/>
<pb n="KR4e0153_WYG_007-60b"/>
掃妖氛滅川流戰血殷漢兵隨指顧蕃部凛威顔曉坐<lb/>
轅門静宵登劍閣閒丹心懸海日繡斧照江關飲馬瞿<lb/>
唐峽封刀麥子山班超桓典後芳駕幾人攀<lb/>
　　　題芳洲書屋為俞大㕘作<lb/>
見説林居勝清江繞舎流元方登瑣闥小謝隠滄洲草<lb/>
蒨辰占麗梧飄嵗識秋煙霞互吞吐鷗鷺接飛浮日有<lb/>
髙軒過時同静者遊麈揮山榻冷棋對竹牕幽寳笈通<lb/>
三昧牙籖富九丘側聞能尚志應不愛封侯薇省牽魂<lb/>
<pb n="KR4e0153_WYG_007-61a"/>
夢萸樽阻唱酬詎諳方岳寄深切廟廊憂<lb/>
　　　聴吳子談吳中事<lb/>
吳子近南遊龍江復虎丘三分形勝地六代帝王州望<lb/>
月晴臨嶠聴潮夜泛舟寶珠商女得靈劍海人求去日<lb/>
蘼蕪緑歸来菡蓞秋逢宵話竒賞吾興亦雲浮<lb/>
　　長短句<lb/>
　　　送顧華玉席上分體得三五七言<lb/>
送歸客送歸客東城復西苑碧草萋萋别路長蒼山厯<lb/>
<pb n="KR4e0153_WYG_007-61b"/>
厯愁心逺愁心逺征駕不可留去年送歸陌上雪今年<lb/>
送歸江上秋江上秋江雨霽返照入林光翳翳家在齊<lb/>
川未得歸年年送客来沙際送歸客請客聴我歌我如<lb/>
水中鳬君如江上波波流去不息鳬飛無逺翼迴橋轉<lb/>
岸君已遥薄暮徘迴此何極<lb/>
　　　燒荒<lb/>
風怒號振城瓦塞草白朔雲赭漢兵出火掃蕩原野祝<lb/>
融馳炎帝下騰赤龍走朱馬雲濤沸星雨洒黄沙一望<lb/>
<pb n="KR4e0153_WYG_007-62a"/>
千里通魍魎書啼巢穴空敵人臨水不敢過将軍歸来<lb/>
閉關坐<lb/>
　　　吳將軍課子<lb/>
大兒龍小兒虎碌碌犬與豚眼中何足數將軍回獵騎<lb/>
帳下斑衣舞天河東傾月西落蘭膏夜射簾珠薄庭槐<lb/>
烏鳥棲復驚弦誦聲髙應金柝將有法兵有機吁嗟易<lb/>
聞不易知長平一坑萬人死君不見邯鄲子<lb/>
　　　題風木遺哀巻<lb/>
<pb n="KR4e0153_WYG_007-62b"/>
苫為席塊為枕憔悴孤兒墓田寢墓田樹聲蕭蕭寒濤<lb/>
捲空風葉飄樹不止風不息孤兒欲化田中石<lb/>
　　　題趙訓夫海屋添籌巻<lb/>
海上屋幾千尺麗日起扶桑鱗鱗曙煙碧仙籌刻玉雲<lb/>
花湛海塵一飛籌一㸃借問仙翁夀幾何十屋仙籌充<lb/>
畫檻仙翁家住海中村平原公子宋王孫相逢欲訪桑<lb/>
田事雙鶴何年下海門<lb/>
　　　光復堂詩<lb/>
<pb n="KR4e0153_WYG_007-63a"/>
巋巋光復堂湯湯嵗寒溪故家世業傳江西他園豈無<lb/>
木重是祖手植他地豈無土重是祖手闢物生各有主<lb/>
天道終好還嵐光映朝牖不改門前山堂有趾溪有涘<lb/>
我溪不竭堂永峙<lb/>
　　六言<lb/>
　　　送客<lb/>
舟横㫁岸日斜鴈度空山落霞欲採芙蓉贈逺秋江何<lb/>
處天涯<lb/>
<pb n="KR4e0153_WYG_007-63b"/>
　　　湖上二首<lb/>
一溪流水秋碧兩岸垂楊晝陰絶愛王家池館酒旗低<lb/>
拂波心<lb/>
田田蓮葉洲北寂寂孤亭水南恐有人来摘取淆他萬<lb/>
頃清潭<lb/>
　　　靳庄鋪坐雨次沈休翁韻<lb/>
村南村北雲山亭外亭中煙景東巖過客重来蘿逕蕭<lb/>
蕭薄暝<lb/>
<pb n="KR4e0153_WYG_007-64a"/>
鳥啼千樹萬樹雲起前山後山門外青春向晩雨中遊<lb/>
客西還<lb/>
　　　黄山店趙山家人<lb/>
西山半銜落日東嶺尚宿歸雲雨過荒村向暮柴門流<lb/>
水沄沄<lb/>
瓠葉翻翻雨驟竹枝裊裊風斜忽見緑檉花發猶疑春<lb/>
在山家<lb/>
流鶯百囀深樹巢燕雙飛短簾過客不慙阮籍主人只<lb/>
<pb n="KR4e0153_WYG_007-64b"/>
似陶潛<lb/>
煙中白鳥雙度草際黄牛獨還山寺暮鐘何處隨風飄<lb/>
落人間<lb/>
　　　蔡石岡寄瓶梨<lb/>
綴樹同梅止渇登筵比蔗生津却憶帝爐燒賜曽分衣<lb/>
白山人<lb/>
淮北滎南接境凍姿霜色含秋如得此君萬顆豈論千<lb/>
户封侯<lb/>
<pb n="KR4e0153_WYG_007-65a"/>
不縁摘取商洛定自傳分秣陵笑殺山妻鄙俗安排慢<lb/>
火相蒸<lb/>
武帝巡遊不返文園渇病難除誰致内林一顆且成封<lb/>
禪之書<lb/>
　　　送范侍御蘇山北上四首<lb/>
隼旟低拂垂栁驄馬嬌嘶落花碣石春風萬里盧溝曉<lb/>
月千家<lb/>
生憎白雲春去無奈黄鶯晝啼欲採芙蓉贈逺北湖蓮<lb/>
<pb n="KR4e0153_WYG_007-65b"/>
葉初齊<lb/>
廊廟江湖身世先憂後樂心情本是仲淹孫子怪来夷<lb/>
夏知名<lb/>
君山已歸地下燕泉却在天南落落故人如此蕭蕭短<lb/>
髮何堪<lb/>
　　六言近體<lb/>
　　　贈錢世恩<lb/>
向風征馬頻嘶獨客行吟古堤百里文星斗下三年水<lb/>
<pb n="KR4e0153_WYG_007-66a"/>
部河西遥心浦樹煙𣺌短夢城烏曙啼記取今宵醉别<lb/>
雪堂燈火凄凄<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0153_WYG_007-66b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　華泉集巻七<lb/>
</p>
<p>
</p>
  </div>
<div>
<head>華泉集巻八</head> <lb/>
    <p>
<pb n="KR4e0153_WYG_008-1a"/>
欽定四庫全書<lb/>
　華泉集巻八<lb/>
　　　　　　　　　　　　　明　邊貢　撰<lb/>
　　箴<lb/>
　　　雪厓箴<hi>有序</hi>
　　　　少㕘白先生素秉真氣其在地曹故多所建<lb/>
　　　　白也忤當道出判永平已而同知登州事其<lb/>
　　　　在登也見山之厓積雪皓如曰是其類我矣<lb/>
<pb n="KR4e0153_WYG_008-1b"/>
　　　　因以為號盖未幾提刑河北又未幾而㕘佐<lb/>
　　　　湖南其真氣眡在地曹時益勵也某惷坦無<lb/>
　　　　似固嘗私淑先生而先生之心亦某所素知<lb/>
　　　　虞其遘閔於羣小也故作是箴以獻且自警<lb/>
　　　　焉<lb/>
峻彼曾厓有凝其雪峙于海邦于截于潔其潔伊何如<lb/>
練斯張其截伊何極于昊蒼有嚴君子既正既固心之<lb/>
樂之載瞻孔慕寢興反側天威是懐比操于雪倫行于<lb/>
<pb n="KR4e0153_WYG_008-2a"/>
厓厓既截只雪既潔只人之望之孰不懾只孰不懾只<lb/>
厥維嫉途先民有言嶢嶢者易缺皎皎者易汚不見是<lb/>
圖亶其然乎<lb/>
　　　省菴箴<lb/>
　　　　秋官郎中人登劉君美之以省菴名其室乞<lb/>
　　　　扁于少司冦豫章李公示警也𢎞治甲子冬<lb/>
　　　　有銅仁之命挈其扁以隨曰吾將朝于斯夕<lb/>
　　　　于斯雖之蠻貊不可棄也邦人太常博士某<lb/>
<pb n="KR4e0153_WYG_008-2b"/>
　　　　代為之箴其詞曰<lb/>
身之不省其過斯永省之不戒其患乃大毋易毋煩曰<lb/>
省吾言克慎克正曰省吾行匪桷匪梁以心為堂堂乎<lb/>
堂乎吾與爾偕行<lb/>
　　銘<lb/>
　　　泉硯銘<lb/>
我石汝琢我泉汝銘無絶其源我心汝銘畜之池盈放<lb/>
之川行我詞汝銜<lb/>
<pb n="KR4e0153_WYG_008-3a"/>
　　　朱硯銘<lb/>
堅白者石圜方者池中渥者丹我其用之<lb/>
　　頌<lb/>
　　　四封録頌<lb/>
維淵孕珠維川藴珍維婺有潘生此四臣維此四臣既<lb/>
才既良維國是匡維邦家之光維選維旦曰官度支錢<lb/>
穀維司出内是宜維珍維鑑廷尉是職兩都平反無縱<lb/>
無抑天子汝嘉錫典乃降<hi>叶呼工反</hi>一之云多矧維四封四<lb/>
<pb n="KR4e0153_WYG_008-3b"/>
封赫赫賁爾黄髮龍章鳳題萃于旬月於赫明恩受言<lb/>
享之人亦有言維報視施彼美四臣無競維烈肇揚清<lb/>
芬永勵臣節<lb/>
　　贊<lb/>
　　　順菴先生像贊<lb/>
裕乎其情肫乎其誠無泥無譎㒺隨㒺迎不掲掲以示<lb/>
髙不激激以競名常道是安皎然玉瑩有儼斯真来者<lb/>
景行顒若厥占有孚大亨伊誰不曰彼中立者其順菴<lb/>
<pb n="KR4e0153_WYG_008-4a"/>
之先生也耶<lb/>
　　　杜蕢贊<lb/>
臣曠調飲臣蕢亦飲酒生㣲波天風凜凛子卯不樂君<lb/>
臣始終爵亡言存千古無窮<lb/>
　　　石祁子贊<lb/>
冠珮則兆吾弗敢知吾所知者吉凶異儀或兆或否偶<lb/>
邪非偶大哉禮云臣子常守<lb/>
　　　紀叔姬贊<lb/>
<pb n="KR4e0153_WYG_008-4b"/>
國亡君亡吾將何歸父母邦魯先君廟酅歸不于魯而<lb/>
酅是依嗚乎賢哉其紀叔姬乎<lb/>
　　詩餘<lb/>
　　　酬江月<hi>贈柴二尹廷相</hi>
山城雨過望青郊迢逺碧山連屬岸旭林霏縈還帶回<lb/>
首屢看僮僕白石橋邊蒼松澗底冉冉雲相逐野猿孤<lb/>
鶴晩来聊伴幽獨　幾度夢到江南畫船簫鼓夜傍蘆<lb/>
花宿烏帽錦衣呼喝處猶似當年拘束布衲綸巾芒鞋<lb/>
<pb n="KR4e0153_WYG_008-5a"/>
藜杖無寵還無辱閒觀塵世幾人能此知足<lb/>
　　　鷓鴣天<hi>荅華生徳益</hi>
相見真能慰渇心坐同枯槁得春霖停舟共試橘中戲<lb/>
步月聊為河上吟　汀草碧渚花沉起揮焦尾奏商音<lb/>
一從京國分攜後夢裏閒来直到今<lb/>
　　　滿江紅<hi>夀王總戎</hi>
文武全才人盡説洛陽留守四十載始終臣節堪垂不<lb/>
朽月斧早分蟾窟桂霜旌晩掛營門栁抱絲桐何處訪<lb/>
<pb n="KR4e0153_WYG_008-5b"/>
知音山中友　宣政殿談天口扼胡嶺搴旗手到如今<lb/>
都付野花村酒龍馬不教金勒控鵷鸞未許凡禽偶問<lb/>
先生得似古人誰東都叟<lb/>
　　　千秋嵗<hi>送華文光歸省</hi>
端陽前後正是歸時候㣲雨過溪山秀招揺蘭棹艤剥<lb/>
啄柴門扣江鄉裏陰陰夏木圍清晝　堂上人依舊好<lb/>
事偏相凑前嵗景今年又狂歌風入松笑指雲生岫東<lb/>
海上鸞書還報雙親夀<lb/>
<pb n="KR4e0153_WYG_008-6a"/>
　　　踏莎行<hi>題畫</hi>
露濕春莎草生芳甸漁舟迤邐依山轉斜光明滅照村<lb/>
墟綠槐深䕶幽人院　小柵鳴雞古梁巢燕柴門不鎖<lb/>
蓬蒿徧問渠莫是武陵源一溪流水桃花亂<lb/>
　　　蝶戀花<hi>次韻送别吳白樓</hi>
亭上雨来人欲去為怕離聲不近芭蕉樹芳草碧雲凝<lb/>
望處願生雙翼誰能許　萬疊衷情那可賦風栁如烟<lb/>
蕩漾絲千縷白鴈嗷嗷江館暮醉中愁見吳山路<lb/>
<pb n="KR4e0153_WYG_008-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　華泉集巻八<lb/>
</p>
<p>
</p>
  </div>
<div>
<head>華泉集巻九</head> <lb/>
    <p>
<pb n="KR4e0153_WYG_009-1a"/>
欽定四庫全書<lb/>
　華泉集巻九<lb/>
　　　　　　　　　　　　　明　邊貢　撰<lb/>
　文集<lb/>
　　封事<lb/>
　　　言邊患封事<lb/>
具官某謹題為急處邊患事近該大同鎮守等官題稱<lb/>
邊患復熾等因奉聖㫖這所報兵部看了來說欽此欽<lb/>
<pb n="KR4e0153_WYG_009-1b"/>
遵除抄行外臣㸔得一本之内五日之間共計五十七<lb/>
次事勢異常誠有如聖慮之所及者臣惟將士無功責<lb/>
在主兵今日之事不暇逺舉請以太監苖逵保國公朱<lb/>
暉右都御史史琳節次奏報之詞論之其㨗音本内開<lb/>
稱官軍對敵計出萬全現在已邊境寧謐為萬萬年無<lb/>
疆之休矣今旋軍一日而大同即化為戰塲臣不知所<lb/>
謂萬全之計無疆之休者何在也其旋軍本内開稱議<lb/>
留總兵等官吳江等十餘員於大同各路分布周宻防<lb/>
<pb n="KR4e0153_WYG_009-2a"/>
備戰守苖逵等復回宣府節制隨宜調度今敵入如蹈無<lb/>
人之境臣不知防備戰守隨宜調度者何在也及查前<lb/>
項聲息本内有殺人者有傷人者有搶人者有剽掠頭<lb/>
畜者有蹂奪田禾者有四散駐劄拆我邊墻者總而計<lb/>
之四十餘處而徃來出沒者不與焉然此特所知者耳<lb/>
其知而不報報而不盡者又不知其有幾矣臣愚竊料<lb/>
彼先因小㨗誇張過實故為虚詞以遮飾耳若果將領<lb/>
分布周宻何至貽患耶臣又查得先次吳江劉祥部下<lb/>
<pb n="KR4e0153_WYG_009-2b"/>
千户戴賢等所獲賊首一顆苖逵等即稱係彼議調夾<lb/>
攻𠞰殺之數夫官旗之績既可以坐收則地方之患當<lb/>
誰任其咎耶况賞罰者主兵之大權賞罰不明號令不<lb/>
行苖逵等一獲㣲功各領家人子姪苖翥史鶴朱天麟<lb/>
報㨗希寵其軍門之賞罰臣不悉知以是觀之無怪乎<lb/>
將士之解體也伏望陛下上計社稷下憫生靈特勅多<lb/>
官㑹議將苖逵等取回治其欺妄失事之罪以懲後人<lb/>
别推内外文武大臣素有猷望者數員列名上請簡命<lb/>
<pb n="KR4e0153_WYG_009-3a"/>
三員前徃二鎮以代其事惟須將領京營人馬就擇彼<lb/>
處堪任將官管領尅期𠞰殺務在成功則雖失之于前<lb/>
猶可收之于後也若再今日寫勅明日切責臣恐秋髙<lb/>
馬肥敵勢益熾人民漸空城堡難守意外之患豈惟不敢<lb/>
言而亦不忍言矣此事先該户科右給事中張𢎞至具<lb/>
題于時聖意將從其請臣之愚昧亦嘗論之已而因有<lb/>
㨗報未賜施行臣蓄憂于心不敢再瀆今大同殘破果<lb/>
至如此盖被髪纓冠徃救垂涕泣而道之秋也故不敢<lb/>
<pb n="KR4e0153_WYG_009-3b"/>
輙避讐怨復以上陳惟陛下少垂聽焉則社稷幸甚生<lb/>
靈幸甚縁係急處邊患事理未敢擅便謹題請旨<lb/>
　　疏<lb/>
　　　乞終養致仕疏<lb/>
河南按察司提學副使臣邊某謹奏為乞恩致仕以便<lb/>
養母事臣見年四十二嵗山東濟南府厯城縣人由進<lb/>
士厯陞今職臣父止生臣并臣弟賦二人正徳六年臣<lb/>
父病故後二年臣弟又復病故臣與臣弟俱未生有子<lb/>
<pb n="KR4e0153_WYG_009-4a"/>
女臣上有老母不止臣身内無所托後無所承零丁孤<lb/>
單宦心銷减但臣年力未衰不敢遽甘丘壑以此奉母<lb/>
就官强勉供職豈期臣體綿命薄到官數日痔瘡遂發<lb/>
乆卧床褥備嘗痛苦醫更十餘藥百劑病雖小愈根竟<lb/>
未除又兼考校生徒坐必盡日前病遇勞則發遇發則<lb/>
眠去年科舉取試士觸暑冒濕風雨靡停積勞成虚積<lb/>
虚成損臣痰火舊疾遂致併作怔忡眩暈寝食兩妨臣<lb/>
母見臣孤身多病亦遂憂畏成疾臣欲日在膝下奉寛<lb/>
<pb n="KR4e0153_WYG_009-4b"/>
母懐則有瘝官廢事之誚臣欲嵗厯境内盡心王事則<lb/>
有倚門噬指之嗟臣之進退實為兩難兢愓所迫前病<lb/>
愈深春徂夏交病形轉劇尅期考巡屢發屢止是臣上<lb/>
無以報國下無以娛母是愒日竊禄而乆妨賢路也臣<lb/>
曩誦匪躬之爻味四牡之詠以為回車九坂不若捧檄<lb/>
動色盖子有以忠為孝親有以離為樂者臣今所遭實<lb/>
出其變離不足以揚名顯親病不能以移孝為忠則何<lb/>
益矣况臣踰强無子宗祀如綫勢至孤危如䝉矜憫乞<lb/>
<pb n="KR4e0153_WYG_009-5a"/>
勅該部放臣致仕歸里調理前病奉侍老母以終餘齡<lb/>
則未死之年皆感恩之日也為此轉某人謹具奏聞<lb/>
　　　患病乞休疏<lb/>
南京刑部右侍郎臣邊貢謹奏為自陳患病自劾不職<lb/>
乞恩休致事臣東鄙野人麤習章句濫竽科第厯轉今<lb/>
官於嘉靖七年十二月十九日陛辭南行途中因感風<lb/>
寒舊患痰火胃痛偶爾大作沿途訪醫服藥不効只得<lb/>
兼程便道抵家即請徳府候缺良醫胡嗣亷登州府蓬<lb/>
<pb n="KR4e0153_WYG_009-5b"/>
萊縣醫士毛翔議方調治比因為急於赴任過用凉劑<lb/>
以致元氣大傷脾胃虚損飲食日减病勢日增腰足酸<lb/>
輭頭目虚眩四月以來水瀉不止五月以來轉成痢疾<lb/>
卧床日乆未能起步臣思一身之𦕈諸疾交攻未老先<lb/>
衰浸成殘痼方欲具本奏乞致仕五月二十五日准吏<lb/>
部咨文該吏科給事中劉世揚等具題為催促南京法<lb/>
司堂官赴任脩舉政務事節該奉聖旨你每説的是南<lb/>
京法司係是問刑𦂳要衙門近日推補堂上官員徃往<lb/>
<pb n="KR4e0153_WYG_009-6a"/>
便道抵家不行作急赴任以致推鞫無統獄囚淹滯好<lb/>
生有負委托且不查究邊某著吏部行文催促上𦂳赴<lb/>
任等因欽此備咨到臣臣惟言官論列區畫周詳可謂<lb/>
深事宜仰上心者矣荷䝉聖徳包容不即加誅止令該<lb/>
部移文催促真如古人所謂舍罪責功者明君之舉矜<lb/>
愚愛能者慈父之恩也殞身粉骨何以為報臣今五十<lb/>
四嵗入仕三十四年虚受國恩涓埃未補陛下龍飛之<lb/>
始拔臣草野之中七年之間五遷華秩何才何能堪以<lb/>
<pb n="KR4e0153_WYG_009-6b"/>
收録重以明命赫嚴湛恩汪濊正臣鞠躬盡瘁竭力圖<lb/>
報之秋也但以刑部者邦禁之地侍郎者叅佐之官即<lb/>
使洞知法典明習條章之人尚有差忽如臣瞀昬而多<lb/>
病必至僨事以干誅伏望皇鑒俯賜垂憐悃愊特勅該<lb/>
部查照近日南京都察院右都御史張琮等災異自陳<lb/>
放回事例容臣致仕俾得專意調養以延殘喘則臣雖<lb/>
沒齒敢忘天地之至仁哉臣觸犯威嚴不勝恐怖待罪<lb/>
之至縁係自陳患病自劾不職乞恩休致事理為此具<lb/>
<pb n="KR4e0153_WYG_009-7a"/>
本專令義男某抱齎謹具奏聞<lb/>
　　序<lb/>
　　　同年㑹别詩序<lb/>
𢎞治乙卯秋八月山東之士之舉于其鄉者七十有五<lb/>
人焉曰張子行恕其最長者也既宴鹿鳴因語于衆曰<lb/>
士之同舉也四海之廣有兄弟之義焉是惡可無講也<lb/>
矧吾黨之士同兹土也耶乃始卜㑹于濟城西僧舍中<lb/>
觥斚有容少長秩秩陶然其為樂也丙辰㑹試禮部再<lb/>
<pb n="KR4e0153_WYG_009-7b"/>
㑹于京師逆旅舍中其觥斚有容也少長秩秩也陶然<lb/>
之樂猶之在濟城也己未再㑹壬戌乙丑又㑹而是七<lb/>
十五人者之中有為部者為寺者為衛叅軍者為學職<lb/>
為御史者為中書進士舉人者出處遷變錯然莫齊而<lb/>
其為樂則固未嘗不陶然也戊辰春三月其舉人就選<lb/>
于吏部者十有三人則皆美才也而顧皆領縣焉踰旬<lb/>
持檄將仕于四方凡我同年之在京師者九人醵酒殽<lb/>
以㑹别于逆旅舍中且卒爵張子行恕又以語衆曰吾<lb/>
<pb n="KR4e0153_WYG_009-8a"/>
黨之愛也猶兄弟然然故是友朋也語曰朋友切切偲<lb/>
偲兄弟怡怡今諸君仕矣可直陶然為樂已耶願為之<lb/>
詩以宣其志然毋忘于箴也于是衆皆賦詩而以其最<lb/>
少者一人序而送之送者某子某某地人今為某地令<lb/>
尹序之者某官某地某人也<lb/>
　　　雲衢履厯後序<lb/>
雲衢履厯圖者掌太常寺事禮部尚書正菴崔公之所<lb/>
自為也公嘗以告予曰吾少孱且病奉老氏教盖將終<lb/>
<pb n="KR4e0153_WYG_009-8b"/>
身焉而幸通仕籍事四朝今且老矣每念吾身所以生<lb/>
之成之食之者恐其耄而遂忘之也爰自童子以至于<lb/>
今衰其事之可紀者二十四條圖且名之而䟽其事于<lb/>
下其圖屬乎親者六屬乎師者一屬乎君者十有七他<lb/>
不與焉吾將朝于斯夕于斯觀乎吾親則不忘身之生<lb/>
觀乎吾師則不忘身之成觀乎吾君則不忘食之所自<lb/>
又將教吾之宗人與吾之為弟子者孝以事其親忠以<lb/>
事其君全恩義以事其師也然是圖也白洲公題之石<lb/>
<pb n="KR4e0153_WYG_009-9a"/>
齋公序之子其謂何予揖而進曰卓矣哉公之見也夫<lb/>
民生有三事之如一自上世以來未之有改焉而忠孝<lb/>
恩義云者乃孔氏之所以為教也公不居老氏而自附<lb/>
於孔門卓矣哉公之見也且老氏者孔子盖嘗與之逰<lb/>
而問禮焉則其道固相近而公䔍于是三者之倫亦可<lb/>
謂善學老氏而不囿于其教者矣宜二公之有取也予<lb/>
不敏退書所對于末簡以記嵗月若公履厯之詳見于<lb/>
自敘者兹不贅云<lb/>
<pb n="KR4e0153_WYG_009-9b"/>
　　　登樓拱夀圗詩序<lb/>
登樓賦者我巡撫大都憲矩菴先生之所作也何名乎<lb/>
拱夀志孝也曷志曰先生之仕四方也以别其大人公<lb/>
幾年矣是故董學於山東叅佐於江西而旬宣于湖南<lb/>
登髙望逺則莫不有思焉而亦莫不有所志焉至是巡<lb/>
撫之命下則先生禄益厚爵益尊而所謂思者日益深<lb/>
矣乃於庚午之冬十一月某日南巡至於岳陽至之明<lb/>
日實惟大人公懸弧之辰其邦之賢曰中丞栁先生者<lb/>
<pb n="KR4e0153_WYG_009-10a"/>
知先生䔍於孝固不能無思也設供張具紙筆觴先生<lb/>
於其樓而登焉是日同雲布虚雪霰交下先生攬洞庭<lb/>
眺吳㑹舉酒酹江百拜稽首真若承大人之顔而親介<lb/>
其夀也于是登樓之賦作焉越明日放舟遡江而西巡<lb/>
於江陵客有以君山圖獻者發而眡之又若指授登樓<lb/>
之事而為之者也于是藩府諸王曰長垣曰光澤曰肅<lb/>
寧以及我巡按先生咸異其事為之歌以咏之而以序<lb/>
屬貢貢不敏又弗文也樂先生有以悦大人之心樂大<lb/>
<pb n="KR4e0153_WYG_009-10b"/>
人公有以享先生之報樂諸王公之有以善頌而善禱<lb/>
也謹再拜而志之<lb/>
　　　榮恩介夀詩序<lb/>
正徳庚午冬我矩菴先生巡撫湖陽則既為登樓之賦<lb/>
以夀其大人公矣比至荆而適有詔至既開讀則我皇<lb/>
上上徽號兩宫推恩臣下凡兩京未及考三載績者其<lb/>
親之階得與子同於是大人公之階由天官郎進而之<lb/>
中丞矣荆之藩王自長垣光澤而下聚而言曰維是中<lb/>
<pb n="KR4e0153_WYG_009-11a"/>
丞既徳且文用惠于楚之人而其大人則又躬受其封<lb/>
而口食其禄也此不為異數耶于是繪圖為冊大書其<lb/>
巻之端曰榮恩介夀又各為之詩以歌之時我巡按清<lb/>
戎二執法先生者各以事至荆則皆曰是盛美也不可<lb/>
以弗傳也乃相繼而歌之繼而藩臬諸公有與者有不<lb/>
與者聞之則皆曰維先生撫兹土也憂衆人之憂今兹<lb/>
之榮恩而介夀也是先生之樂亦吾衆人之樂也則相<lb/>
繼而歌之下至縉紳士以及于吏民商工則歌之雖里<lb/>
<pb n="KR4e0153_WYG_009-11b"/>
言巷謡不盡以獻而樂先生之樂者固百口一詞也於<lb/>
戯盛哉維貢之先大父昔官南都于先生有一日之雅<lb/>
而貢之出守又得為屬郡吏幸莫大焉故不敢竊自鄙<lb/>
逺以其冊之題分為四韻為短詩四章以歌之盖貢之<lb/>
受愛於先生也有年而領教于坐右者亦親且乆知先<lb/>
生之所以夀于大人公不獨于名位之間而已也故於<lb/>
篇中少見意焉不然則是僣矣<lb/>
　　　送虞部郎中唐仁夫序<lb/>
<pb n="KR4e0153_WYG_009-12a"/>
予往嵗為黄門郎給事兵科監十庫之入凡十庫之藏<lb/>
者得縱觀焉其金玉鐵沙石丹鉛齒角革羽之物楩楠<lb/>
豫章桐栢之材弓矢甲胄刀劍戈矛盾之器積之山如<lb/>
也就而閲之則伊威之與居蝘蜓之與親文䑕巢之網<lb/>
塵羅焉其實者蠧堅者脆利者鈍而光者晦矣而于其<lb/>
中見所謂金若玉者拭之瑩然扣之鏘然也予有感焉<lb/>
夫鐵也沙也石也丹鉛也齒角革羽毛也楩楠豫章桐<lb/>
栢也弓矢甲胄刀劍戈矛盾也其始進未嘗不精且良<lb/>
<pb n="KR4e0153_WYG_009-12b"/>
也而乆之不試則從而變焉究其所遭雖有幸有不幸<lb/>
然獨司藏者之咎耶其為體則固亦有弗貞者也士之<lb/>
仕也何異于是養于家教于學簡拔于有司而進之于<lb/>
天子之庭固以為精且良其幸焉者為鏞為琮為棟為<lb/>
梁為國之武器以禦侮于四疆其不幸而伊威之與居<lb/>
蝘蜓之與親文䑕巢之網塵羅焉者不少矣求其不蠧<lb/>
不脆不鈍不晦者幾人也予有感焉唐子仁夫自進士<lb/>
拜官行人司副轉為司正凡十二年于兹矣再轉而為<lb/>
<pb n="KR4e0153_WYG_009-13a"/>
南京虞部郎中虞部之掌者山林川澤之禁鳥獸之賦<lb/>
而所謂金玉沙石丹鉛齒角革羽毛之物楩楠豫章桐<lb/>
栢之材弓矢甲胄刀劍戈矛盾之器皆其所有事也于<lb/>
其行予有感焉故以是告之夫仁夫者是固能貞其體<lb/>
者也詩曰有斐君子如金如錫如圭如璧仁夫之謂歟<lb/>
　　　送皞齋先生序<lb/>
皞齋先生既拜胙城訓導行有日間語某曰吾弗偶于<lb/>
世栖栖至今命也吾居鄉五十年鄉之人且不吾知他<lb/>
<pb n="KR4e0153_WYG_009-13b"/>
又何求也吾行且逺去子矣子柰之何先生娶于貢之<lb/>
姑恒子眡貢而貢眡先生亦若父然夫安能已於言也<lb/>
先生少質直不茍屈然貧也而安於貧先大父竒之故<lb/>
以婚媾先生治尚書能通其隠又能傳之人人以不昏<lb/>
昏也在學宫嘗與其同舍生四人者飲一人醉暮偕寝<lb/>
學宫時天大寒御火中夜火灼醉者之履烟㶿㶿滿舍<lb/>
至使人氣不得達也先生覺而起裭置水中反以水沃<lb/>
火火弗得延比旦醉者醒求履弗得顧見在水中乃大<lb/>
<pb n="KR4e0153_WYG_009-14a"/>
怒詈曰吾醉也而寐也而非死也而何至火灼履弗覺<lb/>
也是必四人者之為之也償吾值則已否則訟先生卒<lb/>
與三人者償其直弗言也踰三年醉者將仕如京師别<lb/>
于先生先生曰子且仕矣昔學宫之醉也吾拯若焚而<lb/>
又償若履也子弗知也子仕矣茍若是民有弗寃者乎<lb/>
醉者驚愧以謝曰長者長者故凡鄉之人率以先生質<lb/>
直不屈為憚而不知其中有容如此而其達于政又如<lb/>
此也胙之風俗古稱重義鄉學彬彬有文得先生為之<lb/>
<pb n="KR4e0153_WYG_009-14b"/>
師吾知後之數良師良弟子云者必自胙始而先生且<lb/>
有聞矣豈終弗偶者邪朝之諸大夫鄉之士舊與先生識<lb/>
與因貢以識先生者皆欲有以贈先生謂貢猶子也宜<lb/>
有以言嗚呼貢固不能已于言也<lb/>
　　　送董蘭序<lb/>
縣之有令也昉于周官而其有丞也自秦始也丞之下<lb/>
有尉有主簿主簿尉雜起秦漢間然皆有分職而丞則<lb/>
貳于令者舉縣之事盖無所不當問也國家財賦之辦<lb/>
<pb n="KR4e0153_WYG_009-15a"/>
倚于江南而馬政寄之江北故丞之設在北者多典馬<lb/>
而在南者多司糧丞有分職則自國朝始也太學生董<lb/>
君孔猗者故涿鹿人既選來謁予予見其體充充也而<lb/>
其容歛焉若有戒心者問其官曰丞也問其地曰蘓之<lb/>
吳江也問其職曰司其糧者也又磬折以請曰蘭得附<lb/>
于名公之門而有𤓰葛也實惟有榮焉是往也亦惟弗<lb/>
職以辱名公是愳願有以誨蘭蘭將佩焉予應之曰今<lb/>
之仕者之為仕也得大縣以為喜其得江南也則尤喜<lb/>
<pb n="KR4e0153_WYG_009-15b"/>
也夫縣大則民多而江南則民富其喜之也將以利之<lb/>
也若曰才可以有為而以其地足以施布之者上也民<lb/>
多而賦易就以不勞其躬者中也利其有而取之者下<lb/>
也則未有不敗焉者也蘇州為府甲天下而吳江又其<lb/>
屬縣之大者孔猗之往也宜大喜而乃愳焉其容歛焉<lb/>
若有戒心焉則吾知其必有成已孔猗才雋而器宏端<lb/>
雅藻飾足宜于民家業裕不利其有又年甫强仕其進<lb/>
而之通顯也有餘地則吾知其必有成也已孔猗勉哉<lb/>
<pb n="KR4e0153_WYG_009-16a"/>
　　　送柴少尹還無錫序<lb/>
少尹初仕無錫也予嘗為丞説贈之丞之説無他辭盖<lb/>
所以處其民與令尹之道也少尹仕無錫一年所錫之<lb/>
令尹甚安之以語人必曰吾良佐貳良佐貳今年五月<lb/>
受太守召督運來京師錫之諸大夫仕京師者則又亟<lb/>
稱之曰是吾良有司也吾鄉人莫不言也於戯若少尹<lb/>
可謂不予負已常州故江南大府其統縣凡五輸運之<lb/>
粟嵗凡若干萬而錫又最大且繁少尹之來也實兼其<lb/>
<pb n="KR4e0153_WYG_009-16b"/>
四縣之運而總之乃不勞而事集也于是司徒公進之<lb/>
于庭而嘉賞之以勵其衆曰是錫之丞也是能總其他<lb/>
縣之運者也而又不勞而事集也是可式也今夫尹安<lb/>
之也諸大夫亟稱之也司徒進之庭而嘉賞之以勵于<lb/>
衆也是三者之譽也得其一人以為難而少尹何以有<lb/>
是耶曰勤而静順而道惠而慤而已矣順非道則諛惠<lb/>
非慤則偽勤非静則𤨏𤨏者事弗集偽者人弗孚諛者<lb/>
君子弗説也少尹反是是以有三者之譽也雖然則既<lb/>
<pb n="KR4e0153_WYG_009-17a"/>
有譽矣而弗終猶勿有也諺曰人而無恒不可以作巫<lb/>
醫故勤也順也惠也少尹之所能也而弗恒則慤者變<lb/>
而偽静者變而𤨏而順者變而諛也可無愳乎詩云庻<lb/>
幾夙夜以永終譽在是行矣<lb/>
　　　送楊氏子入武學序<lb/>
宗人府儀賔楊侯天徳之子曰承業者敏而習于文甚<lb/>
鋭也正徳丁夘年十七出而就鄉試試于御史御史竒<lb/>
之曰是他日之英也列之上列已而試弗偶踰二年侯命<lb/>
<pb n="KR4e0153_WYG_009-17b"/>
之入武學見司馬大夫司馬大夫試其文則又竒之曰<lb/>
是他日之英也從之卜日以入入之前一日乃偕其伯<lb/>
兄承祖者來謁予承祖者予姨兄錦衣衛千户天章君<lb/>
之子先承業一年入武學盖亦嘗見竒于司馬大夫者<lb/>
也請于予曰惟予二子之父也與叔氏為昆弟則猶骨<lb/>
肉然叔氏視予二子則猶子也夫然則何以教我使旦<lb/>
暮勵乎予曰然㣲是請予且將有以告也則問之曰武<lb/>
學之業也幾何曰有二文事也武備也文以文武以射<lb/>
<pb n="KR4e0153_WYG_009-18a"/>
曰射有道乎曰有曰習之乎曰習之曰射何上曰中的<lb/>
為上曰何謂的曰鵠為的曰何以中曰内志正也外體<lb/>
直也持弓矢審且固也曰然則内志不正也外體不直<lb/>
也持弓矢不審且固也其亦有中者乎曰未有能中者<lb/>
也即有之則觀者譁然以譟曰幸也非正也予曰然子<lb/>
之習于文亦猶是矣夫文亦有的焉曰道也者文之的<lb/>
也六經者道之的也晰于理以正其志放于文以真其<lb/>
體叅之史以驗之博之諸子以貫之夫如是有不審固<lb/>
<pb n="KR4e0153_WYG_009-18b"/>
者乎有不百發百中者乎即弗中則觀者固將曰非正<lb/>
也命也孟軻氏之言曰羿之教人射必至于彀學者亦<lb/>
必至于彀又曰中道而立能者從之是二子之所嘗誦<lb/>
也可無法乎夫二子者固上之人之所悦而竒之者也<lb/>
吾見子之中于的也雖然中不中無患也患無失其道<lb/>
而已矣于是二子出户充然相對以喜俯而拜仰而謝<lb/>
曰敬聞命矣<lb/>
　　　送忽子歸斛陽山中序<lb/>
<pb n="KR4e0153_WYG_009-19a"/>
正徳庚午七月斛陽山人來通判荆州至則病于履凡<lb/>
起若步皆需于人也居數日以其病之状請于布政分<lb/>
司布政分司曰是視事未乆也柰之何去下其状不受<lb/>
明日以請于按察分司按察分司曰是尚未衰可以有<lb/>
為也柰之何去下其状亦不受又明日山人庭謁免冠<lb/>
請益力于是二分司知其志不可敓也乃以其状各上<lb/>
于其長其長以上于中丞御史中丞御史上于天官天<lb/>
官上于天子天子允之是為辛未正月命既下而山人<lb/>
<pb n="KR4e0153_WYG_009-19b"/>
之病脱然去矣乃即日束装歸歸之日荆之縉紳士與<lb/>
府僚佐以及于屬之吏民皆莫不嘆慕其賢而惜其去<lb/>
之早也乃相與設供張祖道于城之北郊曰華泉子者<lb/>
府之長吏也爵而問之曰異哉斛陽山人之為病也胡為<lb/>
乎仕而劇耶胡為乎去其仕而愈耶髮則鬒鬒體則廪<lb/>
廪起坐晏笑無異少夫然而固以病去異哉斛陽之為<lb/>
病也客有捧觴而進者曰子謂斛陽山人為真病者乎哉<lb/>
是吾嘗聞之矣其少也好山水之觀鹿豖是偕木石是<lb/>
<pb n="KR4e0153_WYG_009-20a"/>
鄰視聲利淡然無與于中以故壮也而仕嘗尹于介休<lb/>
又倅于鍾離矣又進而守于中山而佐于邵陵矣去來<lb/>
南北者十有八年雖往往獲休譽被旌薦其心之思歸<lb/>
固如痿人之夣不忘于起是以病于履今其歸也入其<lb/>
函谷之關曰是吾秦之邦也過其華之隂與灞之涘曰<lb/>
是吾秦之山與水也又指其斛陽之麓曰是吾少時之<lb/>
所居而逰耕而讀之所也有不洋洋而喜者乎夫人有<lb/>
思弗遂斯心弗紓心弗紓斯氣欝氣欝斯病思而遂則<lb/>
<pb n="KR4e0153_WYG_009-20b"/>
喜喜則其心暢其心暢則其氣宣以達其氣宣以達則<lb/>
所謂病者脱然逺矣斛陽山人非真病者也華泉子曰世<lb/>
之仕也躬磬折黄馘而俯行跛曵而越閾病于踰垣喘<lb/>
呻以臨案牘若是者非真病也乎哉問之則曰吾非病<lb/>
也夫病也而以為非病也與非病也而以為病也之二<lb/>
者其為均矣而其人之賢不肖何如耶于是諸客者各<lb/>
以大斗酌而飲華泉子曰歸請筆之郡乗以為仕者勸<lb/>
又酌而飲斛陽山人曰歸矣歸矣處之榮多于仕之辱矣<lb/>
<pb n="KR4e0153_WYG_009-21a"/>
斛陽山人忽姓忠名蒲城人成化丁酉舉人荆州知府邊<lb/>
貢華泉子也<lb/>
　　　别唐子詩序<lb/>
唐子舉壬戌進士乙丒拜秋官郎秋官郎號稱劇曹唐<lb/>
子居嘗㑹客賦詩奕棋談笑以終日也人曰是有餘力<lb/>
也戊辰唐子以秋官員外郎出為穀城令令之以郎官<lb/>
為者無弗戚戚也甚者恚而寝弗能飲食唐子得命則<lb/>
㑹客賦詩奕棋談笑以終日也人又曰是有養者也不<lb/>
<pb n="KR4e0153_WYG_009-21b"/>
然何以若是裕也踰旬唐子具車馬將辭闕以行京師<lb/>
之與唐子逰者數人皆觴餞唐子而太常丞華泉子某<lb/>
與焉問之曰令也者邑之主也夫既為邑之主則凡邑<lb/>
之人之饑之寒與疾若苦無所弗責也子則能㑹客賦<lb/>
詩奕棋以談笑終日也耶唐子引滿而酌以復華泉子<lb/>
曰是何其不知我也是何其不知我也于是數人者盡<lb/>
醉而别各為之詩以贈唐子而以某也序之<lb/>
　　　河南鄉試録序<lb/>
<pb n="KR4e0153_WYG_009-22a"/>
監察御史毛伯温奉命之按河南也嵗在正徳丙子㑹<lb/>
河南鄉試届期至則嚴事肅官覈士程物咸集咸允及<lb/>
試庻寮職分内外惟貞棘扄餼廪範防咸則亹亹翼翼<lb/>
無弗慎者某等文乎是司亦日夜翻閱心殫目赤怠失<lb/>
是愳是時巡撫右副都御史李充嗣振弛激頽士勃焉<lb/>
興前御史袁宗儒先事飭務諧明有徴而提學副使邊<lb/>
貢鑒士惟式故士入者無弗材者也是故試也有不公<lb/>
憂者矣無私焉䝉者也故謄無潦草之書掌無混遺之<lb/>
<pb n="KR4e0153_WYG_009-22b"/>
卷取無弗協之次刋無靡程之文始而無罔恫之議終<lb/>
也而罔歉也而人人充焉若有獲于心者是故是試也<lb/>
稱獲人焉録也稱獲文焉心也稱獲公焉而諸事事者<lb/>
弗敢自謂其然也録成某序之曰夫試者科舉之謂也<lb/>
厯代求士孰非兹由而儒者則曰自媒者汚自售者賤<lb/>
夫棘圍而邏防檢其巾衣鈐縫糊名書易隙投凡此者<lb/>
士奚以應上之求而求之者亦奚使士此為哉然纁聘<lb/>
輪徴之徒固亦有引經飾詐曲學附人者矣而光偉峻<lb/>
<pb n="KR4e0153_WYG_009-23a"/>
超之業如宋王李韓范諸人則又往往自科目中出故<lb/>
知儒言者非言心者也程朱二公教人初不使之舉業<lb/>
廢也第曰勿令奪志耳然朱公實亦科目中出斯不可<lb/>
以觀學乎哉夫天下有不可易之勢亦有不可易之學<lb/>
自選舉之法亡而科舉之制興于是上不得不科目設<lb/>
而求而士亦不得不科目應而出是謂不可易之勢研<lb/>
經以求心因文以彰學措功考業罔惑初志是謂不可<lb/>
易之學故曰易勢非時易學非士今仁聖之朝治融化<lb/>
<pb n="KR4e0153_WYG_009-23b"/>
濡文禮陶士設科賓之不可謂非時矣非經不業切務<lb/>
則文斥浮屏華鏤雕靡尚士不可謂非學矣賔之于鄉<lb/>
偕計吏而上又不可謂非其應而出矣夫學出而必行<lb/>
者也士自今求初志如程朱教哉抑以科目為筌蹄將<lb/>
遂兎魚乎計也夫志士尚友近則景其鄉先生河南宋<lb/>
所都也實王李韓范諸人立業之地然二程倡心學又<lb/>
實起于洛伊士出將景之以行其學乎抑飾詐曲學者<lb/>
倫也且夫獲士者獲文焉耳不敢謂獲非士者獲公焉<lb/>
<pb n="KR4e0153_WYG_009-24a"/>
耳士他日誠易其學諸事試事者將文焉公焉委矣士<lb/>
何以自委哉於乎慎哉慎哉是試也御馬監太監孫清<lb/>
以鎮守至工部右侍郎趙璜以治河至監察御史袁澤<lb/>
以清軍至刑部郎中馬文以録刑至工部員外張正䝉<lb/>
唐昇以考工至行人孫慎以秉禮至而河南諸司贊試<lb/>
于外者則右布政使胡玥按察使陳奎左㕘政楊志學<lb/>
右㕘政王震副使文皓韓俊左㕘議宋冕右㕘議石昭<lb/>
僉事何正王鏜李鉞韓亷閻欽而諸在内者録有姓名<lb/>
<pb n="KR4e0153_WYG_009-24b"/>
兹不書云<lb/>
　　　孫生送行巻後序<lb/>
贈行詩一巻凡若干篇盖朝之諸大夫為孫生作也生<lb/>
故鄒平人年十六入太學能脩其業有聲譽籍籍縉紳<lb/>
間故諸大夫皆内交焉太學五年入譯館為譯館生又<lb/>
能脩其業有聲籍籍也居六年業成而將仕乃一旦翻<lb/>
然曰吾乆在外吾親老孰為養者不歸吾無以為子也<lb/>
即日上書皇帝闕下上憫其情而允之遂束装歸諸大<lb/>
<pb n="KR4e0153_WYG_009-25a"/>
夫相告曰吾屬在朝所内交者亦衆矣然少年而脩其<lb/>
業有聲譽籍籍如孫生者幾人也即有能脩其業有聲<lb/>
譽籍籍如孫生者然將仕矣而又能思其親遂一旦去<lb/>
者幾人也是惡可以弗有言也此詩之所以作也詩之<lb/>
作盖在𢎞治丁巳春又十一年為正徳戊辰生來京師<lb/>
㑹予逆旅中出其巻以相示已而愀然曰鄉也吾得諸<lb/>
大夫之詩也以為吾親榮吾未嘗以去左右今吾親墓<lb/>
木已拱而巻中之人有去者有死者有仕於四方者而<lb/>
<pb n="KR4e0153_WYG_009-25b"/>
吾亦老矣而在朝者幾人也言既欷歔以泣予感其意為<lb/>
之辭以志之然又恨諸大夫之不及見其終身慕也<lb/>
　<lb/>
　<lb/>
　<lb/>
　<lb/>
　<lb/>
　華泉集巻九<lb/>
</p>
<p>
</p>
  </div>
<div>
<head>華泉集巻十</head> <lb/>
    <p>
<pb n="KR4e0153_WYG_010-1a"/>
欽定四庫全書<lb/>
　華泉集巻十<lb/>
　　　　　　　　　　　　　　　明　邊貢　撰<lb/>
　文集<lb/>
　　序<lb/>
　　　謝盛徳章序<hi>代田尚書作</hi>
醫以業鳴代不乏人而宋清名獨在人口下至庸夫孺子<lb/>
稱善醫者必曰扁鵲扁鵲凡此非以子長子厚之文為之耶夫<lb/>
<pb n="KR4e0153_WYG_010-1b"/>
越人之術神矣至其論病則曰輕身重財不治也由是<lb/>
言之非好利者歟清之市藥焚劵不責報報者益廣且<lb/>
厚其治人固無異術也而人亦不冺焉然則術之神者<lb/>
固足多而輕利之大亦未可少也若今盛子則兼之矣<lb/>
可無傳乎四年秋八月予中子穗病下血煩憒不飲食<lb/>
與寝京師業醫者以十數環視莫措曰是瘵已不可以<lb/>
復起矣浹辰病且殆諸鄰人走眡焉曰胡售者盛道盛<lb/>
子至脉之笑曰無患也患在脾胃藥之得熟寝再藥之<lb/>
<pb n="KR4e0153_WYG_010-2a"/>
思飲與食煩憒日益脱去血止不復下不踰月起矣予<lb/>
具金幣徃酬焉盛子麾之曰不願也願得公之文以錫<lb/>
之煥煥幸托以傳則公之所以報煥者甚厚也嗚呼方<lb/>
穗之病也執予手而泣曰兒不可起也醫亦曰不可起<lb/>
也予行年六十有四矣境向暮前年而老妻亡去年而<lb/>
長子死焉而穗又病且殆當是時予之心何如也而盛<lb/>
子起之予之所以徳盛子者豈其㣲㢤乃不惟不厚責<lb/>
報也而且麾焉然則盛子之賢奚但異于今之醫也而<lb/>
<pb n="KR4e0153_WYG_010-2b"/>
顧以文責予予不文不足以繼太史公桞子之筆以永<lb/>
盛子之傳然而盛子之所以兼乎二家者則固不冺冺<lb/>
矣盛子名煥姑蘓人其先世嘗有為御醫者受知宣廟<lb/>
君子以為能世其業云<lb/>
　　　夀朱母六十序<lb/>
三年春二月癸亥為别山朱子之母之夀之辰君子稱<lb/>
焉何稱乎朱母從子也何夀之喜若曰非是母不生是<lb/>
子也故喜之爾其喜之柰何曰朱子御史也官于朝將<lb/>
<pb n="KR4e0153_WYG_010-3a"/>
乞養焉母也聞之告諸朱子之父碧梧曰公不恒云乎<lb/>
烹熟羶香嘗而薦之非孝也養也君子之所謂孝也者<lb/>
國人稱願然曰幸哉有子如此所謂孝也已衣欲養盍<lb/>
止之碧梧止朱子朱子怳然欷焉弗果乞出稽淮南北<lb/>
之戎不踰年害寝而制興時嵗侵人相食矣朱子請于<lb/>
朝力數若申包胥之告急於秦庭然者天王憫焉發倉<lb/>
廪以賑淮南北之民飲食必祝曰天茍有意于此土也<lb/>
必使我御史乆厥時必使我御史之親康以夀罔攸懐<lb/>
<pb n="KR4e0153_WYG_010-3b"/>
故君子以朱子不隳其職為孝以母夫人不溺其愛為<lb/>
賢無異稱焉已而天王召御史曰良矣御史衣予嘉爾<lb/>
績矣予衮有闕曷歸乎補之哉御史歸道出滁陽太僕<lb/>
正邊子貢謂其僚汪子錫牛子鳳吳子挺劉子樽曰樂<lb/>
哉美乎其朱之母子耶夫御史者郎官也進而上之曰<lb/>
大夫焉曰卿焉曰公孤焉有餘地矣六十者下夀也進<lb/>
而上之曰耋焉曰耄焉曰期頥焉有餘日矣母之年有<lb/>
餘日則可矣永厥享子之位有餘地則可以大厥庸奚<lb/>
<pb n="KR4e0153_WYG_010-4a"/>
一名一夀而但已也可無頌乎于是汪子賦岷江牛子<lb/>
賦漢江吳子賦大别劉子賦南極邊子賦山之陽之篇<lb/>
命工者歌以餞焉觴於瑯琊之麓朱子賦北山之章再<lb/>
拜而謝曰衣也歸可以夀吾母于堂下矣<lb/>
　　　送彭子奉母還蜀序<lb/>
鶴泉彭子舉進士之明年拜吏科給事中來南都居無<lb/>
何以昌言激上怒禠禄者數矣海内之士相識也與弗<lb/>
識也罔不稱之曰彭直諫云當是時也彭子之先君奉<lb/>
<pb n="KR4e0153_WYG_010-4b"/>
議公沒若干年矣㑹大禮事進階奉政大夫而其母陳<lb/>
夫人者就養于官有宜人之封焉乃宜人思其鄉欲亟<lb/>
歸彭子請曰以身侍臣之願也上允之命下之日曰北<lb/>
川黄子小涇顧子者彭子之同官也偕野史氏往賀焉<lb/>
彭子盥沐布香几於庭向闕拜曰大哉恩乎是吾君之<lb/>
賜也起而登堂拜宜人曰榮哉遇乎是吾母之賜也降<lb/>
趨而出進二子而拜曰樂哉歸乎是吾友之賜也野史<lb/>
氏疑焉問彭子曰子拜賜于庭何也曰某也戅夫也干<lb/>
<pb n="KR4e0153_WYG_010-5a"/>
天之威震殛是虞乃優焉舍焉與之假往焉又虚位也<lb/>
而待之還焉非天王之仁聖有是乎哉故曰是吾君之<lb/>
賜也大哉恩矣又問之曰子拜賜于堂何也彭子曰子<lb/>
不觀于今之典乎具慶者與焉偏侍者與焉永感者戚<lb/>
戚矣非夫人之遐福也而先君有是哉故曰是吾母之<lb/>
賜也榮哉遇矣野史氏曰子之拜二子者則謂之何對<lb/>
曰同寅恊恭聖謨存焉古人身雖外心罔不在王室也<lb/>
吾三子實相勉焉二子者在吾何憂乎哉故曰是吾友<lb/>
<pb n="KR4e0153_WYG_010-5b"/>
之賜也樂哉歸矣野史氏揖彭子而拜之曰子言三也<lb/>
而三善備焉敢不敬乎由前之言是曰知報由中之言<lb/>
是曰隆愛由後之言是曰推賢推賢者公隆愛者孝知<lb/>
報者忠夫忠也孝也公也天下之大善也而君也母也<lb/>
友也天下之大倫也子三言而三善備焉敢不敬拜<lb/>
　　　寄慶屋舟翁序<lb/>
儒者之臨事也有經有權焉以權者通其變以經者守<lb/>
其常而已矣是故常可能變為難非變之難通之難也<lb/>
<pb n="KR4e0153_WYG_010-6a"/>
變而不失其常斯善矣惟醫亦然南人之言孔子善焉<lb/>
非常乎若藥不瞑眩厥疾弗瘳非變乎知斯二者能守<lb/>
也又能通也天下或寡矣若京口屋舟翁斯其人哉屋<lb/>
舟翁者姓錢氏名玉字宗玉别號屋舟今少傳䆳菴楊<lb/>
公戚也𢎞治庚申間公居北都官奉常予從逰焉知翁<lb/>
名踰二紀矣乃嘉靖甲申夏予來南都即病腫肢攣痛<lb/>
更數醫弗已也尋復作書以告公公戚然閔語翁曰門<lb/>
士也盍往眎乎翁至眎焉即啟囊出藥脉數甚否且變<lb/>
<pb n="KR4e0153_WYG_010-6b"/>
矣不可以守經也為之吐焉下焉已又汗焉不越旬而<lb/>
予起然則翁也非所謂善通其變者乎乙酉翁夀七十<lb/>
春二月夀期届矣當是時也西北邊有大警持乆靡平<lb/>
詔起少傳楊公總制兵事刻期以往往之日夀之旦也<lb/>
少傳公以慶焉公世家之詳醫學之𢎞與夀考之道罔<lb/>
有遺矣其鄉之學士大夫尹徳亨輩要予以言予復何<lb/>
言哉獨竊有深感焉夫不為良相必為良醫翁固弗斯<lb/>
沗也而世有用兵如用藥者非少傅公孰其當之公文<lb/>
<pb n="KR4e0153_WYG_010-7a"/>
武並兼經權相濟儒者之能事畢矣有醫若翁俾司御<lb/>
醫淑諸人而傳焉則惠之所臨豈不廣也乃秘焉韜焉<lb/>
䕃庇一鄉無其知之者寡乎哉無其忌之者多乎哉予<lb/>
竊有深感焉傳語翁曰醫國者上醫可亟治装行且有<lb/>
舉之者矣太倉公長桑君幸勿多讓是月二十八日某<lb/>
人書<lb/>
　　　賀譚御史考績序<lb/>
未菴譚君興國州人也為武陟令者三年徴拜南京貴<lb/>
<pb n="KR4e0153_WYG_010-7b"/>
州道監察御史為御史者三年考其績於御史大夫與<lb/>
天官卿御史大夫天官卿合辭書上考將獻於天子其<lb/>
同官者澶西王君時齋孟君輩徴予文以賀焉予往在<lb/>
正徳丁丒間視學中州有來自武陟者述譚牧民之状<lb/>
予曰是循良之政也必有去思又述譚君馭吏之状予<lb/>
曰是剛大之才也他日必為御史今上改元壬午之夏<lb/>
予承乏奉常則君已御史乆矣盖相聞也相知也凡五<lb/>
六年而始見焉既相見則君乃磊砢慷慨人也有大志<lb/>
<pb n="KR4e0153_WYG_010-8a"/>
才調逸發事到即了然判去不足以盡巡西城又巡上<lb/>
江豪姦屏跡論者謂其風裁威望一時鮮倫盖雖小試<lb/>
不足以盡其才譬之昆吾湛盧剸以一堅鋩刅立見不<lb/>
必虎豹犀象而後然也則夫天官卿與御史大夫之上<lb/>
考也其孰曰非宜哉夫天下之事言之者弗得行諫官<lb/>
是也行之弗得言宰相是也御史兼之予於君有賀矣<lb/>
是故百僚之臧否得言焉四方之利病得言焉庻政之<lb/>
得失得言焉不徒言而激之揚之興之革之次第畢舉<lb/>
<pb n="KR4e0153_WYG_010-8b"/>
所謂才之不足以盡焉者將于是乎盡也顯丕績垂休<lb/>
聲寧止防一江視一城之可以稱述也哉予昔料君之<lb/>
牧民曰必有去思今武陟四鄉塑像而享祀之者八祠<lb/>
而又聞君之過其地也老㓜男女争以趨泣以拜如赤<lb/>
子得慈母于乆失之餘斯豈聲音笑貌之能為也不亦<lb/>
中耶又嘗料君之馭吏矣曰必為御史而今果然不竒<lb/>
中耶乃心獨喜自負以為知人且自信其料于後者必<lb/>
如前之料于今者之能中也雖然且有告焉古之君子<lb/>
<pb n="KR4e0153_WYG_010-9a"/>
之受知於人也必求以副之而圖厥終夷考其知人又<lb/>
必徳望隆厚斯足以重所知之人薄如予也庳如予也<lb/>
而求副于君不已妄耶顧君之所以自立者有不假人<lb/>
以見而予也因得以冒知人之知耳君其往哉予同官<lb/>
曰何栢齋者太史公也嘗紀君武陟之政播諸中州予<lb/>
不佞尚願為君請傳以繼攬轡之後不知可不可也君<lb/>
其往哉<lb/>
　　　贈王君恵序<lb/>
<pb n="KR4e0153_WYG_010-9b"/>
君惠名天禄安東衛萬户侯某之子也甫弱冠來逰京<lb/>
師如湛盧出匣霜硎差差如火齊在盤光熖霍霍京師<lb/>
之人逆者目旋聴者耳屬皆以此竒之然亦以此疑之<lb/>
也一日以鄉土之故來見予於奉常邸舍與之坐而語<lb/>
焉有不終食知其為國士矣又一日客装戎服遇諸都<lb/>
亭予驚問其以君惠曰天禄繼先廕將歸安東盖自是<lb/>
别矣遂與下馬坐亭上命執箠者解佩刀質斗酒來為<lb/>
君惠酌酒且酣視君惠之容充然而其口隠然也予愕<lb/>
<pb n="KR4e0153_WYG_010-10a"/>
焉以問不對再酌再問君惠曰天禄兒時强志盛氣好<lb/>
大而見竒讀史家書見賈誼求試屬國請繫單于之頸而制<lb/>
其命終軍使越欲得長纓覊其王而致之闕下常竊慕<lb/>
之乃今蕭關以西雲中以北士未解甲餉不税驂思欲<lb/>
當一校之隊突刃觸鋒乗危躡險一效須臾之㨗以快<lb/>
其平生願而未之得也金紫照庭牙纛就列暮酣絲竹<lb/>
曉獵川原荷上位沗重禄榮其軀以豐其體視天禄之<lb/>
心何如哉予以為取善于人以淑其身君惠之志大矣<lb/>
<pb n="KR4e0153_WYG_010-10b"/>
然世有吳廷尉而誼之名始得聞于朝為之君者無武<lb/>
帝之賢恐終軍亦不得以成其美也以予君惠萬里之<lb/>
行基于此矣君惠歸而益深其所養以待之雖自貴且<lb/>
重不以效軍之求通然他日天子有問予固君惠之廷<lb/>
尉也君惠喜而起揖且謝曰行矣行矣時惠季弟之婦<lb/>
翁鄭聘君和者追送至亭聞予二人言謂不可無紀也<lb/>
遂書以為贈<lb/>
　　　送張允升序<lb/>
<pb n="KR4e0153_WYG_010-11a"/>
髠者寝不脫冠刖者行不跣足内之不足故也内不足<lb/>
故外物能動之否則千金之寳視如泥沙車馬文繡充<lb/>
楹照庭而目無留盼矣爵禄名第國之所以榮辱士士<lb/>
不可以有欣戚于其間而自榮辱其身可也傳稱孔子<lb/>
其厄于陳蔡也有吾道非耶之嘆攝魯相而喜吾以為<lb/>
此好事者之談非君子事也觀其言曰道之將行也與<lb/>
命也道之將廢也與命也夫道在我命在天行廢在命<lb/>
何以欣戚為哉此戰國好名嗜利者之為非毋固必之<lb/>
<pb n="KR4e0153_WYG_010-11b"/>
意也吾固知非君子事也世之以士名者莫不曰孔子<lb/>
吾師也至考其行則合于孔子者幾希矣孔子之道豈<lb/>
徒言哉知而不信信而不行者衆也始予㓜時見允升<lb/>
于鄉序間樂羣敬業貧無困色目識而心竒之後予試<lb/>
吏水部使江南過家而再見焉雖戰藝屢北之餘挺拔<lb/>
偉烈不少挫折如鄉序之見之也未幾予官奉常允升<lb/>
亦領薦卒業于成均習政于内監升名于天官而將仕<lb/>
焉居三載如過家之見之也今之人有得杯羮以自慶<lb/>
<pb n="KR4e0153_WYG_010-12a"/>
失一錢而面赤不食者非不欲强飭其情内之不足雖<lb/>
欲偽為而不能也家食之于賔興賔興之于入官亦已<lb/>
殊矣然抑之而不悲庸之而不喜允為君子之士也吾<lb/>
固知足于内者也合于孔子之道知而信信而能行之<lb/>
者也<lb/>
　　　夀支廷璽序<lb/>
昔齊桓公伐孤竹還而迷用管仲計簡老馬脫其覊而<lb/>
隨之遂得道夫以蹺騰蹴踏一日千里成功行陣之間<lb/>
<pb n="KR4e0153_WYG_010-12b"/>
老馬不能也至于達險夷辨岐路則馬之壮有力者弗<lb/>
與焉無他諳故也惟將亦然搴旗斬將恒存乎少勇之人<lb/>
而審勢識機乃在于老成之士秦穆公之襲鄭也不聴<lb/>
百里奚之諫取敗于殽始皇伐荆之役輕任李信倒戈<lb/>
于城父方二君之始意未嘗不以奚為淺知而笑翦之<lb/>
老怯也然茅津之誓頻陽之謝則固已顔汗肉慚無以<lb/>
自見而心服其神矣易曰師貞丈人吉詎不信哉左軍<lb/>
都督府都督僉事支公廷璽自百户起家出入三朝以<lb/>
<pb n="KR4e0153_WYG_010-13a"/>
至今日折禦衝侮勞勲茂著年八十健武如少壯人内<lb/>
典禁兵外督營務親甲胄冒風雨不以一日少休盖庻<lb/>
幾所謂丈人者而報上之心未已也太史公與公同事<lb/>
既嘉其乆且諳又喜其夀率所親繪圖賦詩以慶謂貢<lb/>
儒生也宜序而祝之夫以公門第之顯恩渥之隆賔從<lb/>
之華子孫之衆福祉之光詩圖備矣敢喻以馬而進之<lb/>
奚翦之事若未有以為公祝者是乃所以大祝之也公<lb/>
其無曰儒生之言瀆以迂哉<lb/>
<pb n="KR4e0153_WYG_010-13b"/>
　　　頤晦林子詩集序<lb/>
客有問於林子者曰孰使子身之晦也非行之獨乎曰<lb/>
然又問之曰孰使子名之顯也非詩之工乎林子謝不<lb/>
敢當已而曰固所好也客又問曰晦子之名顯子之身<lb/>
奚若林子不應則又問曰名且顯而身日晦已奈何林<lb/>
子笑曰終且晦何病焉有傳斯語於野史氏者且曰是<lb/>
莆之髙士也野史氏以問石峰陳子陳子曰然誠有之<lb/>
其人也中退如也外儼如也其守確如其少也業舉子<lb/>
<pb n="KR4e0153_WYG_010-14a"/>
文蔚如矣一再試不偶輒棄去徜徉歌吟于山水之間<lb/>
其詩也鏗乎其聲而澹乎其味也有孟襄陽之風焉幽<lb/>
情遐致閒逺蕭散有魏仲先之風焉行且來矣今年秋<lb/>
林子果携其少子者逰金陵委禽陳子之門明日偕訪<lb/>
于野史氏出其稿示焉野史氏讀之曰信哉其閒且逺<lb/>
也蕭且散也其致遐其情幽其味沃然澹而其聲鏗然<lb/>
和也考其人盖有陳子言所未之盡者野史氏心醉焉<lb/>
謂林子曰儗人者必以其倫尚友者必同其志陳子儗<lb/>
<pb n="KR4e0153_WYG_010-14b"/>
子於浩然仲先倫乎否耶之二子者兩逸人耳同在宋<lb/>
者有欽若氏焉同在唐者有林甫氏焉皆赫赫髙位者<lb/>
也子擇所安易地而友於此乎於彼乎林子拂䄂而起<lb/>
行且歌曰腐䑕饑鳶彼勢若權我章我篇廣樂鈞天寧<lb/>
玉而毁不瓦而全明日林子復訪于野史氏止而飲之<lb/>
酒且謂之曰嗟哉林子子之工亦至矣雖然子之晦亦<lb/>
乆矣抑古有言詩能窮人子不求晦之脫而顧安之養<lb/>
之子之晦何時已耶然則晦子之身者即顯子之名者<lb/>
<pb n="KR4e0153_WYG_010-15a"/>
也奚止一獨行哉子曷安焉林子名嘉績汝儀其字頥<lb/>
晦其號見素公之猶子也君子以為恬雅夷曠不愧其<lb/>
世業云刻其詩者嘉興守蕭君若愚石峰子門人也<lb/>
　　　贈福建右方伯鄒公序<lb/>
正徳癸酉春正月甲申山東左㕘政鄒公時鳴以吏部<lb/>
薦為福建右布政使命下而遂行行之日曰錫山秦公<lb/>
者公之同年也又同官於濟於是合藩臬諸公詩以送<lb/>
之而以序委予予昔在戊辰己巳間為太常丞而公為<lb/>
<pb n="KR4e0153_WYG_010-15b"/>
户科都給事中都給事中之與太常丞者班序相連也<lb/>
數望見顔色焉以晩進不敢親獨時時與周給事子庚<lb/>
者私瞰公曰淵哉若人其抱𢎞以深其質凝以逺也是<lb/>
公輔之器也未幾公為保定知府予徃見焉退而又謂<lb/>
周子庚曰淵哉若人測之而益深也窮之而益逺也是<lb/>
其為郡也必有聞也居無何予亦出守不見公者踰年<lb/>
獨聞之道路之人言曰保定守賢甚他郡無能及之也<lb/>
其至郡也民安之其在郡也民歌之其去郡也民留之<lb/>
<pb n="KR4e0153_WYG_010-16a"/>
而其既去也民思之不忘保定守賢甚他郡何能及之<lb/>
也再踰年予以家難歸則公已㕘政乆矣予再見焉退<lb/>
而思曰給事之官上與天子可否事而下與宰執相賔<lb/>
主他人處之易矜且溢而郡守者有簿書之勞有趨拜<lb/>
之辱部寺之吏或耻合焉而况于以都給事而行也然<lb/>
進之而㕘政則辭勞而逸辭辱而榮可喜矣而公且休<lb/>
休焉于于焉一視之無所與焉其賢於人何如也繼而<lb/>
有今命夫誰曰不宜哉且㕘政佐職也視今命為不專<lb/>
<pb n="KR4e0153_WYG_010-16b"/>
郡守専矣或齟齬于上吏不得盡給事得言之而不得<lb/>
行之之權視今命何如也公往矣譬之岷山之江道瀘<lb/>
踰巴越涪萬厯灧澦委委盤盤東注于䕫峽又東出于<lb/>
夷陵其洶湧汗漫澎湃之勢恒抑遏不得肆又東至于<lb/>
江陵又東至于漢陽而後抑者舒遏者平沛然而東之<lb/>
于海矣古語曰不止不渟不蓄不流非公之謂與公荆<lb/>
人也予又為荆守皆知江者故請以江喻書以贈公又<lb/>
將别書以遺子庚庻他日公政之成位之崇幸再見焉<lb/>
<pb n="KR4e0153_WYG_010-17a"/>
必以予言為有徴也<lb/>
　　　贈章與充省兄歸嘉州序<lb/>
居者之安也出百里以為逺也自河北盜興則東西村<lb/>
之相望而弗敢過也乃章子與充者自嘉州以其大人<lb/>
公訥菴封君之命道䕫峽越荆峴浮襄厯鄧涉宋衛曹<lb/>
薛之郊以達于濟南冒風露之苦犯白刃之險以省其<lb/>
伯氏者我郡侯先生也先生自戊午卒業京師壬戌舉<lb/>
進士官留都來守濟南盖不見其親者餘十五年乃下<lb/>
<pb n="KR4e0153_WYG_010-17b"/>
車恒圉圉焉若有求然而弗之獲也若有望然而弗之<lb/>
及也乃與充一旦至則相與飲焉連榻共被凡封君動<lb/>
若息與其母劉宜人之所以偕夀而並娛者靡弗言也<lb/>
則變而圉圉者為怡怡也為愉愉也而郡侯之隠憂一<lb/>
旦去矣居三月與充歸我濟南學士大夫相與餞于城<lb/>
西之圃則謂之曰賢哉章子其來也以伯氏而其亟歸<lb/>
也以封君也伯氏慰矣封君其有問焉曰伯氏之吏也<lb/>
則謂之何於是章子者憮然莫之對也華泉子曰芘民<lb/>
<pb n="KR4e0153_WYG_010-18a"/>
曰徳厲民曰賊士鞅不云乎武子之徳在民如周人之<lb/>
思召公焉伯氏之謂矣比出野聞百姓歌曰賊來勿走<lb/>
我有章守雖有蝗蟲猶有稻㫪夫道充者我郡侯之字<lb/>
也章子歸而歌以侑封君之觴有弗忻然者吾弗信也<lb/>
諸學士大夫聞之咸曰是可以慰封君也已矣于是書<lb/>
之以贈章子焉<lb/>
　　　贈商氏二子序<lb/>
商氏二子者同生子也傳稱同生子為孿子曰孿子之<lb/>
<pb n="KR4e0153_WYG_010-18b"/>
相似惟其母知之乃商氏二子者之相似也即其母亦<lb/>
弗能知也是其所以為同者乃甚異也人見其同者之<lb/>
甚異也則相與期之曰二子者將靡適弗有同也乃既<lb/>
長而其業異焉其伯氏則從掾也而治刑書也其仲氏<lb/>
則治尚書而為學官弟子也正徳壬申學官弟子試上<lb/>
列有餼廪之入其掾也則亦登仕籍有冠服之加焉人<lb/>
見其冠服之加也餼廪之入也則皆曰是升名之漸也<lb/>
而又同焉則是二子者終其身將靡適弗有同也則相<lb/>
<pb n="KR4e0153_WYG_010-19a"/>
與喜焉又相與賀焉而告予曰二子者其生同也其貌<lb/>
同也其升名之漸又同也而業異焉他日者之就也其<lb/>
亦將有同乎否也予曰固也其終同也夫曰掾曰弟子<lb/>
云者其名爾也而所謂刑書與尚書者固相通也尚書<lb/>
以具治天下之道刑書以具治天下之法法與道無二<lb/>
焉其理同也國朝用人無方祖宗以來由掾而致八座<lb/>
固有之矣而股肱之任台輔之地則學官弟子者滔滔<lb/>
是也吾見二子之終同也即不同而名與爵者有崇卑<lb/>
<pb n="KR4e0153_WYG_010-19b"/>
焉然而道足以為化也法足以為政也則亦不害其為<lb/>
同也吾見二子之終同也語載八士曰伯達伯适仲突<lb/>
仲忽叔夜叔夏季隨季騧夫八士者之傳也以其賢以<lb/>
其同生不以其名與爵之同也二子勉之其亦無負于<lb/>
同生者而後可也二子者伯曰經仲曰書經曰子正書<lb/>
曰子中子中者予友也予喜其升名之漸將有以贈之<lb/>
乃其同舍生李君輩則相與徴文焉予固不能他有所<lb/>
告于二子也二子勉之<lb/>
<pb n="KR4e0153_WYG_010-20a"/>
　　　慶夀詩序<lb/>
慶夀詩者濟南諸士夫之所作也然則焉所作夀張母<lb/>
而作也張母居青城其子為尹青城違我濟南又出百<lb/>
里外諸士夫不其子之識也焉夀其母耶曰是其邑之<lb/>
人賈子者之為之也賈子居濟南交于士夫諸士夫無<lb/>
不善賈子者賈子者之言曰我青城有賢尹能惠于民<lb/>
我民戴我張侯綣綣焉若赤子之戀慈母也乃其母彭<lb/>
夫人既賢且康又臨于九袠侯之心實樂焉夫侯之樂<lb/>
<pb n="KR4e0153_WYG_010-20b"/>
我青城人之所同我青城人之樂固恂之所同也敢再<lb/>
拜請以言夀於是諸士夫之詩作焉君子是以知張尹<lb/>
之為尹也施政之樂也得衆之深也賈子之仁也其懐<lb/>
惠也能勿私也諸士夫之賢也其稱人也能弗諛也語<lb/>
曰樂多賢友賈子有焉樂道人之善諸士夫有焉詩曰<lb/>
魯侯燕喜令妻夀母張子有焉夫如是亦足以傳也已<lb/>
矣於是作慶夀詩序<lb/>
　　　夀都御史劉公序<lb/>
<pb n="KR4e0153_WYG_010-21a"/>
都察院右副都御史友山劉公致其仕之五年夀登七<lb/>
十七月二十一日其誕辰也前四日欽差鎮守山東總<lb/>
兵官劉公來謂貢曰予之在部伍也寔無所能焉而公<lb/>
奨進之以示于衆曰是國之干城也今日予有是是則<lb/>
公之賜也子為我夀之可乎貢對曰唯唯明日欽差巡<lb/>
按山東監察御史李公來謂貢曰予之在弟子員也實<lb/>
無所能焉而公奨進之以示于衆曰是國之梁棟也今<lb/>
予也有是是則公之賜也子為我夀之可乎貢對曰唯<lb/>
<pb n="KR4e0153_WYG_010-21b"/>
唯又明日欽差巡撫山東都察院右僉都御史趙公來<lb/>
謂貢曰劉公之于子也則鄉人焉雖然亦予之鄉人也<lb/>
今兹之夀不可以無賀也予願子之文以夀之若何于<lb/>
是貢作而言曰公之在遼陽之與雲中也霜露之所䝉<lb/>
焉風霾之所侵焉勞心殫慮髪且就種種矣今之居於<lb/>
家也得無樂乎昔者邊儲匱竭外侮紛至狼煙突如羽<lb/>
檄交横當是時九重東北顧之憂何如也而公以一身<lb/>
任焉其經畫斡轉之機殷富安攘之功公固已收之矣<lb/>
<pb n="KR4e0153_WYG_010-22a"/>
雖進之而為列卿也何愧焉然且聞之古之大臣以知<lb/>
人為貴公拔劉于部伍識李於弟子員中雖進之而為<lb/>
兵部可也又進之而為吏部亦可也乃不惟不可又從而<lb/>
聴其歸焉是果何為者耶方公之歸也浩然如釋重負<lb/>
一身之外澹然無所為謂之曰不樂焉不可也然又聞<lb/>
之功髙而不賞未滿而先退與徳盛而不報之三者有<lb/>
一焉皆夀之道也况兼而有之耶公之歸也結廬明湖<lb/>
之濵據山東之勝日以觀夫天地隂陽之運煙雲草木<lb/>
<pb n="KR4e0153_WYG_010-22b"/>
之變消息盈虚之數而思昔之在遼陽之與雲中也如<lb/>
走太行如涉巫峽險阻備厯而一旦歸焉與家人閭里<lb/>
歡笑以逰是烏可無樂耶夫樂斯安安斯夀矣然則公<lb/>
之享有明湖如東山可也貢不敏獲從大夫之後而適<lb/>
歸于鄉幸公之登斯夀且有斯樂也敢因三公者之命<lb/>
而書之以畢私願且以為公慶焉若乃公履厯之詳勛<lb/>
業之盛所以重中國而風四夷者固人人知之矣<lb/>
　　　贈山西左方伯胡公序<lb/>
<pb n="KR4e0153_WYG_010-23a"/>
襄陽胡子仕梁為右轄者一年晋山西左於是梁左轄<lb/>
南犍童子臺察豫章陳子率藩臬寮友賀焉當是時石<lb/>
峰陳子麻城汪子平谷王子華泉邊子渠陽蔡子皆及<lb/>
席之客也觴行華泉子問焉曰藩臬者之缺也天官卿<lb/>
薦之奚必具二人名客有對者曰弗專哉又重選也華<lb/>
泉子曰藩臬者之選也孰有重于左轄者乎天官卿薦<lb/>
之奚乃一人爾也是奚謂弗專也客曰職均爾也華泉<lb/>
子曰夫左轄者豈右者倫哉竊聞之志者立政者也權<lb/>
<pb n="KR4e0153_WYG_010-23b"/>
者行志者也時者達權者也左轄備焉奚謂均客曰胡<lb/>
子嘗為邑宰矣溧人懐之何弗政也嘗為給舍矣天下<lb/>
之弊靡勿言也何弗權也嘗為藩佐矣威行而惠流宛<lb/>
業和焉何弗時也三者備矣華泉子曰夫宰有司府焉<lb/>
厥志靡伸政弗立矣佐有長吏焉厥權靡綜志弗行矣<lb/>
給事言焉行之者存乎人也厥時靡乗權弗達矣而左<lb/>
轄也者時我乗也權我綜也志我伸也三者備焉彼右<lb/>
轄者則猶藩佐云耳故曰左轄者非右者倫也童子陳<lb/>
<pb n="KR4e0153_WYG_010-24a"/>
子越坐聞之謂華泉子曰斯不可以贈胡子已乎華泉<lb/>
子曰未也夫時者難值而易變也權者難恃而易移也<lb/>
政者難成而易隳也書曰慎厥終惟其始斯近之哉詩<lb/>
曰庻幾夙夜以永終譽在此往矣是恒志之道也於是<lb/>
胡子喜而起浮白以酌華泉子曰敬聞教敬聞教請如<lb/>
故事命學官弟子書之以左右焉庻人知斯席也者不<lb/>
徒言笑宴好已也<lb/>
　　　涉封君輓詩序<lb/>
<pb n="KR4e0153_WYG_010-24b"/>
序曰輓詩也者古虞殯之歌也後之人咸祖焉其變也<lb/>
如誄又如懐古之詩其甚也如詠物之詩斯極矣今之<lb/>
輓詩是詠物之詩之流也夫人之生也而吾交焉死也<lb/>
而吾見焉而歌以殯之夫是以其音也哀而其言有情<lb/>
也故如誄焉未交其生也未見其死也而其人美焉過<lb/>
于其里而吊諸其墓而賦焉讀之者可以觀聞之者可<lb/>
以興也則懐古之詩焉其生也未交也其死也未見也<lb/>
未過其里未吊其墓也美惡朦焉徒據其需之者之文<lb/>
<pb n="KR4e0153_WYG_010-25a"/>
而賦之其言弗情也其音弗哀也其讀之者弗可觀也<lb/>
其聞之者弗可興也嗟乎是詠物而已矣今之為輓詩<lb/>
者類焉故曰是詠物之詩之流也是故虞殯之歌之不<lb/>
傳也乆矣其變也亦極矣不得已而思其次焉誄可也<lb/>
又其次焉則懐古亦可也廣陵涉仲翁氏嘗以其子之<lb/>
貴封監察御史又以其子為提刑為按察副使也嘗就飬于<lb/>
梁梁之為宣政為提刑為軍師為學士大夫者咸見焉<lb/>
當是時翁之年已七十有八矣乆而思其鄉乃歸歸一<lb/>
<pb n="KR4e0153_WYG_010-25b"/>
年而卒凡梁之見翁者咸賦焉畀其子歌以殯翁其言<lb/>
情其音哀也君子曰為此詩者其幾于古乎夫見其生<lb/>
也則不必見其死交于子也則不交于父且其事母之<lb/>
孝事兄之弟教子之誼居鄉之仁見於命辭者四美昭<lb/>
焉與需之者異也可無興乎固逾于過其里而吊諸其<lb/>
墓者矣<lb/>
　　　送王獻可西歸序<lb/>
秦王子仕于梁有母之䘮既歛梁諸大夫吊焉王子被<lb/>
<pb n="KR4e0153_WYG_010-26a"/>
髪徒跣拜稽顙而哭曰天乎罪在不肖乃弗之殛以禍<lb/>
于母安人母安人奚罪也夫諸君子乃胡肖不肖也而<lb/>
臨誨也敢不拜辱厥明諸大夫贈𤣥三纁二王子斬然<lb/>
哀焉降而受委于殯東拜哭稽顙曰哀哉敢重辱諸君<lb/>
子臨然有襚焉是愛其親以及人之親者歟雖然哀吊<lb/>
備矣是知生之義也敢不拜徳返之日布輤輲車素錦<lb/>
以為幄而行諸大夫咸引焉聚而曰孝哉王子可謂知<lb/>
禮矣夫虞殯有歌焉古之道也魯臧子不賦愍憂乎越<lb/>
<pb n="KR4e0153_WYG_010-26b"/>
陳子不賦風木乎晉文子不賦南山有莪乎於戲斯古<lb/>
之道也諸大夫繼焉紼者歌焉出諸鄭門之野渢渢乎<lb/>
若有望而弗之見漻焉若求而罔得焉王子倚杖而泣<lb/>
稽顙而辭曰仁哉夫子於母安人者至矣詩云凡民有<lb/>
䘮匍匐救之其諸君之謂乎誨也敢不重拜<lb/>
　<lb/>
　<lb/>
　華泉集巻十<lb/>
</p>
<p>
</p>
  </div>
<div>
<head>華泉集巻十一</head> <lb/>
    <p>
<pb n="KR4e0153_WYG_011-1a"/>
欽定四庫全書<lb/>
　華泉集巻十一<lb/>
　　　　　　　　　　　　　明　邊貢　撰<lb/>
　文集<lb/>
　　書<lb/>
　　　復趙少司空書<lb/>
使者至辱書帕之寵又詢及河湟事以下大夫不可得之<lb/>
顔色而假之晩進在明公屈已下賢則信美矣而貢也何<lb/>
<pb n="KR4e0153_WYG_011-1b"/>
人也敢當此哉雖然業承問不敢不以對也夫河自周<lb/>
定王時南徙以來水失故道兖豫諸國瀕沮洳之苦亦<lb/>
已乆矣今欲不與之争利以順其性如古聖人之為詞<lb/>
未殫而人將<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>然以笑其迂也而增庳益亷繕完故堤<lb/>
又耻其勞費無已而數有害焉此漢人之中策不得已<lb/>
而不可不講者也明公曰朱仙鎮草廟店之二渠者欲<lb/>
䟽導以殺之此豈非漢人之中策歟史載榮陽下引河<lb/>
東南為鴻溝以通宋鄭陳蔡與濟汝淮泗㑹于楚豈非<lb/>
<pb n="KR4e0153_WYG_011-2a"/>
朱仙鎮草廟店之二渠歟嗟乎此戰國前故道也而明<lb/>
公亟詢焉此其見顧不逺哉夫欲治河而不濬其委不<lb/>
殺其衝求水之無怒不可得也欲濬其委欲殺其衝而<lb/>
不于上流治之求水之怒分焉亦不可得也而今之上<lb/>
流者將止于前所謂二渠者歟抑不止也夫不止于是<lb/>
猶有可言如止於二渠則鑿其淺䟽其壅而已矣平時<lb/>
治堤嵗且萬計以增庳益亷之用為鑿淺䟽壅之圖其<lb/>
勞與費固亦不相懸也而奚憚此哉明公又曰山東罹<lb/>
<pb n="KR4e0153_WYG_011-2b"/>
河患厯七八嵗閱三四人莫之治也仁覆之患如春焉<lb/>
夫豫之地猶魯之地也而魯之民猶豫之民也彼堂室<lb/>
井竈方魚鱉之與居而此以胼胝為愳愚者知其必不<lb/>
然矣惟明公裁之渡河而周覽焉而我中丞蕭老先生<lb/>
袁許兩大巡以及臧孫陳三宣政如明公所示以為故<lb/>
舊云者爽達開濟皆臺省之選也咨度之下豈無所以<lb/>
副獨智之慮成髙世之功者哉而貢也腐夫也又晩進<lb/>
何足以語此敬因使者之反命也敢謬對焉惟明公裁<lb/>
<pb n="KR4e0153_WYG_011-3a"/>
之幸甚<lb/>
　　　復張憲副書<lb/>
貢踈鈍無似叨禄名邦侈然于學士大夫之上者豈非<lb/>
明公之賜之也耶貢之投荆也以乆居閒曹不識吏事<lb/>
荷明公優容之教育之汲引之懇懇劇劇即父師之於<lb/>
子弟不啻過矣此恩此徳何如其圖報之而令器三公<lb/>
子俯就例貢乃甚不難為之事也而又重之以明公之<lb/>
命耶貢之播告於諸有司學官也其一曰童子入學不<lb/>
<pb n="KR4e0153_WYG_011-3b"/>
得越境告擾違者有責盖以為退之多不若進之少耳<lb/>
其二曰凡學缺廪膳二增廣三申請定奪盖地近則調<lb/>
取考定地逺則懸缺以俟為諸士進脩之囮耳其三曰<lb/>
凡本道所批詞状戾於教條乖于事體者即係詐偽必<lb/>
須申呈待報方許施行盖欲一諸有司學官之心且以<lb/>
堅貢之志耳今不能守無乃與前約背乎夫背前約而<lb/>
許其越境以告且收附焉業已有愧于諸有司學官已<lb/>
矣乃又不試于公不校于衆而遂以增與廪者加之此<lb/>
<pb n="KR4e0153_WYG_011-4a"/>
將何顔以臨于諸生之上也矧中州達官顯人不為不<lb/>
衆一開此途則附者將執以求增而增者將執以求廪<lb/>
一有不遂必將指名而告於人曰吾無吏部翰林以為<lb/>
之兄無憲使以為之父也吾安敢望彼哉夫貢病夫耳<lb/>
即使其議焉怒焉劾而逐焉是分也而吏部翰林兩執<lb/>
事者道徳勲業炎炎然如日之升焉乃以㓜弟之故為<lb/>
人雌黄豈利于百金之費哉竊恐明公愛少子而蔽于<lb/>
此也籌畫展轉凡三日焉與之以附學而聴其援例雖<lb/>
<pb n="KR4e0153_WYG_011-4b"/>
等級所拘似若不能為明公財物之省焉者然息争端<lb/>
而免浮論恐所得者或在此而不在彼也惟明公察焉<lb/>
幸甚<lb/>
　　　復同年魏中丞書<lb/>
承遣使者來示音教憂及西事是子牟之心矣抑吾兄<lb/>
有祖之風焉敢不敬乎西事議河南京班軍五千名於<lb/>
洛中駐劄候調乃發未知畢竟如何大抵關内之請夏<lb/>
曹之議皆以降人口傳将有大舉故為之先計耳又承示<lb/>
<pb n="KR4e0153_WYG_011-5a"/>
及張氏二生入學一事昨孝伯先生以其季子來試其<lb/>
文可賞也即不得援例亦作養可成者第欲進增廪之<lb/>
階以兾省嘗以啟對不敢奉聴焉今兹二生固猶孩提<lb/>
耳破與對咸未之知比之其季子何如也鄰之赤子與<lb/>
兄之子之不同此豈待知者而後知耶前時辱華翰諭<lb/>
及諸親友童子恃愛僕方尊命今收二生奚獨靳于鄢<lb/>
陵者耶若論其極即吾兄之子亦須以文試之盖恐負<lb/>
議于衆人為同年之累耳然弟之意謂養士之道孰可<lb/>
<pb n="KR4e0153_WYG_011-5b"/>
䟽焉亦孰可親焉視其文而已矣茍文焉䟽亦親矣其<lb/>
不文焉親亦䟽矣唯里塾必羣試而仕路或散收斯二<lb/>
者之分也然散收者非必親盖以其期㑹之難逢羣試<lb/>
者非必䟽盖以其鄉土之恒在初曷嘗容心也耶弟不<lb/>
佞承乏貴土學既不足以率多士然與之約而又不能<lb/>
守焉雖兄之謬愛過與其亦將以曲赦之乎否也使者<lb/>
旋敬此反白想一覽之餘大笑而擲之已矣不盡<lb/>
　　　荅黄文選書<lb/>
<pb n="KR4e0153_WYG_011-6a"/>
辱示書以古之人交友之道相責勤勤懇懇反復不置<lb/>
拜讀豈勝慙悚孤不肖孟浪人也不識事又在幽憂之<lb/>
中居荒僻之野伍木石友鹿豖豈惟無所見聞即有之<lb/>
亦復何能有禆於執事也執事盛徳髙致虚已納善凡<lb/>
今嚮道之士孰不願言于左右者顧復逺求規益于千<lb/>
里之外耶矧孟浪如不肖孤不識事如不肖孤無所聞<lb/>
見如不肖孤且不棄焉非盛徳髙致虚己納善何能若<lb/>
是也人皆有言曰選部者人才之司命夫所謂司命者<lb/>
<pb n="KR4e0153_WYG_011-6b"/>
豈非以其能進之能退之也耶進退之目有四曰拔亷<lb/>
去貪奨恬退抑奔競而已矣夫亷者多不理于口而恬<lb/>
退者多不見知於人奔競者多浮譽而貪者時賂權貴<lb/>
以求免此舉世知之舉世言之者也知之矣皆諉之曰<lb/>
是選部事也是其司人才之進退者也而弗行焉是選<lb/>
部者之責也執事所居之位每患不得其人得其人矣<lb/>
或者太宰弗相知之知之弗相同也猶可諉也以今䆳<lb/>
翁為之太宰執事為之選部是千載一時矣審之真行<lb/>
<pb n="KR4e0153_WYG_011-7a"/>
之决固野人之所翹首焉者也幽憂之中㒺敢自嘿惟<lb/>
炤察之不宣<lb/>
　　　上王虎谷序<lb/>
辱憲車下臨鄙鄉鄙鄉幸甚而某也竊聞之下隠之通<lb/>
户禁之弛也廨道之塞私門之枉也盖吏畏而民便之<lb/>
矣鄙人實有私忭然三月不敢以奉書稱賀者避新令<lb/>
也顧有情事不敢不白於左右惟執事鑒察焉先冢宰<lb/>
恭簡尹公之父為泉州君泉州君生三子長曰昻次為<lb/>
<pb n="KR4e0153_WYG_011-7b"/>
恭簡又次曰昌昌者且卒無子恭簡生侍講侍講生中<lb/>
書君昻昻生鸞鸞生潭潭娶鄙人之姑生三子曰光大<lb/>
光表光明是光表視中書君為從叔視鄙人為外内兄<lb/>
弟也三子少孤不閑于教光表嘗在學充弟子員以目<lb/>
病在告不意其又不立而致䧟于刑辟也盖中書君仕<lb/>
于京其佃僕有隂私者是子往往欲發之僕甚銜而莫<lb/>
之與抗其鄰之子諸逰食者謂之曰僕且愳矣乃相率<lb/>
而從其所欲為僕將反其前日之銜也執而訟于公下<lb/>
<pb n="KR4e0153_WYG_011-8a"/>
之主衛僕又假中書君庻母陸之命屬主衛主衛者甚<lb/>
苦之將以盜論其母莫與解也走京師見中書君母子<lb/>
哭甚哀中書君母子亦哀之故以書白執事夫以光表<lb/>
之不立鄙人實憾之雖隕沒無恤也顧在中書君視之<lb/>
廼同居卑㓜是獄也實比之匪人亦正其擅財之罪而<lb/>
已矣以為盜首不亦重乎則不惟為寒門辱雖中書母<lb/>
子亦不忍也雖恭簡公父子之在九泉亦不欲其子孫<lb/>
有是名也伏惟執事鑒察焉亡祖治中嘗受愛于尊甫<lb/>
<pb n="KR4e0153_WYG_011-8b"/>
相公而鄙人得侍教者十年于兹雖不及數奉執事之<lb/>
周旋然執事之所以謬愛鄙人盖嘗屢聞于白巖之口<lb/>
矣率爾敢布腹心亦惟是之故不宣<lb/>
　　　荅同年羅侍御書<lb/>
伻來承示誨劄感感比其歸欲附報書以不知館所而<lb/>
彼又不再至遂不得附報書彼反命必将曰往而莫之<lb/>
值也索而莫之應也是二者有一焉求執事無怒不可<lb/>
得也書所論嘗詢之邇者順徳守致政去太宰求以代之<lb/>
<pb n="KR4e0153_WYG_011-9a"/>
所司有語及執事者而宰有難色則不惟見之色也而<lb/>
且有言焉夫以執事之才且賢朝之人莫不知也何獨<lb/>
至于宰而疑之是必有故矣且宰于執事則父之執也<lb/>
執事之于宰則是其子之同年而同年之子也是三者<lb/>
皆世講之好也宜其先衆人而知執事之才且賢也今<lb/>
乃不然予故曰是必有故也夫所謂故者我知之矣凡<lb/>
人之不見取于上者有三曰有譛而棄之有忌而抑之<lb/>
有銜而惡之執事與宰有前好必不銜宰君子也必不<lb/>
<pb n="KR4e0153_WYG_011-9b"/>
忌無乃譛之者衆耶其譛之者有二曰非銜必忌也忌<lb/>
之譛者其辭巧以誣銜之譛者其辭深以隠貢聞執事<lb/>
之清戎也法嚴而明人無遁情則下吏之銜而不免也<lb/>
又聞執事甚重于公實公實之來於北數以執事之才<lb/>
且賢言于朝則同官之忌所不免也嗚呼市虎成于三<lb/>
人曽參之母亦且投杼焉况執事於宰別已十年而又<lb/>
居數千里之外耶然則無怪乎其有疑也古之人有言<lb/>
曰禦寒莫如重裘止謗莫如自脩執事固無俟乎自脩<lb/>
<pb n="KR4e0153_WYG_011-10a"/>
者然亦曰母深辯而已矣譬之羣犬争吠于庭愈擊則<lb/>
愈吠投杖而去之頃且息矣入春病冗交逰處寡問訊<lb/>
附便草草不盡所懐希鑒亮<lb/>
　　　荅周北渚書<lb/>
昔人有夜寝者覺而聞壁間有聲聴之纚纚然旋也叱<lb/>
之則對曰我者乃符也問之曰胡不于户外曰外有鬼<lb/>
又有人暮行失道過叢祠天雨且黑狐長鳴不休野燐<lb/>
熒熒散亂左右因大恐疾趨後有追之者曰幸我待幸<lb/>
<pb n="KR4e0153_WYG_011-10b"/>
我待抵郭中當以符報若其人以其為鬼且厲已也恐<lb/>
其近愈益疾趨追者益近回㫝之頎然羽人也問之曰<lb/>
予天師耳是二事者甚相類聞之者莫不笑之也其笑<lb/>
之者盖曰所貴于符者以其能以辟鬼也而天師者又<lb/>
符之所自出者也今不惟不能辟鬼而反辟于鬼是烏<lb/>
用符與天師者為哉鄙人從大夫後十有餘年有父不<lb/>
能以養而使餬其口于鴈門三年矣雖政不及于古之<lb/>
人然未敢以病民而外不免于監司之辱内不免五百<lb/>
<pb n="KR4e0153_WYG_011-11a"/>
之罰鄙人之力盖可知矣京師之士人有以醫名者其<lb/>
門如市也予往叩焉出見之僅能步尫然羸也予甚笑<lb/>
之盖未有已不治而能治人者也大兒至予適病瘍在<lb/>
告朝籍之不通者一月矣不敢以出即出亦羸醫耳天<lb/>
師耳辟于鬼之符耳于執事事何能為故大兒之歸也<lb/>
草草布意若執事之詳悉顛末彼自能道之矣不宣<lb/>
　　　與臧中丞書<lb/>
昔者康王命畢公保釐東郊終始數百言大要不過曰<lb/>
<pb n="KR4e0153_WYG_011-11b"/>
旌别淑慝而已繼之曰表厥宅里樹之風聲蔡沈釋之<lb/>
謂如沒世旌表門閭之類然則今之牌坊也者豈非表<lb/>
厥宅里者哉夫周書所旌特淑者云耳今之曰貢士曰<lb/>
進士曰藩臬官又淑之淑者也故為之牌坊焉表而彰<lb/>
之俾慝者觀焉古之道也仰之董子家玉田故有牌坊<lb/>
今圮且敝有年矣夫其圮且敝既已有年豈非保釐者<lb/>
之責哉董子于明公鄉人也僚友也由貢而進由進而<lb/>
藩臬是淑之淑者也而玉田在畿甸為東郊適明公有<lb/>
<pb n="KR4e0153_WYG_011-12a"/>
保釐之責而又有畢公之賢吾知玉田之人有所觀矣<lb/>
敢以為賀不宣<lb/>
　　　復劉五清太史書<lb/>
荆南之别屈指數年于兹豈惟執事拳拳下懐鄙人鄙<lb/>
人之心亦未嘗一日不在執事側也使來于梧山老先<lb/>
生所見之恭審文候清佳甚慰及見䟽草尺牘深切感<lb/>
嘆中間致怨數端之說尤盡事情可謂言曲而中者矣<lb/>
今天下藩臬率相謂曰錢穀者人所趨刑獄者人所避<lb/>
<pb n="KR4e0153_WYG_011-12b"/>
視學之職清髙貴重莫與為伍豈知難處有如是哉貢<lb/>
踈巽人也數端之患無不合者矧直道而處如執事耶<lb/>
信矣抑兹䟽也進不如止其說有三執事之履信之于<lb/>
人人非謗可損一也越人觀之則有求者謂我訐也無<lb/>
求者謂我誣也必益怒以譁二也假手者之權要不有<lb/>
言則已矣使有言也則兹䟽不足折何者數其事而未<lb/>
嘗指其人故也三也故曰進不如止者此也㑹石峰同<lb/>
年輩計之所見不異故敢屬來使俾反之浙中静以俟<lb/>
<pb n="KR4e0153_WYG_011-13a"/>
焉假手者之權要茍有言吾明指而徐折之未晩也語<lb/>
曰同病者憐同憂者歎鄙人不肖無以望執事然幸同<lb/>
官且同志而又在同榜之末故不敢視執事為越人焉<lb/>
惟亮之恕之幸甚<lb/>
　　　寄懲軒先生書<lb/>
昔者第五倫兄子病一夜十往退而安寝其子有疾雖<lb/>
不省視而竟夕不眠恒自語人以為私貢之私今適不<lb/>
幸而有類于倫也惟先生察之先生自去春東歸及今<lb/>
<pb n="KR4e0153_WYG_011-13b"/>
且嵗半矣凡先生之起居動止未嘗不悉于耳也又未<lb/>
嘗不納喜于心以自慰也而竟無盈尺之啟通于左右<lb/>
者無他愧之也何以愧負于先生之門也始先生講道<lb/>
東樓之下誦孔子之言曰用之則行舍之則藏唯我與<lb/>
爾有是夫盖視予猶回也乃先生解組貢不能從以歸<lb/>
而依依斗禄以茍昕夕是果何為者哉貢故曰負愧于<lb/>
先生之門也皇甫規以不與黨人為耻上書自訟而貢<lb/>
也未能效之豈直回弗若耶徒以二親在代愳貽其憂<lb/>
<pb n="KR4e0153_WYG_011-14a"/>
强顔班行耳居恒欝欝如有所失言之可悲每鄉人還<lb/>
思一脩問展紙輙復棄去知寒温之常談不足塵也貢<lb/>
之志比于第五倫盖不省視而竟夕不眠者也惟先生<lb/>
察之<lb/>
　　　寄盛方伯書<lb/>
魚丘驛驛丞陳瑠者石峰子同母弟也獲罪侍御王公<lb/>
臺下危厲莫解石峰子始憂之已聞執事在則又為之<lb/>
喜而且慰何則包荒之象公旦所取已甚之事尼父不<lb/>
<pb n="KR4e0153_WYG_011-14b"/>
為知執事必有以處之侍御必有以貸之也盖侍御之<lb/>
子曰家士者去秋大比嘗見拔于石峰此童公之所明<lb/>
言侍御之所明知者也即使其拔也以其文然于家士<lb/>
不可不謂知已也矣夫士為知已者死雖古之言家士<lb/>
引之為謝啟焉彼福我子我禍彼弟斯報施之道乎非<lb/>
也矧所獲之罪實載鬼之疑盖始也由掲帖而研審之<lb/>
事以生終也由研審而刁詐之風以起刁詐不遂訐告<lb/>
乃行嗚呼悲夫一夫之贓至于五百則鞭撻之苦需求<lb/>
<pb n="KR4e0153_WYG_011-15a"/>
之繁非一日矣昔奚忍而今始發乎一夫如此衆夫可<lb/>
知彼魚丘者既稱大驛則非一夫矣奚衆忍而不忍乎<lb/>
非刁詐而何也且瑠在東省驛丞中勤慎有聲事多倚<lb/>
辦有能文之譽有發奸之才衆口稱焉使其賄致而勢<lb/>
要之則一公二公可也安能掩其羣目三月五月可也<lb/>
安能至于四年今誠受若罔墮若計據誣數而必于取<lb/>
盈則彼有鬻子女貨器服以償之耳鬻貨之不繼則又<lb/>
將分乃兄之篋割乃兄之俸未已也何者有手足之愛<lb/>
<pb n="KR4e0153_WYG_011-15b"/>
則必同榮辱榮辱之情同則憂患共之矣豈有弟遭網羅<lb/>
其兄談笑而道之者耶今石峰子語人曰吾愧甚吾愧<lb/>
甚吾不能豢吾弟而使餬其口于卑官又不能䕃庇之<lb/>
覆露之坐視其罹梏桎䧟穽而不能以拯也吾何以為<lb/>
兄也言已泣數行下嗚乎悲夫石峰子手足之愛不薄<lb/>
也執事之于石峰友也異形而同心者也聞斯言也亦<lb/>
動色乎否邪况石峰子者于侍御有僚采之誼于其子<lb/>
有師生之恩使或聞之必不忍厄其弟于險難矣昔者<lb/>
<pb n="KR4e0153_WYG_011-16a"/>
魯婦垂泣于亡簮楚君反轅于踦履前史賛之夫簮履<lb/>
㣲物耳豈其人窶且嗇一至是哉盖乆處之故不忍相<lb/>
遺也執事幸哀憐之見侍御或一言焉使其謝秩以去<lb/>
則是屋方燎而遇雨也厥惠不淺矣若乃收覆水于峻<lb/>
原完毁璧于烈熖則是二公者大造之仁也僕不敢請<lb/>
亦非石峰子之所敢望幸哀憐之不宣<lb/>
　　　上臧中丞書<lb/>
平谷之西郭民居輻如盖邑之貨㕓也而外無郛所從<lb/>
<pb n="KR4e0153_WYG_011-16b"/>
來逺乆矣㓂至則驅羊馬載錢帛繫子女若曠墟然以<lb/>
去去則又火其屋室與其器之不能携者罔所憚職弗<lb/>
險之設也監司者議保障嘗檄千夫長督居民郛焉而<lb/>
民弗率貧者曰即㓂至吾一身易匿耳督之者又弗力<lb/>
卒罔成功嗟乎天王以肱股之地畀之監司固捍禦是<lb/>
寄也誠于此時擇一良屬吏如大梁西郭状督之郛奚<lb/>
不可者即不可則于民舍之徼崇其閈閎固其鍵鑰如<lb/>
河内之列邑亦庻幾焉夫河内大梁寔明公子民之郡<lb/>
<pb n="KR4e0153_WYG_011-17a"/>
宣化之藩也豈忘之哉彦聲王子家于此竊閔憂之願<lb/>
白之明公恐議者不察将遂以為為己也托之鄙人鄙<lb/>
人闇不通于大計然側嘗聞之矣昔日靖郭君請城薛<lb/>
閔王之左右曰不可嬰之城薛也以為己也而非為齊<lb/>
也民弗率曷已乎靖郭君曰嘻甚矣左右之朦也夫齊<lb/>
之有薛猶室之有樊垣也而隣于楚一日楚兵至王無<lb/>
薛亦無齊矣閔王曰善卒下令許之城平谷者監司之<lb/>
齊西郭之郛平谷之薛也而明公之明且斷顧豈下閔<lb/>
<pb n="KR4e0153_WYG_011-17b"/>
王哉願無疑焉則非獨彦聲之大幸也<lb/>
　　　謝劉相公書<hi>代作</hi>
某聞之居廟堂之上則憂其民處江湖之逺則憂其君<lb/>
此古人臣之道也而今進退惟憂者舍執事其誰哉執<lb/>
事之去相位居山林者凡六七年于兹耳不聞天下之<lb/>
事口不道天下之政足不履禁庭而身不曳朝紳凡當<lb/>
世之可否不關于休戚也乆矣邇者天不福庇中土旱<lb/>
魃為虐赤地千里民卒流亡皇上簡命守臣伸濟民之<lb/>
<pb n="KR4e0153_WYG_011-18a"/>
義竊怪執事計口而田度身而蠶何有于自贍也乃慷<lb/>
焉出百金為民救焉於執事何與焉盖執事之盛徳盛<lb/>
心不能一日不憂在朝廷憂在天下于此有以覘見之<lb/>
矣况今日之舉義舉也宗卿元老之家固一方民庻之<lb/>
所取則彼懐藏而深匿者慕義而興聞風而起實自執<lb/>
事倡之豈以身之進退為念者哉某濫守一方不能宣<lb/>
暢徳澤上回天心下撫庻姓仰執事憂時之心竊有慶<lb/>
焉敬托守道之官布腹心于左右以伸謝悃惟照察之<lb/>
<pb n="KR4e0153_WYG_011-18b"/>
不宣<lb/>
　　　上羅太宰書<lb/>
邇者白樓吳老先生簡在帝心進貳宗伯部檄逺至行<lb/>
李届途伏以别必有餞餞必有詩詩必有序禮也亦例<lb/>
也竊計相公之于白樓同年同官志孚道契而又居百<lb/>
司之長于其行也文以贈之必有不俟下官之啟請而<lb/>
後興思者也敢擬故事再拜以聞倘不靳燕許之筆而<lb/>
軫念顔仲之情垂賜片言以冠于羣公之首則豈惟下<lb/>
<pb n="KR4e0153_WYG_011-19a"/>
官輩之光感而已哉其白樓實有榮焉謹具菲儀隨啟<lb/>
瀆進仰希麾鑒幸幸<lb/>
　　　上毛相公書<lb/>
秋暑熾盛恭想天佑元老台候萬福在理有必然者不<lb/>
待詢之于道路也沈醫還傳示書教一通拜讀恍然破<lb/>
甑敝帚復增九鼎之重知明公之于下官所以嘘引而<lb/>
全成之者情至厚而惠至大也感頌徳音何有窮已貢<lb/>
伏自念在汴四載坐身病母衰之故竊食曠職取譏清<lb/>
<pb n="KR4e0153_WYG_011-19b"/>
議為鄉里羞荷明公周芘之曲䕶之得逃避于幽黜之<lb/>
典為幸多矣敢不自量而復有他望哉所以憂居之中<lb/>
三閲寒暑未敢數通名姓于台席之下者雖自揣之心<lb/>
亦自愧之甚也近者釋衰之餘忍恧强顔飾鄙陋之詞<lb/>
道疇昔之眷以謝罪于左右遽辱俯荅恩禮有加豈非<lb/>
推念先君子地下之愛以及其子哉盖不遺故舊者君<lb/>
子之用心而不棄小才又宰執之恒度矣違離道範數<lb/>
載于兹豈不欲侍春風之坐親霽月之光也哉顧貢之<lb/>
<pb n="KR4e0153_WYG_011-20a"/>
于家也有不可離之勢有不能離之情而又當不敢離<lb/>
之時是以遅徊瞻戀未之能决焉耳夫以父執而在相<lb/>
位斯千載一時矣有可乗之勢無難通之情今固如斯<lb/>
是病風喪心者之不為矣而貢也不喪心也不病風也<lb/>
况乎借禄餬口以官為家又中世士大夫之所不能免<lb/>
者敢欺人欺世而曰吾將希恬退之迹步髙尚之武耶<lb/>
委曲之私不敢徑達敬托希引口一宣焉惟鈞聴之下<lb/>
少賜裁察則受愛多矣不宣<lb/>
<pb n="KR4e0153_WYG_011-20b"/>
　　　與王燕陂啟<lb/>
不親道範者十有五年不奉教㫖者亦十年于兹矣瞻<lb/>
仰馳泝之私惟此心自知之亦惟可自言之耳筆之簡<lb/>
牘不幾于飾説乎雖然亮吾兄之于鄙人固將有同焉<lb/>
者矣灤江來首詢起居知納萬福又得奉讀新製一序<lb/>
二詩恍如坐我春雨之亭而與對山笑傲晤語于草野<lb/>
林下也馳泝柰何瞻仰柰何鄙人渡江以來水土罔習<lb/>
濕病連作匏繫株守學退景增日引二雛嬉戯亭畔書<lb/>
<pb n="KR4e0153_WYG_011-21a"/>
蠧硯涸真成素人殊無足為故舊報者可慙也又可憫<lb/>
矣屈指舊好亡幾何疆異域殊水隔山阻何時接膝宣<lb/>
此欝懐臨紙惘然惟有惋嘆不盡<lb/>
　　　復䆳庵先生書<lb/>
光世詩文草計十有二册癸未夏藍君王父實托鄙人<lb/>
以脩葺之一則坐其叢雜無序脉絡難尋二則坐貢冗<lb/>
懶多病意緒荒落暇日披檢輙多中輟藏之巾笥且兩<lb/>
年矣頃遵嚴教極力整頓真若理亂絲之糾結也各依<lb/>
<pb n="KR4e0153_WYG_011-21b"/>
體製釐為六巻名曰户曹張伎陵集繕寫成帙附呈台<lb/>
矚其所謂叢雜無序脉絡難尋之甚者則姑置之俟能<lb/>
者詳定焉非淺薄之力之所能及也夫以學如光世才<lb/>
如光世不幸貧且天如光世死將三十年乃其遺文尚<lb/>
湮沒而未顯此非其友之罪邪貢也于是盖有不得而<lb/>
辭者矣外附上卧軸一巻為南中仕者奉和髙韻之作<lb/>
而蕪陋荒劣如貢者亦强附焉實不敢自外于門墻也<lb/>
來使陸行百不能致襪履一副奉充登陟之用并附令<lb/>
<pb n="KR4e0153_WYG_011-22a"/>
器公子者知必時奉我公以周旋耳已而問之南垣所<lb/>
上曰吾有履焉毅齋所上曰吾有履焉乃知傳曰禮者<lb/>
履也此之謂也幸破台顔一笑<lb/>
　　　寄徐竹坡書<lb/>
半生之仰一載之㑹愛我恩踰師弟子矣飲情懐徳孤<lb/>
不肖敢有忘哉廼執事之北也適與子文有五夕之談<lb/>
既過于勞復傷于酒平時痰眩之疾頓爾發作身壮熱<lb/>
如火蒸兩目視處赤光閃爍頭暈心怔耳轟轟聞旋磨<lb/>
<pb n="KR4e0153_WYG_011-22b"/>
聲矣纔睡去即如墮深窟中輙驚以醒醒即汗濕衣被<lb/>
如是者凡五夕焉是以不能拜于臺餞于郊以伸感謝<lb/>
所以報之者亦淺矣罪可言哉罪可言哉盖不肖之于<lb/>
子文也少同師長同年而又往來有文字之好一旦邂<lb/>
逅于乆别之餘誠有不能自已焉者雖子文亦自不覺<lb/>
其留連之乆也此情雖托谷生面達致恐言之不能悉<lb/>
耳執事其亦亮察之乎否邪旬日以來尚在牀榻且值<lb/>
敝城時事汹汹意緒棼亂如浪萍風絮殊不能堪人便<lb/>
<pb n="KR4e0153_WYG_011-23a"/>
敢以腹心上布惟執事矜而恕之萬幸萬感然得徳州<lb/>
所惠手教則無任慰藉矣<lb/>
　　　與王白泉書<lb/>
自吾子馬首既東之後居恒欝欝如失左右手也孤則<lb/>
以為去新嵗不逺見吾子亦不逺矣何也以臨别之約<lb/>
信如四時云耳已而新嵗至止子竟不至止其欝欝也<lb/>
如失左右手也愈益甚于吾子之初别也柰何柰何東<lb/>
人至聞道體康嘉旅懐泮渙深慰懸想又聞鏡臺之妮<lb/>
<pb n="KR4e0153_WYG_011-23b"/>
東牀之眠雀屏之好有昔人所不能兼者嘆羡無己嘆<lb/>
羡無己此中二尊人萬福消息日得之于正夫之口佳<lb/>
兒豪逰之志既償佳婦歸寧之願且遂古所謂雖有離<lb/>
憂其志樂者非吾子之尊人也哉趨庭之步倚門之思<lb/>
幸勿回戀恐拂天和也入春省下初寒數日不解卧殍<lb/>
滿途可憫可惻孤竊嘆曰至和者陽春也至信者四時<lb/>
也四時且不信矣矧人乎哉<lb/>
　　　又<lb/>
<pb n="KR4e0153_WYG_011-24a"/>
令弟傳玉語下取經書文字及㑹試録諸書孤不信焉<lb/>
其故有四不暇一也不待二也不必三也不曾四也肥<lb/>
醲飫心珠翠炫目晝便登嘯之逰夕伴過從之讌尚有<lb/>
餘功到筆硯邪故曰不暇取也詞追雅頌義契孔顔出<lb/>
胷中之緒餘淑舘下之諸子是子之所優為者耳故曰<lb/>
不待取也縹帙山堆牙籖鱗次考六經而罔缺稽列史<lb/>
而並存又武氏之架上物矣故曰不必取也卬雖匪徳<lb/>
子實謬取家信動千萬言曹生獲二三策豈無數字以<lb/>
<pb n="KR4e0153_WYG_011-24b"/>
及我哉故曰不曾取也不信之故有此四端是以入書<lb/>
室而遅徊對使者而猶豫將檢發而中止云耳惟摘錦<lb/>
一書吾子物也即子不索亦當奉還盖恐乆假不歸且<lb/>
得罪于孟子已矣况吾子哉若所取之命果出子口願<lb/>
附優復一言焉知門下問安之人無虚日也不盡<lb/>
　　　與元司馬書<lb/>
貢乆違道範深切仰瞻前冬棨㦸甫臨舊都下官適有<lb/>
進箋之役摳趨之願徒抱於中而旦夕之間即成阻越<lb/>
<pb n="KR4e0153_WYG_011-25a"/>
悵惋深矣繼縁多病過里因循歸棹後期駸入嵗晩兼<lb/>
程南來誓將請益以畢始願不圖部牒適臨悵焉改路<lb/>
邅迴柰何到官之後盗賊盈野流離載途溝壑之餓殍<lb/>
城市之丐夫枕籍肩摩良可悲痛由耳聞者言之東南<lb/>
之災江北為甚由目擊者言之江北之災滁州為甚醉<lb/>
翁之亭瑯琊之寺相去咫尺入山兩浹旬尚未能一駐<lb/>
足也時與勢可知矣且公宇坐落城外無所於保胥徒<lb/>
火家之類晨朝衙坐回風報巡尚為防守之人夕暮被<lb/>
<pb n="KR4e0153_WYG_011-25b"/>
執劫掠居民者即半在其中矣豈不大可寒心也哉昔<lb/>
稱樂土今為畏鄉柰何柰何值兹窘迫方圖控言寺吏<lb/>
西旋䝉擲教翰兼之文綺登拜奉領慙感並興顓此啟<lb/>
謝并具菲幣新書用展不忱伏乞台照不賜麾斥萬荷<lb/>
萬荷<lb/>
　　　與劉南坦戲述<lb/>
午睡初醒回想禁中觀雨之樂宛然在夢盖三十三年<lb/>
來一竒事也松臯老兄出之太早頗成惋恨山隂返棹<lb/>
<pb n="KR4e0153_WYG_011-26a"/>
不獨王子猷哉兀坐東堂啜桂茶二盂餘困未解露頂<lb/>
坦腹仍復髙卧是時也庭潦近堦行雲落影紅葵碧草<lb/>
與踈簾相映九衢塵土之中有此三品隠士尚敢謂淹<lb/>
滯邪方取五桞先生傳朗誦細繹而吾家小工部者携<lb/>
木屑一筐新瓦數片忽來盖屋已而登床摩足挽鬚索<lb/>
桃索杏雖䑛犢情深嗔喝未忍然清興則太阻矣恐未<lb/>
可敵顧雨之樂也因遣僕子致夀春之禮漫爾及此共<lb/>
發一笑幸有以復我焉不盡<lb/>
<pb n="KR4e0153_WYG_011-26b"/>
　　　復陳仲虗啟<lb/>
狄子者武人也讀文移不識句讀傳一慕以為美夫豈<lb/>
知樵談之愛又豈知老泉子之愛耶使予應之則為暗<lb/>
投使君應之則為掠美斯二者皆非矣故來教不敢造<lb/>
次奉焉狄子者未嘗不予焉識也今不予取而假手于<lb/>
君亦大可詫駭矣此予之于來教所以不敢造次奉焉<lb/>
者也幸為我報狄子曰樵談之所貴者位其位也事其<lb/>
事也將不審勢又不審敵斯蘇門之罪人矣又焉用二<lb/>
<pb n="KR4e0153_WYG_011-27a"/>
書者為哉若曰君用之則敬當馳上矣<lb/>
　　　與俞大叅啟<lb/>
日者視字赴司不意途中為周守要留沾醉而入且聞<lb/>
之從者言執事亦復治具鄙人竊恐不勝杯酌故踉蹌<lb/>
趨出歸即眊然睡矣乃辱以所治之具寵頒惠賜既寤<lb/>
聞之不覺失笑謂室人曰吾不醉歸若輩安得饜此酒<lb/>
肉雖然此顯者之賜也東郭之<graphic n="KR1486" url="https://raw.githubusercontent.com/kanripo/KR-Gaiji/master/images/KR1486.png" mimeType="image/png"/>可以免矣丁胙之頒<lb/>
時亦在卧室人詫云鹿足化為羊足大可異也予曰諸<lb/>
<pb n="KR4e0153_WYG_011-27b"/>
侯之庭鹿可為馬則野人之舍羊不可以為鹿也乎哉<lb/>
因大笑復睡去遂稽裁荅之文㑹連日小兒痰熱交作<lb/>
迎醫議藥夜以繼晨又未能拜謝神惠于堂廡之下萬<lb/>
罪萬罪汴上故人寄我山茱莄數兩因想執事藥中嘗<lb/>
缺此品敢用奉獻以申芹曝之私統冀笑擲幸甚<lb/>
　<lb/>
　<lb/>
　華泉集巻十一<lb/>
</p>
<p>
</p>
  </div>
<div>
<head>華泉集巻十二</head> <lb/>
    <p>
<pb n="KR4e0153_WYG_012-1a"/>
欽定四庫全書<lb/>
　華泉集巻十二<lb/>
　　　　　　　　　　　　　明　邊貢　撰<lb/>
　文集<lb/>
　　誌銘<lb/>
　　　明奉直大夫前軍都督府經厯毛公墓誌銘<lb/>
公諱琦字季温其先姓王氏臨汾人也國初諱皋者始<lb/>
從臨汾來居禹城娶毛氏婦而生子禎毛氏婦病且死<lb/>
<pb n="KR4e0153_WYG_012-1b"/>
語禎曰爾能嗣爾外王父使勿絶吾將瞑目焉於是禎<lb/>
又隨母氏姓而遂為禹城人矣禎仕為河間衛經厯贈<lb/>
文林郎又贈奉直大夫配桂氏贈孺人又贈宜人是為<lb/>
公之父母其贈也皆以公貴也公生二十有八年而始<lb/>
舉於鄉舉於鄉者凡二十年而授後軍都督府都事階<lb/>
文林郎為郎者又八年乃陞前軍都督府經厯階奉直<lb/>
大夫為大夫者纔五年則致仕歸矣歸十有七年而卒<lb/>
卒之日為正徳癸酉三月丙戌距其生正徳戊午四月<lb/>
<pb n="KR4e0153_WYG_012-2a"/>
乙卯蓋七十有六也配同邑劉氏女封宜人先公一年<lb/>
生又先公五年卒得壽七十有二其葬也則合窆於城<lb/>
西之原其日則公之卒之年九月之乙酉也邊生曰余<lb/>
嘗竊聞之公為兒時業能畫地為字以教其傍舎兒其<lb/>
長也則又能以其經教鄉人其鄉之人之以書傳鳴者<lb/>
皆其弟子也宜有以自異也公退然若無能焉其為舉<lb/>
人則㑹試者屢也皆不售焉其抑也亦極也而公不曰<lb/>
有司者之過也曰有命焉此其賢何如耶至於其仕也<lb/>
<pb n="KR4e0153_WYG_012-2b"/>
其上官者則皆武人也公事之弗陵焉亦弗隨焉其掌<lb/>
則居庸之與山海關也有過焉者得府帖而後啓焉又<lb/>
閩也廣也雲貴之逺也襲䕃之牒於是焉證也公一切<lb/>
剗剔吏偽無遺焉有恩徳於人焉嗚呼其亦能已𢎞治<lb/>
乙卯詔選民家子弟尚公主而公之子九思君在首列<lb/>
當是時四方之豪貴之來也駢如也有中貴人者語人<lb/>
曰毛氏子誠賢俊吾能軒輊之即弗賄必弗庸也人以<lb/>
語公公曰非吾事亦非吾子志也不為動既又求一見<lb/>
<pb n="KR4e0153_WYG_012-3a"/>
焉公曰屈身以求富吾不能為也卒不見中貴人中貴<lb/>
人怒乃卒擯棄公之子如其説弗庸始公子之在選也<lb/>
有貴官者見而美之㑹既擯棄即自往許婚焉公辭曰<lb/>
吾下吏也不敢求繫援也乃又觸貴官怒竟以逐歸人<lb/>
曰甚矣哉毛公之憨也自貽戚矣公笑曰是安知余哉<lb/>
乃後甲子鄉試而九思君竟取髙第其進也蓋炎炎然<lb/>
如旭也傳曰知子莫如父非公之謂耶然余又聞劉宜<lb/>
人之歸公也數年無所出謀於姑置庶室焉公聞而亟<lb/>
<pb n="KR4e0153_WYG_012-3b"/>
止焉後生九成又生九思又生諸女子謂天道無知耶<lb/>
而九思君則又甚賢於公之生也克事之喪也克執之<lb/>
葬也克舉之行也克狀之其狀之事也核其文古也類<lb/>
太史公焉可必傳無疑也故余於志也畧焉然則公與<lb/>
宜人之永也其在子矣銘曰<lb/>
胡爾弗愜於仕弗捷雖則弗捷駿聲則煠勢弗爾劫威<lb/>
弗爾讋屢步屢跲匪爾則榮爾嗣嶪嶪繩爾世業胡爾<lb/>
弗愜<lb/>
<pb n="KR4e0153_WYG_012-4a"/>
　　　明贈文林郎藁城知縣姜公合葬墓誌銘<lb/>
公姓姜諱福聚字以諱行其先髙宻人也王父明逺始<lb/>
遷濵州王升店居焉娶觧氏生考友才友才娶杜氏生<lb/>
公晜弟凡七子而公行三公故在諸子中有威儀也又<lb/>
耿耿有介行不妄言笑里中人無不敬憚公者然公顧<lb/>
慈惠不刻害見弋鳥輙買放之耕牛死必埋之曰吾以<lb/>
報其勞也於是里中人知公長者爭要結之有事悉往<lb/>
聼處分公少日嘗視田行柳浦中見卧者就問之弗言<lb/>
<pb n="KR4e0153_WYG_012-4b"/>
苐以手指口公審其暍蹙然曰傷哉人也徒步走數十<lb/>
里取水救之卧者起再拜辭去不問其姓名其不責報<lb/>
如此乃後為賈於京師聞母病棄其貨走歸家日夜涕<lb/>
泣蓬垢請禱以身代及父病亦如之公篤孝不止此蓋<lb/>
其天性然矣乃父母殁則盡以財貨散讓諸晜弟而已<lb/>
獨亷取之晜弟殁又分業諸子姪使有成立諸子姪皆<lb/>
感恩至於今思公無不泣下也公生永樂辛丑四月二<lb/>
十五日卒於𢎞治辛亥三月四日年七十有一娶霑化<lb/>
<pb n="KR4e0153_WYG_012-5a"/>
劉氏女早卒無所出再娶王氏王氏者同郡王英女也<lb/>
有容徳能女紅又能事舅姑舅姑皆愛喜之不曰有子<lb/>
曰吾有婦焉以事姜公者又有禮焉奚不可謂克配者<lb/>
也生男子三人孟曰佐仲曰時季曰越越長而死時入<lb/>
粟為義官佐業儒乃姜公卒五年丙辰舉進士為藁城<lb/>
知縣勑贈公曰文林郎如其官贈劉氏封王氏皆曰太<lb/>
孺人矣知縣召入為御史㑹恩例公及兩孺人者將改<lb/>
封焉而御史乃又以直道忤貴人調安東矣貴人死佐<lb/>
<pb n="KR4e0153_WYG_012-5b"/>
乃起為太倉知州而王孺人卒其卒也以正徳辛未三<lb/>
月七日計宣徳己酉十二月十日至是八十有三年也<lb/>
孺人有女子二人皆適大族然又有孫男子七人孫女<lb/>
子四人而又有曽孫男子者三人也邊生曰余聞之濵<lb/>
父老言姜公有純行蓋隱君子也而王孺人則大賢方<lb/>
佐在藁城迎孺人養出有車馬奴妾甚貴顯矣當是時<lb/>
孺人二姪者綸為給事中綬為御史赫然朝著門第莫<lb/>
京焉孺人見人恒惴惴弗以耀此其賢奚止優於婦人<lb/>
<pb n="KR4e0153_WYG_012-6a"/>
而已也宜其子孫之衆多且賢而又壽也鄙諺有之曰<lb/>
孰種弗穫歸視爾穡孰善弗蕃歸視爾昆公夫婦之謂<lb/>
矣孺人卒之明年九月甲申太倉君將啓其城北之塋<lb/>
而合葬焉以狀乞邊生銘邊生之與太倉君者舉同鄉<lb/>
也又同舉進士為之銘曰<lb/>
父斯積也母斯廸也壽斯華斯曷爾戚也綿爾承斯𡨕<lb/>
𡨕者之錫也<lb/>
　　　潘副使墓誌銘<lb/>
<pb n="KR4e0153_WYG_012-6b"/>
正徳庚午冬江西按察司提學副使潘公朝覲如京師<lb/>
居京師接待寺遘寒疾七日而卒是為十二月十有一<lb/>
日矣京師人士聞之者莫不流涕也蓋發其行李囊不<lb/>
盈十金焉其後事則皆其屬邑令胡椿汪頴者之經紀<lb/>
之也踰明年二月公之喪歸自京師過江西江西之士<lb/>
哭之者莫不失聲也又踰月始達於江陵江陵公故郡<lb/>
也公故郡宜有宅以殯公以貧故未嘗有殯於村舍則<lb/>
蓬屋蕭然敝矣於是江陵之人無老幼賢不肖過其門<lb/>
<pb n="KR4e0153_WYG_012-7a"/>
者莫不徘徊嗟悼泣下沾襟也又數月其子光祖始克<lb/>
舉葬事是為辛未冬十月矣葬之前一月光祖以其客<lb/>
覃儒士之狀來請予銘予與公相仕京師相識也且相<lb/>
愛也又吏於公之土其何可辭則為之志曰憲副公者<lb/>
諱子秀字人傑潘氏其姓也生而靜淵寡言為童子學<lb/>
日記千餘言鄉長老目之曰是子秀如其名也及長性<lb/>
復沉毅治易經得易經之隱發之於文潔靜而精微自<lb/>
學宫同軰以上無弗異之者則皆稱曰是人之傑也可<lb/>
<pb n="KR4e0153_WYG_012-7b"/>
不負其字也成化丙午湖廣鄉試中式𢎞治癸丑禮部<lb/>
㑹試中式賜進士出身甲寅授職方司主事職方主事<lb/>
能其官調文選司主事文選主事又能其官進陞員外<lb/>
郎蓋未幾以母李安人之憂去又未幾而遭其大人之<lb/>
喪矣喪畢改武庫司員外郎武庫員外能其官如其在<lb/>
文選職方也進陞武選司郎中尋擢今官而中道止矣<lb/>
嗚呼公厯官終始凡十八年出入吏兵兩部今所謂兩<lb/>
部者天下之要樞而所厯之司又皆兩部者之要樞也<lb/>
<pb n="KR4e0153_WYG_012-8a"/>
而卒之日家無以為居殮無以為具然即是可以知公<lb/>
之在官矣公之仕京也雖厯華要而服食澹如予鄉周<lb/>
進士導居與公隣嘗顧謂予曰與潘子居二年不聞其<lb/>
内人聲也嗚呼是可以觀公之教於家矣狀稱公孝於<lb/>
父母其問寢之勤也視膳之周也執喪之哀而侍疾之<lb/>
憂也又稱公兄弟之友也朋友之厚也是固其章章者<lb/>
可弗著著其閒者細者而其餘者咸由是喻矣嗚呼若<lb/>
公者可不謂之彬彬君子者耶遡其生天順癸未壽纔<lb/>
<pb n="KR4e0153_WYG_012-8b"/>
四十有八而其仕又若是止矣嗚呼公之於天抑所謂<lb/>
不得其恒者耶是則莫可喻也按潘氏由公而上曰志<lb/>
澄者任江西太和主簿以公貴封承徳郎吏部文選司<lb/>
主事是為公之大人曰必文曰太忠曰伯勝者皆不仕<lb/>
是公之髙祖曽祖祖也由公而下以光祖榮祖為子以<lb/>
户部郎中劉悦女為長子婦以儒生王臣龔宦馬伯福<lb/>
萬志髙為四女子丈夫而其子若女者皆公配張安人<lb/>
出也安人江陵宦族女鄉里以為端懿淑慎克稱壺徳<lb/>
<pb n="KR4e0153_WYG_012-9a"/>
云銘曰<lb/>
秘之淵如發之川如曷任弗勝曷嫮弗瀦巍巍學宗江<lb/>
西是崇既端其政亦美其風彼𡨕者樞嗟孰秉之有斐<lb/>
人斯乃弗永之永興之原厥壤斯厚厥懿孔良萬祀弗<lb/>
朽<lb/>
　　　張勲衛妻游氏墓誌銘<lb/>
正徳戊辰春正月某日錦衣衛勲衛張崙妻游氏卒卒<lb/>
二十有六日而葬葬之前十日勲衛君來委予銘蓋君<lb/>
<pb n="KR4e0153_WYG_012-9b"/>
之繼母尹為吾鄉太保吏部尚書恭簡公之孫前翰林<lb/>
侍講舜臣之女而予仲姑實婦尹氏故勲衛君視予猶<lb/>
尹氏分行也銘豈可辭游氏諱芝世家淮陽祖傑為錦<lb/>
衣衛正千户父泰為駙馬都尉母為隆慶大長公主年<lb/>
十六歸勲衛君勲衛君故梁人皇明開國功臣河間忠<lb/>
武王之𤣥孫靖難武臣定興忠烈王之㑹孫今太師兼<lb/>
太子太師英國公之冢孫也父鋭娶錦衣衛指揮使孫<lb/>
瓚女是生勲衛君君生七年而喪母又七年而孤又八年<lb/>
<pb n="KR4e0153_WYG_012-10a"/>
而冠始卜游氏而委禽焉方是時兩家門閥赫然京師<lb/>
也游出無侈容入無怠行張氏無少長咸宜之曰吾得<lb/>
主婦矣歸二年遭繼祖姑許夫人之喪喪一日而生子<lb/>
遂以哭泣成疾宛轉牀褥間尋止尋作猶哭泣不已越<lb/>
四十日而竟卒卒之日索子置懐中摩拊煦煦者乆之<lb/>
已而不言呼之亦不應急視之死矣生𢎞治庚戌九月<lb/>
二十六日至是十有九歲也子名驥為之銘曰<lb/>
盧溝之西有連其岡土沃而臧咨淑媛兮其永藏祔於<lb/>
<pb n="KR4e0153_WYG_012-10b"/>
先姑兮亦孔之傷<lb/>
　　　孺人張氏墓誌銘<lb/>
志曰孺人張氏者諱某故家厯城人也父某仕為灤州<lb/>
判官以子某貴封户科給事中母某氏封孺人凡生子<lb/>
一女三而孺人其中女也孺人生六年而聘於劉氏聘<lb/>
十有四年而歸歸三十年而卒卒之日為正徳戊辰十<lb/>
一月晦日距其生天順己卯三月某日壽五十而已矣<lb/>
夫曰某𢎞治壬子舉人今為髙邑知縣云知縣父某故<lb/>
<pb n="KR4e0153_WYG_012-11a"/>
嘗為鞏縣丞丞禄薄也然乃故清苦而其配姚氏者慈<lb/>
惠善施以是其致仕返也則舍蕭然也方是時孺人以<lb/>
隨其大人公居灤州知縣君則往娶焉禮既成孺人長<lb/>
跪白其大人曰兒歸矣舅姑老垂白在堂實縣朝暮望<lb/>
不歸無以為子與婦也兒歸矣乃卒與知縣君歸事縣<lb/>
丞夫婦自巵酒言笑以上惟恐弗遂其懽心也則奚但<lb/>
有於己者勿自私也居有間里中人稍益聞之則相告<lb/>
以訓曰劉氏婦可謂善事其舅姑已矣癸丑知縣君有<lb/>
<pb n="KR4e0153_WYG_012-11b"/>
母之喪甲子有父之喪孺人相之治葬事豐不踰禮不<lb/>
以委妹娣不見齒者六年里中人又嘖嘖嘆曰劉氏婦<lb/>
可謂善居喪矣夫孺人之於其夫也自家食以至於有<lb/>
官也則孰非其相之之力也乃知縣君甫至縣而孺人<lb/>
病矣其來也則舁之至則起起而又病然不半歲而竟<lb/>
不起矣嗚呼是可哀已始孺人之少也灤州公目之曰<lb/>
慧而重必貴也吾又不以輕許人及其見知縣君也則<lb/>
又大竒之曰非是子莫可貴吾女者嗚呼貴矣而不竟<lb/>
<pb n="KR4e0153_WYG_012-12a"/>
其享也是其可哀也已矣孺人卒之明年己巳其子舉<lb/>
人俊民者自髙邑與其妻挈其少妹歸孺人之喪於厯<lb/>
城先事又自狀其母之行事使使如京師來請銘焉予<lb/>
少受學於孺人弟給事之門則孺人之賢聞之素矣而<lb/>
俊民之妻出陳氏實予季姑女予與俊民固兄弟也是<lb/>
惡可以辭為之銘曰<lb/>
配也於灤墜也於灤往也輿之輚以還幽幽新宫固其<lb/>
安䰟之來歸毋忘於舊山<lb/>
<pb n="KR4e0153_WYG_012-12b"/>
　　　呉處士墓誌銘<lb/>
鄹平象胥氏曰孫子景煇者客廣陵主於呉子鎧家呉<lb/>
子鎧有父之喪八閱月猶殯也因象胥氏如厯城謁野<lb/>
史公而請銘焉野史公之於象胥氏者友也不可辭也<lb/>
則問之曰主人之父也其諱云何曰瑾也曰何字曰字<lb/>
廷器又問其職曰以入粟為散官也問其壽曰七十有<lb/>
六問其先焉曰斌也其父也劉也其母也英也其大父<lb/>
禎也其曽大父也問其後焉曰鎧也紳也欽也鎮也鋭<lb/>
<pb n="KR4e0153_WYG_012-13a"/>
也其子也而相也其孫也郭子珍也陳子英也詹子盛<lb/>
也黄子璋也馬子翔也其五女子者之夫也問其匹焉<lb/>
曰王也其嫡也子三焉女子三焉楊也其庶也子女四<lb/>
焉皆少於王所生也問其鄉曰登之蓬萊人也戍於遼<lb/>
得代歸焉賈於揚其日乆其殖衍也其産膴然豐又屹<lb/>
然固也遂家焉問其衷曰翼翼然也秩秩然也無曠言<lb/>
問其行曰瞿瞿然也于于然也有長者之風焉問其忌<lb/>
曰正統戊午十一月二十六日為生而其卒也則正徳<lb/>
<pb n="KR4e0153_WYG_012-13b"/>
癸酉六月之六日也問其墓焉曰江都之西北大儀之<lb/>
鄉問其葬日則曰猶莫之敢諏也野史公曰古有言不<lb/>
知其子視其父不知其人視其友吾於鎧有徵焉處士<lb/>
之喪非其力弗能舉乃越千里而圖不朽焉而象胥氏<lb/>
又能口狀其主之父之生若見也然則鎧也者其魚鹽<lb/>
之雄乎是可銘也銘曰<lb/>
維魯之頓維陶之朱維烏氏之倮斯巧積居維登之呉<lb/>
壯也執殳老豐厥儲雄於具區度武校驅無乃爾其徒<lb/>
<pb n="KR4e0153_WYG_012-14a"/>
與<lb/>
　　　魏邦奠墓誌銘<lb/>
志曰魏邦奠者名治邦奠字也讀書邵城西黄岡之下<lb/>
人稱之曰西岡魏子癸酉之秋舉鄉試第十六名於是<lb/>
人稱之曰魏舉人云魏子為舉人者六年再試禮部毎<lb/>
試人誦其文咸曰是山東佳士也當必取上第無疑顧<lb/>
坎坷不得第卒業太學歸厯城甫四月死矣是為正徳<lb/>
戊寅九月十有七日距其生𢎞治戊申四月十有一日<lb/>
<pb n="KR4e0153_WYG_012-14b"/>
得年三十有一而已悲哉死之日貧甚無以具棺殮也<lb/>
郡大夫髙子洲助焉衛大夫毛文卿助焉邑大夫池文<lb/>
化助焉鄉之人之為學士大夫者助焉下至閭黨親戚<lb/>
有識者助焉越十有一日葬於西岡之原從先兆也魏<lb/>
子之先本燕人曰曽祖顯者樹功文皇朝官濟南衛右<lb/>
所正千户祖震繼之父安母劉生魏子兄弟五人而魏<lb/>
子居二餘四人者漢澄清浦也妻于氏生一女纔十齡<lb/>
耳野史氏曰予於魏子者之死也而信天道之難忱焉<lb/>
<pb n="KR4e0153_WYG_012-15a"/>
人言魏子事寡母以孝稱交朋友以義稱弟䧟死刑白<lb/>
其寃不可得竟奔走憤欝以死而使之無後天道果可<lb/>
忱哉銘曰<lb/>
嗟魏子竟止此生孰尸死孰使竟止此嗟魏子<lb/>
　　　義民鄭君合葬墓誌銘<lb/>
志曰此墓葬義民鄭君者也鄭君者厯城人墓在城東<lb/>
南二里所蓮渠之北與閔子墓對蓋鄭氏此園自處士<lb/>
子英始迨鄭君葬五世矣子英生處士可賢可賢生處<lb/>
<pb n="KR4e0153_WYG_012-15b"/>
士祥祥生處士鐸鐸生鄭君鄭君生正統戊午八月十<lb/>
四日卒𢎞治己未七月五日年六十二歲配于氏生正<lb/>
統庚申正月六日卒正徳戊寅十一月二十二日年七<lb/>
十九歲泰安王典膳其男郭氏王氏其婦適洛南主簿<lb/>
張希龍其女國子監生大綸黄池驛丞大綱里社學生<lb/>
大紀其孫男桂蘭蘋蘩其孫女重京添驛其㑹孫男寜<lb/>
其㑹孫女也己卯二月二十八日典膳君率婦子<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>鄭<lb/>
君之墓合以葬焉先事來乞銘邊子邊子曰嗟孝哉予<lb/>
<pb n="KR4e0153_WYG_012-16a"/>
知典膳矣忍不銘鄭君哉鄭君名璟字廷璧弱冠有長<lb/>
者風見重于翁于翁者于祥也語人曰吾求壻乆矣無<lb/>
如鄭氏子賢鄭氏子長者也故于翁女歸鄭君當是時<lb/>
鄭君業衰微矣不敵于翁于翁女顧益敬慎執婦道事<lb/>
祖姑氏劉姑氏昌咸得驩心二姑者語人曰于翁女賢<lb/>
他日生賢子孫昌鄭氏必于翁女也廼後生典膳君典<lb/>
膳君生三日而處士鐸死于號痛絶七日始甦嗚呼豈<lb/>
不賢哉豈不賢哉鄭君既得賢内佐則業日益昌而鄭<lb/>
<pb n="KR4e0153_WYG_012-16b"/>
君者故又好施與也里中人婚弗娶死弗葬者恒仰鄭<lb/>
君于又能佐鄭君使施與之使娶使葬無吝容歲凶餓<lb/>
夫羣然操瓢延頸於門日給粥不厭故里人為之謠曰<lb/>
吹我者渠東郭之風耶活我者渠東園之翁耶嗚呼即<lb/>
是可以知鄭君已矣而成化癸巳之歲凶也出粟若干<lb/>
石以食饑民𢎞治壬子歲又凶出粟若干石以食饑民<lb/>
於是監司者颺於朝而天子詔曰其以鄭璟為義民爾<lb/>
矣冠若服比貴人焉君弗悦語人曰如有復我者則吾<lb/>
<pb n="KR4e0153_WYG_012-17a"/>
必在海上矣君子曰非鄭君之志也銘曰<lb/>
東有閔祠嵣如嵭如鄭墳在西斧如堂如厥中坎如對<lb/>
峙儼如<lb/>
　　　湖廣右參議懲軒張夫子合葬墓誌銘<lb/>
正徳己卯秋九月己酉我懲軒夫子卒殯於堂踰年矣<lb/>
辛巳春正月戊寅王夫人卒子延壽以是年夏五月庚<lb/>
申為墓於城西南十里許馬家庄之祖原合以葬焉且<lb/>
葬門人邊貢北向稽首哭而言曰嗟慟哉傷乎此先師<lb/>
<pb n="KR4e0153_WYG_012-17b"/>
之墓也予小子忍銘之哉又志之哉已而曰何敢不志<lb/>
何敢不銘是先師之命也矧有天民狀乎天民者夫子<lb/>
仲姊之子吏部主事劉君也其事核其語情有足徵焉<lb/>
於是抆涕輟泣掇其梗而志曰夫子也者姓張氏名良<lb/>
弼字曰夢徵其先信都人也髙祖思義避元亂居厯城<lb/>
曽祖士謙祖禮世安於隱父進仕為直𨽻灤州判官封<lb/>
徵仕郎户科給事中母董氏封孺人以夫子也夫子生<lb/>
四歲能背誦五七言詩六歲能書大字七歲通舉子業<lb/>
<pb n="KR4e0153_WYG_012-18a"/>
十六歲入鄉試塲其入試也自持一巻詣御史梁澤請<lb/>
焉而家人未之知也御史見其文語人曰是山東英俊<lb/>
矣後必有聲未冠由灤州入京師受業太史王公<graphic n="KR0897" url="https://raw.githubusercontent.com/kanripo/KR-Gaiji/master/images/KR0897.png" mimeType="image/png"/>之<lb/>
門太宰尹公見其文以語從子壻工部主事範曰拙者<lb/>
擇第巧者擇壻是齊諺有之乎主事悟以女妻焉女即<lb/>
王夫人也夫人性婉嫕能以事父母者事其尊章廼尊<lb/>
章之視夫人亦若女然由是夫子得以肆力就學於外<lb/>
名日翹然著矣成化丙午遂舉於鄉𢎞治癸丑舉於禮<lb/>
<pb n="KR4e0153_WYG_012-18b"/>
部敬皇帝親䇿之賜進士出身觀政吏部一日太宰耿<lb/>
公問諫於進士夫子立對累數十百言其大要有三曰<lb/>
上諫補世次者濟民下者要君太宰喜言於宰曰是可<lb/>
以為諫官已矣於是詔以夫子為户科給事中云當是<lb/>
時也帝憂勤勵精於政重諫官顧見夫子在班行凝重<lb/>
不阿豎眉而鬒鬚且黒面而又素習知其名也心竒之<lb/>
恒注目焉未幾勑視光禄寺及諸内藏無容私中㳙主<lb/>
之者遙避之聲傳禁中不與他諫官伍即他諫官有章<lb/>
<pb n="KR4e0153_WYG_012-19a"/>
奏入禁中者未啓封帝輙驚以問曰是張給事䟽耶張<lb/>
給事者謂夫子也其為主上憚如此丙辰勑勘廣東獄<lb/>
事至浙江以病歸丁巳病已復起己未夫子有母之喪<lb/>
辛酉父喪哀毀骨巉巉立幾不能生王夫人實左右之<lb/>
以克襄事癸亥喪已復起甲子勑視延綏邊儲有却守<lb/>
臣餽金之事西邊之人至今韙之乙丑陞兵科右給事<lb/>
中連陞禮科左給事中而先帝上賔黨禍興矣丙寅勑<lb/>
視宣府邊儲未反命竟坐黨事免官蓋丁卯春三月之<lb/>
<pb n="KR4e0153_WYG_012-19b"/>
詔也免官者又十年而歲在丁丑以太宰陸公薦起為<lb/>
湖廣布政使司右參議提督太嶽諸山宫觀兼撫襄鄖<lb/>
諸府流民居無何坐與中㳙者不合致仕以歸歸十有<lb/>
二日耳而卒也距其生天順壬午冬十一月甲寅得年<lb/>
五十有八而已夫人得年少夫子者一歲顧皆未及於<lb/>
下壽也傷哉傷哉是時夫人一子一女女秀適王士臣<lb/>
子即延壽徳府長史司典簿以山西按察司副使徐君<lb/>
暹女為妻少一子延慶别出邊氏少女畢别出王氏則<lb/>
<pb n="KR4e0153_WYG_012-20a"/>
以聘玉田縣丞君永貴之子王宦者也邊生曰易不云<lb/>
乎王臣蹇蹇匪躬之故其張夫子之謂乎方逆瑾扇虐<lb/>
時厥勢盤盤炎炎逢者焦觸者碎矣八黨之擊夫子倡<lb/>
焉竟亦首嬰其禍而道靡以伸也嗚呼傷哉語曰直幹<lb/>
易折方輪難行夫子以之矣晩暮見徵輿病而出何為<lb/>
哉何為哉然進不愛身退有餘樂非内主者之賢其又<lb/>
奚以成兹美也夫子夫人可謂恊徳者矣敬稽首再拜<lb/>
而為之銘曰<lb/>
<pb n="KR4e0153_WYG_012-20b"/>
履也者其貞乎恒也者其成乎困也者其亨乎是為夫<lb/>
子與夫人也嗚呼<lb/>
　　　封承徳郎工部主事槐亭王公墓誌銘<lb/>
正徳丙子冬十一月十有九日槐亭王封君卒於家距<lb/>
其生正統己未九月十有六日年七十有八矣子金仕<lb/>
至福建按察司使朝覲如京師卒於丹徒蓋先封君二<lb/>
十五日而封君未之知也傷哉當是時閩石峯子陳琳<lb/>
齊華泉子邊貢之二人者之與按察友也同仕於梁聞<lb/>
<pb n="KR4e0153_WYG_012-21a"/>
訃悲焉已而按察君之子守謙將以卒之明年二月舉<lb/>
葬事扶杖如梁城泣而請銘於是陳子謂邊子曰嗟乎<lb/>
按察君之與予二人者友也予與之同仕於齊又同仕<lb/>
於浙按察君與予厚予請銘之請子銘封君若何於是<lb/>
邊子為之志曰王封君者諱相字國柱許昌臨潁人也<lb/>
三世祖忠仕元為行軍㫁事㫁事生合州知州睿睿生<lb/>
冀判官璽璽生封君封君生十五歲業舉子業即諸老<lb/>
生咸避匿矣無何母李夫人病即棄去舉子業歸事母<lb/>
<pb n="KR4e0153_WYG_012-21b"/>
夫人而與其配邢安人者治農圃焉圃故有亭封君顧<lb/>
時時登之讀經與史又於亭之四圍徧植槐樹居數年<lb/>
隂宻而葉繁人問之曰此吾家故事也問其故笑而不<lb/>
答已而曰夫亭吾亭也槐吾槐也君苐呼我曰槐亭子<lb/>
而已奚以問其故蓋自是封君以槐亭號里中矣里中<lb/>
諸富豪故好鬬也又好相欺詐故多訟封君遇訟者輙<lb/>
以佛氏善惡果報之事恐之訟者輙叩首觧去自是諸<lb/>
富豪遇封君輙相指曰息爭佛來矣故里中又號封君<lb/>
<pb n="KR4e0153_WYG_012-22a"/>
為息爭佛邑大夫聞而訪焉問之曰佛氏報也誠有之<lb/>
乎對曰無夫民愚耳知利害不知是非不如是罔有從<lb/>
已邑大夫退而嘻曰孰謂槐亭子為農圃者哉自是毎<lb/>
鄉飲必以正賔禮禮封君固非直為其子之貴也子之<lb/>
貴嘗為工部主事階承徳郎乃後封君亦受勑封主事<lb/>
階承徳郎又嘗為按察僉事服獬豸服乃後封君亦受<lb/>
詔服獬豸服至榮顯矣然封君往來親友家恒布衣野<lb/>
巾如未封時即逺出恒步行不乘輿若馬所居屋蓬茅<lb/>
<pb n="KR4e0153_WYG_012-22b"/>
蕭蕭如村舍然予試士過焉而往拜焉蓋親見之也嗚<lb/>
呼大盈若沖大成若缺若槐亭者豈非闇然君子者哉<lb/>
而其子顧若是止也往所謂故事云者信耶非耶按狀<lb/>
封君凡六子邢安人生按察君由按察而下曰玉曰迹<lb/>
曰業曰休曰言五人者為繼室潘安人出按察君之子<lb/>
由守謙而下有守誠守謨者二人曰守訓守讓守誨又<lb/>
三人則諸子子也凡六孫焉乃又有壻若髙霓若趙仲<lb/>
時若劉易而又有曽孫若耕也者翩如班如林如雲如<lb/>
<pb n="KR4e0153_WYG_012-23a"/>
夫又安知其後不有為三公者也華泉子曰予讀史記<lb/>
之文而有感焉使太史公不生遷斯後世靡有聞已乃<lb/>
予於封君也生以金之狀嘗壽之詩死又以玉之狀為<lb/>
之銘若志固為其狀朴直無虛誇可傳也銘曰<lb/>
子曰鬼伯胡爾我廹嗟嗟父垂白父曰鬼伯胡爾我廹<lb/>
嗟嗟子行役繄厚者土黄者泉此日何日年何年而相<lb/>
見焉潁城之南塚連連嗟哉此哀終彼天<lb/>
　　行狀<lb/>
<pb n="KR4e0153_WYG_012-23b"/>
　　　先代州府君行狀<lb/>
曽祖考一誠不仕妣趙氏祖考文質不仕贈奉政大夫<lb/>
應天府治中妣萬氏贈太宜人考寜仕至奉政大夫應<lb/>
天府治中妣王氏封宜人<lb/>
狀曰邊氏故淮隂人諱朝用府君者我先君髙祖也至<lb/>
正之亂徙厯城遂家厯城冒王氏姓者三世矣乃至我<lb/>
大父奉政公而始復邊氏云奉政公配宜人王氏是生<lb/>
先君先君有二弟皆夭死獨先君存又少多疾也故父<lb/>
<pb n="KR4e0153_WYG_012-24a"/>
母憐愛之然先君性靈異弗以憐愛故有跅弛乃脱乳<lb/>
學記誦即善記誦八九歲即所記誦書諸老生弗如也<lb/>
既長為學官弟子愛禮記學時文即善時文學字書即<lb/>
又善書一時為學官弟子者亡不出先君下也然數試<lb/>
乃數不第為學官弟子者凡十六年而當成化丙午是<lb/>
年舉鄉試第九人其後又數㑹試然乃又數不第顧數<lb/>
試太學四方之舉人試太學者咸推服先君矣為舉人<lb/>
又二十年而當正徳丙寅始入選試吏部吏部列置第<lb/>
<pb n="KR4e0153_WYG_012-24b"/>
一矣乃授山西代州知州為知州者三年則致仕歸歸<lb/>
二年所病乃不起是為辛未六月乙未距其生景泰庚<lb/>
午四月己卯春秋才六十二也恫乎傷哉往聞之先大<lb/>
母王宜人言奉政公為舉人時甚拮据矣嘗厯事居京<lb/>
師逆旅疾九日不知人人或傳其疾至家家中人獨先<lb/>
大母及先君以事曽大母萬太宜人耳太宜人聞之乃<lb/>
下堂而啼謼曰天禍予天禍予疾九日不知人即庸知<lb/>
生死也家貧又亡壯男子即往視是孰可使者乎乃先<lb/>
<pb n="KR4e0153_WYG_012-25a"/>
君立庭下即應聲曰兒可往請使兒行當是時兩宜人<lb/>
者易其少且以其為戲也即陽許之明旦先君雞鳴起<lb/>
長跪白太宜人請治行太宜人乃大慟啼泣曰孺子日<lb/>
嬉膝下足不造里門然吾聞京師者逺千里也孺子豈<lb/>
有能耶孺子不能孺子留先君曰夫甘羅生十二為秦<lb/>
上卿使燕趙下三十餘城兒故不佞與之同齒矣太君<lb/>
其試兒何遽謂亡能邪夫至親者母與子也子與父也<lb/>
大人客千里未知死生兒不行是弗子也太君憐念兒<lb/>
<pb n="KR4e0153_WYG_012-25b"/>
不使兒行是厚於孫而薄子也為弗母皆弗可也請使<lb/>
兒行言已伏地泣於是曽大母大母益又慟乃婦姑相<lb/>
向啼且泣不能已也卒附里人張老者相之行至京師<lb/>
則奉政公業已愈矣夫十有二可謂少也走千里以視<lb/>
父可謂孝也是非其至性然邪乃後先君當卒業太學<lb/>
則奉政公疾也則遂左右奉政公疾不卒業太學當入<lb/>
選則王宜人老矣乃又遂侍王宜人老不入選以故於<lb/>
二親者之終也咸無有遺憾焉然自是遇忌日輙哽咽<lb/>
<pb n="KR4e0153_WYG_012-26a"/>
盡一日不食飲乃在郡遇美食輙號泣曰天乎奚吾親<lb/>
之弗逮也夫五十而慕孟子曰於舜見之乃先君在郡<lb/>
時幾六十矣是非其至孝耶其始至郡也郡鄉村多豪<lb/>
家恃强横不服役也先君召父老與之言君子野人之<lb/>
分上下之義使布告諸鄉村豪家於是諸鄉村豪家咸<lb/>
來服役自後帖帖矣又視郡中獄多繫囚以問吏吏曰<lb/>
此其人皆頑慢者不以時入賦不可釋釋則亡不携父<lb/>
子入林砦以拒官府先君按其籍則皆亡餘夫者乃榜<lb/>
<pb n="KR4e0153_WYG_012-26b"/>
其吏曰夫甿以孑然之軀而務菑播即拊且循猶勿有<lb/>
以給也顧胥靡鉗<graphic n="KR0898" url="https://raw.githubusercontent.com/kanripo/KR-Gaiji/master/images/KR0898.png" mimeType="image/png"/>之則猶以朴召犬也愈不幾也乃<lb/>
釋諸繫者囚與之限列使入賦於是諸繫囚以首觸地<lb/>
曰父母父母皆踴躍以歸及限列賦纚纚來入矣是其<lb/>
為治也豈獨事聲色鞭笞者耶先君又不喜逢迎比在<lb/>
郡中謁者來廷掾曰故事中謁者來太守郊迎出百里<lb/>
蒲伏拜負弩矢前驅至則以千金壽始免辱也先君曰<lb/>
吾民窮國賦不能入奈何有千金也寜辱我亡苦我民<lb/>
<pb n="KR4e0153_WYG_012-27a"/>
卒不與中謁者金又値御史行縣邑時中官瑾肆侵牟<lb/>
矣御史者故秦人而又其肺腑也乃先君庭謁屏人語<lb/>
降色求賄金焉先君腹非之為禮不敬又不與御史金<lb/>
卒以是忤御史坐謬劾免官歸及御史以賄敗諸免官<lb/>
者咸上書復其官乃先君不欲復其官倦馳騖矣乃日<lb/>
共具召族人故舊賔客飲酒賦詠相娱樂醉則齁齁睡<lb/>
矣醒即輙又飲飲又輙醉如是者以為常不更問家事<lb/>
也此其度可與委𤨏刺促者道邪然予又聞郡大夫舉<lb/>
<pb n="KR4e0153_WYG_012-27b"/>
鄉飲將以上賔禮致先君人或誚讓之曰夫鄉飲者所<lb/>
以章賢也此其人以劾免奈何其賢之郡大夫曰嘻是<lb/>
乃邊公所以為賢者也夫逆瑾擅權厥聲猋騰山摧雷<lb/>
激火烈以恐喝宇内郡國之吏之不戰讋者或寡矣是<lb/>
孰敢嬰之也然邊公既忤中謁者又忤御史以蹈不測<lb/>
夫豈不自愛邪是乃邊公所以為賢者也於是卒以上<lb/>
賔禮致先君而先君一再往焉蓋自是病食先君脩美<lb/>
有容儀善口辯能汲人之善顧乃好面折人人面折之<lb/>
<pb n="KR4e0153_WYG_012-28a"/>
輙亦善受也故亡不憚慕焉又伉爽喜自負也不為蓄<lb/>
縮態即怨家以緩急赴輙亡避患害趨之即死不留怨<lb/>
過其門亡不臨况也故鄉人頌焉故嘗居䘮祭矣善執<lb/>
文公禮沒其身亡或渝乃鄉人皆化之亦執文公禮又<lb/>
嘗歸吾妹於王氏不論財乃鄉人又皆化之亦嫁女不<lb/>
論財即有論財者亡不愧弗執禮者咸惴惴焉恐先君<lb/>
之知也故時人為之語曰寜受縣官捶毋為老生鄙蓋<lb/>
指先君矣先君名節字時中别號介菴嘗自謂曰吾慕<lb/>
<pb n="KR4e0153_WYG_012-28b"/>
蘇子卿之為人幸他日舉進士必以漢卿易吾字於戱<lb/>
悲夫乃卒不獲信其志也然亦可以觀先君已矣先君<lb/>
配吾母董孺人白首亡媵妾乃孺人温靜篤僿亦敬事<lb/>
先君也故相待若賔焉孺人以𢎞治戊午不肖孤為博<lb/>
士封孺人故先君稱之必曰董孺人矣凡育子若女得<lb/>
三人焉女子一名劉既嫁而寡尋又死惟予二子在乃<lb/>
先君卒時不肖孤挈胡氏婦守荆州不及見見之者仲<lb/>
子賦與其妻趙氏在側也又所生孫男女皆殤折靡有<lb/>
<pb n="KR4e0153_WYG_012-29a"/>
存也此其𡨕漠者魂魄私恨寜有窮已邪不肖孤曰邊<lb/>
氏之先世有厚積焉然至我奉政公而始發之若作堂<lb/>
室奉政公其累基者也而構於予先君承之者予二子<lb/>
也荀卿有言譬之若山木枝葉必類本孤不肖敢不俛<lb/>
焉夫先君行業可誦説施於後世者豈若是已也予愳<lb/>
其近支曼故弗詳焉謹述其槩者著之於篇以附於學<lb/>
士大夫以求論譔其先君之名因不没矣夫予欲覧者<lb/>
之彷彿也故亡敢諱焉又甚荒迷也故弗脩焉伏冀裁<lb/>
<pb n="KR4e0153_WYG_012-29b"/>
擇之畧其言讀之以意則甚幸矣惟執事圖焉胡氏婦<lb/>
陜西按察司副使經女封孺人趙氏婦陜西按察司僉<lb/>
事璧女女適王氏子庭彦先君同榜舉人昌齡子為濟<lb/>
南府學生貢又先娶柴氏處士鳳女卒贈孺人<lb/>
　　　先夫人董氏行狀<lb/>
正徳丁丑後十二月壬申先夫人棄代於汴不肖孤創<lb/>
且昡不勝喪幾殆者數矣越明年春二月始獲奉夫人<lb/>
喪歸濟南祔於先代州府君之墓於是覧涕茹哀序次<lb/>
<pb n="KR4e0153_WYG_012-30a"/>
其世行匍匐太史公門以銘請曰先夫人者諱金厯城<lb/>
董家女也父曰傑仕為永濟驛驛丞以義氣豪里中里<lb/>
中人咸尊敬之不敢名號曰董公董公與先公治中交<lb/>
甚驩也又甚愛先府君故許婚焉蓋是時府君才三四<lb/>
歲即頭角嶄然露矣一日先公大置酒㑹客府君戯立<lb/>
近董公董公即自抱府君坐膝上曰呼我舅府君應聲<lb/>
連呼曰舅舅又教曰我呼爾為甥爾應之府君又連聲<lb/>
應之曰唯唯毎呼若應董公顧先公輙大笑滿坐皆笑<lb/>
<pb n="KR4e0153_WYG_012-30b"/>
如是者三於是坐客盡起舉酒賀兩公曰天定矣乃遂<lb/>
結兩公衫之襟割以佩刀矢之曰今而後有不同心者<lb/>
有如此襟於是坐客大笑舉酒復賀兩公盡醉乃罷散<lb/>
去夫人之母趙夫人聞之怒董公曰嚄而女多老不售<lb/>
耶何自妄許與人董公笑曰是非爾所知也吾言豈醉<lb/>
而可食者哉乃卒許先府君以歸夫人夫人歸府君年<lb/>
十七耳曽大母萬太君與大母王宜人無弗愛夫人者<lb/>
也始廟見先公亡數百金求之不得太君曰得新婦賢<lb/>
<pb n="KR4e0153_WYG_012-31a"/>
奚翅千金乃遂名夫人曰金當是時也太君老喪明矣<lb/>
性峻急善怒即盥沐飲啜皆湏人扶舁之即他婦扶舁<lb/>
之弗喜也必以夫人至如烹調事出夫人手者太君必<lb/>
喜且多食曰是可吾口是可吾口即他婦烹調之紿出<lb/>
夫人手太君必厲聲曰吾無舌與鼻邪不擲即大罵矣<lb/>
其得祖姑意如此乃後先公病以及王宜人病夫人猶<lb/>
洞洞焉日事烹調飲啜盥沐一如奉萬太君弗敢以他<lb/>
人代也故先府君敬重焉然所以事府君者則曷有異<lb/>
<pb n="KR4e0153_WYG_012-31b"/>
於舅姑者也獨弗跪且拜耳非其婉嬺篤慤出於天性<lb/>
者能若是耶初王宜人生府君止一子已又取其弟之<lb/>
子城自子之夫人呼城曰吾叔也又為之娶婦夫人呼<lb/>
其婦曰吾娣也同居十五年無誶言及先公卒府君未<lb/>
仕家計中衰矣城求去有私畜數百金或以嗾夫人可<lb/>
發之夫人曰金可去吾姑之心不可傷也嗚呼夫人蓋<lb/>
嫁三小姑焉不惜財人謂夫人愛小姑不惜財由城之<lb/>
事觀之可以識已然夫人性固儉也雖中帬厠牏無不<lb/>
<pb n="KR4e0153_WYG_012-32a"/>
經六七澣者雖數澣破碎不可服亦不棄至如文綺夫<lb/>
人弗尚也往受孺人封有命服矣拜恩即封閉不再服<lb/>
有吉慶事不肖孤請服之夫人笑曰孺人卑七品耳俟<lb/>
爾大封我乃服之嗚呼豈誠然哉乃後府君為知州例<lb/>
進宜人不肖孤有今官例進恭人皆不及封而夫人卒<lb/>
矣顧言猶在耳也痛乎天哉不肖孤曰夫人之卒也蓋<lb/>
傷心焉先府君屬纊時吾弟顒然壯夫也遺言曰我未<lb/>
有孫焉以為恨乃府君葬一年而吾弟死矣夫人思之<lb/>
<pb n="KR4e0153_WYG_012-32b"/>
未嘗不泣下沾襟也及來汴言及之泣忌日泣歲日壽<lb/>
觴上泣凡泣必曰昔爾父之仕也痛不令爾大父母見<lb/>
之以為恨然爾大母猶見爾舉進士又見爾弟由今觀<lb/>
之吾逺不逮吾姑矣言已即又啜啜泣數行下嗚呼豈<lb/>
不傷哉蓋未幾而夫人病矣夫人病謂不肖孤曰吾夜<lb/>
者夢後庭榴始華頃之垂巨實如盎我往將摘焉爾父<lb/>
在側亟召我兹吉乎凶耶今爾妾幸有身而吾病吾恐<lb/>
不及見爾子也是天乎是天乎蓋自是憒矣既憒氣上<lb/>
<pb n="KR4e0153_WYG_012-33a"/>
出如炊甑不絶又殷殷如百里外靁踰日始甦既甦猶<lb/>
瞪目顧不肖孤曰天乎天乎吾邊氏老寡婦也何戀於<lb/>
世顧念爾無羽翼吾無以下報爾父及爾大父母於九<lb/>
原耳已又執不肖孤手呼曰天天一子者良苦矣已又<lb/>
連呼曰苦苦遂不復言踰四日乃卒嗚呼尚忍言哉尚<lb/>
忍言哉夫人卒七十有七日不肖孤乃生子告之柩前<lb/>
命曰羽志夫人之命也然夫人巳弗省矣嗚呼可痛已<lb/>
矣夫人生景泰癸酉正月乙亥少府君三歲其卒之年<lb/>
<pb n="KR4e0153_WYG_012-33b"/>
年六十有五也傷哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　華泉集巻十二<lb/>
</p>
<p>
</p>
  </div>
<div>
<head>華泉集巻十三</head> <lb/>
    <p>
<pb n="KR4e0153_WYG_013-1a"/>
欽定四庫全書<lb/>
　華泉集巻十三<lb/>
　　　　　　　　　　　　　明　邊貢　撰<lb/>
　文集<lb/>
　　祭文<lb/>
　　　始自荆州奔䘮告文<lb/>
嗚呼吾父委棄二孤五閱月於兹矣兒始得自荆州反<lb/>
哭於靈所終天之慟尚忍言哉去歲四月要吾父於臨<lb/>
<pb n="KR4e0153_WYG_013-1b"/>
清兒跪請偕行而吾父弗許則以道逺之故與川冦之<lb/>
警也今歲五月書來奉迎又阻於河北之擾吏僕徒返<lb/>
兒心用傷然教兒以訓辭示兒以詩篇字畫宛如情言<lb/>
和易是為六月十有七日拜誦竊以自慰孰知兒得報<lb/>
之辰乃吾父易簀之際也徃吾父以兒耽嗜詞章意毎<lb/>
不喜凡所自製咸弗示及兒得示竊以自喜嗚呼孰知<lb/>
為吾父之絶筆也耶逆旅之别兒奉觴涕下如縻吾父<lb/>
雖厲色斥兒然仰視吾父之涕固自不能収矣向風長<lb/>
<pb n="KR4e0153_WYG_013-2a"/>
號囬軫嗚呼兒竊私異之徃歲有行無若是之悲也兒<lb/>
在荆南延首北望思而泣泣而思恒以不見顔色為慮<lb/>
兒又私異之嗚呼乃今竟不及見顔色爾矣終天之慟<lb/>
尚忍言哉兒生三十六歲於兹矣六歲而侍吾祖奉政<lb/>
公於南都十四而歸二十一而繫身仕版中更十有五<lb/>
年雖吾父數至都下然聚不踰旬别則累歲總而要之<lb/>
蓋自有生以至永訣聚者半别者半也兒在荆南實擬<lb/>
今秋圖乞終飬甘㫖之疎曠於是乎補家世之履行於<lb/>
<pb n="KR4e0153_WYG_013-2b"/>
是乎徵兒之心所欲陳於吾父之前者豈一二而已也<lb/>
而乃遂委棄以去而又無一詞以遺我豈吾父垂不言<lb/>
之教耶無亦積沉痛於中懐而不忍發也將使兒子軰<lb/>
奚所遵述焉嗚呼已矣不可及矣復何言也昔有聚合<lb/>
吾父未嘗不為兒醉今之返也門庭䬃然堂宇如故而<lb/>
吾父之聲欬遐焉杳矣叩棺告至吾父有知其復起而<lb/>
卒此一爵否耶幽明茫茫一慟肝裂嗚呼已矣謹告<lb/>
　　　祖奠先府君文<lb/>
<pb n="KR4e0153_WYG_013-3a"/>
新壙告成靈車進御吾父將棄我母舍我二孤而長去<lb/>
矣終天之痛何可言哉嗚呼吾父有𢎞博之才而終於<lb/>
舉人有開濟之謨而止於五品有仁壽之徳而躋於六<lb/>
旬此他人為吾父之所不平也而况為之兒子者耶嗚<lb/>
呼鴈門之行二載馳驟鬚髮嫶然面目黧瘦蓋嘗泣别<lb/>
於都門矣吾父罷官貢亦出守逆旅骨肉笑談杯酒又<lb/>
嘗瞻侍於臨清矣顔枯者丹髮瘁者華壽考之徵百歲<lb/>
未涯孰謂吾父遽舍我而去邪嗚呼舟中之言皎月在<lb/>
<pb n="KR4e0153_WYG_013-3b"/>
空子請父行父不子從父曰子行戒爾王程越明年春<lb/>
視爾於荆子往於荆父還於濟南北相望六千其里去<lb/>
春之季膏車載迎父罔此來實勞子情謂父優游戀此<lb/>
桑梓哀哉抱痾乃竟不起嗚呼孰知吾父遽舍我而去<lb/>
耶子歸自荆父殯於室母也竛竮弟也踊躃音容渺漠<lb/>
庭宇荒凉寒燈照帷曉日無光嗚呼吾父育我二孤恩<lb/>
徳惟均而父之終也貢曽不及奉枕席試湯藥以左右<lb/>
於一日是吾父之於子有粉軀莫報之恩而子之於父<lb/>
<pb n="KR4e0153_WYG_013-4a"/>
有擢髮難名之罪也一身萬死將何贖哉繼今以徃惟<lb/>
當帥弟事母終子之身無有携貳凡家門之事一托之<lb/>
弟而貢也服役於公若或仗吾父之䕃庇厥績用成得<lb/>
以沐天子之休命俾吾父之名托而有傳庶幾没齒敢<lb/>
以謁靈魂於地下也嗚呼厥明之晨言赴窀穸吾父將<lb/>
舍我母棄我二孤而長去矣爰酹巵酒以伸䖍告終天<lb/>
之痛何可言哉尚饗<lb/>
　　　遷墓告代州府君文<lb/>
<pb n="KR4e0153_WYG_013-4b"/>
維宋大儒曰程伊川葬訓是垂五患維先維五患者道<lb/>
路伊首耕犂殿之百代是守我塋既隘西枕田谿我父<lb/>
維昭位祖之西既邇耕犂亦侵道路改卜新塋維此之<lb/>
故新塋何指云舊之東<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>山峩峩佳城在中明發之旦<lb/>
辰良日吉爰鳩石工建此幽室嗚呼我父棄養兒仕於<lb/>
荆遺言罔叩悠悠死生維兹改卜實重之舉請命靈筵<lb/>
杳不聞語我思晦翁厥賢靡過考葬崇安母葬嘉禾維<lb/>
我先君夙孝夙敬葬弗從兆斯疚斯怲人亦有言木本<lb/>
<pb n="KR4e0153_WYG_013-5a"/>
水源豈兒狂悖敢忘厥恩新塋之田既曠既膴誓將後<lb/>
期歸我列祖崇肴在登醑酒亦澄臨堂告䖍五内分崩<lb/>
謹告<lb/>
　　　代胡東臺祭外舅姑文<lb/>
古稱半子維女之夫維我受徳子弗之踰古稱冰玉維<lb/>
翁與壻自舅自我斯伉斯儷古稱髙尚曰龎徳公維舅<lb/>
維姑實符實同既豐其家亦厚其族人嗜其羣我嗜其<lb/>
獨曰壽曰康廼考其終同室同穴矢言則從於戱舅氏<lb/>
<pb n="KR4e0153_WYG_013-5b"/>
之没我使於廣豈不懐歸王事鞅掌姑氏之没我仕於<lb/>
西太行嵳峩東望雲迷病弗侍牀殮弗侍寢悠悠我懐<lb/>
有恨空飲絮酒瓣香爰寫我哀二靈昭昭惠然其來尚<lb/>
饗<lb/>
　　　祭呉廷贊大尹父文<lb/>
惟靈至性天成懿徳允備秀鍾帝里學擅天官進獲大<lb/>
亨退沾休寵九齡斯近五福惟兼生順死安在公何憾<lb/>
粤惟令子實牧我民如春之仁如冰之操秋毫無染百<lb/>
<pb n="KR4e0153_WYG_013-6a"/>
廢俱興奉靈北旋祖道在即慈母之去赤子皇皇攀留<lb/>
莫從涕泣如雨敬陳明水爰寫哀悰尚饗<lb/>
　　　祭賈編修母文<lb/>
維正徳二載夏四月乙未潁川賈内史之母曹夫人考<lb/>
終命於家浹辰家人以訃至内史篤孝顚隕幾絶再踰<lb/>
月將返於喪次太常寺丞某素交内史瞻送惋惻於是<lb/>
束帛為禮以告於夫人之靈曰先民有言無生不死無<lb/>
盈不毁惟有令名雖死猶生始内史之歸也將畢養是<lb/>
<pb n="KR4e0153_WYG_013-6b"/>
圖夫人戒之曰吾以爾兄養爾勿以吾廢忠也及内史<lb/>
之來也身在朝列戚戚焉未嘗一日違夫人之左右蓋<lb/>
虞其不及見曷竟爾然也嗚呼悲哉然竊聞之婦人之<lb/>
美不外見也俟夫與子而已今五尺童子莫不知陶母<lb/>
之賢與徳曜之髙者以伯鸞為之夫而侃為之子也内<lb/>
史之修譽於朝而為天子文學之臣時議比之瑚璉鼎<lb/>
鐘而天下由是慕封君之風者相望也夫人之心尚奚<lb/>
憾哉嗚呼如夫人者可以不死矣尚饗<lb/>
<pb n="KR4e0153_WYG_013-7a"/>
　　　祭陳處士文<lb/>
吁維明靈以勤儉開厥家用底於裕維嗣昆式克肖懋<lb/>
徳咸用昌於厥家五福用備鄉閭州黨罔弗敬從天乃<lb/>
弗弔大命顚隮用弗終厥享鄉閭州黨亦㒺弗咨予維<lb/>
嗣息締厥世好乃弗覿於婚媾予用䀌傷爰潔牲以告<lb/>
維㝠𡨕弗爽其用降監於兹<lb/>
　　　祭趙錦衣母文<lb/>
昔雋不疑録囚徒多所平反其母聞之喜或無所出則<lb/>
<pb n="KR4e0153_WYG_013-7b"/>
母怒為之不食某讀史至此未嘗不嘆其賢及讀歐陽<lb/>
子瀧岡阡表乃知修之賢固其母之教也伏惟夫人之<lb/>
夫與子階錦衣掌禁刑而子貴有加焉夫人之賢弗外<lb/>
章也維墓有志太史氏實闡之悉則夫人之所以教其<lb/>
子者亦何愧於二賢之母昔人祭歐陽子之母者其言<lb/>
曰孟軻大賢母之教也有子如軻母不死矣嗚呼夫人<lb/>
之子比於二賢夫又何憾焉尚饗<lb/>
　　　祭田夫人文<lb/>
<pb n="KR4e0153_WYG_013-8a"/>
惟靈毓徳名閥貞懿夙成含沖履佶蘭芬玉瑩作配君<lb/>
子率由四教闡惠播仁六行允蹈既蕃子息亦享宗祧<lb/>
於禮斯嫻於誠孔昭君子在官有赫其望薦陟卿階曰<lb/>
惟中相鳴琚陸離象服煒煌朝奉兩宫休哉烈光天畀<lb/>
鴻吉則百斯祉人之詠之黄髪兒齒孰云上徳下壽弗<lb/>
臻載寢載疾淪殂浹辰亟襲封褒楹陳皇奠生榮死哀<lb/>
同咨並羨凡兹僚佐式仰徽音爰薦芳㫖靈鍳且歆尚<lb/>
饗<lb/>
<pb n="KR4e0153_WYG_013-8b"/>
　　　祭董舅氏文<lb/>
維𢎞治年月日外甥太常寺博士邊貢謹具香幣之儀<lb/>
寄奠於元舅董府君靈寢而告之以言曰貢之身出於<lb/>
母貢母之身出於外祖外祖没貢不及見有舅氏在則<lb/>
猶外祖也貢仕而别母者六年兩見舅氏於都下則猶<lb/>
見母也今亦没矣能無慟耶舅之性忠直才頴且介宜<lb/>
顯逺而位止驛官孝於親慈於子友於昆妹和於鄉黨<lb/>
州閭宜耄以期竟踰下壽而止自舅氏視之則固恬如<lb/>
<pb n="KR4e0153_WYG_013-9a"/>
晏如含笑永終知舅氏者當不能無惑於蒼𡨕也吾外<lb/>
兄弟秀立芃芃然足以華族裕家未竟之享意其在是<lb/>
惟舅氏之疾與葬貢曽未得一問且送之徒疚心於千<lb/>
里之外慟可言哉嗚呼東門奉觴言猶在耳詎知一别<lb/>
遂爾永違雖音塵其已消諒精爽之難昧舅氏能歆此<lb/>
遙意否耶尚饗<lb/>
　　　祭尹冡宰文<lb/>
嗚呼光嶽氣分士無全才才難之嘆自尼父已前聞矣<lb/>
<pb n="KR4e0153_WYG_013-9b"/>
太行以東大江以北論形勝者必齊魯是歸海山之秀<lb/>
厯幾千百年一旦而鍾於公身貢嘗竊評之蓋百代之<lb/>
英而王佐之才也公為童子即岐嶷擅時譽弱冠而舉<lb/>
於鄉褎然居首擢第春官入翰苑以文名於四方求之<lb/>
古人則有如賈生韓愈者矣其在諫院也正色立朝剛<lb/>
毅靡屈引忠賢如不及遇囬佞之黨至奮臂以擊之天<lb/>
威赫然執簡傍立一時奏對且前且却或至再三殿庭<lb/>
觀者皆汗縮竦聽退而莫不咨嗟歎服以為難求之古<lb/>
<pb n="KR4e0153_WYG_013-10a"/>
人則有如包孝肅劉元城者矣由銀臺入天曹公正之<lb/>
心濟以機警内外選舉並得其才雖書牘錯落盈案而<lb/>
發摘奸巧明照若神至今嘖嘖不輟談者之口求之古<lb/>
人則有如山濤范雲者矣其致仕以歸也雖身在山林<lb/>
而心馳廊廟朝報之至聞一政不便於民者輙不悦數<lb/>
日然見退一小人進一君子必喜而不寐曰是社稷之<lb/>
福也是社稷之福也古之人進不趨榮退而憂國蓋有<lb/>
如杜衍韓琦者矣嗚呼之數才者生非一鄉出不同世<lb/>
<pb n="KR4e0153_WYG_013-10b"/>
英風雋聞各炳書史而公以一身兼之可不謂之難乎<lb/>
使其未去以竟厥施伊傅周召有不得以專其美矣惜<lb/>
夫衆忌羣猜不使公一日以安其位之為快也嗚呼悲<lb/>
哉公之在野國之有楨公之云亡大厦以傾海波𡨕𡨕<lb/>
岳雲楚楚公神在天誰繼其武嗚呼悲哉尚饗<lb/>
　　　祭周于庭文<lb/>
嗟哉于庭稑而不穡蕖而不菂有欝斯榦乃不千尺矧<lb/>
維父兄流淚到泉凡我年家誰不泫然子之尊公曰少<lb/>
<pb n="KR4e0153_WYG_013-11a"/>
司馬勲在王室名播天下子之哲兄曰秋官郎惟明惟<lb/>
允刑譽四揚簪笏之繼維子之望心子目子扶摶而上<lb/>
爰遘斯疾竟爾沉綿豈子願然實懸於天天司下人培<lb/>
淑覆徳今也罔徵遂至此極充乎其容温乎其中蔚乎<lb/>
其章而不其逢嗟哉于庭來也孰主往也孰尸竟止於<lb/>
斯胡寜不悲尚饗<lb/>
　　　祭魏尚黙夫人黄氏文<lb/>
維婦之職事舅與姑匪維舅姑曰猶有夫維婦之賢曰<lb/>
<pb n="KR4e0153_WYG_013-11b"/>
正而固匪維正固曰先不妬靈相夫子克婉克随於夫<lb/>
且然舅姑可知靈視諸媵如鞠如育於妾且然矧在姻<lb/>
族黽勉周旋垂三十年胡得於人不得於天維天鍳之<lb/>
有徳斯壽靈反其理孰之云䆒維予數子為夫子朋南<lb/>
宫之科昔也並登欣戚之共同人之有凡事則然况失<lb/>
其偶薄言奠之溪泉沼芹維兹姓名靈之舊聞尚饗<lb/>
　　　祭王母許安人文<lb/>
維靈毓徳名閥貞懿夙成含冲履佶蘭芬玉瑩作配君<lb/>
<pb n="KR4e0153_WYG_013-12a"/>
子率由四教闡惠播仁六行允蹈既育元嗣亦享宗祧<lb/>
於誨斯嚴於誠孔昭君子在官爰淑多士曰績用成乃<lb/>
傅王子元嗣赫赫天部有聲載蹶載起秉憲允平既封<lb/>
既養偕貴偕壽晩祜實豐孰儷其偶七齡斯越二竪廼<lb/>
親乃棄君子仙遊八垠嗟嗟元嗣篤斯哀毁返葬於西<lb/>
匪杖弗起凡我庶僚元嗣同官執紼靡從遐心則慱有<lb/>
腯其牲有苾其酒靈之洋洋陟降左右尚饗<lb/>
　　　祭都御史公先生文<hi>勉仁</hi>
<pb n="KR4e0153_WYG_013-12b"/>
持公抱廉孰匪處官暗室屋漏弗愧則難糾愆觸邪孰<lb/>
匪執法茹柔吐剛值勢則壓於斯二者人罔克全公之<lb/>
履之若大路然愈乆愈貞載蹶載起靡悔靡變斃而後<lb/>
已季春之交節鉞始南威加列城亷頑走貪孰云季秋<lb/>
靈駕北返丹旌摇搖巨紼斯輓人謂先生晉文子徒體<lb/>
不勝衣氣凌萬夫又謂先生如蜀諸葛事煩食少天降<lb/>
之割某等廵守兹土聞訃軫情悼公之死慕公之生爰<lb/>
潔我牲載醑我酒為天下悲公也知否尚饗<lb/>
<pb n="KR4e0153_WYG_013-13a"/>
　　　祭李空同妻左宜人文<hi>代梧山李公作</hi>
鴻偶孟光宣儷少君繄二女之柔嘉附哲夫而有聞彼<lb/>
𢎞農之楊媛垂閫史之清芬匪托身於柳子雖信美其<lb/>
孰云彼梁與鮑固獨行之士耳而宗元之膾炙人口直<lb/>
詞藻之芳薰惟夫人之夫子道崇學邃超夷絶羣神交<lb/>
賈誼駕軼劉蕡抱孤忠以抗節排衆議之紛紛世之人<lb/>
見其退隱若𡨕鴻翩如可望而不可即而冀其再起則<lb/>
將爭步疾覩又若翔鳯之下空雲視三子者其髙下何<lb/>
<pb n="KR4e0153_WYG_013-13b"/>
如也於夫人之没結腸有詩銘墓有文百世之下見夫<lb/>
人之諱者必謂曰此空同李子之配過鈞山之麓者必<lb/>
指曰此宜人左氏之墳羗孰壽而孰短諒知者之能分<lb/>
昔者某與夫子同官江右愛踰手足而老媍之於夫人<lb/>
也有娣姒之好有問遺之勤側聞哀訃心焉孔慇㪺中<lb/>
河之明水擷南澗之清芹望城隅而修奠幸鍳止於蒿<lb/>
焄尚饗<lb/>
　　　祭馬封君文<hi>僉事應祥之父</hi>
<pb n="KR4e0153_WYG_013-14a"/>
維公生有隱行曰介曰淳陳留老父河濵丈人乃生哲<lb/>
子既文既武威則迅霆化其時雨維子大夫昔蒞銓司<lb/>
公也就養至止京師維我諸人或面或否欽徳仰風若<lb/>
飲醇酒大夫在汴公也在鄉悠悠白雲陟岵是望大夫<lb/>
曰歸問寢堂下天子勿與詔旋其馬維我諸人咸悦以<lb/>
嘻於昔聞者今當見之孟春之交使者西來大夫有檄<lb/>
啣悲茹哀維我諸人載憯載怛曰此純孝情孰可奪乃<lb/>
瓣我薌乃縮我茅臨風寓辭以代楚招尚饗<lb/>
<pb n="KR4e0153_WYG_013-14b"/>
　　　祭外舅東臺公文<lb/>
維正徳年月日浙江右布政使東臺胡先生終於濟南<lb/>
越明年丙子春喪歸濵州當是時也河南按察副使邊<lb/>
貢也者先生甥也縶於官守不獲臨柩以拜服緦以哭<lb/>
挽紼以送而其哀靡以伸也於是縮茅束帛遣其弟賢<lb/>
告奠於先生之靈而繼之以言曰嗚呼外舅死乎眞邪<lb/>
非邪甲戌之秋舅氏别我齊川之上頎髯長身神完而<lb/>
體固也而竟止於此顧又以疽死邪世傳發疽者必暴<lb/>
<pb n="KR4e0153_WYG_013-15a"/>
多怒必嗜酒必厚味必服金石藥而我舅氏不嗜酒也<lb/>
不厚味也不暴多怒也又不服金石藥不宜疽也而顧<lb/>
以此死邪又傳福善而禍淫者天也嗚呼今之人庸者<lb/>
懦者狂者悖者貧且狠者背上而虐下者豈少也然多<lb/>
白頭不死據髙位享豐禄焉我舅氏於兹數者有一二<lb/>
乎否也而方伯之官五十之壽竟止於此而又以疽死<lb/>
然則所謂天者與世之傳者果足信邪且以顔囬之賢<lb/>
而貧且夭死伯牛之賢而蒙惡疾自古屈伸之數倒施<lb/>
<pb n="KR4e0153_WYG_013-15b"/>
而逆降者何可勝道也至於論人則於其心不於其年<lb/>
於其行不於其爵我舅氏即止於此以疽死然而度支<lb/>
之績傳於京師經畧之才著於闗陜平反之澤流於汾<lb/>
晉之郊較之白頭不死據髙位享豐祿無一善可稱述<lb/>
者此奚啻燕與粤哉嗚呼舅氏吾又何悲也所可悲者<lb/>
一歲之前舅哭吾父之墓送吾弟之死於濟東門之外<lb/>
孰知一歲之後而貢也與婦哭舅氏於梁園也邪嗚呼<lb/>
痛矣已矣不可及矣文甫弟來傳舅氏之遺命以壙志<lb/>
<pb n="KR4e0153_WYG_013-16a"/>
屬空同以行狀屬貢嗚呼是幽𡨕之托也何敢卒負靈<lb/>
之洋洋其昭鍳之尚饗<lb/>
　　　祭錢封君文<lb/>
於戲人有恒憂積書者未必能讀而公之生也則友聖<lb/>
賢飫經史以鳴道於詞塲教子者未必能成而公之子<lb/>
也則登甲科職臺史以肅振乎朝綱抱徳者未必能壽<lb/>
而公之壽也則踰七齡介百福又暇豫而康彊之三者<lb/>
之難致也人得一以為幸公視之以為常載膺封典於<lb/>
<pb n="KR4e0153_WYG_013-16b"/>
家有光蓋庶幾乎生榮死哀垂式於鄉邦者矣所惜者<lb/>
子之位日以顯名日以昌宦遊河洛將車迎而就禄乃<lb/>
奄忽以云亡貢等同官令子聞訃悽傷遡靈風而遙奠<lb/>
慘白日之廽光亮英爽之如在庶俯鍳於空觴尚饗<lb/>
　　　祭髙運同朝用文<lb/>
維年月日髙陵髙朝用先生喪過大梁布政司參政王<lb/>
震按察司副使邊貢二人者之於先生友也於是具雞<lb/>
酒之奠而展弔於先生之靈座曰嗚呼至徳鮮庸逸足<lb/>
<pb n="KR4e0153_WYG_013-17a"/>
多蹉往嘗疑之今則破矣先生器惟國禎才本王佐維<lb/>
烈維義靡騁靡惰弗可怵以勢弗可黷以貨等貴富於<lb/>
浮雲視珠玉其如唾譬大厦之一木實允克於承荷若<lb/>
乃監税則豪右屏踪典庾則僕馬俱餓治郡則不携家<lb/>
室轉運則克盈程課斯固先生之餘事耳而亦豈足為<lb/>
先生賀也嗚呼先生有過目成誦之質而不以哲聞有<lb/>
片言折獄之明而不以能播老屈人下動遭抑挫是豈<lb/>
特造物者之深過也哉嗚呼先生已矣不可作矣維震<lb/>
<pb n="KR4e0153_WYG_013-17b"/>
與先生有同年之好惟貢與先生有同聲之和揆道析<lb/>
理莫䆒兹禍餞靈駕於秦關寄一哀於楚些先生其有<lb/>
知乎否邪怳儼爾乎如坐嗚呼尚饗<lb/>
　　　祭張給事中父文<hi>雲</hi>
嗚呼榮乎封君之有生於世也嗚呼哀乎封君之於是<lb/>
而斃也封君少時嘗讓千夫長於猶子矣已而避舍以<lb/>
居不階尺土卒致千金之富此非古人所謂傑者哉既<lb/>
貴其姪又貴其子學崇行孤抗言馳聲為良有司為大<lb/>
<pb n="KR4e0153_WYG_013-18a"/>
諫議珍食顯封叢於厥身古之豪傑或莫之能致也不<lb/>
已榮乎今四方多事烽燧靡寜天子據鞍思匡濟之佐<lb/>
使封君不死諫議在朝則宵旰之憂必有釋也是天下<lb/>
之所同嗟而並悼焉者不已哀乎夫人孰無生生而弗<lb/>
榮弗足以稱亦孰無死死而弗哀弗足以弔若封君者<lb/>
可以祀於此土已矣而貢等也者守土之官也束幣瓣<lb/>
香致兹薄奠封君其能歆之否乎尚饗<lb/>
　　　祭馬侍御母王孺人文<lb/>
<pb n="KR4e0153_WYG_013-18b"/>
嗟惟夫人秉質之純履行之仁坤徳之良含章括囊直<lb/>
大以方哭母稚年涕泗汍瀾水漿弗飡宜舅宜姑甘㫖<lb/>
是圖閫無譁呼以儉以勤以相夫君既裕且殷訓有章<lb/>
程厥子用成以有令名維兹數端或得其偏人曰已難<lb/>
夫人備之鄉黨是師以莫不咨人固有言相木有根相<lb/>
水有源夫人嚴君藴華抱芬敦古貴文誨於夫人孝經<lb/>
魯論大義是陳屏樂去奢載奩於車以歸厥家人亦有<lb/>
言起構維阡宅後維先維我君卿赫赫厥聲有國之禎<lb/>
<pb n="KR4e0153_WYG_013-19a"/>
青驄豸衣耳目是司帝曰汝為使於東方海波不揚豺<lb/>
虎遁藏人又有言徳維壽原善乃福門夫人在堂鼎食<lb/>
苾芳命黻煒煌謂百斯齡撫爾雲仍隆基是承賀書方<lb/>
裁訃音倐來逺邇興哀維我庶寮君卿是交誼比同胞<lb/>
絮酒束牲侑以粢盛爰告我誠夕日滿川寒雲在天夫<lb/>
人鍳焉尚饗<lb/>
　　　祖奠亡弟庭寳文<lb/>
於戲吾與爾為兄弟二十七年今一旦已矣其何以為<lb/>
<pb n="KR4e0153_WYG_013-19b"/>
情耶吾去家而服官頼爾以寄門户之託吾棄親而事<lb/>
君頼爾以供甘㫖之奉今一旦違我而去爾則忍矣老<lb/>
母在堂哀心如割使我入無所依出無所倚其何以為<lb/>
情耶明旦遷柩將殯爾於先府君墓側吾弟有知其必<lb/>
痛此千古之别矣尚饗<lb/>
　<lb/>
　<lb/>
　華泉集巻十三<lb/>
</p>
<p>
</p>
  </div>
<div>
<head>華泉集巻十四</head> <lb/>
    <p>
<pb n="KR4e0153_WYG_014-1a"/>
欽定四庫全書<lb/>
　華泉集巻十四<lb/>
　　　　　　　　　　　　　明　邉貢　撰<lb/>
　文集<lb/>
　　雜著<lb/>
　　　俟軒觧<lb/>
正徳甲戌仲冬之月華泉子將如梁道過黄池之津有<lb/>
舟無人下上渡左隨水風而飄焉迫視之則一老父枕<lb/>
<pb n="KR4e0153_WYG_014-1b"/>
竿藉蓑卧於其中華泉子呼而問曰子豈非漁者乎於<lb/>
是老父驚起跪而言曰是也華泉子曰吾視爾輪網具<lb/>
焉篙櫓完焉然則胡為乎弗爾業也而憇於是焉老父<lb/>
笑曰夫水泉涸矣吾篙櫓雖完將安放流澌集矣吾輪<lb/>
網雖具將安施竊聞之知者善待時聖人之用固有時<lb/>
而藏焉彼涸者必有盈也集者必渙也而吾何爭焉華<lb/>
泉子不能詰歸而卧諸舟中因憶過魚丘之日玉光陳<lb/>
子嘗以俟軒求觧廼推枕而起曰是可以復陳子已矣<lb/>
<pb n="KR4e0153_WYG_014-2a"/>
遂援筆而書之<lb/>
　　　縣令丞簿史題名碑記<lb/>
武鄉呉侯令陽信以最稱収令與丞與簿若史者之姓<lb/>
名若干人列之碑而樹之於其聽政堂之東時正徳辛<lb/>
巳夏四月之望也頃之村父老十數軰長眉曵笻杖聚<lb/>
觀之按其名而數焉至某也則瞿焉曰是某也眞父母<lb/>
也吾祖也吾父也嘗事焉吾賦税外無私徵焉吾舉室<lb/>
休休焉吾兒時尚及見也今安得斯人者來焉為父母<lb/>
<pb n="KR4e0153_WYG_014-2b"/>
焉言已則又慨焉歔焉啜啜焉泣焉咄而思焉𤓰其姓<lb/>
名弗忍移焉恍焉若聆厥欬焉盖與坐斯人於縣堂而<lb/>
跪且拜焉者無以異也又數之曰某也某也則衆也漠<lb/>
焉若弗聞焉又數之至某也某也則曰是某也三老役<lb/>
焉某也者廷掾役焉亦載名於斯也目以笑焉又數之<lb/>
至某也則出口唾焉曰是吏而盜者也已又瞋焉怒焉<lb/>
以杖戳焉若將剷其名或以告野史氏野史氏喟焉曰<lb/>
嘻惡用是碑也乎哉又惡用記乎哉夫父老者之言斯<lb/>
<pb n="KR4e0153_WYG_014-3a"/>
盡矣雖然不可以不記也亦不可以不碑也使後之為<lb/>
令與丞與簿若史者過而觀焉將問之父老曰某循者<lb/>
乎某良者乎為若思也某尋而常者乎為若笑也某酷<lb/>
者也貪者也為若怒焉者乎又思之曰後之父老之指<lb/>
吾名也將瞋焉乎唾焉乎漠焉而已乎盖問對之頃有<lb/>
感發焉顧瞻之際有懲創焉是侯之功也已侯名琦字<lb/>
汝器丁丑進士其心也直以恒其守也正以固其政也<lb/>
仁以明有父母之道焉徵最以去予固知後之父老之<lb/>
<pb n="KR4e0153_WYG_014-3b"/>
觀斯碑者將𤓰其姓名而思焉泣焉歔且慨焉為之廟<lb/>
社以春秋焉盖不止恍焉若坐其人於縣堂而跪且拜<lb/>
焉而已也<lb/>
　　　東山春興巻引<lb/>
東山春興巻者邉生貢為其師月菴先生而作也月菴<lb/>
先生姓陳氏和州人居於金陵成化末邉生從王父遊<lb/>
金陵嘗受學焉當是時邉生方九歲在諸生中年最少<lb/>
也先生顧獨愛邉生命之曰小子貢愼爾容端爾中吾<lb/>
<pb n="KR4e0153_WYG_014-4a"/>
湏爾成焉邉生受教惟謹居二所年而别正徳庚午邉<lb/>
生自太常丞出為荆州牧先生聞之曵杖而歌曰滔滔<lb/>
江漢南國之紀有文王之化焉而吾徒守之吾道南矣<lb/>
吾其徃觀乎於是舟行踰夏値蜀冦侵楚路孔棘不至<lb/>
而返踰一年邉生以家難歸於濟南先生聞之曵杖而<lb/>
歌曰泰山巖巖魯邦所瞻是吾心之所景行者也而吾<lb/>
徒適又至止吾道其東乎吾徃觀之是時先生八十有<lb/>
二齡矣携三尺童跨蹇驢道出徐兖止邉生之舍休焉<lb/>
<pb n="KR4e0153_WYG_014-4b"/>
而邉生方與其友人登所謂泰山者未歸也踰七日歸<lb/>
見先生邉生頓首泣下叙勞苦懐想狀具説山中之槩<lb/>
與荆襄形勢甚詳先生曰嘻吾休矣吾行有二得焉見<lb/>
子一也南東山水在吾目中二也吾由是休矣邉生跽<lb/>
而請曰弟子不類違先生之教者二十七年於兹於先<lb/>
生之道未有聞焉豈足以辱先生之思也惟先生興在<lb/>
山水請具几杖以從若何先生笑而應曰小子貢勿復<lb/>
道我道盖是也留月餘先生歸與邉生游者若干人咸<lb/>
<pb n="KR4e0153_WYG_014-5a"/>
曰先生盖有道者也乃各為詩若詞以贈而以題命邉<lb/>
生邉生曰先生之都為壬申之九月也而其東也為癸<lb/>
酉之三月於是敬題其巻為東山春興云<lb/>
　　　題海市巻後<lb/>
華泉子曰余自童生時讀蘇子海市詩而竊慕焉顧未<lb/>
嘗一至海上寤寐思服者二十年於兹矣乃今讀是巻<lb/>
而心休焉曰是可以弗觀已矣然不能無感焉則為之<lb/>
言曰夫有天地即有海有海即有市有市即有見之者<lb/>
<pb n="KR4e0153_WYG_014-5b"/>
矣而數千歲弗傳焉其故何也過之而弗觀觀之而弗<lb/>
紀與弗見者一也而一顯於宋盛傳於今豈非海市之<lb/>
遇也哉然是巻也侍御君記之諸大夫則賦詠之夫記<lb/>
之者見之者也賦詠之者非必人人而見之也而若或<lb/>
見之者無他焉徵諸記而已矣天下之人之慕海市如<lb/>
余者豈少哉吾恐讀是巻而心休焉者將不獨余也柳<lb/>
柳州曰美不自美因人而章蘭亭不遇右軍則清湍修<lb/>
竹蕪没於空山矣吁豈獨一蘭亭也哉<lb/>
<pb n="KR4e0153_WYG_014-6a"/>
　　　題章二送行巻<lb/>
古之人有言曰愛其人者及其屋上之烏夫烏微物也<lb/>
愛其人猶且及之而况於其人之弟也茍其人弗可與<lb/>
也則仲弓之賢也韓愈子之文也而弗能以益其父與<lb/>
子也况於其弟耶章子行予嘗序以贈之乃北渚諸君<lb/>
者又各為之詩以歌之而弗已也嗚呼是可以觀章子<lb/>
之為人可以觀我郡侯之為政可以觀濟南學士大夫<lb/>
之為心矣<lb/>
<pb n="KR4e0153_WYG_014-6b"/>
　　　題増修章丘縣志後<lb/>
𢎞治壬子陸子以楊子為章丘志正徳癸酉吕子修焉<lb/>
其邑之人曰劉子者告邉子曰楊子之為志也其言曰<lb/>
山也水也與地之産也自上世以來未之有改焉爾也<lb/>
惟吏之善才之出其來也無窮焉欲歲歲而益之故虗<lb/>
焉以俟斯楊子之志亦陸子之志也而吕子修焉可無<lb/>
紀乎邉子曰作之非艱述之惟艱吕子之謂矣夫由吕<lb/>
子以上至於陸子也餘二十祀焉其尹也幾人也奚至<lb/>
<pb n="KR4e0153_WYG_014-7a"/>
於吕子而始修之也若有俟焉是吕子之賢也劉子曰<lb/>
吕子之賢也不止是盖能使吾民富而有禮又崇吾城<lb/>
深吾隍盜弭而民戢斯不可無傳也於是邉子乃喟然<lb/>
曰祭法有言法施於民則祀之能禦大菑則祀之嗚呼<lb/>
若吕子者可以祀矣故為之述此焉劉子名欒吕子者<lb/>
名秉彛晋州人也<lb/>
　　　刻岑詩成題其後<lb/>
殷璠評嘉州詩曰語逸體俊意毎造竒而嚴滄浪則云<lb/>
<pb n="KR4e0153_WYG_014-7b"/>
岑詩悲壯讀之令人感慨味斯言也予未嘗不撫巻嘆<lb/>
焉而臺峯子叙之亟稱其近於李杜斯可謂知言者矣<lb/>
夫俊也逸也是太白之長也若竒焉而又悲且壯焉非<lb/>
子美孰能當之子美嘗曰岑生多新詩又曰篇終接混<lb/>
茫又曰沈鮑得同行味斯言也意未嘗不歛袵於嘉州<lb/>
也二子之言不有徵乎哉今誦其集如所謂山風吹空<lb/>
林颯颯如有人斯悲壯而竒矣又如長風吹白茅野火<lb/>
燒枯桑之句不俊且逸也乎哉夫俊也逸也竒也悲也<lb/>
<pb n="KR4e0153_WYG_014-8a"/>
壯也五者李杜弗能兼也而岑詩近焉斯不可以刻而<lb/>
傳之也乎哉故曰臺峯子知言者矣叙成之明旦華泉<lb/>
子題<lb/>
　　　今雨軒記<lb/>
今雨軒者楊子為尹之所居也何名乎今雨託美也何<lb/>
美乎楊子嘗尹崑山矣移於髙平又移於常熟常熟與<lb/>
崑接壤也崑人聞之者咸徃歸焉沈子輔者雨見楊子<lb/>
楊子觴之酒而嘻曰器也僻實無愛於崑奈何以辱崑<lb/>
<pb n="KR4e0153_WYG_014-8b"/>
人之來也匍匍焉泥潦之弗厭乎昔者甫也之旅於秦<lb/>
賔客棄之如遺跡也感魏子之來也傷舊雨焉今者宜<lb/>
以今雨名吾之軒庶以詔於後之人也於是諸大夫聞<lb/>
而誦之曰是一物也而二美具焉遺愛一也不忘徳二<lb/>
也孔子有言曰斯民也三代之所以直道而行也崑人<lb/>
有焉周公曰平易近民民必歸之楊子之謂矣<lb/>
　　　題空同書翰後<lb/>
魯公聖於書者也子美聖於詩者也李子兼之可謂豪<lb/>
<pb n="KR4e0153_WYG_014-9a"/>
傑之士已矣今之學者之為詩若書莫不曰乃所願則<lb/>
學李子也及其成也弗顔弗杜則顧曰非我也天也嗟<lb/>
乎詩有宗焉曰三百篇書有祖焉曰蟲沙鳥跡斯李子<lb/>
之學矣今之學者求顔杜於李子無乃已疏乎古之人<lb/>
有言乎取法乎上僅得乎中斯李子之謂矣正徳丁丑<lb/>
冬十一月朔旦華泉子邉某題<lb/>
　　　書博文堂冊後<lb/>
古之君子之於文也非徒務其博而已也彼固有所取<lb/>
<pb n="KR4e0153_WYG_014-9b"/>
焉也傳曰文以載道又曰文者貫道之器則是君子之<lb/>
取於文者固將以求道也是故天子有天子之道諸侯<lb/>
有諸侯之道卿大夫有卿大夫之道今之所謂宗室古<lb/>
之所謂同姓諸侯也漢封廣陵王之冊曰廼惠廼順則<lb/>
惠與順固諸侯之道矣髙皇帝垂訓於宗室命名之章<lb/>
其繫遼藩者曰憲術儼尊儒則尊儒之訓固遼藩之所<lb/>
宜世守焉者而光澤止菴又宗室之美也其建堂以儲<lb/>
秘書則先皇帝錫之以嘉名而命儒臣書額以示寵其<lb/>
<pb n="KR4e0153_WYG_014-10a"/>
自治宫室以居二縣君而不煩於民也則今上嘉悦之<lb/>
賜勑褒諭且曰具見體國卹民至意於戯若王之為諸<lb/>
侯可謂能盡其道者矣夫非順則不能體國非惠則不<lb/>
能恤民非崇儒則固不能博於文以不畔於道也而王<lb/>
咸有焉是雖天質之粹人品之髙其稽古之力固可誣<lb/>
也乎哉王之於文可謂非徒務其博者矣抑愚竊有感<lb/>
焉史稱河間積書與漢朝等當時不聞嘉寵之詔曹子<lb/>
建忠懿貞亮無愧大雅而丕乃忌之視今日何如耶於<lb/>
<pb n="KR4e0153_WYG_014-10b"/>
戯若王之遭逢固可以有所感矣<lb/>
　　　題史元之所藏沈休翁髙鐡溪詩巻<lb/>
兵法有竒有正詩法亦然而知者寡矣休翁鐡溪固詩<lb/>
家之登壇者也由今觀之盖髙得其竒而沈得其正世<lb/>
之論詩者多厭正而喜竒喜竒則難矣正固不易造也<lb/>
竒非正則多失正非竒則茸然不振其病均耳守之以<lb/>
正而時出其竒非老將孰能當之元之總戎固熟於兵<lb/>
法者也間以其餘力發之於詩騷壇諸將莫敢不歛袵<lb/>
<pb n="KR4e0153_WYG_014-11a"/>
焉故因讀二公之詩輙及於此且以求益總戎尚有以<lb/>
復我也哉<lb/>
　　　親交贈言引<lb/>
蒙山李子以刑部郎中出知陳州事在戊辰六月越七<lb/>
月十有二日其外伯舅前峯白巖両喬先生者置酒於<lb/>
其家觴别李子時在坐之客為南濠都子𤣥敬雲間陸<lb/>
子子淵及予凡六人也又七日李子既貨其屋乃卜城<lb/>
西南鄭氏之圃居焉圃有山泉松竹花鳥烟雲之勝居<lb/>
<pb n="KR4e0153_WYG_014-11b"/>
九日兩喬先生者速予出餞則凡坐之客皆在也而南<lb/>
濠不與焉兩㑹凡得詩若干篇詩有聨句者有分韻者<lb/>
有次韻者為選為律為絶句其體不一然親者道其所<lb/>
親而其所交者亦各道其交無弗盡也李子命之書既<lb/>
成巻又附其同官者同志者之詩若干篇於後以請名<lb/>
於白巖白巖為之題曰親交贈言已顧指其巻之端謂<lb/>
予曰李子之交於人也與人之交於李子孰有如子者<lb/>
乎非子莫宜引此予不敏又弗文也而弗敢以辭遂為<lb/>
<pb n="KR4e0153_WYG_014-12a"/>
志之<lb/>
　　　郭于藩别詩引<lb/>
三年冬十二月御史郭君自南都來獻績於天官天官<lb/>
以其績上於天子天子嘉之列上考以歸且歸曰白巖<lb/>
喬子者御史同門友也具酒食召嘗所來徃者數人以<lb/>
㑹别御史而予亦與焉數人者固御史之所親愛者也<lb/>
於是為聨句以贈之凡若干篇御史曰是不可無答也<lb/>
則為之詩以留别數人數人者相繼屬和又若干篇書<lb/>
<pb n="KR4e0153_WYG_014-12b"/>
以遺御史志好也是夕平基李子以直宿省中先去故<lb/>
起句為多已而酒酣洽甚坐客譁然興至輙書故多寡<lb/>
先後不次也未成者二篇明日以附前峯喬子足之盖<lb/>
前峯有小疾不與坐也予與御史偕舉進士為同年友<lb/>
益親且愛故述其畧如此若乃數人者之名氏爵里則<lb/>
附見於所聨句之下與其次韻者之後云<lb/>
　　　王遂字説<lb/>
遂渤海人也性質直不事華艷少嘗見於予未幾别去<lb/>
<pb n="KR4e0153_WYG_014-13a"/>
不見者六年矣予繼室之弟曰胡文甫者遂之妻兄也<lb/>
今年夏以事來京師舘於予所間以遂之字問予予為<lb/>
之字曰用達以復於遂曰夫遂何始也曰始於周何始<lb/>
於周也曰周禮遂人氏之掌曰夫間有遂是也然則何<lb/>
以為曰所以達水也一夫之田百雖其畆凡公室之所<lb/>
需與其家之父母昆弟以及其子若孫未有不仰焉者<lb/>
也然非遂則潦而無所於洩也暵而無所於溉也而田<lb/>
用萊矣故為之遂者必平其躬必虗其中必委徐其形<lb/>
<pb n="KR4e0153_WYG_014-13b"/>
是何也中非虛則水必壅躬非平則水必渟形非委徐<lb/>
則水之性莫以遂舍是未有能達者也故為之遂者必<lb/>
用達而後可也遂既冠以娶矣其上有母下有諸弟後<lb/>
且有子若孫凡家之人與公室之所須者譬之田然非<lb/>
遂則焉所仰也故平其躬者直也虛其中者寛也委徐<lb/>
其形者恭也孔子曰恭則不侮寛則得衆傳曰直則人<lb/>
信之三者備而君子之道幾矣則未有不達焉者也遂<lb/>
業農賈不通於詩書以語故未必達然所居近鄉遂治<lb/>
<pb n="KR4e0153_WYG_014-14a"/>
田之道知之固矣其姑之夫曰東臺先生者外舅也持<lb/>
是説以叩庶幾有喻矣乎<lb/>
　　　丞説贈柴子<lb/>
柴子既仕為無錫丞持檄徃别華泉子華泉子止而飲<lb/>
之酒問之曰子聞丞之道乎曰未也曰衣服在躬而不<lb/>
知其名為罔而况於官乎何以為政曰輔也聞之丞貳<lb/>
於令者一邑之事盖無所不當問曰若是子且得咎夫<lb/>
令邑之長也令曰甲丞曰乙令曰可丞曰否令必曰是<lb/>
<pb n="KR4e0153_WYG_014-14b"/>
侵吾官侵則憤憤則爭爭則怨怨則咎曰若是則惟令<lb/>
之從乎曰惟令之從何以丞為耶先王之建官也置之<lb/>
長專之也貳佐之也亦以防專也設惟令之從何以丞<lb/>
為邪柴子懼曰若是奈何華泉子曰其剛柔之際乎在<lb/>
易之文二與四同功而異位然二多譽而四恒多懼以<lb/>
近五也是故令譬則五也簿與尉猶二也丞則四也侵<lb/>
之則過剛順之則過柔安得無咎子誠以感之正以輔<lb/>
之貞以守之遜以居之其道必大亨即大亨非我也故<lb/>
<pb n="KR4e0153_WYG_014-15a"/>
曰剛柔之際也柴子喜而起洗爵以謝華泉子曰微子<lb/>
之教吾幾不免於是柴子齊人嘗歸妹於華泉子有兄<lb/>
弟之義也故其言約以䂓<lb/>
　　　弟賦庭寳字説<lb/>
予生六歲而未有名少司空泰和張達時為應天丞與<lb/>
大父治中府君為僚友也始以貢命予予既冠而交游<lb/>
字之曰來庭鄉先達太保尹公少之易以庭實於是交<lb/>
㳺者因遂以庭實呼之矣予弟之生少予十有一年生<lb/>
<pb n="KR4e0153_WYG_014-15b"/>
踰月而大父府君自金陵歸大人公亦歸自京師家慶<lb/>
之夕傳抱呼笑以為樂也遂相顧而大母没又三年而<lb/>
從大人公遊鴈門又四年而歸於是時賦之年蓋二十<lb/>
有四矣而顧未有字也今年春予自太常丞出守江陵<lb/>
過臨清而㑹焉間以為請予因字以庭寳而告之曰賦<lb/>
之可寳也有三焉而弟知之乎否也夫有田則有賦世<lb/>
固未有無賦之田也田無賦則倉廪虛倉廩虛則國用<lb/>
不足國用不足則雖有象犀珠貝圭璜金璧將焉用之<lb/>
<pb n="KR4e0153_WYG_014-16a"/>
是國之所寳者賦也予宦遊不得恒侍大人公母夫人<lb/>
之下温凊之禮滫髓之奉惟弟是倚焉則吾邊氏之庭<lb/>
所寳者非賦而誰也是家之寳也弟生魁梧有膂力能<lb/>
曵十石之弓而又習於馬今西方有事天子拊髀思將<lb/>
出而當一校之隊樹功疆圉為國虎臣則又邊庭之寳<lb/>
也是賦之能也非予之所及也夫是三者其名殊也其<lb/>
義殊也而其道一也顧名思義以求盡其道惟予弟勉<lb/>
之而已傳曰子生三月父命以名又曰男子二十冠而<lb/>
<pb n="KR4e0153_WYG_014-16b"/>
字於戱予之名不宜出於人弟之字不宜出於我也而<lb/>
又為之文以析其義焉者禮之權也予弟勉之試以斯<lb/>
言請於大人公大人公又有所以啓之者矣<lb/>
　　　祈雨文<lb/>
嗚呼災異之來厥有咎徵欽罰惟愆沴氣薰蒸自九月<lb/>
不雨至於正月黔黎憔悴憂恐弗勝今二月已盡野無<lb/>
青草則奚望年之可登無乃吏於土者稔戾隱慝省躬<lb/>
之實未知所懲夫何載沐載禱誓壇之後霡霂鮮降𤣥<lb/>
<pb n="KR4e0153_WYG_014-17a"/>
風屢騰白晝黄霾飈旋若崩道路之嗷嗷者將不知其<lb/>
何以為食而我庶司羣吏則引望終日徒為之駭愕而<lb/>
凌兢嗚呼天之不雨為殃民者而怒也今不禍其所以<lb/>
致怒民則何罪反以虐棄而弗為之哀矜某等職叨民<lb/>
社夜寐夙興控訴無所壇壝再升惟神明之錫惠庶民<lb/>
命其終有所憑謹告<lb/>
　　　祈雨告文<lb/>
曰爰自去秋雨雪少降以至於今土焦麥枯百姓鮮食<lb/>
<pb n="KR4e0153_WYG_014-17b"/>
榖價沸騰乃兹春已逾半而白日無色黄霾蔽空河之<lb/>
北則樹葉草根剪伐殆盡甚至有掘死人於墓烹而食<lb/>
之者矣河之南則老穉相率乞食於途甚至有父子夫<lb/>
婦不能以相保者矣菜色盈目言之痛心某等宣政於<lb/>
斯司防禦於斯反咎責躬蹙焉無地即發倉廩顧安得<lb/>
人人而濟之欲撫流移則滔滔者四郊皆是也用是齋<lb/>
沐竭誠率我官屬父老敢請禱於神下嗚呼神之所血<lb/>
食在民民之存亡在年榖年榖之豐凶在暘與雨而暘<lb/>
<pb n="KR4e0153_WYG_014-18a"/>
雨之暄弗暄降弗降則神之職矣伏兾轉斡化機鼓雷<lb/>
霆而奮之以風雨以甦民命若某等之職與不職非百<lb/>
姓之罪也惟神明昭别而禍福之其何敢辭謹告<lb/>
　　　謝雨文<lb/>
維神受職九天耀靈下土主司民物參贊化機邇者亢<lb/>
陽為灾庶榖殄瘁上下憂損拯救無方禱祠浹辰時雨<lb/>
乃降焦枯少沃生意已囬卒歲可期秋成有頼敬陳明<lb/>
薦仰答神休伏冀威靈俯垂斡運大施甘澍永濟黔黎<lb/>
<pb n="KR4e0153_WYG_014-18b"/>
尚饗<lb/>
　　　治河告文<lb/>
曰邇者洪流泛溢齧堤噬堰河之南岸日圮月侵某等<lb/>
憫溝洫之漸淤懼城郭之相近及農時之始暇遵王制<lb/>
以興工爰卜今辰下椿捲埽潔牲陳醴以祈厥成嗚呼<lb/>
修之者人之功佑之者神之職某等受朝廷之重托固<lb/>
願節民力而省民財神配海嶽之顯封亦必捍大菑而<lb/>
禦大患也幽明無間幸與圖之謹告<lb/>
<pb n="KR4e0153_WYG_014-19a"/>
　　　祭河文<lb/>
維神配鎮北嶽受國顯封湯湯洪流萬水是宗踰周越<lb/>
梁爰達於海潤田澤疇濟物千載某按部兹境徃來一<lb/>
年反命届期臨流告䖍既張我㠶載擊我楫神其相之<lb/>
以利我涉尚饗<lb/>
　　　𠂻赤榮光贊<hi>并序</hi>
𠂻赤榮光圖者皇明遼藩宗室止菴光澤王受封之始<lb/>
而其叔祖誠菴衡陽王手以賜之者也王之先君惠王<lb/>
<pb n="KR4e0153_WYG_014-19b"/>
既已親為之題以發其義矣由是騷人墨士之産於此<lb/>
與仕於四方而過於此聞者亡弗見之則亦亡弗歌之<lb/>
者也後二十年某由太常丞出守荆土而見於王王出<lb/>
其圖而示之且命之言某不敏為天子之守吏樂其土<lb/>
之有賢王也取六義之比謹拜首而為之贊曰<lb/>
有丹者楳植於荆阿照臨江漢如爛斯霞霑之溉之雨<lb/>
露孔多既昌其幹亦蕃其葩於萬千年王國之華<lb/>
　　　白泉子憂居圖贊<lb/>
<pb n="KR4e0153_WYG_014-20a"/>
有白者衣有素者冠有戚者容棘人欒欒飄颻野風吹<lb/>
吹葛帶永言孝思發我潛嘅<lb/>
　　　陳處士畵像贊<lb/>
心慤而性淳服禮而蹈仁惠周乎里閈名越乎等倫若<lb/>
是者不可盡以畵也嫮貌而頎身質清而氣神其言也<lb/>
諄諄其動也誾誾若是者又非畵之所能盡也然則補<lb/>
其所未足載其所不傳者豈不在乎斯文噫山間松下<lb/>
琴儔鶴鄰兹人者其今之所謂處士而古之所謂逸民<lb/>
<pb n="KR4e0153_WYG_014-20b"/>
者歟<lb/>
　　　紀夢<hi>為空同將易號作</hi>
夏日午睡夢一青衣小鬟叩軒泣曰妾空同山之靈也<lb/>
主君新寵移於大陽無罪而棄妾請子一言歸之若何<lb/>
予告之曰乆處而惡生人之情也離騷而抱貞女之經<lb/>
也爾不見夫素平者乎屏之二十年一日歸焉夫誰為<lb/>
之媒也爾毋泣行召爾矣青衣既去鸚鵡呼婢於窓外<lb/>
曰將食來將食來遂窹而起<lb/>
<pb n="KR4e0153_WYG_014-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0153_WYG_014-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　華泉集巻十四<lb/>
</p>
<p>
</p>
  </div>
        </body>
</text>\m</TEI>
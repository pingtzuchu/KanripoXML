<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0011_SBCK_006-1a"/>
牧齋有學集卷六<lb/>
　秋槐别集<lb/>
　　乙未小至日宿白塔寺與介立師兄夜話辛卯<lb/>
　　秋憇友蒼石門院扣問八識規矩屈指又五年<lb/>
　　矣感而有作二首<lb/>
朔風殿角語琅璫方丈挑燈拜飮光<hi>堂供大迦葉佛</hi>月扇雲<lb/>
衣辭熱惱氷牀雪被借淸凉<hi>王于一約看女戲不果</hi>空門夜共<lb/>
三冬冷佛日朝依一線長話到報恩塵刹事殘缸炷<lb/>
焰吐寒芒<lb/>
細雨諸天洒梵林石門昔夢靜思尋三人互剪繙經<lb/>
<pb n="KR4f0011_SBCK_006-1b"/>
燭八識初輸看論金鳥集長干多刦淚雞鳴後夜五<lb/>
更心官梅東閣垂垂發陽長方知佛力㴱<lb/>
　　寳應舟次寄李素臣年姪<lb/>
津亭何處不滄桑况復淮南指白楊冠劒丁年唐進<lb/>
士泥塗亥字魯靈光吳航<hi>原作搒</hi>雁起殘更火楚幕烏<lb/>
啼半夜霜容貌恐君難識我且憑音響撼倉琅<lb/>
　　題黃甫及舫閣<lb/>
文練縈忩香篆遲舫齋恰似<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟時垂簾每讀淮隂<lb/>
傳卷幔長懷漂母祠落木雲旗開楚甸夕陽日珥抱<lb/>
鍾離鄂君繡被歌誰和且試燈前一局棋<lb/>
<pb n="KR4f0011_SBCK_006-2a"/>
　　題陳階六振衣千仞岡小像<lb/>
偶向咸池沐髮還須彌羅頂瞰人寰笑他一摑脩羅<lb/>
掌規取雙輪作耳鬟<lb/>
　　寄淮上閻再彭春西草堂<lb/>
西向依風歎南枝擇木謀艱難仍有步顧眷豈無頭<lb/>
策賜金天醉盤辭渭水愁美人行萬舞山隰思悠悠<lb/>
長淮南紀水滔蕩汨窮塵故綘眞吾土陶唐自古民<lb/>
周詩太原什晉問柳州文他日論都賦東西定主賔<lb/>
　　竹谿草堂歌爲寳應李子素臣作<lb/>
君不見唐家中葉壽命昌帝降八寳鎭楚方光氣鬱<lb/>
<pb n="KR4f0011_SBCK_006-2b"/>
郁天市牆昭囘天漢連維揚仙李盤根告厥祥長庚<lb/>
散翼垂寒芒三壬羅腹貯三倉天心月脇穿肺腸九<lb/>
琮五玉森珪璋佇候上帝開總章海靑高飛翎雀翔<lb/>
觚稜塵碎金雀傷羅㬋噉日陽烏忙炎風朔雪成灰<lb/>
場白虹潦天朔吹狂薄游擊筑燕市旁卷衣秦女辭<lb/>
宮粧歌殘漏月音惻愴龍胡上天不我將呼風鳥啼<lb/>
金粟岡龍蟠空曲熊羆藏玉泉朱魚鱗鬛揚腐儒瘦<lb/>
馬淚漬裳囘瞻佳氣行傍徨歸來散髮箕山陽射陽<lb/>
湖畔築艸堂箕山墮蜀周如防挂瓢飮犢猶相望風<lb/>
吹樹瓢響倉琅披襟抱膝思虞唐名園箓竹如南塘<lb/>
<pb n="KR4f0011_SBCK_006-3a"/>
綠雲百畝欺篔簹高梧㴱柳矗隊行前迎後却朝竹<lb/>
王白毛布地血雨創此中白日思上皇蕭晨淸夜開<lb/>
竹房晉賢唐逸來命觴碧蘚綠影壓書牀紅鐙一滴<lb/>
蘭膏光凉風蕭閒吹縹緗明玕屋角鳴笙簧淸商一<lb/>
部迴簷廊玉魚劒佩交鏗鏘主人雒誦何琅琅金春<lb/>
玉應叅宮商捎雲交響雙鳳皇和以發明并幽昌搖<lb/>
風獵獵萬籟張長竽擊戞紛旗槍王良策馬騎龍驤<lb/>
雲旓羽纛影頡頏瓦振帛裂天低昻奔濤䟦浪撼屋<lb/>
梁退飛六鷁叫鵚鶬迅掃塵壒迴滄浪少焉明月生<lb/>
東廂得風而笑竹亦忘斫靑削玉開珠囊丹靑翰簡<lb/>
<pb n="KR4f0011_SBCK_006-3b"/>
手勘量大書甲子依柴桑載記黑白標朱黃千年筠<lb/>
竹新粉香抽空擲筆凌秋霜端門寳書今不亡春秋<lb/>
素臣竹素長老夫髦矣吾子强<lb/>
　　長干送松影上人楚遊兼柬楚中郭尹諸公二<lb/>
　　首<lb/>
吳頭楚尾一軍持㫁取陶輪右手移四鉢尚擎殷粟<lb/>
米七條還整漢威儀毗藍風急禪交定替戾聲長呪<lb/>
力悲取次莊嚴華藏界䕶龍河上落花時<lb/>
孤蓬散霰浪花堆眉雪茸茸抖擻來跨海金鈴依振<lb/>
錫緣江木掃襯浮柸九疑旭日扶頭見三楚浮雲按<lb/>
<pb n="KR4f0011_SBCK_006-4a"/>
指開喚起呂仙橫笛過岳陽梅柳早時催<lb/>
　　乙未除夕寄內<lb/>
頳尾勞勞浪播遷長干禪榻伴僧眠魚龍故國猶今<lb/>
夕雞犬新豐又一年瓦注臘醅村舍酒柴門松火佛<lb/>
前錢團圞兒女應流涕老大家翁若个邊<lb/>
　　長干偕介丘道人守歲<lb/>
明燈度歲守招提去殿宮雲入夢低怖鴿有枝依佛<lb/>
影驚烏無樹傍禪棲塔光雪色恒河象天醒霜空午<lb/>
夜雞頭白黃門熏寳級香爐曾捧玉皇西<lb/>
　　丙申元日<lb/>
<pb n="KR4f0011_SBCK_006-4b"/>
朝元顚倒舊衣裳肅穆宮花禮梵王佛日東臨輝象<lb/>
設帝車南指滌文章秋衾昔夢禪燈穩春餅殘牙粥<lb/>
鼓香誓以丹鉛迴法海三千牀席刦初長<lb/>
　　王式之叅軍五十<lb/>
烏衣燕子繞庭除昔日王郞髩未疎玉匣長臨修褉<lb/>
帖銀鉤戲艸嚇蠻書薄寒殘醉催絲管微雨新晴御<lb/>
板輿淥酒紅樓春漸好落梅歌發落燈初<lb/>
　　爲康小范題李長蘅畫<lb/>
李生才思如靑雲信腕潑墨皆有文雲山每拂紅樓<lb/>
壁章艸嘗書白練裙此圖點染聊復爾老筆槎牙劈<lb/>
<pb n="KR4f0011_SBCK_006-5a"/>
生𥿄巳皴數樹接烟嵐更著扁舟破春水舟中一老<lb/>
澹鬚眉鶯脰湖邊問渡時橘花寒食横塘路綘淺紅<lb/>
輕蕩槳遲<lb/>
　　放歌行贈櫟園道人游武夷<lb/>
礪君吳剛斫月之玉斧揚君魯陽指日之戈殳飮君<lb/>
邯鄲一曲之美洒贈君繞朝臨行之䇿書憶君去年<lb/>
歸晝繡堂堂暫喜身垂魚雕軒列戟侯門屏金章玉<lb/>
軸照座隅詞人油素獻歌頌肩軿踵汗仍口呿靑陽<lb/>
逼除才隔歲南冠顧影行次且秋風吹散孟嘗客廉<lb/>
公市門日旰虚老夫衝寒走問訊罨頭氷雪膠髭鬚<lb/>
<pb n="KR4f0011_SBCK_006-5b"/>
溺人但一笑越吟多囁嚅班荆過蓬桑下語倉皇執<lb/>
手臨交衢且勿賦河梁且勿歌驪駒聽我放歌行請<lb/>
言造化初厥初空界二十刦毗嵐槖風吹復嘘金藏<lb/>
興雲雨如軸金剛界結胎堪輿淸水升天澱濁地七<lb/>
金四洲高下殊光音天人福報薄地餅食竭林藤枯<lb/>
身光彫落器界暗四輪墨穴游昏塗寳音諸地起慈<lb/>
愍化現日月天子星宮俱開張兩儀布二曜二十八<lb/>
宿磊落排空居梵王口膍臍輪各種族欲界障持善<lb/>
現相刲屠修羅蕩脚波海水生憎頭上蹴踏雙兎蜍<lb/>
手障日輪口噉月日月怖匿天嗟吁此方蚩尤兄弟<lb/>
<pb n="KR4f0011_SBCK_006-6a"/>
亦徒黨銅頭鐵額興蝥弧共工觸頭折天柱后羿矯<lb/>
矢摧陽烏三王五伯迭整頓君臣將相羣拮据撑天<lb/>
拄地定八極爲此衣冠禮樂爭寰區東門嘯戎索北<lb/>
落移天樞躶衣笑神禹好冠詫勾吳退飛未許傍宋<lb/>
鷁避風何地追鶢鶋天地爲籠逝安適身藏藕孔難<lb/>
卷舒移眉下目吁可怪閉口捕舌誰能逋劾君以彈<lb/>
甘焦之封事案君以覆鄭鹿之追胥誤君以知雀語<lb/>
之公冶責君以辨牛鳴之葛盧淳于冠纓大笑絕舍<lb/>
人窶藪凥謩呼崑山抵鵲用良玉泉客洒涕成明珠<lb/>
心驚蟻牀自急擣夢入䑕穴仍拱趨斗間干將㑹須<lb/>
<pb n="KR4f0011_SBCK_006-6b"/>
出山頭廷尉當何如河鼓大星正芒角橫海兵氣連<lb/>
無諸蛟門水立鳥不渡子陵灘頭㫁釣魚老夫已辨<lb/>
千日醉吾子愼愛千金軀扁舟東下値元夕紅燈綠<lb/>
酒停姑蘇臯橋銀筝褁紅淚遲君拂拭追歡娛玄墓<lb/>
梅花衆香國西冷䊺雨桃千株巾車蠟屐聊復爾何<lb/>
用轣轆催奔車武夷之君吾遠祖相見遙祝傳區區<lb/>
曾孫面皺頭髮秃何當念我治乾魚酌君酒攬子袪<lb/>
我欲竟此曲此曲煩且紆嚨㗅啽囈如夢魘宮商失<lb/>
次無疾徐征馬爲躑躅僕御亦踟蹰鳥啼鴉散君且<lb/>
玉壺酒煖還須臾東方顧瞻巳精色晨雞喔喔鳴前<lb/>
<pb n="KR4f0011_SBCK_006-7a"/>
除<lb/>
　　丁家水亭再别櫟園<lb/>
燈暈離筵酒不波同雲釀雪暗秦河人於患難心知<lb/>
少事値間關眉語多鼓角三更莊舄淚殘棋半局魯<lb/>
陽戈荔枝醖熟鱸魚美醉倚銀箏續放歌<lb/>
　　人日得沈崑銅書詒我滇連心紅却寄<lb/>
人日緘書寄老翁封題意與古人同憐予味蜇黃連<lb/>
苦顧子心殷朱粉紅磨勵寸丹迴白首滌除雙碧向<lb/>
靑銅滇雲萬里通勾漏職貢遙遙問乙鴻<lb/>
　　催粧詞二首邀紀伯紫同作<lb/>
<pb n="KR4f0011_SBCK_006-7b"/>
秦淮水照燭花紅滿面新籹出鏡中窮袴不須重䕶<lb/>
惜珠衣約體正當風<lb/>
太乙鐙迴閶闔風渡頭桃葉轉新紅白團扇子休遮<lb/>
面臉際夫容似守宮<lb/>
　　左寧南畫像歌爲柳敬亭作<lb/>
何人踞坐戎帳中寧南徹侯崑山公手指抨彈出師<lb/>
象鼻息吸呼成虎熊帳前接席柳麻子海內說書妙<lb/>
無比長揖能令漢祖驚搖頭不道楚相死是時寧南<lb/>
大出師江湘千里連軍麾毎當按甲休兵日更値椎<lb/>
牛饗士時夜營不諠角聲止高座張燈拂筵几吹唇<lb/>
<pb n="KR4f0011_SBCK_006-8a"/>
芒角生燭花掉舌波瀾沸江水寧南聞之鬚蝟張㐸<lb/>
飛櫪馬俱騰驤誓剜心肝奉天子拚洒毫毛布戰塲<lb/>
秦灰燒殘漢幟靡嗚呼寧南長巳矣時來將帥長頭<lb/>
角運去英雄䘮首尾倚天劒死親身匣垂敝猶興晉<lb/>
陽甲數升赤血噴餘皇萬斛靑蠅掩牆翣白衣殘客<lb/>
哭江天畫像提携訴九泉舌端有鍔腸堪㫁泣下無<lb/>
珠血可憐柳生柳生吾語爾欲報恩門仗牙齒憑將<lb/>
玉帳三年事漏作金陀一家史此時笑噱比傳奇他<lb/>
日應同汗竹垂從來百戰靑燐血不博三條紅燭詞<lb/>
千載沈埋國史傳院本彈詞萬人羡盲翁負鼓趙家<lb/>
<pb n="KR4f0011_SBCK_006-8b"/>
庄寧南重爲開生面<lb/>
　　丙申春就醫秦淮寓丁家水閣浹兩月臨行作<lb/>
　　絕句三十首畱别畱題不復論次<lb/>
數莖短髮倚東風一曲秦淮曉鏡中春水方生吾速<lb/>
去眞令江表笑曹公<lb/>
秦淮城下卽淮隂流水悠悠知我心可似王孫輕一<lb/>
飯他時報母只千金<lb/>
舞榭歌臺羅綺叢都無人跡有春風踏靑無限傷心<lb/>
事併入南朝落炤中<lb/>
苑外楊花待暮潮隔溪桃葉限紅橋夕陽凝望春如<lb/>
<pb n="KR4f0011_SBCK_006-9a"/>
水丁字薕前是六朝<lb/>
夢到秦淮舊酒樓白猿紅樹蘸淸流關心好夢誰圓<lb/>
得解道新封是拜矦<lb/>
東風狼籍不歸軒新月盈盈自照門<hi>夢中得二句</hi>浩蕩白<lb/>
鷗能萬里春來還沒舊潮痕<lb/>
後夜繙經燭穗低首楞第十重開題數聲喔喔江天<lb/>
曉紅葉堦前舊養雞<lb/>
多少詩人墮刦灰佺期令免冶長災阿師狡獪還堪<lb/>
笑翻攪沙塲作講臺<hi>從顧與治問祖心千山語錄</hi>
牛刀小邑亦長編朱墨紛披意惘肰要使世間知甲<lb/>
<pb n="KR4f0011_SBCK_006-9b"/>
子擁書先署丙申年<hi>乳山道士修志溧水</hi>
夢我迢遙黃閣居眞成䑕穴夢乘車宵來我夢師中<lb/>
樂細柳營繙貝葉書<hi>茂之書來元旦夢余登拜</hi>
虚玄自古誤乹坤薄罰聊司洞府門未省吳剛點何<lb/>
易月中長守桂花根<hi>薛更生序易解云王輔嗣解易未當罰作洞府守門童子</hi>
天上羲圖講貫殊洞門猶抱韋編趨沈沈紫府眞人<lb/>
座曾受希夷一畫無<hi>更生云吾注易成將以末後句問洞府眞人紫府眞人傳是韓</hi>
<hi>魏公也</hi>
欹斜席㡌五陵稀六代江山一布衣望㫁玉衣無哭<lb/>
所申箱自摺蹇驢歸<hi>重讀紀伯紫戅叟詩</hi>
<pb n="KR4f0011_SBCK_006-10a"/>
鍾山倒影浸南溪靜夜欣看紫翠齊小婦粧殘無箇<lb/>
事爲憐明月坐花西<hi>寒鐵道人余懷居面南溪鍾山峰影下垂杜詩云半陂巳南純</hi>
<hi>浸山也</hi>
河嶽英靈運未徂千金一字見吾徒莫將摶黍人間<lb/>
飯博換君家照夜珠<hi>澹心方有採詩之役</hi>
麥秀漸漸哭早春五言麗句琢淸新詩家軒翥今誰<lb/>
是至竟離騷属楚人<hi>杜于皇近詩多五言今體</hi>
著論崢嶸凖過秦龍川之後有斯人滁和自昔興龍<lb/>
地何處巢車望戰塵<hi>于皇弟蒼略挾所著史論游滁和間</hi>
掩戸經旬春艸齊盈箱傍架自編題卞家墳上澆花<lb/>
<pb n="KR4f0011_SBCK_006-10b"/>
了閒聽東城說鬪雞<hi>胡靜夫好閉關</hi>
靑谿孫子美瑜環也是朱衣抱送還盛世公卿猶在<lb/>
眼方頤四乳坐如山<hi>倪燦闇公文僖文毅之諸孫相見每述祖德</hi>
一矢花磚沒羽新諸天塔廟正嶙峋長干昨夜金光<lb/>
誦手捧香爐拜相輪<hi>康孝廉小范偶談淸江公守贑故事讀南霽雲碑</hi>
江草宮花洒淚新忍將紫淀謚遺民舊京車馬無今<lb/>
雨桑海茫茫兩角巾<hi>張二嚴罽筏爲其兄文寺請誌</hi>
龍子千金不治貧處方先許别君臣懸蛇欲療蒼生<lb/>
病何限刳腸半腐人<hi>余就醫于陳古公</hi>
五行祥異總無端九百虞初亦飽看淸曉家人報奇<lb/>
<pb n="KR4f0011_SBCK_006-11a"/>
事小兒指椀索朝餐<hi>閩人黄帥先博學奇窮戲之亦紀實也</hi>
寒忩簷挂一條氷灰陷香爐對病僧話到無生淸不<lb/>
寐暗風山鬼剔殘燈<hi>乙未除夕丙申元日元夜皆投宿長干與介丘師兄同榻</hi>
風掩籬門壁落穿道人風味故依肰莫拈瓠子冬瓜<lb/>
印印却俱胝一指禪<hi>曾波臣之子薙髮住永興寺</hi>
荒菴梅老試花艱酹酒英雄去不還月落山僧潛掣<lb/>
淚暗香枝掛返魂幡<hi>城南廢寺老梅三株傳是國初孫炎手植</hi>
子夜烏啼曲半訛隔江人唱後庭多籬邊兀坐村夫<lb/>
子端誦尚書五子歌<hi>歌者與塾師比鄰戲書其壁</hi>
朴繪楊亭與盛丹黃經古篆逼商盤史癡畫史徐霖<lb/>
<pb n="KR4f0011_SBCK_006-11b"/>
筆弘德風流尚未闌<lb/>
旭日城南㳒鼓鳴難陀傾聽笑瞢騰有人割取乖龍<lb/>
耳上座先醫薛更生<hi>旭伊法師演妙華于普德余頗爲卷荷葉所困而薛老特甚</hi>
寇家姊妹總芳菲十八年來花信違今日秦淮恐相<lb/>
値防他紅淚一沾衣<lb/>
　　崑崙山人扇子歌<hi>吳江王君采崑崙山人子幼介孫也属沈雪樵寄扇來索</hi>
<hi>詩</hi>
崑崙山人騎鯨去莫挹遺扇親身在箱笈扇面題年<lb/>
標丙申周冕寫生如雨裛是歲六十開長筵誕孫彌<lb/>
月<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>泣孫今白首又丙申甲子周迴百又廿山人<lb/>
<pb n="KR4f0011_SBCK_006-12a"/>
壯年濯足長安市詩酒才名動京邑禁苑洞簫宮女<lb/>
誦仙舟翠羽佳人拾拂袖高臥松江濵醉後逃禪呼<lb/>
米汁小弟薊門顧開府驛騎邀迎戴箬笠候人傳箭<lb/>
簇弓刀大帥帕首着袴摺漁陽突騎八郡雄迤北逡<lb/>
巡就維縶山人手搖摺扇閱行營笑指列帳蜂屯與<lb/>
蟲蟄銜尾不聞馬獵獵崩角但見羊濈濈少婦琵琶<lb/>
倚醉聽名王湩酒供鯨吸是時九邊並保塞遼海貢<lb/>
車𣢾關入呼韓昆邪請辭辮何况挹婁幷奚霫歸來<lb/>
高咏燕歌行鐃歌欲嗣平邊什山人仙去後五十指<lb/>
顧高㴱變原隰天傾地昃日月暈此扇依肰保什襲<lb/>
<pb n="KR4f0011_SBCK_006-12b"/>
裂紈殘墨猶寶愛遺弓故劒誰收緝魏公笏在世所<lb/>
羡荆人弓失何嗟及山人之孫寄扇索我題令我把<lb/>
玩瞪瞢百憂集荒村四月仍嚴寒冐絮蒙頭倚柱立<lb/>
巡簷扶杖哦此詩放筆沈吟淚霑濕還君扇子嘱君<lb/>
莫放歌昨夜江鄕滿天風雨急<lb/>
　　贈侯商丘若孩四首<lb/>
殘燈顧影見蹉跎十五年來小刦過曾捧赤符迴日<lb/>
月遂刑白馬誓山河閒來菜圃英雄少朝日瓜疇賔<lb/>
客多挂壁龍淵慚繡澀爲君斫地一哀歌<lb/>
三十登壇鼓角喧短衣結束署監門吹簫伍貟求新<lb/>
<pb n="KR4f0011_SBCK_006-13a"/>
侶對酒曹公念舊恩五嶺蒙茸餘剩髮九疑緜亘誤<lb/>
招魂與君贏得頭顱在話到驚心手共捫<lb/>
蒼梧雲氣尚蕭森八桂風霜散羽林射石草中猶虎<lb/>
伏戞金壁外有龍吟夢迴芒角生河鼓醉後旌旗拂<lb/>
井參莫向彛門尋舊隱要離千載亦同心<lb/>
橘社傳書近卜鄰龍宮破陣樂章新蒼梧野外三衣<lb/>
衲廣柳車中七尺身世事但堪圖鬼魅人間袛解揎<lb/>
麒麟相逢未辨中山酒且買黃柑醉凍春<lb/>
　　與姚將軍茂之話舊有贈<lb/>
故國靑齊賜履遙東平遺壘荻蕭蕭海雲尚起田橫<lb/>
<pb n="KR4f0011_SBCK_006-13b"/>
島漳水仍流豫讓橋劒去衝星黃石在歌沉漏月白<lb/>
虹驕知君未忘聞雞約髀肉如今消未消<lb/>
　　丙申閏五月十又四日讀新修滕王閣詩文集<lb/>
　　重題十絕句<lb/>
翼軫星連箕尾雄飛樓幻出化人宮夜㴱南斗龍光<lb/>
起不爲干將在獄中<lb/>
南戒山河列樹眉雕甍畵戟閃朱旗鐃歌競奏昇平<lb/>
樂莫紀星移物換時<lb/>
尊俎吳山對坐隅壺觴燕笑盛文儒落霞飛鶩眞堪<lb/>
畫還似滕王蛺蝶圖<lb/>
<pb n="KR4f0011_SBCK_006-14a"/>
隆福東朝出禁錢龍興遺事北庭傳柳城亦是文章<lb/>
伯光岳休論五百年<lb/>
飛閣行營御仗排燒燈五夜似秦淮只今蒼頂西山<lb/>
鹿猶挂天家放免牌<lb/>
問訊金陵估客航雲帆盡處指滕王老夫自駕樵風<lb/>
便不許江神送馬當<lb/>
八百分明著籍仙樵陽名記石函鐫珠簾正面龍沙<lb/>
樹記取垂垂拂檻前<lb/>
吳楚風烟接上游憑欄極目總神州吳兒愛說韓襄<lb/>
毅題破江南第一樓<lb/>
<pb n="KR4f0011_SBCK_006-14b"/>
拍肩羣瞽說文章大樹蜉蝣可自量珍重袁州韓刺<lb/>
史欣將名姓次三王<lb/>
四韵俱成勝俴收江神也爲采詩愁詞壇無復臨川<lb/>
叟點筆新裁攬秀樓<lb/>
　　七月朔日含光法師駐錫紅豆村談玄累日石<lb/>
　　師潘老賦聽㳒詩拈華嚴玄談四字爲韵如次<lb/>
　　奉和<lb/>
伊蒲盛饌只茶瓜執麈搖松影未斜片滴味全諸海<lb/>
水十玄門具一蓮華經函日照分龍鬛團扇風淸起<lb/>
象牙身在普光明殿裏無容讚歎手頻叉<lb/>
<pb n="KR4f0011_SBCK_006-15a"/>
淸齋燕處得香嚴落落圓音解縛黏兩鏡金容光互<lb/>
攝千珠帝網影交拈披襟淨月常懸座凭几凉風自<lb/>
捲簾重向雪山飡藥樹始知食蜜未爲甜<lb/>
鴦伽六術並三玄穴𥿄分明見大千世界蓮華咸㳒<lb/>
爾手中葉物總茫肰身雲坐向千光湧心月行依百<lb/>
器圓蘭𦿆花針誰拾得莫將瞽眼說隨緣<lb/>
浮生如聽魘人談雪頂方依除饉男身座肉燈思往<lb/>
刦𥿄皮墨骨誓新叅日光定處天宮上烟水行時古<lb/>
廟南彈指卽看樓閣啓宵來彌勒許同龕<lb/>
　　雲陽姜氏壽讌詩<lb/>
<pb n="KR4f0011_SBCK_006-15b"/>
團團三竿日照我衡茅裏老人住雞窠頻申睡方美<lb/>
朱衣人扣門尺書報燕喜索我一篇詩登歌侑筵几<lb/>
遙遙太岳後華胄布南紀祭酒鳴鳳阿雲孫誕麟趾<lb/>
論詩殷璠繼評畫董逌比玉衡應秋縣牙花奮雷起<lb/>
齊牢携令妻佩觹咡牧子銅駝已荆棘金馬仍蘭錡<lb/>
長筵設弧帨壽觴薦芳旨積金术應長良常酒初釃<lb/>
童初㑹高眞易遷集仙姊跳脫贈猶新霛簫和相倚<lb/>
神芝光似月火棗燄成綺百歲欣駐顏千年笑洗髓<lb/>
有客前致詞停觴誦天咫壞刦埋沉灰災星枉流矢<lb/>
四海血湯湯九閽角嶷嶷束身付　擇肉信<lb/>
<pb n="KR4f0011_SBCK_006-16a"/>
藍風吹丘山震雷殷堦戺槖饘除昔殃沃洗奉新祉<lb/>
光風汎蘭蕙化日轉桑梓寒盡暑紀迴春生土膏嶷<lb/>
夢醒噩何有創巨痛良巳惙惙擣撞胸依依戰擊齒<lb/>
我聞觀自在天竺古大士大慈度含識㴱悲及蟲豸<lb/>
刀劒壞吹光桁楊折畫水以玆仁孝種感彼求化理<lb/>
譬如兒飛乳又如母嚙指潮音不失時吉雲自加被<lb/>
若非無畏力誰能撈漉此西竺亦非遙朱方亦非邇<lb/>
念彼觀音力如臂屈信爾淸衆爲眷属法筵存簠簋<lb/>
飮食與燕樂天人所遊履南陔戒善養南山咏樂只<lb/>
隨順世間㳒慧命自玆始善哉祝嘏客斯言神所使<lb/>
<pb n="KR4f0011_SBCK_006-16b"/>
我亦介壽詩讚歎亦如是<lb/>
　　題汴人趙澄臨趙子固棧道圖<lb/>
蜀山崔嵬去天尺千峰萬嶂攅列㦸奔濤坼峽鬭雷<lb/>
霆削䥫層層梯絕壁靑天鳥道瞰窅㝠終古𧖟叢見<lb/>
開闢地縮千盤雲棧重天迴四游閣道窄牛車絡繹<lb/>
不㫁頭飛走凌兢罕接翼輪鞍犖硧如有聲人鳥夤<lb/>
緣共一跡穴穿重掩身入霤登頓巉巖足上壁此圖<lb/>
瑰璚畫者誰似爲昇平寫物色天漢津梁扼關隴沃<lb/>
野輿圖跨梁益參旗橫拂東井㴱褒斜鉤連子午直<lb/>
卭竹竘醬來東西滇𤏡冉駹走阡陌何煩力士挽金<lb/>
<pb n="KR4f0011_SBCK_006-17a"/>
牛是處戎王貢瑤碧郫筒好酒車欷載織成錦段馬<lb/>
薦席烝徒猶拜古帝魂學士能銘創闕石嗚呼此圖<lb/>
不易得全盛方輿眞可惜丹靑如閱華陽志衣裳不<lb/>
爲時裝易臥龍躍馬定誰是錦江玉壘還自昔雪江<lb/>
老人頭雪白吮筆經營口嚄唶畫師有心人不識老<lb/>
夫看畫長歎息<lb/>
牧齋有學集卷六終<lb/>
<pb n="KR4f0011_SBCK_006-17b"/>
</p>
<p>
</p>
  </div>
</body>
</text>
</TEI>
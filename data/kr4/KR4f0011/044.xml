<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0011_SBCK_044-1a"/>
牧齋有學集卷四十四<lb/>
　雜文<lb/>
　　首稜二十五圓通揀法解<lb/>
通曰楞嚴會上文殊親奉佛勑選擇圓通㳒門進退<lb/>
揀收迄至未有定義良以寔無優劣如來之慈㫖圓<lb/>
融承佛威神文殊之選擇諦審單言揀卽優劣之相<lb/>
歷肰單言收則選擇之文何據孤山圓師橫分利鈍<lb/>
尅定勝劣吳興岳師非之謂諸聖所得圓通本根非<lb/>
此土當根乃爲所揀山家竹菴觀師扶其義曰寔無<lb/>
優劣會同諸聖彰通義也誰當其根從土順機彰別<lb/>
<pb n="KR4f0011_SBCK_044-1b"/>
義也旣云入道皆通則根土一切融通復云何別若<lb/>
云順土各別則人法一向違背復云何通今置通義<lb/>
且明順土謂觀音獨順此土之根而諸聖咸不順者<lb/>
此義何居諸聖所居之土在娑婆耶不在娑婆耶如<lb/>
不順此方之土則此方諸聖有言娑婆世界草木金<lb/>
石者有言于此界中有佛出世者此委属何方之土<lb/>
諸聖所順之根在此土耶抑在他土耶如不順此方<lb/>
之根則他方世界有以佛光明樹作佛事者乃至有<lb/>
以香飯等作佛事者將別順何方之根此觀自在乃<lb/>
他方來游之菩薩不應此方諸聖偏違敎體如諸聖<lb/>
<pb n="KR4f0011_SBCK_044-2a"/>
所承事威音王日月燈諸佛是往娑婆之敎主不應<lb/>
多生脩習重捨宿因是則順土一解牒而責之有無<lb/>
窮過也誦文之師依語生解顢預籠綂義居兩楹此<lb/>
揀彼收那有文明卽揀卽收都無誠證斯所謂張網<lb/>
貯風織空爲縷者矣竊謂選擇正義不出揀收二法<lb/>
直須對決分明肰後遮表無惑偈文自初心入三昧<lb/>
乃至云何獲圓通解等此全揀也自我今白世尊巳<lb/>
下偈文有六句此全收也欲取三摩提實以聞中入<lb/>
二句此正揀正收也何言乎全揀也歸元性無二方<lb/>
便有多門故揀初心入三昧遲速不同倫故揀乃至<lb/>
<pb n="KR4f0011_SBCK_044-2b"/>
衆生迷本明循聲故流轉故揀何言乎全收也聖性<lb/>
無不通順逆皆方便故收卽事捨塵勞非是長生學<lb/>
淺湥同說㳒故收觀音因獨順此方之根諸聖亦未<lb/>
嘗不順此方之土以言乎一門圓照卽十八界齊收<lb/>
以言乎迷本循聲則耳門亦揀今謂此之所揀卽彼<lb/>
之所收一㳒界中誰揀誰收作此差別也何言乎揀<lb/>
正收也偈云佛岀娑婆界此方眞敎體淸淨在音聞<lb/>
一以一娑婆世界是釋迦一佛國土住此說㳒度生<lb/>
欲以此世界衆生樂小法剛彊難化又耳根偏利佛<lb/>
用軟善剛强雜說三語以淸淨音聞而調伏故故曰<lb/>
<pb n="KR4f0011_SBCK_044-3a"/>
聲聞獨宣明所謂以音聲語言文字而作佛事也偈<lb/>
云欲取三摩提實以聞中入此娑婆國土釋迦爲法<lb/>
王觀音爲淨聖二十四聖爲眷屬同居忍土竝領金<lb/>
言無一門不宣聲論無一法不歸敎體此二句文勢<lb/>
緊躡上十八界云何獲圓通而來故曰正揀尅而論<lb/>
之正在觀音傍叅餘聖凡取三摩提未有不以聞中<lb/>
入者故曰正收也以從塵入言之陳如千佛音聲悟<lb/>
明四諦此以音聲爲敎體也從初得解聲徹梵天空<lb/>
神傳唱此其證也若優波尼沙陀若香嚴童子若藥<lb/>
王藥上皆言如來敎我亦言如來印我此亦聞中入<lb/>
<pb n="KR4f0011_SBCK_044-3b"/>
也䟦陀羅于威音王佛聞㳒出家摩訶迦葉于日月<lb/>
燈佛聞法脩學此亦聞中入也以從根入言之阿那<lb/>
律陀聞訶失明佛示照明三昧得半頭天眼非關眼<lb/>
觀也周利槃持半偈遺忘誦帚開悟豁肰漏盡非關<lb/>
鼻觀也憍梵鉢提牛呞异舌如來示一味心地法門<lb/>
滅心入定非關舌觀也畢陵迦婆蹉純覺遺身因于<lb/>
數聞如來說苦空法門非但由觀身也須菩提入寳<lb/>
明空海因于如來發性覺眞空非但由觀意也此六<lb/>
人者亦皆由聞中入也以從識入言之舍利弗聞迦<lb/>
葉波宣說因緣悟心無際從佛口生非聞中人而何<lb/>
<pb n="KR4f0011_SBCK_044-4a"/>
普賢菩薩用心聞分别衆生知見我說本因心聞發<lb/>
明非聞中入而何孫陀羅難陀心常散亂世尊敎我<lb/>
觀鼻端白非聞中入而何富樓那辯才無碍宣說<lb/>
空實相以音聲輪助佛轉輪非聞中入而何優波離<lb/>
聞佛敎戒廣說戒法結習律藏非聞中入而何大目<lb/>
連亦聞三迦葉宣說因緣心得通達神通第一非聞<lb/>
中入而何以從大性入言之持地菩薩初毗舍如來<lb/>
摩頂謂我當平心地今聞諸如來宣妙蓮華我先證<lb/>
明此于聞中證地性圓通也月光童子聞水天佛敎<lb/>
脩習水觀得無生忍此于聞中入水觀三昧也火頭<lb/>
<pb n="KR4f0011_SBCK_044-4b"/>
金剛承事空王說多婬猛火敎以徧觀諸佛呼召名<lb/>
爲火頭此于聞中入火光三昧也瑠璃光菩薩遇無<lb/>
量聲佛開示本覺妙明大千衆生如一器中貯百蚊<lb/>
蚋啾啾亂鳴此于聞中證性空眞風也虚空藏菩薩<lb/>
於定光如來得無邊身純現虚空相以音聲答聞說<lb/>
法此于聞中證性覺眞空也彌勒菩薩以日月燈明<lb/>
佛敎脩習唯心識定單傳十方唯識之宗娑婆國之<lb/>
聲論莫㴱于此大勢至菩薩以無量光佛敎念佛三<lb/>
昧廣攝此土念佛之人娑婆國之敎體莫弘于此如<lb/>
上諸聖與觀世音菩薩同發間慧齊證圓通一行三<lb/>
<pb n="KR4f0011_SBCK_044-5a"/>
昧無二無別肰而不能無揀者諸聖自以多根入道<lb/>
而觀音正以耳根入道諸聖各以多根分證耳門而<lb/>
觀音獨以一根圓證耳門淺㴱遲速由此旁分偏圓<lb/>
秘現因而側出所以示有一多各成方便也今此會<lb/>
上經文殊一畨選擇于觀音則歎大褒圓于諸聖則<lb/>
開權顯實一色一香總歸三昧塵塵法法圓照一門<lb/>
以一根接諸根也亦以諸根接一根也以一機抽諸<lb/>
機也亦以諸機抽一機也以一聖褒諸聖也亦以諸<lb/>
聖表一聖也十八界各啓一門而觀音爲一總門總<lb/>
門一開則門門洞達不以一門開多門也十八界各<lb/>
<pb n="KR4f0011_SBCK_044-5b"/>
懸一鏡而觀音爲大圓鏡圓鏡一照則鏡鏡交光不<lb/>
以一鏡遮多鏡也淨名中諸菩薩廣說不二法門蘇<lb/>
子瞻頌之曰忽見黙然無語處三十二說皆光燄蒙<lb/>
所謂全揀全收者亦若是而巳矣昔師以圓通揀㳒<lb/>
說楞嚴三關若揀根順土之解妨難盤互此関之揵<lb/>
閉終不可得而破也不有曲說孰資哢引山家諸師<lb/>
實惟良導後之君子勿以破厥罪焉<lb/>
　　海印憨山大師科經總義或問<lb/>
問曰楞嚴經文從初至二卷中無推破五藴之明文<lb/>
憨山大師通議判七處徵心爲破色受二藴下文以<lb/>
<pb n="KR4f0011_SBCK_044-6a"/>
次破想行識三藴古人未有議及者何也答曰如來<lb/>
出世俱爲救度繫縛五藴沈溺生死之衆生楞嚴一<lb/>
經乃對治五藴之方藥也經初佛告阿難一切衆生<lb/>
從無始來生死相續皆由不知常住眞心性淨明體<lb/>
用諸妄想此想不眞故有輪轉所謂用諸妄想者卽<lb/>
五陰堅固虚明融通幽隱顚倒諸妄想也第三卷反<lb/>
覆推徵五陰六入等皆如來藏妙眞如性第七卷詳<lb/>
辨陰魔正明五陰五濁超越次第經末結明五陰本<lb/>
因同是妄想一經始末脩因正果全歸五藴寧有徵<lb/>
心辨見破妄顯眞重重開示不以推破五藴爲宗致<lb/>
<pb n="KR4f0011_SBCK_044-6b"/>
者邪大師科判乃如來說法切要之關鍵雖古人所<lb/>
未發實今人所未了無怪乎諸方卷舌而不談也肰<lb/>
大師議解出之悟後信筆發揮其中分支落節容有<lb/>
貼釋未盡處今以管闚之見疏通證明期不孤大師<lb/>
之智燈耳問曰經文辨魔先銷色陰次盡受陰今約<lb/>
徵心乃云兼破色受二藴者何也答曰起信云推求<lb/>
五陰色之與心色者五藴之首也心者四藴之總也<lb/>
如來徴心先徵心目目卽色藴心卽受藴也以八識<lb/>
其相見二分最初見分搏取四大少分爲我根身迷<lb/>
此色身取爲内我色受二藴正是執受所依之處今<lb/>
<pb n="KR4f0011_SBCK_044-7a"/>
推窮七處攀緣使心目之妄皆無所依卽破色藴而<lb/>
受藴兼破此炙穴倒根之法也天親曰色㳒者識之<lb/>
所依所緣夫言所依所緣非受藴領納而何論又曰<lb/>
從本始來色心不二傅大士曰未有無心境曾無無<lb/>
境心迷則兼迷破亦兼破故經云生因識有滅從色<lb/>
除曰從色除則破色藴時不但破色藴明矣問曰想<lb/>
行識三藴大師逐節推破科判歷肰其義云何答曰<lb/>
大師云心卽妄想爲六識想藴見乃八識見分爲七<lb/>
識行藴八識見精爲根爲識藴故心目二妄談盡五<lb/>
藴八識以起信綱要印定經文此大科經之關鍵也<lb/>
<pb n="KR4f0011_SBCK_044-7b"/>
今循覽大師科判叅詳經文竊謂應以七徵了畢阿<lb/>
難白佛世尊放光乃至如是見性是心非眼爲第三<lb/>
破想藴之文<hi>大師判從上至二卷如來說爲可憐愍者爲辨妄心破想藴之文</hi>應以<lb/>
世尊開五輪指海敕阿難乃至心性各有所還云何<lb/>
爲主爲第四破行藴之文<hi>大師判從二卷阿難承佛悲救深悔乃至于一毛端</hi>
<hi>徧受一方國土爲辨妄見破行藴之文</hi>應以阿難言妙明眞心云何無<lb/>
還乃云開示二種妄見爲第五破識藴之文<hi>大師判若此見</hi>
<hi>精必我妙性乃至無得疲怠妙菩提路爲非見精破識藴之文</hi>問曰初破想藴云何<lb/>
答曰經文先示眞妄二種根本言諸衆生用攀緣心<lb/>
爲自性者以前七轉識名攀緣心故言識精元明能<lb/>
<pb n="KR4f0011_SBCK_044-8a"/>
生諸緣緣所遺者以第八阿賴耶爲識藏生無明住<lb/>
地與七識俱故論云名句文身熏習爲緣種種名言<lb/>
皆由于想故知攀緣能生皆想藴功能也佛咄阿難<lb/>
此非汝心此是前塵虚妄相想惑汝眞性乃至皆由<lb/>
執此生死妄想設爲眞實此破想藴之明文也阿難<lb/>
重請三昧謂由二障所纒以分別俱生二見根識相<lb/>
依總屬妄想故佛以眼見燈觀種種詰辨以是眼非<lb/>
燈是心非眼正明見燈見眼皆前塵虚妄相想所謂<lb/>
想念搖動妄想結成乃想藴行相也上文心目二妄<lb/>
至是委破色受二藴亦重結于此問曰次破行藴云<lb/>
<pb n="KR4f0011_SBCK_044-8b"/>
何答曰行以遷流爲義念念不停初徵客義住名主<lb/>
人不住名客不住非行而何次徵塵義塵質搖動虚<lb/>
空寂肰搖動非行而何佛言以動爲身以動爲境乃<lb/>
至匿王自傷髪白面皺殆將不久變化密移我誠不<lb/>
覺寒暑遷移漸至于此後經云化理不住運運密移<lb/>
甲生髪長氣銷容皺日夜相代曾無覺悟此皆行藴<lb/>
之明文也色難妄想想相爲身聚搖内播趣外奔逸<lb/>
乃行藴行相也復次又以寄宿旅亭喻遷流不住以<lb/>
掌亭不去顯妙明不還是故破行藴之文齊此問曰<lb/>
次破識藴云何答曰此中見精明元卽二根本中識<lb/>
<pb n="KR4f0011_SBCK_044-9a"/>
精元明八識之精元本自圓明者明暗通塞諸相正<lb/>
顯此識精能生諸緣緣所遺者如來指定見量指示<lb/>
見源從日月宮至七金山種種物像皆是八識現量<lb/>
淸淨見精所曯將阿難于中推擇領取見性于是辨<lb/>
舒縮定方圖發明二種精見色空見見非見良以見<lb/>
精乃八識自體亦卽是根本元明此所謂藴識也以<lb/>
二種分別妄見證之山河國土卽梨耶識能見相分<lb/>
見病目眚正屬元明能了根本元明見眚無咎則五<lb/>
藴實㳒不存八識全體洞照因緣自肰和合不和合<lb/>
了無覺後餘疑而五藴皆爲如來藏矣如是乃爲破<lb/>
<pb n="KR4f0011_SBCK_044-9b"/>
識藴如是而後爲破五藴也問曰大師以五藴八識<lb/>
爲所破之妄于色受二藴破五識于想藴破六識于<lb/>
行藴破七識于識藴破第八識今但明五藴不言分<lb/>
破五識等何也答曰五藴色心開合不同開則色法<lb/>
惟一心法有四合之則唯一識藴也敎家取五識等<lb/>
分配四藴亦約略之談耳若指五屬受五由六而方<lb/>
生生起處同是一識五不定五也若指六属想意識<lb/>
緣外境時必依末那爲染汙根六不定六也若指七<lb/>
屬行第七緣六帶八七無本位七不定七也若專指<lb/>
第八属識藴賴耶識起必二識相應識藴不但第八<lb/>
<pb n="KR4f0011_SBCK_044-10a"/>
也永明言前五識及第八俱緣現量卽現前不生滅<lb/>
性六七二識落在比非二量卽念念常生滅故曰識<lb/>
在根籠猶鳥處羅識之與根乍出乍入啄一捨一不<lb/>
可執常境爲識境識爲境識如來說法當體相應如<lb/>
何執有一藴能破一識分疆畫界尅定破立之法邪<lb/>
仁王般若云衆生識初一念識异木石于中生不可<lb/>
說不可說識成衆生色心根本色名色蓋心名識蓋<lb/>
想蓋受蓋行蓋蓋者陰覆爲用身名積聚以此文證<lb/>
舉識藴則該五藴矣除破識藴別無破五藴之法則<lb/>
此經除破五藴亦別無破八識之文矣大師方便點<lb/>
<pb n="KR4f0011_SBCK_044-10b"/>
示爲行人指迷愚者執爲實法斯認指爲月者也問<lb/>
曰大師立破識藴滅第八識此義云何答曰論云所<lb/>
言滅者唯心相滅非心體滅唯識云由斯永失阿賴<lb/>
耶名說之爲捨非捨一切第八識體頌曰大圓鏡智<lb/>
同時發其可滅乎大師意在破第八識見精顯如來<lb/>
藏一眞法界卽起信唯心相滅之滅亦卽唯識永失<lb/>
名捨之義非可與近德破識用根之曲說同條而共<lb/>
貫也佛明言五陰六入等本如來藏妙眞如性永明<lb/>
云首楞嚴以如來藏心爲宗如來藏者卽第八阿賴<lb/>
耶識依聖言量楞嚴一經終始皆歸五藴也于大師<lb/>
<pb n="KR4f0011_SBCK_044-11a"/>
之判奚疑<lb/>
　　景敎考<lb/>
萬曆間長安民鋤地得唐建中二年景敎碑士大夫<lb/>
習西學者相矜謂有唐之世其敎巳流行中國問何<lb/>
以爲景敎而不知也按宋敏求長安志義寧坊街東<lb/>
之北波斯胡寺貞觀十二年太宗爲大秦國胡僧阿<lb/>
羅斯立又云醴泉坊之東舊波斯寺儀鳳二年波斯<lb/>
三卑路斯請建波斯寺神龍中宗楚客占爲宅移寺<lb/>
于布政坊西南隅妖祠之西冊府元龜天寳四載九<lb/>
月詔曰波斯經敎出自大秦傳習而來久行中國爰<lb/>
<pb n="KR4f0011_SBCK_044-11b"/>
初建寺因以爲名將以示人必循其本其兩京波斯<lb/>
寺宜改爲大秦寺天下諸州郡亦宜准此大秦寺建<lb/>
立之緣起也碑云大秦國有上德曰阿羅本貞觀九<lb/>
祀至于長安十二年秋七月于京師義寧坊建大秦<lb/>
寺阿羅本卽阿羅斯也寺初名波斯儀鳳中尚仍舊<lb/>
名天寳四載方改名大秦碑言貞觀中詔賜名大秦<lb/>
寺彜僧之誇詞也舒元輿重巖寺碑曰鴻臚待西賔<lb/>
一支特异于三方亦容雜彜而來者有摩尼焉大秦<lb/>
焉有妖神焉合天下三<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>寺不足當吾釋寺一小邑<lb/>
之數也釋寺唯一<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>寺有三摩尼卽末尼也大秦卽<lb/>
<pb n="KR4f0011_SBCK_044-12a"/>
景敎也祅神卽波斯也今据元輿記而詳考之長安<lb/>
誌曰布政司西南隅胡祅寺祠武德四年立西域胡<lb/>
天神也祠有薩寳府官主祠祅神亦以胡祝稱其職<lb/>
東京記引西彜朝貢圖云康國有神名祅畢國有火<lb/>
祅祠疑因是建廟王溥唐會要云波斯國西與吐蕃<lb/>
康居接西北拒佛菻<hi>卽大秦也</hi>其俗事天地日月水火諸<lb/>
神西域諸胡事火妖者皆詣波斯受法故曰波斯敎<lb/>
卽火妖也宋人姚寛曰火祅字從夭胡神也經所謂<lb/>
摩醯首羅本起大波斯國號蘇魯支有弟子名玄眞<lb/>
居波斯國大總長如火山後化行于中國肰妖神專<lb/>
<pb n="KR4f0011_SBCK_044-12b"/>
主事火而寛以爲摩醯首羅者以波斯之敎事天地<lb/>
水火之總故諸胡皆詣受敎不專一法也大秦之敎<lb/>
本不岀于波斯及阿羅訶者出則自别于諸胡碑言<lb/>
三百六十五種之中或空有以淪二或禱祀以邀福<lb/>
彼不欲過而問焉初假波斯之名以入長安後乃改<lb/>
名以立异地志稱黙德那爲囘囘祖國其敎以事天<lb/>
爲本經有三十藏凡三十六百餘卷西洋諸國皆宗<lb/>
之今碑云三百六十五種肩隨結轍豈非囘囘祖國<lb/>
之三十藏與若末尼則志磐綂紀序之獨詳開元二<lb/>
十年敕云末尼本是邪見妄稱佛法旣爲西湖師法<lb/>
<pb n="KR4f0011_SBCK_044-13a"/>
其徒自行不須科罰大曆六年囘紇請荆楊等州置<lb/>
摩尼寺其徒白衣白冠會昌三年秋敕京城女末尼<lb/>
凡七十二人皆死梁貞明六年陳州末尼反立母乙<lb/>
爲天子發兵禽斬之其徒不茹葷酒夜聚婬穢畫魔<lb/>
王踞坐佛爲洗足云佛上大乘我乃上上乘葢末尼<lb/>
爲白雲白蓮之流于三種中爲最劣矣以元輿三<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>
寺之例覈而㫁之三<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>寺皆外道也皆邪敎也所謂<lb/>
景敎流行者則彜僧之黠者稍通文字膏唇拭舌妄<lb/>
爲之詞而非果有异于摩尼祅神也作景敎考俾士<lb/>
大夫之溺于彜學者知其從來如此<lb/>
<pb n="KR4f0011_SBCK_044-13b"/>
　　歎譽贈俞次寅<lb/>
往余讀明州周茂山詩歎其如獨鳥呼春九鐘鳴霜<lb/>
近代才子無岀其右巳而羣公歎茂山者皆以余言<lb/>
爲肰今年偶遊錢城有人告我曰杭越之間羣毁茂<lb/>
山以爲其人可殺而詩可放也衆怒洶淘將及子子<lb/>
其戒之或又曰吾子不自重採列朝詩結彈斯世之<lb/>
所謂宗主者雜肰欲殺而以茂山爲頓刃茂山懼殆<lb/>
將迸子以自免也錢唐俞次寅者茂山之友也次寅<lb/>
詩召獨噪于杭越間相與歛于推服無异詞夫次寅<lb/>
茂山皆余之所歎也今也毁一而歎一譬諸焚芝而<lb/>
<pb n="KR4f0011_SBCK_044-14a"/>
樹蕙鎩鸞而巣鳳斯人之耳目巳貿易不能自主矣<lb/>
而又何以方人所謂兩口而自囓者也不見次寅久<lb/>
詩益竒其得意處有抉舌錐沙崩厓倒峽之勢由次<lb/>
寅觀之茂山所就當益奇此二子皆腰下有骨豈怵<lb/>
干羣飛刺天迸人以祈自免者耶蘇子瞻有言士如<lb/>
良金美玉自有定價豈可以愛憎口舌貴賤之余自<lb/>
放于空門老而無徒肰不能無空谷似人之喜今得<lb/>
見次寅猶見茂山也于其別也作歎譽一篇以詒之<lb/>
幷以詒其徒王備五馮道濟者共爲歎息也<lb/>
　　原諱<lb/>
<pb n="KR4f0011_SBCK_044-14b"/>
韓退之爲李賀作諱辨辨二名嫌名不諱之義詳矣<lb/>
而未覈諱之所自始曲禮曰卒哭乃諱鄭玄曰敬鬼<lb/>
神之名也生者不相辟名衛矦名惡大夫有名惡君<lb/>
臣同名春秋不非檀弓曰卒哭而諱生事畢而鬼事<lb/>
始也旣卒哭宰夫執木鐸以命于宮曰舍故而諱新<lb/>
盧植曰喪朝夕奠尚生事之虞而立尸卒哭諱新是<lb/>
以爲生道事之畢矣復以鬼道始事之也玄曰謂不<lb/>
復饋食于下室而鬼神之也故謂高祖之父當遷者<lb/>
也王肅曰故謂五廟諱者左傳曰周人以諱事神名<lb/>
終將諱之著之于經質之于傳古人之制諱也生事<lb/>
<pb n="KR4f0011_SBCK_044-15a"/>
耶死事耶吉禮耶凶禮耶故曰之死而致生之不智<lb/>
而不可爲也之生而致死之不仁而不可爲也今之<lb/>
議辟諱者懵于生事鬼事舍故諱新之典而雜肰曰<lb/>
辟諱故諱之不知而辟新諱斯不仁不智之尤也孔<lb/>
子謂爲芻靈者善謂爲俑者不仁不殆于用人乎哉<lb/>
今人不讀書不考古不悉忌諱典故但以獻䛕敎讇<lb/>
爲能事之生致死陷于大不敬之律而不自知斯孔<lb/>
子之所哀殆于用人者也崑山歸子莊字玄恭吳越<lb/>
間傳知其姓字唐人所謂不以名而知其人也士友<lb/>
筆札忽改稱爲元恭歸子錯愕不置答謂余習于禮<lb/>
<pb n="KR4f0011_SBCK_044-15b"/>
者而問焉廣昌黎之辯作原諱以告之<lb/>
　　愚樓對<lb/>
愚山子治臨江之公廨撤故亭爲愚樓山陰徐伯調<lb/>
記其事於石余讀而美其文傳示坐客客有啐於旁<lb/>
者曰子之營綘雲也可謂夸矣烏目再成雀離交加<lb/>
眞檐翠微鬭杗丹霞叢屋架棟四部五車如鳸竊脂<lb/>
如雀啄花剖葦負版殫瘁厥家祝融作難焚如突如<lb/>
綠字焦爛丹書掀除珠塵玉膏狼籍路衢主人耄矣<lb/>
誅茅燼餘踅鼻枳足驕䖝之廬過者竊笑咸欲削綘<lb/>
雲之扁而謚之以愚臨江之樓上應星斗疊嶂盤鬰<lb/>
<pb n="KR4f0011_SBCK_044-16a"/>
淸江蚴蟉下容旌旗將吏奔走江山風月臚列尊卣<lb/>
過而目之爲愚是猶衛矦命子以惡而黄公題女以<lb/>
醜也崇淵<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陵濁渭淸涇甚哉其不相蒙也胡不反<lb/>
其實而正其名乎言巳夢寐囈語有夫綘衣大冠執<lb/>
而數之曰余綘雲之守神也用誓告汝昔者金鏡委<lb/>
光珠囊不收經典漫漶俗學嘲啁主人奮肰鈎河雒<lb/>
披墳丘穿地藏羅天球整齊經史津渉姒周寳書玉<lb/>
牒旁摭曲蒐神工百王聖德千秋浴堂沈沈宣室悠<lb/>
悠挿牙籖其如織執丹書以告修枝柱乎星紀之虚<lb/>
巋肰此樓也雲漢黯霮墨穴晦㝠有光激射上直帝<lb/>
<pb n="KR4f0011_SBCK_044-16b"/>
廷上帝曰咨宿戒六丁霞車日轂載而上征良常新<lb/>
宮袛桓舊經靈飛之印編以金繩帝之用火政也蓋<lb/>
所以擺磨乹坤撈籠汗靑標攝提之二眉持日月于<lb/>
兩璫旣而帝車廻鐘琯吹勾萌甲坼將重理人文之<lb/>
事於是臨江之樓架構經始虹蜺迴帶星河奔會憑<lb/>
闌南望光景愕𣅿重江洑流縈紆紫翠嗚呼噫嘻此<lb/>
文字之祥而非干將莫鎁之餘氣也東南天柱號曰<lb/>
宛委金簡玉書華彛所閟虞山閣皂離立斗牛之次<lb/>
夫固皆赤帝之下都玉笥之別治也帝敦文命永賁<lb/>
南戒守神司扄敢告職司且夫愚嘉名也操蛇之神<lb/>
<pb n="KR4f0011_SBCK_044-17a"/>
以此相北叟愚谿之神以此居南吏嗟爾諓諓名寔<lb/>
貿置噱西家以謷愚祈河曲而貰智東澗老人與客<lb/>
同夢蹶肰而起燈明風肅神告在耳幸斯文之未喪<lb/>
知皇覽之不可以忽遺也命筆書愚樓對以復于愚<lb/>
山子<lb/>
　　重建鄕先賢商相巫公祠堂碑<lb/>
吾邑鄕賢祠首商相巫公咸及子賢按越絶書虞山<lb/>
巫咸所出張守節史記正義巫咸及子賢冡皆在蘇<lb/>
州常熟縣西海虞山上蓋二子本吳人也世傳宋嘉<lb/>
定間土人掘山西靑龍岡得古碑八分書商相巫咸<lb/>
<pb n="KR4f0011_SBCK_044-17b"/>
冡五字令王爚修墓立廟孫應時爲記應時以慶元<lb/>
二年作令至端平元年閱十一令始及爚記乃稱前<lb/>
令王公嘉定中掘地事在十三年後安得懸記其不<lb/>
足据如此嘉靖戊子巡撫陳公行縣謂巫咸父子瞽<lb/>
宗之祀不應祔子游廡下議立專祠秋報門外久之<lb/>
刑官踞爲公署鄕先生故僭擬配祠者遂遷主于私<lb/>
室侮先哲黷明祀矯侮不經莫此爲甚邑之英俊王<lb/>
君夢鼎邵君燈考邑乘企風烈喟肰歎曰嗚呼是不<lb/>
可以不正卜地梁昭明讀書臺之左建祠堂三楹春<lb/>
秋饗祀得如甲令從事請刻麗生之碑以示永久余<lb/>
<pb n="KR4f0011_SBCK_044-18a"/>
惟三代之君受命中興者三巫公相太戊廟稱中宗<lb/>
與夏少康周宣王嫓烈於國爲宗功賢繼相祖乙保<lb/>
乂六臣伊巫居四於家爲世美書稱巫咸乂王家作<lb/>
咸乂作大戊文章爛肰昭垂訓命後千餘年子游被<lb/>
其餘澤北學於孔氏於南方文學爲大宗世祀綿邈<lb/>
流風蔑如祠屋彝於鳩居木主漂爲土梗表章修舉<lb/>
非後賢之責而誰責與世俗凌夷井邑遷改洞天福<lb/>
地羅歸池館佛宮神刹斥䕶家祠卜築則白石<graphic n="KR1158" url="https://raw.githubusercontent.com/kanripo/KR-Gaiji/master/images/KR1158.png" mimeType="image/png"/>悲<lb/>
設版而靑山雪涕二君之作斯廟也興感寂莫假靈<lb/>
盻蠁千年之香火一新百世之眉目如在其所以聳<lb/>
<pb n="KR4f0011_SBCK_044-18b"/>
流俗樹風聲者用意良遠蓋不獨觀乎九京聿脩厥<lb/>
德爲末世之盛事也余少讀周書君奭仰止先烈輒<lb/>
流連不忍置又觀朱子楚辭注所謂古之神巫者知<lb/>
爲上古司天屬神之遺法今老矣舊學荒落旣略書<lb/>
其事復倣楚人之歌作迎享送神詩俾邦人歌以祀<lb/>
焉而幷刻之其詞曰靈之生兮岳降神左陟右扈兮<lb/>
又有殷靈之歸兮登九天地絶天通兮日月後先神<lb/>
巫在天兮塵刦指掌帝筮下土兮顧眎悒怏乹端坤<lb/>
倪兮禹跡茫茫風毛雨血兮孰辨故鄕撫彗星兮擁<lb/>
雲旗靈不降兮我心傷悲山城宮兮書臺址丹靑刻<lb/>
<pb n="KR4f0011_SBCK_044-19a"/>
桷兮映望委麗靈慰我兮夕降祥颷晻靄兮天門詄<lb/>
蕩歷商周其猶漏晷兮靈朝岀游兮暮至止此邦之<lb/>
人兮靈之孫子吳羮楚瀝兮薦以蘋蘩靈馮我兮汎<lb/>
蘭峩峩殷哻兮儼其法冠風輿兮雲馬驅厲鬼兮朔<lb/>
之野桂漿兮椒糈要靈氣兮憺延竚靈少留兮勿遽<lb/>
歸報事商實兮終古不違<lb/>
　　吉水李氏旌門頌銘<hi>幷序</hi>
崇禎元年十二月兵部尚書臣邦華言天啓六年五<lb/>
月臣削奪家居長男士開赴縣課試次男士國負笈<lb/>
從行泊舟城西士國失足墮水江水暴漲環視莫敢<lb/>
<pb n="KR4f0011_SBCK_044-19b"/>
手援士開哀號整巾自投怒流中日方亭午舟船鱗<lb/>
集千夫失聲嘲轟萬餘俄見巾浮水上而沒諸生父<lb/>
老驚慟白狀所司議上請臣忤奄懼禍乞哀得寢恭<lb/>
遇皇上御極如天如神沈陰積蔀皆見日月臣何忍<lb/>
塞哀茹痛使臣男孝友奇節反爲臣抑沒不獲表著<lb/>
聖朝是用敢啣刀負土泣血以請制曰李邦華男士<lb/>
開救弟投軀事關風紀著建坊旌表下有司表其門<lb/>
曰孝友諸生復請祀學宮祔隋孝子廟士開死時年<lb/>
三十有二副室宋氏年二十有二斷髪自誓紡織事<lb/>
姑育兩歲兒長世覊貫就學垂十年病瘁以死巡按<lb/>
<pb n="KR4f0011_SBCK_044-20a"/>
御史察其狀遇亂不上行在禮部奉旨覆奏制曰李<lb/>
長世母宋氏准建坊旌表銘曰邦家末造孽牙運枵<lb/>
國有大命制于寺貂山崩川沸不令不寧陽侯天吳<lb/>
相其鞠凶英英俊民粲粲門子瑞鳥共命嘉木連理<lb/>
仲也不弔失足洄淵招手漩澓再沈再褰伯氏奮身<lb/>
赴江求號奪我弱弟鬪彼怒濤湍流劃開鯨波中分<lb/>
神魚水犀捧戴角巾方憂腰領敢畫眉目沈沈龍宮<lb/>
茫茫魚腹帝曰忠父懿厥後昆服爾<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>訓昭我德門<lb/>
亦有貞姬尅面𠢐耳百死一生以育孤子黃頭失經<lb/>
烏頭莫逮孝子重趼奔告行在御書天語先後庚庚<lb/>
<pb n="KR4f0011_SBCK_044-20b"/>
誰云高高而不是聽煌煌忠父在帝左右淸廟庸鼓<lb/>
以祝以侑景星霱雲萃于一家垂芒千古扶衛帝車<lb/>
惟忠惟孝邦家之慶舊史頌矣爾受命長<lb/>
　　就亭銘<hi>并序</hi>
愚山子分司臨江亭于聽事之側以登高騁望名曰<lb/>
就亭而自爲之記東澗遺老讀而歎曰愚山子名亭<lb/>
之指我則知之今夫公廨隙地繚步尋丈輦糞焚椔<lb/>
地少天多閤山屏列瀟江分流自下而上宛在壺中<lb/>
此亭之就于地也結竹四周柱楣撑桷疎簾𥿄帷不<lb/>
施丹堊彈琴圍棋鏦琤相應此亭之就於物也人吏<lb/>
<pb n="KR4f0011_SBCK_044-21a"/>
浹和兵氣遠屏瓦骼凹凸蒸爲土膏風恬夜靜微聞<lb/>
謳歌此亭之就于人也豈惟是哉淸江碧嶂橫𥪡鋪<lb/>
舒古廟廢峰參差夕照卷簾酧酒如在木杪我就江<lb/>
山江山亦就我也暖日發春蕭辰報秋好風自來月<lb/>
駕先駐良辰美景攢簇晷刻我就風月風月亦就我<lb/>
也散帙命觴明燈染翰長吟而孤桐引浩歌而淸角<lb/>
發德音愔愔良士瞿瞿我就賔朋賔朋亦就我也嗟<lb/>
夫人世之不相就者多矣天不下應地不上昇天地<lb/>
不相就也東海揚塵桑田横流桑海不相就也人生<lb/>
其間役無涯之智逐有涯之生茫茫刦刦與日競走<lb/>
<pb n="KR4f0011_SBCK_044-21b"/>
將安就乎愚山子澄觀遺照恬智交養就谷以養神<lb/>
就母以飬氣庶幾古之端虚而寧一者韓子之記燕<lb/>
喜所謂智謀仁居將去是而羽儀天朝者憑欄一笑<lb/>
砉肰如孤雲奔星他又何足道哉愚山子曰有是哉<lb/>
請爲吾銘銘曰臨閣皂之仙山笑班白之俗吏衣裳<lb/>
劒佩背負雲氣我懐斯人室是遠而神馬尻輿逝將<lb/>
從君飮就亭之酒而歌就亭之詩就亭之畫雲木縈<lb/>
紆鹿衣鶡冠貌一老于其中使老鶴典客其尚亦知<lb/>
爲予乎<lb/>
牧齋有學集卷四十四終<lb/>
</p>
<p>
</p>
  </div>
</body>
</text>
</TEI>
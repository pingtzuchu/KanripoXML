<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0011_SBCK_008-1a"/>
牧齋有學集卷八<lb/>
　長干塔光集<lb/>
　　讀雲林園事略追敘昔遊凡一千字<lb/>
　園爲金壇于通判潤甫别業高皇帝駐師顧龍山<lb/>
　御製樂府有望雲林鬱鬱之句園以此立名<lb/>
昔與干潤甫論文定縞紵招邀遊雲林爲我道羅縷<lb/>
某水復某山一池又一嶼榆柳藏曲折鶯花復沮洳<lb/>
數步一指點曠奥領其緒名園依綠水杜陵有詩譜<lb/>
築堤截龍山捍水作洲渚林坰氣奔騰隩隈勢却拒<lb/>
水襲山亦属卜築乃得所高樓臨曾雲平視諸山俯<lb/>
<pb n="KR4f0011_SBCK_008-1b"/>
方髻擁墮鬟華陽伏左股川陸相緯經禽魚各儔伍<lb/>
亭臺架雲居梯磴穿地腑橋㫁船孤泳徑窄樹偏僂<lb/>
疎窗間複道方屋羃梁柱宦窔違陰陽籬落隔凉暑<lb/>
白水明夜山赤日憺亭午篁幽不見天梧陰半爲雨<lb/>
老樹拏龍蛇蒼藤竄鼯䑕却過交蘆館曠肰易天宇<lb/>
天開水容鮮波澄雲氣聚菰蒲亂渚牙蒹葭辨浦漵<lb/>
鳬鷖占涯涘鵝鴨割水滸因思帶笭箵便欲理篙櫓<lb/>
翼肰墨光亭映望如兩序紫柏憨山師巾瓶昔游處<lb/>
說偈音落落留題字舉舉奇哉天人師曠矣雲林侶<lb/>
交盧盧本空墨光光正吐至今松下風謖如聽握麈<lb/>
<pb n="KR4f0011_SBCK_008-2a"/>
歩櫩旣周流傑閣起廊廡却望園事窮勝覽撮歩武<lb/>
岸樹一磔量樓榭屈指數江梅初服靚桃李晨粧嫵<lb/>
池滿靑荷蓋花稀丹楓補碧暈淨如拭紅芳濕可取<lb/>
鶯捎簾外花鶴梳鏡中羽天肰界畫畫粉本在爾許<lb/>
憑欄指顧人畫笥亦收貯主人樂斯游酌客笑煦煦<lb/>
君爲南塘客余忝東橋主且聽醉後歌共曵燈前舞<lb/>
畫師誰鄭䖍點筆有杜甫莫令何將軍寂寞笑吾汝<lb/>
死别踰星終絕哭歎宿莽于公有令子跌宕不莽鹵<lb/>
胷破千卷書手張百石弩撰述園亭記甲乙次州部<lb/>
開張一兩行標題頌皇祖萬騎羽林軍六飛龍山塢<lb/>
<pb n="KR4f0011_SBCK_008-2b"/>
鬱鬱雲林句天葩播樂府樹眉署嘉名大哉非夸詡<lb/>
神筆揮銀鈎天戈斸玉斧便殿虎文衣吉日岐陽鼓<lb/>
三歎思整冠循髮手空撫攬筆淚綆縻俛仰道今古<lb/>
緬惟盛明世乹爻正九五東風恒入律靑雲上干呂<lb/>
規矩用高曾輩行襲珪組官營綘守居私築平泉墅<lb/>
草木咸淸嘉禽魚並安堵藥欄引仙雞花鈴語鸚鵡<lb/>
流鶯助管絃立鶴列童䜿良常醴不薄于家酒方醑<lb/>
食單先子鵝偏勸取魴鱮南食羅蠔鱟盤筵鬭粔敉<lb/>
燕賞窮朝昏卽事行忘旅相期問東家惜别指南浦<lb/>
嗚呼離亂餘周道泣禾黍六博天神負一擲乹坤賭<lb/>
<pb n="KR4f0011_SBCK_008-3a"/>
駊騀須彌風擺磨初禪炬珠宮決罘罳瓊臺掘柱礎<lb/>
長楊罷旌旗御宿弛禁籞所至䘮枌榆伊誰保桑土<lb/>
金谷無飛灰玉山有焦土砥室塡糞壤雕欄劈燒煑<lb/>
芳蘭鉏作薪嘉禾化爲櫓幸哉雲林園有子充幹蠱<lb/>
華搆尚言言文石是楚楚林鶯揀新枝巢燕依舊乳<lb/>
前榮列琴書中堂考鐘虡巍肰七日後寧非神所與<lb/>
殘生感物化撫卷獨延佇昔夢挂眉睫新愁攪腸肚<lb/>
村居堂有秸蓬門版爲戸窗雞聊共談牀螘敢予侮<lb/>
拳曲盤木根慵惰臥瓜窳昏花眼䙰褷搖落齒齟齬<lb/>
井愁繫腰觀杖喜過頭拄䇿足定無津藏書或有楮<lb/>
<pb n="KR4f0011_SBCK_008-3b"/>
因君記景物使我念燕胥流連鄭谷幽惻愴周原膴<lb/>
豐草下貢鬯竹簡徵集楛但謀白墮醉焉用實沈詛<lb/>
閒看䑕盜瓜忙笑狙賊芉灌畦野人能種菜英雄腐<lb/>
懷哉燕雞豚及爾繼酒脯莫笑溺人笑還傷歌者苦<lb/>
整齊北戸錄摒當上林簿它時重載筆雒陽記園圃<lb/>
　　秋日曝書得鶴江生詩卷題贈四十四韵<hi>生名高金</hi>
<hi>壇人</hi>
老大歸空門沉心研內典鈔解首楞嚴目眵指亦繭<lb/>
詩筩如束筍堆案不遑展蟲蝕每成字蛛網旋生蘚<lb/>
今年中秋日十軸麤告<graphic n="KR2041" url="https://raw.githubusercontent.com/kanripo/KR-Gaiji/master/images/KR2041.png" mimeType="image/png"/>暇日理素書秋陽晒殘卷<lb/>
<pb n="KR4f0011_SBCK_008-4a"/>
鶴江一編詩宛肰在篋衍快讀三四章老眼霍如洗<lb/>
得意手欲笑沉吟鬚盡撚君詩有遠體拂拭忌膿腆<lb/>
素心苦刻礲煩囂務裁揃詠懷多短章雅談學古選<lb/>
么絃叶孤桐淸音自婉轉樂府懷諷諭定哀託微闡<lb/>
將希長慶風庻遵仲𥘉撰今體非繁芿蓄意聊撥遣<lb/>
望塵絕投獻當筵謝酬餞俗音忘平和慆埡任乖舛<lb/>
雪山妙歌聲淸淨復柔輭藹藹春空雲白衣見舒捲<lb/>
蒼蒼蒹葭水綠波正淸淺以此知其人金寒澤有銑<lb/>
董帷繁露滋鄭圃冷風善徒步走秦州单衣不裝襺<lb/>
留滯嗤賈胡高吟忘重趼歎息岐陽狩悵望空同輦<lb/>
<pb n="KR4f0011_SBCK_008-4b"/>
臨洮牧馬驕漁陽突騎殄原廟仰衣冠新豐憶雞犬<lb/>
吟成嗌獨哽歌罷淚雙泫吁嗟十年來詩家熾壇墠<lb/>
弇甲自言尊跡厹互相踐土龍　睒暘塗車逞靷韅<lb/>
枝葉爭撏撦糟醨共沉湎獨抱朱絲絃褐被甘偃蹇<lb/>
視彼一吹吷岂惜知音鮮嗟余老慵惰詞塲罷蒐獮<lb/>
無能立赤幟爲君署禁扁吟賞徒自知媕婀向誰辨<lb/>
敢云過屠門大嚼快永雋題詩刻苕華聊用别瓀瑌<lb/>
蕭辰將戒寒遺民在溝畎新詩何用多殘年共須勉<lb/>
君如終念我一水㑹乘艑荒村紅豆庄寒燈爲君剪<lb/>
　　大觀太淸樓二王法帖歌<hi>爲山隂張爾唯作</hi>
<pb n="KR4f0011_SBCK_008-5a"/>
神霄天子恢皇綱重鐫閣帖煥寳章干戈久忘熙陵<lb/>
勣圖書欲壓淳化藏侍書著摹換鈎榻太師京識新<lb/>
褫裝太淸危樓切霄漢乙夜御覽迴虹光大觀承平<lb/>
過星紀宣和板蕩垂靖康聲明文物埽松漠翰林子<lb/>
墨炎崑岡駝載唐碑失定武氊褁周鼓殘岐陽冊府<lb/>
祕閣俱巳矣長沙戲魚徒相望新綘澡筆改東庫亮<lb/>
字損本來摧場二府拜賜傳掌故三館審定看堵牆<lb/>
良常新銘不在世羽陵舊蠧餘幾行君從何處購此<lb/>
本右軍墨跡兼小王續帖眞成廿卷羡萬籖何似二<lb/>
本良墨華晶光出匱𥿄筆陣折抹生鋒芒晴忩臨摹<lb/>
<pb n="KR4f0011_SBCK_008-5b"/>
挾飛動棐几展翫鋪雲昉裂文木直非剝損櫰痕銀<lb/>
錠誰低昻從今鑒定歸來薛不收慰問嗤梁唐但看<lb/>
鸞翔與鳳翥焉用冷金并硬黃嗚呼此本不易得摩<lb/>
娑使我神慘傷自從京闕暗戎馬又使館閣淪滄桑<lb/>
人間西淸<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>禁苑天上東壁埋文昌槖駝交跡踐竹<lb/>
素牛馬漬汗沉縹緗甲衣狼藉剔鈿錦礟車迸裂窮<lb/>
琳瑯游家蘭亭塡㸑下褚摹褉帖擲道旁魯公孝經<lb/>
麻姑字兒童挿標叫市坊卷軸遑恤三千富𣢾書寧<lb/>
數丈二長白麻何處博靑縹碧牋翻喜歸黃膓奇哉<lb/>
一本獨完好豈無六丁下取將展卷俄驚標識改開<lb/>
<pb n="KR4f0011_SBCK_008-6a"/>
奩先嗅古墨香印縫無煩辨分剪破體仍與論偏傍<lb/>
何年瓦官閣鴟吻有客山陰捜屋梁玉躞金題重閟<lb/>
惜褚妍歐怪空煇煌巳堪唐陵比玉匣重許漢室開<lb/>
珠囊傷心西昇失至寳<hi>褚河南西昇經余購得之新安乙酉城陷失去</hi>漫眼<lb/>
東觀欲發狂吾家圓印銘忠孝長依書史緘篋箱<hi>米元</hi>
<hi>章書史云錢氐所牧浩博帖上有希聖字甲及忠孝之家圓錢印併錢氏書堂印</hi>作歌無才<lb/>
繼石鼓開筆載拜朝墨皇<lb/>
　　題含光㳒師像二首<lb/>
蓮子峰頭說㳒僧靑松骨格鶴儀形何當兀坐看雲<lb/>
漢應與虚空共講經<lb/>
<pb n="KR4f0011_SBCK_008-6b"/>
講罷淸凉疏一迴西堂趺坐陷爐灰誰拈齩蚤家常<lb/>
話忽漫天花下講臺<lb/>
　　題畫<lb/>
𢷾撼秋聲捲白波靑山㫁處暮雲多沉沙折䥫無消<lb/>
息臥看千帆掠檻過<lb/>
　　燕子磯舟中作<lb/>
輕寒小病一孤舟送客江干問昔遊老有心情依佛<lb/>
火窮無涕淚洒神州舞風磯燕如頳尾吹浪江豚也<lb/>
白頭水濶天高愁騁望尋思但是莫登樓<lb/>
　　金陵寓舍贈梁溪鄒流綺<lb/>
<pb n="KR4f0011_SBCK_008-7a"/>
第二泉流乳水腴跳珠潄石潤彫枯讀書昔巳過袁<lb/>
豹紬史今當繼董狐金匱舊章周六典玉衣原廟漢<lb/>
三都冶城載筆霜風候還與幽人拜鼎湖<lb/>
　　擢歌十首爲豫章劉遠公題扁舟江上圖<lb/>
家世休論舊相韓烟波千里一漁竿扁舟莫放過徐<lb/>
泗恐有人從圯上看<hi>遠公故相文端公之孫西佩尚寳之子</hi>
卯金之子有文章太乙燃藜下取將百道光芒吹不<lb/>
盡散爲漁火照滄浪<lb/>
吳江烟艇楚江潮瀨上蘆中恨未消重過子胥行乞<lb/>
地秋風無伴自吹簫<lb/>
<pb n="KR4f0011_SBCK_008-7b"/>
楚尾吳頭毎刺船藏舟夜半事依肰陰符三卷篝燈<lb/>
讀不及南華有內篇<lb/>
黯淡江山夜未晨滿天風露罨吟身袛因牛渚舟中<lb/>
月曾照千秋咏史人<lb/>
扁舟慣聽浪淘聲昨日危沙今日平惟有江豚吹白<lb/>
浪夜來還抱石頭城<lb/>
曾向潯陽溯上游錯將九派恨江流越江何事仍迴<lb/>
棹不分樵風趁兩頭<lb/>
一櫂延緣風露堆洞庭木葉打頭來隔船漁叟醉歌<lb/>
去陪侍龍君夜宴迴<lb/>
<pb n="KR4f0011_SBCK_008-8a"/>
東皇太乙啓朝喗望拜船頭露未晞莫笑漁家無法<lb/>
服隨身靑箬綠蓑衣<lb/>
擢歌聲㫁楚江烟襏襫笭箵倚足眠半夜讙呼看堠<lb/>
火橫江削柹蕩漁船<lb/>
　　顧與治書房畱余小像自題四絕句<lb/>
崚嶒瘦頰隱燈看况復撑衣骨相寒指示傍人渾不<lb/>
識爲他還着古衣冠<lb/>
蒼烟白髮是何人試問陶家形影神攬鏡端詳聊自<lb/>
喜莫應此老㑹分身<lb/>
數卷函書倚淨瓶匡牀兀坐白衣僧驪山老母休相<lb/>
<pb n="KR4f0011_SBCK_008-8b"/>
問此是西天貝葉經<lb/>
褪粉蛛絲網角巾每煩㯶拂拭煤塵凌烟褒鄂知無<lb/>
分留與書堆伴古人<lb/>
　　燕子磯歸舟作<lb/>
不成送别不成遊脚氣人扶下小舟作惡情懷思中<lb/>
酒薄寒筋力怯登樓金波明月如新樣鐵鎖長江是<lb/>
舊流風物正於秋老盡蘆花楓葉省人愁<lb/>
　　題畫<lb/>
櫓背指靑山浪打船頭上曼聲時一嘯聊答江濤響<lb/>
　　題許有介詩集<lb/>
<pb n="KR4f0011_SBCK_008-9a"/>
壇坫分茅異詩篇束筍同周溶東越絕許友八閩風<lb/>
世亂才難盡吾衰論自公水亭頻剪燭撫卷意何窮<lb/>
　　水亭承鄧元昭致餼諸人偶集醉飽戲書爲謝<lb/>
蓬池羮鱠薦氷醪食指紛肰動爾曹三歎何曾知属<lb/>
厭八珍空復羡淳熬腹腴放箸煩偏動朐末堆盤笑<lb/>
老饕明日洗厨重速客未愁蘿蔔旋生毛<lb/>
　　橋山<lb/>
萬歲橋山奠永寧守祧日月鎭常經靑龍閣道蟠空<lb/>
曲玄武鈎陳衛杳冥墜地號弓依寢廟上陵帶劒仰<lb/>
神靈金輿石馬依肰在蹴踏何人夙夜聽<lb/>
<pb n="KR4f0011_SBCK_008-9b"/>
　　一年<lb/>
一年天子小朝廷遺恨虚傳覆典刑豈有庭花歌後<lb/>
閣也無杯酒勸長星吹唇沸地狐羣力剺面呼風蜮<lb/>
鬼靈奸佞不隨京雒盡尚流餘毒螫丹靑<lb/>
　　蕉園<lb/>
蕉園焚藁總凋零况復中州野史亭温室話言移漢<lb/>
樹長編月朔改唐蓂䛕聞人自譌三豕曲筆天應下<lb/>
六丁東觀西淸何處所不知汗簡爲誰靑<lb/>
　　雞人<lb/>
雞人唱曉未曾停倉卒衣冠散聚螢執熱漢臣方借<lb/>
<pb n="KR4f0011_SBCK_008-10a"/>
箸畏炎北騎巳揚舲<hi>乙酉五月初一日召對講官奏北馬畏熱必不渡江</hi>刺閨<lb/>
痛惜飛章罷<hi>余疏請援揚自出督兵慰畱而罷</hi>講殿空煩倒坐聽腸<lb/>
㫁覆坯池畔水年年流恨繞新亭<lb/>
　　丁酉長至宿長干禪榻<lb/>
登臺無筆可書祥長至長干拜履長佛日也應添一<lb/>
線歲華聊復記三陽灰飛玉琯吹禪火月傍金輪助<lb/>
塔光夜靜花宮喧鼓角夢迴腸㫁殿東廊<lb/>
　　小至夜月蝕紀事<hi>十一月十有六日</hi>
蟾蜍蝕月報黃昏冬至陽生且莫論飛上何曾爲玉<lb/>
鏡落來那得比金盆朦朧自繞飛烏羽昏黑誰招顧<lb/>
<pb n="KR4f0011_SBCK_008-10b"/>
兎魂畫盡爐灰人不寐一星宿火養微溫<lb/>
　　至日作家書題二絕句<lb/>
至日裁書報孟光封題凍筆蘸氷霜栴檀燈下如相<lb/>
念但讀楞嚴莫㫁腸<lb/>
松火柴門紅豆庄稚孫嬌女共扶牀金陵無物堪將<lb/>
寄分與長干寳塔光<lb/>
　　丁酉仲冬十有七日長至禮佛大報恩寺偕石<lb/>
　　溪諸道人然燈繞塔乙夜放光應願懽喜敬賦<lb/>
　　二十韵紀其事<lb/>
空門至日拜空王肅穆爐烟玉几旁是夜然燈多寳<lb/>
<pb n="KR4f0011_SBCK_008-11a"/>
塔此心祈見白毫光鐘鳴圍繞高低級梵罷低徊左<lb/>
右箱良久下方仍黑暗少焉東壁破昏黄科頭老衲<lb/>
驚呼急秃袖中宫指顧詳昱曜乍看銀色涌晶熒諦<lb/>
視玉毫長一重欄楯明初地半壁琉璃映十方鈎鎖<lb/>
金鋪連白道瀰漫碧落隱紅牆水晶宮闕遙分影天<lb/>
漢星文暗助芒共說丹罏呈變幻又言火樹漾低昻<lb/>
似懸茘子銀靑色欲落蒲萄紫翠瓤交絡倩誰排帝<lb/>
網鋪舒那得截雲昉露盤瑩燭如移級雕角搓挪欲<lb/>
差行斫樹不愁傷玉斧<hi>先一日月食記</hi>雨花還喜見金牀紅<lb/>
綃夜靜香爲界白㲲僧歸月在廊舍利㝠心觀掌果<lb/>
<pb n="KR4f0011_SBCK_008-11b"/>
燈輪彈指歛毫芒長依慧火消灰刦但倚光嚴入道<lb/>
塲歡極身雲都湧現歸來毛孔亦淸凉帝心鴻朗開<lb/>
三寳佛日弘明長一陽大地何曾忘玉鏡並天還欲<lb/>
理珠嚢慈恩盛事人能記乙夜齋宮每降香<lb/>
　　橘社吳不官以雁字詩見示凡十二章戲爲属<lb/>
　　和亦如其數<lb/>
刻畫蒼穹入杳㝠縱橫碧落不曾停廓塡地界成飛<lb/>
白點染天池付殺靑竺國西來翻舊譯燕肰北去換<lb/>
新銘行間莫笑如烏合風后親傳鳥陣經<lb/>
描畫虚空自古歎故應落筆便䦨珊間奇直欲凌霄<lb/>
<pb n="KR4f0011_SBCK_008-12a"/>
漢運帚眞能刷羽翰嘹唳叫雲愁曵白連翩映日喜<lb/>
書丹彌天布䕶皆文字篆刻雕蟲任汝看<lb/>
天門詄蕩屢經過鳳翥鸞翔共揣摩飛過碧空眞跡<lb/>
在影留寒水草書多隨身八㳒皆成永破體雙鈎慣<lb/>
學戈爲問世間摹榻手硯凹作凸欲如何<lb/>
蠅頭蠆尾正紛紜點綴天公頼有君飛上高堂誰掣<lb/>
肘來遲長至好書雲羽毛向晩援毫懶指爪禁寒畫<lb/>
肚勤最後一行餘阿買八分聊可張吾軍<lb/>
陽九文章黯刦灰帝令陽鳥捧書來筆過華頂初驚<lb/>
落文到衡陽始却迴天一詔將鳬乙辨三千牘爲鶩<lb/>
<pb n="KR4f0011_SBCK_008-12b"/>
行裁雲飛莫歎孤鶱翼鴻業㴱資潤色才<lb/>
勁骨豐翰信所如長空匹練任鋪舒風披漢檄追飛<lb/>
將電林邊塵挿羽書錯落星文行墨裏整齊露布翰<lb/>
林餘可知是物關兵氣莫指金天認魯魚<lb/>
歲歲隨陽不畏冬憑將咫尺寫天容遮河贔負輪高<lb/>
掌障日修羅避筆鋒行布偏傍文歷歷紆迴剔抉語<lb/>
噰噰虞羅莫漫誇秦網落翮還成大小峰<lb/>
龍漢分明紀曆年昭迴文物上靑天紛紛折抹違沙<lb/>
地往往橫斜避箭弦點畫盤拏齊向日畫圖羅縷總<lb/>
凌烟浯溪老筆誰能繼片石磨厓待爾鐫<lb/>
<pb n="KR4f0011_SBCK_008-13a"/>
鴻濛一畫梵天初雪後霜前散碧虚絕塞陣㴱戈夭<lb/>
矯長門燈暗磔紆徐鶺鴒頌裏黃麻帖孔雀屏前紅<lb/>
錦書故國飄零兄弟盡上林尺素獨愁余<lb/>
班聮舊駐日華東退次頻驚鷁羽風飛入㝠㝠常削<lb/>
牘愁來咄咄亦書空<graphic n="KR1335" url="https://raw.githubusercontent.com/kanripo/KR-Gaiji/master/images/KR1335.png" mimeType="image/png"/>蘆大有揮戈興謀稻㴱慙識<lb/>
字功鐵索銀鉤誰比並千秋銘勒五雲中<lb/>
中天神筆掃氤氲體勢蟬聮詛楚文磊落數行前作<lb/>
隊參差一旅後能軍鉤挑白地黃沙㫁欄界烏絲紫<lb/>
塞分下土臨池皆侍從不知誰䇿雁王勲<lb/>
迢遙中竺度恒沙名句聲中形影賖敢以羽羣從八<lb/>
<pb n="KR4f0011_SBCK_008-13b"/>
部願將爪力演三車行行數墨非忘指字字迴文欲<lb/>
貫花暫向曲江題塔了雨成池畔是吾家<hi>十誦律云波羅奈國</hi>
<hi>城邊有池名曰雨成是五百雁王所治之地</hi>
　　秦淮水亭逢舊挍書賦贈十二首<hi>女道士淨華</hi>
不褁宮粧不女冠相逢只作道人看水亭十月秦淮<lb/>
上作意西風打面寒<lb/>
粧閣書樓失綘雲香燈繡佛對斜曛臨風一語憑相<lb/>
寄紅豆花前每憶君<lb/>
旗亭宮柳鎖朱扉官燭膏殘别我歸今日逢君重記<lb/>
取橫波光在舊羅衣<lb/>
<pb n="KR4f0011_SBCK_008-14a"/>
目笑參差眉語長無風蘭澤自肰香分明十四年來<lb/>
夢是夢如何不㫁腸<lb/>
棋罷歌殘抱影眠氷牀雪被舊因緣如今老去翻惆<lb/>
悵重對殘釭說往年<lb/>
瘦沈風狂可奈何情癡只較一身多荒墳那有相思<lb/>
樹半死枯松伴女羅<lb/>
鎖袴弓鞋總罷休燭灰𧖟死恨悠悠思量擁髻悲啼<lb/>
夜若个情人不轉頭<lb/>
金字經殘香母微啄鈴紅觜語依稀新裁道服蓮花<lb/>
樣也學雕籠舊雪衣<lb/>
<pb n="KR4f0011_SBCK_008-14b"/>
貝葉光明佛火靑貫花心口不曾停儂家生小能持<lb/>
誦鸚鵡親歌般若經<lb/>
高上靑天低下泉鄰家女伴似秋千金經半卷千聲<lb/>
佛消得西堂一穗烟<lb/>
水沉烟寂妙香淸玉骨氷心水觀成彈指五千經藏<lb/>
轉靑蓮花向舌根生<lb/>
投老心期結淨瓶目消箋註講金經諸天圍繞君應<lb/>
看共向針鋒列坐聽<lb/>
　　和普照寺純水僧房壁間詩韵徼無可幻光二<lb/>
　　道人同作<lb/>
<pb n="KR4f0011_SBCK_008-15a"/>
古殿灰沈朔吹濃江梅寂歷對金容寒侵牛目氷間<lb/>
雪老作龍鱗燒後松夜永一燈朝露寢更殘獨鬼哭<lb/>
霜鐘可憐漫壁橫斜字賸有三年碧血封<lb/>
　　水亭撥悶二首<lb/>
不信言愁始欲愁破窗風雨面淮流往歌來哭悲瞿<lb/>
鵒莫雨朝雲樂爽鳩攬鏡每循宵茁<hi>先作朝薙</hi>髮擁衾常<lb/>
䕶夜飛頭黃衫紅袖今餘幾誰上城西舊酒樓<lb/>
瑣闈夕拜不知繇熱鐵飛身一旦休豈有閉唇能遁<lb/>
舌更無穴頸可生頭市曹親鬼爭顱額長夜冤魂怨<lb/>
鐲鏤<hi>亦作髑髏</hi>狼籍革膠供一笑君王不替偃師愁<lb/>
<pb n="KR4f0011_SBCK_008-15b"/>
　　示藏社介丘道人兼識乩神降語<lb/>
長干藏社結長期雪柱氷稜扣擊時橫埽葛藤談滿<lb/>
字<hi>匡山雪藏韶師</hi>細尋行墨問三伊<hi>普德朂伊問師</hi>並舟分月人皆<lb/>
見兩鏡交光汝莫疑珍重天宮催結集犍錐<hi>先作椎</hi>聲<lb/>
巳報須彌<hi>有神降乩云速完經疏天堂報汝</hi>
　　臘月八日長干薰塔同介道人孫魯山薛更生<lb/>
　　黄舜力盛伯含衆居士<lb/>
白毫親見相輪開臘改嘉平繞塔來梵唄經聲籠栱<lb/>
角栴檀香氣結樓臺千燈昱耀然羅刹一雨霏微浣<lb/>
刦灰共作四禪天上侶紫金光裏首重迴<lb/>
<pb n="KR4f0011_SBCK_008-16a"/>
　　秦淮花燭詞四首<lb/>
寳馬香車火樹中沉香甲煎燎霜空渡頭花燭催桃<lb/>
葉午夜秦淮一水紅<lb/>
寳鏡臺前玉樹枝綺疏朝日曉粧遲夢迴五色江郞<lb/>
筆一夜生花試畫眉<lb/>
氷絃三疊奏琴心雙舞胎仙和好音莫鼓人間求鳳<lb/>
曲遠山那得似靑琴<hi>夫婦皆善琴</hi>
繙罷陰符香篆闌洞房銀燭辟輕寒燈前壁上芙蓉<lb/>
色總向金蓮影裏看<lb/>
　　金陵歸過句容柬臨川李學使二首<lb/>
<pb n="KR4f0011_SBCK_008-16b"/>
珠衣玉簡出臺端丹筆掄材最漢官東箭採揉輸貢<lb/>
盡南金冶鑄許身難秦時臘爲茅家改梁代雲於嶺<lb/>
上看駐節華陽氷雪候朝元望拜七眞壇<lb/>
臨川持筆藻圖垂才子於今擅總持楮葉蓮華微妙<lb/>
理<hi>王介甫詩有蓮花世界非關汝楮葉工夫枉費年</hi>紅泉玉茗訂新詞<hi>君將彚刻</hi>
<hi>湯若士玉茗堂諸全集</hi>定林舊隱霜筠老片石寒泉刦燒遺賸<lb/>
欲過從論剪燭氷車轣轆與君辭<lb/>
　　句容崇明寺登毘盧閣<hi>嘉平廿三日</hi>
古寺嘉名金榜紋毘盧傑閣瞰層雲石城尚擁黃圖<lb/>
勢茅嶺仍迴卍字文震日山河終自在須彌日月不<lb/>
<pb n="KR4f0011_SBCK_008-17a"/>
曾分凭欄欲聽人天語樹網風鈴巳報聞<lb/>
　　投宿崇明寺僧院有感二首<lb/>
秋卷風塵在眼前蒼茫迴首重澘肰居停席㡌曾孫<lb/>
在驛客氊車左擔便日薄氷山圍大地霜淸木介矗<lb/>
諸天禪牀投宿如殘夢半壁寒燈耿夜眠<lb/>
禾黍陪京夕照邊駈車霑洒孝陵烟周郊昔歎爲犧<lb/>
地薊子今論鑄狄年綸邑一成人易老華陽十賚誥<lb/>
虚傳顚毛種種心千折袛博僧忩一宿眠<lb/>
　　金陵雜題絕句二十五首繼乙未春留題之作<lb/>
淡粉輕烟佳麗名開天營建記都城而今也入烟花<lb/>
<pb n="KR4f0011_SBCK_008-17b"/>
錄燈火樊樓似汴京<lb/>
一夜紅箋許定情十年南部早知名舊時小院湘簾<lb/>
下猶記鸚哥喚客聲<hi>舊院馬二字鼂采</hi>
釧動花飛戒未賒隔生猶䕶舊袈裟靑溪東畔如花<lb/>
女枉贈親身半臂紗<lb/>
惜别歡畱限馬蹄勾䦨月白夜烏棲不知何與汪三<lb/>
事趣我懽娛伴我啼<hi>新安汪逸字遺民</hi>
别樣風懷另酒腸伴他薄倖耐他狂天公要㫁烟花<lb/>
種醉殺瓜州蕭伯梁<lb/>
抖擻征衫趂馬蹄臨行漬酒雨花西於今墓草南枝<lb/>
<pb n="KR4f0011_SBCK_008-18a"/>
句長伴昭陵石馬嘶<hi>乙酉歲計偕北上弔方希直先生墓詩云孤臣一樣南枝恨墓</hi>
<hi>草千年對孝陵</hi>
頓老琵琶舊典刑檀槽生澀響丁零南巡㳒曲誰人<lb/>
問頭白周郞掩淚聽<hi>紹興周錫圭字禹錫好聽南院頓老琵琶常對人曰此威武南</hi>
<hi>巡所遺法曲也</hi>
臨岐紅淚濺征衣不信平時交語稀看取當風雙蛺<lb/>
蝶未曾相逐便分飛<hi>巳上雜記舊遊</hi>
金陵惜别感秋螢執手前期髩易星君去我歸分贈<lb/>
處勞勞亭是短長亭<hi>丁酉秋日與龔孝升言别金陵</hi>
叢殘紅粉念君恩女俠誰知冦白門黃土蓋棺心未<lb/>
<pb n="KR4f0011_SBCK_008-18b"/>
死香丸一縷是芳魂<lb/>
水榭新詩是戒香橫陳嚼蠟見淸凉五陵年少多情<lb/>
思錯比橫刀浪子腸<hi>杜蒼略和詩有秪㫁橫刀浪子腸之句</hi>
舊曲新詩壓敎坊縷衣垂白感湖湘閒開閏集敎孫<lb/>
女身是前朝鄭妥娘<hi>鄭如英小名妥詩載列朝閏集中今年七十二矣</hi>
人儗陽秋家汗靑天戈鬼斧付沉㝠赤龍重焰蕉園<lb/>
火燒却元家野史亭<lb/>
閩山桂海飽炎霜詩史酸辛錢幼光束筍一編光怪<lb/>
甚夜來山鬼守奚嚢<lb/>
杜陵矜重數篇詩吾炙新編不汝欺但恐旁人輕着<lb/>
<pb n="KR4f0011_SBCK_008-19a"/>
眼針師門有賣針兒<lb/>
于一摳衣請論文高曾規矩只云云老夫口噤如喑<lb/>
啞夢語如何舉似君<hi>南昌王猷定字于一</hi>
盧前王後莫相疑日下雲間豈浪垂江左文章流輩<lb/>
在何曾道有蔡充兒<lb/>
帝車南指豈人謀河岳英靈氣未休昭代可應無大<lb/>
樹汝曹何苦作蚍蜉<hi>巳上六首雜論文史</hi>
挾彈探丸輦轂雄老人望八臂生風夜㴱占月高岡<lb/>
上太白今過第幾宮<hi>金陵胡叟號節軒/巳下三叟皆與予同壬午年生七十</hi>
<hi>有六</hi>
<pb n="KR4f0011_SBCK_008-19b"/>
面似桃花盛茂開隱嚢畫笥日徘徊郞君㑹造逡巡<lb/>
酒數筆雲山酒一盃<hi>盛叟字茂開子丹六善畫常釀百花仙酒以養叟</hi>
江左英姿自處嚢生兒亦號漢周郎碧牋黃𥿄疏窗<lb/>
下映日鈎摹大小王<hi>周江左名嘉胄鑒古工書子運庚字西有亦奇士</hi>
西佩心銜五世悲飾巾祈死復何疑天公趣召非聊<lb/>
爾一箇唐朝宰相兒<hi>西佩名斯瑋南昌劉文端之次子丁酉冬月殁于蕪湖旋舍</hi>
披髮何人夜叫天亡羊臧榖更堪憐長髯銜口填黄<lb/>
土肯施維摩結淨緣<lb/>
長干塔繞萬枝燈白玉毫光涌玉繩鈴鐸分明傳好<lb/>
語道人誰是佛圖澄<lb/>
<pb n="KR4f0011_SBCK_008-20a"/>
採藥虚無弱水東颷輪仍傍第三峰玉辰他日論班<lb/>
位應次高辛展上公<hi>過句曲望三峰作</hi>
　　讀建陽黃帥先小桃源記戲題短歌<lb/>
未爲武夷遊先得桃源記小桃源在幔亭旁别館便<lb/>
房列仙治黃生卜築才十年七日小刦彌烽烟山神<lb/>
毷<graphic n="KR2765" url="https://raw.githubusercontent.com/kanripo/KR-Gaiji/master/images/KR2765.png" mimeType="image/png"/>請迴駕洞口仍封小有天朅來奔竄冶城左手<lb/>
持記詩揶揄我選勝搜奇在尺幅食指蠕動頤欲朶<lb/>
彭籛之後武夷君我是婆畱最小孫包茅欲侔乾魚<lb/>
祭臥榻那容鼻鼾存老夫不似劉子驥仙源但仗漁<lb/>
人指馮將此記作劵書設版焦瑕自今始君不見三<lb/>
<pb n="KR4f0011_SBCK_008-20b"/>
千鐵弩曾射潮漢水彈丸亦如此<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0011_SBCK_034-1a"/>
牧齋有學集卷之三十四<lb/>
　神道碑<lb/>
　　明故光祿大夫太子太<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>禮部尚書兼文淵閣<lb/>
　　　大學士贈少<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>謚文穆成公神道碑<lb/>
嗚呼以天爲無意於人國乎雖其陽九百六方蹶降<lb/>
割之際光岳之氣未嘗不合也山川之雲未嘗不出<lb/>
也扶危定傾之才未嘗絕跡于世謀王㫁國之人未<lb/>
嘗不接踵于朝也以天爲有意于人國乎卑之以賢<lb/>
才而靳之以信用使之臣不遇其君君不遇其臣卽<lb/>
君與臣兩相遇矣而又不得久于是乎奸邪小人盤<lb/>
<pb n="KR4f0011_SBCK_034-1b"/>
互于內敵國外患交蹠于外而淪胥板蕩忽焉不可<lb/>
救藥蓋吾觀宋事至靖康諸賢之進退輒爲之塡胸<lb/>
拊<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>且憤且悸今老病垂死而書吾友文穆公墓隧<lb/>
之碑乃在其卽世二十餘年之後此所以忍淚執筆<lb/>
嘆窮而繼之以泣也公姓成氏諱基命字靖之避廟<lb/>
諱請以字行大名人也少爲諸生長身玉立與高陽<lb/>
孫文正公齊名萬曆丁未舉進士選庶吉士踵高陽<lb/>
列詞館砥行績學竝著公望廻翔詹翰歷官吏部左<lb/>
侍郎崇禎元年枚卜閣臣廷推居首未果用踰年遵<lb/>
永陷没畿輔震驚上用廷議十一月七日卽家起高<lb/>
<pb n="KR4f0011_SBCK_034-2a"/>
陽公以樞輔駐通州控御神京次日趣召公升禮部<lb/>
尚書入閣辦事越五日高陽入朝召見平臺公颺言<lb/>
于上曰願陛下以戰守事宜一切委承宗俾得盡其<lb/>
才力必能辦敵仰副聖意上爲之首肯當是時烽火<lb/>
連接警報錯互舉朝恇駭不知所爲公言出而聖意<lb/>
定廟算一人有固志上始悔用公晚也高陽旣出鎭<lb/>
公在政地無一日不以關門爲慮凡所條上覆奏綜<lb/>
覈舉行於兵部則謂四方召兵抵圻輒烏集獸散當<lb/>
止七萃乘城之士宵旦不得下當更畨宣雲勁卒入<lb/>
衞當額招備所當敵于戸部則謂調集費繁額賦當<lb/>
<pb n="KR4f0011_SBCK_034-2b"/>
急行粮當覈新餉當增凍粮當運明年領兌續運之<lb/>
法當行于工部則謂收法辦造當稽內造外造當促<lb/>
期戰車當補料價當先期以應又謂六垣註銷不講<lb/>
六曹奏報省試不聞錯互挨次緣飾故事一一條次<lb/>
當興幾何當革幾何心計目營手批口荅爬搔拮据<lb/>
冒勞銜怨皆以內庀軍國外應疆國爲張皇修攘之<lb/>
計而其最大者則處置關帥一事蓋是時馬帥世龍<lb/>
出自囹圄受命總理方扼腕奮臂期却敵自效中樞<lb/>
惡其兀傲不善事巳也使其私人監伺之又嗾他帥<lb/>
譁而訟之公謂國家所倚賴者關門也關門所倚賴<lb/>
<pb n="KR4f0011_SBCK_034-3a"/>
者高陽也今以私憾齮齕世龍掣高陽之手足而責<lb/>
其展布關門之事去矣猶不爲國家慮乎于是力排<lb/>
羣喙取旨申飭命世龍一意進取不得輕議更置又<lb/>
請遣科臣往薊飭厲羣帥不得擁兵觀望違總理節<lb/>
制世龍益感奮誓死總五大帥從高陽下灣遷次第<lb/>
復遵永四日而四城皆下露布上聞獻俘告廟本公<lb/>
在政地周慮危疆主張國論居中調護之力也公感<lb/>
上知遇班在二人之下臿齒樹頰無所鯁避及居首<lb/>
慷慨擔荷益自發抒嘗痛哭爲上言敵警爲二百年<lb/>
未有幸其蹔退因循苟安萬一控絃復起仍前搶攘<lb/>
<pb n="KR4f0011_SBCK_034-3b"/>
天下事寧堪再誤上感動命擬勅申諭公一夕草四<lb/>
諭漏下三鼓猶在直上從午門望內閣燈火熒熒然<lb/>
屏營歎息不能成寢也灤水師期來告天大雨歸歩<lb/>
中庭竟夕不寐家人環視不敢問質明捷書至乃大<lb/>
喜語其故公雖在禁近心環竹山灤水間蓋大臣心<lb/>
事如此公以辦敵無能敵退乞罷疏三上溫旨慰留<lb/>
敘功加太子太<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>廕一子中書舍人上深念官嘗國<lb/>
紀敝窳日甚不太㫁割無以振積玩雪國恥公謂治<lb/>
道去太甚求治戒太銳天威震叠鐫責切至引理据<lb/>
法多所寛解上時時曲意報可一二僉壬營進者爭<lb/>
<pb n="KR4f0011_SBCK_034-4a"/>
爲操切可喜<graphic n="KR1134" url="https://raw.githubusercontent.com/kanripo/KR-Gaiji/master/images/KR1134.png" mimeType="image/png"/>迎上意流言布聞謂公委缷市德上<lb/>
意雖專注不能無動而郞署之宵人緹騎之惡子乘<lb/>
間抵隙交章詆公公自是奉身退矣公旣去高陽在<lb/>
關門益孤分兵易將曲肆撓阻比三年以凌河之役<lb/>
去高陽去而關門之事不可爲矣自時厥後國勢益<lb/>
蹙上心益困登拜如踐更罷免如傳置蜩螗沸羮無<lb/>
復典要譬之駕萬斛之舟衝風逆浪檣傾楫摧長年<lb/>
三老袖手屏去而開船捩舵之人呌號喧豗促數更<lb/>
易其不至于覆溺者鮮矣然則國家之不早用公也<lb/>
公之用未久而去去未久而亡也天而有意于人國<lb/>
<pb n="KR4f0011_SBCK_034-4b"/>
夫寧若是葉落而知秋壺氷而戒寒公之進退關係<lb/>
于國家綦重而世罕有早知之者也天啓間公與予<lb/>
竝官右坊逆奄魏忠賢用事南樂諸人附之引繩批<lb/>
根將興大獄兩人私語咋指嘆詫一日語余昨與南<lb/>
樂飮酒酣拊余背身後願以易名累公余漫應公尙<lb/>
計及易名氏耶醉而失言南樂目我矣余笑曰公未<lb/>
醉時向南樂作語云何次公醒而狂何必酒也余先<lb/>
罷公以少詹事乞掌南翰入賀畢亦罷巳偕起田間<lb/>
朝罷過從相與屈指四郊多壘君父旰食網疎事叢<lb/>
何若而可畫灰借籌每坐談輒移日旣而曰昔人有<lb/>
<pb n="KR4f0011_SBCK_034-5a"/>
言政將及子交相朂也閣訟之興也余旣被放公亦<lb/>
胥後命過余而嘆曰公又去也其誰出而圖吾君乎<lb/>
余曰公在吾何憂公曰不然吾兩人車兩輪也吾兩<lb/>
人用高陽必將出鼎三足也車一輪有不契需者乎<lb/>
鼎兩足有不覆餗者乎公姑去矣他日當思吾言耳<lb/>
余歸一年所公與高陽相繼枋用用未竟而皆去余<lb/>
嘗與高陽促席及之停杯浩嘆以公爲知言也當余<lb/>
之被放而公亦在北也朝右之倚公者以抱蔓爲憂<lb/>
及公之登用功見而言立也朝右之惜余者或以得<lb/>
輿爲喜公旣不久中書余遂長錮黨籍於是海內正<lb/>
<pb n="KR4f0011_SBCK_034-5b"/>
人君子扼腕世道者碩果之望滋窮井渫之心彌惻<lb/>
矣馴至于今國家之陵谷變遷宵小之骨肉腐朽世有<lb/>
讀公豐碑考吾兩人之遺跡追歎其邪許推挽嬋媛<lb/>
呴沬之情事截截之口能無重恨于諞言夢夢之天<lb/>
抑或纒悲于殄瘁淸濁同流玉石俱燼世運而往矣<lb/>
天不可問矣斯予所爲忍淚執筆嘆窮而繼之以泣<lb/>
也公乞歸凡六年以乙酉八月卒于家櫛沐草遺疏<lb/>
正襟危坐而逝上震悼恩䘏特隆仍予贈謚以某年<lb/>
某月大葬于某地之阡葬後之某年余與公之子今<lb/>
翰林學士克鞏相見于長安絮語舊事相對啜泣再<lb/>
<pb n="KR4f0011_SBCK_034-6a"/>
拜稽顙以麗牲之碑爲請余謹撰次公秉政當國二<lb/>
百七十日間訏謨名畫關于危急存亡之大計者大<lb/>
書隧道徴信國史其他詞林閱歷之次綸扉奏對之<lb/>
詳與夫砥行載德劬躬燾後之本末巳見于高陽之<lb/>
家傳故不具書銘曰幽都祝栗戴斗崆峒光岳氣合<lb/>
篤生俊雄騰踔藝林洊歷史館玉琢金相漆書銀管<lb/>
握文椽筆横經細旃淵停山峙風節凜然方囂帝博<lb/>
未省天醉駕鵞雙飛威鳳隻逝公曰吁哉主憂臣辱<lb/>
誓捐身圖以謀國蹙馬飮灤河火達甘泉艱危受命<lb/>
促數登延公入颺言聖明天<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>請以戎索付彼元老<lb/>
<pb n="KR4f0011_SBCK_034-6b"/>
神京重地重關堵墻如徼周廬如閈扈堂蒐討軍實<lb/>
擁䕶節鎭身直宻勿心履行陣露布宵馳日畿晝闢<lb/>
帝曰念哉頭鬚如白蹇蹇勞臣中外鈎鎖關門烽燧<lb/>
閣門燈火外憂蹔弭內間逓作雄鳴雌和骨銷金鑠<lb/>
公笑移疾角巾襆被敵入我入敵退我退比及大歸<lb/>
憂心耿耿管戒用豎沈遺城郢輟哭有數班劒加崇<lb/>
煌煌錫命賁此幽宮滄海蕩蕩窮塵悠悠玉盌旣出<lb/>
銀海不流展如公墳堂斧<graphic n="KR1005" url="https://raw.githubusercontent.com/kanripo/KR-Gaiji/master/images/KR1005.png" mimeType="image/png"/>嵲松楸鬰芊羊馬行列<lb/>
有美象賢接武奎璧斯石徴文大書深刻公神在天<lb/>
在帝左右驂乘高陽受命三后雲車霓旌來游來觀<lb/>
<pb n="KR4f0011_SBCK_034-7a"/>
覩此玄石嘻其永嘆<lb/>
　　都察院左都御史贈特進光祿大夫柱國太<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>
　　　吏部尚書謚忠文李公神道碑<lb/>
嗚呼昔神宗顯皇帝丕承謨烈久道化成制科取士<lb/>
人物滋茂享國三十有二年至萬曆甲辰一舉而得<lb/>
二人曰樞輔高陽孫公御史大夫吉水李公崇禎巳<lb/>
巳孫公再出督師收復遵永六城以報天子戊寅冬<lb/>
高陽陷公闔門死之又六年而有甲申三月十九之<lb/>
事文臣殉難者十有二人而李公爲首公諱邦華字<lb/>
孟闇𢡟明其别號也年三十一舉進士授涇縣知縣<lb/>
<pb n="KR4f0011_SBCK_034-7b"/>
庚戌行取授山東道監察御史廵按浙江丁巳坐年<lb/>
例調外熹宗卽位起兵備副使分守易州明年入爲<lb/>
光祿寺少卿擢都察院右僉都御史廵撫天津明年<lb/>
召爲兵部右侍郞移疾去削奪爲民先帝御極起工<lb/>
部右侍郞改兵部協理京營戎政進本部尚書在事<lb/>
一年用中旨罷歸公起家爲令精疆堅宻通暁吏事<lb/>
憤京營積蠧盤互奮欲爬搔鈎剔報稱任使中人勢<lb/>
要惡其害巳蜚謀鈎謗煽動宮府上心知其公忠而<lb/>
怵于衆人之欲殺之也謀姑去公以塞衆心而需後<lb/>
用公急公任事累奉諭旨乃以顧恤廢弛得罷蓋反<lb/>
<pb n="KR4f0011_SBCK_034-8a"/>
詞鐫責以明不欲去公之㣲旨上英明喜㫁疑信叅<lb/>
互爲羣小所脅持惜未有以孝廟任劉忠宣故事爲<lb/>
上痛言之者也公旣去營務益不可問經筵顧問李<lb/>
邦華做許多實事嘆息久之巳卯特簡起南京兵部<lb/>
尚書叅賛機務踰年丁父憂壬午服除起南京都察<lb/>
院右都御使未幾拜北掌院左都御史公初奉南院<lb/>
命以眞衰眞老固辭俄聞北兵躪內地奮袂嘆曰此<lb/>
豈臣子辭官日也爲文以告大江之神誓墓訣子孫<lb/>
而出抵湖口得後命便宜發餉遏寧南侯左良玉潰<lb/>
兵上聞之大喜益專意委信公公朝見論職掌事上<lb/>
<pb n="KR4f0011_SBCK_034-8b"/>
曰久待卿歸來酌議瀆兵事處置得宜東南半壁賴<lb/>
卿無恙跪奏移時數詔起立溫語如家人父子中官<lb/>
皆屏息遠伏莫敢陜輸傍睨每召對百官加墻而立<lb/>
上視歸乎公遣中使視病賜猪羊酒米瓜菜視諸輔<lb/>
臣有差蓋上之倚公深矣當是時外侮內訌人主孑<lb/>
立軍國之積弊臣下之錮習如盤根之不可㧞加棼<lb/>
絲之不可治加壞屋漏舟之不可搘柱狡獪之㭬人<lb/>
狙伺于內庸惡之閣員猘噬于外勲臣小臣躁妄無<lb/>
藉者沓口岐舌依草附木簸弄于中外之交公于上<lb/>
言無不盡然心有餘于言甘苦自茹心盡而言不獲<lb/>
<pb n="KR4f0011_SBCK_034-9a"/>
盡者有之先帝于公言聽無不從然從有餘于聽心<lb/>
耳交蹠聽從而心不克從者有之君臣之間唇焦口<lb/>
呿涕淚覆面警急擣胸卒亦無可奈何而以一死爲<lb/>
結局國蹙君傷神焦鬼爛殆有劫運促數乘除而非<lb/>
人之所能爲也甲申三月賊破潼關上召見羣臣泣<lb/>
數行下公退熏浴具疏請下明詔勵臣民死守用成<lb/>
祖朝仁宗皇帝監國故事急遣皇太子監國南京越<lb/>
數日又請命定永二王分封江南先帝袖公疏遶殿<lb/>
廵行且讀且嘆疏藳啣袖袖巳覆出𥿄牘漫爛猶不<lb/>
去手宻諭閣臣陳演憲臣言是演頗洩其語旣而羣<lb/>
<pb n="KR4f0011_SBCK_034-9b"/>
臣爭疏南遷臺臣爭言詆讕上恚且恨公二疏并閣<lb/>
不行上與公自此皆只辦一死但不言耳三月十二<lb/>
日大同昌平繼陷公亟議登埤死守走告内閣閣臣<lb/>
魏藻德故曵踵徐徐出漫應曰且姑待公唾之而出<lb/>
明日率諸御史登城城璫拒守者矢石交下慟哭而<lb/>
返十八日賊破外城移宿吉安館文信公祠下烹賜<lb/>
豕祀信公徧餉所知詰朝內城陷奔赴大内闕門堅<lb/>
閉不可撼歸館沐浴整衣冠北面再拜三揖信公曰<lb/>
邦華郷邦後學合死國難請從先生于九京矣取白<lb/>
縑書賛繫腰間曰堂堂丈夫聖賢爲徒忠孝大節誓<lb/>
<pb n="KR4f0011_SBCK_034-10a"/>
死靡渝臨危受命庶無愧吾君恩莫報鑒此痴愚縑<lb/>
尾書人生自古誰無死留取丹心照汗靑之句囑家<lb/>
人謹䕶總憲印繳還朝廷勿汙賊手勿殮吾屍須待<lb/>
得主上下落移席正直持束帛繫信公坐楣投繯而<lb/>
絶三月十九日辰時也正尸于中堂眉目軒舉如生<lb/>
時賊過咸咋指呼忠臣忠臣越三日乃殮從梓宮遵<lb/>
遺囑也昔者有唐開元房琯畫詔而分藩有宋靖康<lb/>
李綱抗議于決戰公忠謨偉畧不下二公救亡圖存<lb/>
綽有成算先帝識路自迷操刀不割却國醫而待盡<lb/>
仰毒藥以趣亡遂使次律拱手伯紀結舌死賊舒拊<lb/>
<pb n="KR4f0011_SBCK_034-10b"/>
<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>之慮　快　之謀廟社淪胥主臣同盡納肝<lb/>
無救于衞滅藏血何補于周危窮塵終古寧不恫乎<lb/>
有餘痛哉公當危急存亡之秋建立大計通經權兼<lb/>
戰守深謀遠慮不敢以九廟大義六飛重寄輕試一<lb/>
擲宻疏具在可覆案也公疏畧言臣去年入都卽請<lb/>
勑畿輔郡縣預備城守秦督宜扼關自守固勿輕擲<lb/>
浪戰宜遣重臣督師防河諸臣泄泄不省以致百二<lb/>
山河河決魚爛都城堵墻一無可恃恃京營則刓敝<lb/>
垂盡臣向者勾稽淸覈去任十五六年盡付流水矣<lb/>
恃授兵則江浙搖動荆襄糜爛鞭長不及馬腹矣恃<lb/>
<pb n="KR4f0011_SBCK_034-11a"/>
積財則天子持鉢健兒脫巾京師無兩月粮矣爲今<lb/>
之計皇上惟有堅持効死勿去之意爲中國主則當<lb/>
守中國爲兆民主則當守兆民爲陵廟主則當守陵<lb/>
廟周平宋高之陋計非所宜聞東南曠遠賊鋒浙蔓<lb/>
齊魯南北聲息中㫁神京孤注變起不測窃見東宮<lb/>
皇太子天資英武豫敎端凝正宜歷試艱難躬親戎<lb/>
器請亟倣仁廟故事撫軍陪京卽日臨遣欽簡親臣<lb/>
大臣忠誠勇智者專勅輔導便宜行事刻期儧水陸<lb/>
飛輓集方州義師以鞏燕雲遏寇氛此宗社安危所<lb/>
係不容頃刻緩者賊兵驕師老急檄關寧吳三桂提<lb/>
<pb n="KR4f0011_SBCK_034-11b"/>
師迎擊可以必勝勅襄城伯李國禎悉簡京營精銳<lb/>
出爲犄角守城之事臣等力任之皇上下詔罪巳悉<lb/>
發內帑蓄積以餉戰士勿扄鐍爲盗守逆賊之首未<lb/>
必不可懸藳街也推公之意以爲主上決計固守六<lb/>
軍萬騎儼若盤石賊雖狂狡不敢越京城而南皇太<lb/>
子可以按轡徐行無道路之警緩則收拾東南全局<lb/>
以強幹枝急則號召燕齊援師以捍頭目此誠所謂<lb/>
經權戰守萬全之策也假令輕舉妄動倉皇播遷萬<lb/>
乘六宮一離闕庭賊輕騎躡我重兵躡我逆戰則不<lb/>
能引退刖無及賊偪于前援絶于後羣臣從騎鳥獸<lb/>
<pb n="KR4f0011_SBCK_034-12a"/>
奔竄人主將安之乎又令主上行幸太子居守長君<lb/>
共主輕車濳遁而以撫軍監國之虗名委東朝于虎<lb/>
口雖至愚者不爲而先帝肯出此乎公于此籌之熟<lb/>
矣請死守所以力杜播遷之謀請監國所以全收固<lb/>
守之局又曰皇上謂臣南人借此自便臣老身許國<lb/>
卽以南事委臣臣必不敢任此則灼知定遷無策人<lb/>
圖自便恐有王欽若請幸江南陳堯叟請幸蜀之疑<lb/>
而逆折其機牙也陵谷遷移記洼蕪沒郢書燕說附<lb/>
耳射聲小生諛聞冒昧執簡謂公亦唱議南遷以賊<lb/>
臣劫制而罷豈不誖哉以先帝之神明不深維唐室<lb/>
<pb n="KR4f0011_SBCK_034-12b"/>
元子北畧諸王分鎭之制詞俾公之老謀石畫與蜩<lb/>
螗沸羮之徒同類而共置之國家存亡大故實係于<lb/>
此今也不知國故不察事端附和南遷者徒云援公<lb/>
爲口實而不悉其所以然痛恨誤國者但執阻公爲<lb/>
罪狀而未悉其所以不然螽蝗醜奮茅鴟狂呼使元<lb/>
臣鉅公之心事晦昧千古此可爲痛哭者也公生而<lb/>
孝友順祥篤誠明允淵停山立不茍訾笑謂儒者當<lb/>
如范希文做秀才時便以天下爲己任講實學峙實<lb/>
用辦實心幹實事時俗方標榜門戸徵逐聲利以爲<lb/>
土龍沐猴非所以自樹立視之蔑如也令涇下車未<lb/>
<pb n="KR4f0011_SBCK_034-13a"/>
幾閭里銖兩之奸皆通知之不事芒刃漸摩敎化簪<lb/>
筆舞文之俗犂然一變集父老詢問風俗家產貧富<lb/>
給筆扎籍記戊申歲大䘲勸貸賑濟按籍差次斗石<lb/>
圭撮若算勾股全活者六萬人立社倉濬水利淸劇<lb/>
盗戢亡命至今奉爲絜令在西臺風裁凜然所條上<lb/>
皆軍國大事所排笮皆城社巨奸危詞苦口磨切政<lb/>
府首輔福淸葉公下朝房秉燭照公面曰不知李𢡟<lb/>
明眉眼何似敢言乃爾福王之國有日請給養贍田<lb/>
土務足四萬頃而後行戸部戸科噤不敢言公曰若<lb/>
是則之國無目矣乃手草疏數千言爭之甚力刑部<lb/>
<pb n="KR4f0011_SBCK_034-13b"/>
郎沈應奎老人負直節持公疏詣福淸西臺有人東<lb/>
閣可黙黙而巳乎福淸乃上疏極言貴妃兄國泰奏<lb/>
繼入事得寢福王遂以甲寅三月就國福淸所以能<lb/>
轉移聖聽奠安儲位者實借助于外庭公當其衝應<lb/>
奎賛其決也兩淛地繁政劇採訪利病分六曹爲六<lb/>
書某利當舉某害當革條分件繫每按部舉而措之<lb/>
有餘地焉謂廵方以察吏爲要察吏以奬廉懲貪爲<lb/>
要直指供億有贓罰公費二項贓罰坐派郡邑公費<lb/>
取盈協濟公歎曰繡衣使者表率百城可以身爲谿<lb/>
壑乎亟下檄蠲除屬吏凛然負霜不待望風解印綬<lb/>
<pb n="KR4f0011_SBCK_034-14a"/>
矣歲當慮囚積案塡委夜䦨炳燭亭疑閱實運筆如<lb/>
風平反者百餘條老文法吏莫敢出入一字廷讞之<lb/>
日獄囚盈庭舊使者省覽累日爲手版以記事公獨<lb/>
不用攜冊坐輿中流觀闇記數百人以次決遣姓名<lb/>
訟牒不遺毫髪吏民大驚以爲神其鎭天津也兵出<lb/>
東万節下空虗蒞任方一日妖賊陷景州公飛騎檄<lb/>
東師返斾蹙賊于前復選步曲千人濳師躡賊後各<lb/>
戒以道里時日分道趨賊而不使相聞比合戰兩軍<lb/>
各至信地背賊兵而夾攻之賊惶惑不知所爲遂大<lb/>
敗俘斬四千有奇一戰克景武再戰克鄒滕蓮妖殱<lb/>
<pb n="KR4f0011_SBCK_034-14b"/>
焉是役也公不用大舉而用鵰勦以爲大舉則徴兵<lb/>
轉餉情形張皇賊鳥舉獸駭以老弱遺我而走險以<lb/>
老我賊未可盡也彼瞰我東師巳出我仍以東師䠞<lb/>
之所以伐其謀而奪其氣也分遣我師各戰其地而<lb/>
不使相聞使之人自爲戰各出死力于兵法爲與之<lb/>
絕地也旣而眞督撫攘其功得金吾世職公進俸一<lb/>
級蓋當時疆事類若此朝鮮援兵潰還索餉呼囂洶<lb/>
洶公方以恩信結邊士心乃呼其將而數之曰鮮軍<lb/>
例支餉廣寧廣寧失支餉山海汝縱潰兵棄信地而<lb/>
索餉于我欲何爲乎念此軍嚴冬渡海裂膚墮指暴<lb/>
<pb n="KR4f0011_SBCK_034-15a"/>
露良苦給汝餉百石再行粮道措處汝率先摩勵出<lb/>
汛爲汝寛一面之網不然立斬汝矣逃將搏顙流血<lb/>
八百人感泣歸伍讙聲如雷遣人皆踴躍思効命矣<lb/>
遼瀋新陷風鶴震驚行間言東征輒譁公下令樹出<lb/>
關討賊幟願者立幟下否則去令初下蓋僅有存者<lb/>
久之軍中相語有不立幟下者不爲李公帳下兒卽<lb/>
不得爲人乃爭立幟下足脛相錯矣議建營壘部署<lb/>
胥徒走卒躬先畚<graphic n="KR1257" url="https://raw.githubusercontent.com/kanripo/KR-Gaiji/master/images/KR1257.png" mimeType="image/png"/>介胄之士負土僦功營房千二<lb/>
百間馬廐五百翼如告成芻糧山積設軍市以資貿<lb/>
易復質庫以峙食貨軍民襍處技擊走集束伍練胆<lb/>
<pb n="KR4f0011_SBCK_034-15b"/>
之法一用戚將軍新書從事選鋒六千人輕車二千<lb/>
輛部伍分明駕乘修備高陽公閱邊至津嘆曰嗟乎<lb/>
令九邊胥若是何憂戎馬哉京營舊例軍操于營糧<lb/>
支于衞管軍者不覈糧司糧者不點軍蠧弁積棍窟<lb/>
穴其中因緣爲奸利公定爲經制照現在軍數人給<lb/>
印票該衞造冊挂號然後赴倉開倉計部按冊騐票<lb/>
給米票不符冊卽僞票冊浮于票卽僞冊濫支者法<lb/>
無赦太倉題稱京營歲給米一百六十六萬磨勘兩<lb/>
月淸出虛冒歲計二十四萬有奇以還度支祖制設<lb/>
三備兵營招集精鋭補老羸之闕市兒惡子遊閑博<lb/>
<pb n="KR4f0011_SBCK_034-16a"/>
徒依倚中人貴戚乾没𧖟食有糧無人有籍無伍公<lb/>
疏汰虛覈實增實軍四千餘人飽馬四百疋軍自爲<lb/>
一隊歸併各營馬兌給選鋒以供騎操歲省縣官糜<lb/>
費粮米數萬巳巳冬北兵入畿輔衝寒出郊相視營<lb/>
盤分地樹壘金鼓相望都門恃以無恐遵化告陷羣<lb/>
臣偷懦憚事爭言列營城外非便公曰臣軄治兵知<lb/>
有進不知有退攖城避敵損威示弱堂堂天朝不應<lb/>
出此宜列營城外無動速調勤王兵以張聲勢彼瞰<lb/>
我有備將懼而引去所謂先聲而後實也上眩于羣<lb/>
言乃撤營兵偪國門偵探㫁絕始大悔傳旨如公初<lb/>
<pb n="KR4f0011_SBCK_034-16b"/>
議然竟不能排衆咻以留公可嘆也南叅賛機務叢<lb/>
挫公首定營制併多設之營以省糧裁不急之官以<lb/>
節費安民詰戎治民論將五約二事次第修舉以其<lb/>
間廵行江北度浦口絶池知抵和州徑梁山陟采石<lb/>
旬日走四千里晝覽形勝夜命畫史防禦機宜分五<lb/>
疏進至繪圖列屏師古人聚米畫地之意使人主周<lb/>
知祖宗興王舊地山川阨塞其用意遠矣詳察水陸<lb/>
形勢備遠阨要謂守江東不如守江北請于滁和全<lb/>
椒墾田數千畝聚衆數千人且屯且練以固門戸守<lb/>
下流不如守上江請于池陽之間開府采石置哨太<lb/>
<pb n="KR4f0011_SBCK_034-17a"/>
平舟車兼制以固咽㗋又謂徐州居四方邊均水陸<lb/>
交㑹宜宿重兵設總督一旦有事片檄徵調北遏<lb/>
西扼宼中奠陵京此天下萬全大局也疏下兵部司<lb/>
馬舌吐不敢覆公亦用外艱解去公服官中外歷四<lb/>
十年資望深崇委寄殷重囘翔前却在用與不用之<lb/>
間晩而秉大憲徼主知不以時危運移少自假易整<lb/>
臺綱嚴考察雙籐拒門凜然如承平時俄而天崩地<lb/>
折卒不獲竟其用而逹權應變功見言信指麾談笑<lb/>
弭東南焚突之禍則莫如湖口之役左兵之潰而東<lb/>
也艨艟隱天軍聲殷地留都士民一夕數徙文武大<lb/>
<pb n="KR4f0011_SBCK_034-17b"/>
吏相顧無人色公浩歎曰海内僅東南一角耳身爲<lb/>
大臣忍坐視決裂抽身局外袖手而去乎乃停舟艸<lb/>
檄正告良玉曰夲部院四朝大臣一生忠孝討逆勤<lb/>
王義旅雲集仰望貴鎭與我同讎共掃腥穢以成偉<lb/>
伐頃傳麾下全軍南潰所過殺掠江流中㫁陵京震<lb/>
驚何輕易舉動若此以列聖英靈皇上神武羣醜游<lb/>
魂稍稽膏斧不遠貴鎭不以此時枕戈礪劒輿疾討<lb/>
賊乃甘自菲薄貽誤身名本部院所不解也舊京文<lb/>
武足高喙長倘不諒貴鎭心跡飛章上告貴鎭其何<lb/>
辭以對十五國豈無豪傑人各有心各鎭及麾下將<lb/>
<pb n="KR4f0011_SBCK_034-18a"/>
領安<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>無從中觀變者舉事一不當辱身家而汚靑<lb/>
史爲千古笑端智者所不岀也貴鎭宜卽日嚴戢兵<lb/>
丁疏通江路捩舵囘船尅期還鎭缺餉事情候本部<lb/>
院到皖設法措處勿過安慶一步以實流言本部院<lb/>
綿力可竭當爲朝廷弭此大事爲貴鎭濟此飢軍其<lb/>
勉聽鄙言急圖桑榆後效否則義旗廻指將不得與<lb/>
貴鎭以玉帛相見矣良玉捧檄心折又用其親信李<lb/>
猶龍胡以寧輩開陳禍福暁暢心事皇上神明聖武<lb/>
拊髀頗牧當力爲<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>全功名盡釋中山箱篋之疑得<lb/>
専元侯弓矢之賜良玉大喜過望飛騎貽皖撫發九<lb/>
<pb n="KR4f0011_SBCK_034-18b"/>
江庫銀十五萬補六月糧軍心遂大定運艘商舶銜<lb/>
尾安流讙聲喧闐沸江水南都始解嚴越翌日公具<lb/>
威儀入其營良玉帓首鞾袴握刀挿矢俯立迓鷁首<lb/>
公禮辭引見用師弟子禮良玉請公坐樓船大閱士<lb/>
馬公慰勞諸將詢問部曲姓名宣諭軍中矢忠義殺<lb/>
賊拾取富貴一軍皆骨騰肉飛願爲公死良玉爲公<lb/>
令于軍斬淫殺者四人以狥釋被擄男婦四千餘人<lb/>
還漕鹽船五百餘號臨分牽衣號慟誓以餘生效頂<lb/>
踵公還語人此小事易辦喜爲國家得一名將耳公<lb/>
以風紀淸嚴之司當過賔傳遽之地官無銅虎之符<lb/>
<pb n="KR4f0011_SBCK_034-19a"/>
使無英簜之節引大夫出疆之羲推臧孫急病之公<lb/>
忠誠坌涌機權錯出絛鏇在手操縱自如挽山崩峽<lb/>
倒之勢成瀾囘浪轉之功嚮令先帝當危急時擺落<lb/>
羣小以國成委公則庶幾病危可救弱症可起奉天<lb/>
之圍可解靈武之功可奏竊嘗謂公之死國有異于<lb/>
羣公者爲其以乘輿死以震器死以三百年祖宗鐘<lb/>
簴死而不但以一身一節死也嗚呼痛哉公父比部<lb/>
公與母周夫人食貧嫓德公童孩䘮母執䘮有聞萬<lb/>
曆癸卯與比部同舉于鄕布衣徒步父子自相鏃礪<lb/>
都人士咸敬之江西有二儒者曰鄒忠介公元標曾<lb/>
<pb n="KR4f0011_SBCK_034-19b"/>
恭端公同亨鄒公識公于諸生朂以萬物一體之學<lb/>
旣登第謁曾公南太宰署中曽公明燈促席極論古<lb/>
今典章吏治人才世運曰吾老矣一腔報國㣲忱舉<lb/>
付吾子公學術原委得之二公爲多爲言官主于分<lb/>
别邪正破除朋黨極論萬曆執政背公營私衣鉢授<lb/>
受徐兆魁王紹徽湯賔尹等鑚穴禁近蟊賊國論郭<lb/>
正域鄒元標顧憲成等骨鯁孤忠削跡朝著淸議日<lb/>
輕黨禁日密老成日謝天地閉塞非國家之福也言<lb/>
路初闢章滿公車公所彈劾劈肌分理洞見癥結黨<lb/>
人尤畏而疾之丁巳之察并及比部公天啓中入爲<lb/>
<pb n="KR4f0011_SBCK_034-20a"/>
少司馬逆奄肆毒大獄煩興高陽公將行邊入覲面<lb/>
奏夲末奄矯旨拒不令入魏廣㣲唱言朝堂高陽興<lb/>
晉陽之甲李𢡟明召之來耳公亟移疾請去而削奪<lb/>
隨之矣前後罷免家居垂二十年比部公老無恙讀<lb/>
書譚道篝燈布席依然兩書生公是以益邃于學又<lb/>
以其間網羅典故討論時政以儲匡時經世之學腹<lb/>
笥心兵横從肆應蓋多自閒居得之遡公之大節終<lb/>
始有三葦笥錄牒瑞禮刋碑藴義生風白首一節則<lb/>
以黨論終始開拓心胸補苴倫紀不聚生徒不矜著<lb/>
作則以學問終始盤錯橫身艱難致命以熱血灑宗<lb/>
<pb n="KR4f0011_SBCK_034-20b"/>
社以丹誠荅知遇則以忠君報國終始以精白一心<lb/>
不愧屋漏爲立身之根抵以正直忠厚<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>養元氣爲<lb/>
用世之禎符雖其寒氷栗玉纖塵不染而友朋之急<lb/>
難善類之阽危無所不極其救援褰裳濡足有不恤<lb/>
也雖其精金利劒腐肉必決而殘邊之退卒失路之<lb/>
旅人無所不用其矜全噢咻濡沫有不啻也晚年家<lb/>
居修講堂定敎條立宗祠恤繇役秀眉子衿莫不觀<lb/>
禮誦法團練郷兵<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>䕶井邑笳鼓讙亮肅加軍中九<lb/>
連寇發䖍吿騷然風聲雷動匿跡遁去生平誦法孔<lb/>
子刋落雜學嘗語學者三世諸佛只是血性男子果<lb/>
<pb n="KR4f0011_SBCK_034-21a"/>
能叅透上乘空諸萬有死生不二與周孔何異儒者<lb/>
一念不謹持卽墮苦海何云天堂地獄哉又曰正氣<lb/>
者士之輿也來則乘之去不捨焉臨危末命凝晬整<lb/>
睱易簀結纓正其勘辨學問時耳乘輿來去公旣了<lb/>
然自知復何憾哉公先世唐西平忠武王晟之後西<lb/>
平第十子憲觀察江西憲子游爲袁州刺史始居袁<lb/>
游子丕丕子遵始居吉水遵生華華生唐後唐天成<lb/>
丁亥徙居谷平迄今四十餘世入明有桂者與梁寅<lb/>
爲友桂生京京生威威生貴爵貴爵生秀于公爲王<lb/>
父秀生諫由舉人官南京刑部主事娶于周生公自<lb/>
<pb n="KR4f0011_SBCK_034-21b"/>
貴爵巳下皆累贈吏兵二部尙書妣皆一品夫人公<lb/>
生萬曆甲戌九月九日年七十有一甲申四月公之<lb/>
䘮至自北京詔贈少<graphic n="KR0854" url="https://raw.githubusercontent.com/kanripo/KR-Gaiji/master/images/KR0854.png" mimeType="image/png"/>吏部尚書謚忠文贈葬予祭<lb/>
六壇廕一子建祠京師賜額精忠十一月二士四日<lb/>
葬仁壽郷鰲山釣魚臺之諭塋娶一品夫人周氏子<lb/>
六人長士開次士國士開以殉士國死于水奉旨建<lb/>
坊旌表副室宋氏生子長世亦以苦節表門次士亨<lb/>
士齊士京士臺孫男九人長世以嫡長承世廕次長<lb/>
榮長淸長祚長發長灝長垣長蕙長元長世子䋲武<lb/>
應世襲錦衣衞千戶公旣葬長世採集行事撰次爲<lb/>
<pb n="KR4f0011_SBCK_034-22a"/>
泣而言曰隧道之碑銘有與吾祖游而載史筆者誰<lb/>
乎謀于諸父渡江來請者至再謙益辱公末契踰壯<lb/>
迄老函丈晤對竿牘徃來師友篤論家兒絮語惟是<lb/>
憐才憂國語不及私癸未北上要語廣陵僧舍艱危<lb/>
執手澘然流涕囑曰左寧南名將也東南有警兄當<lb/>
與共事我有成言于彼矣篋中出寧南牘授余曰所<lb/>
以識也入都復郵書曰天下事不可爲矣東南根本<lb/>
地兄當努力寜南必不負我勿失此人也偷生假年<lb/>
移日視息愛我知我辜負良友傷心尅骨有餘痛焉<lb/>
徬徨執筆老淚漬𥿄而不忍終辭者以爲比及未死<lb/>
<pb n="KR4f0011_SBCK_034-22b"/>
效隻字于靑簡庶可以有辭于枯竹朽骨也洪惟萬<lb/>
曆以來高陽與公當竝爲宗臣配食淸廟有其舉之<lb/>
工歌之頌詞曷可以巳是庸假繋牲之石再拜而刻<lb/>
詩曰維嶽降神光氣熊熊篤生偉人殿我家邦暨我<lb/>
高陽如龍加虎仗鉞視師兩有文武遵永六城復我<lb/>
故初崇關擊柝神都屹如公如鳳麟不摶不鷙齋其<lb/>
躬心以救殄瘁國有大故我肩我搘國有大疑我則<lb/>
解觿楚師横潰亂流而東公手撫摩如擾兒童偉矣<lb/>
碩儒褒衣大冠召雲致雨試手沛然堂堂高陽與公<lb/>
相望大厦兩檀去一則崩三才失位九嬰刺天捐生<lb/>
<pb n="KR4f0011_SBCK_034-23a"/>
殉節與國後先天門詄蕩爰策其馬元氣磅礴來歸<lb/>
帝所帝錫汝命彤弓素矰刑天相柳莫我敢承星戈<lb/>
照日雲䍐從風同車報命二祖列宗乃考新宮乃配<lb/>
淸廟于豆于登工祝致告孝孫在位庸鼓有斁神之<lb/>
至止入戶歎息舊史明見作爲頌詩後千百年尙右<lb/>
饗之<lb/>
牧齋有學集卷三十四終<lb/>
<pb n="KR4f0011_SBCK_034-23b"/>
</p>
<p>
</p>
  </div>
</body>
</text>
</TEI>
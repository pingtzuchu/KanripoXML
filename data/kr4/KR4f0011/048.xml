<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0011_SBCK_048-1a"/>
牧齋有學集卷四十八<lb/>
　題䟦<lb/>
　　題輿地歌<lb/>
天官家有歩天歌相傳爲李淳風所作三垣二十八<lb/>
宿各爲一歌千載而下觀象玩占未有能出其範圍<lb/>
者今婁江之位初博學好修有志經世大業作輿地<lb/>
歌以追配步天南條北戒山河經緯盡在歌訣中堵<lb/>
牆甕牖之夫熟記闇誦可以橫覽八區坐撫四海者<lb/>
也吾嘗謂天官家言至　宋秦之世則　南北<lb/>
　畢　昴之占窮輿地家言至　宋元之世則甸<lb/>
<pb n="KR4f0011_SBCK_048-1b"/>
侯要荒　之制窮天地翻覆刦灰遷改雖有<lb/>
重獻司天堅亥歩地其若之何寒燈竹几朔風蕭肰<lb/>
使童子雒誦此歌不禁喟肰歎息肰維摩居士晏坐<lb/>
丈室妙音世界以右手斷取如陶家輪則亦何慮於<lb/>
是哉<lb/>
　　香觀說書徐元歎詩後<lb/>
余老嬾不耐看詩尤不耐看今人詩人間詩卷聊一<lb/>
寓目狂華亂眼蒙蒙肰隱几而臥有隱者告曰吾語<lb/>
子以觀詩之法用目觀不若用鼻觀余驚問曰何謂<lb/>
也隱者曰夫詩也者疏瀹神明洮汰穢濁天地間之<lb/>
<pb n="KR4f0011_SBCK_048-2a"/>
香氣也目以色爲食鼻以香爲食今子之觀詩以目<lb/>
靑黃赤白烟雲塵霧之色雜陳于吾前目之用有時<lb/>
而窮而其香與否目固不得而齅之也吾廢目而用<lb/>
鼻不以視而以齅詩之品第略與香等或上妙或下<lb/>
中或斫鋸而取或煎笮而就或熏染而得以齅映香<lb/>
觸鼻卽了而聲色香味四者鼻根中可以兼舉此觀<lb/>
詩方便法也余異其言而謹識之春初游靈嵒於夫<lb/>
山和尚禪榻得元歎新詩一帙歸舟雒誦撫几而歎<lb/>
香嚴言燒沉水香香氣寂肰來入鼻中非此觀也耶<lb/>
元歎擺落塵坌退居落木菴客情旣盡妙氣來宅如<lb/>
<pb n="KR4f0011_SBCK_048-2b"/>
薛瑤几肉皆香其詩安得而不香牛頭栴檀生伊蘭<lb/>
叢中仲秋成樹發香則伊蘭臭惡之氣斬肰無有取<lb/>
元歎之詩雜置詩卷中剔几辟惡晉人所謂逆風家<lb/>
也吾奉隱者之敎養鼻通觀請自元歎始雖肰吾向<lb/>
者又聞呵香之說昔比丘池邊經行聞蓮花香鼻受<lb/>
心著池神呵曰汝何以捨林中禪淨而偷我香俄有<lb/>
人入池取花掘根挽莖狼籍而去池神弗呵也有學<lb/>
詩者于此駢花鏤葉剟芳拾英犯棗昏馢俗之忌此<lb/>
掘根挽莖之流也神之所棄而弗呵也杼山論詩科<lb/>
偷句爲鈍賊是以應以盜香結罪下視世人逐伊蘭<lb/>
<pb n="KR4f0011_SBCK_048-3a"/>
之臭胖脹衝四十由旬諸天惡而掩鼻者其又將若<lb/>
之何雖犯尸羅戒吾以爲當少假焉少陵之詩曰燈<lb/>
影炤無睡心淸聞妙香韋左司曰燕寢凝淸香之二<lb/>
公者于香嚴之觀其幾矣乎雪北香南淸齋晏晦願<lb/>
與元歎共之用以證成隱者鼻觀之法不亦可乎夫<lb/>
山和尚妙于詩句能以香作佛事吾恐學人愛染著<lb/>
知見香未免爲池神所訶也作是言已書於元歎詩<lb/>
後幷詒和尚觀之以發一笑<lb/>
　　後香觀說書介立旦公詩卷<lb/>
余用隱者之敎以鼻觀論詩作香觀說序元歎詩卷<lb/>
<pb n="KR4f0011_SBCK_048-3b"/>
靈嵓退老歎曰此六根互用心手自在法也金陵介<lb/>
立旦公遣其徒携所著詩属余評定余自巳丑讀江<lb/>
上詩歎其孤高淸切不失蔬筍氣味庶㡬道人本色<lb/>
今十餘年矣余昔者論詩以目觀今以鼻觀余之觀<lb/>
詩者已非昔人矣旦公之詩所謂孤高淸切不失蔬<lb/>
筍風味者有以異乎曰無以異也古人以苾芻喻僧<lb/>
苾芻香艸也蔬筍亦香艸之属也爲僧者不具苾芻<lb/>
之德不可以爲僧僧之爲詩者不諳蔬筍之味不可<lb/>
以爲詩旦公具苾芻之德而諳蔬筍之味者也其爲<lb/>
詩也安得而不香吾規規乎目觀以色聲求旦公之<lb/>
<pb n="KR4f0011_SBCK_048-4a"/>
詩偏絃獨張淸唱寡和誠不欲與繁音縟繡爭妍而<lb/>
赴節若夫色天淸迴花露滴瀝猿梵應呼疎鐘殷牀<lb/>
于斯時也聞思不及鼻觀先參一韻偶成半偈間作<lb/>
香嚴之觀所謂淸齋晏晦香氣寂肰來入鼻中者非<lb/>
旦公孰證之非鼻觀孰叅之吾今取旦公詩盡攝入<lb/>
香界中用是以證成吾之香觀也不亦可乎或曰子<lb/>
向者有訶香之說旦公矜愛其詩若是池神則何以<lb/>
待之曰子不聞靑蓮華長者之鬻香乎池神之䕶香<lb/>
也長者之鬻香也其囘向之大小區以別矣長者了<lb/>
知一切如是一切香土所出之處了達諸治病香乃<lb/>
<pb n="KR4f0011_SBCK_048-4b"/>
至一切菩薩地位香知此調和香法以智慧香而白<lb/>
莊嚴于諸世間皆無染着具足成就長者所鬻之香<lb/>
卽人間羅刹界諸欲天之香亦卽池神所䕶呵之香<lb/>
豈有銖兩差別哉此世界熏習穢惡伊蘭胖脹之臭<lb/>
上達光音天旦公現鬻香長者身以蔬筍禪悅之香<lb/>
作妙香句而爲說法池神安得而訶之若猶是餘塵<lb/>
瞥起名呂命律憎伊蘭而愛栴檀則與夫入池取花<lb/>
掘根挽莖者一間而已矣長者之別香也斷惡生喜<lb/>
令諸有爲生樂著香生厭離香旦公華嚴法界師也<lb/>
吾請以鬻香長者之香助旦公之香觀卽用旦公詩<lb/>
<pb n="KR4f0011_SBCK_048-5a"/>
句代旦公說法不亦可乎作香觀後說以訊旦公并<lb/>
再質之退老以爲何如<lb/>
　　題桃溪詩稿<lb/>
近來畫家不復知屋木人物里中漁山吳子摹劉松<lb/>
年四皓圖輒以贈予蓋其朽約皴染踰兩月而後就<lb/>
予觀郭恕先畫屋木樓觀多與王士元對手往往假<lb/>
士元寫人物于其中漁山有志于古命意造景以二<lb/>
李恕先輩爲師此所以夐絶於今人也漁山不獨善<lb/>
畫其于詩尤工思淸格老命筆造微蓋亦以其畫爲<lb/>
之非欲以塗朱抺粉爭妍于時世者昔之論畫者謂<lb/>
<pb n="KR4f0011_SBCK_048-5b"/>
畫之爲竹木猶書之有篆籕二者之法相近故郭恕<lb/>
先俱爲第一而荆浩肰答僧畫水山圖書五言四十<lb/>
字平生山水訣盡在其中士固未有不汲古不攻文<lb/>
而可謂之善畫者也漁山以二李恕先爲師執古人<lb/>
之六要六長以研味於風雅其俊而挾榖古人也孰<lb/>
得而禦之吾老矣庶猶得見公望啓南于斯世也<lb/>
　　題嚴武伯詩卷<lb/>
武伯遊呉江過周安石齋中大書一絕句于壁余愛<lb/>
其詞氣樸直有宋名人之風去年冬以詩句投余凡<lb/>
數百篇披華落實明玕靑瑤落落于行墨之間信武<lb/>
<pb n="KR4f0011_SBCK_048-6a"/>
伯之昌于詩而殖於學也昔者淵明爲責子詩曰雖<lb/>
有五男兒總不好𥿄筆天運苟如此且進杯中物此<lb/>
葢達人智士任運玩世擺落嘲弄之辭耳而杜子美<lb/>
訶之曰陶潛一老翁聞道苦不早有子賢與愚何其<lb/>
挂懷抱子美之訶淵明則達矣其于宗文宗武則曰<lb/>
驥子好男兒前年學語旹又曰汝啼吾手戰吾笑汝<lb/>
身長其懐抱之縈挂與否視淵明何如也當武伯投<lb/>
詩曰余方有哭孫之慼老淚漬眼爲之破涕一笑客<lb/>
或從旁惎之嗟夫人當隕霜殺草蘭摧蕙折靡不悽<lb/>
肰感歎俄而之于五芝之田八桂之林芳菲極目未<lb/>
<pb n="KR4f0011_SBCK_048-6b"/>
有不徬徨忻賞者也如客之云洪覺範所謂癡人前<lb/>
不可說夢豈不可爲一笑乎武伯子張之才子也子<lb/>
張有幽憂之疾二童子扶掖就醫余語武伯子勿憂<lb/>
子于晨昏少間舉其所著歌詩高吟雒誦如彈絲竹<lb/>
如考琴瑟子之尊人憑几而聽之殆將氣浸淫滿大<lb/>
宅霍肰體輕而病良巳也書之以詒武伯且以示世<lb/>
之人知淵明少陵之古方可以起沈憂代藥物也則<lb/>
自余之療子張始<lb/>
　　題費所中山中詠古詩<lb/>
近以學者摛詞掞藻春華滿眼所中獨好談握奇八<lb/>
<pb n="KR4f0011_SBCK_048-7a"/>
陳兵農有用之學山中詠古上下千載得二十四人<lb/>
可以觀其志矣余少壯亦好論兵抵掌白山黑水間<lb/>
老歸空門都如幻夢肰毎笑洪覺範論禪輒唱言杜<lb/>
牧論兵如珠走盤知此老胸中尚有事在所中才志<lb/>
鬱盤方當不介而馳三周華不注何怪其言之娓娓<lb/>
也昔人有言治世讀中庸亂世讀陰符又云治世讀<lb/>
陰符亂世讀中庸此兩言者東西易向願所中爲筮<lb/>
而決之<lb/>
　　再與嚴子論詩語<lb/>
武伯新詩益富風轖陣馬凌獵可畏而其自敘則謂<lb/>
<pb n="KR4f0011_SBCK_048-7b"/>
掉鞅於詩富有戈獲皆自余言發之嚴子以余爲識<lb/>
道之老馬則巳誤矣今復摳衣再拜挾篋固請余非<lb/>
洪鐘也而撞擊之不休不巳窘乎頃者脚病伏枕偶<lb/>
繙郭景純遊他詩其二章曰靑溪千餘仞中有一道<lb/>
士雲生梁棟間風出忩戸裏借問此何誰云是鬼谷<lb/>
子吟諷數四㸌肰心開如登日次如出雲外累蘇積<lb/>
塊窅肰若䘮其所有甚矣古人之詩之不易讀也余<lb/>
年八十慬而能讀而猶未能闚其所以海㡳之珊瑚<lb/>
沒人能取之玉河之玉天西之人能採之黃帝之玄<lb/>
珠雖離朱猶不能索而得也不于此中截㫁衆流斬<lb/>
<pb n="KR4f0011_SBCK_048-8a"/>
關奪命攝古人之精魂而捜討其窟穴雖其雕章㫁<lb/>
句縟繡滿眼終爲土龍象物而巳矣今之論詩者亦<lb/>
知評量格律講求聲病搰搰焉以爲能事由古人觀<lb/>
之所謂口耳之間兼寸耳人以兩輪卷葉爲耳亦知<lb/>
有大人之耳張兩耳以爲市人以時集會其上乎人<lb/>
以一尺口齒爲面亦知有無首之民乳爲目臍爲口<lb/>
操干戚而舞乎今之論詩循聲響尺尺而寸寸者兩<lb/>
輪之耳一尺之面也古人之詩海涵地負條風凱風<lb/>
出納于寸管之中大人之耳市刑天之臍口也今人<lb/>
窮老于詩歐絲泣珠沾沾焉以爲有得而自喜知盡<lb/>
<pb n="KR4f0011_SBCK_048-8b"/>
能索終不岀兩輪尺面之間不巳遼乎得生於喜喜<lb/>
生於愛是爲愛魔亦爲詩魔此魔入人肺腑能招引<lb/>
種種庸妄詩魔以爲伴侶魔日强而詩日下唐人之<lb/>
授劒術也凡刺人必先㫁其所愛肰後決之此言雖<lb/>
誕可以爲學道學詩之善喻陸士衡曰苟傷廉而愆<lb/>
義亦雖愛而必捐亦此志也吾子之學詩勤矣入海<lb/>
而求寳珠其肯顧長年舞篙櫓泝遊於尋常澮瀆之<lb/>
間乎聞吾之言撫心定氣䘏肰而若失人之望吾子<lb/>
也自此遠矣語曰知者不言言者不知惟其不知是<lb/>
以放言而不慙也老學荒落茫無端崖偶有棖觸嬋<lb/>
<pb n="KR4f0011_SBCK_048-9a"/>
媛不休聊書之以塞子之請幷以諗後之下問者<lb/>
　　題馮子永日艸<lb/>
馮子无咎吾故人定遠之子也余與定遠爲父行親<lb/>
見定遠覊角褁頭以迨班白而今復見其子之能詩<lb/>
甚矣韓子之有感于三世也讀巳听肰有喜而正告<lb/>
之曰今稱詩之病有二曰好奇曰好艷離岐以爲奇<lb/>
非奇也丹華以爲艷非艷也十九首五言之祖也亦<lb/>
奇亦艷驚心動魄自是以降左之咏史阮之咏懷陶<lb/>
之讀山海奇莫奇于此矣郭弘農之游仙謝康樂之<lb/>
遊攬江記室之擬古艷莫艷于此矣而人不知也搜<lb/>
<pb n="KR4f0011_SBCK_048-9b"/>
盧仝劉义以爲奇獵玉臺香奩以爲艷問其所以爲<lb/>
奇爲艷者而懵如也嗜奇之病頃少爲士友發之又<lb/>
嘗謂李義山之詩其心肝腑臟竅穴筋脉一一皆綺<lb/>
組縟繡排纂而成泣而成珠吐而成碧此義山之艷<lb/>
也古之美人肌肉皆香三十三天以及香國毛孔皆<lb/>
香劉季和有香癖熏身遍體張坦㡿之曰俗今之學<lb/>
義山者其不爲季和之熏身者尠矣而况不能如季<lb/>
和者乎馮子之爲詩不肰選詞按部行安節和溫溫<lb/>
抑抑有君子之志焉于斯世好奇好艷之病超肰未<lb/>
有所染也孔子適齊郭門外見童子挈壺俱行其視<lb/>
<pb n="KR4f0011_SBCK_048-10a"/>
精其心正其行端語弟子曰趣驅之趣驅之韶樂作<lb/>
矣定遠告予里閈少年偕其子稱詩者凡十餘輩皆<lb/>
有文理今觀馮子之詩所謂視精心正行端者有其<lb/>
兆矣余之所爲听肰而喜者矣<lb/>
　　題顧伊人詩<lb/>
杜子美詩云陶潛一老翁聞道苦不早有子賢與愚<lb/>
何其掛懷抱及其晩年居蜀喜宗文宗武誦詩入學<lb/>
歡喜吟賞累見于詩有子賢愚何嘗不掛懷抱也東<lb/>
坡云軾窮困本緣文字在海外見薖文字一篇輒數<lb/>
日喜今觀織簾父子唱和之詩去之十餘年旁觀者<lb/>
<pb n="KR4f0011_SBCK_048-10b"/>
尤爲動色而况其父子之間乎聊書其後以見古人<lb/>
之意亦庸以勵兒曹也<lb/>
　　題塞上吟卷<lb/>
歲云慕矣白衣補衲坐竹牕木榻上挑燈讀塞上吟<lb/>
卷雲旗雷車獵獵肰從空而下如嫖姚將軍率輕勇<lb/>
騎棄大軍趨利轉戰過焉支山又如昆陽城西震呼<lb/>
動天地屋瓦皆飛虎豹股戰快矣哉已而更閑吟罷<lb/>
佛火靑熒刁斗無聲水魚徐響肰後知此詩中邊聲<lb/>
猛氣適足助老夫禪觀也作者婁江王紫涯氏其人<lb/>
挽十石弓執丈二殳磨鼻盾草檄筆墨橫飛臨陣作<lb/>
<pb n="KR4f0011_SBCK_048-11a"/>
壯士歌功成和競病詩老夫坐長明燈下只用爾時<lb/>
一味水觀消受耳<lb/>
　　題觀梅紀遊詩<lb/>
輕年臥病仰看屋梁慼慼都無好懷武伯示我梅遊<lb/>
詩一帙觀其典衣命櫂却筍輿穿犢鼻與酒徒衲子<lb/>
跳踉梅花邨中昔人言尋花乞命庶幾近之朗肰一<lb/>
過如移臥榻入衆香國補衲絮被皆染香氣豈不快<lb/>
哉尤憶崇禎初元偕邵子僧彌觀梅西山于時明離<lb/>
初旦雺霧乍滌山中草木欣欣向榮游人擔夫皆有<lb/>
彈冠振衣之色今何時哉氷堅地凍萬木皆僵前村<lb/>
<pb n="KR4f0011_SBCK_048-11b"/>
一枝束爲薪楚獨西山老梅居肰無恙殆眞有無量<lb/>
主林神擢幹舒光而爲護持者耶老人惝怳自失如<lb/>
誕如夢如趙師雄醉醒羅浮酒肆翠羽啾嘈月落參<lb/>
横但惆悵而巳覽斯卷者有感余言或爲之輟簡而<lb/>
慨肰也<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0011_SBCK_046-1a"/>
牧齋有學集卷四十六<lb/>
　題䟦<lb/>
　　述古堂宋刻書䟦<lb/>
辛丑暮春過遵王述古堂觀所藏宋刻書縹靑朱介<lb/>
裝潢精緻殆可當我綘雲樓之什三縱目流覽如見<lb/>
故物任意漁獵不煩借書一<graphic n="KR2325" url="https://raw.githubusercontent.com/kanripo/KR-Gaiji/master/images/KR2325.png" mimeType="image/png"/>良可喜也吳兒窮眼<lb/>
登汲古閣相顧愕貽如入羣玉之府今得覩述古堂<lb/>
藏書又復如何遵王請予題䟦乃就所見各書數語<lb/>
歸之<lb/>
　　䟦玉臺新咏<lb/>
<pb n="KR4f0011_SBCK_046-1b"/>
玉臺新咏宋刻本出自寒山趙氏本孝穆在梁時所<lb/>
撰卷中簡文尚稱皇太子元帝稱湘東王可以考見<lb/>
今流俗本爲俗子矯亂又妄增詩二百首賴此本少<lb/>
存孝穆舊觀良可寳也凡古書一經庸人手紕繆百<lb/>
岀便應付蠟車覆瓿不獨此集也<lb/>
　　䟦高誘注戰國策<lb/>
戰國䇿經鮑彪淆亂非復高誘原本而剡川姚宏較<lb/>
正本博采春秋後語諸書吳正復較正鮑注最後得<lb/>
此本歎其絕佳且謂于時蓄之者鮮矣此本仍伯聲<lb/>
較本又經前輩勘對疑誤採正傳補注標舉行間天<lb/>
<pb n="KR4f0011_SBCK_046-2a"/>
啓中二十千購之梁溪安氏不啻獲一珍珠船也無<lb/>
何又得善本于梁溪高氏楮墨精好此本遂次而居<lb/>
乙每一摩挱不免以積薪自哂要之此兩本實爲雙<lb/>
璧闕一固不可也<lb/>
　　䟦東都事略<lb/>
宋史旣成卷帙繁重百年以來有志刪修者三家崑<lb/>
山歸熙甫臨川湯若士祥符王損仲也熙甫未有成<lb/>
書別集中有宋史論贊一卷每言人患宋史多我正<lb/>
患其少耳此其通人之言也若士繙閱宋史朱墨塗<lb/>
乙如老學究兎園冊子某傳宜刪某傳宜補某人宜<lb/>
<pb n="KR4f0011_SBCK_046-2b"/>
合某傳某某宜附某傳皆注目錄之下州次部居釐<lb/>
肰可觀若士沒次子敘寧曰此先人未成之書須手<lb/>
自刋定不肯出識者恨之天啓中損仲起廢籍爲寺<lb/>
丞過余邨舍移日分夜必商宋史是時李九如少卿<lb/>
藏宋宰輔編年錄及王秘閣稱東都事略三百卷損<lb/>
仲慫恿予傳寫并約搆求李燾續通鑑長編以藏此<lb/>
役余于內閣鈔李燾長編只卷初五大本餘不可得<lb/>
余旣退廢不敢輕言載筆損仲遂援据事略諸編信<lb/>
筆成書今聞損仲草稿與臨川宋史舊本並在苕上<lb/>
潘昭度家而予老倦研削亦遂無意于訪求矣今年<lb/>
<pb n="KR4f0011_SBCK_046-3a"/>
初夏見述古堂東都事略宋刻卽李九如家鈔本之<lb/>
祖也爲之撫卷愾歎久之當余與損仲商㩁史事横<lb/>
襟相推唯九如在知狀損仲揚眉抵掌時捫腹自歎<lb/>
揮斥柯維麒新編陳俗腐讕徒亂人意今吳中䛕聞<lb/>
小生耳食長編偶見書肆撮略殘本及一二零斷小<lb/>
說便放筆刪定宋史此不足承損仲餘氣而館閣大<lb/>
老拱手薦撙爲寳書嗚呼文獻無徵豈獨𣏌宋雖無<lb/>
老成人尚有典刑斯孔文舉所以泫肰流涕也修史<lb/>
之難莫先乎徵舉典故網羅放失遵王壯盛有志藏<lb/>
弆是書當㴱思歸熙甫宋史恨少之語并悼予與損<lb/>
<pb n="KR4f0011_SBCK_046-3b"/>
仲之無成而興起于百年之下也爲書此以勉之<lb/>
　　䟦春秋繁露<lb/>
萬曆壬寅余讀春秋繁露苦金陵本譌舛得錫山安<lb/>
氏活字本校讎增改數百字㴱以爲快今見宋刻本<lb/>
知爲錫山本之祖也宋本第十三卷陰陽始終篇入<lb/>
者損一而岀者句下二行闕五字二行闕六字雖𥿄<lb/>
墨漫漶行間字跡尚可捫揣錫山本葢仍之而近刻<lb/>
遂相沿以爲闕文其第十三卷四時之數及人副天<lb/>
數二篇宋刻闕卷首二𥿄亦偶失之耳非闕文也如<lb/>
更得宋本完好者則尚可爲全書好古者宜廣求之<lb/>
<pb n="KR4f0011_SBCK_046-4a"/>
　　又<lb/>
繁露㴱察名號篇云性比于禾善比于米米出禾中<lb/>
而禾未可全爲米也善岀性中而性未可<hi>全爲</hi>善也又<lb/>
云民之性如繭如卵卵侍覆而爲雛繭待繰而爲絲<lb/>
性待敎而爲善余少而服膺謂其析理精妙可以會<lb/>
通孟荀二家之說非有宋諸儒可幾及也今年八十<lb/>
再讀此書證之弱冠時所見不大繆余每勸學者通<lb/>
經先漢而後唐宋識者當不河漢其言<lb/>
　　䟦吳越春秋<lb/>
余十五六喜讀吳越春秋流觀伉俠奇詭之言若蒼<lb/>
<pb n="KR4f0011_SBCK_046-4b"/>
鷹之突起于吾前欲奮臂而與共撇擊者刺其語作<lb/>
伍子胥論長老吐舌擊賞華顚胡老重觀此書燈牕<lb/>
小生搤腕奮筆之狀宛肰在行墨間老阿婆臨鏡追<lb/>
理三十少年時事不免掩口失笑<lb/>
　　䟦方言<lb/>
余舊藏子雲方言正是此本而𥿄墨尤精好𥿄皆是<lb/>
南宋樞府諸公交承啓劄翰墨燦肰于今思之更有<lb/>
東京夢華之感<lb/>
　　䟦楊子法言<lb/>
宋御府刻楊子法言卷末署名韓琦曾公亮在中書<lb/>
<pb n="KR4f0011_SBCK_046-5a"/>
歐陽修趙槩在政府以編年考之韓曾並以嘉祐二<lb/>
年拜昭文集賢相治平元年閏五月韓自門下侍郞<lb/>
兼兵部尚書同平章事昭文館大學士魏國公加尚<lb/>
書右僕射曾加中書侍郞歐陽公年譜治平元年二<lb/>
月自金紫光祿大夫行尚書戸部侍郞參知政事特<lb/>
授行尚書吏部侍郞趙升授亦同觀四公署銜則知<lb/>
此書之刻正在治平元二間亦必在元年閏月已後<lb/>
二年十月已前先此則韓公未加僕射後此則二年<lb/>
十一月歐公又進加光祿大夫兼上柱國不如此結<lb/>
銜矣有宋隆平盛際羣賢當國人文化成于此可以<lb/>
<pb n="KR4f0011_SBCK_046-5b"/>
想見靖康板蕩圖籍北遷此本尚留傳人間眞希世<lb/>
之寳也爲泫肰涕流者久之<lb/>
　　䟦列女傳<lb/>
余藏列女傳古本有二一得于吳門老儒錢功甫一<lb/>
則亂後入燕得于南城廢殿中皆僅免于刦灰此則<lb/>
内殿本也功甫嘗指示予圖畫雖草略尚顧愷之遺<lb/>
製蘇子容嘗見舊本于江南人家其爲古佩服而各<lb/>
題其頌像側今此畫佩服古樸坐皆尚右儒者生百<lb/>
世之下得見古人形容儀㳒非偶肰者吾子其寳重<lb/>
之余心識功甫之言不敢忘近又簡吳中舊刻贊後<lb/>
<pb n="KR4f0011_SBCK_046-6a"/>
又贊乃黃魯直以巳作竄入與文錯迕讀者習焉不<lb/>
察久矣秦漢古書多爲今世妄庸人駁亂其禍有甚<lb/>
于焚燎不可不辨<lb/>
　　䟦新序<lb/>
舊本新序說苑卷首開列陽朔鴻嘉某年某月具官<lb/>
臣劉向上一行此古人脩書經進之體式今本先將<lb/>
此行削去古今人識見相越及鑱刻之佳惡一開而<lb/>
可辨者此也<lb/>
　　䟦聶從義三禮圖<lb/>
宋顯德中聶從義新定三禮圖二十卷援据經典考<lb/>
<pb n="KR4f0011_SBCK_046-6b"/>
譯器象繇唐虞訖建隆粲肰可徵肰如尊<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>圖中犧<lb/>
象二尊并圖阮氏鄭氏二義而不主王肅之說先是<lb/>
太和中魯郡地中得齊大夫子尾送女器有犧尊以<lb/>
犧牛爲尊而聶氏考猶未覈南宋人謂觀其圖度未<lb/>
必盡如古者有繇肰也此等書經宋人考定其圖象<lb/>
皆躬命繢素不失毫髮近代雕木傳寫譌謬都不足<lb/>
觀余舊藏本出史明古家此本有俞貞木圖紀先輩<lb/>
名儒汲古嗜學其流風可想也<lb/>
　　題道德經指歸<lb/>
嘉興刻道德經指歸是吾邑趙玄度本後從錢功甫<lb/>
<pb n="KR4f0011_SBCK_046-7a"/>
得乃叔寳鈔本自七卷迄十三卷前有總序後有人<lb/>
之饑也至信言不美四章與總序相合其中爲刻本<lb/>
所闕落者尤多焦弱矦輯老氏翼亦未見此本良可<lb/>
寳也但未知與道藏本有異同否綘雲餘燼亂帙中<lb/>
得之属遵王遣人繕寫成本更叅訂之<lb/>
　　䟦十家道德經註<lb/>
宋人集註老子自開元政和御註外詳載有宋諸家<lb/>
而韓非解老喻老嚴君平指歸及有唐陸希聲等註<lb/>
皆不及焉此書行而古註湮滅多矣道德指歸舊有<lb/>
錢榖鈔本較金陵檇李刻頗異此書多微文奧義在<lb/>
<pb n="KR4f0011_SBCK_046-7b"/>
郭象張湛之右今舍此而取河上公僞註者何也<lb/>
　　䟦抱朴子<lb/>
抱樸子内篇二十卷宋紹興壬申歲刻最爲精緻其<lb/>
䟦尾云舊日東京大相國寺東榮六郞家見寄居臨<lb/>
安府中瓦南街東開印輸經史書籍舖今將京師舊<lb/>
本抱朴子内篇校正刋行此二行五十字是一部東<lb/>
京夢華錄也老人撫卷爲之流涕<lb/>
　　䟦本草<lb/>
金源代以<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>狄右文隔絕江右其遺書尤可貴重平<lb/>
水所刻本草題泰和甲子下巳酉歲金章宗太和四<lb/>
<pb n="KR4f0011_SBCK_046-8a"/>
年甲子宋寧宗嘉泰四年也至巳酉歲爲宋理宗淳<lb/>
化九年距甲子四十五年金源之亡巳十六年矣猶<lb/>
泰和甲子者蒙古雖滅金未立年號又當女后攝政<lb/>
國内大亂之時而金人猶不忘故國故以己酉繫太<lb/>
和甲子之下與作後序渾源劉祈字京叔著歸潛志<lb/>
事見金史及王秋澗先塋碑亦金源之遺民也<lb/>
　　䟦王右丞集<lb/>
王右丞集宋刻僅見此本考英華辨證字句與此互<lb/>
異彼所云集本者此又不載信知右丞集好本良不<lb/>
易也<lb/>
<pb n="KR4f0011_SBCK_046-8b"/>
　　䟦文中子中說<lb/>
文中子中說此爲宋刻善本今世行本安陽崔氏者<lb/>
經其刋定駁亂失次不可復觀今人好以巳意改竄<lb/>
古書雖賢者不免可歎也<lb/>
　　又<lb/>
文中子序述六經爲洙泗之宗子有宋鉅儒自命得<lb/>
不傳之學禁遏之如石壓笋使不得出六百餘年矣<lb/>
斯文未䘮當有如皮襲美司空表聖其人者表章其<lb/>
遺書以補千古之闕惜我老矣不能任也書此以告<lb/>
後之君子<lb/>
<pb n="KR4f0011_SBCK_046-9a"/>
　　題李肇國史補<lb/>
綘雲一炬之後老媪于頽垣之中拾殘書數帖此本<lb/>
亦其一也<lb/>
　　䟦禮部韵略<lb/>
禮部韵略以宋雕本爲凖元板去之遠矣凡字書皆<lb/>
肰<lb/>
　　䟦酒經<lb/>
酒經一冊乃綘雲樓未焚之書五車四部書爲六丁<lb/>
下取獨留此經天殆縱余終老醉鄕故以此轉授遵<lb/>
王令勿遠求羅浮鐵橋下耶余已得修羅採花㳒釀<lb/>
<pb n="KR4f0011_SBCK_046-9b"/>
仙家燭夜酒將以法傳之遵王此經又似餘杭老媪<lb/>
家油囊俗譜矣<lb/>
　　䟦沈石田手抄吟牕小會前卷<lb/>
石田先生吟牕小會前卷皆古今人小詩警句心賞<lb/>
手抄者今焉遵王所抄後卷向在綘雲樓爲六丁取<lb/>
去久矣少陵云不薄今人愛古人前輩讀書學詩眼<lb/>
明心細虚懷求益于此卷可以想見今之妄人中風<lb/>
狂走㡿梅聖俞不知興比薄韓退之南山詩爲不佳<lb/>
又云張承吉金山詩是學究對聮公肰批判不復知<lb/>
世上復有兩眼雖其愚而可愍亦良可爲世道懼也<lb/>
<pb n="KR4f0011_SBCK_046-10a"/>
　　䟦營造法式<lb/>
營造法式三十六卷予得之天水長公初得此書惟<lb/>
二十餘卷徧訪藏書家罕蓄者後于留院得殘本三<lb/>
冊又于内閣借得刻本而閣中却闕六七數卷先後<lb/>
捜訪竭二十餘年之力始爲完書圖樣界畫最爲難<lb/>
事用五十千購長安良工始能厝手長公嘗爲予言<lb/>
購書之難如此長公殁此書歸于予趙靈均又爲予<lb/>
訪求梁谿故家鏤本首尾完好始無遺憾恨長公之<lb/>
不及見也靈均嘗手鈔一本亦言界畫之難經年始<lb/>
竣事云<lb/>
<pb n="KR4f0011_SBCK_046-10b"/>
　　䟦眞誥<lb/>
稽神樞第二淳于斟入吳烏目山中隱居遇仙人慧<lb/>
車子授以虹景丹經註云吳無烏目山婁及吳興並<lb/>
有天目山或卽是也此未悉烏目山爲虞山別名耳<lb/>
　　又<lb/>
眞誥未見宋本近刻經俞羡長刋定者至改握眞輔<lb/>
爲掘眞輔舛繆可笑此鈔依金陵焦氏本繕寫與道<lb/>
藏本及吾家舊刻本略同比羡長刻蓋霄壤矣里中<lb/>
有二譚生長應明字公亮伉俠傲物扳附海内鉅公<lb/>
名士好購書多鈔本客至鄭重出眎佔佔自喜次應<lb/>
<pb n="KR4f0011_SBCK_046-11a"/>
徵字公度此本則公度所藏也公度紈袴兒郞尤爲<lb/>
里中兒賤簡不知其于汗簡墨汁有少因緣如是余<lb/>
悲兩生身沈家乏有名字翳肰之感故錄而存之<lb/>
　　䟦高麗板柳文<lb/>
高麗國刻唐柳先生集繭𥿄堅緻字畫瘦勁在中華<lb/>
亦爲善本陪臣南秀文䟦尾稱其國主讀書好文慮<lb/>
詞體之不古命陪臣有文學者會猝韓柳三家註釋<lb/>
印布國中嘉惠儒士使之研經史以咀其實追韓柳<lb/>
以摛其華䟦之前後敬書正綂戊午夏正統四年冬<lb/>
十一月尊正朔大一綂之意肅肰著見于簡牘蓋李<lb/>
<pb n="KR4f0011_SBCK_046-11b"/>
氏雖篡弑得箕子之風敎故在而明皇家文命誕敷<lb/>
施及蠻貊信非唐宋所可比倫也嗚呼天傾地昃八<lb/>
表分崩高句麗久不作同文夢矣摩娑此本<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>肰隕涕<lb/>
陪臣奉敎編次者集賢殿副提學崔萬里直提學金<lb/>
<graphic n="KR2289" url="https://raw.githubusercontent.com/kanripo/KR-Gaiji/master/images/KR2289.png" mimeType="image/png"/>博士李永瑞成均司藝趙須等而南秀文應敎署<lb/>
銜則云朝散大夫集賢<graphic n="KR2204" url="https://raw.githubusercontent.com/kanripo/KR-Gaiji/master/images/KR2204.png" mimeType="image/png"/>應敎藝文應敎知制誥經<lb/>
筵檢討官兼春秋館記註官幷書之以存東國故事<lb/>
　　䟦皇華集<lb/>
本朝侍從之臣奉使高麗例有皇華集則嘉靖十八<lb/>
年巳亥上皇天上帝泰號皇祖皇考聖號錫山華修<lb/>
<pb n="KR4f0011_SBCK_046-12a"/>
撰察頒詔播諭而作也東國文體平衍詞林諸公不<lb/>
惜貶調就之以寓柔遠之意故絕少瑰麗之詞若陪<lb/>
臣篇什毎二字含七字意如國内無戈坐一人者乃<lb/>
彼國所謂東坡體耳諸公勿與酣和可也<lb/>
　　書舊藏宋雕兩漢書後<lb/>
趙呉興家藏宋槧兩漢書王弇州先生鬻一庄得之<lb/>
陸水邨太宰家後歸于新安富人余以千二百金從<lb/>
黃尚寳購之崇禎癸未損二百金售諸四明謝氏庚<lb/>
寅之冬吾家藏書盡爲六丁下取此書却仍在人間<lb/>
肰其流落不偶殊可念也今年遊武林坦公司馬攜<lb/>
<pb n="KR4f0011_SBCK_046-12b"/>
以見示諮訪眞贋予從臾勸亟取之司馬家挿架萬<lb/>
籖居肰爲壓庫物矣嗚呼甲申之亂古今書史圖籍<lb/>
一大刦也庚寅之火江左書史圖籍一小刦也今吳<lb/>
中一二藏書家零星捃拾不足當吾家一毛片羽見<lb/>
者誇詡比于酉陽羽陵書生餓眼見錢但不在𥿄褁<lb/>
中可爲捧腹司馬得此十篋乃今時書庫中寳玉大<lb/>
弓當令吳兒見之頭目眩暈舌吐而不能收不獨此<lb/>
書得其所歸亦差足爲綘雲老人開顔吐氣也刦灰<lb/>
之後歸心空門爾時重見此書始知佛言昔年竒物<lb/>
經歷年歲忽肰覆睹記憶宛肰皆是藏識變現良非<lb/>
<pb n="KR4f0011_SBCK_046-13a"/>
虚語而呂不韋顧以楚弓人得爲孔老之云豈爲知<lb/>
道者乎司馬㴱知佛理并以斯言諗之<lb/>
　　唐人新集金剛般若經石刻䟦<lb/>
唐弘農楊　取金剛經六譯排纂刪綴命曰新集金<lb/>
剛般若波羅蜜經成于太和元年經文五千一百六<lb/>
十七字今本僅四千四百五十六字翰林諸學士鄭<lb/>
覃王源中許康佐宋申錫李鑲夷柳公權爲之贊太<lb/>
和四年四月奉宣上進新刻碑本署特進行右威衛<lb/>
上將軍知内侍省事上柱國弘農郡開國公食邑二<lb/>
千戸臣楊承和狀進其略云披諸異義一貫羣宗爲<lb/>
<pb n="KR4f0011_SBCK_046-13b"/>
麄愚却妄之程豈上達不刋之㳒臣慙爲小善遂刻<lb/>
私名伏奉思華不敢追改据狀則楊　卽承和之私<lb/>
名也其年八月敕並示左右衛功德使令編入藏經<lb/>
目錄其石經在上都興唐寺安立初刻是八分書難<lb/>
讀右衛倉曹叅軍唐玄度翻集晉右將軍王羲之書<lb/>
刻石太和六年春畢功趙明誠金石錄標目王右軍<lb/>
六譯金剛今新安程穆倩所寳藏也有唐君臣于此<lb/>
碑刻崇重莊嚴如此　之自敘謂金剛前後六譯貝<lb/>
葉皆自西來而五天音韵非一如小失佛心卽大訛<lb/>
秘典今爲合諸家之譯擇其言寡而理長語近而意<lb/>
<pb n="KR4f0011_SBCK_046-14a"/>
遠者其狀又曰鳩摩最上美冠後來肰不捨菁華猶<lb/>
疑珪璧恐絕編隱耀匣智鏡于闕文蠧軸韜明鏁心<lb/>
燈于墜典蓋唐人宗慈恩之說選擇秦譯有由肰矣<lb/>
予觀宋有孫知縣及龍舒王日休皆以己意刋定金<lb/>
剛經文大慧杲禪師及宋學士景濂後先彈駁有招<lb/>
因帶果毁謗聖敎之呵不謂唐人巳先有此柳誠懸<lb/>
之贊曰揣摩一經前後六譯今之而七畢竟斯獲殆<lb/>
明謂六譯不容有也而稍讔其詞耳穆倩少多病骨<lb/>
立從其父遊天目遇異人于陰林席箭之間顧穆倩<lb/>
曰兒骨峭而方終朝壽且昌又曰記取一人口千人<lb/>
<pb n="KR4f0011_SBCK_046-14b"/>
六譯七譯三晉王三十餘年穆倩貧病益甚感異人<lb/>
購得是刻于新安故家病不藥而愈數腴如壯盛時<lb/>
連舉四丈夫子始悟異人䜟記云云所謂一人口千<lb/>
人者卽太和年號也此經㝠祥感應聳動幽明以叢<lb/>
殘石本猶能于千載之下現此靈異安如穆倩非有<lb/>
唐諸人宿世信持乘彼願輪重來開顯者歟余竊謂<lb/>
是刻在今已爲絕編蠧軸而師心刪略之文又不可<lb/>
以行遠穆倩工二王書當鈎榻此碑書法依秦譯經<lb/>
文摹而刻之不獨右軍之書得仗法寳以柱灰刦而<lb/>
昔人刋削聖敎之過愆亦隱肰代爲懴除斯或如來<lb/>
<pb n="KR4f0011_SBCK_046-15a"/>
護念付囑之遺意也穆倩當謹思吾言毋忽<lb/>
　　題懷素草書卷<lb/>
余所見藏眞眞跡凡數卷大都絹素刓敝字畫淺淡<lb/>
令人于滅沒無有之間想見驚沙折壁因風變化之<lb/>
妙耳此卷箋𥿄簇新無直裂紋匀之狀字皆完好無<lb/>
一筆損缺應知此上人是阿羅漢現身尚在人間故<lb/>
于此𥿄上揮洒墨汁重作醉僧書遊戲神通也<lb/>
　　李忠毅公遺筆䟦<lb/>
江陰之東原里名長涇赤岸相去五六里牛宮豚柵<lb/>
比屋相望其中有二偉人焉一爲宮諭謚文貞繆公<lb/>
<pb n="KR4f0011_SBCK_046-15b"/>
當時一爲御史謚忠毅李公次見次見則當時夫人<lb/>
弟之子也余與當時游識次見書生時天啓乙丑逆<lb/>
奄鉤黨急刺促長安中篝燈夜坐當時絮語及應山<lb/>
余撫几歎曰應山拚一死糜爛爲左班立長城微應<lb/>
山黨人駢首參<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>他日有信眉地乎次見擊節以爲<lb/>
知言目光炯炯激射寒燈翳肰爲之吐芒相與長歎<lb/>
而罷明年二公同時被禍奄敗卒與應山偕卹錄蓋<lb/>
三十餘年矣次見子遜之鈎摹檻車遺書刻之于石<lb/>
余觀之老淚霑𥿄如綆縻不絕余老而後死洊更桑<lb/>
海追憶往事又在龍漢刦前不自知涕之無從也次<lb/>
<pb n="KR4f0011_SBCK_046-16a"/>
見之訓子本忠孝敎尊讓當飮章急徵事無湫攸孤<lb/>
憤之詞葢其天資近道不事鏃礪而又涵養于神廟<lb/>
中年化成之日爲盛世之人材宜終和且平若此詩<lb/>
曰先君之思以畜寡人有周中衰婦人女子浸灌先<lb/>
王之敎訓習溫柔敦厚之風孔子曰豐水有芭百世<lb/>
之仁也不其肰乎不其肰乎遜之九齡藐孤佩服遺<lb/>
訓嶄肰無忝所生人謂次見有後矣聿懷多福君子<lb/>
有榖詒孫子于李氏庻几左騐矣而顧未騐于國家<lb/>
次見偕當時朝于帝所周視下土其亦有隱恫也矣<lb/>
　　題董玄宰書山谷題䟦<lb/>
<pb n="KR4f0011_SBCK_046-16b"/>
右董文敏公玄宰書山谷題䟦十則是其中年最合<lb/>
作之書公嘗過余山樓爲人題松雪字卷竟閣筆謂<lb/>
余每一搦管秀媚之氣側出于腕間不能驅遣坐此<lb/>
不及古人耳今所書山谷書有云凡書要拙多于巧<lb/>
意亦相似肰此書輕濃得中姿態橫陳唐人謂春花<lb/>
發艷夏柳低枝亦何嘗以秀媚爲病而虎文受此卷<lb/>
如頭目不忍豪奪遂題歸之<lb/>
　　䟦紫柏大師手札<lb/>
右紫柏大師手札十二通故祭酒馮公開之家藏其<lb/>
孫研祥裝裱爲一冊馮公萬曆中名宰官皈心法門<lb/>
<pb n="KR4f0011_SBCK_046-17a"/>
大師以末法金湯倚重故其手札丁寧付囑如家人<lb/>
父子而其猛利烹鍊毒手鉗錘迥岀于輭煖交情之<lb/>
外公爲人眞實無枝葉則以心眞而才智疎終非金<lb/>
湯料朂之其御物疏通多可則以世故重而道念輕<lb/>
恐中心柱子不甚牢固砭之官位稍進則以官漸大<lb/>
疾亦大謂南宮冷靜可以久祿爲自食其言警之公<lb/>
技癢好作時文則以秀鐵面訶李伯時畫馬應入驢<lb/>
胎馬腹藥之公以吉凶悔吝商榷行止則以斷髮如<lb/>
斷頭更有何頭可斷決之橫行直撞熱喝痛棒𠢐破<lb/>
面皮隳落情網皆所謂自敵巳下不能堪者師旣不<lb/>
<pb n="KR4f0011_SBCK_046-17b"/>
惜饒舌而公則奉爲金口師資吸受如磁引銕近古<lb/>
所希有也大師去世巳久讀其手札慈容悲誨儼肰<lb/>
如生一腔心血傾倒爲人角芒槎牙涌現于筆尖幅<lb/>
上雖欲不頫首下拜熱淚迸流而不可得也大師作<lb/>
書都不属草緣手散去全集載與祭酒書才二𥿄甬<lb/>
東陸符搜訪爲別集而未盡也研祥以念祖之故念<lb/>
㳒念僧鄭重藏弆俾余得繙閱繕寫豈不幸哉研祥<lb/>
胚胎前光熏染㴱厚正法眼藏如力士寳珠在額上<lb/>
久當自現余願執簡以須之<lb/>
　　題書金剛經後<lb/>
<pb n="KR4f0011_SBCK_046-18a"/>
此吳人杜大綬所書金剛經不全之本太倉王異公<lb/>
補成之以追薦其母夫人者也韓昌黎儒者抗言排<lb/>
佛其爲絳州馬刺史行狀則曰司徒公之薨也刺臂<lb/>
岀血書佛經千餘言期以報德肰則書經薦親固亦<lb/>
大儒闢佛者之所不禁與般若智炬炳乎文字當異<lb/>
公書經時當有六種金剛涌現筆端不離卷帙巳恍<lb/>
如見母夫人珠宮貝闕生天之處矣<lb/>
　　題尹子求臨魏晉名人帖<lb/>
子求謝黔兵事還蜀不遠東吳萬里弔我于削杖中<lb/>
期以三年後擕家出蜀相依終老而不得遂卒罵賊<lb/>
<pb n="KR4f0011_SBCK_046-18b"/>
盡節以死此帖則子羽宦蜀時書以相貽者也子求<lb/>
廉直好古所至焚香拂地晨起手自滌硯楷書百餘<lb/>
字鈎摹魏晉書㳒捜剔抉擿細入絲髪今觀此帖老<lb/>
蒼瘦勁光明雄駿之氣鬱盤行墨間良可寳也子求<lb/>
生平不吐一俗語不作一俗事不侶一俗客處中朝<lb/>
士大夫中如異雞介鳥顧其晩節卓絕如是昔顔魯<lb/>
公叱盧𣏌詈希烈握拳透爪死不忘君其在吳興與<lb/>
杼山畫師陸鴻漸張玄眞之徒理徑藏修韵海坐三<lb/>
癸亭援雲倚石風流弘長映帶百世以是知古來忠<lb/>
臣志士捐軀狥國卓犖驚世者皆天下眞風流不俗<lb/>
<pb n="KR4f0011_SBCK_046-19a"/>
人也吾又于子求見之矣<lb/>
　　書張子石臨蘭亭卷<lb/>
往吾友程孟陽汲古多癖常寳藏蘭亭一𥿄坐臥必<lb/>
俱以爲眞定武也等慈長老居拂水亦好觀蘭亭孟<lb/>
陽端席拂几鄭重出眎等慈指放字一磔以爲稍短<lb/>
孟陽怫肰不悅曰此放字一磔稍短如蒼鷹指爪一<lb/>
縮有横擊萬里之勢若少展則無餘力矣師老書家<lb/>
尚留此俗筆于眼㡳耶辭色俱厲面發赤不止余以<lb/>
他語間之而罷今年冬日𥿄牕孤坐忽見子石所臨<lb/>
蘭亭卷追憶四十年前山園蕭寂私括藏門二老幅<lb/>
<pb n="KR4f0011_SBCK_046-19b"/>
巾憑几摩挲古帖面目咳唾宛如昔夢子石斯卷恨<lb/>
不得見孟陽昻首聳肩撫卷而歎賞也爲泫肰久之<lb/>
　　題李長蘅畫扇冊<lb/>
長蘅晩年遊跡多在西湖鄒孟陽聞子將每設長案<lb/>
列縑素攤卷拭扇以須其至長蘅笑曰此設三覆以<lb/>
誘我矣揮毫潑墨欣肰樂爲之盡故兩家所得最富<lb/>
扇紙累百計不止余平生愛惜朋友檀園松圓楮墨<lb/>
藏弆僅以十數計綘雲之災胥<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>于火而鄒聞溘逝<lb/>
後篋衍狼籍僮奴竊取以供博奕不知其爲主人之<lb/>
頭目腦髓可歎也<lb/>
<pb n="KR4f0011_SBCK_046-20a"/>
　　䟦顧與治藏大痴畫卷<lb/>
大癡富春山圖已爲焦尾琴燒竹笛矣浮嵐煖翠往<lb/>
在毘陵唐氏得見之如拱璧今隨落銅山錢埒中明<lb/>
妃遠嫁呼韓欲省識春風一面安可復得此卷爲與<lb/>
治家藏淸齋韵士焚香矜賞天寒翠袖日暮脩竹如<lb/>
此相守亦復何恨一峰老人在車箱谷前亦當披雲<lb/>
一笑慶兹卷之遭也<lb/>
　　題鄭千里畫册<lb/>
丁南羽鄭千里皆與予善而篋中無一縑片素今王<lb/>
君藏千里小景百幅裝褫標識卷帖精好人之好事<lb/>
<pb n="KR4f0011_SBCK_046-20b"/>
與不好事相去若此肰君旣善收藏又樂與人賞鑒<lb/>
晴牕棐几焚香展玩百幅中雲房烟海時時與余共<lb/>
之則余家畫笥故在金陵安知非金厨之寄而徒以<lb/>
藏弆爲有無也哉君寳愛此册属余題其端余觀古<lb/>
人書畫不輕加題識題識蕪煩如好肌膚多生疥癘<lb/>
非書畫之福也桓玄憎客以寒具手執畫好事家以<lb/>
爲美談余之信手批抹者其點汙卷軸尤甚寒具之<lb/>
油而人顧以爲好者何也聊書此以發君一笑<lb/>
　　題聞照法師所藏畫册<lb/>
古之善畫者以山河城郭宮室人民爲吾畫笥以風<lb/>
<pb n="KR4f0011_SBCK_046-21a"/>
雲雪月烟雨晦明爲吾粉本不知此世界中山河大<lb/>
地水陸空行一切唯識中之相分也畫家之心玲瓏<lb/>
穿漏布山水于行間吐雲物于筆㡳一切皆唯識中<lb/>
之見分從覺海澄圓妙明明妙中流現側岀者也華<lb/>
嚴五地菩薩登地之後乃能妙解世間畫筆琴書種<lb/>
種伎藝至于塵裏轉輪豪端見刹而畫家之能事畢<lb/>
矣王右丞曰宿世謬詞客前身應畫師杜工部一重<lb/>
一掩吾肺腑山鳥山花吾友于孰謂文人爲不知道<lb/>
乎聞照法師精通性相開演唯識苦愛無補畫册不<lb/>
忍去手其高足瓊師丹靑特妙余恐世之觀者以二<lb/>
<pb n="KR4f0011_SBCK_046-21b"/>
師皆有畫癖非衲衣本色也故書示之<lb/>
　　呉漁山臨宋元人縮本題䟦<lb/>
董巨以後山水一派流種東南元初趙文敏獨臻其<lb/>
妙黃子久吳仲圭倪元鎭王叔明諸家相繼而作明<lb/>
興百餘年而有沈啓南唐子畏文徵仲又將百年而<lb/>
有董華亭蓋江左開天之地斗牛王氣垂芒散翼煥<lb/>
爲圖繪非偶肰者其風流文采久而滋長亦熏習之<lb/>
力使肰也余聞子久居烏目傍小山飮酒所至輒畫<lb/>
自湖橋抵拂水放舟兩湖畫橫卷長數十丈稿本未<lb/>
經裝裱民家束入竹筒置複壁中訪求不可得華亭<lb/>
<pb n="KR4f0011_SBCK_046-22a"/>
爲撫掌歎息<graphic n="KR0712" url="https://raw.githubusercontent.com/kanripo/KR-Gaiji/master/images/KR0712.png" mimeType="image/png"/>舟湖山間坐臥累日語予曰子久數<lb/>
十丈卷今飽我腹笥異時當爲公倒囊出之華亭仙<lb/>
去三十餘年山牕水榭未嘗不追憶斯言也冬日屏<lb/>
居漁山呉子眎予手臨宋元畫卷烘染皵皴窮工盡<lb/>
意筆毫水墨皆負雲氣向之慨慕子久與華亭所手<lb/>
摹心追者一往攢聚尺幅如坐鏡中豈不快哉漁山<lb/>
古淡安雅如古圖畫中人物將子久一派近在虞山<lb/>
余湥望之此卷眞蹟皆烟客奉常藏弆又親傳華亭<lb/>
一燈密有指授故漁山妙契若此烟客張尾不欲示<lb/>
人以斵輪之妙故隱而不書予聊極之以信吾熏習<lb/>
<pb n="KR4f0011_SBCK_046-22b"/>
之說<lb/>
　　王石谷畫䟦<lb/>
王子久沒二百餘年沈文一派近在婁江石谷子受<lb/>
學于玄炤郡守又從奉常烟客遊盡發所藏宋元名<lb/>
蹟匠意描寫烟雲滿𥿄非畫史分寸渲染者可幾及<lb/>
也子久居烏目西小山下坐湖橋看山飮酒飮罷輒<lb/>
投其缾于橋下舟子刺篙得之至今呼王大癡酒缾<lb/>
晩年遊華山憇車箱谷吹仙人所遺鐵笛白雲滃起<lb/>
足下擁之而去石谷安貧守素胎性輕安去凡俗腥<lb/>
穢遠甚巳得子久少分畫品當亦爾爾昔人言子久<lb/>
<pb n="KR4f0011_SBCK_046-23a"/>
畫山頭必似拂水叔明畫山頭必似黃鶴二公胸中<lb/>
有眞山水以腹笥爲粉本故落筆輒似石谷殆可與<lb/>
語此肰吾鄕萟苑多人畫家則子久隷篆則繆仲素<lb/>
詞賦則桑民懌徐昌國今皆寥絶無繼而子久衣鉢<lb/>
殆將獨歸石谷此可爲三歎也<lb/>
<pb n="KR4f0011_SBCK_046-23b"/>
</p>
<p>
</p>
  </div>
</body>
</text>
</TEI>
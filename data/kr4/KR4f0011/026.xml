<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0011_SBCK_026-1a"/>
牧齋有學集卷二十六<lb/>
記<lb/>
　　述古堂記<lb/>
孔子曰述而不作信而好古竊比於我老彭注言老<lb/>
彭不一包咸曰老彭商賢大夫卽彭祖也王肅曰老<lb/>
老聃彭彭祖也夫子稱老彭目其老壽記其封囷老<lb/>
彭卽彭祖審矣邢昺曰一云卽老子也所據者世本<lb/>
史記也世本云姓籛名鏗在商爲守藏史在周爲柱<lb/>
下史史記曰周守藏室之史也又曰老子爲柱下史<lb/>
老彭老子非一人而何考諸經傳無彭祖述古之文<lb/>
<pb n="KR4f0011_SBCK_026-1b"/>
而夫子答曾子問一曰吾聞諸老𣆀再曰吾聞諸老<lb/>
聃論語竊比之老彭卽禮記問禮之老𣆀初無二人<lb/>
斷可知也然而應世之跡條然殊異在堯時則爲顓<lb/>
項之玄孫歷虞夏至商末而往流沙年八百而壽未<lb/>
終史所謂受封彭城殷末世而减者是也旣而復出<lb/>
于周世爲柱下史見周之衰復出關往流沙史言百<lb/>
有六十餘歳或二百餘歲者是也此一人者虞夏商<lb/>
周之際神奇幻化出沒無常吾夫子旣目擊而覬承<lb/>
之矣于述古則曰老彭于問禮則曰老聃一人而兩<lb/>
稱之所以志也此文之互見者也吾錢固籛後人也<lb/>
<pb n="KR4f0011_SBCK_026-2a"/>
頃有事世譜援據世夲以釐正包王之文自謂可信<lb/>
不誣族孫曾字遵王糞除厥父室廬讀書其中以新<lb/>
堂來請名余遂名之曰子有志學古請言吾籛氏之<lb/>
古虞夏邈矣自殷迄周世守藏室周公史佚與魯公<lb/>
伯禽之事如謦欬相接也吾夫子之問禮也一乘車<lb/>
兩馬一竪子自魯過周弗告勞也繙十二經以說中<lb/>
之以一言曰太謾弗置辨也助祭于巷黨而日食呼<lb/>
而咄之曰丘止柩及葬而後敢問也易象春秋在魯<lb/>
與丘明乘而觀書於周史端門之命須此而告備也<lb/>
故曰好古敏以求之又曰所不知者丘蓋闕如輓近<lb/>
<pb n="KR4f0011_SBCK_026-2b"/>
世末學小生矜蟲刻鬭雞距驚而相吿狠而相非東<lb/>
方作矣而臚傳不巳不亦悲乎考吾先王之大宗彭<lb/>
祖至于余九十五世而子又加三矣遺經舊史不與<lb/>
古人俱往者儼然在此堂也以余之老耄猶將羹墻<lb/>
仰止朝夕陳拜而况子少壯努力者乎昔之以述古<lb/>
名堂者有矣習于錢之故數祖典遵聖謨考德問業<lb/>
莫斯堂宜也謹書之以爲記俾刻石陷置壁間而余<lb/>
亦將遊息于斯以交儆焉<lb/>
　　黃氏千頃齋藏書記<lb/>
戊子之秋余頌䌓金陵方有采詩之役從人借書林<lb/>
<pb n="KR4f0011_SBCK_026-3a"/>
古度曰晉江黄明立先生之仲子守其父書甚富賢<lb/>
而有文盍假諸余于是從仲子借書得盡閱本朝詩<lb/>
文之未見者于是嘆仲子之賢而幸明立之有後也<lb/>
仲子來告我曰虞稷之先人少好讀書老而彌篤自<lb/>
爲舉子以迄學宮修脯所入衣食所餘未嘗不以市<lb/>
書也寢食坐臥晏居行役未嘗一息廢書也䘮亂之<lb/>
後閉關讀易箋注數改丹鉛雜然易簀之前手未嘗<lb/>
釋卷帙也藏書千頃齋中約六萬餘卷余小子襃聚<lb/>
而附益之又不下數千卷惟夫子之于書有同好也<lb/>
得一言以記之庶幾劫灰之後吾父子之名與此書<lb/>
<pb n="KR4f0011_SBCK_026-3b"/>
猶在人間也嗚呼往古無論矣自有宋迄今五百餘<lb/>
載館閣秘書存亡聚散之跡可按而數也白金元之<lb/>
破汲三館之書載而之北建炎中興書之聚臨安者<lb/>
不减東都伯顔南下試朱淸張瑄海運之議又載而<lb/>
之北太將軍中山王之北伐也盡收奎章内府圖籍<lb/>
徙而之南北平之鼎旣定則又輦而之北以二祖之<lb/>
聖學仁宣之右文訪求遺書申命史館歲積代累二<lb/>
百有餘載一旦突如焚如消沉于闖賊之一炬內閣<lb/>
之書盡矣而内府秘殿之藏如故也煨燼之餘繼以<lb/>
狼籍舉凡珠囊玉笈丹書綠字梯几之横陳乙夜之<lb/>
<pb n="KR4f0011_SBCK_026-4a"/>
進御者用以汗牛馬製駱駝蹈泥沙籍糞土求其化<lb/>
爲飛塵蕩爲烈焰而不可得自有䘮亂以來載籍之<lb/>
厄未之有也今晉江黄氏顧能父子藏書及于再世<lb/>
一畝之宮環堵之室充棟宇而溢机杼者保全于劫<lb/>
火洞然之後豈不難哉海內藏書之富莫先于諸藩<lb/>
今秦晉蜀趙<graphic n="KR1106" url="https://raw.githubusercontent.com/kanripo/KR-Gaiji/master/images/KR1106.png" mimeType="image/png"/>矣周藩之竹居寧藩之鬰儀家藏與<lb/>
天府埒今皆無尺蹏片𥿄矣汶洛齊楚之間士大夫<lb/>
之所藏又可知也黄氏之書儼然無恙則豈非居福<lb/>
德之地有神物呵䕶而能若是與古書之放失久矣<lb/>
莆陽曾裔雲在史館親見謝承後漢書爲德淸少師<lb/>
<pb n="KR4f0011_SBCK_026-4b"/>
攜去余問之其後人不可得富順熊南沙爲文言有<lb/>
桓譚餘論屬直指使者訪之而不可得慶陽李司宼<lb/>
家有西夏實錄其子孔度屢見許而不可得兵火焚<lb/>
掠彌亘四方今之奇書秘冊灰飛烟滅又不知其幾<lb/>
何也世變凌遲人間之圖書典記日就澌滅今日之<lb/>
流傳委巷冊兔園者覆醬瓿者安知異日不以爲酉<lb/>
陽之典而羽陵之蠧乎然則黃氏之書積之固難而<lb/>
藏之亦不易固未可以苟然而巳也傳不云乎君其<lb/>
備禦三隣愼守寳矣人有千金之産扃鐍緘縢汲汲<lb/>
焉惟慢藏是懼而况千萬卷乎<lb/>
<pb n="KR4f0011_SBCK_026-5a"/>
　　西田記<lb/>
西田者太倉王奉常遜之之別墅也出太倉西門郊<lb/>
牧之間隩隈表裏沙丘邐迤疇平如陸岸墳如防瓜<lb/>
田錯互荳籬映望襏襫挂門苓箸緣路水南雲北逈<lb/>
異人間游塵市囂不屏而絶西田之風土也廣平百<lb/>
里却望極目玉山東南虞山西北若前而揖若背而<lb/>
負日落霞起日降水升歸室屬連倒影薄射西田之<lb/>
景物也娛賔之堂顔曰農慶秋原膴膴農務告作饁<lb/>
婦在田農歌滿耳主人取以明農而親禾稼也燕處<lb/>
之菴顔曰稻香琴書橫陳花藥分列凝塵蔽榻燕寢<lb/>
<pb n="KR4f0011_SBCK_026-5b"/>
凝香主人取以淸齋而晏晦也越長隄而西菰蒲蔽<lb/>
虧鳬鴨凌亂淸潭㵼空秀木漏日有霞外之閣以覽<lb/>
落日有錦鏡之亭以俯遠水又折而西西廬在焉中<lb/>
祠純陽法筵精㓗旁繪屋壁粉本蕭疎啓東軒則婁<lb/>
江如鏡面北窓則虞山如障顔之曰垂絲千尺曰緣<lb/>
盡而西廬之事窮客遊西田者以謂江岸縈廻柴門<lb/>
不正誅茅覆宇丹雘罕加竹屋繩床類岩穴之結搆<lb/>
牛欄蟹舍胥江村之物色主人却謝朝簮息機雲壑<lb/>
箕裘日新蘭錡如故夙世詞客前身畵師擅輞水欹<lb/>
湖之樂謝三年一病之苦杖履盈門漉囊接席無朝<lb/>
<pb n="KR4f0011_SBCK_026-6a"/>
非花靡夕不月此則主人之樂而西田之所以勝也<lb/>
客有曰子知主人之樂矣未知主人之憂家世相韓<lb/>
身居法從宸章昭囘行馬交互大田卒獲寧無周京<lb/>
離黍之思嘉賔高㑹或有靑門種瓜之感續方叔名<lb/>
園之記愾歎盛衰詠右丞秋槐之詩留連圖畵子非<lb/>
主人也亦焉知主人之樂乎客以其言告蒙叟蒙叟<lb/>
笑曰吾聞之生住異滅惟一夢心有作夢窗下者夢<lb/>
窗非無窗夢非有安得以夢中建立爲主人之樂乎<lb/>
有覺眠一堂者覺者之堂卽眠者之堂安得以夢外<lb/>
遷改爲主人之憂乎三災起時壞劫不至四禪西田<lb/>
<pb n="KR4f0011_SBCK_026-6b"/>
一畝之宮刼火返銷兵輪遠屏此世界中之四禪也<lb/>
舍利弗不能見佛土嚴淨螺髻梵王見如自在天宮<lb/>
主人通西方觀經妙達圓淨如佛所言或有佛土以<lb/>
園觀臺觀而作佛事安知此土非寂光土於四土中<lb/>
示現華觀沉灰瓊臺驟雨如夢中事豈足問哉西田<lb/>
落成㑹奉常六十始壽羣公屬予言張之余未游西<lb/>
田于其勝未能詳也聊約夢語以爲記重光單閼之<lb/>
歳中秋二十日<lb/>
　　蓮蕊樓記<lb/>
黃子子羽要陸兄孟鳬過余而請曰翼也游二夫子<lb/>
<pb n="KR4f0011_SBCK_026-7a"/>
之門三十年矣少年善病望強仕如湖耉明年六十<lb/>
矣牽絲州邑幸不獲罪吏民成都劫灰安吉餘燼仗<lb/>
佛力以無恙亂後還沙溪故居不自意亂而得免免<lb/>
而得歸不罄餘年修淨業以西方爲大歸茫茫三界<lb/>
長爲旅人不亦悲乎築小樓三楹持誦晏息常聞人<lb/>
心內辨正八和合爲蓮華心華自然開自見佛又此<lb/>
花含蕊寶池視行人勤惰以爲敷萎顔其室曰蓮蕊<lb/>
所以志也唯夫子爲之記昕夕觀覽庸以鞭退策進<lb/>
如天鼓焉敢固以請孟鳬病助之請益力無何遂厭<lb/>
世而去信人世之不可把玩也乃泫然執筆而爲之<lb/>
<pb n="KR4f0011_SBCK_026-7b"/>
記記曰余少讀淨名經隨其心淨則佛土淨欲求淨<lb/>
土當淨其心窃疑其少異西方往生之說巳而觀李<lb/>
長者論淨土權寔謂阿彌陀淨土爲取相凡夫少分<lb/>
心淨者說則又疑巳而觀曹溪大鑒極論目前西方<lb/>
以東西比量罪福則又疑此二大士者證明淨名唯<lb/>
心何以若是諦決而于往生法門幾欲盡捨舟筏也<lb/>
哉晚讀十六觀經考論九品往生喟然嘆曰嗟乎吾<lb/>
儕生此世間正天台所謂悠悠凡夫耳今夫愚夫村<lb/>
媪顓蒙渾沌撒豆念佛卽豆是佛畵圖圈念佛卽圈<lb/>
是佛無少聞見無少知解彼且不知有心何不淨之<lb/>
<pb n="KR4f0011_SBCK_026-8a"/>
有下品衆生備造四重垂死若逼心力猛利如矢離<lb/>
弦如象解靽此之爲心淨不可言而况于不淨乎唯<lb/>
是悠悠凡夫道胎薄煖識厚名包利褁身葢世纏黑<lb/>
白淨染種種和合擇便利則以持名爲捷徑避罪業<lb/>
則以西方爲逋藪鼎鼎百年悠悠願力專不若凡愚<lb/>
猛不迨惡逆以少福德因緣求生彼國則亦無怪乎<lb/>
其背馳矣維摩居士灼知末世多此人根破除取相<lb/>
開示惟心淨土方山曹溪不惜横𥪡鈎貫證明其說<lb/>
曹溪曰東方人有罪念佛求生西方西方人有罪念<lb/>
佛求生何國直指人心與佛語函蓋相應而或者曰<lb/>
<pb n="KR4f0011_SBCK_026-8b"/>
破浄土也心平何勞持戒行直何用修禪是亦爲破<lb/>
六度也而可乎知惟心淨土徹上徹下之宗旨則知<lb/>
阿彌陀極樂淨土是實非權無量壽十六觀淨土是<lb/>
實非權淨名中佛足指按地所現淨土是實非權方<lb/>
山明十種淨土是實非權曹溪欲與目前諸人移西<lb/>
方于刹那亦是實非權淨名爲一車方山曹溪爲二<lb/>
輪運載行人攝歸念佛淨土一門豈有他哉子羽行<lb/>
安節和天資近道晩而歸心淨業殆亦宿世受熏如<lb/>
染香人身有香氣吾知香光三昧去子不遠矣昔齋<lb/>
鄴中有眞玉師者誓生安養聞東方有蓮花佛國乃<lb/>
<pb n="KR4f0011_SBCK_026-9a"/>
曰人盡西奔一無東慕一無東慕諸佛淨土豈限方<lb/>
隅遂發願求生彼國斯亦往生之導師也今爲淨土<lb/>
師者碪錐於淨名不相和會久矣吾懼學者之束于<lb/>
其說也因推言之以廣子羽之意<lb/>
　　雲陽草堂記<lb/>
顧子云美卜居于雲巖之陽所謂塔影園者讀書尙<lb/>
志撫今懷古讀後漢宣秉傳論其世而知其人穆然<lb/>
太息顔其三間之屋曰雲陽草堂而請予爲記余學<lb/>
佛之人也少覽二史習炎劉新莽之故茫茫如積劫<lb/>
事都不記憶云美所以名堂之意未能析也云美之<lb/>
<pb n="KR4f0011_SBCK_026-9b"/>
居去雲巖一牛鳴地入寺門平石穹然晉生公說法<lb/>
處也生公欲證明闡提佛性聚頑石演說妙義石爲<lb/>
點頭儒者河漢其言以爲無有夫石猶能言儒者之<lb/>
所知也石無口能言石有頭獨不能點與類萬物之<lb/>
情而通其變石可以生人人亦可以化石獨何疑于<lb/>
聽法與吾甞讀列子書感北山愚公之事生公說法<lb/>
見擯列石聚講愚公移山之類也巳而爲石說法石<lb/>
爲移聽化㝠礦爲講徒則亦有操蛇之神患愚公之<lb/>
偪而助之也古之勞人志士其圖事也多迂而無當<lb/>
其謀身也毎拙而無所之孤行單栖徬徨彳亍往往<lb/>
<pb n="KR4f0011_SBCK_026-10a"/>
遙結契于千百世而高自附于古人舉世之人見不<lb/>
越晦朔智不出口耳聞點石移山之說未有不揶揄<lb/>
手笑者也而又何怪與嘗試與子登千人之座俯仰<lb/>
流覽一紀之内光景亦屢遷矣方升平盛際游冶駢<lb/>
闐粉綠雜遝歌管交加絲肉匼匝當此時也山容嬋<lb/>
姢雲衣戍削若迎而笑若却而舞者非斯石也耶䘮<lb/>
亂之後𤇺烟蔽虧弓刀戞擊遊騎塵腥淸嘉兩絕當<lb/>
此時也金虎削芒劒池涸流若病而暗若悲而噎者<lb/>
非斯石也耶斯石之能點頭也與其能言也吾與子<lb/>
旣目睹而耳聆之矣顧猶流觀炎漢佇想于巨公兩<lb/>
<pb n="KR4f0011_SBCK_026-10b"/>
龔欲起塵沙不可知之人揖讓其間豈唯愚公掩口<lb/>
能無爲生臺頑石所竊笑與云美日善哉請書而勒<lb/>
之石須石之果能言也馳以告於夫子遂序次其言<lb/>
作雲陽草堂記<lb/>
　　竹谿草堂記<lb/>
去寶應百里而近射陽湖之東竹溪草堂在焉李子<lb/>
素臣所卜築也濵湖之地平田息壤規方數千里有<lb/>
潮汐以聚其氣有沮洳以流其惡有稻蟹魚菱以脂<lb/>
其膏風廻水襲土沃民淳堂之所宮宅也堂枕箕山<lb/>
之隈箕山墮山也蜿蜒奔屬下飮于湖堂依山架搆<lb/>
<pb n="KR4f0011_SBCK_026-11a"/>
房廊廻複亭池高下山若委蛇盤折以相映望湖光<lb/>
山色錯互穿漏窗<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>几席依約浮動灌木千章榆柳<lb/>
雜䕃修竹萬竿烟啼露壓此谿堂之所由名也李子<lb/>
薄游燕趙慿弔陵市毁車束馬結隱挫名覽斯山也<lb/>
陵阜延亘草木蒙籠部婁隱蔽豈其上有許由冡乎<lb/>
臨斯湖也朝而浴日焉夕而浴月焉咸池丹淵猶在<lb/>
吾池沼乎長竿切玉明竿四照撫　母于龍材拂霜<lb/>
根之稚子將無湘涙猶班而嶰管未艾乎佳日淸陰<lb/>
攤書雒誦天寒日暮倚薄長吟山陽之巨源慚其把<lb/>
臂東海之巢父終焉掉頭斯所以風世五君接響六<lb/>
<pb n="KR4f0011_SBCK_026-11b"/>
逸者也嗟夫此世中洞天福地去人間不遠羽人之<lb/>
丘君子之國亦猶是桑麻鷄犬之區也往者舟車南<lb/>
北渡長淮浮甓湖疏觀其流泉夕陽意必有神臯周<lb/>
原藏育其中今果然矣燕南陲趙北際中間如礪可<lb/>
避世者公孫瓉之五樓也仇池之穴潜通小有氐羌<lb/>
之所竊據也佛言世間深山曠野聖道塲地世間麄<lb/>
人所不能見安知窪下之壤蛙黽之居非造物所秘<lb/>
恤以詔世之靈人開士耶一間茅屋送老白雲吾將<lb/>
從李子授一㕓爲菟裘焉而先爲之記俾朱書刻之<lb/>
竹節他日杖藜欵門或如張薦逃匿竹中不我見也<lb/>
<pb n="KR4f0011_SBCK_026-12a"/>
則以此文爲徵乙未嘉平月記<lb/>
　　舫閣記<lb/>
黃子甫及謝監軍事退居淮安于其㕔事之左架搆<lb/>
爲小樓顔之曰舫閣而請余爲記余嘗登斯閣矣縱<lb/>
不能二十笏横半之小窻如竇上有拱斗横跨客皆<lb/>
容頭俯躬墊巾就坐此亦閣之最狹小者也淮爲南<lb/>
北孔道使車游屐過訪黄子者未甞不攝衣登閣履<lb/>
齒相躡皆相與撫塵拂几飮酒賦詩如高齋砥室流<lb/>
連而不忍去嘗試穴窻啓<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>俯而視之頖宮之尊嚴<lb/>
制府之雄傑民居如櫛屋瓦欲流未當不攅簇離立<lb/>
<pb n="KR4f0011_SBCK_026-12b"/>
于牖隙也旋而觀之淮隂垂釣之水漂母之祠跨下<lb/>
之橋遺跡歷然欄檻之下可指而數也又遙而矚之<lb/>
長淮奔流泗水廻複芒碭雲起之地鍾離龍飛之鄕<lb/>
山河雲物客散焚香晏坐靜觀斯閣中坐客喧闐游<lb/>
目曠遠寛然有餘如是囘心㝠契禪門所謂須彌芥<lb/>
子互相容納者不恍然涌現于中乎我觀維摩詰臥<lb/>
病丈室見在毘耶城中四維不越方丈而人之縱歩<lb/>
者自西之東自南之北竟日而不能至黄子坐斯閣<lb/>
妙悟斯理宿昔之籌邊說劒骨騰肉飛精悍之色猶<lb/>
在眉宇間固然如浮雲如昔夢釋然而無所有矣余<lb/>
<pb n="KR4f0011_SBCK_026-13a"/>
將以此閣爲黃子之丈室不亦可乎客有笑于旁者<lb/>
曰昔者韓淮隂貧行乞食俛首爲市人所姍笑及其<lb/>
葬母則曰度其傍可置萬家今黄子架閣如鷄窠鵲<lb/>
巢耳以酒炙噉過客使載筆而書之如楚之岳陽黄<lb/>
鶴又抉摘歐陽公之文以爲口實淮隂人好大言多<lb/>
夸詡自秦漢以來其習氣猶未艾乎黄子笑曰夫子<lb/>
之言則高矣美矣客之揶揄亦可以供過客一解頥<lb/>
也請書之以爲記<lb/>
　　西爽齋後記<lb/>
子晉之長子華伯顔其讀書之齋曰西爽厭烏目之<lb/>
<pb n="KR4f0011_SBCK_026-13b"/>
囂塵招延郡西山于百里外移置筆床硯池間其託<lb/>
寄甚遠確菴子記之備矣余聞之昔者周原伯魯語<lb/>
不說學閔子馬曰夫必多有是說而後及其大人大<lb/>
人患失而惑又曰可以無學無學不害不害而不學<lb/>
則苟而可夫所謂多有是說者則莫多于家庭私語<lb/>
閭巷左右塾之間口耳四寸郵傳滫溺忽然而不自<lb/>
知也曰不學無害曰苟而可則詩書禮樂之分日薄<lb/>
而傲噆隱瞽日流于小人之婦荀子曰陋也者天下<lb/>
之公患也人之大殃大害也荀子之所謂陋馬父之<lb/>
所謂苟也子晉弱冠游吾門讀書考文沒身不倦可<lb/>
<pb n="KR4f0011_SBCK_026-14a"/>
謂能說學矣有穀治子再世不替誦詩讀禮親師樂<lb/>
交蛾子時術以勸學爲能事世有君子時閔馬父固<lb/>
將喜說學之有人而不復以不殖將落致嘆于周之<lb/>
末俗也矣華伯昆弟執喪以毀聞居是齋也將以爲<lb/>
襢廬焉將以爲堊室焉先人之手澤在是先人之書<lb/>
策琴瑟在是先人之居處笑語志思在是入室而僾<lb/>
然有見乎其位出戶而肅然愾然有聞乎其歎息之<lb/>
聲明發不寐有懷二人又豈在離經鼓篋操縵安絃<lb/>
之外乎善歌者之繼聲也善敎者之繼志也國人稱<lb/>
願然曰幸哉有子則唯是說學而巳矣而又何他求<lb/>
<pb n="KR4f0011_SBCK_026-14b"/>
焉余于子晉之亡也一哭之後舍南社北不忍扁舟<lb/>
過南湖今于華伯之請記稱道古人之言以𢡟勉之<lb/>
旣以幸子晉之不亡而山陽聞笛之悲亦可以少自<lb/>
解也作西爽齋後記<lb/>
</p>
<p>
</p>
  </div>
</body>
</text>
</TEI>
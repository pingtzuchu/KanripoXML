<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0011_SBCK_020-1a"/>
牧齋有學集卷二十<lb/>
序<lb/>
　　李叔則霧堂集序<lb/>
河濵李子叔則不遠數千里郵寄所著霧堂集以唐<lb/>
刻石經爲贄而請序於余叔則手書累幅執禮恭甚<lb/>
以余老於文學略知其利病謂可以一言定其文余<lb/>
讀之赧肰感而卒業欷歔歎息焉昔者炎正之季攙<lb/>
搶刺天榖雒交鬬文章崩裂金鐵飛流側古振奇之<lb/>
士與運氣俱作西極文太靑實爲嚆矢其後二十餘<lb/>
年而叔則代興人咸謂太微之冢嫡也余尚論秦學<lb/>
<pb n="KR4f0011_SBCK_020-1b"/>
於朝邑得二韓氏苑雒之文奧而雄五泉之文麗而<lb/>
放皆自立阡陌不倚傍時世者也以古今之學凖之<lb/>
二韓逶迤樂易流而近今而其基址則古學也是謂<lb/>
今而古太靑詰盤奡兀峻而逼古而其梯航則今學<lb/>
也是謂古而今叔則含茹陶鑄旁摭曲紹其在二韓<lb/>
太靑季孟之間乎文章之道得失寸心精魂離合意<lb/>
匠互詭陸士衡有言游魚銜鈎而出重淵之㴱翰鳥<lb/>
纓繳而墜曾雲之峻文之爲鉤也繳也雖巧於命物<lb/>
者莫能狀也李商隱目元結曰重屋㴱宮但見其脊<lb/>
牽繂長河不知其載死而更生夜而更明其幾矣乎<lb/>
<pb n="KR4f0011_SBCK_020-2a"/>
吾讀叔則文至詹長言論辨諸篇穿穴尺咫籠挫萬<lb/>
物罕譬曲喻支出橫貫眩掉顚蹢若寱若厭久之如<lb/>
出夢中此則文心怳忽作者有不自喻宜其借目於<lb/>
我也舉世歎譽叔則徒駭其高騁夐厲疾怒急擊驅<lb/>
濤涌雲凌𥿄怪發豈知其杼軸余懷有若是與文章<lb/>
之在天地猶大海也古之文人才士岧發頴𥪡者皆<lb/>
盤囘洑流之中迢肰夐出者也叔則力雄徤旣巳絕<lb/>
流文海以余老爲沒人也就而問渉焉則更有喻於<lb/>
此巫師之求雨爲壇國門之外植繒祭魚爲龍於其<lb/>
方儛而禱焉恐其不我降也李靖之行雨靈山也置<lb/>
<pb n="KR4f0011_SBCK_020-2b"/>
水器于馬鞍滴水及鬃則平地尺矣余巫師之求雨<lb/>
者也吁嗟號咷智不出豚蹄膊脯間自顧其限陋不<lb/>
免啞肰一笑叔則靈山之行雨者也天瓢在手霹靂<lb/>
起于足下掉鞅簸頓不崇朝而雨四海飛蓬小艸弱<lb/>
䘮而不自持漂沈于風鬃霧鬛之餘者亦巳多矣斯<lb/>
又余之所竊懼也旣爲叔則定其文幷爲讀叔則之<lb/>
書者告焉若夫危苦激切悲憂酸傷樊南之三歎於<lb/>
次山者周覽叔則之文歷歷肰擣心動魄而論次則<lb/>
姑舍是詩不云乎我聞有命不敢以告人叔則聞余<lb/>
言也欷歔歎息殆有甚于余也哉<lb/>
<pb n="KR4f0011_SBCK_020-3a"/>
　　呂季臣詩序<lb/>
浯溪之士游於吾門者十餘人皆懷文抱質有鄒魯<lb/>
儒學之風呂願良季臣其裒肰者也季臣㴱沈有心<lb/>
略糞溲章句書生思以齒牙頤胲自見於當世處師<lb/>
資朋友皆有恩義非苟爲烏集烏舉者數蹈省門不<lb/>
見收有子少而才熊熊肰角携以見於余曰是能奉<lb/>
雉而從吾矣沸唇電發損七尺以爭　覆巢破卵<lb/>
命如懸絲創鉅痛㴱形銷骨折纏綿淹頓肰後卽死<lb/>
其可傷也嗚呼季臣生盛世䕃華胄前歌後舞左絲<lb/>
右壺咸陽之趙李江左之王謝也國破家亡年衰歲<lb/>
<pb n="KR4f0011_SBCK_020-3b"/>
暮束縕舉火轢釜待炊季臣意殊安之曰我固當如<lb/>
此也童錡執戈南八嚙指楚人有國殤之祭漢室無<lb/>
羽林之孤季臣曰彼固巳得死所以烏鳶爲嬴博可<lb/>
也長貧長病非鬼非食攬枯骨爲行尸指白日爲長<lb/>
夜授杯覆醢撫几槌牀歎莒鄣之[婺-矛+牙]婦泣東海之寡<lb/>
母以爲毋負鬚眉有靦巾幗未嘗不目光射炬而哭<lb/>
聲壞牆也嗚呼季臣　名竄身有才無時似西京之<lb/>
趙邠卿而不克亂思遺老表章於經術覊旅放廢䘮<lb/>
厥元子似東海之馮敬通而不克闔門講習自厲於<lb/>
詞賦知季臣者如是而巳矣其㴱知季臣而痛惜之<lb/>
<pb n="KR4f0011_SBCK_020-4a"/>
者以謂季臣智㴱勇沉如其不死可追躡南渡之王<lb/>
道甫陳同甫季臣骨騰肉飛不幸而早死巳接踵靖<lb/>
康之趙次張龍伯康靑史不磨碧血巳化敘漢末之<lb/>
英雄探　之遺傳國有人焉亦俟諸後死而巳矣<lb/>
往者余道武林季臣病劇扶携出見氣息支綴屏人<lb/>
執手閔默無一言寒燈靑熒惟兩淚覆面耳又十餘<lb/>
年季良之弟畱良蒿目江河橫流未返憂其兄之遂<lb/>
抑沒于土中也無已而思刻其遺詩以傳于後又以<lb/>
爲不得余敘季臣之視不受含者猶未旣也嗚呼季<lb/>
臣西靡之冢豈痛陳根南枝之墳詎悲宰木余之所<lb/>
<pb n="KR4f0011_SBCK_020-4b"/>
以不死季臣者執簡漬𥿄遂如斯而巳乎嗚呼是余<lb/>
之罪也夫<lb/>
　　陳喬生詩集序<lb/>
詞林資望班列先後隔越余於南海文忠公禮先一<lb/>
飯握手傾肺腑若兄弟肰喬生雖未識半面余以爲<lb/>
南海之弟猶吾弟也山河遷謝日月逾邁南海藏血<lb/>
化碧墓木巳拱余與喬生周餘夏肄參辰阻絕寥落<lb/>
於江雲嶺樹之間年家子羽黃可念我八十耋老渡<lb/>
嶺相存携喬生手書及詩集見眎展卷吟諷涕涔淫<lb/>
漬𥿄不能收嗟乎銅馬競馳金蛇橫噬九嬰暴起十<lb/>
<pb n="KR4f0011_SBCK_020-5a"/>
日並出心窮塡海力盡移山原軫之歸元如生霽雲<lb/>
之㫁指猶動千秋而下徘徊憑弔靡不骨驚肉飛髮<lb/>
植毛𥪡而况于同官爲僚耶許佽助大厦並壓橫飛<lb/>
胥溺者乎又况於一死一生㝠明長慕恨不得抗詞<lb/>
同日䑛面視含者乎讀喬生之詩而想見其巳事慟<lb/>
哭誓師創殘飮血旣巳怒爲轟雷笑爲閃電矣炎風<lb/>
朔雪儼肰傳芭伐鼓楚祀未艾陳庭之矢集隼而終<lb/>
裕周府之玉化蜮而能射自悼之章七哀之什長懷<lb/>
平陵永言金鑑魯陽之落日重暉耿恭之飛泉立涌<lb/>
豈猶夫函書眢井但記庚申慟哭荒臺徒傳乙丙而<lb/>
<pb n="KR4f0011_SBCK_020-5b"/>
巳哉若其學植富有才筆日新以風雅爲第宅以騷<lb/>
選爲苑囿縟繡愴絃蒙榮集翠南海盱衡告余有火<lb/>
攻伯仁之　歎固無待于余言也老人冬序百感交<lb/>
集薄寒中人酌羽觴餉荔枝酒醺肰命筆寒燈靑熒<lb/>
牕𥿄窸窣如有神物下瞰封題輟簡趨寄喬生爲我<lb/>
寫一通焚之文忠墓前以當大招斯余之志也夫<lb/>
　　李緇仲詩序<lb/>
緇仲年舞象長蘅携以過余於時緇仲丰神開朗鬚<lb/>
眉如刻畫握筆數千言旋風驟雨發作於行墨之間<lb/>
雖老于文學者靡不望而却走也摳衣奉手以見於<lb/>
<pb n="KR4f0011_SBCK_020-6a"/>
先生長者肩隨歩趨悛悛無子弟之過微窺其志氣<lb/>
如天馬之長鳴秋鷹之整翮不可以駕馭束縛又如<lb/>
天外朱霞暎望倒景非可以人世塵坌與之梯接也<lb/>
世故遷流遇合寥廓長蘅戢景菰蘆緇仲肘足場屋<lb/>
日月逾邁禍亂侵尋于是乎爲退士爲旅人爲乞食<lb/>
之貧子爲對簿之纍囚秃袖敝衣蒼顔白髮如命侶<lb/>
之陽㕍如繞樹之越鳥伶仃彳亍覊棲顦顇向日之<lb/>
緇仲鮮妍軒舉頽肰不復可以別識而文章之氣隱<lb/>
現于眉目之間作爲詩歌傾江洒海學益富才益老<lb/>
神益王人之口呿目瞪望而却走視昔有加無不及<lb/>
<pb n="KR4f0011_SBCK_020-6b"/>
焉蓋其少壯時禀長蘅兄弟之家訓聞孟陽諸公之<lb/>
格論學有師承文有原本而又以盛年高才流離坎<lb/>
壈箕畢之雨風龍漢之水火天運人事盤互叅錯皆<lb/>
足以磨厲其㴱心而剉削其客氣故其境會遘適支<lb/>
離復逆皆用以資其爲詩而其才華志意漸歸平實<lb/>
抒情徵事仗緣托物遠師香山近倣石田于世之蠅<lb/>
聲蚓竅聲轉㗋而吟擁鼻者邈乎不相及也歐陽子<lb/>
有言詩能窮人必窮者而後工也豈不信哉緇仲故<lb/>
多風人之致靑樓紅粉未免作有情癡孟陽每呵余<lb/>
緇仲以父兄事兄而兄不以子弟畜緇仲狹邪冶游<lb/>
<pb n="KR4f0011_SBCK_020-7a"/>
不少沮止顧津津有喜色者何也余曰不肰伶玄不<lb/>
云乎淫於色非慧男子不至也慧則通通則流流而<lb/>
後返則所謂發乎情而止乎理義者也佛言一切衆<lb/>
生皆以淫欲而正性命積刦因緣現行習氣愛慾鈎<lb/>
牽誰能解免而慧男子尤甚向令阿難不入摩登之<lb/>
席無垢光不食婬女之呪則佛與文殊提奬破除亦<lb/>
無從發啓緇仲慧男子也極其慧之所通通而流流<lb/>
而止則其返而入道也不遠矣不如是而以危言督<lb/>
責以道理諷諭聽而止之猶爲隔日之瘧而况其不<lb/>
止乎孟陽聞余言以告緇仲交相喜也今孟陽仙遊<lb/>
<pb n="KR4f0011_SBCK_020-7b"/>
十年所余年逾七十緇仲亦冉冉老矣緇仲篇什中<lb/>
所爲留連婉孌欷歔惜別者曉風殘月今復何在佛<lb/>
典言人爲淫術所加如魚象被鈎如山羊捉刀人手<lb/>
如日月爲羅祜所厭其得脫也如大象從靽得解如<lb/>
醉得醒如厭得寤緇仲或巳得脫矣亦將醒且寤矣<lb/>
困窮連蹇䘮亂艱辛皆所以弛韁釋靽捨鈎牽而蘇<lb/>
厭蝕其進而之道也近矣香山有言不覺路之返也<lb/>
不空門之歸也將安返乎將安歸乎余衰晚病廢刳<lb/>
心禪誦見緇仲近刻爲之戚戚心動追思與孟陽緒<lb/>
言因牽連書其後緇仲曰吾本無夢安有寤寐中之<lb/>
<pb n="KR4f0011_SBCK_020-8a"/>
人尚以夢心相告語耶故當囅肰一笑也<lb/>
　　學古堂詩序<lb/>
嗚呼自耀州其頽三水奄没而余關中之師友熸矣<lb/>
丑寅之間郭胤伯與涇華數子從我于請室所謂知<lb/>
我桑落之下者也更十餘年余老不能死不比于人<lb/>
數而聖秋唁我白門投詩慰藉誓欲收南極而抵窮<lb/>
塵余心感之而滋惑焉久之而屬余論詩則余請論<lb/>
聖秋之詩余往與涇華數子言詩以爲自漢以來善<lb/>
言秦風莫如班孟堅而善爲秦聲者莫如杜子美其<lb/>
著作甚備而今之采秦風與其詩也又有異焉請推<lb/>
<pb n="KR4f0011_SBCK_020-8b"/>
言之而姑與聖秋爲讔其可乎春秋之世孔子所刪<lb/>
定三百五篇吳越荆楚皆無詩惟秦有之繆公旣霸<lb/>
西戎而哀公感申包胥之義興師救楚匡正以班處<lb/>
宮倒行逆施　之俗無衣之詩陳義甚高秦之所<lb/>
以滋大也肰實自申包胥之哭發之包胥之哭秦庭<lb/>
也三日三夜不絕聲淚盡而繼之以血此亦天下之<lb/>
至哀也當其號哭之時飄風之叫譹林木之畏懼鬼<lb/>
物之吟嘯飛鳥走獸之踟蹰躑躅靡不相其悲助其<lb/>
哀而况于人乎故其詩曰豈曰無衣與子同仇又曰<lb/>
豈曰無衣與子同袍哀公之賦無衣蓋亦欷歔煩酲<lb/>
<pb n="KR4f0011_SBCK_020-9a"/>
泣下沾襟而不知其所以肰也包胥以哀聲感之哀<lb/>
公以夏聲應之季子曰此之謂夏聲能夏則大其無<lb/>
衣之什乎人知無衣之什爲秦風爲夏聲而不知包<lb/>
胥之一哭足以蕩吳氛嘘楚燼厲秦愾噫氣怒吁激<lb/>
謞叱吸之聲至今在天地間謂楚無詩也其可乎子<lb/>
美丁天寳之難間關行麻鞵見天子與包胥之重繭<lb/>
何異暫時間道剪𥿄招魂北征諸什其爲秦庭之哭<lb/>
也亦已哀矣人知子美之爲秦聲而不知爲楚哭也<lb/>
至今讀其詩茂林之玉盌宛肰再出昭陵之石馬如<lb/>
聞夜嘶厲河朔忠義之氣追宣光收復之烈抑塞磊<lb/>
<pb n="KR4f0011_SBCK_020-9b"/>
落感激涕淚與郭李之元功偉烈並存宇宙間謂包<lb/>
胥之哭足以復楚而少陵之詩不足以張唐也其又<lb/>
可乎聖秋秦人也而工爲杜詩生斯世也爲斯詩也<lb/>
癸甲之篇儗于北征可以興可以怨矣論聖秋之詩<lb/>
者謂之秦聲可也謂之楚哭可也遠追無衣近效北<lb/>
征風飄木號鬼神吟嘯余之讀之欷歔煩酲泣下而<lb/>
不能禁固其所也聖秋以哀聲感而余不能以夏聲<lb/>
應屏營徬徨泣下沾襟則亦爲鳥獸之蜘蹰彳亍而<lb/>
巳矣居今之世而亦曰秦有詩吳無詩則又奚爲而<lb/>
不可也聞胤伯隱少華山中尚無恙涇華諸子皆三<lb/>
<pb n="KR4f0011_SBCK_020-10a"/>
秦豪傑也聖秋以吾言寓之其以余今昔之論秦風<lb/>
有以異乎抑亦昔不讔而今讔乎其亦爲之喟肰掩<lb/>
卷而長歎也<lb/>
　　空一齋詩序<lb/>
紫柏大師以㳒門龍象唱道東南鹿巾環杖夾侍瓶<lb/>
拂吳江周叔宗季華二居士爲高足弟子余與季華<lb/>
之子安期遊爲誌其墓安期歿十餘年而安石以季<lb/>
華遺詩眎余余於詩老而廢業繙經之暇輒諷誦寒<lb/>
山子龎居士傅大士詩偈于古人詩柴桑輞川香山<lb/>
而外間取伊川江門二家以送老日助禪說比得季<lb/>
<pb n="KR4f0011_SBCK_020-10b"/>
華詩蓋喟肰有省杼山有言隳名之人萬慮都盡强<lb/>
留詩道以樂性情蓋由瞥起餘塵未泯豈有徤羡于<lb/>
其間哉逐名利躭嗜欲鬬花葉拾膏馥聚塵俗羶膩<lb/>
之肺腑而發淸淨柔輭之音聲天下無有季華少習<lb/>
禪支晚爲淸衆几案皆旁行四句之書將迎多赤髭<lb/>
白足之侶靜拱虚房永懷支遁陵峰採藥希風道猷<lb/>
所謂客情旣盡妙氣來宅者與其爲詩也安得而不<lb/>
佳昔者遠法師行道廬山同志息心之士望風遙集<lb/>
石門諸道人殘章斷句散落人間飄雲衣而汎香風<lb/>
寥肰如在天外今紫柏往矣而季華之詩淸音落落<lb/>
<pb n="KR4f0011_SBCK_020-11a"/>
逈絕於稠林惡聚中其在斯世豈非雪池之淸歌魚<lb/>
山之天梵乎世之君子吟賞斯編而有會乎杼山之<lb/>
指意香朝鐘夕夜緩曉遲迢肰而㴱思焉斯可與言<lb/>
詩也已矣<lb/>
　　新安方氏伯仲詩序<lb/>
戊子歲余覊囚金陵乳山道士林茂之僂行相慰問<lb/>
桐皖間遺民盛集陶何寤明亦時過從相與循故宮<lb/>
踏落葉悲歌相和旣而相泣忘其身爲楚囚也再過<lb/>
金陵乳山遊跡益廣都人士介乳山謁余者名𥿄塡<lb/>
門詩卷堆案翰墨淋漓長干傳爲盛事別乳山又十<lb/>
<pb n="KR4f0011_SBCK_020-11b"/>
餘年余老不出戸一燈丈室作退院老僧兩耳雙聾<lb/>
復有上氣之疾二三親知落落東阡西陌間近局無<lb/>
隻雞之招樵蘇無不㸑之客陳思王戴遠遊佩朱<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>
四節之會塊肰獨處猶爲臨觴歎息而况殘生遺老<lb/>
如余者乎新安方望子擕乳山書來訪余問乳山近<lb/>
狀視履日益强賔客日益進飛章聮句搖筆凌𥿄精<lb/>
强少年畏之如軒轅彌明以爲怪物余於是顧影長<lb/>
歎自愧不如乳山亦佛家所謂福報者與望子奉乳<lb/>
山之敎以詩道相叩擊且属序其弟寳臣屾園詩則<lb/>
余有歎焉詩之道淸和而巳矣孤桐片玉自有天律<lb/>
<pb n="KR4f0011_SBCK_020-12a"/>
淸也朱絃淸汜一唱三歎和也今之爲詩者望車塵<lb/>
乞泠炙有市心焉其詩以俗氣應之如商女貲高不<lb/>
復能唱渭城也競錐刀飾竿牘有爭心焉其詩以沴<lb/>
心應之如心在捕蟬殺氣著於弦上也二方子之詩<lb/>
無流僻無噍殺漻漻乎其音也溫溫乎其德也庶幾<lb/>
詩人之淸和可以語溫柔敦厚之敎也與南方有火<lb/>
䑕焉生於火而食於火語之以負氷之魚嚙雪之蛆<lb/>
我知其不同類遠矣斯則二方子之詩固未必時人<lb/>
所崇尚而余與乳山老人所爲相視而一笑也<lb/>
　　婁江十子詩序<lb/>
<pb n="KR4f0011_SBCK_020-12b"/>
余息心空門以談詩爲戒里中二三子間來告曰詩<lb/>
病㴱矣今且抹摋韓孟詆諆歐梅如狂如易不可爲<lb/>
矣子其奈何余心以爲憂而不忘揚水卒章之戒相<lb/>
視一喟而巳婁江有十子者英年華胄含章秀發相<lb/>
與摩礪爲聲詩都人士望風却避顧以余爲可與言<lb/>
也相與鼓篋而請事焉余讀之卒業欣欣肰有喜色<lb/>
而告之曰古之爲學者莫先於學詩詩也者古人之<lb/>
所以爲學也非以詩爲所有事而學之也古之人十<lb/>
有三年學詩誦勺十五成童舞象春誦夏弦秋學禮<lb/>
冬學書其於學詩也沒身而已矣師乙之論聲歌也<lb/>
<pb n="KR4f0011_SBCK_020-13a"/>
自歌頌歌雅以逮于歌齋各有宜焉自寛柔靜正以<lb/>
逮于溫良能斷之德各有執焉淸濁次第宮商相應<lb/>
辨其體則有六義考其源則有四始五際六情故曰<lb/>
溫柔敦厚詩敎也古人之學詩者如是今之爲詩者<lb/>
不知詩學而徒以雕繪聲律剽剝字句者爲詩才益<lb/>
駮心益麄見益卑膽益橫此其病中於人心乘于刦<lb/>
運非有反經之君子循其本而救之則終于胥溺而<lb/>
已矣今吾觀十子之爲詩也直而不倨曲而不屈抑<lb/>
之而奧揚之而明曲直繁瘠廉肉節奏非放心邪氣<lb/>
所得而犯干也其爲人也威儀庠序發言有氣離經<lb/>
<pb n="KR4f0011_SBCK_020-13b"/>
辨志相觀而善非有意爲䛕聞動衆者也是夫也其<lb/>
有志于古之學詩者乎趙邠卿之敘孟子曰帝王公<lb/>
侯遵之則可以致隆平頌淸廟卿大夫士蹈之則可<lb/>
以尊君父立忠信守志厲撡者儀之則可以崇高節<lb/>
抗浮雲此古學之典要亦救世之針藥也吾老矣竊<lb/>
有厚望於諸子故爲其序以勉焉肰吾里二三子以<lb/>
余爲河渚之瘖人廢書而退者數矣聞斯言也殆將<lb/>
有掉鞅摩壘愾肰而興起者余之憂不兹釋矣乎書<lb/>
之以勉婁江諸子亦以勉夫二三子也<lb/>
　　黃庭表忍菴詩序<lb/>
<pb n="KR4f0011_SBCK_020-14a"/>
往余從行卷中得庭表詩故𥿄蒙茸昱昱肰如有光<lb/>
氣展卷得長金陵雜感諸篇頓挫鈎鎖纏綿惻愴風<lb/>
情骨格在韓致堯元裕之之間盱衡抵掌謂後不得<lb/>
不推此賢時人或未之計也久之庭表學殖益富才<lb/>
力益老散華落藻驚爆都市梅邨告我平子目不虚<lb/>
矣余年八十避人稱壽庭表獨賦四章枉贈金舂玉<lb/>
應鏘肰盈耳南豐一瓣香㴱有寄託非苟爲贊頌而<lb/>
巳或曰子于庭表之詩何知之蚤也曰吾少從異人<lb/>
學望氣之術老無所用竊用之以觀詩以爲詩之有<lb/>
篇章聲律奇正濃淡皆其體魄也有氣焉含藏於心<lb/>
<pb n="KR4f0011_SBCK_020-14b"/>
識涌見于行墨如玉之有尹如珠之有光熠燿浮動<lb/>
一舉而可得非是氣也于山爲童山于水爲死水于<lb/>
物爲焦牙敗種雖有詞章繁芿匠者弗顧焉夫子論<lb/>
玉有七德而終之曰氣如白虹天也精神見于山川<lb/>
地也玉之德至于珪璋特達天下莫不貴而其光氣<lb/>
之著見則田夫野人可以望而知之吾用望氣之術<lb/>
知庭表之詩亦猶夫田夫野人而巳矣或又曰庭表<lb/>
少年貴仕摛藻如春華商音越吟取次側出者何也<lb/>
曰夫子之論玉備矣先之以溫柔縝密次則曰廉而<lb/>
不劌也次則曰叩之其聲淸越以長其終詘肰也爲<lb/>
<pb n="KR4f0011_SBCK_020-15a"/>
詩者取溫柔縝密之似而徒以煩音輭語希世而媚<lb/>
俗非玉也䃉也溫人之玉固將化而爲石而鄭人之<lb/>
玉又將化而爲蜮則其爲䃉者亦未可保也吾所取<lb/>
庭表之詩謂其溫文密理環璧肉好其骨落落肰其<lb/>
志耿耿肰不失其所以爲圭璋特達者也斯言也田<lb/>
夫野人之所不及知而士夫大夫或不以爲肰則望<lb/>
氣之㳒亦有所不信姑書此以序庭表之詩他日要<lb/>
梅邨相與極論之<lb/>
　　陳確菴集序<lb/>
嘉隆之年吳中文章家以聲華浮豔爲能事崑山歸<lb/>
<pb n="KR4f0011_SBCK_020-15b"/>
熙甫守其樸學言稱古昔與其韋布弟子端拜雒誦<lb/>
倡道于荒江寂莫之濵于是吳中有歸氏之學逮及<lb/>
百年而確菴陳子挺生于百里之內磨礲名行䃚礪<lb/>
經術學者確肰奉爲大師人皆曰確菴子今之熙甫<lb/>
也確菴子顧不自以爲足捧其所爲詩文過而問於<lb/>
蒙叟叟讀之浹旬撫心沉思泫肰而歎曰昔者吾夫<lb/>
子知道之不行刪詩書定禮樂翊六象六經之道大<lb/>
備春秋旣成使曾子抱春秋河雒北向夫子齋戒向<lb/>
北辰而拜告備於天六經偉矣至春秋而始告備者<lb/>
何也斯義也唯文中子知之曰春秋抗王而尊魯其<lb/>
<pb n="KR4f0011_SBCK_020-16a"/>
以周之所存乎春秋成而周存存周者天也故曰以<lb/>
告備於天也元經之作也書成亡而具五國援夫子<lb/>
存周之義以具五國皇極所以復建而斯文不䘮也<lb/>
確菴子繼銅川之志歌伐<hi>木之</hi>章茅簷土堦講道勸義<lb/>
固將以贊易爲司命元經爲賞罰六經七制之能事<lb/>
研之㴱講之熟矣苞塞演迤作爲詞章本天咫揆人<lb/>
紀蓋莫不有畏天悲人自古在昔之思焉文中子論<lb/>
永嘉皇始之事曰我聞有命未敢以告人則猶傷之<lb/>
也傷之者懷之也確菴子之文其傷與懷之交乎文<lb/>
乎文乎叟之所以泫肰而歎也嗟夫世之摛華掞藻<lb/>
<pb n="KR4f0011_SBCK_020-16b"/>
游光揚聲者亦多矣日及之花非不鮮妍也風雨之<lb/>
燈非不昱燿也本之則無如之何確菴子居今之世<lb/>
抱遺經以道古昔志勤言徵其道大備後百餘年人<lb/>
將以婁江一水爲疎属之南汾水之曲肰後知余言<lb/>
之不徒也老夫亦何冀之子振頽綱竊敢取薛内史<lb/>
之詞以爲確菴子贈<lb/>
　梅仙族孫詩序<lb/>
去吾邨庄二繇旬許確菴子之學舍在焉江鄕沮洳<lb/>
蓬藋薈蔚確菴子偕其高足弟子梅仙族孫數十人<lb/>
摳衣岸巾講道勸義歌詠先王之風若將終身焉余<lb/>
<pb n="KR4f0011_SBCK_020-17a"/>
嘗語確菴子吾子之業其在疏屬之南汾水之曲乎<lb/>
吾醉不如無功瘖不如子光而兼有二子之病意疏<lb/>
體放庶幾自托於南北渚之間確菴子顧其徒愾肰<lb/>
而歎若不<hi>舍肰</hi>而去旣而梅仙奉確菴書問業于余進<lb/>
而與之言視下而言徐俯躬奉手溫溫踖踖如也徐<lb/>
而讀其詩金春玉應銜華佩實有懷霜臨雲之志而<lb/>
無弦么徽急之韵瞿瞿乎憴憴乎有君子之心焉甚<lb/>
矣梅仙之似確菴子也昔者河汾之徒備聞六經之<lb/>
義者董常仇璋薛收爲最而無功答馮子華書則曰<lb/>
亂極則治王途漸亨房杜諸賢肆力廊廟吾家魏學<lb/>
<pb n="KR4f0011_SBCK_020-17b"/>
士亦申其才公卿勤勤有志干禮樂刦塵孔棘河汾<lb/>
在邇三才九疇有倫有要梅仙居確菴子之門其將<lb/>
備聞六經退而爲董薛乎抑亦執此以往進而爲房<lb/>
魏乎記有之天降時雨山川出雲文章聲律文人志<lb/>
士之雲氣也旋觀梅仙之詩三色爲霱五色爲卿觸<lb/>
石膚寸滃集于行墨之間榮河浮雒山川其舍諸東<lb/>
臯子縱恣誕散五斗旣醉拊膺浩歎猶有刀舟羽翮<lb/>
之思余雖老且耄矣不能無望於房魏也聊爲梅仙<lb/>
識之且以告確菴子禪誦暇豫採花釀酒以江邨一<lb/>
畝當河渚之醉鄕酒人之語良多謬誤願梅仙勿以<lb/>
<pb n="KR4f0011_SBCK_020-18a"/>
爲笑也或有問者則代余指仲長之口以應<lb/>
　　從遊集序<lb/>
從遊集者確菴子評次其門弟子之歌詩用以宣導<lb/>
志意攷論德業者也漢唐以來凡爲學者必有師專<lb/>
門名家各仞師說而讀書肄業之法至宋之考亭西<lb/>
山爲大備元季則有吳菜立夫唱道于白麟溪宋景<lb/>
濂胡仲申爲其高第弟子悉得其藴奧而景濂當洪<lb/>
武初自禁林歸浦陽方遜志執經來侍一坐歷四春<lb/>
秋學成而後去景濂送遜志之序以爲理學之淵源<lb/>
人文之絕續盛衰幾微之載名物度數之變無不肆<lb/>
<pb n="KR4f0011_SBCK_020-18b"/>
言極辯而㑹歸于大道蓋古人師資敎學或源或委<lb/>
禀承古昔如此其不苟也自儒林道學之術分岐于<lb/>
儒家而古學一變自江門姚江之學側出于經術而<lb/>
古學再變于是乎封蔀之以制科之帖括爚亂之以<lb/>
剽賊之詞章舉世胥變爲俗學而江河之流不可復<lb/>
返矣確菴子獨抱遺經居今而稽古諸子彬彬文質<lb/>
括羽鏃礪當戎馬蹂躪之日處荒江茅屋之中衣裳<lb/>
襜如也劒佩鏘如也其稱詩也佚而不偷<graphic n="KR3460" url="https://raw.githubusercontent.com/kanripo/KR-Gaiji/master/images/KR3460.png" mimeType="image/png"/>而不怒<lb/>
商歌羽音聲滿天地以是爲可以樂而窮窮而老也<lb/>
率是而行古學可以絕而復續先王之詩可以變而<lb/>
<pb n="KR4f0011_SBCK_020-19a"/>
克正若猶是駢花儷葉以詞賦爲君子則靡靡者天<lb/>
下皆是而確菴子亦何樂乎有是哉余嘗尚論皇初<lb/>
當九域颷迴三精霧塞之後中山開平以干戈汗馬<lb/>
蕩滌宇宙金華以黼黻文章繪畫日月其爲元功一<lb/>
也容刀與璠陶鑄寧海麻衣碧血樹三百年節義之<lb/>
幟頖宮之闕祀也祖庭其舍諸此則確菴子與諸子<lb/>
之責而余未能以極論也姑爲序<lb/>
　　楊弱生且吟序<lb/>
泰和楊弱生不遠二千里訪余干江村問其何以治<lb/>
行曰漳江多茉莉花吳中多書載花滿棹易書盈車<lb/>
<pb n="KR4f0011_SBCK_020-19b"/>
謁夫子而還吾事辦矣余听肰喜之巳而出其詩爲<lb/>
贄且請一言余告之曰異哉子之載花易書也吾未<lb/>
誦子之詩巳前知子之能詩也茉莉之在此方籬落<lb/>
間物充女郎簮佩耳西竺則謂之摩利又云奈奈女<lb/>
之所生也又云鬘花花可以結鬘也西天供佛以鬘<lb/>
華爲最勝以其淸淨離穢騰芬散馥殊異於凡草木<lb/>
也子之於是花也珍惜愛護出入與俱其於染香也<lb/>
㴱矣其爲詩也宜素而馨古之人有以愛妾換劒換<lb/>
馬者有以法書換白鵝者其聲價頗爲不類今以輭<lb/>
淨之花易殊妙之書名花傾國故足相當金谷蘭亭<lb/>
<pb n="KR4f0011_SBCK_020-20a"/>
不妨敵對此博易之奇局詞苑之美譚也其爲詩也<lb/>
宜殊而麗品花於茉莉淸香靘籹便娟旖旎猶勝侍<lb/>
中之有素女雪兒也五車之書則端人聖士朝冠衮<lb/>
衣不可䙝昵者也以彼易此捨豔質而羅素書其志<lb/>
意去世人遠矣其爲詩也宜潔而芳花之香馥鼻而<lb/>
澤身書之香染神而浹骨花之香隨風而聞人華也<lb/>
書之香逆風而熏天華也捨人華之香而易牛頭栴<lb/>
檀逆風上妙之香其爲博進也不巳奢乎吾聞忉利<lb/>
天殿南有波質拘耆羅樹謂之天樹王其花開敷香<lb/>
氣周徧三千里諸天共坐其下聞香歡樂子今載書<lb/>
<pb n="KR4f0011_SBCK_020-20b"/>
而歸坐天樹聞天樂舍夫天鼓共演妙音其於詩亦<lb/>
何有揚子避席曰雖肰請終敎某以詩余展卷快讀<lb/>
曰信矣余故前知子之能詩矣遂抽初學集一編酬<lb/>
所贈花而酌酒以爲別<lb/>
　　徐子能黃牡丹詩序<lb/>
唐人宴集賦詩必有人擅塲昇平公主之席李端擅<lb/>
塲送王相鎭幽朔韓翃擅塲送劉相巡江錢起擅塲<lb/>
唐人誇之以爲太平盛事往者國家全盛淮海繁華<lb/>
廣陵鄭超宗家園有黃牡丹之祥盛集文士宴賞賦<lb/>
詩糊名馳書属余題首余推南海黎美周第一超宗<lb/>
<pb n="KR4f0011_SBCK_020-21a"/>
鐫贈金爵以旌異之美周方應進士舉徐子子能賦<lb/>
黃牡丹狀元詩一時呼美周爲黃牡丹狀元此亦承<lb/>
平盛際唐人擅塲之流風也都會焚燬英俊凋傷鄭<lb/>
生俠骨久付沙塲黎子文心尚餘碧血余歸心㳒門<lb/>
灰冷夢斷維揚昔遊杳肰龍漢刦外矣吳門牡丹時<lb/>
陳子明偕子能属和美周遺什子能遂得一百餘首<lb/>
貫花結鬘香粉散落吳人傳寫爲之手馥僕本恨人<lb/>
按湖湘紅豈之歌聽秦淮商女之曲則爲之顧影骨<lb/>
驚悲不自禁情之感人固其所也子能属疾數載寢<lb/>
室空牀蕭肰如道人禪老不謂其情瀾才海波譎雲<lb/>
<pb n="KR4f0011_SBCK_020-21b"/>
詭倒嚢而出一至於此吾讀內典刦火初起燒須彌<lb/>
山王菩薩能以一口唾之令滅復以一口吹之令卽<lb/>
起吹唾一口起滅同時子能身當刦後緣情托物能<lb/>
使揚州烟月江左文章攢花簇錦涌現尺幅之上安<lb/>
知刦火起滅不在文人筆端一口吹唾耶余言及此<lb/>
林下水邊又欣欣肰有喜色矣<lb/>
　小山堂詩引<lb/>
余觀唐人嵩岳嫁女記有瑞露之酒釀於百花之中<lb/>
其花四出而㴱紅圓如小瓶徑三寸餘綠葉形類盃<lb/>
折花傾於竹葉中凡飛數巡其味甘香不可比狀讀<lb/>
<pb n="KR4f0011_SBCK_020-22a"/>
之每欣肰流涎又忖度以爲寓言無是事比游鐘山<lb/>
遇異人授百花仙酒方採百花之精英以釀酒不用<lb/>
麯蘖自肰盎溢乃知唐人之言爲不誣因是流觀酒<lb/>
譜如李肇所記郢之富水烏程之若下以迨九醖三<lb/>
勒之属皆人間凡酒無足道者內典言阿脩羅好酒<lb/>
見天飮甘露四天下採花置四海中釀海業力所持<lb/>
進失甘露退不成酒而諸天所飮甘露皆於飮樹中<lb/>
流岀以釀酒一事徵之爲之開顔一笑知雜林香市<lb/>
去人間良不遠也方吾家酒熟時吳門袁重其持施<lb/>
有一新詩来請序傳杯讀之淸詞麗句盎溢牙齒間<lb/>
<pb n="KR4f0011_SBCK_020-22b"/>
笑謂重其此詩豈亦燭夜之花壓枝路旁以待傾折<lb/>
者耶人間詩句雖復妖艷綺靡亦乾和五藴耳唐人<lb/>
記二書生爲衛符卿等引還人間折花傾酒步步惜<lb/>
別重其當趣舉斯言以告于讀有一之詩者<lb/>
　　楊明遠詩引<lb/>
往余遊長安見無補題扇詩閒魚食葉如遊樹高柳<lb/>
眠陰半在池苦愛其語吟賞不置行求得之遂與定<lb/>
交無補年纔弱冠風姿足映數人今見其郞君明遠<lb/>
名行巋肰秀岀行輩其稱詩則巳爲魯兩生漢四老<lb/>
自處於遺民故老之間俛仰三十餘年余之衰晚不<lb/>
<pb n="KR4f0011_SBCK_020-23a"/>
足論而世論之陵谷旦異舟壑夜遷則眞可歎息也<lb/>
客有稱明遠之詩者曰近日之詩懲浮夸偪側之病<lb/>
相與鐫<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>其圭角磨礲其矜氣息徒中唐頓轡郊島<lb/>
以求其冲和簡雅之似亦旣靡肰同風矣明遠體氣<lb/>
自肰意匠㴱隱得冲和簡雅之眞而料簡其似亦聞<lb/>
西竺之鬻乳者乎牧女之乳展轉入城市加水至於<lb/>
八分則乳之味薄矣明遠之詩西竺新搆之乳也餘<lb/>
人則近加水之乳也以乳喻詩亦善喻也余曰客之<lb/>
言良是肰有本焉詩以言志古人曰武亦以觀諸子<lb/>
之志明遠高才盛年遁跡自引疏布不厭妻子凍餒<lb/>
<pb n="KR4f0011_SBCK_020-23b"/>
長篇短詠矢詩遂歌聲滿天地響振林木斯世載筆<lb/>
墨負丹鉛頌公燕而賦鐃歌者鸞鳳之下視螂蛆不<lb/>
巳寥廓耶懷古十章明遠之志在焉謝臯羽之詩長<lb/>
留天地間者微斯人誰與歸經言雲山有草牛若食<lb/>
者卽得醍醐又此牛唯飮雪山淸水所有茹退最爲<lb/>
香潔客謂明遠之詩西竺新搆之乳吾皆以爲雪山<lb/>
之醍醐也雪山之醍醐茹草飮水而得之者也城市<lb/>
之水乳又安足辨乎無補曰補蚤以詩受知于先生<lb/>
盍有以長吾子之詩遂書是言以復之<lb/>
　　王翰明詩引<lb/>
<pb n="KR4f0011_SBCK_020-24a"/>
春秋諸侯之大夫朝聘㑹盟宴享酬酢皆相率而賦<lb/>
詩趙武曰武亦觀諸子之志余嘗徘徊追慕以爲春<lb/>
秋戰爭之世其卿大夫雍頌暇豫登歌賦詠若是乎<lb/>
有先王之遺風焉巳而繙閱天水遺文故事汪水雲<lb/>
黃冠南歸少帝賦詩有寒梅幾度之句舊宮人卽席<lb/>
贈別長相思望江南二十餘闋每一讀之薄寒中人<lb/>
慘凄增自有乾坤以來傷離恨別未有甚於此者也<lb/>
或者曰觀春秋卿大夫中華燕樂之雅而益重夫刜<lb/>
令　孤竹懸車束馬之功觀天水舊宫人故都離別<lb/>
之悲而益㴱夫傳金鳳抵黃　襄樊鄂渚之恨余老<lb/>
<pb n="KR4f0011_SBCK_020-24b"/>
而失學史學荒落未知斯言之云何也定興王翰明<lb/>
吾友鹿伯繼孫鐘元之高弟北方之學者未能或之<lb/>
先也渡江而南東國之人倫西都之賔主雲合景附<lb/>
定交結契投贈惜別之詩二百餘章可謂極盛矣余<lb/>
觀卷中之詩雍頌言志有似春秋之卿大夫哀傷激<lb/>
越泣禾黍而涙山河又有似乎天水之遺悲也趙武<lb/>
曰武亦觀諸子之志觀諸子之詩而其志可志也觀<lb/>
諸子之志而翰明之詩之志又可知也嗟夫伯繼之<lb/>
墓艸久宿而余則老且廢矣翰明歸以詩卷眎鍾元<lb/>
鍾元其將泣春秋卿大夫之後乎抑且以遺民故老<lb/>
<pb n="KR4f0011_SBCK_020-25a"/>
弔水雲而傷和靖乎吾又以觀鍾元之志也<lb/>
　　二王子今體詩引<lb/>
唐有天人費氏告宣律師閻浮提世間臭氣上熏於<lb/>
空四十萬里正直光音天諸天淸淨無不厭惡唯香<lb/>
氣上熏破之故佛法中香爲佛事今佛所取栴檀兜<lb/>
樓婆上妙之香此方無有漢世西人貢香宮門上著<lb/>
豆許聞長安四面十里經月不歇今皆漂沈厠溷中<lb/>
唯伊蘭充滿三界諸天慜之改令此世界中得以文<lb/>
字妙香代爲佛事於是奎璧圖書之宿東指牛斗吳<lb/>
會之墟帝車炳肰詞人才子排珠林而比玉府者高<lb/>
<pb n="KR4f0011_SBCK_020-25b"/>
楊巳降於斯爲盛婁上復有二王子懌民虹㕛出焉<lb/>
栴檀樓婆上妙之香此方所無者今遂郄車而載可<lb/>
異也二子爲今體詩精鎣爲骨輕淸爲韵有色有聲<lb/>
非烟非火淨名鉢中貯香積飯香氣著人腸胃七日<lb/>
而後消詠二子之詩彷彿似之牛頭栴檀產於摩耶<lb/>
羅山與伊蘭叢生過者弗視也及其條枝布葉芳香<lb/>
酷烈伊蘭四十由旬之臭一瞚滅熄天帝乃始擇而<lb/>
採之修羅兵鬬用以止血善法堂之戰勝得草木之<lb/>
助焉二子爲太原文肅公曾孫　襲其父奉<lb/>
常之餘芳生長栴檀林中與伊蘭迴絕又况條枝布<lb/>
<pb n="KR4f0011_SBCK_020-26a"/>
葉之日乎今將岀其詩與吳會君子宣芬散馥普熏<lb/>
世界而余以一言先之後有撰感通傳者謂文字妙<lb/>
香能熏洗閻浮提刦中刀兵凶疫臭惡之氣胥願以<lb/>
文章爲佛事其將用斯言爲表報乎嗚呼吾有望矣<lb/>
文肅策勲在政府箕裘在子姓韓相五世漢貂七葉<lb/>
踵西京袁楊之後實唯太原續弇州盛事述者故應<lb/>
不一書之余姑敘其詩而未能及也<lb/>
　　五石居詩小引<lb/>
往遊雲間見生甫屠羊食牛詩愛其以詩句作佛事<lb/>
可作此土伽佗今來錢城讀五石居詩風神散朗意<lb/>
<pb n="KR4f0011_SBCK_020-26b"/>
匠蕭閒乃知生甫眞詩人也時人沈湎俗學掇拾餖<lb/>
飣誇詡漢魏三唐如以嚼飯餧人徒增嘔噦耳生甫<lb/>
閒情道韵在眉山劒南之間隱嚢游屐信筆點染雲<lb/>
霞橫生烟波蹙沓固不屑與時人爭名而時俗之螽<lb/>
醜蠅營者亦莫得而干之此所以爲詩人也與生甫<lb/>
秦川貴公子一麾出守載廉石以歸補衣竹杖居肰<lb/>
道人也肰吾相生甫方頤豐下兩頰光氣隱隱以爲<lb/>
晩年當有遇合爲功名富貴中人生甫聞而笑之吾<lb/>
年八十每搜尋史冊中老人作伴侶吳季子年九十<lb/>
能將兵伐陳蘇長公以爲仙去不死太公七十起於<lb/>
<pb n="KR4f0011_SBCK_020-27a"/>
屠釣牧野鷹揚正在百歲時安知生甫晚遇不如此<lb/>
兩人耶陸放翁九十餘尚不忘北定中原生甫更二<lb/>
十年猶與放翁相望晚年據鞍橫槊詩篇當益壯不<lb/>
但如放翁之行吟䇿杖終老於蘭亭禹廟間也雲將<lb/>
年九十亦吾老友也書之於生甫詩後把示雲將開<lb/>
顔一笑他時以躍馬食肉責報于蔡澤恐不吾償也<lb/>
則以雲將爲徵<lb/>
　　李梅公唱和初集序<lb/>
盤根仙李長庚新滴於人間積慶璇源張星舊駐於<lb/>
天上嫓兹嘉耦嗣以徽音思美人兮西方降帝子兮<lb/>
<pb n="KR4f0011_SBCK_020-27b"/>
北渚陽律六陰律六吹鳳管以參差前唱于後唱喁<lb/>
拊鸞歌而叶應珊瑚筆格緣沈之管交揮玳瑁書籖<lb/>
雲母之箋雙劈花㴱網戸每刻燭以分題燕乳綺疏<lb/>
或攤書而徵事芙蓉秋水筆花與臉際爭妍楊柳春<lb/>
山烟黛並眉間俱嫵東吳才子金閨傳內史之篇南<lb/>
國佳人玉臺寫令<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>之什珠林琪樹洵彤管之美譚<lb/>
金柯玉枝實天潢之盛事丹樓烟　朱邸灰飛交語<lb/>
面腸斷白衣登車則淚霑紅袖猗與燕婉孌彼鴻休<lb/>
在御之琴瑟依肰中庭之蘭玉滋長雕軒文駟驂玉<lb/>
馬以北朝翟茀鞠衣伴角巾而東下水精簾幙鎭日<lb/>
<pb n="KR4f0011_SBCK_020-28a"/>
焚香雲母丹黃千年辟蠧輪依桂樹無復月孤矢激<lb/>
蓮花惟應天笑豈若敬通抵舎但對孺人子美漂流<lb/>
長隨妻子又况衡陽飛鴈空約刀環蘭渚鯉魚難傳<lb/>
錦字望曰歸于六詔怨其雨于三春哉伊余生稊之<lb/>
年爰有齊牢之遇綘雲東閣綠忩署禁扁之新題紅<lb/>
雨西泠紫陌誦夭桃之麗句勞勞頳尾依依白頭茗<lb/>
椀熏籠雜居烟㸑縹嚢緗帙夾註米鹽笑十指于懸<lb/>
錐嗟滿頭之蓬葆憐兹憔悴睹此芳華托副墨以歸<lb/>
詒俾殺靑而傳寫願借光明於東璧敢希嚬蹙於西<lb/>
家沈香小像庶幾得染妙熏刻玉芳名抑亦附垂墨<lb/>
<pb n="KR4f0011_SBCK_020-28b"/>
云爾<lb/>
　許夫人嘯雪菴詩序<lb/>
歲聿云暮燈火蕭肰禪榻髩絲久斷遊仙之夢木魚<lb/>
經卷長爲退院之僧茂苑許夫人刻鏤苕華問遺裙<lb/>
布致詞老人俾爲其序偶拈數韵繼以長吟窮冬而<lb/>
光風拂衣沍寒而落華滿席仙人失定爲雪池之歌<lb/>
聲迦葉聞琴依須彌而狂舞聲塵或詔爲禪刺釵釧<lb/>
每漏於戒鍼意藻不飛心華乍釋徐挑燈而終卷乃<lb/>
撫几而長歎孌彼淑姬猗歟雕琯以薛瑤噉香之質<lb/>
挾謝韞咏絮之才樹本迎風華能燭夜華宮寂歷望<lb/>
<pb n="KR4f0011_SBCK_020-29a"/>
靑蓮兮未來橘社迢遙掩明璫而自媚情文綺互筆<lb/>
墨橫飛留趙后之裙當風欲舉擁樊家之髻顧燭自<lb/>
憐固巳令才子色飛道人心死矣及乎翟茀承恩雕<lb/>
軒卽路擁東方之千騎將南國之九雛漳水東流銅<lb/>
臺高揭洛妃乘霧羡翠袖之英雄妓女望陵弔黃鬚<lb/>
於㝠莫邯鄲道上炊熟黃粱蘇門山頭嶺聞淸嘯金<lb/>
人辭去銅狄製成靡不淸淚如鉛長歌當泣狄䖝炎<lb/>
熟朝槿榮華齋素三時琴心一曲貂裘羽箭歌出塞<lb/>
以望歸霞帔星冠裏厭禳之裝束殆將携烟景凌綘<lb/>
河吟太霞諷晨啓玉山曲宴伴戴勝以長謠小有靈<lb/>
<pb n="KR4f0011_SBCK_020-29b"/>
音彈雲璈而属和豈猶夫隴西贈答但憶芳香蜀女<lb/>
風流徒吟溝水而巳哉嗟夫長眉如雪秃筆無華文<lb/>
媿燕公敢序昭容之集才慙孝穆誰定玉臺之詞以<lb/>
我道心研兹仙趣西池南岳或現幻身童初易遷尚<lb/>
行欲界庶兹慧業不閡塵勞謹承彤管之詒竊比瓊<lb/>
枝之報<lb/>
　　贈黃皆令序<lb/>
綘雲樓新成吾家河東邀皆令至硯匣筆牀淸琴柔<lb/>
翰挹西山之翠微坐東山之畫障丹鉛粉繪篇什流<lb/>
傳中吳閨闥侈爲盛事南宗伯署中閑園數畝老梅<lb/>
<pb n="KR4f0011_SBCK_020-30a"/>
盤拏柰子花如雪屋烽烟旁午訣别倉皇皆令擬河<lb/>
梁之作河東抒雲雨之章分手前期蹔游小別迄今<lb/>
數年往矣今年冬余遊湖上皆令僑寓秦樓見其新<lb/>
詩骨格老蒼音節頓挫雲山一角落筆淸遠皆視昔<lb/>
有加而其窮亦日甚湖上之人有目無覩蠅鳴之詩<lb/>
鴉塗之字互相題拂於皆令莫或過而問焉衣帔綻<lb/>
裂兒女啼號積雪拒門炊烟斷續古人賦士不遇女<lb/>
亦有焉吁其悲矣滄海橫流刦灰蕩埽畱署古梅老<lb/>
柰亦猶夫上林之盧橘寢園櫻桃斬刈爲樵薪矣綘<lb/>
雲圖書萬軸一夕煨燼與西淸東觀琅函玉軸俱往<lb/>
<pb n="KR4f0011_SBCK_020-30b"/>
矣紅袖告行紫臺一去過風■而畱題望江南而祖<lb/>
别少陵墮曲江之淚遺山續小孃之歌世非無才女<lb/>
子珠沉玉碎踐戎馬而換牛羊視皆令何如皆令雖<lb/>
窮淸詞麗句點染殘山剩水間固未爲不幸也河東<lb/>
湖上詩最是西泠寒食路桃花得氣美人中皆令苦<lb/>
相吟賞今日西湖追憶此語豈非窮塵往刦河東患<lb/>
難洗心懴除月露香燈禪版淨侶蕭肰皆令盍歸隱<lb/>
乎當属賦詩以招之<lb/>
牧齋有學集卷二十　終<lb/>
</p>
<p>
</p>
  </div>
</body>
</text>
</TEI>
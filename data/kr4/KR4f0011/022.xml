<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0011_SBCK_022-1a"/>
牧齋有學集卷二十二<lb/>
序<lb/>
　　贈谷愧莪序<lb/>
客有問於余曰谷子愧莪游于子之門久矣谷子何<lb/>
如人也余曰其爲人也易直子諒好學强記不吐不<lb/>
茹齗齗偘偘如也縱橫䓪儻口有觹而筆有玦排難<lb/>
解紛急人之阨甚于已當夫函矢交攻水火薄射辨<lb/>
者詘勇者困谷子揚眉抵掌片言立解巳而掉頭徑<lb/>
去不復返顧谷子之去今人遠矣殆古之奇士也客<lb/>
曰信斯言也谷子當經奇自命胡以少爲書生老而<lb/>
<pb n="KR4f0011_SBCK_022-1b"/>
不少休尋行數墨螢乾蠧朽古之奇士固如是乎余<lb/>
曰居吾語汝古之爲士者以經天緯地則奇以守先<lb/>
待後則奇以謀王斷國則奇非謂夫矯尾厲角四目<lb/>
兩口嶄肰自異而目爲奇士也官守職士守道士之<lb/>
有經學也猶耕之有畔織之有幅也良農不失畔紅<lb/>
女不失幅士羣萃而州處習而安焉不見異物而遷<lb/>
焉是故士之子恒爲士士服舊德工用高曾四民各<lb/>
得其所敎化行而風俗美恒由于斯谷子則旣爲士<lb/>
矣環堵之室一畝之宮離經而辨志讀書而纉言循<lb/>
其所以爲士者而老焉磨硯將穿退筆成冢丹鉛甲<lb/>
<pb n="KR4f0011_SBCK_022-2a"/>
乙著書滿家求其所以爲奇者而不可得也此谷子<lb/>
之所以爲奇也且谷子之說詩也不但勾稽訓故爲<lb/>
帖括之先資而巳發凡起例大書特書一曰天子採<lb/>
詩之意二曰諸侯貢詩之意三曰太師陳詩之意四<lb/>
曰邦國朝廟歌詩之意五曰夫子刪詩之意六曰吾<lb/>
人誦詩之意循覽風雅櫽括始終兎園之冊蠅頭之<lb/>
卷三才五行之道隱約具焉谷子而不奇也烏乎奇<lb/>
谷子吳人也而家舊京于論鼓鐘于樂辟雍三百年<lb/>
人文禮樂于谷子之書有餘思焉詩曰豐水有芭武<lb/>
王豈不仕貽厥孫謀以燕翼子百世之仁也谷子而<lb/>
<pb n="KR4f0011_SBCK_022-2b"/>
非古之奇士也其將不得爲豐芭之周士乎哉谷子<lb/>
曰琳也欲乞言于夫子久矣微客之抨我也無以發<lb/>
子之緒言請書之以爲贈<lb/>
　　贈別施偉長序<lb/>
宋行都在臨安陳同甫訪辛稼軒酒酣扺掌縱談東<lb/>
南形勝同甫霑醉解廐中駿騎馳去不復執別英雄<lb/>
聚首歷落俊邁之氣可以想見野史流傳謂同甫把<lb/>
持稼軒語厚有要取此奴婢市儈之語豈足道哉司<lb/>
馬德操語龎德公妻子徐元直向云當就我德公談<lb/>
不知三人所談何事諸葛孔明每至德公家獨拜牀<lb/>
<pb n="KR4f0011_SBCK_022-3a"/>
下吾謂三分籌䇿彼三人當促膝及之而諸葛得聞<lb/>
其緒言惜乎班荆畫灰之語未有能傳之者也今年<lb/>
中秋棲虎丘石佛院僧牕隱几日抄首楞嚴數紙吉<lb/>
州施偉長不遠千里過訪映門窺之鬚眉落落照人<lb/>
坐而與之談知其奇讀卭竹數編籠挫天地鉤索物<lb/>
變抑塞磊落光怪側岀則益奇退而自惟少壯輕俠<lb/>
屈指三國人才洎辛陳輩流輒掉舉思出其間今敗<lb/>
絮蒙頭煨飯折脚鐺邊偉長經奇男子視我如雞窠<lb/>
中老人撫摩歎息不亦傷乎偉長投筆從戎佐中湘<lb/>
戎幕指揮能事崎嶇嶺嶠突冐鋒刃身世鈎瑣心迹<lb/>
<pb n="KR4f0011_SBCK_022-3b"/>
盤牙輪囷離奇悉于詩文發之越裳䍧抲作我綸邑<lb/>
日入之部歸日出至夫豈其度滄蘭爲他人乎南枝<lb/>
北戸彳亍前却何其憂煩鬱紆促數詘詰也崑銅告<lb/>
我曰施偉長今之孔北海陳龍川也余嘗謂孔北海<lb/>
論盛孝章書援引公羊大齊桓公之文磨切魏武異<lb/>
時論漸廣此爲質的墓門征西寢舜禹之事文舉之<lb/>
功偉矣龍川之書葉水心所謂夫子使執政召問何<lb/>
處下手者至今炳烺天地間彼所論趙九齡次張之<lb/>
徒得其一士可以方軌橫騖而况于同甫乎狂鳥冠<lb/>
而似鳳脩蛇角而似龍士負不覊之才値搶攘之運<lb/>
<pb n="KR4f0011_SBCK_022-4a"/>
其與夫纎兒怪魁詭銜竊轡者誠何以霜降水落金<lb/>
銷石泐茫茫禹跡是有北海輩流挽仰撑柱耳偉長<lb/>
行矣聘名驥于脩途何所不至自今以往使輇才諷<lb/>
說之士謂天不足于東南地不足于西北而私憂竊<lb/>
歎者皆偉長輩之恥也秋風蕭肰魚龍寂寞游子何<lb/>
之老人仍入雞窠中矣于是遂筆敘言抗手而別乙<lb/>
未歲九月朔日虞山年家蒙叟錢謙益奉贈蕪湖沈<lb/>
昆銅南昌徐巨源皆偉長一流人也岀吾言眎之以<lb/>
爲何如<lb/>
　　贈別胡靜夫序<lb/>
<pb n="KR4f0011_SBCK_022-4b"/>
往余游金陵胡子靜夫方奮筆爲歌詩介茂之以見<lb/>
予予語茂之是夫也情若有餘于文而言若不足于<lb/>
志其學必大非聊爾人也爲序其行卷期待良厚別<lb/>
七年再晤靜夫其詩卓肰名家爲時賢眉目余言有<lb/>
徵矣今之稱詩者掉鞅曲踊號呼呌囂丹鉛橫飛旗<lb/>
纛竿立撈籠當世詆讕古學磨牙鑿凶莫敢忤視譬<lb/>
諸狂易之人中風疾走眼見神鬼口吞水火有物馮<lb/>
之懵不自知巳而晨朝引鏡淸曉卷書黎丘之鬼銷<lb/>
亡演若之頭具顯試令旋目思之有不啞肰失笑乎<lb/>
靜夫屏居靑溪杜門汲古不役役于榮利不汲汲<lb/>
<pb n="KR4f0011_SBCK_022-5a"/>
于聲名翛肰退肰循牆顧影其爲詩情益㴱志益足<lb/>
蜜邇自娛望古遙集視斯世喧豗訾謷非有意屏之<lb/>
道有所不謀神有所不予也嵇叔夜曰非淵靜者不<lb/>
能與之閒止劉子曰客情旣盡妙氣來宅靜夫其將<lb/>
進于道乎不徒賢于世之君子也靜夫属余序其近<lb/>
詩且不敢自是乞一言以相長余聞之古之學者莫<lb/>
先于不自是不自是莫先于多讀書余自䘮亂以來<lb/>
舊學荒落巳丑之歲訟繫放還網羅古文逸典藏弆<lb/>
所謂綘雲樓者經歲排纉摩娑盈箱挿架之間未遑<lb/>
于雒誦講復也而忽巳目明心開欣如有得刦火餘<lb/>
<pb n="KR4f0011_SBCK_022-5b"/>
燼不復料理蓬心茅塞依肰昔我每謂此火非焚書<lb/>
乃焚吾焦腑耳南海陳元自恨不學晨夕陳五經拜<lb/>
之久之忽能識字蓋聖賢之神理與吾人之靈心熏<lb/>
習傳變所謂如染香人身有香氣非人之所能與也<lb/>
多讀書㴱窮理嚴氏之緒言也請以長子雖肰兎園<lb/>
村夫子腐談長語古今神奇靈异不出于此非吾靜<lb/>
夫弗敢以告也趣與靜夫言別聊書此以附贈處之<lb/>
義少陵之詩曰靑眼高歌望吾子眼中之人吾老矣<lb/>
吾之有望于靜夫者遠矣它日將重序其詩文無累<lb/>
書不敢恤也則請以斯言爲徵<lb/>
<pb n="KR4f0011_SBCK_022-6a"/>
　　贈程穆倩序<lb/>
新安程子穆倩能詩能草書能畫能篆刻蕭森老蒼<lb/>
迢肰有異眉宇㴱古視下而念沉處治不媒進處亂<lb/>
不易方余語穆倩吾行天下求見一異人不可得子<lb/>
殆其人歟穆倩曰還何敢當異人葢嘗見異人者也<lb/>
少貧病憂死遇異人于天目之巓摩頂慰我旣壽而<lb/>
昌且有千人口六譯七譯晉王之記中年得右軍金<lb/>
剛六譯石本康强生子夫子目我有異殆爲是歟余<lb/>
告之曰所爲異人者以其異于凡人也彼旣異乎凡<lb/>
人矣凡人安得而見之凡人而得見異人則亦未可<lb/>
<pb n="KR4f0011_SBCK_022-6b"/>
謂之凡人也閻浮提世界臭氣上熏于天八萬餘里<lb/>
凡人啄腥吞腐沈浮尿屎獄中應眞靈仙自在人世<lb/>
彼安得而見之子之面目不爲閻浮提臭穢所抑沒<lb/>
故異人亦得而見子子之爲異人不爲凡人也審矣<lb/>
雖肰吾將有以開子子于般若之緣熟矣故異人以<lb/>
六譯七譯卑子而懸爲之記子之能詩能畫種種世<lb/>
智皆從般若智海中流出子能以是種種世智迴向<lb/>
般若則種種世智皆㴱重般若也華嚴法中圖書亦<lb/>
正敎量印璽亦是現量何言智慧輕薄哉異人者知<lb/>
般若宿緣故以緣記弄引市兒以千金寳珠博摶黍<lb/>
<pb n="KR4f0011_SBCK_022-7a"/>
之飯人爭笑之康强多子人世間摶黍之飯而般若<lb/>
尊重豈但千金之珠異人之䜟其不以此易彼亦明<lb/>
矣昔人嗤王烈持洞章茫肰不能讀韓退之文其詞<lb/>
曰我自屈曲住世問安得隨汝巢神仙夫以般若之<lb/>
尊重七寳牀黃金牒之所守護子旣不請而得之矣<lb/>
顧乃茫肰羅縷比于下界之洞章可不惜哉凡吾所<lb/>
言者皆異人懸記之所未及或引而不發懸其緒言<lb/>
以待我也余凡人也身不得見異人而能知子之爲<lb/>
異人又能發異人之所未言以開子肰則世之凡人<lb/>
亦多矣安知其中遂無異人也耶<lb/>
<pb n="KR4f0011_SBCK_022-7b"/>
　　贈愚山子序<lb/>
愚山子非地師也而以地師游人間人有與語地理<lb/>
則應嘉定侯廣成久殯未克葬愚山子歎曰安可使<lb/>
忠臣之骨暴露原野躡蹻二千里相視吉壤絮酒哭<lb/>
奠而去旣訪余小閣中指點烏目山來脉瞻仲雍齊<lb/>
女葬處不及他語余乃布席函丈而告之曰茫茫堪<lb/>
輿有大地理當明者二焉子知之乎華藏娑婆洋在<lb/>
佛典其近而有徵者南贍部四國也傳稱南印度爲<lb/>
象主東脂那爲人主西波斯爲寳主北獫狁爲馬主<lb/>
吾<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>攷之唯南東二主而巳他非與也阿耨達池之<lb/>
<pb n="KR4f0011_SBCK_022-8a"/>
水自香山南大雲北流爲四河波流地下出積石山<lb/>
爲中國之河源循雍南北徼與地絡相㑹　並<lb/>
行而東爲中國之南河北河印度爲梵天之種佛祖<lb/>
之所生脂那爲君子之國周禮之所化南曰月邦東<lb/>
曰震旦日月照臨禮敎相上波斯輕禮重貨獫狁獷<lb/>
暴忍殺區以別矣安得曰葱嶺以西竝属梵種鐵門<lb/>
之左皆曰　鄕旣指蕃例爲國將點梵亦濫　名南<lb/>
國之鄰于西也南之青也九州十道並爲禹迹燕代<lb/>
迤北雜處　厥後茹血衣毛奄有中土　孤竹<lb/>
咸事剪除皆馬國之雜種幽冀之部落東之偪于北<lb/>
<pb n="KR4f0011_SBCK_022-8b"/>
也東之刦也南居離位東属震明爲陽國西北則並<lb/>
陰國今儼肰稱四主焉何居陰疑于陽必戰易之所<lb/>
以有憂患也此大地理之當明者一也唐一行謂天<lb/>
下山河之象存乎兩戒北戒自三危積石負終南地<lb/>
絡之陰乃至東循塞垣抵濊貊朝鮮是謂北紀所以<lb/>
限　也南戒自岷山嶓冢負地絡之陽乃至東循<lb/>
嶺徼達東甌閩中是謂南紀所以限　也自晉以<lb/>
前秦雒爲中夏淮楚爲偏方南紀微而北紀獨尊自<lb/>
晉以降幽并則神州陸沈江東則一州御極北紀潰<lb/>
而南紀猶在雲漢升降之氣㑹地絡而交列宿者其<lb/>
<pb n="KR4f0011_SBCK_022-9a"/>
乘除若是異與晉天文志十二次分野始角亢者以<lb/>
東方蒼龍爲之首也唐十二次始女虚危者以十二<lb/>
支子爲之首也日月五星起于斗宿古之言天者由<lb/>
斗牛以紀星故曰星紀則星紀爲十二次之首而斗<lb/>
牛又二十八宿之首我國家鍾祥受命實星紀斗牛<lb/>
之次塗山玉帛之後數千年來貞符在兹洪武中詔<lb/>
修淸類分野書以斗牛吳越分爲首而尾箕幽燕之<lb/>
分盡遼東三韓最居其後以是爲雲漢末派龜魚之<lb/>
所麗而北紀之所窮也聖有謨訓明徵定保傅所謂<lb/>
北戒爲燕門南戒爲越門者不益㴱切著明與此大<lb/>
<pb n="KR4f0011_SBCK_022-9b"/>
地理之當明者二也昔者帝命䜿亥步自東極至于<lb/>
西極君子大其事文中子作元經書陳亡而具五國<lb/>
曰江東中國之舊也君子與其志子之于是二人也<lb/>
其將安居愚山子仰視河漢笑而不答客有識之者<lb/>
曰此南城徐芳仲光也其爲人也蒼蒼凉凉孤行孑<lb/>
立有崖山柴市之忠而不爲將相有西臺眢井之節<lb/>
而不忍稱遺民作爲文章奇詭感盪以李翶張籍自<lb/>
命而就正于吾子徒以地志星盤雜肰扣擊焉則固<lb/>
矣余亦笑而不答于愚山子之行也書其言以爲別<lb/>
　　送南昌丁景呂序<lb/>
<pb n="KR4f0011_SBCK_022-10a"/>
萬曆中南昌丁公守太倉招致名士鏃礪其子伯勉<lb/>
師邵茂齊友黃經甫姚孟長吳人至今傳之今年春<lb/>
伯勉弟時之持詩文卷謁余讀其贈從子景呂之文<lb/>
曰虞山先生今之昌黎廬陵也子適吳爲我過而請<lb/>
焉余爲慙沮齒戰不能句稍定進曰先兄伯勉之子<lb/>
也奉其父之墜言思納屨門下久矣孟冬景呂至摳<lb/>
衣奉手如其父叔之云爲余言伯勉從茂齊諸人譚<lb/>
余童年事甚悉不啻連袂接席也伯勉偕經甫属文<lb/>
竟日成十章余心少之日中而援筆如其數茂齊曰<lb/>
子才足兼二子吾猶欲子之移時驕二子之移日趣<lb/>
<pb n="KR4f0011_SBCK_022-10b"/>
封題詒伯勉景呂言伯勉晚猶藏弆篋衍時時出示<lb/>
子弟以吾童稚時抛磚涴璧之餘猶爲人矜重如此<lb/>
自顧其聰明不逮老將至而耄及淹畱無成爲可惜<lb/>
也昔者蘇子瞻目歐陽公爲天人而謂人之稱巳或<lb/>
以爲勝之或以爲似之者皆妄古之君子推前哲而<lb/>
跂踵焉者有師匠焉有分齊焉非苟爲傾挹而巳其<lb/>
有趾高目長而易視古人者非狂則愚也余以膚陋<lb/>
末學猥當昌黎廬陵之目每一念及中熱毛𥪡嘗執<lb/>
簡以序時之之集愧汗刺促掣筆而中止者數矣今<lb/>
于景呂之文亦肰江右二十年來徐巨源席㡌書生<lb/>
<pb n="KR4f0011_SBCK_022-11a"/>
尸盟文壇時之獨能與之馳騁上下巨源沒景呂以<lb/>
渥洼家駒挾轂相佽助父子間才華光氣燄燄牛斗<lb/>
旁而余方遲暮學佛撥棄文字引而自廢固其所也<lb/>
于景呂之行也不能無一言以復于時之爲道其所<lb/>
以不克爲序之故以自解焉朔風飄蕭解裝把酒爲<lb/>
時之道余老態間搜伯勉遺笥故𥿄漫墨包褁珠絲<lb/>
中相嚮而笑是夫人童蒙而白髦今所謂高文典冊<lb/>
災木而黔石者皆篋中之餘波也聞譽而駭如爰居<lb/>
之聽鐘鼓不亦宜乎旣而曰繼自今吾黨學子母或<lb/>
以昌黎廬陵爲口實虞山之行也載此一言以反爲<lb/>
<pb n="KR4f0011_SBCK_022-11b"/>
不徒矣<lb/>
　　送方爾止序<lb/>
崇禎辛未爾止謁余虞山別十四年而有甲申之事<lb/>
今年癸卯自金陵過訪又二十年矣爾止初謁余甫<lb/>
弱冠才氣蠭涌獵纓奮袖映蔽坐客余年五十罷枚<lb/>
卜里居天下多事意氣猶壯今爾止蒼顔皤髪巋肰<lb/>
爲遺民宿老余衰殘荒耄病臥一榻執手欣慨言可<lb/>
極耶余向苦半聾今特甚用稚孫書版畫字如隔重<lb/>
譯因語爾止楊子雲方言記生而聾者爲聳雙聾者<lb/>
亦爲聳聳之甚爲<graphic n="KR2787" url="https://raw.githubusercontent.com/kanripo/KR-Gaiji/master/images/KR2787.png" mimeType="image/png"/>吳楚之外郊凡無耳者亦謂之<lb/>
<pb n="KR4f0011_SBCK_022-12a"/>
<graphic n="KR2787" url="https://raw.githubusercontent.com/kanripo/KR-Gaiji/master/images/KR2787.png" mimeType="image/png"/>聳者無所聞常聳耳也<graphic n="KR2787" url="https://raw.githubusercontent.com/kanripo/KR-Gaiji/master/images/KR2787.png" mimeType="image/png"/>者言一無聞者也老人<lb/>
掩耳不欲側聞世事聳耳之云吾知免矣刑天之神<lb/>
以乳爲目以臍爲口猶能操干戈而舞吾之無耳也<lb/>
庸何傷爾止笑顧稚孫酌酒引滿觀其意未嘗不愀<lb/>
肰閔余也家貧不能留千里客爾止將卒卒別去古<lb/>
之人莫重于離別行者曰何以贈我居者曰何以處<lb/>
我爾止之訪余也告于其友其友孫豹人賦詩以張<lb/>
之今其還也余可無言乎竊怪䘮亂以來詩壘日盛<lb/>
隋珠崑玉所在抵鵲獨于爾止詩目開心折以謂得<lb/>
少陵之風骨㴱知其阡陌者一人而巳點定嵞山詩<lb/>
<pb n="KR4f0011_SBCK_022-12b"/>
一卷貯吾炙集中爾止視而笑曰針師之門故不妨<lb/>
有賣針兒也余益自信爲不誣矣往者奉先生長者<lb/>
之緒言有志別裁僞體採詩之役小有題評晚耽空<lb/>
寂漠肰如喑雁啞羊矣而世之過而問者南箕北斗<lb/>
旣虚相薦樽左獶右虎又互相排笮譬之孤軍疲馬<lb/>
當四戰之衝致師摩壘者交發迭肄雖復㴱溝高壘<lb/>
猶未能解甲堅臥也今將奉爾止爲渠帥淮陰建大<lb/>
將旗鼓出井陘口㧞趙白幟樹漢赤幟若反覆手耳<lb/>
自今以往余可以仆旗臥鼓壹意于禪燈貝牒之間<lb/>
豈不幸哉人亦有言虎帥以聽誰敢犯子爾止行矣<lb/>
<pb n="KR4f0011_SBCK_022-13a"/>
文章自有定價無多讓中原豪傑將有捧盤而致胙<lb/>
者以余言爲乘韋其可也余無耳之人也與聞盛事<lb/>
猶能執干戚而舞又何恤乎子雲老不曉事以聳耳<lb/>
相訾謷哉<lb/>
　　馮亮工六十序<lb/>
吳門馮君亮工以博士弟子從事中丞幕府故中丞<lb/>
閩中鄭公待以殊禮用年勞敘題福建游擊今不書<lb/>
書文學貴之也何貴乎馮君君少以純孝聞刲股療<lb/>
父母至再經明行修兼通法比在幕府常引大體多<lb/>
所匡正制府議辟五十人力請覆案平反幾半巳亥<lb/>
<pb n="KR4f0011_SBCK_022-13b"/>
秋京口潰宵人密上變告吳人翻城謀叛法當屠主<lb/>
者且恚且懼刃將斬矣君泣血扣頭白狀以闔門百<lb/>
口力爭事得解又四年君年六十家姪素昭同事㦸<lb/>
門具知本末歎美其子孫多賢食報未艾請余爲祝<lb/>
嘏之辭生辰祝壽之文非古也如君之爲不可莫之<lb/>
表也余聞之天地之大德曰生聖人天地之心也是<lb/>
以好生而惡殺殺者非他也殺吾之心而巳矣殺天<lb/>
地之心而巳矣殺一生卽自殺一心殺兩生卽自殺<lb/>
兩心殺百千萬億生卽自殺百千萬億心心心相刃<lb/>
刹刹相劘化其身爲百千萬億身化其生爲百千萬<lb/>
<pb n="KR4f0011_SBCK_022-14a"/>
億生累世歷刦以償之而業報不可終窮彼一人也<lb/>
以方寸之管尺幅之𥿄欲盡殺吳城百千萬億之生<lb/>
命吳城之生命未必盡于其手而彼之自殺其心也<lb/>
則巳累世積刦而不可償矣君子之爭是舉也良不<lb/>
忍自殺其心非望報也而天地鬼神其捨諸乎史稱<lb/>
何比干與張湯同時用法仁恕數與湯爭所濟活者<lb/>
以千數天帝使老嫗賜䇿曰公有陰德帝賜䇿九十<lb/>
九枚子孫佩印綬當以此算袁安父沒訪求葬地道<lb/>
逢二書生言葬此地當世爲三公後爲楚郡太守案<lb/>
楚王英反獄條岀無明騐者四百餘家子孫世爲宰<lb/>
<pb n="KR4f0011_SBCK_022-14b"/>
相如書生言老嫗賜比干䇿于後書生指安地于前<lb/>
其仁恕好生爲上帝所佑助則一也孔子曰仁者壽<lb/>
書曰作善降之百祥佛典廣言因果吾儒經史臚列<lb/>
詳悉豈待觀地獄之變相肰後使屠兒擲刀耶余祝<lb/>
馮君以漢何袁二氏爲左劵覽斯文者可以旌潛德<lb/>
誅隱慝導天心迎生氣聳善抑惡較之春秋亦舊史<lb/>
載筆之所有事而非以爲佞也<lb/>
　　贈覺浪和尚序<lb/>
余老歸空門麄涉敎典根器鈍劣了不知向上一着<lb/>
一時尊宿開堂𥪡拂都不叅請自笑如城東老姆獨<lb/>
<pb n="KR4f0011_SBCK_022-15a"/>
不見佛有目余不喜宗門作夜郞主崛强者不復置<lb/>
辨頷之而巳今年孟夏會覺浪和尚于武林數年相<lb/>
聞握手一笑觀其眉宇疎疎落落如有一往氷雪之<lb/>
韻沁入人心腑間退而繙其書得其與吾友梅長公<lb/>
問答一則快讀一過殘燈明沒霍肰如電光得路愈<lb/>
讀愈快亟呼自釀椹酒澆之乃就寢長公常問和尚<lb/>
如此世界壞極人心壞極佛菩薩以何慈悲方便救<lb/>
濟請明白提醒勿以機鋒見示和尚以手作圓相曰<lb/>
國初之時如一錠大元寳相似長公疾呼曰開口便<lb/>
妙了速道速道和尚曰這一錠銀十成足色斬碎來<lb/>
<pb n="KR4f0011_SBCK_022-15b"/>
用却塊塊是精的人見其大好乃過一爐火攙一分<lb/>
銅是九成了也九成銀還好用再過第二手又攙一<lb/>
分是八成了八成後攙到第三第四乃至第七八手<lb/>
到如今只見得是精銅無銀氣矣長公曰肰則如何<lb/>
處之和尚曰如此則天厭之人亦厭之必須一并付<lb/>
與大罏火烹鍊一畨銅鉛錫鐵都銷盡了肰後還他<lb/>
國初十分本色也長公曰如此則造物亦須下毒手<lb/>
也和尚曰不下毒手則天地不仁造物無功而天地<lb/>
之心亦幾乎息矣長公與李孟白諸老相顧歎息曰<lb/>
不知吾輩還能跳出此造化一番罏錘否嗚呼長公<lb/>
<pb n="KR4f0011_SBCK_022-16a"/>
不可作矣有情世界巳經大火輪猛利烹鍊神焦鬼<lb/>
爛邈肰如昆明刦灰矣長公與和尚問答公案尚在<lb/>
𥿄上如見鬚眉如聞歎息長公精靈男子目光如炬<lb/>
安知爾時不在天宮寳地中奮髯捋鬚與八十老人<lb/>
挑燈酬酒相春應和乎和尚又嘗示諸門弟子曰天<lb/>
地古今無空闕之時無空闕之人無空闕之事無空<lb/>
闕之理自古聖人不違心而擇時不捨事而求理于<lb/>
天下之事是吾本分中事以古今之事是吾當肰之<lb/>
事所以處治處亂處吉處凶皆是心王游衍大中至<lb/>
正之道今人動以生不逢時權不在我爲恨試問你<lb/>
<pb n="KR4f0011_SBCK_022-16b"/>
天當生箇甚麽時處你纔好天當付箇甚麽權與你<lb/>
纔好我道恨時恨權之人皆是不知自心之人故有<lb/>
悖天自負之恨又安知生生死死升升沉沉皆是已<lb/>
業力哉你不知自心業力强弱不看自巳種性福德<lb/>
智慧才力學行造詣機緣還得中正也無却乃恨世<lb/>
恨時恨人恨事且道你天生你在世間所作何事分<lb/>
明分付許多好題目與你做你沒本事自不能做如<lb/>
世間庸醫不恨自己學醫不精却恨世人生得病不<lb/>
好天當生箇甚麽好病獨留與你醫成你之功佛祖<lb/>
聖賢將許多好脉訣好藥性好良方好製法留下與<lb/>
<pb n="KR4f0011_SBCK_022-17a"/>
你你自心粗不能審病診脉量藥裁方却怪病不好<lb/>
治豈神聖工巧之醫哉你不能醫則當反諸巳精讀<lb/>
此書㴱造此道則自肰神化也果能以誠仁信義勉<lb/>
强力行向上未有不造到聖賢佛祖地位向下未有<lb/>
不造到英雄豪傑地位今夫果知有此則自不敢恨<lb/>
生不逢時權不在我自爲暴棄之人也和尚此一番<lb/>
熱喝痛棒與凡人聞之言下不汗下心死死而不能<lb/>
復甦者此則風痺不知痛痒與死人無異者也世人<lb/>
眼孔如針聞說睦州陳尊宿將一草鞋挂城門止巨<lb/>
寇之兵鄧隱峰擲錫空中解吳元濟兩軍之鬬舌吐<lb/>
<pb n="KR4f0011_SBCK_022-17b"/>
不能收以爲都無此事我觀和尚此番提唱便可使<lb/>
大地平沉虚實粉碎睦州之鞋隱峰之錫便當從舌<lb/>
根筆尖上取次涌出始懸崖撒手人實有此理人實<lb/>
有此事非爲現通非爲表法人自看不到信不及耳<lb/>
和尚携新刻諸書眎予命爲著語余于是中信手拈<lb/>
岀作爲贈言或挂壁間或鑱木上使見者聞者身毛<lb/>
皆𥪡皮膚脫落庶不負和尚師子一吼亦不負余與<lb/>
和尚覿面相對一片婆心也或曰和尚嚢括宗敎叅<lb/>
同儒傳多文廣義浩如烟海今之所舉者非其要也<lb/>
譬諸市兒之博易輕金錢而重摶黍不巳傎乎余曰<lb/>
<pb n="KR4f0011_SBCK_022-18a"/>
善哉是言非吾所能及也此義文長付在來日姑先<lb/>
書之以復于和尚<lb/>
　　贈雙白居士序<lb/>
余每觀慧遠法師念佛三昧詩序西方誓文迢肰飄<lb/>
雲衣汎香風悵津寄之末由去年脚氣作苦繙沙門<lb/>
抗禮五論兼與桓玄往復書問愾歎其抵突凶渠榰<lb/>
柱名敎爲著論以剖之而未詳也太元中遠公考室<lb/>
廬阜授詩義于周續之雷次宗又與次宗講䘮服傳<lb/>
論詩考禮蔚爲儒宗旣而劉遺民宗炳張野之徒不<lb/>
命景集息心誓期卓其金口木舌㳒音雷震要以忠<lb/>
<pb n="KR4f0011_SBCK_022-18b"/>
孝爲根本迨乎元興蒙塵永始僭逆三辰五常孤懸<lb/>
一綫肰後抗詞奮筆大書特書于五論之末簡千載<lb/>
而下樓煩之春秋凛于秋霜而諸賢之志義亦與之<lb/>
俱白嗚呼忠孝佛性也忠臣孝子佛種也未有忠臣<lb/>
孝子不具佛性者未有臣不忠子不孝而不斷佛種<lb/>
者遠公以此爲師諸賢以此爲資故曰君諸人並爲<lb/>
如來賢弟子也柴桑望古遙集不忘三畏荆軻之志<lb/>
康樂送心正覺終抱子房魯連之恥忠孝一<graphic n="KR0890" url="https://raw.githubusercontent.com/kanripo/KR-Gaiji/master/images/KR0890.png" mimeType="image/png"/>如水<lb/>
行地中洑流旁涌初無異派而俗士以聞鐘種蓮爲<lb/>
口實不已愚乎雙白居士老困逢掖身爲遺民好從<lb/>
<pb n="KR4f0011_SBCK_022-19a"/>
靈巖遊棲一瓶拂之下羮藜啖葛終巳不顧余老書<lb/>
生不知佛㳒竊以謂居士忠孝人也是有佛性不斷<lb/>
佛種人也委心靈嵓不惜布髪掩泥師弟子之間淵<lb/>
源禀訓必有不愧于先古者余固無從而扣擊也哀<lb/>
哉今之師弟子亦談宗亦說戒戲鼓排塲尋薌慕羶<lb/>
白衣幅巾授記付拂之徒眠娗譠謾嚜尿姡獪皆偷<lb/>
兒市駔所不屑爲而軒肰自喜曰佛性如是也禪機<lb/>
如是也一切解脫鑊湯罏火不煑般若也莊生言儒<lb/>
以詩禮發冢今宗家師弟子以佛㳒發冢大儒臚傳<lb/>
曰東方動矣事之何若法界昏墨久之顧瞻東方未<lb/>
<pb n="KR4f0011_SBCK_022-19b"/>
有精色金椎控頤懵無畏忌其將若何吾㴱幸居士<lb/>
之免于是也并爲其師幸焉癸卯中秋居士六十初<lb/>
度諸士友請余文稱壽聊書此以復之山牕柳池中<lb/>
秋光如水我宿東坡肉君沽東林酒相向醉飽頽肰<lb/>
放歌顧問童子向𥿄上殘墨云何云巳拭膿涕久矣<lb/>
牧齋有學集卷二十二終<lb/>
</p>
<p>
</p>
  </div>
</body>
</text>
</TEI>
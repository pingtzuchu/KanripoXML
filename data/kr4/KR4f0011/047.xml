<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0011_SBCK_047-1a"/>
牧齋有學集卷四十七<lb/>
　題䟦<lb/>
　　自䟦留矦論後<lb/>
余年十五作留侯論盛談其神奇靈怪文詞俶儻頗<lb/>
爲長老所稱許今乃如其不肰子房當呂政幷吞宗<lb/>
國淪䘮籍五世之業敵九世之讐破家致命閔閔皇<lb/>
皇如魚銜鉤如雉帶箭博浪之椎一發不中將百發<lb/>
而未巳豈自料必有濟哉求士而遇滄海君潛匿而<lb/>
遇圯上老人窮塗亡命萍梗相値固非有意釣奇也<lb/>
只道降秦垓下蹙項風雲玄感雪恥除兇自請封畱<lb/>
<pb n="KR4f0011_SBCK_047-1b"/>
平生之願足矣龍凖遲暮雉姁晨鳴金玦菀枯炎祚<lb/>
杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>報韓之心巳了報劉之緒未憖于是扣囊㡳之<lb/>
智鈎致四老人以肇安劉之績兩家宿債一往酬還<lb/>
都無餘剩自是乃可以長謝世間伴黃石而尋赤松<lb/>
矣由是觀之子房蓋楚漢間一了債人也厓山之忠<lb/>
臣得請于帝報在百年巳後是固肰矣借力于百年<lb/>
又將結債于來世以債還債寧有了時豈若子房天<lb/>
助神祐功成身退五世之讎報于一身多生之債酬<lb/>
于現世嗚呼如子房者眞千古之幸人也哉<lb/>
　　題紀伯紫詩<lb/>
<pb n="KR4f0011_SBCK_047-2a"/>
海内才人志士坎壈失職悲刦灰而歎陵谷者往往<lb/>
有之至若沉雄魁壘感激用壯哀而能思愍而不懟<lb/>
則未有如伯紫者也涕灑文山悲歌正氣非西臺慟<lb/>
哭之遺恨乎吟望閱江徘徊玉樹非水雲送別之餘<lb/>
思乎芒鞵之間奔靈武大冠之驚見漢儀如談因夢<lb/>
如觀前塵一以爲曼倩之射覆一以爲君山之推緯<lb/>
愀乎憂乎杜陵之一飯不忘渭南之　殆無<lb/>
以加于此矣袁中郞評徐文長之詩謂其胸中有一<lb/>
段不可磨滅之氣英雄失路託足無門之悲故其詩<lb/>
如嗔如笑如水鳴峽如鐘出土如寡婦之夜哭如覊<lb/>
<pb n="KR4f0011_SBCK_047-2b"/>
人之寒起當其放意平疇千里偶爾幽峭鬼語幽墳<lb/>
移以評伯紫之詩庶幾似之余方鋃鐺逮繫纍肰楚<lb/>
囚誦伯紫之詩如孟嘗君聽雍門之琴不覺其欷歔<lb/>
太息流涕而不能止也雖肰願伯紫少閟之如其流<lb/>
傳歌咏廣賁焦殺之音感人而動物則將如師曠援<lb/>
琴而鼓最悲之音風雨至而廊瓦飛平公恐懼伏于<lb/>
廊屋之間而晉國有大旱赤地之凶可不懼乎可不<lb/>
懼乎<lb/>
　　題程穆倩卷<lb/>
讀穉恭先生贈穆倩序傾倒於穆倩至矣穉恭之文<lb/>
<pb n="KR4f0011_SBCK_047-3a"/>
三歎于漳海淸江頗以其不能薦樽穆倩爲惜余于<lb/>
二君禮先一飯不以我老髦而舍我淸江自監軍還<lb/>
訪余山中余贈詩有梅花樹下解征衣之句漳海畢<lb/>
命日猶語所知虞山不死國史未死也嗟乎吾黨心<lb/>
期藴藉良有託寄向令得操作權運帝車海内投竿<lb/>
舍築詎止一穆倩今日者鴐鵝高飛石馬流汗穆倩<lb/>
旣於旅人栖栖穉恭亦有客信信詩有之誰能秉國<lb/>
成不自爲正大命以傾豈不痛哉世之有心人讀穉<lb/>
恭斯文而有感於漳海淸江用舍存亡之故爰止之<lb/>
悼百身之悲葢將交作互發而穉恭之贈穆倩者爲<lb/>
<pb n="KR4f0011_SBCK_047-3b"/>
不徒矣肰吾聞穉恭秦人也秦士之論皆布候於慶<lb/>
陽而穉㳟此文抑揚起伏油肰自得有歐陽子之風<lb/>
此則吾所爲喜而不寐也<lb/>
　　題燕市酒人篇<lb/>
甲午春遇孝威于吳門孝威出燕中行卷皆七言今<lb/>
體詩余賞其骨氣㴱穩情㴱而文明他日當掉鞅詩<lb/>
苑今年復遇之吳門見燕市酒人篇學益富氣益厚<lb/>
骨格益老蒼未及三年孝威之詩成矣或曰孝威詩<lb/>
于古人何如案頭有中州集余曰以是集擬之當在<lb/>
元𥙿之李長源之間或怫肰而起曰今之論詩者非<lb/>
<pb n="KR4f0011_SBCK_047-4a"/>
盛唐弗述也非李杜弗宗也擬孝威於元季何爲是<lb/>
諓諓者乎余曰不肰詩言志志足而情生焉情萌而<lb/>
氣動焉如土膏之發如候蟲之鳴歡欣噍殺紆緩促<lb/>
數窮于時迫于境旁薄曲折而不知其使肰者古今<lb/>
之眞詩也吾讀𥙿之長源詩皇極永明之什牛車孝<lb/>
孫之篇朔風蕭肰寒燈無燄如聞歎噫如洒毛血斯<lb/>
亦騷雅之末流哀怨之極致也孝威以席㡌書生負<lb/>
河山陵谷之感金甲御溝銅駝故里與裕之長源共<lb/>
欷歔涕泣于五百年内盈于志盪于情若聲氣之入<lb/>
于銅角無往而不生也安得而不同子之云盛唐李<lb/>
<pb n="KR4f0011_SBCK_047-4b"/>
杜者偶人之衣冠也斷菑之文繡也我之云裕之長<lb/>
源者旅人之越吟也怨女之商歌也安得以子之夢<lb/>
夢而易我之諓諓者乎孝威自命其詩曰燕市酒人<lb/>
篇嗟夫白虹貫天蒼鷹擊殿壯士哀歌而變徵美人<lb/>
傳聲于漏月千古騷人詞客莫不毛𥪡髪立骨驚心<lb/>
死此天地間之眞詩也子亦將以音律聲病句刌而<lb/>
字度乎知孝威命篇之指意今之以元季擬孝威也<lb/>
雖諓諓庸何傷孝威悅是言也以告芝麓先生先生<lb/>
曰善哉能爲裕之長源者望盛唐李杜猶北塗而適<lb/>
燕也人言長安樂出門向西笑孝威自此遠矣<lb/>
<pb n="KR4f0011_SBCK_047-5a"/>
　　題遵王秋懷詩<lb/>
有客渡江嗤點諸名士詩謂將文選唐詩爛熟背誦<lb/>
撏攓摉略遇題補衲不問神理云何警䇿云何蓋末<lb/>
流學問之誤如此予謂此非學問之誤乃胎性使肰<lb/>
也仙家言胎性舍于營衛之中五藏之内雖獲良針<lb/>
故難愈也今詩人胎性凡濁熏于榮衛五藏之有文<lb/>
選唐詩以爲針藥適足長其焰烟助其䌓漫耳學問<lb/>
何過之有余苦愛退之秋懷詩云淸晩卷書坐南山<lb/>
見高稜高寒悽警與南山相栖泊驚絕于文字之外<lb/>
能賞此二言味其玄旨斯可與談胎性之說矣遵王<lb/>
<pb n="KR4f0011_SBCK_047-5b"/>
近作秋懷十三首余觀其有志汲古味薄而抱明冋<lb/>
冋乎南山之遺志也故亟取焉而遵王避席請未巳<lb/>
若退之夢吞丹篆傍一人撫掌而笑似是孟郊余老<lb/>
矣無以長子他日丹篆文成余爲夢中傍笑之人不<lb/>
亦可乎<lb/>
　　題爲龔孝升書近詩册子<lb/>
往在白下余淡心采詩及余余告之曰老來作詩約<lb/>
有二種長言讕語率意于筆不徵典故不論聲病吳<lb/>
人嗤笑俚詩謂是靜軒先生有詩爲證余詩强半似<lb/>
之至若取次應酬率率属和撑腸少字撚鬚乏苗不<lb/>
<pb n="KR4f0011_SBCK_047-6a"/>
免差排成聯尋撦作對子路乘肥馬堯舜騎病猪此<lb/>
十字金針詩格閟爲家寳但是扇頭屏上利市十倍<lb/>
不敢云舍弟江南家兄塞北也金陵士友爲之閧堂<lb/>
大笑頃孝老過吳門出素册属寫近詩扁舟細雨聊<lb/>
爲命筆輟簡觀之大約是二種詩中前一種耳腕晩<lb/>
失學老歸空門世間文字都如嚼蠟詩選之刻流傳<lb/>
咸陽聞高句麗使人頗相訪問而大冠如箕有㦸手<lb/>
罵詈者若今見余舊詩拖沓潦倒向慕者或不免撫<lb/>
掌三歎而唾詈者庶可以開口一笑也孝老愛我將<lb/>
以老去詩篇渾漫興解嘲則吾豈敢<lb/>
<pb n="KR4f0011_SBCK_047-6b"/>
　　偶書黎美周遂球詩集序後<lb/>
西昌徐巨源序番禺黎美周之詩以爲太白以後一<lb/>
人而自恨其不如余驚怖其言讀美周之詩心眩目<lb/>
眙惝恍自失者久之廣陵鄭超宗邀諸名士賦黃牡<lb/>
丹詩糊名易書属余看定如唐人所謂擅場者余取<lb/>
美周詩壓卷一時呼黃牡丹狀元鏤朱提爲巨杯䥴<lb/>
余言以識去今二十年嶺郵中得其子所寄蓮鬚閣<lb/>
集撰文懷人<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>肰出涕徐而視之卷帙如故向之爛<lb/>
肰奪目者都不憶記何處豈陵谷貿易詩以時更邪<lb/>
抑朱碧錯互識以久徙邪不肰則或者老向空門舍<lb/>
<pb n="KR4f0011_SBCK_047-7a"/>
離文字向者之耳目茫肰易向而不能自主也客曰<lb/>
不肰向之評美周以巨源評美周也今之評美周以<lb/>
美周評美周也向也實而今也虚向也有待而今也<lb/>
無待也鳩摩羅什爲兒時隨母至沙勒頂戴佛鉢私<lb/>
念盋形甚大何其輕邪卽重失聲下之母問其故對<lb/>
曰我心有分別故鉢有輕重耳徵童壽之盋喻則客<lb/>
言亦大有理未知巨源今日戴盋輕重視余又何如<lb/>
也恨越在二千里外無從與巨源劇談噴飯聊書此<lb/>
以寄之<lb/>
　　䟦蕭孟昉花燭詞<lb/>
<pb n="KR4f0011_SBCK_047-7b"/>
孟昉自西昌來就婚南都詞人才士有名士悅傾城<lb/>
之羡並賦花燭詞流艷人口孟昉要余繼聲暑夜酒<lb/>
闌拍蚊揮汗勉如卷中之數諸公之詩鮮榮妙麗反<lb/>
商下徵幽蘭白雲之曲而余以兎夫子搖腐毫伸蠧<lb/>
𥿄頌斯男而祝偕老譬如樂工撒帳歌滿庭芳匠人<lb/>
抛梁唱兒郞偉雖其俚鄙號嗄不中律呂而燕新婚<lb/>
者賀大厦者亦必有取焉唐人記嵩岳嫁女田疁鄧<lb/>
韶兩書生奉引相禮雖爲羣仙所憐傾折花杯賜熏<lb/>
髓酒肰老措大舉止郞當衣冠潦倒應不免令碧玉<lb/>
堂上捧玉廂托紅牋人掩口竊笑余之詩忝預羣公<lb/>
<pb n="KR4f0011_SBCK_047-8a"/>
之列得無類是乎孟昉歸属子晉刻其詩趣爲䟦語<lb/>
甚急余語子晉予當是衛符卿李八百也并書以博<lb/>
孟昉一笑<lb/>
　　明媛詩緯題辭<lb/>
明朝閨秀篇章每多撰集繁芿採擷昔由章句䜿儒<lb/>
孟浪品題近岀屠沽俗子囘文錦字塗抺兎園紫鳳<lb/>
天吳顚倒䄈褐侍中口病指點河漢之機絲渾敦形<lb/>
殘評泊霓裳之歌舞徒使香奩掩鼻美嬪捧心而巳<lb/>
山陰王大家玉映名刻苕華肉齊環壁松風入硯金<lb/>
壼之汗不乾雲母養箋𧖟書之體自作游兹䇿府蕩<lb/>
<pb n="KR4f0011_SBCK_047-8b"/>
我文心綠笥丹筒則卷盈方㡳金箱玉版則名溢縹<lb/>
緗于是命綘人敕毛頴拂毫素戒赫<graphic n="KR1389" url="https://raw.githubusercontent.com/kanripo/KR-Gaiji/master/images/KR1389.png" mimeType="image/png"/>研匣琉璃映<lb/>
澈觀書之秋月筆牀翡翠欲飛點筆之風霜出入豈<lb/>
但于千金褒貶有同于一字命名詩緯嗣音玉臺亦<lb/>
史亦玄又香又艷斯則聊同棄日孝穆所以無識詒<lb/>
我彤管蔚宗爲之三歎者也昔者上官昭容席人主<lb/>
並后之權評昆明應制之什丹鉛甲乙𥿄落如飛遂<lb/>
使沈宋諸人俛首一時流艷千古玉映以名家之女<lb/>
擅絕代之姿虀塩自將丹黃不御聊以偏削消此餘<lb/>
閒走羣娥于筆端籠孌諸于几上玄音高唱若嵩岳<lb/>
<pb n="KR4f0011_SBCK_047-9a"/>
之會衆眞墨兵蕭閒如吳宮之敎女戰呂和叔昭容<lb/>
書樓歌曰自言文藝是天眞不服丈夫勝婦人悠悠<lb/>
古今同斯永歎矣道人心如水石敘以夢言匪云作<lb/>
戲逢塲聊亦助成水觀<lb/>
　　書瞿有仲詩卷<lb/>
余常謂論詩者不當趣論其詩之妍媸巧拙而先論<lb/>
其有詩無詩所謂有詩者惟其志意偪塞才力憤盈<lb/>
如風之怒于土囊如水之壅于息壤傍魄結轖不能<lb/>
自喻肰後發作而爲詩凡天地之内恢詭譎怪身世<lb/>
之間交互緯繣千容萬狀皆用以資爲狀夫肰後謂<lb/>
<pb n="KR4f0011_SBCK_047-9b"/>
之有詩夫肰後可以叶其宮商辨其聲病而指陳其<lb/>
高下得失如其不肰其中枵肰無所以而極其撏撦<lb/>
採擷之力以自命爲詩剪採不可以爲花也刻楮不<lb/>
可以爲葉也其或矯厲矜氣寄托感憤不疾而呻不<lb/>
哀而悲皆象物也皆餘氣也則終謂之無詩而巳矣<lb/>
契家瞿生有仲傫肰書生而有囊槖一世牢籠終古<lb/>
之志其爲詩長篇如訴短詠若泣俄而靁歎頽息搯<lb/>
膺擗摽俄而牢刺拂戾<graphic n="KR3464" url="https://raw.githubusercontent.com/kanripo/KR-Gaiji/master/images/KR3464.png" mimeType="image/png"/>䜈踴躍使讀者愴肰累欷<lb/>
惝恍自失徐而卽之則似攫龍蛇搏兕虎欲與之鬬<lb/>
而不能也余觀今之稱詩者多矣求諸聲律排比之<lb/>
<pb n="KR4f0011_SBCK_047-10a"/>
外而論其有詩無詩則不能不推有仲有仲通懷敏<lb/>
志以余禮先一飯僂而問道焉老而失學無以相長<lb/>
則進而語之曰子之詩富有日新不可以歲月判斷<lb/>
肰吾觀確菴子之所評定者則子之質的也昔者玉<lb/>
川子作月蝕詩韓子心服焉而隱括其文曰效玉川<lb/>
子作韓子之效之也所謂約之以禮也子之才華雄<lb/>
放奡兀可以進步玉川而確菴子則有志乎韓子之<lb/>
學者評子之詩引繩切墨蓋亦有約禮之思焉子于<lb/>
是乎求之有餘師矣陶冶性情杼軸理道詞約義豐<lb/>
詩之正令也若夫連章累韻悅目偶俗以樗輿爲同<lb/>
<pb n="KR4f0011_SBCK_047-10b"/>
聲以嘈噆爲多助攬採煩則意象雜伸寫易則藴蓄<lb/>
淺陸士衡所謂寡情鮮愛浮漂不歸者此才多之通<lb/>
病而長勝之兵所以善敗也古人所以善居其有者<lb/>
則必有道矣以吾言商諸確菴子以爲何如也<lb/>
　　書梅花百詠後<lb/>
今之論詩者以勢尖徑仄捫枯守寂爲宗若詠梅花<lb/>
詩尤爭爲荒寒瘦餓如烟似夢之句譬如蟪蛄之聲<lb/>
發于蚯蚓之竅雖復凄神寒骨亦何足聽又况陳根<lb/>
宿莽滋蔓因仍腐爛滿𥿄正所謂陳言務去者乎新<lb/>
安程穆倩示余梅花百詠濼水高二亮先生和中峰<lb/>
<pb n="KR4f0011_SBCK_047-11a"/>
本公韵而作者弘放演迤地負海涵芳華妙麗無所<lb/>
不有其象物也博其取境也全其稱名指事也肆而<lb/>
隱曲而不晦隋何之珠徑寸照乘而崑山之人則用<lb/>
以抵鵲富有日新誠哉是言也夫今之咏梅所謂荒<lb/>
寒瘦餓者亦取其形似而巳矣空山野水梅之玄圃<lb/>
也亦知夫珠宮玉照之非凡乎疎籬短約梅之逸致<lb/>
也亦知夫上林兎苑之非俗乎前村一枝梅之遠神<lb/>
也亦知夫羅浮萬樹之非繁非雜乎古來詠梅之詩<lb/>
托始于水部少陵譬之光音天人未食地肥于人間<lb/>
秔稻氣味猶相越也林君復爲淸眞雅正主以暗香<lb/>
<pb n="KR4f0011_SBCK_047-11b"/>
疎影之句標舉梅之眉目高季迪爲廣大敎化主以<lb/>
雪滿月明之句洗發梅之精神二公自衆香國中來<lb/>
爲此花持世各三百年修標梅之祀者孤山靑丘壇<lb/>
墠不改順祀配食則南村在斯以余言躋之其可也<lb/>
余老矣皈心空門世間文字都如噉蠟讀二亮百詠<lb/>
此心癢癢食指欲動二亮有事吳門而余方鑿坏踰<lb/>
垣屏跡貴游不獲一見聊書長語于卷末因穆倩以<lb/>
寓焉墓田丙舍老梅數十株日夕抱百詠詩賞其下<lb/>
凌風却月縞袂扣門酒闌夢斷怳忽在卷帙間謂余<lb/>
不識二亮故未可也<lb/>
<pb n="KR4f0011_SBCK_047-12a"/>
　　嗜奇說書陸秋玉水墨廬詩卷<lb/>
孫子子長吾黨之知言者也好陸子秋玉詩袖以示<lb/>
余曰此今之嗜奇人也夫子幸有以張之留之彌月<lb/>
取次吟賞標新領異良如孫子所云余胸中無奇以<lb/>
孫子言直歎其奇而巳矣東海中有水母以蝦爲目<lb/>
而余以孫子爲目甚矣余之可笑也孫子趣欲余張<lb/>
其詩請爲孫子終嗜奇之說今夫芻豢粱肉天下同<lb/>
嗜也有人焉厭膏粱而甘藜莧或嗜梨栗或嗜棗芰<lb/>
則奇又有人焉厭五榖錬服食餐雲母而摩甘露則<lb/>
益奇雖肰未嘗奇也彭祖之斟雉羹麻姑之擗麟脯<lb/>
<pb n="KR4f0011_SBCK_047-12b"/>
皆其日用飮食也仙家有梨棗之藥諸天有飮食之<lb/>
樹自肰任運非幻化而得也物亦有之麝之食柏也<lb/>
虫之食木也蠧之食字也人以爲奇而彼固以爲芻<lb/>
豢粱肉属厭而後巳也若夫彜由食火蜣蜋食糞蝍<lb/>
蛆食虵腦竊脂賊苗之類皆將笑而噦之則亦何奇<lb/>
之有哉昔者昌黎之門文莫奇子樊宗師詩莫奇于<lb/>
盧仝樊之文昌黎以爲文從字順者也盧之詩曰海<lb/>
月獲覊魂到曉點孤光夜半睡獨覺爽氣盈心堂吾<lb/>
以爲非昌黎不能道也孫子旣以嗜奇知陸子括羽<lb/>
鏃礪請以昌黎之門爲凖若夫馬蘭請客葢玉川子<lb/>
<pb n="KR4f0011_SBCK_047-13a"/>
之俳語而長頸高結鬬險于菌蠢彭亨之辭亦非余<lb/>
之所謂奇也書之以復于孫子且以爲陸子詩序<lb/>
　　題徐季白詩卷後<lb/>
余少不能詩老而不復論詩䘮亂之後蒐來遺忘都<lb/>
爲一集間有評論舉所聞于先生長者之緒言略爲<lb/>
標目以就正于君子不自意頗得當于法眼雜肰歎<lb/>
賞稱爲萟苑之金錍而一二詢厲者又將吹毛刻膚<lb/>
以爲大謬老歸空門㴱知一切皆幻付之盧和而巳<lb/>
偶遊雲間徐子季白持行卷來謁再拜而乞言猶以<lb/>
余爲足與言者也余竊心愧之余之評詩與當世牴<lb/>
<pb n="KR4f0011_SBCK_047-13b"/>
牾者莫甚于二李及弇州二李且置勿論弇州則吾<lb/>
先世之契家也余髪覆額時讀前後四部稿皆能成<lb/>
誦闇記其行墨今所謂晩年定論者皆舉揚其集中<lb/>
追悔少作與其欲改正巵言勿悞後人之語以戒當<lb/>
世之耳論目食刻舟膠柱者初非敢鑿空杜譔欺誣<lb/>
先哲也雲間之才子如臥子舒章余故愛其才情美<lb/>
其聲律惟其淵源流別各有從來余亦嘗面規之而<lb/>
二子亦不以爲耳瑱采詩之役未及甲申以後豈有<lb/>
意刋落料揀哉嗟夫天地之降才與吾人之靈心妙<lb/>
智生生不窮新新相續有三百篇則必有楚騷有漢<lb/>
<pb n="KR4f0011_SBCK_047-14a"/>
魏建安則必有六朝有景隆開元則必有中晩及宋<lb/>
元而世皆遵守嚴羽卿劉辰翁高廷禮之瞽說限隔<lb/>
時代支離格律如癡蠅穴<graphic n="KR1084" url="https://raw.githubusercontent.com/kanripo/KR-Gaiji/master/images/KR1084.png" mimeType="image/png"/>不見世界斯則良可憐<lb/>
愍者如雲間之詩自國初海叟諸公以迄陳李可謂<lb/>
極盛矣後來才俊比肩接踵莫不異曲同工光前絶<lb/>
後季白則其超乘絕出者也生才不盡來者難誣必<lb/>
欲以一人一家之見評泊古今牛羊之眼但別方隅<lb/>
豈不可爲一笑哉余絕口論詩久矣以季白虚心請<lb/>
益偶有棖觸聊發其狂言亦欲因季白以錞于雲間<lb/>
之後賢也<lb/>
<pb n="KR4f0011_SBCK_047-14b"/>
　　題西湖竹枝詞<lb/>
毎讀西湖書不耐版蕩黍禾之語楊鈇崖故宫詩甲<lb/>
絶兜字輒欲舉筆抹之今觀鷓鴣竹枝百首雖復慷<lb/>
慨歷落别有託寄而所敘列多不可吾意吾祖武肅<lb/>
王築錢塘詩云傳語神龍并水府錢塘今擬作錢城<lb/>
去今千餘年英雄之氣尚在毎吟鷓鴣一絕輒曼聲<lb/>
歌此詩以亂之<lb/>
　　題李屺瞻谷口山房詩序<lb/>
故御史大夫謚愍肅涇陽漸菴李公萬曆之偉人也<lb/>
余兒童時巳知頌公如蘇子之於韓范富歐長而奉<lb/>
<pb n="KR4f0011_SBCK_047-15a"/>
敎于先達知公爲趙浚谷先生之壻微言大義扣擊<lb/>
于浚谷者爲多余評定明朝奏文以浚谷爲冠首行<lb/>
求李公之文唯流傳奏疏毎爲嘅歎今年游白門得<lb/>
見李公之曾孫屺瞻弓冶箕裘羽儀是在不獨蔡中<lb/>
郞虎賁之思而巳屺瞻以詩草示余属爲是正屺瞻<lb/>
之詩如陳正字行卷一日而傾雒下何竢余言余觀<lb/>
秦人詩自李空同以逮文太靑莫不伉厲用壯有車<lb/>
鄰駟鐵之遺聲屺瞻獨不肰行安節和一唱三歎殆<lb/>
有蒹葭白露美人一方之旨意未可謂之秦聲也詩<lb/>
曰自我有先正其言明且淸盛明之世大人君子詒<lb/>
<pb n="KR4f0011_SBCK_047-15b"/>
謀善物皆有溫柔敦厚豈弟易直之流風觀于屺瞻<lb/>
之詩余之頌慕漸菴爲不徒也巳<lb/>
</p>
<p>
</p>
  </div>
</body>
</text>
</TEI>
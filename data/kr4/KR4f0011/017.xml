<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0011_SBCK_017-1a"/>
牧齋有學集卷十七<lb/>
　序<lb/>
　　梅村先生詩集序<lb/>
余老歸空門不復染指聲律而頗悟詩理以爲詩之<lb/>
道有不學而能者有學而不能者有可學而能者有<lb/>
可學而不可能者有學而愈能者有愈學而愈不能<lb/>
者有天工焉有人事焉知其所以肰而詩可以幾而<lb/>
學也間嘗趣舉其說而聞者莫吾信頃讀梅村先生<lb/>
詩集喟肰歎曰嗟乎此可以證明吾說矣夫所謂不<lb/>
學而能者三侯垓下滄浪山木如天鼓谷音稱心而<lb/>
<pb n="KR4f0011_SBCK_017-1b"/>
衝口者是也所謂學而不能者賦名六合句取切偶<lb/>
如鳥空䑕喞循聲而屈歩者是也此非所以論梅村<lb/>
之詩梅村之詩其殆可學而不可能者乎夫詩有聲<lb/>
焉宮商可叶也有律焉聲病可案也有體焉正變可<lb/>
稽也有材焉良楛可攻也斯所謂可學而能者也若<lb/>
其調之鏗肰金春而石戞也氣之熊肰劒花而星芒<lb/>
也光之耿肰春浮花而霞侵月也情之盎肰草碧色<lb/>
而水綠波也戴容州有言藍田日煖良玉生煙可望<lb/>
而不可置于眉睫之間以此論梅村之詩可能乎不<lb/>
可能乎文繁勢變事近景遙或移形于跬歩或縮地<lb/>
<pb n="KR4f0011_SBCK_017-2a"/>
于千里泗水秋風則往歌而來哭寒燈擁髻則生死<lb/>
而死生可能乎不可能乎所謂可學而不可能者信<lb/>
矣而又非可以不學而能也以其識趣正定才力宏<lb/>
肆心地虚明天地之物象陰符之生殺古今之文心<lb/>
名理陶冶籠挫歸乎一氣而咸資以爲詩善畫馬者<lb/>
曰天閑萬廐皆吾師也安有撑腸䨓腹蟬吟蚓竅而<lb/>
謂之能詩者哉玄黃金碧入其罏鞲皆成神丹而他<lb/>
人則爲掇拾之長物么絃孤韵經其杼軸皆爲活句<lb/>
而他人則爲偷句之鈍賊參苓不能生死人朱鉛不<lb/>
能飾醜女故曰有學而愈能有愈學而愈不能讀梅<lb/>
<pb n="KR4f0011_SBCK_017-2b"/>
村詩者亦可以霍肰而悟矣竊嘗謂詩人才子皆生<lb/>
自間氣天之所使以潤色斯世而近<graphic n="KR2420" url="https://raw.githubusercontent.com/kanripo/KR-Gaiji/master/images/KR2420.png" mimeType="image/png"/>則多出詞林<lb/>
肰自高靑丘以降若李賔之楊用修者未易一二數<lb/>
也豐水有芭生材不盡而産梅村于隆平之後以錦<lb/>
繡爲肝腸以珠玉爲咳唾置諸西淸東序之間俾其<lb/>
鯨鏗春麗眉目一世輇材小生不自度量猥欲以煩<lb/>
聲促節流漂嘈囋爭馳尺幅之上豈不誖哉余故略<lb/>
舉學詩之說以引其論世之踸踔短垣呼囂相命者<lb/>
聞余言固將交綏引去而余以老　才盡目瞪吻燥<lb/>
自詭于儛書焚筆者庶亦可以有辭也<lb/>
<pb n="KR4f0011_SBCK_017-3a"/>
　　季滄葦詩序<lb/>
甲午中秋余過蘭江滄葦明府訪余舟次譚余所輯<lb/>
列朝詩集部居州次累累如貫珠人有小傳趣舉其<lb/>
詞若數一二余卹肰心異之硯祥告我曰滄葦購得<lb/>
此集繙閱再三手自採纈成大掌簿十帙雖書生攻<lb/>
兎園冊專勤無如也視事少間發憤讀書丹鉛金矢<lb/>
案牘交互午夜伊吾與銅籖聲相應其爲詩劌心鉢<lb/>
腎茹古吐今必欲追配作者願就正于夫子而未敢<lb/>
輕出也余問諸滄葦弗應從硯詳再索得之信滄葦<lb/>
之雄于詩也今夫人之稱詩者眉目不同興㑹各異<lb/>
<pb n="KR4f0011_SBCK_017-3b"/>
設壇分墠互相甲乙遠則追隨秦雒近則跳浪越楚<lb/>
縱極其精神才力橫度㨗出不過滅沒于二百年來<lb/>
名人魁士沉淵洑流之中亦成其爲今人之詩而巳<lb/>
矣三百篇以後騷雅具在太史公曰國風好色而不<lb/>
淫小雅怨誹而不亂此千古論詩之祖劉彦和蓋㴱<lb/>
知之故其論詩曰軒翥詩人之後奮飛詞家之先三<lb/>
百篇變而爲騷騷變爲漢魏古詩根抵性情籠挫物<lb/>
態高天㴱淵窮工極變而不能出于太史公之兩言<lb/>
所謂兩言者好色也怨誹也士相媚女相說以至于<lb/>
風月嬋娟花鳥繁㑹皆好色也春女哀秋士悲以至<lb/>
<pb n="KR4f0011_SBCK_017-4a"/>
于白駒刺作角弓怨張皆怨誹也好色者情之槖籥<lb/>
也怨誹者情之淵府也好色不比于淫怨誹不比于<lb/>
亂所謂發乎情止乎義理者也人之情眞人交斯僞<lb/>
有眞好色有眞怨誹而天下始有眞詩一字染神萬<lb/>
刦不朽鍾記室論十九首謂驚心動魄一字于金大<lb/>
白歎吾衰不作子美矜得失寸心皆是物也今不讀<lb/>
古人之詩不知其言志永言眞正血脉而求師于近<lb/>
代如躄人之學步如傖父之學語其不至于罥足沓<lb/>
舌者則亦鮮矣滄葦之詩意匠㴱發脉厚才情飈迅<lb/>
意思霞舉䇿驥足于脩途可以無所不騁而迂轡弭<lb/>
<pb n="KR4f0011_SBCK_017-4b"/>
節退而欲自負于古人世之無眞詩也久矣以滄葦<lb/>
之才好學㴱思精求古人之血脉以追遡國風小雅<lb/>
之指要詩道之中興也吾有望焉余觀滄葦就正之<lb/>
雅意知其不以面䛕責我也爲申言學古之說以有<lb/>
合焉且以有進焉昔者蘇子瞻兄弟旣舉進士子瞻<lb/>
官鳳翔寄子由于長安其詩曰遙知讀易西牕下車<lb/>
馬𫾣門定不譍古人榮進之初讀書尚志其厚相期<lb/>
待如此今之君子知此意者鮮矣余之期滄葦以有<lb/>
成者如此不獨以其詩也<lb/>
　　施愚山詩集序<lb/>
<pb n="KR4f0011_SBCK_017-5a"/>
西昌陳子伯璣來告我曰宛陵施愚山先生今之梅<lb/>
聖俞也聖俞之詩得歐陽子之文而益顯今愚山不<lb/>
敢自定其詩而有待夫夫子衡也敢助之以請夫子<lb/>
其無辭余受而卒業誦詩而論其世蓋三歎焉昔者<lb/>
隆平之世東風入律靑雲千呂士大夫得斯世太和<lb/>
元氣吹息而爲詩歐陽子稱聖俞之詩哆肰似春凄<lb/>
肰似秋與樂同其苗裔者此當有宋之初盛運會使<lb/>
肰而非人之所能爲也兵興以來海內之詩彌盛要<lb/>
皆角聲多宮聲寡陰律多陽律寡噍殺恚怒之音多<lb/>
順成嘽緩之音寡繁聲多破君子有餘憂焉愚山之<lb/>
<pb n="KR4f0011_SBCK_017-5b"/>
詩異是鏘肰而金溫肰而玉詘拊搏升朱絃淸汜求<lb/>
其爲衰世之音不可得也歐陽子曰樂者天地人之<lb/>
和氣相接者也地氣不上應曰雺天氣不下應曰霧<lb/>
天地之氣不接而人之聲音從之愚山當此時能以<lb/>
其詩迴幹元氣以方寸之管而代伶倫之吹律何其<lb/>
雄也記曰溫柔敦厚詩之敎也說詩者謂雞鳴沔水<lb/>
殷勤而規切者如扁鵲之療太子溱洧桑中咨嗟而<lb/>
哀歎者如秦和之視平公病有淺㴱治有緩急詩人<lb/>
之志在救世歸本于溫柔敦厚一也愚山視學齋魯<lb/>
祠伏生旌孫明復石介享鐵司公七公嘘枯吹燼廣<lb/>
<pb n="KR4f0011_SBCK_017-6a"/>
厲風敎敦伐木友生之義哭顧夢游之䘮瓦燈敝帷<lb/>
過時而悲溫柔敦厚之敎詩人之鍼藥救世愚山蓋<lb/>
身有之詩有之神之聽之終和且平和平而神聽天<lb/>
地神人之和氣所由接也其斯以同樂之苗裔而爲<lb/>
詩人救世之詩也與陳子曰詩爲樂之苗裔衡聞之<lb/>
矣審樂音以論世本詩敎以救世大哉斯言殆歐陽<lb/>
子之所未及也請授簡書之以爲愚山詩序<lb/>
　　宋子建遙和集序<lb/>
宋子子建盡取六代三唐之詩句比字櫛繼聲属和<lb/>
名之曰遙和集而請余爲序夫和詩而次韵非古也<lb/>
<pb n="KR4f0011_SBCK_017-6b"/>
次韻而盡古人之詩尤非古也國初沿元季餘風高<lb/>
棅張楷之流徧和鼓吹三體瀛奎諸集浩汗曼衍盈<lb/>
箱充宇迄于今邯鄲之歩巳窮兎園之冊盡齾有識<lb/>
者遇之咸睨而弗顧也子建亦何取而爲是哉竊謂<lb/>
和古人之詩其難有三牢籠古今極命庶物沿流溯<lb/>
源文從字順古人之學也無其學而捃拾撦割撏剝<lb/>
剽略枝梧如窮子之博易如貧女之縫紝爲陋而巳<lb/>
矣區明風雅別裁僞體標舉興會萌茁時運古人之<lb/>
識也無其識而彷竊逐響尋聲拍肩取道如水母之<lb/>
傭目如屈䖝之循枝爲愚而巳矣擺落悠悠望古遙<lb/>
<pb n="KR4f0011_SBCK_017-7a"/>
集晞髮咸池濯足東海古人之志也無其志而聒噪<lb/>
夢囈歌哭狂易叫囂如豕腹之彭亨如蠅聲之喧沸<lb/>
爲妄而巳矣子建器資敏學殖厚其識其志又足以<lb/>
發之窮年屏力掉鞅詞壇遂能含咀百家籠挫千古<lb/>
馳騁下上而不蹈夫三者之病又何疑哉古之和詩<lb/>
者莫善于江淹江之言曰蛾眉詎同貌而俱同于魄<lb/>
芳草寧共氣而皆悅于魂論詩而至于動魄悅魂精<lb/>
矣微矣推而極之三百篇騷雅以迄唐後之詩皆古<lb/>
人之魄也千秋巳往窮塵未來片什染神单詞刺骨<lb/>
揚之而色飛沉之而心死非魄也其魂也鍾嶸之稱<lb/>
<pb n="KR4f0011_SBCK_017-7b"/>
十九首驚心動魄一字千金正此物也如其不爾則<lb/>
玄黃律呂金碧浮沉皆象物也皆死生也雖其駢花<lb/>
麗葉餘波綺麗亦將化爲陳羮塗飯而矧其諓諓者<lb/>
乎子建所和之詩皆魄也有魂焉以尸之經營將迎<lb/>
意匠怳忽所謂動魄悅魂者江氏能言之而子建能<lb/>
知之後之和詩者其可爲標表巳矣余于子建之詩<lb/>
趣舉之未能詳也姑述其䛕聞以質之且爲學詩者<lb/>
告焉或曰昔者陳思王游魚山中夜聞天樂悽惋寫<lb/>
而傳之梵音流于中土蓋自此始此遙和之精者也<lb/>
宋子慕思王之才遂與同字昔子建之所和梵天之<lb/>
<pb n="KR4f0011_SBCK_017-8a"/>
樂也今子建之所和人世之音也今也不思王之儗<lb/>
而比量于高張諸人何斤斤也余蹶肰而起也有是<lb/>
哉并書之以爲序<lb/>
　　宋玉叔安雅堂集序<lb/>
萊陽宋先之與余爲縞紵交先之稱其家世勲有二<lb/>
才子玉叔尤雄駿陵谷遷改宋氏長老取次彫謝玉<lb/>
叔遂以文章氣誼羽儀當世辛丑夏余過武林俛仰<lb/>
今昔悽肰有雍門之悲巳得盡讀其詩文而玉叔属<lb/>
余爲其序余故不知其詩强仕巳後受敎于鄕先生<lb/>
長者流聞臨川公安之緒言詩之源流利病知之不<lb/>
<pb n="KR4f0011_SBCK_017-8b"/>
爲不正家世與弇州游好㴱悉其晚年追悔爲之標<lb/>
表遺文而抉擿其指要非敢以臆見爲上下也今之<lb/>
結儔附黨羣而相噪者祖述弇州之初學掇拾其嘔<lb/>
噦之餘以相薦揚諺有之海母以蝦爲目二百年來<lb/>
俗學無目奉嚴羽卿高廷禮二家之瞽說以爲蝦目<lb/>
而今之後人又相將以俗學爲目由達人觀之可爲<lb/>
悲憫此其說在羣兒之雹論也羣兒不識珠見雨雹<lb/>
焉以爲珠也掬而藏之俄而無餘質矣有大長者富<lb/>
有寳珠羣兒相與噪曰此雹也非珠也雜肰抵而去<lb/>
之其黠者則又咻曰果珠也安知吾昔日之雹非長<lb/>
<pb n="KR4f0011_SBCK_017-9a"/>
者之珠長者心目了肰自信其爲珠羣兒論雹爲珠<lb/>
論珠爲雹喧呶䀨耳都盧一笑而巳玉叔之詩長者<lb/>
之寳珠也一以爲隋矦一以爲泉客其光可以照乘<lb/>
而其餘可以彈鵲其爲珠不爲雹不待有目者而後<lb/>
知也肰而羣兒之雹論日喧呶而未巳羣兒固不能<lb/>
指雹以亂珠而抑將假長者之珠以蓋雹也玉叔雖<lb/>
自信其珠其若之何吳門葉襄聖野吾徒之知言者<lb/>
也其序玉叔之詩曰天才儁朗逸思雕華風力旣遒<lb/>
丹彩彌潤陶寫性靈抒寄幽憤聲岀宮商情兼雅頌<lb/>
其詩人之雄乎聖野之頌玉叔可謂信而有徵矣玉<lb/>
<pb n="KR4f0011_SBCK_017-9b"/>
叔櫝長者之寳珠慨肰自信登壇立墠一掃羣兒之<lb/>
雹論滄海橫流庶有豸乎肰此言自余發之彼以我<lb/>
將易置將師空其壁壘也其羣噪將益甚而吾所稱<lb/>
引葉生者窮老逢掖墓木巳拱不若膏唇拭舌之流<lb/>
可以助予也此亦蘄乎玉叔之自信而巳矣夫士固<lb/>
未有不自信而能单出獨樹卓立于今古者也<lb/>
　　王貽上詩集序<lb/>
神廟庚戍之歲偕余舉南宮者關西文太淸新城王<lb/>
季木竟陵鍾伯敬皆雄駿君子掉鞅詞壇太淸博而<lb/>
奥季木瞻而肆踔厲風發大放厥詞太淸贈季木曰<lb/>
<pb n="KR4f0011_SBCK_017-10a"/>
元美吾兼愛空同爾獨師蓋其宗法如此而伯敬以<lb/>
幽閒隱秀之致標指詩歸竄易時人之耳目迄干今<lb/>
輇材諷說簸弄研削莫不援引鍾譚與王李徐袁分<lb/>
茅設蕝而關西新城之集孤行秦齊間江表之士莫<lb/>
有過而問者三子之才力伯仲之間耳而身後之名<lb/>
飛沈逈絕殆亦有幸有不幸焉千秋萬歲古人所以<lb/>
㴱歎于寂寞也季木歿三十餘年從孫貽上復以詩<lb/>
名鵲起閩人林古度詮次其集推季木爲先河謂家<lb/>
學門風淵源有自新城之壇坫大振於聲銷灰燼之<lb/>
餘而竟陵之光燄熸矣余蓋爲之撫卷太息知文苑<lb/>
<pb n="KR4f0011_SBCK_017-10b"/>
之乘除有刦運叅錯其間抑亦可以觀天咫也嗟夫<lb/>
詩道淪胥浮僞並作其大端有二學古而贋者影掠<lb/>
滄𬈑弇山之賸語尺寸比儗此屈歩之蟲尋條失枝<lb/>
者也師心而妄者懲創品彚詩歸之流弊眩運掉舉<lb/>
此牛羊之眼但見方隅者也之二人者其持論區以<lb/>
別矣不知古學之由來而勇於自是輕於侮昔則亦<lb/>
同歸於狂易而巳貽上之詩文繁理富銜華佩實感<lb/>
時之作惻愴于杜陵緣情之什纏綿於義山其談萟<lb/>
四言曰典曰遠曰諧曰則沿波討源平原之遺則也<lb/>
截㫁衆流杼山之㣲言也別裁僞體轉益多師艸堂<lb/>
<pb n="KR4f0011_SBCK_017-11a"/>
之金丹大藥也平心易氣耽思旁訊㴱知古學之由<lb/>
來而於前一人者之爲皆能洮汰其癥結祓除其嘈<lb/>
囋思㴱哉小雅之復作也微斯人其誰與歸貽上以<lb/>
余爲孤竹之老馬過而問道於余余遂趣舉其質言<lb/>
以爲敘往余嘗與太靑季木論文東闕下勸其追遡<lb/>
古學毋沿洄於今學而不知返太靑喟肰謂季木曰<lb/>
虞山之言是也顧我老不能用耳今二子墓木巳拱<lb/>
聲塵蔑如余八十昏忘値貽上代興之日向之鏃礪<lb/>
知巳用古學勸勉者今得子身親見之豈不有厚幸<lb/>
哉書之以慶余之遭也<lb/>
<pb n="KR4f0011_SBCK_017-11b"/>
　　周元亮賴古堂合刻序<lb/>
癸巳春余游武林得元亮淸漳城上四章讀而歎曰<lb/>
余與元亮別八年矣久不見元亮詩不謂筆力老蒼<lb/>
感激悲壯一至于此今年相遇吳門乃盡見其賴古<lb/>
堂諸刻情㴱而文明言近而指遠包涵雅故蕩滌塵<lb/>
俗卓肰以古人爲指歸而不墮入于昔人之兎徑與<lb/>
近世之䑕穴信元亮之雄于詩也或曰子之推評元<lb/>
亮也其旨要可得聞乎余告之曰有本古之爲詩者<lb/>
有本焉國風之好色小雅之怨誹離騷之疾痛叫呼<lb/>
結轖於君臣夫婦朋友之間而發作于身世偪側時<lb/>
<pb n="KR4f0011_SBCK_017-12a"/>
命連蹇之會夢而噩病而吟春歌而溺笑皆是物也<lb/>
故曰有本唐之李杜光燄萬丈人皆知之放而爲昌<lb/>
黎達而爲樂天麗而爲義山譎而爲長吉窮而爲昭<lb/>
諫詭灰奡兀而爲盧仝劉又莫不有物焉魁壘耿介<lb/>
槎枒于肺腑擊撞于胸臆故其言之也不慚而其流<lb/>
慱也至于歷刦而不朽今之爲詩本之則無徒以詞<lb/>
章聲病比量于尺幅之間如春花之爛發如秋水之<lb/>
時至風怒霜殺索肰不見其所有而舉世咸以此相<lb/>
夸相命豈不末哉元亮之爲人也孝于親忠于君篤<lb/>
摯于朋友巍肰巨人長德也汲水城壞張林宗抱其<lb/>
<pb n="KR4f0011_SBCK_017-12b"/>
詩文與二子淪水中元亮兄弟行求其少子載以歸<lb/>
家于役返里躬送之還中牟其守漳也故人門客在<lb/>
重圍中相與登陴賦詩抗詞同日無一人思解免者<lb/>
藴義生風緣情仗境珪判而璋合金舂而玉應此元<lb/>
亮之所以爲詩也而豈徒哉元亮近在樵川痛詩道<lb/>
榛蕪刻覆羽詩話以風示海內滄浪之論詩自謂如<lb/>
那吒太子拆骨還父拆肉還母而未嘗探極于有本<lb/>
謂詩家玲瓏透徹之悟獨歸盛唐則其所矜詡爲妙<lb/>
悟者亦一知半解而巳余懼世之學詩者奉滄浪爲<lb/>
質的因序元亮詩而梗槪及之若其論詩之誤俟他<lb/>
<pb n="KR4f0011_SBCK_017-13a"/>
日篝燈剪韭抵掌極論而兹固未能悉也<lb/>
　　賴古堂文選序<lb/>
巳丑之春余釋南囚歸里盡發本朝藏書裒輯史乘<lb/>
得數百帙選次古文得六十餘帙州次部居遺蒐闕<lb/>
補忘食廢寢窮歲月而告成庚寅孟冬不戒于火爲<lb/>
新宮三日之哭知天之不假我以斯文也息心栖禪<lb/>
皈依內典世間文字眇肰如塵沙積刦矣越五年甲<lb/>
午遇周子元亮于吳門出賴古堂文選属余是正且<lb/>
請爲其序序曰近代之文章河決魚爛敗壞而不可<lb/>
救者凡以百年以來學問之繆種浸淫于世運熏結<lb/>
<pb n="KR4f0011_SBCK_017-13b"/>
于人心襲習綸輪醖釀發作以至于此極也蓋經學<lb/>
之繆三一曰解經之繆以臆見考詩書以杜撰竄三<lb/>
傳鑿空瞽說則㑹稽季氏本爲之魁二曰亂經之繆<lb/>
石經托之賈逵詩傳儗諸子貢矯誣亂眞則四明豐<lb/>
氏坊爲之魁三曰侮經之繆訶虞書爲俳偶摘雅頌<lb/>
爲重複非聖無法則餘姚孫氏鑛爲之魁史學之繆<lb/>
三一曰讀史之謬目學耳食踵温陵卓吾之論而漫<lb/>
無折衷者是也二曰集史之繆攘遺捨藩昉毗陵荆<lb/>
川之集錄而茫無鈎貫者是也三曰作史之繆不立<lb/>
長編不起凡例不諳典要腐于南城<hi>皇明書</hi>蕪于南潯<lb/>
<pb n="KR4f0011_SBCK_017-14a"/>
　　蹖駁于晉江　以至于盲瞽僭亂蟪聲而蚋<lb/>
鳴者皆是也說文長箋行而字學繆幾何原本行而<lb/>
曆學繆冬瓜瓠子之禪行而禪學繆凡此諸繆其病<lb/>
在膏肓湊理而癥結傳變咸著見于文章文章之壞<lb/>
也始于餖飣掇拾剽賊古昔極于驕僨昌披　偭規<lb/>
矩星移物換霜降水涸而賴古之選始出是選也遡<lb/>
古學搜繆種窮雅故于經史甄流別于文字剪削枝<lb/>
葉芟薙稂莠恤恤乎其恐失也愀乎悠乎其有餘思<lb/>
也余讀之幡肰而喜退而有憂焉何憂乎憂夫學問<lb/>
之繆種誠難于祓除而文章升降之際未易以隻手<lb/>
<pb n="KR4f0011_SBCK_017-14b"/>
挽也日者雲間之才士起而嘘李王之燄西江爲古<lb/>
學者昌言闢之闢之誠是也而或者揚榷其持論以<lb/>
爲敢于評古人而易于許今人抹殺文選詆諆文賦<lb/>
非敢乎某詩偪太白某文過昌黎非易乎有敢心焉<lb/>
以評古此則知古人之淺也有易心焉以許今此亦<lb/>
愛今人之薄也塗車芻靈象物也耳目鼻口象人也<lb/>
有化工焉有神理焉非其象之謂也規模韓柳擬議<lb/>
歐曾宗雒閩而祧鄭孔主武夷而賔鵝湖刻畫其衣<lb/>
冠高厚其閈閎龎肰標一先生之一言而未免爲象<lb/>
物象人之似則亦向者繆種之傳變異候而同病者<lb/>
<pb n="KR4f0011_SBCK_017-15a"/>
也嗟乎目睫之論其則不遠口耳之間相去幾何余<lb/>
之憂亦元亮之憂亦西江諸君子之憂也徐巨源余<lb/>
通家稚弟詒書往復巨源不以爲不肰父子不遠二<lb/>
千里爲其母乞銘來商此事値余赴急徵而返日月<lb/>
逾邁存歿迢肰因元亮之請序發其狂言亦猶昔之<lb/>
思復于巨源千子者也重爲告諸君子余老矣付以<lb/>
斯文有元亮在繼自今相與肆力古學發皇蕩滌煥<lb/>
肰與唐宋同風余得慗執其緒言自附于老馬之識<lb/>
路其亦與有庸哉<lb/>
　　申比部詩序<lb/>
<pb n="KR4f0011_SBCK_017-15b"/>
申長公維志者故少師文定公之冢孫也官南比部<lb/>
執政張羅鉤黨毒螫善類傳示風旨嶷肰不爲動遂<lb/>
受譙鐫以去余聞而壯之歸而杜門却掃不關人事<lb/>
名行益脩學殖益厚而聲律亦益工吳之士友相率<lb/>
排定其詩凡四卷而請余爲序余初入史館謁文定<lb/>
于里第禀承其訓辭所謂昔我有先正其言明且淸<lb/>
者也晚而採詩于館閣萬曆中以文定爲首追思太<lb/>
平風流宰相一觴一詠翰墨游戲皆乘載國家之元<lb/>
氣以出流風餘韵可以衣被百世而况其孫子乎比<lb/>
部之詩鏘肰而珠圓渾肰而璧合玉瓚黃流爲當世<lb/>
<pb n="KR4f0011_SBCK_017-16a"/>
所貴重而其源之出于文定也余則能知而言之昔<lb/>
者歐陽永叔譜洛陽之花以謂花之極其美與夫癭<lb/>
木臃腫之極其惡醜好雖異而得分氣之偏爲元氣<lb/>
之病則均予甚以爲不肰造化吉祥之氣與國家休<lb/>
明之運旁薄結轖而鍾美于人物必有奇絕殊尤者<lb/>
出於其間草木之華亦中氣之分也而可以爲病乎<lb/>
卷阿之九章言鳳凰之鳴也必曰于彼高岡言梧桐<lb/>
之生也必曰于彼朝陽說詩者謂高岡集止之地以<lb/>
喻國家陽被溫仁之氣亦君德也謂天地之正氣不<lb/>
宜限而自私者亦過也文定之事我神祖卷阿之鳳<lb/>
<pb n="KR4f0011_SBCK_017-16b"/>
凰也比部則其長離鸑鷟也來歌矢音再世而其詩<lb/>
益昌其爲艸木之華也亦大矣由是而益知永叔之<lb/>
非通論也嗟夫國家二百餘年世習平康正直之俗<lb/>
人被溫柔敦厚之敎比部之詩多出于黍離之後雍<lb/>
頌爾雅噍殺不作梧桐之萋菶鳳凰之雝喈宛肰猶<lb/>
在尺幅之中周家忠厚仁及草木吾夫子之所以歎<lb/>
豐芭也論次比部之詩而推本于文定可以興可以<lb/>
觀矣蘇子有云使天下之人相與勉爲忠厚而恥爲<lb/>
媮薄或由於此斯余之志也矣<lb/>
　　江田陳氏家集序<lb/>
<pb n="KR4f0011_SBCK_017-17a"/>
余近輯列朝詩集釐爲甲乙丙丁四部而爲之序曰<lb/>
遺山中州集止于癸癸者歸也余輯列朝詩止于丁<lb/>
丁者萬物皆丁壯成實大盛于丁也蓋余竊取刪詩<lb/>
之義顧異于遺山者如此而閩中孝廉陳昌箕以江<lb/>
田詩乘示余俾爲其序余觀陳氏家集江山公伯康<lb/>
洪武間任江山令則甲集中人也贊善公完中書公<lb/>
登侍講學士公全登朝永宣間則乙集中人也布政<lb/>
公崇德敎諭公良貴在成化中則丙集中人也太常<lb/>
少卿聮芳兵侍郞省在嘉靖萬曆間則丁集中人也<lb/>
陳氏一門歷三百年簪纓不絕蘭錡相望又能以詩<lb/>
<pb n="KR4f0011_SBCK_017-17b"/>
世其家金張舊業七葉漢貂視陳氏有媿色焉班固<lb/>
有言國藉十世之基家承百年之業士食舊德之名<lb/>
氏農服先疇之畎畝商循族姓之所鬻工用高曾之<lb/>
規矩當國家綦隆盛治流漢漂唐久道化成人文滋<lb/>
茂燦肰三代同風以陳氏一家徵之豈不信哉昌箕<lb/>
之輯是集也其不獨以頌箕裘誇閥閱徘徊黍離麥<lb/>
秀之秋而闡揚菁莪豐芭之盛其意尤可感而傳也<lb/>
余採閩詩未獲斯集多所闕遺因昌箕之索序喜得<lb/>
附名其後也不敢以老髦辭詩曰昔我有先正其言<lb/>
明且淸自丁以上江山諸公當之矣又曰子子孫孫<lb/>
<pb n="KR4f0011_SBCK_017-18a"/>
勿替引之自丁以下豈非昌箕之責乎萬物盛於丙<lb/>
成於丁茂於戊丁於時爲夏夏大也於人爲四强仕<lb/>
之年年幹也自江山諸公以逮昌箕於時爲夏昌箕<lb/>
年方强仕於幹爲丁鴻朗莊嚴富有日新丁成而戊<lb/>
茂將于是乎在詩曰武王豈不仕貽厥孫謀以燕翼<lb/>
子百世之仁也此又余所以竊取刪詩之義敬爲江<lb/>
田之後人告焉<lb/>
　　葉九來鋤經堂詩序<lb/>
余老歸空門濶疎翰墨歸子玄恭過而詫曰鹿城婁<lb/>
水才士蔚起以探珠採玉爲能事葦蕭之人至矣能<lb/>
<pb n="KR4f0011_SBCK_017-18b"/>
終爲驪龍之睡乎余笑而不應近世余以賞花諸記<lb/>
得呼子得下㫁句詩禪誦之餘挑燈長吟癢癢肰如<lb/>
不自禁久之乃已少時葉子九來以近刻詩見貽開<lb/>
卷見得下敘讀之而歎斯所謂崑山之人以玉抵鵲<lb/>
者耶玄恭之惎我宜也九來爲童子時背誦覆局賦<lb/>
詩驚動長老長而學益殖才益老杼軸性情鈎貫風<lb/>
雅<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>梳于物情世變七言歌詩尤爲夐厲如徤馬在<lb/>
御蹀蹀不能止要其天才激越鬱負秀氣抉剔剽賊<lb/>
傭販之病合于自肰呼葛二子之序庶幾似之皇甫<lb/>
持正稱顧逋翁之詩謂吳中太湖異石洞庭朱實華<lb/>
<pb n="KR4f0011_SBCK_017-19a"/>
亭鶴唳與虎丘天竺佛寺鈎綿秀絕出其中上奇石<lb/>
空中玲瓏漏穿文人才子飮食其輕淸鮮榮之氣玉<lb/>
膏金壺涌出筆端穿天心而岀月脇誠有如持正之<lb/>
所云斯世之割剝補緝翦𥿄花畫死水者宜其日相<lb/>
倍而不能以幾及也當勝國末楊廉夫以風流儒雅<lb/>
主盟江左崑山之傑出者郭翼羲仲袁華子英呂誠<lb/>
敬夫皆出其門而鐵厓之道益尊余昬忘失學九來<lb/>
以禮先一飯俾敘其詩有㴱愧焉肰鐵翁老不解事<lb/>
酒後耳熱塗膏醉墨猶欲與諸子掉鞅決勝余今爲<lb/>
啞羊僧慿軾以觀文戰風檣陣馬鯨呿鰲擲髣髴齋<lb/>
<pb n="KR4f0011_SBCK_017-19b"/>
鐘佛火間日昃而歌聊以送老其暇逸過廉夫遠矣<lb/>
書以敘九來之詩竊以自幸玄恭又何以惎我也<lb/>
　　金爾宗詒翼堂詩草序<lb/>
嘉定有懷文抱負溫恭大雅之君子曰金先生子魚<lb/>
其子曰德開字爾宗以文行世其家爾宗沒十餘年<lb/>
其子熊士刻其遺詩三卷而請余爲其序往予獲交<lb/>
子魚爾宗以執友事余摳衣奉手不命之進不敢進<lb/>
訢訢抑抑如也子魚沒爾宗請余誌其墓其事余益<lb/>
恭今爾宗不幸早世其子起士宗懷節者遭逢國難<lb/>
早夜呼憤竟以强死其歌詩爲人傳寫位置于殷士<lb/>
<pb n="KR4f0011_SBCK_017-20a"/>
周黎之間蓋余之交於金氏者三世其髫童毁齒荷<lb/>
衣出拜者皆巳化爲古人而余猶執筆而敘其詩可<lb/>
歎也嘉定爲吳下邑僻處東海其地多老師宿儒出<lb/>
於歸太僕之門傳習其緒論其士大夫相與課詩書<lb/>
敦名行父兄之訓誨師友之提命咸以䛕聞寡學叛<lb/>
道背德爲可恥爾宗爲子魚之子胚胎前光得以服<lb/>
事其鄕之孝秀若唐叔遠婁子柔程孟陽者濡染其<lb/>
風尚而浸漬其議論蓋其學問不出于家庭唯諾几<lb/>
席杖函之間而話言誦習巳超肰㧞出于俗學矣其<lb/>
爲詩故未嘗矜辨博獵新詭求以自異於人顧其情<lb/>
<pb n="KR4f0011_SBCK_017-20b"/>
眞其詞婉雍頌諷歎行安而節和遠不違唐人之聲<lb/>
律而近不失鄕里名家和平㴱穩之矩度譬諸王謝<lb/>
子弟風流吐納望而知非俗子固不待揄長裙躡高<lb/>
屐以奇服盛飾爲能事也嗟乎斯世之俊民才子含<lb/>
靈挺生者皆天地之間氣也世之隆也天地精英之<lb/>
氣韞結而爲崑山之玉合浦之珠精神渾圓輝藪澤<lb/>
而見山川子魚之沒有爾宗焉非與迨其降也天地<lb/>
精英之氣刻露而爲赤堇之銅都山之鐵光芒騰上<lb/>
干星文而沸江水爾宗之後有懷節焉非與夫以嘉<lb/>
定之多君子讀書修行涵養藴蓄百有餘年風流弘<lb/>
<pb n="KR4f0011_SBCK_017-21a"/>
長餘分閏氣演迤旁薄猶濬發爲爾宗父子自古在<lb/>
昔先民有作君子之澤焉可誣哉世之攬斯集者尚<lb/>
有考于余言其有感于老成典刑如孔北海之見虎<lb/>
賁者亦必爲之慨肰而流涕也<lb/>
牧齋有學集卷十七終<lb/>
<pb n="KR4f0011_SBCK_017-21b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0011_SBCK_041-1a"/>
牧齋有學集卷四十一<lb/>
疏<lb/>
　　大報恩寺修補南藏法寶募緣疏<lb/>
粤自恒星西鑒圓音雷布於中天慧日東臨遺敎雲<lb/>
垂於震旦傳譯一千四百餘部因果括囊尊奉一千<lb/>
二百餘年人天光被運開鴻朗會顯龍華皇覺現身<lb/>
御金輪而說法蔣山廣薦捨寳筏以渡生欽註楞伽<lb/>
精研初祖之心法隂翊皇度特標柳子之微言法界<lb/>
弘開義天宣朗日本命金襴之使則草鬯風從雪山<lb/>
搜玉庫之經而多羅雲集紫金山卽耆闍崛雲鷲飛<lb/>
<pb n="KR4f0011_SBCK_041-1b"/>
騫秦准水作阿耨池天龍窟宅龍光象馬佛光紹隆<lb/>
玉鏡珠囊法輪助轉線花貝葉慈光翔涌于朔庭須<lb/>
曼燕支慾網銷降于忍土五花貢牧宛馬齊來千里<lb/>
市場陽關不閉昭神武于不殺遐暢皇風攝異類以<lb/>
逆行㝠資佛力承平暇豫衆生之業果弘多正法凌<lb/>
彛邪外之侵氛交作原其來漸厥有二端一者靑色<lb/>
邪師黄頭外道建瞿利爲天主抹殺覺皇誣彌庚爲<lb/>
大西混淆器界一者五魔末品四衆下流假棒喝爲<lb/>
排塲聚聾導瞽掃經律爲戲論狂走迷頭怪鬼縱横<lb/>
魔民鼓煽植邪因于像末譬諸蠧蝕而蟻緣啓殺運<lb/>
<pb n="KR4f0011_SBCK_041-2a"/>
于劫初遂致木穿而屋覆用是三精霧塞九塞飇廻<lb/>
百丈瓊臺漂零驟雨千㝷華觀掃蕩沉灰悲哉佛日<lb/>
之中淪洵矣法雲之有待歳丁單閼運屬蕭辰旅洎<lb/>
長干抱鹿苑垂成之後頂禮大藏佇鷄鳴問夜之期<lb/>
爰有友蒼庭公應囑累而至止旻昭侍御矢金湯以<lb/>
護持相與次第經函㨂料藏板逝將整齊漫漶拾補<lb/>
闕遺結搆藏弆之房分濟流通之法務俾三乗四敎<lb/>
再燿摩尼五部千函重羅寶網事方經始願屬弘深<lb/>
授簡虞蒙申言唱導嗚呼昔者雙林示滅三藏未興<lb/>
諸天唱言共求法寳以謂法船欲破法城欲頺法海<lb/>
<pb n="KR4f0011_SBCK_041-2b"/>
欲竭法幢欲倒法燈欲滅今兹正法凌彛非其時歟<lb/>
又謂象王旣逝象子亦去行道人漸少惡人力轉盛<lb/>
今兹邪外交作非其䜟歟以諸天之愁悶啓迦葉禮<lb/>
足之因以迦葉之犍槌成王舍結集之果思諸天心<lb/>
沒憂海不减阿難我輩漏染衆生當復如何悲愍念<lb/>
迦葉淸淨選除維艱建立我等現前承用當復何如<lb/>
奉持我佛得法僧祗演音妙界大悲愍物方便利凡<lb/>
若復逆佛本懐不思顯發是爲滅法豈獨辜恩護法<lb/>
以破邪爲宗破邪以顯正爲本如上所說總屬謬因<lb/>
一則罪重撥無一則病深狂易從地倒者還從地起<lb/>
<pb n="KR4f0011_SBCK_041-3a"/>
生滅不壊一心用藥毒者還用藥銷對治必資三寳<lb/>
惟兹法鏡有照卽空斯彼邪壇不摧自倒譬摩祗之<lb/>
片藥力治蟲豸而饑虵之毒螫頓除若栴檀之一枝<lb/>
香徧由旬則猗蘭之熏臭都屏注赤帝以點香海思<lb/>
汚尾閭持螢火以照須彌謀燒頂踵豈徒制其邪繆<lb/>
還當渡彼痴㝠斯今日標本之要機故當年總持之<lb/>
宗鏡矣謙益多生敗種宿世鈍根幸逢勝因頓增往<lb/>
願心力俱直敢力折闡提之幢知見未開誓先遣阿<lb/>
嘔之種更祈同志竝發深心佛法僧寳寳皈依經律<lb/>
論燈燈繼續少金剛吞少府藏定透肌膚一滴水入<lb/>
<pb n="KR4f0011_SBCK_041-3b"/>
于天池齊無終始身經塵刹偏爲床座三千心學多<lb/>
聞誓願總持十二庶可獲衆生之最勝終當請諸佛<lb/>
之加承謹疏<lb/>
　　募刻大藏方冊圓滿疏<lb/>
大藏之改梵夾爲方冊自紫柏尊者上首弟子宻藏<lb/>
開公始也海内鉅公長者主議倡導者則有若陸莊<lb/>
簡公光祖陳莊靖公瓉東溟先生管公志道祭酒馮<lb/>
公夢禎紫栢法眷誓願佽助者嘗熟繆布衣希雍金<lb/>
壇于比部玉立曁丹陽賀氏吳江周氏沈氏刻塲初<lb/>
卜淸凉後移雙經旣而恢復化城訂約化城貯板楞<lb/>
<pb n="KR4f0011_SBCK_041-4a"/>
嚴發經者中丞用先也藏師遁跡紫柏示化六十年<lb/>
來物變錯愕而經藏一燈相傳未熄庚子歲壽光上<lb/>
人以律行推擇住持寂炤嘉郡諸善信翕然傾化謀<lb/>
襄盛舉于是四方經版若寒山趙氏平湖馬氏金沙<lb/>
于氏咸輦輸輻輳歸于化城壽光剖心佛前誓捐軀<lb/>
盡年爲可開二大士了此弘願海印弟子錢謙益乃<lb/>
拜手稽首而颺言曰於乎是舉也有四善焉一曰報<lb/>
佛恩二曰拯末法三曰挽劫運四曰知時節洪惟明<lb/>
二祖開天四輪御世藉鴻庥于三寳頒龍藏于兩都<lb/>
結蔓之文重來竺國灌頂之侶叠至月邦海宇乂安<lb/>
<pb n="KR4f0011_SBCK_041-4b"/>
人天祐助時當萬曆運在日中　婦守職貢于燕支<lb/>
烽銷馬市　長乞靈文于貝葉箭折氊裘自此鷄彛<lb/>
象尊皆歸佛土遂使金隣玉嶺共暢皇風凡我今日<lb/>
之臣民誰非神祖之佛子維兹藏莢肇刻萬曆之中<lb/>
年奉此經函卽同祖宗之慧命文身無量佛日常新<lb/>
欲報荅慈父之慈宜宣布法王之法所謂報佛恩者<lb/>
此也昔苦法弱而魔強今苦宗強而敎弱魔強法弱<lb/>
魔在法外宗強敎弱魔在法中棒喝交加豁達莽蕩<lb/>
是爲惡醉而洪飮誰能引鏡而識頭誠使性相二宗<lb/>
燈燈齊焰經律三藏鏡鏡交羅般若影現于河沙金<lb/>
<pb n="KR4f0011_SBCK_041-5a"/>
剛穿透于骨髓則慧炬不揭而自耀邪雲不撥而自<lb/>
開矣昔者楞伽佛語之宗唯識轉智之㫖闡自風幡<lb/>
巳後蔚爲義解之師固巳鏡懸方來預鉗狂僞今于<lb/>
斯世布此遺經<graphic n="KR1102" url="https://raw.githubusercontent.com/kanripo/KR-Gaiji/master/images/KR1102.png" mimeType="image/png"/>復飢虗飽以梁黍寒風凛冽禦彼<lb/>
復陶固諸佛所證明亦諸祖所印讃所謂拯末法者<lb/>
此也吾讀張魏公虎丘經藏記曰兵革鬬亂起于無<lb/>
明淸淨囘心殺氣自息以現前山河大地本依無明<lb/>
不覺而生則一切殺劫苦緣皆從煩惱增上而結人<lb/>
我相重恩仇海深但謂此人殺彼人不知自心殺自<lb/>
心劫末之後怨對相㝷拈艸樹爲刀兵指骨肉爲仇<lb/>
<pb n="KR4f0011_SBCK_041-5b"/>
敵蟲以二口自囓鳥以兩首相殘我佛同體大悲視<lb/>
如一子應機說法爲彼衆生今乍免劒林鐵鐝之災<lb/>
猶未脫血路刀塗之債亟宜猛省囘向佛乗三細六<lb/>
粗旋滅五陰之重擔六爻十習長超三毒之深坑福<lb/>
以智名土由心淨化毒霧爲寳雨轉殺氣爲祥雲所<lb/>
謂挽劫運者此也若乃時節因緣有其多說一者末<lb/>
流法寶忽玩易生以是故先甲後庚紆歲月以課其<lb/>
成要一者此土衆生剛強難化以是故先號後笑資<lb/>
䘮亂以創其囘心又則執悋多端欲貪爲種銅山錢<lb/>
埒留待模金之中郞白鏹朱提總付借財之車子睹<lb/>
<pb n="KR4f0011_SBCK_041-6a"/>
兹覆轍破我慳囊但捨貧女之一錢卽破微塵之千<lb/>
卷又則劫運促迫陵谷遷移當藏師壬午發願之年<lb/>
正賤子庚寅吾降之候歲更八十運已千年龍象銷<lb/>
沉鳳麟遐舉經厰之琅函重閉長干之蠧簡猶新惟<lb/>
此一絲獨懸九鼎倘不及時整理抑或任運凋殘惜<lb/>
矣劫灰哀哉墨穴慢舟先滅良無待于月光般若重<lb/>
興恐難期于南岳又况經本五千餘卷似闕二百有<lb/>
零刻資三萬餘金今估二千以上功惟一簣事在合<lb/>
尖共種善根無忘嘉會藏藏師未了之一願則四願<lb/>
齊圓轉紫柏無盡之一輪則三輪具足挽法運卽以<lb/>
<pb n="KR4f0011_SBCK_041-6b"/>
挽世運報佛恩亦以報國恩行矣上人朂哉夫子聽<lb/>
兹苦語勿厭繁文<lb/>
　　武林湖南淨慈寺募建禪堂齋室延請禪師住<lb/>
　　　持宗鏡唱導文疏<lb/>
淨慈無生願公法筵之偉器也悼法祖之凌夷悲山<lb/>
門之頺圯誓衆告佛以興復爲己任敘述唐宋以來<lb/>
興替故事與發願經營緣起走其徒數百里告聚沙<lb/>
居士曰兹山實永明智覺禪師結集宗鏡之地現國<lb/>
王身爲大䕶法者吳越文穆忠獻二王也居士爲佛<lb/>
法金湯爲吳越苗裔願於楮墨間放大光明不獨唱<lb/>
<pb n="KR4f0011_SBCK_041-7a"/>
導四衆實天人眼目所馮依也居士炷香佛前合掌<lb/>
讃歎曰善哉善哉五濁世中三災劫後上人乃思扶<lb/>
衰起廢樹大法幢豈非甚難希有者耶我聞佛法不<lb/>
違時節因緣䜟尙父于戍卒爲佛法作主者法濟也<lb/>
䜟永明於天柱與元帥有緣者韶國師也於時禪學<lb/>
大興定慧延人王宮受戒義解明律龍象歙集或分<lb/>
席說法或神通應現漢南小小國土華嚴法界湧現<lb/>
恒沙蓋其君臣主伴皆乘願輪受佛敎者與今日時<lb/>
節因緣當復云何石鑑錦樓誰堪囑累赤髭白足誰<lb/>
司記莂上人之言曰滄桑宻移民不識兵革是壽師<lb/>
<pb n="KR4f0011_SBCK_041-7b"/>
無緣大慈所攝受壽師常寂光中未知作何證明東<lb/>
山肉身雨涙開寶智覺爾時爲當破顔微笑爲復悲<lb/>
愍雨涙上人具有天眼更當再一勘辨也宗鏡一席<lb/>
談何容易漢南奉制稱其居吾國土代佛宣敎心濶<lb/>
太虗體包羣動人天善友非師而誰洪覺範以謂味<lb/>
其生平如千江之月研其說法如禹之治水孔子之<lb/>
聞韶法鏡巋然一燈如綫荷擔何人補處何據年來<lb/>
魔外交作盲禪熾盛吾嘗作武林報國院記聞谷塔<lb/>
銘憨大師眞賛不惜張拳努目饒舌發揮憨大師往<lb/>
蒞三峯勘別學人親侍巾缾備聞箴砭今年七十老<lb/>
<pb n="KR4f0011_SBCK_041-8a"/>
矣雖復齒豁頭童故自眼光如漆豈肯沓口岐舌隨<lb/>
流唱嘆上堂示衆不異登塲𥪡拂拈錐渾如演戲居<lb/>
然纂承佛印弘紹祖庭智覺於常寂光中爲破顔爲<lb/>
雨淚應亦如前所云云也上人勉之哉悲願堅固機<lb/>
緣勃興飛樓湧閣故當一彈指頃移兜率于人世智<lb/>
覺諸老亦必乘願再來爲不請友爲大導師有爲因<lb/>
緣如浮漚起滅何足道哉居士身爲窮子財施法施<lb/>
一切無有庋冊有蓮池大師彌陀疏鈔一部謹函致<lb/>
土人作宗鏡開堂資本仍遥寄一語普告四衆蒼天<lb/>
居士唱導竟護法竟也<lb/>
<pb n="KR4f0011_SBCK_041-8b"/>
　　永定寺興造募緣疏<lb/>
吴城永定寺者經始于顧太守之捨宅得名于韋刺<lb/>
史之題詩至正重新永昌傳九臯之法席永樂鼎建<lb/>
備著衍少師之刻文法無汙隆運有興替胡天水改<lb/>
作書院豈非闡提江桃源復此招提又遭壊劫乃者<lb/>
惟宻法師貫花飛錫挿草唱緣畫㲲聚沙假形像而<lb/>
說法氷床雪被罄衣鉢以命工誅鋤艸茅糞除瓦礫<lb/>
樹寶殿于棟折榱崩之後似湧靈山煥金谷于風饕<lb/>
雪虐之餘如來兜率辛勤畚築次第經營行將復五<lb/>
賢之俎豆炳煥丹靑闡海印之法堂牢籠緇素功有<lb/>
<pb n="KR4f0011_SBCK_041-9a"/>
同于累土事必待于布金淸信士三山鄭君等以是<lb/>
因緣屬余唱導余惟此郡舊本吳都三都九逵伽藍<lb/>
櫛比長街夾巷蘭若駢羅道俗接居營建接踵遡其<lb/>
利益葢可指陳一者通邑大都紅塵四合摩肩擊轂<lb/>
白汗交流族類煩滋則貪嗔易種風俗侈泰則淫殺<lb/>
難除斯菴藹之奥區卽業殃之淵藪於是精廬布列<lb/>
𣑽宇叅差刹竿法幢夾旗亭而拂路咏歌唄讃流闤<lb/>
闠以飛聲歷落鐘魚煇煌經像庶使鳴鐘鼎食發深<lb/>
省于朝歌魁劊市屠廻慈心于夜夢邇者滄桑變革<lb/>
運起市朝兵燹侵凌阨先都會數當陽九劫抵災三<lb/>
<pb n="KR4f0011_SBCK_041-9b"/>
鬼爛神焦出出每鳴于宋室往歌來哭跦跦有騐于<lb/>
魯巢欲挽劫波須資佛力惟諸佛菩薩湧現之地爲<lb/>
天龍神鬼擁護之區風旱可以祓禳刀兵易於消弭<lb/>
今殿宇重新之日値介馬甫息之秋碧血靑燐乍妆<lb/>
餘燼朱門白屋旋復舊觀金鋪綉柱甲乙更西第之<lb/>
堂垣木帷　門庚癸聚東方之壁壘茂苑之城如畫<lb/>
閶門之帆欲流凡兹佛力之普存豈非人天之加被<lb/>
仗護世四洲光明之福德允叶天休考形家五緯生<lb/>
尅之機祥亦云无咎願我善友同耕福田發歡喜心<lb/>
施財施法生不動國供佛供僧花鬘雲徧覆四郊共<lb/>
<pb n="KR4f0011_SBCK_041-10a"/>
依寳地甘露幢高臨三界永謝刀塗福不唐捐語無<lb/>
虚誑<lb/>
　　普德寺募修禪堂疏<lb/>
西蜀朂伊法師問公駐金陵城南普德寺儀範霜肅<lb/>
辨才雲湧講法華楞嚴楞伽諸經唯識諸論如水瀉<lb/>
缾如肉貫串黒白四衆圍繞傾聽心開首肯嘆未曾<lb/>
有將開演華嚴宗旨大轉法輪寺當頺圯後禪堂數<lb/>
椽上漏旁穿軍持漉囊靡所栖止<lb/>
心法藏始篤信華嚴一經經中之王賢首一宗敎中<lb/>
之海南之天台北之慈恩少林之心法南山之律部<lb/>
<pb n="KR4f0011_SBCK_041-10b"/>
　　　　　　　　　　　　　　者昔康藏初宣<lb/>
無不<lb/>
白光涌葢淸凉繼演景雲停空圭峯再講　新疏泰<lb/>
㳟小師斷臂聽法今于後後五百年說此大經交暎<lb/>
千門融冶萬有豈非乘大願轉作如來使帝心以下<lb/>
諸祖從毘盧華藏中分身㝠加助佛宣化者與如上<lb/>
功德海墨難書舉要言之畧有其二一則曰以挽末<lb/>
法也二則曰以救末劫也云何爲挽末法大法垂秋<lb/>
狂瞽交熾盲禪魔民彌天障日不待月光出世此世<lb/>
界幾成墨穴矣演若多晨朝覧鏡迷頭狂走欲令知<lb/>
本頭不失非仍以明鏡指之不可今于中風狂易之<lb/>
<pb n="KR4f0011_SBCK_041-11a"/>
時演說圖頌法門三法界十玄門大圓鏡智朗然中<lb/>
天彼迷頭狂走之人終不能出大圓鏡中將爽然自<lb/>
失矣彼如劒葉林下卽傷人我如舍支鼓慈愍說法<lb/>
藥王儲上藥以療病海師具慈航以拯溺佛種不㫁<lb/>
非小因緣故曰挽末法也云何爲救末劫五濁衆生<lb/>
業用深重墮地獄苦歷刀兵劫馬頭火狗籠身而耕<lb/>
舌封狐乳虎噉血而膾肝四山來合八苦交煎歷劫<lb/>
燒然物銷報盡惟此華嚴蠲除宿業一偈能排地獄<lb/>
之苦而况于人世間杻械枷鎖有不應聲解散者乎<lb/>
升天能止修羅之障而况于小劫中礟車熱鐵有不<lb/>
<pb n="KR4f0011_SBCK_041-11b"/>
觸手銷滅者乎寧風旱彌兵火廻血塗撈毒海家持<lb/>
夜摩之偈人唱善財之歌斯世之灰場鬼國胥涌現<lb/>
爲華嚴樓閣恒沙法施莫大乎是故曰救末劫也當<lb/>
知此世界無盡衆生無盡法師演華嚴法界自度度<lb/>
人功德無盡四衆聽者一字染神歷劫不失功德亦<lb/>
無盡有人能施法財莊嚴法筵供養淸衆是功德與<lb/>
講者聽者永不唐捐等同無盡居士炷香禮佛說誠<lb/>
實言人天八部所其證明有如不信當㧞吾舌<lb/>
　　乾元道人祠屋疏<lb/>
於乎天傾西北地圻東南捐採芝服术之身抱寢苫<lb/>
<pb n="KR4f0011_SBCK_041-12a"/>
臥薪之痛嗟南風之不競無救陸沉抱明月而長終<lb/>
居然水解文履善黄冠柴市了宿願于他生陸君實<lb/>
紫服珠崖現幻身于異代騎鯨一往猶祈帝命于寥<lb/>
陽跨鶴重來忍睹人間之雜㳫次上公之班列終比<lb/>
玉晨播十賚之寵章尙紆金薤修三間之老屋懸一<lb/>
領之道衣採此山薇嫓積金澗之蒼术酌兹春酒侑<lb/>
華陽洞之白雲望美人兮溯洄思夫君兮太息<lb/>
　　爲柳敬亭募葬地疏<lb/>
太史公滑稽傳曰優孟搖頭而歌負薪者以封吾勸<lb/>
漢人孫叔敖碑文言楚王置酒召客優孟前舉酒爲<lb/>
<pb n="KR4f0011_SBCK_041-12b"/>
壽卽爲孫叔敖衣冠抵掌談笑于其中楚王欲立爲<lb/>
相歸而謀之其妻爲言廉吏不可爲孫叔敖之子貧<lb/>
賤負薪爲之歌詞以感動楚王復封其子此蓋優孟<lb/>
登塲扮演自笑自說如金元院本今人殫詞之類耳<lb/>
而太史公敘述則如眞有其事不露首尾使後世縱<lb/>
觀而自得之此亦太史公之滑稽也嗟乎孫叔敖相<lb/>
楚之烈自若敖蚡冒蓽路藍縷之後于荆無兩一旦<lb/>
身死其子貧賤負薪楚之列卿大夫無一人爲楚王<lb/>
言者而寢丘之封乃出于一人之口則卿大夫之不<lb/>
足恃賴而優孟之不當鄙夷也自古巳然矣雖然孫<lb/>
<pb n="KR4f0011_SBCK_041-13a"/>
叔敖之身後而優孟可以屬其子假令優孟而窮且<lb/>
無後也楚國之人豈復有一優孟爲之搖頭而歌者<lb/>
乎士大夫恬不知愧顧用是訾謷優孟以爲莫巳若<lb/>
也斯可以一喟已矣柳生敬亭今之優孟也長身踈<lb/>
髯談笑風生臿齒牙樹頥頰奮袂以登王侯卿相之<lb/>
座往往于刀山血路骨撐肉薄之時一言導窽片語<lb/>
解頤爲人排難解紛生死肉骨今老且髦矣猶然掉<lb/>
三寸舌餬口四方負薪之子溘死逆旅旅櫬蕭然不<lb/>
能返葬傷哉貧也優孟之後更無優孟敬亭之後寧<lb/>
有敬亭此吾所以深爲天下士大夫愧也三山居士<lb/>
<pb n="KR4f0011_SBCK_041-13b"/>
吳門之异人也獨引爲已責謀卜地以葬其子并爲<lb/>
敬亭營兆域焉延陵嬴博之義伯鸞高俠之風庶幾<lb/>
兼之余謂梁氏生賃伯通之廡死傍要離之墓今謀<lb/>
其死而不謀其生可乎平陵七尺玉川數間故當竝<lb/>
營不應偏舉敬亭曰此非三山隻手所能辦也士大<lb/>
夫之賢者吾侍焉游焉章甫韎韋之有聞者吾交焉<lb/>
友焉閭巷之輕俠裘馬之少年輕死重義骨騰肉飛<lb/>
者吾兄事焉吾弟畜焉生數椽而死一坏終不令敬<lb/>
亭烏鵲無依而烏鳶得食也某不願開口向人惟明<lb/>
公以一言先之余笑曰太史公記孟嘗君客鷄鳴狗<lb/>
<pb n="KR4f0011_SBCK_041-14a"/>
盜信陵君從屠狗賣漿博徒游生之所稱引者冶游<lb/>
則六博蹴鞠之流豪放則椎埋臂鷹之侶富厚則駔<lb/>
<graphic n="KR3895" url="https://raw.githubusercontent.com/kanripo/KR-Gaiji/master/images/KR3895.png" mimeType="image/png"/>洗削之類其人多重然諾好施與豈齷齪闒茸兩<lb/>
手據一錢惟恐失者要離專諸春秋時吳門市兒也<lb/>
豈可與裒衣博帶大冠如箕者比長而較短哉子姑<lb/>
以吾言號于吳市吳市之人有能投袂奮臂感慨而<lb/>
相命者吾知其人可以愧天下士大夫者也子當次<lb/>
第記之他日吾將按籍而稽焉<lb/>
<pb n="KR4f0011_SBCK_041-14b"/>
</p>
<p>
</p>
  </div>
</body>
</text>
</TEI>
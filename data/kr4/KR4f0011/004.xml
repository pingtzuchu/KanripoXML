<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0011_SBCK_004-1a"/>
牧齋有學集卷四<lb/>
　綘雲餘燼集上<lb/>
　　湖上送孟君歸甘州二首<lb/>
刮面寒風掠髩絲湖干尊酒不堪持豈應滄海揚塵<lb/>
日重話蓬萊獻賦時<hi>君好談予制舉文字故及之</hi>玉笋班行空點<lb/>
鬼金甌將相總輿尸霛光一老頭如雪映帶麻衣泣<lb/>
路岐<lb/>
才歌伐木又驪駒執手懵騰雜涕洟奔赴見星仍漢<lb/>
㳒送歸臨水亦湘纍别筵忍唱甘州曲故國誰看原<lb/>
廟碑爲我因風謝高掌莫隨河曲漫遷移<lb/>
<pb n="KR4f0011_SBCK_004-1b"/>
　　故司禮盧太監<hi>盧舊官司禮神宗時属鄭貴妃名下今管織造于杭</hi>
列宿由來帝座旁星移斗轉却輝煌毎餐綘雪朝金<lb/>
母曾捧紅雲侍玉皇西北篚筐新組織東南杼軸舊<lb/>
輸將知君補衮心千里并與山龍貢上方<lb/>
　　方菴詩爲心函長老作<lb/>
方菴云何方將無與圓耦方菴如方器方空體非有<lb/>
見方復見空方空相雜蹂譬如眼中花發眚瞪視久<lb/>
方菴空堂宇方器空尊<graphic n="KR1214" url="https://raw.githubusercontent.com/kanripo/KR-Gaiji/master/images/KR1214.png" mimeType="image/png"/>方以大小别空有舒縮否<lb/>
又如隙中人窺日在戸牗築牆限虚空虚空了不受<lb/>
方器規作圓圓方不相守空體無方隅逐彼方圓走<lb/>
<pb n="KR4f0011_SBCK_004-2a"/>
方空定何方圓空向誰取方空與圓空天眼豈能剖<lb/>
大地浮空水浮沉判高厚人生玄黄中方圓互擊掊<lb/>
顚倒生分别䑕穴銜窶藪佛言頻伽瓶塞空擎以手<lb/>
持空餉遠國携取還相扣貯空豈非愚顚倒徒抖擻<lb/>
瓶空一切空君其問瓶口我作方菴詩用告方菴叟<lb/>
無將大虚空迷方貯瓶缶<lb/>
　　讀梅村宮詹豔詩有感書後四首<hi>有序</hi>
　余觀楊孟載論李義山無題詩以爲音調淸婉雖<lb/>
　極穠麗皆託於臣不忘君之意因以笑語風人之<lb/>
　旨若韓致堯遭唐末造流離閩越縱浪香奩亦起<lb/>
<pb n="KR4f0011_SBCK_004-2b"/>
興比物中寫托寄非猶夫小夫浪子沈湎流連之<lb/>
云也頃讀梅村宮詹艷體詩見其聲律妍秀風懷<lb/>
惻愴於歌禾賦麥之時爲題柳看花之句傍徨吟<lb/>
賞竊有義山致堯之遺感焉雨忩無侶援筆属和<lb/>
秋蛩寒蟬吟噪啁唽豈堪與間關上下之音希風<lb/>
說響乎河上之歌聽者將同病相憐抑或以爲同<lb/>
　牀各夢而輾爾一笑也時歲在庚寅玄㝠之小春<lb/>
　十五日<lb/>
上林珠樹集啼烏阿閣斜陽下碧梧博局不成輸白<lb/>
帝聘錢無藉貰黃姑投壺玉女和天笑竊藥姮娥爲<lb/>
<pb n="KR4f0011_SBCK_004-3a"/>
月孤凄斷禁垣芳草地滴殘淸淚殺蘼蕪<lb/>
靈瑣森沉宮扇迴属車轣轆殷輕雷山長水濶欺魚<lb/>
素地老天荒信鴆媒袖上唾成看紺碧夢中泣忍作<lb/>
瓊瑰可憐銀燭風添淚畱取高僧認刦灰<lb/>
撾鼓吹簫罷後庭書幃别殿冷流螢宮衣蛺蝶晨風<lb/>
舉畫帳梅花夜月停<hi>蜨衣梅帳皆天寳近事</hi>銜璧金缸憐旖旎<lb/>
翻堦紅藥笑娉婷水天閒話天家事傳與人間總淚<lb/>
零<lb/>
銀漢依肰戒玉淸行宮香燼露盤傾石碑銜口誰能<lb/>
語碁局中心自不平褉日更衣成故事秋風紈扇是<lb/>
<pb n="KR4f0011_SBCK_004-3b"/>
前生寒忩擁髻悲啼夜暮雨殘燈識此情<lb/>
　　京口渡江有寄<lb/>
春隂和雨黯孤舟歷歷津亭抵夢遊芳艸未知爲客<lb/>
意暮雲偏領渡江愁驚沙望裏蕪城賦畫角飄來萬<lb/>
歳樓寄語半山堂上客壺觴還似舊風流<lb/>
　　廣陵登福緣佛閣四首<lb/>
危樓切太空塵壒俯㝠𪷟度世香燈裏降魔應器中<lb/>
上方三界在八表一雲同鈴鐸人天語如聞替戾風<lb/>
黯黯經時雨荒荒有漏天豈能霾日月還與滌山川<lb/>
一炬幽　火千門柝木烟催歸松漠烏啼到相輪邊<lb/>
<pb n="KR4f0011_SBCK_004-4a"/>
獨自厝樓上偏於象緯親輪中迴日月規外撫星辰<lb/>
北戸風霜急南柯國土眞高高天眼在憑攬折微塵<lb/>
㝠晦乹坤戸迷方何去從禪枝迎怖鴿鉢水候眠龍<lb/>
鐵浴兵前雨銅崩刦後鐘霛山殊未散淸夜禮金容<lb/>
　　辛卯春盡歌者王郞北遊告别戲題十四絕句<lb/>
　　以當折柳贈别之外雜有寄託諧談無端讔謎<lb/>
　　間出覽者可以一笑也<lb/>
桃李芳年氷雪身靑鞋席㡌走風塵鐵衣毳帳三千<lb/>
里刀軟弓欹爲玉人<lb/>
官柳新栽輦路傍黃衫走馬映鵝黃垂金曵縷千千<lb/>
<pb n="KR4f0011_SBCK_004-4b"/>
樹也學梧桐待鳳凰<hi>時聞燕京郊外夾路栽柳</hi>
紅旗曵製倚靑霄鄴水繁花未寂寥如意館中春萬<lb/>
樹一時齊讓鄭櫻桃<lb/>
篳篥休吹蘆管喑金尊檀板夜沉沉莫言此地無鸜<lb/>
鵒乳燕雛鶯到上林<lb/>
多情莫學野夗央玉勒金丸傍苑牆十五胡姬燕趙<lb/>
女何人不願嫁玉昌<lb/>
壓酒吳姬墜馬粧玉缸重碧臘醅香山梨易栗皆凡<lb/>
果上苑頻婆勸客嘗<lb/>
閣道雕梁雙燕棲小紅花發御溝西太常莫倚淸齋<lb/>
<pb n="KR4f0011_SBCK_004-5a"/>
禁一曲看他醉似泥<hi>王郞云此行將倚龔太常</hi>
可是湖湘流落身一聲紅豆也沾巾休將天寳凄凉<lb/>
曲唱與長安筵上人<lb/>
邯鄲曲罷酒人悲燕市悲歌變柳枝醉覓荆齊舊徒<lb/>
侶侯家一嫗老吹箎<lb/>
憑將紅涙褁相思多恐冬哥沒見期相見只煩傳一<lb/>
語江南五度落花時<hi>此下共五首寄侯家故妓冬哥</hi>
江南才子杜秋詩垂老心情故國思金縷歌殘休悵<lb/>
恨銅人淚下巳多時<lb/>
灰洞溟𪷟朔吹哀離魂嘿嘿繞蘇臺紅香翠煖山塘<lb/>
<pb n="KR4f0011_SBCK_004-5b"/>
路燕子楊花並馬囘<hi>范石湖云涿南燕北謂之灰洞</hi>
春風作態棟花飛淸醥盈觴照别衣欲我覆巾施梵<lb/>
呪要他才去便思歸<lb/>
左右風懷老旋輕捉花留絮漫多情白頭歌叟金禪<lb/>
老彌佛燈前詛汝行<hi>錫山雲間徐老</hi>
　　題金陵丁老畫像四絕句<lb/>
輦轂繁華雙髩中太平一曲舊春風東城父老西園<lb/>
女共識開元鶴髮翁<lb/>
髮短心長笑鏡絲摩娑皤腹㡌簷垂不知人世衣冠<lb/>
異只道科頭岸接䍦<lb/>
<pb n="KR4f0011_SBCK_004-6a"/>
倚杖鍾山看落暉人民城郭總依稀閒揩老眼臨靑<lb/>
鏡可是重來丁令威<lb/>
獨坐靑溪炤髩絲小姑何處理蛾眉畫師要著樊通<lb/>
德難寫銀燈擁髻時<lb/>
　　石濤上人自廬山致蕭伯玉書於其歸也漫書<lb/>
　　送之<lb/>
兵火勾連問訊疎浮嚢傳致比雙魚分明巳歷塵沙<lb/>
刦還道人間隔歲書<lb/>
兵塵不上七條衣刀劒輪邊錫杖飛五老棲賢應有<lb/>
喜昆明刦外一僧歸<lb/>
<pb n="KR4f0011_SBCK_004-6b"/>
白社遺民剩阿誰顚仙何處坐圍棋天池御碣渾無<lb/>
恙多謝天龍好䕶持<lb/>
五乳峰前舊影堂依稀蓮漏六時香若爲化作軍持<lb/>
去午夜隨師入道場<hi>憨山大師舊住五乳余之本師也</hi>
禪榻茶烟一病身春風時爲掃凝塵頻伽瓶裏無餘<lb/>
物只合擎空餉遠人<lb/>
多生無着與天親七日同爲刦外身飽喫殘年須努<lb/>
力種民天種不多人<lb/>
國土依肰兵燹叢淸齋㝠對落花風陶輪世界頻來<lb/>
往只在維摩手掌中<lb/>
<pb n="KR4f0011_SBCK_004-7a"/>
縹嚢緗帙刦灰中火發瞿曇報宅空抛却此間文字<lb/>
海願隨龍勝到龍宮<hi>伯玉嘱上人問訊刻藏因緣故云</hi>
紀歷何須問義熈桃源春盡落英知北忩大有羲皇<lb/>
地閒和陶翁甲子詩<lb/>
歌舞西園閟好春春浮絲竹也生塵諸天宮殿皆灰<lb/>
燼帝釋何當喚樂神<hi>春浮伯玉家園也</hi>
松圓長老罷論詩寂寞春暉舊履綦記取摩娑銅狄<lb/>
處雒陽城北未多時<hi>伯玉往寓春暉請孟陽論詩累月</hi>
滄海於今果橫流誰憑快閣覽神州三間老屋東西<lb/>
住儘着元龍在上頭<hi>還須憑快閣極目覽神州此癸未歲别伯玉詩句三間老屋悠</hi>
<pb n="KR4f0011_SBCK_004-7b"/>
<hi>悠視隂吾輩今日堪著元龍百尺樓也嗟嗟</hi>
囘首東亭首重持望衡對宇定前期呼鷹臺畔頻寒<lb/>
食可憶龎家上冢時<lb/>
東海揚塵未暫停餘杭新酒指銀瓶蕭郞若肯携家<lb/>
住又是方平過蔡經<lb/>
<hi>石濤開士自廬山致伯玉書于其歸作十四絕句送之兼簡伯玉非詩非偈不倫不次聊以代滿𥿄</hi>
<hi>之書一夕之話若云長歌當哭所謂又是一重公案也辛卯三月蒙叟弟謙益謹上</hi>
　　贈新建喻嘉言<lb/>
公車不就幅巾徵有道通儒梵行僧習觀湛如盈室<lb/>
水煉身枯比一枝藤嘗來草别君臣藥拈出花傳佛<lb/>
<pb n="KR4f0011_SBCK_004-8a"/>
祖燈莫謂石城還遯迹千秋高獲是良朋<hi>高獲遠遁江南卒于</hi>
<hi>江南見後漢書方技傳</hi>
　　送汪雲卿歸楚口占二首<lb/>
與君頻作别此别最酸辛率土無寧宇餘年少故人<lb/>
老還期見面窮豈忘交親萬事愁眉外長歌莫損神<lb/>
自古荆湘地英雄互攫拏車徒推二廣子弟說長沙<lb/>
羊陸名何有孫劉跡未賒看君臏脚在垂老不須嗟<lb/>
　　哭稼軒一百十韵<lb/>
師弟恩三紀君臣誼百年哀音騰粤地老淚洒吳天<lb/>
殺氣南條急流氛北戸纏行宮踰越嶠留守限靈川<lb/>
<pb n="KR4f0011_SBCK_004-8b"/>
<hi>巳下敘失守殉難之事</hi>倉卒聞風潰逡巡厝火然操戈乘內間<lb/>
解甲起中權捲土心仍壯憑城誓益堅喧呼齊辮髮<lb/>
奮擊袛張拳刀鋸徒爲爾冠裳正儼肰歸元髯上磔<lb/>
嚼齒爪中穿荀偃含猶視張巡起欲旋揚揚神不亂<lb/>
琅琅語爭傳徒抱銜鬚痛誰能咶血憐<hi>巳下敘聞訃爲位之事</hi>
傷心寢門外爲位佛燈前一慟營魂遠三號涕泗漣<lb/>
脩門歸漠漠故國望　虞殯歌休矣巫陽筮與焉<lb/>
吳羮悽象設楚些愴蟬聮魂復新遺矢神棲舊坐氊<lb/>
靈衣風肅肅幽笑雨濺濺淸夜前除酒明燈近局筵<lb/>
逢迎傷剪𥿄送别忍燒船黃鳥身其百靑龍歲半千<lb/>
<pb n="KR4f0011_SBCK_004-9a"/>
四遊餘渺莽八翼罷騰騫飛鐵兵輪重爲銅物冶全<lb/>
庚寅徵覽揆辛卯應災躔<hi>君生于庚寅甲子一周而終故引庚寅以降之詩其</hi>
<hi>聞訃辛卯夏也故引朔日辛卯之詩皆假借使之也</hi>劒去梧宮冷刀投桂水煎<lb/>
訓孤宵叫笑嬰紼晝連蜷鬬澗龍傷血崩崖蜃吐涎<lb/>
<hi>是夏虞山有出蜃之異巳下敘其戊辰後歸田燕遊之事</hi>拊心看迸裂彈指省轟<lb/>
闐攀附龍門逈追陪鶴蓋連園林歸綠水屋宇帶紅<lb/>
泉一飯常畱客千金不問田以忙消塊壘及暇領芳<lb/>
妍日落邀賔從舟移沸管絃丹靑搜白石杖履撰松<lb/>
圓<hi>君好藏白石翁畫于程又有師資之敬巳下敘其少壯受經之事</hi>齒馬成吾老童<lb/>
烏憶汝賢兎園溫句讀蛾子學丹鉛枕膝應傳喜登<lb/>
<pb n="KR4f0011_SBCK_004-9b"/>
樓獨許玄<hi>巳下敘其登朝貶謫及牽連下獄之事</hi>靑春憑騕䮍白首託<lb/>
䕫蚿桃李西江宰梧桐左掖員裂麻心膽赤恤緯髩<lb/>
毛宣北寺偕書獄西曹互槖饘朱游和藥切黃霸授<lb/>
經專<hi>巳下敘甲申䘮亂之事</hi>銅馬神州沸金雞密網蠲甘陵錄<lb/>
牒寢元祐黨碑鐫北闕驚傳火東郊狎控弦帝車俄<lb/>
運轉天步久迍邅<hi>余與君以甲申三月初十日同日賜環</hi>鰲足傾三極<lb/>
龍湖㫁八埏關山留北顧宗祏寄南遷<hi>巳下敘乙酉歲開府廣西</hi>
<hi>遇亂擁立之事</hi>江左朝廷小交南節鉞偏風雲天路偪翼戴<lb/>
本支綿宗澤囘鑾表劉琨勸進箋嶺邊求日月規外<lb/>
别坤乹翼軫開營壁湘灕抵澗瀍隻身支浩刦赤手<lb/>
<pb n="KR4f0011_SBCK_004-10a"/>
捧虞淵挿羽鉤庸蜀分茅餌益滇黄儂羅種落邕桂<lb/>
簇戈鋋靑犢烏仍合紅巾螘並緣反王收魏豹别將<lb/>
置梅鋗白象扶丹轂烏蠻曵綵旃廬兒宿衛直厮養<lb/>
徹侯駢書詔行營裏除官御覽先兩宮湯藥使中禁<lb/>
洗兒錢<hi>巳下重敘庚寅冬失守殉難之事</hi>一旅基將肇三分業未竣<lb/>
連雞昏蚌蛤咥虎玩蝇蜒畫地翔河鳥嬰城墜𥿄鳶<lb/>
執氷嘻狒狒投縋引蠕蠕履善窮江表庭芝殉海[田*耎]<lb/>
誓言申決絕望拜告精䖍目裂光如炬膋藏血化殷<lb/>
花門𠢐面哭藤峽枕尸還靑草迎飛旐黃茅擁過輲<lb/>
虚祠包箬飯峒祭卜筳篿故壠虞山似<hi>桂嶺亦有虞山</hi>新愁<lb/>
<pb n="KR4f0011_SBCK_004-10b"/>
桂嶺牽<hi>用張平子四愁桂林之語</hi>丹心石路折皓魄火雲鮮盡說<lb/>
南朝李何慙東海田鑄金身故在刻木首非捐烈烈<lb/>
羞祈死淹淹笑祝延<hi>巳下重言雜敘倣天問大招之意</hi>葭灰陽解駮<lb/>
火并燄浮烟錯莫嘶泥馬分明叫杜鵑朔方唐故事<lb/>
綸邑夏前編率土誠延佇敷天忍棄捐雲旗翻畢口<lb/>
星矢直狼肩壁壘分行陣雷風合弭鞭白山厓倒側<lb/>
黑水浪平塡鶉尾南迴越旄頭北指燕誓師三后所<lb/>
飮御五車邊改葬新班劒輿尸故馬韉羽林分綟綬<lb/>
麟閣列貂蟬畫壁雕戈動祠堂兕甲縣傳芭歌沓沓<lb/>
薦荔鼓鼘鼘宿列還箕尾<hi>其先人學憲公名字皆取象傳說星也</hi>星祠<lb/>
<pb n="KR4f0011_SBCK_004-11a"/>
配女媊<hi>其夫人先殂于桂</hi>五陵齊剪棘雙廟並加籩<hi>督師侍郎張公</hi>
<hi>同敞抗罵不屈同日被害故太師江陵文忠公之孫以門蔭起家巳下結敘哀免悼之詞</hi>後死身<lb/>
餘幾先生腹尚便不成升屋哭彌想對牀眠單孑畱<lb/>
形影凄凉度陌阡雞忩言髣髴蛛匣字蜿蜒西第花<lb/>
猶發東臯草欲芉經過光景眩識路夢魂顚太息看<lb/>
梁棟沉吟仰屋椽移山誰負畚蹈海可乘艑守器紆<lb/>
奔問餘皇肄泝沿祝余雙淚涸將伯寸心㾓長夜歌<lb/>
將闋窮塵恨始湔蕩隂三士詠蜀國八公篇鄕夢憑<lb/>
溫序哀詞属馬汧降神天意遠養士國恩綿汗竹新<lb/>
書史澆花近掃阡明明老眼在拭目向空玄<lb/>
<pb n="KR4f0011_SBCK_004-11b"/>
　　柬陸兆登二兄問疾<lb/>
淸齋服散比如何詩律書籖可折磨庭葉喻身知幻<lb/>
少忩禽說㳒苦空多落花風入茶烟細擣藥聲依棋<lb/>
響和自笑衰翁但求食中時頻欲詣維摩<lb/>
　　孟陽冢孫念修自松圓過訪口占送别二首<lb/>
松圓孫子見扶牀執手驚看似我長有幾故人今宰<lb/>
木無多世界又滄桑何年漬酒澆丘壠舊日題詩漫<lb/>
草堂巳悟前塵知影事臨風收却淚千行<lb/>
禪榻書牕面石城香燈茶椀記逢迎朝陽有客尋閒<lb/>
詠落日何人看耦耕碧血夜臺應面慰綘雲灰刦定<lb/>
<pb n="KR4f0011_SBCK_004-12a"/>
魂驚千愁萬恨從鈎鎖棖觸今朝爲汝行<lb/>
　　奉常王烟客先生見示西田園記寄題十二絕<lb/>
　　句<lb/>
天寳繁華噩夢長西田茅屋是西莊最憐淸夜禪燈<lb/>
畔村犬聲如華子岡<lb/>
竹暗花明㫁刦灰夕陽多處艸堂開湘簾蕩日春風<lb/>
卷依舊烏衣燕子來<lb/>
香稻菴前䆉稏香秋原天外耦耕堂閒來判㫁人間<lb/>
事只有爲農氣味長<lb/>
池亭花木轉淸鮮玉石從敎崑火然可是寂光長住<lb/>
<pb n="KR4f0011_SBCK_004-12b"/>
土不同變壞惱諸天<lb/>
江岸縈迴籬落斜相門何異故侯家郊原初得嘉賔<lb/>
㑹自擷東陵子母瓜<lb/>
縹嚢玉軸亞朱闌若酒吳羮竟日歡好事客來頻看<lb/>
畫不將寒具列盤餐<lb/>
列檻虞山近可呼野烟村火見平蕪閒窗潑墨支頥<lb/>
坐自寫秋懷落葉圖<lb/>
閟閣香燈小築幽金函神祖御書畱吉祥雲海茅茨<lb/>
裏長涌神光鎭斗牛<lb/>
滄海波如古井瀾圯橋流水去漫漫世人苦解人間<lb/>
<pb n="KR4f0011_SBCK_004-13a"/>
事家世紛粉說相韓<lb/>
尚璽東華夢㫁時軟紅塵土正迷離藥欄大有翻堦<lb/>
藥畱與春風印紫泥<lb/>
綠水紅蓮卽鳳池朝陽刷羽競長籬梧桐百尺饒雞<lb/>
樹要宿從他揀一枝<lb/>
標峰置嶺看參差幻甚丹靑畫裏詩還向右丞叅半<lb/>
偈水窮雲起坐行時<lb/>
　　京口觀棋六絕句<hi>爲梁谿奕師過百齡作</hi>
國手今觀袖手時三山秋老髩成絲明燈相照渾如<lb/>
夢空局悠肰未有期<lb/>
<pb n="KR4f0011_SBCK_004-13b"/>
八歲童牙上弈壇白頭旗纛許誰千年來覆盡楸枰<lb/>
譜局後方知審局難<lb/>
烏榜靑油載弈師東山太傅許追隨風流宰相淸平<lb/>
世誰識沿邊一着棋<hi>記福淸葉文忠公事</hi>
渭津方罫擅長安紗㡌褒衣揖漢官今日向君談古<lb/>
事也如司隷舊衣冠<lb/>
狠石千年局巳陳孫劉只合賭侵分不過幾着粗能<lb/>
了賺殺人間看弈人<lb/>
金山戰罷鼓桴停傳酒爭誇金鳳瓶此日江山紆白<lb/>
髮一枰殘局兩函經<lb/>
<pb n="KR4f0011_SBCK_004-14a"/>
　　寄懷嶺外四君詩<lb/>
　　　金道隱使君<hi>金投曹溪爲僧</hi>
朔雪橫吹銅柱殘五溪雲物淚汍瀾法筵臈食仍周<lb/>
粟壞色條衣亦漢官畢落禪枝除鴿怖多羅佛鉢䕶<lb/>
龍蟠菰蘆一老香燈畔遙祝金輪共夜䦨<lb/>
　　　劉客生詹端<lb/>
桑葢重重捧日年橫經演浩巳流傳叔皮河隴虗推<lb/>
命越石幽并枉抗箋蜀國有烟嘘火并秦庭無淚洒<lb/>
氷天鍾山舊日追遊地金粟堆前叫杜鵑<lb/>
　　　姚以式侍御<lb/>
<pb n="KR4f0011_SBCK_004-14b"/>
論交直並紀羣看隔歲音書蠟𥿄殘捧日君能依北<lb/>
戸臨風我自滯南冠三湘天轉紅雲近八桂風迴白<lb/>
簡寒衰晩尚期持斗酒属車塵下候囘鑾<lb/>
　　　詠東臯新竹寄畱守孫翰簡<lb/>
笋根苞粉尚離離裂石穿雲嶺外知祖幹雪霜催老<lb/>
節孫篁烟靄䕶新枝紫泥汗簡連編綴靑社分符奕<lb/>
葉垂昨夜春雷喧北戸老夫欣賦籜生詩<lb/>
　　嘉禾訪梅溪大山禪人四絕句<lb/>
虎落橫斜瓜荳繁望窮竹徑始知門若非亭午齋鐘<lb/>
出錯認陶家栗里村<lb/>
<pb n="KR4f0011_SBCK_004-15a"/>
一坐依肰小刦成蓮花漏裏六時更石林盡日看花<lb/>
雨才到人間是甲兵<lb/>
殘生何意𣢾禪扉白犬靑猿昔夢違鄒魯冠裳凋落<lb/>
盡此中還有七條衣<lb/>
靑靑竹色覆窗楞相對閒看𥿄穴蠅莫怪機鋒都未<lb/>
接老夫原是啞羊僧<lb/>
　　吳巨手卍齋詩<lb/>
嘉禾城頭陣雲黑宣公橋上飛霹靂南湖春水漲綠<lb/>
波骨拒骸枝血流赤人民城郭總萋迷華觀瓊臺長<lb/>
蒺藜幾家高戸無蛛網是歲空梁少燕泥吳生卍齋<lb/>
<pb n="KR4f0011_SBCK_004-15b"/>
只尋丈卍字闌干獨無恙取次縹嚢結古香依肰墨<lb/>
沼翻雲浪人言兵燹旁午時簾閣欄楯光陸離卽看<lb/>
雲物常虧蔽或有天龍好䕶持我聞如來妙心海吉<lb/>
祥卍字雲靉靉放光常使地獄空閱世何憂市朝改<lb/>
君觀胸中卍字無摩醯三眼認天樞天上應無逃刦<lb/>
地人間那得辟兵符<lb/>
　　朱五兄藏名酒肆自號陶肰余爲更之曰逃神<lb/>
　　戲作四小詩<lb/>
茫茫持耳翁落落攅眉友欲逃東鄰禪聊止南村酒<lb/>
布袋爲世界米汁是好友㑹逃彌勒禪肯醉聲聞酒<lb/>
<pb n="KR4f0011_SBCK_004-16a"/>
投壺笑玉女採花嗔惡友且逃天宮禪莫釀修羅酒<lb/>
金粟是爾身靑蓮亦好友長逃酒肆禪誰沽夜臺酒<lb/>
　　胥山草堂詩爲徐次桓作<lb/>
我歎嘉禾徐亦于書生口欲吞玄莵蠅頭自寫治安<lb/>
䇿牛背偏懸長白圖一朝旅病無端死自笑身亡合<lb/>
汗喜陰符蛛篋殉泉臺秋卷牛腰付兒子有子長貧<lb/>
手一編腰鎌負米婁江邊每循伍員耕時野自種要<lb/>
離墓畔田胥山草堂困沮洳墨瀋書籖氣軒翥批風<lb/>
抹月時出遊兒啼婦呻且歸去胥江水接浯溪湄每<lb/>
飯無忘劒渭思莫將鼓角風雲氣銷與香奩金粉詩<lb/>
<pb n="KR4f0011_SBCK_004-16b"/>
　　贈盧子繇<lb/>
雲物關河報歲更寒梅逼坐見平生眉間白髮垂垂<lb/>
下巾上靑天故故明老去閒行聊種菜朋來參語似<lb/>
班荆楞嚴第十應三遍已後東方雞後鳴<lb/>
　　雲將老友納妾<lb/>
詩人常爲燕鶯忙煖老初知燕玉良松柏同心憐永<lb/>
夜桃花結子愛春陽含嚬只益蛾眉好搔背何妨鳥<lb/>
爪長劇喜籛翁年八百尚飡雲母媚紅粧<lb/>
　　壯遊贈顧南金<lb/>
餘生殘刦共悽惶彈鋏欣肰笑束裝鐵鎖沉沙論虎<lb/>
<pb n="KR4f0011_SBCK_004-17a"/>
鬬樓船削柹認龍驤前期客有班荆好首路人誰贈<lb/>
策長三國江山猶赤壁扣舷爲我問周郞<lb/>
　　東臯老僧<lb/>
春㴱花柳隱東臯獨抱軍持䕶寂寥一室香燈塵刹<lb/>
在六時梵唄刦輪銷枝頭怖鴿依林木鉢裏眠龍應<lb/>
海潮天眼定中常不昧金輪時見鬼神朝<lb/>
　　七十答人見壽<hi>辛卯</hi>
七十餘生底自嗟有何鱗爪向人誇驚聞悉窣牀頭<lb/>
蟻羞見彭亨道上蛙著眼空花多似絮撑腸大字少<lb/>
於瓜三生悔不投胎處罩飯僧坊賣餅家<lb/>
<pb n="KR4f0011_SBCK_004-17b"/>
</p>
<p>
牧齋有學集卷四終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0042_SBCK_001-1a"/>
　建昌新建李泰伯祠堂記<lb/>
　天下之羙恒興於賢明而廢於愚暗使賢明<lb/>
　迭繼雖百世可也設不幸而值愚暗焉雖有<lb/>
　鉅羙且廢于成况望其䏻興夫既廢也㢤又<lb/>
　望其䏻崛然興起也㢤柰何賢明者之不常<lb/>
　有宜乎天下之羙之難成也旴江宋儒泰伯<lb/>
　李先生存心髙古履行剛方竭力養親不求<lb/>
　榮逹倡立旴江書院講明正學從而師之者<lb/>
　恒數十百人范文正公稱其講論六經辯愽<lb/>
　明逹釋然聖人之㫖著書立言有孟軻揚雄<lb/>
　之風今草澤中未見其比并上其所業禮論<lb/>
<pb n="KR4d0042_SBCK_001-1b"/>
　明堂定制圖序平土書易論凡二十四篇皇<lb/>
　祐初與余襄公交章薦為試太學助教後𥙷<lb/>
　将仕郎海門簿召為太學說書而卒熈寧中<lb/>
　其門人尚書左丞鄧潤甫奏上其退居類藁<lb/>
　皇祐續集并後集請官其子參魯為郊社齋<lb/>
　郎其墓在鳯凰山麓維時守令同學官春秋<lb/>
　拜掃歲以為常不知自何時廢而不講延至<lb/>
　于今墳墓雖存率為草莾之區樵牧之所蹂<lb/>
　<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>狐狸之所棲息過者千百誰復致慮幸而<lb/>
　邑人吏部驗封主事左君時翊過而見之慨<lb/>
　然興感乃䟽其所以且曰臣伏覩<lb/>
<pb n="KR4d0042_SBCK_001-2a"/>
詔㫖名臣賢士墳墓毀發即為修治仍復近民<lb/>
　一人以守<lb/>
恩至渥也若李覯者信非常儒尤可矜式若得<lb/>
　一如<lb/>
詔㫖封其塋域禁其樵牧立祠歲祀其於風化<lb/>
　不為無𥙷䟽入翼日<lb/>
下詔允之禮部定制歲一春祭祀以少牢有司<lb/>
　行禮如式并復守者時建昌守長樂謝侯仲<lb/>
　仁謂事干風化首捐俸資以倡繕修塋域乃<lb/>
建祠堂堂凡三楹縱廣如干尺甫踰時落成<lb/>
髙亢靚深堅緻完好中妥神主外繚周垣隂<lb/>
<pb n="KR4d0042_SBCK_001-2b"/>
　以嘉木别爲子屋以居守者時成化戊子之<lb/>
　秋九月也工既訖功時翊過予請言識諸石<lb/>
　爲永永圖扵乎二三百年巳廢之典不有賢<lb/>
　明孰知其爲羙而興舉之且先生扵世官列<lb/>
　甚庳未乆而逝徒以空言託諸文字而巳既<lb/>
　無氣熖以凌爍人又無功徳以覆冐人若未<lb/>
　足以爲羙也而賢名之垂訖今不巳雖有氣<lb/>
　熖有功徳者亦不若是烈也學問之有益於<lb/>
　人如此信乎君子不可以不學也時翊是舉<lb/>
　非特所以崇先賢亦所以儀後進俾鄊之人<lb/>
　景慕興起皆知績學絫行如先生雖在草澤<lb/>
<pb n="KR4d0042_SBCK_001-3a"/>
　名猶不泯况通顯乎其扵世教誠非小𥙷若<lb/>
　夫一塋之封一祠之作雖不能加重扵先生<lb/>
　而後學景仰之心不如是不足以遂此時翊<lb/>
　所以為賢且明也仲仁亦克樂其羙而速成<lb/>
　之謂非賢且明不可也故并書之為来者勸<lb/>
　慎勿丼為愚暗而墮其成也詩曰風雨攸除<lb/>
　鳥䑕攸去君子攸芋今之君子信能成其羙<lb/>
　矣又曰夙與夜寐洒掃庭内後之君子尚繼<lb/>
　羙於無窮㢤時翊又嘗編輯先生詩文三十<lb/>
　七卷附録三卷行世可謂盡心焉爾巳<lb/>
　成化六年歲庚寅春三月下浣<lb/>
<pb n="KR4d0042_SBCK_001-3b"/>
朝列大夫國子祭酒<lb/>
經筵官前翰林侍讀學士兼修<lb/>
國史古吳陳鑑撰<lb/>
<pb n="KR4d0042_SBCK_001-4a"/>
　禮部為陳言崇儒事於禮科抄出吏部驗封清吏<lb/>
　司主事左賛奏伏覩天順八年正月二十二日<lb/>
詔書内一欵各䖏帝王陵寢及名臣賢士墳墓有𬒳<lb/>
　人毀發者所在有司即時修理如舊令附近人民<lb/>
　一丁看護免其差役其餘墳墓但有露棺暴骨者<lb/>
　悉與掩埋此<lb/>
皇上仁厚之盛心曠古所無之令典也臣原籍江西<lb/>
　建昌府南城縣人切見本縣有宋太學說書李覯<lb/>
　墓在鳯凰山麓祝穆方輿勝覽紀覯無子孫毎歲<lb/>
　春秋守貳同學官拜掃以為故事歴年既乆不惟<lb/>
　拜掃之典巳廢而其墳墓亦為樵牧踐蹂若更數<lb/>
<pb n="KR4d0042_SBCK_001-4b"/>
　年必致毀夷臣考得李覯立心髙古履行脩整竭<lb/>
　力養親雅尚恬退倡立旴江書院講明正學訓迪<lb/>
　生徒學者稱為泰伯先生其所著述有易論禮論<lb/>
　共二十篇富國安民強兵䇿各十篇明堂定制圖<lb/>
　序周禮致太平論皆足以羽翼聖經發明治體又<lb/>
　有平土書二十章得井田之遺意慶暦民言三十<lb/>
　篇論時政之得失其他文字若太學議袁州學記<lb/>
　之類皆可矜式當時名臣范仲淹余靖交薦其賢<lb/>
　先儒朱熹稱覯周禮論與其意合<lb/>
聖朝纂脩五經大全覯所立言亦見采録<hi>臣</hi>聞古者<lb/>
鄕先生沒則祭于社如覯者可謂一代之名儒後<lb/>
<pb n="KR4d0042_SBCK_001-5a"/>
學之師表不但如古所謂鄊先生而巳今墳墓荒<lb/>
蕪爼豆不及臣竊惜之欽惟<lb/>
國家崇儒重道以夀斯文之脉以衍太平之運如蒙<lb/>
准言乞<lb/>
敕該部行移有司封其塋域禁約樵牧照例令附近<lb/>
　人民一丁看護仍於墳所量立祠宇歲時致祭則<lb/>
　扵風化不爲無𥙷縁係陳言崇儒事理具本親齎<lb/>
　具奏成化三年九月二十日該通政使司官扵<lb/>
　奉天門奏奉<lb/>
聖㫖該部知道欽此欽遵抄出到部看得吏部驗封<lb/>
　清吏司主事左賛奏稱要将先儒李覯墳墓令有<lb/>
<pb n="KR4d0042_SBCK_001-5b"/>
</p>
<p>
</p>
  </div>
</body>
</text>
</TEI>
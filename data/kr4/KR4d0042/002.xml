<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0042_SBCK_002-1a"/>
　建昌府重修李泰伯先生墓記<lb/>
　生而必死聖賢無異扵衆人也死而不<lb/>
　亡與天地並乆日月並明其惟聖賢乎<lb/>
　泰伯先生其亦聖賢之徒乎先生姓李<lb/>
　氏諱覯字泰伯學通五經尤長扵禮以<lb/>
　文辭自立其言大而正郡治北有鳯凰<lb/>
　岡先生剏書院其下學者餘千人南豐<lb/>
　曽子固其髙弟也范公仲淹余襄公靖<lb/>
　交薦之召為太學說書卒年五十一葬<lb/>
　鳯凰岡之麓寳祐二年郡守楊鎮立興<lb/>
　文堂以祀之開慶元年郡守曽埜更其<lb/>
<pb n="KR4d0042_SBCK_002-1b"/>
堂曰思賢右立旴江書院仍舊名也書<lb/>
　院廢而先生之墓墟矣成化三年春長<lb/>
樂謝公士元来守郡夣先生對浮大白<lb/>
飲覺而異之翌曰有白于府曰盗發先<lb/>
　生墓矣太守具棺衾将易葬焉啓壙視<lb/>
　之二大白宛然夣中見者夣方解扵是<lb/>
　議請祠如故事㑹吏部主事左公賛以<lb/>
請<lb/>
命下立祠塋南名曰景賢賜以少牢春暮<lb/>
　行禮歲如初又募閩石工大營塚壙壙<lb/>
　以石為之壙中髙五尺廣視髙損一深<lb/>
<pb n="KR4d0042_SBCK_002-2a"/>
　視廣倍之中甃加堊外固以石前廣若<lb/>
　堂繚以周垣湖西羅倫瓣香謁之太守<lb/>
　述其夣曰先生之殁距今四百十三年<lb/>
　矣而精神感通有如此者蘇子曰不依<lb/>
　形而立不恃力而行不待生而存不随<lb/>
　死而亡者其此之謂乎回視煙草中塚<lb/>
　纍纍然太守嘆曰是庸非人乎哉倫曰<lb/>
　何獨此也桓山之石驪山之錮庸非人<lb/>
　乎哉其圖身後者非不至也曽㡬何時<lb/>
　狐兎穴其傍樵兒牧竪躑躅其中草中<lb/>
　纍纍者曽不若也方其生也柄一國之<lb/>
<pb n="KR4d0042_SBCK_002-2b"/>
　雄擅四海之富何求而不遂哉身死而<lb/>
　遂不保焉何也先生以蔀屋寒夫初無<lb/>
　一命之榮尺土之富而身後之榮終乎<lb/>
　天地焉君子其知所擇矣太守曰夫子<lb/>
　之言雍門周不如也請告邦人庻有聞<lb/>
　先生之風者<lb/>
　成化八年壬辰春三月朔旦立石<lb/>
賜進士及第翰林國史脩撰永豐羅倫撰<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0042_SBCK_011-1a"/>
直講李先生文集卷之二<lb/>
　　禮論七篇<lb/>
予㓜而好古誦味經籍窺測教意然卒未能語其綱<lb/>
條至于今兹年二十四思之熟矣比因多病退伏廬<lb/>
下身無他役得近紙筆故作禮論七篇推其本以見<lb/>
其末正其名以責其實崇先聖之遺制攻後世之乖<lb/>
缺邦國之龜筮生民之耳目在乎此矣<lb/>
　　禮論第一<lb/>
或問聖人之言禮奚如是之大也曰夫禮人道之凖<lb/>
世教之主也聖人之所以治天下國家脩身正心無<lb/>
<pb n="KR4d0042_SBCK_011-1b"/>
他一於禮而巳矣曰嘗聞之禮樂刑政天下之大法<lb/>
也仁義禮智信天下之至行也八者並用傳之者久<lb/>
矣而吾子一本於禮無乃不可乎曰是皆禮也飲食<lb/>
衣服宫室噐皿夫婦父子長㓜君臣上下師友賔客<lb/>
死䘮祭祀禮之本也曰樂曰政曰刑禮之攴也而刑<lb/>
者又政之屬矣曰仁曰義曰智曰信禮之别名也是<lb/>
七者盖皆禮矣敢問何謂也曰夫禮之初順人之性<lb/>
欲而為之節文者也人之始生飢渇存乎内寒暑交<lb/>
乎外飢渴寒暑生民之大患也食草木之實鳥獸之<lb/>
肉茹其毛而飲其血不足以養口腹也𬒳髪衣皮不<lb/>
<pb n="KR4d0042_SBCK_011-2a"/>
足以稱肌體也聖王有作於是因土地之宜以殖百<lb/>
榖因水火之利以為炮燔烹炙泊其犬豕牛羊及醤<lb/>
酒醴酏以為飲食藝麻為布繰絲為帛以為衣服夏<lb/>
居橧巢則有顛墜之憂冬入營窟則有隂寒重膇之<lb/>
疾於是為之棟宇取材於山取土於地以為宮室手<lb/>
足不能以獨成事也飲食不可以措諸地也於是范<lb/>
金斵木或為陶瓦脂膠丹漆以為器皿夫婦不正則<lb/>
男女無别父子不親則人無所本長㓜不分則強弱<lb/>
相犯於是為之婚姻以正夫婦為之左右奉養以親<lb/>
父子為之伯仲叔季以分長㓜君臣不辨則事無統<lb/>
<pb n="KR4d0042_SBCK_011-2b"/>
上下不列則群黨争於是爲之朝覲㑹同以辨君臣<lb/>
爲之公卿大夫士庶人以列上下人之心不學則懵<lb/>
也扵是爲之庠序講習以立師友人之道不接則離<lb/>
也於是爲之宴享苞苴以交賔客死者人之終也不<lb/>
可以不厚也扵是爲之衣衾棺槨衰麻哭踊以奉死<lb/>
䘮神者人之本也不可以不事也於是爲之禘嘗郊<lb/>
社山川中霤以脩祭祀豐殺有等䟽數有度貴有常<lb/>
奉賤有常守賢者不敢過不肖者不敢不及此禮之<lb/>
大本也飲食既得衣服既備宮室旣成噐皿旣利夫<lb/>
婦既正父子旣親長㓜既分君臣既辨上下既列師<lb/>
<pb n="KR4d0042_SBCK_011-3a"/>
友既立賔客既交死䘮旣厚祭祀既脩而天下大和<lb/>
矣人之和必有發也於是因其發而節之和乆必怠<lb/>
也於是率其怠而行之率之不從也於是罰其不從<lb/>
以威之是三者禮之大用也同出扵禮而輔於禮者<lb/>
也不别不異不足以大行於世是故節其和者命之<lb/>
曰樂行其怠者命之曰政威其不從者命之曰刑此<lb/>
禮之三支也在禮之中有温厚而廣愛者有斷决而<lb/>
從宜者有䟽逹而能謀者有固守而不變者是四者<lb/>
禮之大㫖也同出於禮而不可缺者也於是乎又别<lb/>
而異之温厚而廣愛者命之曰仁斷决而從宜者命<lb/>
<pb n="KR4d0042_SBCK_011-3b"/>
之曰義䟽逹而能謀者命之曰智固守而不變者命<lb/>
之曰信此禮之四名也三支者譬諸手足焉同生於<lb/>
人而輔於人者也手足不具頭腹豈可動哉手足具<lb/>
而人身舉三支立而禮本行四名者譬諸筋骸之類<lb/>
焉是亦同生於人而異其稱者也言乎人則手足筋<lb/>
骸在其中矣言乎禮則樂刑政仁義智信在其中矣<lb/>
故曰夫禮人道之凖世教之主也聖人之所以治天<lb/>
下國家脩身正心無他一於禮而已矣<lb/>
　　禮論第二<lb/>
或人不諭曰節其和者謂之樂行其怠者謂之政威<lb/>
<pb n="KR4d0042_SBCK_011-4a"/>
其不從者謂之刑信然矣其所以統於禮者願聞其<lb/>
指曰昔者聖人之制禮也因十二月之氣分而為律<lb/>
吕因六律六吕作為十二管因其清濁與其䡖重配<lb/>
而為五聲因其五聲變而雜之以為八音或為歌詩<lb/>
或𬒳於金石絲竹匏土革木之噐爰及干戚羽旄以<lb/>
導人之和心以舞人之手足小大有所終始有經倡<lb/>
和有秩節奏有差詘伸俯仰必有齊也綴兆行列必<lb/>
有正也宫軒特縣各當其位四六八羽各昭其數以<lb/>
範五行以調八風以均百度以象徳行以明功業以<lb/>
觀政治以和人神此禮之一攴樂著矣出號令立官<lb/>
<pb n="KR4d0042_SBCK_011-4b"/>
府制軍旅聚食貨號令所以明約束官府所以正職<lb/>
掌軍旅所以待不虞食貨所以贍不足是故為之符<lb/>
璽節旄以信號令為之掾属胥徒以備官府為之甲<lb/>
胄五兵以成軍旅為之井田賦貢以興食貨為之城<lb/>
郭溝池所以限内外也為之度量權衡所以平多少<lb/>
也為之書契版圖所以窮變詐備遺忘也為之圄犴桎<lb/>
梏所以嚴推劾禁犇逸也官各有守事各有程先後<lb/>
有次遲速有檢以辨國之大事以平天下之民以躋<lb/>
至治此禮之二支政成矣伐不義侵不庭刺有罪或<lb/>
以鈇鉞或以刀鋸為大辟為宫為刖為墨為劓為剕<lb/>
<pb n="KR4d0042_SBCK_011-5a"/>
為鞭為扑為流為贖輕有其等重有其常用之有地<lb/>
决之有時所以懲天下之人使皆遷善而逺罪此禮<lb/>
之三支刑行矣夫所謂禮者為而節之之謂也是三<lb/>
者其自成乎果有為之者乎其自治乎果有節之者<lb/>
乎苟不為也不節也則十二管不作五聲不辨八音<lb/>
之噐不具干戚羽旄不設小大無其所終始無其經<lb/>
倡和無其秩節奏無其差詘伸俯仰不齊也綴兆行<lb/>
列不正也縣之靣不殊也羽之數不分也如此則何<lb/>
以見樂哉不為也不節也則號令不出官府不立軍<lb/>
旅不制食貨不聚符璽節旄不作掾属胥徒不備甲<lb/>
<pb n="KR4d0042_SBCK_011-5b"/>
　胃五兵不成井田賦貢不興城郭溝池不修度量權<lb/>
　衡不均書契版圖不著圄犴桎梏不嚴官無其守事<lb/>
　無其程先後無其次遲速無其檢如此則何以見政<lb/>
　哉不爲也不節也則不義不伐不庭不侵有罪不刺<lb/>
　鈇鉞無其凖力鋸無其平大辟宫刖墨劓剕鞭扑流<lb/>
　贖皆無其法輕無其等重無其常用之無其地决之<lb/>
　無其時如此則何以見刑哉由是而言故知三者果<lb/>
　有爲而節之者然後能成也能治也爲乎飲食衣服<lb/>
　宫室噐皿夫婦父子長㓜君臣上下師友賔客死䘮<lb/>
　祭祀而節之者既謂之禮矣爲乎十二管五聲八音<lb/>
<pb n="KR4d0042_SBCK_011-6a"/>
　干戚羽旄號令官府軍旅食貨符璽節旄掾属胥徒<lb/>
　甲胄五兵井田賦貢城郭溝池度量權衡書契版圖<lb/>
　圄犴桎梏鈇鉞刀鋸大辟宫刖墨劓剕鞭扑流贖而<lb/>
　節之者反不謂之禮可乎若是則三者果禮之攴也<lb/>
　而强其名者也<lb/>
　　　禮論第三<lb/>
　或曰樂刑政之說旣承教矣敢問温厚而廣愛者仁<lb/>
　也斷决而從宜者義也䟽逹而能謀者智也固守而<lb/>
　不變者信也則然矣其何繫於禮哉曰百畒之田不<lb/>
　奪其時而民不飢矣五畒之宅樹之以桑而民不寒<lb/>
<pb n="KR4d0042_SBCK_011-6b"/>
矣逹孝悌則老者有㱕病者有養矣正䘮紀則死者<lb/>
得其藏修祭祀則鬼神得其饗矣征伐有節誅殺有<lb/>
度而民不横死矣此温厚而廣愛者也仁之道也君<lb/>
為君焉主政令必生殺不得不從矣臣為臣焉守職<lb/>
事死干戈不得少變矣男女有别不得相亂矣長㓜<lb/>
有序不得相陵矣興㢘讓則財不得苟取位不得妄<lb/>
受矣立諌諍則不得諱其惡矣設選舉則賢者不遺<lb/>
矣正刑法則有罪者必誅矣此斷决而從宜者也義<lb/>
之道也為衣食起宫室具噐皿而人不乏用矣異親<lb/>
䟽次上下而人不興亂矣列官府紀文書而姦詐可<lb/>
<pb n="KR4d0042_SBCK_011-7a"/>
　窮矣築城郭治軍旅而冦賊不作矣親師傅廣學問<lb/>
　而百慮畢矣此䟽逹而能謀者也智之道也號令律<lb/>
　式以約民心蔑有欺矣禄位班次以等賢愚蔑相犯<lb/>
　矣車馬服御以章貴賤而人不疑矣百官不易其守<lb/>
　四民不改其業而事不諐矣言必中行必果而天下<lb/>
　率從矣此固守而不變者也信之道也若夫百畒之<lb/>
　田不奪其時五畒之宅樹之以桑逹孝悌以養老病正<lb/>
　䘮紀以藏其死脩祭祀以饗鬼神征伐有節誅殺有<lb/>
　度定君臣别男女序長㓜興㢘讓立諌諍設選舉正<lb/>
　刑法爲衣食起宫室具噐皿異親䟽次上下列官府<lb/>
<pb n="KR4d0042_SBCK_011-7b"/>
紀文書築城郭治軍旅親師傅廣學問為號令律式<lb/>
禄位班次車馬服御官守民業言而必中行而必果<lb/>
者謂之非禮可乎既曰仁矣曰義矣曰智矣曰信矣<lb/>
總而言之又皆禮矣若是則仁義智信果禮之别名<lb/>
也<lb/>
　　禮論第四<lb/>
或曰仁義智信疑若根諸性者也以吾子之言必學<lb/>
禮而後能乎曰聖人者根諸性者也賢人者學禮而<lb/>
後能者也聖人率其仁義智信之性㑹而為禮禮成<lb/>
而後仁義智信可見矣仁義智信者聖人之性也禮<lb/>
<pb n="KR4d0042_SBCK_011-8a"/>
者聖人之法制也性畜於内法行扵外雖有其性不<lb/>
以為法則曖昧而不章今夫木大者可以為棟梁小<lb/>
者可以為榱桷不以為屋室則朽扵深山之中與樸<lb/>
樕同安得為棟梁榱桷也温厚可以為仁斷决可以<lb/>
為義䟽逹可以為智固守可以為信不以為禮則滯<lb/>
扵心胷之内與無識同安得謂之仁義智信也屋既<lb/>
成雖拙者必指之曰此棟也此梁也此榱也此桷也<lb/>
禮既行雖愚者必知之曰此仁也此義也此智也此<lb/>
信也賢人者知乎仁義智信之羙而學禮以求之者<lb/>
也禮得而後仁義智信亦可見矣聖與賢其終一也<lb/>
<pb n="KR4d0042_SBCK_011-8b"/>
始之所以異者性與學之謂也中庸曰自誠明謂之<lb/>
性自明誠謂之教誠則明矣明則誠矣自誠明者聖<lb/>
人也自明誠者賢人也然則賢人之性果無仁義智<lb/>
信乎曰賢人之性中也楊雄所謂善惡混者也安有<lb/>
仁義智信哉性之品有三上智不學而自能者也聖<lb/>
人也下愚雖學而不能者也具人之體而巳矣中人者<lb/>
又可以為三焉學而得其本者為賢人與上智同學<lb/>
而失其本者為迷惑守於中人而巳矣兀然而不學<lb/>
者為固陋與下愚同是則性之品三而人之類五也<lb/>
請問學之得失曰所謂本者禮也知乎仁義智信之<lb/>
<pb n="KR4d0042_SBCK_011-9a"/>
羙而不知求之於禮率私意附邪說蕩然而不反此<lb/>
失其本者也故世有非禮之仁矣有非禮之義矣有<lb/>
非禮之智矣有非禮之信矣是皆失其本而然也敢<lb/>
問其目曰奪其常産廢其農時重其賦稅以至飢寒<lb/>
憔悴而時賜米帛以為哀人之困憲章煩宻官吏枉<lb/>
酷殺戮無數而時發赦宥以為愛人之命軍旅屢動<lb/>
流血滿野民人疲極不知䘮葬而收歛骸骨以為恵<lb/>
及死者若是類者非禮之仁也背其君親䟽其兄弟<lb/>
而連結私黨以死相赴以為共人之患謟䛕機巧以<lb/>
動上心而數辭其爵位及其貨財以為謙讓君有過<lb/>
<pb n="KR4d0042_SBCK_011-9b"/>
失而不能諌正而暴揚於外身有隱惡不能自改而<lb/>
専攻人之短以為强直賢才果勇不能用於公家而<lb/>
私相援舉以為巳力下民之愚而不能教訓䧟之於<lb/>
惡然後峻刑以誅之以為奉法若是類者非禮之義<lb/>
也為智不能以制民用修世教起政事以治人齊師<lb/>
旅以禦亂以為天下國家久長之策而專為姦詐巧<lb/>
辯以徼一時之利若是類者非禮之智也為信不能<lb/>
以一號令重班爵明車服以辯等守職業以興事使<lb/>
天下之人仰之而不疑而專為因循顧望以死兒女<lb/>
之言若是類者非禮之信也今有欲為仁義智信而<lb/>
<pb n="KR4d0042_SBCK_011-10a"/>
不知求之於禮是将失其本者矣<lb/>
　　禮論第五<lb/>
或人請問樂刑政亦有非禮者乎曰善哉爾之問也<lb/>
夫夷蠻戎狄荒淫靡曼之音雜其倡優輔以子女諧<lb/>
笑顛亂以動人耳目移人心氣若是類者非禮之樂<lb/>
也或重刑辟變法律伺人小過鉤人㣲隱以為明察<lb/>
或悲哀怯愞容貸姦宄以為慈愛或急征横賦多方<lb/>
揉索抔聚畜積以為强國或時起土功敺人為卒用<lb/>
於無用以為豫備若是類者非禮之政也或為轘裂<lb/>
鼎鑊炮烙菹醢剥靣夷族以威天下若是類者非禮<lb/>
<pb n="KR4d0042_SBCK_011-10b"/>
之刑也曰子所謂禮者爲之節之者也若是三者豈<lb/>
無爲之者乎豈盡無其節乎曰夫所謂爲者先王之<lb/>
爲也所謂節者先王之節也先王之所以爲而節之<lb/>
者非妄也必有仁義智信之善存乎其間矣不念古<lb/>
昔不師先王是皆妄爲也妄節也君子不以爲禮也<lb/>
或曰樂刑政皆禮也先儒之述何以不止於禮而言<lb/>
禮樂刑政曰樂刑政雖統於禮盖以聖人既别異其<lb/>
名世傳巳久止言禮則人不知樂刑政故並列之使<lb/>
人得以兼用然首之以禮而樂刑政次之意者謂樂<lb/>
刑政咸統於禮歟譬諸孔門四教曰文行忠信忠信<lb/>
<pb n="KR4d0042_SBCK_011-11a"/>
豈非行乎盖以止言行則人不知忠信故並列之然<lb/>
先之以行而次以忠信謂忠信咸統於行也然則所<lb/>
謂仁義禮智信者亦猶是哉曰非矣樂刑政者禮之<lb/>
攴也未盡於禮之道也其本存焉亦猶忠信者未盡<lb/>
於行也舉禮之本而與樂刑政並列可矣今言乎仁<lb/>
義智信則禮之道靡有遺焉禮與仁義智信豈並列<lb/>
之物歟仁義智信者實用也禮者虚稱也法制之總<lb/>
名也然而所以與仁義智信並列而其次在三者意<lb/>
者謂雖有仁義智信必須以禮制中而行之乎曰鄭<lb/>
氏注中庸性命之說謂木神則仁金神則義火神則<lb/>
<pb n="KR4d0042_SBCK_011-11b"/>
禮水神則信土神則智疑若五者並生於聖人之性<lb/>
然後㑹而為法制法制既成則禮為主而仁義智信<lb/>
統乎其間若君臣之類焉曰爾謂禮之性果何如也<lb/>
曰豈非能節者乎有温厚斷决䟽逹固守之性而加<lb/>
之以節遂成法制焉曰節之者義之性也義斷决而<lb/>
從宜豈非能節者哉法制之作其本在太古之時民<lb/>
無所識飢寒亂患罔有救止天生聖人而授之以仁<lb/>
義智信之性仁則憂之智則謀之謀之既得不可以不<lb/>
節也於是乎義以節之節之既成不可以有變也於<lb/>
是乎信以守之四者大備而法制立矣法制既立而<lb/>
<pb n="KR4d0042_SBCK_011-12a"/>
命其總名曰禮安有禮之性哉鄭氏之學其實不能<lb/>
該禮之本但随章句而解之句東則東句西則西百<lb/>
端千緒莫有統率故至乎性命之說而廣求人事以<lb/>
配五行不究其端不揣其末是豈知禮也哉或曰月<lb/>
令之推五性亦然矣何如曰月令之書盖本於戰國<lb/>
之時吕氏門人所作至唐増修之未足以觀聖人之<lb/>
㫖也後之人見仁義禮智信列名而齊齒謂五者之<lb/>
用各有分區故爲仁義智信則不取於禮而任其私<lb/>
心爲禮則不能辯仁義智信但以噐服物色升降辭<lb/>
語爲玩以爲聖人作禮之方止於窮奢極富炫人聽<lb/>
<pb n="KR4d0042_SBCK_011-12b"/>
覽而已矣行其事不知其本觀其象不知其意因謂<lb/>
禮有質文可随時而用先王有作我可以作先王有<lb/>
變我可以變而不知先王之所以作而變者有所為<lb/>
<hi>于僞反</hi>也此之所以作而變者復何以哉苟禮之所之止<lb/>
於噐服物色升降辭語而無仁義智信之大則是瑣<lb/>
瑣有司之職耳何聖人拳拳之若是乎郊特牲曰禮<lb/>
之所尊尊其義也失其義陳其數祝史之事也故其<lb/>
數可陳也其義難知也知其義而謹守之天子之所<lb/>
以治天下也或曰吾子所稱先儒並列禮樂刑政及<lb/>
仁義禮智信之意曷以知先儒之意果若吾子之言<lb/>
<pb n="KR4d0042_SBCK_011-13a"/>
乎曰以予度之先儒之意當若是也若是則善矣或<lb/>
異於此則先儒之言者皆不知禮而妄言也予何咎<lb/>
哉曰先儒既並列之而吾子乃論而爲一敢問何謂<lb/>
也曰並列之使人記其條目用之而不遺先儒之事<lb/>
也論而爲一使人知其本根學之而不失予之志也<lb/>
或曰前所謂節其和者命之曰樂行其怠者命之曰<lb/>
政威其不從者命之曰刑温厚而廣愛者命之曰仁<lb/>
斷决而從宜者命之曰義䟽逹而能謀者命之曰智<lb/>
固守而不變者命之曰信徇是而言則七者似皆禮<lb/>
之别名也何以樂刑政則謂之支而強其名仁義智<lb/>
<pb n="KR4d0042_SBCK_011-13b"/>
信則止謂之别名也曰樂刑政各有其物與禮本分<lb/>
局而治十二管五聲八音干戚羽旄樂之物也號令<lb/>
官府軍旅食貨政之物也鈇鉞刀鋸大辟宫刖墨劓<lb/>
剕鞭扑流贖刑之物也是三者之物與飲食衣服宮<lb/>
室噐皿夫婦父子長㓜君臣上下師友賔客死䘮祭<lb/>
祀之目少異故得謂之支而強其名也夫仁義智信<lb/>
豈有其物哉總乎禮樂刑政而命之則是仁義智信<lb/>
矣故止謂之别名也有仁義智信然後有法制法制<lb/>
者禮樂刑政也<lb/>
有法制然後有其物無其物則不得以見法制無法<lb/>
<pb n="KR4d0042_SBCK_011-14a"/>
　制則不得以見仁義智信備其物正其法而後仁義<lb/>
　智信炳然而章矣或曰前所謂刑者政之属誠然矣<lb/>
　而吾子復並列之何謂也曰因先儒之言從而論之<lb/>
　不遑變易耳其㫖既明其辭雖在奚有害於事哉曰<lb/>
　敢問吾子之列禮樂刑政之物仁義智信之用盡扵<lb/>
　吾子之言乎抑有所遺者乎曰凡予所言者大也不<lb/>
　及其細也畧也不及其詳也從其類而推之苟合乎<lb/>
　禮本乎聖者皆是也奚待予之盡言哉<lb/>
　　　禮論第六<lb/>
　或曰樂記曰聖人作樂以應天制禮以配地禮樂明<lb/>
<pb n="KR4d0042_SBCK_011-14b"/>
　備天地官矣又以天地卑髙動靜方物在天成象在<lb/>
　地成形以為禮者天地之别也地氣上齊天氣下降<lb/>
　隂陽相摩天地相蕩雷霆風雨四時日月百化之興<lb/>
　以為樂者天地之和也由此觀之則禮樂之比隆競<lb/>
　大盖已著矣而吾子統之於禮益有疑焉曰彼以禮<lb/>
　為辯異樂為統同推其象類以極于天地之間非能<lb/>
　本禮樂之所出者也禮也者豈止於辯異而巳哉樂<lb/>
　也者豈止於統同而巳哉是皆見其一而忘其二者<lb/>
　也曰古之言禮樂者必窮乎天地隂陽今吾子之論<lb/>
　何其小也曰天地隂陽者禮樂之象也人事者禮樂<lb/>
<pb n="KR4d0042_SBCK_011-15a"/>
之實也言其象止於尊大其教言其實足以軌範於<lb/>
人前世之言教道者衆矣例多闊大其意汪洋其文<lb/>
以舊說爲陳熟以虚辭爲㣲妙出入混沌上下鬼神<lb/>
使學者觀之耳目驚眩不知其所取是亦教人者之<lb/>
罪也或問孟子曰惻隱之心人皆有之羞惡之心人<lb/>
皆有之辭譲之心人皆有之是非之心人皆有之惻<lb/>
隱之心仁之端也羞惡之心義之端也辭譲之心禮<lb/>
之端也是非之心智之端也孟子既言人皆有仁義<lb/>
之性而吾子之論獨謂聖人有之何如曰孟子以爲<lb/>
人之性皆善故有是言耳古之言性者四孟子謂之<lb/>
<pb n="KR4d0042_SBCK_011-15b"/>
　皆善荀卿謂之皆惡楊雄謂之善惡混韓退之謂性<lb/>
　之品三上焉者善也中焉者善惡混也下焉者惡而<lb/>
　巳矣今觀退之之辯誠爲得也孟子豈能專之曰性<lb/>
　之說既盡之矣然其以禮與仁義智並列何如曰是<lb/>
　皆據世俗而言不及爲之綂率耳辭譲者義之一節<lb/>
　也又淳于髠問曰男女授受不親禮也嫂溺則援之<lb/>
　以手乎孟子曰嫂溺不援是豺狼也男女授受不親<lb/>
　禮也嫂溺援之以手權也夫權智之動義之㑹也詳<lb/>
　孟氏此言則義而智者不在先王之禮歟曰孟子據<lb/>
　所聞爲禮以已意爲權而不謂先王之禮固有其權<lb/>
<pb n="KR4d0042_SBCK_011-16a"/>
也自今言之則必曰男女授受不親禮也嫂溺援之<lb/>
以手亦禮也䘮服四制曰父在為母齊衰期者見無<lb/>
二尊也百官備百物具不言而事行者扶而起言而<lb/>
后事行者杖而起身自執事而后行者靣垢而已秃<lb/>
者不髽傴者不袒跛者不踊老病不止酒肉凡此八<lb/>
者以權制者也若是則先王之禮豈無權乎然其上<lb/>
文則曰恩者仁也理者義也節者禮也權者智也於<lb/>
此則是言之者惑矣其所謂恩者為父斬衰三年也<lb/>
所謂理者為君亦斬衰三年也若兹二服與父在為<lb/>
母齊衰扶杖靣垢不髽不袒不踊不止酒肉之事非<lb/>
<pb n="KR4d0042_SBCK_011-16b"/>
禮何以著之自今言之則必總四制以為禮而分仁<lb/>
義智於其間可也或人變色而作曰善哉吾子之論<lb/>
樂刑政仁義智信咸綂於禮也其始得之扵心歟抑<lb/>
嘗聞聖人之言及此者歟曰予聞諸聖人矣禮運記<lb/>
孔子之言曰禹湯文武成王周公此六君子者未有<lb/>
不謹於禮者也以著其義以考其信著有過刑仁講<lb/>
譲示民有常其下文曰禮者君之大柄也所以别嫌<lb/>
明㣲儐鬼神考制度别仁義所以治政安居也周公<lb/>
作六官之典曰治典曰教典曰禮典曰政典曰刑典<lb/>
曰事典而并謂之周禮今之禮記其創意命篇有不<lb/>
<pb n="KR4d0042_SBCK_011-17a"/>
為威儀制度者中庸緇衣儒行大學之類是也及其<lb/>
成書總而謂之禮記是其本傳之者亦知禮矣不獨<lb/>
此二書而巳也韓宣子適魯見易象與魯春秋曰周<lb/>
禮盡在魯矣則當時亦謂易象春秋為禮經也故知<lb/>
禮者生民之大也樂得之而以成政得之而以行刑<lb/>
得之而以淸仁得之而不廢義得之而不誣智得之<lb/>
而不惑信得之而不渝聖人之所以作賢者之所以<lb/>
述天子之所以正天下諸侯之所以治其國卿大夫<lb/>
士之所以守其位庶人之所以保其生無一物而不<lb/>
以禮也窮天地亘萬世不可須臾而去也或曰曲禮<lb/>
<pb n="KR4d0042_SBCK_011-17b"/>
謂禮不下庶人而吾子及之何哉曰予所言者道也<lb/>
道者無不備無不至也彼所言者貨財而已耳謂人<lb/>
貧富不均不可一以齊之焉然而王制曰庶人縣封<lb/>
葬不爲雨止不封不樹䘮不貳事此亦庶人之䘮禮<lb/>
也庻人春薦韭夏薦麥秋薦黍冬薦稻韭以卯麥以<lb/>
魚黍以豚稻以鴈此亦庶人之祭禮也既庻人䘮祭<lb/>
皆有其禮而謂禮不下庶人者抑述曲禮者之妄也<lb/>
　　禮論第七<lb/>
或人敢問禮之所興自於何聖曰楊子雲謂法始於<lb/>
伏犧而成乎堯今觀易繫辭其制噐取象信自伏犧<lb/>
<pb n="KR4d0042_SBCK_011-18a"/>
神農黄帝以来也禮本之興其在三皇可知矣大章<lb/>
章之也咸池備矣咸池者黄帝之事上古結繩而治<lb/>
後世聖人易之以書契百官以治萬民以察此亦黄帝<lb/>
之事也弦木為弧剡木為矢弧矢之利以威天下此亦<lb/>
黄帝之事也則樂政刑之興亦在三皇矣及夫堯舜<lb/>
繼禪禹成其功成湯文武翦其禍難周公坐而修之<lb/>
孔子著之扵冊七十子之徒奉之以為教而後禮樂<lb/>
刑政之物仁義智信之用囊括而無遺矣或曰周道<lb/>
其盛矣然魯諸侯也而用天子之禮樂何如曰昔者<lb/>
武王既崩成王㓜不能涖阼周公攝天子之位作禮<lb/>
<pb n="KR4d0042_SBCK_011-18b"/>
　樂朝諸侯而天下大定七年致政於成王成王以周<lb/>
　公為有勲勞於天下扵是封之曲阜地方七百里革車<lb/>
　千乗命魯公世世祀周公以天子之禮樂此盖成王<lb/>
　謂周公有王者之徳攝王者之位輔周室致太平者<lb/>
　周公之為也故扵其死用王禮祀之以尊之焉若是<lb/>
　則魯以此祀周公可也豈及其餘哉至其子孫遂徹<lb/>
　而用之凡制宫廟設官職祭祀䘮紀車馬服噐率倣<lb/>
　於周此則非矣周君也魯臣也人臣而用其君之禮樂<lb/>
　何以示民哉成王必欲其臣行天子禮樂則當賜之<lb/>
　周公俾其身用之不須命魯公世世以此祀之也生<lb/>
<pb n="KR4d0042_SBCK_011-19a"/>
則臣也死則鬼也鬼與人異用之非僣故知魯以此<lb/>
祀周公可也穆公之母卒使人問於曽子曰如之何<lb/>
曽子曰哭泣之哀齊斬之情饘粥之食自天子逹布<lb/>
幕衞也縿幕魯也夫布幕諸侯禮也縿幕天子禮也<lb/>
疾魯之僣故舉諸侯以示之焉隱公考仲子之宫将<lb/>
萬焉問羽數扵衆仲對曰天子八諸侯六大夫四士<lb/>
二公從之書曰九月考仲子之宮初獻六羽觀春秋<lb/>
之旨盖謂僣上既久賢君能詳問而更始之故書也<lb/>
彼杞宋者各自為一王之後耳其祖天子禮樂異於<lb/>
周使行之可也周尚在而魯倣之則僣矣孔子曰唯<lb/>
<pb n="KR4d0042_SBCK_011-19b"/>
名與噐不可以假人夫魯之事假人孰甚焉或曰議<lb/>
者以三代之後漢唐為盛如之何可比隆於古昔也<lb/>
曰漢唐其卑矣髙帝起於隴畒草創天下法制未修<lb/>
文景繼立齪齪守成公卿多武人而黄老刑名之學<lb/>
熾扵其間賈生之徒稱先聖誦仁義眊焉而不知所<lb/>
從也武帝聰明特逹攘𬒮而作聘賢良尊文學改正<lb/>
朔易制度有志扵先王矣然而黷兵好勝竭天下之<lb/>
財以事四夷延方士築宮館以求神仙用不經之言<lb/>
以東封泰山禪梁父光武憂勤民事而不務大體專<lb/>
求俗吏之課不師經籍而聴用圖䜟之書以疑天下<lb/>
<pb n="KR4d0042_SBCK_011-20a"/>
耳目唐髙祖凡庸之材乗運而起太宗有非常之度<lb/>
而殘殺長適以取其位不能純用先王之制而因循<lb/>
駮雜浮屠亂法而不知禁進士壊文而不知革易置<lb/>
儲貳依違不决明皇親見禍亂心思矯正而興起老<lb/>
子荘周之說以害教化寵任武功注意兵食鑾輿展<lb/>
狩出入不時進用女色間以䜛賊以紊經紀自此數<lb/>
君其餘盖不足數矣曰封泰山禪梁父前世之大典<lb/>
也而吾子以為不經之言何如曰所謂經者二帝三<lb/>
王之事而孔子述之者也六籍是矣而封禪之文安<lb/>
在哉獨司馬遷封禪書稱自古受命帝王曷嘗不封<lb/>
<pb n="KR4d0042_SBCK_011-20b"/>
禪盖有無其應而用事者矣未有睹符瑞見而不臻<lb/>
乎泰山者也於是引尚書舜歲二月東廵狩至于岱<lb/>
宗柴似以此為封禪事斯禮也盖繫廵狩矣天子廵<lb/>
狩至于方岳祭天告至爰及名山大川皆以其秩望<lb/>
祭之乃事鬼神之常道非封禪之謂也且舜自正月<lb/>
上日受終于文祖孔氏謂上日朔日也後至輯五瑞<lb/>
既月乃日覲四岳群牧班瑞于群后孔氏謂盡以正<lb/>
月中日日見四岳及九州牧監還其瑞歲二月東廵<lb/>
狩至于岱宗孔氏謂既班瑞之明月乃順春東廵至<lb/>
扵岱宗若是則舜攝帝位纔朞月耳徳未必遽洽於<lb/>
<pb n="KR4d0042_SBCK_011-21a"/>
人也功未必遽濟扵世也符瑞之見未必如此之速<lb/>
也况又未真即帝位則将何辭以封禪哉五載一巡<lb/>
狩巡狩而封禪則舜之在位凡㡬年凡㡬封禪其禮<lb/>
儀必有可采何以不廣記之乃獨言柴而巳乎封禪之<lb/>
禮固不止扵柴也夫摯見生死之物盖其微者猶列<lb/>
之于後矧封禪之盛乃得畧之乎其不然必矣又稱<lb/>
齊桓公既覇㑹諸侯扵葵丘而欲封禪管仲曰古者<lb/>
封泰山禪梁父者七十二家而夷吾所記者十有二<lb/>
焉曰無懐氏曰伏羲曰神農曰炎帝曰黄帝曰顓頊<lb/>
曰帝嚳曰堯曰舜曰禹曰湯曰周成王夷吾此言亦<lb/>
<pb n="KR4d0042_SBCK_011-21b"/>
無所證孔子修六經祖述堯舜憲章文武豈前世有<lb/>
封禪之言管氏聞之而孔子不得聞乎雖誠有之孔<lb/>
子削而不書是亦不足取也子必謂稱古帝王封禪<lb/>
者皆妄也未知此說根扵何時至秦始皇遂舉而行<lb/>
之逮孝武即位又議封禪事齊人公孫卿稱其師申<lb/>
公書曰封禪七十二王唯黄帝得上封又稱申公之<lb/>
言曰漢主亦得上封上封則能僊登天孝武後乃登<lb/>
封無風雨災於是自喜幸庻㡬遇神仙矣吁可恠哉<lb/>
文中子曰封禪之費非古也以夸天下其秦漢之侈<lb/>
心乎是誠知言矣或曰子謂漢唐數君訛雜之如此<lb/>
<pb n="KR4d0042_SBCK_011-22a"/>
然其所以闡基緒致昇平者何也曰其始皆能求輔<lb/>
佐納諌諍夙興夜寐以安天下濟生人爲意此其所<lb/>
以興也及其後世則放逐忠良眤近邪辟或婦人用<lb/>
事或外戚專政或宦竪竊命官爵授於匪人貨財散<lb/>
於無用兵革疲於不急荒淫怠慢厭棄民物皇天震<lb/>
怒奸雄並起而海内土崩矣嗚呼漢唐之盛猶不足<lb/>
觀漢唐之衰萬世之鑑也<lb/>
　　禮論後語<lb/>
吾爲禮論七篇既十五年學者有持章望之論一篇<lb/>
來以吾爲好恠率天下之人爲禮不求諸内而競諸<lb/>
<pb n="KR4d0042_SBCK_011-22b"/>
外人之内不充而惟外之飾焉終亦必亂而已矣亦<lb/>
猶老子之言禮者忠信之薄盖不知禮之本徒以其<lb/>
節制文章獻酬揖讓登降俯仰之繁而罪之也嗚呼<lb/>
章子有耳目邪抑矇且聵邪有則奚不視吾文聽吾<lb/>
言吾之論則曰後之人見仁義禮智信列名而齊齒<lb/>
謂五者之用各有分區故為仁義智信則不取於禮<lb/>
而任其私心為禮則不能辯仁義智信但以噐服物<lb/>
色升降辭語為玩以為聖人作禮之方止於窮奢極<lb/>
富炫人聽覽而巳矣繇是推本之曰仁義智信者實<lb/>
用也禮者虚稱也法制之總名也聖人率其仁義智<lb/>
<pb n="KR4d0042_SBCK_011-23a"/>
信之性㑹而為禮禮成而後仁義智信可見矣賢人<lb/>
者知乎仁義智信之羙而學禮以求之者也禮得而<lb/>
後仁義智信亦可見矣吾之論如此豈嘗使人為禮<lb/>
不求諸内而競諸外邪豈嘗以節制文章之類為禮<lb/>
之實邪章子有耳目不至乎此也夫章子以仁義禮<lb/>
智信為内猶饑而求食渴而求飲飲食非自外来也<lb/>
發於吾心而巳矣禮樂刑政為外猶冠弁之在首衣<lb/>
裳之在身必使正之耳衣冠非自内出也嗚呼章子<lb/>
之惑甚矣夫有諸内者必出於外有諸外者必由於<lb/>
内孰謂禮樂刑政之大不發於心而偽飾云乎且謂<lb/>
<pb n="KR4d0042_SBCK_011-23b"/>
衣冠非自内出則寒而𬒳之葛熱而𬒳之裘可乎夏<lb/>
則求輕冬則求暖固出於吾心與饑渇之求飲食一<lb/>
也而章子異之不巳惑乎故天下之善無非内者也<lb/>
聖人㑹其仁義智信而為法制固由於内也賢人學<lb/>
法制以求仁義亦内也謂藍之青朱之赤固其質也<lb/>
布帛之青赤則染矣然染之而受者亦布帛之質也<lb/>
以染鐡石則不入矣是故賢人學法制以求仁義亦<lb/>
内也下愚雖學弗之得矣中庸曰或生而知之或學而<lb/>
知之或困而知之及其知之一也或安而行之或利<lb/>
而行之或勉强而行之及其成功一也然則吾之論何<lb/>
<pb n="KR4d0042_SBCK_011-24a"/>
嘗有外邪何憂乎終之必亂邪吾之論則曰聞諸聖<lb/>
人扵是引禮運周公六典之類以明之今章子乃曰<lb/>
學乎聖人者何必易其言是未嘗讀吾之論也趙簡<lb/>
子問子太叔揖讓周旋之禮焉對曰是儀也非禮也<lb/>
夫禮天之經也地之義也民之行也天地之經而民<lb/>
實則之是故為九歌八風七音六律以奉五聲為政<lb/>
事庸力行務以從四時為刑罰威獄使民畏忌以類<lb/>
其震曜殺戮以是言之樂政刑非禮者乎顔淵問仁<lb/>
孔子曰克已復禮為仁請問其目曰非禮勿視非禮勿<lb/>
聴非禮勿言非禮勿動以是言之仁非禮者乎章子<lb/>
<pb n="KR4d0042_SBCK_011-24b"/>
尚未讀左氏傳論語宜其病吾言也聖人之扵禮其<lb/>
言盖參差言其大則無事不包言其小則庻事之一<lb/>
耳故周官三百六十職題曰周禮以該之言其大也<lb/>
其次則曰禮典與治教政刑事配焉其小則曰五禮<lb/>
與射御書數並焉章子得其小而不得其大宜其病<lb/>
吾言也故其說曰走百歩外以救人隕溺難也趨百<lb/>
歩外以揖人易也趨則為之走則不為之矣巳後鄉<lb/>
人一日之生拜之能也坐其下行其後能也聞其急<lb/>
難則不為之死矣是仁義難扵禮也又曰順父禮也<lb/>
違父非禮也有人蹈扵水火之中巳将救之而父在<lb/>
<pb n="KR4d0042_SBCK_011-25a"/>
側曰勿救匍匐救之無避也違父可也夫婦異列禮<lb/>
也如妻踣扵舅姑之前傷而不興盡力以扶之可也<lb/>
又曰心則愛兄而拜先仲叔此禮之易者固勝仁也<lb/>
千金之寳分則多伯兄是禮不勝仁也吾兄與嫂闘<lb/>
則不救有嫂之嫌也此禮之易者固勝義也鄊人之<lb/>
長者闘扵兄救兄不勝則佐之闘是禮不勝義也嗚<lb/>
呼章子以揖拜為禮宜乎其下得以兼仁義也且章<lb/>
子焉知仁義哉萬物之生無不遂吾所謂仁也萬事<lb/>
之理無不當吾所謂義也而章子方區區以救隕溺<lb/>
死急難為事不亦小乎以一人之力而見隕溺必救<lb/>
<pb n="KR4d0042_SBCK_011-25b"/>
見急難必死吾懼章子之仁義所及者寡而天年不<lb/>
獲終也其所謂仁吾曰浮屠而巳耳其所謂義吾曰<lb/>
㳺俠而巳耳孔子曰父在觀其志父没觀其行三年<lb/>
無改扵父之道可謂孝矣父没三年尚不忍改其道<lb/>
父在側曰勿救人扵水火而違之可乎巳以救為仁<lb/>
而父曰勿救則父不仁矣巳欲仁而彰父之不仁未<lb/>
見可以為仁也父不仁則違之兄之闘則不辯是非<lb/>
而佐之是父輕而兄重乎兄與嫂闘則以嫌而不救<lb/>
懼失禮也妻踣而傷則扶之不顧禮焉是妻厚而嫂<lb/>
薄乎厚扵妻而薄扵嫂茲小人之情䡖其父而重其<lb/>
<pb n="KR4d0042_SBCK_011-26a"/>
兄雖小人亦不為也章子以是為仁義非吾所敢聞<lb/>
也抑其所謂禮之在内者䘮哀祭㳟忠君孝父盖皆<lb/>
仁義之目而不諭焉悖矣人不知而不愠謂之君子<lb/>
吾不得已而申之者為其惑衆也吾言止是矣章子<lb/>
雖復言吾不愠也<lb/>
直講李先生文集卷之二終<lb/>
<pb n="KR4d0042_SBCK_011-26b"/>
</p>
<p>
</p>
  </div>
</body>
</text>
</TEI>
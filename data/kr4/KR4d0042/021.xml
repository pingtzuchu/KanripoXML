<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0042_SBCK_021-1a"/>
直講李先生文集卷之十<lb/>
　　　刑禁第一<lb/>
刑罰之行尚矣積聖累賢未有䏻去者也非好殺人<lb/>
欲民之不相殺也非使畏已欲民之自相畏也然而<lb/>
憲令所加寛猛或異苟失權時之制則致逺恐泥矣<lb/>
故大司寇之職掌建邦之三典以佐王刑邦國詰四<lb/>
方一曰刑新國用䡖典新國者新辟地立君之國用<lb/>
䡖法者爲其民未習扵教二曰刑平國用中典平國<lb/>
承平守成之國用中典者常行之法三曰刑亂國用<lb/>
重典亂國簒弑叛逆之國用重典者以其化惡伐滅<lb/>
<pb n="KR4d0042_SBCK_021-1b"/>
之盖四海之内千八百國國政或異人心豈同苟執<lb/>
一以御之是膠柱而鼓瑟欲盡五聲之變不可得也<lb/>
夫新辟地立君之國居䖏未安衣食未足君臣之義<lb/>
未固上下之情未接從而急之則魚淰鳥獝不復聚<lb/>
矣其可不用䡖法邪篡殺叛逆之國紀綱大壊風俗<lb/>
大惡強弱相勝衆寡相暴從而緩之則羊狠狼貪難<lb/>
以制矣其可不伐滅之邪承平守成之國人各有業<lb/>
事各有制緩之将恐縱急之将恐擾其可不用常行<lb/>
之法邪以大言之則天下之理亦然漢興髙祖初入<lb/>
關約法三章曰殺人者死傷人及盗抵罪蠲削煩苛<lb/>
<pb n="KR4d0042_SBCK_021-2a"/>
兆民大說此非刑新國用輕典者邪周道既衰穆王<lb/>
眊荒命甫侯度時作刑以詰四方五刑之属三千盖<lb/>
多扵司刑所職五百章此非刑亂國用重典者邪洪<lb/>
範三徳一曰正直二曰剛克三曰柔克平康正直疆<lb/>
弗友剛克爕友柔克皆聖人所以適時之變也奈何<lb/>
以三尺之書齊萬邦之政俗雖殊而弗察事雖變而<lb/>
弗知治之不及古豈不有由也㢤<lb/>
　　　刑禁第二<lb/>
小司寇以三刺斷庶民獄訟之中一曰訊群臣二曰<lb/>
訊群吏三曰訊萬民聴民之所刺宥以施上服下服<lb/>
<pb n="KR4d0042_SBCK_021-2b"/>
之刑刺殺也宥寛也民言殺殺之言寛寛之上服劓<lb/>
墨下服宫刖是四刑亦三刺也群臣士以上群吏府<lb/>
史胥徒萬民民間有徳行不仕者朝士掌建邦外朝<lb/>
之法左九棘孤卿大夫位焉群士在其後右九棘公<lb/>
侯伯子男位焉群吏在其後靣三槐三公位焉州長<lb/>
衆庶在其後此則所訊之人也噫凡有血氣之類莫<lb/>
不愛其生君大夫士之扵牛羊犬豕猶無故不殺况<lb/>
扵人者萬物之靈父母生之拊畜長育顧復之恩至<lb/>
而後免扵其懐刑之大者伏鈇鑕其次亦斷支體刻<lb/>
肌膚終身不息何其痛㢤刑期無刑盖不獲巳苟得<lb/>
<pb n="KR4d0042_SBCK_021-3a"/>
其情亦哀矜而勿喜矧可不慎以及于非辜者乎故<lb/>
聖人求之以五聴麗之以八議三宥以䘏其非意三<lb/>
赦以異扵全人猶恐聡有所不聞明有所不見下情<lb/>
有所不逹議法有所不平扵是有外朝之位以詢于<lb/>
衆焉必群臣群吏萬民之意同然後刑殺可不謂慎<lb/>
乎孟子曰左右皆曰可殺勿聴諸大夫皆曰可殺勿<lb/>
聴國人皆曰可殺然後察之見可殺焉然後殺之故<lb/>
曰國人殺之也洪範曰汝則有大疑謀及乃心謀及<lb/>
卿士謀及庶人謀及卜筮古之王者扵有事且與下<lb/>
民共之後之效一官者往往自用同官為僚或疑其<lb/>
<pb n="KR4d0042_SBCK_021-3b"/>
賣巳閉口不與論職事况他人乎斷獄弊訟一出其<lb/>
臆如是而刑不濫邪賢扵先王逺矣<lb/>
　　　刑禁第三<lb/>
鄊士掌國中辨其獄訟異其死刑之罪而要之旬而<lb/>
職聴于朝司寇聴之斷其獄弊其訟于朝群士司刑<lb/>
皆在各麗其法以議獄訟獄訟成士師受中協日刑<lb/>
殺若欲免之則王㑹其期遂士掌四郊二旬而職聴<lb/>
于朝若欲免之則王令三公㑹其期縣士掌野三旬<lb/>
而職聴于朝若欲免之則王命六卿㑹其期期謂郷<lb/>
士遂士縣士職聴于朝司寇聴之日王欲赦之則用<lb/>
<pb n="KR4d0042_SBCK_021-4a"/>
此時親往議或命三公六卿往議之也君之扵民猶<lb/>
親之扵子也親則不忍其子君焉得忍其民㢤推其<lb/>
不忍之心則人無有可<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>罪無有可刑王欲赦之固<lb/>
其理也然而天討有罪王者奉之以作五刑刑者非<lb/>
王之意天之意也非天之意天下之人之意也殺人<lb/>
者死而民猶有相殺傷人者刑而民猶有相傷苟有<lb/>
以不忍而赦之則殺人者不死傷人者不刑殺傷之<lb/>
者無以懲其惡𬒳殺傷者無以伸其冤此不近扵帥<lb/>
賊而攻人者乎是故先王雖有不忍之心而不敢輒<lb/>
赦必扵外朝與掌事者議其可否焉赦者非王赦之<lb/>
<pb n="KR4d0042_SBCK_021-4b"/>
情可赦也否者非王不赦情不可赦也如此民何有<lb/>
不服令何有不行王符述赦曰養稂莠者害禾稼恵<lb/>
姦宄者賊良民誠㢤不可不慎也<lb/>
　　　刑禁第四<lb/>
掌囚掌守盗賊凡囚者上罪梏拲而桎中罪桎梏下<lb/>
罪梏王之同族拲有爵者桎以待弊罪及刑殺告刑<lb/>
于王奉而適朝士加明梏以適市而刑殺之凡有爵<lb/>
者與王之同族奉而適甸師氏以待刑殺由此觀之<lb/>
先王之制雖同族雖有爵其犯法當刑與庶民無以<lb/>
異也法者天子所與天下共也如使同族犯之而不<lb/>
<pb n="KR4d0042_SBCK_021-5a"/>
刑殺是為君者私其親也有爵者犯之而不刑殺是<lb/>
為臣者私其身也君私其親臣私其身君臣皆自私<lb/>
則五刑之屬三千止謂民也賞慶則貴者先得刑罰<lb/>
則賤者獨當上不媿扵下下不平扵上豈適治之道<lb/>
邪故王者不辨親踈不異貴賤一致扵法其所以不<lb/>
肆諸市朝而適甸師氏者為其有耻母使人見之也<lb/>
文王世子曰公族其有死罪則磬于甸人其刑罪則<lb/>
纎剸亦吿于甸人公族無宮刑獄成有司讞于公其<lb/>
死罪則曰某之罪在大辟其刑罪則曰某之罪在小<lb/>
辟公曰宥之有司又曰在辟公又曰宥之有司又曰<lb/>
<pb n="KR4d0042_SBCK_021-5b"/>
在辟及三宥不對走出致刑于甸人公又使人追之<lb/>
曰雖然必赦之有司對曰無及也反命于公公素服<lb/>
不舉為之變如其倫之喪無服親哭之公族之罪雖<lb/>
親不以犯有司正術也所以體百姓也刑于隱者不<lb/>
與國人慮兄弟也弗弔弗為服哭于異姓之廟為忝<lb/>
祖逺之也素服居外不聴樂私喪之也骨肉之親無<lb/>
絶也公族無宫刑不翦其類也古者諸侯之禮亦如<lb/>
是之懿㢤孟子謂舜為天子臯陶為士瞽瞍殺人則<lb/>
執之舜視棄天下猶棄敝蹝也竊負而逃遵海濵而<lb/>
䖏終身訢然樂而忘天下彼天子父猶不可曲法而<lb/>
<pb n="KR4d0042_SBCK_021-6a"/>
况官之子孫乃用䕃乎<lb/>
　　　刑禁第五<lb/>
司救掌萬民之衺惡過失而誅譲之以禮防禁而救<lb/>
之凡民之有衺惡者三讓而罰三罰而士加明刑耻<lb/>
諸嘉石役諸司空其有過失者三譲而罰三罰而歸<lb/>
于圜土袤惡謂侮慢長老語言無忌而未麗於罪者<lb/>
過失亦由衺惡酗醟好訟若抽㧞兵器誤以行傷害<lb/>
人麗扵罪者誅誅責也罰撻擊之也加明刑者去其<lb/>
冠飾而書其衺惡之状著之背也嘉石在外朝之門<lb/>
左使坐焉以耻辱之既而役諸司空也圜土獄城過<lb/>
<pb n="KR4d0042_SBCK_021-6b"/>
失近罪晝日任之以事而收之夜蔵扵獄亦加明刑<lb/>
以耻之故大司寇以圜土聚教罷民凡害人者寘之<lb/>
圜土而施職事焉以明刑耻之其能改者反于中國<lb/>
不齒三年其不能改而出圜土者殺以嘉石平罷民<lb/>
凡萬民之有罪過而未麗扵法而害扵州里者桎梏<lb/>
而坐諸嘉石役諸司空重罪旬有三日坐朞役其次<lb/>
九日坐九月役其次七日坐七月役其次五日坐五<lb/>
月役其下罪三日坐三月役使州里任之則宥而舍<lb/>
之司圜掌收教罷民凡害人者不使冠飾而加明刑<lb/>
焉任之以事而收教之能改者上罪三年而舍中罪<lb/>
<pb n="KR4d0042_SBCK_021-7a"/>
二年而舍下罪一年而舍其不能改而出圜土者殺<lb/>
雖出三年不齒凡圜土之刑人也不虧體其罰人也<lb/>
不虧財善㢤爲國乎人之大惡豈一朝一夕必有漸<lb/>
也放僻邪侈之情動而無所畏忌則㳙㳙以成江河<lb/>
毫末以尋斧柯或伏尸市朝或流血刀鋸雖其悔之<lb/>
猶噬臍也是故先王之馭民必早爲之所過輕者則<lb/>
坐諸嘉石稍重者則歸于圜土皆未入于五刑也若<lb/>
因兹困辱遂能自新則復爲齊民何刑殺之及㢤此<lb/>
亦使民遷善逺罪之術也孔子曰小人不耻不仁不<lb/>
畏不義不見利不勸不威不懲小懲而大誡易曰屨<lb/>
<pb n="KR4d0042_SBCK_021-7b"/>
校滅趾無咎此之謂也成康所以刑錯不用非一助邪<lb/>
　　　刑禁第六<lb/>
萍氏幾酒謂苛察沽買過多及非時者謹酒謂使民<lb/>
節用酒也司虣掌憲市之禁令禁以屬逰飲食于市<lb/>
者若不可禁則搏而<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>之以屬逰飲食謂群飲食者<lb/>
也夫酒之為禍乆矣君子以覆其邦家小人以不免<lb/>
刑<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>可稱數㢤酒誥曰文王誥教小子有正有事無<lb/>
彛酒越庶國飲惟祀徳将無醉又曰妹土嗣尓股肱<lb/>
純其藝黍稷奔走事厥考厥長肇牽車牛逺服賈用<lb/>
孝養厥父母厥父母慶自洗腆致用酒此言文王吿<lb/>
<pb n="KR4d0042_SBCK_021-8a"/>
其民之小子與群吏無得常飲酒若庶國君臣民衆<lb/>
飲酒亦唯祭祀以徳自将無令至醉故戒康叔當以<lb/>
文王之法往使妹土之人為純一之行勤種黍稷奔<lb/>
走事其父兄農功既畢始牽車牛逺行賈賣用其所<lb/>
得珍異孝養其父母其父母善子之行子乃自潔厚<lb/>
致用酒養也文王之法民之置酒唯祭與養耳而小<lb/>
人用之䟽數無其時多少無其節群飲食扵市井以<lb/>
妨其業以費其財以興淫邪以起闘訟是以禁之也<lb/>
然則聖人之扵天下事為之制曲為之防果如何㢤<lb/>
昔曹參去齊属其後相以齊獄市為寄謂獄市者所<lb/>
<pb n="KR4d0042_SBCK_021-8b"/>
以并容擾之姦人安所容乎盖是時天下初定故從<lb/>
民之欲而不擾亂豈常行之道邪獄市不可以不治<lb/>
姦人不可以不禁大司徒以荒政十有二聚萬民其<lb/>
三曰緩刑而十有二曰除盗賊是救饑之政雖則緩<lb/>
刑至扵盗賊不可不急其刑以除之也噫酒榷之官<lb/>
未罷則萍氏之禁司虣之令不復行矣然而緩刑仁<lb/>
也除盗賊義也凶年饑饉而仁義存焉亦不减扵先<lb/>
王矣<lb/>
直講李先生文集卷之十終<lb/>
<pb n="KR4d0042_SBCK_021-9a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0042_SBCK_005-1a"/>
直講李先生外集卷第二<lb/>
　名公手書<lb/>
　　　范文正公<lb/>
仲淹白秀才李君在鄱陽勞惠訪尋以改郡不敢奉<lb/>
邀今潤州初建郡學可能屈節教授又慮逺來難為<lb/>
将家蘇州掌學胡瑗祕校見明堂圗亦甚奉仰或䏻<lb/>
挈家必有經畫請先示音為幸保愛保愛不宣仲淹<lb/>
上李君竒士足下<lb/>
八月十九日仲淹頓首秀才仁弟别來傾渇無巳想<lb/>
至仙鄕拜慶外無恙此中佳山水府學中有三十餘<lb/>
<pb n="KR4d0042_SBCK_005-1b"/>
人闕講貫與監郡諸官議無如請先生之來必不奉<lb/>
誤誠於禮中大有請益處至願至願不宣仲淹上秀<lb/>
才仁弟十月十九日<lb/>
　　　小簡<lb/>
此地比丹陽又似閑暇可以卜居請一來講說因以<lb/>
圗之誠衆望也誠衆望也兒子在蘇州足下可䏻早<lb/>
來今冬欲行鄕飲俟先生講求也仲淹上<lb/>
仲淹白中間辱教承巳拜　恩命雖徳業雅逺未稱<lb/>
人望而　朝廷奨善鴻漸于時惟聡明精至曉之深<lb/>
矣未相㑹間千萬自愛自愛不宣仲淹上太學先生<lb/>
<pb n="KR4d0042_SBCK_005-2a"/>
閏十一月二十八日<lb/>
　　　小簡<lb/>
仲淹巳受　敕改青州見理舟行次希善侍加愛<lb/>
　　　孫觀文<lb/>
沔啓錢塘幸獲瞻對以扶護過江不果欵接後聞談<lb/>
經于府中恨不得執卷座末益為企戀企戀近日諒<lb/>
雅候無恙沔冬中襄事畢正初詣杭如文盖盤旋必<lb/>
良㑹矣冬温旅次希保愛保愛因王先生行草草上<lb/>
問不次沔拜上建昌李君先生之右二十三日夜<lb/>
沔白人來捧書伏知旅中無恙示及南歸未知奉㑹<lb/>
<pb n="KR4d0042_SBCK_005-2b"/>
之時企戀企戀途中慎護冬寒希保愛保愛人廻草<lb/>
草奉此咨問兼謝伏惟照察不次沔拜上先生李君<lb/>
之右二十一日<lb/>
沔白錢塘之别又二載餘後未獲良㑹復踈致問專<lb/>
介逺來惠書且知居憂無恙示教民病數十條非留<lb/>
心博愛何以及此以賊未定過嶺經制必未及一一<lb/>
行下當擇要以施之春後賊定方到江西奉見矣示<lb/>
及事不須如此何害冬寒保愛保愛草草上問兼謝<lb/>
不宣沔上太學先生李君十二月九日希文夏中過<lb/>
徐遂不肯行以後事見託一一如其志哀痛哀痛行<lb/>
<pb n="KR4d0042_SBCK_005-3a"/>
状乃勉為述之忙中未及以草寄去<lb/>
　　　余侍郎<lb/>
靖頓首李君秀才别來毎増翹渇忽枉手跡備荷勤<lb/>
至於邑鄙吝渙釋懐抱所示禮論七篇推進禮經凖<lb/>
的世教派仁義贅刑政正其本於禮成一家之言工<lb/>
古人之未工導明王之要道豈止獨歩江表校聲名<lb/>
於後俊者㢤開益蒙蔽不勝降歎人回謹此為謝不<lb/>
宣将作監丞余靖白正月十四日<lb/>
靖頓首近接緒言止于再見蘭㳺霧息未盡雅懐所<lb/>
示上豫章守書可以激昂士範支梧頽圮徤羡徤羡<lb/>
<pb n="KR4d0042_SBCK_005-3b"/>
别來欝欝動不如意邈然風規毎益牢吝忽枉手牘<lb/>
深認勤勤木脫火流切希進道外保愛是祝謹奉簡<lb/>
陳謝不宣大匠丞余靖頓首李君秀才七月二十八日<lb/>
靖啓靖屏居南夏乆不相知及今得書乃審有太學<lb/>
之授國家誠有憐才之意而不寘於可用之途何㢤<lb/>
道逺未由胥㑹徒益傾渇耳冬寒保重人廻謹此爲<lb/>
謝不宣靖手啓助教執事十月十日<lb/>
如有　朝命召赴成均供職亦可行道不宜辭免或<lb/>
令赴選須詳去就也靖啓<lb/>
　　　歐陽内翰<lb/>
<pb n="KR4d0042_SBCK_005-4a"/>
脩啓冗事牽迫乆踈奉長者之論不知兩辱過門甚<lb/>
媿甚媿脩來日有少事須出即今幸家居可以拂席<lb/>
奉俟軒盖顒企顒企不然當别拜聞貴不失約也脩<lb/>
頓首賢良先生<lb/>
　　　蔡宻學<lb/>
襄頓首啓襄才識不能過人　天子誤知擢置諌列<lb/>
毎自念孤賤之迹旁無尋尺之助一旦名徹萬乗而收<lb/>
録之此宜如何論報効之誠也示及庸奴非所謂難言<lb/>
但未得其詳耳足下業巳發之當為予䆒之至詢他<lb/>
人果詐不虚必逃去矣就令不逃亦生姦計莫如宻<lb/>
<pb n="KR4d0042_SBCK_005-4b"/>
得其詳擿之以寘于法於時不為無補行路疲憊草<lb/>
草裁荅足下取其意畧其禮也襄頓首啓二十三日夜<lb/>
襄啓近承從者之勞過臨海郡適以乆疾無悰為禮<lb/>
踈畧遽此離間豈勝慚跋慚跋春寒道上愛護為佳<lb/>
不宣襄頓首李君足下二十日<lb/>
　　　馬雜端<lb/>
遵頓首啓曏吏京邑日與權幸人為敵趣了目前力<lb/>
有不逮千里脩問病未䏻也未㡬以罪逆復丁家難<lb/>
扶挽南歸備嘗囏厄甫逹里中即襄大事即日僅餘<lb/>
殘息無復生意忽辱來諭承家居安甚併為慰也知<lb/>
<pb n="KR4d0042_SBCK_005-5a"/>
非乆㳺錢塘且有迂顧之意何幸如之遵近得彼信<lb/>
将來亦當一詣目即有私冗未幹兼本郡守尉故人<lb/>
同年累書相招受代伊邇若捨饒而趍杭不免去就<lb/>
厚薄之責頗非人情當暫謁之不知行期遲疾近逺<lb/>
掃榻聮鑣俱未敢必靈隱西湖之㑹當不蹉跌矣秋<lb/>
暑自愛倉遽草此不次遵頓首上答泰伯先生<hi>足下</hi>
七月十一日手啓遵再拜奉别數年居常企咏以家<lb/>
禍屏居僻左無階脩問比見卿材具得起居之實所<lb/>
慰多也遵無他竒區區徇禄食當求南中一官以便<lb/>
安輿旴江乃素心未知所願果否前月已被㙜移明<lb/>
<pb n="KR4d0042_SBCK_005-5b"/>
日上路咫尺不克一趍師坐少冀誨言為恨甚深因<lb/>
風示字欲知動止忩卒聊此上謝夏暑切自愛傾渇<lb/>
傾渇遵不勝私心不宣遵再拜泰伯先生書几十五<lb/>
日謹簡<lb/>
遵悚仄遵到淮南二年矣署而居者不數月犇走之<lb/>
勞不可勝道以故僅了目前四方交㳺書問闕如也<lb/>
或云先生居倚廬聞問不審有失陳慰人來得書伏<lb/>
承孝履攴裕先生未起有識惋惜遵素性朴愚上下<lb/>
窘困之際乃佐此局咎責日深先生有聞無惜見教<lb/>
渉夏勉抑自愛人回聊此為謝餘俟後信多悉多悉<lb/>
<pb n="KR4d0042_SBCK_005-6a"/>
不宣遵悚仄再拜泰伯先生大孝<hi>服次</hi>三月二十八日<lb/>
　　　蕭閣副<lb/>
十一月望日長沙野人蕭注致書隴西泰伯先生<hi>足下</hi>
注昨偕弟英求舉于京師聞足下應賢良預第一人<lb/>
召試是時萬口一發萬意一同未有不心思目願欲<lb/>
識其靣者一日英請於叟曰李泰伯預賢良召未知<lb/>
其道果如何叟曰今之賢良異於古泰伯其為今之<lb/>
賢良古之賢良耶若為今之賢良則天下可車載為<lb/>
古之賢良則覆載無三四英曰敢原其賢良之今古<lb/>
曰今之賢良所學者羙身之具也口誦之心記之然<lb/>
<pb n="KR4d0042_SBCK_005-6b"/>
後分句讀辨訓詁數條目駕虚辭而強名曰策曰論<lb/>
主司既不䏻别白則互曰彼人之富於學也此人之<lb/>
富其才也上既取之下思習之中其選者十年間往<lb/>
往陶天下之民嗚呼以斯術而致吾君陶吾民則䖝<lb/>
蝗水旱盗賊不作其可得乎古之賢良發其言則為<lb/>
箴為䂓為教為化明隂陽倚伏灾異變盈之事提耳<lb/>
萬乗擯斥兇黨亂臣賊子不敢正目而視使三王之風<lb/>
復見于當世故漢之文景可比周之成康者由斯道<lb/>
也叟尋與英下第南歸聞足下不中選二心頗疑後<lb/>
得足下退居集啓而讀之則知足下果非今之所舉<lb/>
<pb n="KR4d0042_SBCK_005-7a"/>
賢良之人其不中選則宜夫人之相知患其道不同<lb/>
道同雖夷貊亦可為兄弟注鄙人然而有志扵聖賢<lb/>
之術心銘足下之道故發此書以聞非今之趍炎附<lb/>
勢軰聞足下有大名而沽相知之幸足下其以為是非<lb/>
里人葉國器歸旅中草草非書冀留意不宣注再拜<lb/>
　　　小簡<lb/>
注頓首前書寫意兹不云云相慕之極旦夕常在家<lb/>
貧至甚僕馬無具因而辜見賢之望噫進不得地退<lb/>
無以居丈夫之心於此将盡有風西來書以為寄則<lb/>
野人之請餘希自愛注再啓<lb/>
<pb n="KR4d0042_SBCK_005-7b"/>
　　　祖學士<lb/>
無擇再拜泰伯先生酷熱以來氣體何如驛置相望<lb/>
不逺千里無階披奉祗増詹企法掾連君錫僕之故<lb/>
人有文而善與人交泰伯見之當相得以驩矣千萬<lb/>
善愛慰此多憶無擇手記頓首泰伯先生六月十七日<lb/>
無擇啓累日前軍校過敝邑得泰伯所示書承起居<lb/>
無它為慰甚深也慶暦民言皆極當時之病真醫國<lb/>
之書耳使今相天子宰天下者聞其言而行之何憂<lb/>
乎獯粥何患乎拓䟦氏邪無擇踈賤不得言於朝泰<lb/>
伯又俾附寄永叔即須良便致之也君錫行日曽託<lb/>
<pb n="KR4d0042_SBCK_005-8a"/>
奉書必得通上無擇近作愛堂銘與文<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>序在君錫<lb/>
處宜枉觀覽因風幸示可否之教秋暑千萬善愛不<lb/>
宣無擇再拜<hi>二十六日</hi>
無擇自來淮楚以地逺且少便復吏事無餘暇故不<lb/>
得時時拜書徒日思頌亡巳足下之門人髙第者曰<lb/>
陳生過聴不侫遣介走數千里惠然以書見抵且示<lb/>
之策捧覽之際<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>生靣目兹足下之不鄙遺我而俾<lb/>
之相示也顧愚何足以當之推轂之教豈敢不勉趨<lb/>
奉未由惟祝善愛諸懇可期靣㑹兹不䏻布萬一無<lb/>
擇再拜泰伯足下<hi>四月九日淮上書</hi>
<pb n="KR4d0042_SBCK_005-8b"/>
無擇再拜泰伯先生無擇嚮者居憂丹陽辱書者再<lb/>
兼承見寄長篇及賦不任感仰然以道塗阻逺少遇<lb/>
信便無階致誠而望風依依靡忘終食也去嵗過洪<lb/>
井見建昌牙校首詢動止且将附問乃先生赴范杭<lb/>
州召巳行矣又不得通區區于左右今陳秀才人來<lb/>
捧所貺手尺具悉起居如宜差慰詹渇萬一無擇方<lb/>
此奔走披晤未日仰蘄千萬爲道自愛愚懐所望無<lb/>
擇再拜泰伯先生<lb/>
無擇再拜泰伯先生言念乆不附問惟劇詹馳夏末<lb/>
抵袁即欲致記竊承軒車寓泊洪井及詢諸相識乃<lb/>
<pb n="KR4d0042_SBCK_005-9a"/>
云它適盖傳聞之不得審的耳介至忽捧手墨承體<lb/>
局休佳殊慰區區敝郡巳作學更三兩月可成當須<lb/>
坐邀長者來此為後生唱導也乃時專遣人禮請次<lb/>
謹先此咨露秋凉希千萬若時加愛懇懇無擇再拜<lb/>
<hi>八月二十三日</hi>
　　　李侍郎<lb/>
淑白近承雅顧獲奉嘉談兼摯雄文重将厚意欽降<lb/>
之切昕夕以之忽辱手緘承有小疾戒舟渉逺幸保<lb/>
冲襟惟精學之邁倫固懵迷之詎測汶圗魯議空祕<lb/>
家楹之蔵洞蕭上林猶慙侍臣之薦興言瞻聳交集<lb/>
<pb n="KR4d0042_SBCK_005-9b"/>
下誠不宣淑頓首<lb/>
　　　孔宗旦<lb/>
宗旦啓自京師為别迨四年矣毎聆風聲鄙氣銷爍<lb/>
伏承日來體休道洽師表江左捐棄名埸沉藴事業<lb/>
易曰肥道無不利惟泰伯之道乎甚善甚善今二十<lb/>
二日徂徠石守道卒嗚呼天喪吾道俾我先生短命<lb/>
死矣泰伯䏻不痛悼㢤秋風蕭條江山脩邈願固顔<lb/>
色以厭忉怛子静行次聊此起居惟少垂察不宣曲<lb/>
阜孔宗旦啓上泰伯先生<hi>坐前</hi>
直講李先生外集卷第二終<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0042_SBCK_015-1a"/>
直講李先生文集卷之五<lb/>
　　　周禮致太平論五十一篇<hi>并序</hi>
　敘曰昔劉子駿鄭康成皆以周禮為周公致太平<lb/>
　之迹而林碩謂末世之書何休云六國隂謀然鄭<lb/>
義獲伸故周官遂行覯竊觀六典之文其用心至<lb/>
　悉如天焉有象者在如地焉有形者載非古聰明<lb/>
　睿智誰能及此其曰周公致太平者信矣鄙儒俗<lb/>
　士各滯所見林之學不著何說公羊誠不合禮盗<lb/>
憎主人夫何足恠今之不識者抑又譊譊将使人<lb/>
君何所取法是用摭其大畧而述之天下之理曰<lb/>
<pb n="KR4d0042_SBCK_015-1b"/>
　家道正女色階禍莫斯之甚述内治七篇利用厚<lb/>
　生為政之本節以制度乃無傷害述國用十六篇<lb/>
　備預不虞兵不可闕先王之制則得其宜述軍衞<lb/>
　四篇刑以防姦古今通義唯其用之有所不至述<lb/>
　刑禁六篇綱紀既立持之在人天工其代非賢罔<lb/>
　又述官人八篇何以得賢敎學為先經世軌俗能<lb/>
　事以畢述教道九篇終焉并序凡五十一篇為十<lb/>
　卷命之曰周禮致太平論噫豈徒觧經而巳㢤唯<lb/>
　聖人君子知其有為言之也<lb/>
　　　内治第一<lb/>
<pb n="KR4d0042_SBCK_015-2a"/>
男女之際人道所重前哲固俻言矣然而賢妃相成<lb/>
之道不世出亂國家者往往而是盖婦人之性鮮克<lb/>
正也隂則昧柔則弱昧不足自見弱不足自立與物<lb/>
而遷直情忘反其體一也堯試舜觀厥刑于二女釐<lb/>
降二女于媯汭嬪于虞以堯之女其淵源非不善尚<lb/>
曰舜能以義理下其心是無聖人為之耦則不克使<lb/>
其行婦道也彼凡人子而不漸以教摩以禮其可乎<lb/>
㢤今夫數口之家猶以婦傾或靡敝財用或離析骨<lb/>
肉速刑召禍至無可救者多矣况乎后妃同體扵王<lb/>
其次嬪御亦所愛幸一發言一舉事足以旋轉天地<lb/>
<pb n="KR4d0042_SBCK_015-2b"/>
薄蝕日月其為禍福可勝言㢤貴則為驕富則為侈<lb/>
並寵則妬不荅則怨憎則有䜛言愛則有私謁府庫<lb/>
或為之空刑賞或為之濫姦邪或為之昌忠良或為<lb/>
之剥宗室或為之棄冡嗣或為之易帷薄或為之不<lb/>
脩社稷或為之不食未喜之放桀妲已之殺紂此類<lb/>
豈少㢤故内宰以隂禮敎六宮隂禮婦人之禮六宫<lb/>
謂后也又以隂禮教九嬪不言敎夫人世婦舉中以<lb/>
見上下省文也又以婦職之法敎九御使各有屬以<lb/>
作二事正其服禁其竒衺展其功緒九嬪掌婦學之<lb/>
法以敎九御婦徳婦言婦容婦功后尊也不得不受<lb/>
<pb n="KR4d0042_SBCK_015-3a"/>
教女御卑也而教亦及之在王宮者不可不知禮也<lb/>
如使后夫人九嬪世婦女御皆受教皆知禮徳皆正<lb/>
言皆順無冶容無廢功無侈服無衺道則閨門之内<lb/>
何有不肅溥天之下何有不化關雎之不淫葛覃之<lb/>
躬儉樛木之無嫉妬螽斯之多子孫卷耳之輔佐求<lb/>
賢兎罝之莫不好徳扵斯見矣王道安得不成乎<lb/>
　　　内治第二<lb/>
天官家宰其属則有九嬪世婦女御女祝女史唯夫<lb/>
人之扵后猶三公之扵王坐而論婦禮無官職故不<lb/>
列且夫六宫内也如家人家人私也六官外也乃國<lb/>
<pb n="KR4d0042_SBCK_015-3b"/>
事國事公也外内異䖏國家異分公私異宜然而使<lb/>
嬪婦属天官無外内國家公私之辨者何㢤聖人之<lb/>
意扵是深矣彼婦人女子而當扵至尊幽居九重人<lb/>
弗得見則驕蹇自恣無所不至也是故使之分職扵<lb/>
内而附属扵外有職則當奉其法有属則必攷其功<lb/>
奉法則不敢不謹攷功則不敢不慎舉宫中之人而<lb/>
知所勸勉者官有其長之效也而况内宰亦用大夫<lb/>
士春官世婦毎宮卿二人盖皆分命賢臣以參檢内<lb/>
事與夫婢妾賤人自相使令而無畏忌者不同年而<lb/>
語矣天子所御而服官政從官長是天子無私人天<lb/>
<pb n="KR4d0042_SBCK_015-4a"/>
子無私人則群臣焉得不公庶事焉得不平無偏無<lb/>
黨王道蕩蕩此之謂也漢髙帝欲廢太子立戚夫人<lb/>
子趙王如意留侯曰骨肉之間雖臣等百人何益此<lb/>
大臣不得與内事之敝也爰盎引却慎夫人坐謂妾<lb/>
主豈可以同坐文帝怒說以人豕廼說如使盎軰得<lb/>
制宮中之事則尊卑有不序上下有不和者乎官失<lb/>
其守一女顓恣則公卿附離之不暇其何冡宰之能<lb/>
帥也悲夫<lb/>
　　　内治第三<lb/>
昏義曰古者天子后立六官三夫人九嬪二十七世<lb/>
<pb n="KR4d0042_SBCK_015-4b"/>
婦八十一御妻以聽天下之内治以明章婦順故天<lb/>
下内和而家理也至于天官序則世婦以下不言數<lb/>
謂君子不苟扵色有婦徳者充之無則闕世婦女御<lb/>
視大夫士尚惟其人則三夫人九嬪官不必備可知<lb/>
矣自古婦人之賢者盖不易得故其生則寝之地以<lb/>
教其卑衣之裼以教其正弄之瓦以教其事既十年<lb/>
姆教婉娩聴從執麻枲治絲繭織紝組紃學女事以<lb/>
共衣服觀扵祭祀納酒漿籩豆𦵔醢禮相助奠十有<lb/>
五年而笄二十而嫁先嫁三月祖廟未毀教于公宮<lb/>
祖廟既毀教于宗室教以婦徳婦言婦容婦功教成<lb/>
<pb n="KR4d0042_SBCK_015-5a"/>
之祭牲用魚芼用蘋藻所以成婦順也如此而後備<lb/>
扵從人之道况乎王之北宮當貫魚之寵者可以非<lb/>
其人㢤故無徳以色親則天有投蜆之異詩曰蝃蝀<lb/>
在東莫之敢指謂邪色之乗陽也曲禮納女扵天子<lb/>
曰備百姓言以廣子姓耳深山大澤實生龍蛇母子<lb/>
傳類亦不可忽晉愍懐太子宫中為市使人屠酤手<lb/>
揣斤兩䡖重不差盖其母屠家女也先王之制百二<lb/>
十人猶以無人而闕之至難至慎若此武帝平吴之<lb/>
後掖庭殆将萬人復何義也人多則御幸不可徧怨<lb/>
恨由是興費廣則財物不足支民甿所以困國家之<lb/>
<pb n="KR4d0042_SBCK_015-5b"/>
敗何莫由斯者邪<lb/>
　　　内治第四<lb/>
女御掌御敘于王之燕寝凡群妃御見之法月與后<lb/>
妃其象也卑者宜先尊者宜後十五日而徧自望後<lb/>
反之其不使九嬪世婦掌之而使女御者防上之專<lb/>
妬也盖以女御官卑不敢嫉妬自專則九九之法行<lb/>
矣九九之法行則内無怨女而子孫衆多矣夫飲食<lb/>
男女人之大欲一有失時則為怨曠七月女心傷悲<lb/>
東山婦歎于室君子撢扵人情周道所以興也安得<lb/>
聚少艾之色幽扵深宮之中而無進御之路則其性<lb/>
<pb n="KR4d0042_SBCK_015-6a"/>
情之所感動何如㢤四時何以能和百神何以降福<lb/>
至于繼嗣社稷之重事甚有寵之人或不宜子非廣<lb/>
其禮将無及也霍光欲上官皇后擅寵有子雖宫人<lb/>
使令皆為窮絝多其帶後宮莫有進者而昭帝無嗣<lb/>
成帝約不負趙昭儀掖庭中御幸生子者輒死飲藥<lb/>
傷堕者無數終以國統三絶王莾簒之愛有所偏之<lb/>
過也薄姬輸織室而生孝文為漢太宗晋簡文寵徐<lb/>
貴人彌年無子李后在織坊形長色黒謂之崑崙帝<lb/>
以大計召之乃生孝武天命所在不以貴賤羙惡論<lb/>
也然則九九而御使無專妬者聖人之意逺矣<lb/>
<pb n="KR4d0042_SBCK_015-6b"/>
　　　内治第五<lb/>
哀公問曰冕而親迎不巳重乎孔子愀然作色而對<lb/>
曰合二姓之好以繼先聖之後以為天地宗廟社稷<lb/>
之主君何謂巳重乎然則先王之所以重昏禮為其<lb/>
主祭祀也祭祀之禮豈唯致齋扵内㑹君扵廟服副<lb/>
褘扵東房執璋瓉而亞祼酌瑶爵進玉齍薦徹豆籩<lb/>
以嘉魂魄而巳乎是禮之末節一日可為者也必竭<lb/>
力從事然後為至焉故内宰中春詔后帥外内命婦<lb/>
始蠶于北郊以為祭服又上春詔王后帥六宫之人<lb/>
而生穜稑之種獻之于王夫普天王土率土王臣蠶<lb/>
<pb n="KR4d0042_SBCK_015-7a"/>
者非一女也将以為王服有不足乎而后且親蠶其<lb/>
夫以事先舅先姑敢不用力焉不可以為婦道也耕<lb/>
者非一男也将以為祭盛有不足乎而后且佐耕其<lb/>
夫以事先舅先姑敢不用力焉不可以為婦道也王<lb/>
后之尊而親蠶天下之女子有不遵㣲行求柔桒者<lb/>
乎王后之尊而佐耕天下之女子有不饁南畒喜田<lb/>
畯者乎王后之尊而為婦道天下之女子有不承先<lb/>
祖共祭祀者乎明王之以孝治天下此其一助也而<lb/>
况不知耕之勞則以為田自生榖不知蠶之苦則以<lb/>
為桑自生絲自古愚婦人糞土貨財焦爛府庫農夫<lb/>
<pb n="KR4d0042_SBCK_015-7b"/>
病工女死而求之不巳者不知民事之難也于寳之<lb/>
論晋紀曰其婦女粧櫛織絍皆取成扵婢僕未嘗知<lb/>
女工絲枲之業中饋酒食之事也晋之禮法扵此大<lb/>
壊則周之興也宜矣<lb/>
　　　内治第六<lb/>
春官内宗凡内女之有爵者内女王同姓之女有爵<lb/>
其嫁扵大夫及士者其職掌宗廟之祭祀薦加豆籩<lb/>
及以樂徹則佐傳豆籩賔客之饗食亦如之王后有<lb/>
事則従外宗凡外女之有爵者外女王諸姑姊妹之<lb/>
女其職掌宗廟之祭祀佐王后薦玉豆眂豆籩及以<lb/>
<pb n="KR4d0042_SBCK_015-8a"/>
樂徹亦如之王后以樂羞齍則賛凡王后之獻亦如<lb/>
之王后不與則賛宗伯小祭祀掌事賔客之事亦如<lb/>
之夫富貴驕人自然之勢苟非明哲其能免乎矧伊<lb/>
女子生扵王族雖有葭莩之親者猶乗勢以輕其家<lb/>
不順扵舅姑不和扵室人庸奴其夫者多矣夫婦之<lb/>
道天地之象人之大倫也乃由宗室亂之非所以示<lb/>
天下也聖人有作安得不大為之坊夫禮禁亂之所<lb/>
由生猶坊止水之所自来也故以内女外女謂之内<lb/>
宗外宗列為禮官之属其職禮則視必在禮聴必在<lb/>
禮言必在禮貌必在禮思必在禮視聴言貌思無不<lb/>
<pb n="KR4d0042_SBCK_015-8b"/>
在禮則其人之智愚賢不肖何如也祭祀賔客非有<lb/>
切身之急而不敢不以禮則巳之所以為婦者敢有<lb/>
不恭乎觀后之事宗廟則知所以順其舅姑觀后之<lb/>
饗同姓諸侯則知所以和其室人觀后之亞王祼獻<lb/>
則知所以從其夫順扵舅姑和扵室人而當扵夫是<lb/>
故婦順備而内和理内和理而家可長乆也召南何<lb/>
彼穠矣羙王姬之詩謂雖則王姬亦下嫁於諸侯車<lb/>
服不繫其夫下王后一等猶執婦道以成肅雍之徳<lb/>
彼天子所生而若此况扵同姓姑姊妹之女乎是其<lb/>
所以為王化之基也<lb/>
<pb n="KR4d0042_SBCK_015-9a"/>
　　　内治第七<lb/>
媒氏掌萬民之判凡男女自成名以上皆書年月日<lb/>
名焉令男三十而娶女二十而嫁凡娶判妻入子者<lb/>
皆書之中春之月令㑹男女扵是時也奔者不禁司<lb/>
男女之無夫家者而㑹之夫昏姻之禮要在及時故<lb/>
國無鰥民則桃夭之詠作䘮其妃耦則有狐之刺興<lb/>
彼室家之好而繫之王者之風為人上者不可不察<lb/>
也孟子對齊宣王曰昔者大王好色愛厥妃詩云古<lb/>
公亶父来朝走馬率西水滸至于𡵨下爰及姜女聿<lb/>
来胥宇當是時也内無怨女外無曠夫王如好色與<lb/>
<pb n="KR4d0042_SBCK_015-9b"/>
百姓同之扵王何有誠㢤是言也人主知漁色而不<lb/>
知下無室家知逞欲而不知下有怨曠其可乎㦲天<lb/>
地不合萬物不生有夫有婦然後爲家上得以養父<lb/>
母下得以育子孫生民之本扵是乎在而人主慢之<lb/>
非計也是故聖人設官主判合之禮子生三月必書<lb/>
其名男自二十以及二十九女自十五以及十九皆<lb/>
爲盛年其昏自季秋至扵孟春惟其所用若男三十<lb/>
女二十爲期盡雖中春猶可行所以蕃育人民是皆<lb/>
言其極也及此月而父母不娶不嫁之者相奔不禁<lb/>
若無故而不用令則罪罰之嘗有妃匹而鰥寡者亦<lb/>
<pb n="KR4d0042_SBCK_015-10a"/>
察焉先王之道如此其至也既爲之立其家又使之<lb/>
有其業國中則典婦功掌婦式之法野則鄼長稽其<lb/>
女功然而民不庶且富者未之信也越語女子十七<lb/>
不嫁丈夫二十不娶父母有罪雖扵禮爲蚤而句踐<lb/>
報吴亦以是也晋泰始中博選良家以充後宫先下<lb/>
書禁天下嫁娶噫大可笑也<lb/>
直講李先生文集卷之五終<lb/>
<pb n="KR4d0042_SBCK_015-10b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0042_SBCK_016-1a"/>
直講李先生文集卷之六<lb/>
　　　國用第一<lb/>
人所以為人足食也國所以為國足用也然而天不<lb/>
常生其生有時地不徧産其産有宜人不皆作其作<lb/>
有能國不盡得其得有數一榖之稅一錢之賦給公<lb/>
上者各有定制苟不量入以為出節用而愛人則哀<lb/>
公云二猶不足公羊謂大桀小桀誅求無巳怨刺<lb/>
並興亂世之政也故大府凡頒財以式法授之王日<lb/>
一舉其膳六牲祀兵朝甸其服有九故關市之賦以<lb/>
待王之膳服諸侯来朝卿大夫来聘致之則有積飱<lb/>
<pb n="KR4d0042_SBCK_016-1b"/>
饔接之則有饗食燕故邦中之賦以待賔客牛馬之<lb/>
食其用芻禾車秅之數皆眡牢禮故四郊之賦以待<lb/>
稍秣功懋懋賞以馭其幸所受之物邦之大用故家<lb/>
削之賦以待匪頒冬官百工取材非一五庫之量母<lb/>
或不良故邦甸之賦以待工事問勞贈賄酬爵侑食<lb/>
皆為篚實将其厚意故邦縣之賦以待弊帛大祀小<lb/>
祭事神之禮牲弊玊器不奢不儉故邦都之賦以待<lb/>
祭祀股肱或虧君之所痛賵禭含<graphic n="KR0608" url="https://raw.githubusercontent.com/kanripo/KR-Gaiji/master/images/KR0608.png" mimeType="image/png"/>闕一不可故山<lb/>
澤之賦以待䘮紀王及冡宰時有所善燕好之用亦<lb/>
以推恩故弊餘之賦以待賜予王扵諸侯分烖救患<lb/>
<pb n="KR4d0042_SBCK_016-2a"/>
㐫禮五事其費則多故邦國之貢以待吊用國家閒<lb/>
暇要在多積積貯之道天下大命故萬民之貢以充<lb/>
府庫難得之貨饑不可食燕㳺所用非國之急故式<lb/>
貢之餘財以共玩好之用凡其一賦之出則給一事<lb/>
之費費之多少一以式法如是而國安財阜非偶然也<lb/>
　　　國用第二<lb/>
玉府掌王之金玉玩好兵器凡良貨賄之蔵燕衣服<lb/>
祍席牀第凡䙝器凡王之獻金玉兵器文織良貨賄<lb/>
之物受而蔵之凡王之好賜共其貨賄内府掌受九<lb/>
貢九賦九功之貨賄良兵良器以待邦之大用凡四<lb/>
<pb n="KR4d0042_SBCK_016-2b"/>
方之幣獻之金玉齒革兵器凡良貨賄人焉凡適四<lb/>
方使者共其所受之物而奉之凡王及冡宰之好賜<lb/>
予則共之按其職文掌天子器用財賄燕私之物及<lb/>
受貢獻以備賞賜此帑蔵之在宫中官職之最私䙝<lb/>
者然而為冡宰之屬列大府之下與凡治蔵之官不<lb/>
異者何也盖王者無外以天下為家尺地莫非其田<lb/>
一民莫非其子財物之在海内如在槖中况扵貢賦<lb/>
之入何彼我之云㢤歴觀書傳自禹貢以来未聞天<lb/>
子有私財者漢湯沐邑為私奉養不領扵經費靈帝<lb/>
西園萬金常聚為私蔵皆衰亂之俗非先王之法也<lb/>
<pb n="KR4d0042_SBCK_016-3a"/>
故雖天子器用財賄燕私之物受貢獻俻賞賜之職<lb/>
皆屬于大府屬于大府則日有成月有要歲有㑹職<lb/>
内之入職歲之出司書之要貳司㑹之鉤考廢置誅<lb/>
賞之典存焉如此用安得不節財安得不聚若以御<lb/>
府禁錢捐之親幸之手省闥之中外人弗睹法制所<lb/>
不行校比所不及則傷財害民非細事也<lb/>
　　　國用第三<lb/>
太宰以九職任萬民一曰三農生九榖二曰園圃毓<lb/>
草木三曰虞衡作山澤之材四曰藪牧養蕃鳥獸五<lb/>
曰百工飾化八材六曰商賈阜通貨賄七曰嬪婦化<lb/>
<pb n="KR4d0042_SBCK_016-3b"/>
治絲枲八曰臣妾聚歛䟽材九曰間民無常職轉移<lb/>
執事天之生民未有無能者也能其事而後可以食<lb/>
無事而食是衆之殃政之害也是故聖人制天下之<lb/>
民各從其能以服扵事取有利扵國家然後可也太<lb/>
宰授之職閭師責其功故曰任農以耕事貢九榖任<lb/>
圃以樹事貢草木任工以飾材事貢器物任商以市<lb/>
事貢貨賄任牧以畜事貢鳥獸任嬪以女事貢布帛<lb/>
任衡以山事貢其物任虞以澤事貢其物凡無職者<lb/>
出夫布也人各有事事各有功以興材征以濟經用<lb/>
無惰而自安無賊扵糧食是富民之大本為國之上<lb/>
<pb n="KR4d0042_SBCK_016-4a"/>
務雖關百聖何以易此昔胥臣對晋文公謂戚施植<lb/>
鏄蘧蒢蒙璆侏儒扶廬矇瞍脩聲聾聵司火王制瘖<lb/>
聾跛躃斷者侏儒各以其器食之古者廢疾之人猶<lb/>
有所役後之㳺民作無益以害有益者肩相摩毂相<lb/>
擊而吏不以是罪之主不以是棄之謂之何㢤<lb/>
　　　國用第四<lb/>
言井田之善者皆以均則無貧各自足也此知其一<lb/>
未知其二必也人無遺力地無遺利一手一足無不<lb/>
耕一歩一畮無不稼榖出多而民用富民用富而邦<lb/>
財豐者乎大司徒凡造都鄙制其地域而封溝之以<lb/>
<pb n="KR4d0042_SBCK_016-4b"/>
其室數制之不易之地家百畮一易之地家二百畮<lb/>
再易之地家三百畮不易之地歲種之地羙故家百<lb/>
畮一易之地休一歲乃復種地薄故家二百畮再易<lb/>
之地休二歲乃復種故家三百畮遂人辨其野之土<lb/>
上地中地下地以頒田里上地夫一㕓田百畮萊五<lb/>
十畮餘夫亦如之中地夫一㕓田百畮莱百畮餘夫<lb/>
亦如之下地夫一㕓田百畮莱二百畮餘夫亦如之<lb/>
萊謂休不耕者戸計一夫一婦而賦之田其一戸有<lb/>
數口者餘夫亦受此田也載師以宅田士田賈田任<lb/>
近郊之地以官田牛田賞田牧田任逺郊之地宅田<lb/>
<pb n="KR4d0042_SBCK_016-5a"/>
致仕者之家所受田也士田仕者亦受田賈田在市<lb/>
賈人其家所受田也官田庶人在官者其家所受田<lb/>
也牛田牧田畜牧者之家所受田也若餘夫致仕者<lb/>
仕者賈人庶人在官者畜牧者之家皆受田則是人<lb/>
無不耕無不耕則力豈有遺㢤一易再易莱皆頒之<lb/>
則是地無不稼無不稼則利豈有遺㢤自阡陌之制<lb/>
行兼并之禍起貧者欲耕而或無地富者有地而或<lb/>
乏人野夫有作惰㳺况邑居乎沃壤猶爲蕪穢况瘠<lb/>
土乎饑饉所以不支貢賦所以日削孟子曰仁政必<lb/>
自經界始師丹言宜畧爲限不可不察也<lb/>
<pb n="KR4d0042_SBCK_016-5b"/>
　　　國用第五<lb/>
地利之食扵人博㦲農既得其時種既得其宜然且<lb/>
不熟者水旱賊之也水旱之灾雖天所為至扵人力<lb/>
亦有可及矣故遂人凡治野夫間有遂遂上有徑十<lb/>
夫有溝溝上有畛百夫有洫洫上有涂千夫有澮澮<lb/>
上有道萬夫有川川上有路此鄊遂之田制也匠人<lb/>
為溝洫耜廣五寸二耜為耦一耦之伐廣尺深尺謂<lb/>
之甽田首倍之廣二尺深二尺謂之遂九夫為井井<lb/>
間廣四尺深四尺謂之溝方十里為成成間廣八尺<lb/>
深八尺謂之洫方百里為同同間廣二尋深二仞謂<lb/>
<pb n="KR4d0042_SBCK_016-6a"/>
之澮此都鄙之田制也川大扵澮澮大扵洫洫大扵<lb/>
溝溝大扵遂遂大扵甽甽通水以入于遂遂入于溝<lb/>
溝入于洫洫入于澮澮入于川然則雖大雨霖其水<lb/>
有所渫能爲害者希矣稻人掌稼下地以豬畜水以<lb/>
防止水以溝蕩水以遂均水以列舍水以澮寫水以<lb/>
渉揚其芟作田豬謂畜流水之陂防豬旁隄也然則<lb/>
雖乆不雨其水可以得能爲害者希矣聖人之扵水<lb/>
旱不其有備㢤蒍掩規偃豬君子以爲禮史起引漳<lb/>
水舄鹵生稻粱鄭國鑿涇水關中爲沃野古之賢人<lb/>
未有不留意者也水官不修川澤溝瀆無有舉掌機<lb/>
<pb n="KR4d0042_SBCK_016-6b"/>
巧趍利之民得行其私日侵月削往往障塞雨則易<lb/>
以溢謂之大水豈天乎霽則易以涸謂之大旱豈天<lb/>
乎如是而望有年未之思矣<lb/>
直講李先生文集卷之六終<lb/>
</p>
<p>
</p>
  </div>
</body>
</text>
</TEI>
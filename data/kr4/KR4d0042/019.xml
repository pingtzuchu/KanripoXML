<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0042_SBCK_019-1a"/>
直講李先生文集卷之九<lb/>
　　　軍衞第一<lb/>
兵者國之大事人知之矣然先王足兵而未嘗有兵<lb/>
後世有兵而未嘗足兵何以言之小司徒㑹萬民之<lb/>
卒伍而用之五人為伍五伍為兩四兩為卒五卒為<lb/>
旅五旅為師五師為軍以起軍旅以作田役以比追<lb/>
胥以令貢賦乃均土地以稽其人民而周知其數上<lb/>
地家七人可任也者家三人中地家六人可任也者<lb/>
二家五人下地家五人可任也者家二人凡起徒役<lb/>
母過家一人唯田與追胥竭作夏官序凡制軍萬有<lb/>
<pb n="KR4d0042_SBCK_019-1b"/>
二千五百人為軍王六軍大國三軍次國二軍小國<lb/>
一軍軍将皆命卿二千有五百人為師師帥皆中大<lb/>
夫五百人為旅旅帥皆下大夫百人為卒卒長皆上<lb/>
士二十五人為兩兩司馬皆中士五人為伍伍皆有<lb/>
長凡民在鄊則五家為比家出一人故在軍五人為<lb/>
伍比長因為伍長五比為閭故五伍為兩閭胥因為<lb/>
兩司馬四閭為族故四兩為卒族師因為卒長五族<lb/>
為黨故五卒為旅黨正因為旅帥五黨為州故五旅<lb/>
為師州長因為師帥五州為鄊故五師為軍鄊大夫<lb/>
因為軍将士不特選皆吾民也将不改置皆吾吏也<lb/>
<pb n="KR4d0042_SBCK_019-2a"/>
有事則敺之扵行陣事巳則㱕之扵田里無招收之<lb/>
煩而數不闕無禀給之費而食自飽故曰先王足兵<lb/>
而未嘗有兵也壘壁以聚之倉庫以生之群眠類坐<lb/>
而不使補死填亡之不暇故曰後世有兵而未嘗足<lb/>
兵也管仲相齊桓公作内政而寓軍令焉故卒伍定<lb/>
乎里而軍政成乎郊連其什伍居䖏同樂死生同憂<lb/>
禍福共之故夜戦則其聲相聞晝戦則其目相見緩<lb/>
急足以相死其教巳成外攘夷狄内尊天子以安諸<lb/>
夏然則鄊軍之法固嘗試矣善㢤<lb/>
　　　軍衛第二<lb/>
<pb n="KR4d0042_SBCK_019-2b"/>
大司馬中春教振旅遂以蒐田火弊獻禽以祭社中<lb/>
夏教苃舍遂以苗田車弊獻禽以享礿中秋教治兵<lb/>
遂以獮田羅弊致禽以祀祊中冬教大閱遂以狩田<lb/>
徒弊致禽饁獸于郊入獻禽以享烝夫守國之備不<lb/>
可以不素習也不素習則敺市人而戦之未足爲喻<lb/>
也是故春教兵入平列陳如戰之陳辨鼓鐸鐲鐃之<lb/>
用以教坐作進退疾徐䟽數之節夏教草止如振旅<lb/>
之陳辨號名之用以辨軍之夜事秋教師出如振旅<lb/>
之陳辨旗物之用至冬大閱簡軍實焉然而不祥之<lb/>
器不得巳而用之若無故而習是習殺人也非示天<lb/>
<pb n="KR4d0042_SBCK_019-3a"/>
下不復用兵之意也故因春蒐夏苗秋獮冬狩而教<lb/>
焉鳥獸魚鼈皆函血氣若無故而殺是暴天物也作<lb/>
禽荒也故因祭社享礿祀祊享蒸而行焉明非好兵<lb/>
也為田獵也非好田獵也為祭祀也其名甚羙其實<lb/>
甚利外以彰事神之禮非羙乎内以作不虞之俻非<lb/>
利乎聖人之動其順如此顧不足為後世法乎天下<lb/>
無事則卒伍放于冗從器械束于故府學軍旅者指<lb/>
為㓙人一方有警則旦收而暮教之暮教而旦發之<lb/>
人情焉得不驚戰陣焉得不敗至有以講武為戯樂<lb/>
用相夸視先王之禮沒扵淫樂中者亦不足算也<lb/>
<pb n="KR4d0042_SBCK_019-3b"/>
　　　軍衞第三<lb/>
宫伯掌王宫之士庶子凡在板者掌其政令行其秩<lb/>
敘作其徒役之事授八次八舍之職事若邦有大事<lb/>
作宫衆則令之王宫之士謂王宮中諸吏之適子也<lb/>
庶子其支庶也秩謂依班秩受禄敘者其才藝髙下<lb/>
為次第以作其徒役者士庶子属太子随其所用使<lb/>
役之也八次八舍衞王宮者必居四角四中扵徼候<lb/>
便也大事謂寇戎之事起宫中之衆使士庶子行則<lb/>
宫伯戒令之也宮正掌王宫之戒令紏禁去其淫怠<lb/>
與其竒衰之民㑹其什伍而教之道藝民謂宫中吏<lb/>
<pb n="KR4d0042_SBCK_019-4a"/>
之家人也宮正掌宫中卿大夫士亦兼掌子弟若有<lb/>
為淫放怠慢譎觚非常之行則去之又㑹合之五人<lb/>
為伍二伍為什欲使宿衞時語言相體服容相識及<lb/>
其學問又相親切磋琢磨道藝謂三徳三行六藝也<lb/>
若是則宫中諸吏之子弟必當備宿衞從征役且聴<lb/>
太子之令也豈唯宫中諸吏之子弟而巳㢤凡公卿<lb/>
大夫元士之子亦然故諸子掌國子之倅掌其戒令<lb/>
與其教治辨其等正其位國有大事則帥國子而致<lb/>
扵太子唯所用之若有兵甲之事則授之車甲合其<lb/>
卒伍置其有司以軍法治之司馬弗正也大㢤王者<lb/>
<pb n="KR4d0042_SBCK_019-4b"/>
之師其備矣乎非直興扵閭里抑又取諸世族彼以<lb/>
父祖貴富宜有報上之心而况學習徳行道藝孰不<lb/>
知忠孝之羙任之以金革則與夫干賞蹈利庸徒鬻<lb/>
賣者盖有間矣且太子将為君國子将為臣君臣之<lb/>
分未定而恩義固巳接矣則今日之逰倅未必不為<lb/>
嗣王之将帥也轡長馭逺有如是㢤文王世子曰公<lb/>
若有出疆之政庶子以公族之無事者守扵公宫正<lb/>
室守太廟諸父守貴宫貴室諸子諸孫守下宫下室<lb/>
此諸侯禮也豈天子之事而有不用力者乎<lb/>
　　　軍衞第四<lb/>
<pb n="KR4d0042_SBCK_019-5a"/>
槀人掌受財于職金以賫其工弓六物為三等弩四<lb/>
物亦如之矢八物皆三等箙亦如之春獻素秋獻成<lb/>
書其等以饗工乗其事試其弓弩以下上其食而誅<lb/>
賞饗謂酒肴勞之也上工作上等其饗厚下工作下<lb/>
等其饗薄乗者計其事之成功也善則上其食尤善<lb/>
又賞之否者反此先王之扵造兵其事必計之其物<lb/>
必試之非直饗有厚薄食有上下又臨之誅賞則工<lb/>
有不勉者乎作有不慎者乎故弓人為弓取六材必<lb/>
以其時凡相幹欲赤黒而陽聲角欲青白而豐末膠<lb/>
欲朱色而昔筋欲小簡而長大結而澤漆欲測絲欲<lb/>
<pb n="KR4d0042_SBCK_019-5b"/>
沈冬析幹而春液角夏治筋秋合三材寒奠体氷析<lb/>
灂春𬒳弦則一年之事矢人爲矢前弱則俛後弱則<lb/>
翔中弱則紆中強則揚羽豐則遲羽殺則趮是故夾<lb/>
而揺之以眡其豐殺之節也撓之以眡其鴻殺之稱<lb/>
也凡相笴欲生而搏同搏欲重同重節欲䟽同䟽欲<lb/>
㮚廬人爲戈祕車㦸酋矛夷矛句兵欲無弹刺兵欲<lb/>
無蜎是故句兵椑刺兵搏<graphic n="KR0795" url="https://raw.githubusercontent.com/kanripo/KR-Gaiji/master/images/KR0795.png" mimeType="image/png"/>兵同強舉圍欲細凡試<lb/>
廬事置而揺之以眡其蜎也灸諸牆以眡其橈之均<lb/>
也横而揺之以眡其勁也函人爲甲凡察革之道眡<lb/>
其鑚空欲其惌也眡其裏欲其易也眡其眹欲其直<lb/>
<pb n="KR4d0042_SBCK_019-6a"/>
也櫜之欲其約也舉而眡之欲其豐也衣之欲無齘<lb/>
也其作巧其試明擐之者無不堅執之者無不銳以<lb/>
此戰何不勝以此攻何不取以此守何不固楚之鐡<lb/>
劒利而秦王色憂謂鐡劒利則士勇焉耳為國家者<lb/>
苟不留聡明則有司以常事䖏之郡國之貢姑備名<lb/>
物府蔵之約唯謹簿書而欲用之立尸之地此可為<lb/>
太息者也<lb/>
直講李先生文集卷之九終<lb/>
<pb n="KR4d0042_SBCK_019-6b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0042_SBCK_008-1a"/>
直講李先生年譜<lb/>
真宗皇帝大中祥符二年巳酉先生始生<lb/>
祥符三年庚戌二嵗<lb/>
祥符四年辛亥三歲<lb/>
祥符五年壬子四歲<lb/>
祥符六年癸丑五歲<lb/>
祥符七年甲寅六歲<lb/>
祥符八年乙卯七歲<lb/>
　按先生見蘇祠部書云六七歲時調聲韻習字書<lb/>
　勉勉不忘則知先生一二年間知向學矣<hi>蘇祠部舜欽</hi>
<pb n="KR4d0042_SBCK_008-1b"/>
祥符九年丙辰八歲<lb/>
天禧元年丁巳九歲<lb/>
天禧二年戊午十歲<lb/>
　按先生見余監丞書云十歲知聲律則知先生扵<lb/>
　是年知習舉業矣<hi>余監丞時為南城宰</hi>
天禧三年己未十一歲<lb/>
　按先生作疑仙賦序云吾母無子徧禱無不至祥<lb/>
　符元年夢二道士奕棋於戸外往觀之其一取一<lb/>
　子授焉遂娠又云生十餘歲從先父適田間宿東<lb/>
　郊夢人以書標與之曰王狀元文集夢中以為沂<lb/>
<pb n="KR4d0042_SBCK_008-2a"/>
　公之文也既而就學果不甚魯或時開卷敞然憶<lb/>
　念謂曽讀此書再思之未嘗見也詳此二夢則知<lb/>
　天生賢哲以夀斯文之氣脉豈偶然㢤<lb/>
天禧四年庚申十二歲<lb/>
　按先生見余監丞書云年十二近文章則知先生<lb/>
　扵是年能文矣<lb/>
天禧五年辛酉十三歲<lb/>
乾興元年壬戌十四歲<lb/>
　是年丁府君憂按鄭夫人墓誌云年十四而先君<lb/>
　沒又云先君嘗學不應舉故其子作詩賦亦樂施<lb/>
<pb n="KR4d0042_SBCK_008-2b"/>
　恵尤直信則知先生家學有派委矣<lb/>
仁宗皇帝天聖元年癸亥十五歲<lb/>
天聖二年甲子十六歲<lb/>
天聖三年乙丑十七歲<lb/>
　是年府君服除按鄭夫人墓誌云稍出㳺求師友<lb/>
　則知先生出㳺必在府君服除之後<lb/>
天聖四年丙寅十八歲<lb/>
天聖五年丁卯十九歲<lb/>
天聖六年戊辰二十歲<lb/>
天聖七年巳巳二十一歲<lb/>
<pb n="KR4d0042_SBCK_008-3a"/>
天聖八年庚午二十二歲<lb/>
　是年娶夫人陳氏按慶暦七年先生作夫人墓誌<lb/>
　云陳氏今為南城人生五年養于伯父又十一年<lb/>
　而嫁嫁十一年而卒又云復還舊居娶婦盖先生<lb/>
　前此出㳺至是年始還家歟　又有見余監丞書<lb/>
　云十歲知聲律十二近文章思慮猖狂耳目病困<lb/>
　者既十年矣此書當作扵是年<lb/>
天聖九年辛未二十三歲<lb/>
　是年著潜書十五篇　又有見孫寺丞書云年二<lb/>
　十三鷄鳴而起誦孔孟羣聖人之書纂成文章以<lb/>
<pb n="KR4d0042_SBCK_008-3b"/>
　康國濟民為意文章盖指潜書也<hi>孫寺丞時為南城宰</hi>
明道元年壬申二十四歲<lb/>
　是年著禮論七篇其後余襄公有書與先生曰所<lb/>
　示禮論七篇推進禮經凖的世教派仁義贅刑政<lb/>
豈止獨歩江表校聲名扵後俊㢤先生之有功於<lb/>
禮經也如此　又作陳仲温進士墓誌<lb/>
按陳仲温諱璆先生之伯丈也故墓誌序之末曰<lb/>
初君之弟與其婦偕死息女始絶乳君愛養之如<lb/>
　己子長以嫁李氏<lb/>
明道二年癸酉二十五歲<lb/>
<pb n="KR4d0042_SBCK_008-4a"/>
景祐元年甲戌二十六歲<lb/>
　是年有邵氏神祠記其畧曰建昌城北有民邵氏<lb/>
　世奉五通禱祀之人日累什百景祐元年里中大<lb/>
　疫而吾家與焉唯五通諗以無害疾之觧去皆約<lb/>
　日時有功於予其可廢而不載作記恐是此年<lb/>
景祐二年乙亥二十七歲<lb/>
　按先生見蘇祠部書云由六七歲時調聲律習字<lb/>
　書勉勉不忘逮于今兹年二十七矣此書當作於<lb/>
　是年<lb/>
景祐三年丙子二十八歲<lb/>
<pb n="KR4d0042_SBCK_008-4b"/>
　是年修明堂定制圖并序　平土書上聶記注書<lb/>
　上李修撰書　上宋修撰書<lb/>
　太平院住持記　冬至夜酒醒詩<lb/>
　甘露亭詩<lb/>
　按見聶記注書云行年二十八矣當在是年見李<lb/>
　修撰書云生平爲文謹採二十四篇寫成一冊及<lb/>
　明堂定制圖一道并序草具其副辱諸侍者見宋<lb/>
　修撰書云嘗著明堂定制圖并序其意在賛明經<lb/>
　義以禆益一王之盛禮謹繕其副陳諸座隅則明<lb/>
　堂圖之作亦在是年也獨平土書不著所作歲月<lb/>
<pb n="KR4d0042_SBCK_008-5a"/>
　然先生明年見范公而范公他日薦先生必以禮<lb/>
　論易論明堂定制圖平土書共獻必同作扵此一<lb/>
　二年之間張宗古送先生南㱕序其畧曰自周<lb/>
　室距今曠千餘載此禮廢絶所以學者各是已見競<lb/>
牽師習故復出泰伯以明其本盖指明堂圖也<lb/>
　是年入京贄見宋修撰李修撰聶記注葉集賢諸<lb/>
　公皆許可宋公<hi>庠</hi>李公<hi>淑</hi>聶公<hi>冠卿</hi>葉公<hi>清臣</hi>也<lb/>
㑹貢舉罷遂㱕<lb/>
景祐四年丁丑二十九歲<lb/>
　是年徃鄱埸見范文正公其書云年二十九嘗逰<lb/>
<pb n="KR4d0042_SBCK_008-5b"/>
　京邑彷徨而㱕又黜鄊舉其後范公與先生書云<lb/>
在鄱陽勞惠訪尋以改郡不敢奉邀則知先生是<lb/>
年鄊舉不利而往鄱陽訪范公也<lb/>
寳元元年戊寅三十歲<lb/>
是年作廣潜書十五篇　命箴　野記　鄧公儀<lb/>
傷辭縁槩師詩　惜雞詩<lb/>
　按廣潜書自序云歲辛未泰伯以潜名書後七年<lb/>
　覊栖山巖即而廣之復為十五篇則此書當作於<lb/>
　是年命箴云三十曰壮聖人以立則此箴亦當作<lb/>
　於是年廣潜書云覊栖山巖則野記亦作於是年<lb/>
<pb n="KR4d0042_SBCK_008-6a"/>
寳元二年巳卯三十一歲<lb/>
　是年先生夢大雨震所居室有一人𬗋衣而冠謂<lb/>
　之雷神呼先生使前授之題曰春社詞援筆得八<lb/>
　句與之及覺記其首三句頗怪麗後七年以五句<lb/>
　足之按此夢與疑仙序二夢而三一為誕彌厥月<lb/>
　之祥二為神授斯文之印天生賢哲豈虚其證是<lb/>
　三夢皆可書　富國彊兵安民三十策按先生以<lb/>
　康定二年試制科則此策必作於是年<lb/>
康定元年庚辰三十二歲<lb/>
　是年得男參魯有上江職方書　又往越州赴<lb/>
<pb n="KR4d0042_SBCK_008-6b"/>
　范髙平公招故有登越山詩按丁亥年先生作已<lb/>
　室墓誌云一男參魯僅毀齒盖自庚辰至丁亥凡<lb/>
　八年故曰僅毀齒也<lb/>
　按先生上江職方書云行年三十餘近訪呉越而<lb/>
　㱕曰三十餘則當在是年曰訪呉越而㱕則訪范<lb/>
　公也<hi>江公鎬寳元元年以職方守旴</hi>
康定二年十一月改慶暦元年辛巳三十三歲<lb/>
　是年作建昌軍集賢亭記　修麻姑殿記<lb/>
　麻姑山仙都觀修三清殿記　梓山院修佛殿記<lb/>
　上呉舍人王内翰富舍人劉集賢慎殿丞書<lb/>
<pb n="KR4d0042_SBCK_008-7a"/>
　日出詩感事詩　和慎史君出城見梅詩<lb/>
　按集賢亭記序曰康定二年夏六月太守慎公作<lb/>
　新亭于軍門之南孟秋告成郡人李覯為記三清<lb/>
　殿及麻姑殿記皆是康定年號梓山佛殿記亦云<lb/>
　康定二年秋九月則是數記皆作扵康定未改元<lb/>
　之前也上慎殿丞書盖慎公釴其時以殿中丞守<lb/>
　旴江此書當作扵未入京之先<lb/>
　上呉舍人王内翰富舍人劉集賢書盖呉公<hi>肅</hi>王<lb/>
　公<hi>堯臣</hi>富公<hi>弼</hi>劉公<hi>敞</hi>其時皆居朝此書當作扵<lb/>
　入京之日然是年郡舉先生應茂材異等科有㫖<lb/>
<pb n="KR4d0042_SBCK_008-7b"/>
　召試故入京上諸公書又寄祖祕丞<hi>無擇</hi>詩歷序<lb/>
　應科本末則云憂愁經歲是先生留京一年也<lb/>
慶暦二年壬午三十四歲<lb/>
　是年先生試制科得召第一長沙蕭注與先生書<lb/>
　云昨偕弟英求舉扵京師間足下應賢良預第一<lb/>
　召試未有不心思目願欲識其面者秋七月試<lb/>
　制科不第㱕過南康見郡守祖祕丞<lb/>
　按皇祐類稿與祖祕丞詩云及過廬山南聞君初<lb/>
　布治又曰髙㑹雖暫歡故園當速至是先生留康<lb/>
　廬日淺而㱕興濃矣<lb/>
<pb n="KR4d0042_SBCK_008-8a"/>
　是年又有寄小兒詩　送余疇若序<lb/>
　與章望之祕校書　與楊屯田書<hi>楊文公億之子</hi>
　麻姑山賦　寄周寺丞詩<lb/>
　惜才詩　送侯殿直知吉州詩<lb/>
　按寄小兒詩注云此兒纔三歲盖庚辰得男至壬<lb/>
　午恰三歲送余疇若序寄周寺丞詩盖周爕以是<lb/>
　年宰南豐請余疇若南豐主學故先生以序送其<lb/>
　行楊屯田其時守筠州故有書與之麻姑山賦乃<lb/>
　述髙䑓層瑶繚垣築粉之羙必是修麻姑殿後所<lb/>
　作當在是年送侯殿直詩曽得滁州在故鄊按國<lb/>
<pb n="KR4d0042_SBCK_008-8b"/>
　史歐公以慶暦二年知滁州此詩之作亦當在是<lb/>
　年也惜才詩恐亦是作扵下第之後<lb/>
慶暦三年癸未三十五歲<lb/>
　是年集退居類稿十二卷　慶暦民言三十篇<lb/>
　作周禮致太平論三十篇　撫州菜園院記<lb/>
　雪中贈柳枝及柳枝荅詩　寄周寺丞詩<lb/>
　送錢寺丞知白州詩　三賢詠<lb/>
　上蔡學士詩　寄祖祕丞詩<lb/>
　按先生集所為文名退居類稿云自弱冠迨今十<lb/>
　五歲得草稿二百三十五首類為十二卷是年冬<lb/>
<pb n="KR4d0042_SBCK_008-9a"/>
　至日南康守祖<hi>無擇</hi>爲先生作序則知先生是年<lb/>
　下第退居既集退居類稿又有周禮致太平論焉<lb/>
　其後陳次公述先生墓誌云及退居爲周禮致太<lb/>
　平論并序則實作扵是年也　上蔡學士書言鄒<lb/>
　子房事盖蔡公以慶暦三年爲諌官此書亦作扵<lb/>
　是年周寺丞<hi>燮</hi>時爲南豐宰錢寺丞<hi>得臣</hi>時以<lb/>
　南城宰知白州故先生有詩送之勤又寄祖祕丞<lb/>
　詩云郡守方仁賢學宮盛修理踵門致勤恪命我<lb/>
　談經藝余襄公薦章云下第退居四方生徒從之<lb/>
　講習鄧温伯云慶暦三年南城始詔立學先生爲<lb/>
<pb n="KR4d0042_SBCK_008-9b"/>
　　之師四方来學嘗數百人則知先生以是年退居<lb/>
　　于家故郡守請主學事　柳枝詩盖因是年二月<lb/>
　　入京遇雪而作也<lb/>
　　是年中女生按丁亥年先生作陳夫人墓誌云中<lb/>
　　女五歲其少未免懐盖中女之生在是年也<lb/>
　　先生作周禮致太平論三十篇而内治七篇居其<lb/>
　　首其畧曰内宰以隂禮教六宮六宮后也又以隂<lb/>
　　禮教九嬪九嬪掌婦學之法以教九御后尊也不<lb/>
　　得不受教女御卑也而教亦及之是在王宮者不<lb/>
　　可不知禮也余按此篇三歎成王周公致太平之<lb/>
<pb n="KR4d0042_SBCK_008-10a"/>
　書其精神心術盡在扵是使先生之志獲行如有<lb/>
　用我執此以往豈特王河汾能言之惜夫其不果<lb/>
　也<lb/>
　先生作慶暦民言三十篇開諱而下言言藥石字<lb/>
　字規戒先生斯時無官守言貴少露梗槩一二年<lb/>
　間杜富韓范歐余王蔡君明臣忠三陽道泰公既<lb/>
　不能為三諌之詩以効君謨又不能為濃墨之頌<lb/>
　以効石介雖在畎畒惓惓忠赤不能自巳作為此<lb/>
　篇天子聖明蒭蕘博採持此上聞言者無罪四十<lb/>
　二年之治實嘉頼之故祖<hi>無擇</hi>曰真醫國之書爾<lb/>
<pb n="KR4d0042_SBCK_008-10b"/>
慶暦四年甲申三十六歲<lb/>
　是年上富公范公書　作麻姑山真君殿記<lb/>
　李子髙墓表　陳伯英墓表　寄祖祕丞書<lb/>
　除衣感懐詩　南塘觀魚詩<hi>二詩並次陳殿丞肅韻</hi>
　按上富范書盡獻慶暦民言及言國事故也<lb/>
　李子髙墓表云卒扵慶暦四年則墓表想亦作扵<lb/>
　是年<lb/>
　陳伯英墓表云吾嘗銘陳仲温之葬其子漢公字<lb/>
　伯英後十二年而死又従而表之仲温乃先生之<lb/>
　伯文伯英乃郎舅也仲温之葬在壬申年伯英以<lb/>
<pb n="KR4d0042_SBCK_008-11a"/>
　甲申年死故曰後十二年則墓表亦當作扵是也<lb/>
　寄祖祕丞書云教道亦難行徒以釣積毀篋書㱕<lb/>
　敝廬庠門任蕪穢先生此言盖因上蔡學士書言<lb/>
　鄒子房事鄒因誣織先生同入郡圄其事既白先<lb/>
　生乃棄學事而復家居也<lb/>
慶暦五年乙酉三十七歲<lb/>
　是年有與胡安定書　寄祖祕丞詩南城縣㕔記<lb/>
　䖏士陳君墓誌銘及祭文　白石暹師塔銘<lb/>
　按與安定書云康定初錢塘别後二年自京師㱕<lb/>
中途曽寫書今又四年則此書當作扵是年<lb/>
<pb n="KR4d0042_SBCK_008-11b"/>
　是年余㐮公薦先生于朝其章畧曰李覯愽學通<lb/>
　識包括古今潜心著書研極治亂江南儒士共所<lb/>
　師法<lb/>
　閩中名士黄通以書與范文正公曰李覯生聖時<lb/>
　三十七年也其徳行文學其智識材術疑三代英<lb/>
　靈復生于今大江而南皆呼曰先生暨應詔来都<lb/>
　下今副樞富公諌省歐陽公𬗋㣲余正言三班田<lb/>
　𬗋㣲淮南祖提刑皆當世之名儒莫不競造其門<lb/>
　而優禮之若吾公者知泰伯為㝡深惟其知之也<lb/>
　深故嘗有論薦泰伯之心<lb/>
<pb n="KR4d0042_SBCK_008-12a"/>
慶暦六年丙戌三十八歲<lb/>
　是年作長江賦　集皇祐續稿作序<lb/>
　足成夢中春社詩　上王刑部書<lb/>
　次王刑部逰麻姑詩　及唱和詩序<lb/>
　傅代言墓表<lb/>
　按先生乙未年再上富公書云慶暦四年以書言<lb/>
　南方事後二年作長江賦則此賦當作扵是年<lb/>
　王刑部乃漕使逵也　是年㳺信州作弋陽縣學銘<lb/>
　聞女子瘧寄詩　弋陽縣堂北見夾竹桃海棠二詩<lb/>
　題靈陽宮龜峯精舍葛陂懐古詩　逄何道士詩<lb/>
<pb n="KR4d0042_SBCK_008-12b"/>
　按先生皇祐三年作新成院記云前此予㱕自信<lb/>
　又云既去五六年自此年至皇祐三年約五六年<lb/>
　則㳺信必在是年若銘若詩皆作扵在信之時也<lb/>
慶暦七年丁亥三十九歲<lb/>
　是年作禮論後語　刪定劉牧易圖序<lb/>
　宋屯田延平集序亡室陳氏墓誌處士饒君墓表<lb/>
　建昌知軍㕔記景徳寺重修大殿及造彌陀閣記<lb/>
　邵武軍學荘田記　小女詩　海南編集<lb/>
　題韓偓詩後　荅黄漢傑書<lb/>
　按禮論作扵明道元年而後語云吾為禮論後十<lb/>
<pb n="KR4d0042_SBCK_008-13a"/>
　　五年有持章望之論一篇以吾為好怪則禮論後<lb/>
　　語當作扵是年刪定劉牧易圖序論見扵荅宋屯<lb/>
　　田書亦當作扵是年　宋屯田延平集盖因入閩<lb/>
　　訪福帥蔡學士路經昭武而作也<hi>宋屯田咸字貫之時為延平倅</hi>
<hi>假守昭武</hi>海南編詩因宋屯田見示海南編而作題韓<lb/>
　　偓詩後因㳺閩而作　答黄漢傑書以漢傑貽書<lb/>
　　言景徳寺記及邵武軍學記言浮屠事故先生荅<lb/>
　　漢傑書云覯排浮屠固久扵潜書扵富國策人皆<lb/>
　　見之矣豈年近四十而輙渝㢤惟漢傑觀<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>二記<lb/>
　　不甚熟爾吾扵此言乃責儒者之深非尊浮屠也<lb/>
<pb n="KR4d0042_SBCK_008-13b"/>
　先生言年近四十則此書當作扵是年<lb/>
　是年夫人陳氏卒按陳次公述先生墓誌云再娶<lb/>
　饒氏不知娶扵何年<lb/>
慶暦八年戊子四十歲<lb/>
　是年中女子死有哭女詩云妻死女巳病踰年成<lb/>
　二䘮曰踰年者盖去年陳夫人卒今年中女死也<lb/>
　冬十一月作建昌軍儀門記　太平寺浴室記<lb/>
　寄祖祕丞詩<lb/>
皇祐元年巳丑四十一歲<lb/>
　是年作宋中舍及江夫人墓碣銘　送李山甫詩<lb/>
<pb n="KR4d0042_SBCK_008-14a"/>
　是年范文正公薦于朝其章畧曰李覯著書立言<lb/>
　有孟軻楊雄之風義臣今取到本人所業禮論七<lb/>
　篇明堂定制圖序一篇平土書三篇易論十三篇<lb/>
　共二十四篇編為十卷繕寫上進乞賜御覽則知<lb/>
　斯人之才之學非常儒也其人以母老不願仕乞<lb/>
　就除一官許令便養<lb/>
皇祐二年庚寅四十二歲<lb/>
　是年作周醫愽墓表　廻向院記　謝官表<lb/>
　謝范咨政啓　怡山長慶寺詩<lb/>
　是年赴范文正公招于杭州范公再薦于朝其章<lb/>
<pb n="KR4d0042_SBCK_008-14b"/>
　曰<hi>臣</hi>去年録進李覯所業十卷其明堂圖序一卷今<lb/>
　朝廷行此大禮千載一時斯人學古之心上契聖<lb/>
　作再録上進乞加天奨以勸儒林㫖授将仕郎太<lb/>
　學助教誥詞云學業優議論正有立言之體且履<lb/>
　行修正誠如薦章特以一命及爾其益進于道勿<lb/>
　患朝廷之不知也<lb/>
皇祐三年辛卯四十三歲<lb/>
　是年作廣文陳生墓銘　承天院記<lb/>
　麻姑山仙都觀御書閣記　新成院記<lb/>
　送知軍曹比部移之䖍州詩<lb/>
<pb n="KR4d0042_SBCK_008-15a"/>
　按旴志曹公觀以皇祐三年守旴此詩當作扵是年<lb/>
　是年丁母鄭夫人憂十二月葬于先府君墓東南<lb/>
　隅實建昌鳳凰山之麓按墓誌云方謀扶親西逰<lb/>
　夫人許之未及行而遭大故<lb/>
皇祐四年壬辰四十四歲<lb/>
　是年集皇祐續稿八卷作序　刋行周禮致太平<lb/>
　論十卷　上孫觀文書　酬陳屯田詩<lb/>
　按續稿序云行年四十四疾疹時發作其扵文字<lb/>
　間尚克有進也歟又云慶暦癸未録退居稿後三<lb/>
　年復出百餘篇當在是年上孫觀文書盖是年儂<lb/>
<pb n="KR4d0042_SBCK_008-15b"/>
志髙寇廣西孫觀文<hi>沔</hi>持節討之先生寄書陳利<lb/>
害十事孫公荅書云示教民病非留心博愛何以<lb/>
　及此　酬陳屯田詩云封豕長蛇戰嶺南盖指儂<lb/>
　寇也此詩亦當作扵是年<lb/>
皇祐五年癸巳四十五歲<lb/>
　是年著常語上中下三卷　承天院羅漢閣記<lb/>
　栢林温氏書樓記　傅進士墓銘<lb/>
皇祐六年甲午四月改至和元年四十六歲<lb/>
　是年除鄭夫人服　作常語後序袁州學記<lb/>
　清話堂詩　送嚴介序<lb/>
<pb n="KR4d0042_SBCK_008-16a"/>
　聶夫人徐夫人張都官墓誌　袁州雜詩三首<lb/>
　先生作袁州學記河東柳淇書京兆章友直篆天<lb/>
　下號為三絶其學記畧曰惟四代之學攷諸經可<lb/>
　見天下治則撢禮樂以陶吾民一有不幸猶當仗<lb/>
　大節為臣死忠為子死孝詳味斯言此豈特為袁<lb/>
　州學校重且将為天下國家重故曰君子化民成<lb/>
　俗其必由學乎　袁州雜詩郡守祖<hi>無擇</hi>皆𢋫其<lb/>
　韻　清話堂詩盖與周伯逹宿景徳寺而作其詩<lb/>
　云無限中心不平事一宵清話又成空遂目其䖏<lb/>
　為清話堂且題八句云<lb/>
<pb n="KR4d0042_SBCK_008-16b"/>
至和二年乙未四十七歲<lb/>
　是年寄富公書并長江賦一首皆論東南利害<lb/>
　寄祖祕丞詩　送春二絶　送陳司理序<lb/>
　江屯田墓誌　陳都官墓碣銘<lb/>
　鄒夫人墓誌銘　鄭助教母陳氏墓銘<lb/>
　陳府君夫人聶氏墓銘<lb/>
至和三年丙申九月改嘉祐元年四十八歲<lb/>
　是年有鉛山縣尉陳君墓銘<lb/>
嘉祐二年丁酉四十九歲<lb/>
　是年國子監奏乞差太學助教李覯充太學說書<lb/>
<pb n="KR4d0042_SBCK_008-17a"/>
　㫖令赴太學供職按奏劄云雖因名儒論薦命試<lb/>
　一官未沾政禄而養道丘壑欲望朝廷差充太學<lb/>
　說書冀有禆庠序風化<lb/>
嘉祐三年戊戌五十歲<lb/>
　是年除通州海門主簿太學說書作太學議一篇<lb/>
　景徳寺修院記<lb/>
　按誥詞云尓醇明茂羙通于經術東南士人推以<lb/>
　為冠自佐學政逾年于兹孜孜渠渠務恪厥守祭<lb/>
　酒司業以為愽士之職莫宜扵尓可特授通州海<lb/>
　門縣主簿太學說書如故㫖令詳究太學制度故有學議<lb/>
<pb n="KR4d0042_SBCK_008-17b"/>
嘉祐四年己亥五十一歲<lb/>
　是年權同管勾太學盖因胡瑗以病告假故有斯<lb/>
命尋以祖母未祔先塋請假㱕遷㫖給假一月先生<lb/>
　遂㱕八月卒于家十二月祔塟于鳳凰山府君之塋<lb/>
　按陳次公作先生墓誌云臨終無他言惟執次公<lb/>
　手以明堂圖為託三禮未成為恨是先生又作三<lb/>
禮論未成而絶筆也<lb/>
直講李先生年譜終<lb/>
</p>
<p>
</p>
  </div>
</body>
</text>
</TEI>
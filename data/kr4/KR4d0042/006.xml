<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0042_SBCK_006-1a"/>
直講李先生外集卷第三<lb/>
　序詩墓銘<lb/>
　　　張學士送李君南歸序<hi>宗古</hi>
三代以還漢唐爲盛孝武雖講求三雍之制而迂儒<lb/>
駕說恠誕而不經有唐正觀開元㡬于治古雖希闊<lb/>
畢講而明堂之議寂寥而無詔　國家承百王之餘<lb/>
夷僣黜暴典章法則洪鬯純備然往者挾佞之臣讀<lb/>
儒書被儒服一旦得貴位則誘導上心務極土木以<lb/>
崇釋老斤斧既息流竄亦至後之卿相勤恤民力以<lb/>
實邦本合宫之作我故未暇也惜乎自周室距今曠<lb/>
<pb n="KR4d0042_SBCK_006-1b"/>
千餘載此禮廢絶隔于耳目所以學者各是已見競<lb/>
牽師習若詩分傳離愈失愈逺天豈使三王經制将<lb/>
遂泯乎故復岀泰伯以明其本泰伯家江西嗜古學<lb/>
以謂今　天子享上帝朝諸侯雖有其禮而無其位<lb/>
廼潜心憤悱貫覽數家之說自周官考工記大戴禮<lb/>
盛徳篇禮記月令漢白虎諸儒及歴代論議㕘総㑹<lb/>
一稽同合異曲者暢之滯者通之為明堂定制圗一<lb/>
篇并序凡數千言朅來京師摯見時彦若李宋二紫<lb/>
㣲左史聶長孺集賢葉道卿皆旴衡接納鄭重推許<lb/>
可獻公車登乙擥補　朝廷之闕當晨奏而暮召泰<lb/>
<pb n="KR4d0042_SBCK_006-2a"/>
伯猶謙謙不處罔敢露才而自薦也㑹貢舉罷詔拂<lb/>
髦有懐親之感歸艎泊渚拱袂言别余恐江西英俊<lb/>
未盡知泰伯之道及中朝士大夫稱詠所以然故筆<lb/>
爲序以送之異日舉脩墜典咨謀折衷泰伯必攘袂<lb/>
危冠群立髙議與宿儒故老較辨于赤墀矣斯言不<lb/>
誣故乏輝潤謹序<lb/>
　　　葉内翰詩<lb/>
　　　　清臣啓累日前伏蒙袖書臨訪并小文編<lb/>
　　　　及明堂圗披玩尋繹彌増景服偶書二百<lb/>
　　　　四十言以伸謝臆伏惟采㩜<lb/>
<pb n="KR4d0042_SBCK_006-2b"/>
進士不讀書明經不根義詬病君子儒于今作文弊<lb/>
禮部右詞賦諸生竊科第從道不違人追趍斯近利<lb/>
李生何為者力學務遜志羞耻事章句深湛刺經藝<lb/>
常惟　天子貴無大明堂位邈焉三代風尠矣百世<lb/>
繼去聖日逾逺攻端非共致公玉既妄圗戴徳亦<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>
記漢唐盛容典規畫不足示其間區區者何暇盛徳<lb/>
事確論無甚髙闊講寖而墜披文㑹今古援筆攷同<lb/>
異靣勢本周官纎悉探吕氏俛拾林甫長仰擿康成<lb/>
盭昭發老生矇㝠符作者意聖期接千統縟禮恢萬<lb/>
祀無文既巳秩同節此云備寧當総章法未擥雲㙜<lb/>
<pb n="KR4d0042_SBCK_006-3a"/>
議廢興有時合聡明自民視成厦繄衆材致理豈一<lb/>
士南闕朝奏書中朝夕鳴佩行矣無自遺日中今可<lb/>
熭<lb/>
　　　祖學士詩<lb/>
　　　　奉和泰伯送春絶句繕寫寄呈幸垂笑覽<lb/>
　　　　　范陽祖　無擇　上<lb/>
憶昨相逢甲午年與君同賦送春篇等閑又見春風<lb/>
老更捧新吟一惘然<lb/>
萬樹紅芳落漸稀浮榮䏻得幾多時孤根未識陽和<lb/>
力春去春來兩不知<lb/>
<pb n="KR4d0042_SBCK_006-3b"/>
　　　送春長句呈泰伯先生<lb/>
晝日臨風把酒巵宜春㙜上送春歸巳看綠樹愔愔<lb/>
静猶有殘花怗怗飛歲月任從随手過功名未必與<lb/>
心違我縁客宦無常處後㑹如今亦恐稀<lb/>
　　　無擇啓前日承泰伯先生寵示新詩三首謹<lb/>
　　　依嚴韻奉和幸賜采覽<lb/>
異鄕何處散幽懐賴得城中百尺臺還向天涯經歲<lb/>
住那知春色為誰來雪消江上看梅發風暖衡陽有<lb/>
鴈回强擬登髙聊賦詠再三愧乏楚人才<lb/>
　　　　右宜春臺<lb/>
<pb n="KR4d0042_SBCK_006-4a"/>
晴煙羃歴澹湖光勢勝居然占一方拂水萬絲楊柳<lb/>
弱倚風千盖芰荷香縱逰閑汎蘭舟穏半醉狂眠石<lb/>
席凉公退毎來須度日却疑身出利名鄕<lb/>
　　　　右東湖<lb/>
九十日春今日盡送春何况我偏知後期只在經殘<lb/>
臘重探梅開雪裏枝<lb/>
　　　　右送春<lb/>
　　　寄李先生　黄先生晞<lb/>
乆不見泰伯中心頻損和近聞束書卷更卜好山阿<lb/>
學古成儒癖敦風蕩俗訛周公法巳矣原憲事如何<lb/>
<pb n="KR4d0042_SBCK_006-4b"/>
母老禄未及身閑鬢不皤新文海裔播舊業釣竿拖<lb/>
寗戚歌寧發麻姑傁屢過時人一握小吾道片雲多<lb/>
友弟俱㳺宦池樊自樜莎聞猿詩興逸㪣戸酒徒羅<lb/>
鄕里名光也朝廷禮後麽年來魚信至怪我客蹉跎<lb/>
　　　麻姑山一首贈陳仲父賢良兼<lb/>
　　　泰伯先生　黄寺丞通<lb/>
麻姑山直斗牛角形勝擁斷東南隅五百年來畜英<lb/>
氣特爲吾宋生真儒李姓覯名泰伯字風骨古秀飄<lb/>
髯鬚其人於世少似者無乃稷契荀孟徒自傷出處<lb/>
苦竒剥不得寸禄遮妻孥歸來築室郡北郭反關唯<lb/>
<pb n="KR4d0042_SBCK_006-5a"/>
作文字娱先生之門足髙第中間仲父有輩無曽繼<lb/>
先生列科舉簡編滿載三十車先生不遇子亦退髙<lb/>
文懿行夸江湖麻源谷口田數頃歲計取足無嬴餘<lb/>
生涯俯就隱意决便棄城邑廬郊墟上有慈親享甘<lb/>
㫖下有子弟森庭除平生胷臆渺溟㴾惟學虞卿窮<lb/>
著書平生志氣薄雲漢惟學子陵閑釣魚毎當春秋<lb/>
社時候萬象瀟洒神仙居喦　野卉照几席溪風谷<lb/>
靄清襟𥚑先生乗興或還往殺雞炊黍開尊壷共評<lb/>
古今正經史不知口角清涎濡名教果有如是樂彦<lb/>
輔之言誠豈誣蓮社竹谿詫髙逸究竟未免歸狂愚<lb/>
<pb n="KR4d0042_SBCK_006-5b"/>
争如仲父與泰伯相樂以道情愉愉文酒逢迎二十<lb/>
載一日不見巳為踈松門大開俗不到水雲軒檻空<lb/>
清虚仰愛二友嗟不與欲别仙墅猶踟蹰<lb/>
　　　先生墓誌銘<hi>并序</hi>
　　　　　　　　　　　門人陳　次公　撰<lb/>
有宋經明行脩道徳沈純用則任公卿尸教化而不<lb/>
用以夫子之道教授學者門人陞録千有餘人有如<lb/>
㳺夏者則其賢可知也巳文章髙於當世版而行之<lb/>
凡數集毎為歌詩誌表未嘗以一字借人而人自求<lb/>
而得之皆自言曰如此為父兄求而得之皆自言曰<lb/>
<pb n="KR4d0042_SBCK_006-6a"/>
父兄如此下筆多典故世莫及也天下皆曰泰伯先<lb/>
生士大夫争識其面其為當世推伏也若此先生姓<lb/>
李氏諱覯字泰伯南城人也其實如秋其受如海外<lb/>
示發舒中以直正其於道也如天焉無不覆如地焉<lb/>
無不載天地以萬物遂成為功先生以四海咸若為<lb/>
功用則任公卿尸教化而不用以夫子之道教授學<lb/>
者後之覽其遺書則如其所以然曽充茂才有富國<lb/>
安民強兵三策易禮二論合五十首天下傳誦及退<lb/>
居為周禮致太平論并序五十一首其敵天命又有<lb/>
潜書慶暦民言寄范富孫公四書長江賦盖不忍夫<lb/>
<pb n="KR4d0042_SBCK_006-6b"/>
一世之傷而兩臂㡬廢常語其徒其畧曰大㢤孔子<lb/>
吾何䏻稱焉顔淵曰仰之彌髙鑚之彌堅瞻之在前<lb/>
忽焉在後仰之彌髙也則吾以爲極星考之正之舍<lb/>
是則無四方矣鑚之彌堅也則吾以爲磐石據之依<lb/>
之舍是則無安居矣瞻之在前忽焉在後也則吾以<lb/>
爲鬼神生之歛之舍是則無庶物矣他人之道借曰<lb/>
善焉有之可也亡之可也夫子之道不可須叟去也<lb/>
不聞之是無耳也不見之是無目也不言之是無口<lb/>
也不學之不思之是無心無精<graphic n="KR1065" url="https://raw.githubusercontent.com/kanripo/KR-Gaiji/master/images/KR1065.png" mimeType="image/png"/>也尚可以爲人乎<lb/>
㢤吾於斯道夜而諷之矣晝而讀之矣髪斑斑而不<lb/>
<pb n="KR4d0042_SBCK_006-7a"/>
知其疲矣終沒吾世而巳矣其語如此衆驚而萃非<lb/>
之先生之志益堅然則不非之不足以為泰伯先生<lb/>
也先生燕申講觧嚴重慎宻弟子畏之有駴則對之<lb/>
以状察無溢羙然後進之今為墓刻畏比神靈自祖<lb/>
禰以往丘盖不言只於集中得子髙墓表曰南城縣<lb/>
東北逺百里吾髙祖之父家焉先夫人墓誌曰先君<lb/>
嘗學不應舉尤直信生平無所争不識州縣廷終以<lb/>
不得意死又於官簿得曽祖諱某祖諱某父諱某母<lb/>
鄭氏始娶陳氏再娶饒氏有男參魯三女長適陳汝<lb/>
翼而卒先生之生也以已酉而卒也以已亥年五十<lb/>
<pb n="KR4d0042_SBCK_006-7b"/>
有一其卒仲秋其<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>季冬實嘉祐四年祔先君之塋<lb/>
在鳯凰山足夫南城載于西漢地理志唐属撫州臨<lb/>
川　國朝别建軍曰建昌縣隷焉鳯凰山在縣西北<lb/>
城背之塋在麓東松檟萬株山川如畫乃真宅也然<lb/>
而其抱負如此天之報之止如此其後焉有不逹者<lb/>
乎嗚呼先生之名大顯世之顯人及有道之士莫不<lb/>
知者下至農工負販士女釋老盡䏻誦其文章<lb/>
天子亦聞之乃以将仕郎試太學助教就門官之末<lb/>
年又召入太學說書復以通州海門縣主簿禄之權<lb/>
管幹太學非其好也逾年以吿歸歸逾月而卒臨終<lb/>
<pb n="KR4d0042_SBCK_006-8a"/>
無他言獨執次公手以明堂制圗為託又以為三禮<lb/>
論未成為恨其孜孜為學者如此何㢤次公夙荷教<lb/>
育過於強仕之年哲人既殞復何聊㢤泣而銘曰<lb/>
　余侍先生得堯舜禹湯文武周公孔子之事甚詳<lb/>
皆本書詩非諸子之緒言也於是浩歎魏晉之際<lb/>
　莾卓之間惠慎之時聖人之道已大壊有由然及<lb/>
　䆒荘生之言今世之仁人蒿目而憂世之患不仁<lb/>
　之人决性命之情而饕富貴焉知曽史之不為桀<lb/>
　跖之嚆矢曰儒者未嘗是之而余獨是之嗚呼天<lb/>
　乎其意不在斯文乎何奪先生之速㢤何奪先生<lb/>
<pb n="KR4d0042_SBCK_006-8b"/>
　之速㢤<lb/>
直講李先生外集卷第三終<lb/>
</p>
<p>
</p>
  </div>
</body>
</text>
</TEI>
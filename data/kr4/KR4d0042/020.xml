<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0042_SBCK_020-1a"/>
直講李先生文集卷之十一<lb/>
　　　官人第一<lb/>
為人上者孰不欲進賢而賢或不進孰不欲退不肖<lb/>
而不肖或不退豈知而縦之邪人未易知也知人則<lb/>
哲帝堯猶以為難彼色厲内荏言行不相顧者㴞滔<lb/>
皆是也非乆與居胡能睹其真偽耶乆與居者非鄰<lb/>
里鄊黨而誰邪故閭胥凡春秋之祭祀役政䘮紀之<lb/>
數聚衆庶既比則讀法書其恭敏任恤者族師月吉<lb/>
則属民而讀法書其孝弟睦婣有學者春秋祭酺亦<lb/>
如之黨正正歲属民讀法而書其徳行道藝州長正<lb/>
<pb n="KR4d0042_SBCK_020-1b"/>
月之吉各属其州之民而讀法以攷其徳行道藝而<lb/>
勸之以紏其過惡而戒之若以歲時祭祀州社則属<lb/>
其民而讀法亦如之鄊大夫三年則大比攷其徳行<lb/>
道藝而興賢者能者鄊老及鄊大夫帥其吏與其衆<lb/>
寡以禮禮賔之厥明鄊老及鄊大夫群吏獻賢能之<lb/>
書于王王再拜受之登于天府内史貳之退而以郷<lb/>
射之禮五物詢衆庶一曰和二曰容三曰主皮四曰<lb/>
和容五曰興舞閭胥二十五家之吏凡因㑹聚則書<lb/>
其人材族師毎月朔書春秋祭輔又書黨正夏正之<lb/>
月書州長正月之朔攷春秋社又攷是一歲之中凡<lb/>
<pb n="KR4d0042_SBCK_020-2a"/>
㡬書凡㡬攷至于三歲鄊大夫乃攷而興之獻其書<lb/>
于王退而又詢衆庶寕復有賢能者乎其詳如此其<lb/>
慎如此而官謗不戢治道不登未之有也孔子曰昔<lb/>
吾扵人也聴其言而信其行今吾扵人也察其言而<lb/>
觀其行不見其人之姓名不知其身之善惡才不才<lb/>
决扵數百言難乎為無失矣<lb/>
　　　官人第二<lb/>
司士掌群臣之版以徳詔爵以功詔禄以能詔事以久<lb/>
奠食徳謂賢者凡賢者能者皆先試以事久而有功然<lb/>
後授之以爵得禄食也爵以貴乎人天下之人共貴之禄<lb/>
<pb n="KR4d0042_SBCK_020-2b"/>
以富乎人天下之人共富之髙冠大盖吏民趍走事<lb/>
之恐不及天下共貴之也禀財給榖農桒賦貢奉之<lb/>
而不暇天下共富之也天下共貴之而貴非其人天<lb/>
下共富之而富非其人則君命果義乎衆心果服乎<lb/>
且人各有能有不能孟公綽不可以為滕薛大夫禆<lb/>
諶謀扵國則否况其下者乎苟非試其事考其功而<lb/>
遽與之爵禄則曠天官敗公事何足道㢤王制曰論<lb/>
定然後官之任官然後爵之位定然後禄之所謂官<lb/>
之者使試守也堯舜豈不聖而試臣以職慎之至也<lb/>
若是則賢者必用不肖者必舍能者必行否者必蔵<lb/>
<pb n="KR4d0042_SBCK_020-3a"/>
嗇夫之印綬不可以幸而得也奚髙位之辱㢤夫位<lb/>
有髙卑禄有厚薄言其操柄則無所不重州縣之職<lb/>
前世以為徒勞者而民命繫之未聞明試其功而居<lb/>
位受禄一官之效則仕而後學之有羙錦者不使人<lb/>
學制焉民所以死生貧富顧不重㢤<lb/>
　　　官人第三<lb/>
大宰歲終則令百官府各正其治受其㑹聴其致事<lb/>
而詔王廢置三歲則大計群吏之治而誅賞之宰夫<lb/>
歲終則令群吏正歲㑹月終則令正月要旬終則令<lb/>
正日成以攷其治治不以時舉者以告而誅之司㑹<lb/>
<pb n="KR4d0042_SBCK_020-3b"/>
以參互攷日成以月要攷月成以歲㑹攷歲成以周<lb/>
知四國之治以詔王及冡宰廢置歲計曰㑹月計曰<lb/>
要日計曰成凡百官府旬終月終皆考其治状若治<lb/>
不以時舉者宰夫以吿冡宰而責之至于歲終又考<lb/>
非直責之而巳其有功無功司㑹以詔冡宰冡宰以<lb/>
詔王而廢置之置者進其爵廢者退其爵也及三歲<lb/>
則冢宰大計其治大無功不徒廢必罪之大有功不<lb/>
徒置必賞之也噫先王所以課吏考功如是其宻也<lb/>
日入其成是無一日而可敖盪歲終廢置是無一歲<lb/>
而不勸懲三年有成則申之以誅賞有功者驟獲其<lb/>
<pb n="KR4d0042_SBCK_020-4a"/>
利無功者卒伏其辜雖能言之類亦知勸勉媿耻矣<lb/>
况智者乎舜典三載考績三考黜陟幽明彼三歲而<lb/>
一考九歲而後黜陟盖帝道寛簡抑時世之然未若<lb/>
周公之典垂後昆之韙也董仲舒曰古所謂功者以<lb/>
任官穪職為差非謂積日絫乆也故小材雖絫日不<lb/>
離扵小官賢材雖未乆不害為輔佐必也不求功實<lb/>
而以日月為限三年而遷一官則人而無死孰不可<lb/>
公卿者乎<lb/>
　　　官人第四<lb/>
冬官考工注其曰某氏者官有世功若族有世業以<lb/>
<pb n="KR4d0042_SBCK_020-4b"/>
氏名官者也官有世功則以官為氏若馮相氏保章<lb/>
氏師氏保氏韋氏裘氏冶氏之類是也族有世業則<lb/>
以氏名官若桃氏為劍築氏為削鳬氏為鍾㮚氏為<lb/>
量之類是也甚矣事之不可以不常也易曰天地之<lb/>
道常乆而不巳也日月得天而能乆照四時変化而<lb/>
能乆成聖人乆扵其道而天下化成孔子曰如有王<lb/>
者必世而後仁善人為邦百年可以勝殘去殺矣夫<lb/>
以聖人之徳履天子之位尚曰乆扵其道必三十年<lb/>
必百年而後仁政可成殘殺可去况扵中人以下分<lb/>
職授政而可以不乆者乎是故先王建官有世守之<lb/>
<pb n="KR4d0042_SBCK_020-5a"/>
至以爲氏也漢文景至武帝之初國家無事爲吏者<lb/>
長子孫居官者以爲姓號倉氏庾氏是也然則古之<lb/>
治天下皆如此乎吏之扵民必相知心然後治也吏<lb/>
知民心則明明則政平矣民知吏心則信信則令行<lb/>
矣欲相知心豈一朝一夕而可㢤上下未相知或知<lb/>
之未乆遽委而去之後来者亦如此則是吏未嘗知<lb/>
民心民未嘗知吏心吏以所治爲傳舍事或不舉則<lb/>
曰以待後人民視所属如過客理或不勝亦曰以待<lb/>
後人官何以脩衆何以服謂其有功邪進其爵可也<lb/>
重其賞可也如其職事則乆之爲貴故漢有當遷而<lb/>
<pb n="KR4d0042_SBCK_020-5b"/>
增秩留者矧伊無功之人而可虗受禄食往来扵道<lb/>
路間邪<lb/>
直講李先生文集卷之十一終<lb/>
<pb n="KR4d0042_SBCK_020-6a"/>
直講李先生文集卷之十二<lb/>
　　　官人第五<lb/>
地官序郷老二鄊則公一人老尊稱也王置六鄊則<lb/>
公有三人也三公者内與王論道中參六官之事外<lb/>
與六鄊之教其要為民是以属之鄊焉誠㢤民事之<lb/>
重宰相所宜躬親也以三公之爵而聮六鄊之吏非<lb/>
躬親而何召公為伯聴男女之訟不重煩勞百姓止<lb/>
舍小棠之下國人𬒳其徳說其化思其人愛其樹甘<lb/>
棠之所為作也而陳平曰决獄責廷尉錢榖責治粟<lb/>
内史丙吉謂宰相不親小事何也苟决獄不平錢榖<lb/>
<pb n="KR4d0042_SBCK_020-6b"/>
出入不節民闘相殺傷不止而宰相不知尚可調和<lb/>
隂陽順四時遂萬物之宜也㢤此皆華言誤天下事<lb/>
慎聴之也故先王以民惟邦本造次顛沛無或忘之<lb/>
既使大臣為鄊老又取其鄊之人為吏所謂使民興<lb/>
賢出使長之使民興能入使治之者也盖使民自舉<lb/>
能者因入之而使之治民之貢稅田役扵内謂為比<lb/>
長以上之官也夫能盡知人之情偽與其土所有其<lb/>
俗所宜莫若其鄊之人也因以為吏孰不治乎宓子<lb/>
賤為單父宰反命扵孔子曰此國有賢不齊者五人<lb/>
教不齊所以治者孔子曰惜㢤不齊所治者小所治<lb/>
<pb n="KR4d0042_SBCK_020-7a"/>
者大則庶㡬矣子賤受教扵單父之人猶以至治况<lb/>
使單父之人躬為吏乎漢之賢人仕州郡者多矣刺<lb/>
史二千石往往有能名未必非其所助也東西南北<lb/>
之人言語猶未相通而責之善政難矣㢤<lb/>
　　　官人第六<lb/>
大司徒凡建邦國以土圭土其地而制其域諸公之<lb/>
地封疆方五百里其食者半諸侯之地封疆方四百<lb/>
里其食者參之一諸伯之地封疆方三百里其食者<lb/>
參之一諸子之地封疆方二百里其食者四之一諸<lb/>
男之地封疆方百里其食者四之一大㢤封建之禮<lb/>
<pb n="KR4d0042_SBCK_020-7b"/>
此周之所以本支百世乎荀卿有言兼制天下立七<lb/>
十一國姬姓獨居五十三人而天下不稱偏焉富辰<lb/>
曰昔周公弔二叔之不咸故封建親戚以蕃屏周管<lb/>
蔡郕霍魯衞毛𥅆郜雍曹滕畢原酆郇文之昭也邘<lb/>
晋應韓武之穆也凡蔣邢茅胙祭周公之子也然則<lb/>
先王扵其族類有不厚乎詩曰凡今之人莫如兄弟<lb/>
兄弟䦧于墻外禦其侮平王東迁而晋鄭是依其世<lb/>
與年過于所卜由此塗出也豈嘗有兄弟之國敢問<lb/>
鼎之䡖重者㢤故叚灼表于晋武帝曰㓕周者秦非<lb/>
姬姓也代漢者魏非劉氏也雖云割地譬猶囊漏貯<lb/>
<pb n="KR4d0042_SBCK_020-8a"/>
中亦一家之有耳縦令後世子孫還自相并盖亦楚<lb/>
人失繁弱扵雲夣尚未爲亡其弓也其扵神器不移<lb/>
他族則始祖不遷之廟萬年不改其名矣善㢤灼之<lb/>
知言也漢雖有七國之變而梁孝以睢陽城守晋雖<lb/>
有八王之亂而元帝以琅邪中興魏氏王公有名無<lb/>
實禁防壅隔同扵囹圄曹爽一死而司馬家取之如<lb/>
運諸掌上灼之言不亦善乎<lb/>
　　　官人第七<lb/>
大行人掌大賔之禮及大客之儀以親諸侯春朝諸<lb/>
侯而圖天下之事秋覲以比邦國之功夏宗以陳天<lb/>
<pb n="KR4d0042_SBCK_020-8b"/>
下之謨冬遇以協諸侯之慮時㑹以發四方之禁殷<lb/>
同以施天下之政此六事者以王見諸侯為文圖比<lb/>
陳協皆考績之言王者春見諸侯則圖其事之可否<lb/>
秋見諸侯則比其功之髙下夏見諸侯則陳其謀之<lb/>
是非冬見諸侯則合其慮之異同六服以其朝歲四<lb/>
時分来更迭如此而徧時㑹無常期諸侯有不順服<lb/>
者王将有征討之事則既朝王命為壇扵國外合諸<lb/>
侯而發禁命事焉王十二歲一廵狩若不廵守則衆<lb/>
同衆同者六服盡朝既朝王亦命為壇扵國外合諸<lb/>
侯而命其政四時分来歲終則徧矣六服朝歲則下<lb/>
<pb n="KR4d0042_SBCK_020-9a"/>
文侯服歲一見甸服二歲一見男服三歲一見采服<lb/>
四歲一見衞服五歲一見要服六歲一見是也夫君<lb/>
臣之禮不可以不接不接則上恩不下流下情不上<lb/>
通嫌疑易以生毀譽易以入在易天地不交則否柔<lb/>
進而上行則錫馬蕃庶晝日三接也先王知其如此<lb/>
故制諸侯之朝逺者不過六歲以之圖事比功陳謨<lb/>
協慮發禁施政則言何以不見納行何以不見知奸<lb/>
邪何以介其間左右何以塞其路漢刺史奏事京師<lb/>
其斯之謂乎石顯五鹿充宗疾京房欲逺之元帝以<lb/>
房為魏郡太守房自請歲盡乗傳奏事天子許焉房<lb/>
<pb n="KR4d0042_SBCK_020-9b"/>
未發詔止無乗傳奏事房意愈恐由此觀之臣子不<lb/>
得見君父其禍何如詩曰彼采葛兮一日不見如三<lb/>
月兮一日之中尚曰如三月三秋三歲况其乆者乎<lb/>
　　　官人第八<lb/>
内小臣奄上士四人寺人王之正内五人内竪倍寺<lb/>
人之數酒人奄十人漿人奄五人籩人奄一人醢人<lb/>
奄一人醯人奄二人塩人奄二人幂人奄一人内司<lb/>
服奄一人縫人奄二人春人奄二人饎人奄二人槀<lb/>
人奄八人守祧奄八人内小臣稱士者異其賢其餘<lb/>
盖皆不命也夫宦官之位天象所有指其居次則或<lb/>
<pb n="KR4d0042_SBCK_020-10a"/>
在帷薄之内論其職掌則或聞牀笫之言固不可以<lb/>
詘辱俊乂渾淆男女其用腐身之類是乃制事之宜<lb/>
矣然而先王不以恩奪義不以私廢公雖其䙝臣無<lb/>
得過寵奄称士者止扵四人况可為卿大夫乎㢤漢<lb/>
文帝時趙談驂乗爰盎伏車前曰天子所與共六尺<lb/>
輿者皆天下豪英今漢雖乏人獨柰何與刀鋸之餘<lb/>
共載如使之尸天官又非驂乗之比也自鄭衆謀誅<lb/>
竇憲為大長秋封侯其後孫程定立順之功曹騰叅<lb/>
建桓之策續以五侯合謀梁冀受鉞髙冠長劍紆朱<lb/>
懐金者布滿宫闈苴茅分土南面臣人者盖以十數<lb/>
<pb n="KR4d0042_SBCK_020-10b"/>
故曰三世以嬖色取禍嬴氏以奢虐致災西京自外<lb/>
戚失祚東都縁閹尹傾國豈不哀㢤唐之北司同㱕<lb/>
于亂說命曰事不師古以克永世匪說攸聞信矣<lb/>
直講李先生文集卷之十二終<lb/>
<pb n="KR4d0042_SBCK_020-11a"/>
直講李先生文集卷之十三<lb/>
　　　教道第一<lb/>
立人以善成善以教教而不善邪是堯舜之民鄙夭<lb/>
矣不教而善邪是桀紂之民可封矣移風俗歛賢才<lb/>
未有不由此道也故大司徒以鄊三物教萬民而賔<lb/>
興之一曰六徳知仁聖義忠和二曰六行孝友睦婣<lb/>
任恤三曰六藝禮樂射御書數物猶事也民三事教<lb/>
成郷大夫舉其賢者能者以飲酒之禮賔客之既則<lb/>
獻其書扵王矣知明扵事仁愛人以及物聖通而先<lb/>
識義能断時宜忠言以中心和不剛不柔善扵父<lb/>
<pb n="KR4d0042_SBCK_020-11b"/>
母為孝善扵兄弟為友睦親扵九族婣親扵外親任<lb/>
信扵友道恤振憂貧者禮五禮之義樂六樂之歌舞<lb/>
射五射之法御五御之節書六書之品數九數之計<lb/>
以鄊八刑紏萬民一曰不孝之刑二曰不睦之刑三<lb/>
曰不婣之刑四曰不弟之刑五曰不任之刑六曰不<lb/>
恤之刑七曰造言之刑八曰亂民之刑不弟不事師<lb/>
長造言訛言惑衆亂民亂名改作執左道以亂政也<lb/>
大㢤先王之所以敺民而納之扵善也教以開其前<lb/>
如得大路終日行而弗迷失刑以策其後使不敢反<lb/>
顧而况賔興以勸之㢤養天性㓕人欲家可使得孝<lb/>
<pb n="KR4d0042_SBCK_020-12a"/>
子國可使得忠臣矣學校不立教法不行人莫知何<lb/>
人可師道莫知何道可學耳何以為正聲目何以為<lb/>
正色口何以為正言身何以為正行明者幸而得之<lb/>
昧者不幸而失之将欲求腹心扵中林訪忠信扵十<lb/>
室不易得矣小雅菁菁者莪孟氏君子三樂善為國<lb/>
者可無意㢤<lb/>
　　　教道第二<lb/>
外饔邦饗耆老孤子則掌其割亨之事謂養國老庶<lb/>
老老也酒正凡有秩酒者以書契授之所秩者謂老<lb/>
臣九十日有秩也夫養老之禮自古帝王未始不隆<lb/>
<pb n="KR4d0042_SBCK_020-12b"/>
之也王制曰凡養老有虞氏以燕禮夏后氏以饗禮<lb/>
商人以食禮周人脩而兼用之五十養扵鄊六十養<lb/>
扵國七十養扵學逹扵諸侯有虞氏養國老扵上庠<lb/>
養庶老扵下庠夏后氏養國老扵東序養庶老扵西<lb/>
序商人養國老扵右學養庶老扵左學周人養國老<lb/>
扵東膠養庶老扵虞庠虞庠在國之西郊有虞氏皇<lb/>
而祭深衣而養老夏后收而祭燕衣而養老商人<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>
而祭縞衣而養老周人冕而祭黒衣而養老凡四代<lb/>
之制雖時有改然其道則莫之變也卿大夫之致仕<lb/>
者為國老士為庶老其餘非賢不可皆養亦引户校<lb/>
<pb n="KR4d0042_SBCK_020-13a"/>
年以行復除八十者一子不從政九十者其家不從<lb/>
政也養老之禮有三老焉有五更焉天子無父矣欲<lb/>
為人子而不可得也無兄矣欲為人弟而不可得也<lb/>
是故父事三老所以教天下之為人子也兄事五更<lb/>
所以教天下之為人弟也親冕而總干袒而割牲執<lb/>
醤而饋執爵而獻祝䭇在前祝鯁在後公卿奉杖大<lb/>
夫進履天子之尊四海之内其意莫不為臣然而以<lb/>
父兄事人者孝弟之心無所用之因以教天下之孝<lb/>
弟也天子之尊且事他人為父兄天下之民敢遺其<lb/>
親父親兄乎是一舉而孝弟之風洋洋乎九州之外<lb/>
<pb n="KR4d0042_SBCK_020-13b"/>
矣噫盛㢤<lb/>
　　　教道第三<lb/>
大司徒施十有二教二曰以陽禮教譲則民不争陽<lb/>
禮謂鄊射飲酒之禮也黨正國索鬼神而祭祀則以<lb/>
禮屬民而飲酒于序以正齒位一命齒于鄊里再命<lb/>
齒于父族三命而不齒國索鬼神而祭祀謂歲十二<lb/>
月大蜡之時建亥之月也必正齒位者為民三時務<lb/>
農将闕扵禮至此農隙而教之尊長養老見孝弟之<lb/>
道也凡射飲酒比鄊民雖為卿大夫必来觀禮齒于<lb/>
鄊里者以年與衆賔相次也齒扵父族者父族有為<lb/>
<pb n="KR4d0042_SBCK_020-14a"/>
賔者以年與之相次異姓雖有老者居扵其上不齒<lb/>
者席扵尊東所謂僎也大㢤先王之所以和鄊黨睦<lb/>
親戚有如此夫彼一命者天子之下士公侯伯之上<lb/>
士子男之大夫也而與鄊里齒焉再命者天子之中<lb/>
士公侯伯之大夫子男之卿也而與父族齒焉三命<lb/>
者天子之上士公侯伯之卿也雖云不齒亦異席而<lb/>
巳非敢居其上也然則貴而驕人少而陵長者不容<lb/>
扵其間矣鄊飲酒義曰六十者坐五十者立侍以聴<lb/>
政役所以明尊長也六十者三豆七十者四豆八十<lb/>
者五豆九十者六豆所以明養老也民知尊長養老<lb/>
<pb n="KR4d0042_SBCK_020-14b"/>
而后乃能入孝弟民入孝弟出尊長養老而后成教<lb/>
成教而后國可安也經觧曰鄊飲酒之禮廢則長幼<lb/>
之序失而争闘之獄繁矣夫二人同居亦一長一幼<lb/>
如使幼皆順長則争何由興推此以及千萬人宜乎<lb/>
其獄訟之寡也而况尊人之長以及吾長養人之老<lb/>
以及吾老則䡖重可知矣輕重可知而不孝不弟者<lb/>
其唯禽獸之心乎若是則教焉得不成國焉得不安<lb/>
也㢤<lb/>
　　　教道第四<lb/>
大宰以九兩繫邦國之民五曰宗以族得民宗繼别<lb/>
<pb n="KR4d0042_SBCK_020-15a"/>
為大宗收族者也大宗者其先祖之負荷族人之紀<lb/>
綱乎大傳曰别子為祖繼别為宗繼禰者為小宗有<lb/>
百世不遷之宗有五世則遷之宗百世不遷者别子<lb/>
之後也宗其繼别子之所自出者百世不遷者也宗<lb/>
其繼髙祖者五世則遷者也别子謂公子若始来在<lb/>
此國者後世以為祖也别子之適子適孫世世繼别<lb/>
子為大宗百世不遷族人五世外者皆為之齊衰三<lb/>
月母妻亦然故大宗有族食族燕之禮所以收族也<lb/>
夫五服者人道之大治也然而上盡於髙祖旁盡於<lb/>
三從上盡於髙祖則逺者忘之矣旁盡於三從則䟽<lb/>
<pb n="KR4d0042_SBCK_020-15b"/>
者忘之矣故立大宗以承其祖族人五世外皆合之<lb/>
宗子之家序以昭穆則是始祖常祀而同姓常親也<lb/>
始祖常祀非孝乎同姓常親非睦乎内則曰適子庶<lb/>
子秪事宗子宗婦雖貴富不敢以貴富入宗子之家<lb/>
雖衆車徒舍於外以寡約入子弟猶歸器衣服裘衾<lb/>
車馬則必獻其上而后敢服用其次也若非所獻則不<lb/>
敢以入於宗子之門若富則具二牲獻其賢者於宗<lb/>
子夫婦皆齊而助祭焉終事而后敢私祭然則族人<lb/>
之重宗子何如哉重宗者尊祖之義也噫所生猶或<lb/>
不孝况逺祖乎同産猶或不睦况族人乎是先王坊<lb/>
<pb n="KR4d0042_SBCK_020-16a"/>
民有禮而刑不足以齊之也<lb/>
　　　教道第五<lb/>
小司徒之職掌建邦之教法以稽國中及四郊都鄙<lb/>
之夫家九比之數以辨其貴賤老幼廢疾凡征役之<lb/>
施舍與其祭祀飲食䘮紀之禁令鄼長各掌其鄼之<lb/>
政令以時校登其夫家比其衆寡以治其䘮紀祭祀<lb/>
之事曾子曰慎終追逺民徳㱕厚矣䘮祭之謂也哀<lb/>
㢤死者乎為其形之将敗也而人惡之矣為其心之<lb/>
無知也而人倍之矣是故絞紟衾冒以周其内棺槨<lb/>
牆翣以文其外為使人勿惡也朝夕之奠以繼其養<lb/>
<pb n="KR4d0042_SBCK_020-16b"/>
神明之器以備其用為使人勿倍也君子過哀則㡬<lb/>
毀㓕小人直情則将忽忘是故哭之有節服之有斷<lb/>
此聖人所以制䘮禮也春履雨露而怵惕秋履霜露<lb/>
而悽愴孝子以天時之變念其親之不得見也是故<lb/>
散齋七日致齋三日隂幽以思而祭者可見矣祭之<lb/>
日入室必有見乎其位出户必有聞乎其聲事死者<lb/>
如事生思死者如不欲生盖非牲牷肥腯粢盛豐備<lb/>
而巳此聖人所以制祭禮也人有貴有賤有富有貧<lb/>
而未有無親者也其禮雖異其情則同王制曰庶人<lb/>
繩封葬不為兩止不封不樹䘮不貳事亦其䘮禮也<lb/>
<pb n="KR4d0042_SBCK_020-17a"/>
庶人春薦韭夏薦麥秋薦黍冬薦稻亦其祭禮也然<lb/>
㝠㝠之民勸扵利而懲扵威苟非上之所財成則末<lb/>
由也已故小司徒有其禁令而鄼長治之也三年問<lb/>
曰将由夫患邪淫之人與則彼朝死而夕忘之矣然<lb/>
而從之則是曽鳥獸之不若也夫焉能相與群居而<lb/>
不亂乎楊子曰人而不祭豺獺乎是䘮祭之禮廢則<lb/>
人不如禽為其上者所宜憂也<lb/>
<pb n="KR4d0042_SBCK_020-17b"/>
</p>
<p>
直講李先生文集卷之十三終<lb/>
<pb n="KR4d0042_SBCK_020-18a"/>
直講李先生文集卷之十四<lb/>
　　　教道第六<lb/>
鄊師正歲稽其鄊器比共吉㓙二服閭共祭器族共<lb/>
䘮器黨共射器州共賔器鄊共吉㓙禮樂之器吉服<lb/>
者祭服也㓙服者吊服也比長主集為之祭器者簠<lb/>
簋鼎爼之屬閭胥主集為之䘮器者夷盤素爼掲豆<lb/>
輁軸之屬族師主集為之此三者民所以相共也射<lb/>
器者弓矢楅中之屬黨正主集為之為州長或時射<lb/>
扵此黨也賔器者尊爼笙瑟之屬州長主集為之為<lb/>
鄊大夫或時賔賢能扵此州也吉器若閭祭器者也<lb/>
<pb n="KR4d0042_SBCK_020-18b"/>
㐫器若族䘮器者也禮樂之器若州黨賔射之器者<lb/>
也鄊大夫備集此四者為州黨族閭有故而不共也<lb/>
此鄊器者旁使相共則無廢事上下相補則禮行而<lb/>
教成夫有其禮者必有其財而後可行也由士以上<lb/>
則田禄足矣庶人農力或不免凍餒而求其備禮不<lb/>
亦難乎故禮不下庶人者以此苟非乏財則人無禮<lb/>
不立何斯民之不得用㢤先王患之乃使比長閭胥<lb/>
族師集罰物以為服器民有用者則共之若有故而<lb/>
不共則鄊大夫以公物補焉民無傷財而可得服器<lb/>
則夫能言者肯不行禮㢤如是而不行禮則納之刑<lb/>
<pb n="KR4d0042_SBCK_020-19a"/>
辟其又何辭宜乎其天下大服也任延爲九真太守<lb/>
駱越之民無嫁娶禮法各因淫好無適對匹不識父<lb/>
子之性夫婦之道延乃移書属縣各使男年二十至<lb/>
五十女年十五至四十皆以年齒相配其貧無禮聘<lb/>
令長吏以下各省俸禄以賑助之同時相娶者二千<lb/>
餘人其産子始知種姓彼一郡守猶能教人以禮而<lb/>
助之以財况四海之富乎㢤<lb/>
　　　教道第七<lb/>
典命上公九命爲伯其國家宫室車旗衣服禮儀皆<lb/>
以九爲節侯伯七命其國家宫室車旗衣服禮儀皆<lb/>
<pb n="KR4d0042_SBCK_020-19b"/>
以七為節子男五命其國家宮室車旗衣服禮儀皆<lb/>
以五為節王之三公八命其卿六命其大夫四命及<lb/>
其出封皆加一等其國家宫室車旗衣服禮儀亦如<lb/>
之公之孤四命其卿三命其大夫再命其士一命其<lb/>
宮室車旗衣服禮儀各眡其命之數侯伯之卿大夫<lb/>
士亦如之子男之卿再命其大夫一命其士不命其<lb/>
宮室車旗衣服各眡其命之數夫宮室取以待風雨<lb/>
是則蓬茨足矣衣服取以禦寒暑是則紵絮足矣車<lb/>
馬取以代勞是則柴轂足矣器物取以利用是則瓦<lb/>
釡足矣然而耳目之欲雖窮壮極麗猶未足以厭之<lb/>
<pb n="KR4d0042_SBCK_020-20a"/>
也先王因人之情而制之以為貴賤等級使貴者得<lb/>
以逞賤者無所覦則上下有體而朝廷以尊費用有<lb/>
節而財力不乏至于庶民亦有以防之故大司徒以<lb/>
本俗六安萬民六曰同衣服謂民雖有富者衣服不<lb/>
得獨異也不然則人人可以僣上上下一體則朝廷<lb/>
不尊家家可以大費費用無節則財力乃乏亂患所<lb/>
以作禮讓所以衰也仲叔于奚繁纓以朝而仲尼惜<lb/>
之庶人屋壁得為帝服倡優下賤得為后飾而賈誼<lb/>
長太息無意乎民則巳苟有意㢤是所先急也<lb/>
　　　教道第八<lb/>
<pb n="KR4d0042_SBCK_020-20b"/>
大司樂凡建國禁其淫聲過聲㓙聲慢聲淫聲若鄭<lb/>
衞也過聲失哀樂之節㓙聲亡國之聲若桒間濮上<lb/>
慢聲惰慢不恭也大胥掌學士之版以待致諸子版<lb/>
籍也大胥主此籍以待當召聚學舞者卿大夫之諸<lb/>
子則案此籍以召之漢大樂律曰卑者之子不得舞<lb/>
宗廟之酎除吏二千石到六百石及關内侯到五大<lb/>
夫子先取適子髙七尺以上年十二到年三十顔色<lb/>
和順身體脩治者以為舞人與古用卿大夫子同義<lb/>
也深矣乎聲之感人也如水之激如草之偃自生民<lb/>
以来莫之能免也樂記曰志㣲噍殺之音作而民思<lb/>
<pb n="KR4d0042_SBCK_020-21a"/>
憂嘽諧慢易繁文簡節之音作而民康樂粗厲猛起<lb/>
奮末廣賁之音作而民剛毅㢘直勁正荘誠之音作<lb/>
而民肅敬寛𥙿肉好順成和動之音作而民慈愛流<lb/>
辟邪散狄成滌濫之音作而民淫亂先王慎所以感<lb/>
之者故禁其淫過㐫慢之聲而舞人又取卿大夫子<lb/>
有中和祗庸孝友之徳者是聲與人無不正也聲與<lb/>
人無不正則聞之且見之者焉得不正乎子夏曰今<lb/>
夫新樂進俯退俯姦聲以濫溺而不止及優侏儒獶<lb/>
雜子女不知父子樂終不可以語不可以道古此新<lb/>
樂之發也噫舞者男女自相雜子夏巳疾之而况粉<lb/>
<pb n="KR4d0042_SBCK_020-21b"/>
白黛黒笑言扵尊爼間乎董仲舒所謂民之師師者<lb/>
宜不宜也然則天下多淫辟之罪有以矣夫<lb/>
　　　教道第九<lb/>
師氏掌以<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>詔王以三徳教國子一曰至徳以為道<lb/>
本二曰敏徳以為行本三曰孝徳以知逆惡教三行<lb/>
一曰孝行以親父母二曰友行以尊賢良三曰順行<lb/>
以亊師長保氏掌諌王惡而養國子以道乃教之六<lb/>
藝一曰五禮二曰六樂三曰五射四曰五馭五曰六<lb/>
書六曰九數乃教之六儀一曰祭祀之容二曰賔客<lb/>
之容三曰朝廷之容四曰䘮紀之容五曰軍旅之容<lb/>
<pb n="KR4d0042_SBCK_020-22a"/>
六曰車馬之容以<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>詔王告王以善道也諌者以禮<lb/>
義正之國子公卿大夫之子弟師氏教之而世子亦<lb/>
齒焉養國子以道者以師氏之徳行審諭之而後教<lb/>
之以藝儀也師保詔王以善諌王之惡王者既立乎<lb/>
無過之地矣又使教養國子而世子與焉是策之上<lb/>
也王制曰樂正崇四術立四教順先王詩書禮樂以<lb/>
造士春秋教以禮樂冬夏教以詩書王太子王子群<lb/>
后之太子卿大夫元士之適子國之俊選皆造焉則<lb/>
古之教人者世子無不在也文王世子曰行一物而<lb/>
三善皆得者唯世子而巳其齒扵學之謂也故世子<lb/>
<pb n="KR4d0042_SBCK_020-22b"/>
齒扵學國人觀之曰将君我而與我齒讓何也曰有<lb/>
父在則禮然然而衆知父子之道矣其二曰将君我<lb/>
而與我齒讓何也曰有君在則禮然然而衆著於君<lb/>
臣之義也其三曰将君我而與我齒讓何也曰長長<lb/>
也然而衆知長幼之節矣故父在斯為子君在斯謂<lb/>
之臣居子與臣之節所以尊君親親也故學之為父<lb/>
子焉學之為君臣焉學之為長幼焉父子君臣長幼<lb/>
之道得而國治夫将以宗廟社稷屬之可不教乎賈<lb/>
誼有言天下之命繫扵太子太子之善在扵早諭教<lb/>
與選左右三代之所以長乆者以其輔翼太子有此<lb/>
<pb n="KR4d0042_SBCK_020-23a"/>
　具也文中子曰儲后不訓而晋業墮矣觀惠帝之失<lb/>
　天下可無寒心也㢤荀卿曰聖王有百吾孰法焉欲<lb/>
　觀聖王之跡則扵其粲然者矣後王是也道過三代<lb/>
　謂之蕩法貳後王謂之不雅然則舍周其何適㢤孔<lb/>
　子曰甚矣吾衰也乆矣吾不復夣見周公噫猶有望<lb/>
　扵今之世乎<lb/>
<pb n="KR4d0042_SBCK_020-23b"/>
</p>
<p>
直講李先生文集卷之十四終<lb/>
<pb n="KR4d0042_SBCK_020-24a"/>
直講李先生文集卷之十五<lb/>
　　明堂定制圖序<lb/>
　　五宗圖序<lb/>
　　　明堂定制圖序<lb/>
<hi>臣</hi>伏以明堂者古聖王之大務也所以事上帝嚴先<lb/>
祖班時令合諸侯朝廷之儀莫盛扵此然而年世乆<lb/>
逺規模靡見經傳所出參差不同群儒譸張各信其<lb/>
習脩墜補闕何所適從<hi>臣</hi>雖顓蒙嘗竊議扵斯矣<hi>臣</hi>
謹按周禮考工記曰周人明堂度九尺之筵東西九<lb/>
筵南北七筵堂崇一筵五室凡室二筵大戴禮盛徳<lb/>
<pb n="KR4d0042_SBCK_020-24b"/>
記曰明堂者自古有之凡九室一室有四戸八牖共<lb/>
三十六戸七十二牖禮記月令天子正月居青陽左<lb/>
个二月居青陽太廟三月居青陽右个四月居明堂<lb/>
左个五月居明堂太廟六月居明堂右个中央土居<lb/>
太廟太室七月居總章左个八月居總章太廟九月<lb/>
居總章右个十月居元堂左个十一月居元堂太廟<lb/>
十二月居元堂右个此三書者皆聖賢之所作述學<lb/>
者之所傳習而一事殊制乖逺如此注釋之家亦各<lb/>
未為精當考工記五室鄭康成觧之木室扵東北火<lb/>
室扵東南金室扵西南水室扵西北土室扵中央故<lb/>
<pb n="KR4d0042_SBCK_020-25a"/>
聶崇義三禮圖其為明堂接太室四角以為四室盖<lb/>
用此也且既以五室象五行矣則木火金水之王當<lb/>
在東南西北之正何乃置之四角而云木室兼水火<lb/>
室兼木若必如是則中央之室復何所兼㢤此說誠<lb/>
未可用也盛徳記九室蔡伯喈之徒傳之接四室之<lb/>
角又為四室聶崇義誤以為秦人明堂圖者是也<hi>按秦</hi>
<hi>實無明堂但後儒見月令有天子居明堂之文以月令是秦相吕不韋所作春秋十二紀之首章疑為秦</hi>
<hi>之明堂耳然今觀月令明堂十有三位無九室之說盖崇義誤取大戴九室之堂以為秦制也又鄭康成</hi>
<hi>亦駮大戴云九室三十六戸七十二牖似秦相吕不韋作春秋時所益者非古制也噫康成注禮記既知</hi>
<hi>月令是吕不韋所作春秋矣而月令豈有九室之文㢤何以輒駮大戴九室以為出扵吕氏春秋乎誠舛</hi>
<pb n="KR4d0042_SBCK_020-25b"/>
<hi>
                        <graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>之甚也</hi>然其四室之角復為四室未知何所施用将以<lb/>
象五行享五帝乎則五室足以備之矣安用其餘将<lb/>
以配十二辰乎則四隅各兩室重在一方之上覈其<lb/>
意義反覆不安此說亦未可用也月令十三位<hi>本無此総</hi>
<hi>数但以一大室四太庙八左右个其實十三位</hi>鄭康成注青陽左个則曰太<lb/>
寝東堂北偏<hi>云太寝者欲明明堂與太寝制同</hi>孔頴逹正義以為云<lb/>
東堂者則知聴朔皆堂不扵五角之室中且夫謂之<lb/>
廟與个者當湏各是一位豈同在一堂靡所限隔而<lb/>
可稱為廟與个也盖康成既執明堂為五室若扵此<lb/>
十三位又為限隔則是室數頗多與巳意相違故曲<lb/>
<pb n="KR4d0042_SBCK_020-26a"/>
飾其辭以為三位同在一堂貴不害扵五室之文耳<lb/>
此說固不可用也至唐李林甫等注月令青陽左个<lb/>
則曰寅上之室青陽太廟則曰卯上之室青陽右个<lb/>
則曰辰上之室明堂左个則曰巳上之室明堂太廟<lb/>
則曰午上之室明堂右个則曰未上之室太廟太室<lb/>
則曰太廟明堂総名太室中央室也総章左个則曰<lb/>
申上之室総章太廟則曰酉上之室総章右个則曰<lb/>
戌上之室元堂左个則曰亥上之室元堂太廟則曰<lb/>
子上之室元堂右个則曰丑上之室觀此言太室䖏<lb/>
中央餘十二位各置其辰之上誠合扵理然其謂太<lb/>
<pb n="KR4d0042_SBCK_020-26b"/>
廟明堂総名及十三位俱以為室則誤矣<hi>明堂之上既獨以子</hi>
<hi>午卯酉為太廟則太廟安得為明堂捴名㢤十三位不俱謂之室觧見扵後</hi>又其人但知<lb/>
十三室各在其辰之上而不謀所以建立之䖏且太<lb/>
室既居中矣若以餘室連太室而為之則四面各可<lb/>
置一室四角缺䖏又各可置一室復不能令各在其<lb/>
辰之上其餘四室更何所安就欲巧而成之愈乖扵<lb/>
方位矣或将逺太室而為則未見有明文言之者是<lb/>
此說亦未可用也後魏時有李謐者愍大禮之淪亡<lb/>
憤先儒之異議作明堂制度論以折衷扵世其指以<lb/>
月令為宗而采周禮大戴之言以參合之云其室居<lb/>
<pb n="KR4d0042_SBCK_020-27a"/>
中者謂之太廟太室當太室之東者謂之青陽太廟<lb/>
當太室之南者謂之明堂太廟當太室之西者謂之<lb/>
総章太廟當太室之北者謂之元堂太廟以是為合<lb/>
扵周禮之五室又云四面之室各有便房謂之左右<lb/>
个共三十六戸七十二牖以是為合扵大戴戸牖之<lb/>
數今雖圖象莫存然按文察之謐之所言竊所未諭<lb/>
且太室四靣各為一室則四角缺䖏各方二筵二筵<lb/>
之地乃為兩便房<hi>如東南角二筵地便當為青陽右个及明堂左个矣他皆倣此</hi>基<lb/>
址既狹况地形斜角不知何以置之復何以能令各<lb/>
在其辰之上夫分十二辰之位當湏尺歩平均然後<lb/>
<pb n="KR4d0042_SBCK_020-27b"/>
能正也豈有四靣之室既以二筵為一辰左右之个<lb/>
乃以二筵為兩辰㢤舉兹一隅又知其不足取法也<lb/>
<hi>臣</hi>愚竊謂考工記盛徳記月令三家所指制度誠大<lb/>
同但立言質略意義弗顯訓傳之士泥文太過因而<lb/>
背馳李謐之志稍欲搴而合之矣柰不得其㫖尤而<lb/>
效之<hi>臣</hi>以月令之文最為明著輒亦取以為本而通<lb/>
之周戴<hi>月令雖秦人所作然皆追述古先聖王之道其中雖有官名時事不合周法者盖吕氏欲</hi>
<hi>以古道行之扵時故稍或損益之豈可謂皆非古制欤</hi>夫以白虎通曰明堂上<lb/>
圎下方八窓四闥上圎法天下方法地八窓象八風<lb/>
四闥法四時九室法九州十二坐法十二月三十六<lb/>
<pb n="KR4d0042_SBCK_020-28a"/>
戸法三十六雨七十二牖法七十二風斯言合扵事<lb/>
理因亦取之<hi>臣</hi>謹詳考工記是言堂基脩廣非謂立<lb/>
室之數東西九筵南北七筵是言堂上非謂室中東<lb/>
西之堂各深四筵半南北之堂各深三筵半<hi>若堂室共在九</hi>
<hi>筵七筵之内則雖如鄭氏五室之制從東至西亦湏三室巳據六筵之地外東堂止有一筵半西堂止有</hi>
<hi>一筵半毎筵深一丈三尺五寸従南至北又三室據六筵之地外南北之堂各纔半筵深四尺五寸狹隘</hi>
<hi>甚矣况室數更多豈可容㢤盖記者上言堂上之脩廣次述室中之丈尺本非一貫而談也四堂東曰青</hi>
<hi>陽南曰明堂西曰総章北曰元堂</hi>五室凡室二筵是言四堂中央有<lb/>
方十筵之地自東至西可營五室自南至北可營五<lb/>
室十筵中央方二筵之地既為太室矣欲連太室而<lb/>
<pb n="KR4d0042_SBCK_020-28b"/>
作餘室則不能令十二位各直其辰當湏扵東南西<lb/>
北四靣各虚方二筵之地四角缺䖏又各虚方二筵<lb/>
之地周而通之以為太廟而太室正居中所謂太廟<lb/>
太室者言此太廟之中有太室也太廟之外當子午<lb/>
卯酉四位上各畫方二筵地以與太廟相通<hi>不為室</hi>所<lb/>
謂青陽明堂総章元堂等太廟者也<hi>以其當青陽之堂上故曰青陽</hi>
<hi>太廟餘三靣皆倣此或問扵臣曰經所謂太廟太室者當是青陽等四太廟居四方而太室在其中央故</hi>
<hi>云太廟太室也子何湏謂太室四旁虚地為太廟而云太室在其中㢤臣對曰太室四旁既不得不有虚</hi>
<hi>地既有虚地而經云太廟太室則太室四旁虚地非太廟而何且青陽等四太廟去太室猶隔二筵之地</hi>
<hi>何以得云太室在四太廟中央乎又問曰子必云四太廟不為室而與十太廟相通者何㢤臣對曰中既</hi>
<pb n="KR4d0042_SBCK_020-29a"/>
<hi>有太廟子午卯酉又各名太廟而地實相接則不得不相通也</hi>當寅申巳亥辰戌丑<lb/>
未八位上各畫方二筵地以為室所謂左个右个者<lb/>
也八个之室并太室而九所謂九室也室四面各有<lb/>
戸戸旁夾兩牖所謂三十六戸七十二牖也青陽明<lb/>
堂総章元堂四太廟前面各為一門出扵堂上門旁<lb/>
夾兩窓所謂八窓四闥也<hi>以廟之與堂當有所限隔故各為一門也謂之闥者</hi>
<hi>小門也以太廟所出故其制異扵群室之戸耳窓牖異者亦以廟門旁変扵室中之制也四廟九室共十</hi>
<hi>三位而白虎通云十二坐當是畧中央土所居矣</hi>左右之个其實皆室但以<lb/>
分䖏左右形如夾房故有个之名也太廟之内<hi>此謂太室</hi>
<hi>四旁二筵地非青陽等太廟也</hi>以及太室其實祀文王配上帝之位<lb/>
<pb n="KR4d0042_SBCK_020-29b"/>
也謂之廟者義當然矣土者分王四時負載萬物扵<lb/>
五行最尊故天子當其時居太室用祭天之位以尊<lb/>
嚴之也四仲之月各得一時之中與餘月有異故復<lb/>
扵子午卯酉之方取二筵地假太廟之名以聴其朔<lb/>
也<hi>此謂青陽等太廟也或問扵臣曰太室四旁各二筵之地既為太廟又已當子午卯酉之正人君若</hi>
<hi>尊嚴仲月何不止扵此聴朔而乃復扵其外别取二筵地假太廟之名㢤臣對曰太室四旁各二筵地雖</hi>
<hi>為太廟而當子午卯酉之正可以聴仲月之朔矣然若以此二筵地便為子午卯酉之位則餘辰又不正</hi>
<hi>矣與夫連太室而為室何異㢤秪如以太室東戸前二筵地便為卯位聴仲春之政南戸前二筵地便為</hi>
<hi>午位聴仲夏之政則辰已二位湏過在東南一角豈復能當青陽右个明堂左个之上㢤故宜各扵太廟</hi>
<hi>之外别取二筵地與左右个並列而假太廟之名然後能使十二辰皆正也</hi>若是則三家<lb/>
<pb n="KR4d0042_SBCK_020-30a"/>
之指曷有異㢤但周禮言基而不及室大戴言室而<lb/>
不及廟稽之月令則備矣然非白虎通亦無以知窓<lb/>
闥之制也<hi>臣</hi>又詳鄭說明堂九階南靣三階三靣各<lb/>
兩階且毎靣各三位而獨南靣三階其餘各兩階求<lb/>
其義則靡所法象揣扵事則不便叔降今觀聶崇義<lb/>
所謂秦人明堂圖者其制有十二階似恐古之遺法<lb/>
也當亦取之禮記外傳曰明堂四面各五門今按明<lb/>
堂位曰九夷之國東門之外八蛮之國南門之外六<lb/>
戎之國西門之外五狄之國北門之外九采之國應<lb/>
門之外時天子負斧扆南嚮而立南門之外者北面<lb/>
<pb n="KR4d0042_SBCK_020-30b"/>
東上應門之外者亦北靣東上是南門之外有應門<lb/>
也既有應門則不得不有臯庫雉門矣明堂者四時<lb/>
所居四面如一南靣既有五門則餘三靣皆有五門<lb/>
矣鄭康成注明堂位則云正門謂之應門孔頴逹正<lb/>
義曰正門謂之應門者以明堂更無重門非路門外<lb/>
之應門天子宮内有路寝故應門之内有路門明堂<lb/>
既無路寝故無路門及以外諸門但有應門耳且既<lb/>
有東南西北門矣而又有應門非重門而何歟觀其<lb/>
本意當謂變南門之文以爲應門也又但見王宫有<lb/>
路門其次乃有應門今明堂無路門之名而但有應<lb/>
<pb n="KR4d0042_SBCK_020-31a"/>
門便謂更無重門而南門即是應門矣且路寝之前<lb/>
則名路門其次有應門明堂非路寝乃變其内門之<lb/>
名爲東門南門而次有應門夫復何害扵義抑夷蠻<lb/>
戎狄之君既在四門之外而外無重門則是列扵郊<lb/>
野道路之間矣豈朝㑹之儀而草草若是乎王宮常<lb/>
常所居猶設五門以限中外明堂者效天法地尊祖<lb/>
配帝而止一門以表之是豈恊扵亊宜也則四靣各<lb/>
五門斷在不疑矣<hi>臣</hi>又詳鄭康成注考工記夏后氏<lb/>
世室則云世室者宗廟也商人重屋則云重屋者王<lb/>
宫正堂若太寝也周人明堂則云明堂者明政教之<lb/>
<pb n="KR4d0042_SBCK_020-31b"/>
堂也此三者或舉宗廟或舉正寝或舉明堂互言之以明<lb/>
其同制又注玉藻曰天子廟及路寝皆如明堂制仍與諸<lb/>
儒抗荅多方援引固以為三者同制後學承之莫有<lb/>
非者<hi>臣</hi>愚竊謂之不然矣苟路寝有四時之位則天<lb/>
子自可坐而聴朔奚用逺赴明堂若以尊嚴國政當<lb/>
假祭天之廟以聴之則事畢而還復扵路寝居其時<lb/>
之堂何所為也宗廟之祭堂事室事一靣而足四方<lb/>
之堂未聞所施設也<hi>雖世室有五室之說亦未必如鄭注有四堂也</hi>既曰明<lb/>
堂将以事上帝也宗廟将以尊先祖也而以已之正<lb/>
寝與之同制盖非尊祖事天之意也矧鄭之此說並<lb/>
<pb n="KR4d0042_SBCK_020-32a"/>
由胷臆必謂明堂宗廟路寝同為五室三代皆然但<lb/>
脩廣之度固時而變周監二代其為宗廟則法脩廣<lb/>
扵夏其為路寝則取尋尺扵商其為明堂則自為度<lb/>
筵之制實皆不改扵五室焉此說既非經見安用迂<lb/>
闊而談奚不直謂周家作宗廟則法扵夏路寝則法<lb/>
扵商明堂則自為之各求其制以示扵世乎得非康<lb/>
成見世室有五室既以五行推之明堂之文復有五<lb/>
室求其說而不獲及重屋之下都無室數遂乃巧為<lb/>
之辭以謂其制皆同乎又當見明堂位稱太廟天子<lb/>
明堂庫門天子臯門雉門天子應門以為魯行天子<lb/>
<pb n="KR4d0042_SBCK_020-32b"/>
之禮魯之太廟既如明堂則周之太廟亦如明堂矣<lb/>
<hi>臣</hi>謂若周之太廟制如明堂魯之太廟又如明堂則<lb/>
是魯之太廟如周之太廟也何不曰太廟天子太廟<lb/>
而云明堂㢤斯盖魯行天子禮樂享帝吿朔當倣扵<lb/>
周然以人臣不敢立天子政教之堂故扵周公之廟<lb/>
畧擬明堂之制以備其禮非周之宗廟如明堂也<hi>或問</hi>
<hi>扵臣曰路寝制如明堂雖經無明文然太史職云閏月詔王居門終月先儒皆以為天子閏月聴朔扵明</hi>
<hi>堂門中還而又䖏扵路寝門也既閏月聴朔扵明堂門中還而又䖏扵路寝門則是常月聴朔扵明堂之</hi>
<hi>上還而䖏扵路寝之上其居位亦當如在明堂中時也然則路寝亦如明堂有四時之位明矣臣對曰太</hi>
<hi>史職閏月詔王居門終月盖止是朔日詔王居明堂之門聴一月所當行之事終盡而返耳豈復有明文</hi>
<pb n="KR4d0042_SBCK_020-33a"/>
<hi>言還䖏路寝門㢤盖鄭氏之徒欲明三者同制妄生枝葉以言之也</hi>又况蔡伯喈以爲<lb/>
明堂太廟太室太學辟廱雖名别而事同其爲紕<graphic n="KR1230" url="https://raw.githubusercontent.com/kanripo/KR-Gaiji/master/images/KR1230.png" mimeType="image/png"/>
不已甚乎袁凖正論駮之詳矣<hi>大戴亦云其外有水名曰辟廱扵斯則誤</hi>
<hi>也</hi>若其建置之所則淳于登云明堂者在國之陽三<lb/>
里之外七里之内丙巳之地玉藻聴朔扵南門之外<lb/>
康成之注亦與是相合夫稱明也宜在國之陽事天<lb/>
神也宜在城門之外建置之說兹焉可取扵戯哲人<lb/>
既往禮器凋敝先王大法散在簡策而言近指逺學<lb/>
者多迷專門自用互相非毀故自漢興迄于有唐布<lb/>
政之宮屡曽營繕而規爲鹵莾莫合聖制群議交闘誰<lb/>
<pb n="KR4d0042_SBCK_020-33b"/>
将正之明君賢士疚心乆矣<hi>臣</hi>生長草野涵泳恩澤<lb/>
仰兹大典輙所究尋伏惟　國家拓境踰四溟太平<lb/>
僅百載徳義充溢禮教興行封泰山祀汾隂耕籍田<lb/>
郊見上帝遺文逸羙扵是交舉　聖神之衷殆将經<lb/>
始扵斯堂乎四方有識注望多矣<hi>臣</hi>身雖賤㣲亦願<lb/>
此時稍禆萬一自託不朽故今敢先以所見制度具<lb/>
圖以獻圖凡以九分當九尺之筵東西之堂共九筵<lb/>
南北之堂共七筵中央之地自東至西凡五室自南<lb/>
至北凡五室毎室二筵則取扵周禮考工記也一太<lb/>
室八左右个共九室室有四戸八牖共三十六戸七<lb/>
<pb n="KR4d0042_SBCK_020-34a"/>
十二牖則恊扵大戴禮盛徳記也九室四廟共十三<lb/>
位則本扵禮記月令也四廟之靣各為一門門夾兩<lb/>
窓是為八窓四闥則稽扵白虎通也十二階則采扵<lb/>
聶崇義三禮圖也四靣各五門則酌扵明堂位禮記<lb/>
外傳也<hi>堂之下門之内本無脩廣之數故今但圖五重門即不計其丈尺舊說明堂宫方三百歩</hi>
<hi>自可因宜䖏置也或問扵臣曰皐庫雉應門之號四靣皆同何也臣對曰四堂者皆天子所居所居之靣</hi>
<hi>皆若王朝焉無東西南北之異也今但変其内門之名以誌四方而應門以外諸門不改焉耳又問曰既</hi>
<hi>云路寝不與明堂同制而明堂之門乃假王宮諸門之名何也臣對曰明堂之上所以事天尊祖布政教</hi>
<hi>之所也故不與王寝同制門者限内外通出入而舊圖無所法象但以天子聴政所居象如王朝故假宮</hi>
<hi>門之名亦何害扵理</hi>況取諸書畧無偏棄異同之論庶可息焉<lb/>
<pb n="KR4d0042_SBCK_020-34b"/>
古先之模或在扵是號曰眀堂定制圖鴻覆無私儻<lb/>
垂甄録施之扵用必有可觀若夫棟宇之髙卑土木<lb/>
之文飾至尊所居之服御上神所享之儀物此禮官<lb/>
學士之職非小臣之能盡也輕議國容罪當殊死謹<lb/>
上<lb/>
　　　五宗圖序<lb/>
大傳曰别子為祖注云别子謂公子若始来在此國<lb/>
者後世以為祖也又曰繼别為宗注云别子之世適<lb/>
也族人尊之謂之大宗是宗子也又曰繼禰者為小<lb/>
宗注云父之適也兄弟尊之謂之小宗又曰有百世<lb/>
<pb n="KR4d0042_SBCK_020-35a"/>
不遷之宗有五世則遷之宗百世不遷者别子之後<lb/>
也宗其繼别子之所自出者百世不遷者也宗其繼<lb/>
髙祖者五世則遷者也注云遷猶變易也繼别子别<lb/>
子之世適也繼髙祖者亦小宗也先言繼禰者據别<lb/>
子子弟之子也以髙祖與禰皆有繼者則曽祖祖亦<lb/>
有也則小宗四與大宗凡五說者曰别子謂公子諸<lb/>
侯之庶子也若細别言之則妻之所生為適妾之所<lb/>
生為庶若秪據正體言之則妻之長子為適其次子<lb/>
以下及妾所生通得謂之庶子也諸侯之適子適孫<lb/>
繼世為君而庶子不得禰先君故自與其後世子孫<lb/>
<pb n="KR4d0042_SBCK_020-35b"/>
爲始祖也云若始来在此國者謂非君之親或是異<lb/>
姓始来在此國者亦得謂之别子自與其後世子孫<lb/>
爲始祖也别子之適子世繼别子爲大宗族人尊之<lb/>
雖五世以外皆爲之齊衰三月爲其母妻亦然所謂<lb/>
百世不遷者也其别子之庶子不得禰别子則自使<lb/>
其適子繼巳而爲小宗所謂繼禰者爲小宗也繼禰<lb/>
則與親兄弟爲宗也又其適子則繼祖與同堂兄弟<lb/>
爲宗也又其適子則繼曾祖與再從兄弟爲宗也又<lb/>
其適子則繼髙祖與三從兄弟爲宗也其庶子皆不<lb/>
得繼禰各自使其適子繼已而爲小宗焉是自髙祖<lb/>
<pb n="KR4d0042_SBCK_020-36a"/>
之後至玄孫凡四世就此第四世小宗之三從兄弟<lb/>
而言則其人有小宗四矣宗其繼禰者親兄弟也又<lb/>
與之共宗扵繼祖者同堂兄弟也又與之共宗扵繼<lb/>
曽祖者再從兄弟也又與之共宗扵繼髙祖者三從<lb/>
兄弟也然則四宗備矣又與四宗共宗扵大宗是爲<lb/>
五宗也其扵小宗各以本服服之親兄弟齊衰期也<lb/>
同堂兄弟大功也再從兄弟小功也三從兄弟緦麻<lb/>
也至第五世繼髙祖之父者與四從兄弟無服不復<lb/>
爲之宗所謂五世則遷者也若世數尚少則小宗或<lb/>
有三或有二或有一其曰小宗四者盖極言之耳不<lb/>
<pb n="KR4d0042_SBCK_020-36b"/>
必皆然也凡人生子或衆或寡今此圖盡為二子以<lb/>
甲乙第之斯盖設法貴扵省文若庶子之多者可以<lb/>
此例推之也甲者皆適也乙者皆庶也適者皆為小<lb/>
宗庶者皆不繼禰其旨甚明弗復盡注<lb/>
賛曰吾扵三宗見孝弟之至焉髙祖以上逺矣而數<lb/>
十百世尊其正體不忘祖也何孝如之袒免以外䟽<lb/>
矣而合之以食序以昭穆厚同姓也何弟如之先王<lb/>
之所以治天下此其本歟周衰法弛斯道以亡庶匹<lb/>
適者有之矣幼陵長者有之矣祖以世斷逺則忘之<lb/>
矣族以服治䟽則薄之矣骨肉或如行路尚何有扵<lb/>
<pb n="KR4d0042_SBCK_020-37a"/>
天下乎扵戯書燔簡脫幸存其畧而學者弗之察吾<lb/>
甚病焉故表之以圖云<lb/>
直講李先生文集卷之十五終<lb/>
<pb n="KR4d0042_SBCK_020-37b"/>
<pb n="KR4d0042_SBCK_020-37b"/>
直講李先生文集卷之十<lb/>
　　富國策十首<lb/>
　　　　　　　　　　　　後學南城左賛編輯<lb/>
　　　　　　　　　　　　後學廣昌何喬新校正<lb/>
　　　富國策第一<lb/>
愚竊觀儒者之論鮮不貴義而賤利其言非道徳教<lb/>
化則不出諸口矣然洪範八政一曰食二曰貨孔子<lb/>
曰足食足兵民信之矣是則治國之實必本扵財用<lb/>
盖城郭宫室非財不完羞服車馬非財不具百官群<lb/>
吏非財不養軍旅征戍非財不給郊社宗廟非財不<lb/>
<pb n="KR4d0042_SBCK_020-38a"/>
事兄弟婚媾非財不親諸侯四夷朝覲聘問非財不<lb/>
接矜寡孤獨凶荒札瘥非財不恤禮以是舉政以是<lb/>
成愛以是立威以是行舍是而克為治者未之有也<lb/>
是故賢聖之君經濟之士必先富其國焉所謂富國<lb/>
者非曰巧籌筭析毫末厚取扵民以媒怨也在乎強<lb/>
本節用下無不足而上則有餘也節用之說何如曰<lb/>
凡言國計者未嘗不以儉徳藉其口也而皆不得其<lb/>
說必以茅茨土階冬裘夏葛為帝王之徳是乃非聖<lb/>
無法不近人情宜乎人主之弗聴也貴為天子富有<lb/>
四海而使齪齪吝嗇下同匹夫不得自廣則安用尊<lb/>
<pb n="KR4d0042_SBCK_020-38b"/>
卑為㢤周制王有六寝后有六宮内官百有二十人<lb/>
女奴不在其數食用六榖膳用六牲飲用六清羞用<lb/>
百有二十品珍用八物醤用百有二十罋衣有文繡<lb/>
器有寳玉次舍共具所至無闕用四代之禮備四夷<lb/>
之樂玩好有焉匪頒有焉好用有焉王及后之用財<lb/>
皆不㑹計其所以自廣何如㢤若是而従墨翟之道<lb/>
晏嬰之學以儉陋為是則周公之制作果非乎故曰<lb/>
凡皆言儉徳者皆不得其說也愚以為時有不同事<lb/>
有通変用之不足則禮從而殺亦聖人之意也有周<lb/>
而上兵農未分天子六軍諸侯大國三軍次國二軍<lb/>
<pb n="KR4d0042_SBCK_020-39a"/>
小國一軍皆出扵民居則為比閭族黨州鄊行則為<lb/>
伍兩卒旅師軍必耕而食必蠶而衣國之經費兹不<lb/>
與焉故以九州之財奉千八百君而有餘也秦漢而<lb/>
下兵農漸異衣食縣官者動數百萬内嚴宿衞外驅<lb/>
戎狄轉運千里賞賜鉅萬國之經費日以廣焉故以<lb/>
九州之財奉一君而不足也當其有餘之時用之可<lb/>
以盈禮遇于不足之際則宜深自菲薄如周之制尚<lb/>
當裁减甚扵周者非敢聞也小過曰君子以用過乎<lb/>
倫語曰奢則不孫儉則固與其不孫也寧固儉非聖<lb/>
人之中制有時而然不得巳也故孝文帝躬衣弋綈<lb/>
<pb n="KR4d0042_SBCK_020-39b"/>
革舄韋帶所幸慎夫人衣不曵地欲為一臺度用百<lb/>
金廢而不為夫豈不知說耳目便身體極至尊之用<lb/>
㢤盖念不傷財不害民損上益下之道也故其十二<lb/>
年而賜民租稅之半明年遂除民田之租稅孝景之<lb/>
時乃令民半出田租三十而稅一至武帝之初七十<lb/>
年間人給家足都鄙廪庾盡滿而府庫餘財京師之<lb/>
錢貫朽而不可校大倉之粟陳陳相因語後世之盛<lb/>
王必稱文景其故何㢤以䏻適時之変過自菲簿而<lb/>
然也扵惟一祖　二宗創業属統功徳至矣延洪<lb/>
于我　后靡不勤且儉矣而今羗戎背惠邊境暴師<lb/>
<pb n="KR4d0042_SBCK_020-40a"/>
勞費不息帑蔵不實此其過自菲薄損上益下之時<lb/>
也伏惟日損之又損之以文景之心為心則天下幸甚<lb/>
　　　富國䇿第二<lb/>
民之大命榖米也國之所寳租稅也天下乆安矣生<lb/>
人既庶矣而榖米不益多租稅不益増者何也地力<lb/>
不盡田不墾闢也周制井田一夫百畒當今四十一<lb/>
畒有竒人無易業而一心扵農農時不失農功不粗<lb/>
則地力可盡也既又賦之以莱或五十畒或百畒或<lb/>
二百畒課其餘力治其曠土則田可墾闢也經界既<lb/>
毀王法弗復然猶能者時出焉李悝為魏文侯作盡<lb/>
<pb n="KR4d0042_SBCK_020-40b"/>
地力之教以為地方百里提封九萬頃除山澤邑居<lb/>
參分去一為田六百萬畒治田勤謹則畒益三斗不<lb/>
勤則損亦如之地方百里之増减輒為粟百八十萬<lb/>
石矣漢搜粟都尉趙過能為代田一畒三<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>一夫三<lb/>
百<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>而播種扵<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>中苗生葉以稍耨隴草因隤其土<lb/>
以附苗根盛暑隴盡而根深能風與旱一歲之收常<lb/>
過縵田一斛以上善者陪之此盡地力之效也孝景<lb/>
詔曰郡國或磽狹無所農桑或地饒廣薦草莾水泉<lb/>
利而不得徙其議民欲徙寛大地聴之此墾田之意<lb/>
也今者天下雖安矣生人雖庶矣而務本之法尚或<lb/>
<pb n="KR4d0042_SBCK_020-41a"/>
　寛弛何者貧民無立錐之地而富者田連阡陌富人<lb/>
　雖有丁強而乗堅驅良食有梁肉其勢不能以力耕<lb/>
　也專以其財役使貧民而巳貧民之黠者則逐末矣<lb/>
　冗食矣其不能者乃依人荘宅為浮客耳田廣而耕<lb/>
　者寡其用功必粗天期地澤風雨之急又莫能相救<lb/>
　故地力不可得而盡也山林藪澤原隰之地可墾闢<lb/>
　者往往而是貧者則食不自足或地非已有雖欲用<lb/>
　力末由也巳富者則恃其財雄膏腴易致孰肯役慮<lb/>
　扵菑畬之事㢤故田不可得而墾闢也地力不盡則<lb/>
　榖米不多田不墾闢則租稅不増理固然也今将救<lb/>
<pb n="KR4d0042_SBCK_020-41b"/>
之則莫若先行抑末之術以敺㳺民㳺民既㱕矣然<lb/>
後限人占田各有頃數不得過制㳺民既㱕而兼并<lb/>
不行則土價必賤土價賤則田易可得田易可得而<lb/>
無逐末之路冗食之幸則一心扵農一心扵農則地<lb/>
力可盡矣其不能者又依富家為浮客則富家之役<lb/>
使者衆役使者衆則耕者多耕者多則地力可盡矣<lb/>
然後扵占田之外有能墾闢者不限其數昔眺錯言<lb/>
扵文帝募天下入粟縣官得以拜爵今宜逺取秦漢<lb/>
權設爵級有墾田及若干頃者以次賞之富人既不<lb/>
得廣占田而可墾闢因以拜爵則皆将以財役傭務<lb/>
<pb n="KR4d0042_SBCK_020-42a"/>
墾闢矣如是而人有遺力地有遺利倉廪不實頌聲<lb/>
不作未之信也管子曰與之在君奪之在君貧之在<lb/>
君富之在君惟上所裁擇<lb/>
　　　富國策第三<lb/>
貨莫貴乎金賄莫重乎帛所貴乎金者以其器成而<lb/>
可革革之而不耗也所重乎帛者以其用功甚省而<lb/>
有益扵寒也今兹　乗輿之器享燕之用内賞賜群<lb/>
臣外交通四夷必不可毋用金銀百官在位六軍在<lb/>
籍夏有暑冬有寒必不可毋用絲帛何以使金多而<lb/>
足用帛賤而易致㢤愚以爲東南之郡山髙者鮮不<lb/>
<pb n="KR4d0042_SBCK_020-42b"/>
鑿土深者鮮不掘失職之民網漏之姦晝夜合作足<lb/>
蹈重泉而不憂扵䧟首戴川澤而不虞扵壓鑛石雲<lb/>
涌鑪炭之熖未之有熄一泥一沙蔑遺利矣是金非<lb/>
不出也平原沃土桑柘甚盛蠶女勤苦罔畏飢渇急<lb/>
采疾食如避盗賊繭簿山立繰車之聲連甍相聞非<lb/>
貴非驕靡不務此是絲非不多也金盡出而用不足<lb/>
盖用之者衆也絲雖多而帛不賤盖不專以為帛也<lb/>
古者以金銀為幣與泉布並行既而稍用為器飾然<lb/>
亦未甚著也今也翕然用之亡有品制守閭閻者唯<lb/>
財是視自飲食頮沐之器玩好之具或飾或作必以<lb/>
<pb n="KR4d0042_SBCK_020-43a"/>
白金連斤絫鈞以多為愜財愈雄者則無所不至矣<lb/>
舉天下皆然故金雖盡出而用益不足也古者錦文<lb/>
不粥扵市不示民以奢也今也庶民之家必衣重錦<lb/>
厚綾羅縠之衣名状百出弗可勝窮工女機杼交臂<lb/>
營作爭為纎巧以漁倍息其為帛者盬工惡絲而巳<lb/>
故絲雖多而帛不賤也金不足則價騰躍價騰躍則<lb/>
出邦布而市之費日増焉猶不能登其數則率民而<lb/>
買之彼農民未嘗蓄金銀一旦當具則必資扵豪黨<lb/>
資扵豪黨則或壞其産焉官增其費民壊其産此實<lb/>
弊之大也帛不賤則貧民弗可得貧民弗可得則紵<lb/>
<pb n="KR4d0042_SBCK_020-43b"/>
絮不足以禦冬而凍者多矣宮之稅買其價弗損而<lb/>
唯行濫之得帛行濫則軍吏之衣莫能完固而貧者<lb/>
多矣官價弗損人民多凍軍吏多貧此亦弊之大也<lb/>
今将救之則莫如明立制度其用金銀上下有等多<lb/>
少有數匹庶賤類毋得僣擬則金不可勝用也君子<lb/>
小人服章有别民非布帛毋得輙衣工機之功将復<lb/>
其本則帛不可勝用也果能此道矣是宿弊之源可<lb/>
坐而塞也孔子曰為政先禮禮其政之本乎制度禮<lb/>
之實也善為政者得無留意㢤<lb/>
　　　富國策第四<lb/>
<pb n="KR4d0042_SBCK_020-44a"/>
或曰前所謂敺㳺民而㱕之謂逐末也冗食也末者<lb/>
何事冗者何名其所以敺之請言其術曰所謂末者<lb/>
工商也所謂冗者不在四民之列者也古者工不造<lb/>
琱琢商不通侈靡偽飾之禁在民者十有二在商者<lb/>
十有二在賈者十有二在工者十有二故工之所作<lb/>
賈之所粥商之所資皆用物也用物有限則工商亦<lb/>
有數今也民間淫侈亡度以竒相曜以新相夸工以<lb/>
用物為鄙而競作機巧商以用物為凡而競通珍異<lb/>
或旬月之功而朝夕敝焉或萬里之来而墜地毀焉<lb/>
物亡益而利亡筭故民優為之工商所以日多也古<lb/>
<pb n="KR4d0042_SBCK_020-44b"/>
者祀天神祭地祗享人鬼它未聞也今也釋老用事<lb/>
率吾民而事之為緇焉為黄焉籍而未度者民之為<lb/>
役者無慮㡬百萬廣占良田利宅媺衣飽食坐談空<lb/>
虚以誑曜愚俗此不在四民之列者也古者府史胥<lb/>
徒官有定數今也郡縣之治未免寛貸冐名待闕傭<lb/>
書雇納請嘱之流動以千計内滿官府外填街陌交<lb/>
相賛助招權為姦狗偷蠶食竭人膏血此又不在四<lb/>
民之列者也古者執左道以亂政殺假扵鬼神時日<lb/>
卜筮以疑衆殺周禮有醫師掌疾醫痬醫以治萬民<lb/>
之疾病疕痬其員不過十數今也巫醫卜相之類肩<lb/>
<pb n="KR4d0042_SBCK_020-45a"/>
相摩轂相擊也或托淫邪之鬼或用亡驗之方或䡖<lb/>
言天地之數或自許人倫之鑒迂恠矯妄獵取財物<lb/>
人之信之若司命焉此又不在四民之列者也古者<lb/>
天子諸侯大夫士用樂庶人無用樂之文况新樂之<lb/>
發子夏所不語匹夫熒惑諸侯孔子誅之今也里巷<lb/>
之中皷吹無節歌舞相樂倡優擾雜角觝之戯木棊<lb/>
革鞠養玩鳥獸其徒之數群行類聚往来自恣仰給<lb/>
扵人此又不在四民之列者也一夫不耕或受之飢<lb/>
一女不織或受之寒而不耕者凡㡬夫不織者凡㡬<lb/>
女柰何民不飢且寒也百姓不足君孰與足民飢寒<lb/>
<pb n="KR4d0042_SBCK_020-45b"/>
而上不匱者未之有也欲敺工商則莫若復樸素而<lb/>
禁巧偽樸素復則物少價巧偽去則用有數利薄而<lb/>
不售則或罷㱕矣如此則工商可敺也欲敺緇黄則<lb/>
莫若止度人而禁修寺觀止度人則未度者無所待<lb/>
而皆罷㱕矣禁修寺觀則巳度者不安其居而或罷<lb/>
㱕矣其不㱕者後數十年物故盡矣如此則緇黄可<lb/>
敺也欲敺官府之姦則莫若申明憲令慎擇守宰法<lb/>
嚴而吏察則無所措手無所措手則不得不罷㱕矣<lb/>
如此則官府之姦可敺也欲敺方術之濫則莫若立<lb/>
醫學以教生徒制其員數責以精深治人不愈書以<lb/>
<pb n="KR4d0042_SBCK_020-46a"/>
為罪其餘妖妄託言禍福一切禁絶重以遘募論之<lb/>
如法為之既艱則不得不罷㱕矣如此則方術之濫<lb/>
可敺也欲敺聲伎之賤則莫若令民家毋得用樂衣<lb/>
冠之㑹勿納俳戯申命關防呵其過往用之既少則<lb/>
不得不罷㱕矣如此則聲伎之賤可敺也敺之有術<lb/>
復之有業然而不力扵農者未之信也<lb/>
　　　富國策第五<lb/>
或曰釋老之弊酷排者多矣然以脩心養真化人以<lb/>
善或有益扵世故聖賢相因重其改作今欲敺緇黄<lb/>
而㱕之無乃巳甚乎曰夫所謂修心化人者舍吾堯<lb/>
<pb n="KR4d0042_SBCK_020-46b"/>
舜之道将安之乎彼修心化人而不由扵禮苟簡自<lb/>
恣而巳矣昔孟子之闢楊墨曰楊氏為我是無君也<lb/>
墨氏兼愛是無父也今山澤之臞務為無求扵世呼<lb/>
吸服食謂夀可長非為我乎浮屠之法棄家違親鳥<lb/>
獸魚鼈毋得殺伐非兼愛乎為我是無君兼愛是無<lb/>
父無父無君不忠不孝况其弗及者則罪可知矣故<lb/>
韓愈曰釋老之弊過扵楊墨也然而曰人其人火其<lb/>
書廬其居則言之太暴敺之㒵漸何者飽食安居其<lb/>
習巳乆一旦歛數十百萬人而冠之則警擾甚矣故<lb/>
前所謂止度人而禁修寺觀者漸而敺之之術也緇<lb/>
<pb n="KR4d0042_SBCK_020-47a"/>
黄存則其害有十緇黄去則其利有十男不知耕而<lb/>
農夫食之女不知蠶而織婦衣之其害一也男則曠<lb/>
女則怨上感隂陽下長淫濫其害二也幼不為黄長<lb/>
不為丁坐逃繇役弗給公上其害三也俗不患貧而<lb/>
患不施不患悪而患不齋民財以殫國用以耗其害<lb/>
四也誘人子弟以披以削親老莫養家貧莫救其害<lb/>
五也不易之田樹藝之圃大山澤藪跨據畧盡其害<lb/>
六也營繕之功歲月弗巳驅我貧民奪我農時其害<lb/>
七也材木瓦石兼收並采市價騰踊民無室廬其害<lb/>
八也門堂之飾器用之華刻畫丹漆末作以熾其害<lb/>
<pb n="KR4d0042_SBCK_020-47b"/>
九也惰農之子避吏之猾以傭以役所至如㱕其害<lb/>
十也果去之則男可使耕而農夫不輟食矣女可使<lb/>
蠶而織婦不輟衣矣其利一也男則有室女則有家<lb/>
和氣以臻風俗以正其利二也戸有増口籍有増丁<lb/>
繇役乃均民力不困其利三也財無所施食無所齋<lb/>
民有羡餘國以充實其利四也父保其子兄保其弟<lb/>
冠焉帶焉沒齒弗去其利五也土田之直有助經費<lb/>
山澤之富一㱕衡虞其利六也營繕之勞悉巳禁止<lb/>
不驅貧民不奪農時其利七也良材宻石亦既亡用<lb/>
民得築蓋官得繕完其利八也淫巧之工無所措手<lb/>
<pb n="KR4d0042_SBCK_020-48a"/>
棄末反本盡縁南畮其利九也宮毀寺壊不傭不役<lb/>
惰者猾者靡所逋逃其利十也去十害而取十利民<lb/>
人樂業國家富強萬世之策也何惮而不為㢤将以<lb/>
存而勿論乎則董仲舒以為諸不在六藝之科孔子<lb/>
之術者皆絶其道勿使並進邪辟之說滅息然後統<lb/>
紀可一而法度可明民知所從矣将以為民祈福乎<lb/>
則詩云豈弟君子求福不回此皆賢人之至論先聖<lb/>
之法言也少留神明孰禦焉<lb/>
　　　富國策第六<lb/>
古人有言曰榖甚賤則傷農貴則傷末謂農常糶而<lb/>
<pb n="KR4d0042_SBCK_020-48b"/>
末常糴也此一切之論也愚以為賤則傷農貴亦傷<lb/>
農賤則利末貴亦利末盖農不常糶有時而糴也末<lb/>
不常糴有時而糶也以一歲之中論之大抵歛時多<lb/>
賤而種時多貴矣夫農勞扵作劇扵病也愛其榖甚<lb/>
扵生也不得已而糶者則有由焉小則具服器大則<lb/>
營昬䘮公有賦役之令私有稱貸之責故一榖始熟<lb/>
腰鎌未觧而日輸扵市焉糶者既多其價不得不賤<lb/>
賤則賈人乗勢而罔之䡖其幣而大其量不然則不<lb/>
售矣故曰歛時多賤賤則傷農而利末也農人倉廩<lb/>
既不盈竇窖既不實多或數月少或旬時而用度竭<lb/>
<pb n="KR4d0042_SBCK_020-49a"/>
　矣土将生而或無種也耒将執而或無食也扵是乎<lb/>
　日取扵市焉糴者既多其價不得不貴貴則賈人乗<lb/>
　勢而閉之重其幣而小其量不然則不予矣故曰種<lb/>
　時多貴貴亦傷農而利末也農之糶也或闔頃而收<lb/>
　連車而出不䏻以足用及其糴也或倍稱賤賣毀室<lb/>
　伐樹不能以足食而坐賈常規人之餘幸人之不足<lb/>
　所為甚逸而所得甚饒此農所以困窮而末所以兼<lb/>
　恣也易繫辭曰何以聚人曰財理財正辭禁民為非<lb/>
　曰義財者君之所理也君不理則蓄賈專行而制民<lb/>
　命矣上之澤扵是不下流而人無聊矣此平糴之法<lb/>
<pb n="KR4d0042_SBCK_020-49b"/>
有為而作也管仲行扵齊李悝行扵魏耿夀昌行扵<lb/>
漢國不失實人獲其利自晋迄隋時或興廢厥聞未<lb/>
昭唐天寳中天下平糴殆五百萬斛兹全盛之事也<lb/>
大宋受命将百年矣穀入之蔵所在山積平糴之法<lb/>
行之乆矣盖平糴之法行則農人秋糶不甚賤春糴<lb/>
不甚貴大賈蓄家不得豪奪之矣而官之出息常什<lb/>
一二民既不困國且有利兹古聖賢之用心也然其<lb/>
所未至則有三焉數少也道逺也吏姦也一郡之糴<lb/>
不數千萬其餘畢入扵賈人至春當糶寡出之則不<lb/>
足扵饑也多出之則可計日而盡也扵是賈人深蔵<lb/>
<pb n="KR4d0042_SBCK_020-50a"/>
而待其盡盡則權㱕於賈人矣是數少之弊也倉儲<lb/>
之建皆在郡治縣之逺者或數百里其貧民多糴則<lb/>
無資少糴則非可朝行而暮㱕也故終弗得而食之<lb/>
矣是道逺之弊也舉掌之人政或以賄㮣量不均行<lb/>
濫時有及其出也或减焉或雜焉名曰裁價實則貴<lb/>
矣是吏姦之弊也今若廣置本泉増其糴數則蓄賈<lb/>
無所專利矣倉儲之建各扵其縣則逺民可以得食<lb/>
矣申命州部必使㢘能則姦吏無以侵刻矣如此利<lb/>
國便人事可經乆是謂通輕重之權不可不察<lb/>
　　　富國策第七<lb/>
<pb n="KR4d0042_SBCK_020-50b"/>
水旱之憂聖王所不免堯湯之事賢愚嘗共聞也故<lb/>
君人者務多蓄積以為之備王制曰三年耕必有一<lb/>
年之食九年耕必有三年之食以三十年之通雖有<lb/>
㓙旱水溢民無菜色周禮遺人掌邦之委積以待施<lb/>
惠郷里之委積以恤民之囏阨門關之委積以養老<lb/>
孤郊里之委積以待賔客野鄙之委積以待覉旅縣<lb/>
都之委積以待凶荒此皆計國用之餘随便蓄積以<lb/>
湏乏困故時可灾物可夭苗可稿地可赤而人不可<lb/>
飢也自井田法壊軍國務煩政取一切或未猶逺兵<lb/>
有儲邉有備則國之幸矣吏之能矣元元之民自為<lb/>
<pb n="KR4d0042_SBCK_020-51a"/>
之而巳矣夫民之無知靡衣媮食豐嵗粒米狼戾有<lb/>
不愛也食之亡節用之亡度或委於糞土或腐扵甑甗<lb/>
或以飫狗馬或以肥雞䳱計口論費㡬何而不倍蓰<lb/>
也及其㓙年則家不素蓄人不豫備室如罄矣突不<lb/>
黔矣草木之根實不足以飽矣扵是強者為盗賊弱<lb/>
者轉而死溝<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>父母妻子不能相保此禍亂之階善<lb/>
為國者所宜留意也嚮者天地嘗有灾矣百姓嘗有<lb/>
飢矣使以安撫為號者擁節而宵征吏以勸誘為辭<lb/>
者弗絶扵耳或出御府之金或下鬻爵之令君心勤<lb/>
止不翅慈母然而榖生有時不可以坐而待也儲峙<lb/>
<pb n="KR4d0042_SBCK_020-51b"/>
有數不可以從天降也求之甚至得之㡬希以此振<lb/>
民不亦難矣愚竊跡古制之宜扵時者莫若義倉之<lb/>
為愈也盖豐年損其有餘儉年救其不足事至纎悉<lb/>
功垂無窮故惰開皇中始立社倉終於文皇得無飢<lb/>
饉唐太宗曰既為百姓先作儲貯官為舉掌以備㓙<lb/>
年非朕所湏横生賦歛利人之事深足可嘉今宜扵<lb/>
天下縣治各建倉廪踵唐之制以義為名然唐之用<lb/>
心固善矣歛散之法則未盡得宜彼計民稼種以畮<lb/>
稅之及無田者亦各有差則䏻入粟之人非窮民也<lb/>
至㓙年則入粟之家或自有貯俻不當賙救扵是窮<lb/>
<pb n="KR4d0042_SBCK_020-52a"/>
民享之矣出此而入彼有䘮而無得奚以異扵厚歛<lb/>
乎今莫若以農末之民各分戸等毎扵秋成以次入<lb/>
粟謂之寄留至㐫年則下戸之乏食者凖數給還其<lb/>
上戸則轉以給窮民書其轉給之數積以歲年數登<lb/>
若干者拜以爵級以寵異之則富人樂輸窮民受賜<lb/>
矣與夫臨事而鬻爵無粟而虚求不可同日而語也<lb/>
　　　富國䇿第八<lb/>
昔在神農日中爲市致民聚貨以有易無然䡖重之<lb/>
數無所主宰故後世聖人造幣以權之其始以珠玉<lb/>
爲上幣黄金爲中幣白金爲下幣但珠玉金銀其價<lb/>
<pb n="KR4d0042_SBCK_020-52b"/>
重大不適小用惟泉布之作百王不易之道也根周<lb/>
苗漢蔓于隋唐或因或革模法亡常獨開元之號最<lb/>
得中制相承遂至于今斯固先史商之乆矣大抵錢<lb/>
多則䡖䡖則物重錢少則重重則物䡖物重則用或<lb/>
闕物䡖則貨或滯一重一䡖利病存乎民矣至以國<lb/>
計論之莫若多之為貴何者用有常數不可裁减故<lb/>
也朝家治平日乆泉府之積嘗朽貫矣而近歲以来<lb/>
或以虚竭天下郡國亦罕餘見夫泉流布散通扵上<lb/>
下不足扵國則餘扵民必然之勢也而今民間又鮮<lb/>
蔵繦之家且舊泉既不毀新鑄復日多宜增而却損<lb/>
<pb n="KR4d0042_SBCK_020-53a"/>
其故何也錢非温也不可衣而弊之也非脆也不可<lb/>
食而盡之也然而安在㢤是有姦人銷之也姦人所<lb/>
以得銷者以惡錢容扵市銅像銅器容於寺觀也竊<lb/>
觀人間或銷法錢殽雜他巧以為惡錢其作必扵重<lb/>
湖大江窮山深谷風濤所阻猛獸所在人不得見吏<lb/>
不得呵是法令無由而勝也銷一法錢或鑄四五市<lb/>
人易之猶以二三則常倍息矣民既蓄惡錢不可使<lb/>
勿用利之所在是法令亦無由而勝也國失法錢而<lb/>
民得惡錢惡錢終不可為國用此錢所以益少也又<lb/>
緇黄之家競禮銅像易模変巧動必滿堂鐃鉦鐘磬<lb/>
<pb n="KR4d0042_SBCK_020-53b"/>
之器所在雷震謂取扵官則有害冶鑄其私則以錢<lb/>
為之耳新故渾殽公私莫辨是法令亦無由而勝也<lb/>
用之廣矣利數倍矣故槖焉而熖鍜焉而聲者往往<lb/>
而是披榛而行衷甲而商者不絶扵道緩則恣所為<lb/>
急則闘而死是法令亦無由而勝也像則日新器則<lb/>
日長其所銷者寧有紀極此錢所以益少也今欲絶<lb/>
盗鑄莫若去惡錢去惡錢非急誅之謂也欲辨銅像<lb/>
銅器莫若一取而銷之勿得復用也何謂絶盗鑄莫<lb/>
若去惡錢夫盗鑄之人散在幽逺卒以法繩之則吏<lb/>
必苛察獄必冤濫閭里之間将不安居焉苟有利矣<lb/>
<pb n="KR4d0042_SBCK_020-54a"/>
雖死而必求苟無用矣雖縦之弗為惡錢去則盗鑄<lb/>
者無用無用則盗鑄自絶矣故曰絶盗鑄莫若去惡<lb/>
錢也何謂去惡錢非急誅之謂也今人間既多惡錢<lb/>
一旦急之則莫敢出莫敢出則是銷法錢之銅而積<lb/>
之無用之地國既失實民且傷財固莫若下令收惡<lb/>
錢而銷之除其殽雜償以銅價示之期日要之重典<lb/>
民既畏法而喜扵得直将畢入扵官官挾其銅因以<lb/>
資冶鑄則法錢益増惡錢盡去矣故曰去惡錢非急<lb/>
誅之謂也何謂欲辨銅像銅器莫若一取而銷之勿<lb/>
得復用也今寺觀擳比像器之設遽數不終必詰之<lb/>
<pb n="KR4d0042_SBCK_020-54b"/>
曰作之新乎因之故乎取之官乎得之私乎則是増<lb/>
吏貟不足以按廣獄城不足以繫令愈急而姦愈生<lb/>
非術之善也若一取而銷之勿得復用則銅積足以<lb/>
資冶鑄工巧無所措其手銷錢之弊不禁而止故曰<lb/>
欲辨銅像銅器莫若一取而銷之勿得復用也至扵<lb/>
蠻夷之國舟車所通竊我泉貨不可不察古之人曰<lb/>
錢者亡用器也而可以易富貴富貴者人主操柄也<lb/>
果慎斯術則操柄無失而群下服從有國之急務也<lb/>
　　　富國策第九<lb/>
縣官食租衣稅古之道也自漢而下兵益興經費益<lb/>
<pb n="KR4d0042_SBCK_020-55a"/>
不足日生他名猶罔克濟勢不可巳非上失也山澤<lb/>
之富天地所以養人者鬻塩之利博矣故東郭咸陽<lb/>
致生累千金吴王濞富埒天子孝武因置鹽鐡官是<lb/>
時國用饒給而民不益賦未必不由此也朝家酌古<lb/>
鹽法有因有革或引之池或汲之井或熬之海一出<lb/>
公上人不能私此其因者也東南列郡官自斥賣舟<lb/>
運銜尾倉儲如坻商旅之行歛手無措此其革者也<lb/>
然先王之制未有始善而末不弊者盖作法之時上<lb/>
心切至吏皆圖功人皆畏法而姦謀未生始以是善<lb/>
也絫世之後事同凡常吏或觧弛人或慣習而姦謀<lb/>
<pb n="KR4d0042_SBCK_020-55b"/>
日生末以是弊也官初糶鹽時操其贏甚厚而郡國<lb/>
鹽積常不足扵糶今之郡國昔之郡國也戸口蕃息<lb/>
則倍蓰矣而糶益少鹽益滯者何也是姦謀入焉耳<lb/>
彼鹽之来逺者逾江湖歲扵波月扵風焉近者亦百<lb/>
數十里維堤堰宿葭菼焉軍之窮吏之狡者家扵是<lb/>
食扵是私賣其什之㡬而足以它物固其常也既輦<lb/>
而倉則舉掌之人又私賣其什之㡬而足以它物無<lb/>
慮公鹽常失其半而半它物焉民之食鹽既多私賣<lb/>
者矣而公鹽之出不可賖貰故坐肆占賣者郡纔數<lb/>
十以數萬家之食仰數十戸之鹽一銖一兩不可與<lb/>
<pb n="KR4d0042_SBCK_020-56a"/>
官為市必取扵斯人之徒其勢必小其權量増以糞<lb/>
土常不啻以倍價取半鹽矣公鹽貴而汙私鹽賤而<lb/>
潔山澤之甿城邑之豪競食之而竊販者亦交馳焉<lb/>
是則民雖衆多或食私鹽或食糞土利輸扵姦而官<lb/>
之糶益少鹽益滯矣令非緩也法非䡖也利之所誘<lb/>
雖日刑人號痛之聲動乎天地弗能禁也故今日之<lb/>
宜莫如通商商通則公利不减而鹽無滯也何謂商<lb/>
通則公利不减夫官自糶鹽利信厚矣然舟有壊倉<lb/>
有堕官有俸卒有糧費巳多矣若官鬻鹽而糶與商<lb/>
人使自行之既權其息因取關市之稅而費省焉是<lb/>
<pb n="KR4d0042_SBCK_020-56b"/>
公利不减也何謂商通則鹽無滯夫商人衆而務售<lb/>
則鹽不殽雜所至之地又以貰于市人則列肆多得<lb/>
斥賣賣者多而務售則鹽亦不殽雜昔啖糞土者今<lb/>
皆食鹽昔憙竊販者今皆公行鹽之用益廣是以無<lb/>
滯也公利不减而鹽無滯財用以足刑罰以清治世<lb/>
之懿也或曰官鬻鹽而糶與商人有息焉有稅焉息<lb/>
寡而稅薄則公利損息多而稅厚則商不来何如曰<lb/>
不若寡薄之爲愈也寡薄則何以使公利不損曰東<lb/>
南和糴㡬二百萬轉漕之費不爲不多矣今糴鹽與<lb/>
商以米㩁折則數百萬斛可坐致淮海是扵公利豈<lb/>
<pb n="KR4d0042_SBCK_020-57a"/>
少也㢤易曰通其變使民不倦此通變之時不可忽<lb/>
也<lb/>
　　　富國策第十<lb/>
或曰天下之貨茶最後出而國用賴焉今兹有說乎<lb/>
曰茶非古也源扵江左流扵天下浸淫扵近代君子<lb/>
小人靡不嗜也富貴貧賤靡不用也有國者從而籠<lb/>
之利一孔矣而世之所貴家之所蓄則非有公茶者<lb/>
何公茶濫惡不味扵口故也毎歲之春芽者既掇焙<lb/>
者既出則吏呼而買之民輓而輸之矣民之淳或以<lb/>
利而姦也吏之察或以賄而闇也扵是乎行濫入焉<lb/>
<pb n="KR4d0042_SBCK_020-57b"/>
草邪木邪唯恐器之不盈也塵邪煤邪唯恐行之不<lb/>
昂也商筭而行或不售也則販者鮮矣倉儲之乆或<lb/>
腐敗也則水火乗之矣是以邦之泉布竭扵市估而<lb/>
積之亡用之地息未收而本或䘮矣若東南列郡則<lb/>
吏自斥賣課不甚多時或不登焉而民之自用常數<lb/>
倍矣来有甚逺價有甚貴而人爭取之者味羙也塗<lb/>
有甚險法有甚重而人爭販之者利厚也廵按之使<lb/>
逐捕之卒日馳扵野黥額之吏鞭背之人日滿扵庭<lb/>
愁怨愈多而姦不可禁督責愈重而財不可阜勢之<lb/>
所運末如之何也巳今日之宜亦莫如一切通商官<lb/>
<pb n="KR4d0042_SBCK_020-58a"/>
勿賣買聴其自為而籍茶山之租科商人之稅以此<lb/>
校彼殊塗一致且商人自市則所擇必精所擇精則<lb/>
儥之必售儥之售則商人衆商人衆則入稅多矣又<lb/>
昔之所以披草莾懐兵刃務私販者禁嚴故也既巳<lb/>
通商則當安行夷路自實官府亦入稅多矣况不滯<lb/>
本泉不煩威獄利國便人莫善扵此或曰子謂通茶<lb/>
鹽之商其如逐末何曰昔之未通商也文峻而網宻<lb/>
富厚重慎之子罔㳺其間故蚩蚩細民以身易財者<lb/>
入焉若法通商則大賈蓄家射時而趍細民何利焉<lb/>
非逐末之路也扵戯鹽始扵漢茶始扵唐取以濟時<lb/>
<pb n="KR4d0042_SBCK_020-58b"/>
事非師古異日邦財饒衍王道寖昌棄之扵民不勝<lb/>
大願<lb/>
直講李先生文集卷之十六終<lb/>
<pb n="KR4d0042_SBCK_020-59a"/>
<pb n="KR4d0042_SBCK_020-60a"/>
直講李先生文集卷之十七<lb/>
　　強兵策十首<lb/>
　　　強兵策第一<lb/>
兵之作尚矣黄帝堯舜以来未之有改也故國之扵<lb/>
兵猶鷹隼之扵羽翼虎豹之扵爪牙也羽翼不勁鷙<lb/>
鳥不䏻以死尺鷃爪牙不銳猛獸不能以肉食兵不<lb/>
強聖人不能以制褐夫矣所謂強兵者非曰日尋干<lb/>
戈暴骨萬里逞一朝之忿以求横行天下也必有仁<lb/>
義存焉耳仁義之說何如曰歷觀世俗之論兵者多<lb/>
得其一體而未能具也儒生曰仁義而巳矣何必詐<lb/>
<pb n="KR4d0042_SBCK_020-60b"/>
力武夫曰詐力而巳矣何必仁義是皆知其一未知<lb/>
其二也愚以爲仁義者兵之本也詐力者兵之末也<lb/>
本末相權用之得所則無敵矣故君者純扵本者也<lb/>
将者駮扵末者也孫子曰主孰有道将孰有能道道<lb/>
徳也能智能也又曰将者智也信也仁也勇也嚴也<lb/>
乃知君則專用道徳将則智信仁勇嚴並用之矣昔<lb/>
大道之行與三代之英不敢逺引請以漢事明之韓<lb/>
信言扵漢王曰項王所過無不殘滅者天下多怨百<lb/>
姓不親附名雖爲覇實失天下心大王之入武闗秋<lb/>
毫無所害除秦苛法與秦約法三章秦人無不欲得<lb/>
<pb n="KR4d0042_SBCK_020-61a"/>
大王王秦者今大王舉而東三秦可傳檄而定也此<lb/>
項王失仁義而漢王得之之謂也及信為将以木罌<lb/>
缶渡而虜魏王背水陣立赤幟而破成安君成安君<lb/>
不聴廣武君䇿以為義兵不用詐謀竒計故身死泜<lb/>
水上此成安君失詐力而韓信得之之驗也然為将<lb/>
者多知詐力而為君者或不通仁義故雖百戦百勝<lb/>
而國愈不安敵愈不服也所謂仁義者亦非朝肆赦<lb/>
暮行賞姑息扵人之謂也賢者興愚者廢善者觀惡<lb/>
者懲賦歛有法繇役有時人各有業而無乏用樂其<lb/>
生而親其上此仁義之凡也彼貧其民而我富之彼<lb/>
<pb n="KR4d0042_SBCK_020-61b"/>
勞其民而我逸之彼虐其民而我寛之則敵人望之<lb/>
若赤子之號父母将匍匐而至矣彼雖有石城湯池<lb/>
誰與守也雖有堅甲利兵誰與執也是謂不戰而屈<lb/>
人之兵矣若彼貧其民我亦貧之彼勞其民我亦勞<lb/>
之彼虐其民我亦虐之而望敵人之来是猶以鴆漿<lb/>
待渇者以附子呼飢人彼寧無聊必死而巳孰為来<lb/>
㢤敵無㱕心而誓必死則我雖以太公為将孟賁為<lb/>
卒飛兎為騎太阿為兵未易可圖也而况吾民不附<lb/>
自生它變亦不可不慎也國家積徳絫仁為之百年<lb/>
矣黎民懐惠且歌舞矣不幸戎心怙亂阻我王命師<lb/>
<pb n="KR4d0042_SBCK_020-62a"/>
興三歲未獲振凱雖天衷勤恤而軍事惟煩或以財<lb/>
賦或以力征元元無知頗或愁怨而西方尤甚矣伏<lb/>
惟發徳音爲天下慮内以紓吾民外以誘来者則邉<lb/>
鄙可安大功可立有識之願也<lb/>
　　　强兵策第二<lb/>
或曰天下之事宜何慮㢤曰以天下爲一身則諸夏<lb/>
腹心也夷狄手足也腹心安寧氣和而神王則手足<lb/>
之疾非吾禍也若腹心不寧役其氣而疲其神以專<lb/>
治手足手足未愈而腹心殆矣故用兵之法必脩諸<lb/>
内而後行諸外彼戎狄豺狼罔知禮義強則犯上弱<lb/>
<pb n="KR4d0042_SBCK_020-62b"/>
則離散執而誅之用力非少舍而弗問時復侵軼顧<lb/>
權制之何如耳故當今之慮若興屯田之利以積榖<lb/>
扵邉外足兵食内免饋運民以息肩國以省費既安<lb/>
既飽以時訓練来則奮擊去則勿追以逸待勞以老<lb/>
其師此䇿之上也若宿兵扵外仰給扵内前不敢進<lb/>
後不敢退雖曰無功幸免扵敗千里饋糧二十致一<lb/>
材木敝扵車輦牛馬死扵牽徬男女困餓室家空虚<lb/>
行之數年敵承其弊此策之中也若帥師深入贏粮<lb/>
而随少人則攻戰不足多人則饋饟不繼道險而有<lb/>
伏勢孤而亡援與無知之俗爭一旦之命萬一蹉跌<lb/>
<pb n="KR4d0042_SBCK_020-63a"/>
禍在不測此䇿之下也今将出上策則何如曰屯田<lb/>
之利建議者多矣而執事未之從者其以地少可耕<lb/>
之田乎軍無可耕之人乎今之郡國民既庶矣誠少<lb/>
曠土可以耕也今之禁衞卒素驕矣誠無勤者可以<lb/>
耕也然而可耕之田安取之㢤曰邉郡之民有困者<lb/>
矣有不安其居者矣苟募其徙内地授以生業使之<lb/>
安堵乃以其故田宅隷于屯官則不患無田矣然而<lb/>
可耕之人安取之㢤曰邉郡之兵自禁旅之外别置<lb/>
屯軍凡天下廂之冗役者法之流移者民之願從者<lb/>
合而籍之以隷于屯官則不患無人矣田既入人既<lb/>
<pb n="KR4d0042_SBCK_020-63b"/>
聚然後辨其夫畮列之廬舍授之耒耜教之稼穡明<lb/>
立勸課時加督察勤則有賞惰則有刑然而農功集<lb/>
矣既又為之什伍立其長帥賦以兵器與其甲胄乗<lb/>
其閑暇習之戰闘是謂因内政以寄軍令也然而武<lb/>
事興矣食既足兵既練禁旅未動而屯軍固巳銳矣<lb/>
以紅腐之積濟虎貔之師利則進戰否則堅守國不<lb/>
知耗民不知勞而邉将髙枕矣彼其不忠不孝愚弄<lb/>
其民扵矢石間而我以餘力馭之亡有日矣或曰屯<lb/>
田固便矣徙民内地不亦擾乎抑其授以生業扵國<lb/>
用何如㢤曰民得去兵寇䡖賦役而就善地若水之<lb/>
<pb n="KR4d0042_SBCK_020-64a"/>
扵下魚之扵淵也今募其徙是順民之政也漢武帝<lb/>
徙闗東貧人扵隴西北地西河上郡凡七十餘萬口<lb/>
後加徙猾吏扵關内當是之時弗聞其擾也且以輦<lb/>
運之費為徙民之生業不亦多乎輦運則連年不息<lb/>
民業則一與之而巳矣暫勞永逸其此之謂乎然則<lb/>
民樂内徙而邉郡虚如之何曰嚮者民多而兵少故<lb/>
闘者寡而驚者衆如使民少而兵多則闘者衆而民<lb/>
有賴矣以兵易民何虚之有㢤在漢趙充國在唐婁<lb/>
師徳皆以屯田利盡西土威震羗胡兹薦紳先生之<lb/>
所常言也惟熟圖之<lb/>
<pb n="KR4d0042_SBCK_020-64b"/>
　　　強兵策第三<lb/>
或曰屯軍之耕自養可矣禁旅坐食胡能給之曰古<lb/>
者制農田百畒百畒之分上農夫食九人其次食八<lb/>
人其次食七人其次食六人下農夫食五人其人之<lb/>
食上年則人四鬴中年則人三鬴下年則人二鬴計<lb/>
一夫之耕其登榖不寡矣今屯軍之耕姑以下農夫<lb/>
為率一夫耕而食五人則十萬夫耕所食禁旅四十<lb/>
萬人矣以二十萬夫耕則餘四十萬人之食三年耕<lb/>
則有二年之蓄矣雖有凶旱水溢巖廊之上可無西<lb/>
顧之憂也然則屯田之利可施扵天下乎曰今天下<lb/>
<pb n="KR4d0042_SBCK_020-65a"/>
公田往往而是籍沒之産未嘗絶書或爲豪黨占佃<lb/>
或以裁價斥賣公家之利亦云薄矣其勢莫若置屯<lb/>
官而領之舉力田之士以爲之吏招浮寄之人以爲<lb/>
之卒立其家室藝以桑麻三時治田一時講事男耕<lb/>
而後食女蠶而後衣撮粒不取扵倉寸帛不取扵府<lb/>
而帶甲之壮執兵之銳出盈野入盈城矣其所輸粟<lb/>
又多扵民而亡養士之費積之倉而巳矣此足食足<lb/>
兵之良筭也或曰議者多稱鄊軍何如曰周禮小司<lb/>
徒㑹萬民之卒伍而用之家出一人比爲伍閭爲兩<lb/>
族爲卒黨爲旅州爲師郷爲軍此先王之法也管子<lb/>
<pb n="KR4d0042_SBCK_020-65b"/>
作寓令之政卒伍定乎里而軍政成乎郊連其什伍<lb/>
居䖏同樂死生同憂禍福共之故夜戰則其聲相聞<lb/>
晝戰則其目相見緩急足以相死故能外攘戎狄内<lb/>
尊天子以安諸夏也夫設鄊軍以自衞前哲之意深<lb/>
矣人之愛親戚重財物盖天性也寇賊之来将殺我<lb/>
丁強虜我老弱蹂<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>我田宅掠取我金帛則凡噍類<lb/>
皆有闘心矣君人者因民心而利導之既訓練之又<lb/>
将領之則其守戰至死非賞罰使之然也竊觀近世<lb/>
鄊無軍目人不知武事家不蔵兵器寇賊之来則以<lb/>
袒裼之軀投餌扵虎口賊去信宿則吏卒至吏卒至<lb/>
<pb n="KR4d0042_SBCK_020-66a"/>
而亡所獲益為勞弊矣雖然豈唯野而巳㢤不曰郡<lb/>
乎曰縣乎自非方鎮多無備豫客軍百十僅如逆旅<lb/>
幸而治平矣萬一有狂夫大呼則奚以待之故鄊軍<lb/>
之名不可不察也近者亦籍戸而為之矣萬家五百<lb/>
亦巳多矣然恐将吏未得人訓習未得理何者統帥<lb/>
則縣令也縣令豈皆賢偏禆則戸民也戸民豈皆善<lb/>
撫御或失變故亡常此謂将吏未得人也令之所敎<lb/>
姑令習射曽不知坐作進退之節心背左右之宜耳<lb/>
不辨金皷目不别旌旗一旦用之敺市人耳此謂訓<lb/>
習未得理也如欲将吏得人莫若精擇縣令勿拘官<lb/>
<pb n="KR4d0042_SBCK_020-66b"/>
序一以材能縣令得人則偏禆之選亦得人矣然後明<lb/>
戰陣之法以授之則訓習得理矣如此則郷軍日強也<lb/>
屯軍以征戎鄊軍以守備郡國之勢皆王之藩屏也<lb/>
　　　強兵䇿第四<lb/>
或曰地勢西北髙東南下地髙而寒其民體厚而力<lb/>
強氣剛而志果地下而温其民體薄而力弱氣柔而<lb/>
志囬故西北之兵能辛苦有成功而東南之士少所<lb/>
立此士大夫咸知之也而子謂郡國屯軍可以征伐<lb/>
意者非東南之謂歟曰是老生之論也夫民之情性<lb/>
有地氣矣是之謂風也教而使之在君長矣是之謂<lb/>
<pb n="KR4d0042_SBCK_020-67a"/>
俗也聖王不擇民而教賢将不擇士而使擇民而敎<lb/>
是國無顔冉未可學也擇士而使是世無賁育未可<lb/>
戰也水至柔也揚之以風則可使覆舟金至剛也冶<lb/>
之以火則可使成器顧所用之方畧何如耳江南有<lb/>
卑薄之稱荆楚有剽䡖之議其傳非一世矣然楚若<lb/>
敖篳路籃縷而其後世常與晋爭諸侯吴太伯断髪<lb/>
文身而其後世亦先晋歃項籍以八千人起㑹稽而<lb/>
殺秦降王遷漢王扵蜀分裂天下號稱為覇宋武帝<lb/>
以百餘人起丹徒而誅桓正晋遂平齊地長驅關洛<lb/>
是則東南之士亦嘗與西北校矣惟其将之才不才<lb/>
<pb n="KR4d0042_SBCK_020-67b"/>
也然以今日之事言之則習有所多技有所長亦不<lb/>
可不察也若夫沙平草淺千里在目土不成丘水不<lb/>
成谷馬肥人䡖来往電駭雙帶兩鞬左右馳射此非<lb/>
南軍之所長也山陵險阨草木蓊蔚江流吞天巨浪<lb/>
時起行人疑惑飛鳥不度徒歩相搏短兵相擊此亦<lb/>
非北軍之所長也北征而用南軍衆則笑之矣南征<lb/>
而用北軍未有言其不可者竊所未諭也江海之濵<lb/>
或一盗肆虐一邦𬒳擾則命王人帥王卒以捕之以<lb/>
多擊少以短擊長費或甚厚而功或不立此亦一失<lb/>
也嚮者征南蠻谿洞則可監矣去平地而即險阻出<lb/>
<pb n="KR4d0042_SBCK_020-68a"/>
中國而入瘴癘狡穴未堙而吾軍殆矣竊惟廟筭之<lb/>
深未必不及此也盖郡國無精兵不可不内發故也<lb/>
載使置軍屯田随便興發則何征而不服何討而不<lb/>
誅㢤至若以古名将将之以騎戰之法教之舍此所<lb/>
短從彼所長則運之天下亦猶袵席間也<lb/>
　　　強兵策第五<lb/>
兵矢者軍之神靈也甲胄者人之司命也故一夫奮<lb/>
劍則千人披靡孟賁袒裼則童子關弓能殺之矣然<lb/>
兵不利不若無兵之愈也無兵則慎所擊而逺扵敗<lb/>
矣甲不堅不若無甲之愈也無甲則知所避而免扵<lb/>
<pb n="KR4d0042_SBCK_020-68b"/>
死矣有兵而不利有甲而不堅而假之以求勝恃之<lb/>
以求生則誤大事取大禍莫斯之甚也故周官考工<lb/>
為器之法天有時地有氣材有羙工有巧合此四者<lb/>
然後可以為良凡器皆然况扵兵乎故其為弓也取<lb/>
六材必以其時凡相幹欲赤黒而陽聲角欲青白而<lb/>
豐末膠欲朱色而昔筋欲小簡而長大結而澤漆欲<lb/>
測絲欲沈六材之全然後冬析幹春液角夏治筋秋<lb/>
合三材寒奠體氷析灂春𬒳弦其為矢也前弱則俛<lb/>
後弱則翔中弱則紆中強則揚羽豐則遲羽殺則趮<lb/>
是故夾而摇之以眡其豐殺之節橈之以眡其鴻殺<lb/>
<pb n="KR4d0042_SBCK_020-69a"/>
之稱凡相笴欲生而搏同搏欲重同重節欲䟽同䟽<lb/>
欲㮚其為戈殳㦸矛之秘也攻國欲短守國欲長置<lb/>
而揺之以眡其蜎炙諸牆以眡其橈之均横而揺之<lb/>
以眡其勁其為甲也眡其鑚空欲其惌眡其裏欲其<lb/>
易眡其朕欲其直<graphic n="KR1060" url="https://raw.githubusercontent.com/kanripo/KR-Gaiji/master/images/KR1060.png" mimeType="image/png"/>之欲其約舉而眡之欲其豐衣<lb/>
之欲其無齘是先王之為兵甲必及其時必羙其材<lb/>
工則必良事則必試如此其至也惟今郡國之貢兵<lb/>
器果何如㢤聚工而作卒歲後巳未嘗試也連輿而<lb/>
出方舟而上無不受也簡閱不明則精粗不别精粗<lb/>
不别則制作必濫制作濫則工不必巧材不必羙况<lb/>
<pb n="KR4d0042_SBCK_020-69b"/>
天時乎况地氣乎加以師興之際卒然求取斬木以<lb/>
為努伐竹以為箭或取非其時或産非其地備數而<lb/>
止行濫固多暴之日則焦濡之雨則朽以之應敵不<lb/>
知其可矧新甲之制出扵一切次𥿄為札索麻為縷<lb/>
費則省矣乆将奈何凡此之類皆有識之所聞見也<lb/>
至扵郡國兵庫或乆不啓戰守之具未嘗脩飾事至<lb/>
而慮亦非智者所能也愚以為天下造兵宜專命守<lb/>
臣以蒞之總置使名以督之工之選必難其人而進<lb/>
其食以優之材之取必善其物而増其價以来之取<lb/>
之有地来之有時為之有法日省之月試之善至多<lb/>
<pb n="KR4d0042_SBCK_020-70a"/>
則賞惡雖少而刑上下檢察用為急務其舊兵革勿<lb/>
絶繕完以備豫為政則龍淵太阿不獨稱扵古而蠻<lb/>
夷猾夏有血刃之期矣<lb/>
　　　強兵策第六<lb/>
孫子曰将能而君不御者勝故古者天子遣将扵太<lb/>
廟親操鉞持其首授其柄曰從是以上至天者将軍<lb/>
制之乃復操柄授與刃曰從是以下至淵者将軍制<lb/>
之故李牧之為趙将居邉軍市之租皆自用饗士賞<lb/>
賜决扵外不從中御也周亞夫之軍細柳軍中唯聞<lb/>
将軍之命不聞天子之詔也夫古先哲后扵王業亦<lb/>
<pb n="KR4d0042_SBCK_020-70b"/>
艱難矣安不忘危其心亦至矣豈故欲示人以利器<lb/>
成人以威柄以天下之命属之扵一臣㢤盖任賢之<lb/>
道不得不然也馬之所以能千里者以其獨行也若<lb/>
使駕以輜車驂以蹇驢役夫罷羸執轡其上則未必<lb/>
不傾覆矣况乎致逺㢤鳯之所以能千仞者以其自<lb/>
恣也若使繫之以線縷養之扵園囿藩籬之類啁啾<lb/>
其側未必不憂死矣况乎冲天㢤用兵之法一歩百<lb/>
變見可則進知難則退而曰有王命焉是白大人以<lb/>
救火也未及反命而煨燼乆矣曰有監軍焉是作舍<lb/>
道邉也謀無適從而終不可成矣竊跡其原盖知之<lb/>
<pb n="KR4d0042_SBCK_020-71a"/>
不盡信之不篤也知之不盡恐其不賢也信之不篤<lb/>
懼其不忠也不賢而無所制則或敗事矣不忠而無<lb/>
所監則或生變矣是故束之以詔令持之以親貴焉<lb/>
然恐其不賢胡不選賢而任之懼其不忠胡不擇忠<lb/>
而使之未見其賢而任之是國無賢邪未知其忠而<lb/>
使之是下無忠邪與其用之之疑曷若取之之慎孔<lb/>
子曰視其所以觀其所由察其所安人焉瘦㢤必也<lb/>
授以節度使之遵行邪則王人之㣲者自足為之矣<lb/>
安用大臣㢤大臣而尚可疑耶則小臣胡為而可信<lb/>
也彼誠不忠耶則不知有君矣何憚扵一小臣㢤昔<lb/>
<pb n="KR4d0042_SBCK_020-71b"/>
韓信平齊七十餘城南靣稱孤與楚則楚重與漢則<lb/>
漢重鼎足之形可坐而定也而藉金石之交荷觧衣<lb/>
推食之徳蒯通之說弗忍從也當是之時豈有監之<lb/>
者㢤及其削爵為侯居京師奉朝請乃欲外結陳狶<lb/>
内因諸官徒奴以行大事誠非嚮者三分之勢也而<lb/>
卒以叛逆者君恩不終而懐怨望也漢孝武之扵霍<lb/>
子孟蜀先主之扵諸葛孔明皆託以六尺之孤而弗<lb/>
聞有變者君臣之義至深國士之遇可懐也苟推赤<lb/>
心疇敢不順苟為疑之人亦無足信者今兹兵興矣<lb/>
将用矣惟上心曠然與忠賢為一體無置節目扵其<lb/>
<pb n="KR4d0042_SBCK_020-72a"/>
間則将才如神軍鋒如雷功業易可成也<lb/>
　　　強兵䇿第七<lb/>
國之所以爲國能擇将也将之所以爲将能養士也<lb/>
人莫不愛身而以身當矢石莫不愛死而以死衞社<lb/>
稷者厚無所往也故曰視卒如嬰児故可與之赴溪<lb/>
視卒如愛子故可與之俱死吴起吮疽而戰不旋踵<lb/>
李廣與士卒共飲食而愛樂爲用親非父母也倫非<lb/>
兄弟也然而所以撫循盡得其歡心者非一朝一夕<lb/>
之事也故臨敵易将兵家所忌彼其推恩信分甘苦<lb/>
曠日持乆上下親矣猶不能以有功一旦而易之則<lb/>
<pb n="KR4d0042_SBCK_020-72b"/>
雖賢矣雖仁矣上恩不可一言而洽也下情不可一<lb/>
顧而通也卒然用之則安能有以為㢤馬之馳矣而<lb/>
斷其蹄雖代以驥足弗能行也子之孩矣而逐其乳<lb/>
雖繼以毛嬙弗能育也昔燕以騎劫代樂毅遂有即<lb/>
墨之敗七十餘城盡反扵齊趙以馬服子代㢘頗遂<lb/>
有長平之降四十萬衆皆阬扵秦功或不可早建事<lb/>
或不可速成亦明主所宜察也竊觀今之易将誠以<lb/>
敗衂不稱故也夫任人當審其賢不賢未可責其勝<lb/>
不勝也不賢而勝非國之福也適所以召敵也賢而<lb/>
不勝非國之患也適所以儆之也使彼勝而驕我敗<lb/>
<pb n="KR4d0042_SBCK_020-73a"/>
而怒以無功之将用無功之士竭智盡力以求洒耻<lb/>
則不知山之有髙石之有堅水之有溺火之有焚死<lb/>
之可畏生之可懐矣孰能當其鋒㢤吴子謂魏武侯<lb/>
曰人有短長氣有盛衰君試發無功者三萬人臣率<lb/>
以嘗之其可乎今使一死賊扵曠野千人追之莫不<lb/>
梟視狼顧何者恐其暴起而害巳也是則一人投命<lb/>
足懼千夫故其以三萬人而破秦十萬衆也今以敗<lb/>
而易之是古名将無敗者乎孟明視敗扵崤而秦伯<lb/>
復其位方有焚舟之報荀林父敗扵邲而晉侯赦其<lb/>
罪卒致曲梁之功棄瑕録用古之道也若賢而易之<lb/>
<pb n="KR4d0042_SBCK_020-73b"/>
是雖有過人之畧無所復用斯足以快盗心而巳矣<lb/>
不賢而易之是去劇就閑如釋負檐斯足以遂其私<lb/>
而巳矣後之人将曰苟勝焉何恤乎富貴苟負焉不<lb/>
過一左遷而巳任之不甚乆責之不甚重人或苟且将<lb/>
焉用之幸而天威在上盗不敢前如使易将之際群情<lb/>
未安約束未定謀未及周備未及設而犬羊乗之禍亦<lb/>
不可測也誠能注意賢才期之逺大一勝勿遽賞賊平<lb/>
之後則茅土存焉一敗勿遽罰事終不濟則鈇鉞存焉<lb/>
困獸猶闘况大捋乎是則耻不足洒而賊不足平也<lb/>
　　　強兵策第八<lb/>
<pb n="KR4d0042_SBCK_020-74a"/>
或曰一敗勿罰過可畧也一勝勿賞何以使人曰勝<lb/>
而勿賞是所以使人之術也愚嘗深跡有國者之行<lb/>
事未始不以賞使人也而或失使之之道焉夫爵者<lb/>
所以貴也禄者所以富也富貴者是人之所欲也仁<lb/>
非伯夷叔齊㢘非扵陵仲子孰能不動其心㢤故智<lb/>
者竭慮勇者盡力辯者以說文者以檄不敢家其家<lb/>
不敢身其身不逺扵蠻貊之外不威扵矢石之間日<lb/>
不為暑風不為寒渇不暇飲飢不暇食孳孳焉從扵<lb/>
王事者賞使之然也雖有至性自天至誠發中不待<lb/>
勸沮而决所去就者兹盖非常之士豈可以衆人望<lb/>
<pb n="KR4d0042_SBCK_020-74b"/>
之㢤乃知賞之扵使人至矣其為失者賞之大速而<lb/>
浮扵功也徒知賞之可以使人而不知賞極則弗䏻<lb/>
使之矣舉億萬之衆贏千里之糧足未履扵山川手<lb/>
未煩扵枹鼓虜獲未盈車斬首未數級而幕府巳獻<lb/>
捷矣朝廷已議功矣爵等有數而敵人無數賜物有<lb/>
盡而賊衆無盡故天討未行而策命極矣尺地未收<lb/>
而府庫殫矣身既巳貴家既巳富子女玉帛所欲者<lb/>
陳扵前矣兄弟親戚所愛者受其賜矣體習宴安志<lb/>
在驕佚勝則無以加敗則失其舊畫虵之足世所戒<lb/>
也是賞典雖在安能復使之㢤其間亦有矜功䟦扈<lb/>
<pb n="KR4d0042_SBCK_020-75a"/>
以求姑息國家之弊多或由之唐季五代可覆而視<lb/>
也此無他賞之太速而浮扵功之咎也故曰勝而勿<lb/>
賞是所以使人之術也古者師還飲至策勲事成而<lb/>
賞誰云晚邪抑又聞之書曰徳懋懋官功懋懋賞無<lb/>
徳而官則官不足以勸有徳無功而賞則賞不足以<lb/>
勸有功如使傝䢇受位私昵受賜則何以待功徳之<lb/>
臣㢤位雖髙與傝䢇同賜雖厚與私眤同是徳不足<lb/>
貴而功不足重其誰勉之㢤今者明明在上誠日慎<lb/>
扵賞爵則師可使武臣可使力而四方無虞矣<lb/>
　　　強兵䇿第九<lb/>
<pb n="KR4d0042_SBCK_020-75b"/>
人莫不有才才莫不可用才取其長用當其宜則天<lb/>
下之士皆吾臂指也故曰使智使勇使貪使愚智者<lb/>
樂立其功勇者好行其志貪者决取其利愚者不愛<lb/>
其死因其至情而用之此軍之㣲權也昔伊尹之興<lb/>
土功也強脊者使之負土眇者使之推傴者使之塗<lb/>
各有所宜而人性齊矣竊觀世俗之論則有異扵此<lb/>
不求扵已而專責扵人不用其長而專攻其短適時<lb/>
則謂之違禮從權則謂之壊法剛毅則謂之不遜倜<lb/>
儻則謂之不檢䡖財則謂之不儉為生則謂之不㢘<lb/>
見其一不問其二觀諸外不察諸内以帷幄之談而<lb/>
<pb n="KR4d0042_SBCK_020-76a"/>
校之老生之議以戎馬之任而同之俗吏之選是猶<lb/>
責越客以騎射望胡人以乗舟雖其賢才何益扵事<lb/>
㢤蘇秦謂燕易王曰孝如曽參義不離其親宿昔扵<lb/>
外王又安能使之歩行千里而事弱燕之危王㢤廉<lb/>
如伯夷義不為孤竹君之嗣不肯為武王之臣不受<lb/>
封侯而餓死于首陽之下有㢘如此王又安能使之<lb/>
歩行千里而進取扵齊㢤信如尾生與女子期扵梁<lb/>
柱之下女子不来水至不去抱梁柱而死有信如此<lb/>
何肯揚燕秦之威却齊之強兵㢤故知善不必皆可<lb/>
惡不必皆否置之有地使之有時一不可廢也小才<lb/>
<pb n="KR4d0042_SBCK_020-76b"/>
之扵大用是匹雛不能以舉千鈞也大才之扵小用<lb/>
是堯舜不能以牧羊也故曰多言多語惡口惡舌終<lb/>
日言惡寝卧不絶爲衆所憎爲人所疾此可使要遮<lb/>
閭巷察姦伺禍也權數好事夜卧早起雖劇不悔此<lb/>
妻子之将也先語察事勸而與食實長希言財物平<lb/>
均此十人之将也切切截截垂意肅肅不用諌言數<lb/>
行刑<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>刑必見血不避親戚此百人之将也訟辯好<lb/>
勝嫉賊侵陵斥人以刑欲整一衆此千人之将也外<lb/>
貌怍怍言語時出知人飢飽習人劇易此萬人之将<lb/>
也戰戰慄慄日慎一日近賢進謀使人知節言語不<lb/>
<pb n="KR4d0042_SBCK_020-77a"/>
慢忠心誠畢此十萬人之将也温良實長用心無兩<lb/>
見賢進之行法不枉此百萬人之将也明主誠能不<lb/>
牽扵世俗之論而盡乎才用之宜則不視而形不聴<lb/>
而聲不降席而横行乎四夷矣<lb/>
　　　強兵䇿第十<lb/>
将之有兵法猶儒之有六經也儒莫不讀六經而知<lb/>
道者鮮矣将莫不讀兵法而適變者鮮矣世一賢士<lb/>
猶為踵武國一賢将猶為比肩其故何也性生扵内<lb/>
而學成扵外非學問之能移性也水之湍者决之也<lb/>
而聚鄭白之工不能以流涸澤刃之芒者礲之也而<lb/>
<pb n="KR4d0042_SBCK_020-77b"/>
盡南山之石不能以利鈆刀本之弗善末無及也然<lb/>
值承平之世言堯舜者皆可以為善當有事之際學<lb/>
孫吴者未必能應敵緩急之勢異也夫兵者詭道有<lb/>
形或不可視有聲或不可聴合散如雷電隱見如鬼<lb/>
神而欲以昔人之餘論既往之陳迹擬議扵其間不<lb/>
亦難乎苟非有髙世之識出類之才動如循環一歩<lb/>
百變者其孰能與扵此㢤楚漢之時諸将多矣唯韓<lb/>
信起扵餓隷戰而必勝攻而必取未嘗敗北者何也<lb/>
豈其兵法皆衆人之所未學者乎盖其用之非衆人<lb/>
之所及也是謂反兵法而用兵法也兵法曰絶水必<lb/>
<pb n="KR4d0042_SBCK_020-78a"/>
逺水客絶水而来迎之扵水内令敵半渡而擊之利<lb/>
欲戰無附扵水而迎客也及信與龍且夾濰水陣乃<lb/>
夜令人爲萬餘囊盛沙壅水上流引軍半渡擊龍且<lb/>
佯不勝還走龍且果喜曰固知信怯也此反半渡之<lb/>
文也而卒以勝者雜扵利而務可伸雜扵害而患可<lb/>
觧也兵法右背山陵前左水澤而信攻趙未至井陘口<lb/>
乃使萬人先行出背水陣趙軍望見大笑之此反前<lb/>
左之文而卒以勝者䧟之死地而後生投之亡地而後<lb/>
存也反其顯而用其㣲人以爲拙已以爲工智者不<lb/>
能與其謀巧者不能同其伎用兵若此可以言學矣<lb/>
<pb n="KR4d0042_SBCK_020-78b"/>
今以衆人之識讀衆人之書而求以勝彼亦巳䟽矣昔<lb/>
趙奢之子括自少時學兵法言兵事以天下奠能當<lb/>
嘗與其父言兵事奢不能難然不謂善括母問奢其<lb/>
故奢曰兵死地也而括易言之使趙不将括則巳若必<lb/>
将之破趙軍者必括也及孝成王使括為将藺相如<lb/>
曰王以名使括若膠柱而皷瑟耳括徒能讀其父書<lb/>
傳不知合變也趙王弗聴故有長平之敗乃知有将<lb/>
才者必習兵法習兵法者不必有将才况以言取人<lb/>
孔子病諸兵戰之埸立尸之地固明主所宜留意也<lb/>
直講李先生文集卷之十七終<lb/>
<pb n="KR4d0042_SBCK_020-79a"/>
<pb n="KR4d0042_SBCK_020-80a"/>
<pb n="KR4d0042_SBCK_020-81a"/>
<pb n="KR4d0042_SBCK_020-82a"/>
直講李先生文集卷之十八<lb/>
　　安民䇿十首<lb/>
　　　安民䇿第一<lb/>
愚觀書至扵天聰明自我民聰明夫明畏自我民明<lb/>
威未嘗不廢書而歎也嗟乎天生斯民矣能為民立<lb/>
君而不能為君飬民立君者天也養民者君也非天<lb/>
命之私一人為億萬人也民之所㱕天之所右也民<lb/>
之所去天之所左也天命不易㢤民心可畏㢤是故<lb/>
古先哲王皆孳孳焉以安民為務也所謂安者非徒<lb/>
飲之食之治之令之而巳也必先扵教化焉教化之<lb/>
<pb n="KR4d0042_SBCK_020-82b"/>
說何如曰夫俗士之論未有不貴刑法而賤禮義也<lb/>
以爲天下之大可域之扵圄犴也群生之重可摩之<lb/>
以刀鋸也聞有稱王道誦敎典也則衆共笑之矣必<lb/>
謂殺之而不懼尚何有扵敎化乎是皆不睹聖人之<lb/>
情者也獨不知教失而後惡化成而後刑刑所以不<lb/>
勝惡也善觀民者見刑之不勝惡也則反之曰是敎<lb/>
之罪也焉可以刑不勝惡而謂教益不可用也譬諸<lb/>
人身導養得理則無疾疾作而後用藥藥所以不勝<lb/>
病也善觀身者見藥之不勝病也則反之曰是導飬<lb/>
之失也焉可以藥不勝病而謂導養益不可用也記<lb/>
<pb n="KR4d0042_SBCK_020-83a"/>
曰昏姻之禮廢則夫婦之道苦而滛辟之罪多矣郷<lb/>
飲酒之禮廢則長幼之序失而爭闘之獄繁矣䘮祭<lb/>
之禮廢則臣子之恩薄而倍死忘生者衆矣聘覲之<lb/>
禮廢則君臣之位失諸侯之行惡而倍畔侵陵之敗<lb/>
起矣故禮之教化也㣲其止邪也扵未形使人日徙<lb/>
善逺罪而不自知也是以先王隆之也居山者不知<lb/>
䱷居澤者不知獵習之之異也今欲令禁䱷人以罔<lb/>
罟詰獵者以從禽雖日撻之弗可改也巳民有以生<lb/>
之而無以教之未知為人子而責之以孝未知為人<lb/>
弟而責之以友未知為人臣而責之以忠未知為人<lb/>
<pb n="KR4d0042_SBCK_020-83b"/>
朋友交㳺而責之以信未知廉之為貴而罪以貪未<lb/>
知譲之為羙而罪以爭未知男女之别而罪以滛未<lb/>
知上下之節而罪以驕是納民扵阱也雖日誅之死<lb/>
者弗之悔而生者弗之悟也使民父子親夫婦和宗<lb/>
族相睦鄊黨相信財不以爭力不以闘肅肅雍雍相<lb/>
從扵禮譲之地是為安乎使民父子不親夫婦不和<lb/>
宗族不睦郷黨不信財則必爭力則必闘呼天扣心<lb/>
相從扵刑戮之埸是為安乎此周所以長世而秦所<lb/>
以不祀也洪惟<lb/>
聖神掃五代之弊跨唐據漢拱揖三王敎化之情靡<lb/>
<pb n="KR4d0042_SBCK_020-84a"/>
不存乎中矣而或未明未具無以觀示于下幸而昭<lb/>
然垂日月之光俾穴隙之微咸有所見斯萬世之福<lb/>
也<lb/>
　　　安民䇿第二<lb/>
或曰欲教化之明且具則奚由曰莫若學校之宜扵<lb/>
時也夫士者衆之所仰望也服儒衣讀儒書而躬小<lb/>
人之行是塗民耳目也士之不徳師非其師也師之<lb/>
不才學校不脩之過也記曰君子知至學之難易而<lb/>
知其羙惡然後能博喻能博喻然後能為師能為師<lb/>
然後能為長能為長然後能為君故師也者所以學<lb/>
<pb n="KR4d0042_SBCK_020-84b"/>
為君也是故擇師不可不慎也然則師者雖非人君<lb/>
之位必有人君之徳也古者家有塾黨有庠術有序<lb/>
國有學仕焉而巳者㱕敎扵閭里大夫為父師士為<lb/>
少師閭里之細猶以國之老臣為之師况其大者乎<lb/>
師有其人教有其業詩書禮樂以本之干戈羽籥以<lb/>
文之天子扵是養老焉世子扵是齒胄焉黨正扵是<lb/>
飲酒焉鄊大夫扵是賔賢能焉父子君臣長幼之道<lb/>
扵是乎觀之六徳六行六藝之教扵是乎取之司馬<lb/>
辯論官材論定然後官之任官然後爵之位定然後<lb/>
禄之其不帥教者命國之右鄊移之左左鄊移之右<lb/>
<pb n="KR4d0042_SBCK_020-85a"/>
不變移之郊不變移之遂不變屏之逺方終身不齒<lb/>
其教之也備其選之也至善者必興惡者必廢則其<lb/>
學者皆勸勉媿耻而求為君子矣士皆君子則衆人<lb/>
望之若景嚮焉奚不善之云乎故曰君子如欲化民<lb/>
成俗其必由學乎古之王者建國君民教學為先也<lb/>
後王多務古制未暇家自為學人自擇師學乎學孰<lb/>
孔孰墨在我而巳矣師乎師孰尭孰桀在我而巳矣<lb/>
故有以無用之文為學以不令之人為師聴其言則<lb/>
欲齊名扵聖哲觀其行則或慙色扵閭閻乗流一遷<lb/>
汗漫弗復往者不知其非来者以為當然蚩蚩之氓<lb/>
<pb n="KR4d0042_SBCK_020-85b"/>
何以取法今者内有國子之舘外有諸侯之學聖人<lb/>
之意有所在矣然師以講說為名而不掌扵敎育士<lb/>
以文辭為業而不舉其徳行師不掌敎育則觧經之<lb/>
外人之賢不賢一不當知也士不舉徳行則執筆之<lb/>
餘身之善不善一不足慮也是則何補扵事㦲誠宜<lb/>
申命學官以教育為職時無賢才則其咎也明著學<lb/>
版以徳行為選鄊有善譽則可進也如此而人材不<lb/>
多俗化不羙是六經群言皆欺後世也<lb/>
　　　安民策第三<lb/>
或曰今兹京師首善毎嵗論秀士矣轉而從徳行其<lb/>
<pb n="KR4d0042_SBCK_020-86a"/>
可也而州郡之學亡薦引之文欲一取之何如曰教<lb/>
而用之學校之興扵古也不教而用之選舉之隆扵<lb/>
今也教則易爲善善而從正國之所以治也不教則<lb/>
易爲惡惡而得位民之所以殃也試者其言也用者<lb/>
其行也言有偽善則取之矣行有真惡弗可得而知<lb/>
也然而授以操柄加之人上是以赤子之肉投卑虎<lb/>
穴也况綉繢雕琢之文又不足以爲善言乎則其疇<lb/>
昔之志夙夜之學瀝盡扵數刻之試而<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>中未始有<lb/>
一毛可爲效官之資也禮儀則習扵同列政體則咨<lb/>
扵老吏自受爵之日爲學制之始柰何欲致治興化<lb/>
<pb n="KR4d0042_SBCK_020-86b"/>
也惟今太學論士既不觀徳行矣而學士之版徒記<lb/>
姓名而巳求試而来報罷而去以天子之辟雍與諸<lb/>
生假道而過耳郡國雖或興學而士之進取罔由扵<lb/>
此是皆存學之名失學之實也按唐制自京師郡縣<lb/>
皆有學焉毎嵗仲冬課試其成者長吏會属僚設賔<lb/>
主陳爼豆備管弦牲用少牢行鄊飲酒禮歌鹿鳴之<lb/>
詩召耆艾敘少長而觀焉既餞而與計偕其不在學<lb/>
而舉者謂之鄊貢此近古旁求之法也而一出課試<lb/>
不由行實亦同㱕于弊矣爲朝家之計莫若斥大七<lb/>
舘使薦紳之族咸造焉増修州學使士庶人之秀咸<lb/>
<pb n="KR4d0042_SBCK_020-87a"/>
在焉擇賢以為之師分經以為之業限以積乆毋得<lb/>
擅去日觀其徳月課其藝賢邪非一時之賢乆居而<lb/>
不變乃其賢也能邪非一時之能歴試而如一乃其<lb/>
能也如是而得人不精未之信也其有急扵耕養或<lb/>
素巳成就不在學者則循舊貢舉先其名舉後其課<lb/>
試舉之非一人之舉必鄊曲共舉也用之非一人之<lb/>
用必天下共用也如是而得人不精亦未之信也古<lb/>
者諸侯貢士一適謂之好徳再適謂之賢賢三適謂<lb/>
之有功廼加九錫不貢士一則絀爵再則削池三則<lb/>
絀爵削地畢矣誠能以得士為賞失賢為罰則群下<lb/>
<pb n="KR4d0042_SBCK_020-87b"/>
孰不一意扵察舉乎尚慮有遺則莫若使大臣得舉<lb/>
所知漢法三公大将軍皆開府辟召豈虗言㢤或曰<lb/>
嚮者亦嘗先名譽而後課試矣以其進者濫而取者<lb/>
私也今而復之其可乎曰進皆有濫取皆有私顧其<lb/>
利害何如耳糊其名而易其書有司不得䡖重焉是<lb/>
吏之公也君子之道不逞扵童子之雕蟲是法之私<lb/>
也以名取之則亦反是矣吏之私者則刑可速也法<lb/>
之私者雖聖人因之未如之何矣此賢者所以日削<lb/>
敎法所以不競也惟觧而更張之乃為邦之盛節也<lb/>
　　　安民䇿第四<lb/>
<pb n="KR4d0042_SBCK_020-88a"/>
天之生人有耳焉則聲入之矣有目焉則色居之矣<lb/>
有鼻焉則臭昏之矣有口焉則味壅之矣耳之好聲<lb/>
亡窮金石不足以聴也目之好色亡窮黼黻不足以<lb/>
觀也鼻之好臭亡窮鬰鬯非佳氣也口之好味亡窮<lb/>
太牢非盛饌也苟不節以制度則匹夫擬萬乗之富<lb/>
或未足以厭其心也故周禮大司徒之職施十有二<lb/>
敎其九曰以度教節則民知足謂以法度敎民使知<lb/>
尊卑之節則民之所用雖少自知以為足也又以保<lb/>
息六安萬民其六曰同衣服謂民雖有富者衣服不<lb/>
得異皆深衣而巳則貧者安也自周綱觧結禮樂崩<lb/>
<pb n="KR4d0042_SBCK_020-88b"/>
壊商賈大者衣必文采食必粱肉因其富厚交通王<lb/>
侯力過吏執以利相傾千里㳺敖冠盖相望乗堅策<lb/>
肥履絲曵縞兼并豪黨之徒以武斷扵鄊曲宗室有<lb/>
土公卿大夫以下爭于奢侈室廬輿服僣于上無限<lb/>
度而貪人恣行矣凡風俗之所以薄獄訟之所以繁<lb/>
者民貪故也惟人之養生豈甚相逺㢤食雖豐不過<lb/>
數人之榖也衣雖厚不過數人之帛也一夫之田五<lb/>
畒之桑亦足以自為矣然有粟腐倉而甚扵飢錢朽<lb/>
貫而甚扵貧蔵姦挾詐晝爭夜奪如盗賊之為者有<lb/>
由然也天下之材其大者可室也天下之寳其貴者<lb/>
<pb n="KR4d0042_SBCK_020-89a"/>
可器也天下之織其巧者可衣也天下之畜其珍者<lb/>
可食也駿可乗也良可御也鄭衞之哇可樂也燕趙<lb/>
之羙可妃也昏姻之際賔客之接喪之有具祭之有<lb/>
品以多爲貴以奢爲禮婦人婢子愚夫小兒愛樂稱<lb/>
誦習以爲俗如是雖窮天地之産安能以濟一民之<lb/>
欲㢤故其甚富而貪不可熄也以此細民亦務相師<lb/>
法或有罄一年之蓄而費扵數刻冐死亡之辟而資扵<lb/>
宴好善士所不能化齊斧所不能威其故非他耻不<lb/>
若人也如使上下有等奢侈有制在埶則尊無列皆賤<lb/>
富不得獨文貧不得獨質萬金之居與下户爲伍則<lb/>
<pb n="KR4d0042_SBCK_020-89b"/>
飽食之餘無所復用庶乎㢘讓可興而和平可致也<lb/>
　　　安民䇿第五<lb/>
為國者未有不欲其民富且壽矣薄稅歛所以富之<lb/>
也而水旱乗之民亦弗可得而富也省刑罰所以壽<lb/>
之也而癘疫奪之民亦弗可得而壽也水旱癘疫之<lb/>
来隂陽之不和也夫陽一扵復而六扵乾隂生扵午<lb/>
而成扵亥消息有數進退有時非猖狂妄行之物也<lb/>
無形焉盖非逸而動勞而止也無情焉又非與扵喜<lb/>
奪扵怒也然而不以其敘者有感而應有召而來也<lb/>
洪範九疇二五事一日貌二曰言三曰視四曰聴五<lb/>
<pb n="KR4d0042_SBCK_020-90a"/>
曰思八庶驗曰雨曰暘曰燠曰寒曰風貌曰恭恭作<lb/>
肅肅時雨若謂君行恭則時雨順之言曰從從作乂<lb/>
乂時暘若謂君政治則時暘順之視曰明明作哲哲<lb/>
時燠若謂君能照哲則時暖順之聴曰聡聡作謀謀<lb/>
時寒若謂君能謀則時寒順之思曰<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>睿作聖聖時<lb/>
風若謂君能通理則時風順之反是則狂常雨若謂<lb/>
君行狂妄則常雨順之僣常暘若謂君行僣差則常<lb/>
暘順之豫常燠若謂君行逸豫則常煖順之急常寒<lb/>
若謂君行急則常寒順之蒙常風若謂君行蒙暗則<lb/>
常風順之其傳又曰貌之不恭是謂不肅惟金沴木<lb/>
<pb n="KR4d0042_SBCK_020-90b"/>
言之不從是謂不艾惟火沴金視之不明是謂不哲<lb/>
惟水沴火聴之不聰是謂不謀惟土沴水思之不睿<lb/>
是謂不聖惟金木水火土沴由是而言人君五事不<lb/>
脩則雨暘燠寒風不以其時水火木金土交相為沴<lb/>
水旱所以狎至癘疫所以放行也然而君人者不以<lb/>
身為身以天下之身為身也不以心為心以天下之<lb/>
心為心也如使下皆狂則上誰與肅下皆僣則上誰<lb/>
與艾下皆豫則上誰與哲下皆急則上誰與謀下皆<lb/>
蒙則上誰與聖故明王欲肅則去下之狂欲艾則去<lb/>
下之僣欲哲則去下之豫欲謀則去下之急欲聖則<lb/>
<pb n="KR4d0042_SBCK_020-91a"/>
去下之蒙君明臣忠百姓親睦然後可以致和氣也<lb/>
若能自知而不能知人能自治而不能治人愚者在<lb/>
位貪者在職以戕賊元元家愁戸怨靡所控告是雖<lb/>
尭為天子舜捴百揆其何以媚于上下神祗㢤故去<lb/>
四㓙舉十六相所以為大功也夫郡守縣令吾民之<lb/>
司命也漢孝宣與良二千石共治顯宗謂出宰百里<lb/>
有非其人則民受其殃豈徒語㢤惟聡明<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>智益垂<lb/>
意扵任官則烖害可消而富壽在矣<lb/>
　　　安民策第大<lb/>
民之所従非從君也從其令也君之所守非守國也<lb/>
<pb n="KR4d0042_SBCK_020-91b"/>
守其令也君端冕乎奥阼之位而民被堅執銳履膓<lb/>
渉血赴死萬里者令使之也君夙駕乎囿㳺之中而<lb/>
民居䖏笑語如不知者令不及故也是民從令非從<lb/>
君也封疆有固山川有險人猶踰之比閭小吏執三<lb/>
尺之法則老姦大豪無敢違者是君守國不如守令<lb/>
也君以令用民民以令事君令之所取民亦取之令<lb/>
之所去民亦去之故令可一而不可變也是萬物之<lb/>
四時也天之扵物也春夏以出秋冬以内兹四時之<lb/>
常也如使柔風既扇疾雷既奮植者向榮動者起蟄<lb/>
而革之以沈隂亂之以繁霜則句萌者傷而蠉蝡者<lb/>
<pb n="KR4d0042_SBCK_020-92a"/>
死矣唯其鈍而晚出者相賀得計也至秋冬則亦然<lb/>
是則句芒再至而品物不以為春黄落在兹而智者<lb/>
不以為秋也是故令之扵民也與其出而中廢不若<lb/>
勿出之愈也善人見勸而莫肯進懼其令變而不必<lb/>
賞也惡人見禁而莫肯改幸其令變而不必罰也朝<lb/>
一命焉夕一命焉群吏奉承之弗暇愚民惶惑而失<lb/>
圖出令如此　不若勿出之愈也先王慎乃出令<lb/>
謂審之扵内而後行之扵外也其不可乎雖稷契之<lb/>
言皐陶之謨不宜扵時不足試也其可乎雖士傳言<lb/>
焉庶人謗焉志之先定不足疑也夫民可與樂成難<lb/>
<pb n="KR4d0042_SBCK_020-92b"/>
與慮始昔子産治鄭其始也民疾之曰孰殺子産吾<lb/>
其與之及其乆也民愛之曰子産而死誰其嗣之載<lb/>
使子産聞謗遽改小國之政将何如㢤洪範曰庶民<lb/>
惟星星有好風星有好雨日月之行則有冬有夏月<lb/>
之從星則以風雨謂衆民所好不同而君臣政治各<lb/>
有常法不可失政敎之常以從民欲也何者善人少<lb/>
而惡人多也<lb/>
明明后誠能謹令之所以出則群心洗濯知所適從<lb/>
矣<lb/>
　　　安民䇿第七<lb/>
<pb n="KR4d0042_SBCK_020-93a"/>
君者親也民者子也吏者其乳保也親不能自育其<lb/>
子育之者乳保也君不䏻自治其民治之者官吏也<lb/>
赤子之在襁褓知有乳不知有母也細民之在田野<lb/>
知有吏不知有君也乳之不才則飢之渇之驚之癎<lb/>
之親雖慈不能幸其子以生也吏之不才則窮之役<lb/>
之殺之害之君雖仁不䏻幸其民以安也然乳保之<lb/>
任不離帷房之間親之臥起可以接也官吏之職必<lb/>
逺畿疆之外君之視聴無由及也是故置吏不可不<lb/>
慎也竊思今之所謂良吏者多不得其衷焉不師古<lb/>
道不觀人情各是其所是非其所非而巳其務近名<lb/>
<pb n="KR4d0042_SBCK_020-93b"/>
者則曰政必以猛其務隂徳者則曰政必以寛其務<lb/>
自異者則曰前之政猛矣我必以寛前之政寛矣我<lb/>
必以猛其務自守者則曰何必以猛何必以寛斷諸<lb/>
法而巳矣是皆一方之論也政必以猛乎其如善人<lb/>
何多其逮捕峻其推鞠苛察則謂之智深文則謂之<lb/>
公火之炎矣無間玉石霜之隕矣孰分蘭蕙仁者之<lb/>
愛果如是㢤政必以寛乎其如惡人何弛其囚繫䡖<lb/>
其撻戮以容姦為大度以緩令為識體鴟梟鳴樹而<lb/>
弗忍言弋射虎豹食人而弗忍慮機䧟義者之斷果<lb/>
如是㢤政必改前乎則前人之猛治者皆惡人也我<lb/>
<pb n="KR4d0042_SBCK_020-94a"/>
改以寛孰謂可㢤前人之寛治者皆善人也我改以<lb/>
猛孰謂可㢤政必以法乎則法䡖而情重者何以威<lb/>
之㢤法重而情䡖者何以恩之㢤是故近名者刻薄<lb/>
之人也隂徳者柔邪之人也自異者詭激之人也自<lb/>
守者畏愞之人也皆不足以知治體矣仲尼曰寛以<lb/>
濟猛猛以濟寛政是以和盖言寛猛不可偏任也失<lb/>
之扵寛則濟以猛失之扵猛則濟以寛寛猛並行然<lb/>
後為治也何謂寛猛並行㢤扵善則寛而扵惡則猛<lb/>
也臯陶曰宥過無大刑故無小過雖大而宥其寛也<lb/>
故雖小而刑其猛也明主誠宜䖏寛猛之用以命群<lb/>
<pb n="KR4d0042_SBCK_020-94b"/>
吏謹察其所為而廢興之則治道一致而百姓阜康矣<lb/>
　　　安民䇿第八<lb/>
赦者所以恤其民也贖者所以優其臣也民之無状<lb/>
自䧟罪辜或銜刀扵市或刻其肌膚蚤刑暮犯纒綿<lb/>
弗絶繞以叢棘被以五木託身獄吏畢命螻蟻聖人<lb/>
傷焉此赦之所以作也群公卿士盡瘁爾職以身從<lb/>
君以家狥國而子姪有過或麗扵法撻之戮之同夫<lb/>
甿隷則耻及其門憂及其親聖人傷焉此贖之所以<lb/>
起也是則惻隱之至念功之著而儒先之論未有言<lb/>
其可者何也所利寡而所害衆也竊迹古先哲王之<lb/>
<pb n="KR4d0042_SBCK_020-95a"/>
制刑法非耆殺人乃以生人也非欲作威乃以作福<lb/>
也夫物生有類類則有群群則相爭爭則相害是以<lb/>
強者脅弱衆者暴寡智者詐愚勇者苦怯或則以殺<lb/>
或則以傷不有王者作人之相食且盡矣故先王立<lb/>
禮則天之明因地之性刑罰威獄以類天之震曜殺<lb/>
<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>也温慈惠和以效天之生殖長育也大刑用甲兵<lb/>
其次用斧鉞中刑用刀鋸其次用鑚鑿薄刑用鞭朴<lb/>
大者陳諸原野小者致之市朝殺人者死然後人莫<lb/>
敢殺傷人者刑然後人莫敢傷弱寡愚怯之民有所<lb/>
頼矣故曰鞭朴不可弛扵家刑罰不可廢扵國征伐<lb/>
<pb n="KR4d0042_SBCK_020-95b"/>
不可偃扵天下也若曰有赦焉有贖焉是皆仁者之<lb/>
過也昔王符有言曰賊良民之甚者莫大扵數赦贖<lb/>
赦贖數則惡人昌而善人傷矣其論甚詳前哲稱之<lb/>
然今日之事又甚扵古且國之大祀皆有期日天下<lb/>
所與知也必以是時而赦是啓人以惡也狹其姦邪<lb/>
以逞其欲脫身而行避吏幽逺天波一洒復爲編戸<lb/>
者所至而見也何百神受職之年有椎埋爲姦之弊<lb/>
商旅或不敢越疆孤[婺-矛+牙]或不敢出戸此㝠㝠之民無<lb/>
告之甚也又衣冠子孫負勢馳騁禽虜下戸貪暴無<lb/>
厭巳之贖金無窮而人之肌肉有盡孰䏻以敲朴之<lb/>
<pb n="KR4d0042_SBCK_020-96a"/>
苦易銖兩之罰㢤此又㝠冥之民無告之甚也與其<lb/>
赦之曷若使畏而不犯與其贖之曷若使耻而不為<lb/>
幸赦而姦卒以不悛人鬼以怒死亡以亟非所以恤<lb/>
之也幸贖而惡終以不悔辱其祖考堕其門閥非所<lb/>
以優之也文中子曰無赦之國其刑必平兹諸葛亮<lb/>
所以治蜀也古者公族其有死罪則磬于甸人其刑<lb/>
罪則纎剸亦告于甸人獄成有司讞于公公三宥之<lb/>
不對走出致刑于甸人故曰公族之罪雖親不以犯<lb/>
有司正術也所以體百姓也公族尚然况其下者乎<lb/>
儻留神眀以義割恩示天下以大公則萬世永頼矣<lb/>
<pb n="KR4d0042_SBCK_020-96b"/>
　　　安民策第九<lb/>
先王之道取扵民有制計口發財曰賦收其田入曰<lb/>
稅賦共車馬兵甲士徒之役充實府庫賜予之用稅<lb/>
給郊社宗廟百神之祀天子奉養百官禄食庶事之<lb/>
費諸侯亦什一而稅大國貢半扵天子次國三之一<lb/>
小國四之一皆市取其州羙物毎歲貢之故太宰以<lb/>
九貢致邦國之用一曰祀貢謂荆州包茅之屬也二<lb/>
曰嬪貢謂青州之絲枲也三曰器貢謂梁州之銀鐡<lb/>
徐州之磬荆州之丹兖州之漆也四曰幣貢謂雍州<lb/>
之璆琳梁州之熊羆狐狸徐州之纎縞也五曰財貢<lb/>
<pb n="KR4d0042_SBCK_020-97a"/>
謂荆州之杶幹栝栢揚州之篠簜也六曰貨貢謂揚<lb/>
州之金貝荆州之大龜也七曰服貢謂豫州之絺紵<lb/>
也八曰㳺貢謂徐州之珠荆州之璣雍州之琅玕也<lb/>
九曰物貢謂徐州之魚青州之塩揚州之橘柚也地<lb/>
之所生各有其宜貢之所入各有其常地宜則物得<lb/>
其性靡不可用也貢常則人知其期靡不必有也益<lb/>
扵國而亡損扵民兹先王之所以冐天下也地不以<lb/>
宜則物不羙物不羙而責之可用非市扵他邦不足<lb/>
以用也貢不以常則人無備人無備而責之必有非<lb/>
買扵蓄家不能以有也故取之扵非其地求之扵非<lb/>
<pb n="KR4d0042_SBCK_020-97b"/>
其常皆農人之病而商賈之利也管子曰嵗有凶穰<lb/>
故榖有貴賤令有緩急則物有䡖重人君不理則蓄<lb/>
賈㳺扵市乗人之不給百倍其本矣謂上令急扵求<lb/>
是物則重緩扵求是物則䡖賈人務蓄積而湏上令<lb/>
之所急求盖有百倍之息也况乎師興之際事出多<lb/>
塗昨求今備猶以為晚市扵他邦則民之常産納諸<lb/>
商人之槖買扵蓄家則歲之常用抔諸賈竪之手飢<lb/>
寒之憂不逺而至矣竊惟仁人在上豈欲剿吾民㢤<lb/>
以國無素蓄故也物無素蓄則事至而求事至而求<lb/>
則不得其常矣不得其常則懼乎一方不能給也故<lb/>
<pb n="KR4d0042_SBCK_020-98a"/>
均之列郡均之列郡則不以其地矣古人有言曰旱<lb/>
則資舟水則資車物理然也夫䏻以不用為用不急<lb/>
為急物皆有備則國不憂而民不勞矣<lb/>
　　　安民䇿第十<lb/>
前志有之王法必本扵農嗟乎衣食之急生人之大<lb/>
患也仁君善吏所宜孳孳也昔周公遭變陳后稷先<lb/>
公風化之所由致王業之艱難者七月之詩是也其<lb/>
一章曰一之日觱發二之日栗烈無衣無褐何以卒<lb/>
歲此言寒氣至矣人之貴者無衣賤者無褐何以終<lb/>
嵗乎三之日于耜四之日舉趾同我婦子饁彼南畒<lb/>
<pb n="KR4d0042_SBCK_020-98b"/>
田畯至喜此言夏正之月始修耒耜其二月舉足而<lb/>
耕耕者之婦子俱以饟耒至扵南畒其見田大夫又<lb/>
為設酒食焉言勸其事又愛其吏也其三章則春日<lb/>
既温倉庚既鳴可蠶之候女則遵牆下之徑而求柔<lb/>
桑又感事苦而有與公子同歸之志也其三章則鵙<lb/>
鳴将寒絲事畢而麻事起又染采以為祭服也其四<lb/>
章則取狐貉為裘以助女功既而君臣及民因習兵<lb/>
俱出田也其五章則穹窒熏鼠塞向墐户以避寒氣<lb/>
而居之也其六章則穫稻為酒以助養老之具又以<lb/>
瓜瓠麻實乾荼之菜惡木之薪以助男養農夫也其<lb/>
<pb n="KR4d0042_SBCK_020-99a"/>
七章則築塲圃納禾稼野功既畢入治宮中之事晝<lb/>
取茅夜索綯且治野廬之屋而祈来年百榖于公社<lb/>
也其八章則蔵氷以備暑國君間扵正事而饗群臣<lb/>
正齒位也是聖人為邦使民男女相助以業衣食田<lb/>
官臨視與在隴畒敘其傷悲時其嫁娶果菜必備室<lb/>
廬必葺憂思勤苦如此之至因其閑暇然後講武事<lb/>
養耆老饗群臣正齒位禮義以興王業以成豳有雅<lb/>
頌不其至㢤今天下之廣生民之庶天子坐乎法宫<lb/>
之中責成扵諸吏之近民者果盡得人邪狃富貴者<lb/>
以田野為鄙事嗜儒雅者以離俗為清賢姦贓庸闇<lb/>
<pb n="KR4d0042_SBCK_020-99b"/>
復甚扵此纎悉之談何自入哉或獄訟不决經年逮捕<lb/>
或功役繁興連頭驅掠閭里之内煩費百端奪其農<lb/>
耕亂其蠶織往往而是也此其無故事有可假法有<lb/>
可誣也誠申命四方以吏課為後以農政為急勸農<lb/>
之官交舉其職時行属縣問民疾苦土田墾闢稼穡<lb/>
蕃滋百姓樂業而無冤人則書以為功反是則劾以<lb/>
為罪或㡬乎農時不違而頌聲可作也<lb/>
直講李先生文集卷之十八終<lb/>
<pb n="KR4d0042_SBCK_020-100a"/>
直講李先生文集卷之十九<lb/>
　　　平土書<lb/>
生民之道食爲大有國者未始不聞此論也顧罕<lb/>
　知其本焉不知其本而求其末雖盡智力弗可爲<lb/>
巳是故土地本也耕穫末也無地而責之耕猶徒<lb/>
　手而使戦也法制不立土田不均富者日長貧者<lb/>
　日削雖有耒耜榖不可得而食也食不足心不常<lb/>
雖有禮義民不可得而敎也尭舜復起末如之何<lb/>
矣故平土之法聖人先之夏商以前其傳太簡備<lb/>
　而明者莫如周制自秦用商鞅廢井田開阡陌迄<lb/>
<pb n="KR4d0042_SBCK_020-100b"/>
　今數千百年學者因循鮮能道平土之謂雖道之<lb/>
猶鹵莾未見其詳扵戯古之行王政必自此始儒<lb/>
　有欲談三王可不盡心㢤抑焉知其不復用也扵<lb/>
是本諸經該諸傳記條而辯之云<lb/>
一曰按周禮大司徒職曰以土圭之法測土深正日景<lb/>
以求地中日至之景尺有五寸謂之地中乃建王國<lb/>
焉制其畿方千里而封樹之此王畿廣輪之數也<lb/>
二曰按司馬法曰王國百里為郊二百里為州三百<lb/>
里為野四百里為縣五百里為都又按周禮載師職<lb/>
曰以[門@里]里任國中之地以埸圃任園地以宅田士田<lb/>
<pb n="KR4d0042_SBCK_020-101a"/>
賈田任近郊之地以官田牛田賞田牧田任逺郊之<lb/>
地以公邑之田任甸地以家邑之田任稍地以小都<lb/>
之田任縣地大都之田任畺地杜子春以五十里為<lb/>
近郊百里為逺郊鄭康成以二百里為甸地三百里<lb/>
為稍地四百里為縣地五百里為畺地<hi>鄭注不甚詳明其意然也</hi>
<hi>先儒皆同周禮亦謂五百為都其日甸稍縣都者是也</hi>此王國逺近之别也然<lb/>
司馬法與周禮其言頗異意者文王在𡵨作司馬法<lb/>
及周公攝天子位從而増損之以為周禮乎今本周<lb/>
禮為定<hi>下意倣此</hi>
三曰按大司徒職曰令五家為比使之相保五比為<lb/>
<pb n="KR4d0042_SBCK_020-101b"/>
閭使之相受四閭為族使之相葬五族為黨使之相<lb/>
救五黨為州使之相賙五州為鄊使之相賔又按遂<lb/>
人職曰五家為鄰五鄰為里四里為鄼五鄼為鄙五<lb/>
鄙為縣五縣為逐皆有地域而溝樹之鄭司農云百<lb/>
里内為六鄊外為六遂康成謂異其名者示相變耳<lb/>
今據百里内近郊逺郊之地也近郊逺郊既為六鄊<lb/>
其餘又以為埸圃宅田士田賈田官田牛田賞田牧<lb/>
田也<hi>場圃任園地郊甸皆有之今獨扵郊言者畧也</hi>百里外甸地也甸地既<lb/>
為六遂其餘又以為公邑之田也司農云賞田者賞<lb/>
賜之田也康成謂圃樹果蓏之屬季秋扵中為埸樊<lb/>
<pb n="KR4d0042_SBCK_020-102a"/>
圃謂之園宅田致仕者之家所受田也士田仕者亦<lb/>
受田所謂圭田也賈田在市賈人其家所受田也官<lb/>
田庶人在官者其家所受田也牛田牧田畜牧者之<lb/>
家所受田也公邑謂六遂餘地天子使大夫治之自<lb/>
此以外皆然二百里三百里其上大夫如州長四百<lb/>
里五百里其下大夫如縣正是以或謂二百里為州<lb/>
四百里為縣遂人亦監焉家邑大夫之采地小都卿<lb/>
之采地大都公之采地王子弟所食邑也<hi>王子弟所食邑亦三</hi>
<hi>等母弟及王之庶子與公同食地在畺稍䟽者與卿同食地在縣又䟽者與大夫同食地在稍故在下别</hi>
<hi>言王子弟所食邑也</hi>然則稍地為家邑縣地為小都畺地為大<lb/>
<pb n="KR4d0042_SBCK_020-102b"/>
都其餘亦皆以為公邑也此任地之異也<lb/>
四曰按司馬法曰六尺為歩<hi>謂方六尺也歩爲方一尺者三十六</hi>歩百<lb/>
為畮畮百為夫夫三為屋屋三為井井十為通通十<lb/>
為成成十為終終十為同同方百里又按周禮小司<lb/>
徒職曰九夫為井四井為邑四邑為丘四丘為甸四<lb/>
甸為縣四縣為都康成曰此謂造都鄙也采地制井<lb/>
田異扵鄊遂九夫為井方一里四井為邑方二里四<lb/>
邑為丘方四里四丘為甸方八里旁加一里則方十<lb/>
里為一成四甸為縣方二十里<hi>其實四成也</hi>四縣為都方<lb/>
四十里四都方八十里旁加十里乃得方百里為一<lb/>
<pb n="KR4d0042_SBCK_020-103a"/>
同也又按匠人職曰一耦之伐廣尺深尺謂之<graphic n="KR0908" url="https://raw.githubusercontent.com/kanripo/KR-Gaiji/master/images/KR0908.png" mimeType="image/png"/>田<lb/>
首倍之廣二尺深二尺謂之遂九夫為井井間廣四<lb/>
尺深四尺謂之溝方十里為成成間廣八尺深八尺<lb/>
謂之洫方百里為同同間廣二尋深二仞謂之澮康<lb/>
成謂井里之制小司徒經之匠人為之溝洫相包乃<lb/>
成耳又按遂人職曰夫間有遂遂上有徑十夫有溝<lb/>
溝上有畛百夫有洫洫上有涂千夫有澮澮上有道<lb/>
萬夫有川川上有路以逹于畿康成謂十夫二鄰之<lb/>
田百夫一鄼之田千夫二鄙之田萬夫四縣之田由<lb/>
斯而言是六遂之地所有田也舉六遂則六鄊自明<lb/>
<pb n="KR4d0042_SBCK_020-103b"/>
矣此制田之例也然司馬法又與周禮之言有異司<lb/>
馬法有歩畮夫屋井周禮如之但不别為屋耳司馬<lb/>
法十井為通十通為成周禮則四井為邑四邑為丘<lb/>
四丘為甸一甸旁加一里為成司馬法十成為終十<lb/>
終為同周禮則四成為縣四縣為都四都旁加十里<lb/>
為同又司馬法止為一制無逺近之殊周禮則三百<lb/>
里以外都鄙為井田<hi>鄭云都鄙王子弟公卿大夫采地其界日都鄙所居也</hi>二<lb/>
百里以内鄊遂為十夫百夫千夫萬夫則是殊制矣<lb/>
今亦本周禮為定<lb/>
五曰按康成注盖依王制凡地除山陵林麓川澤溝<lb/>
<pb n="KR4d0042_SBCK_020-104a"/>
瀆城郭宫室涂巷三分去一其餘以為曰覯謂王制<lb/>
之云抑未為得康成取之良誤矣夫山川之廣狹自<lb/>
非目見不可以億度者也地埶或數百里平易無山<lb/>
川者或聮属有之城郭涂巷之類又不得知其多少<lb/>
載使山川之廣城郭涂巷之多則三分地或不止占<lb/>
一分也山川之狹城郭涂巷之少則三分地或不能<lb/>
占一分矣以是而云三分去一未知何從得之也今<lb/>
覯所計秪除王城及五溝五涂有成數可見者裁去<lb/>
之自餘悉以平地例為田其中所有山川城郭等占<lb/>
廢令執事者自依所占丈尺裁去之定法之始不宜<lb/>
<pb n="KR4d0042_SBCK_020-104b"/>
豫言也且經所謂方十里為成方百里為同亦皆以<lb/>
平地例制之耳未嘗言有外物占其間也推此以往<lb/>
他可知矣<lb/>
六曰按匠人職遂廣二尺深二尺溝廣四尺深四尺<lb/>
洫廣八尺深八尺澮廣二㝷<hi>八尺日尋鄭注重屋義然</hi>深二仞而<lb/>
遂人職遂溝洫澮川皆無尺數康成謂遂溝洫澮皆<lb/>
所以通水扵川也遂廣深各二尺溝倍之洫倍溝澮<lb/>
廣二尋深二仞以南畮圗之則遂從溝横洫從澮橫<lb/>
九澮而川周其外焉其尺數皆依匠人是則經之互<lb/>
文明矣而川之廣深康成不觧賈釋云此川亦人造<lb/>
<pb n="KR4d0042_SBCK_020-105a"/>
雖無丈尺之數盖亦倍澮耳是則川廣四尋深四仭<lb/>
也又遂人職遂上有徑溝上有畛洫上有涂澮上有<lb/>
道川上有路康成謂徑畛涂道路皆所以通車徒扵<lb/>
國都也徑容牛馬畛容大車涂容乗車一軌<hi>入尺曰軌鄭法</hi>
<hi>經涂義然</hi>道容二軌路容三軌覯謂涂容乗車一軌廣八<lb/>
尺也然則畛四尺徑二尺明矣<hi>鄭云徑容牛馬畛容大車謂容大車一軌</hi>
<hi>廣六尺然皆無文可據以意言之耳既以涂依洫廣道依澮廣則徑畛自可依遂溝二尺四尺也</hi>而<lb/>
匠人職遂溝洫澮康成云遂上亦有徑覯謂既以互<lb/>
文觀之則溝上亦有畛洫上亦有涂澮上亦有道也<lb/>
其尺數亦如之矣然此五溝五涂所占不寡而康成<lb/>
<pb n="KR4d0042_SBCK_020-105b"/>
之注止以萬夫為方三十三里少半里一甸為方八<lb/>
里旁加一里為一成絶不言溝涂所占若以溝瀆涂<lb/>
巷巳在三分去一之數則此五溝五涂者本經緯扵<lb/>
田間固不别在一䖏苟田在扵此而溝在扵彼則云<lb/>
巳在三分去一之數可也今田與溝混在一䖏則萬<lb/>
夫不得止方三十三里少半里一甸不止方八里也<lb/>
若以溝涂不别出秪就减夫田為之則名為授田百<lb/>
畮而又以溝涂占之非所以損上益下之義也且遂<lb/>
徑至小而川路至大臨遂徑者則所減甚少臨川路<lb/>
者則所減甚多名曰平土其實不平至矣是豈聖人<lb/>
<pb n="KR4d0042_SBCK_020-106a"/>
之意乎今覯悉計出之見扵後然萬夫則扵舊三十<lb/>
三里少半里之外有所増占一甸則雖扵舊八里之<lb/>
外亦有所増占其如有旁加一里因就用之固猶不<lb/>
出一成之内其要皆在以官地為溝涂不害民田而<lb/>
已耳抑又鄊遂之地一統扵公故三十三里少半里<lb/>
之外可以増占都鄙受封各有里數故一成之外不<lb/>
可别求雖封邑不止于一成然自一成為之始則其<lb/>
餘方免不足也<lb/>
七曰按萬夫舊方三十三里少半里<hi>凡數三分有一為少半</hi>則<lb/>
是三十三里一百歩也<hi>三百歩為一里</hi>萬夫之間自東至西<lb/>
<pb n="KR4d0042_SBCK_020-106b"/>
九十遂九十徑遂廣二尺徑廣二尺則六十歩也<hi>此歩</hi>
<hi>直謂廣六尺不言方也後以意察之</hi>九洫九涂洫廣八尺涂廣八尺則<lb/>
二十四歩也兩旁二川三路川廣四尋為三十二尺<lb/>
路廣三軌為二十四尺則一十八歩有四尺也東西<lb/>
計増一百二歩有四尺自南至北九十溝九十畛溝<lb/>
廣四尺畛廣四尺則一百二十歩也九澮九道澮廣<lb/>
二㝷為一十六尺道廣二軌為一十六尺則四十八<lb/>
歩也兩旁二川二路<hi>其廣同之</hi>則一十八歩有四尺也南<lb/>
北計増一百八十六歩有四尺　東西增一百二歩<lb/>
有四尺并舊三十三里一百歩通計三十三里二百<lb/>
<pb n="KR4d0042_SBCK_020-107a"/>
二歩有四尺　南北増一百八十六歩有四尺并舊<lb/>
三十三里一百歩通計三十三里二百八十六歩有<lb/>
四尺　又以所增之地拆之為夫<hi>以舊方三十三里一百歩㱕為萬夫</hi>
<hi>外所增者併筭之</hi>則東西所增從一百二歩有四尺横三十<lb/>
三里一百歩求歩得一百二萬歩其竒以為尺則得<lb/>
二十四萬尺南北所増從一百八十六歩有四尺橫<lb/>
三十三里二百二歩有四尺求歩得一百八十七萬<lb/>
八千九百七十二歩其竒以為尺則得二十四萬六<lb/>
千九百二十八尺積尺得四十八萬六千九百二十<lb/>
八尺㱕之為歩又為一萬三千五百二十五歩二十<lb/>
<pb n="KR4d0042_SBCK_020-107b"/>
八尺<hi>此以三十六尺為方一歩也</hi>積歩得二百九十一萬二千四<lb/>
百九十七歩二十八尺歩百為畮畮百為夫是為二<lb/>
百九十一夫二十四畮九十七歩二十八尺毎萬夫<lb/>
并五溝五涂所占通計一萬二百九十一夫二十四<lb/>
畮九十七歩二十八尺也<lb/>
八曰按五十里為近郊以兩靣合言之方百里也王<lb/>
城當中方九里自王城四靣拒于近郊之表各從四<lb/>
十五里有半其橫各百里以萬夫如舊方三十三里<lb/>
一百歩則靣可置三萬夫今既増之則不能容適可<lb/>
置二萬夫矣且以城之外則有野涂毎面三門固有<lb/>
<pb n="KR4d0042_SBCK_020-108a"/>
三涂其埶必當中間直出于郊則二萬夫湏避而䖏<lb/>
兩角以毎靣而視之則各有二萬夫統而論之則四<lb/>
角纔四萬夫也百里為逺郊以兩靣合言之方二百<lb/>
里也自近郊之表拒于逺郊之表各從五十里其横<lb/>
各二百里東西二面各可置五萬夫南北二靣各可<lb/>
置三萬夫皆以地形相軋纔足容此一十六萬夫也<lb/>
二百里為甸地以兩靣合言之方四百里也自逺郊<lb/>
之表拒于甸地之表各從一百里其横各四里東西<lb/>
二面各可重行置二十萬夫<hi>外行一十一萬夫裏行九萬夫</hi>南北二<lb/>
靣各可重行置一十六萬夫<hi>外行九萬夫裏行七萬夫</hi>亦皆以地<lb/>
<pb n="KR4d0042_SBCK_020-108b"/>
形相軋纔足容此七十二萬夫也<hi>其餘皆不方正不可為萬夫之川其</hi>
<hi>數見扵後</hi>
九曰按近郊之内方百里為方一里者萬凡里九夫<lb/>
則九萬夫也除王城九里為方一里者八十一是為<lb/>
七百二十九夫其餘方一里者九千九百一十九為<lb/>
八萬九千二百七十一夫四角置四萬夫之田毎萬<lb/>
夫并五溝五涂所占共一萬二百九十一夫二十四<lb/>
畮九十七歩二十八尺四叚通計四萬一千一百六<lb/>
十四夫九十九畮九十一歩有四尺外猶有四萬八<lb/>
千一百六夫有八歩三十二尺<hi>此地不方正不可為萬夫之川也</hi>
<pb n="KR4d0042_SBCK_020-109a"/>
十曰按逺郊之内方二百里為方一里者四萬凡里<lb/>
九夫則三十六萬夫也除近郊之内巳占方一里者<lb/>
萬為九萬夫則此逺郊方一里者三萬為二十七萬<lb/>
夫四靣置一十六萬夫之田毎萬夫并五溝五涂所<lb/>
占共一萬二百九十一夫二十四畮九十七歩二十<lb/>
八尺十六叚通計一十六萬四千六百五十九夫九<lb/>
十九畮六十四歩一十六尺　東西一行五萬夫前<lb/>
筭毎萬夫各有川路四周其外盖如近郊四萬夫在<lb/>
四角不相接者也今此五萬夫成列則其間當省四<lb/>
川四路<hi>謂自西而東者</hi>凡一川一路南北之廣九歩二尺東<lb/>
<pb n="KR4d0042_SBCK_020-109b"/>
西之長三十三里二百二歩有四尺求歩得九萬九<lb/>
百一十八歩其竒以為尺則得一十二萬一千四百<lb/>
四十八尺㱕之扵歩又為三千三百七十三歩二十<lb/>
又積歩得九萬四千二百九十一歩二十尺歩百為<lb/>
畮畮百為夫是為九夫四十二畮九十一歩二十尺<lb/>
此五萬夫之間所省四川四路共省三十七夫七十<lb/>
一畮六十六歩有八尺西靣亦如之　南靣一行三<lb/>
萬夫其間當省二川二路<hi>謂自北而南者</hi>凡一川一路東西<lb/>
之廣九歩二尺南北之長三十三里二百八十六歩<lb/>
有四尺求歩得九萬一千六百七十四歩其竒以為<lb/>
<pb n="KR4d0042_SBCK_020-110a"/>
尺則得一十二萬二千四百五十六尺歸之扵歩又<lb/>
為三千四百有一歩二十尺積歩得九萬五千七十<lb/>
五歩二十尺歩百為畮畮百為夫是為九夫五十畮<lb/>
七十五歩二十尺此三萬夫之間所省二川二路共<lb/>
省一十九夫有一畮五十一歩四尺　北靣亦如之<lb/>
四靣共省一百一十三夫四十六畮三十四歩二十<lb/>
四尺卻扵上十六叚一十六萬四千六百五十九夫<lb/>
九十九畮六十四歩一十六尺之内除此一百一十<lb/>
三夫四十六畮三十四歩二十四尺外猶占一十六<lb/>
萬四千五百四十六夫五十三畮二十九歩二十八<lb/>
<pb n="KR4d0042_SBCK_020-110b"/>
尺　逺郊二十七萬夫除此十六叚占一十六萬四<lb/>
千五百四十六夫五十三畮二十九歩二十八尺外<lb/>
猶占二十萬五千四百五十三夫四十六畮七十歩<lb/>
有八尺<hi>此地亦不方正不可為萬夫之川也</hi>
十一曰按甸地之内方四百里為方一里者一十六<lb/>
萬凡里九夫則一百四十四萬夫也除逺郊之内巳<lb/>
占方一里者四萬為三十六萬夫則此甸地方一里<lb/>
者一十二萬為一百八萬夫四靣置重行七十二萬<lb/>
夫之田毎萬夫并五溝五涂所占共一萬二百九十<lb/>
一夫二十四畮九十七歩二十八尺七十二叚通計<lb/>
<pb n="KR4d0042_SBCK_020-111a"/>
七十四萬九百六十九夫九十八畮四十歩東西<lb/>
外行一十一萬夫其間省十川十路毎一川一路計<lb/>
九夫四十二畮九十一歩三十尺共省九十四夫二<lb/>
十九畮一十五歩二十尺　東西裏行九萬夫其間<lb/>
省八川八路共省七十五夫四十三畮三十二歩一<lb/>
十六尺　上兩行中間又省一横川一橫路<hi>謂自北而南横</hi>
<hi>亘九萬夫</hi>前算毎萬夫南北廣三十三里二百八十六歩<lb/>
有四尺九萬夫南北共廣三百五里一百八十歩今<lb/>
以其間先巳既省八川八路毎一川一路南北廣九<lb/>
歩二尺八川八路共巳省七十四歩有四尺九萬夫<lb/>
<pb n="KR4d0042_SBCK_020-111b"/>
七十四萬九百六十九夫九十八畮四十歩東西<lb/>
外行一十一萬夫其間省十川十路毎一川一路計<lb/>
九夫四十二畮九十一歩三十尺共省九十四夫二<lb/>
十九畮一十五歩二十尺　東西裏行九萬夫其間<lb/>
省八川八路共省七十五夫四十三畮三十二歩一<lb/>
十六尺　上兩行中間又省一横川一橫路<hi>謂自北而南横</hi>
<hi>亘九萬夫</hi>前算毎萬夫南北廣三十三里二百八十六歩<lb/>
有四尺九萬夫南北共廣三百五里一百八十歩今<lb/>
以其間先巳既省八川八路毎一川一路南北廣九<lb/>
歩二尺八川八路共巳省七十四歩有四尺九萬夫<lb/>
<pb n="KR4d0042_SBCK_020-112a"/>
猶廣三百五里一百五歩有二尺則此川路横三百<lb/>
五里一百五歩有二尺從九歩有二尺求歩得八十<lb/>
二萬四千四百四十五歩其竒以爲尺則得一百九<lb/>
萬九千三百七十二尺歸之扵歩又爲三萬五百三<lb/>
十八歩有四尺積歩得八十五萬四千九百八十三<lb/>
歩有四尺歩百爲畮畮百爲夫則此一横川一横路<lb/>
所省八十五夫四十九畮八十三歩有四尺凡東靣<lb/>
兩行二十叚之間省十八川十八路及一横川一橫<lb/>
路共省二百五十五夫二十二畮三十一尺有四歩<lb/>
　西靣亦如之南靣外行九萬夫其間省八川八路<lb/>
<pb n="KR4d0042_SBCK_020-112b"/>
毎一川一路計九夫五十畮七十五歩二十尺共省<lb/>
七十六夫有六畮四歩一十六尺　南靣裏行七萬<lb/>
夫其間省六川六路共省五十七夫有四畮五十三<lb/>
歩一十二尺　上兩行中間又省一横川一横路<hi>謂自</hi>
<hi>西而東横亘七萬夫</hi>前算毎萬夫東西廣三十三里二百二歩<lb/>
有四尺七萬夫東西共廣二百三十五里二百一十<lb/>
八歩有四尺今以其間先槩省六川六路毎一川一<lb/>
路東西廣九歩二尺六川六路共巳省五十六歩七<lb/>
萬夫猶廣二百三十五里一百六十二歩有四尺則<lb/>
此川路横二百三十五里一百六十二歩有四尺從<lb/>
<pb n="KR4d0042_SBCK_020-113a"/>
九歩有二尺求歩得六十三萬五千九百五十八歩<lb/>
其竒以為尺則得八十四萬八千一百六十八尺歸<lb/>
之扵歩又為三萬三千五百六十歩有八尺積歩得<lb/>
六十五萬九千五百一十八歩有八尺歩百為畮畮<lb/>
百為夫則此一横川一横路所省六十五夫九十五<lb/>
畮一十八歩有八尺凡南靣兩行一十六叚之間省<lb/>
十四川十四路及一橫川一撗路共省一百九十九<lb/>
夫有五畮七十六歩　北靣亦如之四靣共省九百<lb/>
八夫五十六畒一十四歩有八尺郤扵上七十二叚<lb/>
七十四萬九百六十九夫九十八畮四十歩之内除<lb/>
<pb n="KR4d0042_SBCK_020-113b"/>
此九百八夫五十六畮一十四歩有八尺外猶占七<lb/>
十四萬有六十一夫四十二畮二十五歩二十八尺<lb/>
　甸地一百八萬夫除此七十二叚占七十四萬有<lb/>
六十一夫四十二畮二十五歩二十八尺外猶有三<lb/>
十三萬九千九百三十八夫五十七畮七十四歩有<lb/>
八尺<hi>此地亦不方正不可為萬夫之川也</hi>是郷遂之田制俻矣<lb/>
十二曰按一甸舊方八里旁加一里為成成方十里<lb/>
也一甸之田方八里中有六十四井自東至西八井<lb/>
也井有九夫自東至西三夫也三夫之間則有二遂<lb/>
二徑<hi>遂廣二尺徑亦二尺</hi>八井則有十六遂十六徑八井之間<lb/>
<pb n="KR4d0042_SBCK_020-114a"/>
及兩旁則有九溝九畛<hi>溝廣四尺畛亦四尺</hi>遂徑溝畛共增二<lb/>
十二歩有四尺<hi>南北亦如之凡此井田為溝洫異扵郷遂萬夫此毎夫之四靣從横皆為</hi>
<hi>遂井之四靣從横皆為溝以至于邑丘甸不復别為限隔旁加為成乃為洫焉成之四靣從横皆為洫以</hi>
<hi>至于縣都亦不復别為限隔四都旁加為同乃為澮周其外焉</hi>十里之中既取八里<lb/>
二十二歩有四尺以為一甸之田及遂徑溝畛外止<lb/>
有一里二百七十七歩有二尺毎靣分得二百八十<lb/>
八歩有四尺乃以二百歩為二夫之田<hi>從二夫也</hi>二夫之<lb/>
間及其外又以一歩二尺為二遂二徑則計二百一<lb/>
歩二尺矣其餘更有八十七歩二尺成之毎靣又為<lb/>
一洫一涂<hi>洫廣八尺涂亦八尺</hi>然多是兩成相接平分之則此<lb/>
<pb n="KR4d0042_SBCK_020-114b"/>
靣占一歩二尺以八十七歩二尺又除此一歩二尺<lb/>
餘止有八十六歩矣今以二夫之田爲二行<hi>前以二百歩爲</hi>
<hi>二夫者也</hi>又以八十六歩爲一行<hi>共三行也</hi>四靣毎靣内第一<lb/>
行横列二十四夫四角又四夫共一百夫每靣第二<lb/>
行二十六夫四角又四夫共一百八夫第三行不成<lb/>
夫者以畮言之四靣每靣横一百歩從八十六歩者<lb/>
二十八叚共一百一十二叚毎叚爲方一歩者八千<lb/>
六百是爲八十六畮四角毎角方八十六歩者一叚<lb/>
共四叚毎叚爲方一歩者七千三百九十六是爲七<lb/>
十三畮九十六歩積畮得九千九百二十七畮八十<lb/>
<pb n="KR4d0042_SBCK_020-115a"/>
四歩<hi>每叚巳有遂徑溝畛間之不復計為夫矣</hi>一成之中除一甸之田及<lb/>
遂徑溝畛洫涂所占外旁加更得田二百八夫其不<lb/>
成夫者又得九千九百二十七畮八十四歩<hi>鄭云旁加一里</hi>
<hi>謂加一井也今此不得爲井矣又計成之靣構百歩者二十八横八十六歩者二共横二千九百七十二</hi>
<hi>歩又其間為二十遂二十徑九溝九畛兩旁二半洫二半涂共横二十八歩通計三千歩凡三百歩為一</hi>
<hi>里此横十里畧無差也四靣皆然</hi>四成為縣<hi>經曰四甸其實四成也</hi>四縣為都<lb/>
四都六十四成也方八十里旁加十里<hi>加一成也</hi>為百里<lb/>
謂之一同一同百成矣前筭成法毎一成合各為一<lb/>
洫一涂四周其外然以多是兩成相接故平分之各<lb/>
占半洫半涂今此一同百成其中六十四成四靣皆<lb/>
<pb n="KR4d0042_SBCK_020-115b"/>
有接毎靣各秪占半洫半涂如前法矣至扵旁加三<lb/>
十六成則四旁三十二成各一靣無接四角四成各<lb/>
囬曲兩靣無接也既無接則當為全洫全涂乎曰否<lb/>
凡一同之外當為澮與道也澮周扵同道周扵澮若<lb/>
是則須變半洫半涂以為一澮一道也<hi>半洫半涂其廣一歩二尺</hi>
<hi>一澮一道其廣五歩二尺然則增四歩也</hi>三十二成各一靣無接變其一<lb/>
靣半洫半涂以為一澮一道澮道所増之地横十里<lb/>
從四歩求歩得一萬二千内除横二十八歩從四歩<lb/>
前是二十遂二十徑九溝九畛二半洫二半涂<hi>皆為從者</hi>
展計一百一十二歩外猶占一萬一千八百八十八<lb/>
<pb n="KR4d0042_SBCK_020-116a"/>
歩歩百為畮是為一百一十八畮八十八歩前筭一<lb/>
成之田其不成夫者猶得九千九百二十七畮八十<lb/>
四歩今復增此澮道所占一百一十八畮八十八歩<lb/>
外止有九千八百八畮九十六歩　四成皆囬曲兩<lb/>
靣無接變其兩靣之半洫半涂以為一澮一道一<lb/>
靣如上所計增占一百一十八畮八十八歩一靣<lb/>
横九里二百九十六歩<hi>本十里也其四歩巳入右靣所計矣</hi>從四歩求<lb/>
歩得一萬一千九百八十四歩内除横二十六歩四<lb/>
尺從四歩前是二十遂二十徑九溝九畛一半洫一<lb/>
半涂<hi>一半洫一半涂巳在所刻退四歩之地矣</hi>展計一百四歩其竒以為<lb/>
<pb n="KR4d0042_SBCK_020-116b"/>
尺則得九十六尺歸之扵歩又為二歩二十四尺通<lb/>
計一百六歩二十四尺外猶占一萬一千八百七十<lb/>
七歩一十二尺歩百為畮是為一百一十八畮七十<lb/>
七歩一十二尺前筭一成之田其不成夫者猶得九<lb/>
千九百二十七畮八十四歩今復增此兩靣澮道所<lb/>
占共二百三十七畮六十五歩一十二尺外止有九<lb/>
千六百九十畮一十八歩二十四尺一同百里為<lb/>
方一里者萬凡里九夫則九萬夫也今此筭一同百<lb/>
成成中一甸甸六十四井井九夫是為五百七十六<lb/>
夫旁加又得二百八夫総計七百八十四夫百成則<lb/>
<pb n="KR4d0042_SBCK_020-117a"/>
七萬八千四百夫也其不成夫者扵中六十四成成<lb/>
有九千九百二十七畮八十四歩縁邊三十六成其<lb/>
三十二成成有九千八百八畮九十六歩又四成成<lb/>
有九千六百九十畮一十八歩二十四尺百成通計<lb/>
九十八萬八千二十九畮二十二歩二十四尺一切<lb/>
以夫折之則又爲九千八百八十夫二十九畮二十<lb/>
二歩二十四尺綂論之則一同之地爲田八萬八千<lb/>
二百八十夫二十九畮二十二歩二十四尺其餘盡<lb/>
以爲遂徑溝畛洫涂澮道也<hi>以九萬夫言之則遂徑溝畛洫涂澮道所占一</hi>
<hi>千七百一十九夫七十畮七十七歩一十二尺</hi>雖然此獨以一同言之耳如<lb/>
<pb n="KR4d0042_SBCK_020-117b"/>
兩同相接則又省焉别見扵後<hi>今據稍縣都並是兩同相接無用此制然</hi>
<hi>述法之始須先定一同而後可議其有接無接故特先爲此制也亦恐山川隔破其間或有獨置一同之</hi>
<hi>䖏焉耳經曰同間謂之澮誠謂兩同間爲一澮也洫以下意亦同以都鄙而形鄊遂是以前二萬夫之間</hi>
<hi>皆省一川也</hi>
十三曰按稍地二十同其十六同各三靣有接一靣<lb/>
無接<hi>抵甸地也甸地雖有萬夫之川與之相接然其制度不同故此稍地别爲澮道若無接然也</hi>
其四同各四靣皆有接<hi>在四角也</hi>十六同各三靣有接一<lb/>
靣無接毎同無接之靣凡十成　中間八成毎成之<lb/>
一靣變其半洫半涂以爲一澮一道如前所計毎成<lb/>
増占一百一十八畮八十八歩外其不成夫之田猶<lb/>
<pb n="KR4d0042_SBCK_020-118a"/>
有九千八百八畮九十六歩　左右二成毎成之一<lb/>
靣變其半洫半涂以為一澮一道亦如前所計毎成<lb/>
増占一百一十八畮八十八歩又一靣變其半洫半<lb/>
涂以為半澮半道<hi>以回曲故此一靣又変之然與他同接故但為半澮半道半洫半涂</hi>
<hi>共八尺半澮半道共一十六尺然則増一歩二尺地矣</hi>所増之地横九里二百<lb/>
九十六歩<hi>本亦十里也其四歩巳入右靣所計矣</hi>從一歩二尺求歩得<lb/>
二千九百九十六歩其竒以為尺則得三萬五千九<lb/>
百五十二尺㱕之扵歩又為九百九十八歩二十四<lb/>
尺積歩得三千九百九十四歩二十四尺内除横二<lb/>
十六歩四尺從一歩二尺前是二十遂二十徑九溝<lb/>
<pb n="KR4d0042_SBCK_020-118b"/>
九畛一半洫一半涂<hi>一半洫一半涂巳在所刻退四歩之地矣</hi>展計二十<lb/>
六歩其竒以爲尺則得三百四十四尺㱕之扵歩又<lb/>
爲九歩二十尺通計三十五歩二十尺外猶占三千<lb/>
九百五十九歩有四尺歩百爲畮是爲三十九畮五<lb/>
十九歩有四尺毎成兩靣増占一百五十八畮四十<lb/>
七歩有四尺外其不成失之田猶有九千七百六十<lb/>
九畮三十六歩三十二尺有接之靣凡二十六成<lb/>
二十四成䖏三靣<hi>每靣八成</hi>毎成之一靣變其半洫半涂<lb/>
以爲半澮半道所增之地横十里從一歩二尺求歩<lb/>
得三千歩其竒以爲尺則得三萬六千尺㱕之扵歩<lb/>
<pb n="KR4d0042_SBCK_020-119a"/>
又爲一千歩積歩得四千歩内除横二十八歩從一<lb/>
歩二尺前是二十遂二十徑九溝九畛二半洫二半<lb/>
涂展計二十八歩其竒以爲尺則得三百三十六尺<lb/>
㱕之扵歩又爲九歩一十二尺通計三十七歩一十<lb/>
二尺外猶占三千九百六十二歩二十四尺歩百爲<lb/>
畮是爲三十九畮六十二歩二十四尺毎成除此澮<lb/>
道増占三十九畮六十二歩二十四尺外其不成夫<lb/>
之田猶有九千八百八十八畮二十一歩一十二尺<lb/>
　二成䖏兩角每成之一靣變其半洫半涂以爲半<lb/>
澮半道如前所計增占三十九畒六十二歩二十四<lb/>
<pb n="KR4d0042_SBCK_020-119b"/>
尺又一靣亦變其半洫半涂以為半澮半道<hi>皆以回曲故又</hi>
<hi>變之</hi>所増之地横九里二百九十八歩四尺<hi>本亦十里也其一歩</hi>
<hi>二尺巳入右靣所計矣</hi>從一歩二尺求歩得二千九百九十八<lb/>
歩其竒以為尺則得三萬六千有八尺㱕之扵歩又<lb/>
為一千歩有八尺積歩得三千九百九十八歩有八<lb/>
尺内除横二十六歩四尺從一歩二尺前是二十遂<lb/>
二十徑九溝九畛一半洫一半涂<hi>一半洫一半涂已在所刻退之一歩</hi>
<hi>二尺之地</hi>展計三十五歩二十尺<hi>展歩尺之詳見上此後凡不相筭而但言成数</hi>
<hi>者盖前有類者矣覆尋之可見也</hi>外猶占三千九百六十二歩二十<lb/>
四尺歩百為畮是為三十九畮六十二歩二十四尺<lb/>
<pb n="KR4d0042_SBCK_020-120a"/>
毎成兩靣増占七十九畮二十五歩一十二尺外其<lb/>
不成夫之田猶有九千八百四十八畮五十八歩二<lb/>
十四尺　毎同百成総計七萬八千四百夫其不成<lb/>
夫者扵中六十四成成有九千九百二十七畮八十<lb/>
四歩縁邉三十六成其八成成有九千八百八畮九<lb/>
十六歩其二成成有九千七百六十九畮三十六歩<lb/>
三十二尺又二十四成成有九千八百八十八畮二<lb/>
十一歩一十二尺又二成成有九千八百四十八畮<lb/>
五十八歩二十四尺百成通計九十九萬四百六畮<lb/>
四十七歩有四尺一切以夫折之則又為九千九百<lb/>
<pb n="KR4d0042_SBCK_020-120b"/>
四夫六畮四十七歩有四尺統論之則此一同之地<lb/>
為田八萬八千三百四夫六畮四十七歩有四尺其<lb/>
餘盡以為遂徑溝畛洫涂澮道也<hi>以九萬夫言之則遂徑溝畛洫涂澮</hi>
<hi>道所占一千六百九十五夫九十三畮五十二歩三十二尺</hi>四同各四靣皆有接<lb/>
毎同四靣三十二成成之一靣變其半洫半涂以為<lb/>
半澮半道毎成増占三十九畮六十二歩二十四尺<lb/>
外其不成之田猶有九千八百八十八畮二十一歩<lb/>
一十二尺　四角四成各回曲兩靣變其半洫半涂<lb/>
以為半澮半道毎成増占七十九畮二十五歩一十<lb/>
二尺外其不成夫之田猶有九千八百四十八畮五<lb/>
<pb n="KR4d0042_SBCK_020-121a"/>
十八歩二十四尺毎同百成総計七萬八千四百夫<lb/>
其不成夫者扵中六十四成成有九千九百二十七<lb/>
畮八十四歩縁邉三十六成其三十二成成有九千<lb/>
八百八十八畮二十一歩一十二尺其四成成有九<lb/>
千八百四十八畮五十八歩二十四尺百成通計九<lb/>
十九萬一千一百九十八畮九十三歩一十二尺一<lb/>
切以夫折之則又為九千九百一十一夫九十八畮<lb/>
九十三歩一十二尺統論之則此一同之地為田八<lb/>
萬八千三百一十一夫九十八畮九十三歩一十二<lb/>
尺其餘盡以為遂徑溝畛洫涂澮道也<hi>以九萬夫言之則遂徑溝</hi>
<pb n="KR4d0042_SBCK_020-121b"/>
<hi>畛洫涂澮道所占一千六百八十八夫有一畮六歩二十四尺</hi>凡稍地二十同同九<lb/>
萬夫合計一百八十萬夫今積得田一百七十六萬<lb/>
六千一百一十二夫九十九畒二十七歩有四尺盖<lb/>
其餘盡以為遂徑溝畛洫涂澮道也<hi>以一百八十萬夫言之則遂徑</hi>
<hi>溝畛洫涂澮道所占三萬三千八百八十七夫十十二歩三十三尺</hi>
十四曰按縣地二十八同各四靣皆有接其制如稍<lb/>
地之角<hi>角置四同者也</hi>二十八同同九萬夫合計二百五十<lb/>
二萬夫今積得田二百四十七萬二千七百三十五<lb/>
夫七十畒一十三歩一十二尺盖其餘盡以為遂徑<lb/>
溝畛洫涂澮道也<hi>以二百五十二萬夫言之則遂徑溝畛洫涂澮道所占四萬十千二</hi>
<pb n="KR4d0042_SBCK_020-122a"/>
<hi>百六十四夫二十九畮八十六歩二十四尺</hi>
十五曰按畺地三十六同其三十二同各三靣有接<lb/>
一靣無接其制如稍地之正<hi>正置十六同者也</hi>四角四同各<lb/>
二靣有接二靣無接<hi>回曲故也</hi>毎同前左右兩行一十六<lb/>
成<hi>以自内視角為前</hi>毎成之一靣變其半洫半涂以為一澮<lb/>
一道計増占一百一十八畮八十八歩外其不成夫<lb/>
之田猶有九千八百八畮九十六歩　後左右兩行<lb/>
一十六成毎成之一靣變其半洫半涂以為半澮半<lb/>
道計増占三十九畮六十二歩二十四尺外其不成<lb/>
夫之田猶有九千八百八十八畮二十一歩一十二<lb/>
<pb n="KR4d0042_SBCK_020-122b"/>
尺　前角一成變其兩靣各半洫半涂以為一澮一<lb/>
道計共増占二百三十七畮六十五歩一十二尺外<lb/>
其不成夫之田猶有九千六百九十畮一十八歩二<lb/>
十四尺　左右兩角二成毎成之一靣變其半洫半<lb/>
涂以為一澮一道又一靣變其半洫半涂以為一澮<lb/>
一道又一靣變其半洫半涂以為半澮半道計共増<lb/>
占一百五十八畮四十七歩有四尺外其不成夫之<lb/>
田猶有九千七百六十九畮三十六歩三十二尺<lb/>
後一角一成其兩靣各變其半洫半涂以為半澮半<lb/>
道計共增占七十九畮二十五歩一十二尺外其不<lb/>
<pb n="KR4d0042_SBCK_020-123a"/>
成夫之田猶有九千八百四十八畮五十八歩二十<lb/>
四尺　每同百成総計七萬八千四百夫其不成夫<lb/>
者於中六十四成成有九千九百二十七畮八十四<lb/>
歩縁邉三十六成其一十六成成有九千八百八畮<lb/>
九十六歩又一十六成成有九千八百八十八畮二<lb/>
十一歩一十二尺又一成有九千六百九十畮一十<lb/>
八歩二十四尺又二成成有九千七百六十九畮三<lb/>
十六歩三十二尺又一成有九千八百四十八畮五<lb/>
十八歩二十四尺百成通計九十八萬九千六百一<lb/>
十四畮有四歩一十六尺一切以夫折之則又為九<lb/>
<pb n="KR4d0042_SBCK_020-123b"/>
千八百九十六夫一十四畮有四歩一十六尺統論<lb/>
之則此一同之地為田八萬八千二百九十六夫一<lb/>
十四畮有四歩一十六尺其餘盡以為遂徑溝畛洫<lb/>
涂澮道也<hi>以九萬夫言之則遂徑溝畛洫涂澮道所占一千七百有三夫八十五畮九十五歩</hi>
<hi>二十尺</hi>凡畺地三十六同同九萬夫合計三百二十四<lb/>
萬夫今積得田三百一十七萬八千九百一十四夫<lb/>
六十三畮二十五歩一十二尺盖其餘盡以為遂徑<lb/>
溝畛洫涂澮道也<hi>以三百二十四萬夫言之則遂徑溝畛洫涂澮道所占六萬一千八</hi>
<hi>十五夫三十六畮七十四歩二十四尺凡五涂各有所隔徑隔扵溝畛隔扵洫涂隔扵澮道隔扵川所隔</hi>
<hi>之䖏必有橋焉川之水必决路而洩之以㱕于大川各随地埶所向不可定其隔䖏井田之徑畛涂道亦</hi>
<pb n="KR4d0042_SBCK_020-124a"/>
<hi>如鄊遂爲橋澮之水亦洩而㱕諸大川也司險職曰周知其山林川澤之阻而逹其道路康成謂川澤之</hi>
<hi>阻則橋梁之下文曰設國之五溝五涂而逹其道路康或雖不復觧然以上文觀之此爲橋梁亦明矣匠</hi>
<hi>人職澮之下曰專逹扵川各載其名盖謂大川也以此察彼知其皆然</hi>是都鄙之田制<lb/>
備矣<lb/>
十六曰或曰大㢤王畿之廣輪王國之逺近任地之<lb/>
異制田之例山川之不億度溝涂之有増占自萬夫<lb/>
以至于一同自近郊以至于畺地繄子之論詳矣其<lb/>
所以授扵民多少之數可得而聞與曰夫治民必先<lb/>
定其居䖏而後可使之樂業也故司空執度度地以<lb/>
居民正爲此焉今六鄊六遂各七萬五千家也然此<lb/>
<pb n="KR4d0042_SBCK_020-124b"/>
纔謂農民其餘有百工商賈庶人在官者凡此之類<lb/>
抑又多矣載師職曰以㕓任國中之地康成謂㕓民<lb/>
居之區域也里居也遺人職曰掌鄊里之委積以恤<lb/>
民之囏阨康成謂鄊里鄊所居也縣師職曰掌邦國<lb/>
都鄙稍甸郊里之地域康成謂郊里郊所居也賈釋<lb/>
云郷里據國中<hi>即六郷之民居在國中載師以㕓里所任地是也</hi>郊里據在<lb/>
郊<hi>即六郷之民所居郊者也</hi>然則六郷之居布在國中外至近郊<lb/>
逺郊也遂入職曰辨其野之土以頒田里夫一㕓田<lb/>
百畮則六遂之居在甸地者也<hi>舊說㕓者二畮半一家之居孟子曰五畮</hi>
<hi>之宅樹之以来當從孟子五畮為正甸地既一㕓五畮則郊内國中亦各五畮也</hi>然康成注<lb/>
<pb n="KR4d0042_SBCK_020-125a"/>
遂人謂㕓城邑之居注載師云以㕓里任國中而遂<lb/>
人職授民田夫一㕓田百畒是㕓里不謂民之邑居<lb/>
在都城者與鄭意以六遂之民雖田在甸地而居扵<lb/>
國中且甸地扵國二百里也去家二百里而耕孰為<lb/>
便㢤抑王城方九里為方一里者八十一凡里九百<lb/>
畮為七萬二千九百畮盡以為遂民之居一家五畮<lb/>
纔可容萬四千五百八十家况王宮祖社朝市國宅<lb/>
之属及鄊民所居在其中乎則六遂七萬五千家扵<lb/>
何置之苟鄭意都城是都邑之城則六遂所管與都<lb/>
邑異遂民不可越在都邑也又其往来亦非近矣且<lb/>
<pb n="KR4d0042_SBCK_020-125b"/>
康成既以六鄊之居有在扵郊則六遂之民奚為不<lb/>
可居甸乎是失之甚矣大司徒職曰凡造都鄙制其<lb/>
地域而封溝之以其室數制之康成亦謂城郭之宅<lb/>
田室盖鄭以六遂居在國中故扵都邑亦云室在城<lb/>
郭也其經意但以室數為家數豈分扵城之内外與<lb/>
其實采地之民或居城郭或在野焉其地盖亦不出<lb/>
一㕓五畒之數也或曰敢問莫非王民也而吾子之<lb/>
論以六鄊為農人而百工商賈之類不與其數何㢤<lb/>
曰覯觀鄭注則然且裁其理至當矣夫農人國之本<lb/>
也三時力耕隙而講武以之足食以之足兵或致之<lb/>
<pb n="KR4d0042_SBCK_020-126a"/>
扵庠序習禮義為賢才是天民之良者也故為之郷<lb/>
為之遂以編著之而統于司徒司徒教官也若夫工<lb/>
問之類棄本逐末但以世資其用不可無之安足比<lb/>
扵農人㢤抑其各有所統工則統扵司空賈則統於<lb/>
司市庶人在官者各統於其官府其餘皆然雖不繫<lb/>
于鄊遂可也曰既不繫於鄊遂則其所䖏郊乎國乎<lb/>
曰聖王敦本尚儉雖有工賈必不甚衆庶人在官者<lb/>
亦有常数其餘益寡矣國中或可以居之抑其朝夕<lb/>
有事於市朝當在國中乃為便也<lb/>
十七曰或曰奠民之居既承教矣耕田之數願聞其<lb/>
<pb n="KR4d0042_SBCK_020-126b"/>
悉曰按大司徒職曰凡造都鄙制其地域而封溝之<lb/>
以其室數制之不易之地家百畮一易之地家二百<lb/>
畮再易之地家三百畒此都鄙授田之制也不易之<lb/>
地嵗種之故家百畮一易之地二嵗一種故家二百<lb/>
畮再易之地三嵗一種故家三百畮以地利有厚薄<lb/>
宜差之也又遂人職曰辨其野之土上地夫田百畮<lb/>
莱五十畮餘夫亦如之中地夫田百畮莱百畮餘夫<lb/>
亦如之下地夫田百畮莱二百畮餘夫亦如之此六<lb/>
遂授田之制也亦以地利有厚薄故差其莱數以平<lb/>
之莱田之休不耕者也至六鄊之田未見明文惟小<lb/>
<pb n="KR4d0042_SBCK_020-127a"/>
司徒職云乃均土地以稽其人民而周知其數上地<lb/>
家七人可任也者家三人中地家六人可任也者二<lb/>
家五人下地家五人可任也者家二人以覯觀之若<lb/>
以為都鄙六遂乎則中地下地巳増其田莱畮數榷<lb/>
其收入必亦無偏不容更有七人六人五人所食之<lb/>
差也此盖是六鄊授田之制以郊地狹隘而六郷分<lb/>
之矧塲圃宅田士田賈田官田牛田賞田牧田在其<lb/>
間則雖有中地下地不得更増其畮數但以其家人<lb/>
多少制之七口以上則授之以上地六口則授之以<lb/>
中地五口以下則授之以下地焉其實皆百畮也<hi>地有</hi>
<pb n="KR4d0042_SBCK_020-127b"/>
<hi>九等所養男女自二人以至十人七六五者舉中地之三等而言也</hi>今據逺郊之内田<lb/>
二十萬夫<hi>近郊四萬夫逺郊十六萬夫</hi>其不為萬夫之川者又有<lb/>
一十五萬三千五百五十九夫四十六畮七十九歩<lb/>
四尺<hi>近郊四萬八千一百六夫有入歩三十二尺逺郊一十萬五千四百五十三夫四十六畮七十</hi>
<hi>歩八尺</hi>盖以為六鄊之田也里也<hi>里居也</hi>塲圃也宅田也<lb/>
士田也賈田也官田也牛田也賞田也牧田也其餘<lb/>
則王城之外有環涂<hi>環涂七軌</hi>有野涂<hi>野涂/五軌</hi>有郊<hi>四郊皆有神兆</hi>
有明堂<hi>明堂在國之陽三里之外七里之内丙巳之地宮方三百歩</hi>有籍田<hi>籍田千畮</hi>
有學<hi>虞庠在國之西郊</hi>有榭<hi>榭所以講軍實足以臨見王之士卒而已其所不奪穡地瘠磽</hi>
<hi>之地扵是乎為之其埶須在城之外也</hi>亦或有山陵林麓川澤溝瀆之<lb/>
<pb n="KR4d0042_SBCK_020-128a"/>
跨其地<hi>其不為萬夫之川者亦未計出五溝五涂所占也下同</hi>又其餘則以待<lb/>
餘夫也或曰郊内無餘夫之文子何以言之曰六鄊<lb/>
之人不得不有餘夫且舉遂則鄊可知矣亦計郊内<lb/>
地猶有以待之也甸地之田七十二萬夫其不為萬<lb/>
夫之川也又有三十二萬九千九百三十八夫五十<lb/>
七畮七十四歩八尺盖以為六遂之田也㕓也其餘<lb/>
亦或有山陵林麓川澤溝瀆之跨其地又其餘則以<lb/>
為公邑也或曰子既言鄊有餘夫而扵遂何以不言<lb/>
且遂人職巳著之矣曰遂之餘夫所受之田属公邑<lb/>
耳不可析言也遂之家數與田既有定限其地域且<lb/>
<pb n="KR4d0042_SBCK_020-128b"/>
溝樹之矣若有餘夫其田何從而得必外取扵公邑<lb/>
焉曰然則六鄊餘夫所受之田何以不為公邑曰郊<lb/>
内地狹其隙者必不甚多且近偪王國故雖以待餘<lb/>
夫不復别稱為公邑也或曰公邑獨遂之餘夫耕之<lb/>
乎曰不然康成謂士工商以事入在官而餘夫以力<lb/>
出耕公邑覯謂亦非獨士工商而巳也雖庶人在官<lb/>
者畜牧之家之餘夫亦出耕扵此焉民之生息嵗月<lb/>
浸多積數世之後其餘夫豈可勝數公邑雖廣或弗<lb/>
能容矣是聖人先有以待之也若稍以外則八十四<lb/>
同<hi>稍地二十同縣地二十八同畺地三十六同</hi>除名山大澤不以朌<hi>凡當山陵</hi>
<pb n="KR4d0042_SBCK_020-129a"/>
<hi>林麓川澤溝瀆不廢悉以班之</hi>其餘以為王子弟食邑公卿大夫采<lb/>
地又其餘則以為公邑也其食邑采地之内則自以<lb/>
授其所𬋩之民其餘亦或有山陵林麓川澤溝瀆之<lb/>
跨其地又其餘則以待餘夫也又弗䏻容則亦當出<lb/>
耕扵其所近公邑其人則繫扵都鄙其田稅則㱕扵<lb/>
王官是公私兩利之意也或曰遂人云萬夫有川川<lb/>
上有路以逹于畿康成謂去山陵林麓川澤溝瀆城<lb/>
郭宮室涂巷三分之制其餘如此以至于畿康成固<lb/>
知都鄙為井田矣則其意謂公邑自稍以外亦如甸<lb/>
地為萬夫之川與曰是康成之誤也此川上有路以<lb/>
<pb n="KR4d0042_SBCK_020-129b"/>
逹于畿止謂由此路而往可通扵畿耳以明其所以<lb/>
為道路扵田間者非妄也将以利往来之人内通扵<lb/>
國外通扵畿國近而畿逺逺之可逹近可知矣是以<lb/>
省文言畿而不言國也非謂一㮣為萬夫之川以至<lb/>
畿也且自稍以外公邑誠以采邑之餘一切使大夫<lb/>
治之後復欲爵祿扵人又取之以為采邑也公卿大<lb/>
夫寔有定貟若有王子弟則世世生息安有紀極是<lb/>
采邑之增無世無之苟今公邑盡為萬夫之川他日造<lb/>
都鄙為井田又當改作乎何勞力之甚也若造都鄙<lb/>
而循用萬夫之川非制也以覯論之甸地公邑自依<lb/>
<pb n="KR4d0042_SBCK_020-130a"/>
六遂萬夫之川稍縣畺地公邑亦循都鄙井田之制<lb/>
或近或逺随宜而變扵義當矣或曰都鄙授田則有<lb/>
不易百畮一易二百畮再易三百畮凡三等遂地授<lb/>
田則有上地田百畮萊五十畮中地田百畮萊百畮<lb/>
下地田百畮萊二百畮凡三等鄊地授田則有上地<lb/>
家七人中地家六人下地家五人雖以地利差其口<lb/>
數其田實皆百畮凡一等而康成之義自六郷以及<lb/>
甸稍縣都悉以不易一易再易通率之云一家受二<lb/>
夫且不易一易再易獨是都鄙授田之制豈可以包<lb/>
鄊遂乎曰康成固妄矣非徒不可以包鄊遂也雖都<lb/>
<pb n="KR4d0042_SBCK_020-130b"/>
鄙之制有不易一易再易然須定有一百畮不易者<lb/>
二百畮一易者三百畮再易者合六百畮而三家受<lb/>
之此則可云通率一家受二夫也若多少稍差則巳<lb/>
失之矣况其積筭數百萬夫而乃公言通率一家受<lb/>
二夫何其徒用心㢤今則皆不取焉但備舉鄊遂都<lb/>
鄙授田之明制使執事者躬相地宜而頒之不敢以<lb/>
預言也<lb/>
十八曰或問田里之論則然矣其王子弟食邑公卿<lb/>
大夫采地小大之法何如曰康成謂其制三等百里<lb/>
之國凡四都一都之田稅入扵王五十里之國凡四<lb/>
<pb n="KR4d0042_SBCK_020-131a"/>
縣一縣之田稅入扵王二十五里之國凡四甸一甸<lb/>
之田稅入扵王其意以公采地為一等百里之國也<lb/>
<hi>王之母弟及庶子同</hi>卿采地為一等五十里之國也<hi>稍䟽者同</hi>大夫<lb/>
采地為一等二十五里之國也<hi>最䟽者同</hi>又其注載師謂<lb/>
家邑大夫之采地小都卿之采地大都公之采地王<lb/>
子弟所食邑然則三公百里之國在畺地卿五十里<lb/>
之國在縣地大夫二十五里之國在稍地也畺地三<lb/>
十六同同為百里之國一是為三十六國也縣地二<lb/>
十八同同為五十里之國四是為一百一十二國也<lb/>
稍地二十同同為二十五里之國十有六是為三百<lb/>
<pb n="KR4d0042_SBCK_020-131b"/>
二十國也此其大畧耳苟有名山大澤占之則依所<lb/>
占减焉或王子弟公卿大夫人數少食之不盡則以<lb/>
其餘為公邑以俟後耳然今按周禮公三人<hi>其郷老二郷則</hi>
<hi>公一人盖此三公兼之</hi>卿十有五人<hi>三孤六官及六卿大夫毎郷卿一人</hi>大夫則<lb/>
冬官巳亡唯五官在五官之屬大夫三百三十七人<lb/>
<hi>煩不俻舉</hi>若加以冬官之屬及公邑又别有大夫治之其<lb/>
數盖不下四百人也今稍地為二十五里之國三百<lb/>
二十或有名山大澤占之則從而减焉又王子弟最<lb/>
䟽者之所食在其中若是大夫之邑其不足者多矣<lb/>
然縣地為五十里之國一百一十二雖或有名山大<lb/>
<pb n="KR4d0042_SBCK_020-132a"/>
澤占之及王子弟稍䟽者之所食在其中而卿止扵<lb/>
十有五人其餘地盖尚多也大夫之邑不足其取諸<lb/>
此乎雖王之母弟庶子衆多畺地弗能容之取扵此<lb/>
亦可也又其餘乃以爲公邑焉或曰禮云天子立三<lb/>
公九卿二十七大夫八十一元士扵周禮何其不同<lb/>
也曰此夏禮而商因之者也其田則公百里卿七十<lb/>
里大夫五十里至周則自卿以下増其員而减其禄<lb/>
盖後世政事漸繁事繁則官不得不增官多則禄不<lb/>
得不减勢使然也<lb/>
十九曰或人請問賦稅之法覯對曰按太宰職以九<lb/>
<pb n="KR4d0042_SBCK_020-132b"/>
賦歛財賄一曰邦中之賦二曰四郊之賦三日邦甸<lb/>
之賦四曰家削之賦五曰邦縣之賦六曰邦都之賦<lb/>
<hi>餘三者不出扵田里故不舉</hi>康成謂賦口率出泉也今之筭泉民<lb/>
或謂之賦此其舊名與郷大夫以嵗時登其夫家之<lb/>
衆寡辨其可任者皆征之遂師之職亦云以令其財<lb/>
征皆謂此賦也是則周時已如漢筭泉但漢法筭泉<lb/>
人百二十周之賦泉數則未聞矣又按載師職曰凡<lb/>
任地國宅無征園㕓二十而一近郊十一逺郊二十<lb/>
而三甸稍縣都皆無過十二唯其漆林之征二十而<lb/>
五此征則皆指田稅也康成謂國宅凡官所有宮室<lb/>
<pb n="KR4d0042_SBCK_020-133a"/>
吏所治者也周稅䡖近而重逺近者多役也園㕓亦<lb/>
輕之者㕓無榖園少利也經又曰凡宅不毛者有里<lb/>
布凡田不耕者出屋粟凡民無職事者出夫家之征<lb/>
康成亦謂宅不毛者罰以一里二十五家之泉今詳<lb/>
司農注引孟子云㕓無夫里之布其意可取盖凡稅<lb/>
者各随其地所出田有榖則輸其榖宅有桑麻則輸<lb/>
其布帛唯㕓里在國中者人衆宇廣無所樹藝則課<lb/>
之出泉布亦料其㕓地所可樹藝多少二十之價而<lb/>
取其一焉若城外之宅可樹桑麻而怠廢不為者則<lb/>
依國中例課之出泉布盖樹桑麻易為功而出泉布<lb/>
<pb n="KR4d0042_SBCK_020-133b"/>
難為力所以罰之使其勤耳故曰宅不毛者有里布<lb/>
也田不耕者出屋粟康成謂罰以三家之稅粟<hi>周禮不爲</hi>
<hi>屋但以三家之稅粟借文以稱之焉</hi>盖不耕一夫之田則納三夫之稅<lb/>
粟倍重之亦以罰其怠也民無職事者出夫家之征<lb/>
康成謂出夫稅家稅夫稅者百畮之稅家稅者出士<lb/>
徒車輦給繇役盖勤而就田業則有夫家之稅間而<lb/>
無職事者亦有夫家之稅與其無地而輸財孰若受<lb/>
田之獲利也此亦以勸其勤耳大畧自國以至于畿<lb/>
税輕者不減二十而一重者不逾十二<hi>
                        <graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>林雖重顧亦少焉</hi>皆<lb/>
以役多少叅折之也此賦稅之定令也或曰古者皆<lb/>
<pb n="KR4d0042_SBCK_020-134a"/>
謂周稅什一今此論何其等級之多乎曰其謂什一<lb/>
舉近郊而言也古之言質舉近而畧逺也後儒耳目<lb/>
不接得其畧而失其詳因謂皆什一也夫周禮豈可<lb/>
誣㢤抑不獨扵周然也其言夏商什一者亦猶是也<lb/>
<hi>後凡言什一者意同</hi>或人又問曰幸卒業扵賦稅矣其所以制<lb/>
軍旅具車甲願因言焉曰按夏官司馬曰凡制軍萬<lb/>
有二千五百人爲軍王六軍軍将皆命卿二千五百<lb/>
人爲師師帥皆中大夫五百人爲旅旅帥皆下大夫<lb/>
百人爲卒卒長皆上士二十五人爲兩兩司馬皆中<lb/>
士五人爲伍伍皆有長康成謂軍師旅卒兩伍皆衆<lb/>
<pb n="KR4d0042_SBCK_020-134b"/>
名也伍一比兩一閭卒一族旅一黨師一州軍一鄊<lb/>
家所出一人此則六鄊為六軍七萬五千人也又按<lb/>
遂人職曰以嵗時稽其人民而授之田野簡其兵器<lb/>
敎之稼穡康成謂遂之軍法追胥起徒役如六鄊若<lb/>
是則六遂亦為六軍七萬五千人也但以王家迭而<lb/>
用之則其興發常六軍耳故止言六軍也此鄊遂制<lb/>
軍之法也又按司馬法通三十家出匹馬士一人徒<lb/>
二人成三百家出革車一乗士十人徒二十人終三<lb/>
千家出革車十乗士百人徒二百人同三萬家出革<lb/>
車百乗士千人徒二千人此雖井田顧未與周制同<lb/>
<pb n="KR4d0042_SBCK_020-135a"/>
今按春秋成元年三月作丘甲杜氏注以為丘出戎<lb/>
馬一匹牛三頭甸出長轂一乗戎馬四匹牛十二頭<lb/>
甲士三人歩卒七十二人此甸所賦今魯使丘出之<lb/>
譏重歛故書左傳哀十一年季孫欲以田賦使冉有<lb/>
訪諸仲尼仲尼不對而私扵冉有曰君子之行也度<lb/>
扵禮施取其厚事舉其中歛從其薄如是則以丘亦<lb/>
足矣<hi>杜氏亦謂丘出戎馬一匹牛三頭是賦之常法</hi>若不度扵禮而貪冐無<lb/>
厭則雖以田賦将又不足且子季孫若欲行而法則<lb/>
周公之興在若欲苟而行之又何訪焉以是觀則丘<lb/>
賦實周公之典舉丘則甸明矣如此一同百甸<hi>甸旁加為</hi>
<pb n="KR4d0042_SBCK_020-135b"/>
<hi>成則百成也</hi>亦百乗也百乗則戎馬四百匹牛一千二百<lb/>
頭甲士三百人歩卒七千二百人乗數雖同而士卒<lb/>
之制多少異矣今亦本周制為定盖甸以内六鄊六<lb/>
遂則為十二軍迭用其六軍稍以外八十四同則為<lb/>
八千四百乗亦逺近異制矣<hi>如有名山大澤占之同數不滿則亦依數减之矣</hi>
以一切而言則畿内千里合當百同故古謂天子萬乗<lb/>
也大凡康成謂成之一甸同之四都出田稅其旁加者<lb/>
甸旁以治成之洫都旁以治同之澮覯謂溝洫始為<lb/>
之也則用力多後治之也則用力寡矣曷足免其田<lb/>
稅乎今觀車賦止扵甸不言成豈非旁加者不與車<lb/>
<pb n="KR4d0042_SBCK_020-136a"/>
賦但主為治洫乎總百成之旁加者既各盡治其洫<lb/>
又共治其同之澮以役折役扵事為宜且其治洫澮<lb/>
一嵗中豈數數然㢤是賦稅軍旅車甲之議盡矣<lb/>
二十曰或曰古之人皆謂周為公田公田百畮其二<lb/>
十畮以為八家之居八家各受百畮以為私田通九<lb/>
百畮為一井公田借民力以耕不稅其私田詩春秋<lb/>
論語孟子之說皆然特周禮為異稅夫無公田康成<lb/>
以為周之畿内用貢法<hi>稅夫無公田夏之貢法也</hi>邦國用助法<hi>制公</hi>
<hi>田不稅夫商之助法也</hi>畿内用貢法者鄊遂及公邑之吏旦夕<lb/>
從民事為其促之以公使不得恤其私邦國用助法<lb/>
<pb n="KR4d0042_SBCK_020-136b"/>
者諸侯專一國之政為其貪暴稅民無藝此論何如<lb/>
曰天子之政自國而形天下者也豈有天子之國自<lb/>
稅民田而令諸侯但為公田而不稅㢤雖其嵗入同<lb/>
歸于什一然非所以身率之謂也且畿内有鄊遂公<lb/>
邑之吏旦夕促之以公而諸侯之國豈無其吏能促<lb/>
之者乎苟為其貪暴稅民無藝則若王政明諸侯奉<lb/>
法雖使之稅敢過制乎若王政不眀諸侯不奉法雖<lb/>
為公田彼不能外取乎是皆非通理之論也覯謂周<lb/>
之畿内以及天下諸侯一用貢法稅夫無公田也公<lb/>
田商禮也抑文王之時雖巳受命尚為商之諸侯其<lb/>
<pb n="KR4d0042_SBCK_020-137a"/>
田猶依商禮至武王得天下周公攝政作禮樂方遂<lb/>
變之故言周爲公田者其原在聞之扵文武之時而<lb/>
不知周公巳變之也孟子曰夏后氏五十而貢商人<lb/>
七十而助周人百畒而徹其實皆什一也徹者徹也<lb/>
助者藉也則孟子既知周制與商異矣其下文又曰<lb/>
詩云雨我公田遂及我私惟助爲有公田由此觀之<lb/>
雖周亦助也孟子雖知周制與商異然見詩有公田<lb/>
之文其詩又是周雅故復疑周亦爲公田如商之助<lb/>
也其曰由此觀之雖周亦助則疑之之辭也既疑周<lb/>
爲公田故至滕文公使畢戰問井地乃對以圭田餘<lb/>
<pb n="KR4d0042_SBCK_020-137b"/>
夫公田之說謂今可行也夫圭田亦商禮也周則曰<lb/>
士田矣餘夫二十五畮盖亦商禮也周則皆百畮矣<lb/>
然則孟子所稱悉是所聞商時之禮徒見周詩引公<lb/>
田乃復疑是周制耳不然何以上文云周人百畮而<lb/>
徹如徹取之謂與至如周詩所引公田亦非指言當<lb/>
時之事盖以幽王政煩賦重君子傷今而思古故引<lb/>
古公田以諷之亦不言之公田果在何王之時也獨<lb/>
其上章云播厥百榖既庭且碩曽孫是若鄭箋云曽<lb/>
孫謂成王也若以成王之時則周公巳作禮樂矣而<lb/>
曰雨我公田是周制果為公田也然康成何以專指<lb/>
<pb n="KR4d0042_SBCK_020-138a"/>
曾孫為成王夫孝孫曾孫抑是事宗廟之通稱禮曰<lb/>
祭稱孝子孝孫以其義稱也其稱曽孫某謂國家也<lb/>
若是則人君䏻繼先祖有國家君子取其廟中之稱<lb/>
而稱之曰曾孫皆可也豈成王得專之㢤安知詩人<lb/>
所指不謂武王也文王也苟詩人所指謂武王以上<lb/>
則自是周公未制禮之前誠無害扵周禮之夫稅也<lb/>
且孟子對齊宣王亦曰昔者文王之治𡵨也耕者九<lb/>
一是乃正指九一公田在文王也文王則依商禮决<lb/>
矣獨至周詩而疑之疑之又不明辨從而遂其疑<hi>謂荅</hi>
<hi>畢戦也</hi>顧亦先後反矣<hi>先言徹後言公田也</hi>春秋宣十五年初稅<lb/>
<pb n="KR4d0042_SBCK_020-138b"/>
畮左傳曰初稅畮非禮也榖出不過藉以豐財也覯<lb/>
謂魯之先田稅既定矣然山林川澤之旁歴世之後<lb/>
或頗墾闢以有餘畮宣公又履而稅之傳稱榖出不<lb/>
過藉盖丘明謂周家雖不謂公田然其井邑之所出<lb/>
稅榖亦不過商時藉數如孟子所謂其實皆什一之<lb/>
義也非謂周有公田而借民力以耕也公羊曰古者<lb/>
什一而藉榖梁曰古者公田爲居井竈葱韭盡焉是<lb/>
皆舉商禮以言之也大凡先儒多稱商禮抑非止聞<lb/>
之扵文武之時而不知周公巳變之也盖亦孔子商<lb/>
之子孫其服行尚依商禮<hi>檀弓夫子日夏后氏殯於東惜之上則猶在作也商</hi>
<pb n="KR4d0042_SBCK_020-139a"/>
<hi>人殯于兩楹之間則與賔主夾之也周人殯扵西階之上則猶賔之也而丘也商人也予疇昔之夜夣坐</hi>
<hi>奠扵兩楹之間夫明王不興而天下其孰能宗予予殆将死也</hi>而論語曰周監扵二<lb/>
代郁郁乎文㢤吾從周誠夫子其身之私則法先祖<lb/>
天下之公則從時王且周制文扵商也其可忽諸先<lb/>
儒徒見夫子行商禮因謂天下之法盡當從商則其<lb/>
所言多稱商禮傳之積乆後世莫知其本源誤謂之<lb/>
為周制故言周制者或以商禮雜亂其間則後世之<lb/>
言益不可信也如有若之對哀公盍徹與實止謂周<lb/>
家什一之徹法不足更疑其道公田也夫如是則詩<lb/>
春秋論語孟子皆不謂周公之制有公田後世諸儒<lb/>
<pb n="KR4d0042_SBCK_020-139b"/>
觧之者非也康成惑之亦非也自王國以至于藩服<lb/>
一也或曰助法不善與周公故變之也曰助法善之<lb/>
大也周公變之慮之深也夫周公以民益頑吏益猾<lb/>
公田之耕或不盡力藉榖之入或有隱欺不如一委<lb/>
之民而制其賦稅稅有所常責有所在安坐而視其<lb/>
入也禮制愈崇國用愈廣何暇從容如上世乎雖然<lb/>
無所増重也第謹其定數耳扵民既無傷扵國則不<lb/>
乏是聖人慮之深制之中也或曰敢問司馬法既為<lb/>
井田而周公變之何也曰司馬法雖為井田然其未<lb/>
方也唯井方一里成方十里同方百里焉其餘十井<lb/>
<pb n="KR4d0042_SBCK_020-140a"/>
為通則長十里廣一里十成為終則長百里廣十里<lb/>
皆不方也周公欲以封邑諸侯群臣故自井以上皆<lb/>
方之邑方二里丘方四里甸方八里縣方二十里都<lb/>
方四十里成與同則仍依司馬法方者依之不方者<lb/>
改之無小無大皆方也舉而用之之易也井田既變<lb/>
則車賦亦不得復依司馬法矣故以丘甸制焉且一<lb/>
甸六十四井雖盡再易之地猶可授一百九十二家<lb/>
其出甲士歩卒共七十五人不為多矣抑征討有時<lb/>
非常常而用也故士卒之數增焉皆聖人以義制事<lb/>
預備不虞之道也或曰司馬法文王時所作而周公<lb/>
<pb n="KR4d0042_SBCK_020-140b"/>
敢變之何也曰夫孝者謂能承其志意非必盡循其<lb/>
政令膠柱而不改也况文王雖作司馬法而未之施<lb/>
行乎文王在岐為諸侯見商祚将盡知天命在巳故<lb/>
經始司馬法待其即天子位而行之文王大勲未集<lb/>
武王克紂而崩周公攝政乃取其書而述傳之可則<lb/>
因否則革廣以衆制而為周禮焉益無過也曰文王<lb/>
聖人也其為書安有否而可革者乎曰聖人因時制<lb/>
宜文王之時與周公之時異故文王以其時而言周<lb/>
公以其時而變也或曰諸侯之國亦井田也其制何<lb/>
若曰亦猶都鄙而巳矣始之為鄊遂次之為都鄙或<lb/>
<pb n="KR4d0042_SBCK_020-141a"/>
滿以萬夫或極以一同至扵諸侯則不言其田制其<lb/>
取諸都鄙亡疑矣欲知外者觀諸内欲知逺者本諸<lb/>
近兹不待備言而可鑒也大㢤周公乎接文武之聖<lb/>
救商人之敝以之為禮禮無不中以之為政政無不<lb/>
和土天下之廣也而一塊莫敢爭先為之限也口天<lb/>
下之衆也而勺飲無所闕先為之業也率飽煖之民<lb/>
而納之扵仁義驩焉可不反顧矣其曰兼三王不亦<lb/>
宜乎後雖有作者周公其弗可改也巳曰然則如之<lb/>
何則可曰法而行之復為一周乎<lb/>
右定著二十章經析其㣲注擇其善極數明用㑹異<lb/>
<pb n="KR4d0042_SBCK_020-141b"/>
扵同勁正備具無越此書矣猶懼其未可以灼見也<lb/>
作三圖以翼之一曰王畿千里之圗二曰鄉遂萬夫<lb/>
之圗三曰都鄙一同之圗圖之矩畫頗髙廣故别行<lb/>
不綴于篇<lb/>
明明后如欲舉周公之制觀是書按是圗以令之其<lb/>
如取諸掌乎若猶未也敢私扵學禮者故書<lb/>
直講李先生文集卷之十九終<lb/>
<pb n="KR4d0042_SBCK_020-142a"/>
<pb n="KR4d0042_SBCK_020-143a"/>
</p>
<p>
</p>
  </div>
</body>
</text>
</TEI>
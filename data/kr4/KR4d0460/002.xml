<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0460_SBCK_002-1a"/>
許白雲先生文集卷之二　金䑓李伸編集<lb/>
　賦<lb/>
　　擬古戦塲賦　甲辰<lb/>
客有好逰者籝金槖粮脂車秣馬四海之廣萬里之遥謂<lb/>
皆始扵足下盖将追豎亥之遺蹤繼子長之轍迹于以觀<lb/>
天地之大扵是浮河絶江登隴下阪途平馬疾地險車緩<lb/>
或臨深而俯瞰或升髙而望逺對景物之虚曠每徘徊而<lb/>
周覽爰至巨野恍若望洋右倍山陵前左大江紛灌莽之<lb/>
杳杳欝叢薄之蒼蒼縦一瞬而莫際眇平其數十里之封<lb/>
疆尔乃心存目想計度數量豈古人有事扵此遺迹尚存<lb/>
乎渺茫周廻隱隱若城郭之濔迤峻隅巳壊而塊土成崗<lb/>
頽垣㫁續綿延将百雉類乎築甬道以取粟扵敖倉其汙<lb/>
<pb n="KR4d0460_SBCK_002-1b"/>
下而漸漬者盖昔池而今隍毀轅敗輻朽腐而僅存其彷<lb/>
彿㫁刀折㦸消剥而何有乎鋒鋩是時也林木将脫原艸<lb/>
未黄風䬟䬟兮吹籟日淡淡兮流光羗四頋而無人畿𣣔<lb/>
去而彷徨就熟路以騁駕兮久而至扵野人之籬落召彼<lb/>
故老而訊之然後知為古之戰塲也感嘅前脩俯仰陳迹<lb/>
肆盤桓以夷猶不忍去者累日行戦地弔遺址連井竈綴<lb/>
壁壘守則負險攻或背水料勝敗之靡常嗟嵗月之巳㡬<lb/>
吾嘗𬗟想英䧺角力扵斯地也發卒募兵聚芻積粟破鉏<lb/>
耰而成棘矟買刀劍而賣牛犢賁育之士肩磨𬒮属勇敵<lb/>
虓虎捷若飛鵠一鼓氣作三令容肅雷轟礮石電掣神纛<lb/>
奮戈揚盾穿<graphic n="KR0909" url="https://raw.githubusercontent.com/kanripo/KR-Gaiji/master/images/KR0909.png" mimeType="image/png"/>洞腹短兵近接鐵騎横蹙殺氣排空黄埃<lb/>
乱目或乗利而得雋或逐北而遇伏或集厚陳而制勝或<lb/>
<pb n="KR4d0460_SBCK_002-2a"/>
懸孤軍而全覆及乎弓巳絶絃矢不遺鏃積骸為觀㫁指<lb/>
可掬姑小却以俟後圖宜戢兵而虞大衂以今度古不䏻<lb/>
盡變化之萬一而戦陳之具鉦鼓之教雖百年而猶信宿<lb/>
是以竹樹吞吐烟塵之表目<graphic n="KR0617" url="https://raw.githubusercontent.com/kanripo/KR-Gaiji/master/images/KR0617.png" mimeType="image/png"/>
                    <graphic n="KR0617" url="https://raw.githubusercontent.com/kanripo/KR-Gaiji/master/images/KR0617.png" mimeType="image/png"/>乎昆陽之旌旗鸛鶴嘹<lb/>
唳風雲之間耳瞶瞶乎八公之草木月白兮髑髏寒天隂<lb/>
兮鬼聲哭彼進取之君争城争地而暴白骨如草菅忍使<lb/>
天下之人兄散弟離子孤父獨自夫達者而觀之何異左<lb/>
蠻而右蜀也㢤方今堪輿坱圠開綂拓迹自江左之獻版<lb/>
圖未嘗復有干戈之役遐荒莫敢不来王所謂不嗜殺人<lb/>
者䏻一民皆安土地不遺力睠此大墟固可制并經而務<lb/>
稼穡飛潜動植皆囿扵發生之仁熈熈如登春䑓而享太<lb/>
牢之物扵是舞干羽于兩階朝衣冠之萬國<lb/>
<pb n="KR4d0460_SBCK_002-2b"/>
序<lb/>
　　贈李仲謙序<lb/>
古之教者自里閭至國都皆有學自八嵗至成人皆有教<lb/>
其教之之術固詳要其歸禮樂二端而巳抑爼豆登降音<lb/>
器歌舞為之禮樂乎㢤反而求扵吾心則敬者禮之原和<lb/>
者樂之本然所以動息有存不使斯湏去身者正以培植<lb/>
其本原積扵中者廣大成全則其發扵外者沛然有餘措<lb/>
諸其事業無不當盖内外交養而相為用也三代而下教<lb/>
者異法至扵以文辭誘人可謂外其所當務而今復翰墨<lb/>
詩章論材抑末矣東陽縣博李君仲謙既蒞事執脯脩之<lb/>
贄扵郡庠而某適與之㑹視其容貌其温聴其言舒徐而<lb/>
有文庶㡬習扵禮樂者君故名家其所養有素碩推所藴<lb/>
<pb n="KR4d0460_SBCK_002-3a"/>
以㳤諸人人俾學者憣然知禮樂為先務厚其積而痛抑<lb/>
其末斯善矣東陽為婺望縣山水佳秀之氣所鍾名哲軰<lb/>
出今以經學文章名家者有其人昔子賤治邑所父事者<lb/>
三人兄事者五人矧君掌教郷邑而年且富是宜效先覺<lb/>
之所為取人之善以為善且古教人者必以身先之而聖<lb/>
賢之閫未易造幸君亦母虧一簣之功以率先之将見百<lb/>
里彬彬扵禮樂豈不盛歟居數日来别求贈言<graphic n="KR0861" url="https://raw.githubusercontent.com/kanripo/KR-Gaiji/master/images/KR0861.png" mimeType="image/png"/>書此為<lb/>
李君勉<lb/>
　　送胡古愚序<lb/>
東陽婺望縣東南山水嘉䖏自天台赤城蜿蜒盤礡綿延<lb/>
數里亘為玉山又數十百里峙為雙峴經野建邑扵焉是<lb/>
依山之幽深秀特者水必源扵其間稽之郡乗浙江之浸<lb/>
<pb n="KR4d0460_SBCK_002-3b"/>
實肇林壑之下經流曼衍過于雙溪城南澄瑩甘羙瀾湧<lb/>
湍激不舍晝夜天雨時至澒洞奔放勢可勝萬斛之舟氣<lb/>
之積也厚故其發也巨終至于不可量也山結水融生物<lb/>
必異靈而為人亦必有竒俊超邁不䂓䂓扵流俗者夫良<lb/>
材羙箭佳菓㫖酒人皆得以為利士君子之敦詩書脩辭<lb/>
蹈禮者籍籍滿耳而余之所見多侈辭宏論凌絶卓越聽<lb/>
其言觀其容彂揚蹈厲每恍然自失以余之駑下固不足<lb/>
窺其際矣意山水之鍾而竒俊超邁者殆不必扵此歟余<lb/>
固有所待也嘗聞胡君伯仲子姓皆務學深造未䏻盡交<lb/>
往年遇古愚子扵市友人蘇世賢指曰此東陽學者胡君<lb/>
也将試仕扵金陵頖宫今行矣揖而過不暇交一語余重<lb/>
恨之皇慶二年夏余㳺金陵而君尚在講席其氣粹温其<lb/>
<pb n="KR4d0460_SBCK_002-4a"/>
儀濟蹌誦其文若詩皆清平古雅余向之有待而𣣔見者<lb/>
其在古愚子乎夫聖人之道常道也不出扵君臣父子夫<lb/>
婦昆弟朋友應事接物之間致其極則中庸而巳爾非有<lb/>
絶俗離倫幻視天地埃等世故如老佛氏之所云者其道<lb/>
雖存扵方冊而不明扵世久矣周程張朱諸子出而闢邪<lb/>
扶正破昏警愚秦漢以来千五百年英才多矣而有昧扵<lb/>
是吾儕生扵斯時未必䏻躐扵千五百年之才而獨有見<lb/>
扵聖人之道如是其明也幸而生扵諸子之後固當平氣<lb/>
虚心随而求之階之梯之以達乎上頋實有益扵已而止<lb/>
何庸倔強自熹摭竒務新力與作者争衡又将轢而踐之<lb/>
㦲古之立言者誦扵口而可以心存存扵心而可以身踐<lb/>
而成天下之務則聖人之道也今口誦之而不足明乎心<lb/>
<pb n="KR4d0460_SBCK_002-4b"/>
降其心以識之而不可施扵事是則老佛之流之說爾為<lb/>
老佛之說者措之事固不䏻行扵跬歩而自理其身庸可<lb/>
以為善人則好為異說者其風又下扵彼矣道在天地間<lb/>
弘愽精微非可以操心求也而乃攘𬒮扼腕作氣决背售<lb/>
其說而競後息欲以厭今人陵古人則吾未之信也古愚<lb/>
氣和心廣余嘗欲與從容論之而以滿秩解去君采芹藻<lb/>
之英将以道㳤諸人者也以余之說評之然歟否歟余非<lb/>
敢為子勉也子固余所敬也<lb/>
　　送郭子昭序<lb/>
君子尚志脩巳以及人偏廢學也然下學上達功不可畫<lb/>
可仕而仕進退有義故自治常嚴而及人者不汲汲學每<lb/>
病扵滿與怠自滿者不思益意怠者不足有為如是則所<lb/>
<pb n="KR4d0460_SBCK_002-5a"/>
<pb n="KR4d0460_SBCK_002-6a"/>
髙下師尊之友接之所自得者盖廣而其正本大綱不倍<lb/>
師說大夫士論子昭當官㢘慎有𥙷公道如出一口是子志<lb/>
真可尚滿與怠之心未嘗生而扵脩巳及人兩無愧矣爲<lb/>
憲掾史三考滿秩捧䑓符上京都類吏部選調九品官常<lb/>
事爾未足爲子喜方今㧞類奨賢以子之才何所不至夫<lb/>
年進則責備其徳位升則愈大其任惟篤其𥘉志不忘所<lb/>
䏻而知所亡實扵中以應求者不負其名則官之崇卑非<lb/>
所較也余性不喜謟且知子昭最深嘗慕淵路相贈䖏而<lb/>
余亦爲千里㳺故以爲贈<lb/>
　　送林中川序<lb/>
漢自蕭何以佐命爲相國而曹參次之二人皆吏也故終<lb/>
漢世選官多繇吏後雖設科博舉而繇吏進者未嘗廢名<lb/>
<pb n="KR4d0460_SBCK_002-6b"/>
公卿大夫今可指數者班班也而自郡縣吏積功致大位<lb/>
者尤卓然如于㝎國楊震陳蕃王允㓂恂馮異趙廣漢張<lb/>
敞軰數十人皆繇是出盖天地儲才以為時用視上之所<lb/>
好而趨之得其人皆足以輔化興治不必較其所從來也<lb/>
然昔之進者雖自吏選莫不尊徳問學秉義守禮尚㢘耻<lb/>
謹莭行故䏻師表當時流芳千載非特操筆書牘玩法舞<lb/>
文而巳　聖朝混一之𥘉革文華取士之弊它科目未設<lb/>
選官頗類漢法而庶人在官者皆以年勞叙遷可計日以<lb/>
俟進其任用之重盖過扵漢矣故得人有為名公卿大夫<lb/>
亦不愧扵古永嘉林君中川久故儒家抱問學而業吏自<lb/>
縣若州累升至扵郡来是郡居數載徧厯諸曹上官稱其<lb/>
䏻下民眼其明士大夫誦其㢘休日每訪余為文字交言<lb/>
<pb n="KR4d0460_SBCK_002-7a"/>
亹亹皆有理致賦詩則雅麗清新語政事則優柔純熟不<lb/>
迫不弛可謂才矣䖏郡曹滿三考𬒳省符領州縣幕常事<lb/>
爾可計日而取也以君之才宜有知者豈乆拘閡常文而<lb/>
局縮扵此耶繇是而為大夫卿公亦豈異㦲今大府循例<lb/>
更調天台夫瓊䑓華頂桐柏石橋皆山水清絶竒勝生平<lb/>
欲嘯傲其間而夢寐未䏻也君或以無害督部邑當窮極<lb/>
幽䖏融其景物寫之聲詩因風以示使得卧而㳺之亦甚<lb/>
幸也君之行凡交友䏻為詩者皆歌以贈某訥扵辭姑序<lb/>
此為别<lb/>
　　送尉彦明赴開化教諭序<lb/>
先王之教民何如㢤家有塾黨有庠術有序國有學凡民<lb/>
八歳以上無不聚而教之下責扵大夫士與閭里之長上<lb/>
<pb n="KR4d0460_SBCK_002-7b"/>
則綂之扵大司徒誦詩書六藝之文以廣見聞孝弟忠信<lb/>
之實以敦徳行故賔興以示勸簡絀以致罰夫以下民之<lb/>
㣲而使天子之上卿拳拳教之者若是其為意益可見矣<lb/>
近代以文辭取士而不考其實惟務彫鐫鏤刻破碎支離<lb/>
詖淫邪遁之辭靡所不至六經之道或㡬乎息矣　聖朝<lb/>
敦尚實行放斥浮辭固學者之所碩也州若縣皆有學立<lb/>
師而教之抑彷彿古者之遺意歟尉君彦明北方之學者<lb/>
也来江南且十年艱難險阻雖屢甞之愈自篤不䏻變其<lb/>
守故其發為聲詩慷慨感激清俊竒偉時論稱之明有司<lb/>
舉而升之授以開化文學開化三衢下邑也其山水之秀<lb/>
人物之盛彦明必䏻取之以為吟詠之資固足以適其性<lb/>
情然愚所以望扵彦明者不止乎此夫之設教者乃古大<lb/>
<pb n="KR4d0460_SBCK_002-8a"/>
司徒所綂之職位雖卑而責實重况古之受教者比屋皆<lb/>
然今則惟業扵儒家者耳受教者多則成徳者衆受教者<lb/>
少則責效也嚴故教之者亦當百倍扵古教者之功可也<lb/>
六經載道之器𣣔求道者不可外乎經彦明必䏻舉是而<lb/>
教之使立扵舘下者皆知求之扵經驗之扵巳誠立行成<lb/>
濟然為東南文學倡豈惟如是而已㢤秉彛好徳之良心<lb/>
人皆有之将有不待教聞風而興起者十室之邑必有忠<lb/>
信彦明其留意焉<lb/>
　　送許克勤赴新昌教序<lb/>
許太岳之胤也其先出自神農周武王封文叔而國扵許<lb/>
其後子孫散居四方以國為氏漢唐以来代有顯者而太<lb/>
史氏之譜諜不傳其世次盖不可得而考焉然凡今以許<lb/>
<pb n="KR4d0460_SBCK_002-8b"/>
為氏者則皆文叔之裔也克勤生扵真㝎雖阻河帶江相<lb/>
去數千里要其始固吾族也其侍親宦逰而南来䏻自奮<lb/>
厲好學不倦孜孜汲汲扵文字間者有年矣謂學者将以<lb/>
行之嘗小試扵三衢清獻書院引誘後學循循有道有司<lb/>
為其賢為其多聞也舉之扵州州升之憲府以考其實上<lb/>
之宣府以授其任今俾之分教新昌以克勤之才之羙而<lb/>
為之盖綽綽乎有餘𥙿也抑愚嘗有所聞記問之學不足<lb/>
為人師况小言破道小辨害義克勤之賢當不止扵博聞<lb/>
記問而巳若曰致廣大而盡精微則有六經四書在君其<lb/>
熟味之以求聖賢之功用乎今駸駸功名之㑹将挈挈而<lb/>
行矣其扵克勤年雖若兄弟而其議論文采皆非所䏻及<lb/>
既沗同姓又辱同門扵其行也敬書聞扵師者送之不惟<lb/>
<pb n="KR4d0460_SBCK_002-9a"/>
祈克勤之不忘斯言而某亦𣣔以自勉云爾<lb/>
　　送<graphic n="KR2581" url="https://raw.githubusercontent.com/kanripo/KR-Gaiji/master/images/KR2581.png" mimeType="image/png"/>公平赴武義教序<lb/>
武川居金華上㳺地狹而土肥有髙山茂林所産者棟梁<lb/>
之竒材東南之羙箭故其民富庶而風俗勁急舊為東莱<lb/>
先生講業之地其流風餘教猶有存者士大夫䏻道詩書<lb/>
通古今者往往有之頖宫承前代之舊厯年之久幾不䏻<lb/>
待風雨前後掌教者雖欲經營葺理之而屢不果昔者吾<lb/>
友掌教是邑厯厯為余道者如此今<graphic n="KR2581" url="https://raw.githubusercontent.com/kanripo/KR-Gaiji/master/images/KR2581.png" mimeType="image/png"/>君公平往而繼兹<lb/>
職也當講明道義以紹東莱先生之遺風興起學校以光<lb/>
前人之舊業尚勉之㢤<graphic n="KR2581" url="https://raw.githubusercontent.com/kanripo/KR-Gaiji/master/images/KR2581.png" mimeType="image/png"/>君年富而志廣好學而有文以<lb/>
大材而居小任其徳業必有足聴聞者某當洗耳以俟<lb/>
　記<lb/>
<pb n="KR4d0460_SBCK_002-9b"/>
　　故朝列大夫婺州路總𬋩府治中致仕朱公壙記<lb/>
先公諱某字某姓朱氏人稱之曰遯山先生婺之義烏人<lb/>
曽祖諱某妣某氏祖諱某妣某氏考諱某號存恕妣某氏<lb/>
先公生扵宋淳祐癸卯四月丁巳本從伯父諱某之子存<lb/>
恕翁鞠為嗣咸淳戊辰進士及第調從事郎䖏州軍事判<lb/>
官奉國軍節度推官國子監書庫官至元混一區宇縉紳<lb/>
交薦授從事郎㝎海縣尹轉承事郎同知黄巖州事再調<lb/>
仙居縣尹陞承務郎同知浮梁州事秩滿引年除朝列大<lb/>
夫婺州路總管府治中致仕先公性穎悟扵書無所不讀<lb/>
研窮精深博而䏻約存恕翁從久軒先生得考亭之學家<lb/>
庭夙夜問辨理融心㑹故制行方正動必以禮純孝友弟<lb/>
稱于人人為政存心濟物而以恕行之聴訟㫁獄明决平<lb/>
<pb n="KR4d0460_SBCK_002-10a"/>
允興學勸教親為程督有毫髪可利行之如不及存恕翁<lb/>
謂濟人莫如醫先公繼承先志扶病造門者曰常數十人<lb/>
皆為詳察熟慮而活之好周人急賑宗族鄊隣之貧者不<lb/>
計家有無皇慶癸丑十二月乙未卒于家年七十有一鄊<lb/>
之逺近無間親踈皆哭出涕始娶同縣黄氏先逝生男益<lb/>
亦大以仲兄州判諱某次男某為子父命也繼娶東陽李<lb/>
氏户部尚書大同之孫女生二男某某一女適李某庶女<lb/>
尚㓜孫男六　孫女四皐髙莭書院山長繼善以䕃𥙷<lb/>
官未調某等忍死以延祐乙卯十二月丙申葬于前周山<lb/>
之原先公文章行于世士大夫傳誦之學行政績将請于<lb/>
立言君子以銘于墓謹叙姓系官閥納諸壙嗚呼哀㢤孤<lb/>
子某等泣血謹識<lb/>
<pb n="KR4d0460_SBCK_002-10b"/>
行状<lb/>
　　總管黒軍石抺公行状<lb/>
公諱庫祿滿姓石抺氏遼陽大寧人契丹太祖后蕭氏䏻用<lb/>
兵太祖併一諸部擊滅隣國侵軼中夏以大其國家后與<lb/>
有力焉故世后皆蕭氏而蕭遂爲右族金㓕契丹易蕭爲<lb/>
石抺氏公四世祖庫烈兒閔宗國淪亡誓不食金粟率部<lb/>
落逺徙窮朔以復讎爲志曽祖脫羅華察耳招来懐輯徒<lb/>
衆益盛祖野仙饒智畧喜騎射年少任侠尚氣金聞之欲<lb/>
縻以爵深晦匿以自全　太祖皇帝龍興挺身而歸出竒<lb/>
計单騎掩取金東京金一旦失扵重鎮遂震讋莫䏻抗<lb/>
王師從下北京㝎幽燕席卷青齊収地數千里拜御史大<lb/>
夫上将軍特将擊蠡州死之父查刺剛勇善射有父風先<lb/>
<pb n="KR4d0460_SBCK_002-11a"/>
是大夫募豪勇士為前行號黒軍所向無敵常自将之至<lb/>
是仍受查刺公御史大夫領黒軍從下平陽太原降益都<lb/>
南征力戰克敵直取汴州從征南京先登以功除真㝎路<lb/>
達魯花赤兼北京路逹魯花赤公其長子也公生而卓異<lb/>
㓜少嬉戯不與諸兒伍出語輒警人及長魁梧俊㧞有大<lb/>
志關弓滿二石畫的于侯方寸去百歩射之無不中繼彂<lb/>
必破其括從兩騎逐兎北野山遇樵者奔曰虎纔負嵎慎<lb/>
勿往公不聽馳而前虎踞地大吼從騎失色公戒毋動獨<lb/>
按擊復行直虎十歩止挾矢以待虎躍而起引馬少避一<lb/>
彂中其吭以死喜交士大夫論古今治亂忠臣義士必慷<lb/>
慨感激至事之畿㑹前人所䖏未善以片言彂之切中要<lb/>
領雖老生嘆莫及襲父職授總管黒軍　上知其才降制<lb/>
<pb n="KR4d0460_SBCK_002-11b"/>
<pb n="KR4d0460_SBCK_002-11b"/>
以身先之誰肯捐軀以致命耶且男子當援枹死事書之<lb/>
竹帛炳炳然後世豈呫呫死戸牖下效兒女子乎我嘗聞<lb/>
漢㐲波将軍誓以馬革褁尸真丈夫也盖公平昔之志如<lb/>
此而終以是殁悲夫公娶䝉古氏子男二人長某嗣職次<lb/>
家兒豐縣尹卜是年某月某日葬興州書金山公徳業當<lb/>
書于太史氏而孤某亦将請于立言君子銘其墓道詞為次<lb/>
弟其行事大致如此以備采擇馬謹狀<lb/>
　　治書侍御史趙公行𫐠<lb/>
公名某字子英其先甘陵人祖避金季亂南播頴川因家<lb/>
焉至元十三年王師伐宋公单騎從役副帥宋都碍授以<lb/>
兵降臨江下吉州與有戰多時江淮𥘉附宋氏復枿于南<lb/>
吉之擴民假義稱兵公一帥命往討道與賊别部遇公設<lb/>
<pb n="KR4d0460_SBCK_002-12a"/>
伏橋下而燬攻其前賊趨橋走伏彂皆殱焉遂往擣其屯<lb/>
賊知之遽引衆出與官軍道殊諜知賊巳過還襲其背擊<lb/>
敗之斬其渠帥徑前覆其巢散其脅從州遂以安鐵靣軍<lb/>
王昌誘𥘉附五營衆為亂事露袾連五百餘人皆論死公<lb/>
争曰此属特詿誤非始謀今悉誅之無以安反側不如僇<lb/>
其渠而橅其餘綂帥從之事乃㝎累多錫金符提舉瓜洲<lb/>
渡居頃之以例免改衡州路總管府治中州之清化聚衆<lb/>
為盗區公計興屯田迄今寧息在郡七載解去卜居儀真<lb/>
杜門閑十又五年延致導江張先生湏講明伊洛之學潜<lb/>
心探索究其指歸行孚徳懋顯聞于時大徳五年遂以選<lb/>
起簽江南浙西道肅政㢘訪司事去四年部郡鎮江旱蠲<lb/>
民租九萬五千石既而以飛語復徴民無從出則篣謈求<lb/>
<pb n="KR4d0460_SBCK_002-12b"/>
辦公始莅職䑓移覆其當僚黨皆懲謗前却公獨奮然自<lb/>
以為任按行驗實復之如𥘉㑹秋大風海溢于閏于常于<lb/>
江隂飄溺廬舍居民存者困不粒食公将發粟食之有司<lb/>
以言上未有報牚拒不聽公曰灾異若是民瀕扵死寧便<lb/>
文字營為從容計㦲如有不合我當坐之不以相及也遂<lb/>
發如干石賴以不死者十七萬人而沈骸腐胔亦就掩瘞<lb/>
昔汲黯以漢朝貴近臣持使者節便宜發粟歸對孝武片<lb/>
言陳謝上雅敬重黯慰諭不責也人猶以為難謂義而知<lb/>
變以公視之果難乎㢤七年夏犬兩水蘓秀常潤咸𬒳其<lb/>
患公廵部勸分飢食徙復且督脩圩堤以防後灾居聀踰<lb/>
三嵗刺姦廢庸不憚强禦凡以為民者人䏻言之遷江南<lb/>
等䖏行御史㙜都事十一年江南大飢郡縣財粟俱殫獨<lb/>
<pb n="KR4d0460_SBCK_002-13a"/>
<pb n="KR4d0460_SBCK_002-14a"/>
<pb n="KR4d0460_SBCK_002-15a"/>
謂之戅而終以社稷臣待之淮南謀亂擬漢廷群臣公孫<lb/>
弘之徒猶發蒙而所惮獨黯為之低徊不發者久之觀黯<lb/>
之才似不羣臣若也其事不大施也而見重一時取信後<lb/>
世者如此其有以㢤若春秋大為閑孟子所謂大人者黯<lb/>
近之矣某不佞𬒳遇扵公式其行事接其言論風㫖而得<lb/>
其所如盖公之為人剛毅正直奬善疾惡出扵天性其為<lb/>
政知大體汲汲以教化風俗為務而清㢘乃其餘事觀其<lb/>
志苟分義所在死生<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>福誠不足以動其心雖立朝未久<lb/>
業不大施而事顯節完浮扵人人其行巳大節似汲長孺<lb/>
而才學過之可謂邦之司直人之儀則者矣公兹謝事頥<lb/>
神純嘏禾艾其事其徳方将登載信史永垂無窮固不待<lb/>
鄙𫐠而後明然知而無稱厥心慊焉謹采公行蹟次第于<lb/>
<pb n="KR4d0460_SBCK_002-15b"/>
編若夫一言一行雖足以為稱非大節所存則畧而不書<lb/>
然公之事可以言而盡公之心之徳不可以言盡也後之<lb/>
載筆君子或有攷扵斯䏻即其事以求其心扵其所巳施<lb/>
以觀其所未施則公之心之徳亦豈難知也㢤<lb/>
</p>
<p>
</p>
  </div>
</body>
</text>
</TEI>
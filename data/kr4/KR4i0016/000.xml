<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>四六話</head>
    <p>
<pb n="KR4i0016_WYG_000-1a"/>
欽定四庫全書　　　　　集部九<lb/>
　四六話　　　　　　　　詩文評類<lb/>
　　提要<lb/>
　　　　<hi>臣</hi>等謹案四六話二巻宋王銍撰銍有黙記<lb/>
　　　　已著録其書皆評論宋人表啟之文六代及<lb/>
　　　　唐詞雖駢偶而格取渾成唐末五代漸趨工<lb/>
　　　　巧如羅隱代錢鏐賀昭宗更名表所謂右則<lb/>
　　　　虞舜之全文左則姬昌之半字者當時以為<lb/>
<pb n="KR4i0016_WYG_000-1b"/>
　　　　警䇿是也宋代沿流彌競精切故銍之所論<lb/>
　　　　亦但較勝負于一聨一字之間至周必大等<lb/>
　　　　承其餘波轉加細宻終宋之世惟以𨽻事切<lb/>
　　　　合為工組織繁碎而文格日卑皆銍等之論<lb/>
　　　　導之也然就其一時之法論之則亦有推闡<lb/>
　　　　入㣲者如詩家之有句圖未可廢也上巻之<lb/>
　　　　末載其父素為滕甫辨謗乞郡劄子誤刻蘇<lb/>
　　　　軾集中銍據素手迹殆必不誣今軾集仍載<lb/>
<pb n="KR4i0016_WYG_000-2a"/>
　　　　此文盖失於釐正此亦足以資考訂焉乾隆<lb/>
　　　　四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4i0016_WYG_000-3a"/>
序<lb/>
先君子少居汝陰鄉里而游學四方學文於歐陽文忠<lb/>
公而授經於王荆公王深父常夷父既仕從滕元發鄭<lb/>
毅夫論作賦與四六其學皆極先民之淵藴銍每侍教<lb/>
誨常語以為文為詩賦之法且言賦之興逺矣唐天寳<lb/>
十二載始詔舉人䇿問外試詩賦各一首自此八韻律<lb/>
賦始盛其後作者如陸宣公裴晉公吕温李程猶未能<lb/>
極工逮至晩唐薛逢宋言及吳融出於塲屋然後曲盡<lb/>
<pb n="KR4i0016_WYG_000-3b"/>
其妙然但山川草朩雪風花月或以古之故實為景題<lb/>
賦於人物情態為無餘地若夫禮樂刑政典章文物之<lb/>
體略未備也國朝名軰猶雜五代衰陋之氣似未能革<lb/>
至二宋兄弟始以雄才奥學一變山川草朩人情物態<lb/>
歸於禮樂刑政典章文物發為朝廷氣象其規模閎達<lb/>
深逺矣繼以滕鄭吳處厚劉輝工緻纎悉備具發露天<lb/>
地之藏造化殆無餘巧其櫽栝聲律至此可謂詩賦之<lb/>
集大成者亦繇仁宗之世太平閒暇天下安静之乆故<lb/>
<pb n="KR4i0016_WYG_000-4a"/>
文章與時髙下盖自唐天寳逺訖於天聖盛於景祐皇<lb/>
祐溢於嘉祐治平之間師友淵源講貫磨礲口傳心授<lb/>
至是始克大成就者蓋四百年於斯矣豈易得哉豈一<lb/>
人一日之力哉豈徒此也凡學道學文淵源從來皆然<lb/>
也世所謂箋題表啟號為四六者皆詩賦之苗裔也故<lb/>
詩賦盛則刀筆盛而其衰亦然銍類次先子所謂詩賦<lb/>
法度與前軰話言附家集之末又以銍所聞於交游間<lb/>
四六話事實私自記焉其詩話文話賦話各别見云老<lb/>
<pb n="KR4i0016_WYG_000-4b"/>
成雖逺典刑尚存此學者所當憑心而致力也且以昔<lb/>
聞於先子者為之序欲自知為文之難不敢茍且於學<lb/>
問而已匪欲誇諸人也宣和四年七月庚申日汝陰王<lb/>
銍序<lb/>
</p>
<p>
</p>
  </div>
</body>
</text>
</TEI>
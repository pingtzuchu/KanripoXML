<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>四六話巻上</head> <lb/>
    <p>
<pb n="KR4i0016_WYG_001-1a"/>
欽定四庫全書<lb/>
　四六話巻上<lb/>
　　　　　　　　　　　　　　　宋　王銍　撰<lb/>
宋元憲晚歳有詩云老矣師丹多忘事少之燭武不如人其後<lb/>
元厚之作執政參知政事一日奏事差誤神宗顧謂曰卿如<lb/>
此忘事耶明日乞退遂用元憲語作乞致仕表云少之燭武尚<lb/>
不如人老矣師丹仍多忘事神宗讀表至此憐其意而留之歐<lb/>
陽文忠公謝致仕表云雖伏櫪之馬悲鳴難戀於君軒而曳尾之<lb/>
<pb n="KR4i0016_WYG_001-1b"/>
龜涵養未離於靈沼元厚之後作致仕表云蹌蹌退舞敢<lb/>
忘舜帝之笙鏞翯翯歸飛亦在文王之靈沼又謝致仕表云冥<lb/>
鴻雖逺正依天宇之髙華微藿雖傾尚遡日華之明潤其意謂<lb/>
萬物不離於天地雖致仕亦不離君父也子瞻為筆說大以此<lb/>
為妙云古人謝致仕表未有能到此者<lb/>
元厚之作王介甫再相麻世以為工然未免偏枯其云<lb/>
忠氣貫日雖金石而為開䜛波稽天孰斧斨之敢闕上<lb/>
句忠氣貫日則可以襯雖金石而為開是以下句䜛波<lb/>
<pb n="KR4i0016_WYG_001-2a"/>
稽天則於斧斨了無干涉此四六之病也元厚之取古<lb/>
今傳記佳語作四六雖金石而為自開西京雜記載揚<lb/>
雄全語也日華明潤李徳裕唐武宗畫像贊也四六<lb/>
尤欲取古人妙語以見工耳<lb/>
元厚之乆作藩郡後聞儂智髙餘黨冦二廣移知廣<lb/>
州而所傳乃妄改知越州厚之謝上表云忽聞羽檄之<lb/>
馳謂有龍編之警横水明光之甲得自虚聲雲中赤白<lb/>
之囊倡為危事用李徳裕獻替記伐劉稹李石令中人<lb/>
<pb n="KR4i0016_WYG_001-2b"/>
石元貫奏横水明光之甲曳地何由取他徳裕曰從<lb/>
伊十五里精兵明光甲曳地必須破却此賊後所傳<lb/>
果妄遂誅劉稹焉<lb/>
神宗友愛嘉岐二王不許出閤固辭者數十其後改封<lb/>
先召翰林學士元厚之謂曰卿可於麻辭中道殺勿令<lb/>
更辭也略云列第環宫彌聳開元之盛側門通禁共承<lb/>
長樂之顔<lb/>
四六有伐山語有伐材語伐材語者如巳成之柱桷略<lb/>
<pb n="KR4i0016_WYG_001-3a"/>
加繩削而已伐山語者則搜<hi>搜山一作披山</hi>山開荒自我取之<lb/>
伐材謂熟事也伐山謂生事也生事必對熟事熟事<lb/>
必對生事若兩聨皆生事則傷於奥澁若兩聮皆熟事<lb/>
則無工蓋生事必用熟事對出也如夏英公辭奉使表<lb/>
略云頃歳先人沒於行陣春初母氏始棄孤遺義不戴<lb/>
天難下單于之拜哀深陟岵忍聞禁佅之音不拜單于<lb/>
用鄭衆事而公羊謂夷樂曰禁佅此生事對熟事格也<lb/>
後永叔作歸田録改云義不戴天難下穹廬之拜情<lb/>
<pb n="KR4i0016_WYG_001-3b"/>
深陟岵忍聞夷樂之聲夏英公免起復奉使表世以為<lb/>
工然其間一聨云王姬築館接仇之禮既嫌曽子回車<lb/>
勝母之遊遂輟此聮亦不減前一聨也<lb/>
先公言本朝自楊劉四六彌盛然尚有五代衰陋氣至<lb/>
英公表章始盡洗去四六之深厚廣大無古無今皆<lb/>
可施用者英公一人而已所謂四六集大成者至王歧<lb/>
公元厚之四六皆出於英公王荆公雖髙妙亦出英公<lb/>
但化之以義理而已<lb/>
<pb n="KR4i0016_WYG_001-4a"/>
表章有宰相氣骨如范堯夫謝自臺官言濮王事責<lb/>
安州通判表云内外皆君父之至慈出處蓋臣子之常<lb/>
節又青州劉丞相罷省官謝起知滑州表云視人郡章<lb/>
或猶驚畏諭上恩㫖罔不歡欣又云詔令明具止於奉<lb/>
行徳澤汪洋易於宣究愛其語整暇有大臣氣象劉<lb/>
丞相守鄆謝表云雖進退必由其道所願學者古人顧<lb/>
功烈如此其卑終難收於士論此真罷相表也<lb/>
沈存中緣永樂陷沒謫官乆之元祐中復官分司以<lb/>
<pb n="KR4i0016_WYG_001-4b"/>
表謝曰洪造與物難回霜霰之餘聖恩及臣更過天<lb/>
地之力又曰雖奮竭之心難伸於巳廢之日惟忠孝之<lb/>
志敢忘於未死之前皆新語也<lb/>
錢易希白子彦逺字子髙明逸字子飛俱以賢良登科<lb/>
族人藻醇老既應說書進士俱中第又應中大科熊伯<lb/>
通以啟賀藻知制詰曰七年三第閱賢良文學之科一<lb/>
門四人襲潤色討論之職四人謂易惟演明逸及藻也<lb/>
蘓子瞻作翰林林子中方以言者去國在外以啟賀曰<lb/>
<pb n="KR4i0016_WYG_001-5a"/>
父子以文章名世盡淵雲司馬之才兄弟以方正決<lb/>
科邁晁董公孫之學與其後為中書舍人謫二蘓告<lb/>
詞之語異矣<lb/>
子瞻幼年見歐陽公謝對衣金帶表而誦之老蘓曰汝<lb/>
可擬作一聮曰匪伊垂之而帶有餘非敢後也而馬不<lb/>
進至為頴川因有此賜用為表謝云枯羸之質匪伊垂<lb/>
之而帶有餘歛退之心非敢後也而馬不進後為兵部<lb/>
尚書又作謝對衣帶表略曰物生有待天地無窮草朩<lb/>
<pb n="KR4i0016_WYG_001-5b"/>
何知冒慶雲之渥采魚鰕至陋借滄海之榮光雖若可<lb/>
觀終非其有四六至此涵造化妙㫖矣<lb/>
文章有彼此相資之事有彼此相須之對有彼此相須<lb/>
而曽不及當時事此所以助發意思也唐人方有此格<lb/>
謂之互換格然語猶拙至後人襲用講論而意益妙如<lb/>
楊汝士陪裴晉公東雒夜宴詩曰昔日蘭亭無艷質此<lb/>
時金谷有髙人止於此而已至永叔和杜祁公詩曰元<lb/>
劉事業時無取姚宋篇章世不知二美惟公所兼有後<lb/>
<pb n="KR4i0016_WYG_001-6a"/>
生何者欲攀追其後蘓明允代人賀永叔作樞密啟曰<lb/>
在漢之賈誼談論俊美止於諸侯相而陳平之屬寔為<lb/>
三公唐之韓愈詞氣磊落終於京兆尹而裴度之倫實<lb/>
在相府然陳平裴度未免謂之不文而韓愈賈生亦嘗<lb/>
悲於不遇蓋人之於世美惡必自有倫而天之於人賦<lb/>
予亦莫能備此又何啻出藍更青研朱益丹也後至荆<lb/>
公賀韓魏公罷相啟略云國無危疑人以静一周勃霍<lb/>
光之於漢能定䇿而終以致疑姚崇宋璟之於唐善致<lb/>
<pb n="KR4i0016_WYG_001-6b"/>
理而未嘗遭變紀在舊史號為元功固未有獨運廟堂<lb/>
再安社稷弼亮三世敉寧四方崛然在諸公之先煥乎<lb/>
如今日之懿若夫進退之當於義出入之適其時以彼<lb/>
相方又為特美此又妙矣<lb/>
譚昉曲江人荆公少年仕宦韶州之友也特善牋表荆<lb/>
公在金陵稱其一對云車斜韻險競病聲難競病二字<lb/>
曹景宗故事也白樂天與元微之書曰何處春深好詩<lb/>
以斜車二字為韻往來幾百篇<lb/>
<pb n="KR4i0016_WYG_001-7a"/>
王荆公父名益以都官員外郎通守金陵而元厚之作<lb/>
金陵幕官其契分乆矣荆公既相神宗欲慎選翰林學<lb/>
士時厚之乆在外老於從官荆公對曰有真翰林學士<lb/>
但恐陛下不能用耳上固問之因道姓名上乆之曰元<lb/>
絳在外乆不以文稱且令為制誥如何荆公曰陛下果<lb/>
不能用爾況已作龍圗閣直學士難下遷知制誥遂自<lb/>
外徑除翰林學士中外大驚既就列有稱職之譽不乆<lb/>
遂參大政故厚之深徳荆公其後荆公居金陵厚之以<lb/>
<pb n="KR4i0016_WYG_001-7b"/>
太子少保致仕歸平江以啟謝荆公曰眷林泉之樂方<lb/>
遂乞骸望衮繡之歸徒深引脰<lb/>
丁晉公文字雖老不衰在朱崖荅胡則侍御書曰夢<lb/>
幻泡影知既往之本無地水火風悟本來之不有在海<lb/>
外十四年及北遷道州謝表云心若傾葵漸暖長安<lb/>
之日身同旅鴈乍浮楚澤之春又謝復祕書監表云<lb/>
炎荒萬里歳律一周傷禽無振羽之期病樹絶沾春<lb/>
之望人亦哀之<lb/>
<pb n="KR4i0016_WYG_001-8a"/>
唐張籍用裴晉公薦為國子博士而東平帥李師道辟<lb/>
為從事籍賦節婦吟見志以辭之云君知妾有夫贈妾<lb/>
雙明珠感君纒綿意繫在紅羅襦妾家髙樓連苑起良<lb/>
人持㦸明光裏知公用心如日月事夫誓擬同生死還<lb/>
君明珠雙淚垂何不相逢未嫁時先子元祐中除知陳<lb/>
留縣唐君益帥荆南方董辰沅邊事辟先子通判沅州<lb/>
先子已得陳留而辭之以啟謝君益曰抱璧懷沽雖免<lb/>
匹夫之罪還珠自歎空成節婦之吟<lb/>
<pb n="KR4i0016_WYG_001-8b"/>
孫賁公素除河東轉運使託先子代作謝表蓋河東堯<lb/>
故都之地曰富歳三登有唐叔得禾之異輿情百樂興<lb/>
堯民擊壤之歌末云過太行回顧雲下義感親闈望長<lb/>
安逺在日邊心馳帝闕公素讀之笑曰公乃末篇寓忠<lb/>
孝之意也<lb/>
先子嘗言四六須只當人可用他處不可使方為有工<lb/>
邵䶵自陜西運使移知鄧州先子以啟賀之云教實自<lb/>
西浸被南明之國民將愛父竚興前古之歌乃邵氏自<lb/>
<pb n="KR4i0016_WYG_001-9a"/>
陜移鄧之啟也<lb/>
廖友明略作四六最為髙竒嘗謂僕言須要古人好<lb/>
語換却陳言如職名二字便不可入四六如上表云初<lb/>
見吏民已宣條教之類真可憎惡爾明略賀安厚卿啟<lb/>
曰逺離門墻遁迹江湖之外闚望麾葆榮光河洛之間<lb/>
又賀張丞相啟云中台之光下飾萬物前箸之畫外制<lb/>
四夷進有徳而朝廷尊用真儒而天下服又云日月亭<lb/>
午信無邪隂山川出雲亟有時雨又謝厚卿荅書之啟<lb/>
<pb n="KR4i0016_WYG_001-9b"/>
云寂寞江濵若戎車之陷淖棲遲嵓邑信塞馬之依風<lb/>
暐然晨光照此蔀屋許安世少張自蜀漕責房州倅<lb/>
謝執政啟云賤貧於有道之邦自知愧恥負犯於可封<lb/>
之日無足哀矜議者謂引咎歸已不文過以自矜得責<lb/>
降之義<lb/>
閻令洵仁善四六而一字不肯妄下必求警䇿以過人謝<lb/>
再除陜西轉運使表曰識道重來端同老馬操刀却視<lb/>
若宰全牛謝復官表曰悲未見於齊羊笑中分於鄭<lb/>
<pb n="KR4i0016_WYG_001-10a"/>
鹿臨死作發運使表曰轉輸九路回泝萬艘過冒軄名<lb/>
出持使㫖夢游帝所驚晬色之回春來自日邉覺容<lb/>
光之照水漸浮楚澤回望堯雲伏念臣少也羇孤長而<lb/>
疵賤學宗論語孟子粗識指歸仕遇神考泰陵俱䝉奬<lb/>
擢而臣志未伸於每剉恩不報而逾深髀消乗傳之餘<lb/>
心折號弓之後侵尋晚景辜負明時頃畢通喪適逢初<lb/>
政饟軍西塞賜對中宸曲荷聖知徑除宰屬忽除怨府<lb/>
升寘儒林未勉螢牕之瘽但愧桑榆之晚三光倒影自<lb/>
<pb n="KR4i0016_WYG_001-10b"/>
一壺中萬里提封幾半天下然而承平既乆積弊日深<lb/>
公私困於盜攘官政習於涵養偷安則如抱薪救火欲<lb/>
速則如以堇療饑必待更張庶能漸正然恐約束未周<lb/>
於郡縣謗傷已達於闕朝明月夜光寧無按劍髙山流<lb/>
水自有知音仰恃聖明俯殫勤拙矢心論報沒齒為期<lb/>
天聖中劉子儀賀五王出閤啟云芝函曉列星飛降天<lb/>
上之書棣蕚晨趨嶽立受日中之字皆隠用五字王字<lb/>
也<lb/>
<pb n="KR4i0016_WYG_001-11a"/>
唐鄭準為荆南節度使成汭從事汭本姓郭代為作乞<lb/>
歸姓表云居故國以狐疑望鄰封而鼠竄名非伯越浮<lb/>
舟難効於陶朱志在投秦出境遂稱於張禄未遑辨雪<lb/>
尋涉艱危其後范文正公以隨母冒姓朱以朱說既登<lb/>
第後乞還姓表遂全用之云志在投秦入境遂稱於張<lb/>
禄名非伯越乗舟偶効於陶朱議者謂文正公雖襲用<lb/>
古人全語然本實范氏當家故事非攘竊也<lb/>
元豐末劉誼以論常平不便罷提舉官勒停遊金陵以<lb/>
<pb n="KR4i0016_WYG_001-11b"/>
啟投王荆公令其再起稍更新法之不便於民者荆公<lb/>
荅以啟略曰起於不得已蓋將有行老而無能為云胡<lb/>
不止<lb/>
盧多遜丞相謫海外國史載其謝表末云流星已逺拱<lb/>
北極以無由海日空懸望長安而不見又其孫載作范<lb/>
陽家誌附其臨終自作遺表略云昔日位居黄閣衆口<lb/>
鑠金此時身謝朱崖蔓草縈骨雖有五代衰氣然亦<lb/>
可哀矣<lb/>
<pb n="KR4i0016_WYG_001-12a"/>
熈寧中彗星見是歳交趾李乾徳叛邕州二廣為之騷<lb/>
動朝廷遣郭逵趙卨討之荆公作相草出師勅榜有云<lb/>
惟天助順已兆布新之祥為彗星見而出師也行年河<lb/>
洛記王世充假隋恭帝禪位䇿文云海飛羣水天出長<lb/>
星除舊之徴克著布新之祥允集荆公用舊意為新<lb/>
語也<lb/>
楊子安侍郎坐黨籍謫官洛陽其謝再任宫祠表云<lb/>
地載海涵莫測包荒之度春生秋殺皆成造化之功邸<lb/>
<pb n="KR4i0016_WYG_001-12b"/>
報至丹陽蔡元度在郡見報驚歎諷味之<lb/>
熊伯通任金陵為王荆公幕府官代公作立貴妃表云<lb/>
有警戒相承之道無險詖私謁之心荆公取而用之後<lb/>
人因用此一聯相聯不已<lb/>
鄧温伯知成都謝上表云捫參歴井敢辭蜀道之難就<lb/>
日望雲愈覺長安之逺自後凡官兩川者謝表相承用<lb/>
此一聨<lb/>
滕元發光禄受知神宗最在諸公之先以議政與荆公<lb/>
<pb n="KR4i0016_WYG_001-13a"/>
不合遂出為帥又以妻黨李逢事謫知池安二州既罷<lb/>
安州許朝見至國門將復用之又中飛語再謫知筠州<lb/>
是時尚艤舟國東普照寺也先子實公之客是時在京<lb/>
師托撰陳情表自辨先子為公草之盡載於此曰人情<lb/>
不問賢愚莫不畏天而嚴父然而疾痛則呼父窮窘則<lb/>
號天蓋情發于中而言無所擇豈以號呼之故謂無嚴<lb/>
畏之心今臣之所患不止於疾痛而所憂有甚於窮窘<lb/>
若不號呼於君父更將赴愬於何人伏望聖慈少加矜<lb/>
<pb n="KR4i0016_WYG_001-13b"/>
察臣本無學術亦無材能惟有忠義之心生而自許昔<lb/>
季文子見有禮於君者事之如孝子之養父母也見無<lb/>
禮於君者誅之如鷹鸇之逐鳥雀也臣雖不肖允蹈斯<lb/>
言但信道直行謂人如巳既恃深知於聖主肯復借交<lb/>
於衆人任其疎愚積成仇怨一日離去左右十有餘年<lb/>
攻臣之言何所不有偶因疑似直欲中傷至如臣頃在<lb/>
京東謬當帥路材微任重禄過災生驗凶人始造謀之<lb/>
年乃愚臣未到任之日其時陛下特遣親信就以體量<lb/>
<pb n="KR4i0016_WYG_001-14a"/>
在於臣身並無詿誤言事之臣不知本末或罔臣以失<lb/>
察或誣臣以黨姦欲於寛大之朝為臣終身之累幸<lb/>
賴聖君之照鑒力排衆議以保全爰自偏州漸移節鎮<lb/>
昨因考滿許赴闕廷中書既不外除交代又巳到任官<lb/>
為近侍理合朝參實欲叙愚臣乆䝉含垢之恩謝陛下<lb/>
稍復善藩之賜況臣素無黨援唯祈一望清光今者纔<lb/>
入國門復除江郡戀闕之心徒切見君之日無期拜命<lb/>
徬徨不知所措尋觀誥意復領裝錢方悟此行非縁<lb/>
<pb n="KR4i0016_WYG_001-14b"/>
重譴臣是以敢陳危<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>上目天聰輒希行葦之仁曲軫<lb/>
遺簪之眷竊縁筠州闕次尚在來春鄉里田園素來微<lb/>
薄家貧累重四方無歸臣非敢别有僥覬更求録用但<lb/>
患難之後積憂傷心風波之間畏怖成疾伏望皇帝陛<lb/>
下愍餘生之無幾究前月之異恩改授臣潁壽湖潤一<lb/>
郡稍便醫藥漸謀歸休異日復得以枯朽之餘一瞻天<lb/>
日之表然後退歸田里歌詠太平自述臣子之遭逢歸<lb/>
詫鄉鄰之父老區區之願求畢於斯滕公讀至戀闕之<lb/>
<pb n="KR4i0016_WYG_001-15a"/>
心徒切見君之日無期起執先子手揮涕曰此予心欲<lb/>
言而不可得者也表入神宗大恱以滕公知湖州湖乃<lb/>
公所乞也是時林子中作禮部員外郎與公壻何洵<lb/>
直邦彦同曹聞滕公得湖州以詩賀邦彦曰清風樓<lb/>
下兩溪春三十餘年一夢新欲識玉皇香案吏水晶<lb/>
宫主謫僊人謂公初登第時倅湖州距是三十年矣<lb/>
<hi>先子為滕作陳情表手簡尚在今乃誤印在東坡市本文内</hi>
　<lb/>
<pb n="KR4i0016_WYG_001-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四六話巻上<lb/>
</p>
<p>
</p>
  </div>
</body>
</text>
</TEI>
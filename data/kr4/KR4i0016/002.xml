<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>四六話巻下</head> <lb/>
    <p>
<pb n="KR4i0016_WYG_002-1a"/>
欽定四庫全書<lb/>
　四六話巻下<lb/>
　　　　　　　　　　　　　　　　宋　王銍　撰<lb/>
張洎參政事江南李後主時為大臣國亡受知太宗復作<lb/>
輔臣時王元之禹偁為翰林學士洎手書古律詩兩軸與<lb/>
之元之以啟謝云追蹤季札辭吳盡變為國風接武韓<lb/>
宣適魯獨明於易象謂其自他國入中朝也<lb/>
元之自黄移蘄州臨終作遺表曰豈期游岱之魂遂協生桑之夢<lb/>
<pb n="KR4i0016_WYG_002-1b"/>
蓋昔人夢生桑而占者云桑字乃四十八果以是歳終元之亦以四<lb/>
十八而歿也臨歿用事精當如此足以見其安於死生之際矣<lb/>
顧起敦詩罷臺官乆之得太原倅與先子同官素相好也<lb/>
敦詩作火山軍試官歸詫得人且言其解頭作謝啟甚工<lb/>
云夢蕉中之鹿奚辨其真探頷下之珠適遭其睡先子戲<lb/>
謂敦詩曰主文何太恍惚耶<lb/>
曽丞相子宣三直玉堂作牋表有氣而備朝廷體其賀<lb/>
章子厚復資政啟曰浩若江海風波莫之動揺屹如棟<lb/>
<pb n="KR4i0016_WYG_002-2a"/>
梁蚍蜉無以傾撓其自南遷歸丹陽聞之大觀元㑹作<lb/>
表以賀略云九賔在列鏘劍佩而肅鴛鸞五輅在庭明<lb/>
旂常而載日月蓋雖老而文字不衰亦乆在朝居文字<lb/>
職習性然也<lb/>
四六貴出新意然用景太多而氣格低弱則類俳矣唯<lb/>
用景而不失朝廷氣象語劇豪壯而不怒張得從容<lb/>
中和之道然後為工王岐公作慈聖皇后山陵使掩<lb/>
壙慰表云鴈飛銀漢雖閱景於千齡龍繞青山終儲<lb/>
<pb n="KR4i0016_WYG_002-2b"/>
祥於百世滕元發乞致仕表云雲霄鴻去免罹矰繳<lb/>
之施野渡舟横無復風波之懼吕太尉謝賜神宗御集<lb/>
表云鳳生而五色悵丹穴之已遥龍藏乎九淵驚驪珠<lb/>
之忽得凡此之類皆以氣勝與語勝也子瞻與吉甫同<lb/>
在館中吉甫既為介甫腹心進用而子瞻外補遂為仇<lb/>
讎矣元祐初子由作右司諫論吉甫之罪莫非蠧國殘<lb/>
民至比之吕布自資政殿大學士貶節度副使安置建<lb/>
州而子瞻作中書舍人行謫詞又劇口詆之號為元凶<lb/>
<pb n="KR4i0016_WYG_002-3a"/>
吉甫既至建州謝表末曰龍鱗鳳翼固絶望於攀援蟲<lb/>
臂鼠肝一㝠心於造化以子瞻兄弟與我所爭者蟲臂<lb/>
䑕肝而已子瞻見此表於邸報笑曰福建子難容終㑹<lb/>
作文字<lb/>
劉丞相謫死新州至元符末用登極恩追復故官其子<lb/>
跂以啟謝執政略曰晚歳離騷難招魂於鬼域平生精<lb/>
爽或見夢於故人用李衛公夢於令狐綯乞歸𦵏精爽<lb/>
可畏故事也<hi>一本晚歳離騷䰟竟招於異域平生精爽夢猶託於故人</hi>
<pb n="KR4i0016_WYG_002-3b"/>
王荆公與吳沖卿丞相同年同歳又修婚姻之好熈寧<lb/>
中越兩制舊人三十餘輩用為三司使樞密使副又薦<lb/>
代已為相已為相沖卿遂擺其跡欲與荆公異力薦與<lb/>
荆公論事貶斥之人如吕晦叔李公擇程伯淳還朝又<lb/>
欲稍變新法及力言荆公家事荆公兄弟不和事荆公<lb/>
去而不復召者沖卿力也公在金陵熟聞之因中使傳<lb/>
宣撫問以表謝曰晚由朴學上誤聖知智曽昩於保身<lb/>
忠每懷於許國讒誣甚巧竊憂解免之難危拙更安<lb/>
<pb n="KR4i0016_WYG_002-4a"/>
特荷眷憐之至況逺跡乆孤之地實邇言易間之時而<lb/>
離明昭晳於隱微解澤頻繁於疏逖所謂邇言易間乃<lb/>
謂沖卿也未幾沖卿薨於位公作挽詞云氣鍾舊國山<lb/>
川秀者譏其鄉里本建州也<lb/>
陸宣公隨徳宗自奉天還闕興元元年下悔過制書曰<lb/>
失守宗祧越在草莽不念率徳誠莫追於既往永言思<lb/>
咎期有復於將來明徵其義以示天下其後荆公罷相<lb/>
守金陵謝上表末云經體賛元廢任莫追於既往承流<lb/>
<pb n="KR4i0016_WYG_002-4b"/>
宣化收功尚冀於將來用宣公語意乃知文章師承未<lb/>
有無從來者也<lb/>
王文恪公陶嘗言四六如蕭條二字須對綽約與據鞍<lb/>
矍鑠須對攬轡澄清若不協韻則不名為聲律矣文恪<lb/>
謝正字啟略云雕蟲篆刻童子尚恥於壯夫血指汗顔<lb/>
斵者徒羞於巧匠又謝自陳移守許表一聯云有汲黯<lb/>
之直未死淮陽之郊無黄霸之才願老潁川之守謂陳<lb/>
州淮陽郡許州乃潁川郡黄霸自潁川入為三公而<lb/>
<pb n="KR4i0016_WYG_002-5a"/>
我不敢願也用事親切有工類如此<lb/>
韓子華丞相兄弟將相貴仕為潁川甲族罷相後得<lb/>
帥鄉郡文恪賀啟曰夙推茍氏之龍重致潁川之鳳謂<lb/>
荀氏八龍及黄霸守潁川致鳳凰之瑞也國朝故事作<lb/>
館職則如登科例有謝啟王异除館職作啟與同舍裴<lb/>
煌如晦而啟中有云伏惟某官天澤育物内恕及人其<lb/>
後云仰答異恩之賜次酬洪造之私謂洪造如大造也<lb/>
如晦閱之驚起還异啟曰盛文奉還且告留取頭<lb/>
<pb n="KR4i0016_WYG_002-5b"/>
唐張巡之守睢陽安史方熾城孤勢蹙人困食竭以紙<lb/>
布煑而食之而意自如其謝金吾將軍表曰想峨眉之<lb/>
碧峰預遊西蜀追騄駬於𤣥囿保壽南山逆賊禄山殺<lb/>
戮黎獻腥膻闕廷臣被圍四十七日凡一千八百餘戰<lb/>
主辱臣死當臣致命之時惡稔罪盈是賊滅亡之日其<lb/>
忠勇如此許逺亦有文其祭纛文為時所稱謂太一先<lb/>
鋒蚩尤後殿蒼龍持弓白虎捧箭又祭城隍文云眢井<lb/>
鳩翔老堞龍攖皆文武雄健志氣不衰真忠烈之士也<lb/>
<pb n="KR4i0016_WYG_002-6a"/>
裴晉公平淮西憲宗解玉帶賜之公臨薨却進之使舊<lb/>
僚作表皆不如意遂令子弟執筆占狀云上府之珍先<lb/>
朝所賜既不敢將歸地下又不可留在人間謹却封進<lb/>
聞者服其切當<lb/>
令狐楚相自河南召入至閿郷暴風有禆將飼馬逆旅<lb/>
屋毁馬斃到京公遂大拜禆將南還以馬死畏帥之責<lb/>
以狀請一字為據公援筆判曰廐焚魯國先師唯恐傷<lb/>
人屋倒閿鄉常侍豈宜問馬時魏義通以檢校常侍代<lb/>
<pb n="KR4i0016_WYG_002-6b"/>
鎮三城<lb/>
孫魴本畫工之子頗多避就王澈為中書舍人草魴誥<lb/>
詞云李陵橋上不吟取次之詩顧凱筆頭豈畫尋常之<lb/>
物魴終身恨之<lb/>
王元之謫居黄州至郡二虎鬬於郡境一死之羣雞夜<lb/>
鳴冬雷電司天奏守土者當之詔内臣乗馹勞之即徙<lb/>
蘄州抵蘄上謝表曰宣室鬼神之問敢望生還茂陵封<lb/>
禪之書止期身後上覽之曰禹偁其亡乎<lb/>
<pb n="KR4i0016_WYG_002-7a"/>
錢熈泉南才雄之士進四夷來王賦萬餘言太宗愛其<lb/>
才擢館職嘗撰三酌酸文世稱精絶略曰渭川凝碧早<lb/>
抛釣月之流商嶺排青不逐眠雲之客又年年落第春<lb/>
風徒泣於遷鶯處處羇遊夜雨空悲於斷鴈鄉人李慶<lb/>
孫哭之曰四夷妙賦無人誦三酌酸文舉世傳<lb/>
曽魯公雖年八十筆勢尚雄曽子宣謫守鄱陽手寫一<lb/>
柬慰之云扶揺方逺六月不得不息消長以道七日自<lb/>
當來復楊經臣維嘗愛而誦之曰此非知其然而為之<lb/>
<pb n="KR4i0016_WYG_002-7b"/>
神驅於氣使為之也<lb/>
阮思道子昌齡醜陋吃訥聰敏絶人年十七八海州試<lb/>
海不揚波賦即席一筆而成文不加㸃其警句云收碣<lb/>
石之宿霧歛蒼梧之夕雲八月靈槎泛寒光而静去三<lb/>
山神闕湛清影以遥連<lb/>
先子嘗言王荆公作相天下士以文字頌其道徳勲業<lb/>
者不可以數計也如祥道啟曰六經之書得孔子而備<lb/>
六經之理得先生而明王禹玉作除相麻詞曰至學窮<lb/>
<pb n="KR4i0016_WYG_002-8a"/>
於聖原貴名薄於天下熊伯通賀啟曰燭照數計洞九<lb/>
變之本原玉振金聲破千齡之堙鬱又曰永惟卓偉之<lb/>
烈絶出古今之時鄧温伯作白麻曰道徳合符乎古人<lb/>
學問為法於海内越升冡宰大熈衆功力行所學而朝<lb/>
以不疑謀合至神而人莫為問若此者劇多然不若子<lb/>
瞻贈太傅誥曰浮雲何有脫屣如遺此兩句乃能真道<lb/>
荆公出處妙處也世人謂中含譏切恐大不然<lb/>
鄧左轄温伯二入翰林前後幾二十年髙文大册每號<lb/>
<pb n="KR4i0016_WYG_002-8b"/>
稱職其立哲宗為皇太子制首曰父子一體也惟立長<lb/>
可以圖萬世之安國家大器也惟建儲可以係四海之<lb/>
望末云離明震長綿帝祚於億年解吉渙亨灑天人於<lb/>
萬宇天下誦之<lb/>
神宗自潁王即位元豐中陞潁州為順昌軍節鎮時元<lb/>
厚之罷參政作潁守令郡中老儒士胡士彦作謝表公<lb/>
覽之以筆抹去疾書其紙背一揮而成略曰燾土立社<lb/>
是開王者之封乗龍御天厥應聖人之作按圗雖舊錫<lb/>
<pb n="KR4i0016_WYG_002-9a"/>
命惟新又曰興言駿命之慶基宜建中軍之望府謂文<lb/>
武之徳聖而順唐虞之道明而昌合為嘉名以侈舊服<lb/>
元祐六年立皇后孟氏而梁況之為翰林學士其制略<lb/>
曰太母以萬世為心命䖍宗事之重大臣以兩極陳義<lb/>
請建坤儀之尊謂王道之大所由興故人倫之始不可<lb/>
緩末云垂光紫庭襲譽彤管一時諸公皆歎其不可及<lb/>
前後立后制靡能過焉<lb/>
四六格句須襯者相稱乃有工方為造微蓋上四字以<lb/>
<pb n="KR4i0016_WYG_002-9b"/>
喚下六字也此四六格也前輩作謫樞密使張遜誥<lb/>
云互置朋黨交攻是非貝錦之詞遂彰於萋菲挈瓶之<lb/>
智已極於滿盈丁晉公南遷作南嶽齋疏文云補仲山<lb/>
之衮曲盡於巧心和傅說之羮難調於衆口至曽子宣<lb/>
謝宰相表曰方傷錦敗材之初奚堪於補衮況覆餗折<lb/>
足之際何取於和羮此又妙矣傷錦敗材四字後漢傳<lb/>
全語也<lb/>
神宗首用富鄭公作上相以司空侍中為昭文館大學<lb/>
<pb n="KR4i0016_WYG_002-10a"/>
士也制乃翰林學士鄭毅夫所草末云上理乎天工則<lb/>
日月星辰以之順下遂乎物宜則山川草朩以之蕃近<lb/>
則諸夏仰德以承流逺則四夷傾心<hi>傾心一作聞風</hi>而待命毅<lb/>
夫自負此文敏贍因為詩曰中使傳宣内翰家君王<lb/>
令草侍中麻紫泥金印封題了紅燭纔燒一寸花元祐<lb/>
中司馬温公作相除左僕射時學士鄧温伯行制其<lb/>
末曰上寅亮於天工則陰陽風雨以之順下咸遂乎物<lb/>
理則山川草朩以之靈内阜安於兆民外鎮撫於四<lb/>
<pb n="KR4i0016_WYG_002-10b"/>
裔此二白麻特相類人謂非二公不能稱此大訓也<lb/>
治平中英宗患歴代史繁多難觀令司馬温公編進<lb/>
君臣事跡温公請置局辟官薦劉恕道原劉攽貢父<lb/>
趙君錫無愧而無愧以親老辭後又辟范淳父在局遂<lb/>
成一代書成則進上神宗賜名資治通鑑元豐末進<lb/>
五代紀而書成遷公資政殿學士除淳父祕書省正字<lb/>
為賞典時道原已前死貢父方貶官衡州也元祐初温<lb/>
公還朝作門下侍郎用宰相蔡持正劄子方下國子<lb/>
<pb n="KR4i0016_WYG_002-11a"/>
監開板杭州雕造劇致工也令温公門下士及館職校<lb/>
讎之板成遍賜宰執侍從及校讎官各以表謝獨芸叟<lb/>
表能盡著書始終今載於此略見通鑑本末焉略曰英<lb/>
宗皇帝患學者不能遍窺況人主何暇周覽思有所述<lb/>
頗難其人疇若臣哉莫如光者神宗皇帝揮宸翰以錫<lb/>
名敕講筵而進讀目為通鑑時則弗迷資彼治原捨兹<lb/>
安出又曰上下馳騁於數千載間出入相隨於十九年<lb/>
内尚假言官之督責熟諳里俗之謗嗤卒成一代之書<lb/>
<pb n="KR4i0016_WYG_002-11b"/>
仰副兩朝之志雖古者興亡事迹固已粲然而光之筋<lb/>
力精神於此盡矣又曰旅遊東國嘗屢歎於斯文留滯<lb/>
周南遂克終於先業嗟君臣之際遇巳極丹青何父子<lb/>
之淪亡忽悲風露云云張芸叟又有詩謝范學士淳父<lb/>
云通鑑初成賜近臣不遺疎賤帝恩均我投湘水五千<lb/>
里君滯周南二十春東觀汗青身是夢西齋削藁事<lb/>
如新細思當日修書者祇有三人今一人謂劉貢父道<lb/>
原范淳父也淳父時為講筵芸叟為臺官也<lb/>
<pb n="KR4i0016_WYG_002-12a"/>
資治通鑑成温公託范淳父作進書表今刋於通鑑後<lb/>
者是也温公以簡謝淳父云真得愚心所欲言而不能<lb/>
發者温公書帖無一字不誠實也<lb/>
吳正肅試賢良方正科殿試䇿因論古今風俗之變皆<lb/>
隨上所好惡有曰城中大袖外有全帛之奢雨下墊巾<lb/>
衆為一角之效是時試䇿猶間用對偶句也語切上意<lb/>
仁宗喜此兩句對輔臣誦之有意大用正肅者實肇於<lb/>
此蓋仁宗聖性節儉方自家刑之於天下戒在於變俗<lb/>
<pb n="KR4i0016_WYG_002-12b"/>
而稱此聯爾<lb/>
秦少游觀在元祐諸館職最後自校對黄本書籍方<lb/>
除正字以啟謝諸公當時稱之用三國志蜀秦宓博識<lb/>
諸葛孔明呼為學士又唐詩人秦系自號東海釣鰲客<lb/>
張建封始署為校書郎少游用此當家二故事作啟<lb/>
略云切觀前史具見鄙宗西蜀中郎孔明呼為學士<lb/>
東海釣客建封任以校書雖為將相之品題且匪朝<lb/>
廷之選用夫何寡陋遽爾遭逢<lb/>
<pb n="KR4i0016_WYG_002-13a"/>
豫章潘興嗣家有李後主歸朝後乞潘慎修掌記室<lb/>
手表慎修李氏之舊臣而興嗣之祖也其表略云昨因<lb/>
先皇臨御問臣頗有舊人相伴否臣即乞徐元楀元楀<lb/>
方在幼年於牋表素不諳習後來因出外問得劉鋹曽<lb/>
乞得廣南舊人洪侃今來已䝉遣到徐元楀其潘慎修<lb/>
更不敢陳乞所有表章臣且勉勵躬親臣亡國殘骸死<lb/>
亡無日豈敢别生僥覬干撓天聰只慮章奏之間有失<lb/>
恭慎伏望睿慈察臣素心其銜位稱檢校太尉右千牛<lb/>
<pb n="KR4i0016_WYG_002-13b"/>
衛上將軍上柱國隴西郡公食邑千户後連劄子云奉<lb/>
聖㫖光禄寺丞徐元楀右贊善大夫潘慎修並令往李<lb/>
煜處而楊大年作慎修誌文云喬木不勝空悲故國曳<lb/>
裾王府猶見故君者謂此也李後主手表僕嘗摸得之<lb/>
愛其筆札清妙不凡兵火亡失已乆因記其梗㮣焉後<lb/>
見大年所作慎修墓誌乃云俾事故君是為上介思喬<lb/>
朩於故國尚見世臣曳長裾於王門兼掌記室<lb/>
范淳父為其叔祖景仁草進樂表云法巳亡於千載之<lb/>
<pb n="KR4i0016_WYG_002-14a"/>
後聲欲求於千載之前事為至難理若有待又為吕正<lb/>
獻草遺表云才力綿薄豈期位列於三公疾疢嬰纒敢<lb/>
望年踰於七十世謂能道二公胷中事也<lb/>
司馬温公還朝作門下侍郎至大拜四方賔客賀啟語<lb/>
稍過重者必以書謝卻而還之者至多吳處厚為太常<lb/>
博士啟賀公曰伏以賢國之基用其賢所以固國忠民<lb/>
之望擢其忠乃以得民制命一頒輿情共恱恭惟某官<lb/>
道髙致主徳裕庇民磨涅而堅白弗渝用捨而行藏自<lb/>
<pb n="KR4i0016_WYG_002-14b"/>
遂蓍龜先見昔巳推其至誠松栢後凋今乃顯其孤操<lb/>
方當倚注之際勉率奮熈之功庶令四海風謡播休聲<lb/>
而不已千秋史䇿傳茂實以無窮温公手柬還之曰稱<lb/>
譽太過不敢克當處厚復啟納之曰處厚前日喜公拜<lb/>
命無階踵賀輒貢短啟叙致悃愊伏䝉謙損特甚乃<lb/>
謂稱譽太過不敢克當即時封還使處厚既赧且惕逃<lb/>
罪無地比欲盡而弗再然又以前啟凡二十句止百餘<lb/>
字字皆摭實而言殆無半語虚飾故首叙國家輔佐<lb/>
<pb n="KR4i0016_WYG_002-15a"/>
須以忠賢為本而選用必先從民之望如此則國家安<lb/>
而民恱若公之進退出處謂之忠賢耶非耶今既大用<lb/>
然則天下之人恱乎故啟稱用賢所以固國擢忠乃以<lb/>
得民蓋謂是也又公在先朝專以正道輔拂故啟稱道<lb/>
髙致主專欲惠養元元故啟稱徳裕庇民乆㞐散地未<lb/>
嘗隕穫故啟稱磨涅而堅白弗渝力辭貴位略不絆戀<lb/>
故啟稱用捨而行藏自遂往日之明則可謂蓍龜之先<lb/>
見今日之事則足見松栢之後凋然處厚復以大名之<lb/>
<pb n="KR4i0016_WYG_002-15b"/>
下其實難副故又愛公而申勸之曰方當倚注之際勉<lb/>
率奮熈之功則庶幾四海風謡播休聲而不巳千秋史<lb/>
䇿傳茂實以無窮蓋此等事又在卒功終譽之後當<lb/>
竢他日見之乃知此啟並無愧辭今再遣一介仰塵左<lb/>
右伏惟台慈特賜收留温公乃受焉因備書此叚以<lb/>
見温公之謙徳每如是也<lb/>
神宗初即位王介中父劉攽貢父同考試進士中父以<lb/>
舉人巻子用小畜字疑畜字與御名同音貢父爭以<lb/>
<pb n="KR4i0016_WYG_002-16a"/>
為非中父不從固以為御名貢父曰此字非御諱乃中<lb/>
父家之諱也因相詬罵既出試院御史以為言貢父坐<lb/>
罷同判太常禮院罰銅歸館有啟謝執政云虚船觸<lb/>
舟忮心不怨強弩射市薄命何逃前輩稱其工又貢父<lb/>
謝京東漕表略曰不知足而為屨是匪難能懲於羮<lb/>
而吹虀乃非適變亦薄時之奔競功利者非難爾也<lb/>
表啟中最以長句中四字為難以其語少而意多因<lb/>
舊為新涵不盡無窮意故也前人之語能稱此格者<lb/>
<pb n="KR4i0016_WYG_002-16b"/>
如劉原父謝館職啟整齊百家是正六藝元厚之謝<lb/>
表云塤箎萬民金玉百度彭器資上章子厚啟報<lb/>
國丹心憂時白髮舒信道謝復官表九幽路曉萬蟄<lb/>
户開蓋可傳載諷味者尤難也<lb/>
劉貢父作國子監直講英宗即位乆而車駕方出太<lb/>
學生除直日外並迎駕時有齋直日以不得預也乃濳<lb/>
出看駕既而衆退以濳出之罪申直講直講難其辭<lb/>
貢父遽判其狀尾曰黄屋初出莫不咸觀青衿何為<lb/>
<pb n="KR4i0016_WYG_002-17a"/>
乃獨塊處可特免罰衆以為當<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4i0016_WYG_002-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　四六話巻下<lb/>
</p>
<p>
</p>
  </div>
</body>
</text>
</TEI>
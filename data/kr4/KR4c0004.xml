<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4c0004_SBCK_001-1a"/>
楊盈川集卷一<lb/>
　　　　　　　　　　唐盈川令華隂楊烱撰<lb/>
　　賦<lb/>
　　　渾天賦<hi>并序</hi>
顯慶五年烱時年十一待制弘文舘上元三年始以<lb/>
應制舉補校書郎朝夕靈臺之下備見銅渾之象尋<lb/>
返初服卧疾丘園二十年而一徙官斯亦拙之効也<lb/>
代之言天體者未知渾蓋孰是代之言天命者以為<lb/>
禍福由人故作渾天賦以辯之其辭曰客有為宣夜<lb/>
之學喟然而言曰旁望萬里之横山而皆青翠俯察<lb/>
千仭之深谷而皆黝黒蒼蒼在上非其正色逺而望<lb/>
<pb n="KR4c0004_SBCK_001-1b"/>
之無所至極日月載於元氣所以或中或昃星辰浮<lb/>
於大空所以有行有息故知天常安而不動地極深<lb/>
而不測可以作觀象之凖繩可以作譚天之楷式有<lb/>
稱周髀之術者囅然而笑曰陽動而隂靜天廻而地<lb/>
㳺天如倚蓋地若浮舟出於卯入於酉而生晝夜交<lb/>
於奎合於角而有春秋天則西北既傾而三光北轉<lb/>
地則東南不足而萬水東流比於圎首前臨胷者後<lb/>
不能覆背方於執炬南稱明者北可以言幽此天與<lb/>
而不取惡遑遑而更求太史公有睟其容乃盱衡而<lb/>
告曰楚既失之齊亦未為得也言宣夜者星辰不可<lb/>
以闊狹有常言蓋天者刻漏不可以春秋各半周三<lb/>
<pb n="KR4c0004_SBCK_001-2a"/>
徑一逺近乖於辰極東井南箕曲直殊於河漢明入<lb/>
於地葛稚川所以有辭候應於天桓君山由其發難<lb/>
假蘇秦之不死既莫能知其説儻貍首之重生亦不<lb/>
能成其筭也二客嘗亦知渾天之事歟請為左右揚<lb/>
㩁而陳之原夫杳杳冥冥天地之精混混沌沌隂陽<lb/>
之本何太虚之無礙俾造化之多端南溟玉室之宮<lb/>
爰皇是宅西極金臺之鎮上帝攸安地則方如棊局<lb/>
天則圓如彈丸天之運也一北而物生一南而物死<lb/>
地之平也影短而多暑影長而多寒太隂當日之衝<lb/>
也成其薄蝕衆星傅月之光也因其波瀾乾坤闔闢<lb/>
天地成矣動静有常隂陽行矣方以類聚物以羣分<lb/>
<pb n="KR4c0004_SBCK_001-2b"/>
吉㐫生矣在天成象在地成形變化見矣剖之以三<lb/>
門張之以八紀其周天也三百六十五度其去地也<lb/>
九萬一千餘里日居月諸天行地止載之以氣浮之<lb/>
以水生之育之長之畜之亭之毒之蓋之覆之天聦<lb/>
明也聖人得之天垂象也聖人則之其道也不言而<lb/>
信其神也不怒而威騐之以衡軸考之以樞機三十<lb/>
五官有羣生之繫命一十二次當下土之封畿中衡<lb/>
外衡毎不召而自至黄道赤道亦殊塗而同歸表裏<lb/>
見伏聖人於是乎發揮分至啓閉聖人於是乎範圍<lb/>
可以窮理而盡性可以極深而研㡬天有北斗杓携<lb/>
龍角魁枕參首天有北辰衆星環拱天帝威神尊之<lb/>
<pb n="KR4c0004_SBCK_001-3a"/>
以耀魄配之以勾陳有四輔之上相有三公之近臣<lb/>
華蓋巖巖俯臨於帝座離宮奕奕旁絶於天津列長<lb/>
垣之百堵啓閶闔之重闉文昌拜於大將大理囚於<lb/>
貴人泰階平而君臣穆招揺指而天下春東宮則析<lb/>
木之津夀星之野箕為傲客房為駟馬天皇對於攝<lb/>
提皇極臨於宦者左角右角兩曜之所廵行隂間陽<lb/>
間五星之所次舎後宮掌於燕息太子承於冢社宗<lb/>
人宗正内外敦叙於家邦市樓市垣貨殖畢陳於天<lb/>
下北宫則靈龜濳匿騰蛇伏藏匏瓜宛然而獨處織<lb/>
女終朝而七襄登漸臺而顧歩御輦道而徜徉聞雷<lb/>
霆之隠隠聽枹皷之硠硠南斗主爵禄東壁主文章<lb/>
<pb n="KR4c0004_SBCK_001-3b"/>
湏女主布幣牽牛主闗梁羽林之軍所以除暴亂壘<lb/>
壁之陣所以備非常西宫則天潢咸池五車三柱奎<lb/>
為封豕參為白虎胃為天倉婁為衆聚旄頭之北宰<lb/>
制其胡虜天畢之隂蓄洩其雷雨天陵積尸之肅殺<lb/>
參旗九斿之部伍樵蘇之地出入於園苑萬億之資<lb/>
填積於倉庾南宫則黄龍賦象朱鳥成形五帝之座<lb/>
三光之庭傷成於鉞誅成於鑕禍成於井徳成於衡<lb/>
執法者廷尉之曹大臣之象少㣲者儲君之位處士<lb/>
之星天弧直而狼顧軍市曉而鷄鳴三川之交鶉火<lb/>
通其耀七澤之國翼軫寓其精南河北河象闕於是<lb/>
乎増峻左轄右轄邊荒於是乎自寜乃有金之散氣<lb/>
<pb n="KR4c0004_SBCK_001-4a"/>
水之精液法渭水之横橋像昆明之刻石嵗時占其<lb/>
水旱滄溟應其潮汐織女之室漢家之使可尋飲牛<lb/>
之津海上之人易覿日也者衆陽之長人君之尊天<lb/>
鷄曉唱靈烏晝踆扶桑臨於大海若木照於崑崙太<lb/>
平太象所以司其出入南至北至所以節其寒温龍<lb/>
山銜燭不能議其光景夸父棄䇿無以方其駿奔月<lb/>
也者羣隂之紀上天之使異姓之王后妃之事方諸<lb/>
對而明水浹重暈匝而邊風駛裁盈蚌蛤則虜騎先<lb/>
侵適鬭麒麟則暗虎濳值五星者木為重華火為熒<lb/>
惑鎮居戊已斯為土徳太白主西辰星主北俯察人<lb/>
事仰觀天則比參右肩之黄如奎火星之黒五材所<lb/>
<pb n="KR4c0004_SBCK_001-4b"/>
以致用七政於焉不忒同舎而有四方分天而利中<lb/>
國赤角犯我城黄角天之爭五星同色天下偃兵趨<lb/>
前舎為盈退後舎為縮盈則侯王不寜縮則軍旅不<lb/>
復或向而或背或遲而或速金火犯之而甚憂嵗鎮<lb/>
居之而有福觀衆星之部署歴七曜之驅馳定天下<lb/>
之文所以通其變見天下之賾所以象其宜然後播<lb/>
之以風雨威之以霜霰或吐霧而蒸雲或撃雷而鞭<lb/>
電一旬而太平感膚寸而天下遍白日為之晝昏恒<lb/>
星為之不見爾乃重明合璧五緯連珠青氣夜朗黄<lb/>
雲旦扶握天鏡授河圗若曰賜之以福此明王聖帝<lb/>
之休符至如恠雲祅氛冬雷夏雪日暈長虹星芒伏<lb/>
<pb n="KR4c0004_SBCK_001-5a"/>
鼈隂有餘而地動陽不足而天裂若曰懼之以災此<lb/>
昏主亂君之妖孽昔者顓頊之命重黎司天而司地<lb/>
陶唐之分仲叔宅西而宅東其後宋有子禕鄭有裨<lb/>
竈魏有石氏齊有甘公唐都之推星王朔之候氣周<lb/>
文之視日呉範之占風有以見天地之情狀識隂陽<lb/>
之變通詩云謂天蓋高語曰惟天為大至髙而無上<lb/>
至大而無外四時行焉萬物生焉羣神莫尊於上帝<lb/>
法象莫大於皇天靈心不測神理難詮日何為兮右<lb/>
轉天何為兮左旋盤古何神兮立天地巨靈何聖兮<lb/>
造山川螟何細兮師曠清耳而不聞離朱拭目而無<lb/>
見鵬何壮兮摶扶搖而翔九萬運海水而擊三千龜<lb/>
<pb n="KR4c0004_SBCK_001-5b"/>
與蛇兮異其短長之質椿與菌兮殊其小大之年鍾<lb/>
何鳴兮應霜氣劍何伏兮動星躔列子何方兮御風<lb/>
而有待師門何術兮驗火而登仙魯陽麾戈兮轉於<lb/>
西日陶侃折翼兮登於上玄女何寃兮化精衛帝何<lb/>
耻兮為杜䳌爭疆理者有零陵之石聞絃歌者有蓋<lb/>
山之泉若恠神之不語夫何述於此篇以天乙之武<lb/>
也焦土而爛石以唐堯之徳也襄陵而懐山以顔回<lb/>
之賢也貧居於陋巷以孔丘之聖也情希於執鞭馮<lb/>
唐入於郎署也兩君而未識揚雄在於天祿也三代<lb/>
而不遷桓譚思周於圗諜也忽焉不樂張衡術窮於<lb/>
天地也退而歸田我無為而人自化吾不知其所以<lb/>
<pb n="KR4c0004_SBCK_001-6a"/>
然而然<lb/>
　　　青苔賦<lb/>
粤若稽古聖皇重暉月光開博望之苑闢思賢之堂<lb/>
華舘三襲琱軒四下地則經省而書坊人則後車而<lb/>
先馬相彼草木兮或有足言者吁嗟青苔今可得而<lb/>
聞也借如靈山偃蹇巨壁崔巍畫千峰而錦照圗萬<lb/>
壑而霞開王孫逝兮山之隈披薜荔兮踐莓苔悵容<lb/>
與兮徘徊一去千年兮時不復來至若圓潭寫鏡方<lb/>
流聚玉苔何水而不清水何苔而不緑漁父逰兮漢<lb/>
川曲歌滄浪兮濯吾足桂舟横兮蘭枻觸浦溆邅廻<lb/>
兮心斷續别有崇臺廣厦粉壁椒塗梁木蘭兮椽瑇<lb/>
<pb n="KR4c0004_SBCK_001-6b"/>
瑁草離合兮樹珊瑚白露下蒼苔蕪暗瑤砌澁瓊舖<lb/>
有美人兮向隅應閉門兮踟蹰心震蕩兮意不愉顔<lb/>
如玉兮泪如珠請循其本也見商羊兮皷舞召風伯<lb/>
兮電赴占顧兎兮離畢星雷闐闐兮雨冥冥皓兮蕩<lb/>
兮見潢汙之滿庭倐兮忽兮視苔蘚之青青爾其為<lb/>
狀也羃歴緜宻浸滛布濩斑駁兮長廊夤縁兮枯樹<lb/>
肅兮若逺山之松栢汛兮若平郊之烟霧春澹蕩兮<lb/>
景物華承芳卉兮藉落花嵗崢嶸兮日云暮迫寒霜<lb/>
兮犯危露觸類而長其生也蕃莫不文階兮鏤瓦碧<lb/>
地兮青垣别生分類西京南越則烏韭兮緑錢金苔<lb/>
兮石髮苔之為物也賤苔之為徳也深夫其為讓也<lb/>
<pb n="KR4c0004_SBCK_001-7a"/>
毎違燥而居濕其爲謙也常背陽而即隂重扄秘字<lb/>
兮不以爲顯幽山窮水兮不以爲沉有逹人卷舒之<lb/>
意君子行藏之心唯天地之大徳匪予情之所任<lb/>
　　　卧讀書架賦<lb/>
儒有傳經在乎致遠力學在乎請益士安號於書淫<lb/>
元凱稱於傳癖髙眠孰可詎貽邊子之嘲甘寢則那<lb/>
寜耻宰予之責伊國工而嘗巧度山林以爲格既<lb/>
有奉於詩書固無違於枕席朴斵初成因夫美名兩<lb/>
足山立雙鉤月生從繩運斤義且得於方正量枘製<lb/>
鑿術仍取於縱横功因期於學術業可䆒於經明不<lb/>
勞於手無費於目開巻則氣雜香芸挂編則色連翠<lb/>
<pb n="KR4c0004_SBCK_001-7b"/>
竹風清夜淺每待蘧蘧之覺日永春深常偶便便之<lb/>
腹股因兹而罷刺膺由是而無伏庶思覃於下幃豈<lb/>
遽留而更讀其利何如其樂只且巾遂挂於簾幌履<lb/>
誰曵於階除每偶草玄之字不親非聖之書比角枕<lb/>
而嗟若匹瑤琴而病諸爾其臨牎有風閉户多雪自<lb/>
得陶濳之興仍秉袁安之節既幽獨而多閑遂慿兹<lb/>
而徧閲讀易則期於素隠習禮則防於志悦儻叔夜<lb/>
之神交固周公之夢絶其始也一木所為其用也萬<lb/>
巻可披墨浸之前謂江㠶之乍至書林之下若雲翼<lb/>
之新垂動靜隨於語黙出處任於輓推必欲事於所<lb/>
事實斯焉而取斯因謂之曰爾有巻兮爾有舒為道<lb/>
<pb n="KR4c0004_SBCK_001-8a"/>
可以集虛爾有方兮爾有直為行可以立徳濟筆海<lb/>
兮爾為舟航騁文囿兮爾為羽翼故吾不知夫不可<lb/>
聊逍遙以宴息<lb/>
　　　幽蘭賦<lb/>
惟幽蘭之芳草禀天地之純精抱青紫之竒色挺龍<lb/>
虎之嘉名不起林而獨秀必固本而叢生爾乃丰茸<lb/>
十歩綿連九畹莖受露而將低香從風而自逺當此<lb/>
之時叢蘭正滋美庭幃之孝子循南陔而采之楚襄<lb/>
王蘭臺之宮零落無叢漢武帝猗蘭之殿荒凉幾變<lb/>
聞昔日之芳菲恨今人之不見至若桃花水上佩蘭<lb/>
若而續魂竹箭山隂坐蘭亭而開宴江南則蘭澤為<lb/>
<pb n="KR4c0004_SBCK_001-8b"/>
洲東海則蘭陵為縣隰有蘭兮蘭有枝贈逺别兮交<lb/>
新知氣如蘭兮長不改心若蘭兮終不移及夫東山<lb/>
月出西軒日晩授燕女於春闈降陳王於秋坂乃有<lb/>
送客金谷林塘坐曛鶴琴未罷龍劒將分蘭缸熠燿<lb/>
蘭麝氛氲舞䄂廻雪歌聲遏雲度清夜之未央酌蘭<lb/>
英以奉君若夫靈均放逐離羣散侣亂鄢郢之南都<lb/>
下瀟湘之北渚歩遲遲而適越心鬱鬱而懐楚徒眷<lb/>
戀於君王歛精神於帝女汀洲兮極目芳菲兮襲予<lb/>
思公子兮不言結芳蘭兮延佇借如君章有徳通神<lb/>
感靈懸車舊舘請老山庭白露下而警鶴秋風髙而<lb/>
亂螢循階除而下望見秋蘭之青青重曰若有人兮<lb/>
<pb n="KR4c0004_SBCK_001-9a"/>
山之阿紉秋蘭兮嵗月多思握之兮猶未得空珮之<lb/>
兮欲如何乃抽琴操為幽蘭之歌歌曰幽蘭生矣于<lb/>
彼朝陽含雨露之津潤吸日月之休光美人愁思兮<lb/>
採芙蓉於南浦公子忘憂兮樹萱草於北堂雖處幽<lb/>
林與窮谷不以無人而不芳趙元淑聞而歎曰昔聞<lb/>
蘭葉據龍圖復道蘭林引鳯雛鴻歸鷰去紫莖歇露<lb/>
徃霜來緑葉枯悲秋風之一敗與蒿草而為芻<lb/>
　　　老人星賦<lb/>
赫赫宗周皇天降休麗哉神聖皇天降命開綱布網<lb/>
發號施令河出圗兮五雲集天垂象兮三光映南極<lb/>
之庭老人之星煜煜爚爚煌煌熒熒秋分之旦見乎<lb/>
<pb n="KR4c0004_SBCK_001-9b"/>
丙春分之夕入乎丁配神山之呼萬嵗符水徳之兆<lb/>
千齡晃如金粟燦若銀燭比秋草之一螢狀荆山之<lb/>
片玉渾渾熊熊懸紫貝於河宫曄曄暐暐曜明珠於<lb/>
漢水其光也如丹其大也如李稽元命之攸述按星<lb/>
經之所紀見則化平主昌明則天下多士經始靈臺<lb/>
嵳峩崔巍星則唐都講藝氣則王朔呈材晝觀雲物<lb/>
夜察昭囘覩南郊之炳燿欣北極之康哉三公輔弼<lb/>
庶官文武獻仙夀兮祝堯奏昌言兮拜禹瞻太霄而<lb/>
踴躍伏前庭而俯僂萬人於是和歌百獸於焉率舞<lb/>
穆穆神皇受天之祥邈矣台州之北窅然汾水之陽<lb/>
貞明也者日月同光貞觀也者天地為常有混成之<lb/>
<pb n="KR4c0004_SBCK_001-10a"/>
獨立運元氣之茫茫若夫大虹流渚金天當宁大電<lb/>
繞樞軒轅受圗殷馗則黄星見楚雷煥則紫氣臨呉<lb/>
青方半月東井連珠辰極之齊七政泰階之平六符<lb/>
雖前皇之盛徳又何以加於此乎至若甘露溢醴泉<lb/>
出蓂莢生嘉禾實鳳凰丹彩騶虞白質南海無波東<lb/>
風入律比夫皇穹之錫夀何足以談其萬一聖上猶<lb/>
復招列仙擇羣賢日慎一日玄之又玄兵戈不起至<lb/>
徳承天臣烱作頌皇家萬年<lb/>
　　　庭菊賦<hi>并序</hi>
庭菊美貞芳也天子幸於東都皇儲監守於武徳之<lb/>
殿以門下内省為左春坊今庶子裴公所居即黄門<lb/>
<pb n="KR4c0004_SBCK_001-10b"/>
侍郎之㕔事也其庭有菊焉中令薛公昔拜瑣闥此<lb/>
焉遊處今兼左庶子止於東㕔甍宇連接洞門相向<lb/>
每罷朝之後未嘗不遊於斯詠於斯覽叢菊於斯歎<lb/>
其君子之徳命學士為之賦是日也薛覲以親賢為<lb/>
洗馬田巖以幽貞為學士髙元思張師徳以至孝託<lb/>
後車顔強學沈尊行以博聞兼侍讀周琮李憲王祖<lb/>
英曹叔文以儒術進崔融徐彦伯劉知柔石抱忠以<lb/>
文章顯徳行則許子豐耆舊則權無二駱縯則詁訓<lb/>
之前識張相則莊老之後興並承高命咸窮體物小<lb/>
子託於吹竽之末敢闕其詞哉遂作賦云<lb/>
日之貞矣于彼重陽菊之榮兮于彼華坊含天地之<lb/>
<pb n="KR4c0004_SBCK_001-11a"/>
精氣吸日月之淳光雲布霧合箕舒翼張鬱兮蔓衍<lb/>
郁兮芬芳珉枝金蕚翠葉紅芒其在夕也言庭燎之<lb/>
晢晢其向晨也謂明星之煌煌爾其萬里年華九州<lb/>
春色花的爍兮如錦草綿連兮似織當此時也和其<lb/>
光同其塵應春光而早植及夫秋星下照金氣上騰<lb/>
風蕭蕭兮瑟瑟霜刺刺兮稜稜當此時也弱其志強<lb/>
其骨獨嵗寒而晚登雨還風去天長地乆純黄象於<lb/>
后土故尋藥而菊衣輕體御於神仙故登山而菊酒<lb/>
文賔採之而羽化康公服之而不朽東極於是長在<lb/>
南陽以之眉夀胡太尉之允誠光輔漢庭萬機理泰<lb/>
階平及暮年華髮垂肩秋菊落英觸邪滌瘵於焉永<lb/>
<pb n="KR4c0004_SBCK_001-11b"/>
貞鍾太傅之家聲彛倫魏室道合鹽梅功成輔弼降<lb/>
文皇之命脩彭祖之術保性和神此焉終吉君章請<lb/>
老嵗乆懸車秋風生兮北園夕白露濕兮前堦虚佇<lb/>
閑庭之曠邈對凉菊之扶踈人生行樂孰知其餘淵<lb/>
眀解印退歸田野山鬱律兮萬里天蒼莽兮四下慿<lb/>
南軒以長嘯坐東籬而盈把歸去來兮何為者若此<lb/>
窈窕重闈亘青鎻兮接皇扉深沉大壯通肅成兮連<lb/>
博望乃有邕鄉貴族薛縣名家共汾河之鼎氣同庶<lb/>
子之春華朝遊夕處徘徊顧慕歎搖落於三秋偉貞<lb/>
芳於十歩伊纎莖之菲薄荷君子之恩遇不羡池水<lb/>
之芙蓉願比瑶山之桂樹嵗如何其嵗已秋叢菊芳<lb/>
<pb n="KR4c0004_SBCK_001-12a"/>
兮庭之幽君子至止悵容與而淹留嵗如何其嵗將<lb/>
逝叢菊芳兮庭之際君子至止聊從容以卒嵗<lb/>
　　　浮漚賦<lb/>
在霖霪之可翫唯浮漚而已矣况曲澗兮増波復坳<lb/>
堂兮漲水　滴瀝兮行注階潺湲而浪起寸歩百川<lb/>
咫尺千里於是乍明乍滅時行時止排雨足而分規<lb/>
擘波心而對峙輕盈徘徊容與庭槐狀若初蓮出浦<lb/>
映晴波而未開又似繁星落曙映斜漢而將廻合散<lb/>
消息安有常則倐來忽徃不可爲象雨宻稠生風牽<lb/>
亂上若乃空濛來褰浩汙浮天流平舊沼派溢新泉<lb/>
分容對出吐映均鮮觸流萍而欲散礙浮芥而還連<lb/>
<pb n="KR4c0004_SBCK_001-12b"/>
光凌虚而半動影倒水而分圓始參差而别趣終宛<lb/>
轉以同渰歴亂踟蹰漂沸縈紆細而察之若美人臨<lb/>
鏡開寳靨大而望也若馮夷剖蚌列明珠逐風波而<lb/>
澹蕩乃變化而湏㬰迹均顯晦妙合虚無同至人之<lb/>
體道亦随時而不拘夫其得坻則止乗風則逝處上<lb/>
下而無窮任推移而不繫似君子之從容常巻舒而<lb/>
不滯故其在陽則隠在隂則出泄泄悠悠匪徐匪疾<lb/>
固自然以見體託行潦以凝質類逹人之修身故不<lb/>
欺於暗室蕩薄畎澮皷舞洲渚其生兮若浮其居兮<lb/>
若旅雲銷雨霽寂無處所唯斯物之靡依獨含情而<lb/>
應機暫假有而示㓗終淪空而匿輝茍無心以自累<lb/>
<pb n="KR4c0004_SBCK_001-13a"/>
夫何適而有違<lb/>
　　　盂蘭盆賦<lb/>
粤大周如意元年秋七月聖神皇帝御洛城南門㑹<lb/>
十方賢衆蓋天子之孝也渾元告秋羲和奏曉太隂<lb/>
望兮圓魄皎閶闔開兮凉風嫋四海澄兮百川皛隂<lb/>
陽肅兮天地窅掃離宫清重閣設黄邸張翠幕鸞飛<lb/>
鳯翔睒暘倐爍雲舒霞布翕赫忽霍陳法供飾盂蘭壯神<lb/>
功之妙物何造化之多端青蓮吐而非夏頳果搖而<lb/>
不寒銅鐡銀錫璆琳琅玕映以甘泉之玉樹冠以承<lb/>
露之金盤憲章三極儀形萬類上寥廓兮法天下安<lb/>
貞兮象地殫怪力窮神異少君王子掣曳曵兮若來<lb/>
<pb n="KR4c0004_SBCK_001-13b"/>
玉友瑤姬翩蹮蹮兮必至鳴鷫鸘與鸑鷟舞鵾雞與<lb/>
翡翠毒龍拏兮赫然狂象奔兮沉醉怖魍魎濳魑魅<lb/>
離婁明目不足見其精㣲匠石洗心不足徴其奥祕<lb/>
繽繽紛紛氛氛氲氲五色成文若榮光休氣發彩於<lb/>
重雲奮奮粲粲煥煥爛爛三光壯觀若合璧連珠耿<lb/>
耀於長漢夫其逺也天台桀起繞之以赤霞夫其近<lb/>
也削成孤峙覆之以蓮花晃兮瑤臺之帝室赩兮金<lb/>
闕之仙家其髙也上諸天於大梵其廣也遍諸法於<lb/>
恒沙上可以薦元符於七廟下可以納羣動於三車<lb/>
者也於是乎騰聲名列部伍前朱雀後玄武左蒼龍<lb/>
右白虎環衛匝羽林周雷皷八靣龍旂九斿星戈耀<lb/>
<pb n="KR4c0004_SBCK_001-14a"/>
日霜㦸含秋三公以位百寮乃入鳴珮鏘鏘髙冠岌<lb/>
岌規矩中威容翕無族談無錯立若乃山中禪定樹<lb/>
下經行菩薩之權現如來之化生莫不汪洋在列歡<lb/>
喜充庭天人儼而同㑹龍象寂而無聲聖神皇帝乃<lb/>
冠通天佩玉璽冕旒垂目紞纊塞耳前後正臣左右<lb/>
直史身為法度聲為宫徴穆穆然南靣以觀矣八枝<lb/>
初㑹四影髙懸上妙之座取於燈王之國大悲之飯<lb/>
出於香積之天随藍寳味舍衛金錢麵為山兮酪為<lb/>
沼花作雨兮香作烟明因不測大福無邉鏗九韶撞<lb/>
六律歌千人舞八佾孤竹之管雲和之瑟麒麟在郊<lb/>
鳳凰蔽日天神下降地祗咸出於是乎上公列卿大<lb/>
<pb n="KR4c0004_SBCK_001-14b"/>
夫學士再拜稽首而言曰聖人之徳無以加於孝乎<lb/>
散元氣運洪爐斷鼇足受龍圖定天寳建皇都至如<lb/>
立宗廟平圭泉繡栭文楣山楶藻稅昭穆叙樽罍設<lb/>
以覲嚴祖之耿光以揚先皇之大烈孝之始也考辰<lb/>
耀制明堂廣四修一上圓下方布時令合蒸嘗配天<lb/>
而祀文考配地而祀髙皇孝之中也宣大乗昭羣聖<lb/>
光祖考登靈慶發深心展誠敬刑於四海加於百姓<lb/>
孝之終也夫孝始於顯親中於禮神終於法輪武盡<lb/>
美矣周命惟新聖神皇帝於是乎唯寂唯靜無營無<lb/>
欲夀命如天徳音如玉任賢相惇風俗逺佞人措刑<lb/>
獄省遊宴披圗籙捐珠璣寳菽粟罷官之無事恤人<lb/>
<pb n="KR4c0004_SBCK_001-15a"/>
文不足鼓天地之化淳作皇王之軌躅太陽夕乗輿<lb/>
歸下端闈入紫㣲<lb/>
<pb n="KR4c0004_SBCK_001-15b"/>
</p>
<p>
</p>
  </div>
<div> <lb/>
    <p>
<pb n="KR4c0004_SBCK_002-1a"/>
楊盈川集巻二<lb/>
　　五言古詩<lb/>
　　　廣溪峡<lb/>
廣溪三峽首曠望兼川陸山路遶羊腸江城鎮魚腹<lb/>
喬林百尺偃飛水千尋瀑驚浪廻髙天盤渦轉深谷<lb/>
漢氏昔云季中原爭逐鹿天下有英雄襄陽有龍伏<lb/>
常山集軍旅永安興版築池臺忽已傾邦家遽淪覆<lb/>
庸才若劉禪忠佐為心腹設險猶可存當無賈生哭<lb/>
　　　巫峽<lb/>
三峽七百里惟言巫峽長重巖窅不極疊嶂凌蒼蒼<lb/>
絶壁横天險莓苔爛錦章入夜分明見無風波浪狂<lb/>
<pb n="KR4c0004_SBCK_002-1b"/>
忠信吾所蹈泛舟亦何傷可以渉砥柱可以浮吕梁<lb/>
美人今何在靈芝徒自芳山空夜猿嘯征客淚沾裳<lb/>
　　　西陵峡<lb/>
絶壁聳萬仭長波射千里盤薄荆之門滔滔南國紀<lb/>
楚都昔全盛髙丘烜望祀秦兵一旦侵夷陵火濳起<lb/>
四維不復設關塞良難恃洞庭且忽然孟門終已矣<lb/>
自古天地闢流為峡中水行旅相贈言風濤無極已<lb/>
及余踐斯地瓌竒信為美江山若有靈千載伸知已<lb/>
　　　奉和上元酺宴應詔<lb/>
甲乙遇災年周隨送上弦祅星六丈出沴氣七重懸<lb/>
赤縣空無主蒼生欲問天龜龍開寳命雲火昭靈慶<lb/>
<pb n="KR4c0004_SBCK_002-2a"/>
萬物覩真人千秋逢聖政祖宗玄澤逺文武休光盛<lb/>
大號域中平皇威天下驚參辰昭文物宇宙浹聲明<lb/>
漢后三章令周王五代兵匈奴窮地角本自逺正朔<lb/>
驕子起天街由來虧禮樂一衣掃風雨再戰夷屯剥<lb/>
清明日月旦蕭索烟雲渙寒暑既平分隂陽復貞觀<lb/>
惟神諧妙物乃聖符幽贊下武發禎祥平階屬㑹昌<lb/>
金泥封日觀碧水匝明堂業盛勛華徳輿包天地皇<lb/>
孝思義罔極易禮光前式天渙三辰輝靈書五雲色<lb/>
敬時發窮歛卜代盈千億五緯聚華軒重光入望圓<lb/>
公卿論至道天子拜昌言雷解初開出星空即便元<lb/>
瑤臺凉景薦銀闕秋隂徧百戯騁魚龍千門壯宫殿<lb/>
<pb n="KR4c0004_SBCK_002-2b"/>
深仁洽蠻徼愷樂周寰縣宣室召羣臣明庭禮百神<lb/>
仰德還符日霑恩更似春襄城非牧竪楚國有巴人<lb/>
　　五言律詩<lb/>
　　　從軍行<lb/>
𤇺火照西京心中自不平牙璋辭鳯闕鐡騎遶龍城<lb/>
雪暗凋旗畫風多雜鼔聲寜為百夫長勝作一書生<lb/>
　　　劉生<lb/>
卿家本六郡年長入三秦白璧酬知已黄金謝主人<lb/>
劒鋒生赤電馬足起紅塵日暮歌鐘發喧喧動四隣<lb/>
　　　送臨津房少府<lb/>
岐路三秋别江津萬里長烟霞駐征蓋絃奏促飛觴<lb/>
<pb n="KR4c0004_SBCK_002-3a"/>
階樹含斜日池風泛早凉贈言未終竟流涕忽霑裳<lb/>
　　　送豐城王少府<lb/>
愁結亂如麻長天照落霞離亭隠喬樹溝水浸平沙<lb/>
左尉才何屈東關望漸賖行㸔轉牛斗持此報張華<lb/>
　　　送鄭州周司功<lb/>
漢國臨清渭京城枕蜀河居人下珠淚賔御促驪歌<lb/>
望極關山逺秋深烟霧多唯餘三五夕明月暫經過<lb/>
　　　騘馬<lb/>
騘馬鐡連錢長安俠少年帝畿平若水宫路直如弦<lb/>
夜玉粧車軸秋金鑄馬鞭風霜但自保窮逹任皇天<lb/>
　　　出塞<lb/>
<pb n="KR4c0004_SBCK_002-3b"/>
塞外欲紛紜雌雄猶未分明堂占氣色華蓋辨星文<lb/>
二月河魁將三千太乙軍丈夫皆有志㑹是立功勲<lb/>
　　　有所思<lb/>
賤妾留南楚征夫向北燕三秋方一日少别比千年<lb/>
不掩嚬紅縷無論數緑錢相思明月夜迢遞白雲天<lb/>
　　　梅花落<lb/>
窓外一株梅寒花五出開影随朝日逺香逐便風來<lb/>
泣對銅鈎障愁㸔玉鏡臺行人斷消息春恨幾徘徊<lb/>
　　　折楊栁<lb/>
邊地迷無極征人去不還秋容凋翠羽别淚損紅顔<lb/>
望斷流星驛心馳明月關藁砧何處在楊栁自堪攀<lb/>
<pb n="KR4c0004_SBCK_002-4a"/>
　　　紫騮馬<lb/>
俠客重周游金鞭控紫騮蛇弓白羽箭鶴轡赤茸鞦<lb/>
發跡來南海長鳴向北州匈奴今未滅畫地取封侯<lb/>
　　　戰城南<lb/>
塞北途遼逺城南戰苦辛幢旗如鳥翼甲胄似魚鱗<lb/>
凍水寒傷馬悲風愁殺人寸心明白日千里暗黄塵<lb/>
　　　送梓州周司功<lb/>
御溝一相送征馬屢盤桓言笑方無日離憂獨未寛<lb/>
舉盃聊勸酒破涕暫為歡别後風清夜思君蜀路難<lb/>
　　　送楊處士反初卜居曲江<lb/>
鴈門歸去逺垂老脫袈裟蕭寺休為相曹溪便寄家<lb/>
<pb n="KR4c0004_SBCK_002-4b"/>
緑琪千嵗樹黄槿四時花别怨應無限門前桂水斜<lb/>
　　五言排律<lb/>
　　　送劉校書從軍<lb/>
天將下三宫星門召五戎坐謀資廟略飛檄佇文雄<lb/>
赤土流星劒烏號明月弓秋隂生蜀道殺氣繞湟中<lb/>
風雨何年别琴樽此日同離亭不可望溝水自西東<lb/>
　　　遊廢觀<lb/>
青嶂倚丹田荒原數百年猶知小山桂尚識大羅天<lb/>
藥敗金爐火苔昏玉女泉嵗時無壁畫朝夕有階烟<lb/>
花栁三春節江山四望懸悠然出塵網從此學神仙<lb/>
　　　和石侍御山莊<lb/>
<pb n="KR4c0004_SBCK_002-5a"/>
煙霞非俗累巖壑只幽居水浸何曽畎荒郊不復鋤<lb/>
影濃山樹宻香淺澤花踈闊塹防斜徑平堤夾小渠<lb/>
蓮房若箇實竹節幾竿虚蕭然隔城市酌醴夢枯魚<lb/>
　　　和崔司空傷姬<lb/>
昔時南浦别鶴怨寳琴絃今日東方至鸞銷珠鏡前<lb/>
水流衝砌咽月影向牎懸粉匣棲餘淚薫爐减舊烟<lb/>
晚庭摧玉樹寒帳委金蓮佳人不再得白日幾千年<lb/>
　　　和蹇右丞省中暮望<lb/>
故事閑臺閣仙門藹已深舊章窺複道雲幌肅重隂<lb/>
玄律葭灰變青陽斗柄臨年光搖樹色春氣繞蘭心<lb/>
風響髙忩度流痕曲岸侵天明揔樞轄人鏡辨衣簪<lb/>
<pb n="KR4c0004_SBCK_002-5b"/>
日暮南宫靜瑤華振雅音<lb/>
　　　和劉侍郎入隆唐觀<lb/>
福地隂陽合仙都日月開山川凌四險城樹隠三臺<lb/>
伏檻排雲出飛軒遶澗囘參差凌倒影瀟灑軼浮埃<lb/>
百果珠為實羣峰錦作苔懸蘿暗疑霧瀑布響成雷<lb/>
方士燒丹液真人泛玉杯還如問桃水更似得蓬萊<lb/>
漢帝求仙日相如作賦才自然金石奏何必上天台<lb/>
　　　和輔先入昊天觀<lb/>
遁甲爰皇里占星太乙宫天門開奕奕佳氣鬱葱葱<lb/>
碧落三乾外黄圗四海中邑居環弱水城闕抵新豐<lb/>
玉檻崐崘側金樞地軸東上真朝北斗元始詠南風<lb/>
<pb n="KR4c0004_SBCK_002-6a"/>
漢君祠五帝淮王禮八公道書藏竹簡靈液灌梧桐<lb/>
草茂瓊堦緑花繁寳樹紅石樓紛似畫地鏡淼如空<lb/>
桑海年應積桃源路不窮黄軒若有問三月住崆峒<lb/>
　　　和酬虢州李司法<lb/>
唇齒標形勝關河壯邑居寒山抵方伯秋水靣鴻臚<lb/>
君子從遊宦忘情任巻舒風霜下刀筆軒蓋擁門閭<lb/>
平野雲黄變長州鴻鴈初菊花宜泛酒蒲葉好裁書<lb/>
昔我芝蘭契攸然雲雨踈非君重千里誰肯惠雙魚<lb/>
　　　和旻上人傷果禪師<lb/>
凈業初中日浮生大小年無人本無我非後亦非前<lb/>
簫鼓旁喧地龍蛇真應天法門摧棟宇覺海破舟船<lb/>
<pb n="KR4c0004_SBCK_002-6b"/>
書鎮秦王餉經文宋國傳聲華周百億風烈被三千<lb/>
蕪沒青園寺荒凉紫陌田徳音殊未逺拱木已生煙<lb/>
　　　和鄭校讐内省眺矚思鄉懐友<lb/>
銅門初下辟石舘始沉研遊霧千金字飛雲五色牋<lb/>
樓臺横紫極城闕俯青田暄入瑤房裏春迴玉宇前<lb/>
霞文埋落照風物澹歸煙翰墨三餘隙關山四望懸<lb/>
頽風暌酌羽流水曠鳴絃雖欣承白雪終恨隔青天<lb/>
　　　和劉長史答十九兄<lb/>
帝堯平百姓髙祖宅三秦子弟分河岳衣冠動縉紳<lb/>
盛名恒不隕歴代幾相因街巷塗山曲門閭洛水濵<lb/>
五龍金作友一子玉為人寳劔豐城氣明珠魏國珍<lb/>
<pb n="KR4c0004_SBCK_002-7a"/>
風標自落落文質且彬彬共計陶元亮同推周伯仁<lb/>
石城俯天闕鍾阜對江津驥足方遐騁狼心獨未馴<lb/>
鼓鼙鳴九域烽火集重闉城勢餘三版兵威乏四鄰<lb/>
居然混玉石直置保松筠耿介酬天子危言數賊臣<lb/>
鍾期琴未奏蘇武節猶新受禄寜辭死揚名不顧身<lb/>
精誠動天地忠義感明神怪鳥俄垂翼修蛇竟暴鱗<lb/>
來朝拜休命述軄下梁岷善政馳金馬嘉聲繞玉綸<lb/>
三荆忽有贈四海更相親宫徴諧鳴石光輝掩燭輪<lb/>
山川遙滿目零露坐沾巾友愛光天下恩波浹後塵<lb/>
懦夫仰髙節下里繼陽春<lb/>
　　　送李庶子致仕還洛<lb/>
<pb n="KR4c0004_SBCK_002-7b"/>
此地傾城日由來供帳華亭逢李廣騎門接邵平瓜<lb/>
原野烟氛匝關河遊望賖白雲斷巖岫緑草覆江沙<lb/>
詔賜扶陽宅人榮御史車灞池一相送流涕向烟霞<lb/>
　　　早行<lb/>
敞朗東方徹闌干北斗斜地氣俄成霧天雲漸作霞<lb/>
河流纔辨馬巖路不容車阡陌經三嵗閭閻對五家<lb/>
露文沾細草風影轉髙花日月從來惜關山猶自賖<lb/>
　　　途中<lb/>
悠悠辭鼎邑去去指金墉途路盈千里山川亘百重<lb/>
風行常有隊雲出本多峰鬱鬱園中桞亭亭山上松<lb/>
客心殊不樂鄉淚獨無從<lb/>
<pb n="KR4c0004_SBCK_002-8a"/>
　　五言絶句<lb/>
　　　夜送趙縱<lb/>
趙氏連城璧由來天下傳送君還舊府明月滿前川<lb/>
　　　附烱姪女臨鏡曉粧<lb/>
林鳥驚眠罷房櫳曙色開鳯釵金作縷鸞鏡玉爲臺<lb/>
粧似臨池出人疑向月來自憐方未已欲去復徘徊<lb/>
<pb n="KR4c0004_SBCK_002-8b"/>
</p>
<p>
楊盈川集卷二<lb/>
</p>
<p>
</p>
  </div>
<div> <lb/>
    <p>
<pb n="KR4c0004_SBCK_003-1a"/>
楊盈川集巻三<lb/>
　　序<lb/>
　　　王勃集序<lb/>
大矣哉文之時義也有天文焉察時以觀其變有人<lb/>
文焉立言以重其範歴年兹乆遞為文質應運以發<lb/>
其明因人以通其粹仲尼既沒游夏光洙泗之風屈<lb/>
平自沉唐宋弘汨羅之跡文儒於焉異術詞賦所以<lb/>
殊源逮秦氏燔書斯文天喪漢皇改運此道不還賈<lb/>
馬蔚興已虧於雅頌曹王傑起更失於風騷僶俛大<lb/>
猷未忝前載洎乎潘陸奮發孫許相因繼之以顔謝<lb/>
申之以江鮑梁魏羣材周隋衆制或茍求蟲篆未盡<lb/>
<pb n="KR4c0004_SBCK_003-1b"/>
力於丘墳或獨狥波瀾不尋源於禮樂㑹時沿革循<lb/>
古抑揚多守律以自全罕非常而制物其有飛馳倐<lb/>
忽倜儻紛綸鼓動包四海之名變化成一家之體蹈<lb/>
前賢之未識探先聖之不言經籍為心得王何於逸<lb/>
契風雲入思叶張左於神交故能使六合殊材並推<lb/>
心於意匠八方好事咸受氣於文樞出軌躅而驤首<lb/>
馳光芒而動俗非君之博物孰能致於此乎君諱勃<lb/>
字子安太原祁人也其先出自有周濬哲文明之裔<lb/>
隠乎炎漢弘宣髙尚之風晉室南遷家聲布於淮海<lb/>
宋臣北徙門徳勝於河汾宏材繼出逹人間峙祖父<lb/>
通隋秀才髙第蜀郡司戸書佐蜀王侍讀大業末退<lb/>
<pb n="KR4c0004_SBCK_003-2a"/>
講藝於龍門其卒也門人謚之曰文中子聞風睹奥<lb/>
起予道惟揣摩三古開闡八風始擯落於鄒韓終激<lb/>
揚於荀孟父福畤歴任太常博士雍州司功交阯六<lb/>
合二縣令爲齊州長史抑惟邦彦是曰人宗絶六藝<lb/>
以成能兼百行而爲徳司馬談之晚嵗思弘授史之<lb/>
功楊子雲之暮年遂起叅玄之歎君之生也含章是<lb/>
託神何由降星辰竒偉之精明何由出家國賢才之<lb/>
運性非外奬智乃自然孝本乎未名人應乎初識器<lb/>
業之敏先乎就傅九嵗讀顔氏漢書撰指瑕十巻十<lb/>
嵗包綜六經成乎暮月懸然天得自符音訓時師百<lb/>
年之學旬日兼之昔人千載之機立談可見居難則<lb/>
<pb n="KR4c0004_SBCK_003-2b"/>
易在塞咸通於術無所滯於詞無所假㓜有鈞衡之<lb/>
畧獨負舟航之用年十有四時譽斯歸太常伯劉公<lb/>
廵行風俗見而異之曰此神童也因加表薦對䇿髙<lb/>
第拜為朝散郎沛王之初建國也博選竒士徴為侍<lb/>
讀奉教撰平臺鈔畧十篇書就賜帛五十疋先鳴楚<lb/>
舘孤峙齊宮乗忌側目應劉失歩臨秀不容尋反初<lb/>
服逺遊江漢登降岷峨觀精氣之㑹昌翫靈竒之肹<lb/>
蠁考文章之跡徴造化之程神機若助日新其業西<lb/>
南洪筆咸出其詞每有一文海内驚瞻所製九隴縣<lb/>
孔子廟堂碑文宏偉絶人稀代為寳正平之作不能<lb/>
奪也咸亨之初乃叅時選三府交辟遇疾辭焉友人<lb/>
<pb n="KR4c0004_SBCK_003-3a"/>
陵季友時為虢州司法盛稱弘農藥物迺求補虢州<lb/>
叅軍坐免嵗餘尋復舊職棄官沉跡就養于交阯焉<lb/>
長卿坐廢於時君山不合於朝豈無媒也其惟命乎<lb/>
富貴比於浮雲光隂踰於尺璧著撰之志自此居多<lb/>
觀覽舊章翾翔羣藝随方滲漉于何不盡在乎詞翰<lb/>
倍所用心嘗以龍朔初載文塲變體爭構纎㣲競為<lb/>
雕刻糅之金玉龍鳳亂之朱紫青黄影帶以狥其功<lb/>
假對以稱其美骨氣都盡剛徤不聞思革其弊用光<lb/>
志業薛令公朝右文宗託末契而推一變盧照隣人<lb/>
間才傑覽青規而輟九攻知音與之矣知巳從之矣<lb/>
於是鼓舞其心發洩其用八絃馳騁於思緒萬代出<lb/>
<pb n="KR4c0004_SBCK_003-3b"/>
沒於豪端契將往而必融防未來而先制動搖文律<lb/>
宫商有奔命之勞沃蕩詞源河海無息肩之地以兹<lb/>
偉鑒取其雄伯壯而不虚剛而能潤雕而不碎按而<lb/>
彌堅大則用之以時小則施之有序徒縱横以取勢<lb/>
非鼓怒以為資長風一振衆萌自偃遂使繁綜淺術<lb/>
無藩籬之固粉繪小才失金湯之險積年綺碎一朝<lb/>
清廓翰苑豁如詞林増峻反諸宏博君之力焉矯枉<lb/>
過正文之權也後進之士翕然景慕乆倦樊籠咸思<lb/>
自擇近則靣受而心服逺則言發而響應教之者逾<lb/>
於激電傳之者速於置郵得其片言而忽焉高視假<lb/>
其一氣則邈矣孤騫竊形骸者既昭發於樞機吸精<lb/>
<pb n="KR4c0004_SBCK_003-4a"/>
㣲者亦濳附於聲律雖雅才之變例誠壯思之雄宗<lb/>
也妙異之徒别爲縱誕專求恠説爭發大言乾坤日<lb/>
月張其文山河鬼神走其思長句以増其滯容氣以<lb/>
廣其靈已逾江南之風漸成河朔之制謬稱相述罕<lb/>
識其源扣純粹之精機未投足而先逝覽奔放之偏<lb/>
節已滯心而忘返廼相循於跼歩豈見習於通方信<lb/>
譎不同非墨翟之過重増其放豈莊周之失唱髙罕<lb/>
屬既知之矣以文罪我其可得乎君以爲摛藻彫章<lb/>
研幾之餘事知來藏徃探賾之所宗隨時以發其惟<lb/>
應便稽古以成其殆察㣲循紫宫於北門幽求聖律<lb/>
訪玄扈於東洛響像天人每覽韋編思弘大易周流<lb/>
<pb n="KR4c0004_SBCK_003-4b"/>
窮乎八索變動該乎四營為之發揮以成注解嘗因<lb/>
夜夢有稱孔夫子而謂之曰易有太極子其勉之寤<lb/>
而循環思過半矣於是窮蓍蔡以像告考爻彖以情<lb/>
言既乗理而得玄亦研精而狥道虞仲翔之盡思徒<lb/>
見三爻韓康伯之成功僅踰兩繫君所注見光前古<lb/>
與夫發天地之秘藏知鬼神之情狀者合其心矣君<lb/>
又以幽贊神明非杼軸於人事經營訓導迺優游於<lb/>
聖作於是編次論語各以羣分窮源造極為之詁訓<lb/>
仰貫一以知歸希體二而致逺為言式序大義昭然<lb/>
文中子之居龍門也暏隋室之將散知吾道之未行<lb/>
循歎鳳之逺圖宗獲麟之遺制裁成大典以贊孔門<lb/>
<pb n="KR4c0004_SBCK_003-5a"/>
討論漢魏迄於晉代刪其詔命為百篇以續書甄正<lb/>
樂府取其雅奥為三百篇以續詩又自晉太熙元年<lb/>
至隋開皇九年平陳之嵗褒貶行事述元經以法春<lb/>
秋門人薛收竊慕同為元經之傳未就而歿君思崇<lb/>
祖徳光宣奥義續薛氏之遺傳制詩書之衆序危舉<lb/>
藝文克融前烈陳群禀太丘之訓時不逮焉孔伋傳<lb/>
司㓂之文彼何功矣詩書之序並冠於篇元經之傳<lb/>
未終其業命不與我有涯先謝春秋二十八年唐上<lb/>
元三年秋八月不改其樂顔氏斯殂養空而浮賈生<lb/>
終逝嗚呼天道何哉所注周易窮乎晉卦又注黄帝<lb/>
八十一難幸就其功撰合論十篇見行於代君平生<lb/>
<pb n="KR4c0004_SBCK_003-5b"/>
屬文嵗時不倦綴其存者纔數百篇嗟乎促齡材氣<lb/>
未盡歿而不朽君子貴焉兄勔及劇磊落詞韻鏗鍧<lb/>
風骨皆九變之雄律也弟助及勛揔括前藻網羅群<lb/>
思亦一時之徤筆焉友愛之至人倫所及永言存歿<lb/>
何痛如之援翰紀文咸所未忍蓋以投分相期非弘<lb/>
詞說潸然擥涕究而序之分為二十巻具諸篇目三<lb/>
部盛作恨不序於生前七志良書空撰得於身後神<lb/>
其不逺道或存焉<lb/>
　　　宴族人楊八宅序<lb/>
僕聞八音繁㑹合其徳者宫商萬壑沸騰殊其流者<lb/>
涇渭方以類聚物以羣分出言斯應則四海之内可<lb/>
<pb n="KR4c0004_SBCK_003-6a"/>
以爲兄弟吾道不行則同舟之人可以成胡越夫俗<lb/>
徒擾擾天下喧喧風雲竭而交道衰勢利行而小人<lb/>
長固知深期罕遇所以縱傾蓋之談髙契難并所以<lb/>
泣相知之晩道之存也獨在兹乎楊八官金木精靈<lb/>
山河粹氣一門九龍之紱冕四代五公之緒秩天資<lb/>
學業口談夫子之文日用温良身佩先王之徳獨遊<lb/>
山木髙歩烟霞諸侯聞之而願交三公禮之而爭辟<lb/>
暫同流俗薄遊朝市人倫賞鑑同推郭泰之名好事<lb/>
相趨畢詣揚雄之宅爾其年光六合草色三春膏雨<lb/>
零於山原和風滿於城闕遥遥别舘花開玉樹之宫<lb/>
望望八川苔發璜溪之水當此時也披雲霧傲松喬<lb/>
<pb n="KR4c0004_SBCK_003-6b"/>
坐忘樽酒之間戰勝形骸之外雕蟲壯思則符彩驚<lb/>
人非馬髙談則鑑鏘滿聽亹亹然信天下之竒賞陶<lb/>
陶然誠域中之樂事若使陳雷可作攝齊於廊廡之<lb/>
間管鮑再生擁篲於髙門之外蓋因文㑹共記良遊<lb/>
人賦一言同裁四韻<lb/>
　　　送東海孫尉詩序<lb/>
東川孫尉文章動俗符彩射人官裁下士宣大夫之<lb/>
三徳運偶上皇作東南之一尉庸才擾擾流俗喧喧<lb/>
談逺近為等差叙中外為優劣殊不知三元合朔九<lb/>
州同軌蓬瀛可訪還疑上苑之中日月不占更似靈<lb/>
臺之下彼其之子未為後時凡我友朋無勞疑别徒<lb/>
<pb n="KR4c0004_SBCK_003-7a"/>
以士之相見人之相知必欲軒蓋逢迎朝遊夕處亦<lb/>
常烟波阻絶風流雨散去矣孫侯逺離隔矣但當晨<lb/>
㸔旅鴈君逢繫帛之書夕望牽牛余候乗槎之客未<lb/>
能免俗何莫賦詩綴集衆篇列之如左<lb/>
　　　登秘書省閣詩序<lb/>
若夫麒麟鳳凰之署三臺四部之經周王羣玉之山<lb/>
漢帝蓬萊之室觀星文而考南北大象入於璣衡披<lb/>
帝册而質龍神負圗出於河洛司先王之載籍掌制<lb/>
書之典謨劉向沉研揚雄寂寞之士於兹翰墨馬融<lb/>
該博傅毅文章之才此焉遊處莫不出言斯善有道<lb/>
則尊黼黻其徳行珪璋其事業心同匪石逹人千載<lb/>
<pb n="KR4c0004_SBCK_003-7b"/>
之交手握靈珠文士一都之㑹陶泓寡務紬素多閑<lb/>
命蘭芷之君子坐芸香之秘閣徒觀其重欄四絶閣<lb/>
道三休紅梁紫柱金鋪玉鳴平看日月唐都之物候<lb/>
可知坐望山川裴秀之輿圗在即虹蜺為之囘帶寒<lb/>
暑由其隔闊豈直崑崙十二瀛海千尋西州有百尺<lb/>
之樓東國有千秋之觀于時五行金王八月秋分風<lb/>
生閶闔之門日在中衡之道烟雲悽慘白露下而四<lb/>
郊空林野蒼茫青天髙而九州迥登山臨水無非宋<lb/>
玉之詞髙閣連雲有似安仁之興列芳饌命雕觴扼<lb/>
腕抵掌劇談戯笑假使神仙可得自蔑松喬富貴在<lb/>
天終輕許史間之以博奕申之以詠歌陶陶然樂在<lb/>
<pb n="KR4c0004_SBCK_003-8a"/>
其中矣登髙而賦群公陳力於大夫聞善若驚下走<lb/>
自強於玄晏輕為序引綴在辭章<lb/>
　　　崇文舘宴集詩序<lb/>
天下之器也神立貳者所以經其化聖人之寳也大<lb/>
建儲者所以贊其庸易所謂照於四方禮所謂貞於<lb/>
萬國皇家以中樞北極清都有天子之宫儲后以大<lb/>
火前星蒼震有乾男之位因心也孝常問安於寢門<lb/>
行已也恭每不絶於馳道有父子君臣之道焉有夏<lb/>
干冬羽之事焉於是發徳音降明詔封紫泥於璽禁<lb/>
傳墨令於銀書齒于成均所以明其長㓜通於博望<lb/>
所以昭其賔客東方曼倩之文史即預禖祠甪里先<lb/>
<pb n="KR4c0004_SBCK_003-8b"/>
生之羽翼仍叅獻夀為賔者四友等黄龍之簡才論<lb/>
奏者八人同赤烏之下士莫不縉紳舊徳縫掖名儒<lb/>
衣簮拜髙闕之門驂駕陪直城之路琢磨其道王質<lb/>
而金相黼黻其辭雲蒸而電激琴書暇景風月名辰<lb/>
周旋揖讓觀禮儀之溢目合異離堅聞辯論之盈耳<lb/>
八珍方饌寒温取適於四時一獻雕觴賔主交懽於<lb/>
百拜爾其清垣繚繞丹禁逶迤魚鑰則環鎻晨開雀<lb/>
牎則銅樓旦闢周廬綺合廨署星分左輔右弼之官<lb/>
此焉攸集先馬後車之任於是乎在顧循庸菲濫沐<lb/>
恩榮屬多士之後塵預群公之末坐聽笙竽於北里<lb/>
退思齊國之音覿瓌寳於東山自耻燕臺之石千年<lb/>
<pb n="KR4c0004_SBCK_003-9a"/>
有屬咸蹈舞於時康四坐勿諠請謳歌於帝力小子<lb/>
狂簡題其序云<lb/>
　　　李舎人山亭詩序<lb/>
永嘉有髙陽公山亭者今為李舎人别墅也廊宇重<lb/>
複樓臺左右煙霞棲梁棟之間竹樹在汀洲之外龜<lb/>
山對出背東武而飛來鶴阜相臨向東呉而不進青<lb/>
溪數曲赤巖千丈寥廓兮惚恍似蓬嶺之難行深邃<lb/>
兮眇然若桃源之失路信可謂赤縣幽棲黄圗勝景<lb/>
從來八子闢髙陽之邑居今日四郊逢舎人之置驛<lb/>
故知樊家失業遂作庾公之園習氏不游終成濮隂<lb/>
之地其人也凝脂㸃漆瓊樹瑤林學富文史言成凖<lb/>
<pb n="KR4c0004_SBCK_003-9b"/>
的葭莩為漢帝之親枝葉是周公之裔田孟嘗之待<lb/>
客照飯無疑孔文舉之邀懽樽中自溢三冬事隙五<lb/>
日歸休奏金石而滿堂召琳瑯而觸目心焉而醉徳<lb/>
焉而飽大隱朝市本無車馬之喧不出戸庭坐得雲<lb/>
霄之致於是乎百年無幾萬事徒勞唯談笑可以遣<lb/>
平生唯文詞可以陳心賞既因良㑹咸請賦詩雖向<lb/>
之所歡巳為陳迹俾千載之下感於斯文<lb/>
　　　送徐録事詩序<lb/>
徐學士風流蒨蒨容貌堂堂汝南則顔子更生洛下<lb/>
則神人重出書有萬覽之者實符於鄭玄州有九游<lb/>
之者頗類於班固懐岐嶓之舊迹想江漢之遺風粤<lb/>
<pb n="KR4c0004_SBCK_003-10a"/>
在於永淳元年孟夏四月始以内率府録事出攝蒼<lb/>
溪縣主簿同彼漆園之莊周聊居賤職異乎安定之<lb/>
梁竦不殫勞人騑驂而欲行紛紜而戒道是日也鶴<lb/>
鳴于野龍昇於天詩成流火之文易占清風之卦聖<lb/>
主以叶時同律義在於省方皇儲以守器承祧任隆<lb/>
於監國留臺務靜博望時閑於是乆敬之善交平生<lb/>
之故友臨御溝而帳飲就離亭而出宿居成别易坐<lb/>
覺悲來平原二客追子高而已遠河上諸公餞林宗<lb/>
而有慕兩鄉風月萬里江山脩路爲下泣之思長天<lb/>
非寄愁之所何以處我戒之必軾何以贈行上路不<lb/>
拜孫子荆傾國之送豈若是乎潘安仁金谷之篇盡<lb/>
<pb n="KR4c0004_SBCK_003-10b"/>
於斯矣<lb/>
　　　送并州旻上人詩序<lb/>
三元日月不能改弦望之期四序炎凉不能移變通<lb/>
之運况乎人生天地嶽鎮東西良時美景始雲蒸而<lb/>
電激臨水登山忽風流而雨散道之常也復何言哉<lb/>
旻上人天骨多竒神情獨王法門梁棟豈非龍象之<lb/>
雄晉國英靈即是河汾之寳道尊徳貴所以名稱並<lb/>
聞盡性窮神所以身心不動徧觀天下暫游城闕劉<lb/>
真長之遠致雅契髙風習鑿齒之宏才深期上徳芝<lb/>
蘭一靣暫恱新知垂棘連城將游舊府鷄山法衆餞<lb/>
行於素滻之濵麟閣良朋祖送於青門之外是日也<lb/>
<pb n="KR4c0004_SBCK_003-11a"/>
河山雨氣原野秋隂風烟凄而禁籞寒草木落而城<lb/>
隍晩雲中振錫有如鴻鵠之飛水上乗杯更似神仙<lb/>
之别左右為之魂動金石由其色變恒山岱岳看寳<lb/>
鼎於風雲帝里神州對長安於白日兩鄉綿邈何當<lb/>
惠逺之遊千里相思空有關山之望群賢僉議咸可<lb/>
賦詩題其爵里編之簡牘<lb/>
　　　晦日藥園詩序<lb/>
天下皆知禮之為貴用周旋揖讓之儀天下皆知樂<lb/>
之為盛節金石絲簧之變是則忠信之薄餙容貌於<lb/>
矜莊風俗之㣲陶性靈於歌舞殊不知逹人君子遺<lb/>
形骸於得䘮之機心照神交混榮辱於是非之境非<lb/>
<pb n="KR4c0004_SBCK_003-11b"/>
若諸公者大夫之相知也以為烟霞可賞嵗月難留<lb/>
遂欲極千載之交歡窮百年之樂事莫不如珪如璋<lb/>
令聞令望濟濟鏘鏘同㑹於文塲者也于時丁丑之<lb/>
年孟春之晦嵗隂入於星紀斗柄臨於析木衣冠雜<lb/>
㳫出城闕而盤游車馬駢闐俯河濵而帳飲乃有神<lb/>
州福地上藥中園左太冲所云當衢向術潘安仁以<lb/>
為靣郊後市九莖仙草搖八卦之祥風四照靈葩泫<lb/>
三危之寳露豈直帝神農旋赤鞭而驅毒崔文子擁<lb/>
朱幡以救人山圖採之而得道姮娥竊之而奔月若<lb/>
斯而已哉加以回溪潄石茂林脩竹澹風日之逶迤<lb/>
妙山泉之體勢然後芳杜若籍芝蘭高論叅玄飛觴<lb/>
<pb n="KR4c0004_SBCK_003-12a"/>
舉白凡我良友同聲相應心冥寵辱推富貴於皇天<lb/>
事一窮通任運随於大命若使適情知足則玉帛子<lb/>
女為伐性之源逹變通機則尊官厚禄非保全之地<lb/>
所以列坐羲皇之代安歌帝堯之力陽光稍晚髙興<lb/>
未闌請諸文㑹之游共紀當年之事凡厥衆作列之<lb/>
於後<lb/>
　　　群官尋楊隱居詩序<lb/>
若夫太華千仭長河萬里則吾土之山澤壯於域中<lb/>
西漢十輪東京四代則吾宗之人物盛於天下乃有<lb/>
渾金璞玉鳳戢龍蟠方圓作其輿蓋日月為其扄牖<lb/>
天光下燭懸少㣲之一星地氣上騰發大雲之五色<lb/>
<pb n="KR4c0004_SBCK_003-12b"/>
以不貪為寳均珠玉以咳唾以無事為貴比旂常於<lb/>
糞土諸侯不敢以交游相得三府不敢以辟命相期<lb/>
與夫形在江海心游魏闕跡混朝市名為大隱可得<lb/>
同年而語哉天子廵於下都望於中嶽軒皇駐蹕將<lb/>
尋大塊之居堯帝省方終全潁陽之節群賢以公私<lb/>
有暇休沐多閑忽乎將行指林壑而非逺莞爾而笑<lb/>
覽烟霞而在矚登坱圠踐莓苔阮籍之見蘇門止聞<lb/>
鸞嘯盧敖之逢髙士詎識鳶肩憶桑海而無時問桃<lb/>
源之易失寒山四絶烟霧蒼蒼古樹千年藤蘿漠漠<lb/>
誅茅作室挂席為門石隱磷而環階水潺湲而匝砌<lb/>
乃相與旁求勝境遍窺靈跡論其八洞實唯明月之<lb/>
<pb n="KR4c0004_SBCK_003-13a"/>
宫相其五山即是交風之地仙臺可望石室猶存極<lb/>
人生之勝踐得林野之竒趣杯浮若聖已茂松喬清<lb/>
論凝神坐驚河漢游仙可致無勞郭璞之言招隱成<lb/>
文敢嗣劉安之作<lb/>
　　　宴皇甫兵曹宅詩序<lb/>
皇甫君冠冕於安定李校書羽儀於隴西岑正字明<lb/>
目於漢南石宫坊抵掌於河朔髙侯邦之司直下走<lb/>
齊之濫吹若夫風雲龍虎水火隂陽隔千里而應之<lb/>
莫不濳契於同聲矣聖明千載區宇一家掩八㢬以<lb/>
得之莫不髙㑹於中京矣是日也河圗適至海鯨初<lb/>
死五嶽四瀆漢皇帝崇其望祀一日三朝周天子展<lb/>
<pb n="KR4c0004_SBCK_003-13b"/>
其莊敬君臣慶色朝野歡心玄晏先生開甲第而留<lb/>
賔二三君子赴龍門而廣讌隂雲已墨肅氣彌髙霜<lb/>
寒萬里之園氷納千金之水靣郊後市即為潘岳之<lb/>
居累代通家咸言李膺之客百年何計相知在於我<lb/>
心四海何求為樂止於名教抽毫進牘皆請賦詩日<lb/>
暮途逺聊裁序引<lb/>
楊盈川集巻三<lb/>
</p>
<p>
</p>
  </div>
<div> <lb/>
    <p>
<pb n="KR4c0004_SBCK_004-1a"/>
楊盈川集巻四<lb/>
　　碑<lb/>
　　　大唐益州大都督府新都縣學先聖廟堂碑<lb/>
　　　文<hi>并序</hi>
叙曰銀衡用九天門壓西北之荒銅蓋虛三地戸拆<lb/>
東南之野逈七星於上列太清不能濳混茫之機環<lb/>
四海於中州巨塊不能秘生成之業聖人有以見天<lb/>
下之賾擬諸形容聖人有以見天下之動行其曲禮<lb/>
靈圖廣運百姓日用而不知神理潛行萬方樂推而<lb/>
不厭古者熊山南眺金崇橫上帝之居鳳穴西臨玉<lb/>
室考爰皇之宅五龍乗正按天䜟以希㣲六羽提衡<lb/>
<pb n="KR4c0004_SBCK_004-1b"/>
驗星謡而汗漫洎乎尊盧赫胥之代驪連栗陸之君<lb/>
皇圖始於中葉莫不慿三靈之寳位鼓舞隂陽籍六<lb/>
合之尊名財成宇宙未有貴而無位博而無名大禮<lb/>
由其再造大樂出其一變蕩蕩乎人無得而稱焉巍<lb/>
巍乎其有成功者也若夫司徒立勲於天地還承帝<lb/>
嚳之家㣲子開國於商周仍纂成湯之業雖玄禽歴<lb/>
數推移於景亳之都而白馬旗裳赫奕於風丘之國<lb/>
由是千年有屬萬物知歸乾坤合而至徳生日月㑹<lb/>
而明靈降奎婁胃昴風駈白虎之精角亢房心雲鬱<lb/>
青龍之祉君王異表儀石紐而法丹陵輔相宏資狀<lb/>
臯陶而圖子産豈上鑿執玄象摛光芒於北斗之宫<lb/>
<pb n="KR4c0004_SBCK_004-2a"/>
括成地形騰瑞氣於東山之曲非天下之至精其孰<lb/>
能與於此神冥造化德合陶鈞獲冲用於生知運幽<lb/>
機於性道窮庻事之終始協庻品之自然覩者不識<lb/>
其靈仰者不知其徳歩三光於太極照曜三門含萬<lb/>
象於中區聲明萬國惟深也能通天下之志惟幾也<lb/>
能成天下之務非天下之至神其孰能與於此道尊<lb/>
徳貴挫銳同塵始於中都宰終於大司寇能使長㓜<lb/>
異節男女别途路無遺亡器不雕僞奸雄獨立初明<lb/>
兩觀之誅正教未行仍赦同狴之罪盟齊侯而歸四<lb/>
邑夷不亂華黜季氏而覆三都家無藏甲非天下之<lb/>
至剛其孰能與於此青光歇滅赤籙衰㣲一注為海<lb/>
<pb n="KR4c0004_SBCK_004-2b"/>
岱之尊一戰有河防之覇故得三王不相襲禮亡於<lb/>
寇戎五帝不相㳂樂入於河海是以哀生靈之版蕩<lb/>
痛㝢縣之分崩歴聘諸矦栖遑異國其爲大也法象<lb/>
莫之能容其爲高也黎元莫之能覩時非我與遂厄<lb/>
宋而圍陳道不吾行終樂天而知命非天下之至柔<lb/>
其孰能與於此太山不辭土壤故能成其高滄海不<lb/>
讓細流故能成其大自季孫之賜我也交益親矣自<lb/>
敬叔之乗我也道彌尊矣於是歴郊社之所考明堂<lb/>
之則金人右對仍觀太祖之階斧扆前臨還訪周公<lb/>
之位然後删詩書而續易象動天地而感鬼神運百<lb/>
代之舟車開千齡之戸牖是故雷精日角聞道德而<lb/>
<pb n="KR4c0004_SBCK_004-3a"/>
摳衣月頰山庭奉琴書而撰杖非天下之至文其孰<lb/>
能與於此智以藏徃有感而必通神以知來無㣲而<lb/>
不照論五行於帝輔潜觀大皥之先揆七廟於天灾<lb/>
預察釐王之過星流十月徴暦象於衰周日汎三江<lb/>
採謳謡於覇楚神無方而易無體聖人通變化之津<lb/>
河出圖而洛岀書聖人悟興亡之兆非天下之至明<lb/>
其孰能與於此極天蟠地之禮周旋揖讓之規百神<lb/>
於是㑹昌二儀以之同節非禮無以别父子兄弟親<lb/>
踈之序非禮無以辨君臣上下長㓜之位本之於元<lb/>
氣徴之於太古定足以法於九圍道足以周於八極<lb/>
服先王之制度黜紅紫而無施歛上帝之明威感風<lb/>
<pb n="KR4c0004_SBCK_004-3b"/>
雷而有變非天下之至恭其孰能與於此五行四氣<lb/>
十二月還相為本五聲六律十二管還相為宫至音<lb/>
將簡易同和廣樂與神明合契盛於中國還陳武像<lb/>
之容奄有四方自得文王之操南風奏雅知大舜之<lb/>
温北里宣淫體殷辛之暴非天下之至和其孰能與<lb/>
於此悲夫日中則昃動靜之常也月滿則虧虛盈之<lb/>
數也自太平王佐委龍翰於芳年禮義覇臣摧獸文<lb/>
於華月則知天之將䘮也則知道之將廢也雖頽山<lb/>
壞木兆悲歌於兩楹夏棟周墻陳盛則於用禮猶使<lb/>
文明炤爛百王知察變之機鍾石鏗鏘萬代挹希聲<lb/>
之樂信可謂備物致用立成器以為天下利者莫大<lb/>
<pb n="KR4c0004_SBCK_004-4a"/>
於聖人也旣而三河失統九州之寶幣不歸四塞提<lb/>
衡萬里之長城繼作星祅日祲乾象暗而恒文乖禮<lb/>
壞樂崩彛倫斁而舊章缺洎夫碭山休氣潜膺赤帝<lb/>
之圖沛國真人宻召黃星之錄尊褒成之厚級殷崇<lb/>
聖之榮班學校於是大興文武由其不墜年當晉宋<lb/>
運柜周隋太山覆而崑崙倒天柱傾而地維絶三重<lb/>
赤暈還開爭戰之端千里黄埃荐有干戈之務亂罹<lb/>
瘼矣黔首何依王室蠢然蒼生無主閭閻匝地今來<lb/>
爲講武之塲荆棘參天昔日作談經之市皇家撥亂<lb/>
返正應天順人鼓之以雷霆潤之以風雨馳攙搶而<lb/>
掃穢上廓鵬雲决河海以澄奸下清鼇極今天子握<lb/>
<pb n="KR4c0004_SBCK_004-4b"/>
大象運洪鑪星重輝海重潤乾廻北列垂衣裳於太<lb/>
紫之垣日岀東方備法駕於中黃之道混沌之無天<lb/>
無地盡入提封伯陽之有物有象咸乗禮節太階三<lb/>
襲明瑞氣於朱符中極四遊法祥光於玉燭東膠西<lb/>
序雲閣蓬丘國號陶唐家成鄒魯遂使西山童子陳<lb/>
歌謡於璧水之前南國老人受几杖於環林之下乾<lb/>
坤之大德行矣皇王之盛節明矣江茆鄗黍晨昏薦<lb/>
帝之祥鳳穴麟洲晷刻因天之瑞乗輿乃選吉日協<lb/>
靈辰詔風伯以行觀促雷師而岀豫房爲天駟仍施<lb/>
列缺之鞭斗為帝車即動招摇之柄奠玉帛奏金絲<lb/>
登介丘下梁甫擁神休而尊明號莫之與京按玉册<lb/>
<pb n="KR4c0004_SBCK_004-5a"/>
而考銀繩於斯爲盛於是廻輿轉斾臨曲阜之郊畿<lb/>
駐蹕停鑾訪雲壇之軌跡若使九原可作大君得廊<lb/>
廟之才千載有知夫子記風雲之㑹即以乾封元年<lb/>
追贈太師禮也咸亨元年又詔宣尼有縱自天體膺<lb/>
上哲合兩儀之簡易為億載之師表顧惟寢廟義在<lb/>
欽崇諸州縣廟堂及學舘有破壞并先來未造者遂<lb/>
使生徒無肄業之所先師闕尊祭之儀乆致飄露深<lb/>
非敬本宜令州縣速加營葺新都學廟堂者奉詔之<lb/>
所立也因三農之暇陳複道之規考幃帳於西京訪<lb/>
埃塵於東魯梅梁桂柱深沉風雨之津鏤檻文軒曠<lb/>
望江山之表納流雲於上棟白日非遥披濁霧於中<lb/>
<pb n="KR4c0004_SBCK_004-5b"/>
階青天在瞩雕鐫暐曄窮妙飾於重欄山海高深盡<lb/>
靈姿於反宇門生偘偘如培文杏之壇胄子鏘鏘若<lb/>
預崇蘭之室每至南方二月草樹華滋北陸三秋風<lb/>
烟摇落莫不列蘋蘩於上席行禮敬於質明奠椒桂<lb/>
於中罇敬神明於如在爾其邑居重複原野平蕪岀<lb/>
江干之萬里入參星之七度龜城藹藹煥繁霞於百<lb/>
尺之樓蛟浦澄澄洗明月於千秋之水文翁舊學日<lb/>
往年歸劉禪平堂烟荒霧慘武侯龍伏猶觀八陣之<lb/>
圖壯士虵崩仍辨五丁之石左巴右䝤之勝域陸海<lb/>
三江之奥壤大都督周王天皇第八子也玄元繼天<lb/>
而作降仙才於玉斗之庭武昭應運而生開覇業於<lb/>
<pb n="KR4c0004_SBCK_004-6a"/>
金城之域五潢高暎流滋液於咸池十日旁羅散光<lb/>
華於若木星懸帝子遥澄井絡之郊岳列天孫遠控<lb/>
彭門之野姬公以明德之重行寶化於周南曹植以<lb/>
懿親之賢發金聲於魯北通議大夫行長史南陽來<lb/>
恒隋十二衛大將軍榮國公之元子申侯太岳鎭其<lb/>
靈襟傳說長河昭其神彩龎士元蓄西申之逸羽始<lb/>
踐題輿管公明絆東道之雄姿初臨别乗朝議大夫<lb/>
守司馬宇文紀左衛將軍靈州都督之次子台門鼎<lb/>
族傳呼棨㦸之榮玉質金相海若河宗之寶庾氷清<lb/>
識得嚴令而非常桓温貴遊無君公而不樂縣令鄭<lb/>
玄嘉滎陽人也東周玉裔北海金宗列矛㦸之森森<lb/>
<pb n="KR4c0004_SBCK_004-6b"/>
吐風流而蒨蒨尺兵不用瑕丘有上德之君枹鼓希<lb/>
聞洛陽有神明之宰丞京兆韋德工主簿扶風馬仁<lb/>
礪尉清河張嗣明北地傅懷愛等荆藍灼爍鄧杞扶<lb/>
踈許玄度入風月之清關郭林宗獲神仙之妙境南<lb/>
昌晦跡共梅福而齊衡左部韜眞與喬玄而等列博<lb/>
士張玄鍳助教費仁敬等碧鷄雄辯則滄海沸騰白<lb/>
鳳宏辭則烟霞噴薄一州聞道親居典學之官四子<lb/>
乗風來聽中和之曲圓冠列侍執巾舄於西階大帯<lb/>
諸生受詩書於北靣泮宫之上更聞通徳之門小學<lb/>
之前復見華隂之市鄉望等魚文驥子震耀於平原<lb/>
漢女巴姬駢羅於甲第杜陵亭長終成輔相之才桐<lb/>
<pb n="KR4c0004_SBCK_004-7a"/>
鄉嗇夫且著㢘平之號莫不公私務隟即聽絃歌隂<lb/>
雨時閑仍觀爼豆逍遥城郭拜夫子之靈祠髣髴風<lb/>
塵見夫子之遺像機衡莫測下問書生遠近未知來<lb/>
求小子當仁不讓思齊於上古之名遊聖難言有愧<lb/>
於中郎之石其銘曰<lb/>
太虚寥廓洪鑪噴薄上綴三宫旁清八絡玄津獨化<lb/>
聖人攸作鼇柱為居龍門是託爰清爰凈惟寂惟寞<lb/>
<hi>一其</hi>龜䜟韜名魚圖表靈火紀雲紀天正地正君臣禮<lb/>
制宇宙輝明文武旣没成康遂行群飛海水若羽天<lb/>
星<hi>二其</hi>玉筐曾裔金符逺系鐘石雖遷山河不替乾坤<lb/>
降德隂陽合契虎嘯風清龍騰雲逝三元載佇萬方<lb/>
<pb n="KR4c0004_SBCK_004-7b"/>
攸濟<hi>三其</hi>魯道旣昏綿綿若存禄移公室政在私門學<lb/>
而方仕謙而彌尊聽之也厲即之也温義責齊國刑<lb/>
徴季孫<hi>四其</hi>多能惟聖道廢惟命天下莫容諸侯走聘<lb/>
至於是國必聞其政仁義立身温恭成性不徒爲樂<lb/>
終悲擊磬<hi>五其</hi>九野八方栖栖遑遑從周返魯考夏觀<lb/>
商先王道術夫子文章可乆可大爲龍為光星衡入<lb/>
室月凖昇堂<hi>六其</hi>智周通塞神兼語黙幾然而長黯然<lb/>
而息漢承周運胡亡秦國察徃知來研精茂德無必<lb/>
無我自南自北<hi>七其</hi>萬象皆尊千靈共同惟變所適居<lb/>
常待終樂天知命匪我求䝉北辰之北東海之東百<lb/>
王遺訓萬世餘風<hi>八其</hi>時亡玉斗運鍾陽九周井龍沉<lb/>
<pb n="KR4c0004_SBCK_004-8a"/>
秦原鹿走生人巻舌道路鉗口禮樂崩頽典章殘朽<lb/>
萬邦請命三靈授手<hi>九其</hi>日角昇圖星精應符載揚風<lb/>
教重闡規模數遷三國年當五胡星芒夜指日暈朝<lb/>
枯環林摧折璧沼荒蕪<hi>十其</hi>赫矣高祖越若稽古丕哉<lb/>
文皇照臨下土地維旁綴乾紘上補鯤化三千龍飛<lb/>
九五爰有列聖重規襲矩<hi>一其十</hi>我君文思念兹在兹<lb/>
金鏡八海珠囊四時三雍九室秋禮冬詩絳帳語道<lb/>
青衿質疑載垂仙渙廣創靈祠<hi>二其十</hi>丕圖按籍逺求<lb/>
陳跡玉檻烟開金牎雨闢晬儀偘偘雲居寂寂弟子<lb/>
摳衣門人避席階列簠簋庭羅絲石<hi>三其十</hi>地接臨卭<lb/>
山橫劔峯滇池躍馬沮澤蟠龍中望擊節高門扣鍾<lb/>
<pb n="KR4c0004_SBCK_004-8b"/>
隂靈肸蠁文雅雍容書池必變坐席常重<hi>四其十</hi>今還<lb/>
古往寂寥無尚太山旣頽吾將安仰梁木斯壞吾將<lb/>
安倣異代風行殊塗影響敢立言而徴聖冀得意而<lb/>
忘象<hi>五其十</hi>
　　　遂州長江縣先聖孔子廟堂碑<lb/>
法象莫大乎天地變通莫大乎四時懸象著明莫大<lb/>
乎日月備物致用莫大乎聖人夫子諱丘字仲尼魯<lb/>
國鄒人也龜龍負䜟帝鴻驅八翼之軒魚鳥呈文天<lb/>
乙降三分之璧五十二戰權輿驟帝之基二十七征<lb/>
草昧馳王之業平域中之禍亂掃天下之䖍劉以盛<lb/>
德大業之尊當開階立隧之重及其山崩海竭日薄<lb/>
<pb n="KR4c0004_SBCK_004-9a"/>
星廻暦數不還謳謡遂遠元子賔周而建國二王之<lb/>
車服可尋上卿翼宋而承家三命之衣冠再襲是故<lb/>
隂陽混合洩符瑞於平鄉宇宙氤氲灑休徴於闕里<lb/>
龍峻而龜背月角而雷聲有軒帝之殊姿有殷王之<lb/>
異表山開遁甲尼丘落於紫垣星掌巫咸鈎鈐墜於<lb/>
蒼陸凈光童子來遊姬旦之郊乾象明靈下俯庖犧<lb/>
之國十五而志學三十而有成申下問於伯陽屈帝<lb/>
師於郯子天爲木鐸九州知發號之期吾豈匏瓜一<lb/>
國有來蘇之望嘗登委吏稍踐中都天下可臨諸侯<lb/>
取則以之禮而國定司空之官以成禮以之義而國<lb/>
平司冦之官以成義掌山林於夏典物得其生聽獄<lb/>
<pb n="KR4c0004_SBCK_004-9b"/>
訟於秋官人忘其死大夫亂法仍行兩觀之誅陪臣<lb/>
執權即問三雍之罪強公室弱私家叙君臣明長㓜<lb/>
用能使犧牲秬鬯不登闤闠之庭羽㦸旌旄不列壇<lb/>
塲之位當是時也三光薄蝕九土分崩夷狄有君中<lb/>
華無禮周京赫赫成康之至教蔑聞魯國巖巖賢聖<lb/>
之餘風可墜河圖未岀吾道不行周流八方經營四<lb/>
海治亂運也窮通命也荷天下之至聖仍逢盗跖之<lb/>
軍仗天下之至和猶有匡人之逼徳生於我樂天命<lb/>
而何憂文不在兹臨大難而無懼使仁者必信安有<lb/>
伯夷使智者必行安有王子豈三千擊水牛蹄不能<lb/>
鼓橫海之鱗九萬摶風鷄羽不能扇垂天之翼然後<lb/>
<pb n="KR4c0004_SBCK_004-10a"/>
上不臣天子下不事諸侯乗殷之輅服周之冕或屈<lb/>
伸於季孟之間或動靜於魚龍之際下學而上達將<lb/>
聖而多能博而無名信而好古察殷周之禮樂損益<lb/>
可知觀杞宋之文章賢才不足數年學易伏羲龍馬<lb/>
之圖三月聞韶嬀帝鳳凰之典信存乎徳術數貫於<lb/>
神明意見乎時制作侔於造化巳所不欲則一言可<lb/>
以終身人之莫違則一言可以亡國惡鄭衛之亂雅<lb/>
樂惡利口之覆邦家榮辱定於樞機褒貶存乎簡牘<lb/>
精誠宻召北門開紫掖之星福應全來中極敷玄雲<lb/>
之氣乃若知幽明之故見天地之心有感而遂通不<lb/>
行而克至年當甲子潜知啟漢之萌音協宫商預察<lb/>
<pb n="KR4c0004_SBCK_004-10b"/>
亡秦之兆星移大火追責天司月入純陽無勞兩備<lb/>
季桓子羵羊之井推木石之禎祥陳惠公集隼之庭<lb/>
騐變夷之貢賦然後歴三辰而玉歩照四極而金聲<lb/>
坐於緇帷之林浮於亶州之海門生七十仰天路以<lb/>
無階弟子三千望宫墻而不入哲人之能事畢矣先<lb/>
王之至徳行矣配乎二象不能遷必至之期叅乎兩<lb/>
曜不能稽有常之動南遊楚國遂聞衰鳳之歌西狩<lb/>
魯郊獨有傷麟之泣夫子周靈王二十一年冬十月<lb/>
庚子生至魯哀公十有六年夏四月巳丑卒凡享年<lb/>
七十二于今一千餘歳泰山頽而梁木壞㣲言絶而<lb/>
大義乖傳饗祀於百家奉琴書於十代秦始皇見登<lb/>
<pb n="KR4c0004_SBCK_004-11a"/>
床之識始亂衣裳魯㳟王看壞壁之書猶聞絲竹漢<lb/>
圖起於六千日賜金之禮載優魏德行於五十年刻<lb/>
石之風未冺述文武者皆憲章於聖人修學校者僉<lb/>
折衷於夫子自革鞲玉暦毳幕瑶圖皇天無皁白之<lb/>
徴戎狄起豺狼之釁摧六律絶笙竽塞師曠之耳天<lb/>
下之人廢其聽矣散五彩滅文章膠離朱之目天下<lb/>
之人黜其明矣我高祖神堯皇帝因三靈之寶暦藉<lb/>
萬國之歡心風起北方月行中道削平宇宙戢干戈<lb/>
於羊馬之年彈壓華夷照文物於龍蛇之代太宗文<lb/>
武聖皇帝昇瑶壇於曲洛受玉版於平河經天緯地<lb/>
盪海夷嶽坐玄宫而宻轉紫㣲光帝宅之尊戴黃屋<lb/>
<pb n="KR4c0004_SBCK_004-11b"/>
以深居赤縣列神州之貴今上天無私覆道不虚行<lb/>
馭六氣而平太階乘八風而制群動星連月合層臺<lb/>
而有觀羽之勞海晏河移直筆有書祥之倦封太山<lb/>
而禪梁甫千載同歸敞衢室而築明堂百靈咸秩雲<lb/>
行雨施品物流行天尊地卑乾坤定矣若乃虞夏商<lb/>
周之禮考正朔而三遷東南西北之人混風聲而一<lb/>
變環林拂日映高栁而對扶桑圓海澄天走鯤池而<lb/>
涵象浦粤以乾封元年有詔追贈夫子為太師咸亨<lb/>
元年又詔州縣官司營葺學廟慿風雲於異代照日<lb/>
月於殊塗死者有知殁而無朽如綸如綍大君於號<lb/>
令之嚴匪朴匪雕上宰極司存之敬長江令楊公弘<lb/>
<pb n="KR4c0004_SBCK_004-12a"/>
農華隂人也即華山公之孫大將軍之子朱宫帯地<lb/>
明河一葦之西黃闕中天神嶽千花之北山川壯麗<lb/>
於區宇人物繁多於海内齊九龍而闊歩一門鍾豹<lb/>
變之榮襲五公而長驅四代赫蟬聨之祉岀忠入孝<lb/>
誕秀興賢冠蓋城邑池臺鐘鼓英靈輻輳鏘鏘萬玉<lb/>
之門嘉瑞駢羅濟濟千金之子是故北方多士太一<lb/>
壯其魁梧南國仙人中書偉其端雅椅桐可仰丹漆<lb/>
兼施照明月於胷懷吐清風於襟袖臧武仲之智卞<lb/>
莊子之勇可以為大臣矣韓尚書之臨八座發跡下<lb/>
邳卓太尉之踐三階來從宻縣自操刀入仕聞魯邑<lb/>
之絃聲觧劔分司察豐城之寶氣汝隂徐令人號無<lb/>
<pb n="KR4c0004_SBCK_004-12b"/>
雙河内王君時稱未有飛雪千里不能改松栢之心<lb/>
名都十城不能動夷齊之行先是殊方暴客常嚴鉅<lb/>
野之兵絶磴奸豪每縱潢池之虣數州常以為弊歴<lb/>
政所不能移行人為之聚衆耕父由其釋耒公英謀<lb/>
獨斷銳氣無前奮一劔以戮元兇馳單車而躡遺噍<lb/>
道旁牛馬並屬羅衡縣内神明皆稱傅琰若乃山林<lb/>
猛獸動星象而垂文江漢貙甿鼓風飈而作氣城門<lb/>
六閉未防虞吏之災都市三言終有三君之暴公雄<lb/>
心烈眥壯髪衝冠按東海之金刀飛北斗之石箭岡<lb/>
巒不擾有符劉孟之城坑穽無虞更似童君之邑自<lb/>
非愛人猶子視物如傷豈能躬斬兇渠親除災害與<lb/>
<pb n="KR4c0004_SBCK_004-13a"/>
夫青繩不用道被於瑕丘桴鼔希聞化移於京洛可<lb/>
同年語哉然後示之以禮儀陳之以庠序興役鳩工<lb/>
慿三時之閑暇薄賦輕徭視四野之川原依城負郭<lb/>
青泥險蹬斜連白馬之關赤岸長波逺注黄牛之峽<lb/>
懸四刀而開益部照參伐於天光賦上錯而闢梁州<lb/>
絶岷嶓於地德背山臨水掩全蜀之膏腴望日占星<lb/>
採公宫之法度丹墻數仭吐納雲霞椽柱三間蔽虧<lb/>
風雨瑠璃曉闢東宫雀目之窓玳瑁朝懸西漢虵鱗<lb/>
之桷圖光芒於北斗聖質猶生赫符彩於連珠宏姿<lb/>
可想至於月衡月凖山額山庭偘偘星文堂堂日角<lb/>
莫不向之如在疑遊北上之山望之儼然似瞩東流<lb/>
<pb n="KR4c0004_SBCK_004-13b"/>
之水博士助教某等西州聞望南國英靈駭飛兎於<lb/>
文塲躍雕龍於筆海揚雄博識神遊象繫之端李郃<lb/>
幽通思入璣衡之表每至韶光令月朱鳥乗春爽氣<lb/>
高天玄龜送暦瓊籩玉豆中堂奉先聖之儀石磬金<lb/>
鐘南面習諸侯之禮華陽曾子鼔箧來遊蜀國顔生<lb/>
摳衣請學絃歌在側還昇武騎之臺禮樂居前重覩<lb/>
文翁之室祁祁茂徳濟濟時英聖人千載之風儒者<lb/>
一都之㑹丞主簿尉某等青田戒露望華蓋而長鳴<lb/>
綠地生風下仙閣而直轡大夫貞節還居内史之丞<lb/>
文學明經猶歴南昌之尉鄉望姓名等王孫獵騎騁<lb/>
原隰之盤遊公子文鋒叙江山之體勢符偉明以都<lb/>
<pb n="KR4c0004_SBCK_004-14a"/>
官謝職逢有道而相推趙元淑以郡吏從班見司徒<lb/>
而不拜僉以鄉閭少事風月多懷命童子於雲臺就<lb/>
門人於相圃冬禮春詩之化再造䨇川淹中稷下之<lb/>
風一匡三蜀若夫平南壯烈沉流水於裁碑逐北勲<lb/>
庸登燕山而刻頌庾太尉新亭之墓尚有黃金鄭康<lb/>
成通徳之門猶存白瓦况乎功苞大象績被蒼生豈<lb/>
使銘典闕如音塵不嗣是用雕墻峻宇列冠蓋於宜<lb/>
城塞陌塡街考春秋於太學小人狂簡不知所以裁<lb/>
之夫子文章今可得而言也詞曰<lb/>
西崑玉闕南海金堂惟惚惟恍一隂一陽三辰赫赫<lb/>
九土茫茫太極天帝神州地皇驪連上古混沌中央<lb/>
<pb n="KR4c0004_SBCK_004-14b"/>
降及軒頊終於夏商四時玉斗五緯珠囊聖徳千載<lb/>
淳風八荒天開赤籙日照青光識協金匱兵符玉潢<lb/>
化隆文武澤盛成康天子穆穆諸侯皇皇春秋代謝<lb/>
宗社危亡帝典垂象人倫不綱山河命徳天地興祥<lb/>
禮樂三變文明一匡原承少典祚啓成湯吹律丹鳳<lb/>
鉤符白狼三仁去國再命循墻不有積善其何以昌<lb/>
降靈鄒邑誕哲平鄉月角摛彩星鈐吐芒文行忠信<lb/>
恭儉温良或黙或語能柔能剛學而不厭師亦何常<lb/>
通禮明徳尊賢毁方古之君子昔者明王道恊公旦<lb/>
神交帝唐攝官從事冕服端章示之以徳臨之以莊<lb/>
澤如春雨威若秋霜男女斯别尊卑克彰時逢版蕩<lb/>
<pb n="KR4c0004_SBCK_004-15a"/>
運属悽遑入齊損味居陳絶糧登山極目臨水倘佯<lb/>
無道斯隠舎之則藏季孫大賚叔敬揄揚問官郯子<lb/>
受樂師襄神明協贊雅頌鏗鏘紫麟遥集丹烏逺翔<lb/>
生靈水火家國舟航功符日用徳協天長倐嗟崩嶽<lb/>
奄歎摧梁昧昧神道悠悠彼蒼書開壞宅䜟識登床<lb/>
與代輕重因時弛張氊裘黼黻沙漠壇塲璣衡慘<lb/>
載籍膏肓汾河水白晉野星黃軒電臨斗殷雷入房<lb/>
九圍臣妾八極城隍東序西序上庠下庠粤惟銅墨<lb/>
實號金箱靈山地輔徳水天潢芝蘭秀岀羔鴈成行<lb/>
玉匣孤劒瑶臺驌驦懲奸摇右濟猛移蝗風傳積石<lb/>
道被滄浪絲言渙汗經葺相望夏井蓮植秋窓桂芳<lb/>
<pb n="KR4c0004_SBCK_004-15b"/>
綉楹文琰綺綴明璫四注飛閣三休歩廊禮行釋菜<lb/>
敬盡明薌圖非有若地異空桑伏羲書契女媧笙簧<lb/>
匏土金石珪琮璧璋髙門程鄭碩學王楊威儀秩秩<lb/>
宫徴瑲瑲山棲烏鳥水宿鴛鴦蜀門荷㦸江津濫觴<lb/>
落星髙堰明月囘塘丹碑不朽清廟無疆<lb/>
楊盈川集巻四<lb/>
</p>
<p>
</p>
  </div>
<div> <lb/>
    <p>
<pb n="KR4c0004_SBCK_005-1a"/>
楊盈川集巻五<lb/>
　　碑<lb/>
　　　少室山少姨廟碑<lb/>
臣聞崑崙西北之天門也則五帝處其陽陸三王居<lb/>
其正地泰山東南之日觀也則秦皇刻其石銘漢帝<lb/>
探其玉䇿故知建都邑正方位劃崇墉刳濬洫必慿<lb/>
天地之險然後四海為家擁神休尊明號協時月同<lb/>
量衡必致山川之祠然後群神受職少室山者山嶽<lb/>
之神秀也慿河圖而括地用遁甲而開山發揮宇宙<lb/>
之精噴薄隂陽之氣壁立而千仞削成而四方北臨<lb/>
恒碣猶如聚米南望荆衡纔同覆簣共工氏觸皇天<lb/>
<pb n="KR4c0004_SBCK_005-1b"/>
之八柱未足擬議龍伯人釣溟海之三山無階響像<lb/>
考於含神霧白玉猶存騐於山海經黃花不落其名<lb/>
有序則太室西偏其位可知則嵩高佐命若乃乾坤<lb/>
之所合雷雨之所交仰躔七星之野俯鎭三河之曲<lb/>
朝市臨於域中樞機正於天下六合交㑹於是有天<lb/>
帝之下都九州名山於是有靈仙之窟宅臣謹按少<lb/>
姨廟者則漢書地理志嵩高少室之廟也其神為婦<lb/>
人像者則故老相傳云啓母塗山之妹也昔者生於<lb/>
石紐水土所以致其功娶於塗山室家所以成其徳<lb/>
后宗之位象南宫之一星外戚之班比西京之列傳<lb/>
惟幾不測其道無方騁神變而揮霍降精靈而肸蠁<lb/>
<pb n="KR4c0004_SBCK_005-2a"/>
亦猶蔣侯三妹青溪之軌跡可尋虞帝二妃湘水之<lb/>
波瀾未歇何止祠稱丁婦廟號滕姑少女宅於西宫<lb/>
夫人館於南嶽山臨白岸空聞石室之靈浦對青崖<lb/>
獨有金臺之異若斯而巳矣時更魏晉數歴周隋四<lb/>
望於是莫修八神以之無主炎凉代序寧觀爼豆之<lb/>
容霜露沾衣非復絃歌之地國家乗天造之草昧屬<lb/>
人謀之與能奄有大寶遂登神器天地水火之無象<lb/>
則女媧氏補之於是乎鍊其五石東西南北之失位<lb/>
則神農氏立之於是乎甄其四海天皇貴與天乎合<lb/>
德富與地乎侔貨窮變化之理盡神明之數伏羲畫<lb/>
卦唯觀鳥獸之文黃帝垂衣蓋取乾坤之象利兼於<lb/>
<pb n="KR4c0004_SBCK_005-2b"/>
成器功周於備物瑶臺美化闡邦國之風猷銀牓嘉<lb/>
聲茂君親之典禮稱才子者八族則叔獻季貍有亂<lb/>
臣者十人則太顚閎夭若夫圓丘方澤所以饗天神<lb/>
地祗複廟重櫩所以序文昭武穆命秩宗之位分大<lb/>
宰之官考虞夏之質文定殷周之損益其大禮有如<lb/>
此者高陽有飛龍之樂始㑹八風帝舜有儀鳳之音<lb/>
初調九奏后夔典其教制氏辨其聲鐘磬竽瑟致其<lb/>
和尊卑長㓜成其序其廣樂有如此者太㣲營室明<lb/>
堂布政之宫白獸蒼龍象魏懸書之法下應猶草王<lb/>
言如絲北辰而拱衆星南面而朝天下其為政有如<lb/>
此者紏萬人者施以八刑誥四方者戒之三典畫衣<lb/>
<pb n="KR4c0004_SBCK_005-3a"/>
不犯載酒無寃免禽獸於網羅納寰瀛於軌物其恤<lb/>
刑有如此者周人之養國老始闢西膠漢氏之召諸<lb/>
生初開太學辟雍所以行其禮泮宫所以辨其教童<lb/>
子三尺羞談覇后之臣冠者六人惟述明王之道其<lb/>
文德有如此者凉風至司馬於是乎陳兵太白高將<lb/>
軍於是乎宜戰乗斗杓而誓旅岀星門而杖鉞莊周<lb/>
稱天子之劔舉之按之吕望言聖人之兵如風如雨<lb/>
其武功有如此者稽其殷令有文犀利劔之効珍考<lb/>
其周書有諸白乗黄之騁力東漸西被南馳北走盧<lb/>
敖之窮觀六合不岀於城隍陶侃之飛入八門未游<lb/>
於宫室其疆理有如此者察璿璣而孚大運天回地<lb/>
<pb n="KR4c0004_SBCK_005-3b"/>
游吹玉律而部人時陽動隂静烟雲蕭索而合彩日<lb/>
月淑清而啓旦豈直鳳巢阿閣入軒后之圖書魚躍<lb/>
中舟稱武王之事業其休徴有如此者然則囊括混<lb/>
沌發揮生靈大庭不足使驂乗驪連不足使扶轂可<lb/>
以㑹玉帛可以答靈祗行聖人之大孝旣郊祀而宗<lb/>
祀昭帝王之盛節亦因天而事天猶復下聽輿人旁<lb/>
求故實以為唐堯五載無聞太室之儀殷帝八遷未<lb/>
卜王城之地是用陳圭置臬建周后之兩都詔蹕鳴<lb/>
鑾廵漢王之中嶽熒惑先列招摇在上隠天而動地<lb/>
欱野而歕山旌旗則日月運行鐘鼓則雷風相薄道<lb/>
伊闕據轘轅怡然肆望邈乎周覽壯靈山之雲雨仍<lb/>
<pb n="KR4c0004_SBCK_005-4a"/>
求載祀之經對閑寢之丘墟思秩無文之禮於是降<lb/>
天渙命司存因其舊跡葺其新廟詳費務議工徒下<lb/>
隴蜀之名材致荆藍之寶玉易者言乎恱使人忘其<lb/>
勞詩者歌乎子來成之不日東西轇轕南北崢嶸繡<lb/>
栭兮雲楣光照耀兮奪目桂棟兮蘭橑氣氛氲兮襲<lb/>
人皎日登於綺䟽奔星下於閨闥珠簾瑇匣上高閣<lb/>
而三休金柱銀楹岀長廊而中宿窮山海之瓌寶盡<lb/>
人神之壯麗豈止河庭貝闕俯瞰馮夷之都洛水瑶<lb/>
璮旁臨虙妃之舘爾其巖嶂重複岡巒左右青霞起<lb/>
而照天白露生而帀地餘基隠嶙仍知萬嵗之亭古<lb/>
木摧殘尚辨三花之樹明公舊祀棟宇岧嶤仙女層<lb/>
<pb n="KR4c0004_SBCK_005-4b"/>
臺風烟爛熳軒轅之訪大隗先求牧馬之童太一之<lb/>
徴少君直下乗龍之使夫峻極也天帝因而㑹昌夫<lb/>
降神也景福由其興作於是乎昭之以明德聽之以<lb/>
和聲可以羞澗溪沼沚之毛可以奠潢汙行潦之水<lb/>
聦明正直惟鬼神而有知玉帛犧牲實陳信而無愧<lb/>
日之吉靈之來蜺為旌兮翠為蓋雷為車兮電為䇿<lb/>
鼓之以南箕風嫋嫋而先路潤之以西畢雨㝠㝠而<lb/>
灑道其始至也若海靜山空曈曈朧朧照白日于扶<lb/>
桑之東其少進也若移星轉漢燦燦爛爛吐明月於<lb/>
瀛洲之半佩珠璣而玓瓅襲羅縠而飄颻建晨纓之<lb/>
寶冠踐逺㳺之文履命儔兮嘯侣徙倚兮徘徊群仙<lb/>
<pb n="KR4c0004_SBCK_005-5a"/>
畢集衆靈咸至有西華之紫妃有中黃之素女華山<lb/>
之上明星逺燭陽臺之下暮雨潜通或瓊室以飛霞<lb/>
或銀臺而薦樂天孫忽降蹔停支石之機神女相歡<lb/>
即起投壺之電左侍右衛則甲申之瓊石乙已之蘭<lb/>
蕭妍娼妙妓則慿恱之清歌幽靈之鼓瑟樂章旣闋<lb/>
禮容斯備回風兮雲旗入不言兮岀不辭荷衣兮蕙<lb/>
帯倐而來兮忽而逝惟神享德降百福而無疆惟嶽<lb/>
配天視三公而有典昔周夏后氏之乗四方仍開宛<lb/>
委之圖周穆王之御八龍猶紀弇山之石况乎上照<lb/>
下漏天平地成人主宅中旁羅於宇縣山靈顯位宻<lb/>
邇於神州豈使令德不傳頌聲無紀由是三天降䇿<lb/>
<pb n="KR4c0004_SBCK_005-5b"/>
有南霍之升儲八丈鐫銘有西王之服道魏國鍾繇<lb/>
之字惟勒歳年晉家張載之文遂承明詔其詞曰<lb/>
上帝有命皇天無親樹之元后以牧烝人光宅六合<lb/>
懷柔百神德成郊祀禮備宗禋<hi>一其</hi>軒稱配永崐墟帝<lb/>
岀堯號則天汾陽詔蹕觀人設教協時同律有感必<lb/>
通無文咸秩<hi>二其</hi>皇家起聖受命于天上鍊五石旁䟽<lb/>
百川開階運斗宅海乗乾王母益地周公十年<hi>三其</hi>天<lb/>
子建德重規疊矩聖敬日躋宗文祖武範圍三極和<lb/>
平萬宇率由舊章粤若稽古<hi>四其</hi>璇宫夜敞銀牓朝開<lb/>
德象隂月聲符震雷山河翼戴星緯鹽梅能事畢矣<lb/>
乾元大哉<hi>五其</hi>理定制禮功成作樂日月旂常夏殷正<lb/>
<pb n="KR4c0004_SBCK_005-6a"/>
朔德溥天外文明地角氣白星黃風摇露濁<hi>六其</hi>兩京<lb/>
畿甸五載廵遊驅馳太一部列蚩尤將見大隗爰尋<lb/>
許由廻鑾躑躅寓目周流<hi>七其</hi>鬱鬱靈鎭巖巖積石直<lb/>
上五千去天三百帝休非逺員經可覿石室徘徊瓊<lb/>
膏滴瀝<hi>八其</hi>山惟地德神即隂靈瑶姬逐雨玉女隨星<lb/>
隂陽不測黍稷非馨倐忽年代荒蕪廟庭<hi>九其</hi>旁求祀<lb/>
典載垂天漢始詔林衡俄成壯觀紫柱星錯丹梁霞<lb/>
煥似對青溪如遊白岸<hi>十其</hi>文貍赤豹電策雷車隱隠<lb/>
中道訇訇太虚遂停龍駕永託神居天廻地止霧歇<lb/>
雲除<hi>一其十</hi>衆靈睒揚群仙容與衡岳夫人海濵游女<lb/>
洛川觧珮天河弄杼顧慕招携繽紛儔侣同聲同氣<lb/>
<pb n="KR4c0004_SBCK_005-6b"/>
爰笑爰語<hi>二其十</hi>于以採蘋南澗之濵于以採藻于彼<lb/>
行潦日吉兮辰良浴蘭湯兮沐芳揚枹兮拊鼓奠桂<lb/>
酒兮椒漿神其萃止降福穰穰<hi>三其十</hi>
　　銘<lb/>
　　　梓州惠義寺重閣銘<lb/>
大辰之歳正陽之月有郪縣宰扶風竇競字思眘昭<lb/>
宣令德光闡化猷庶政惟和萬人以理閑庭不擾退<lb/>
食自公逺覽形勢䖍心凈域乃與禪師釋智海忘言<lb/>
契道寓目於長平之山援飛莖陟峭崿削成千仭壁<lb/>
立萬㝷俯觀大道僅如棗葉下望須彌裁同芥子飛<lb/>
流滴瀝而成響喬樹璀璨而垂榮玉堂石室千門相<lb/>
<pb n="KR4c0004_SBCK_005-7a"/>
似大殿珠毫十方皆現慷慨榱桷之未立可嗟棟宇<lb/>
之莫修不捨有為取諸大壯觀夫左龍角右參旗前<lb/>
太㣲後營室駢羅列以雜沓瑟蕭條以清泠上磊落<lb/>
以晃朗下泓澄以靉靆參參差差森森纚纚千櫨萬<lb/>
栱乍合乍離蒨蒨粲粲絢絢煥煥六采五章或同或<lb/>
散莽如天履矗以雲平金火合舎於垂珠日月相望<lb/>
於衘璧璇墀銀砌平接太階玉戸金扉俛臨閶闔曵<lb/>
紅日舒丹霞豐隆為雷抨鏗訇於軒檻列缺爲電翕<lb/>
<graphic n="KR1865" url="https://raw.githubusercontent.com/kanripo/KR-Gaiji/master/images/KR1865.png" mimeType="image/png"/>霍於庭除寒暑隔閡於墻垣虹霓廻帶於廊廡仰<lb/>
之不極目炫炫而䘮精登之無階心遑遑而失度土<lb/>
木翔九垓之表仍不逮於上榮文章窮四海之間猶<lb/>
<pb n="KR4c0004_SBCK_005-7b"/>
未離於前墄借如𣑽天之闕釋帝之宫兩曜城池五<lb/>
雲樓觀輪王所處純金爲說法之堂諸佛所遊衆香<lb/>
作經行之地亦未可同年而語也夫黃金鏤牓曾不<lb/>
若四攝之門青石爲墻曾不若三空之地殫百工之<lb/>
力建七寶之樓豈徒然哉良有以也夫何故如來神<lb/>
力且觀嚴净道師方便化作一城事有古而可質於<lb/>
今言有大而可徴於小是則毘耶四㑹俱發道心險<lb/>
路衆人咸知寶所其銘曰<lb/>
長平山兮建重閣上穹隆兮下磅礴紛被麗兮駢交<lb/>
錯嚴色相兮冲寂寞誰所爲兮天匠作<lb/>
　　表<lb/>
<pb n="KR4c0004_SBCK_005-8a"/>
　　　爲劉少傅等謝勑書慰勞表<hi>高宗</hi>
臣某等言司馬郎中王知敬至伏奉今月日手詔璿<lb/>
璣下照覩天象之三光玉檢前開見河洛之八卦發<lb/>
揮珪璧咸召風雲不知手之舞之足之蹈之者也臣<lb/>
等稽之天地明山闢長男之宫歩之日星樂府奏重<lb/>
光之曲三王所以立教者天子為先萬國所以稱貞<lb/>
者元良是寄伏惟天皇御中道踐平陛對揚文武之<lb/>
休命紹伏古先之大業洛京朝市義協於省方秦地<lb/>
山河事資於監守皇太子一物三善四方繼明孝以<lb/>
承親顯於直地之路明以照下驗於長壽之術䖍奉<lb/>
絲綸躬親政事德刑詳矣旣逺安而邇肅博愛先之<lb/>
<pb n="KR4c0004_SBCK_005-8b"/>
亦塗歌而里詠固以禮成恭敬道洽温和知寶暦之<lb/>
無疆信蒼生之幸甚臣等竊循愚蔽謬荷恩私或位<lb/>
聨輔弼職在台衡希少陽之末光自韜螢火洽重海<lb/>
之餘潤色息牛涔不謂殊奬曲覃真文俯及載之眉<lb/>
首奉以周旋聽葛天氏之歌方慙此慶聞有虞氏之<lb/>
石未均斯喜但知懷璧之罪不可越鄉豈敢貪天之<lb/>
功以為巳力傾誠每積候朱鳥於南宫拜德無由限<lb/>
蒼龍於左闕<lb/>
　　議<lb/>
　　　公卿以下冕服議<lb/>
古者大昊庖犧氏仰以觀象俯以察法造書契而文<lb/>
<pb n="KR4c0004_SBCK_005-9a"/>
籍生次有黄帝軒轅氏長而敦敏成而聦明垂衣裳<lb/>
而天下理其後數遷五德君非一姓體國經野建邦<lb/>
設都文質所以再而復正朔所以三而改夫改正朔<lb/>
者謂夏后氏建寅殷人建丑周人建子至於以日繫<lb/>
月以月繫時以時繫年此則三王相襲之道也夫易<lb/>
服色者謂夏后氏尚黒殷人尚白周人尚赤至於山<lb/>
龍華蟲宗彛藻火粉米黼黻此又百代可知之道謹<lb/>
按虞書曰予欲觀古人之象日月星辰山龍華蟲作<lb/>
繪宗彛藻火粉米黼黻絺繡由此言之則其所從來<lb/>
者尚矣夫日月星辰者象明光照下土也山者布散<lb/>
雲雨象聖王澤霑下人也龍者變化無方象聖王應<lb/>
<pb n="KR4c0004_SBCK_005-9b"/>
時而教也華蟲者雉也雉身被五彩象聖王體兼文<lb/>
明也宗彛者虎蜼也蜼以剛猛制物象聖王神武定<lb/>
亂也藻者逐水上下象聖王隨代而應也火者陶冶<lb/>
烹飪象聖王至德日新也粉米者人恃以生象聖王<lb/>
爲物之所頼也黼者能斷割象聖王臨事能决也黻<lb/>
者兩已相背象君臣可否相濟也逮有周氏乃以日<lb/>
月星辰爲旌旗之餙又登龍於山登火於宗彛於是<lb/>
乎制衮冕以祀先王也九章者法陽數也以龍爲首<lb/>
章衮者巻也龍德神異應變潜見表聖王深識逺知<lb/>
巻舒神化也又制鷩冕以祭先公也鷩者雉也有耿<lb/>
介之志表公有賢才能守耿介之節也又制毳冕以<lb/>
<pb n="KR4c0004_SBCK_005-10a"/>
祭四望也四望者嶽瀆之神也虎蜼者山林所生明<lb/>
其象也制絺冕以祭社稷也社稷者土穀之神也粉<lb/>
米由之成象其功也又制玄冕以祭群小祀也百神<lb/>
異形難可遍擬但取黻之相背異名也夫以周公之<lb/>
多才也故治定制禮功成作樂夫以孔宣之將聖也<lb/>
故行夏之時服周之冕先王之法服乃自此之岀矣<lb/>
天下之能事又於是乎畢矣今知幾表狀請制大明<lb/>
冕十二章乗輿服之者謹按日月星辰者巳施於旌<lb/>
旗矣龍山火米者又不踰於古矣而云麟鳳有四靈<lb/>
之名而玄龜有負圖之應雲有紀官之號水有盛德<lb/>
之祥此蓋别表休徴終是無踰比象然則皇王受命<lb/>
<pb n="KR4c0004_SBCK_005-10b"/>
天地興符仰觀則璧合珠連俯察則銀黃玉紫盡南<lb/>
宫之粉壁不足寫其形狀罄東觀之鈆黃無以紀其<lb/>
名實固不可畢陳於法服也雲者從龍之氣也茄者<lb/>
藻之自生也又不假别爲章目也此蓋不經之甚也<lb/>
又鸞冕八章三公服之者也鸞者太平之瑞也非三<lb/>
公之德也鷹鸇者鷙鳥也適可以辨刑曹之職也熊<lb/>
羆者猛獸也適可以旌武臣之力也又稱藻為水草<lb/>
而無法象引張衡賦云蔕倒茄於藻井披紅葩之狎<lb/>
獵請為蓮華取其文彩者夫茄者蓮也若以蓮代藻<lb/>
變古從今旣不知草木之名又未達文章之意此又<lb/>
不經之甚也又毳冕六章三品服之者按此王者祀<lb/>
<pb n="KR4c0004_SBCK_005-11a"/>
四望服之名也今三品乃得同王之毳冕而三公不<lb/>
得同王之衮名豈惟顚倒衣裳抑亦自相矛盾此又<lb/>
不經之甚也又黼冕四章五品服之大者考之於古<lb/>
則無其名騐之於今則非章首此又不經之甚也若<lb/>
夫禮惟從俗則命為制令為詔乃秦皇之故事猶可<lb/>
以適於今矣若夫義取隨時則岀稱警入稱蹕乃漢<lb/>
國之舊儀猶可以行於代矣亦何取於變周公之軌<lb/>
物改宣尼之法度者哉<lb/>
<pb n="KR4c0004_SBCK_005-11b"/>
</p>
<p>
楊盈川集巻五<lb/>
</p>
<p>
</p>
  </div>
<div> <lb/>
    <p>
<pb n="KR4c0004_SBCK_006-1a"/>
楊盈川集巻六<lb/>
　神道碑<lb/>
　　　後周青州刺史齊貞公宇文公神道碑<lb/>
惟黃帝大電之精以太清而張樂惟高辛招摇之象<lb/>
以人事而紀官於是乎生我司徒敬敷五教翼贊虞<lb/>
帝而咸熈庶績惟殷湯受天明命以統九有之師惟<lb/>
㣲子崇德象賢以爲萬邦之式於是乎生我丞相約<lb/>
法三章光輔漢室而威加四海大齊宣皇帝商周之<lb/>
日號西伯以稱臣太祖高皇帝堯舜之朝避南河而<lb/>
革故司空臨川獻王懿親明德論道經邦中庶子平<lb/>
樂侯開國承家丹書白馬於是乎生我齊貞公惟魏<lb/>
<pb n="KR4c0004_SBCK_006-1b"/>
之寶惟周之幹開上帝而格天地變隂陽而平水土<lb/>
詳求典載歴選台衡或大澤而康帝圖或高丘而濟<lb/>
王業諸侯五百伊尹岀於庖厨甲士三千太公起於<lb/>
屠釣未有上從軒后下及全齊聖主明君三居域中<lb/>
之大帝師王佐累及人臣之重古所謂歿而不朽者<lb/>
抑斯之謂與公諱彪字明俊蘭陵人也即宣帝之玄<lb/>
孫高皇之曾孫臨川王之孫平樂侯之子禀神河岳<lb/>
藉慶王侯攀兩曜之末光乗五行之秀氣温厚亷讓<lb/>
當時以為逹人宣慈惠和天下謂之才子屬三方鼎<lb/>
立九土星分禄去公朝失諸侯之盟㑹政由梁國建<lb/>
天子之旌旗士女同嘆於商墟鬼神共謀於曹社公<lb/>
<pb n="KR4c0004_SBCK_006-2a"/>
杜門屏迹心不自安與門生故吏數百人歸於後魏<lb/>
宣武皇帝以客禮待之詔除給事中假龍驤將軍正<lb/>
光五年兼彭城府長史假節則將軍比於王濬優禮<lb/>
則長史兼於杜襲龍驤可畏晉后任之於渡江騏驥<lb/>
不乗魏氏託之於留府六年除通直郎散騎常侍中<lb/>
書侍郎永安三年帝北廵遷撫軍將軍銀青光禄大<lb/>
夫散騎常侍散騎通直起於天興之元中書侍郎始<lb/>
自黃初之代宣王撫軍之號僕射光祿之名竒才總<lb/>
於文武重任歸於將相徐方叛逆以公爲行軍長史<lb/>
兼統别部仍加鼓節彭城宋邑海岳徐州嶧陽孤桐<lb/>
羽畎夏翟昔稱都㑹今實邉陲魯伯禽始得征伐周<lb/>
<pb n="KR4c0004_SBCK_006-2b"/>
穆王遂行天討公手執旗鼓入侍帷幄以陶侃部分<lb/>
之明當阮孚戎旅之重有如荀羡獨負逸群之才不<lb/>
學江逌空有連雞之喻徐州平遷黃門侍郎揚州大<lb/>
中正黃扉藹藹青瑣沉沉有若張公之萬戸千門博<lb/>
觀圖藉太湖爲浸㑹稽爲山有若荀朂之十郡一州<lb/>
詮藻人物累遷大司農秦稱内史漢曰司農管夷吾<lb/>
陳不涸之名耿壽昌立常平之議時播百榖后稷讓<lb/>
於虞書阜成兆民列卿拜於周典普泰元年遷車騎<lb/>
將軍加右光禄大夫永熈二年岀爲頴川大守地稱<lb/>
汝潁俗尚申韓有鄭伯之别都有周公之朝邑教之<lb/>
德化無囚歴於八年任於賢能旁潤踰於九里於時<lb/>
<pb n="KR4c0004_SBCK_006-3a"/>
齊武王居中作相實有遷鼎之謀周太祖在外持兵<lb/>
深懷事君之道昭公失位由季氏之執權襄王出居<lb/>
成晉文之覇業三年秋八月武帝幸長安以義兵從<lb/>
順大統元年授開府儀同三司封靈璧縣開國子邑<lb/>
三百戸金提石印清濟濁河爰賜土田以為藩屏漢<lb/>
之宰相始開封邑周之列侯實兼卿士二年拜車騎<lb/>
大將軍九年遷五兵尚書十年遷中書監領驃騎大<lb/>
將軍加開府儀同三司進爵為公增邑一千戸天子<lb/>
有詔不入軍門匈奴未滅不營私第蔡謨兼五兵之<lb/>
署鄧隲比三台之儀掌中書之綸翰加上公之冕服<lb/>
十六年遷侍中驃騎大將軍以下並如故昔惟常伯<lb/>
<pb n="KR4c0004_SBCK_006-3b"/>
今則侍中切問近對拾遺補闕冕旒無象先問顧和<lb/>
玉佩不存即徴王粲廢帝後二年公不賀出為使持<lb/>
節華州刺史侍中並如故桃林國邑大荔城隍三秦<lb/>
六輔之奥區五嶽四瀆之襟帶倪寛之為内史惟事<lb/>
漑田薛宣之守馮翊但知拱黙尋加特進餘如故官<lb/>
品弟一朝廷所敬辟吏如五府之間班列在三公之<lb/>
後唐虞之繼文德也稷契謨明於兩朝魏晉之順大<lb/>
名也裴王建功於二代周武成三年進聞青州齊郡<lb/>
公邑二千戸賜號東岳先生詔曰堯有四岳朕惟公<lb/>
一人賜雜彩二千叚甲第一區雍州良田百頃其優<lb/>
禮如此堯命羲仲星鳥嵎夷之官周賜姜牙穆陵無<lb/>
<pb n="KR4c0004_SBCK_006-4a"/>
棣之境三王不襲同盟固於泰山百代相因舊國傳<lb/>
於負海惟寶定四年公薨於長安私第天子罷朝群<lb/>
臣赴弔䘮用官給嗚呼哀哉五年贈少保使持節揚<lb/>
光桂三州諸軍事揚州刺史謚曰貞公禮也公少丁<lb/>
外艱州黨稱其孝齊武皇帝見而嘆曰可謂吾家曾<lb/>
閔外祖大尉公王儉謂其子侍中騫曰成汝宅相者<lb/>
在此孫乎公之北歸也後魏宣武帝勅曰昔㣲子去<lb/>
殷項伯歸漢卿又得之於今公泣涕橫流跪而對曰<lb/>
臣家國不造鼎祚淪亡進不能匡正退不能死節今<lb/>
復託身有道何敢比德古人帝因此重之及周太祖<lb/>
作相西朝王侯之下皆望塵而拜公與之抗禮太祖<lb/>
<pb n="KR4c0004_SBCK_006-4b"/>
尤相敬待屢有咨詢嘗從容曰國家之子房也公體<lb/>
淳和之至性負廊廟之大才孝通神明忠定社稷馬<lb/>
伏波來遊二帝晏平仲能事百君在魏則賈詡荀攸<lb/>
在周則太顚閎夭惟司徒克愼厥始惟丞相克和厥<lb/>
中惟公載德克成厥終三后同其政道子孫訓其成<lb/>
式輝光助於日月德積廣於宇宙以某年月日葬於<lb/>
少陵原國遷三代年移十紀杜當陽之碑石沉漢水<lb/>
而無聞仲山甫之鼎銘入匈奴而不岀曾孫皇朝右<lb/>
金吾將軍同州刺史得照宏才大節玉振金聲入當<lb/>
天子之右軍岀臨帝京之左輔承積善之餘慶襲太<lb/>
宗之不遷願述家風思傳祖德是用勒銘刻石相質<lb/>
<pb n="KR4c0004_SBCK_006-5a"/>
披文載於景鍾大夫稱伐之義書於太常諸侯計功<lb/>
之道追題瓦屑鄭康成北海之門重刻碑隂張平子<lb/>
南陽之墓其詞曰黄帝攝政勤勞耳目居於軒轅戰<lb/>
于涿鹿咸陽黜夏登壇受福表正萬邦纘禹舊服<hi>一其</hi>
逮乎㣲子周之國賔降及蕭叔宋之懿親高祖丞相<lb/>
王迹是因宣王御史社稷之臣<hi>二其</hi>太隂所立皇齊誕<lb/>
聖旣創元基仍集大命謀孫翼子重熈累盛天禄永<lb/>
終南風不競<hi>三其</hi>惟公載誕克嗣家聲千丈多節三年<lb/>
一鳴待時而動以族而行才歸晉國璧入秦庭<hi>四其</hi>苻<lb/>
堅拜首降天之使陶豫策名勤王之事任隆起草榮<lb/>
高近侍赫奕禁門雍容貂珥<hi>五其</hi>日暮青瑣夕郎之職<lb/>
<pb n="KR4c0004_SBCK_006-5b"/>
法駕華陳黄門次直帝王之盛誠在農殖如京如坻<lb/>
我黍我稷<hi>六其</hi>呉王舊國採山鑄錢公爲中正佩以韋<lb/>
絃夏禹遺跡今來潁川公爲太守示以蒲鞭<hi>七其</hi>齊稱<lb/>
東帝周稱西伯諸侯謀王天子下席公子忠義如彼<lb/>
松栢<hi>八其</hi>發自新邑歸於陸海魏德雖衰天命未改功<lb/>
成晉鄭爲而不宰寵茂山河於是乎在<hi>九其</hi>亞夫真將<lb/>
去病元勲持兵對揖絶漠行軍尚書武庫抑有前聞<lb/>
侍中重席曾何足云<hi>十其</hi>當途遜位有周經野二國唐<lb/>
虞兩朝裴賈出守馮翊人無訟者受封於齊實匡天<lb/>
下<hi>一其十</hi>晨占赤烏夜辨黄熊曾參易簀期於令終子<lb/>
囊城郢殁有遺忠明君輟朝群臣㑹同<hi>二其十</hi>黄屋左<lb/>
<pb n="KR4c0004_SBCK_006-6a"/>
纛輕車介士朝發桐鄉暮歸蒿里積善餘慶由來尚<lb/>
矣公侯子孫必復其始<hi>三其十</hi>
　　　後周明威將軍梁公神道碑<lb/>
蓋聞君為元首臣作股肱或論道三槐或折衝千里<lb/>
至有道存爼豆藝揔干戈高視翰墨之英猶布爪牙<lb/>
之旅䆒青編於學府業有多聞受黄石於兵符筭無<lb/>
遺䇿故得九功咸叙七德攸彰文武不墜公實兼美<lb/>
公諱待賔安定臨涇人也竦以英才遠邁知州縣之<lb/>
徒勞鴻以抗節遐征覽帝京而有作由是五噫標興<lb/>
播金石而騰徽七貴承榮綰銀黄而叠茂貞規盛烈<lb/>
映史凝圖映紀詠歌無俟詳確高祖禦後魏駙馬都<lb/>
<pb n="KR4c0004_SBCK_006-6b"/>
尉侍中少保金紫光禄大夫揚州總管贈太尉謚昭<lb/>
公食邑二千戸銀牓增輝玉壺流渥位隆三少化浹<lb/>
五胥旣而幽壠埋魂終降槐庭之贈高門納駟式居<lb/>
茅土之封曾祖睿宇文周駙馬都尉鄜秦二州揔管<lb/>
光禄大夫兵部尚書隋益州揔管蔣國公贈司空食<lb/>
邑三千戸白水時清乳武之謡行息禄符垂異扣馬<lb/>
之諫必申加以主西子之群英名高八座遵文翁之<lb/>
遺訓學富三巴茂先榮級忽光泉壤漢祖寵章永有<lb/>
帶礪祖海隋沙州刺史上柱國公踐仲寧之餘躅奸<lb/>
邪歛手簽孝仁之逺蹤群胡革靣連州跨郡邁陶氏<lb/>
之隆基開國承家掩張門之累葉父贊隋左千牛備<lb/>
<pb n="KR4c0004_SBCK_006-7a"/>
身驪山府上騎柱國唐朝豐王府諮議雲州司馬冀<lb/>
州長史蔣國公襲良弓於簪笏榮侍紫宫翼雕㦸於<lb/>
巖廊肅趨丹地西園坐讌侣明月而飛文北土行康<lb/>
望浮雲而展足公漸潤膏腴發靈川嶽七年可識抱<lb/>
杞梓而呈才千里見知負騏驥而騁駿靈臺逺鍳與<lb/>
霜月而齊明智府弘深共烟波而等曠踐仁義於區<lb/>
域白璧巳輕許然諾於樞機黃金豈重因心孝友宜<lb/>
於自然率志謙冲得乎天性不脂韋而求達不詭計<lb/>
而自媒被玉軸之文章三冬遽足窮金壇之祕訣百<lb/>
戰不孤譽滿寰中聲蓋天下而學優將仕允属名家<lb/>
欲昇鴻漸之姿終佇鶴鳴之問以唐朝麟德二年補<lb/>
<pb n="KR4c0004_SBCK_006-7b"/>
左親衛從資例也属金甲出戰玉帳論兵從命文皇<lb/>
問罪遼碣公提戈赴海投筆從燕智者有謀仁者必<lb/>
勇孤鋒直進九種於是克清疋馬横行三韓由其殄<lb/>
滅疇庸賞最我有力焉俯洽恩波泛承勲級即授上<lb/>
柱國公深慚位薄命舛數竒雖霑勒石之勲未展披<lb/>
堅之効嗟乎揚子雲之才藻空疲執㦸馬相如之文<lb/>
詞猶勞武騎今古同貫夫復何言旣而從牒隨班牽<lb/>
絲祗務起家拜朝議郎永淳元年正月三十日授伊<lb/>
州伊吾縣丞非所好也路指金河途連玉塞塵沙共<lb/>
起烽火相驚秋草將腓胡笳動吹寒膠欲折虜騎騰<lb/>
雲公佐佑多方掌司攸寄服叛懐逺擒奸擿伏於是<lb/>
<pb n="KR4c0004_SBCK_006-8a"/>
寇敵不敢窺邊歌頌因兹溢境曾未朞月政令大行<lb/>
特簡帝心超居不次永淳二年二月四日制授昭節<lb/>
校尉守右衛蒲州府佐果毅仍令長上兼上陽洛城<lb/>
等門供奉公洞曉戎章妙詳兵律軍國是賴戎幕允<lb/>
歸由是徼道長廵嚴扄每奉朝求夕警不怠於風霜<lb/>
善牧能防更申於閑皁其年十月七日奉勅命於大<lb/>
内祥麟廐檢校馬公識高東野職叅西極勵衘策而<lb/>
追風逐日加剪拂則絶電奔星駃騠將駙騄齊衡驥<lb/>
騮共騊駼伏櫪於是龍媒間岀麟駒挺生伯樂多謝<lb/>
於精㣲日磾有慙於牧養恩制褒奬又加崇秩文明<lb/>
元年二月二十日遷游擊將軍仍依舊長上大周革<lb/>
<pb n="KR4c0004_SBCK_006-8b"/>
命兩儀開闢爰覃作解之恩式暢惟新之典勤勞夙<lb/>
著體望允歸拜職遷榮寔符僉議天授元年九月十<lb/>
六日加威武將軍守左玉鈐衛翊善府折衝都尉依<lb/>
舊長上封安定縣開國男食邑三百戸公祗奉王庭<lb/>
職司兵衛八屯由其增峻五校於是克宣翼翼競心<lb/>
積劬勞於歲月勤勤忠志懷跼蹐於序時憂能傷人<lb/>
竟成沉疾以長壽二年正月六日終於神都旌善里<lb/>
私第春秋五十惟公弱不好弄卓爾不群九嵗明詩<lb/>
七齡通易月初能對即習黃童目不相訓還慙夫子<lb/>
經耳不忘歴口不遺性沉深有器度能倜儻無拓落<lb/>
尤重交友雅愛林泉月愰風襟每吟謡於牋綵花新<lb/>
<pb n="KR4c0004_SBCK_006-9a"/>
葉早必賞㑹於琴樽加以啼猿落鴈之奇鸞驚鳳翥<lb/>
之妙㵼水懸河之辨背碑覆局之精標映前哲公實<lb/>
多敏至孝過人雍和絶俗事父母則造次不違友弟<lb/>
兄則温柔必盡旣風樹興感霜露纒悲聿修之德惟<lb/>
新欲報之恩罔極䖍誠大象弘誓小乗廣樹慈仁庶<lb/>
慿因果月抽官俸日减私財並入薰修咸資檀施故<lb/>
得雕壇之妙俯對禪龕記葉之文式盈梵宇粤以大<lb/>
周長壽二年嵗次癸巳二月辛酉朔二十四日甲申<lb/>
遷窆於雍州藍田縣驪山原舊塋禮也葬事之属一<lb/>
皆官給鼓吹儀仗送至墓所墳開白日終留恨於滕<lb/>
城禮被皇家忽霑榮於霍隧嗚呼哀哉嗣子左千牛<lb/>
<pb n="KR4c0004_SBCK_006-9b"/>
去疑哀纒泣栢思結飡荼仰庭禮而不追覩汲書而<lb/>
增慕恐玄穹倚杵碧海成桑敬勒貞堅乃為銘曰<lb/>
大哉嬴國逺矣少梁與秦同祖今則夏陽爰曁伯翳<lb/>
胙土惟良自兹厥後人物克昌逮乎漢朝令望不巳<lb/>
三世連輝七侯承祉或顯或晦有文有史舄奕珪璋<lb/>
芬芳蘭芷少保名揚司空道泰惟祖惟禰蟬聨軒蓋<lb/>
挺生令則在邦之最丱歲騰芳髫年超靄君號神童<lb/>
晚稱英傑佩仁服義旣明且哲七歩立成五行不輟<lb/>
家惟萬巻韋實三絶詞高許下學富淹中志惟謹㓗<lb/>
心亦冲融温淳植性朗潤在躬閨門禮洽朋友財通<lb/>
思若雲飛辨同河瀉兼該小説邕容大雅武擅孫呉<lb/>
<pb n="KR4c0004_SBCK_006-10a"/>
文標董賈樹下啼猿封中試馬且文且武執㦸登位<lb/>
海隅不賔命我偏帥旣陪勒石還從飲至輔翊百里<lb/>
褒昇佐貳旣揔兵權入司宫掖徼道宵警禁門曉闢<lb/>
式重其駿載懷斯癖我馬旣良我軍旣雄折衝千里<lb/>
趨奉九重行承芝詔坐啓茅封恨深負米榮曁擊鐘<lb/>
爰持戒律思答慈容將福有徴謂仁必壽如何淑德<lb/>
遭此㐫咎孺慕崩心惸婺宿首夜泉扄閉天長地乆<lb/>
　　　唐同州長史宇文公神道碑<lb/>
諸侯計功其銘曰仲山甫誡于百辟大夫稱伐其銘<lb/>
曰正考甫恭于三命所以揚其先祖所以示其子孫<lb/>
上古之初刋於禮樂之言中年以降述於宗廟之碑<lb/>
<pb n="KR4c0004_SBCK_006-10b"/>
文質旣殊源流遂廣山河永配金石長存或旌原氏<lb/>
之阡或表滕公之墓觀百林之字者孝㢘之舊業於<lb/>
是乎不愆不忘讀黃鳥之詞者文範之餘風於是乎<lb/>
可乆可大公諱珽字叔珉河南洛陽人也宇文歸之<lb/>
逺派宇文翰之餘秩燭龍晝夜於鍾山鵬雲南北於<lb/>
溟海自中州圯坼上國崩離魏氏忘其寶圖齊人弄<lb/>
其神器則天有成命周雖舊邦文王以業重三分昭<lb/>
事上帝武王以功成八百隂隲下人車書混一於域<lb/>
中子弟星羅於海内方乎劉澤乃天漢之懿親匹以<lb/>
曹洪即當塗之近屬及其陏室遷鼎重運握符固亦<lb/>
壇社仍存山河不替曾祖顯和後魏將軍朱衣直閣<lb/>
<pb n="KR4c0004_SBCK_006-11a"/>
東夏州刺史車騎將軍散騎常侍長廣郡公周贈使<lb/>
持節開府儀同三司延丹綏三州諸軍事延州刺史<lb/>
周書有傳對揚天命保乂王家霍去病初封冠軍周<lb/>
亞夫始為車騎剖符之重任在於六條建國之榮禮<lb/>
高於五等祖神舉使持節驃騎將軍開府儀同三司<lb/>
京兆尹柱國大將軍并潞肆石四州十二鎭諸軍并<lb/>
州總管東平郡公贈少保周書有傳材優輔弼業贊<lb/>
雲雷晉則羊祜儀同楚則若敖柱國王章之拜京兆<lb/>
天子聞其直言郭伋之蒞并州諸童符其恩信考誼<lb/>
隋文皇帝挽郎皇朝益州青城瀛州清苑二縣令鈎<lb/>
深致逺直道正詞不汲汲於富貴每乾乾於日夕廣<lb/>
<pb n="KR4c0004_SBCK_006-11b"/>
都蔣公琰非無社稷之能太丘陳仲弓自有閨門之<lb/>
德公慶成弧矢氣襲芝蘭劔則赤山之精照牽牛於<lb/>
北斗鼎則黃雲之寶入天駟於東方資大孝而立身<lb/>
藴中和以成德詞叅變化稽百代之闕文學富圖書<lb/>
閱三冬之舊史司徒袁粲許之以栝栢豫章處士禰<lb/>
衡目之以椅桐梓漆初任國子生擢第授道王府叅<lb/>
軍兼鄭州叅軍事横經太學射䇿王庭高陽才子宣<lb/>
慈惠和之譽武公新邑濟河洛潁之聞兼攝務殷叅<lb/>
卿位重王徽之任逹國士升車劉簡之博聞中郎寓<lb/>
直秩滿授遂州司戸叅軍事天開并洛地洩江源才<lb/>
雄翕習於外區棟宇相望於近甸尹子為政知陸續<lb/>
<pb n="KR4c0004_SBCK_006-12a"/>
於衆人黃讜臨官識包咸於數子尋遷綘州翼城令<lb/>
大梁星野少澤封圻城故綘以深其宫都新田以流<lb/>
其惡實惟繁劇載着循良魯國有司無擅徴之事南<lb/>
陽郡吏罷休沐之娯州府狀聞鄉亭頌德亦由禮讓<lb/>
之化綿竹於是乎作歌風俗之夷浚儀於是乎刋石<lb/>
稍遷符璽郎尋奉勅檢校鴻臚本官如故環濟要畧<lb/>
掌天子之符璽劉熈釋名表京師之心腹是分麾節<lb/>
式贊王侯國信不差郊迎有序遷尚書職方貟外郎<lb/>
夏書禹貢辨其川澤周禮職方明其物土清晨伏奏<lb/>
幾承題柱之恩閑夜㓗齋惟有張燈之宿詔除朝散<lb/>
大夫晉州司馬尋遷長史平陽舊縣姑射靈山玉印<lb/>
<pb n="KR4c0004_SBCK_006-12b"/>
仍存瑶城未改習鑿齒之逢宣武三命而踐侍中管<lb/>
公明之謁冀州四見而登别駕詔遷同州長史河西<lb/>
輻輳渭北膏腴秦地之下邦漢京之左輔使君何以<lb/>
為政端右宜其得人江統知賢直言則陳留阮宣子<lb/>
唐林薦善通理則汝南王叔度王祥紏合屈公輔之<lb/>
宏材荀羡逸群杜冲天之勁翮享年六十有五以永<lb/>
淳元年六月二十一日終于華州之别業嗚呼哀哉<lb/>
公元亨利貞文行忠信禮樂之君子儒林之丈夫當<lb/>
在顔冉中求自是風塵外物友于之義伯淮與季江<lb/>
同寢朋從之道鮑叔與管仲推財優㳺大學之中籍<lb/>
甚平臺之下輜車就列化洽於二州油軾當官政成<lb/>
<pb n="KR4c0004_SBCK_006-13a"/>
於半刺道尊德貴而大位不躋有志無時而天年不<lb/>
永即以其年十月遷窆於鄭縣安樂鄉之西源嗣子<lb/>
某官等詩禮預聞箕裘早學生則盡其養劉殷積粟<lb/>
於七年歿則致其哀唐頌絶漿於九日占白鶴相青<lb/>
烏鄭伯所封有咸林之采地晉侯所輅有河外之城<lb/>
邑其川渭水而玉璜其鎭華山而金石沓習旟旐紛<lb/>
紜野田范巨卿則素車來哭韓元良則緦麻設位大<lb/>
夫受梁鴻之命終陪列士之墳妻子從田豫之言竟<lb/>
托神人之墓嗚呼哀哉銘曰<lb/>
國自東部承家北平遂荒中縣奄有神京時逢日薄<lb/>
運改天正二王之後三代之英<hi>二其</hi>惟宗惟祖有典有<lb/>
<pb n="KR4c0004_SBCK_006-13b"/>
則大魏將軍隆周柱國於穆顯考其儀不忒禮樂宣<lb/>
風閨門表德<hi>二其</hi>五才鍾秀百福與賢蜀都曾子漢代<lb/>
顔淵公之廣學其積如山公之大辨其流如川<hi>三其</hi>親<lb/>
則郕霍地居周鄭人物㑹同歌謡鼎盛設官外職天<lb/>
子有命束髪登朝叅卿軍政<hi>四其</hi>江漢之表河汾之都<lb/>
禮優懸榻任重前樞六璽為貴皇天降符九州為廣<lb/>
益地開圖<hi>五其</hi>平陽土守下部風俗秦晉閭閻山河軌<lb/>
躅緹油之化海沂之曲始聽鷄晨行復驥足<hi>六其</hi>龜長<lb/>
筮短吉往㐫來賔朋永訣徒御相哀華舘無家玄堂<lb/>
不開青龍水曲白馬車廻<hi>七其</hi>漠漠古墓郭門之路摵<lb/>
摵寒桐平林之東天光少日地氣多風凡生物而必<lb/>
<pb n="KR4c0004_SBCK_006-14a"/>
死唯君令始而善終<hi>八其</hi>
楊盈川集巻六<lb/>
<pb n="KR4c0004_SBCK_006-14b"/>
<pb n="KR4c0004_SBCK_006-14b"/>
</p>
<p>
</p>
  </div>
<div> <lb/>
    <p>
<pb n="KR4c0004_SBCK_007-1a"/>
楊盈川集卷七<lb/>
　　神道碑<lb/>
　　　唐恒州剌史建昌公王公神道碑<lb/>
王氏之先代爲佐命秦之霸也則王離㓕楚國而三<lb/>
將連衡漢之興也則王陵誅項籍而五侯同拜南陽<lb/>
克定應圖䜟而作司空西晉聿興合謌謡而濟天下<lb/>
昔者伊尹伊陟但保乂於商朝太公桓公唯夾輔於<lb/>
周室蕭何之後居食禄而無聞鄧禹之孫在當塗而<lb/>
不嗣未有夏殷三統金木五遷冊命重光軒裘代襲<lb/>
則我瑯琊之郡有冠蓋之里乎建昌之縣有公侯之<lb/>
子乎公諱義童字元稚其先瑯琊臨沂人也永嘉之<lb/>
<pb n="KR4c0004_SBCK_007-1b"/>
末徙于江外皇運之始遷于五陵今爲雍州萬年人<lb/>
也祖僧興齊會稽令梁安郡守南安縣開國侯禄位<lb/>
千石珪符五等營室逈於羽儀山河入於盟誓父方<lb/>
賖梁正閤主簿伏波將軍梁安郡守隋上儀同三司<lb/>
以惠和之德有文武之才伏波將軍從征等於馬援<lb/>
儀同三司開府均於鄧隲家餘積慶郡不乏賢代臨<lb/>
本州則元賔之父喜形於色繼爲太守則張翕之子<lb/>
迎者如雲自齊國遜位於梁庭及隋人内禪於皇室<lb/>
夏禹之鼎寶命集於周朝御龍之家世禄歸於范氏<lb/>
公台階茂緒昴宿精靈五百歳之賢才一千里之皇<lb/>
佐忠規武節學府詞林元方閨門敬其有德少游鄉<lb/>
<pb n="KR4c0004_SBCK_007-2a"/>
里稱其善人實惟淸廟之器是曰皇家之寶韻諧金<lb/>
石奏虞庭之八音德合珪璋列塗山之萬國黄河一<lb/>
曲之水莫測其源赤城千丈之巖未階其峻群童忽<lb/>
聚綴帛而引旛旗父老相呼授履而傳兵法隋授左<lb/>
勲衛率非其好也河東離析海内風塵天子溺於膠<lb/>
船諸侯問於金鼎能扶天下之危者必據天下之安<lb/>
能除天下之憂者必享天下之樂我髙祖神堯皇帝<lb/>
就之如日望之如雲發三河之雷電平四海之曆象<lb/>
武王之仗黄鉞一月臨於孟津髙帝之執朱旗五星<lb/>
聚於東井公瞻烏于屋射隼于墉陳平則間行而去<lb/>
楚酈生則長揖而歸漢奉符繫組觀軹道之降王偃<lb/>
<pb n="KR4c0004_SBCK_007-2b"/>
武脩文見山陽之散馬初拜車騎將軍稍遷右屯衛<lb/>
將軍録有功也考於周典崇德報功稽於春秋䇿勲<lb/>
命爵車騎萬隊備凉土之羗戎衛軍千兵掌京師之<lb/>
屯禁于時天保初定邊方未輯二十八舍尚有吳越<lb/>
之妖氛一十三州猶積東南之殺氣武德四年詔公<lb/>
爲江南道招討使鼓琴而送受命而行乗使者之輶<lb/>
車掌行人之旌節陸賈至於南海先責尉佗隨何入<lb/>
於九江即徴黥布詔除泉州都督封建昌縣男食邑<lb/>
三百戸斗牛星象舜禹精靈境接東甌地隣南越言<lb/>
其寶利則瑇瑁珠璣叙其風俗則丹雞白犬公門容<lb/>
駟馬位列三刀防薏苡之譏嫌絶簡書之流謗豈知<lb/>
<pb n="KR4c0004_SBCK_007-3a"/>
廣州淸節酌貪泉於石門合浦神君返明珠於漲海<lb/>
貞觀三年詔還散騎常侍行果州剌史授期天帝肇<lb/>
跡人皇南充國之舊都西巖渠之古邑岡巒紛紏天<lb/>
彭雙闕而作門珠貝浮沉巴水三廻而成字公入叅<lb/>
師友出居方伯金蟬石貂朱旗曲蓋纔臨蜀郡卽聞<lb/>
來暮之謌𥘉踐益州巳聽中和之樂七年詔遷銀靑<lb/>
光禄大夫行恒州剌史西街畢昴北嶽恒山天開太<lb/>
一之官地列并州之鎭境分靈壽魏將樂羊之所封<lb/>
邑對行唐趙王惠文之所築公政成朞月風行萬里<lb/>
鄧晨一郡漢帝稱爲主人李廣數年匈奴號爲飛將<lb/>
行嘗計日郭伋不負於童兒郡異中平王觀無私於<lb/>
<pb n="KR4c0004_SBCK_007-3b"/>
任子旣導德而齊禮亦勝殘而去殺三木在殿將拜<lb/>
鄭弘兩鴈隨車坐悲虞國享年若干以十五年冬十<lb/>
一月二十五日薨於洛陽之淸化里公家傳將相世<lb/>
有忠貞屬離亂之弘多值風雷之草昧河宗兩日負<lb/>
鼎而謁成湯渭水七年垂鈎而逢西伯將軍再命剌<lb/>
史三遷种暠欒巴牧人之良翰龎叅虞詡將帥之宏<lb/>
規立事於當年揚名於後代兄國卬榖州剌史弟國<lb/>
稀仁州剌史荆枝擢秀棣蕚生光何止平輿之二龍<lb/>
是爲賈家之三虎唐虞之際四岳分居趙魏之間八<lb/>
男爲郡公雖勲叅締搆位揔班條金友玉昆良田廣<lb/>
宅而能吐食下士倒屣迎賔無笑客之美人有拜賔<lb/>
<pb n="KR4c0004_SBCK_007-4a"/>
之童隷䇿名委質善始令終生當封侯克成丈夫之<lb/>
志死而可作無忘事君之道越十六年二月二日葬<lb/>
于伊闕縣之萬安山詔賜雜物百叚給儀仗徃還禮<lb/>
也亭連長樂城枕髙都守闕塞者汝寛適伊川者辛<lb/>
有北瞻洛汭尚想元凱之境東望邢山依然國僑之<lb/>
基夫人陽翟縣君河南禇氏卽太常卿陽翟康侯亮<lb/>
之女中書令河南郡公遂良之妺也宋公子之流派<lb/>
禇先生之苗裔弘夫人之禮傳淑女之詩有文在手<lb/>
歸於魯國有鳳和鳴適於陳氏邑之石窌縣以封丘<lb/>
夫尊於朝妻貴於室仙人暫别𥘉悲寡鶴之聲寶劒<lb/>
纔分終合雙龍之氣以某年月日薨於某所越某年<lb/>
<pb n="KR4c0004_SBCK_007-4b"/>
月日祔建昌公之舊兆長子師本太穆神皇后挽郎<lb/>
襲建昌公歷韓王府祭酒岐州司士叅軍定州安喜<lb/>
縣令譽聞州里學富丘山以卿子而爲郎以象賢而<lb/>
開國朝遊楚澤暮宿燕宫東臨石柱雍爲積髙之地<lb/>
右會長星唐是中山之邑出遊隣國不以陪臣見朝<lb/>
上謁邦君不以屬官相待洛陽朝覲適見雙鳬東都<lb/>
墓田行悲駟馬以年月日終於某所越某年月日即<lb/>
陪葬於先兆次子師表左千牛備身遷尚輦直長歷<lb/>
許州臨潁博州棠邑滄州樂陵緜州萬安果州西充<lb/>
五縣令能傳祖業克嗣家聲有言偃之文章兼仲由<lb/>
之政事晨陪紫極繞鈎陳之六星旦奉黄麾屯玉車<lb/>
<pb n="KR4c0004_SBCK_007-5a"/>
之千乗至若繁昌土宇魏文帝之墠壇堂邑隄封漢<lb/>
陳嬰之侯國河分九道渤海東臨江泒五津崑崙北<lb/>
指莫不愛人以禮爲政以德鍾離意之禁暴不用尺<lb/>
刀公孫述之有神能持五縣次子師玄雋州都督府<lb/>
嘉徴縣丞次子師楚夔州都督府雲安縣令芝蘭有<lb/>
秀羔鴈成行滇北數十尹莫大卭都之縣邑東七百<lb/>
里唯有巫山之峽言其縣職黃龍入於闕門叙其宰<lb/>
人鸞鳥翔於學舍咸能生盡其孝䘮盡其哀積粟萬<lb/>
鍾思負米而何得榱題三尺泣吾親而不見卜其宅<lb/>
兆麟鳳匝其岡巒陳其簠簋春秋變其霜露思傳舊<lb/>
德式建豐碑戴安道作頌於鄭玄蔡伯喈披文於郭<lb/>
<pb n="KR4c0004_SBCK_007-5b"/>
泰魏武皇讀而稱妙非所望焉夏侯湛見而陋之固<lb/>
其宜也銘曰<lb/>
厥初兮后稷導生人兮知稼穡降及文王精翼日兮<lb/>
衣靑光平東遷兮郟鄏晉上賔兮帝鄕秦三將兮繼<lb/>
代漢五侯兮克昌比琅山兮峻極等淮海兮靈長惟<lb/>
祖考兮鼎盛佩金璋兮疊映彼山川兮降靈生玉樹<lb/>
兮靑靑成張良兮昴宿乗傅說兮箕星出忠兮入孝<lb/>
武緯兮文經陳嘉謨兮制千里摛藻思兮掞天庭有<lb/>
隋兮䘮亂土崩兮瓦散皇運兮權與人神兮攸贊值<lb/>
笙鏞兮變響屬天地兮貞觀河兩日兮事殷井五星<lb/>
兮歸漢帶長劔兮暐曄擁幡旌兮照爛周命兮惟新<lb/>
<pb n="KR4c0004_SBCK_007-6a"/>
雲雷兮尚屯控東南兮荒景負江海兮未賔陳禮樂<lb/>
兮命使動輶車兮轔轔用虵符兮澤國頒武節兮山<lb/>
人專一方兮革面重九譯兮稱臣天重兮星紀地連<lb/>
兮交阯山草樹兮潜移蜃樓臺兮鬱起遷合浦兮太<lb/>
守爲廣州兮剌史臨漲海兮明珠飲石門兮貪水侃<lb/>
冲天兮八翼代出身兮萬里全蜀兮奥區枕卭笮兮<lb/>
倚巴渝有靈臺兮古跡有兖國兮舊都豐貂兮左珥<lb/>
介士兮前驅濬三刀兮持節昌兩日兮剖符降鳴鳩<lb/>
兮大夏騁神馬兮長衢畢昴兮分野蘭堂兮四下漢<lb/>
皇帝兮國都耿將軍兮壇社若恒山兮詔鄧猶朔方<lb/>
兮命賈李北平兮漢飛郭并州兮竹馬瞻太階兮坐<lb/>
<pb n="KR4c0004_SBCK_007-6b"/>
躡惜天年兮不假伊天姓兮潁川有美人兮嬋媛桂<lb/>
生兮因地女嫁兮因天見乗龍兮奕奕覩飛鳳兮翩<lb/>
翩知蘧瑗兮有禮笑虞丘兮未賢始衘悲兮晝哭終<lb/>
共盡兮千年卜龜謀兮習吉陳㫖酒兮嘉栗車徒儼<lb/>
兮在門旌斾紛兮竟術循洛橋兮南渡從國門兮右<lb/>
出樹蕭蕭兮有風雲慘慘兮無日指丘陵兮一閉與<lb/>
天地兮相畢悲孝子兮純深孰憂思兮可任訴高天<lb/>
兮泣血蹐厚地兮崩心樹碑兮神道無媿兮詞林歷<lb/>
陽之都兮水没圓嶠之海兮山沉俾外孫兮㓜婦生<lb/>
白玉兮黃金<lb/>
　　　唐贈荆州剌史成公神道碑<lb/>
<pb n="KR4c0004_SBCK_007-7a"/>
成氏之先有周之後姬文受命三十八王郕伯象賢<lb/>
二十一代漢之少府國家維城晉之廣楊王室藩屏<lb/>
公諱知禮其先上谷人也子孫避地徙于某曾祖休<lb/>
寜後魏汾州刺史齊特進左右衛大將軍宇文朝江<lb/>
州剌史隋成陽郡公謚曰武勲格皇天澤充區宇該<lb/>
備寵榮兼包命賜祖少遐北齊民曹郎中宇文朝地<lb/>
官上士襲成陽公建國之屬以訓五品以親百姓父<lb/>
綽隋金紫光禄大夫唐深州剌史上柱國天子大夫<lb/>
金章紫綬天王使者皂蓋朱輪公誕保靈和受兹介<lb/>
福講之以學合之以和純粹以積其中文明以宣其<lb/>
外出於口者必是先王之言萌於心者莫非君子之<lb/>
<pb n="KR4c0004_SBCK_007-7b"/>
德戒愼乎其所不睹恐懼乎其所不聞豈時止時行<lb/>
左宫右徴在朝濟濟在家雍雍祗服弘業克丕堂構<lb/>
襲成陽公歴箕州平城洛州邯鄲二縣令武鄉里閈<lb/>
榆社隄封公宰平城日宣三德悲歌相聚祇服成群<lb/>
公宰邯鄲雷震百里儀刑嘉誨範乎人倫令聞廣譽<lb/>
塞乎天壌將蹈九列平三階豈意大和交薄而天道<lb/>
難諶降年不永春秋若干以某年月日終於某所夫<lb/>
人宜城縣主聖神皇帝之堂姊王姬外舘之長女夫<lb/>
人道峻於閨房名輝於邦國我周叙洪範作武成大<lb/>
賚而萬姓恱垂栱而天下理法號惟舊制贈荆州剌<lb/>
史生則唐堯不用歿則周武追封爲龍爲光有始有<lb/>
<pb n="KR4c0004_SBCK_007-8a"/>
卒立名於後以顯其親反葬於周不忘其本以某年<lb/>
月日歸葬於碣石恒山燕南趙北禮儀光被宗族相<lb/>
臨大夫吊桓子之䘮天子歸惠公之賵蘧瑗之葬不<lb/>
害良田孔丘之塋不生荆棘長子司衛少卿兼檢校<lb/>
魏州剌史大辨中子左鷹揚將軍大方少子朝議大<lb/>
夫行司漢主簿大埦等門承四代德盛三賢有終身<lb/>
之憂盡生人之本璽冊褒贈宜宣無窮景鐘勒銘若<lb/>
古有訓嗚呼哀哉其銘曰神岳之英大川之精如山<lb/>
之峻如流之淸行之斯立言之斯成登車發耀在邦<lb/>
有聲傳於舊國舊國惟平宰於二縣二縣惟寧余聞<lb/>
舊說天降孔明誰謂靈誕䘮落淑真永錫不匱克揚<lb/>
<pb n="KR4c0004_SBCK_007-8b"/>
其名冊書光寵没有餘榮系曰列星垂象兮炳天光<lb/>
白露爲霜兮沾人裳彼蒼天兮殱我良列星垂象兮<lb/>
炳天暉白露爲霜兮沾人衣九原可作兮吾與歸<lb/>
　　　益州温江縣令任君神道碑<lb/>
漢亟相之尊官大位乘輪滿於十人齊景公之利用<lb/>
厚生有馬盈於千駟羽旄冠劒摐金鳴玉疊其前苑<lb/>
囿池臺淸歌妙舞喧其後崇高在於寵禄大欲存於<lb/>
食貨義然後取橫玉帶以當仁道不虚行坐鹽梅而<lb/>
自得若乃時之不與數之不通貴賤任於天窮通由<lb/>
於命左太冲之詠史下僚實英俊之塲嵇叔夜之著<lb/>
書賤職爲老莊之地雖復勢力以高下相懸尊卑以<lb/>
<pb n="KR4c0004_SBCK_007-9a"/>
商周不敵孔宣父中都之小宰幽厲多藉於陪臣陳<lb/>
仲弓太丘之一官公卿有慙於縣長是以德成者上<lb/>
道在斯尊陶潜則安枕北窓言偃則鳴絃東武抑揚<lb/>
足以儀四海顧盼足以破三軍代有人焉於斯爲盛<lb/>
矣君諱晃樂安博昌人也其後因官遂家蒲州之永<lb/>
樂天子令德軒皇爲誕姓之源諸侯計功薛國在宗<lb/>
盟之後西京執法則有御史大夫東漢循良則有會<lb/>
稽都尉任光鄕里之忠厚任隗朝臣之鯁直益州從<lb/>
事術數知名臨海眞人淸貞克巳况乎東西海岱強<lb/>
齊九合之都表裏山河全晉三分之國車馬雷駭衣<lb/>
冠鼎盛盟書百代可謂功臣遷徙丘陵實惟豪族曾<lb/>
<pb n="KR4c0004_SBCK_007-9b"/>
祖顯祖熈考憬並䇿名天爵獨歩人師懷素履之幽<lb/>
貞保黃裳之元吉張家碑碣荆州有七代孝㢘荀氏<lb/>
鄉亭潁川有八人才子君外資剛徤内育文明合千<lb/>
載聖賢之間鍾五行金木之秀王恭濯濯春栁懷風<lb/>
和嶠森森寒松列景有曾參之孝有史魚之直有子<lb/>
夏之文有冉求之藝先王德行固名言而在兹大聖<lb/>
温良亦顚沛而於是當朝一見許其王佐之才行路<lb/>
相逄知其美人之贈解褐爲家令寺主簿天王太子<lb/>
之位赫赫前星天地長男之宫巖巖左闕出身事主<lb/>
元良永固於萬邦束髪登朝七鬯不驚於百里秩滿<lb/>
授將作監主簿千門萬戸張華窮壯麗之圖東主西<lb/>
<pb n="KR4c0004_SBCK_007-10a"/>
賔班固盡謳謡之實職掌宫觀是名將作大司馬桓<lb/>
温之府績用在於元琳大將軍竇憲之曹文章寄於<lb/>
亭伯累遷右衛長史南京左掖上將陪藩北落師門<lb/>
天軍列衛東觀漢記梁統有淸白之名中興晉書薛<lb/>
兼有恪勤之譽詔遷朝散大夫行益州温江縣令華<lb/>
陽西極漢水東流背靣通秦越之鄕左右夾巴凉之<lb/>
地風烟可接懸車束馬之山雲物潜通織女牽牛之<lb/>
象神仙所宅則有二十四居途路所經則有五千餘<lb/>
里金城石郭還聞上代之風國富人安時聽中和之<lb/>
樂於是乎龍泉獨斷龜旐旁求品命千名封疆萬戸<lb/>
暫過云亭乗軒之望可知且詣中軍理劇之才有屬<lb/>
<pb n="KR4c0004_SBCK_007-10b"/>
旌孝悌勸農桑省徭役恤鰥寡所以一縣稱平所以<lb/>
百城尤最蕭育是杜陵男子不入後曹黃浮非鄕里<lb/>
所知不寛同歳洛陽行馬門士無心齊國池魚權家<lb/>
絕望鄭文公邵陵之縣但稱男子之名師尚父灌壇<lb/>
之鄕惟有神人之哭實謂樞機八座上下三階豈惟<lb/>
縳柱鞭絲操刀製錦巫馬期之任力弊起乗星鍾離<lb/>
意之恱人災生解土享年五十有九以儀鳯二年六<lb/>
月二十五日卒於官第夫人姚氏徴士神人之女也<lb/>
壽丘仙葉嬀水靈苗定姚信之機衡審姚光之術藝<lb/>
明星𦦨𦦨不臨太丘之前暮雨沉沉不散巫山之曲<lb/>
婦人謂嫁女子有行織絍組紃棗脩榛栗南斗千齡<lb/>
<pb n="KR4c0004_SBCK_007-11a"/>
之匣忽愴沉江北方三代之儀終悲共穴先以咸亨<lb/>
三年七月二日終西京翊善里之私第越儀鳳三年<lb/>
冬十一月一日歸祔於永樂縣歴山之平原卜虞芮<lb/>
之閑田帶關河之設險居人致祭桐鄕有朱邑之祠<lb/>
怪力成墳葉縣有王喬之墓君燕趙竒士神仙中人<lb/>
容貌魁梧衣冠甚偉楊子雲之窮巷好事来遊叚干<lb/>
木之閭居通侯展敬自陳力就列居家可移妾本絕<lb/>
於織蒲馬無聞於食粟原子思之厚秩徧給鄉人孔<lb/>
文舉之中罇延留坐客加以徧觀圖史尤精釋教夢<lb/>
幻泡電知一切之皆空園林貨財見三陽之巳淨遭<lb/>
時屯坎浮生蹇剥佳人不再荀奉倩之傷神赤子無<lb/>
<pb n="KR4c0004_SBCK_007-11b"/>
期潘安仁之慘慟天乎到此命也如何及其瞑目少<lb/>
城歸魂舊壤平原古樹惟餘孺子之墳春露秋霜非<lb/>
復臯繇之祀於是鄉鄰作主朋友加麻撰德銘之於<lb/>
素常披文刻之於翠石魯哀公作仲尼之誄天不慦<lb/>
遺蔡伯喈爲有道之碑人無媿色其銘曰<lb/>
軒帝之族漢朝之臣西州智士東海眞人豪傑天縱<lb/>
衣冠日新實生其德必有其隣道在爲貴知機則神<lb/>
氣冲南斗價直西秦大蒙之信太平之仁辨窮非馬<lb/>
學䆒成麟孝友爲政觀光利賔重朋比德四海爲春<lb/>
宫室之象南斗北辰甲兵之衛閶闔鈎陳山控金馬<lb/>
江廻玉輪天文井絡地紀梁岷庭前置水甑内生塵<lb/>
<pb n="KR4c0004_SBCK_007-12a"/>
園蠶生繭野雉來馴時命屯蹇生涯苦辛實叙虚贈<lb/>
玉樹長淪厚德無輔淸仁不親百年夭枉一旦歸眞<lb/>
雷鳴之下長河之濵旌旃委鬱徒御逡廵悲風汨起<lb/>
血下霑巾死而可續人百其身<lb/>
　　　原州百泉縣令李君神道碑<lb/>
金城裂地之灾玉弩驚天之禍蹴崑崙以西倒蹋㤗<lb/>
山而東覆三㣲歴數盡薫歇以聲沉萬國衣裳咸土<lb/>
崩而瓦散是故殷憂啓聖聖人騰海岳之符草昩興<lb/>
王王者受風雷之祉則有思窮圖䜟潜觀赤伏之萌<lb/>
洞識機祥暗察黄星之兆天懸兩目詢去就於河宗<lb/>
地震三州考興亡於柱史危邦不入亂邦不居剪荆<lb/>
<pb n="KR4c0004_SBCK_007-12b"/>
棘而叩天門臨壇塲而對休命及其玄黄再造日月<lb/>
重輪功成而不居名遂而身退南華吾師也親居賤<lb/>
職東方逹人也安乎卑位然後武城絃唱優游禮樂<lb/>
之中彭澤琴樽散誕羲皇之表雖杜當陽之文武蘭<lb/>
菊恒存而薛孟嘗之池臺風烟遂歇悲夫死生命也<lb/>
貴賤時也用之則行舍之則藏出處者君子之恒務<lb/>
左右之攸宜吾聞其語矣今見其人也君諱楚才衛<lb/>
州衛縣人也昔繞樞神電軒轅氏之馭百靈貫月祥<lb/>
星顓頊氏之臨四海金科作範商丘有帝系之雲玉<lb/>
札披圖幽谷有眞人之氣由是公侯䇿命歴千載而<lb/>
彌昌鐘鼓歡娛經百王而不替豈直將<lb/>
<pb n="KR4c0004_SBCK_007-13a"/>
暗合之兵協律當官天地冥符之樂若斯而巳矣曾<lb/>
祖裕後魏東宫舍人太子洗馬使持節徐州諸軍事<lb/>
徐州剌史燉煌郡開國公贈兖豫二州剌史眞城西<lb/>
望高闕東臨非無置驛之歡實有前軍之寵瑯玕負<lb/>
海八門都督之榮王彰頴河百代封侯之貴大父昌<lb/>
北齊彭城王府中兵叅軍事隋濟隂郡公襲封燉煌<lb/>
公文塲筆海炤爛等於星辰班囿談叢鏗鏘協於風<lb/>
雅九千里之丹鳳始踐王門七十日之黃龍初階郡<lb/>
職考孝友隋晉州岳陽縣令顔囘稱太平王佐月角<lb/>
殊姿仲由稱禮義覇臣星衡詭狀唐都晉野有恒山<lb/>
大嶽之風墨綬銅章有錯節盤根之化若夫于公之<lb/>
<pb n="KR4c0004_SBCK_007-13b"/>
宅駟馬高驅辛氏之門五龍齊駕英靈不巳還當命<lb/>
代之期將有後徴克保承家之業東郊競日探祕跡<lb/>
於機衡西蜀談玄測靈心於造化雄才壯思首九奏<lb/>
而和八音廣見洽聞披五車而誦三箧加以興居禮<lb/>
樂出入孝忠簡於一人備於萬物弓旌疊奏始命賢<lb/>
良幣帛交持載徴巖穴從㣲至著濫觴萌括地之波<lb/>
積小成高覆簣漸排雲之搆隋大業十二年𥙷謁靈<lb/>
臺散從貟外郎非其好也屬千三否運百六災年諸<lb/>
侯窺玉鼎之尊天子厭金陵之氣蚩尤則命風召雨<lb/>
桀黠於中州共工則折柱傾維崩騰於海縣能扶天<lb/>
下之危者必據天下之安能除天下之憂者必享天<lb/>
<pb n="KR4c0004_SBCK_007-14a"/>
下之樂我高祖神堯皇帝所以從人望宅靈心振天<lb/>
關廻地軸鼓聲雷駭親張霹靂之威旗羽星懸手握<lb/>
招揺之柄君冲情索隱妙筭知來候東井而考前聞<lb/>
裂西河而尊故事上略中略奏山石之竒謀文韜武<lb/>
韜奉川璜之秘訣義寜二年授車騎將軍累加開府<lb/>
武德五年遷右衛二十四府右車騎將軍仍於卭州<lb/>
鎭守皇階甫闢猶勞尉侯之虚天歩初夷尚有風塵<lb/>
之警示之以文德陳之以武功所以夜戸不扄所以<lb/>
重門罷拆六年轉仲山府左列南州舊俗淫其白獸<lb/>
之祠西棘餘甿背我黃龍之約王師直進陵劒棧以<lb/>
長驅廟路遐宣指銅丘而决勝七年詔君討襲楓天<lb/>
<pb n="KR4c0004_SBCK_007-14b"/>
棗地金門玉帳之營方卦圓蓍刳木弦弓之射以此<lb/>
衆戰誰能敵之以此攻城何城不克雷出而星曜龍<lb/>
騰而鳳飛一鼓而擒四姓三戰而平百濮大夫耆老<lb/>
非惟二十七人拓土開疆豈直五千餘里返行飲至<lb/>
拾爵䇿勲焉禮也其年加上大將軍賞口十六人并<lb/>
良馬一疋而俄以爭功得罪游俠從軍特降王綸遐<lb/>
遷騰府通塞有命潘安仁之緒言富貴在天卜子夏<lb/>
之餘論無階封禪空嘆息於周南絶望夏臺竟棲遲<lb/>
於漢北太宗文武聖皇帝承聖皇之大寶奉天帝之<lb/>
休期雷雨八瀛光華四極旌賢赦過惟新之命屢覃<lb/>
念功簡勞惟舊之恩累洽貞觀元年授長樂監仍命<lb/>
<pb n="KR4c0004_SBCK_007-15a"/>
於北門供奉宜春禁苑太液神池浸石菌而揚波擢<lb/>
金莖而挹露南經丹徼恒陪萬乘之遊北統黄山再<lb/>
奉三驅之禮當是時也穆穆焉煌煌焉濟濟焉鏘鏘<lb/>
焉一隂一陽而有序自南自北而無外猶復中宵不<lb/>
寐殷勤多士之林昃景忘疲渙汗非常之辟十四年<lb/>
應詔四科舉射䇿登甲第明於國家之大體逹於人<lb/>
事之始終可謂宰相之璞可謂皇居之寶洛陽才子<lb/>
一承宣室之談魯國儒生行踐中都之邑尋授靈州<lb/>
鳴沙縣令累遷原州百泉縣令科通紫徼印負黄州<lb/>
凉秋九月寒沙四面平雲匝隴處處而秋隂圓魄低<lb/>
開蒼蒼而夜色君乘輜演教佩紱臨人德𬒳三城風<lb/>
<pb n="KR4c0004_SBCK_007-15b"/>
移五縣抽琴命操還臨單父之堂繫石飛鳴即對李<lb/>
泉之學明以御下將水鏡而通輝淸以立身共氷壺<lb/>
而合照神行有感方登玉鉉之階靈化無方獨嘆瓊<lb/>
棺之墓春秋七十有一以顯慶元年十二月八日終<lb/>
於官舍君年十一丁内艱朋友相哀家人不識昔稱<lb/>
曾閔今日荀何近古以來未之有也隋郡東曹椽江<lb/>
溢見而嘆曰此眞可謂保家緯化嗟尚者乆之大業<lb/>
末年皇綱漸紊不掃一室自懷包括之心獨守太玄<lb/>
且忘名利之境于時魏特進房僕射杜相州等並以<lb/>
江海相期烟霞相許付同心之雅會訖刎頸之良遊<lb/>
或閉戸讀書累月不出或登山渉水經日忘歸斯賢<lb/>
<pb n="KR4c0004_SBCK_007-16a"/>
逹之素交蓋千年而一遇洎塵埋五岳海没三山辭<lb/>
殷而奉周背楚而歸漢深謀逺慮即良平無以加也<lb/>
行軍用兵則彭韓不能尚焉數竒命蹇遂無望於髙<lb/>
門日徃月來竟消聲於下邑情均寵辱則萬象同歸<lb/>
跡混彭殤則百齡俱盡浮生若寄大漸彌留遺誨子<lb/>
孫庶幾薄葬等梁鴻之宅兆邈矣他鄉符祭仲之高<lb/>
居依然新鄭唯仁與逹君其有焉存榮没哀此之謂<lb/>
也即以某年月日葬於某原夫人廣平宋氏齊尚書<lb/>
左丞士順之曾孫隋建安郡司法長文之季女霜凄<lb/>
月瑩菊艶苕華淑問秀於閨房柔風治於詩禮琴前<lb/>
鏡裡孤鸞别鶴之哀竹死城崩杞婦湘妃之怨長子<lb/>
<pb n="KR4c0004_SBCK_007-16b"/>
金河府校尉上柱國輔仁等十輪方駕萬石駢衡窺<lb/>
上帝之兵鈐入先王之冊府指蒼天而永訴血不霑<lb/>
襟對白日以長號悲來塡臆於是緦麻執友素蓋賔<lb/>
朋傳祖德於高陽考豐碑於太學庶使城隍一變猶<lb/>
知鄧艾之名陵谷三遷尚識鍾繇之字其銘曰<lb/>
玉斗之英瑤光之精廵河并洛握紀提衡柱史論道<lb/>
將軍用兵陸離簪紱奕葉公卿嶽牧騰譽弦歌有聲<lb/>
階蘭疊影巖桂增榮山澤通氣風雲表靈凝脂點漆<lb/>
月角珠庭白玉無玷黃金滿籯忠爲令德孝實天經<lb/>
朋友千里烟霞百靈琴鐏野尚松竹山情數屬郡海<lb/>
時逢鬬星黃龍電震白騎雷驚赫矣高祖元亨利貞<lb/>
<pb n="KR4c0004_SBCK_007-17a"/>
聖人有作天下文明自北提劒因兹間行攀麟北海<lb/>
附翼南溟水火之陣孤虚之營左提右挈東討西征<lb/>
巨猾斯斬元兇載淸功符衛霍知若良平自滿知損<lb/>
居中忌盈蕭條異縣坎壈浮生降以中㫖賔於上京<lb/>
陳書詣闕對問揚庭山連鴈塞野接龍埛朞月而巳<lb/>
三年有成波瀾不息箭刻無停梁木其壞高臺巳傾<lb/>
關雲斷絶隴鴈飛鳴頓雙鳬於葉縣跼四馬於滕城<lb/>
<pb n="KR4c0004_SBCK_007-17b"/>
</p>
<p>
</p>
  </div>
<div> <lb/>
    <p>
<pb n="KR4c0004_SBCK_008-1a"/>
楊盈川集卷八<lb/>
　　神道碑<lb/>
　　　瀘州都督王湛神道碑<lb/>
惟漢高祖應天順人祭蚩尤於沛庭斬大虵於豐澤<lb/>
則豐沛之豪傑乘於雲矣惟漢光武龍飛鳳翔舉新<lb/>
市之八千破王尋之百萬則南陽之佐命動於天矣<lb/>
我高祖神堯皇帝以唐侯而建國從晉陽以起兵協<lb/>
和萬邦光宅天下則太原之衣冠有大勲矣公諱湛<lb/>
字懷元太原晉陽人也十一代祖卓晉給事中母常<lb/>
山公主河東有湯沐邑因家焉葬於長壽原故鄕有<lb/>
太原之號皇業伊始公以中㳙從事賜田鄠杜間今<lb/>
<pb n="KR4c0004_SBCK_008-1b"/>
爲雍州人也昔武王定於下人太子賔於上帝基酆<lb/>
鎬而開國籍神仙以命氏覇則司徒所讓位天子所<lb/>
不臣昶則孝弟於閨門務學於師友豈直橫江斬將<lb/>
南登建業之臺土食金溝北徙邙山之宅自兹厥後<lb/>
數百年間國移三統周人共推其代禄家徙五陵漢<lb/>
朝不易其冠冕曾祖宗邁後魏中書侍郎彭城王府<lb/>
司馬周春官大夫都督晉陽侯祖亮本州主簿司木<lb/>
上士隋贈信州剌史大名革於東魏天命集於西周<lb/>
宗伯所以辨其儀林衡所以平其守父綽秦孝王府<lb/>
掾仁壽宫監離石郡通守晉陽侯皇朝石州剌史逆<lb/>
賊劉武周攻䧟郡城因而遇害贈代州緫管謚曰烈<lb/>
<pb n="KR4c0004_SBCK_008-2a"/>
侯禮也天造草昧王業艱難周師纔至於太原胡兵<lb/>
遂入於離石負尸而汲不能定西戎之禍折骸而㸑<lb/>
不能解南楚之圍仁者殺身以成名君子有死而無<lb/>
貳公承聖賢之末代屬䘮亂之弘多天子乘輿方靖<lb/>
秣陵之氣諸侯斧鉞莫救驪山之𤇺國有命而何言<lb/>
邦無道而斯隱大業之季本州察孝廉非其好也高<lb/>
祖乃操斗極拜圖書再駕臨於孟津五星合於東井<lb/>
公解衣而濟䇿杖而行酈食其之長者逢漢祖而長<lb/>
揖袁曜卿之茂才見曹公而不拜從平霍邑授金紫<lb/>
光禄大夫入長安加左光禄大夫歷丞相相國二府<lb/>
典籖叅軍事高祖受禪擢爲通事舍人通直散騎侍<lb/>
<pb n="KR4c0004_SBCK_008-2b"/>
郎封金水縣侯食邑七百戶稍遷虞部郎中丁烈侯<lb/>
艱去職尋起爲隴西别駕商鄜二州剌史上柱國荆<lb/>
州大都督府司馬冀州剌史定其封邑誓以河山蕭<lb/>
相立功於萬代留侯决䇿於千里願持一郡洛陽之<lb/>
任耿純兼攝八州江東之拜陶侃龍朔三年遷使持<lb/>
節都督瀘榮溱珍四州諸軍事瀘州剌史江陽縣地<lb/>
瀘水提封叅伐下而爲益州岐山上而爲井絡尺兵<lb/>
再戢黃昌兩日之歌槃水斯來景伯三年之化功成<lb/>
露冕歳及懸車歎踈廣之知足慕祁奚之請老乾封<lb/>
二年上書乞骸骨詔公禄賜同京官仍朝朔望天子<lb/>
歴吉日協露辰郊上玄祀淸廟詔公行太尉事國之<lb/>
<pb n="KR4c0004_SBCK_008-3a"/>
大事攝在有司蒼璧黃琮六玉以昭天地路鼓隂竹<lb/>
九變而祠祖考名遂身退居常待終山川則群望並<lb/>
走星象則中台夜坼春秋九十有三以咸亨三年七<lb/>
月十七日薨於京師永崇里謚曰敏䘮事官給賜物<lb/>
三百叚粟三百石葬日車服徃還有司監護公㓜鍾<lb/>
偏罰毁瘠過人八歳讀書至無母何恃廢書慟哭毆<lb/>
血數升逮事繼親孝聞州黨恩深母子比王元之事<lb/>
親夢感夫妻等衡卿之至孝年纔一紀有若成人吏<lb/>
部薛公見而稱歎頴川之司馬德操早知劉廙譙國<lb/>
之夏侯㤗初深歎樂毅兵次霍邑力戰有功高祖嘉<lb/>
之賜良馬一疋進圍京城爲伏弩所中高祖臨視賜<lb/>
<pb n="KR4c0004_SBCK_008-3b"/>
物三百叚流血及屨未絶鼓音左輪朱殷豈敢言病<lb/>
武德之始奉使嶺南馮盎等稽首稱臣獻琛奉贄舍<lb/>
人薛卓遇害北庭詔公責問單于謝罪賜黃金五十<lb/>
斤雜綵二百叚南踰漲海北度隂山太中大夫去尉<lb/>
佗之黃屋高車使者作匈奴之鐡劵離石之難也枕<lb/>
干而寢見星而行號泣不絶聲者千里水漿不入口<lb/>
者數日同武陵之任襲入構諸羗異河内之張武空<lb/>
持遺劒吳逺由其得銘王裒以之攀栢冀州境内舊<lb/>
多淫祀褰帷按部申明法禁詔書遷秩百姓舉車立<lb/>
廟生祠樹碑頌德亦猶欒巴典郡山鬼潜移張禹牧<lb/>
州江濤不起公出身六十載遺愛二十州遂罷方岳<lb/>
<pb n="KR4c0004_SBCK_008-4a"/>
之官仍居上台之位始於撥亂伊尹之輔成湯終於<lb/>
太平軒轅之得風后然後拂衣高蹈躬覽載籍著遺<lb/>
誡十八章盛行於代法文王周易之變象尼父孝經<lb/>
之篇窮性命之理盡天人之際莊周著論生也若浮<lb/>
史佚立言没而不朽越文明元年二月十七日陪葬<lb/>
於獻陵禮也長子朝散大夫行扶風令遐觀等生芻<lb/>
一束泣血三年不踰聖人之禮能行大夫之孝京兆<lb/>
載開其新阡昆吾用昭其舊德百年宫室宛在章臺<lb/>
之東五校軍營依然茂陵之下其銘曰<lb/>
昔在湯武阿衡尚父下及高光蕭何鄧禹皇天眷命<lb/>
赫矣高祖惟岳䧏神克生元輔攻城野戰張飛關羽<lb/>
<pb n="KR4c0004_SBCK_008-4b"/>
竒䇿密謀荀攸賈詡始陪營衛仍叅幕府旌節龍沙<lb/>
軒旗象浦出臨方岳入調風雨其生也榮池臺鍾鼓<lb/>
其死也哀陳兵復土孝乎惟孝無父何怙刋石勒銘<lb/>
永傳終古<lb/>
　　　唐右將軍魏哲神道碑<lb/>
天經地緯之帝求制禮作樂之才撥亂反正之君資<lb/>
㧞山超海之力繼韶夏而崇號謚非無陣戰之風披<lb/>
皇圖而稽文武或用干戈之道故能彌綸宗廟彈壓<lb/>
山川苞四海以爲家一六合而光宅是以二十八宿<lb/>
懸列將而察休徴三十五星聚天軍而赫符彩吕望<lb/>
垂竿於渭涘道峻匡周張良授䇿於圯橋功崇佐漢<lb/>
<pb n="KR4c0004_SBCK_008-5a"/>
乃有心如鐡石氣若風雲洛䜟書名河圖秘象靑絲<lb/>
雷燭歴大塊以三休碧羽霜凄倚渾天而一息岑彭<lb/>
許允征南鎭北之名馮異王昌大樹中軍之號杜太<lb/>
行而泥凾谷猛氣無前戮封豕而斬長鯨雄圖不測<lb/>
元戎十乘驅衛霍於前軍甲士三千列孫吳於後殿<lb/>
秋風白露執金鼓而齊六軍太山黄河折銅符而光<lb/>
百代建廟堂之䇿爲社稷之臣孰能與於此乎在我<lb/>
眞將軍矣公諱哲字知人鉅鹿曲陽人也七代祖靖<lb/>
非前秦征北大將軍鎭北地上郡其後子孫因家於<lb/>
寧州襄樂縣開國承家之始誕姓命氏之源大名發<lb/>
於本支當塗峻於層構三辰鬱鬱天街分畢昴之都<lb/>
<pb n="KR4c0004_SBCK_008-5b"/>
九野茫茫地險列山河之境丞相以萬機論道匡大<lb/>
運以震威嚴尚書以八座當官贊金行而標領䄂文<lb/>
昭武穆方駕齊驅公子王孫朱輪華轂大鵬垂翰馭<lb/>
風伯而指南𬈑天馬騰姿偶雲師而集東道祖唐隋<lb/>
天水郡丞河陽都尉瑶林瓊樹櫂標格以千尋圓折<lb/>
方流委波濤而萬頃雄飛有望豈惟京兆之丞隂德<lb/>
不愆何直丹陽之尉父寶皇朝通議大夫總管府司<lb/>
叅軍事東家孔子至德生於上天南國申侯明靈誕<lb/>
於中嶽君升朝翊贊道先王之法言公府弼諧對上<lb/>
天之休命若夫聖人作而萬物覩元首明而庶事康<lb/>
日月粲其光華山川鬱其雲雨則有英靈間出丹陵<lb/>
<pb n="KR4c0004_SBCK_008-6a"/>
諧白獸之祥符瑞梃生黒帝感蒼龍之傑隋珠一寸<lb/>
魏后揚眉和璧千金秦王動色顔生殆庶聞於竹馬<lb/>
之年揚子叅玄發自銅車之歳建情峯而直上䟽筆<lb/>
海以横流彫墻則百堵皆興峻宇則千門並列可大<lb/>
可乆無忘簡易之途爲子爲臣率由忠孝之境郭林<lb/>
宗之披霧豈敢名言孔文舉之欽風每相推薦若乃<lb/>
五材並用誰能去兵七德兼施止戈爲武出師於九<lb/>
天之上暗合兵書取法於十日之前懸符射法固以<lb/>
文武之道掄揚滿於域中將相之才籍甚聞於海内<lb/>
貞觀十五年起家𥙷國子博士喬林掃日驚白鳳於<lb/>
詞條壁水澄天駭彫龍於義壑班超慷慨常懷萬里<lb/>
<pb n="KR4c0004_SBCK_008-6b"/>
之心季路平生每負三軍之氣十六年勅授左翊衛<lb/>
北門長上禄賜同京官仍令爲飛騎等講禮鄧司徒<lb/>
之舊事馬上讀書祭征虜之前聞營中習禮宫花如<lb/>
錦還臨拜將之壇槐葉成帷復對閱軍之市自皇王<lb/>
眷命大帝應期運璇衡而制八方調玉燭而臨四極<lb/>
玄菟白狼之野來奉衣簪蟠桃折木之卿尚迷聲教<lb/>
太宗文皇帝操斗極把鈎陳因百姓之心問三韓之<lb/>
罪勝殘去殺上馮宗廟之威禁暴戢姦下籍熊羆之<lb/>
用公丹心白刄本自輕生六郡三河由來重氣烏江<lb/>
計逆剖項籍於五侯鹿野懲奸磔蚩尤於四宰二十<lb/>
年詔除游擊將軍右武侯信義府左果毅都尉長上<lb/>
<pb n="KR4c0004_SBCK_008-7a"/>
如故顯慶二年以内憂解職痛深吳隱哀極顔丁蹐<lb/>
厚地以崩魂訴高天如泣血紫泥垂渙頻䧏璽書墨<lb/>
紱臨戎遂從金革三年詔除左衛淸宫府左果毅都<lb/>
尉尋圉谷府折衝都尉並長上如故又以應詔舉對<lb/>
䇿甲科遷左騎衛郎將于時長榆歴歴烽火猶驚高<lb/>
柳依依邊風尚急關山夜月遂爲胡虜之秋西北浮<lb/>
雲翻作穹廬之氣四年詔公爲鐡勒道行軍摠管陳<lb/>
兵玉塞按節金徽學常山之蛇擬麗譙之鶴鍾鼓嘈<lb/>
噆上聞於天旌旗繽紛下蟠於地伏尸百萬因瀚海<lb/>
而藏舟闢地數千即燕山而築觀武臣雄略氣慴西<lb/>
零神將宏圖威加北狄麟德元年詔遷左驍騎中郎<lb/>
<pb n="KR4c0004_SBCK_008-7b"/>
將尋檢校右監門左武衛將軍本官如故昔者封禪<lb/>
陟雲亭之後七十二君圖書出河洛以還三千餘歳<lb/>
振兵釋旅方崇薦帝之儀道洽功成必致禋天之禮<lb/>
粤以皇家闢統之五十年今上開基之十七載登封<lb/>
告禪玉諜金繩建顯號而施尊名揚英聲而騰茂實<lb/>
華夷輯睦皆承萬歳之恩朝野歡娛咸奉千年之慶<lb/>
乾封元年詔加明威將軍本官如故大風遺孽叛煥<lb/>
靑丘小水殘魂憑陵碧海率百官於文祖尚興彭蠡<lb/>
之師㑹萬國於塗山猶有防風之戮是歳也詔公爲<lb/>
遼東道行軍揔管軍營對日兵氣横天開玉堂而按<lb/>
部坐金城而勒陣關鞏之甲犀兕七重艅艎之舩舳<lb/>
<pb n="KR4c0004_SBCK_008-8a"/>
艫千里駕鼉梁於聖海秦皇息鞭石之威泛鼇鈎於<lb/>
仙洲愚叟罷移山之力然後風行電卷斬將屠城塞<lb/>
丹浦之遥源伐黒林之奥本王孫公子名霑皁隷之<lb/>
臣深谷太山境入樵漁之囿二年詔加上柱國仍檢<lb/>
校安東都䕶導之以德齊之以刑威振六官風揚五<lb/>
部兵戈載戢無勞尉候之虞桴鼓希聞寧有穿窬之<lb/>
盗仰太陽而晞湛露方預四朝臨逝水而急寒風俄<lb/>
悲一去齊孟嘗之下淚高榭曲池魯司宼之悲歌頽<lb/>
山壊木長安眇眇還符日近之言京兆悠悠竟絶天<lb/>
高之問玉關生入判自無期繡服晨還竟知何日總<lb/>
章二年三月十六日遘疾薨於府第春秋五十有四<lb/>
<pb n="KR4c0004_SBCK_008-8b"/>
嗚呼哀哉詔贈左監門將軍禮也唯公𬒳服忠孝周<lb/>
旋禮樂仁者見之謂之仁智者見之謂之知研幾冊<lb/>
府金縢玉版之書索隱兵鈴玄女黃公之法每建旟<lb/>
推轂三令五申躬擐甲胄親當矢石軍井未建如臨<lb/>
盗水之源軍竈未炊似對嗟來之食由是南馳北走<lb/>
東討西伐運之無旁按之無下載筐宫裏遥登將軍<lb/>
之階閣飛漢邊獨踐中軍之位雖龍泉匿字薫歇光<lb/>
沉而麟閣飛名天長地乆夫人扶風氏隋濠州剌史<lb/>
圓之孫也五松春艶牽少女之祥風八桂秋雲䧏仙<lb/>
娥之寶魄謝家之子歌柳絮而知慙劉氏之妻頌椒<lb/>
花而自耻三周按禮無虧内則之風四德揚㽔載闡<lb/>
<pb n="KR4c0004_SBCK_008-9a"/>
中閨之訓宿蟠龍於月鏡早没鸞床矯飛翼於霞樓<lb/>
先沉鳳穴珠星璧月終陪季子之階金鼎銀鐏竟列<lb/>
齊侯之寢以貞觀十五年五月五日終于某所越咸<lb/>
亨元年某月日祔於某原長子瓜州司倉擇木次子<lb/>
右衛親衛玄封等門傅萬石庭列雙珠花蕚争榮芝<lb/>
蘭藹秀天經地義欽承避席之談日就月將䖍奉趨<lb/>
庭之教變槐檀而瀝膽木石悲酸代露霜以崩心幽<lb/>
明感動葬之以禮登之以時生人之本盡矣死生之<lb/>
義備矣孝子之事親終矣於是門生故吏共緝家聲<lb/>
才子文人思傳盛德庶使藺相如之生氣歴千載而<lb/>
猶存隨武子之餘風登九原而可作其詞曰<lb/>
<pb n="KR4c0004_SBCK_008-9b"/>
文王受命畢公餘慶玉樹聮芳金枝疊映三分並列<lb/>
七雄齊競建國承家重熈累盛功宣蹈舞德流歌詠<lb/>
河洛垂文山川出雲驪珠育照虹玉呈文直立孤聳<lb/>
天然不群棲遲膠塾恱懌丘墳耻爲儒者自許將軍<lb/>
伊祁不懌斬轅討逆陣擁遼河岳鎭碣石班超投翰<lb/>
揚雄執㦸弓合二才刀長四尺爰淸尉候載澄疆塲<lb/>
得人者昌失人者亡皇恩俾義帝曰明敡幽桂含馥<lb/>
滋蘭吐芳承天待詔觀國賔王茂績斯逺音聲彰鵬<lb/>
池淼漫鷄山禍亂出閫辭家夷㐫静難金㣲瓦解玉<lb/>
亭水泮扈駕天門陪祠日觀萬邦胥恱千齡啓旦斗<lb/>
骨危城占蹄舉兵丸山霧塞渤海波驚帝赫斯怒王<lb/>
<pb n="KR4c0004_SBCK_008-10a"/>
師有征䖍劉北貌戡剪東明遵以文軌宣其德刑大<lb/>
㣲上將文昌貴相非熊非羆令問令望寵踰軍幕榮<lb/>
叅武帳本謂來朝何期返葬原野蕭瑟風烟悽愴天<lb/>
道如何吞恨者多松風夜響薤露晨歌秋月如練春<lb/>
雲似羅榮華㓕後寒暑經過靑烏丘壠白馬山河<lb/>
　　　唐上騎都尉高君神道碑<lb/>
南方火德陽精赫雷電之威西陸金行秋令毒風霜<lb/>
之氣逹其變聖人所以定天下之文象其宜聖人所<lb/>
以觀天下之變或衣裳六合舞歳于而掃䖍劉或鍾<lb/>
鼓八紘用甲兵而誅暴亂若夫皇天失紀彗孛飛流<lb/>
后土不綱山河崩竭蚩尤食石災害於生人項羽㧞<lb/>
<pb n="KR4c0004_SBCK_008-10b"/>
山慿陵於上國天子聞鼓鼙之響思將帥以龔行將<lb/>
軍属甲胄之容攬英雄而决勝則風雲潜感豪傑挺<lb/>
生得七星之武曲破軍受五運之金多木少四時繁<lb/>
弱射連尹於嶅山萬辟太阿殺顔良於官渡然後逹<lb/>
人知足徒興白髪之歌烈士狥名不受黃金之賞與<lb/>
夫棄其筆墨漢家封萬里之侯稱爾戈矛周王命百<lb/>
夫之長豈可同年而語哉君諱則字弘規其先渤海<lb/>
人也後代因官遂家于涇州之安定縣神房阿閣太<lb/>
山横日觀之峰金闕銀臺滄海蔽天虗之岸風土形<lb/>
勝關河表裏三分六州之大業師尚父贊其經綸一<lb/>
匡九合之元勲齊桓公拓其疆塲高柴至德籍東魯<lb/>
<pb n="KR4c0004_SBCK_008-11a"/>
之聲名高鳳沉研盛西京之學校英才磊落而秀發<lb/>
人物蟬聮而間起三光不墜察高星於太紫之宫八<lb/>
柱無疆奠髙嶽於中黃之域曾祖冲北齊鷹揚郎將<lb/>
周右屯衛淸宫府别將成軍夜火教戰秋風九天揚<lb/>
後一之兵六合擁前三之陣張良入漢行觀㓕楚之<lb/>
徴㣲子奔周坐見亡殷之兆祖赦周褒郡南和縣長<lb/>
陶元亮攝官於彭澤道契羲皇陳仲弓歴職於太丘<lb/>
德符星緯飄風驟雨不入灌壇之鄉暴武蒼鷹潜出<lb/>
瑕丘之境考才朝議郎上開府孫子荆之天骨亮㧞<lb/>
不群王夷甫之道心神鋒太峻議郎淸秩縣符處士<lb/>
之星開府崇班上接台階之位君雄心獨㫁猛氣無<lb/>
<pb n="KR4c0004_SBCK_008-11b"/>
前用兵書六甲於自然知射法三篇於性道早圖星<lb/>
象管公明懷察變之心㓜識旌旗陶恭祖有行師之<lb/>
畧属隋人版蕩天下崩離朱陽夾飛鳥之雲紫極現<lb/>
雄鷄之象陳兵争戰窺玉䇿於中州姚石壇塲竊金<lb/>
符於㝢縣我高祖黃雲大帝白水眞人風雷海嶽之<lb/>
純精天地隂陽之正氣媧皇受命殺黒龍而定水灾<lb/>
漢祖乗機斬白蛇而開火運君夜觀乾象晝察人情<lb/>
審熒惑之謌謡驗嵩山之䜟記關中王氣不勞甘德<lb/>
之言沛國眞星無待殷馗之說賊薛舉豺狼梟獍檮<lb/>
杌窮竒守幽隴以行灾負關河而作孽天王按劎出<lb/>
軍於玉帳之前猛將分麾受律於金壇之下以義寜<lb/>
<pb n="KR4c0004_SBCK_008-12a"/>
二年王師薄伐趙國公長孫無忌精兵若獸利器如<lb/>
霜問君以帷幄之謀待君以心腹之寄營當月暈因<lb/>
八門之死生陣法天星乗五將之關格䕃華蓋歴明<lb/>
堂以我和而制其離以我直而摧其曲敗楚師於栢<lb/>
舉未足權衡執秦桴於崤陵無階等級此實君之功<lb/>
也其年詔授朝散大夫賜物三百叚排患而釋滯功<lb/>
成而不居比踈傳以辭榮追留侯之高蹈三靈革故<lb/>
君子於焉待時四海淸平謀臣以之歸第自太王基<lb/>
命成康隆玉版之圖高帝受終文武盛金刀之業家<lb/>
給人足天成地平猶勞水旱之餘尚想京坻之積咸<lb/>
亨三年春奉勑於河陽檢校水運使搜粟都尉河堤<lb/>
<pb n="KR4c0004_SBCK_008-12b"/>
使者銅橈鐡舳蒼鷹白鶴之船竹箭桃花貝闕龍堂<lb/>
之水引紅粟於淮海汎歸舟於秦晉遂使齊臣獻納<lb/>
先陳不涸之名漢后絲綸即有常平之號望千石之<lb/>
氣可以療饑開萬箱之儲自然知禮此又君之功也<lb/>
其年詔賜上騎都尉嗟夫河流曲直天道盈虚鬼神<lb/>
莫之要聖賢莫能預高臺下泣孟嘗君之惻愴可知<lb/>
梁木興謌孔宣父之平生巳矣上元三年春三月日<lb/>
終于樂邑里之私第享年七十六惟君魁梧動俗符<lb/>
彩驚人忠孝天資温良日用一門兄弟盡同鍾毓之<lb/>
車千里賔朋時命嵇康之駕每至白雲生海素月流<lb/>
天未嘗不顧眄山河抑揚琴酒馮異之大樹對諸將<lb/>
<pb n="KR4c0004_SBCK_008-13a"/>
而無言子夏之名山謝時人以長徃四林遊刄八水<lb/>
忘筌能祛有漏之因早得無生之法雖十年俱盡陸<lb/>
士衡之長嘆有徴而千載猶生藺相如之壯心恒在<lb/>
即以冬十月丁酉葬於定安東南二十里之平原禮<lb/>
也陶公相宅郭璞占墳面丹鳳而背玄龜兆靑烏而<lb/>
徴白馬三百篇之後卜筮何從二千石之榮子孫無<lb/>
替長男仁叡中男仁楷少男上護仁昉等或體窮三<lb/>
變潘陸不足以升堂或力敵萬夫關張不足以扶轂<lb/>
有元方季方之長㓜傳學詩學禮之門風金友玉昆<lb/>
忠臣孝子窮號積於心髓創鉅纒於肌骨星辰巳變<lb/>
昊天無報德之期霜露潜移君一有終身之感葬之<lb/>
<pb n="KR4c0004_SBCK_008-13b"/>
以禮垂制度於三王思之以時别蒸嘗於四季然後<lb/>
按韋賢之舊德叙潘岳之家風戴逵銘北海之文張<lb/>
昶刻西山之石若使鄧將軍之一見自得嘉名魏太<lb/>
祖之來觀懸知絶唱其詞曰<lb/>
金闕千仞銀宫百常發揮雷雨震動隂陽山水形勝<lb/>
人神會昌九州覇業賜履勤王樂只君子邦家之光<lb/>
驚雷氣候大昴徴祥運属飛海時逢吸霜中原逐鹿<lb/>
西嶽亡羊漢起高帝周興太王乃披荆棘即奉壇塲<lb/>
國歩猶阻黎元未康將軍不拜使者相望陣合星斗<lb/>
兵符玉璜殱夷叛逆刷滌邊荒化穆三代時淸九皇<lb/>
猶思禮節尚試堯湯漕通淮海水泛舟航蒼鷹鷁舳<lb/>
<pb n="KR4c0004_SBCK_008-14a"/>
紫貝龍堂功立身退懸車杖鄉百年俄頃萬緒悲凉<lb/>
昔時華屋今日玄房平天慘慘半月蒼蒼地謂西郭<lb/>
山言北邙曲池無處松檟成行<lb/>
　　　唐昭武校尉曹君神道碑<lb/>
君諱通字某其先沛國譙人也近代因官遂居于瓜<lb/>
州之常樂縣故今爲縣人焉顓頊高陽之子孫曹叔<lb/>
振鐸之苗裔山河白馬漢丞相開一代之基譙沛黃<lb/>
龍魏武帝定三分之業承家䘏㣧嶽峙星羅居雍州<lb/>
之西境㫁匈奴之右臂門容駟馬旌旗玉塞之雄坐<lb/>
列三貂人物金行之秀祖某隱居不仕父顯盪宼將<lb/>
軍洞庭寶玉廣都鸞鳳或閭閻之内禮敵於諸侯或<lb/>
<pb n="KR4c0004_SBCK_008-14b"/>
枹鼔之間威振於千里功則可大以官族而爲官德<lb/>
亦不孤惟將門而有將君天才卓越雄略縱横陶謙<lb/>
性好於幡旗王濬志在於長㦸東方諫議口誦孫吳<lb/>
諸葛武侯坐吟梁甫属有隋之末四海分崩皇運之<lb/>
初三光草昩五星同聚田横猶在於海中九代飛榮<lb/>
隗囂尚屯於隴右賀㧞盛操符誓衆斬木稱兵以𬒳<lb/>
髪左袵之餘負檮杌窮竒之號遂欲驅馳我塞北撓<lb/>
亂我河西天子不懌於廟堂鼓其雷電使者相望於<lb/>
道路申其弔伐武德元年乃詔侍中楊仁恭出使先<lb/>
之以德義陳之以兵甲七旬干羽不籍有苗之師萬<lb/>
國侯王坐見防風之戮君深知逆順獨㫁胸懷去危<lb/>
<pb n="KR4c0004_SBCK_008-15a"/>
即安轉禍爲福非如馬援遨遊二帝之都不學竇融<lb/>
自保三分之重勑授昭武校尉鮮卑醜類慕容殘孽<lb/>
遷於大棘之城止於小蘭之界雖謂其群下願聞禮<lb/>
於上京而拜於將軍遂誇大於諸國貞觀八年詔特<lb/>
進代國公李靖爲行軍大總管登壇拜將授鉞行師<lb/>
開太一之三門閉隂符之六甲决勝於爼豆然後折<lb/>
衝萬里信賢如腹心故能匡正八極君當仁不讓聞<lb/>
義則行從王粲之戎旅棄班超之筆硯係單于之頸<lb/>
有類長沙斬樓蘭之王更加平樂詔除上騎都尉車<lb/>
師舊國俯枕前庭戊巳遺墟斜連後壁負天山而版<lb/>
蕩擁蒲海而䖍劉聖人之德非欲窮兵黷武王者之<lb/>
<pb n="KR4c0004_SBCK_008-15b"/>
師盖爲夷㐫静亂十四年詔兵部尚書侯君集爲行<lb/>
軍大揔管軍營玉帳武畧珠韜旌旗蔽於日月金鼓<lb/>
聞於天地安人保大實慿帷幄之謀斬將搴旗咸籍<lb/>
武夫之力君𬗟懷高義思報國恩從來六郡之子是<lb/>
爲萬人之敵梯衝所及攻靡堅城矛㦸所臨野無横<lb/>
陣一舉而淸海外再戰而滌河源飲至䇿勲抑惟恒<lb/>
授詔除上柱國君備嘗艱阻頻有戰功天子聞之累<lb/>
加徴辟慕田疇之節羞賣盧龍之墓高魯連之義請<lb/>
從滄海之遊遂乃散髪鄉亭拂衣丘壑爲趙魏之老<lb/>
在羲皇之年關内諸公深知郭解洛陽人物高談劇<lb/>
孟家僮有禮皆使拜賔門客多才咸能市義南宫養<lb/>
<pb n="KR4c0004_SBCK_008-16a"/>
老坐聞鳩杖之榮東岳遊魂俄見鶴書之召以龍翔<lb/>
元年某月某日終于里第嗚呼哀哉夫人某官之女<lb/>
也沅湘降祉河洛騰休符玉石之堅貞貫風霜之慘<lb/>
烈鏡飛天上窺祥鳳於銀臺劔動星文秘蛟龍於玉<lb/>
匣以某年某月日終越某年月日合葬於某原君孝<lb/>
實因心忠爲令德鮮花匝樹盡兄弟之歡娛好鳥鳴<lb/>
林展交遊之宴喜太初朗月俯照金鞍叔夜淸風來<lb/>
生寶劔故能戰必勝攻必取西零種族遥憚武臣北<lb/>
漢酋豪見稱飛將雖死之日猶生之年園令獨慕於<lb/>
相如漢帝長懷於李牧長子游撃將軍和政府右果<lb/>
毅都尉上桂國永雄次子朝散郎行西州栁中縣主<lb/>
<pb n="KR4c0004_SBCK_008-16b"/>
簿上騎都尉知君等三餘廣學百戰雄才就養之方<lb/>
兼申愛敬慎終之道不忘哀戚雖雨崩防墓無孔子<lb/>
之格言而䑕齧前松有文王之故事即以某年月日<lb/>
攺葬於木城之平原長婦某氏即永雄之妻也某官<lb/>
之女柔風淑譽習禮聞詩上奉舅姑旁睦娣姒温家<lb/>
之婦方歡白玉之臺盧氏之妻空對黄金之椀先以<lb/>
永淳元年某月日終至是即陪窆于塋内右翊衛弘<lb/>
軌兵圖日用劒術天知六郡許其良家三川養其聲<lb/>
利思弘祖德願叙家風託無媿之銘䟦渉載勞於千<lb/>
仞訪他山之石東西向踰於萬里烟効官昌運負譴<lb/>
明時始以東宫學士出爲梓州司法傾盖相逄當仁<lb/>
<pb n="KR4c0004_SBCK_008-17a"/>
不讓庻使見曹娥之碣楊修歎其好辭讀元壽之文<lb/>
髙祖稱其佳作其詞曰<lb/>
大矣丞相天地翼亮烝哉王侯子孫蕃昌條分葉散<lb/>
源濬流長金城北峙玉關西候山澤駢羅衣冠輻凑<lb/>
䧏神生德興賢誕秀曰萬人英材摽國禎髫年學劒<lb/>
丱歳論兵以身許國東討西征皇家啓聖撥亂反正<lb/>
逆賊遊魂不恭王命亦旣授首河西大定蕞爾湟中<lb/>
車書未問帝赫斯怒攅其英雄風行電轉谷静山空<lb/>
二庭遺孽交河路絶天子聞鼙元戎案節王師無戰<lb/>
海外有截歸我田廬功成不居歳云秋矣日月其除<lb/>
壽非金石命也何如孝乎兄弟葬之以禮蓼蓼者莪<lb/>
<pb n="KR4c0004_SBCK_008-17b"/>
</p>
<p>
</p>
  </div>
<div> <lb/>
    <p>
<pb n="KR4c0004_SBCK_009-1a"/>
楊盈川集卷九<lb/>
　　墓誌<lb/>
　　　<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>國公墓誌<lb/>
永昌元年春二月甲申朔<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>國公薨公諱柔字懷順<lb/>
弘農人也縣犯大原王廟諱攺爲仙掌焉公即隋煬<lb/>
帝之玄孫元德太子之曾孫恭帝之孫<graphic n="KR0566" url="https://raw.githubusercontent.com/kanripo/KR-Gaiji/master/images/KR0566.png" mimeType="image/png"/>國公行基<lb/>
之子粤若稽古崇德象賢統承先王脩其禮物惟丞<lb/>
相保寜西漢惟太尉亮弼東朝功書王家澤流后嗣<lb/>
亦猶司徒之敬敷五教殷德日新后稷之播時百榖<lb/>
周有大賚隋高祖昩旦丕顯齊聖廣淵皇天眷佑誕<lb/>
受顧命恭皇帝遜位明敡能讓天下作賔皇室與國<lb/>
<pb n="KR4c0004_SBCK_009-1b"/>
咸休系承百代之宗國稱二王之後公山河積氣淸<lb/>
白餘基孝友著於閨門信義行於邦國縱心妙用不<lb/>
出戶庭覃思典墳不窺園圃及其上公傳位命服居<lb/>
前有怵惕之心無驕矜之色漢之平帝猶敬劉歆魯<lb/>
之戴公尚聞商頌大唐貴爲辰極富有寰瀛用三王<lb/>
之禮以同天地奏八代之樂以答神祗郊上玄定㤗<lb/>
畤金繩玉匣日觀登封左箇西偏明堂布政未嘗不<lb/>
虞賔在列周客來庭禮秩尊於百僚贊拜絶於群后<lb/>
猶能小心畏懼恪愼肅恭上帝時歆下人祗協以爲<lb/>
藩屏以訓子孫禀命不融享年五十有五嗚呼哀哉<lb/>
越某月葬於某原嗣子某官生盡其孝死盡其哀學<lb/>
<pb n="KR4c0004_SBCK_009-2a"/>
不替於爲䘮禮有踰於鑚燧卜其宅兆俾無後艱述<lb/>
其家風謂之不朽其銘曰<lb/>
有客有客乗殷之馬建于上公尹兹東夏有客有客<lb/>
乗殷之輅作賔王家率由典故天之蒼蒼人之亡亡<lb/>
栢檟成行魂歸故鄉<lb/>
　　　常州刺史伯父東平楊公墓誌銘<lb/>
楊氏之先其來尚矣在皇爲皇軒在帝爲帝嚳在王<lb/>
爲周武在覇爲晉文此之謂不朽西京爲丞相東漢<lb/>
爲司徒魏室爲九卿晉朝爲八座此之謂代禄公諱<lb/>
德裔字德裔弘農華隂人也即常州剌史華山公之<lb/>
元孫左衛將軍武安公之長子生而岐嶷代不乏賢<lb/>
<pb n="KR4c0004_SBCK_009-2b"/>
事親以孝聞在鄉黨恂恂如也始以父任爲太子左<lb/>
千牛備身轉秀容華亭福昌雒四縣令詔封東平公<lb/>
䇿勲上柱國是時也天子仄席求賢勵精爲化以公<lb/>
屈臨小縣焉用牛刀處治中别駕之任方展其驥足<lb/>
耳擢拜頴州幽州二司馬寛以制猛嚴而不殘每行<lb/>
縣録囚徒其所平反者十八九詔徵尚書郎御史中<lb/>
丞謇謇亮直有王臣之節尋以公事去官復拜饒州<lb/>
括州越州都督府三州長史在會稽引陂水漑田數<lb/>
千頃人獲其利于今稱之焉遷棣曹恒常四州剌史<lb/>
歴政淸白爲當時所重於是覽先賢之言知止足之<lb/>
分罷歸初服告老私庭乃率群從子弟營别業於宜<lb/>
<pb n="KR4c0004_SBCK_009-3a"/>
神鄉之望仙里其制宅也宗廟爲先廐庾爲次居室<lb/>
爲後喟然而言曰古人所謂歌於斯哭於斯聚國族<lb/>
於斯者吾知之矣維文明元年夏四月某日薨於正<lb/>
寢春秋八十有五嗚呼哀哉公簡貴不交流俗非禮<lb/>
不動非禮不行望之儼然聽其言也厲博觀史藉不<lb/>
學書生尋章摘句而巳至於臺閣舊事法令科條莫<lb/>
不成誦在心若指諸掌最爲六尚書郎二年御史中<lb/>
丞滿歳宰人者四縣上佐及專城者九州盛德形容<lb/>
𬒳於歌詠門生故吏遍於天下永淳二年輿駕幸東<lb/>
都召見公於金城頓訪以得失公採摭群言悉心以<lb/>
對高宗嗟嘆者良乆賜几杖粟帛鄉里榮之一子令<lb/>
<pb n="KR4c0004_SBCK_009-3b"/>
珍早亡朝夕温淸者四女公慨然有䘮明之痛因不<lb/>
豫彌留遺命以弟之子神毅爲後越垂拱元年春二<lb/>
月某日與夫人隴西李氏合葬於某原禮也逺近會<lb/>
葬千餘人操筆而爲誄者以百數嗚呼哀哉其銘曰<lb/>
巖巖華山峻極于天上侵神氣下固窮泉夫惟積德<lb/>
生我大賢<hi>一其</hi>滔滔河水中國之紀派别九都經營萬<lb/>
里夫惟積潤生我君子<hi>二其</hi>惟忻之城惟華之亭宜陽<lb/>
之地益部之星公爲其宰不殞其名<hi>三其</hi>汝隂之國薊<lb/>
門之北陂水朝黄燕雲夜黑公爲其佐日宣其德<hi>四其</hi>
人踐郎官含香握蘭來居白室直繩明筆潘子一除<lb/>
士師三黜<hi>五其</hi>邑號鄱陽山名括蒼東南之美呉會之<lb/>
<pb n="KR4c0004_SBCK_009-4a"/>
卿展其驥足有頼王祥<hi>六其</hi>四州之大是稱都會千里<lb/>
之榮即分麾盖言旋舊國保兹蓍艾<hi>七其</hi>生爲貴臣死<lb/>
爲貴神隂堂是夜古木非春鄧攸無子天道何親<hi>八其</hi>
　　　杜袁州墓誌銘<lb/>
公諱某字某京兆杜陵人也髙莘之撫教萬方堯帝<lb/>
之平章百姓傳稱聖人之後易曰積善之家在夏爲<lb/>
御龍在周爲唐杜三王以降百代可知車服出於南<lb/>
陽衣冠襲於京兆曾祖榮華後魏秦州别駕祖良宇<lb/>
文朝復州長史父舉唐易州司兵叅軍州事端履道<lb/>
椽史安貞厚於天爵薄於人位闕里之庭學夫詩禮<lb/>
太丘之門執其羔鴈公孝慈而敬威莊而安淹貫義<lb/>
<pb n="KR4c0004_SBCK_009-4b"/>
方周覽典藉服其服則文之以君子之容遂其辭則<lb/>
實之以君子之德起家左翊衛選授貝州府倉叅軍<lb/>
事出自中禁在於外臺謹其盖藏實其倉庾尋遷蓬<lb/>
州咸安許州長杜湘州洛陽三縣令地方百里官歴<lb/>
三城言非法度不出於口行非公道不萌於心令不<lb/>
肅而威宣教不舒而德洽轉虢州司馬制授朝散大<lb/>
夫婺州司馬又遷蘇州長史加中散大夫鸞鳳不棲<lb/>
於枳棘鷰雀不集於梧桐宜得其材非公莫可我大<lb/>
周誕受萬國寵綏四方建官惟賢垂拱而理乃命公<lb/>
爲朝議大夫使持節袁州諸軍事守袁州剌史天王<lb/>
之使列國之君發其德音而勸不用賞正其顔色而<lb/>
<pb n="KR4c0004_SBCK_009-5a"/>
禁不用刑德成而位尊名遂而身退乞骸告老謝病<lb/>
言歸以某年月日終於淮海之舘春秋七十有七嗚<lb/>
呼哀哉夫人太原王氏魏驃騎大將軍新昌公平之<lb/>
曾孫唐蜀王府典軍上柱國志隆之女也纂承洪烈<lb/>
嗣續徽音中外柔加小大懷睦夫人之化國風美於<lb/>
鵲巢寶劒之沉夜氣衝於牛斗享年四十八嗚呼咸<lb/>
亨二年某月日終長杜之官第維天授三年春二月<lb/>
合祔於杜陵之平原禮也王人吊祭儀仗官給長子<lb/>
某官等毁形於骨痛貫於心父母哀哀昊天莫報佳<lb/>
城鬱鬱白日何年願述餘風式銘幽壤其銘曰<lb/>
鳳凰鳴矣于彼高崗顯允君子邦家之光猗歟令德<lb/>
<pb n="KR4c0004_SBCK_009-5b"/>
秀於閨房歳云暮矣池樹荒凉死則同穴如何彼蒼<lb/>
　　　隰川縣令李公墓誌銘<lb/>
公諱嘉字大善隴西成紀人也趙郡太守雍州大中<lb/>
正上開封府永康公之孫幽州都督鎮軍大將軍上<lb/>
柱國丹陽公之子重華以文明允塞謨九德於臯陶<lb/>
仲尼以恭儉温良繙六經於柱史將軍李牧人主願<lb/>
其同時河尹李膺天下思其執御况乎衣冠代美祖<lb/>
考家聲占於日月爲宗周之姬姓誓以山河則炎漢<lb/>
之劉氏公門承將相地積英靈望之儼然横㫁山而<lb/>
鬱起聽其言也注懸河而不竭王則秦王所見天照<lb/>
白虹劒則殷帝所傳星浮紫氣假使蔡中郎之博學<lb/>
<pb n="KR4c0004_SBCK_009-6a"/>
郭有道之人倫何嘗不聞迎王粲而倒屣爲茅容而<lb/>
下拜起家爲太子左千衛以調升也按河圖於玉版<lb/>
震一索而爲長男考天象於銅渾心前星而爲太子<lb/>
直城霞遶曲障雲平出入靑牓之門周旋黑衣之列<lb/>
稍遷越王府戶曹叅軍越之建國也地居南斗之躔<lb/>
王之受封也禮極東門之拜郎爵所以隆懿親恭和<lb/>
所以資明德一言而干楚后即從雲夢之畋三見而<lb/>
說趙王仍襲上卿之印又遷隰川令川原爽塏風俗<lb/>
和平晉獻公之㣧夷吾是邑代㳟王之子郢容爲侯<lb/>
陽泉依六壁之城孟津合三溪之水公以輜車就列<lb/>
墨綬當官有𧖟績於郕人用牛刀於魯邑市鄽無競<lb/>
<pb n="KR4c0004_SBCK_009-6b"/>
不假鞭絲學校方興唯聞擊石諸侯取其軌則四海<lb/>
瞻其儀表爲杜陵之男子誰繼後曹蔑鄉里之小人<lb/>
願辭彭澤於是退歸初服就養私門戯嬰兒於階下<lb/>
扶老子於井上尋丁外艱哀毁踰制加人一等俯就<lb/>
三年服闋襲封丹陽公勲上騎都尉公以安車禮盛<lb/>
賜杖年髙𬒳服先王之道游優太平之化左琹右書<lb/>
謀孫翼子居常飽德不言何氏之萬錢直置當仁豈<lb/>
特于公之駟馬淸風可賞必有鸞鳳相期白雪時遊<lb/>
多以神仙見屬義形於金石節貫於松筠西山五日<lb/>
之朝將化羽而生翼北海明年之驗便展辰而至巳<lb/>
以永淳元年八月二十一日終于京師道政里之私<lb/>
<pb n="KR4c0004_SBCK_009-7a"/>
第享年七十二嗚呼哀哉長子隨州光化縣令守節<lb/>
等哀纒弔鶴痛結鄰人孝之始也則身體髪膚所以<lb/>
全其性孝之終也則衣裳棺槨所以成其禮天高八<lb/>
萬想京兆而何從地濶三阡對任城而有恨越弘道<lb/>
二年歳次甲申正月甲申朔二十六日巳酉陪葬於<lb/>
昭陵東南之平原烱樗櫟庸材瓶筲小器仰惟先友<lb/>
叨雅契於金環俯逮婚<hi>嘉集作</hi>姻荷深知於玉潤南容<lb/>
有道僅聞將聖之言東武建瑩俄述安仁之賦嗚呼<lb/>
哀哉乃作銘曰<lb/>
愛初帝子堯之大理降及真人國之柱史衣冠百代<lb/>
慶靈千祀吉兆占熊嘉名贈鯉聿脩厥德必復其始<lb/>
<pb n="KR4c0004_SBCK_009-7b"/>
大孝因心至仁由巳肅成門内章華宫裏父任爲郎<lb/>
學優則<hi>從集作</hi>仕陽山之曲蜀江之涘月旦乗鳬田間<lb/>
狎雉其心若鏡其直如矢亟攺炎凉罷歸桑梓象賢<lb/>
舊國安車暮齒忽愴池臺俄悲生死郭門一望郊烟<lb/>
四起夫復何言平生巳矣<lb/>
　　　李懷州墓誌銘<lb/>
公諱冲寂字廣德隴西狄道人也左衛大將軍西平<lb/>
王之孫荆州大都督漢陽王之子今上之族兄也原<lb/>
夫帝堯之緒運期受於天漢顓頊之胄大命集於皇<lb/>
家光耀則若木十枝波瀾則長河九派或中軍按部<lb/>
金鼔所以接其聲或剌史班條冕旒所以彰其德信<lb/>
<pb n="KR4c0004_SBCK_009-8a"/>
可謂玉林多寶天族多竒以御邦家以藩王室者也<lb/>
公山河誕慶辰昴發祥金多木少孔文舉之天骨玉<lb/>
㓗水淸華子全之神彩南陽季恭偉懸識宰臣沛國<lb/>
趙元儒竊知公望編漢皇之兄弟列周室之邪茅天<lb/>
下稱其八才吾家號爲千里初任尚舎直長稍遷城<lb/>
門郎仍奉勅於弘文舘讀書掌舍諸宫城門列校制<lb/>
詣東觀有黄香之博聞賜其制書有班游之廣學尋<lb/>
授篤部貟外郎轉金部郎中又勅公爲戎州道支度<lb/>
軍糧使天府充牣軍儲委積振南宫之紱冕譽表三<lb/>
臺歴西蜀之江山榮高駟馬遷大府鴻臚二少卿丁<lb/>
艱去職楊播之登太府初聞累遷之命鄭黙之拜鴻<lb/>
<pb n="KR4c0004_SBCK_009-8b"/>
臚遽見終䘮之禮孔宣尼旣祥五日彈不成聲孟獻<lb/>
子加人一等懸而不樂服闋歴靑德齊徐四州剌史<lb/>
東臨巨海西至長原或全齊歴下之軍或大禹徐方<lb/>
之地任隆刑部陶侃八州寄重潯陽桓伊十郡遷宣<lb/>
州剌史呉王舊邑楚國先封江廻鵲尾之城山枕海<lb/>
根之治蜀郡無此計吏則惟薦張堪頴川尤多制書<lb/>
則但稱黄覇廵察使以尤異聞遷陜州剌史觀其井<lb/>
邑虢伯上陽之故墟度其川原周公分陜之遺跡唇<lb/>
齒通其列國咽喉壯其天險善人爲政無待於百年<lb/>
童子行謡先符於兩日于斯時也天以順動帝以㑹<lb/>
昌修封禪於岱嶽作明堂於汶上望山川而遍群神<lb/>
<pb n="KR4c0004_SBCK_009-9a"/>
執玉帛而朝萬國制公檢校司理常伯文昌之省遥<lb/>
接大階建禮之門旁連複道萬機匡賛八座謀猷旣<lb/>
陪軒帝之廵仍覿漢家之事属河縣而南走慿斗骨<lb/>
而爲城居衛蒲東亡界朝鮮而爲役属乘輿乃誅後<lb/>
至討不庭申命六事之人以問三韓之罪制曰師出<lb/>
遼左卿可爲北道主人檢校營州都督石門山險銅<lb/>
鼎河流天文則營室辨方地象則神臺鎮野供其行<lb/>
李鄭國有東道之名爲我主人常山當北州之寄遼<lb/>
東平以功遷蒲州剌史堯都蒲坂舜耕歴山昭襄王<lb/>
始作河橋穆天子至於雷首汝南朕之心腹遂拜韓<lb/>
崇河東吾之股肱時徵季布遷少府監忠信爲主楊<lb/>
<pb n="KR4c0004_SBCK_009-9b"/>
阜齊衡淸白在官常林比德又除蒲州剌史諸童之<lb/>
逄迎郭伋再牧并州百姓之願得耿純復臨東郡孝<lb/>
敬皇帝國之儲嗣乾之長男四極奏於重光二年賔<lb/>
於上帝崇其謚號用黄屋於羽儀卜其園塋象玄宫<lb/>
之制度山陵之建也以公檢校將作大匠游衣漢寢<lb/>
之外抱劒橋山之下百工畢力陳琳於是乎躬親諸<lb/>
吏懷恩魏覇於是乎無謫遷銀青光禄大夫行少府<lb/>
監若夫協時月乗天正秦人徃事遊别舘而祈年漢<lb/>
宫舊儀下明庭而避暑上幸九成宫以公檢校右領<lb/>
軍將軍本官如故董司戎政以戒不虞七校陳其甲<lb/>
兵五營按其軍服領軍之職用文武於紀瞻右軍之<lb/>
<pb n="KR4c0004_SBCK_009-10a"/>
官叙勤勞於常惠尋以公事免左授歸州司馬楚州<lb/>
舊也始得子男之田夔之先也裁爲附庸之國人同<lb/>
賈傳路似長沙伯騫有聲於鄉里仲任見知於筆札<lb/>
制遷中大夫行兖州都督府長史大庭之庫少昊之<lb/>
墟上眞降婁金精吐宿旁瞻日觀木德題山别乗初<lb/>
迎將宣萬邦之化佩刀終爽徒見三公之服以永淳<lb/>
元年某月日行次唐州方城縣遇疾薨朝廷聞而傷<lb/>
之贈懷州剌史公嚴而有禮直而能和行孝立身移<lb/>
忠事主生知者上重之以八索九丘道在斯尊加之<lb/>
以文昭武穆故能入登常伯出踐方州爲六卿之儀<lb/>
表發三軍之號令列長㦸於門前羅曲旃於堂下子<lb/>
<pb n="KR4c0004_SBCK_009-10b"/>
孫朝夕玉樹相輝賔客逺迎玳簪交映悲夫展禽三<lb/>
黜安仁再免奚辭棘署俯集桐華慘舒則不繫隂陽<lb/>
喜愠則不形于顔色何嗟及矣竟遊東岱之山無所<lb/>
不知旋閉南陽之墓二年夏五月日葬於萬年縣龜<lb/>
川鄉之平原長子某官某次子某官某箕裘必復花<lb/>
蕚生光隣人泣其悲慟明主憂其毁瘠觀其弔客不<lb/>
無雙鶴之徵察其成墳自有百烏之感森森隴樹漠<lb/>
漠郊烟右玄㶚而浩蕩左驪山而起伏杜陵萬家之<lb/>
邑非復城池滕公駟馬之銘不知年代其銘曰<lb/>
高陽積德武昭餘慶宅鎬開基封唐起聖協和萬國<lb/>
平章百姓天叙諸侯禮樂宗正<hi>一其</hi>周之曲阜漢之平<lb/>
<pb n="KR4c0004_SBCK_009-11a"/>
陸地則葭莩祥惟嶽瀆鄉黨稱善閨庭雍穆始拜城<lb/>
門即遊天禄<hi>二其</hi>大㣲之位益部之星卿則有六四至<lb/>
丹靑州則有九八牧專城旣踐臺閣仍司甲兵<hi>三其</hi>倚<lb/>
伏無兆遭隳有運賈誼從王桓譚佐郡自忘寵辱曾<lb/>
無喜愠人去何歸天高不問<hi>四其</hi>東都門外長樂宫邊<lb/>
白馬旒旐靑鳥墓田楸桁夾路碑石書年百代之後<lb/>
南陽之阡<hi>五其</hi>
　　　從弟去盈墓誌銘<lb/>
古者黄帝軒轅氏没帝嚳高辛氏作㓜而狥齊長而<lb/>
敦敏則天下之人用其教者百年忠肅㳟懿宣慈惠<lb/>
和則天下之人謂之才者八子黄烏旗而白魚躍有<lb/>
<pb n="KR4c0004_SBCK_009-11b"/>
周武之興王彤弓一而旅矢千有晉文之起覇雖隱<lb/>
公遜位哀侯失國而文之昭也武之穆也司徒爲五<lb/>
教之官有社稷焉有黎人焉丞相臨萬機之職崤函<lb/>
鼎盛赫奕於朱輪河洛台階昭彰於白玉積善餘慶<lb/>
信而有徵國子進士楊去盈字流謙弘農華隂人也<lb/>
曾祖諱𥘉周大將軍隋宗正卿常州剌史順楊公皇<lb/>
朝左光禄大夫華山郡開國公食邑本鄉二千五百<lb/>
户唐虞之稷契魏晉之裴王晏嬰可以事百君臯繇<lb/>
爲之謩九德麾盖兵馬人知牧伯之尊名山大川藴<lb/>
積公侯之氣王考諱安僞鄭王充逼授二十八將封<lb/>
鄫國公尋謀歸順爲充所害皇朝贈大將軍旌忠烈<lb/>
<pb n="KR4c0004_SBCK_009-12a"/>
也陶謙雅尚祖逖雄心會天子之蒙塵見諸侯之釋<lb/>
位雖陳平去就潜懷杖劒之謀而石勒㐫殘遂及推<lb/>
墻之禍父某潤州句容遂州長江二縣令朝散大夫<lb/>
行鄧州司馬文武兼備淸白在躬人無間言位不充<lb/>
量四方取則孔宣父之踐中都百里非才龎士元之<lb/>
登别駕若夫庭生玉樹身帶金鐶有衛玠之風神有<lb/>
張良之容貌蔣琬之譏盛元責在司空陳蕃之對薛<lb/>
勤志淸天下觀其昏定晨省立身揚名怪草蔚其休<lb/>
徵神魚會其冥感莊公獨嘆聞頴叔之純行有道相<lb/>
推見茅容之盡禮則閨門雍穆以孝聞也輔仁會友<lb/>
合志同方晏平仲之善交鮑叔牙之知我張堪死日<lb/>
<pb n="KR4c0004_SBCK_009-12b"/>
妻子惟託於朱暉劉惔生平風月毎思於玄度則朋<lb/>
友之德若蘭芬也朱穆好學中食忘飱譙周研精欣<lb/>
然獨笑張華四海之内若指諸掌班固百家之言無<lb/>
不窮究鈎深致逺恱丘墳也八音繁會五色章明動<lb/>
天地而感鬼神序人倫而成孝敬陽臺並作楚襄王<lb/>
賜雲夢之田上林同時漢武帝給尚書之筆則瓊敷<lb/>
玉藻未足云也自攝齊東序撰杖西膠推宰我之能<lb/>
言貴顔囘之有德成如麟角道尊於璧水之前翼若<lb/>
鴻毛俯拾於金門之下方將咫尺宣室扈從明庭申<lb/>
賈誼之忠讜盡楊雄之規諫豫章七載擢脩幹而聳<lb/>
長條有鳥三年摶積風而運滄海豈期數有迍否天<lb/>
<pb n="KR4c0004_SBCK_009-13a"/>
無皂白苗而不秀秀而不實盖有是夫古人有言殁<lb/>
而不朽者此之謂也春秋二十有六以上元三年五<lb/>
月二十二日殁于京師勝業里嗚呼哀哉至儀鳳四<lb/>
年十二月二日歸葬於華隂之某原不忘本也山河<lb/>
鬱鬱松栢蒼蒼骨肉閉兮歸后土魂魄遊兮思故鄉<lb/>
三荆揺落五都悲凉痛門戸之無主悼人琴之兩亡<lb/>
嗚呼哀哉其銘曰<lb/>
高集逺蹠濁涇淸渭天子諸侯司空太尉星辰鼓舞<lb/>
山澤通氣道在者尊德成爲貴賈家三虎偉節最怒<lb/>
荀氏八龍慈明無雙劍光冲斗璧氣浮江據於道德<lb/>
聞於家邦子之承親温席扇枕子之友悌同輿共寢<lb/>
<pb n="KR4c0004_SBCK_009-13b"/>
朝歌不入盗泉不飲垂露崩雲繁絃縟錦明經大學<lb/>
射䇿鴻都對揚天子高揖司徒鱗翮摶運波濤不虞<lb/>
子之䘮也良可悲夫瞻望不及佇立以泣惟見黄埃<lb/>
心腸以摧躑躅兮徘徊嗚呼兮哀哉長夜漫漫何時<lb/>
旦魂兮魂兮歸去來<lb/>
　　　從弟去溢墓誌銘<lb/>
處士弘農楊去溢年二十即華山公之曾孫大將軍<lb/>
之孫朝散大夫鄧州司馬之第四子也維嶽有五有<lb/>
華山之金石焉山阜相屬合谿懷谷所以鎭其南也<lb/>
維瀆有四有河宗之玉璧焉波瀾汨起廻洑萬里所<lb/>
以經其北也言其土地則巨靈之高掌逺蹠作西漢<lb/>
<pb n="KR4c0004_SBCK_009-14a"/>
之城池叙其衣冠則太尉之四代五公爲東京之柱<lb/>
國然後積勲累德枝分葉散大君有命臨夏日之壇<lb/>
塲天子動容聽秋風之金鼓是以熊羆入兆羔鴈成<lb/>
群黄憲之名聞於海内陳蕃之志掃於天下群童忽<lb/>
聚逢苦李而先知賔客相過問楊梅而即對善父母<lb/>
爲孝善兄弟爲友居家可移之道也利者義之和貞<lb/>
者事之幹元亨日新之德也若夫節陵遺䇿汲冡殘<lb/>
書倚相之八索九丘張華之千門萬戸莫不山藏海<lb/>
納學無所遺至如白雪廻光淸風度曲崔亭伯眞龍<lb/>
之氣揚子雲吐鳳之才莫不玉振金聲筆有餘力逺<lb/>
心天授高興生知盡江海之良圖得烟霞之秘筭貞<lb/>
<pb n="KR4c0004_SBCK_009-14b"/>
不絶俗從容於名教之塲道由人弘坐卧於羲皇之<lb/>
代于時朝廷之上山林之下英儒瞻聞之士洪筆麗<lb/>
藻之客希末光而影集聽餘聲而響和者猶藩籬之<lb/>
望天池鱗介之宗龜龍也嗟乎隂陽爲道大道無亭<lb/>
毒之心禍福惟人聖人有抑揚之教智焉而斃仁焉<lb/>
而終今也則亡歎顔囘之短命死而可作冀隨會之<lb/>
同歸文不在兹乎天之將䘮也以某年某月某日終<lb/>
於某所越儀鳳四年十月二日歸葬於華隂之某原<lb/>
林野彌望關山寥廓樵童牧竪孟嘗君之池臺一去<lb/>
千年丁令威之城郭悲纒於魯衛痛深於花蕚姜肱<lb/>
没齒無因共𬒳之歡鍾毓生年非復同車之樂嗚呼<lb/>
<pb n="KR4c0004_SBCK_009-15a"/>
哀哉其銘曰<lb/>
叔虞建國天錫之唐伯僑受氏食菜於楊五侯簪紱<lb/>
四代軒裳有德有行如圭如璋乃生男子初寢之牀<lb/>
從公小大辨日炎凉天下之寶邦家之光神鋒太阿<lb/>
旗鼓相當事親以禮左右無方交友以信芝蘭有芳<lb/>
文犀徤筆白鳳彫章鵬鷃齊致江湖兩忘謂天輔德<lb/>
則惟其常殱我吉士于何不傷關山摇落洲渚蒼茫<lb/>
黄塵匝地白露爲霜左右刮骨親賔㫁腸摧殘玉樹<lb/>
埋没金鄕交交黄鳥爰集于桑命不可續人之云亡<lb/>
　　　從甥梁錡墓誌銘<lb/>
故右衛率府翊衞安定梁錡年二十有八以上元三<lb/>
<pb n="KR4c0004_SBCK_009-15b"/>
年秋八月某日終於某所圖其景宿天有大梁之星<lb/>
辨其物土地有大梁之國考其衣冠人有大梁之姓<lb/>
綜乹坤而列位兼水土而成文業耕織而樂琴書有<lb/>
梁鴻之雅尚生封侯而死廟食有梁竦之雄圖西山<lb/>
求白鹿之仙東海受黄蛇之寶曾祖某光禄大夫開<lb/>
府儀同三司驃騎將軍淸河太守右衛大將軍同州<lb/>
剌史上柱國郡守旁通於月建儀同上法於太階光<lb/>
禄大夫下大夫之職驃騎將軍大將軍之比祖某河<lb/>
南澠池令鄭州司功叅軍事冀州蒲州二府事司馬<lb/>
朝散大夫紀王府司馬襄州同州二長史仲由宰邑<lb/>
蕭何主吏桓温之徵謝奕暫爲司馬之官周景之禮<lb/>
<pb n="KR4c0004_SBCK_009-16a"/>
陳蕃仍降題輿之命考某國子學生霍王府叅軍并<lb/>
州大都督府兵曹揚州大都府録事叅軍仲尼閒居<lb/>
曰參不敏天子命我叅卿軍事張常山之福應直保<lb/>
金鉤謝太傳之閨門惟生玉樹所以圓光折水真氣<lb/>
衝天孩笑之時見之者知其孝友能言之際聽之者<lb/>
許其聦明審淸河管輅之天文對江夏黄童之日蝕<lb/>
揮其勁翮則鳳凰飛鳴於赤山整其蘭䈥則駿馬騰<lb/>
驤於陸地若夫神龍負卦瑞雀衘書安釐王汲冡之<lb/>
文穆天子羽陵之籍莫不因條報葉望表知裏鄭玄<lb/>
殫見覽萬卷之八千班固洽聞渉五經之四部至如<lb/>
琱弧夜月角力三才鐡劒秋霜烟雲五色莫不推之<lb/>
<pb n="KR4c0004_SBCK_009-16b"/>
以智勇成之以揖讓歴諸侯而說劍直之無前引司<lb/>
馬而操弓觀者如堵可謂多才天縱盛德日新曼倩<lb/>
不讓於詩書翁歸兼強於文武由是交通遂廣聲名<lb/>
益振朱家大俠滕公有然諾之言劇孟過人袁盎有<lb/>
逢迎之禮及其從㣲至著資父事君籍丹書之勲業<lb/>
叅黒衣之行伍神宫海外瞻鏤牓於明山太室雲端<lb/>
奏仙簧於洛水翊駕馳道周廬甲觀方當奉詞出使<lb/>
萬里行封受命忘身三軍拜將豈期年歳朝露浮生<lb/>
過隙漢逸人之雅操命也如何魯司㓂之知言苗而<lb/>
不秀嗚呼哀哉望吾子者空懷倚閭之嘆嗟余弟者<lb/>
獨有亡琴之悲從日月於龜謀考圖書於馬鬛越以<lb/>
<pb n="KR4c0004_SBCK_009-17a"/>
儀鳳三年春二月某日甲子葬於某所悲夫吾見其<lb/>
進由來孔李之家吾謂之甥實曰何劉之族陽元既<lb/>
没瞻舊宅而無成康伯不存對玄言而誰與其銘曰<lb/>
山河帶礪金木精靈磊磊千丈森森五兵騑驂西掖<lb/>
出入東明人壽無幾皇天不平碑㽜郭泰挽送田横<lb/>
終寂寥於相宅空嗟嘆於佳城<lb/>
<pb n="KR4c0004_SBCK_009-17b"/>
</p>
<p>
</p>
  </div>
<div> <lb/>
    <p>
<pb n="KR4c0004_SBCK_010-1a"/>
楊盈川集卷十<lb/>
　　行狀<lb/>
　　　中書令汾隂公薛振行狀<lb/>
高祖德魏給侍中黄門侍郎御史中尉散騎常侍直<lb/>
閣輔國二將軍齊州剌史贈車騎將軍儀同三司華<lb/>
州剌史謚曰簡懿曾祖孝通魏中書黄門二侍郎銀<lb/>
靑光禄大夫散騎常侍關西道大行臺右丞常山太<lb/>
守汾隂侯贈車騎將軍儀同三司齊鄭二州剌史祖<lb/>
道衡齊中書黄門二侍郎隋吏部内史二侍郎上開<lb/>
府儀同三司陵卭潘襄四州剌史襄州緫管司隷大<lb/>
夫皇朝贈上開府臨河縣開國公父收皇朝上開府<lb/>
<pb n="KR4c0004_SBCK_010-1b"/>
兼陜東道大行臺金部郎中天䇿上將軍府紀室叅<lb/>
軍文學舘學士上柱國汾隂縣開國男贈定州剌史<lb/>
大常寺卿謚曰獻河東郡汾隂縣薛振年六十二字<lb/>
元超狀昔者唐堯之協和萬邦也有若四岳之敬順<lb/>
昊天暦象日月虞舜之慎徽五典也有若八元之忠<lb/>
肅㳟懿宣慈惠和夏禹之分别九州也有若咎繇之<lb/>
謨明弼諧允廸厥德殷湯之南征北怨也有若伊尹<lb/>
之格於皇天姬文之受命作周也有若虢叔之聞於<lb/>
上帝自唐虞而列考及秦漢而無譏元首必籍於股<lb/>
肱方隆太平之化賢者必待於明主克致崇尚之業<lb/>
若夫驂駕六龍驅馳七聖斟酌元氣裁成天道者其<lb/>
<pb n="KR4c0004_SBCK_010-2a"/>
惟聖人乎弘闡大猷發揮神化匡正八極阜戌兆人<lb/>
者其惟良宰乎我大唐之建國也粤若神堯明揚側<lb/>
陋文王協於朕卜迎太公於渭水高宗求於朕夢得<lb/>
良弼於傳巖若歳大旱以爲霖雨若濟巨川以爲舟<lb/>
楫者也公含天地之間氣依日月之末光能備九德<lb/>
兼資百行探賾索隱極深研幾齠齡之際羞言覇道<lb/>
詞賦之間巳成王佐六歳襲爵汾隂男十一太宗召<lb/>
見勅弘文舘讀書十六爲神堯皇帝挽郎十九尚和<lb/>
静縣主高宗升儲之日也勅公爲太子通事舍人二<lb/>
十二除太子舍人高宗踐位詔遷朝散大夫守給事<lb/>
中年二十六尋拜中書舍人弘文舘學士三十二丁<lb/>
<pb n="KR4c0004_SBCK_010-2b"/>
太夫人憂去職起爲黄門侍郎固辭不許脩東殿新<lb/>
書畢進爵爲侯公毁瘠過禮多不視事出爲饒州剌<lb/>
史上夢公徵爲右成務四十復爲東臺侍郎是歳也<lb/>
放李義府于卭笮舊制流人禁乗馬公爲之言左遷<lb/>
簡州剌史歳餘上官儀伏誅坐詞翰徃來徙居越嶲<lb/>
五十三赦還拜正諫大夫五十四遷中書侍郎尋同<lb/>
中書門下三品兼檢太子左庶子五十九遷中書令<lb/>
車駕幸洛陽詔公兼戶部尚書與皇太子居守俄以<lb/>
風疾不視事高宗崩輿疾徃成都抗表辭位至於再<lb/>
至於三詔加金紫光禄大夫仍聽致仕以光宅元年<lb/>
季冬旁死魄薨於洛陽豐財里之私第嗚呼哀哉公<lb/>
<pb n="KR4c0004_SBCK_010-3a"/>
地藉膏腴姻連戚里鼎湖長徃拜卿子而爲郎金榜<lb/>
洞開徵列侯而尚主遂乃彈冠筮仕䇿名委質叩天<lb/>
門於畫闕攀鳳翼於紫宸凢升右轄者一年居外臺<lb/>
者兩郡四遷門下三入中書用能爕理我隂陽經緯<lb/>
我天地塩梅我寶鼎梁棟我宸極理百官而察萬人<lb/>
平邦國而和上下借如風后力牧左右軒皇蕭何曹<lb/>
叅謀猷漢室未有一心事主四十餘年叅兩宫而出<lb/>
入歴三臺而陟降合其道也大壑縱其鯤鵬遇其時<lb/>
也名山出其雲雨功成輔弼德邁機深星象不愆方<lb/>
踐中台之位山川並走竟遊東岱之魂天不慗遺民<lb/>
將安仰越翼日詔贈光禄大夫使持節都督秦成武<lb/>
<pb n="KR4c0004_SBCK_010-3b"/>
渭四州諸軍事秦州剌史餘如故賜物四百叚米粟<lb/>
四百石東園秘器㐫事給儀仗至墓所徃還司賔卿<lb/>
監䕶璽書吊祭别降中使賜歛衣一襲雜物百叚又<lb/>
詔陪葬乾陵依故事也公襲封之年也受左傳於同<lb/>
郡韓文汪至天王狩河陽乃廢書而嘆曰周朝豈無<lb/>
良相何得以臣召君文汪異焉神堯皇帝婕妤河東<lb/>
郡夫人公之姑也每侍高宗詞翰高宗嘗顧曰不見<lb/>
婕妤姪經數日便謂社稷不安其見重如此上幸温<lb/>
泉射猛獸公奏䟽極諫上深納焉後因閑居謂公曰<lb/>
我昔在春宫與卿俱少壮光隂倐忽巳三十年徃日<lb/>
賢臣良將索然俱盡我與卿白首相見卿歴觀書傳<lb/>
<pb n="KR4c0004_SBCK_010-4a"/>
君臣共終白首者幾人我觀卿大憐我我亦記卿深<lb/>
公嗚咽稽首謝曰老臣早叅麾盖文皇委之以心膂<lb/>
臣又多幸天皇任之以股肱誓期殺身報國致一人<lb/>
於堯舜伏願天皇遵黄老之術養生衛壽則天下幸<lb/>
甚賜黄金二百鎰公有事君之節也不亦忠乎每讀<lb/>
孝子忠臣傳未嘗不慷慨流涕以爲帝舜非孝子朱<lb/>
雲非忠臣客有譏之者公曰寜有揚君父之過而稱<lb/>
忠孝哉太夫人薨公每哭嘔血杖而後起上見公柴<lb/>
毁泣曰朕遂不識卿卿事朕君父一致遂至於㓕性<lb/>
可謂孝子中書省有一磐石隋内史府君常踞而草<lb/>
詔及公揮翰躍鱗每見此石未嘗不泫然流涕公有<lb/>
<pb n="KR4c0004_SBCK_010-4b"/>
立身之道也不亦孝乎其年脩晉史筆削之美爲當<lb/>
時最孝敬崩詔公爲哀冊上幸九成宫勅皇太子赴<lb/>
行在所置酒别殿享王公以下時太子英王侍皇帝<lb/>
酒酒酣公獻壽曰天皇合易象乹將三男震坎艮今<lb/>
日是也上大恱百官舞蹈稱萬歳賜雜物百叚銀鏤<lb/>
鍾一枚吐蕃不庭詔英王爲元師總戎西討公賦西<lb/>
征詩一首上稱善嗟嘆者乆之因代英王屬和御筆<lb/>
繕寫朝以爲榮公有屬詞之美也不亦文乎黄門侍<lb/>
郎上䟽薦高智周任希古郭正一王義方顧徹孟利<lb/>
貞等後皆有重名歴登淸貴及兼左庶子又表鄭祖<lb/>
玄沈伯儀賀覬鄧玄捷顔強學崔融等十人爲學士<lb/>
<pb n="KR4c0004_SBCK_010-5a"/>
天下服其知人公爲右成務獻封禪書及平夷䇿上<lb/>
深納焉或有抵罪者同類數百經赦令獄官評經年<lb/>
不决竟以死論公上䟽陳其濫詔百官廷議獄官及<lb/>
宰臣未有所决公酬對如響衆咸服焉上歎息曰幾<lb/>
令我殺無辜之人百寮莫不震懼又上䟽陳請備塞<lb/>
垣未幾而匈奴背誕公有神通之鑒也不亦明乎儀<lb/>
表魁傑鬢眉若畫身長七尺四寸望之儼然喜愠不<lb/>
形於色雖至於近習左右胥徒僕妾莫不待之以禮<lb/>
公有行巳之方也不亦㳟乎在饒州六年以仁明馭<lb/>
下鄱陽北崗上忽生芝草一株郡人以爲善政所感<lb/>
共起一舍號曰芝亭因立碑頌德公有馭人之術也<lb/>
<pb n="KR4c0004_SBCK_010-5b"/>
不亦惠乎在卭笮十餘載沉研易象韋編三絶賦詩<lb/>
縱酒以樂當年有醉後集三卷行於世公有安和之<lb/>
德也不亦康乎上初覧萬機公上䟽論社稷安危君<lb/>
臣得失上大驚即日召見不覺膝之前席歎曰覽卿<lb/>
䟽若暗室而照天光臨明鏡而覩萬象此後寵遇日<lb/>
隆每軍國大事必叅謀帷幄在中書獨掌機務者五<lb/>
年出納帝命口占數首上曰使卿長在中書一夔足<lb/>
矣大駕東廵詔公驂乗上曰朕之㽜卿若去一目若<lb/>
㫁一臂關西事重一以委卿因賜物百叚公有社稷<lb/>
之勲也不亦重乎若夫有官功者賜其官族有大行<lb/>
者受其大名公叔列國之倍臣猶安社稷黔婁匹夫<lb/>
<pb n="KR4c0004_SBCK_010-6a"/>
之介節不志仁義古今以爲通訓書藉以爲美談况<lb/>
乎輔佐明主寜濟天下生死無二始終若一業高於<lb/>
六相道貫於五臣其生也榮同心比於周召其死也<lb/>
哀陪葬均於衛霍豈使易名之典不及於會同賜謚<lb/>
之文不傳於終古門生故吏願述德音博士禮官佇<lb/>
聞淸議是則鐘繇之䇿降於皇魏之年王導之䟽寢<lb/>
於中興之日謹狀垂拱元年四月四日故中書令汾<lb/>
陽公府功曹姓名謹狀文昌臺考功竊聞生爲貴臣<lb/>
車服昭其令德死而不朽謚號光其大名今謹按故<lb/>
府主中書令汾隂公贈秦州都督薛元超以王佐之<lb/>
才逢太平之會撫綏萬國康濟兆人力牧輔軒皇未<lb/>
<pb n="KR4c0004_SBCK_010-6b"/>
爲盡善臯陶佐大禹猶有慙德名遂身退生榮死哀<lb/>
羽父之請魯君抑惟舊典衛侯之謚文子庶幾前列<lb/>
謹上<lb/>
　　　左武衛將軍成安子崔獻行狀<lb/>
祖弘壽隋獲鹿嘉樂縣開國侯父萬善皇朝左監門<lb/>
將軍持節隆州諸軍事守隆州剌史上護軍成安縣<lb/>
開國男謚曰信郡縣崔文年六十七夫推其天命南<lb/>
端上將之女考其地靈北極崆峒之武厭次有東方<lb/>
曼倩早逹於孫吳瑯琊有諸葛孔明深期於管樂貞<lb/>
觀九年起家太穆皇后挽郎十六年授營州都督府<lb/>
叅軍事燕齊遼逺所以分置營州天子命我以叅卿<lb/>
<pb n="KR4c0004_SBCK_010-7a"/>
軍事太宗文武聖皇帝把斧鉞動琁璣發四方之人<lb/>
爰整其旅問東夷之罪恭行天罰公自家刑國資父<lb/>
事君樂王粲之神武棄班超之筆硯一鼓作氣方輕<lb/>
肉食之謀七旬舞干始受昌言之拜二十三年遷除<lb/>
王府西閤祭酒梁王武者漢王之少子廣東苑屬平<lb/>
臺則司馬相如所以騁其詞賦陳思王植者魏國之<lb/>
天人遊西園擁飛盖則邯鄲子淑所以爲其賔友永<lb/>
徽六年授晉州司士龍朔三年遷岐州司戸剪桐垂<lb/>
棘珪璧相輝紫鳳寶雞休祥狎至從乾值巽之風土<lb/>
𬒳山帶河之國邑邦君坐嘯方推太守之名鄰國從<lb/>
遊始屈陪臣之禮尋丁外憂三年泣血一慟能使禽<lb/>
<pb n="KR4c0004_SBCK_010-7b"/>
獸莫觸其松栢神仙毎㽜其玉石春秋忽變有君子<lb/>
之終身金革不辭逹賢人之俯就麟德元年有詔起<lb/>
公爲左威衛脩仁府左果毅都尉仍命羽林軍長上<lb/>
乗輿歴日月歩山川詳益部之圖書聽于雲之律吕<lb/>
長城十角盡入隄封高闕三襲並爲州縣於是九姓<lb/>
抗表請築安北府城詔公馳驛許以便宜行事則榮<lb/>
奉中㫖計日期還親降鑾輿待於故都樓上雖復東<lb/>
西萬里張博望之尋河裝槖千金陸大夫之使越猶<lb/>
未聞降星蹕廻帝車擬於陶侃扣天門之八襲方於<lb/>
魯陽㽜白日於三舍若夫類上帝𥚹群神則孔宣父<lb/>
之所刋者五年一狩登㤗山禪梁甫則管夷吾之所<lb/>
<pb n="KR4c0004_SBCK_010-8a"/>
識者十有二君秦皇致風雨之迷魏后積貂羊之耻<lb/>
夫名山之所望非我后而誰哉是以馭蒼龍控玉鳳<lb/>
隂陽不測發揮於作樂之文天地無私揖讓於升中<lb/>
之禮公受陪祠汶上扈蹕梁隂列藩衛於環星受嘉<lb/>
名於捧日與夫茂陵之下獨㽜符命之書河洛之間<lb/>
不覩漢家之事豈同年而語也朝鮮舊壤歌箕子之<lb/>
風謡斗骨危城屬烏孫之背誕地惟孤竹不聞謙讓<lb/>
之名親則同株曾無急難之意特進泉男生以蕭墻<lb/>
構孽蔓草方滋欲去危而就安思轉禍而爲福請歸<lb/>
有道使者相望天皇慜一物之推講詔公於國城内<lb/>
迎接先之以造化之大示之以雷霆之威受其璧焚<lb/>
<pb n="KR4c0004_SBCK_010-8b"/>
其櫬更徴侍子來朝京闕亦猶酈生慿軾入齊國而<lb/>
下其城賈誼上書伏匈奴而笞其背乾元元年詔遷<lb/>
遊騎將軍左威衛義陽府折衝都尉仍加上柱國右<lb/>
羽林軍長上如故是歳也太子太師英國公登壇而<lb/>
拜鑿門而出紫泥明詔不入於三軍之中黄石竒兵<lb/>
自行於九天之外山林爲室不能有藩籬之險魚鼈<lb/>
成橋不能有逃亡之路詔公出使預叅帷幄進竒䇿<lb/>
納嘉謀攘無臂而執無兵戰必勝而攻必取斬大風<lb/>
之翼霧卷靑丘卧長鯨之鱗烟銷碧海二年以平夷<lb/>
功詔除定逺將軍右武衛中郎將檢校左羽林軍總<lb/>
章二年詔遷宣威將軍守左武衛將軍檢校右羽林<lb/>
<pb n="KR4c0004_SBCK_010-9a"/>
襲封成安男咸亨二年進爵爲子尋奉别勅檢校右<lb/>
羽林軍餘如故大夫人以桑榆晩節霧露沉痾减年<lb/>
歳之扶危授皇天之賜藥屢陳表䟽方請告歸頻降<lb/>
絲綸未䝉優許則知忠臣奉上多從孝子之門受命<lb/>
臨戎始見忘家之事潘安仁之愷悌始奉板輿張景<lb/>
㣧之純深終悲畫扇儀鳳三年以内憂解職尋降詔<lb/>
起復本官四年加雲麾將軍正除左武衛將軍檢校<lb/>
右羽林軍如故王人奪服纔聞趙熹之䘮明主相憂<lb/>
獨訝何曾之毁且割哀而從禮將以義而㫁恩受軍<lb/>
麾命服之數掌期門佽飛之職以漢宫淸署忽照邊<lb/>
𤇺秦塞長城遂聞胡馬匈奴未㓕霍去病所以辭家<lb/>
<pb n="KR4c0004_SBCK_010-9b"/>
天子動容周亞夫於焉不拜調露元年詔公龍門鎭<lb/>
守兼於夏州防捍飲水受命倍道兼行鞍甲成勞晦<lb/>
明爲疾璽書降問即日追還中使接迹於家庭尚藥<lb/>
綢繆於錫賚人生詎幾神道何知仰觀於天值三軍<lb/>
之星落俯察於地逢五將之山崩詔書來北斗之門<lb/>
圖像在南宫之壁以三年秋七月薨於紫桂宫右羽<lb/>
林軍之官第詔賜御食并錦𬒳一張常服一襲雜彩<lb/>
百五十叚贈物一百叚粟一百石勅書弔贈禮越常<lb/>
班䘮用所資數優恒典琳琅觸目日月在懷陶謙則<lb/>
戯列旛旗賈逵則常陳部伍閨門有德歡若友朋事<lb/>
君無隱心如鐡石至如出車授鉞東征西討孤虚向<lb/>
<pb n="KR4c0004_SBCK_010-10a"/>
背則雖女子之衆可以當於丈夫前後折旋則雖婦<lb/>
人之兵可以䧟於湯火兎起而鳬舉龍騰而鳳飛無<lb/>
戰不平無城不剋有如馮異羞言大樹之功宛似魯<lb/>
連不受黄金之賞大平之事業行矣人主之恩榮備<lb/>
矣山河之寵乆預同盟社稷之臣俄悲輟祭聖君興<lb/>
悼列辟相趨覩高鳥而歎良弓聞鼓鼙而思將帥宏<lb/>
圖秘畧實無得而稱焉追逺飾終請有易其名者謹<lb/>
狀永隆二年正月十一日故左武衛將軍成安子府<lb/>
功曹某上尚書省考功名也者功之表也謚也者行<lb/>
之跡也公叔文子曾辱四隣之交黔婁先生有餘天<lb/>
下之貴謹按故府主左武衛將軍上柱國成安子崔<lb/>
<pb n="KR4c0004_SBCK_010-10b"/>
獻誕靈辰昴降德山河漢陽閻忠許有良平之䇿潁<lb/>
川徐庶知其管樂之才生覩太平仕逢明主秋風金<lb/>
鼓有司馬之論兵吉日壇塲有將軍之拜職任重而<lb/>
道逺功成而身退荀息百夫之特彼蒼者天相如千<lb/>
載之人猶有生氣珠𥜗玉匣禮備於䘮終筮短龜長<lb/>
事從於先見易名之道盖取之於舊儀累德之文敢<lb/>
望之於執事謹狀<lb/>
　　祭文<lb/>
　　　爲薛令祭劉少監文<lb/>
中書令河東薛某謹以淸酌中牢之奠敬祭故少監<lb/>
劉公之靈惟此陶唐有此冀方上天祚漢人神攸贊<lb/>
<pb n="KR4c0004_SBCK_010-11a"/>
開國承家枝分葉散三貂赫赫於臺省駟馬諼諼於<lb/>
里閈德之有隣吐符兮降神家之積慶受禄兮宜君<lb/>
星躔可以衝南越都邑可以質西秦言鄭公之不死<lb/>
謂張衡之後身雍州爲積高之地初登吏部尚書即<lb/>
喉舌之端始拜郎官見天子而題柱侍明光而握蘭<lb/>
入麟麒之閣圖書掌於河洛測旋玉之璣造化窮於<lb/>
制作大風積也方絶於雲天有力負之生悲於溝壑<lb/>
嗚呼哀哉言念平生求其友聲適我願兮共得朋從<lb/>
之道又吾姨也俱承下嫁之榮良辰美景必躬於樂<lb/>
事茂林脩竹每協於高情援茞蘭而無愧指金石以<lb/>
當行誰言倐忽遽隔幽明人非兮地是心折兮骨驚<lb/>
<pb n="KR4c0004_SBCK_010-11b"/>
卜日兮天未逺隂雲凝兮歳將晩臨平原兮望行幰<lb/>
君一去兮何時返石室兮沉沉蓬萊山兮寂又隂蒼<lb/>
烟漫兮紫苔深陳絮酒兮涕沾襟嗚呼哀哉<lb/>
　　　同詹事府官寮祭郝少保文<lb/>
少詹事鄧玄機永昌令令狐恩府司直王思善楊烱<lb/>
主簿鄭行該等謹以淸酌庶羞之奠敬祭太子少保<lb/>
郝公之靈若夫星象降質山川受氣以道爲尊以和<lb/>
爲貴軒后夢之於大澤文王卜之於淸渭實馮舟檝<lb/>
之功必籍塩梅之味昭昭北斗宫號文昌隱隱西掖<lb/>
池名鳳凰增萬機而叅政本定五字而對休光珥豐<lb/>
貂之韚韚識遺佩之鏘鏘懸車之歳方稱國老歩輦<lb/>
<pb n="KR4c0004_SBCK_010-12a"/>
之榮遂居師保劉蕃以光禄緝熈和嶠以尚書贊道<lb/>
百年方享於期頥五福冀徴於壽考西山訪藥北壁<lb/>
尋經金丹不化玉藥何成梁木斯壞曲池坐平府庭<lb/>
颯而變色寮釆慘而相驚嗚呼哀哉玄機等親聞教<lb/>
義夙承提奬懐德音之不忘痛丹壑之長徃門舘閴<lb/>
寂簾帷彷像奠行潦之蘋繁庶明靈之降饗嗚呼哀<lb/>
哉<lb/>
　　　爲梓州官屬祭陸郪縣文<lb/>
維垂拱二年太歳景戍正月壬寅朔二十二日癸亥<lb/>
長史劉某謹以淸酌庶羞之奠敬祭陸明府之靈夫<lb/>
萬里之别猶使飲淚成血思德音之㫁絶况百年之<lb/>
<pb n="KR4c0004_SBCK_010-12b"/>
分能不憂心如薰想公子兮氛氲惟彼積德挺生夫<lb/>
君天垂白氣地發黄雲江則有汜爲國之紀居傳其<lb/>
政愛人如子山則有梁鎭兹一方君弘其道視人如<lb/>
傷乆勞於外路阻且長曾未朞月人之云亡嗚呼哀<lb/>
哉哀哀弱嗣朝暮一溢皎皎孀妻鐀乎下室蜀門如<lb/>
劔長安如日歸路何從我心如疾嗚呼哀哉凡我在<lb/>
位覊官邊城共戮力兮誰言死生思其人兮造其戸<lb/>
庭恍無見兮寂無聲稱觴兮酹酒心折兮骨驚嗚呼<lb/>
哀哉<lb/>
　　　祭汾隂公文<lb/>
維大唐光宅之元祀太歳甲申冬十有二月戊寅朔<lb/>
<pb n="KR4c0004_SBCK_010-13a"/>
丁亥御辰楊烱以柔毛淸酒之奠敢昭告於故中書<lb/>
令汾隂公之貴神惟公含純德而載誕兮禀元精而<lb/>
秀出備五行而立身兮半千年而委質屬天地之貞<lb/>
觀兮逢聖人之得一若䕫龍稷卨之寅亮舜朝兮若<lb/>
蕭曹魏邴之謀猷漢室懸大名於宇宙兮立大勲於<lb/>
輔弼如何斯人而有斯疾曾未遐壽中年殞卒嗚呼<lb/>
哀哉若夫家傳寶䁀地闢金樓文則屬詞而比事兮<lb/>
學則八索而九丘入則東藩之上相兮出則南面之<lb/>
諸侯唯盡善兮未善固雖休而勿休旣知退而知進<lb/>
兮亦能剛而能柔大才則九功惟叙兮大智則萬物<lb/>
潜周崇德廣業兮樂天知命而不憂嗚呼哀哉門舘<lb/>
<pb n="KR4c0004_SBCK_010-13b"/>
虚兮寂寞歳窮隂兮揺落備物儼兮如存光靈眇兮<lb/>
焉託垂繐帷與祖帳兮罷歌臺與舞閤天子惜其毘<lb/>
余兮群臣思其可作嗚呼哀哉俯循兮弱齡叨襲兮<lb/>
簪纓公夕拜之時也旣齒跡於渠閣公春華之日也<lb/>
又陪遊於層城叅兩宫而承顧盻兮歴二紀而洽恩<lb/>
榮郭有道之青目兮蔡中郎之下迎倐焉今古非復<lb/>
平生無德不報兮願摩頂而至足有生必死兮空飲<lb/>
恨而吞聲天慘慘兮氣冥冥月窮紀兮日上丁籍白<lb/>
茅兮無咎和黍稷兮非馨嗚呼哀哉<lb/>
楊盈川集卷十<lb/>
</p>
<p>
</p>
  </div>
<div> <lb/>
    <p>
<pb n="KR4c0004_SBCK_011-1a"/>
楊盈川集附録<lb/>
　　　唐書本傳　劉昫<lb/>
楊烱華隂人伯祖䖍威武德中官至右衛將軍烱㓜<lb/>
聦敏博學善屬文神童舉拜校書郎爲崇文舘學士<lb/>
儀鳳中太常博士蘇知幾上表以公卿以下冕服請<lb/>
别立節文勅下有司詳議烱獻議曰古者太昊庖犧<lb/>
氏仰以觀象俯以察法造書契而文籍生次有黄帝<lb/>
軒轅氏長而敦敏成而聦明垂衣裳而天下理其後<lb/>
數遷五德君非一姓體國經野建邦設都文質所以<lb/>
再而復正朔所以三而攺夫攺正朔者謂夏后氏之<lb/>
建寅殷人建丑周人建子至於以日繫月以月繫時<lb/>
<pb n="KR4c0004_SBCK_011-1b"/>
以時繫年此三王相襲之道也夫易服色者謂夏后<lb/>
氏尚黒殷人尚白周人尚赤至於山龍華蟲宗彛藻<lb/>
火粉米黼黻此又百代可知之道謹按虞書曰予欲<lb/>
觀古人之象日月星辰山龍華蟲作繪宗彛藻火粉<lb/>
米黼黻絺繡由此言之則其所從來者尚矣日月星<lb/>
辰者光明照下土也山者布散雲雨象聖王大澤霑<lb/>
下也龍者變化無方象聖王應機布殺也華蟲者雉<lb/>
也身𬒳五彩象聖王體兼文明也宗彛者武蜼也以<lb/>
剛猛制物象聖王神武定亂也藻者逐水上下象聖<lb/>
王隨代而應也火者陶冶烹飪象聖王至德日新也<lb/>
粉米者人恃以生象聖王物之所頼也黼能㫁割象<lb/>
<pb n="KR4c0004_SBCK_011-2a"/>
聖王臨事能决也黻能兩巳相背象君臣可否相濟<lb/>
也迨有周氏乃以日月星辰爲旌旗之飾又登龍於<lb/>
山登火於宗彛於是乎制衮冕以祀先王也九章者<lb/>
法陽數也以龍爲首章衮者卷也龍德神異應變潛<lb/>
見表聖王深沉逺智卷舒神化也又制鷩冕以祭先<lb/>
公鷩者雉也有耿介之志表公有賢才能守耿介之<lb/>
節也又制毳冕以祭四望岳瀆之神也武蜼者山林<lb/>
所生明其象也制絺冕以祭社稷土榖之神也社稷<lb/>
粉米由之成象其功也又制玄冕以祭群小祀百神<lb/>
異形難可遍擬但取黻之相背異名也夫以周公之<lb/>
多才也故治定制禮功成作樂夫以孔宣之將聖也<lb/>
<pb n="KR4c0004_SBCK_011-2b"/>
故行夏之時服周之冕先王之法服乃自此之出矣<lb/>
天下之能事又於是乎畢矣今知幾表狀請制大明<lb/>
冕十二章乗輿服之者謹按日月星辰者巳施於旌<lb/>
旗矣龍武山火者又不踰於古矣而云麟鳳有四靈<lb/>
之名玄龜有負圖之應雲有紀官之號水有盛德之<lb/>
象此盖别表休徴終是無踰此象然則皇王受命天<lb/>
地興符仰觀則璧合珠連俯察則銀黄玉紫殫南宫<lb/>
之粉璧不足寫其形狀罄東觀之鈆黄未可紀其名<lb/>
實固不可畢陳於法服也雲者龍之氣也茄者藻之<lb/>
自生也又不假别爲章目也此盖不經之甚也又鸞<lb/>
冕八章三公服之者鸞者太平之瑞也非三公之德<lb/>
<pb n="KR4c0004_SBCK_011-3a"/>
也鷹鸇者鷙鳥也適可以辨祥刑之職也熊者猛獸<lb/>
也適可以旌武臣之力也又稱藻爲水草無所法象<lb/>
引張衡賦蔕倒茄於藻井披紅葩之狎獵請爲蓮華<lb/>
取其文彩者夫茄者蓮也若以蓮代藻變古從今旣<lb/>
不知草木之名又未逹文章之意此又不經之甚也<lb/>
又毳冕六章三品服之者按此王者祀四望服之名<lb/>
也今三品乃得同王之毳冕而三公不得同王之衮<lb/>
名豈惟顛倒衣裳抑亦自相矛盾此又不經之甚也<lb/>
又黻冕四章五品服之考之於古則無其名騐之於<lb/>
今則非章首此又不經之甚也若夫禮唯從俗則命<lb/>
爲制令爲詔乃秦皇之故事猶可以適於今矣若夫<lb/>
<pb n="KR4c0004_SBCK_011-3b"/>
義取隨時則出稱警入稱蹕乃漢國之舊儀猶可以<lb/>
行於代矣亦何取於變周公之軌物攺宣尼之法度<lb/>
者哉由是竟寢知幾所請烱俄遷詹事司直則天初<lb/>
坐從祖弟神讓犯逆左轉梓州司法叅軍秩滿選授<lb/>
盈川令如意元年七月望日宫中出盂蘭盆分送佛<lb/>
寺則天御洛南門與百僚觀之烱獻盂蘭盆賦詞甚<lb/>
雅麗烱至官爲政殘酷人吏動不如意輙榜撻之又<lb/>
所居府舍多進士亭臺皆書榜額爲之美名大爲逺<lb/>
近所笑無何卒官中宗即位以舊寮追贈著作郎文<lb/>
集三十卷烱與王勃盧照隣駱賔王以文詞齊名海<lb/>
内稱爲王楊盧駱亦號爲四傑烱聞之謂人曰吾愧<lb/>
<pb n="KR4c0004_SBCK_011-4a"/>
在盧前耻居王後當時議者亦以爲然其後崔融李<lb/>
嶠張說俱重四傑之文崔融曰王勃文章宏逸有絶<lb/>
塵之迹固非常流所及烱與照隣可以企及盈川之<lb/>
言信矣說曰楊盈川文思如懸河注水酌之不竭旣<lb/>
優於盧亦不减王耻居王後信然愧在盧前謙也<lb/>
　　　新唐書本傳　歐陽脩<lb/>
楊烱華隂人舉神童授校書郎永隆二年皇太子巳<lb/>
釋奠表豪俊充崇文舘學士中書侍郎薛元超薦烱<lb/>
及鄭祖玄鄧玄挺崔螎等詔可遷詹事司直俄坐從<lb/>
父弟神讓與徐敬業亂出爲梓州司法叅軍遷盈川<lb/>
令張說以箴贈行戒其苛至官果以嚴稱吏稍忤意<lb/>
<pb n="KR4c0004_SBCK_011-4b"/>
榜橽之不爲人所多卒於官中宗時贈著作郎<lb/>
　　　贈别楊盈川箴　張說<lb/>
杳杳深谷森森喬木天與之才或解其禄君服六藝<lb/>
道德爲尊君居百里風化之源才勿驕恡政勿苛煩<lb/>
明神是福而小人不寃畏其不畏存其不存作誥兹<lb/>
酒成敗之根勒銘其口禍福之門雖有韶夏勿棄擊<lb/>
轅豈無車馬敢贈一言<lb/>
　　　温泉莊卧病寄楊七烱　宋之問<lb/>
多病卧兹嶺寥寥綣幽獨頼有嵩丘山高枕常在目<lb/>
兹山棲靈異朝夜翳雲族是日濛雨晴返景入巖谷<lb/>
羃幕縁澗草菁菁山下木此意方無窮環顧悵林麓<lb/>
<pb n="KR4c0004_SBCK_011-5a"/>
伊洛何悠漫洲源信重複夏餘鳥獸蕃秋末禾黍熟<lb/>
秉願守樊圃歸閒欣藝牧惜無載酒人徒把凉泉掬<lb/>
　　　祭楊盈川文　宋之問<lb/>
維大周某年月日西河宋某謹以淸酌脯羞之奠敬<lb/>
祭於楊子之靈曰自古皆死不朽者文北河吐液西<lb/>
岳生靈爰恊通氣降精於君伏道孔門遊刄諸子精<lb/>
㣲博識黄中通理屬辭比事宗經匠史玉璞金渾風<lb/>
揺雲起聞人之善若任諸巳受人之恩許之以死惟<lb/>
子堅剛氣凌秋霜行不茍合言不苟忘大君有命徵<lb/>
子文房余亦叨忝隨君頡頑同趨北禁并拜東堂志<lb/>
事俱得形骸兩忘載罹寒暑貧病洛陽裘馬同敝老<lb/>
<pb n="KR4c0004_SBCK_011-5b"/>
㓜均糧自君出宰南浮江海余嘗苦饑今日猶在之<lb/>
子妙年香名早傳從來金馬夙昔崇賢門庭若市翰<lb/>
墨如泉千載之後聞而凛然死而不亡問予何傷傷<lb/>
予命薄益州零落生平之言幽顯相託痛君不嗣匪<lb/>
我孤諾君有兄弟同心異體陟岡增哀歸葬以禮旅<lb/>
櫬飄零于洛之汀我之懷矣感歎入冥見子之弟類<lb/>
子之形悼徃心絶慰存涕盈古人有言一死一生昔<lb/>
子徃矣追送傾城今子來也乃知交情惟郭是戚有<lb/>
崔不易來哭來祭哀文在席惟席何依氷雪泗滿家<lb/>
人哀哀賔從㣲㫁令我傷悲情懃昔時子文子翰我<lb/>
緘我持子宅子兆我營我思子有神鑒我言不欺我<lb/>
<pb n="KR4c0004_SBCK_011-6a"/>
有絮酒子其歆之我亦引滿儻昭神期魂兮歸來聞<lb/>
余此詞<lb/>
　　　唐會要　王溥<lb/>
永隆二年二月六日皇太子親行釋奠之禮畢上表<lb/>
請特延耆碩英髦之士爲崇文舘學士於是薛元超<lb/>
表薦鄭祖玄楊烱崔融等並爲學士<lb/>
　　　容齋隨茟　洪适<lb/>
楊烱等四子之文皆精切有本原其用駢儷作記序<lb/>
碑碣盖一時體格如此而後來頗議之杜詩云王楊<lb/>
盧駱當時體輕薄爲文哂未休爾曹身與名俱㓕不<lb/>
廢江河萬古流正謂此耳身名俱㓕以責輕薄子江<lb/>
<pb n="KR4c0004_SBCK_011-6b"/>
河萬里流指四子也<lb/>
　　　文獻通考　馬端臨<lb/>
楊盈川集二十卷晁氏曰唐楊烱也烱華隂人顯慶<lb/>
四年舉神童授校書郎終婺州盈川令烱博學善屬<lb/>
文與王勃等以文辭齊名海内稱王楊盧駱四才子<lb/>
亦曰四傑烱自謂吾媿在盧前耻居王後張說曰盈<lb/>
川文如懸河酌之不竭耻王後信然媿盧前謙也集<lb/>
本三十卷今多亡逸<lb/>
　　　唐詩紀事<lb/>
烱華隂人永隆二年皇太子已釋奠求豪俊克崇文<lb/>
舘學士後爲盈川令張說以箴贈行戒其苛至官果<lb/>
<pb n="KR4c0004_SBCK_011-7a"/>
以嚴稱卒於官中宗時贈著作郎<lb/>
　　　唐書裴行儉傳　宋祁<lb/>
裴行儉在吏部李敬玄盛稱王勃楊烱盧照隣駱賔<lb/>
王行儉曰士之致逺先器識而後文藝勃等雖有文<lb/>
才然浮躁衒露豈享爵禄之器楊子頗沉黙可至令<lb/>
長餘得令終足矣後勃等皆不得其死而烱終盈川<lb/>
令<lb/>
　　　唐詩品彚　高棅<lb/>
楊烱華隂人舉神童遷盈川令武后時與宋之問分<lb/>
直習藝舘卒有盈川集三十卷<lb/>
　　　楊烱集序　張遜業<lb/>
<pb n="KR4c0004_SBCK_011-7b"/>
楊烱華隂人㓜博學聦慧揮文宏富拜校書郎爲崇<lb/>
文舘學士神童舉也太常博士蘇知幾儀鳯中上表<lb/>
以公卿以下冕服請别立節文勑命詳議於有司烱<lb/>
獻議極詆之言知幾變之不經甚矣由是竟寢知幾<lb/>
所請烱俄遷詹事司直則天初坐從祖弟神讓犯逆<lb/>
左轉梓州司法叅軍秩滿選授盈川令爲政殘酷榜<lb/>
殺下吏輙不爲意美名多榜亭臺耻笑動衆竟卒於<lb/>
官中宗即位贈著作郎以舊僚追及也平生著作惟<lb/>
存是帙三十卷者惜未之見也其自評吾愧在盧前<lb/>
耻居王後張說以其文思如懸河注水酌之不竭旣<lb/>
優於盧亦不减王耻居王後信然愧在盧前謙也論<lb/>
<pb n="KR4c0004_SBCK_011-8a"/>
曰烱之賦詞義明暢若庖丁解牛自中肯綮而渾天<lb/>
考覈更見沉深推暦氏今猶擇焉五言律工緻而得<lb/>
明澹之㫖沈宋肩偕開元諸人去其纎麗盖啓之也<lb/>
諸作差次之五言古詩唐人各自成家備一代制可<lb/>
也然以漢魏鏡之人人懸絶矣<lb/>
楊盈川集附録<lb/>
<pb n="KR4c0004_SBCK_011-8b"/>
<pb n="KR4c0004_SBCK_011-8b"/>
</p>
<p>
</p>
  </div></body>
</text>\m</TEI>
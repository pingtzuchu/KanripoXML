<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文選補遺巻二十四</head> <lb/>
    <p>
<pb n="KR4h0061_WYG_024-1a"/>
欽定四庫全書<lb/>
　文選補遺巻二十四<lb/>
　　　　　　　　　　　　元　陳仁子　輯<lb/>
　書<lb/>
　　諫袁術僭號書<hi>愚曰袁氏舉兵名則以義實則以利苟利而已則視國家如墮甑視</hi>
　　　<hi>兄弟如仇讎而況於名號何顧卒以奔圵憤死宜也孫策父子本附袁氏能一言以規僭號事</hi>
　　　<hi>亦可嘉哉而後卒不免自僭何世之假名竊號者紛紛也</hi>
　　　孫策<lb/>
<pb n="KR4h0061_WYG_024-1b"/>
董卓無道凌虐王室禍加太后暴及𢎞農天子播越宮<lb/>
廟焚毁是以豪傑發憤沛然俱起元惡既斃㓜主東顧<lb/>
乃使王人奉命宣明朝恩偃武脩文與之更始然而河<lb/>
北異謀於黒山<hi>謂袁紹為冀州牧與黑山賊相連</hi>曹操毒被於東徐劉<lb/>
表僭亂於南荆公孫叛逆於朔圵正禮阻兵<hi>劉繇也</hi>𤣥徳<lb/>
爭盟<hi>劉備也</hi>是以未獲從命櫜弓戢戈當謂使君與國同<lb/>
規而舍是弗恤完然有自取之志<hi>完然自得貌</hi>懼非海内企<lb/>
望之意也成湯討桀稱有夏多罪武王伐紂曰殷有重<lb/>
<pb n="KR4h0061_WYG_024-2a"/>
罰此二王者雖有聖徳假使時無失道之過無由逼而<lb/>
取也今主上非有惡於天下徒㓜小脅於彊臣異於湯<lb/>
武之時也又聞㓜主明智聰敏有夙成之徳天下雖未<lb/>
被其恩咸歸心焉若輔而興之則旦奭之美率土所望<lb/>
也使君五世相承<hi>安生京京生湯湯生逢逢生術凡五代</hi>為漢宰輔榮寵<lb/>
之盛莫與為比宜效忠守節以報王室時人多惑圖緯<lb/>
之言妄牽非類之文苟以恱主為美不顧成敗之計古<lb/>
今所慎可不熟慮忠言逆耳駁議致憎苟有益於尊明<lb/>
<pb n="KR4h0061_WYG_024-2b"/>
無所敢辭<hi>術不納䇿遂絶之</hi>
　　戒子姪書<hi>愚曰語似蹈襲意更淳惻為人子弟何厭數聞如是之語耶以昶為東宫官雖</hi>
　　　<hi>使太子日聞之未為無補如曰當則無怨於彼妄則無害於身二語尤人主聽諌之法</hi>
　　　王昶<hi>初魏文帝在東宫為太子庻子其為兄子及子作名字皆依謙實以見其意故兄子</hi>
　　　　<hi>黙字處静沈字處道其子渾字𤣥冲深字道冲遂書戒之曰</hi>
夫人為子之道莫大於寳身全行以顯父母此三者人<lb/>
知其善而或危身破家陷於滅亡之禍者何也由所祖<lb/>
習非其道也夫孝敬仁義百行之首行之而立身之本<lb/>
<pb n="KR4h0061_WYG_024-3a"/>
也孝敬則宗族安之仁義則鄉黨重之此行成於内名<lb/>
著於外者矣人若不篤於至行而背本逐末以陷浮華<lb/>
焉以成朋黨焉浮華則有虛偽之累朋黨則有彼此之<lb/>
患此二者之戒昭然著明而循覆車滋衆逐末彌甚皆<lb/>
由惑當時之譽昧目前之利故也夫富貴聲名人情所<lb/>
樂而君子或得而不處何也惡不由其道耳患人知進<lb/>
而不知退知欲而不知足故有困辱之累悔吝之咎語<lb/>
曰如不知足則失所欲故知足之足常足矣覽往事之<lb/>
<pb n="KR4h0061_WYG_024-3b"/>
成敗察將來之吉凶未有干名要利欲而不厭而能保<lb/>
世持家永全福禄者也欲使汝曹立身行巳遵儒者之<lb/>
教履道家之言故以𤣥黙沖虛為名欲使汝曹顧名思<lb/>
義不敢違越也古者盤杅有銘几杖有誡俯仰察焉用<lb/>
無過行況在巳名可不戒之哉夫物速成則疾亡晚就<lb/>
則善終朝華之草夕而零落松柏之茂隆寒不衰是以<lb/>
大雅君子惡速成戒闕黨也若范匄對秦客而武子擊<lb/>
之折其委笄惡其掩人也<hi>國語曰范文子暮退於朝武子曰何暮也對曰有秦客庾</hi>
<pb n="KR4h0061_WYG_024-4a"/>
<hi>辭於朝大夫莫之能對也吾知三焉武子怒曰大夫非不能也讓父兄也爾童子而三掩人於朝吾不在晉國</hi>
<hi>亡無日也擊之以杖折其委笄臣松之案對秦客者范燮也此云范匄盖誤也</hi>夫人有善鮮不<lb/>
自伐有能者寡不自矜伐則掩人矜則陵人掩人者人<lb/>
亦掩之陵人者人亦陵之故三郤為戮於晉王叔負罪<lb/>
於周不惟矜善自伐好爭之咎乎故君子不自稱非以<lb/>
讓人惡其盖人也夫能屈以為伸讓以為得弱以為彊<lb/>
鮮不遂矣夫毁譽愛惡之原而禍福之機也是以聖人<lb/>
慎之孔子曰吾之於人誰毁誰譽如有所譽必有所試<lb/>
<pb n="KR4h0061_WYG_024-4b"/>
又曰子貢方人賜也賢乎哉我則不暇以聖人之徳猶<lb/>
尚如此況庸庸之徒而輕毁譽哉昔伏波將軍馬援戒<lb/>
其兄子言聞人之惡當如聞父母之名耳可得而聞口<lb/>
不可得而言也斯戒至矣<hi>臣松之以為援之此誡可謂切至之言不刊之訓也凡道</hi>
<hi>人過失盖謂居室之愆人未之知則由已而發者也若乃行事得失已暴於世因其善惡即以為誡方之於彼</hi>
<hi>則有愈焉然援誡稱龍伯髙之美言杜季良之惡致使事徹時主季良以敗言之傷人孰大於此與其所誡自</hi>
<hi>相違伐</hi>人或毁已當退而求之於身若已有可毁之行則<lb/>
彼言當矣若已無可毁之行則彼言妄矣當則無怨於<lb/>
<pb n="KR4h0061_WYG_024-5a"/>
彼妄則無害於身又何反報焉且聞人毁已而忿者惡<lb/>
醜聲之加人也人報者滋甚不如黙而自脩已也諺曰<lb/>
救寒莫如重裘止謗莫如自修斯言信矣若與是非之<lb/>
士凶險之人近猶不可況與對校乎其害深矣夫虛偽<lb/>
之人言不根道行不顧言其為浮淺較可識别而世人<lb/>
惑焉猶不檢之以言行也近濟隂魏諷山陽曹偉皆以<lb/>
傾邪敗没熒惑當世挾持姦慝驅動後生雖刑於鈇鉞<lb/>
大為炯戒然所汙染固已衆矣可不慎歟<hi>世語曰黄初中孫權通章</hi>
<pb n="KR4h0061_WYG_024-5b"/>
<hi>表偉以白衣登江上與權交書求賂欲以交結京師故誅之</hi>若夫山林之士夷叔之<lb/>
倫甘長饑於首陽安赴火於緜山雖可以激貪勵俗然<lb/>
聖人不可為吾亦不願也今汝先人世有冠冕惟仁義<lb/>
為名守慎為稱孝悌於閨門務學於師友吾與時人從<lb/>
事雖出處不同然各有所取潁川郭伯益好尚通逹敏<lb/>
而有知其為人𢎞曠不足輕貴有餘得其人重之如山<lb/>
不得其人忽之如草吾以所知親之不願兒子為之<hi>伯益</hi>
<hi>名奕郭嘉之子</hi>北海徐偉長不治名髙不求苟得澹然自守惟<lb/>
<pb n="KR4h0061_WYG_024-6a"/>
道是務其有所是非則託古人以見其意當時無所褒<lb/>
貶吾敬之重之願兒子師之東平劉公幹博學有髙才<lb/>
誠節有大意然性行不均少所拘忌得失足以相補吾<lb/>
愛之重之不願兒子慕之<hi>臣松之以為文舒復擬則文淵顯言人之失魏諷曹偉事</hi>
<hi>陷惡逆著以為誡差無可尤至若郭伯益劉公幹雖其人皆徃善惡有定然既交之於昔不宜復毁之於今而</hi>
<hi>乃形於翰墨永傳後葉於舊交則違久要之義於子孫則揚人前世之惡於鄙夫懐深所不取善乎東方之誡</hi>
<hi>子也以首陽為拙栁下為工寄㫖古人無傷當時方之馬王不亦逺哉</hi>樂安任昭先淳粹<lb/>
履道内敏外恕推遜恭讓處不避洿怯而義勇在朝忘<lb/>
<pb n="KR4h0061_WYG_024-6b"/>
身吾友之善之願兒子遵之<hi>昭先名嘏世為著姓夙智性成故郷人為之語曰蔣</hi>
<hi>氏翁任氏童父旌字子旟以至行稱漢末黄巾賊起天下饑荒人民相食宼到博昌聞旌姓字乃相謂曰宿聞</hi>
<hi>任子旟天下賢人也今雖作賊豈可入其鄉耶遂相帥而去由是聲聞逺近州郡並招舉孝廉歴酸棗祝阿令</hi>
<hi>嘏八嵗䘮母號泣不絶聲自然之哀同於成人故㓜以至性見稱年十四始學疑不再問時學者號之神童遂</hi>
<hi>遇荒亂家貧賣魚㑹官稅魚魚貴數倍嘏取直如常又與人共買生口各雇八匹後生口家來贖時價直六十</hi>
<hi>匹共買者欲隨時價收贖嘏自取本價八匹共買者慙亦還取本價比居者擅耕嘏地數十畆種之人以語嘏</hi>
<hi>嘏曰我自以借之耳耕者聞之慙謝還地及邑中爭訟皆詣嘏質之然後意厭其子弟有不順者父兄竊數之</hi>
<hi>曰汝所行豈可令任君知耶其禮教所化率皆如此</hi>若引而伸之觸類而長之汝<lb/>
<pb n="KR4h0061_WYG_024-7a"/>
其庻幾舉一隅耳及其用財先九族其施舍務周急其<lb/>
出入存故老其論議貴無貶其進仕尚忠節其取人務<lb/>
實道其處勢戒驕淫其貧賤慎無戚其進退念合宜其<lb/>
行事加九思如此而已吾復何憂哉<lb/>
　　與桓祕書<hi>愚曰甥舅之讓禮也而温罷黜之是必大有不合於温而託諸此耳</hi>
　　　習鑿齒<hi>晉書本傳鑿齒字彥威襄陽人初鑿齒與其二舅羅崇羅友俱為州從事及遷</hi>
　　　　<hi>别駕以坐越舅右屢經陳請温後激怒既盛乃超拔其二舅相繼為襄陽都督出鑿齒為滎</hi>
　　　　<hi>陽太守温弟祕亦有才氣素與鑿齒相親善鑿齒既罷郡歸與祕書曰</hi>
<pb n="KR4h0061_WYG_024-7b"/>
吾以去五月三日來逹襄陽觸目悲感略無懽情痛惻<lb/>
之事故非書言之所能具也每定省家舅從北門入西<lb/>
望隆中想卧龍之吟東眺白沙思鳳離之聲北臨樊墟<lb/>
存鄧老之髙南眷城邑懐羊公之風縱目檀溪念崔徐<lb/>
之友肆睇魚梁追二徳之逺未嘗不徘徊移日惆悵極<lb/>
多撫乘躊躇慨爾而泣也若乃魏武之所置酒孫堅之<lb/>
所隕斃裴杜之故居繁王之舊宅遺事猶存星列滿目<lb/>
璅璅常流碌碌凡士焉足以感其方寸哉夫芬芳起於<lb/>
<pb n="KR4h0061_WYG_024-8a"/>
椒蘭清響生乎琳琅命世而作佐者必垂可大之餘風<lb/>
髙尚而邁徳者必有明勝之遺事若向八君子者千載<lb/>
猶使我想其為人況相去之不逺乎彼一時也此一時<lb/>
也焉知今日之才不如疇辰百年之後吾與足下不並<lb/>
為景升乎<hi>其風期俊邁如此是時温覬覦非望鑿齒在郡著漢晉春秋以裁正之</hi>
　　與嵇蕃敘離書<hi>愚曰如此離别盖闗大故非陽闗一曲留連之比根萌未樹牙淺弦</hi>
　　　<hi>急能無懼乎蕃以友誼自念則彼奏韶聾俗此植根芳苑其能忘情否則伐木廢矣</hi>
　　　趙至<hi>晉書本傳至字景真代郡人初至與嵇康兄子蕃友善及將逺適乃與蕃書敘離并</hi>
<pb n="KR4h0061_WYG_024-8b"/>
　　　　<hi>陳其志</hi>
昔李叟入秦及關而歎梁生適越登嶽長謡夫以嘉遁<lb/>
之舉猶懐戀恨況乎不得已者哉惟别之後離羣獨逝<lb/>
背榮讌辭倫好經逈路造沙漠雞鳴戒旦則飄爾晨征<lb/>
日薄西山則馬首靡託尋歴曲阻則沈思紆結登髙逺<lb/>
眺則山川攸隔或乃回風狂厲白日寢光徙倚交錯陵<lb/>
隰相望徘徊九臯之内慷慨重阜之顛進無所由退無<lb/>
所據渉澤求蹊披榛覓路嘯詠溝渠良不可度斯亦行<lb/>
<pb n="KR4h0061_WYG_024-9a"/>
路之艱難然非吾心之所懼也至若蘭芷傾頓桂林移<lb/>
植根萌未樹而牙淺弦急每恐風波濳駭危機宻發此<lb/>
所以怵惕於長衢也又北土之性難以託根投人夜光<lb/>
鮮不按劒今將殖橘柚於𤣥朔帶華藕於修陵表龍章<lb/>
於裸壤奏韶武於聾俗固難以取貴矣夫物不我貴則<lb/>
莫之與莫之與則傷之者至矣飄颻逺㳺之士託身無<lb/>
人之鄉總轡遐路則有前言之難懸鞍陋宇則有後慮<lb/>
之戒朝霞啟暉則身疲而遄征太陽戢曜則情劬而夕<lb/>
<pb n="KR4h0061_WYG_024-9b"/>
惕肆目平隰則寥廓而無覩極聽脩原則掩寂而無聞<lb/>
吁其悲矣心傷瘁矣然後知歩驟之士不足為貴也顧<lb/>
景中原憤氣雲踊哀物悼世激情風厲龍嘯大野獸睇<lb/>
六合猛志紛紜雄心四據思躡雲梯横奮八極披艱掃<lb/>
穢蕩海夷嶽蹴崑崙使西倒蹋太山令東覆平滌九區<lb/>
恢維宇宙斯吾之鄙願也時不我與垂翼逺逝鋒距靡<lb/>
加六翮摧屈自非知命孰能不憤悒者哉吾子植根芳<lb/>
苑濯秀清流晞葉華崔飛藻雲肆俯據濳龍之渚仰䕃<lb/>
<pb n="KR4h0061_WYG_024-10a"/>
㳺鳳之林榮曜眩其前艶色餌其後良疇交其左聲名<lb/>
馳其右翺翔倫黨之間弄姿帷房之裏從容顧盼綽有<lb/>
餘裕俯仰吟嘯自以為得志矣豈能與吾曹同大丈夫<lb/>
之憂樂哉去矣嵇生逺離隔矣煢煢飄寄臨沙漠矣悠<lb/>
悠三千路難渉矣攜手之期邈無日矣思心彌結誰云<lb/>
釋矣無金玉爾音而有遐心身雖胡越意存斷金各敬<lb/>
爾儀敦履璞沈繁華流蕩君子弗欽臨紙意結知復何<lb/>
云<lb/>
<pb n="KR4h0061_WYG_024-10b"/>
　　與范寗書<hi>愚曰謂小吏之為耳目秪足為漁獵之資其偏聽生姦之慮與深矣</hi>
　　　徐邈<hi>晉書本傳邈東莞姑幕人時豫章太守范甯欲遣十五議曹下屬城採求風政并吏</hi>
　　　　<hi>假還訊問官長得失</hi>
知足下遣十五議曹各之一縣又吏假歸白所聞見誠<lb/>
是足下留意百姓故廣其視聽吾謂勸導以實不以文<lb/>
十五議曹欲何所敷宣邪庻事辭訟足下聽斷允塞則<lb/>
物理足矣上有理務之心則下之求理者至矣日昃省<lb/>
覽庻事無滯則吏慎其負而人聽不惑豈須邑至里詣<lb/>
<pb n="KR4h0061_WYG_024-11a"/>
飾其㳺聲哉非徒不足致益乃是蠶漁之所資又不可<lb/>
縱小吏為耳目也豈有善人君子而干非其事多所告<lb/>
白者乎君子之心誰毁誰譽如有所譽必由歴試如有<lb/>
所毁必以著明託社之䑕政之甚<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>自古以來欲為左<lb/>
右耳目者無非小人皆先因小忠而成其大不忠先藉<lb/>
小信而成其大不信遂使君子道消善人輿尸前史所<lb/>
書可為深鑒足下選綱紀必得國士足以攝諸曹諸曹<lb/>
皆是良吏則足以掌文案又擇公方之人以為監司則<lb/>
<pb n="KR4h0061_WYG_024-11b"/>
清濁能否與事而明足下但平心居崇何取於耳目哉<lb/>
昔明徳馬后未嘗顧與左右言可謂逺識況大丈夫而<lb/>
不能免此乎<lb/>
　　報虞預書<hi>愚曰沈抑不自拔而諸公稱譽之至顯榮臧文仲之於下惠其可愧矣</hi>
　　　賀循<hi>時楊方好學有才初為郡鈐下威儀諸葛恢奇之遣方為文薦郡功曹主簿虞預稱</hi>
　　　　<hi>美之遂以示循</hi>
此子開拔有志意只言異於凡猥耳不圖偉才如此其<lb/>
文甚有奇分若出其胷臆乃是一國所推豈但牧豎中<lb/>
<pb n="KR4h0061_WYG_024-12a"/>
逸羣耶聞處舊黨之中好有謙沖之行此亦立身之一<lb/>
隅然世衰道䘮人物彫弊每聞一介之徒有向道之志<lb/>
冀之願之如方者乃荒萊之特苗鹵田之善秀資質已<lb/>
良但沾染未足耳移植豐壤必成嘉榖足下才為世英<lb/>
位為朝右道隆化立然後為貴昔許子將拔樊仲昭於<lb/>
賈豎郭林宗成魏徳公於畎畆足下志隆此業二賢之<lb/>
功不為難及也<lb/>
　表<lb/>
<pb n="KR4h0061_WYG_024-12b"/>
　　上銅馬式表<hi>愚曰馬政國家之大務也馬援善用兵又精於相馬其有九方臯之巨眼</hi>
　　　<hi>乎是法當與相經並行天地間</hi>
　　　馬援<hi>援好騎善别名馬於交阯得駱越銅鼓乃鑄為馬式還上之因表曰</hi>
夫行天莫如龍行地莫如馬<hi>史記平準書曰以為在天莫如龍在地莫如馬</hi>馬<lb/>
者甲兵之本國之大用安寧則以别尊卑之序有變則<lb/>
以濟逺近之難昔有騏驥一日千里伯樂見之昭然不<lb/>
惑<hi>伯樂秦穆公時善相馬者也桓寛鹽鐵論曰騏驥負鹽車垂頭於太行之坂見伯樂則噴而長鳴</hi>近<lb/>
世有西河子輿亦明法子輿傳西河儀長儒長儒傳茂<lb/>
<pb n="KR4h0061_WYG_024-13a"/>
陵丁君都君都傳成紀楊子阿臣援嘗師事子阿受相<lb/>
馬骨法考之於行事輙有驗效臣愚以為傳聞不如親<lb/>
見視景不如察形今欲形之於生馬則骨法難備具又<lb/>
不可傳之於後孝武皇帝時善相馬者東門京<hi>東門姓也京名</hi>
<hi>也</hi>鑄作銅馬法獻之有詔立馬於魯班門外則更名魯<lb/>
班門曰金馬門臣謹依儀氏䩭中中帛氏口齒謝氏唇<lb/>
鬐丁氏身中備此數家骨相以為法<hi>援銅馬相法曰水火欲分明水火在</hi>
<hi>鼻兩孔間也上唇欲急而方口中欲紅而有光此馬千里頷下欲深下唇欲緩牙欲前向牙欲去齒一寸則四</hi>
<pb n="KR4h0061_WYG_024-13b"/>
<hi>百里牙劔鋒則千里目欲滿而澤腹欲充賺欲小本肋欲長懸薄欲厚而緩懸薄股也腹下欲平滿汙溝欲深</hi>
<hi>而長膝本欲起肘腋欲開膝欲方蹄欲厚三寸堅如石䩭音居竒反○馬髙三尺五寸圍四尺四寸有詔置於</hi>
<hi>宣徳殿下以為名馬式焉</hi>
　　後出師表<hi>迂齋樓氏曰一篇首尾多是說事不可已之意所以不可已者以漢賊不兩立</hi>
　　　<hi>王業不偏安故也血脉聫屬條貫統紀森然不亂宜與前表兼看○愚曰國讎必報國耻必雪</hi>
　　　<hi>故古人用兵有為弔民伐罪出者湯武是也有為復讎刷耻出者光武是也孔明之用蜀亦難</hi>
　　　<hi>矣今年出祁山明年出五丈原盖其勢有不容已者讀出師前表賢邪臧否見孔明識治國之</hi>
　　　<hi>大規讀出師後表偏安兩立見孔明識立國之大本比之宴安江左者豈知孔明心事哉</hi>
<pb n="KR4h0061_WYG_024-14a"/>
　　　諸葛亮<lb/>
先帝慮漢賊不兩立王業不偏安故託臣以討賊也以<lb/>
先帝之明量臣之才故知臣伐賊才弱敵彊也然不伐<lb/>
賊王業亦亡惟坐而待亡孰與伐之是故託臣而弗疑<lb/>
也臣受命之日寢不安席食不甘味思惟北征宜先入<lb/>
南故五月渡瀘深入不毛并日而食臣非不自惜也顧<lb/>
王業不可得偏全於蜀都故冒危難以奉先帝之遺意<lb/>
也而議者謂為非計今賊適疲於西又務於東兵法乘<lb/>
<pb n="KR4h0061_WYG_024-14b"/>
勞此進趨之時也謹陳其事如左髙帝明並日月謀臣<lb/>
淵深然渉險被創危然後安今陛下未及髙帝謀臣不<lb/>
如良平而欲以長計取勝坐定天下此臣之未解一也<lb/>
劉繇王朗各據州郡論安言計動引聖人羣疑滿腹衆<lb/>
難塞胸今嵗不戰明年不征使孫策坐大遂并江東此<lb/>
臣之未解二也曹操智計殊絶於人其用兵也髣髴孫<lb/>
吳然困於南陽險於烏巢危於祁連偪於黎陽幾敗北<lb/>
山殆死潼闗然後偽定一時耳況臣才弱而欲以不危<lb/>
<pb n="KR4h0061_WYG_024-15a"/>
而定之此臣之未解三也曹操五攻昌霸不下四越巢<lb/>
湖不成任用李服而李服圖之委夏侯而夏侯敗亡先<lb/>
帝每稱操為能猶有此失況臣駑下何能必勝此臣之<lb/>
未解四也自臣到漢中中間朞年耳然䘮趙雲陽羣馬<lb/>
玉閻芝丁立白夀劉郃鄧銅等及曲長屯將七十餘人<lb/>
突將無前賨叟青羌散騎武騎一千餘人此皆數十年<lb/>
之内所糾合四方之精銳非一州之所有若復數年則<lb/>
損三分之二也當何以圖敵此臣之未解五也今民窮<lb/>
<pb n="KR4h0061_WYG_024-15b"/>
兵疲而事不可息事不可息則住與行勞費正等而不<lb/>
及虛圖之欲以一州之地與賊持久此臣之未解六也<lb/>
夫難平者事也昔先帝敗軍於楚當此時曹操拊手謂<lb/>
天下已定然後先帝東連吳越西取巴蜀舉兵北征夏<lb/>
侯授首此操之失計而漢事將成也然後吳更違盟闗<lb/>
某毁敗秭歸蹉跌曹丕稱帝凡事如是難可逆見臣鞠<lb/>
躬盡力死而後己至於成敗利鈍非臣之明所能逆覩<lb/>
也<lb/>
<pb n="KR4h0061_WYG_024-16a"/>
　　諫伐遼東表<lb/>
　　　曹植<lb/>
臣伏以遼東負阻之國勢便形固帯以遼海今輕軍逺<lb/>
攻師疲力屈彼有其備所謂以逸待勞以飽待饑者也<lb/>
以臣觀之誠未易攻也若國家攻而必剋屠襄平之城<lb/>
懸公孫之首得其地不足以償中國之費虜其民不足<lb/>
以補三軍之失是我所獲不如所䘮也若其不拔曠日<lb/>
持久暴師於野然天時不測水濕無常彼我之兵連於<lb/>
<pb n="KR4h0061_WYG_024-16b"/>
城下進則有髙城深池無所施其功退則有歸塗不通<lb/>
道路纎好東有待釁之吳西有伺隙之蜀吳越東南則<lb/>
荆揚騷動蜀應西境則雍凉三分兵不解於外民罷困<lb/>
於内促耕不解其饑疾蠶不救其寒夫渇而後穿井饑<lb/>
而後殖種可以圖逺難以應卒也臣以為當今之務在<lb/>
於省徭役薄賦歛勤農桑三者既備然後令伊管之臣<lb/>
得施其術孫吳之將得奮其力若此則太平之基可立<lb/>
而待康哉之歌可坐而聞曾何憂於二敵何懼於公孫<lb/>
<pb n="KR4h0061_WYG_024-17a"/>
乎今不恤邦畿之内而勞神於蠻貊之域竊為陛下不<lb/>
取也<lb/>
　文<lb/>
　　釋愁文<lb/>
　　　曹植<lb/>
余以愁慘行吟路邊形容枯悴憂心如醉有𤣥靈先生<lb/>
見而問之曰余將何疾以至於斯答曰吾所病者愁也<lb/>
先生曰愁是何物而能病子乎答曰愁之為物惟惚惟<lb/>
<pb n="KR4h0061_WYG_024-17b"/>
恍不召自來推之則往尋之不知其際握之不盈一掌<lb/>
寂寂長夜或羣或黨去來無方亂我精爽其來也難進<lb/>
其去也易追臨飡困於哽咽煩寃毒於酸嘶加之以粉<lb/>
飾不澤飲之以兼肴不肥温之以金石不消摩之以神<lb/>
膏不希授之以巧笑不恱樂之以絲竹增悲醫和絶思<lb/>
而無措先生豈能為我蓍龜乎先生作色而言曰余徒<lb/>
辯子之愁形未知子愁所由生我獨為子言其發矣今<lb/>
大道既隠子生末季沈溺流俗眩惑名位濯纓彈冠諮<lb/>
<pb n="KR4h0061_WYG_024-18a"/>
趣榮貴坐不安席食不終味遑遑汲汲或憔或悴所鬻<lb/>
者名所拘者利良由華薄雕損正氣吾將贈子以無為<lb/>
之藥給子以淡薄之湯刺子以𤣥虛之針灸子以淳朴<lb/>
之方安子以恢廓之宇坐子以寂寞之牀使王喬與子<lb/>
而逝黄公與子詠歌而行莊生與子具養神之饌老耼<lb/>
與子致愛性之方趣避路以棲迹乘輕雲以翺翔於是<lb/>
精駭魂散改心回趣願納至言仰崇𤣥度衆愁忽然不<lb/>
辭而去<lb/>
<pb n="KR4h0061_WYG_024-18b"/>
　　弔莊周文<lb/>
　　　嵇含<hi>晉書本傳含字君道時𢎞農王粹以貴公子尚主館宇甚盛圖莊周於室廣集朝士</hi>
　　　　<hi>使含為之讚含授筆為弔文又不加㸃</hi>
帝壻王𢎞逺華池豐屋廣延賢彦圖莊生垂綸之象記<lb/>
光達辭聘之事畫真人於刻桷之室載退士於進趣之<lb/>
堂可謂託非其所可弔不可讚也其辭曰<lb/>
邁矣莊周天縱特放大塊授其生自然資其量器虛神<lb/>
清窮𤣥極曠人偽俗季真風既散野無訟屈之聲朝有<lb/>
<pb n="KR4h0061_WYG_024-19a"/>
爭寵之歎上下相陵長㓜失貫於是借𤣥虛以助溺引<lb/>
道徳以自奬户詠恬曠之辭家畫老莊之象今王生沈<lb/>
淪名利身尚帝女連耀三光有出無處池非巖石之溜<lb/>
宅非茅茨之宇馳屈産於皇衢畫兹象其焉取嗟乎先<lb/>
生髙迹何局生處巖岫之居死寄彫楹之屋託非其所<lb/>
没有餘辱悼大道之湮晦遂含悲而吐曲<lb/>
　檄<lb/>
　　諭青徐檄<hi>愚曰人惟理之正者言亦振讀伏隆此檄詞嚴義直足以風動青徐真若掉三</hi>
<pb n="KR4h0061_WYG_024-19b"/>
　　　<hi>寸舌而下齊七十城者豈止愈頭風而已哉</hi>
　　　伏隆<hi>本傳隆字伯文時張歩兄弟各擁彊兵據有齊地拜隆為大中大夫持節使青徐二</hi>
　　　　<hi>州招降郡國隆移檄告曰</hi>
乃者猾臣王莽殺帝盜位宗室興兵除亂誅莽故羣下<lb/>
推立聖公以主宗廟而任用賊臣殺戮賢良三王作亂<lb/>
盜賊從横忤逆天心卒為赤眉所<graphic n="KR0675" url="https://raw.githubusercontent.com/kanripo/KR-Gaiji/master/images/KR0675.png" mimeType="image/png"/>皇天祐漢聖哲應<lb/>
期陛下神武奮發以少制衆故尋邑以百里之軍潰散<lb/>
於昆陽王郎以全趙之師土崩於邯鄲<hi>全趙謂舉趙之地</hi>大肜<lb/>
<pb n="KR4h0061_WYG_024-20a"/>
髙胡望旗消靡鐵脛五校莫不摧破梁王劉永幸以宗<lb/>
室屬籍爵為侯王不知厭足自求禍棄遂封爵牧守造<lb/>
為詐逆今虎牙大將軍屯營十萬已拔睢陽劉永奔迸<lb/>
家已族矣此諸君所聞也不先自圖後悔何及<hi>青徐羣盜得此</hi>
<hi>皆降○三王註見聖公傳</hi>
　　討桓𤣥檄<hi>愚曰劉裕之興晉也辭何其壯其篡晉也志何其奸故以貌取人失之子羽以</hi>
　　　<hi>言取人其失之劉裕乎</hi>
　　　劉裕<hi>桓𤣥篡位衆推裕為盟主以孟昶為長史摠後事檀憑之為司馬百姓願從者千餘</hi>
<pb n="KR4h0061_WYG_024-20b"/>
　　　　<hi>人軍次竹里移檄都下曰</hi>
夫成敗相因理不常泰狡焉肆虐或遇聖明自我大晉<lb/>
屢遘陽九隆安以來皇家多故貞良弊於犲狼忠臣碎<lb/>
於虎口逆臣桓𤣥敢肆陵慢阻兵荆郢肆暴都邑天未<lb/>
忘難凶力寔繁踰年之間遂傾皇祚主上播越流幸非<lb/>
所神器沈辱七廟毁墜雖夏后之罹浞豷有漢之遭莽<lb/>
卓方之於兹未足為喻自𤣥篡逆於今歴載彌年亢旱<lb/>
人不聊生士庶疲於轉輸文武困於版築室家分析父<lb/>
<pb n="KR4h0061_WYG_024-21a"/>
子乖離豈惟大東有杼軸之悲摽梅有傾筐之怨而已<lb/>
哉仰觀天文俯察人事此而可存孰有可亡凡在有心<lb/>
誰不扼腕裕等所以叩心泣血不遑啟處者也是故夕<lb/>
寐宵興摉奬忠烈濳構﨑嶇過於履虎乘機奮發義不<lb/>
圖全輔國將軍劉毅廣武將軍何無忌鎮北主簿孟昶<lb/>
兖州主簿魏詠之寧逺將軍劉道規龍驤參軍劉藩振<lb/>
威將軍檀憑之等忠烈斷金精貫白日荷戈俟奮志在<lb/>
畢命益州刺史毛璩萬里齊契掃定荆楚江州刺史郭<lb/>
<pb n="KR4h0061_WYG_024-21b"/>
昶之奉迎主上宫于尋陽鎮北將軍王元徳等並率部<lb/>
曲保據石頭揚武將軍諸葛長人收集義士已據歴陽<lb/>
征虜參軍庾賾之等濳相連結以為内應同力恊契所<lb/>
在蠭起即日斬偽徐州刺史安成王修青州刺史𢎞義<lb/>
衆既集文武爭先咸謂不有一統則事無以緝裕辭不<lb/>
獲命遂總軍要庶上憑祖宗之靈下罄義夫之節翦馘<lb/>
逋逆蕩清京華公侯諸君或世樹忠貞或身荷爵寵而<lb/>
並俛眉猾豎無由自效顧瞻周道寧不弔乎今日之舉<lb/>
<pb n="KR4h0061_WYG_024-22a"/>
良其㑹也裕以虛薄才非古人受任於既頽之運契接<lb/>
於已替之機丹誠未宣感慨憤激望霄漢以永懐眄山<lb/>
川以增佇投檄之日神馳賊庭<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0061_WYG_024-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選補遺巻二十四<lb/>
</p>
<p>
</p>
  </div>
</body>
</text>
</TEI>
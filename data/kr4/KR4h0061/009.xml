<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文選補遺巻九</head> <lb/>
    <p>
<pb n="KR4h0061_WYG_009-1a"/>
欽定四庫全書<lb/>
　文選補遺巻九<lb/>
　　　　　　　　　　　　元　陳仁子　輯<lb/>
　奏疏<lb/>
　　諌擊匈奴疏<hi>唐仲友曰諌伐匈奴不一人魯恭言最忠厚大抵道徳仁義之説若人君</hi>
　　　<hi>能行其言則與天同大○西山真氏曰太后以私一弟之故横興師旅以挑逺夷公卿言之一</hi>
　　　<hi>切不聽徒欲憲之有功以贖罪而不知適以重其罪○愚曰人稍有私心者決不恤公家之害</hi>
　　　<hi>竇憲擊匈奴非公也私也后假此以護私門憲亦假此以贖私罪吾觀燕然勒銘特乗匈奴飢</hi>
<pb n="KR4h0061_WYG_009-1b"/>
　　　<hi>弱之後遂以成功長安朝㑹幾受尚書萬嵗之拜刺客滿城脅異巳者其心包藏可窺矣公家</hi>
　　　<hi>之利與否不顧也三公如袁安任隗尚不能諌止魯恭言調度貧困豈能遏其私哉</hi>
　　　魯恭<hi>本傳恭字仲康扶風平陵人和帝初立云議遣竇憲與征西將軍耿秉擊匈奴云</hi>
陛下親勞聖思日昃不食憂在軍役誠欲以安定北垂<lb/>
為人除患定萬世之計也臣伏獨思之未見其便社稷<lb/>
之計萬人之命在於一舉數年以來秋稼不熟人食不<lb/>
足倉庫空虚國無蓄積㑹新遭大憂人懷恐懼<hi>章帝崩也</hi>陛<lb/>
下躬大聖之徳履至孝之行盡諒隂三年聽於冡宰百<lb/>
<pb n="KR4h0061_WYG_009-2a"/>
姓闕然三時不聞警蹕之音莫不懐思皇皇若有求而<lb/>
不得今乃以盛春之月興發軍役擾動天下以事戎夷<lb/>
誠非所以垂恩中國改元正時由内及外也萬民者天<lb/>
之所生天愛其所生猶父母愛其子一物有不得其所<lb/>
者則天氣為之舛錯況於人乎故愛人者必有天報昔<lb/>
太王重人命而去邠故獲上天之祐<hi>史記古公修后稷公劉之業人皆戴</hi>
<hi>之戎翟攻之人人皆怒欲戰古公曰人以我故戰殺人父子予不忍為乃與私屬盡去邠止於岐山邠人舉國</hi>
<hi>扶老擕弱盡復歸於岐下</hi>是以聖王之制羈縻不絶而已今邊境無<lb/>
<pb n="KR4h0061_WYG_009-2b"/>
事宜當修仁行義尚於無為令家給人足安業樂産夫<lb/>
人道盡於下則隂陽和於上祥風時雨覆被逺方夷狄<lb/>
重譯而至矣易曰有孚盈缶終來有它吉言甘雨滿我<lb/>
之缶誠來有我而吉已<hi>此卦坤下坎上坤為土缶之象也坎為水而之象也坎在坤上</hi>
<hi>故曰甘雨滿我之缶有誠信則它人來附而吉</hi>夫以徳勝人者昌以力勝人者<lb/>
亡今匈奴為鮮卑新殺逺藏於史侯河西去塞千里而<lb/>
欲乘其虚耗利其微弱是非義之所出也前太僕祭肜<lb/>
逺出塞外卒不見一胡而兵困矣<hi>永平十六年竇固祭肜耿秉來苗等四道</hi>
<pb n="KR4h0061_WYG_009-3a"/>
<hi>出擊匈奴固至天山擊走呼衍王肜坐不至涿邪山無所見而還下獄免為庻人</hi>白山之難不<lb/>
絶如綖<hi>白山即天山也公羊傳曰中國不絶若綖</hi>都護陷没士卒死者如積<lb/>
<hi>永平末年焉蓍龜兹共攻没都護陳睦殺吏士二千餘人</hi>迄今被其辜毒孤寡哀思<lb/>
之心未弭仁者念之以為累息柰何復欲襲其迹不顧<lb/>
患難乎今始徵發而大司農調度<hi>文各反</hi>不足使者在道<lb/>
分部督趣<hi>促</hi>上下相迫民間之急亦己甚矣三輔并涼<lb/>
少雨麥根枯焦牛死日甚此其不合天心之效也羣僚<lb/>
百姓咸曰不可陛下獨柰何以一人之計弃萬人之命<lb/>
<pb n="KR4h0061_WYG_009-3b"/>
不䘏其言乎上觀天心下察人志足以知事之得失臣<lb/>
恐中國豈徒匈奴而已哉惟陛下留聖恩休罷士卒以<lb/>
順天心<hi>劉攽曰恩當作思</hi>
　　諌為篤景起第疏<hi>唐仲友曰何敞公正忠厚之士○愚曰人之賢否辭受自别武</hi>
　　　<hi>帝為霍光治第而曰匈奴未滅何以家為太后遣竇憲擊匈奴曽未成功而先為篤景治第二</hi>
　　　<hi>人亦不辭霍以功名終竇以奢侈敗賢否天淵矣</hi>
　　　何敞<hi>本傳敞字文髙扶風平陵人時以竇憲擊匈奴詔使者為憲第篤景並起邸第興造</hi>
　　　　<hi>勞役百姓愁苦敞上疏</hi>
<pb n="KR4h0061_WYG_009-4a"/>
臣聞匈奴謂之桀逆乆矣平城之圍慢書之恥此二辱<lb/>
者臣子所為捐軀而必死髙祖吕后忍怒還忿舍而不<lb/>
誅伏惟皇太后秉文母之操<hi>文母文王之妻太姒也</hi>陛下履晏晏<lb/>
之姿匈奴無逆節之罪漢朝無可慙之恥而盛春東作<lb/>
興動大役元元怨恨咸懷不悦而猥復為衛尉篤奉車<lb/>
都尉景繕修館第彌街絶里臣雖斗筲之人誠竊懷怪<lb/>
以為篤景親近貴臣當為百僚表儀今衆軍在道朝廷<lb/>
焦脣百姓愁苦縣官無用而遽起大第崇飾玩好非所<lb/>
<pb n="KR4h0061_WYG_009-4b"/>
以垂令徳示無窮也宜且罷工匠專憂北邉恤人之困<lb/>
　　除律令條法疏<hi>唐仲友曰經術先王之典法律當世之務學古入官議事以制政乃</hi>
　　　<hi>不迷經術也其爾典常作之師法律也又曰董仲舒儒者本經術兼通世務故欲興禮以措刑</hi>
　　　<hi>陳寵法家通法律兼經學故能附禮以議刑又曰寵除律令仁矣尚是論其末</hi>
　　　陳寵<hi>本傳寵為廷尉又鉤校律令條法溢於甫刑者除之云云未及施行遷鴻臚</hi>
臣聞禮經三百威儀三千故甫刑大辟二百五刑之屬<lb/>
三千禮之所去刑之所取<hi>去禮之人刑以加之故曰取也</hi>失禮則入刑<lb/>
相為表裏者也今律令死刑六百一十耐罪千六百九<lb/>
<pb n="KR4h0061_WYG_009-5a"/>
十八<hi>耐者輕刑之名也</hi>贖罪以下二千六百八十一溢於甫刑<lb/>
者千九百八十九其四百一大辟千五百耐罪七十九<lb/>
贖罪春秋保乾圖曰王者三百年一蠲法漢興以來三<lb/>
百二年憲令稍増科條無限又律有三家其説各異宜<lb/>
令三公廷尉平定律令應經合義者可使大辟二百而<lb/>
耐罪贖罪二千八百并為三千悉刪除其餘令與禮相<lb/>
應以易萬人視聽以致刑措之美傳之無窮<lb/>
　　五經章句取士疏<hi>愚曰史稱徐防奉法周宻防任三公佗無發明而僅及章句取</hi>
<pb n="KR4h0061_WYG_009-5b"/>
　　　<hi>士何也漢無尊宰相之權亦無選宰相之法自永平以來豈無賢相如韓稜之忠正袁安之端介</hi>
　　　<hi>陳寵之寛恤使得賢主而佐之雖為丙魏房杜不難柰何所遇非時而權輕乎仲長統譏當時</hi>
　　　<hi>有曰中世選三公務於清慤謹慎循事習故乃婦女之檢押鄉曲之常人耳惡足居斯位噫選</hi>
　　　<hi>之輕皆由視之輕故也觀統所言何責於防</hi>
　　　徐防<hi>本傳防字謁卿沛國銍人永元十四年拜司空以五經難明宜為章句悟後學</hi>
臣聞詩書禮樂定自孔子發明章句始於子夏<hi>史記孔子没子</hi>
<hi>夏居西河教弟子三百人為魏文侯師</hi>其後諸家分析各有異説漢承亂<lb/>
秦經典廢絶本文畧存或無章句収拾闕遺建立明經<lb/>
<pb n="KR4h0061_WYG_009-6a"/>
博徵儒術開置太學<hi>武帝時開學官置博士弟子員也</hi>孔聖既逺微㫖<lb/>
將絶故立博士十有四家<hi>漢官儀曰光武中興恢𢎞稽古易有施孟梁丘賀京房書</hi>
<hi>有歐陽和伯夏侯勝建詩有申公轅固韓嬰春秋有嚴彭祖顔安樂禮有戴徳戴聖凡十四博士太常差選有</hi>
<hi>聰明威重一人為祭酒總領綱紀也</hi>設甲乙之科<hi>前書曰嵗課甲科四十人為郎中乙科二十人</hi>
<hi>為太子舍人丙學四十人補文學掌故</hi>以勉勸學者所以示人好惡改敝<lb/>
就善者也伏見太學試博士弟子皆以意説不修家法<lb/>
私相容隠開生姦路毎有策試輙興諍訟論議紛錯互<lb/>
相是非孔子稱述而不作又曰吾猶及史之闕文疾史<lb/>
<pb n="KR4h0061_WYG_009-6b"/>
有所不知而不肯闕也今不依章句妄生穿鑿以遵師<lb/>
為非義意説為得理輕侮道術寖以成俗誠非詔書實<lb/>
選本意改薄從忠三世常道專精務本儒學所先臣以<lb/>
為博士及甲乙策試宜從其家章句開五十難以試之<lb/>
解釋多者為上第引文明者為髙説若不依先師義有<lb/>
相伐皆正以為非五經各取上第六人論語不宜射策<lb/>
雖所失或乆差可矯革<hi>東觀記防上疏曰試論語本文章句但通度勿以射策冀令學</hi>
<hi>者務本有所一心專精師門思核經意事得其實道得其真於此𢎞廣經術尊重聖業有益於化雖從來乆六</hi>
<pb n="KR4h0061_WYG_009-7a"/>
<hi>經衰微學問寖淺誠宜反本改矯其失</hi>
　　年老求歸疏<hi>唐仲友曰功成只在乆任班超開西域二十二年然後成功若任之不終</hi>
　　　<hi>則累年之功一旦皆喪○愚曰臣子義先於君而後其身詩漸漸之石病役乆於外而作也而</hi>
　　　<hi>曰武夫東征不遑朝矣蓋思君也大凡臣子其出也為君其歸也特思君班超踰蔥嶺迄縣度</hi>
　　　<hi>在西域三十一年功擬充國而不煩中國之兵智踰馬援而不䧟逺域之讒上疏告歸可謂善</hi>
　　　<hi>保功名惜未語以詩人思君之義幾若戀戀桑梓欲衣繡晝行者後卒歸身洛陽得以遂來朝</hi>
　　　<hi>之志者天也</hi>
　　　班超<hi>本傳超自以乆在絶域年老思土十二年上疏</hi>
<pb n="KR4h0061_WYG_009-7b"/>
臣聞太公封齊五世葬周狐死首丘代馬依風<hi>禮記太公封於</hi>
<hi>營丘比及五世皆反葬於周古之人有言曰狐死正丘首仁也韓詩外傳曰代馬依北風飛鳥揚故巢</hi>夫<lb/>
周齊同在中土千里之間況於逺處絶域小臣能無依<lb/>
風首丘之思哉蠻夷之俗畏壯侮老<hi>前書匈奴其俗壯者食肥美老者食</hi>
<hi>其餘貴壯健賤老弱也</hi>臣超犬馬齒殱常恐年衰奄忽僵仆孤魂<lb/>
捐弃昔蘇武留匈奴中尚十九年今臣幸得奉節帶金<lb/>
銀護西域如自以壽終屯部誠無所恨然恐後世或名<lb/>
為没西域臣不敢望到酒泉郡但願生入玉門闗<hi>玉門闗屬</hi>
<pb n="KR4h0061_WYG_009-8a"/>
<hi>敦煌郡今沙州也去長安三千六百里闗在敦煌縣西北酒泉今肅州也去長安二千八百五十里也</hi>臣<lb/>
老病衰困冒死瞽言謹遣子勇隨獻物入塞<hi>東觀記時安息遣使</hi>
<hi>獻大爵師子超遣子勇隨入塞也</hi>及臣生在令勇目見中土<lb/>
　　勸崇儒學疏<hi>愚曰樊準預儲經學隠逸之士以俟講習何其逺慮也是時安帝即位年</hi>
　　　<hi>甫十二準己慮及此蓋周公抗世子法於伯禽而以㓜教成王意也文帝雖賢且智至使晁錯</hi>
　　　<hi>以術數傅太子其善善儲人於其初哉</hi>
　　　樊準<hi>本傳準字㓜陵宏之族曽孫補尚書郎鄧太后臨朝儒學陵替準乃上疏</hi>
臣聞賈誼有言人君不可以不學故雖大舜聖徳孳孳<lb/>
<pb n="KR4h0061_WYG_009-8b"/>
為善<hi>孟子曰雞鳴而起孜孜為善者舜之徒也</hi>成王賢主崇明師傅<hi>尚書召公為保</hi>
<hi>周公為師相成王為左右</hi>及光武皇帝受命中興羣雄崩擾旌旗亂<lb/>
野東西誅戰不遑啓處然猶投戈講藝息馬論道至孝<lb/>
明皇帝兼天地之姿用日月之明庶政萬機無不簡心<lb/>
而垂情古典游意經藝毎饗射禮畢正坐自講諸儒並<lb/>
聽四方欣欣雖闕里之化矍相之事誠不足言又多徵<lb/>
名儒以充禮官如沛國趙孝琅邪承宫等或安車結駟<lb/>
告歸鄉里或豐衣博帶從見宗廟其餘以經術見優者<lb/>
<pb n="KR4h0061_WYG_009-9a"/>
布在廊廟故朝多皤皤之良華首之老毎讌㑹則論難<lb/>
衎衎共求政化詳覽羣言響如振玉朝者進而思政罷<lb/>
者退而備問小大隨化雍雍可嘉期門羽林介胄之士<lb/>
悉通孝經博士議郎一人開門徒衆百數化自聖躬流<lb/>
及蠻荒匈奴遣伊秩訾王大車且渠來入就學八方肅<lb/>
清上下無事是以議者毎稱盛時咸言永平今學者蓋<lb/>
少逺方尤甚博士倚席不講儒者競論浮麗忘謇謇之<lb/>
忠習諓諓之辭<hi>諓謟言也</hi>文吏則去法律而學詆欺鋭錐刀<lb/>
<pb n="KR4h0061_WYG_009-9b"/>
之鋒斷刑辟之重徳陋俗薄以致苛刻昔孝文竇后性<lb/>
好黄老而清静之化流景武之間臣愚以為宜下明詔<lb/>
博求幽隠發揚巖穴寵進儒雅有如孝宫者徵詣公車<lb/>
以俟聖上講習之期公卿各舉明經及舊儒子孫進其<lb/>
爵位使纘其業復召郡國書佐使讀律令如此則延頸<lb/>
者日有所見傾耳者月有所聞伏願陛下推述先帝進<lb/>
業之道<lb/>
　　盛夏斷獄疏<hi>西山曰按月令之書雖起秦世然先王之制存焉漢興頗用其畧如春行</hi>
<pb n="KR4h0061_WYG_009-10a"/>
　　　<hi>寛大之令布封賞之恩以至秋冬理獄十月而後不復論囚類皆本之月令自髙帝時有趙堯</hi>
　　　<hi>等分舉四時之制至是魏相又為宣帝言之其後李尋告哀帝謂朝廷忽於時月之令諸侍中</hi>
　　　<hi>尚書近臣宜令通知月令之意而盛夏斬人識者知王莽之必亡後漢陳寵魯恭亦嘗論此大</hi>
　　　<hi>畧皆原於月令云</hi>
　　　魯恭<hi>本傳和帝末下令麥秋得案驗薄刑州郡好苛察遂盛夏斷獄恭上疏云云</hi>
臣伏見詔書敬若天時憂念萬民為崇和氣罪非殊死<lb/>
且勿案驗進柔良退貪殘奉時令<hi>言順月令之事</hi>所以助仁徳<lb/>
順昊天致和氣利黎民者也舊制至立秋乃行薄刑自<lb/>
<pb n="KR4h0061_WYG_009-10b"/>
永元十五年以來改用孟夏而刺史太守不深惟憂民<lb/>
息事之原進良退賤之化<hi>月令曰孟夏命太尉贊桀俊遂賢良舉長大行爵出禄必</hi>
<hi>當其位</hi>因以盛夏徵召農人拘對考驗連滯無已司𨽻典<lb/>
司京師四方是則<hi>漢官儀曰司𨽻校尉董領京師及三輔三河𢎞農</hi>而近於春<lb/>
月分行諸部託言勞來貧人而無隠惻之實煩擾郡縣<lb/>
亷考非急逮捕一人罪延十數上逆時氣下傷農業案<lb/>
易五月姤用事經曰后以施命誥四方<hi>誥理也易姤卦象曰天下有風</hi>
<hi>姤后以施命誥四方乾為天君之象也巽為風號令之象也后君也故以喻人君施命也</hi>言君以夏<lb/>
<pb n="KR4h0061_WYG_009-11a"/>
至之日施命令止四方行者所以助微隂也行者尚止<lb/>
之況於逮召考掠奪其時哉比年水旱傷稼人飢流宂<lb/>
<hi>宂散也</hi>今始夏百穀權輿陽氣胎養之時自三月以來隂<lb/>
寒不暖物當化變而不被和氣月令孟夏斷薄刑出輕<lb/>
繫行秋令則苦雨數來五穀不熟<hi>禮記申之氣乗之也苦雨白露之類也時</hi>
<hi>物得而傷</hi>又曰仲夏挺重囚益其食<hi>挺猶寛也</hi>行秋令則草木零<lb/>
落<hi>酉之氣乗之也八月宿直昴為獄主殺</hi>人傷於疫<hi>大陵之氣為害也大陵星名春秋合誠圖</hi>
<hi>曰大陵主死䘮也</hi>夫斷薄刑者謂其輕罪己正不欲令乆繫故<lb/>
<pb n="KR4h0061_WYG_009-11b"/>
時斷之也臣愚以為今孟夏之制可從此令其決獄案<lb/>
考皆以立秋為斷以順時節育成萬物則天地以和刑<lb/>
罰以清矣<lb/>
　　貴戚用威權疏<hi>愚曰西漢之財耗於兵旅夷狄東漢之財耗於外戚權宦兵旅夷蠧</hi>
　　　<hi>在外也外戚權官蠧在内也外者易見内者難防光武賜郭況明帝賜馬族章帝賜竇氏皆賚</hi>
　　　<hi>予無數安帝於耿竇閻顯亦然至三年三公以國用不足奏令吏民得入錢穀為闗内侯虎賁</hi>
　　　<hi>羽林郎五官大夫官府吏緹騎營士各有差用財非其道故取財亦非其道西漢猶可言也東</hi>
　　　<hi>漢其卑矣</hi>
<pb n="KR4h0061_WYG_009-12a"/>
　　　翟酺<hi>本傳酺字子超廣漢雒人安帝始親政事追感祖母宋貴人悉封其家又元舅耿寳</hi>
　　　　<hi>及皇后兄弟閻顯等並用威權酺上疏</hi>
臣聞微子佯狂而去殷叔孫通背秦而歸漢彼非自疎<lb/>
其君時不可也臣荷殊絶之恩䝉值不諱之政豈敢雷<lb/>
同受寵而以戴天履地伏惟陛下應天履阼厯值中興<lb/>
當建太平之功而未聞致化之道蓋逺者難明請以近<lb/>
事徵之昔竇鄧之寵傾動四方兼官重紱盈金積貨至<lb/>
使議弄神器改更社稷豈不以埶尊威廣以致斯患乎<lb/>
<pb n="KR4h0061_WYG_009-12b"/>
及其破壞頭顙墮地願為孤豚豈可得哉夫致貴無漸<lb/>
失必暴受爵非道殃必疾今外戚寵幸功均造化漢元<lb/>
以來未有等比陛下誠仁恩周洽以親九族然禄去公<lb/>
室政移私門覆車重尋寧無摧折而朝臣在位莫肯正<lb/>
議翕翕訾訾更相佐附臣恐威權外假歸之良難虎翼<lb/>
一奮卒不可制故孔子曰吐珠於澤誰能不含<hi>春秋保乾圖曰</hi>
<hi>臣功大者主威侵權并族害已姦行吐珠於澤誰能不舍諭君之權柄外假則必競取以為己利猶珠出於澤</hi>
<hi>中誰能不含取以為已寶也吐猶出也</hi>老子稱國之利器不可以示人<hi>老子</hi>
<pb n="KR4h0061_WYG_009-13a"/>
<hi>道經曰魚不可脱於泉國之利器不可以示人</hi>此最安危之極戒社稷之深計<lb/>
也夫儉徳之恭政存約節故文帝愛百金於露臺飾帷<lb/>
帳於皁囊<hi>文帝常欲作露臺計直百金曰百金中人十家之産何以臺為遂止不作又東方朔曰文</hi>
<hi>帝集上書囊以為殿帷</hi>或有譏其儉者上曰朕為天下守財耳豈<lb/>
得妄用之哉至倉穀腐而不可食錢貫朽而不可校今<lb/>
自初政巳來日月未乆費用賞賜已不可筭斂天下之<lb/>
財積無功之家帑藏單盡民物彫傷卒有不虞復當重<lb/>
賦百姓怨叛既生危亂可待也昔成王之政周公在前<lb/>
<pb n="KR4h0061_WYG_009-13b"/>
召公在後畢公在左史佚在右四子挾而維之目見正<lb/>
容耳聞正言一日即位天下曠然言其法度素定也今陛<lb/>
下有成王之尊而無數子之佐雖欲崇雍熈致太平其<lb/>
可得乎自去年以來災譴頻數地坼天崩髙岸為谷修<lb/>
身恐懼則轉禍為福輕慢天戒則其害彌深願陛下親<lb/>
自勞䘏研精致思勉求忠貞之臣誅逺佞謟之黨損玉<lb/>
堂之盛尊天爵之重割情欲之歡罷宴私之好帝王圖籍<lb/>
陳列左右心存亡國所以失之鑒觀興王所以得之庶<lb/>
<pb n="KR4h0061_WYG_009-14a"/>
災害可息豐年可招矣<lb/>
　　論乳母王聖放恣疏<hi>愚曰凡人之情愛生於所私而驕起於所挾故私之者或</hi>
　　　<hi>酬保抱之微恩而挾之者直肆播弄之大蠧易明夷曰入于左腹獲心意也凡女嬖非佗比其</hi>
　　　<hi>情眤其迹宻權臣不能握政柄而彼握之搢紳不能通音好而彼通之草茆士不能親近顔色</hi>
　　　<hi>而彼近之始也媒身之榮終也胎國之禍成湯桑林六事之責女謁居一蓋惡之深也阿母王</hi>
　　　<hi>聖君以阿保之私也而挾之以驕楊震兩疏詆斥不省其後不至交構太子身死鴈門不止由</hi>
　　　<hi>終而觀是愛而驕之者孰若上無所私而下無所挾之為愈也</hi>
　　　楊震<hi>本傳震字伯起𢎞農華隂人永寧元年代劉愷為司徒明年鄧太后崩内寵始横安</hi>
<pb n="KR4h0061_WYG_009-14b"/>
　　　　<hi>帝乳母王聖因保養之勤縁恩放恣聖子女伯榮出入宫掖傳通姦賂震上疏云云</hi>
臣聞政以得賢為本理以去穢為務是以唐虞俊乂在<lb/>
官四凶流放天下咸服以致雍熈方今九徳未事嬖倖<lb/>
充庭阿母王聖出自賤微得遭千載奉養聖躬雖有推<lb/>
燥居溼之勤<hi>孝經援神契曰母之於子也鞠養殷勤推燥居溼絶少分甘也</hi>前後賞惠<lb/>
過報勞苦而無厭之心不知紀極外交屬託擾亂天下<lb/>
損辱清朝塵㸃日月書誡牝鷄牡鳴<hi>牝雌也牡雄也尚書古人有言牝鷄</hi>
<hi>無晨牝鷄之晨唯家之索</hi>詩刺哲婦喪國<hi>詩大雅曰哲夫成城哲婦傾城</hi>昔鄭莊公<lb/>
<pb n="KR4h0061_WYG_009-15a"/>
從母氏之欲恣驕弟之情幾至危國然後加討春秋貶<lb/>
之以為失教夫女子小人近之喜逺之怨實為難養易<lb/>
曰無由遂在中饋言婦人不得與於政事也宜速出阿<lb/>
母令居外舍斷絶伯榮莫使徃來令恩徳兩隆上下俱<lb/>
美惟陛下絶婉孌之私割不忍之心留神萬幾誡慎拜<lb/>
爵減省獻御損節徵發令野無鶴鳴之歎<hi>詩小雅序曰鶴鳴誨宣王</hi>
<hi>也鄭𤣥註教周宣王求賢人之未仕者</hi>朝無小明之悔<hi>詩小雅序曰小明大夫悔仕於亂也</hi>
大東不興於今<hi>詩小雅序大東刺亂</hi>勞止不怨於下<hi>詩小雅序曰人勞刺厲王</hi>
<pb n="KR4h0061_WYG_009-15b"/>
<hi>也</hi>擬蹤徃古比徳哲王豈不休哉<hi>奏御帝以示阿母等内倖皆懷忿恚</hi>
　　増立捕盜法疏<hi>愚曰治盜亦多術矣陳忠紹父寵學刑尚寛簡如除蠶室刑解臧史</hi>
　　　<hi>三世禁錮及母子兄弟相代死聽赦所代者彬彬父風烈獨捕盜之法糾摘令尉不少貸何也</hi>
　　　<hi>夫昔有責吏輕如漢武泰山之盗二千石不収捕者矣又有責吏重如二世山東之盜郡國争</hi>
　　　<hi>䝉蔽不言者矣而所以治盜者何術也詩曰民之未定職盜為寇記曰寧有盜臣夫盜不求於</hi>
　　　<hi>民而於臣吾謂陳忠捕盜之法終不若陳蕃擇守令之説為愈也</hi>
　　　陳忠<hi>本傳忠字伯始自帝即位以後頻遭元二之戹百姓流亡盜賊並起郡縣更相飾匿</hi>
　　　　<hi>莫肯糾發忠獨以為憂上疏</hi>
<pb n="KR4h0061_WYG_009-16a"/>
臣聞輕者重之端小者大之源故隄潰螘孔氣洩鍼芒<lb/>
<hi>韓子曰千丈之隄以螻螘之穴而潰黄帝素問曰針頭如芒氣出如筐也</hi>是以明者慎微智<lb/>
者識幾書曰小不可不殺詩云無縱詭隨以謹無良蓋<lb/>
所以崇本絶末鉤深之慮也臣竊見元年以來盜賊連<lb/>
發攻亭劫掠多所傷殺夫穿窬不禁則致彊盜彊盜不<lb/>
斷則為攻盜攻盜成羣必生大姦故亡逃之科憲令所<lb/>
急至於通行飲食罪至大辟<hi>通行飲食猶今律云過致資給與同罪也飲音䕃食</hi>
<hi>音寺</hi>而頃者以來莫以為憂州郡督録怠慢長吏防禦不<lb/>
<pb n="KR4h0061_WYG_009-16b"/>
肅皆欲採獲虚名諱以盜賊為負雖有發覺不務清澄<lb/>
至有逞威濫怒無辜僵仆或有跼蹐比伍轉相賦斂或<lb/>
隨吏追赴周章道路是以盜發之家不敢申告鄰舍比<lb/>
里共相壓迮或出私財以償所亡其大章著不可掩者<lb/>
乃肯發露陵遲之漸遂且成俗寇攘誅咎皆由於此前<lb/>
年勃海張伯路可為至戒覆車之軌其迹不逺蓋失之<lb/>
末流求之本源宜紏増舊科以防來事自今彊盜為上<lb/>
官若佗郡縣所糺覺一發部吏皆正法<hi>上官謂郡府也若及也部吏謂</hi>
<pb n="KR4h0061_WYG_009-17a"/>
<hi>督郵游徼也正法依法也</hi>尉貶秩一等令長三月奉贖罪二發尉免<lb/>
官令長貶秩一等三發以上令長免官便可撰立科條<lb/>
處為詔文切勅刺史嚴加糺罰冀以猛濟寛驚懼姦慝<lb/>
頃季夏大暑而消息不協<hi>漢書音義息卦太陽消卦太隂其餘雜卦少隂少陽</hi>寒<lb/>
氣錯時水涌為變天之降異必有其故所舉有道之士<lb/>
可策問國典所務王事過差令處煖氣不效之意庶有<lb/>
讜言以承天誡<lb/>
　　大臣行三年喪疏<hi>愚曰理有可行於君子而不可行於小人者君子知行義故以</hi>
<pb n="KR4h0061_WYG_009-17b"/>
　　　<hi>通喪為重小人無行義故以短喪為幸語曰三年之喪通喪也孝文以日易月此一時權宜之</hi>
　　　<hi>論司徒劉愷開端於初元之三年未及五載尚書令祋諷罷之史謂陳忠奏復宦竪不便嗚呼</hi>
　　　<hi>宦竪貪競無恥之輩也不便豈特此哉</hi>
　　　陳忠<hi>本傳至建光中尚書令祋諷尚書孟布等奏以為孝文皇帝定約禮之制光武皇帝</hi>
　　　　<hi>絶告寧之典貽則萬世誠不可改宜復建武故事忠上疏</hi>
臣聞之孝經始於愛親終於哀戚上自天子下至庶人<lb/>
尊卑貴賤其義一也夫父母於子同氣異息一體而分<lb/>
三年乃免於懷抱先聖縁人情而著其節制服二十五<lb/>
<pb n="KR4h0061_WYG_009-18a"/>
月是以春秋臣有大喪君三年不呼其門閔子雖要絰<lb/>
服事以赴公難退而致位以究私恩故稱君使之非也<lb/>
臣行之禮也<hi>自此以上至臣有大喪並公羊傳之文也閔子騫孔子弟子也遭喪君使之從軍騫</hi>
<hi>乃要絰而服以從軍役事了退家致位喪次極盡私恩故君使之雖非臣從君命有禮也</hi>周室陵遲<lb/>
禮制不序蓼莪之人作詩自傷曰缾之罄矣惟罍之恥<lb/>
言己不得終竟子道亦上之恥也髙祖受命蕭何創制<lb/>
大臣有寧告之科合於致憂之義<hi>論語吾聞夫子人未有自致者也必也親</hi>
<hi>喪乎</hi>建武之初新承大亂凡諸國政多趣簡易大臣既不<lb/>
<pb n="KR4h0061_WYG_009-18b"/>
得告寧而羣司營禄念私鮮循三年之喪以報顧復之<lb/>
恩者禮義之方實為雕損大漢之興雖承衰敝而先王<lb/>
之制稍以施行故籍田之耕起於孝文<hi>文帝二年詔曰農天下之本其</hi>
<hi>開籍田</hi>孝亷之貢發於孝武<hi>武帝元光元年初令郡國舉孝亷</hi>郊祀之禮<lb/>
定於元帝<hi>元帝成帝時匡衡韋𤣥成定迭毁郊祀之禮</hi>三雍之序備於顯宗<lb/>
<hi>三雍明堂辟雍靈臺也雍和也解具明帝紀</hi>大臣終喪成乎陛下<hi>謂安帝詔大臣得行</hi>
<hi>三年喪</hi>聖功美業靡以尚兹孟子有言老吾老以及人之<lb/>
老㓜吾㓜以及人之㓜天下可運於掌臣願陛下登髙<lb/>
<pb n="KR4h0061_WYG_009-19a"/>
北望以甘陵之思揆度臣子之心則海内咸得其所<hi>甘陵</hi>
<hi>安帝母陵陵在清河故言北望</hi>
　　論水災為伯榮疏<hi>愚曰人一溺於所嬖者不悟也易剥之六五貫魚以宫人寵無</hi>
　　　<hi>不利魚隂類也宫人出入宫掖之人也總之得其序使羣隂聽命如貫魚然則不至為害而苟</hi>
　　　<hi>有溺於嬖者未易序之而使不亂也隂類之溺人也甚深而序之也甚難漢安帝與唐睿宗一</hi>
　　　<hi>也安帝不能序故外戚有耿寶閻顯宦宫有江京李閏女謁有王聖君女伯榮各㨗出以為妍</hi>
　　　<hi>睿宗不能序故外戚如武三思妃匹如韋后上官婕妤女謁如太平安樂公主争開門而受賄</hi>
　　　<hi>夫二君皆剥隂時也而非貫魚之主也水災縁徴而生此逆其序則彼孰從序哉</hi>
<pb n="KR4h0061_WYG_009-19b"/>
　　　陳忠<hi>本傳時帝數遣黄門常侍及中使伯榮徃來甘陵而伯榮負寵驕蹇所經郡國莫不</hi>
　　　　<hi>迎為禮謁又霖雨積時河水涌溢百姓騷動忠上疏</hi>
臣聞位非其人則庶事不敘庶事不敘則政有得失政<lb/>
有得失則感動隂陽妖變為應陛下每引災自厚不責<lb/>
臣司臣司狃恩莫以為負<hi>狃習也言屢被恩貸不以災變為憂負</hi>故天心<lb/>
未得隔并屢臻<hi>隔并謂水旱不節</hi>青冀之域滛雨漏河<hi>漏溢也</hi>徐<lb/>
岱之濱海水盆溢兖豫蝗蝝滋生<hi>蝝螽子也</hi>荆掦稻收儉薄<lb/>
并凉二州羌戎叛戾加以百姓不足府帑虚匱自西徂東<lb/>
<pb n="KR4h0061_WYG_009-20a"/>
杼柚將空臣聞洪範五事一曰貌貌以恭恭作肅貌傷<lb/>
則狂而致常雨<hi>洪範五行傳辭</hi>春秋大水皆為君上威儀不穆<lb/>
臨莅不嚴臣下輕慢貴倖擅權隂氣盛彊陽不能禁故<lb/>
為滛雨陛下以不得親奉孝徳皇園廟<hi>孝徳皇安帝父清河王慶</hi>比<lb/>
遣中使致敬甘陵朱軒軿馬相望道路可謂孝至矣然<lb/>
臣竊聞使者所過威權翕赫震動郡縣王侯二千石至<lb/>
為伯榮獨拜車下儀體上僣侔於人主長吏惶怖譴責<lb/>
或邪謟自媚發人修道繕理亭傳多設儲跱徵役無度<lb/>
<pb n="KR4h0061_WYG_009-20b"/>
<hi>跱具也</hi>老弱相隨動有萬計賂遺僕從人數百匹頓踣呼<lb/>
嗟莫不叩心河間託叔父之屬<hi>河間王開安帝叔也</hi>清河有陵廟<lb/>
之尊<hi>清河王延平也</hi>及剖符大臣皆猥為伯榮屈節車下陛下<lb/>
不問必以陛下欲其然也伯榮之威重於陛下陛下之<lb/>
之柄在於臣妾水災之發必起於此昔韓嫣託副車之<lb/>
乘受馳視之使江都誤為一拜而嫣受歐刀之誅<hi>韓嫣得幸</hi>
<hi>於武帝獵上林先使嫣乘副車從數百十騎馳視獸江都王望見以為天子伏謁道傍嫣驅不見王怒為皇太</hi>
<hi>后泣言銜之後嫣以姦聞太后賜嫣死</hi>臣願明主嚴天元之尊正乾剛之<lb/>
<pb n="KR4h0061_WYG_009-21a"/>
位<hi>天元猶乾元易曰大哉乾元</hi>職事巨細皆任賢能不宜復令女使<lb/>
干錯萬機重察左右得無石顯泄漏之姦<hi>石顯字君房恐天子一旦</hi>
<hi>納用左右間已乃取一言為驗上嘗使至諸宫徵發先白上恐漏盡宫門閉請詔開門上許之顯故投夜還詔</hi>
<hi>開宫門後果有告顯矯詔開宫門顯泣曰陛下過私小臣屬任以事羣下無不嫉妬欲䧟害者唯明主能知之</hi>
<hi>上以為然而憐之</hi>尚書納言得無趙昌譖崇之詐<hi>鄭崇哀帝時為尚書僕射</hi>
<hi>數諌争尚書令趙昌佞謟因奏崇與宗族通疑有姦上怒下崇獄</hi>公卿大臣得無朱博<lb/>
阿傅之援<hi>哀帝時博為丞相承傅太后指奏免大司馬傅喜哀帝怒下博獄自殺</hi>外屬近<lb/>
戚得無王鳯害商之謀<hi>成帝舅王鳯鳯隂求商短使人上書告商閨門内事商坐免</hi>
<pb n="KR4h0061_WYG_009-21b"/>
若國政一由帝命王事每決於己則下不得偪上臣不<lb/>
得干君常雨大水必當霽止<hi>霽止也</hi>四方衆異不能為害<lb/>
　　任尚書權重疏<hi>愚曰天子無私人國家無私官夫三公九卿網維宻而體統明古制</hi>
　　　<hi>也而豈為私哉自漢武私宦官而尚書之名重自昭宣私大臣而尚書之權益重至光武抑官</hi>
　　　<hi>宦輕大臣又不復六卿之制而自為一官雖公亦私也吾嘗攷尚書秦官也所職即周官宰夫</hi>
　　　<hi>敘羣吏之治者周屬太宰漢徒以少府領之丞相己不與知少府又主天子私藏大戾古意其</hi>
　　　<hi>後尚書為内朝官少府亦無如之何大㮣漢以丞相御史為外朝不可至内庭於是置尚書主</hi>
　　　<hi>章奏報告之事漢武踈外朝士游宴後庭始用宦者更為中書令是時猶不過審察章奏其可</hi>
<pb n="KR4h0061_WYG_009-22a"/>
　　　<hi>否決斷一取於御筆之下逓送兩府是武帝私宦官者然也武帝末年以昭帝㓜不任事故命</hi>
　　　<hi>大臣霍光領尚書事指示人主判下朝事凡領尚書始預政權親近禁中當時雖田千秋桑𢎞</hi>
　　　<hi>羊同受詔輔㓜主亦不得與宣帝又以元帝頗㓜令史髙蕭望之周堪録尚書事是昭宣私大</hi>
　　　<hi>臣者然也至成帝懲中書令謁者恭顯弄權不攷六卿古制乃以中書為尚書分四曹常侍曹</hi>
　　　<hi>尚書主六卿事二千石曹尚書主郡國二千石事民曹尚書主凡吏上書客曹尚書主外國夷</hi>
　　　<hi>狄事更用士人為之光武之興因循弗改既疑大臣又不用宦官又分二千石曹客曹各為二</hi>
　　　<hi>號六曹事務歸臺閣三公但受成事而已是光武自為一官無所統攝雖公猶私者然也按漢</hi>
　　　<hi>儀尚書令主贊奏事總領紀綱無所不統與司𨽻校尉御史中丞朝㑹皆專席而坐京師號曰</hi>
<pb n="KR4h0061_WYG_009-22b"/>
　　　<hi>三獨坐其重若此而其源皆起於武帝成於昭宣至東漢則極矣然則裁抑尚書莫若復六卿</hi>
　　　<hi>陳忠言其弊不改其制則名不正而私矣豈古制哉</hi>
　　　陳忠<hi>本傳時三府任輕機事專委尚書而災𤯝變咎輒切免公台忠以為非國舊體忠</hi>
　　　　<hi>上疏</hi>
臣聞君使臣以禮臣事君以忠故三公稱曰冢宰王者<lb/>
待以殊敬在輿為下御坐為起<hi>漢舊儀曰皇帝見丞相起謁者贊稱曰皇帝為</hi>
<hi>丞相起立乃坐皇帝在道丞相迎謁者贊稱曰皇帝為丞相下輿立乃升車</hi>入則參對而議<lb/>
政事出則監察而董是非漢典舊事丞相所請靡有不<lb/>
<pb n="KR4h0061_WYG_009-23a"/>
聽今之三公雖當其名而無其實選舉誅賞一由尚書<lb/>
尚書見任重於三公陵遲以來其漸乆矣臣忠心常獨<lb/>
不安是故臨事戰懼不敢穴見有所興造<hi>穴見言不廣</hi>又不<lb/>
敢希意同僚以謬平典而謗讟曰聞罪足萬死近以地<lb/>
震策免司空陳褒<hi>褒字伯仁廬江人</hi>今者災異復欲切讓三公<lb/>
昔孝成皇帝以妖星守心移咎丞相使賁麗納説方進<lb/>
方進自引卒不䝉上天之福<hi>成帝時熒惑守心議郎李尋奏記丞相翟方進曰唯</hi>
<hi>君侯盡節轉凶方進憂不知所出有郎賁麗善為星言大臣宜當之上乃召見方進賜養牛上尊酒令審處焉</hi>
<pb n="KR4h0061_WYG_009-23b"/>
<hi>方進即日自殺賁音肥</hi>徒乖宋景之誠故知是非之分較然有歸<lb/>
矣又尚書決事多違故典罪法無例詆欺為先文慘言<lb/>
醜有乖章憲宜責求其意割而勿聽上順國典下防威<lb/>
福置方圓於規矩審輕重於衡石<hi>衡秤衡也三十斤為鈞四鈞為石</hi>誠<lb/>
國家之典萬世之法也<lb/>
　　為阿母修第疏<hi>胡致堂曰安帝三公無出楊震之右者然大臣之義以道事君合則</hi>
　　　<hi>留違則去震先為司徒奏論乳母王聖賤微嬖倖損辱清朝聖女伯榮其夫封侯不合經義書</hi>
　　　<hi>奏不省一宜去矣遲留三嵗遷為太尉再言王聖起第為國大費周廣謝惲依倚分威天下諠</hi>
<pb n="KR4h0061_WYG_009-24a"/>
　　　<hi>譁埶且叛怨上又不納二宜去矣至于明年震復上疏彈劾近倖驕溢逾法反被譛愬遂致殺</hi>
　　　<hi>身若震之為人忠則可尚其未得為仁乎仁者度君而後事不事而後度也燭理必明而處義</hi>
　　　<hi>必精也安帝已可知矣震以三公之尊兩奏一乳養老婦人而不能動有大於此者獨將奈何</hi>
　　　<hi>哉故當初奏不省之時即可引領而去過是殊少昧也</hi>
　　　楊震<hi>本傳時詔遣使者大為阿母修第中常侍樊豐及侍中周廣謝惲等更相扇動傾揺</hi>
　　　　<hi>朝廷震復上疏</hi>
臣聞古者九年耕必有三年之儲故堯遭洪水人無菜<lb/>
色<hi>言有儲蓄人無食菜之飢色</hi>臣伏念方今災害發起彌彌滋甚<hi>彌稍</hi>
<pb n="KR4h0061_WYG_009-24b"/>
<hi>也韋孟詩彌彌其失也</hi>百姓空虚不能自贍重以螟蝗羌虜鈔掠<lb/>
三邉震擾戰闘之役至今未息兵甲軍糧不能復給大<lb/>
司農帑藏匱乏殆非社稷安寧之時伏見詔書為阿母<lb/>
興起津城門内第舍<hi>津城門洛陽南面西頭門也</hi>合兩為一連里竟<lb/>
街<hi>合兩坊而為一宅里即坊也</hi>雕修繕飾窮極巧伎今盛夏土王而<lb/>
攻山採石其大匠左校别部將作合數十起<hi>續漢志將作大匠秩</hi>
<hi>二千石左校令秩六百石</hi>轉相迫促為費巨億周廣謝惲兄弟興國<lb/>
無肺腑枝葉之屬依倚近倖姦佞之人與樊豐王永等<lb/>
<pb n="KR4h0061_WYG_009-25a"/>
分威共權屬託州郡傾動大臣宰司辟召承望㫖意招<lb/>
來海内貪汙之人受其貸賂至有臧錮弃世之徒復得<lb/>
顯用白黒溷淆清濁同源天下讙譁咸曰財貨上流為<lb/>
朝結譏臣聞師言上之所取財盡則怨力盡則叛怨叛<lb/>
之人不可復使故曰百姓不足君誰與足惟陛下度之<lb/>
　　救趙騰疏<hi>愚曰小人得以容姦於世者惟幸人主殺言者而已凡人之情恥於為惡者常</hi>
　　　<hi>憚公論之見指而無所著身其或杜議者之口則孰不可以自騁蕭望之之殺此石顯得以容</hi>
　　　<hi>於漢也周子諒之殺此李林甫得以容於唐也安帝殺趙騰此固宦寺嬖戚皆得容於元初建</hi>
<pb n="KR4h0061_WYG_009-25b"/>
　　　<hi>光間歟雖然帝殺趙騰矣又殺楊震殺騰則閉草茆之口殺震則閉公卿之口而小人何所不</hi>
　　　<hi>客哉</hi>
　　　楊震<hi>本傳河間男子趙騰詣闕上書指陳得失帝發怒遂收考詔獄詰以罔上不道震復</hi>
　　　　<hi>上疏救之</hi>
臣聞堯舜之世諌鼓謗木立之於朝殷周哲王小人怨<lb/>
詈則還自敬徳所以達聰明開不諱博採負薪盡極下<lb/>
情也今趙騰所坐激訐謗語為罪與手刃犯法有差乞<lb/>
為虧除全騰之命以誘芻蕘輿人之言<hi>帝不省騰竟伏尸都市</hi>
<pb n="KR4h0061_WYG_009-26a"/>
　　探籌立后疏<hi>愚曰心術之邪者其辭枝何也天子立后所以配天地母天下也先論族</hi>
　　　<hi>姓次論賢徳未聞論年貎也順帝多内嬖莫知所立欲探籌以立吾不知太姒姜嫄不能探而</hi>
　　　<hi>妲己襃姒或探之則立之是邪非邪胡廣史敞諌止是矣廣曰徳同以年年鈞以貌王子朝有</hi>
　　　<hi>言王后無嫡則擇立長年鈞以徳徳鈞以卜而乃以年以貌年如麗華或足誤陳貌如太真或</hi>
　　　<hi>足誤唐此廣心術不正之一端也</hi>
　　　胡廣<hi>本傳廣字伯始南郡華容人時順帝欲立皇后而貴人有寵者四人莫知所建議欲</hi>
　　　　<hi>探籌以神定選廣與尚書郭䖍史敞上疏諌曰</hi>
竊見詔書以立后事大謙不自專欲假之籌策決疑靈<lb/>
<pb n="KR4h0061_WYG_009-26b"/>
神篇籍所記祖宗典故未嘗有也恃神任筮既不必當<lb/>
賢就值其人猶非徳選岐嶷形於自然俔天必有異表<lb/>
<hi>俔苦見反譬喻也詩云文王嘉止俔天之妹</hi>宜參良家簡求有徳徳同以年<lb/>
年鈞以貌稽之典經斷之聖慮政令猶汗徃而不反詔<lb/>
文一下形之四方臣職在拾遺憂深責重是以焦心冒<lb/>
昧陳聞<hi>帝從之以梁貴人良家子定立為皇后</hi>
　　守長數易疏<hi>愚曰守長數易之病誠有之然為光武猶可為順帝不可光武黜陟守令</hi>
　　　<hi>之權專於君上故數易猶公順帝黜陟守令之權變於宦豎故數易皆私朱浮言而從左雄言</hi>
<pb n="KR4h0061_WYG_009-27a"/>
　　　<hi>而不從其埶蓋可知矣</hi>
　　　左雄<hi>本傳雄字伯豪南郡湼陽人時拜雄尚書再遷尚書令上疏云云</hi>
臣聞柔逺和邇莫大寧人寧人之務莫重用賢用賢之<lb/>
道必存考黜是以臯陶對禹貴在知人安人則惠黎民<lb/>
懷之分伯建侯代位親民民用和穆禮讓以興故詩云<lb/>
有渰淒淒興雨祁祁雨我公田遂及我私及幽厲昏亂<lb/>
不自為政襃豔用權七子黨進賢愚錯緒深谷為陵故<lb/>
其詩云四國無政不用其良又曰哀今之人胡為虺蜴<lb/>
<pb n="KR4h0061_WYG_009-27b"/>
言人畏吏如虺蜴也<hi>襃豔謂襃姒也豔色美也七子皆襃姒之親黨謂皇甫為卿士仲允</hi>
<hi>為膳夫家伯為宰番為司徒蹶為趣馬棸子為内史楀為師氏也</hi>宗周既滅六國并秦<lb/>
阬儒泯典剗革五等更立郡縣<hi>五等謂諸侯也</hi>縣設令長郡置<lb/>
守尉什伍相司封豕其民<hi>史記商鞅為秦定變法之令令人什伍而相收司犯禁相</hi>
<hi>連坐不告姦者斬長楊賦封豕其人</hi>大漢受命雖未復古然克慎庶官蠲<lb/>
苛救敝悦以濟難撫而循之至於文景天下康乂誠由<lb/>
𤣥靖寛柔克慎官人故也降及宣帝興於仄陋綜覈名<lb/>
實知時所病刺史守相輙親引見考察言行信賞必罰<lb/>
<pb n="KR4h0061_WYG_009-28a"/>
帝乃歎曰民所以安而無怨者政平吏良也與我共此<lb/>
者其唯良二千石乎以為吏數變易則下不安業乆於<lb/>
其事則民服教化其有政理者輙以璽書勉勵増秩賜<lb/>
金或爵至闗内侯公卿缺則以次用之是以吏稱其職<lb/>
人安其業漢世良吏於兹為盛故能降來儀之瑞建中<lb/>
興之功<hi>宣帝時鳯皇五至因以紀年</hi>漢初至今三百餘載俗浸彫敝<lb/>
巧偽滋萌下飾其詐上肆其殘典城百里轉動無常各<lb/>
懷一切莫慮長乆謂殺害不辜為威風聚斂整辦為賢<lb/>
<pb n="KR4h0061_WYG_009-28b"/>
能以理己安民為劣弱以奉法循理為不化髠鉗之戮生<lb/>
於睚眦覆尸之禍成於喜怒視民如寇讎税之如豺虎<lb/>
監司項背相望<hi>謂前後相顧也背音輩</hi>與同疾疢見非不舉聞惡<lb/>
不察觀政於亭傳責成於朞月言善不稱徳論功不據<lb/>
實虚誕者獲譽拘檢者離毁<hi>離遭也</hi>或因罪而引髙或色<lb/>
斯以求名州宰不覆競共辟召踊躍升騰超等踰匹或<lb/>
考奏捕案而亡不受罪㑹赦行賂復見洗滌朱紫同色<lb/>
清濁不分故使姦猾枉濫輕忽去就拜除如流缺動百<lb/>
<pb n="KR4h0061_WYG_009-29a"/>
數鄉官部吏職斯禄薄<hi>斯賤也</hi>車馬衣服一出於民亷者<lb/>
取足貪者充家特選横調<hi>調徵也</hi>紛紛不絶送迎煩費損<lb/>
政傷民和氣未洽災𤯝不消咎皆在此今之墨綬猶古<lb/>
之諸侯<hi>墨綬謂令長即古子男之國</hi>拜爵王庭輿服有庸<hi>謂常也</hi>而齊<lb/>
於匹豎叛命避負非所以崇憲明理惠育元元也臣愚<lb/>
以為守相長吏惠和有顯效者可就増秩勿使移徙非<lb/>
父母喪不得去官其不從法禁不式王命錮之終身<hi>式用</hi>
<hi>也</hi>雖㑹赦令不得齒列若被劾奏亡不就法者徙家邉<lb/>
<pb n="KR4h0061_WYG_009-29b"/>
郡以懲其後鄉部親民之吏皆用儒生清白任從政者<lb/>
<hi>任堪也音人林反</hi>寛其負筭<hi>負欠也筭口錢也儒生未有品秩故寛之</hi>増其秩禄吏<lb/>
職滿嵗宰府州郡乃得辟舉如此威福之路塞虚偽之<lb/>
端絶送迎之役損賦斂之源息循理之吏得成其化率<lb/>
土之民各寧其所追配文宣中興之軌流光垂祚永世<lb/>
不刋<hi>帝感其言申下有司考其真偽詳所施行宦豎擅權終不能用自是選代交互令長月易迎新送舊</hi>
<hi>勞擾無已或官寺空曠無人案事每選部劇乃至逃亡</hi>
　　弭災數事疏<hi>唐仲友曰顗所論大抵儉約敦厚之説皆切時病而未得其要以選舉不</hi>
<pb n="KR4h0061_WYG_009-30a"/>
　　　<hi>良責三公固然欲選舉還歸尚書未是又曰三司宰相之職尚謂非周召之才而當則哲之重</hi>
　　　<hi>則尚書豈能賢於三司漢三司多由尚書進豈為尚書則可信為三司則可疑○愚曰漢以隂</hi>
　　　<hi>陽災異之學言事者前有翼奉李尋後有郎顗襄楷雖然奉尋之學不顯於文宣之時而出於</hi>
　　　<hi>元成之朝顗楷之學不揚於明章之時而驗於順桓之世蓋君道不能盡而天應之臣言不能</hi>
　　　<hi>入而假天以儆則凡范瞱曰失之巫者蓋有不得已而然</hi>
　　　郎顗<hi>本傳顗字雅光北海安丘人順帝時災異屢見陽嘉二年正月公車徵顗乃詣闕拜</hi>
　　　　<hi>章</hi>
臣聞天垂妖象地見災符所以譴告人主責躬修徳使<lb/>
<pb n="KR4h0061_WYG_009-30b"/>
正璣平衡流化興政也易内傳曰凡災異所生各以其<lb/>
政變之則除消之亦除<hi>易稽覽圖曰凡異所生災所起各以其政變之則除其不可變</hi>
<hi>則施之亦除鄭𤣥註云改其政者謂失火令則行水令失土令則行木令失金令則行火令則灾隂去也不可</hi>
<hi>變謂殺賢者也施之者死者不可復生封禄其子孫使得血食則灾除也</hi>伏惟陛下躬日昃<lb/>
之聽温三省之勤思過念咎務消祗悔方今時俗奢佚<lb/>
淺恩薄義夫救奢必於儉約拯薄無若敦厚安上理人<lb/>
莫善於禮修禮遵約蓋惟上興革文變薄事不在下故<lb/>
周南之徳闗雎政本本立道生風行草從澄其源者流<lb/>
<pb n="KR4h0061_WYG_009-31a"/>
清溷其本者末濁天地之道其猶鼓籥以虚為徳自近<lb/>
及逺者也伏見往年以來園陵數災<hi>陽嘉元年冬恭陵百丈廡灾永建元</hi>
<hi>年秋茂陵園寢灾</hi>炎光熾猛驚動神靈易天人應曰君子不思<lb/>
遵利兹謂無澤厥災孽火燒其宫又曰君髙臺府犯隂<lb/>
侵陽厥災火又曰上不儉下不節炎火並作燒君室自<lb/>
頃繕理西苑修復太學<hi>永建六年修太學</hi>宫殿官府多所構飾<lb/>
昔盤庚遷殷去奢節儉<hi>帝王記曰盤庚以耿在河北迫近山川自祖辛以來奢滛不絶</hi>
<hi>乃度河將徙都毫</hi>夏后卑室盡力致美又魯人為長府閔子騫<lb/>
<pb n="KR4h0061_WYG_009-31b"/>
曰仍舊貫何必改作<hi>長府魯之府名也仍因也貫事也見論語</hi>臣愚以為諸<lb/>
所繕修事可省減禀䘏貧人賑贍孤寡此天之意也人<lb/>
之慶也仁之本也儉之要也焉有應天養人為仁為儉<lb/>
而不降福者哉土者地祗隂性澄静宜以施化之時敬<lb/>
而勿擾竊見正月以來隂闇連日易内傳曰乆隂不雨<lb/>
亂氣也䝉之比也䝉者君臣上下相冒亂也<hi>易稽覽圖曰日食之</hi>
<hi>比隂得陽䝉之比也隂冒陽也臣謀覆冒其君先霧從夜昏起或從夜半或平旦君不覺悟日中不解遂成䝉</hi>
<hi>君復不覺悟下為霧也比音庇</hi>又曰欲徳不用厥異常隂夫賢者化之<lb/>
<pb n="KR4h0061_WYG_009-32a"/>
本雲者雨之具也得賢而不用猶乆隂而不雨也乂頃<lb/>
前數日寒過其節冰既解釋還復凝合夫寒徃則暑來<lb/>
暑徃則寒來此言日月相推寒暑相避以成物也今立<lb/>
春之後火卦用事當温而寒違反時節由功賞不至而<lb/>
刑罰必加也宜須立春順氣行罰臣伏案飛侯參察衆<lb/>
政<hi>京房作易飛侯</hi>以為立夏之後當有震裂涌水之害又比熒<lb/>
惑失度盈縮徃來渉歴輿鬼環繞軒轅<hi>天官書輿鬼南方之宿軒轅黄</hi>
<hi>龍體女主後宫之象</hi>火精南方夏之政也政有失禮不復夏令則<lb/>
<pb n="KR4h0061_WYG_009-32b"/>
熒惑失行正月三日至乎九日三公卦三公上應台階<lb/>
下同元首<hi>春秋元命包曰魁下六星兩兩而比曰三台前書音義曰泰階三台也又黄帝泰階六符</hi>
<hi>經曰泰階者天之三階也上階為天子中階為諸侯公卿大夫下階為士庶人</hi>政失其道則寒<lb/>
隂反節節彼南山詠自周詩股肱良哉著於虞典而今<lb/>
之在位競託髙虚納累鍾之奉忘天下之憂<hi>六斛四㪷曰鍾</hi>棲<lb/>
遲偃仰寢疾自逸被策文得賜錢即復起矣何疾之易<lb/>
而愈之速以此消伏災𤯝興致升平其可得乎今選舉<lb/>
牧守委任三府<hi>三公也</hi>長吏不良既咎州郡州郡有失豈<lb/>
<pb n="KR4h0061_WYG_009-33a"/>
得不歸責舉者而陛崇之彌優自下慢事愈甚所謂大<lb/>
綱踈小綱數<hi>謂緩於三公切於州郡</hi>三公非臣之仇臣非狂夫之<lb/>
作所以發憤忘食懇懇不己者誠念朝廷欲致興平非<lb/>
不能面譽也臣生長草野不曉禁忌披露肝膽書不擇<lb/>
言伏鑕鼎鑊死不敢恨謹詣闕奉章伏待重誅<lb/>
　　論封阿母梁冀疏<hi>西山真氏曰梁氏貴盛未及朞年不過榮顯兼加而已左雄既</hi>
　　　<hi>諌止其封李固又乞抑止其寵忠臣之心慮於未形大抵如此使順帝能早從其言則國家異</hi>
　　　<hi>時無弑逆之禍梁氏亦免赤族之誅豈不休哉○愚曰詩不云乎告爾憂恤誨爾序爵夫爵一</hi>
<pb n="KR4h0061_WYG_009-33b"/>
　　　<hi>也而曰序云者謂賢否秩而有别也序則爵嚴而貴不序則爵濫而輕髙帝封功臣百五十三</hi>
　　　<hi>而外戚止三人何嚴而貴也安順而來專封權戚宦官而不聞以功何濫而輕也吾考左雄之</hi>
　　　<hi>所言安帝封王聖君矣順帝又封宋娥山陽君安帝封宋貴人家四人為列侯矣順帝又封梁</hi>
　　　<hi>冀襄邑侯以國家茆土封錫之典止為嬖倖外戚設爵濫而輕稍有恥者亦羞與噲伍而不足</hi>
　　　<hi>貴矣</hi>
　　　左雄<hi>本傳初帝廢為濟隂王乳母宋娥與黄門孫程等共議立帝後以娥前預謀封為山</hi>
　　　　<hi>陽君邑五千戸又封大將軍梁商子冀襄邑侯雄上封事云云雄復諌</hi>
臣聞人君莫不好忠正而惡讒䛕然而歴世之患莫不<lb/>
<pb n="KR4h0061_WYG_009-34a"/>
以忠正得罪讒䛕䝉倖者蓋聽忠難從䛕易也夫刑罪<lb/>
人情之所甚惡貴寵人情之所甚欲是以時俗為忠者<lb/>
少而習䛕者多故令人主數聞其美稀知其過迷而不<lb/>
悟至於危亡臣伏見詔書顧念阿母舊徳宿恩欲特加<lb/>
顯賞案尚書故事無乳母爵邑之制唯先帝時阿母王<lb/>
聖為野王君聖造生讒賊廢立之禍生為天下所咀嚼<lb/>
死為海内所歡快桀紂貴為天子而庸僕羞與為比者<lb/>
以其無義也夷齊賤為匹夫而王侯争與為伍者以其<lb/>
<pb n="KR4h0061_WYG_009-34b"/>
有徳也今阿母躬蹈約儉以身率下羣僚蒸庶莫不向<lb/>
風而與王聖並同爵號懼違本操失其常願臣愚以為<lb/>
凡人之心理不相逺其所不安古今一也百姓深懲王<lb/>
聖傾覆之禍民萌之命危於累卵常懼時世復有此類<lb/>
怵惕之念未離於心恐懼之言未絶乎口乞如前議嵗<lb/>
以千萬給奉阿母内足以盡恩愛之歡外可不為吏民<lb/>
所怪梁冀之封事非機急宜過災戹之運然後平議可<lb/>
否<hi>㑹復有地震緱氏山崩雄復上疏先帝封野陽君漢陽地震今封山陽君京城復震專政在隂其灾尤大臣</hi>
<pb n="KR4h0061_WYG_009-35a"/>
<hi>前後瞽言封爵至重王者可私人以財不可以官宜還阿母之封以塞灾異今冀以髙讓山陽君亦宜崇其本</hi>
<hi>節雄言數切娥懼辭讓帝戀戀卒封之後阿母以交遘失爵</hi>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0061_WYG_009-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選補遺巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文選補遺巻三十</head> <lb/>
    <p>
<pb n="KR4h0061_WYG_030-1a"/>
欽定四庫全書<lb/>
　文選補遺巻三十<lb/>
　　　　　　　　　　　　元　陳仁子　輯<lb/>
　離騷<lb/>
　　惜誓<hi>晦菴朱氏曰惜誓者漢梁太傅賈誼之所作也誼洛陽人漢文帝聞其名召為博士超遷</hi>
　　　<hi>至太中大夫納用其言議以任公卿之位絳灌之屬毁誼年少初學擅權紛亂諸事於是天子</hi>
　　　<hi>亦疎之以誼為長沙王太傅三年復召以為梁太傅數問以得失多欲有所匡建數年梁王騎</hi>
　　　<hi>墮馬死誼自傷為傳無狀哭泣嵗餘亦死死時年三十三矣史漢於誼傳獨載弔屈原鵩鳥二</hi>
<pb n="KR4h0061_WYG_030-1b"/>
　　　<hi>賦而無此篇故王逸雖謂或云誼作而疑不能明獨洪興祖以為其間數語與弔屈賦詞指略</hi>
　　　<hi>同意為誼作亡疑者今玩其詞實亦瓌異奇偉計非誼莫能及故特據洪說而并録傳中二賦</hi>
　　　<hi>以備一家之言</hi>
　　　賈誼<lb/>
惜余年老而日衰兮嵗忽忽而不反登蒼天而髙舉兮<lb/>
歴衆山而日遠<hi>設言髙舉經歴衆山去日逺也</hi>觀江河之紆曲兮離四<lb/>
海之霑濡攀北極而一息兮吸沆瀣以充虚飛朱鳥使<lb/>
先驅兮駕太一之象輿蒼龍蚴<hi>於糾反</hi>虯於左驂兮白虎<lb/>
<pb n="KR4h0061_WYG_030-2a"/>
騁而為右騑<hi>叶芳無反</hi>建日月以為蓋兮載玉女於後車馳<lb/>
騖於杳𠖇之中兮休息虖<hi>乎</hi>崑崙之墟<hi>邱於反○晉志云北極五星天</hi>
<hi>運無窮三光迭曜而極星不移故曰居其所而衆星共之淮南云左青龍右白虎前朱雀後𤣥武註云角亢為</hi>
<hi>青龍參伐為白虎星張為朱鳥斗牛為𤣥武沈存中云朱雀莫知何物但謂鳥而朱者羽族赤而翔上集必附</hi>
<hi>木此火之象也或云鳥即鳯也然天文家朱鳥乃取象於鶉南方七宿曰鶉首鶉火鶉尾是也蓋鶉無尾故以</hi>
<hi>翼為尾云象輿以象齒飾輿也玉女青要乗弋等也墟大丘也</hi>樂窮極而不猒兮願從<lb/>
容乎神明<hi>叶謨郎反</hi>涉丹水而駝<hi>一作馳</hi>騁兮右大夏之遺風<lb/>
<hi>叶孚光反</hi>黄<hi>一作鴻</hi>鵠之一舉兮知山之紆曲再舉兮睹天地<lb/>
<pb n="KR4h0061_WYG_030-2b"/>
之圜方臨中國之衆人兮託回飆乎尚羊乃至少原之<lb/>
壄兮赤松王喬皆在旁二子擁瑟而調均兮余因稱乎<lb/>
清商澹然而自樂兮吸衆氣而翺翔念我長生而久僊<lb/>
兮不如反余之故鄉<hi>願從容乎神明願與神明俱遊戲也丹水猶赤水也大夏外國名在</hi>
<hi>西南黄鵠一飛則見山川之屈曲再舉則知天地之圜方居身益高所睹愈逺少原之壄仙人所居均亦調也</hi>
<hi>國語云律者所以立均出度也清商歌曲名五音各有清濁濁者本聲清者半聲也又言雖得長生久仙猶思</hi>
<hi>楚國念故鄉忠信之至恩義之篤也</hi>黄鵠後時而寄處兮鴟梟羣而制之<lb/>
神龍失水而陸居兮為螻蟻之所裁夫黄鵠神龍猶如<lb/>
<pb n="KR4h0061_WYG_030-3a"/>
此兮況賢者之逢亂世哉<hi>鴟鵂怪鳥梟不孝鳥螻螻蛄也螘蚍蜉也裁制也</hi>壽<lb/>
冉冉而日衰兮固儃<hi>邅</hi>回而不息俗流從而不止兮衆<lb/>
枉聚而矯直<hi>矯揉也枉者自以為直又羣衆而聚合則其黨盛而反欲揉直以為枉也</hi>或偷<lb/>
合而苟進兮或隱居而深藏苦稱量之不審兮同權㮣<lb/>
而就衡<hi>叶胡郎反○稱所以知輕重量所以别多少權稱錘也㮣平斛木也衡平也權㮣皆所以取平</hi>
<hi>也</hi>或推迻<hi>移</hi>而苟容兮或直言之諤諤傷誠是之不察<lb/>
兮并紉<hi>一作繩</hi>茅絲以為索方世俗之幽昏兮眩白黒之<lb/>
美惡放山川之龜玉兮相與貴夫礫石梅伯數諫而至<lb/>
<pb n="KR4h0061_WYG_030-3b"/>
醢兮來革順志而用國悲仁人之盡節兮反為小人之<lb/>
所賊<hi>諤諤直言貌語曰千人之諾諾不如一士之諤諤武諤諤以昌紂諾諾以亡來惡來也與革皆紂之</hi>
<hi>佞臣也用國見用於國也</hi>比干忠諫而剖心兮箕子被髮而佯狂水<lb/>
背流而源竭兮木去根而不長非重軀以慮難兮惜傷<lb/>
身之無功<hi>叶音光背流而源竭疑當作背源而流竭王逸註水背其源泉則枯竭似當時本未誤也</hi>
<hi>傷身而無功若比干箕子是已</hi>已矣哉獨不見夫鸞鳯之髙翔兮乃集<lb/>
大皇之壄循四極而周回兮見盛德而後下<hi>大皇之壄大荒之藪</hi>
<hi>言鸞鳯髙飛於大荒之野循於四極回旋而戲見仁聖之王乃下來集歸於有德以言賢者亦宜處山澤之中</hi>
<pb n="KR4h0061_WYG_030-4a"/>
<hi>周流觀望見髙明之君乃當仕也</hi>彼聖人之神德兮遠濁世而自藏使<lb/>
麒麟可得羈而係兮又何以異虖犬羊<hi>言麒麟仁智之獸逺世避害常</hi>
<hi>隱藏不見有聖德之君乃肯來出如使可得羈係而畜之則與犬羊無異不足貴也言賢者亦以不可枉屈為</hi>
<hi>髙如可趨走亦不足稱也</hi>
　　哀時命<hi>晦菴朱氏曰哀時命者梁孝王客莊忌之所作也</hi>
　　　莊忌<lb/>
哀時命之不及古人兮夫何予生之不遘時往者不可<lb/>
扳<hi>一作攀</hi>援兮徠者不可與期志憾恨而不逞兮杼中情<lb/>
<pb n="KR4h0061_WYG_030-4b"/>
而屬詩夜炯炯而不寐兮懷隱憂而歴兹心鬱鬱而無<lb/>
告兮衆孰可與深謀欿<hi>坎</hi>愁悴而委惰兮老冉冉而逮<lb/>
之<hi>遘遇也言自哀生時不及古賢聖之出而當貪亂之世也逞快也屬續也欿不自滿足意委惰懈倦也</hi>
居處愁以隱約兮志沈抑而不揚道壅塞而不通兮江<lb/>
河廣而無梁願至崑崙之懸圃兮采鐘山之玉英擥瑶<lb/>
木之橝枝兮望閬風之板桐<hi>叶音唐</hi>弱水汨<hi>骨</hi>其為難兮<lb/>
路中斷而不通勢不能淩波以徑度兮又無羽翼而髙<lb/>
翔然隱閔而不達兮獨徙倚而彷徉悵惝罔以永思<lb/>
<pb n="KR4h0061_WYG_030-5a"/>
兮心紆軫而増傷倚躊躇以淹留兮日饑饉而絶糧廓<lb/>
抱景而獨倚兮超永思乎故鄉廓落寂而無友兮誰可<lb/>
與玩此遺芳白日晼晚其將入兮哀余壽之弗将車既<lb/>
弊而馬罷兮蹇邅徊而不能行身既不容於濁世兮不<lb/>
知進退之宜當冠崔嵬而切雲兮劔淋離而從横衣攝<lb/>
葉以儲與兮左袪挂於榑桑右衽拂於不周兮六合不<lb/>
足以肆行上同鑿枘於伏戲<hi>一作羲</hi>兮下合矩矱於虞唐<lb/>
願尊節而式髙兮志猶卑夫禹湯雖知困其不改操兮<lb/>
<pb n="KR4h0061_WYG_030-5b"/>
終不以邪枉而害方世並舉而好朋兮壹斗斛而相<lb/>
量衆比周以肩迫兮賢者逺而隱藏<hi>鐘山在崑崙山西北淮南言鐘山之</hi>
<hi>玉燒之三日其色不變橝木名板桐山名在閬風之上将猶長也淋離長貌言已雖不見容猶整飾冠劒與衆</hi>
<hi>異也攝葉儲與不舒展貌袪袖也左袖挂於摶桑右衽拂於不周以六合為小不足肆行也比親也周合也</hi>
為鳯皇作鶉籠兮雖翕翅其不容靈皇其不寤知兮焉<lb/>
陳詞而効忠俗嫉妬而蔽賢兮孰知余之從容願舒志<lb/>
而抽馮兮庸詎知其吉凶璋珪雜於甑窐兮隴㢘與孟<lb/>
娵同宫舉世以為恒俗兮固將愁苦而終窮幽獨轉而<lb/>
<pb n="KR4h0061_WYG_030-6a"/>
不寐兮惟煩懣而盈匈魂眇眇而馳騁兮心煩冤之<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
<graphic n="KR0885" url="https://raw.githubusercontent.com/kanripo/KR-Gaiji/master/images/KR0885.png" mimeType="image/png"/>
                    <hi>丑弓反○鶉鳥之小而無尾者從容言守道而自得也馮滿也璋半珪也珪玉瑞也甑瓦器所以炊者也</hi>
<hi>窐甑帶也隴㢘醜婦也孟娵好女也</hi>志欿憾而不憺兮路幽昧而甚難塊<lb/>
獨守此曲隅兮然欿切而永歎<hi>憺大暫反○憺安也</hi>愁脩夜而宛<lb/>
轉兮氣涫<hi>館</hi>
                    <graphic n="KR1594" url="https://raw.githubusercontent.com/kanripo/KR-Gaiji/master/images/KR1594.png" mimeType="image/png"/>
                    <hi>與沸/同</hi>其若波握剞<hi>居綺/反</hi>劂<hi>居衛反</hi>而不用<lb/>
兮操規榘而無施<hi>叶疎何反○剞劂刻鏤刀也應劭曰剞曲刀劂曲鑿</hi>騁騏驥於<lb/>
中庭兮焉能極夫逺道置猿狖于櫺檻兮夫何以責其<lb/>
捷巧<hi>櫺階際闌</hi>駟跛鼈而上山兮吾固知其不能陞釋管晏<lb/>
<pb n="KR4h0061_WYG_030-6b"/>
而任臧獲兮何權衡之能稱<hi>臧為人所賤係也獲為人所係得也方言臧獲奴婢</hi>
<hi>賤稱也</hi>箟<hi>昆/</hi>簬<hi>路/</hi>雜於黀<hi>鄒</hi>蒸兮機蓬矢以䠶革負擔荷<lb/>
<hi>下可反</hi>以丈尺兮欲伸要而不可得外迫脅於機臂兮上<lb/>
牽聮於矰<hi>増</hi>隿<hi>弋</hi>肩傾側而不容兮固陿腹而不得息<lb/>
<hi>陿音狹○篦簬竹箭也黀麻黠也蒸竹炬也背曰負肩曰擔丈尺言行於丈尺之下也機臂弩身也陿隘也</hi>
務光自投於深淵兮不獲世之塵垢<hi>叶音古</hi>孰魁摧之可<lb/>
久兮願退身而窮處鑿山楹而為室兮下被衣於水渚<lb/>
霧露濛濛其晨降兮雲依斐<hi>非</hi>而承宇虹霓紛其朝霞<lb/>
<pb n="KR4h0061_WYG_030-7a"/>
兮夕淫淫而淋雨怊茫茫而無歸兮悵逺望此曠野下<lb/>
垂釣於谿谷兮上要求於僊者與赤松而結友兮比王<lb/>
僑而為耦使梟楊先導兮白虎為之前後<hi>叶胡古反</hi>浮雲霧<lb/>
而入𠖇兮騎白鹿而容與<hi>務光古清白之士言不見從自投深淵而死不為讒佞所</hi>
<hi>塵汙魁摧未詳依斐雲貌朝霞暮雨明不能久也梟楊山神即狒狒也爾雅狒狒如人被髪迅走食人</hi>魂<lb/>
眐眐<hi>征</hi>以寄獨兮汨<hi>于筆反</hi>徂往而不歸處卓卓而日逺<lb/>
兮志浩蕩而傷懐<hi>胡威反</hi>鸞鳯翔於蒼雲兮故矰繳而不能<lb/>
加蛟龍潛於旋淵兮身不挂於罔<hi>一作網</hi>羅知貪餌而近<lb/>
<pb n="KR4h0061_WYG_030-7b"/>
死兮不如下遊乎清波寧幽隱以逺禍兮孰侵辱之可<lb/>
為<hi>叶吾禾反</hi>子胥死而成義兮屈原沈於汨羅雖體解其不<lb/>
變兮豈忠信之可化<hi>叶胡戈反</hi>志怦怦<hi>普庚反</hi>而内直兮履繩<lb/>
墨而不頗<hi>平聲</hi>執權衡而無私兮稱輕重而不差<hi>叶七何反○言</hi>
<hi>以貪餌而得死者固不可為若以忠義而死則不憚</hi>摡<hi>一作慨</hi>塵垢之狂攘兮除穢<lb/>
累而反真形體白而質素兮中皎潔而淑清時猒飫而<lb/>
不用兮且隱伏而逺身聊竄端而匿迹兮嗼<hi>莫</hi>寂黙而<lb/>
無聲獨便悁而煩毒兮焉發憤而舒情時曖曖其能罷<lb/>
<pb n="KR4h0061_WYG_030-8a"/>
<hi>疲</hi>兮遂悶歎而無名伯夷死於首陽兮卒夭隱而不榮<lb/>
太公不遇文王兮身至死而不得逞<hi>叶丑京反</hi>懷瑶象而佩<lb/>
瓊兮願陳列而無正<hi>叶側京反</hi>生天墬之若過兮忽爛漫而<lb/>
無成邪氣襲余之形體兮疾憯怛<hi>多達反</hi>而萌生願益見<lb/>
陽春之白日兮恐不終乎永年<hi>叶奴京反○摡滌也狂攘亂貌猒飫自足而不</hi>
<hi>樂見聞之意竄端藏其端緒不使人少見之無正言無人能知己之賢而平其是非</hi>
　　大招<hi>晦菴朱氏曰大招不知何人所作或曰屈原或曰景差自王逸時已不能明矣其謂原作</hi>
　　　<hi>者則曰詞義髙古非原莫及其不謂然者則曰漢志定著原賦二十五篇今自騷經以至漁父</hi>
<pb n="KR4h0061_WYG_030-8b"/>
　　　<hi>已充其目矣其謂景差則絶無左驗是以讀書者往往疑之然今以宋玉大小言賦考之則凡</hi>
　　　<hi>差語皆平淡醇古意亦深靖閒退不為詞人墨客浮夸豔逸之態然後乃知此篇決為差作無</hi>
　　　<hi>疑也雖其所言有未免於神怪之惑逸欲之娛者然視小招則已逺矣其於天道之詘伸動靜</hi>
　　　<hi>蓋若粗識其端倪於國體時政又頗知其所先後要為近於儒者窮理經世之學予於是竊有</hi>
　　　<hi>感焉因表而出之以俟後之君子云</hi>
　　　景差<lb/>
青春受謝白日昭只春氣奮發萬物遽只𠖇淩浹行魂<lb/>
無逃只魂魄歸徠無逺遥只<hi>遽叶渠驕反○青東方春位其色青也謝去也言𤣥</hi>
<pb n="KR4h0061_WYG_030-9a"/>
<hi>冬謝去而青春受之白日昭者冬寒則日無光輝故春氣和暖而後白日昭明也只語已詞遽猶競也𠖇幽暗</hi>
<hi>凌冰凍言春氣既發萬物競起幽暗冰凍之地悉周浹而流行故䰟魄之已散而未盡者亦隨時感動而無所</hi>
<hi>逃於是及此時而招之欲其無逺去而即歸來祭義所謂春雨露既濡君子履之必有怵惕之心如將見之故</hi>
<hi>禘有樂以迎其來意亦如此非嘗覃思於有無動靜之間者不能知也讀者宜深玩之</hi>魂乎歸徠<lb/>
無東無西無南無北只東有大海溺水浟浟<hi>攸</hi>只螭龍<lb/>
並流上下悠悠只霧雨淫淫白皓膠只魂乎無東湯谷<lb/>
<graphic n="KR1254" url="https://raw.githubusercontent.com/kanripo/KR-Gaiji/master/images/KR1254.png" mimeType="image/png"/>寥<hi>叶力求反</hi>只<hi>膠叶居幽反○悠悠螭龍行貌皓膠冰凍貌皓然正白回錯膠戾也湯谷日之所出</hi>
<hi>其地無人視聽<graphic n="KR1254" url="https://raw.githubusercontent.com/kanripo/KR-Gaiji/master/images/KR1254.png" mimeType="image/png"/>然無所見聞也</hi>魂乎無南南有炎火千里蝮蛇蜒<hi>延</hi>
<pb n="KR4h0061_WYG_030-9b"/>
只山林險隘虎豹蜿只鰅<hi>魚恭反</hi>鱅<hi>以恭反</hi>短狐王虺騫只<lb/>
魂乎無南蜮<hi>或</hi>傷躬<hi>叶居/延反</hi>只<hi>蜒長貌也蜿虎行貌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>魚名皮有文鱅魚音如彘鳴</hi>
<hi>短狐蜮也說文蜮似鼈三足陸機曰一名射影人在岸上影見水中投人影則射之或云含沙射人孫思邈云</hi>
<hi>亦名射工其蟲無目而利耳能聽聞人聲便以口中毒射人王虺大蛇也騫舉頭貌</hi>魂乎無西西<lb/>
方流沙漭洋洋只豕首縱目被髪鬤<hi>而羊反</hi>只長爪踞牙<lb/>
誒<hi>嬉</hi>笑狂只魂乎無西多害傷只<hi>漭水大貌洋洋無涯貌縱直竪也鬤髪亂</hi>
<hi>貌踞牙言其牙如鋸誒强笑也言西方有神其狀如此能傷害人</hi>魂乎無北北有寒山<lb/>
逴<hi>卓</hi>龍赩<hi>許力反</hi>只代水不可涉深不可測只天白顥顥<lb/>
<pb n="KR4h0061_WYG_030-10a"/>
<hi>皓</hi>寒凝凝只魂乎無往盈北極只<hi>逴龍山名赩赤色無草木貌顥顥光貌凝</hi>
<hi>凝冰凍貌盈北極言此冰凍滿北極</hi>魂魄歸徠閒以靜只自恣荆楚安以<lb/>
定只逞志究欲心意安只窮身永樂年壽延只魂兮歸<lb/>
徠樂不可言只<hi>安叶一先反</hi>五穀六仭設菰粱只鼎臑<hi>仁珠反</hi>
盈望和致芳只内鶬鴿鵠味豺羮<hi>叶力當反</hi>只魂乎歸徠恣<lb/>
所嘗只<hi>五穀稻稷麥豆麻也仭伸臂一尋八尺也言積穀之多也設施也菰梁蔣實一名彫葫臑熟也</hi>
<hi>致致醎酸也芳謂椒薑也内與肭同肥也鶬即鶬鵠也鴿似鳩而小鵠有青黄曰鵠豺似狗</hi>鮮<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>甘<lb/>
雞和楚酪只醢豚苦狗膾苴蓴只吳酸蒿蔞不沾薄只<lb/>
<pb n="KR4h0061_WYG_030-10b"/>
魂兮歸徠恣所擇只<hi>生潔為鮮<graphic n="KR1010" url="https://raw.githubusercontent.com/kanripo/KR-Gaiji/master/images/KR1010.png" mimeType="image/png"/>大龜也酪乳槳也醘肉醬也苦以膽和醬也世所謂膽</hi>
<hi>和者苴蓴一名蘘荷本草云葉似初生甘蔗根似薑牙蓋切以為香也蒿白蒿春生秋乃香美可食蔞蒿葉似</hi>
<hi>艾生水中脆美可食沾多汁也薄無味也言吳人工調醎酸爚蒿蔞以為齏其味不醲不薄適甘美</hi>炙鴰<lb/>
<hi>古活反</hi>烝鳧煔<hi>潛/</hi>鶉敶只煎鰿<hi>積/</hi>
                    <graphic n="KR0796" url="https://raw.githubusercontent.com/kanripo/KR-Gaiji/master/images/KR0796.png" mimeType="image/png"/>雀遽爽存<hi>叶祖陳反</hi>只魂<lb/>
乎歸徠麗以先只<hi>炙燔肉也鴰麋鴰也煔爚也鶉鴽也鰿小魚也遽爽存未詳</hi>四酎<lb/>
并孰不歰嗌<hi>益</hi>只清馨凍<graphic n="KR3493" url="https://raw.githubusercontent.com/kanripo/KR-Gaiji/master/images/KR3493.png" mimeType="image/png"/>不歠役只吳醴白蘖和楚<lb/>
瀝只魂乎歸徠不遽惕只<hi>酎三重釀酒秦月令云春釀之孟夏始成漢亦以春釀八</hi>
<hi>月乃成此云四酎則是四重釀矣并俱也舊註以為四器俱熟未知孰是也歰不滑也嗌咽喉也言不歰人之</hi>
<pb n="KR4h0061_WYG_030-11a"/>
<hi>咽喉也馨香之遠聞也凍猶寒也歠役未詳舊註謂不以飲賤役之人言酒醇美役人飲之易醉仆失禮故不</hi>
<hi>以飲之也再宿為醴糵米麴也瀝清酒也言使吳人釀醴和白麴以作楚瀝也</hi>代秦鄭衛鳴竽<lb/>
張只伏戲駕辯楚勞商只謳和揚阿趙簫倡只魂乎歸<lb/>
徠定空桑只<hi>代秦鄭衛當世之樂也伏羲之駕辯楚之勞商疑皆古曲名而未有考或謂伏羲始</hi>
<hi>作瑟也徒歌曰謳揚阿即陽阿已見前篇趙簫趙國之簫也以趙簫奏揚阿為先倡而謳以和之空桑琴瑟名</hi>
<hi>見周禮</hi>二八接武投詩賦只叩鐘調罄娯人亂只四上競<lb/>
氣極聲變只魂乎歸徠聽歌譔只<hi>接連也武迹也投合也詩賦雅樂闗雎鹿</hi>
<hi>鳴之類叩擊也金曰鐘石曰罄亂理也四上未詳譔具也</hi>朱脣皓齒嫭<hi>護/</hi>以姱<hi>叶苦胡反</hi>
<pb n="KR4h0061_WYG_030-11b"/>
只比<hi>必寐反</hi>德好間<hi>閑</hi>習以都只豐肉微骨調以娛只魂<lb/>
乎歸徠安以舒只<hi>嫭姱好貌好間謂美好而間暇習謂習於禮節都謂容態之美不鄙野也</hi>
嫮目宜笑娥眉曼只容則秀雅穉朱顔只魂乎歸徠靜<lb/>
以安只<hi>嫮盼也曼長而輕細也則法也穉幼也</hi>姱脩滂浩麗以佳<hi>叶居宜反</hi>只<lb/>
曽頰倚耳曲眉規只滂心綽態姣麗施只小腰秀頸若<lb/>
鮮卑只魂乎歸徠思怨移只<hi>脩長也滂浩廣大也佳善也曽重也倚辟也規圜也</hi>
<hi>言面豐滿頰肉若重兩耳郭辟曲眉正圜也綽綽約也鮮卑衮帶頭也言腰支細小頸銳秀長若以鮮卑之帶</hi>
<hi>約而束之補曰鮮卑之帶漢匈奴傳所謂黄金犀毗孟康以為要中大帶張晏以為鮮卑郭洛帶瑞獸名東胡</hi>
<pb n="KR4h0061_WYG_030-12a"/>
<hi>好服之也魏書曰鮮卑東胡别保鮮卑山因號焉移去也言可以忘去怨思也</hi>易中利心以動<lb/>
作只粉白黛黒施芳澤只長袂拂面善留客只魂乎歸<lb/>
徠以娛昔只<hi>易中利心皆敏慧之意芳澤芳香之膏澤也昔夜也</hi>青色直眉美目<lb/>
媔<hi>綿</hi>只靨<hi>於牒/反</hi>輔奇牙宜笑嘕<hi>虚延反</hi>只豐肉微骨體便<lb/>
娟只魂乎歸徠恣所便只<hi>青色謂眉也媔美目貌輔頰車也左傳輔車相依嘕笑貌</hi>
<hi>便娟好貌便猶安也</hi>夏屋廣大沙堂秀只南房小壇觀絶霤只曲<lb/>
屋步壛宜擾畜只騰駕步遊獵春囿只<hi>壇音善○沙丹沙也壇猶堂也</hi>
<hi>觀猶樓也霤屋宇也曲屋周閣也歩壛長砌也上林賦作步櫩李善云長廊也擾畜馴養禽獸也步遊亦言行</hi>
<pb n="KR4h0061_WYG_030-12b"/>
<hi>遊耳非必舍車而徒也</hi>瓊轂錯衡英華假只茞蘭桂樹鬱彌路只<lb/>
魂乎歸徠恣志慮只<hi>假大也言所乗之車以玉飾轂以金錯衡英華照耀大有光明也彌</hi>
<hi>竟也</hi>孔雀盈園畜鸞皇只鵾鴻羣晨雜<graphic n="KR1175" url="https://raw.githubusercontent.com/kanripo/KR-Gaiji/master/images/KR1175.png" mimeType="image/png"/>
                    <hi>秋</hi>鶬只鴻鵠代<lb/>
遊曼鷫<hi>肅</hi>鷞<hi>霜/</hi>只魂乎歸徠鳯皇翔只<hi>鵾鵾雞鴻鴻鶴也晨旦鳴也書</hi>
<hi>曰牝雞無晨<graphic n="KR1175" url="https://raw.githubusercontent.com/kanripo/KR-Gaiji/master/images/KR1175.png" mimeType="image/png"/>鶬頽鶖也曼曼衍也鷫鷞長頸緑身似鴈</hi>曼澤怡面血氣盛只永宜<lb/>
厥身保壽命只室家盈庭爵禄盛只魂乎歸徠居室定<lb/>
只<hi>怡懌貌室家謂宗族盈庭滿朝廷也</hi>接徑千里出若雲只三圭重侯聽<lb/>
類神只察篤夭隱孤寡存只魂兮歸徠正始昆只<hi>接徑猶言</hi>
<pb n="KR4h0061_WYG_030-13a"/>
<hi>通路也出若雲言人民衆多其出如雲三圭謂公侯伯也公執桓圭侯執信圭伯執躬圭故曰三圭重侯猶曰</hi>
<hi>陪臣謂子男也蓋楚僭王號其縣宰皆號曰公如申公葉公之類其小者應亦比子男也聽類神者言其聽察</hi>
<hi>精審如神明也篤厚也夭早死也隱幽蔽也孤者幼而無父寡者老而無夫也察夭隱者而厚之則孤寡皆得</hi>
<hi>其所矣昆後也正其始以及後人</hi>田邑千畛人阜昌只美冒衆流德澤<lb/>
章只先威後文善美明只魂乎歸徠賞罰當只<hi>明謨郎反○田</hi>
<hi>野也邑居也周禮九夫為井四井為邑畛田上道也阜盛也昌熾也冒覆也章明也威武也言先以威武嚴民</hi>
<hi>後以文德撫之既善美而又光明也</hi>名聲若日照四海只德譽配天萬民<lb/>
理只北至幽陵南交阯只西薄羊腸東窮海只魂乎歸<lb/>
<pb n="KR4h0061_WYG_030-13b"/>
徠尚賢士只<hi>德譽配天言楚王脩德於内榮譽外發功德配天又能理萬民之冤結也幽陵幽州</hi>
<hi>也交阯南夷其人足大指開析兩足並立指則相交羊腸山名山形屈辟狀如羊腸今在太原晉陽之西北言</hi>
<hi>魂急歸徠楚方尚進賢士必見用也</hi>發政獻行禁苛暴只舉傑壓陛誅譏<lb/>
罷<hi>疲</hi>只直贏在位近禹麾只豪傑執政流澤施只魂乎<lb/>
歸徠國家為只<hi>獻行令百官上其行治如周禮令羣吏致事漢法令郡國上計也舉傑厭陛延</hi>
<hi>登俊傑使在位以壓階陛也誅責而退之也譏罷衆所譏誚疲軟不勝任之人直贏謂理直而才有餘者禹麾</hi>
<hi>未詳國家為言如此則國家可為</hi>雄雄赫赫天德明<hi>叶謨郎反</hi>只三公穆穆<lb/>
登降堂只諸侯畢極立九卿<hi>叶乞郎反</hi>只昭質既設大侯張<lb/>
<pb n="KR4h0061_WYG_030-14a"/>
只執弓挾矢揖辭讓<hi>叶如羊反</hi>只魂乎歸徠尚三王只<hi>雄雄赫赫</hi>
<hi>威勢盛也穆穆和美貌諸侯位次三公其班既絶乃使九卿立其下昭質謂射侯所畫之地如言白質赤質之</hi>
<hi>類大侯謂所射之布如言虎侯豹侯之類也上手延登曰揖壓手退避為讓致語以讓為辭古者大射燕射鄉</hi>
<hi>射之禮将射者皆執弓挾矢以相揖又相辭讓而後升射戰國時此禮已廢久矣故景差特於卒章言此以招</hi>
<hi>屈原之魂欲其徠歸而尚此三王之道以矯衰世之失也不特此耳其他若云察幽隱存孤寡治田邑阜人民</hi>
<hi>禁苛暴流德澤舉賢能退罷劣亦三王之政也</hi>
　　反離騷<hi>晦菴朱氏曰反離騷者漢給事黄門郎新莽諸吏中散大夫揚雄之所作也雄少好</hi>
　　　<hi>詞賦慕司馬相如之作以為式又怪屈原文過相如至不容作離騷自投江而死悲其文讀之</hi>
<pb n="KR4h0061_WYG_030-14b"/>
　　　<hi>未嘗不流涕也以為君子得時則大行不得則龍蛇遇不遇命也何必湛沈身哉乃作書往往</hi>
　　　<hi>摭離騷文而反之自㟭山投諸江流以弔原云始雄好學博覽恬於勢利仕漢三世不徙官然</hi>
　　　<hi>王莽為安漢公時雄作法言已稱其美比於伊尹周公及莽篡漢竊帝號雄遂臣之以耆老久</hi>
　　　<hi>次轉為大夫又放相如封禪文獻劇秦美新以媚莽意得校書天禄閣上㑹劉尋等以作符命</hi>
　　　<hi>為莽所誅辭連及雄使者來欲收之雄恐懼從閣上自投下㡬死先是雄作解嘲有爰清爰靜</hi>
　　　<hi>逰神之廷惟寂惟寞守德之宅之語至是京師為之語曰爰清靜作符命唯寂寞自投閣雄因</hi>
　　　<hi>病免既復召為大夫竟死莽朝其出處大致本末如此豈其所謂龍蛇者邪然則雄固為屈原</hi>
　　　<hi>之罪人而此文乃離騷之讒賊矣他尚何說哉</hi>
<pb n="KR4h0061_WYG_030-15a"/>
　　　揚雄<lb/>
有周氏之蟬嫣兮或鼻祖於汾隅靈宗初諜伯僑兮流<lb/>
于末之揚侯<hi>蟬嫣連也嫣於連反鼻始也汾隅揚邑也雄自言系出於周而食采於揚也諜譜也</hi>
<hi>周衰而揚氏有號為揚侯侯叶音胡</hi>淑周楚之豐烈兮超既離乎皇波因<lb/>
江潭而<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>記兮欽弔楚之湘纍<hi>淑善也去汾隅徙巫山得周楚之美烈也超速</hi>
<hi>也離歴也皇大也經河及江歴大波也潭深淵也<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>音往乗水而往也記書也指屈原也纍囚也成相曰比干</hi>
<hi>見刳箕子累或曰禮喪容纍纍又史記孔子纍纍然如喪家之狗趙武靈王見其長子傫然也皆衰悴之意未</hi>
<hi>知孰是</hi>惟天軌之不辟兮何純絜而離紛紛纍以其淟<hi>吐典</hi>
<pb n="KR4h0061_WYG_030-15b"/>
<hi>反</hi>涊<hi>乃典/反</hi>兮暗纍以其繽紛<hi>軌路也辟開也淟涊穢濁也繽匹人反繽紛交雜也</hi>
漢十世之陽朔兮招揺紀于周正正皇天之清則兮度<lb/>
后土之方貞<hi>十世數高祖呂后至成帝也招揺斗杓星也周正十一月也記以此時投文也正天</hi>
<hi>度地自言已志也</hi>圖纍承彼洪族兮又覽纍之昌辭帶鉤矩而<lb/>
佩衡兮履欃槍以為綦<hi>圖案其系圖也鉤規也矩方也衡平也欃槍妖星綦履下飾言</hi>
<hi>賤也</hi>素初貯厥麗服兮何文肆而質䪥<hi>械/</hi>資娵<hi>子侯/反</hi>娃<hi>於佳反</hi>
之珍髢<hi>徒計反</hi>兮鬻九戎而索賴<hi>貯積也肆放也䪥狹也言其文詞放肆而性狷狹也</hi>
<hi>閭娵也吳娃也皆古美女也髢髮也賴利也言原在楚如質美女之髢而鬻於九戎之中其人被髮無所用也</hi>
<pb n="KR4h0061_WYG_030-16a"/>
鳯凰翔於蓬陼兮豈鴐鵝之能捷騁驊騮以曲囏兮驢<lb/>
騾連蹇而齊足<hi>叶音接○蓬陼蓬萊之陼鴐音加鴐鵝鳥名捷及也驊騮駿馬名若馳於屈曲</hi>
<hi>艱阻之處則與蹇驢無異</hi>枳棘之榛榛<hi>臻</hi>兮蝯貁擬而不敢下靈脩<lb/>
既信椒蘭之唼<hi>妾</hi>佞兮吾纍忽焉而不蚤睹<hi>榛梗穢貌蝯貁見九</hi>
<hi>歌擬疑也靈脩原以寄意於楚王也椒蘭見騷經譖言也</hi>衿芰茄<hi>古荷字</hi>之緑衣兮被<lb/>
夫容之朱裳芳酷烈而莫聞兮不如襞<hi>壁</hi>而幽之離房<lb/>
<hi>衿帶也夫容亦古芙蓉字通用餘並見騷經襞疊衣也離房别房也</hi>閨中容競淖約兮相<lb/>
態以麗佳<hi>叶音圭</hi>知衆嫭之嫉妒兮何必颺纍之蛾睂<hi>古眉</hi>
<pb n="KR4h0061_WYG_030-16b"/>
<hi>字言衆士爭能猶衆女之競容也淖約善容止也態猶勝也言以麗佳相勝也言原自舉其眉使衆憎嫉也音</hi>
<hi>義見騷經</hi>懿神龍之淵潛兮竢慶雲而將舉亡春風之被<hi>讀曰披</hi>
離兮孰焉知龍之所處<hi>懿美也竢待也龍以潛居待雲為美以譏屈原不能隱德自取</hi>
<hi>禍也</hi>愍吾纍之衆芬兮颺煜煜之芳苓遭季夏之凝霜兮<lb/>
慶<hi>讀與羌同</hi>夭顇而喪榮<hi>夏自遭霜言不遇時</hi>横江湘以南<graphic n="KR1081" url="https://raw.githubusercontent.com/kanripo/KR-Gaiji/master/images/KR1081.png" mimeType="image/png"/>兮云走<lb/>
<hi>奏</hi>乎彼蒼吾<hi>與梧/同</hi>馳江潭之汎溢兮將折衷乎重華<hi>走趣</hi>
<hi>也見騷經</hi>舒中情之煩或兮恐重華之不纍與陵陽侯之素<lb/>
波兮豈吾纍之獨見許<hi>陽侯見九章言屈原欲自投江以陵素波舜必不許之洪興祖</hi>
<pb n="KR4h0061_WYG_030-17a"/>
<hi>曰吾恐重華許原之沈江以死不許雄之投閣而生也斯言得之矣</hi>精瓊靡與秋菊兮將<lb/>
以延夫天年臨汨羅而自隕兮恐日薄於西山<hi>此又譏原欲餐</hi>
<hi>玉以延年而反懷沙以求死蓋雄知生固我所欲而不知所欲有甚於生者故也</hi>解扶桑之總<lb/>
轡兮縱令之遂奔馳鸞皇騰而不屬兮豈獨飛㢘與雲<lb/>
師<hi>此言其去之速也餘說見騷經</hi>巻薜芷與若惠兮臨湘淵而投之棍<lb/>
申椒與菌桂兮赴江湖而漚<hi>一遘反</hi>之<hi>若杜若惠即蕙也此言原之赴水是</hi>
<hi>并與其芳潔之操而弃棍大束也漚今漚麻也餘見騷經</hi>費椒糈以要神兮又勤索<lb/>
彼瓊茅違靈氛而不從兮反湛身於江臯纍既□<hi>古攀字</hi>
<pb n="KR4h0061_WYG_030-17b"/>
夫傅說兮奚不信而遂行徒恐鷤䳏之将鳴兮顧先百<lb/>
草為不芳<hi>言既慕傅說何不自信其言而遽去徒以鷤䳏之将鳴為憂而不慮反先百草以就死音</hi>
<hi>義見騷經然傅說乃巫咸之語雄誤以為原詞</hi>初纍棄彼虙妃兮更思瑶臺之<lb/>
逸女抨<hi>普更反</hi>雄鴆以作媒兮何百離而曽不壹耦乗雲<lb/>
蜺之旖旎兮望昆侖以樛流覽四荒而顧懷兮奚必云<lb/>
女<hi>去聲</hi>被高丘<hi>但髙丘無女本言髙丘無美女可求以喻列國無賢君可事耳</hi>既亡鸞車<lb/>
之幽藹兮焉駕八龍之委蛇臨江瀕而掩涕兮何有九<lb/>
招與九歌<hi>此言原實無車可乗無馬可駕又方就死湘淵何有歌舞之樂譏騷經之言不實也</hi>夫<lb/>
<pb n="KR4h0061_WYG_030-18a"/>
聖哲之不遭兮固時命之所有<hi>叶音以</hi>雖増欷以於邑兮<lb/>
吾恐靈脩之不纍改<hi>叶音已○言楚王必不為屈原而改也孟子曰千里而見王是予所</hi>
<hi>欲也不遇故去豈予所欲哉聖賢之心如此原雖未及而其拳拳於宗國尤見臣子之至情豈忍逆料其君之</hi>
<hi>不可諫而先自已哉此等義理雄皆不足以知之惟有偷生惜死一路則見之明而行之熟耳以此譏原是以</hi>
<hi>鴟梟而笑鳯凰</hi>昔仲尼之去魯兮婓婓遲遲而周邁終回復於<lb/>
舊都兮何必湘淵與濤瀨<hi>婓芳非反○往來貌孔子乃異姓之臣其去魯也但政亂</hi>
<hi>耳未有危亡之釁也可去而去可歸而歸與屈原事全不相似雄說誤矣</hi>溷漁父之餔歠兮<lb/>
絜沐浴之振衣棄由耼之所珍兮蹠彭咸之所遺<hi>由許由耼</hi>
<pb n="KR4h0061_WYG_030-18b"/>
<hi>老耼蹠蹈也許由事不經見雄亦本不之信今乃言之已為牴牾又不察其生當堯舜之間身無讒賊之禍與</hi>
<hi>原事亦不相似也老耼之學私於為我而無君臣之義亦雄所知至此乃以為言亦其貪生惜死之心勝是以</hi>
<hi>溺焉而不自知耳○丹陽洪興祖曰揚雄所以議屈原者如此而班固亦譏其露才揚已顔之推又病其顯暴</hi>
<hi>君過愚嘗折衷而論之曰或問古人有言殺其身有益於君則為之屈原雖死何益於懷襄曰忠臣之用心自</hi>
<hi>盡其愛君之誠耳死生毁譽所不顧也故比干以諫見戮屈原以放自沈比干紂諸父也屈原楚同姓也為人</hi>
<hi>臣者三諫不從則去之同姓無可去之義有死而已離騷曰阽余身而危死兮覽余初其猶未悔則原之自處</hi>
<hi>審矣或又曰甯武子邦無道則愚而仲山甫明哲以保其身今原乃用智於無道之邦以虧明哲保身之義亦</hi>
<hi>何足為賢乎曰愚如武子全身逺害可也有官守言責斯用智矣山甫明哲固保身之道然不曰夙夜匪解以</hi>
<pb n="KR4h0061_WYG_030-19a"/>
<hi>事一人乎士見危致命況同姓兼恩與義而可以不死乎且比干之死微子之去皆是也屈原其不可去乎有</hi>
<hi>比干以任責微子去之可也楚無人焉原去則國從而亡故雖身被放逐猶徘徊而不忍去生不得力爭而强</hi>
<hi>諫死猶冀其感發以改行使百世之下聞其風者雖流放廢斥猶知愛其君眷眷而不忘臣子之義盡矣非死</hi>
<hi>為難處死為難屈原雖死猶不死也後之讀其文知其人如賈生者亦鮮矣然為賦以弔之不過哀其不遇而</hi>
<hi>已余觀自古忠臣義士慨然發憤不顧其死特立獨行自信而不回者其英烈之氣豈與身俱忘哉仍羽人於</hi>
<hi>丹丘留不死之舊鄉超無為以至清與太初而為鄰此逺逰之所作而難為淺見寡聞者道也仲尼曰樂天知</hi>
<hi>命故不憂又曰樂天知命有憂之大者屈原之憂憂國也其樂樂天也離騷二十五篇多憂世之語獨逺逰曰</hi>
<hi>道可受兮不可傳其小無内兮其大無垠無滑而魂兮彼将自然壹氣孔神兮於中夜存虚以待之兮無為之</hi>
<pb n="KR4h0061_WYG_030-19b"/>
<hi>先此老莊孟子所以大過人者而原獨知之司馬相如作大人賦宏放髙妙讀者有凌雲之意然其語多出於</hi>
<hi>此至其妙處相如莫能識也太史公作傳以為其文約其詞微其志絜其行㢘其稱文小而其指極大舉類邇</hi>
<hi>而見義逺其志絜故其稱物芳其行㢘故死而不容自疎濯淖汚泥之中以浮游塵埃之外推此志也雖與日</hi>
<hi>月爭光可也斯可謂深知己者揚子雲作反離騷以為君子得時則大行不得時則龍蛇遇不遇命也何必沈</hi>
<hi>身哉屈子之事蓋聖賢之變者使遇孔子當與三仁同稱雄未足以與此班孟堅顔之推所云無異妾婦兒童</hi>
<hi>之見余故具論之○晦菴朱氏曰鳴呼余觀洪氏之論其所以發屈原之心者至矣然屈原之心其為忠清絜</hi>
<hi>白固無待於辯而自顯若其為行之不能無過則亦非區區辯說所能全也故君子之於人也取其大節之純</hi>
<hi>全而略其細行之不能無弊則雖三人同行猶必有可師者况如屈子乃千載而一人哉孔子曰人之過也各</hi>
<pb n="KR4h0061_WYG_030-20a"/>
<hi>於其黨觀過斯知仁矣此觀人之法也夫屈原之忠忠而過者也屈原之過過於忠者也故論原者論其大節</hi>
<hi>則其他可以一切置之而不問論其細行而必其合乎聖賢之榘度則吾固已言其不能皆合於中庸矣尚何</hi>
<hi>說哉且凡洪氏所以為辯者三其一以為忠臣之行發其心之所不得已者而不暇顧世俗之毁譽則㡬矣其</hi>
<hi>一引仲山甫甯武子事而不論其所遭之時所處之位有不同者則疎矣其一欲以原比於三仁則夫父師少</hi>
<hi>師者皆以諫而見殺見囚耳非故捐生以赴死如原之所為也蓋原之所為雖過而其忠終非世間偷生幸死</hi>
<hi>者所可及洪之所言雖有未至而其正終非雄固之推之徒所可比余是以取而附之反騷之篇</hi>
　<lb/>
　<lb/>
<pb n="KR4h0061_WYG_030-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選補遺巻三十<lb/>
</p>
<p>
</p>
  </div>
</body>
</text>
</TEI>
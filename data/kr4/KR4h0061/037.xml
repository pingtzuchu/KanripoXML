<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文選補遺巻三十七</head> <lb/>
    <p>
<pb n="KR4h0061_WYG_037-1a"/>
欽定四庫全書<lb/>
　文選補遺巻三十七<lb/>
　　　　　　　　　　　　元　陳仁子　輯<lb/>
　銘<hi>銘者名也所以名其所為名也故説文又曰銘志也○愚曰文用四言皆始於詩商頌魯頌頌之祖</hi>
　　<hi>也庭燎因以箴之箴之始也抑詩衛武以自警則銘之類皇矣美周則贊之類其體昉於詩而叶以</hi>
　　<hi>韻語然後來如聖主得賢臣頌太史公論贊及宋朝張横渠東西銘西山夜氣箴率皆散語此又體</hi>
　　<hi>之變也</hi>
　　十七銘<hi>載大戴禮古所存者十四銘武王踐阼三日召師尚父而問焉尚父端冕奉策書之</hi>
<pb n="KR4h0061_WYG_037-1b"/>
　　　<hi>言曰敬勝怠者吉怠勝敬者㓕義勝欲者從欲勝義者凶凡事不强則枉弗敬則不正枉者滅</hi>
　　　<hi>廢敬者萬世藏之約行之行可以為子孫常者也武王聞之惕若恐懼退而為戒書於席之四</hi>
　　　<hi>端為銘云云○朱文公曰大戴禮載武王諸銘有直做得巧了切題者如鑑銘是也亦有絶不</hi>
　　　<hi>可曉者想他古人只是述戒懼之意而隨所在寫記以自警省耳不似今人為此銘硬要就此</hi>
　　　<hi>物上説得親切然其間固亦有切題者如湯盤銘之類至於武王盥盤銘則又却似箇船銘只</hi>
　　　<hi>是因水起意然恐亦有錯雜處○愚曰敬之一字聖學用工之處在堯舜禹曰欽在成湯以下</hi>
　　　<hi>皆曰敬敬之一字戒儆如此而太公且以吉凶禍福恐之曷其奈何不敬○洪容齋舉漢昭帝</hi>
　　　<hi>紀文潁註以為賈誼作此不必辨</hi>
<pb n="KR4h0061_WYG_037-2a"/>
　　　周武王<lb/>
　　席銘<lb/>
安樂必敬<hi>書于前左端</hi>無行可悔<hi>書于前右端</hi>一反一側亦不可<lb/>
以忘<hi>書于後左端</hi>所監不逺視邇所代<hi>書于後右端</hi>
　　机銘<lb/>
皇皇惟敬口口生敬口生㖃口戕口<hi>㖃呼垢呼遘二切厚怒也乂音垢</hi>
　　鑑銘<lb/>
見爾前慮爾後<lb/>
<pb n="KR4h0061_WYG_037-2b"/>
　　盥盤銘<lb/>
與其溺於人也寧溺於淵溺於淵猶可游也溺於人不<lb/>
可救也<lb/>
　　楹銘<lb/>
毋曰胡殘其禍將然毋曰胡害其禍將大毋曰胡傷其<lb/>
禍將長<lb/>
　　杖銘<lb/>
惡乎危於忿疐惡乎失道於嗜慾惡乎相忘於富貴<lb/>
<pb n="KR4h0061_WYG_037-3a"/>
　　帶銘<lb/>
火滅修容慎戒必共共則夀<lb/>
　　履銘<lb/>
慎之勞勞則富<lb/>
　　觴豆銘<lb/>
食自杖食自杖戒之憍憍則逃<hi>憍居髙切逸也</hi>
　　户銘<lb/>
夫名難得而易失無勤弗志而曰我知之乎無勤弗及<lb/>
<pb n="KR4h0061_WYG_037-3b"/>
而曰我杖之乎擾阻以泥之若風將至必先搖搖雖有<lb/>
聖人不能為謀也<lb/>
　　牖銘<lb/>
隨天之時以地之財敬祀皇天敬以先時<lb/>
　　劒銘<lb/>
帶之以為服動必行德行德則興倍德則崩<lb/>
　　弓銘<lb/>
屈伸之義發之行之無忘自過<lb/>
<pb n="KR4h0061_WYG_037-4a"/>
　　矛銘<lb/>
造矛造矛少間弗忍終身之羞予一人所聞以戒後世<lb/>
子孫<lb/>
　　衣銘<hi>并鏡觴銘載太公隂謀○愚曰讀此者以周公故舊無大故不棄之説充而拓之</hi>
　　　　<hi>可</hi>
桑蠶苦女工難得新捐故後必寒<lb/>
　　鏡銘<lb/>
以鑑自照者見形容以人自照者見吉凶<lb/>
<pb n="KR4h0061_WYG_037-4b"/>
　　觴銘<hi>愚曰酒須剛制如此</hi>
樂極則悲沈湎致非社稷為危<lb/>
　　金人銘<hi>孔子之周觀於大廟右階之前有金人焉三緘其口而銘其背曰云云○愚曰此以</hi>
　　　　<hi>慎言為主而有謹㣲之意焉有自下之意焉持身之法也</hi>
古之慎言人也戒之哉無多言多言多敗無多事多事<lb/>
多患安樂必戒無行所悔<hi>不可復行所悔之事</hi>勿謂何傷其禍將<lb/>
長勿謂何害其禍將大勿謂不聞神將伺人焰焰不滅<lb/>
炎炎若何㳙㳙不壅終成江河綿綿不絶或成網羅毫<lb/>
<pb n="KR4h0061_WYG_037-5a"/>
末不札將尋斧柯誠能慎之福之垠也口是何傷禍之<lb/>
門也强梁者不得其死好勝者必遇其敵盜憎主人民<lb/>
怨其上君子知天下之不可上也故下之知衆人之不<lb/>
可先也故後之温恭慎德使人慕之執雌持下人莫踰<lb/>
之人皆趨彼我獨守此人皆惑之我獨不徙内藏我知<lb/>
不與人論技我雖尊髙人莫害我夫江湖長百谷者以<lb/>
其卑下也天道無親常與善人戒之哉<lb/>
　　五熟釜銘<hi>愚曰鍾繇魏開國之功臣也李傕郭汜之亂處之得其道者其辛甘燥濕調齊</hi>
<pb n="KR4h0061_WYG_037-5b"/>
　　　<hi>俱不失宜也歟</hi>
　　　魏文帝<hi>魏畧曰繇為相國以五熟釡鼎範因太子鑄之釜成太子與繇書曰昔有黄三</hi>
　　　　<hi>鼎周之九寳咸以一體使調一味豈若斯釡五味時芳蓋鼎之烹飪以饗上帝以養聖賢</hi>
　　　　<hi>昭徳祈福莫斯之美故非大人莫之能造故非斯器莫宜盛徳今之嘉釜有逾兹美夫周</hi>
　　　　<hi>之尸臣宋之老父衛之孔悝晉之魏顆彼四臣者並以功徳勒名鐘鼎今執事寛亮大魏</hi>
　　　　<hi>以隆聖化堂堂之徳於斯為盛誠太常之所宜銘彛器之所宜勒故作斯銘勒之釜口庶</hi>
　　　　<hi>可贊揚洪美尸臣主事之臣也</hi>
於赫有魏作漢藩輔厥相維鍾實榦心膂靖共夙夜匪<lb/>
<pb n="KR4h0061_WYG_037-6a"/>
遑安處百僚師師皆兹矩度<lb/>
　　座右銘<hi>愚曰蘭魏武皇卞太后弟秉之子也接乎吕霍梁竇恣横之後而廉退若此其戚畹</hi>
　　　<hi>之賢者乎</hi>
　　　卞蘭<lb/>
重階連棟必濁汝真金寳䝉室將亂汝神厚味來殃艷<lb/>
色危身求髙反墜務厚更貧閉情塞欲老氏所珍周廟<lb/>
之鼎仲尼是遵審慎汝口戒無失人從容順時和光同<lb/>
塵無謂冥漠人不汝聞無謂幽冥處獨若羣不為福先<lb/>
<pb n="KR4h0061_WYG_037-6b"/>
不與禍鄰守𤣥執素無亂大倫常若臨深終始惟能<lb/>
　　淩煙樓銘<hi>并序○宋臨川王起</hi>
　　　鮑照<lb/>
臣聞憑飆薦響唱㣲效長垂<hi>一作乘</hi>波鑒景功少致深是<lb/>
以冰臺築乎魏邑鳯閣起於漢京皆所以贊生通志感<lb/>
悦幽情者也伏見所製淩煙樓棲置崇逈延瞰平寂即<lb/>
秀神臯因基地勢東臨呉甸西眺楚闗奔江永寫鱗嶺<lb/>
相葺重樹窮天通原盡目悲積陳古賞絶舊年誠可以<lb/>
<pb n="KR4h0061_WYG_037-7a"/>
暉曠髙明藻撤逺心矣夫識縁感傾事待言彰匪言匪<lb/>
述綿世罔傳敢作銘曰<lb/>
巖巖崇樓藐藐層隅階基天削戸牖雲區瞰江列楹望<lb/>
景延除積清風露合<hi>一作舎</hi>綵煙塗俯窺淮海俛眺荆呉<lb/>
我王結駕藻思神居宜此萬春修靈所扶<lb/>
　　藥奩銘<lb/>
　　　鮑照<lb/>
嵗霣走丸生猒隤牆時無驟得年有遐方水玉出煙靈<lb/>
<pb n="KR4h0061_WYG_037-7b"/>
飛<hi>一作神靈</hi>生光龜文電衣龍綵雲裳九芝八石延正盪斜<lb/>
二脂六體振衰返華毛姬餌葉鳯子藏花景絶翠蚪氣<lb/>
隱頳霞深神罕別妙竒不揚或繁虎杖或亂蛇牀故不<lb/>
世不可以服未達不可以嘗眩精逆目是乃為良<lb/>
　　飛白書勢銘<lb/>
　　　鮑照<lb/>
秋毫精勁霜素凝鮮霑此瑤波染彼松煙超工八法盡<lb/>
竒六文鳥企龍躍珠解泉分輕如游霧重似崩雲絶鋒<lb/>
<pb n="KR4h0061_WYG_037-8a"/>
劒摧驚埶箭飛差池燕起振迅鴻歸臨危制節中險騰<lb/>
機珪角星芒明麗爛逸絲縈髮垂平理端密盈尺錦兩<lb/>
片字金溢故仙芝煩弱旣匪足雙蟲虎瑣碎又安能匹<lb/>
君子品之是最神筆<lb/>
　　石帆銘<lb/>
　　　鮑照<lb/>
應風剖流息石横波下潨地紉上獦星羅吐湘引漢歙<lb/>
蠡吞沱西歴岷冢北瀉淮河眇森𢎞藹積廣連深淪天<lb/>
<pb n="KR4h0061_WYG_037-8b"/>
測際亘海窮隂雲族未起風柯不吟崩濤山墜鬱浪雷<lb/>
沈在昔鴻荒刋啓源陸表裏民邦經緯鳥服瞻貞視晦<lb/>
坎水巽木乃剡乃鏟既刳既斵飛深浮逺巢潭館谷涉<lb/>
川之利謂易則難臨淵之戒曰危乃安泊潛輕濟冥表<lb/>
勤言穆我戒逐留御不還徒悲猿鵠空駕滄煙君子彼<lb/>
想祗心載惕林簡松栝水採龍鷁覘氣涉潮投祭涵璧<lb/>
揆檢含圖命辰定厯二崤虎口周王夙趨九折羊腸漢<lb/>
惡電驅潛鱗浮翼争景乗虚衡石頳鰩帝子察殂青山<lb/>
<pb n="KR4h0061_WYG_037-9a"/>
斷河后父沈軀川吏掌津敢告訪途<lb/>
　　書車<hi>以下七首古銘</hi>
自致者急載人者緩取欲度自致而反<lb/>
　　書筆<lb/>
豪毛茂茂陷水可脱陷文不活<lb/>
　　書硯<lb/>
石墨相著而黒邪心讒言無得汚白<lb/>
　　書鋒<lb/>
<pb n="KR4h0061_WYG_037-9b"/>
忍之須臾乃全汝軀<lb/>
　　書杖<lb/>
輔人無苟扶人無咎<lb/>
　　書井<lb/>
原泉滑滑連旱則絶取事有常賦歛有節<lb/>
　　量銘<lb/>
時文思索允臻其極嘉量既成以觀四國永啓厥<lb/>
後兹器維則<lb/>
<pb n="KR4h0061_WYG_037-10a"/>
　箴<hi>箴戒也通作鍼又作針詩曰因以箴之傳曰工誦箴諫殆如醫之針以攻疾云</hi>
　　酒箴<hi>愚曰此箴揚雄本以諷諫成帝其文為酒客難法度士本不足為諫無可取者然其曰處</hi>
　　　<hi>髙臨深動常近危亦足為警陳遵愛之特以適投其嗜酒之好耳至以張竦之自約㮣諸遵之</hi>
　　　<hi>自恣劣彼優此終不如竦之論為正猶足自勵也</hi>
　　　揚雄<hi>此箴載陳遵傳遵常喜此謂張竦曰吾與爾猶是矣足下諷誦經書苦身自約不敢</hi>
　　　　<hi>差跌而我放意自恣浮湛俗間官爵功名不減於子而差獨樂竦曰人各有性長短自裁</hi>
　　　　<hi>子欲為我亦不能吾而效子亦敗矣雖然學我者易持效子者難將吾常道也</hi>
子猶缾矣觀缾之居居井之眉<hi>眉井邉地若目上之有眉</hi>處髙臨深<lb/>
<pb n="KR4h0061_WYG_037-10b"/>
動常近危酒醪不入口臧水滿懷不得左右牽於纆徽<lb/>
<hi>纆徽井索也</hi>一旦叀礙為瓽所轠<hi>叀上絹反縣也瓽丁浪反井以磚為甃也轠音雷擊</hi>
<hi>也言缾懸礙不得下而為井瓽所擊則破碎也甃側救反</hi>身提黄泉骨肉為泥自用<lb/>
如此不如鴟夷<hi>鴟夷韋囊以盛也酒即今鴟夷幐</hi>鴟夷滑稽腹大如壺<hi>滑稽</hi>
<hi>圓轉縱捨無窮之狀滑音骨稽音雞</hi>盡日盛酒人復借酤常為國器託於<lb/>
屬車<hi>天子屬車常載酒食故有鴟夷</hi>出入兩宫經營公家繇是言之酒<lb/>
何過乎<lb/>
　　外戚箴<hi>愚曰兩漢罹外戚之禍不一而梁翼横於桓帝之朝其促漢之亡者崔琦之箴豈徒</hi>
<pb n="KR4h0061_WYG_037-11a"/>
　　　<hi>為漢哉亦以報冀之知遇耳其不足以遏横流也惜哉</hi>
　　　崔琦<hi>琦以文章稱梁冀請與交冀行多不軌琦數引古今成敗以戒之冀不能受乃作是</hi>
　　　　<hi>箴</hi>
赫赫外戚華寵煌煌昔在帝舜德隆英皇<hi>舜妃娥皇女英堯之女</hi>
周興三母<hi>太姜太王之妃太妊王季之妃太姒文王之妃</hi>有莘崇湯<hi>湯娶有莘氏女伊尹</hi>
<hi>為之媵臣</hi>宣王晏起姜后脱簪<hi>姜后脱簪珥待罪於永巷曰使君王樂色而忘徳</hi>齊<lb/>
桓好樂衛姬不音<hi>衛姬不聽鄭衛之音</hi>皆輔主以禮扶君以仁達<lb/>
才進善以義濟身爰暨衰葉漸已頹虧貫魚不叙九御<lb/>
<pb n="KR4h0061_WYG_037-11b"/>
差池<hi>謂宫人如貫魚之有叙不偏愛</hi>晉國之難禍起於麗<hi>獻公麗姬也</hi>惟家<lb/>
之索牝雞之晨專權擅愛顯已蔽人陵長間舊圯剥至<lb/>
親並后匹嫡淫女斃陳匪賢是上畨為司徒<hi>畨幽王之后親黨也</hi>
<hi>用為司徒</hi>荷爵負乗采食名都<hi>詩曰皇父孔聖作都于向皇父幽王后之親黨也</hi>詩<lb/>
人是刺德用不憮<hi>大也</hi>暴辛惑婦拒諫自孤<hi>紂名辛惑妲已也</hi>蝠<lb/>
蛇其心縱毒不辜諸父是殺孕子是刳<hi>殺王子比干刳剔孕婦</hi>天<lb/>
怒地忿人謀鬼圖甲子昧爽身首分離初為天子後為<lb/>
人螭非但耽色母后尤然不相率以禮而競奬以權先<lb/>
<pb n="KR4h0061_WYG_037-12a"/>
笑後號卒以辱殘家國泯絶宗廟燒燔妺嬉喪夏<hi>桀妃有施</hi>
<hi>氏女</hi>褒姒斃周<hi>幽王嬖褒姒/為犬戎殺</hi>妲已亡殷趙靈沙丘<hi>王得呉娃愛而</hi>
<hi>生子何乃廢太子章而立何游沙丘宫章作亂王死沙丘宫</hi>戚姬人豕吕宗以敗<hi>戚姬</hi>
<hi>為吕后所殺</hi>陳后作巫卒死於外<hi>武帝陳皇后以巫蠱廢</hi>霍欲鴆子身<lb/>
乃罹廢<hi>霍光之女欲毒太子被廢也</hi>故曰無謂我貴天將爾摧無恃<lb/>
常好色有歇㣲無怙常幸愛有陵遲無曰我能天人爾<lb/>
違患生不德福有慎機日不常中月盈有虧履道者固<lb/>
仗勢者危㣲臣司戚敢告在斯<lb/>
<pb n="KR4h0061_WYG_037-12b"/>
　　贈第五永箴<hi>愚曰此餞行之語也戒勵如此當時之賦詩者諒不能然矣</hi>
　　　髙彪<hi>時永為督軍御史使督幽州百官大㑹祖餞於長樂觀蔡邕等皆賦詩彪獨作箴邕</hi>
　　　　<hi>等甚美其文</hi>
文武將墜乃俾俊臣整我皇綱董此不䖍古之君子即<lb/>
戎忘身明其果毅尚其桓桓<hi>武貌</hi>吕尚七十氣冠三軍詩<lb/>
人作歌如鷹如鸇天有太一五將三門地有九變丘陵<lb/>
山川人有計策六竒五間<hi>陳平六竒孫子五間</hi>總兹三事謀則咨<lb/>
詢無曰已能務在求賢淮隂之勇廣武是尊<hi>廣武君李左車也</hi>
<pb n="KR4h0061_WYG_037-13a"/>
周公大聖石碏純臣以威克愛以義滅親<hi>周公誅管蔡石碏殺其身</hi>
勿謂時險不正其身勿謂無人莫識已真忘富遺貴福<lb/>
禄乃存枉道依合復無所觀先公髙節越可永遵佩藏<lb/>
斯戒以厲終身<lb/>
　　乗輿箴<hi>愚曰箴警至矣使其説行豈復有趙王倫之簒哉</hi>
　　　潘尼<hi>時入補尚書轉著作郎事孝惠帝</hi>
易稱有天地然後有人倫有父子然後有君臣傳曰大<lb/>
者天地其次君臣然君臣父子之道天地人倫之本未<lb/>
<pb n="KR4h0061_WYG_037-13b"/>
有以先之者也故天生蒸人而樹之君使司牧之將以<lb/>
導羣生之性而理萬物之情豈以寵一人之身極無量之<lb/>
欲如斯而已哉夫古之為君者無欲而至公故有茅茨<lb/>
土階之儉而後之為君有欲而自利故有瑤臺瓊室之<lb/>
侈無欲者天下共推之有欲者天下共争之推之之極<lb/>
雖禪代猶脱屣争之之極雖劫殺而不避故曰天下非<lb/>
一人之天下乃天下之天下安可求而得辭而已者乎<lb/>
夫修諸已而化諸人出乎邇而見乎遠者言行之謂也<lb/>
<pb n="KR4h0061_WYG_037-14a"/>
故人主所患莫甚於不知其過而所美莫美於好聞其<lb/>
過若有君於此而曰予必無過唯其言而莫之違斯孔<lb/>
子所謂其庶幾乎一言而喪國者也蓋君子之過如日<lb/>
月之蝕過也人皆見之更也人皆仰之雖以堯舜湯武<lb/>
之盛必有誹謗之木敢諫之鼓盤杅之銘無諱之史所<lb/>
以閑其邪僻而納諸正道其自維持如此之備故箴規<lb/>
之興將以救過補闕然猶依違諷諭使言之者無罪聞<lb/>
之者足以自誡先儒既援古義舉内外之殊而髙祖亦<lb/>
<pb n="KR4h0061_WYG_037-14b"/>
序六官論成敗之要義正辭約又盡善矣自虞人箴以<lb/>
至于百官非唯規其所司誠欲人主斟酌其得失焉春<lb/>
秋傳曰命百官箴王闕則亦天子之事也尼以為王者<lb/>
膺受命之期當神器之運摠萬機而撫四海簡羣才而<lb/>
審所授孜孜於得人汲汲於聞過雖廷爭面折猶將祈<lb/>
請而求焉至於箴規諫之順者曷為獨闕之哉是以不<lb/>
量其學陋思淺因負擔之餘嘗試撰而述之不敢斥至<lb/>
尊之號故以乗輿目篇蓋帝王之事至大而古今之變<lb/>
<pb n="KR4h0061_WYG_037-15a"/>
至衆文繁而義詭意局而辭野將欲希企前賢髣髴崇<lb/>
軌譬猶丘坻之望華岱恒星之繫日月也其不逮明矣<lb/>
元元遂初芒芒太始清濁同流𤣥黄錯跱上下弗形尊<lb/>
卑靡紀赫胥悠哉大庭尚矣皇極啓建兩儀既分彛倫<lb/>
永序萬邦已紛國事明王家奉嚴君各有攸尊德用不<lb/>
勤羲農已降暨于夏殷或禪或傳乃質乃文太上無名<lb/>
下知有之仁義不存而人歸孝慈無為無執何欲何思<lb/>
忠信之薄禮刑實滋既譽既畏以侮以欺作誓作盟而<lb/>
<pb n="KR4h0061_WYG_037-15b"/>
人始叛疑煌煌四海藹藹萬乘匪誓焉憑左輔右弼前<lb/>
疑後丞一日萬機業業兢兢夫出其言善則千里是應<lb/>
而莫余違亦喪邦有徴樞機之動式以廢興殷鑒不遠<lb/>
若之何勿徴且厚味腊毒豐屋生災辛作璇室而夏興<lb/>
瑤臺糟丘酒池象箸玉杯厥肴伊何龍肝豹胎惟此哲<lb/>
婦職為亂階殷用喪師夏亦不恢是以帝堯在位茅茨<lb/>
不翦周文日昃昧旦丕顯夫德輶如毛而或舉之者鮮<lb/>
故濩有慙德武未盡善下世道衰末俗化淺耽樂逸遊<lb/>
<pb n="KR4h0061_WYG_037-16a"/>
荒淫沈湎不式古訓而好是佞辯不遵王路而覆車是<lb/>
踐成敗之效載在先典匪唯陵夷厥世用殄故曰樹君<lb/>
如之何將人是司牧視之猶傷而知其寒燠故能撫之<lb/>
斯柔而敦之斯睦無逺不懷靡思不服夫豈厭縱一人<lb/>
而玩其耳目内迷聲色外荒馳逐不修政事而終於顛<lb/>
覆昔唐氏授舜舜亦命禹受終納祖丕丕天序放桀惟<lb/>
湯剋殷伊武故禪代非一姓社稷無常主四嶽三塗九<lb/>
州之阻彭蠡洞庭殷商之旅虞夏之隆非由尺土而紂<lb/>
<pb n="KR4h0061_WYG_037-16b"/>
之百剋卒於絶緒故王者無親唯在擇人傾蓋惟舊白<lb/>
首乃新望由釣夫伊起有萃負鼎鼓刀而謀合聖神夫<lb/>
豈惜官左右而取介近臣蓋有國有家者莫云我聰或<lb/>
此面從莫謂我智聽受未易甘言美疾尠不為累由夷<lb/>
逃寵逺於脱屣奈何人主位極則侈知人則哲惟帝所<lb/>
難唐朝旣泰四族作奸周室旣隆而管蔡不䖍匪我二<lb/>
聖孰弭斯患若九德咸受儁乂在官君非臣莫治臣非<lb/>
君莫安故書美康哉而易貴金蘭有皇司國敢告納言<lb/>
<pb n="KR4h0061_WYG_037-17a"/>
　　學箴<hi>愚曰他人立論其於老莊或抑或揚其辭俱偏此云聖教救其末老莊明其本儘有稱停</hi>
　　　<hi>但老莊明本亦激於末俗爾聖人之救末其間殆自有本領在篇終論道與禮四句最當</hi>
　　　李充<hi>晉書本傳充字𢎞度江夏人辟丞相王導掾轉記室參軍幼好刑名之學深抑虚浮</hi>
　　　　<hi>之士</hi>
老子云絶仁棄義家復孝慈豈仁義之道絶然後孝慈<lb/>
乃生哉蓋患乎情仁義者寡而利仁義者衆也道德喪<lb/>
而仁義彰仁義彰而名利作禮教之弊直在兹也先王<lb/>
以道德之不行故以仁義化之行仁義之不篤故以禮<lb/>
<pb n="KR4h0061_WYG_037-17b"/>
律檢之檢之彌繁而偽亦愈廣老莊是乃明無為之益<lb/>
塞争欲之門夫極靈智之妙總㑹通之和者莫尚乎聖<lb/>
人革一代之𢎞制垂千載之遺風則非聖不立然則聖<lb/>
人之在世吐言則為訓辭莅事則為物軌運通則與時<lb/>
隆理喪則與世弊矣是以大為之論以摽其㫖物必有<lb/>
宗事必有主寄責於聖人而遺累乎陳迹也故化之以<lb/>
絶聖棄智鎮之以無名之樸聖教救其末老莊明其本<lb/>
本末之塗殊而為教一也人之迷也其日乆矣見形者<lb/>
<pb n="KR4h0061_WYG_037-18a"/>
衆及道者寡不覿千仞之門而逐適物之迹逐迹逾篤<lb/>
離本逾逺遂使華端與薄俗俱興妙緒與淳風並絶所<lb/>
以聖人長潛而迹未嘗滅矣懼後進惑其如此將越禮<lb/>
棄學而希無為之風見義教之殺而不覩其隆矣略言<lb/>
所懷以補其闕引道家之𢎞㫖㑹世教之適當義不違<lb/>
本言不流放庶以祛困䝉之蔽悟一往之惑乎<lb/>
芒芒太初悠悠鴻荒蚩蚩萬類與道兼忘聖迹未顯賢<lb/>
名不彰怡此鼓腹率我猖狂資生既廣羣塗思通闇實師<lb/>
<pb n="KR4h0061_WYG_037-18b"/>
明匪余求䝉遺已濟物而天下為公大庭唱基羲農宏<lb/>
贊六位時成離暉大觀澤洽雨濡化流風散比屋同塵<lb/>
而人罔僭亂爰暨中古哲王胥承質文代作禮統迭興<lb/>
事藉用以繁化因阻而凝動非性擾靜豈神澄名之攸<lb/>
彰道之攸廢乃損所隆乃崇所替形作由於德衰三辟<lb/>
興乎叔世旣敦旣誘乃矯乃厲敦亦旣備矯亦旣深彫<lb/>
瑑生文抑揚成音羣能騁技衆巧竭心野無陸馬山無<lb/>
散林風罔不動化罔不移人之失德反正作竒乃放欲<lb/>
<pb n="KR4h0061_WYG_037-19a"/>
以越禮不知希競之為病違彼夷塗而遵此險徑狡兔<lb/>
陵岡游魚遁川至賾深妙大象幽𤣥棄餌取罝而責功<lb/>
蹄筌失統喪歸而寄㫖忘言政異徵亂拔本塞源遁迹<lb/>
永日尋響窮年刻意離性而失其常然世有險夷運有<lb/>
通圮損益適時升降惟理道不可以一日廢亦不可以<lb/>
一朝擬禮不可為千載制亦不可以當年止非仁無以<lb/>
長物非義無以齊恥仁義固不可逺去其害仁義者而<lb/>
已力行猶懼不逮希企邈以逺矣室有善言應在千里<lb/>
<pb n="KR4h0061_WYG_037-19b"/>
況乎行止復禮克己風人司箴敬貽君子<lb/>
　　虞箴<hi>左傳襄公四年魏莊子謂晉侯曰昔周辛甲之為太史也命百官官箴王闕于虞人之箴</hi>
　　　<hi>曰</hi>
　　　辛甲<lb/>
茫茫禹跡畫為九州經啓九道民有寢廟獸有茂草<lb/>
各有攸處徳用不擾在帝夷羿冒于原獸忘其國恤<lb/>
而思其麀牡武不可重用不恢于夏家<hi>叶姑</hi>獸臣司原<lb/>
敢告僕夫<lb/>
<pb n="KR4h0061_WYG_037-20a"/>
　頌<hi>頌即六義之頌頌者誦也歌頌盛徳也頌又音容所以詩云美盛徳之形容</hi>
　　輿人頌<hi>愚曰先聖所謂三年有成信矣周紀敬王三十四年孔子由魯司冦攝行相事其初</hi>
　　　<hi>人謗之曰麛裘而鞞投之無戾鞞之麛裘投之無郵後三年政成民乃頌之云云○鞞布頂反</hi>
　　　<hi>刀室也後孔子六世孫子順相魏引之以鞞為芾亦載通鑑</hi>
衮衣章甫實獲我所章甫衮衣惠我無私<lb/>
　　車騎竇將軍北征頌<hi>愚曰此竇將軍猶可稱頌時乎姑以文取</hi>
　　　班固<lb/>
車騎將軍膺昭明之上德該文武之妙姿蹈佐厯握輔<lb/>
<pb n="KR4h0061_WYG_037-20b"/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <hi>
                        <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字檢諸家書皆無此一箇<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字惟玉篇載此柵字註云編豎木也藏經中亦載此柵字釋曰所晏切乂</hi>
<hi>作<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>疑此<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字與此柵字通</hi>翼肱聖上作主光輝資天心謨神明規<lb/>
卓逺圖幽冥親率戒士巡撫疆城勒邊御之永設奮轒<lb/>
櫓之逺經<hi>孫武子謀功篇修櫓轒輼註曰修櫓大盾也轒輼四輪車也</hi>閔遐黎之騷<lb/>
擾忿荒服之不庭乃總三選簡虎校勒部隊明誓號援<lb/>
謀夫於未言察武毅於俎豆取可杖於品象拔所用於<lb/>
仄陋料資器便采用庶民響慕羣英影附羌戎相率<lb/>
東胡爭騖不召而集未令而諭於是雷震九原電曜髙<lb/>
<pb n="KR4h0061_WYG_037-21a"/>
闕金光鏡野武旗冒日雲黯長蜺鹿超黄磧輕選四縱<lb/>
所向莫敵馳飄疾踵蹊迹探梗莽採嶰阨斷温禺分尸<lb/>
逐<hi>班孟堅燕然山銘曰斬温禺以釁鼔血尸逐以染鍔兩漢匈奴傳班固范曄等皆書尸逐蓋尸逐者匈奴</hi>
<hi>王號</hi>激私渠星流霰落名王交手稽顙請服乃收其鋒鏃<lb/>
干鹵甲胄積象如丘阜陳閲滿廣野戢載連百兩散數<lb/>
累萬億放獲驅帑揣城拔邑擒馘之倡九谷謠譟響聒<lb/>
東夷埃塵戎域然而唱呼鬱憤未逞厥願甘平原之酣<lb/>
戰矜訊捷之累筭何則上將崇至仁行凱易𢎞濃恩降<lb/>
<pb n="KR4h0061_WYG_037-21b"/>
温澤同庖廚之珍饌分列室之纎帛勞不御輿寒不施<lb/>
襗<hi>亦</hi>行無偏勤止無兼役悂䝉識而愎戾順貳者異而<lb/>
懦夫奮遂踰涿邪<hi>涿邪山名見班超傳</hi>跨復連籍龍庭蹈就壃<hi>薑</hi>
獦崝嵮<hi>獦古曷切狙獸名崝工耕切髙峻貌嵮之義切山名</hi>轔幽山<hi>轔音鄰車聲</hi>
                    <graphic n="KR2596" url="https://raw.githubusercontent.com/kanripo/KR-Gaiji/master/images/KR2596.png" mimeType="image/png"/>匈<lb/>
河<hi>起遏切趌<graphic n="KR2596" url="https://raw.githubusercontent.com/kanripo/KR-Gaiji/master/images/KR2596.png" mimeType="image/png"/>也</hi>臨安侯軼烏居<hi>東漢匈奴傳南單于以其右温禺牘王烏居戰烏居是温</hi>
<hi>禺牘王名</hi>與朐衍<hi>西漢匈奴列傳烏氏朐衍之戎</hi>顧衛霍之遺迹我伊秩之<lb/>
所邈<hi>漢書南匈奴傳曰匈奴南將軍右伊秩又曰左骨都侯左伊秩伊秩匈奴王號</hi>師横騖而<lb/>
庶禦士弗㥜以爭先<hi>㥜羽魏切弗㥜不安也</hi>囘萬里而風騰劋<hi>即小</hi>
<pb n="KR4h0061_WYG_037-22a"/>
<hi>切與勦同絶也</hi>殘冦於沂垠糧不賦而師贍役不重而備軍行<lb/>
戎醜以禮教炘鴻稜而昭仁文武炳而並隆威德兼而<lb/>
兩信清乾鈞之攸冒拓畿略之所順槖弓鏃而戢戈回<lb/>
雙麾以東運於是封燕然於隆髙被廣衍以𢎞曠銘靈<lb/>
陶以勒崇<hi>陶在濟隂東至于陶丘此頌既云封燕然又云銘靈陶然則本一山耳西都賦封岱勒崇</hi>
欽皇祇之祐貺宣惠氣盪殘風陶嚴律嘉凝隂飛雪瀼<lb/>
甘雨灑興嘉卉始農工土膏含養四時分任於是三軍<lb/>
稱曰亹亹將軍克廣德心光光神武𢎞昭德音超兮眇<lb/>
<pb n="KR4h0061_WYG_037-22b"/>
天潛眇兮與神參<lb/>
　　廣成頌<hi>愚曰蒐狩之禮古者兵農之良法也豈可廢乎至漢文帝嗜獵賈誼諫之雖賢君且</hi>
　　　<hi>不知獵之本制惜哉</hi>
　　　馬融<hi>時太后臨朝鄧隲兄弟輔政而俗儒以為文徳可興武功宜廢遂寢蒐狩之禮故猾</hi>
　　　　<hi>賊從横融乃感激以為文武之道聖賢不墜五才之用無或可廢初元二年上廣成頌以</hi>
　　　　<hi>諷諫其辭云云頌奏忤鄧氏滯於東觀十年不得調</hi>
臣聞孔子曰奢則不遜儉則固奢儉之中以禮為界是<lb/>
以蟋蟀山樞之人並刺國君諷以太康馳驅之節夫樂<lb/>
<pb n="KR4h0061_WYG_037-23a"/>
而不荒憂而不困先王所以平和府藏頤養精神致之<lb/>
無疆故戛擊鳴球載於虞謨吉日車攻序於周詩聖主<lb/>
賢君以増盛美豈徒為奢淫而已哉伏見元年以來遭<lb/>
值戹運<hi>謂地震大水雨雹也</hi>陛下戒懼災異躬自菲薄荒棄禁苑<lb/>
廢㢮樂懸勤憂潛思十有餘年以過禮數重以皇太后<lb/>
體唐堯親九族篤睦之德陛下履有虞烝烝之孝外舎<lb/>
諸家每有憂疾聖恩普勞遣使交錯稀有曠絶時時寧<lb/>
息又無以自娯樂殆非所以逢迎太和裨助萬福也臣<lb/>
<pb n="KR4h0061_WYG_037-23b"/>
愚以為雖尚頗有蝗蟲今年五月以來雨露時澍祥應<lb/>
將至方涉冬節農事閒隙宜幸廣成覽原隰觀宿麥勸<lb/>
收藏因講武校獵使寮庶百姓復覩羽旄之美聞鐘鼓<lb/>
之音歡嬉喜樂鼓舞疆畔以迎和氣招致休慶小臣螻<lb/>
螘不勝區區職在書籍謹依舊文重述蒐狩之義作頌<lb/>
一篇并封上淺陋鄙薄不足觀省<lb/>
臣聞昔命師於鞬櫜偃伯於靈臺或人嘉而稱焉<hi>鞬以藏箭</hi>
<hi>櫜以藏弓司馬法古者武軍三年不興則凱樂凱歌偃伯靈臺荅人之勞告不興也偃休也伯謂師節也靈臺</hi>
<pb n="KR4h0061_WYG_037-24a"/>
<hi>望氣之臺也</hi>彼固未識夫雷霆之為天常金革之作昏明也<lb/>
自黄炎之前傳道罔記三五以來越可畧聞且區區之<lb/>
酆郊猶廓七十里之囿盛春秋之苗<hi>酆周文王所都爾雅春獵為蒐夏曰</hi>
<hi>苗秋曰獮冬曰狩</hi>詩詠圃草樂奏騶虞<hi>韓詩東有圃草駕言行狩</hi>是以大漢<lb/>
之初基也宅兹天邑總風雨之㑹交隂陽之和揆厥靈<lb/>
囿營于南郊徒觀其坰場區宇恢𣅿曠蕩<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>夐勿罔寥<lb/>
豁鬱泱<hi>
                        <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>音眇泱音烏朗反並廣大貌也</hi>聘望千里天與地莽於是周<lb/>
阹環瀆右矕三塗左概嵩嶽<hi>阹音欺於反上林賦曰江河為阹郭璞注因山谷遮</hi>
<pb n="KR4h0061_WYG_037-24b"/>
<hi>禽獸曰阹爾雅矕視也音馬板反三塗山名在陸渾縣西南</hi>面據衡隂箕背王屋浸<lb/>
以波溠夤以滎洛<hi>地理志雉縣衡山澧水所出在今鄧州向城縣北王屋山在今王屋縣北</hi>
<hi>周禮曰豫州其浸波溠其川滎洛水經注溠水出黄山在今隨州棗陽縣東北又云波水出歇馬嶺</hi>金山<lb/>
石林殷起乎其中峨峨磑磑鏘鏘<graphic n="KR1936" url="https://raw.githubusercontent.com/kanripo/KR-Gaiji/master/images/KR1936.png" mimeType="image/png"/>
                    <graphic n="KR1936" url="https://raw.githubusercontent.com/kanripo/KR-Gaiji/master/images/KR1936.png" mimeType="image/png"/>隆穹槃回嵎峗<lb/>
錯崔<hi>金山金門山也水經注在澠池縣南石林大石山也一名萬安山在河南郡殷音於謹反磑音五來</hi>
<hi>反<graphic n="KR1936" url="https://raw.githubusercontent.com/kanripo/KR-Gaiji/master/images/KR1936.png" mimeType="image/png"/>音徂回反嵎音隅峗音魚軌反並髙峻貌</hi>神泉側出丹水涅池怪石浮磬<lb/>
燿焜于其陂<hi>爾雅氿泉穴出穴出側出也丹水涅水在今鄧州泗水中石可以為磬也燿焜光也</hi>
其土毛則㩁牧薦草芳茹甘荼<hi>毛草也𣙜相傳音角𣙜牧未詳莊子麋鹿食薦</hi>
<pb n="KR4h0061_WYG_037-25a"/>
<hi>一曰草稠曰薦茹菜也茶苦菜也詩曰堇荼如飴飴甘也</hi>茈<hi>紫/</hi>萁<hi>其</hi>芸蒩昌本深蒲<lb/>
<hi>爾雅綦月爾即紫綦似蕨可食芸香草似首蓿蒩資都反廣雅蕺蒩也其根似茅根可食昌本昌蒲根也</hi>
芝荋堇荁蘘荷芋渠<hi>芝荋草也禮記芝荋菱椇荋音而堇菜花紫葉可食而滑荁户官反</hi>
<hi>禮記堇荁枌榆荁堇類蘘荷苗似薑根色紅紫似芙蓉可食芋渠即芋魁</hi>桂荏鳧葵格韮菹<lb/>
于<hi>爾雅蘇桂荏方言蘇亦荏也爾雅茆鳧葵葉團似尊生水中俗名水葵爾雅茖山葱格與茖古字通菹子</hi>
<hi>閭反即巴菹一名巴蕉于軒于也一名蕕生於水中</hi>其植物則𤣥林包竹藩陵蔽<lb/>
京珍林嘉樹建木叢生<hi>𤣥幽也包叢生也大阜曰陵絶髙曰京藩蔽也建木長大也</hi>
椿梧栝栢柜栁楓楊<hi>並木名柜音矩楊叶韻音以征反</hi>豐彤對蔚岑頟<lb/>
<pb n="KR4h0061_WYG_037-25b"/>
槮爽<hi>並林木貌對徒對反岑音吟槮音所金反爽叶韻音生</hi>翕習春風含津吐榮<lb/>
鋪于布濩蓶扈蘳熒惡可殫形<hi>蓶以揆反爾雅注草木花初出為筍與蓶通其</hi>
<hi>字從唯本作從荏者誤蘳胡瓦反字從圭並花葉貌本作蘳黄花也熒光也</hi>至于陽月隂慝<lb/>
害作百草畢落林衡戒田焚萊柞木<hi>十月為陽慝隂氣害作言隂氣肅殺</hi>
<hi>害於百草焚萊除草也柞音士雅反邪斫木也周禮柞氏掌攻草木及林麓</hi>然後舉天綱頓<lb/>
八紘揫斂九藪之動物繯<hi>胡犬反又胡串反</hi>橐四野之飛征鳩<lb/>
之乎兹囿之中山敦雲移羣鳴膠膠鄙騃譟讙子野聽<lb/>
聳離朱目眩𨽻首策亂陳子籌昏<hi>鳩聚也敦音屯亦積聚也鄙騃獸奮迅貌</hi>
<pb n="KR4h0061_WYG_037-26a"/>
<hi>騃音俟韓詩駓駓俟俟眩亂也叶音𤣥𨽻首黄帝時善筭者陳子陳平善于籌策昏亂也言禽獸多不可筭計</hi>
於是營圍恢廓充斥川谷罦罝羅羉彌綸阬澤臯牢陵<lb/>
山<hi>罦音浮雉網罝兔罟羉彘網也力官反臯牢猶牢籠孫子臯牢天下而制之若制子孫也</hi>校隊案<lb/>
部前後有屯甲乙相伍戊巳為堅<hi>甲乙相次也伍伍長也戊巳居中為中堅</hi>
乗輿乃以吉月之陽朔登于疏鏤之金路六驌騻之𤣥<lb/>
龍建雄虹之旌夏揭鳴鳶之修橦<hi>陽朔十月朔也疏鏤謂彫鏤也周禮馬髙</hi>
<hi>八尺曰龍左傳舞師題以旌夏旌夏大旌也揭舞也橦旗竿直江反</hi>曳長庚之飛髾載日<lb/>
月之大常棲招搖與𤣥弋注枉矢於天狼<hi>髾所交反即旌旗所垂之</hi>
<pb n="KR4h0061_WYG_037-26b"/>
<hi>羽毛招搖𤣥弋天狼並星名</hi>羽毛紛其髟鼬揚金㚇而拖玉瓖<hi>髟鼬羽旄</hi>
<hi>飛揚貌髟必由反鼬羊救反金㚇馬冠也㚇無犯反又子公反壤馬帶以玉飾之音襄</hi>屯田車於<lb/>
平原播同徒於髙岡旃旝摻其如林錯五色以摛光<hi>摻所</hi>
<hi>金反與森字同</hi>清氛埃埽野場誓六師搜儁良司徒勒卒司馬<lb/>
平行車攻馬同教達戒通伐咎鼔撞華鐘獵徒縱赴榛<lb/>
叢徽嫿霍弈别騖分奔騷擾聿皇往來交舛紛紛回回<lb/>
南北東西<hi>嫿呼獲反並奔馳貌</hi>風行雲轉匈礚隱訇黄塵勃滃闇<lb/>
若霧昏<hi>礚苦蓋反訇火宏反並聲也</hi>日月為之籠光列宿為之翳昧<lb/>
<pb n="KR4h0061_WYG_037-27a"/>
僄狡課才勁勇程氣狗馬角逐鷹鸇競鷙驍騎旁佐輕<lb/>
車横厲相與陸梁聿皇于中原絹猑蹏鏦特肩脰完羝<lb/>
撝介鮮散毛族梏羽羣<hi>絹繫也與罥通工犬反猑蹏反野馬也音昆鏦猶撞也楚江</hi>
<hi>獸三嵗曰肩脰頸也謂中其頸也完羝野羊也字書作羦音户官反與完通</hi>然後飛鋋電激<lb/>
流矢雨墜各指所質不期俱殪竄伏扔輪發作梧轊<hi>質正</hi>
<hi>也正音征扔人證反摧也言為輪所摧梧攴梧也音悟謂支著車也</hi>祋殳狂擊頭陷顱碎<lb/>
獸不得猭禽不得瞥<hi>祋亦殳也丁外反猭走也音丑戀反瞥視也叶韻音必例反</hi>或<lb/>
夷由未殊顛狽頓躓蝡蝡蟫蟫充衢塞隧葩華<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>布不<lb/>
<pb n="KR4h0061_WYG_037-27b"/>
可勝計<hi>蝡音而兖反動也蟫音以林反亦動貌</hi>若夫鷙獸毅蟲倨牙黔口<lb/>
大匈哨後緼巡歐紆負隅依阻莫敢嬰禦<hi>爾雅曰駿如馬倨牙食虎</hi>
<hi>豹黔黒也周禮考工記大匈燿後有力而不能走注燿讀曰哨哨小也音梢緼巡並行貌緼於粉反</hi>乃使<lb/>
鄭叔晉婦之徒睽孤刲刺裸裎袒裼<hi>鄭叔鄭莊公弟太叔段也詩叔于田</hi>
<hi>乘乘馬䄠裼暴虎獻于公所孟子晉人有馮婦者善搏虎攘臂下車衆皆悦之睽離也孤獨也謂挺身刺獸刲</hi>
<hi>亦刺也音苦圭反</hi>冒<graphic n="KR1954" url="https://raw.githubusercontent.com/kanripo/KR-Gaiji/master/images/KR1954.png" mimeType="image/png"/>柘搓棘枳窮浚谷底幽嶰暴斥虎搏狂<lb/>
兕獄<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>熊抾封狶<hi>
                        <graphic n="KR2630" url="https://raw.githubusercontent.com/kanripo/KR-Gaiji/master/images/KR2630.png" mimeType="image/png"/>山桑也一染反搓斫也仕雅反嶰/山澗也斥大也<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>亦狂也音吉曳反</hi>
<hi>兕似野牛而青色抾音劫古字通封大也狶猪也虚起反</hi>或輕訬趬悍廋疏㟺領犯<lb/>
<pb n="KR4h0061_WYG_037-28a"/>
歴嵩巒陵喬松履修樠踔攳枝杪標端尾蒼蜼掎𤣥猿<lb/>
木産盡寓屬單<hi>訬輕捷也初稍反趬丘昭反行輕貌廋疏猶搜索也廋所由反㟺山巔也力于</hi>
<hi>反樠莫寒反踔跳也敕教反攳音尋長枝也杪亡小反標必遙反並木末蜼以蘂反蜼卬鼻而長尾似獮猴而</hi>
<hi>大黄黒色尾長數尺末有兩岐雨則自懸於樹以尾塞鼻零陵南康人呼之音餘建平人呼之音相贈遺之遺</hi>
<hi>也又音余救反掎居螘反偏引一足也木産巢栖之類寓穴居之屬</hi>罕罔合部罾弋同曲<lb/>
類行並驅星布麗屬曹伍相保各有分局矰碆飛流纎<lb/>
羅絡縸遊雉羣驚晨鳧輩作翬然雲起霅爾雹落<hi>繒弋矢也</hi>
<hi>碆與磻同音補何反又補佐反以石著隿繳也絡縸落張羅貌縸與幕同霅素洽反雨也言鳥中繳如雨之</hi>爾<lb/>
<pb n="KR4h0061_WYG_037-28b"/>
乃<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>觀髙蹈改乘囘轅泝恢方撫馮夷策句芒超荒忽<lb/>
出重陽厲雲漢横天潢<hi>恢大也重陽天也</hi>導鬼區徑神場詔靈<lb/>
保召方相驅厲疫走蜮祥<hi>靈保神巫也周禮方相氏</hi>捎罔兩拂游光<lb/>
枷天狗緤墳羊<hi>捎所交反除也游光神也兄弟八人天狗星名墳羊土之怪其形似羊</hi>然<lb/>
後緩節舒容裴回安步降集波籞川衡澤虞矢魚陳罟<lb/>
兹飛宿沙田開古蠱<hi>音冶</hi>翬終葵揚闗斧刋重冰撥蟄户<lb/>
測潛鱗踵介旅<hi>兹飛佽飛也荆人拔劒赴江刺蛟殺之魯連子古善漁者宿沙渠子使漁山側</hi>
<hi>雖十宿沙子不得魚焉宿沙非暗於漁道也彼山者非魚之所生也晏子春秋公孫捷田開强古冶子事景公</hi>
<pb n="KR4h0061_WYG_037-29a"/>
<hi>以勇晏子勸公餽之二桃曰計功而食之蠱與冶通廣雅終葵椎也闗斧斧名刋除也踵猶尋也</hi>逆獵<lb/>
湍瀬渀薄汾撓淪滅潭淵左挈䕫龍右提蛟鼉春獻王<lb/>
鮪夏薦鼈黿<hi>渀蒲良反撓奴教反並入水貌也</hi>於是流覽徧照殫變極<lb/>
態上下究竟山谷蕭條原野嵺愀上無飛鳥下無走獸<lb/>
虞人植旍獵者效具車弊田罷旋入禁囿<hi>周禮植虞旌以屬禽注田</hi>
<hi>上樹旗令獲者皆致其禽嵺力救反愀七救反亦蕭條貌</hi>棲遲乎昭明之觀休息乎<lb/>
髙光之榭以臨乎宏池鎮以瑤臺純以金隄樹以蒲栁<lb/>
被以緑莎瀇瀁沆漭錯紾槃委天地虹洞固無端涯大<lb/>
<pb n="KR4h0061_WYG_037-29b"/>
明生東月朔西陂<hi>純緣也之尹反瀇胡廣反瀁音養沆胡朗反漭音莽並水貌錯紾交結也</hi>
<hi>紾之忍反委於危反虹洞相連也虹胡貢反朔生也</hi>乃命壺涿驅水蠱逐罔螭滅<lb/>
短狐簎鯨鯢<hi>周禮壺涿氏掌除水蠱短狐即蜮也簎七亦反刺也周禮鼈人掌以時簎魚鼈龜蜃</hi>
然後方餘皇連舼舟張雲帆施蜺幬靡颸風陵迅流發<lb/>
櫂歌縱水謳淫魚出蓍蔡浮湘靈下漢女游<hi>方猶並也餘皇呉船</hi>
<hi>名舼小舟也音渠恭反淮南子越舼蜀艇不能無水而浮幬帳也直由反颸疾風淮南子上有䕺蓍下有伏龜</hi>
<hi>龜出蔡地故以為名也</hi>水禽鴻鵠鴛鴦鷗鷖鶬鴰鸕鷁鷺鴈鷿鷉<lb/>
乃安斯寢戢翮其涯<hi>鷿步歴反鷉音梯揚雄方言野鳧也好没水中膏可以瑩刀劒</hi>魴<lb/>
<pb n="KR4h0061_WYG_037-30a"/>
鱮鱏鯿鰋鯉鱨魦樂我純德騰踊相隨雖靈沼之白鳥<lb/>
孟津之躍魚方斯蔑矣然猶詠歌於伶蕭載陳於方策<lb/>
豈不哀哉於是宗廟旣享庖廚既充車徒既簡器械既<lb/>
攻然後擺牲班禽淤賜犒功羣師疊伍伯校千重山罍<lb/>
常滿房俎無空<hi>淤與飫同</hi>酒正案隊膳夫巡行清醪車湊燔<lb/>
炙騎將鼓駭舉爵鐘鳴既觴<hi>大雅曰或燔或炙將行也既盡也</hi>若乃陽<lb/>
阿衰斐之晉制闡鼃華羽之南音<hi>淮南子歌采菱發陽阿鶡冠子南方萬物</hi>
<hi>華羽焉故以調羽也</hi>所以動蕩匈臆發明耳目疏越藴慉駭恫底<lb/>
<pb n="KR4h0061_WYG_037-30b"/>
伏鍠鍠鎗鎗奏于農郊大路之衢與百姓樂之是以明<lb/>
德耀乎中夏威靈暢乎四荒東鄰浮巨海而入享西旅<lb/>
越葱嶺而來王南徼因九譯而致貢朔狄屬象胥而來<lb/>
同蓋安不忘危治不忘亂道在乎兹斯固帝王之所以<lb/>
曜神武而折遐衝者也方今大漢收功於道德之林致<lb/>
獲於仁義之淵忽蒐狩之禮闕槃虞之佃闇昧不覩日<lb/>
月之光聾昏不聞雷霆之震于今十二年為日乆矣亦<lb/>
方將刋禁臺之祕藏發天府之官常由質要之故業卒<lb/>
<pb n="KR4h0061_WYG_037-31a"/>
典刑之舊章<hi>左傳晉趙盾為國政由質要</hi>采清原嘉岐陽登俊桀命賢良<lb/>
舉淹滯拔幽荒<hi>事見左傳</hi>察淫侈之華譽顧介特之實功聘<lb/>
畎畝之羣雅宗重淵之潛龍乃儲精山藪歴思河澤目<lb/>
矖鼎俎耳聽康衢營傅説於胥靡求伊尹於庖廚索膠<lb/>
鬲於魚鹽聽甯戚於大車俾之昌言而宏議軼越三家<lb/>
馳騁五帝悉覽休祥總括羣瑞遂棲鳯凰於髙梧宿麒<lb/>
麟於西園納僬僥之珍羽受王母之白環永逍遙乎宇<lb/>
内與二儀乎無疆貳造化於后土參神施於昊乾超特<lb/>
<pb n="KR4h0061_WYG_037-31b"/>
達而無儔煥巍巍而無原豐千億之子孫歴萬載而永<lb/>
延禮樂既闋<hi>苦穴反止也</hi>北轅反斾至自新城背伊闕反洛<lb/>
京<lb/>
　　釋奠頌<hi>愚曰此亦有大功於名教者而為太子言之乃賈傅早諭教之意東宫得此正矣</hi>
　　　潘尼<hi>時為太子舎人</hi>
元康元年冬十二月上以皇太子富於春秋而人道之<lb/>
始莫先於孝悌初命講孝經于崇正殿實應天縱生知<lb/>
之量㣲言奥義發自聖問業終而體達三年春閏月<lb/>
<pb n="KR4h0061_WYG_037-32a"/>
將有事於上庠釋奠于先師禮也越二十四日景申侍<lb/>
祠者既齊輿駕次于太學太傅在前少傅在後恂恂乎<lb/>
𢎞保訓之道宫臣畢從三率備衛濟濟乎肅翼贊之敬<lb/>
乃埽壇為殿懸幕為宫夫子位于西序顔回侍于北墉<lb/>
宗伯掌禮司儀辨位二學儒官搢紳先生之徒垂纓佩<lb/>
玉規行矩步者皆端委而陪於堂下以待執事之命設<lb/>
樽篚於兩楹之間陳罍洗於阼階之左几筵既布鐘懸<lb/>
既列我后乃躬拜俯之勤資在三之義謙光之美彌劭<lb/>
<pb n="KR4h0061_WYG_037-32b"/>
闕里之教克崇穆穆焉邕邕焉真先王之徽典不刋之<lb/>
美業允不可替已於是牲饋之事既終享獻之禮已畢釋<lb/>
𤣥衣御春服弛齋禁反故式天子乃命内外羣司百辟<lb/>
卿士蕃王三事至于學徒國子咸來觀禮我后皆延而<lb/>
與之燕金石簫管之音八佾六代之舞鏗鏘闛閣般辟<lb/>
俛仰可以徵神滌欲移風易俗者罔不畢奏抑淫哇屏<lb/>
鄭衛逺佞邪釋巧辯是日也人無愚智路無逺邇離鄉<lb/>
越國扶老攜幼不期而俱萃皆延頸以視傾耳以聽希<lb/>
<pb n="KR4h0061_WYG_037-33a"/>
道慕業洗心革志想洙泗之風歌來蘇之惠然後知居<lb/>
室之善著應乎千里之外不言之化洋溢于九有之内<lb/>
於熈乎若典固皇代之壯觀萬載之一㑹也尼昔忝禮<lb/>
官嘗聞俎豆今厠末列親覩盛美瀐漬徽猷沐浴芳潤<lb/>
不知手舞口詠竊作頌一篇義近辭陋不足測盛德之<lb/>
形容光聖之遐度其辭曰<lb/>
三元迭運五德代㣲黄精既亢素靈乃暉有皇承天造<lb/>
我晉畿祚以大寳登以龍飛宣基誕命景熙遐緒三分<lb/>
<pb n="KR4h0061_WYG_037-33b"/>
自文受終惟武席巻要蠻蕩定荒阻道濟羣生化流率<lb/>
土後帝承哉丕隆曽構奄有萬方光宅宇宙篤生上嗣<lb/>
繼期挺秀聖敬日躋濬哲閎茂留精儒術敦閱古訓遵<lb/>
道讓齒降心下問鋪以金聲光以玉潤如日之升如乾<lb/>
之運乃延台保乃命學臣聖容穆穆侍講誾誾抽演㣲<lb/>
言啓發道真探幽窮賾温故知新講業既終精義既研<lb/>
崇聖重師卜日告奠陳其三牢引其四縣既戒既式乃<lb/>
盥乃薦恂恂孔聖百王攸希亹亹顔生好學無違曰皇<lb/>
<pb n="KR4h0061_WYG_037-34a"/>
儲后體神合機兆吉先見知來洞㣲濟濟二宫藹藹庶<lb/>
寮俊乂鱗萃髦士盈朝如彼和肆莫匪瓊瑤如彼儀鳯<lb/>
樂我雲韶瓊瑤誰剖四門洞開雲韶奚樂神人允諧蟬<lb/>
冕耀庭細珮振階德以謙光仁以恩懷我酒惟清我肴<lb/>
惟馨舞以六代歌以九成莘莘胄子祁祁學生洗心自<lb/>
百觀國之榮學猶蒔苗化若偃草博我以文𢎞我以道<lb/>
萬邦蟬蜕矧乃俊造鑽蚌瑩珠剖石摛藻絲匪𤣥黄水<lb/>
罔方圓引之斯流染之斯鮮若金受範若埴在甄上好<lb/>
<pb n="KR4h0061_WYG_037-34b"/>
如雲下效如川昔在周興王化之始曰文曰武時惟世<lb/>
子今我皇儲齊聖通理緝熈重光於穆不已於穆伊何<lb/>
思文哲后媚兹一人實副元首孝洽家邦光照九有<lb/>
純嘏自晉永世昌阜微微下臣過充近侍猥躡風雲<lb/>
鸞龍是厠身澡芳流目玩盛事竭誠作頌祗詠聖志<lb/>
　<lb/>
　<lb/>
　　文選補遺巻三十七<lb/>
</p>
<p>
</p>
  </div>
</body>
</text>
</TEI>
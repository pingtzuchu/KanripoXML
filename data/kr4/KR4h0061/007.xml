<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文選補遺巻七</head> <lb/>
    <p>
<pb n="KR4h0061_WYG_007-1a"/>
欽定四庫全書<lb/>
　文選補遺巻七<lb/>
　　　　　　　　　　　　元　陳仁子　輯<lb/>
　奏疏四<lb/>
　　距絶方士疏<hi>西山真徳秀曰谷永此疏足以盡方士欺詭之情使武帝時有為斯言者</hi>
　　　<hi>或可以開帝意之惑乎然則永所謂天地之性萬物之情者何也曰天地雖大萬物雖多其所</hi>
　　　<hi>不能違者隂陽而已故春夏不能常春夏而有秋冬焉旦晝不能常旦晝而有莫夜焉闔闢之</hi>
　　　<hi>循環往來之更代此天地之性也榮必易之以悴盛必繼之以衰有終則有始有殺則有生者</hi>
<pb n="KR4h0061_WYG_007-1b"/>
　　　<hi>萬物之情也天地以體言故曰性萬物以用言故曰情人在天地間是一物耳而為神仙之學</hi>
　　　<hi>者則曰吾能長生而不死有是理乎善乎揚雄之説也或問人言神仙有諸曰吾聞宓犧神農</hi>
　　　<hi>殁黄帝堯舜殂落而死文王畢孔子魯城之北獨子愛其死乎非人之所及也合永與雄之説</hi>
　　　<hi>則知長生之為虚誕明矣而後來者猶甘心而不悟哀哉○愚曰谷永學術不至與劉向異而</hi>
　　　<hi>其言神仙虚誕則向所不及劉向心術不可與谷永同而其言權嬖專擅則永所不及尺有所</hi>
　　　<hi>短寸有所長度量相去若此哉</hi>
　　　谷永<hi>成帝末年頗好鬼神亦以無繼嗣故多上書言祭祀方術者皆得待詔祠祭上林苑</hi>
　　　　<hi>中長安城旁費用甚多然無大貴盛者谷永説上</hi>
<pb n="KR4h0061_WYG_007-2a"/>
臣聞明於天地之性不可惑以神恠知萬物之情不可<lb/>
罔以非類<hi>罔猶蔽</hi>諸背仁義之正道不遵五經之法言而<lb/>
盛稱竒恠鬼神廣崇祭祀之方求報無福之祠及言世<lb/>
有僊人服食不終之藥䢣興輕舉<hi>䢣古遥字興起也謂起而逺去</hi>登遐<lb/>
倒景<hi>在日月之上反從下照故其景倒</hi>覽觀縣圃浮游蓬萊<hi>昆侖九成上有縣圃</hi>
<hi>縣圃之上即閶闔天門</hi>耕耘五徳朝種暮穫<hi>晉灼曰翼氏風角五徳東方甲南方丙西</hi>
<hi>方庚北方壬中央戊種五色禾於此地而耕耘</hi>與山石無極黄冶變化<hi>黄者鑄黄金也</hi>
<hi>道家言冶丹砂令變化可鑄作黄金</hi>堅冰淖溺<hi>方士詐以藥石若陷冰丸投之冰上冰即消液因假</hi>
<pb n="KR4h0061_WYG_007-2b"/>
<hi>為神仙道使然也淖濡甚也音女教反</hi>化五色五倉之術者<hi>思身中有五色腹中有五倉神</hi>
<hi>五色存則不死五倉存則不飢</hi>皆姦人惑衆挾左道懐詐偽以欺罔世<lb/>
主<hi>左道邪僻之道</hi>聽其言洋洋滿耳若將可遇求之盪盪如係<lb/>
風捕影終不可得是以明王距而不聽聖人絶而不語<lb/>
<hi>謂孔子不語怪神</hi>昔周史萇𢎞欲以鬼神之術輔尊靈王㑹朝<lb/>
諸侯而周室愈微諸侯愈叛楚懐王隆祭祀事鬼神欲<lb/>
以獲福助郤秦師而兵剉地削身辱國危秦始皇初并<lb/>
天下甘心於神仙之道遣徐福韓終之屬多齎童男童<lb/>
<pb n="KR4h0061_WYG_007-3a"/>
女入海求神采藥因逃不還天下怨恨漢興新垣平齊<lb/>
人少翁公孫卿欒大等皆以僊人黄冶祭祠事鬼使物<lb/>
入海求僊采藥貴幸賞賜累千金大尤尊盛至妻公主<lb/>
爵位重絫震動海内元鼎元封之際燕齊之間方士瞋<lb/>
目㧖掔言有神僊祭祀致福之術者以萬數其後平等<lb/>
皆以術窮詐得誅夷伏辜至初元中有天淵玊女鉅鹿<lb/>
神人轑陽侯師張宗之姦紛紛復起<hi>轑陽侯江仁也元帝時坐使家丞上</hi>
<hi>印綬隨宗學仙免官轑音遼</hi>夫周秦之末三五之隆已嘗專意散財<lb/>
<pb n="KR4h0061_WYG_007-3b"/>
厚爵祿竦精神舉天下以求之矣曠日經年靡有毫氂<lb/>
之驗足以揆今經曰享多儀儀不及物惟曰不享論語<lb/>
説曰子不語怪神唯陛下距絶此類母令姦人有以窺<lb/>
朝者<hi>上善其言</hi>
　　論梁王淫亂疏<hi>西山真氏曰按此雖立自解之辭然漢家疎忌宗室之意大㮣可見</hi>
　　　<hi>盖因七國之難例疑同姓自景武迄哀平未之有改視管蔡既誅而棠棣之詩惻然嗟憫情意</hi>
　　　<hi>逾厚方大封同姓以衞王室者異矣是以有周卒賴宗彊之助而漢枝葉剪落無以制内重之</hi>
　　　<hi>患豈非來世之法戒哉谷永之言可謂知大體○愚曰成帝待同姓則薄待外戚則厚梁王淫</hi>
<pb n="KR4h0061_WYG_007-4a"/>
　　　<hi>亂相禹請誅則或行舅家専擅羣臣奏請則不知谷永一疏遏其惡而深其恩使帝從之則葛</hi>
　　　<hi>藟茂而庇其根何至王氏竊權宗枝熟視莫敢正辭伐罪者梁不足言也漢待宗室亦少恩哉</hi>
　　　谷永<hi>漢書梁王立荒王嘉子也荒王女弟園子為立舅任寳妻立與園子姦積數嵗永始</hi>
　　　　<hi>中相禹奏立對外家怨望有司案驗因發淫亂事奏立禽獸行請誅太中大夫谷永永上</hi>
　　　　<hi>疏</hi>
臣聞禮天子外屏不欲見外也<hi>謂當門之牆以屏蔽者外屏於門外為之</hi>是<lb/>
故帝王之意不窺人閨門之私聽聞中冓之言<hi>中冓材構在堂</hi>
<hi>之中冓謂舍之交積材木也</hi>春秋為親者諱詩云戚戚兄弟莫逺具<lb/>
<pb n="KR4h0061_WYG_007-4b"/>
爾<hi>行葦詩戚戚内相親也爾近也言王族親情無踈逺皆昵近</hi>今梁王年少頗有狂<lb/>
病始以惡言按驗既亡事實而發閨門之私非本章所<lb/>
指王辭又不服猥強劾力傅致難明之事<hi>傳讀曰附</hi>獨以偏<lb/>
辭成罪斷獄亡益於治道汙衊宗室<hi>衊音漫師古曰衊音秣謂塗染</hi>以<lb/>
内亂之惡披布宣揚於天下非所以為公族隠諱増朝<lb/>
廷之榮華昭聖徳之風化臣愚以為王少而父同産長<lb/>
年齒不倫梁國之富足以厚聘美女招致妖麗父同産<lb/>
亦有恥辱之心案事者廼驗問惡言<hi>師古曰本所問者怨望朝廷之言耳</hi>
<pb n="KR4h0061_WYG_007-5a"/>
何故猥自發舒<hi>猥曲也</hi>以三者揆之殆非人情疑有所廹<lb/>
切過誤失言文吏躡尋不得轉移萌芽之時加恩勿治<lb/>
上也<hi>覆盖之則計之上</hi>既已案驗舉憲宜及王辭不服詔廷尉<lb/>
選上徳通理之吏更審考清問著不然之效定失誤之<lb/>
法而反命於下吏<hi>使者還反以清白之狀付有司</hi>以廣公族附䟽之徳<lb/>
為宗室刷汙亂之恥<hi>刷謂拭刷除之也</hi>甚得治親之誼<hi>天子由是寢而</hi>
<hi>不治</hi>
　　論微行宴飲<hi>愚曰人君之威可畏未若權臣之勢尤可畏谷永二疏言微行宴飲攻上</hi>
<pb n="KR4h0061_WYG_007-5b"/>
　　　<hi>身者未嘗不切至於委曲回䕶諛王氏者未嘗不深嗚呼以永言若此其欲言之氣盖為權臣</hi>
　　　<hi>銷鑠殆不敢以犯主威者犯之穰侯竊權則人不知有秦王王氏竊權則人不知有漢帝其末</hi>
　　　<hi>流可畏哉</hi>
　　　谷永<hi>元延元年為北地太守時災異尤數當之官上使衞尉淳于長受永所欲言</hi>
臣永幸得以愚朽之材為太中大夫備拾遺之臣從朝<lb/>
者之後進不能盡思納忠輔宣聖徳退無被堅執鋭討<lb/>
不義之功猥䝉厚恩仍遷至北地太守絶命隕首身膏<lb/>
草野不足以報塞萬分陛下聖徳寛仁不遺易忘之臣<lb/>
<pb n="KR4h0061_WYG_007-6a"/>
垂周文之聽下及芻蕘之愚有詔使衞尉受臣永所欲<lb/>
言臣聞事君之義有言責者盡其忠有官守者修其職<lb/>
臣永幸得免於言責之辜有官守之任當畢力遵職養<lb/>
綏百姓而已不宜復闗得失之辭忠臣之於上志在過<lb/>
厚是故逺不違君死不忘國昔史魚既没餘忠未訖委<lb/>
柩後寑以屍達誠汲黯身外思内發憤舒憂遺言李息<lb/>
經曰雖爾身在外乃心無不在王室臣永幸得給事中<lb/>
出入三年雖執干戈守邉垂思慕之心常存于省闥是<lb/>
<pb n="KR4h0061_WYG_007-6b"/>
以敢越郡吏之職陳累年之憂臣聞天生蒸民不能相<lb/>
治為立王者以統理之方制海内非為天子列土封疆<lb/>
非為諸侯皆以為民也垂三統列三正去無道開有徳<lb/>
不私一姓明天下廼天下之天下非一人之天下也王<lb/>
者躬行道徳承順天地博愛仁恕恩及行葦籍税取民<lb/>
不過常法宫室車服不踰制度事節財足黎庶和睦則<lb/>
卦氣理效五徵時序百姓夀考庶草蕃滋符瑞並降以<lb/>
昭保右失道妄行逆天暴物窮奢極欲湛湎荒淫<hi>湛讀曰沈</hi>
<pb n="KR4h0061_WYG_007-7a"/>
婦言是從誅逐仁賢離逖骨肉羣小用事峻刑重賦百<lb/>
姓愁怨則卦氣悖亂咎徵著郵<hi>悖乖也郵與尤同尤過也</hi>上天震怒<lb/>
災異婁降日月薄食五星失行山崩川潰水泉涌出妖<lb/>
孽並見茀星耀光饑饉薦臻百姓短折萬物夭傷終不<lb/>
改寤惡洽變備不復譴告更命有徳詩云乃眷西顧此<lb/>
惟予宅<hi>大雅皇矣之詩</hi>夫去惡奪弱遷命賢聖天地之常經百<lb/>
王之所同也加以功徳有厚薄期質有脩短時世有中<lb/>
季天道有盛衰陛下承八世之功業當陽數之標季渉<lb/>
<pb n="KR4h0061_WYG_007-7b"/>
三七之節紀<hi>至平帝迺三七二百一十嵗之厄今已渉向其節紀</hi>遭无妄之卦運<lb/>
<hi>天必先雲而後雷雷而後雨今無雲而雷无妄者無所望也萬物無所望於天災異之大者取易之无妄卦為</hi>
<hi>義</hi>直百六之災阸<hi>直當/也</hi>三難異科雜焉同㑹<hi>雜謂相參</hi>建始<lb/>
元年以來二十載間羣災大異交錯蜂起多於春秋所<lb/>
書八世著記久不塞除<hi>髙祖至元帝著記災異未塞除也</hi>重以今年正<lb/>
月已亥朔日有食之三朝之㑹<hi>嵗月日三者之始故云三朝</hi>四月丁<lb/>
酉四方衆星白晝流隕七月辛未彗星横天乘三難之<lb/>
際㑹畜衆多之災異因之以饑饉接之以不贍彗星極<lb/>
<pb n="KR4h0061_WYG_007-8a"/>
異也土星所生流隕之應出於飢變之後兵亂作矣厥<lb/>
期不久隆徳積善懼不克濟内則為深宫後庭將有驕<lb/>
臣悍妾醉酒狂悖卒起之敗北宫苑囿街巷之中臣妾<lb/>
之家幽閒之處徵舒崔杼之亂<hi>陳夏徵舒弑其君平國齊崔杼弑其君光</hi>外<lb/>
則為諸夏下土將有樊並蘇令陳勝項梁奮臂之禍内<lb/>
亂朝暮日戒諸夏舉兵以火角為期安危之分界宗廟<lb/>
之至憂<hi>分扶問反</hi>臣永所以破膽寒心豫言之累年下有其<lb/>
萌然後變見于上可不致慎禍起細微姦生所易願陛<lb/>
<pb n="KR4h0061_WYG_007-8b"/>
下正君臣之義無復與羣小媟黷燕飲<hi>媟狎也黷汙也</hi>中黄門<lb/>
後庭素驕慢不謹嘗以醉酒失臣禮者悉出勿留勤三<lb/>
綱之嚴修後宫之政抑逺驕妬之寵崇近婉順之行加<lb/>
惠失志之人懐柔怨恨之心保至尊之重秉帝王之威<lb/>
朝覲法出而後駕陳兵清道而後行無復輕身獨出飲<lb/>
食臣妾之家三者既除内亂之路塞矣諸夏舉兵萌在<lb/>
民饑饉而吏不䘏興於百姓困而賦斂重發於下怨離<lb/>
而上不知易曰屯其膏小貞吉大貞凶<hi>膏者所以潤入肌膚爵祿所以</hi>
<pb n="KR4h0061_WYG_007-9a"/>
<hi>養人也小貞臣也大貞君也遭屯難飢荒君當開倉廩振百姓而反吝則凶臣吝嗇則吉</hi>傳曰飢而<lb/>
不損茲謂泰厥災水厥咎亡訞辭曰關動牡飛辟為無<lb/>
道臣為非厥咎亂臣謀簒<hi>易訞占之辭也訞即妖字</hi>王者遭衰難之<lb/>
世有饑饉之災不損用而大自潤故凶百姓困貧無以<lb/>
共求愁悲死恨故水城關守國之固固將去焉故牡飛<lb/>
往年郡國二十一傷於水災禾黍不入今年蠶麥咸惡<lb/>
百川沸騰江河溢決大水泛濫郡國五十有餘比年喪<lb/>
稼時過無宿麥百姓失業流散羣輩守關大異較炳如<lb/>
<pb n="KR4h0061_WYG_007-9b"/>
彼水災浩浩黎庶窮困如此宜損常税小自潤之時而<lb/>
有司奏請加賦甚繆經義逆於民心布怨趨禍之道也<lb/>
牡飛之狀殆為此發古者榖不登虧膳災婁至損服凶<lb/>
年不暨塗明王之制也詩云凡民有喪扶服捄之<hi>邶國谷風</hi>
<hi>詩服蒲北反捄古救字</hi>論語曰百姓不足君孰予足臣願陛下勿<lb/>
許加賦之奏益減大官導官中御府均官掌畜廩犧用<lb/>
度止尚方織室京師郡國工服官發輸造作以助大司<lb/>
農流恩廣施振贍困乏開關梁内流民恣所欲之<hi>之往也</hi>
<pb n="KR4h0061_WYG_007-10a"/>
以救其急立春遣使者循行風俗宣布聖徳存䘏孤寡<lb/>
問民所苦勞二千石敕勸耕桑毋奪農時以慰綏元元<lb/>
之心防塞大姦之隙諸夏之亂庶幾可息臣聞上主可<lb/>
與為善而不可與為惡下主可與為惡而不可與為善<lb/>
陛下天然之性䟽通聰敏上主之姿也少省愚臣之言<lb/>
感寤三難深畏天異定心為善捐忘邪志毋貳舊愆厲<lb/>
精致政至誠應天則積異塞於上禍亂伏於下何憂患<lb/>
之有竊恐陛下公志未専私好頗存尚愛羣小不肯為<lb/>
<pb n="KR4h0061_WYG_007-10b"/>
耳<hi>對奏天子甚感其言</hi>
　　上星孛等奏<hi>愚曰甚矣忠之難也杜欽以日食地震分咎嫡妾谷永以東萊黒龍分咎</hi>
　　　<hi>同姓獨劉向王章抗然歸咎王氏故劉向死十三年而後王氏果於簒漢嗚呼忠矣而惜不能</hi>
　　　<hi>移其忠於其子也</hi>
　　　劉向<hi>漢書成帝即位王鳳為大將軍秉政倚太后専國權時數有大異向以為外戚貴盛</hi>
　　　　<hi>鳯兄弟用事之咎集合上古以來歴春秋六國至秦漢符瑞災異之記推迹行事連傳禍</hi>
　　　　<hi>福著其占驗凡十一篇號曰洪範五行傳論奏之天子心知向精忠為鳯兄弟也然終不</hi>
　　　　<hi>能奪王氏權後見外家日盛遂上封事極諌元延元年星孛東井蜀郡岷山崩雍江向曰</hi>
<pb n="KR4h0061_WYG_007-11a"/>
　　　　<hi>昔周岐山崩三川竭而幽王亡岐山者周所興也漢家本起於蜀漢今所起之地山崩川</hi>
　　　　<hi>竭星孛又在攝提大角從參至辰殆必亡矣懷不能已復上奏</hi>
臣聞帝舜戒伯禹毋若丹朱敖周公戒成王毋若殷王<lb/>
紂詩曰殷監不逺在夏后之世亦言湯以桀為戒也聖<lb/>
帝明王常以敗亂自戒不諱廢興故臣敢極陳其愚唯<lb/>
陛下留神察焉謹案春秋二百四十二年日蝕三十六<lb/>
襄公尤數率三嵗五月有竒而一食漢興訖竟寧孝景<lb/>
帝尤數率三嵗一月而一食臣向嘗數言日當食今連<lb/>
<pb n="KR4h0061_WYG_007-11b"/>
三年比食自建始以來二十嵗間而八食率二嵗六月<lb/>
而一發古今罕有異有小大希稠占有舒疾緩急而聖<lb/>
人所以斷疑也易曰觀乎天文以察時變昔孔子對魯<lb/>
哀公並言夏桀殷紂暴虐天下故厯失則攝提失方孟<lb/>
陬無紀<hi>攝提星名隨斗杓建十二月厯不正則失其所建首時為孟正月為陬</hi>此皆易姓<lb/>
之變也秦始皇之末至二世時日月薄食山陵淪亡辰<lb/>
星出於四孟<hi>四時之孟月也當見四仲</hi>太白經天而行<hi>謂出東入西出西入東也</hi>
<hi>太白隂星出東當伏東出西當伏西過午為經天</hi>無雲而雷<hi>雲當託雲猶君之託臣也二世不恤</hi>
<pb n="KR4h0061_WYG_007-12a"/>
<hi>天下人有畔心象獨號令而無臣</hi>枉矢夜光<hi>流星也其射如矢蛇行不正故曰枉矢流以亂伐亂</hi>
<hi>有聲為天狗無聲為枉矢</hi>熒惑襲月<hi>熒惑主内亂月主/刑故趙髙殺二世</hi>㜸火燒宫<hi>㜸災</hi>
<hi>也</hi>野禽戲廷<hi>野鳥入處/主人將去</hi>都門内崩<hi>内嚮而壊</hi>長人見臨洮石<lb/>
隕于東郡星孛大角大角以亡<hi>天王坐席也流星茀大角大角因伏不見</hi>觀<lb/>
孔子之言考暴秦之異天命信可畏也及項籍之敗亦<lb/>
孛大角漢之入秦五星聚於東井得天下之象也孝惠<lb/>
時有雨血日食於衝滅光星見之異<hi>日月行交道之衝也相薄而既京房</hi>
<hi>謂隂氣盛薄奪日光</hi>孝昭時有泰山卧石自立上林僵柳復起大<lb/>
<pb n="KR4h0061_WYG_007-12b"/>
星如月西行衆星隨之此為特異孝宣興起之表天狗<lb/>
夾漢而西<hi>流星也下墮地為天狗皆妖星</hi>久隂不雨者二十餘日昌邑<lb/>
不終之異也皆著於漢紀觀秦漢之易世覽惠昭之無<lb/>
後察昌邑之不終視孝宣之紹起天之去就豈不昭昭<lb/>
然哉髙宗成王亦有雊雉拔木之變能思其故故髙宗<lb/>
有百年之福成王有復風之報神明之應應若景嚮世<lb/>
所同聞也臣幸得託末屬誠見陛下有寛明之徳冀銷大<lb/>
異而興髙宗成王之聲以崇劉氏故豤豤數奸死亡之<lb/>
<pb n="KR4h0061_WYG_007-13a"/>
誅今日食尤屢星孛東井攝提炎<hi>弋贍切</hi>及紫宫有識長<lb/>
老莫不震動此變之大者也其事難一二記故易曰書<lb/>
不盡言言不盡意是以設卦指爻而復説義書曰伻來<lb/>
以圖天文難以相曉臣雖圖上猶須口説然後可知願<lb/>
賜清燕之閒指圖陳狀<hi>上輙入之向數言權在外家終不能用是年吏民多言灾異由</hi>
<hi>王氏専政帝至張禹第辟左右問之禹見年老子弟弱乃曰春秋日食地震或為諸侯相侵夷狄侵中國天意</hi>
<hi>深逺難見宜修政應天夫新學小生亂道誤人宜無信用上由是不疑王氏</hi>
　　論通康居<hi>愚曰夷夏内外之辨禮而已春秋文十年狄秦以夷而不知禮也又三十年狄</hi>
<pb n="KR4h0061_WYG_007-13b"/>
　　　<hi>鄭又五十餘年狄晉以夏變於夷而亦不知禮也不知禮故狄之狄之故外之春秋法也漢庭</hi>
　　　<hi>諸公論虚内事外之弊若不通罽賔不受單于朝此類多矣獨郭舜於康居一事抗言曰大漢</hi>
　　　<hi>不通無禮之國不遽絶以勢而直絶以禮其見卓然超出諸老之上而當時何足語此</hi>
　　　郭舜<hi>成帝時康居遣子侍漢貢獻然自以絶逺獨驕嫚不肯與諸國相望郭舜上</hi>
本匈奴盛時非以兼有烏孫康居故也及其稱臣妾非<lb/>
以失二國也漢雖皆受其質子然三國内相輸遺交通<lb/>
如故亦相候伺見便則發合不能相親信離不能相臣<lb/>
役以今言之結配烏孫竟未有益反為中國生事然烏<lb/>
<pb n="KR4h0061_WYG_007-14a"/>
孫既結在前今與匈奴俱稱臣義不可距而康居驕黠<lb/>
訖不肯拜使者<hi>訖竟也</hi>都䕶吏至其國坐之烏孫諸使下<lb/>
王及貴人先飲食已乃飲㗖都䕶吏故為無所省以夸<lb/>
旁國<hi>言故不省視漢使</hi>以此度之何故遣子入侍其欲賈市為<lb/>
好辭之詐也匈奴百蠻大國今事漢甚備聞康居不拜<lb/>
且使單于有自下之意<hi>單于見康居不使漢以之為髙自以事漢為大卑而欲改志</hi>
宜歸其侍子絶勿復使以章漢家不通無禮之國敦煌<lb/>
酒泉小郡及南道八國給使者往來人馬驢橐駝食皆<lb/>
<pb n="KR4h0061_WYG_007-14b"/>
苦之<hi>二郡八國皆以此事為困苦</hi>空罷耗所過送迎驕黠絶逺之國<lb/>
<hi>所過所經過之處驕黠謂康居使罷讀曰疲</hi>非至計也<hi>漢為其新通重致逺人終羈縻而未絶</hi>
　　請建三公官<hi>愚曰古者三公之設専論道而不及事漢世三公之設専論事而不及道</hi>
　　　<hi>夫三公古無設官以卿士有道者兼之盖經邦理隂陽者也周公位冡宰而兼太師畢公為司</hi>
　　　<hi>馬而稱父師皆是兼官故春秋有曰宰周公當時大㮣六卿能論道則兼之止可任事則不必</hi>
　　　<hi>兼但為卿而已漢之三公不特不擇其人并紊其名周以太師太傅太保為三漢以丞相御史</hi>
　　　<hi>大夫太尉為三至其後又以大司馬大司徒大司空為三况又以如王根者為之去論道之人</hi>
　　　<hi>滋逺矣何武言復三公盖亦未盡其實也</hi>
<pb n="KR4h0061_WYG_007-15a"/>
　　　何武<hi>漢書武字君公蜀郡郫縣人初漢興襲秦官置丞相御史大夫太尉至武帝罷太尉</hi>
　　　　<hi>始置大司馬以冠將軍之號非有印綬官屬也成帝時何武為九卿建言</hi>
古者民樸事約國之輔佐必得賢聖然猶則天三光備<lb/>
三公官各有職分<hi>則法也三光日月星也分扶問反</hi>今末俗文弊政事<lb/>
煩多宰相之材不能及古而丞相獨兼三公之事所以<lb/>
久廢而不治也宜建三公官定卿大夫之任分職授政<lb/>
以考功效<hi>其後上以問師安昌侯張禹禹以為然於是上賜曲陽侯根大司馬印綬置官屬罷驃騎</hi>
<hi>將軍官以御史大夫何武為大司空封列侯皆増奉如丞相以備三公官</hi>
<pb n="KR4h0061_WYG_007-15b"/>
　　論治河奏<hi>愚曰治河之説始於禹而甚於漢禹以一人治之視若輕而有餘漢集衆人講</hi>
　　　<hi>之視若重而不足昔禹之治水也書所紀自導河積石而下五十三字止當時經畫分殺之規</hi>
　　　<hi>歴歴在目至軻則直斷曰行其所無事五字而止若漢河渠有書溝洫有志聚議殫力數千言</hi>
　　　<hi>不能盡而功卒不終何也嘗考漢河決有七孝文時決酸棗武帝元光中決瓠子又決館陶元</hi>
　　　<hi>帝永光五年決清河後三嵗又決館陶後二嵗決平原又後九嵗鴻嘉中渤海清河信都河水</hi>
　　　<hi>溢及攷當時郭昌蕃係等治河之䇿又有五曰弃地而不與水爭利也曰分渠而不與水爭埶</hi>
　　　<hi>也曰復九河也曰浚隄防也曰決河而注之湖中也凡此不過襲禹之遺智者也賈讓治河號</hi>
　　　<hi>竒䇿三亦不出此噫漢盛而河決少漢衰而河決多田蚡歸之天谷永李尋解光又歸之君術</hi>
<pb n="KR4h0061_WYG_007-16a"/>
　　　<hi>至是亦窮矣噫今之河禹之河也今治河之䇿禹之䇿也而其人非禹則何如也</hi>
　　　賈讓<hi>漢書哀帝初平當使治河隄奏言九河今皆窴滅按經義治水有決河深川而無隄</hi>
　　　　<hi>防壅塞之文河從魏郡以東北多溢決水迹難以分明四海之衆不可誣宜博求能浚川</hi>
　　　　<hi>疏河者下丞相孔光大司空何武奏請部刺史三輔三河𢎞農太守舉吏民能者莫有應</hi>
　　　　<hi>書待詔賈讓奏云云</hi>
治河有上中下策古者立國居民疆理土地必遺川澤<lb/>
之分度水埶所不及<hi>遺留也度計也川澤水所流聚之處皆留而置之不以為居邑而妄</hi>
<hi>墾殖必計水所不及然後居而田之分抉問反度大各反</hi>大川無防小水得入陂障<lb/>
<pb n="KR4h0061_WYG_007-16b"/>
卑下以為汙澤<hi>停水曰汙</hi>使秋水多得有所休息左右游波<lb/>
寛緩而不廹夫土之有川猶人之有口也治土而防其<lb/>
川猶止兒啼而塞其口豈不遽止然其死可立而待也<lb/>
故曰善為川者決之使道<hi>道通引也</hi>善為民者宣之使言蓋<lb/>
隄防之作近起戰國雍防百川各以自利<hi>雍讀曰壅</hi>齊與趙<lb/>
魏以河為竟趙魏瀕山齊地卑下<hi>猶言以山為邊界</hi>作隄去河<lb/>
二十五里河水東抵齊隄則西泛趙魏趙魏亦為隄去<lb/>
河二十五里雖非其正水尚有所遊盪時至而去則填<lb/>
<pb n="KR4h0061_WYG_007-17a"/>
淤肥美民耕田之或久無害稍築室宅遂成聚落大水<lb/>
時至漂没則更起隄防以自救稍去其城郭排水澤而<lb/>
居之湛溺自其宜也今隄防陿者去水數百歩逺者數<lb/>
里近黎陽南故大金隄從河西西北行至西山南頭廼<lb/>
折東與東山相屬民居金隄東為廬舍往十餘嵗更起<lb/>
隄從東山南頭直南與故大隄㑹又内黄界中有澤方<lb/>
數十里環之有隄往十餘嵗太守以賦民<hi>以隄中之地給與民</hi>民<lb/>
今起廬舍其中此臣親所見者也東郡白馬故大隄亦<lb/>
<pb n="KR4h0061_WYG_007-17b"/>
復數重民皆居其間從黎陽北盡魏界故大隄去河逺<lb/>
者數十里内亦數重此皆前世所排也河從河内北至<lb/>
黎陽為石隄激使東抵東郡平剛<hi>聚石於隄旁衝激之處所以激去其水</hi>
又為石隄使西北抵黎陽觀下<hi>觀縣石</hi>又為石隄使東北<lb/>
抵東郡津北又為石隄使西北抵魏郡昭陽又為石隄<lb/>
激使東北百餘里間河再西三東廹阨如此不得安息<lb/>
今行上䇿徙冀州之民當水衝者決黎陽遮害亭放河<lb/>
使北入海河西薄大山東薄金隄埶不能逺泛濫朞月<lb/>
<pb n="KR4h0061_WYG_007-18a"/>
自定難者將曰若如此敗壊城郭田廬冢墓以萬數百<lb/>
姓怨恨昔大禹治水山陵當路者毁之故鑿龍門辟伊闕<lb/>
<hi>辟讀曰闢</hi>析底柱破碣石墮斷天地之性<hi>墮毁也火規反</hi>此廼人功<lb/>
所造何足言也今瀕河十郡治隄嵗費且萬萬及其大<lb/>
決所殘無數如出數年治河之費以業所徙之民遵古<lb/>
聖之法定山川之位使神人各處其所而不相奸<hi>干</hi>且<lb/>
以大漢方制萬里豈其與水爭咫尺之地哉此功一立<lb/>
河定民安千載無患故謂之上䇿若廼多穿漕渠於冀<lb/>
<pb n="KR4h0061_WYG_007-18b"/>
州地使民得以漑田分殺水怒雖非聖人法然亦救敗<lb/>
術也難者將曰河水髙於平地嵗増隄防猶尚決溢不<lb/>
可以開渠臣竊按視遮害亭西十八里至淇水口廼有<lb/>
金隄髙一丈自是東地稍下隄稍髙至遮害亭髙四五<lb/>
丈往五六嵗河水大盛増丈七尺壞黎陽南郭門入至<lb/>
隄下<hi>謂水從郭南門入北門出而至隄</hi>水未踰隄二尺所從隄上北望<lb/>
河髙出民屋百姓皆走上山水留十三日隄潰吏民塞<lb/>
之臣循隄上行視水埶<hi>行下更反</hi>南七十餘里至淇口水適<lb/>
<pb n="KR4h0061_WYG_007-19a"/>
至隄半計出地上五尺所今可從淇口以東為石隄多<lb/>
張水門初元中遮害亭下河去隄足數十步至今四十<lb/>
餘嵗適至隄足由是言之其地堅矣恐議者疑河大川<lb/>
難禁制滎陽漕渠足以卜之<hi>今礫溪口是也言作水門通水流不為害礫溪溪名</hi>
<hi>水經涑水東過礫溪</hi>其水門但用木與土耳今據堅地作石隄埶<lb/>
必完安冀州渠首盡當卬此水門治渠非穿地也<hi>卬牛向反</hi>
但為東方一隄北行三百餘里入漳水中其西因山足<lb/>
髙地諸渠皆往往股引取之旱則開東方下水門漑冀<lb/>
<pb n="KR4h0061_WYG_007-19b"/>
州水則開西方髙門分河流通渠有三利不通有三害<lb/>
民常罷於救水半失作業<hi>此一害也罷讀曰疲</hi>水行地上湊潤上<lb/>
徹民則病濕氣木皆立枯鹵不生穀<hi>此二害也</hi>決溢有敗為<lb/>
魚鼈食此三害也若有渠漑則鹽鹵下隰填淤加肥<hi>此一</hi>
<hi>利也</hi>故種禾麥更為秔稻髙田五倍下田十倍<hi>此二利也</hi>轉漕<lb/>
舟船之便此三利也今瀕河隄吏卒郡數千人伐買薪<lb/>
石之費嵗數千萬足以通渠成水門又民利其灌漑相<lb/>
率治渠雖勞不罷民田適治河隄亦成此誠富國安民<lb/>
<pb n="KR4h0061_WYG_007-20a"/>
興利除害支數百嵗故謂之中䇿若廼繕完故隄増卑<lb/>
倍薄勞費無已數逢其害此最下䇿也<lb/>
　　復刺史奏<hi>愚曰帝王設官不惟其法惟其意意美則名位不正猶可懾奸雄之膽意失則</hi>
　　　<hi>綱紀雖明何益休戚之故漢刺史之立非古也特起於漢武元封五年冀幽并兖徐青揚荆豫</hi>
　　　<hi>益涼州及朔方交趾凡十三部各一人以六條察事是故以六百石之卑而下臨二千石之重</hi>
　　　<hi>以下大夫之秩而抨彈郡守侯王之尊乘傳行郡國翟方進謂以卑而臨尊似非所宜是矣獨</hi>
　　　<hi>不思古者王人雖微位在諸侯之上刺史職専糾舉蓋國法所寄其秩雖卑其權則重者也漢</hi>
　　　<hi>二百年守令多稱賢能未必非刺史激濁揚清警勸之力是賴當時朱博為冀州刺史行部吏</hi>
<pb n="KR4h0061_WYG_007-20b"/>
　　　<hi>民欲言縣丞尉者刺史不察黄綬令各詣郡欲言二千石墨綬長吏者還詣治所決遣如神何</hi>
　　　<hi>武為揚州刺史所舉奏二千石長吏必先露章服罪者為虧除免之而已二公風采振揚真足</hi>
　　　<hi>使循良稱職贓汙革心雖名號未正無害也方進罷之者惡其名朱博復之者取其實成帝猶</hi>
　　　<hi>可言也至靈帝假牧守以廢刺史而漢亡矣</hi>
　　　朱博<hi>漢書博字子元杜陵人初何武為大司空又與丞相方進共奏言古選諸侯賢者以</hi>
　　　　<hi>為州伯書曰咨十有二牧所以廣聪明燭幽隠也今部刺史居牧伯之位秉一州之統選</hi>
　　　　<hi>第大吏所薦位髙至九卿所惡立退任重職大春秋之義用貴治賤不以卑臨尊刺史位</hi>
　　　　<hi>下大夫而臨二千石輕重不相凖失位次之序臣請罷刺史更置州牧以應古制奏可及</hi>
<pb n="KR4h0061_WYG_007-21a"/>
　　　　<hi>博奏復御史大夫官又奏言</hi>
漢家至徳漙大宇内萬里立置郡縣部刺史奉使典州<lb/>
督察郡國吏民安寧故事居部九嵗舉為守相其有異<lb/>
材功效著者輙登擢秩卑而賞厚咸勸功樂進前丞相<lb/>
方進奏罷刺史更置州牧秩真二千石位次九卿九卿<lb/>
闕以髙第補其中材則苟自守而已恐功效陵夷姦軌<lb/>
不禁臣請罷州牧置刺史如故<hi>奏可</hi>
　　復置御史大夫奏<hi>愚曰漢有御史大夫秦官也其間得失各有二若復髙帝之法</hi>
<pb n="KR4h0061_WYG_007-21b"/>
　　　<hi>則不可廢若循武帝之弊則不足立何也漢初制御史為丞相副詔書每下御史大夫請於丞</hi>
　　　<hi>相同簽丞相得可否之故曰御史下相國相國下諸侯王惟詔書頒行諸郡則御史大夫與中</hi>
　　　<hi>丞同簽不以經宰相故曰御史中執法下郡守凡國家政事章奏中執法下郡守外御史皆請</hi>
　　　<hi>於丞相或有制詔集議丞相當集九卿共議次日封上之制曰可乃行則以御史佐宰相此一</hi>
　　　<hi>得也至武帝急於功利率意施行御史大夫丞相對立為兩府張湯以御史大夫數行丞相事</hi>
　　　<hi>造白金皮幣而李蔡嚴青不與議兒寛為御史大夫與上議行封禪引九卿更進用事徙流民</hi>
　　　<hi>十萬於邊而石慶又不與議則御史輕宰相失矣漢初郡國二千石髙第入為九卿九卿髙第</hi>
　　　<hi>為御史大夫然後至丞相若自九卿郡守超遷至相不歴御史大夫者非常法故灌嬰免而相</hi>
<pb n="KR4h0061_WYG_007-22a"/>
　　　<hi>張蒼張蒼免而相申屠嘉是以御史儲宰相此二得也至武帝盡弃舊法李蔡死不拜御史大</hi>
　　　<hi>夫湯而莊青翟以太子太傅拜青翟死御史大夫湯雖自殺而趙周又以太子太傅拜石慶死</hi>
　　　<hi>不取御史大夫寛而拜太僕賀賀之死不拜御史大夫勝之而拜涿郡太守劉屈氂屈氂誅不</hi>
　　　<hi>拜御史大夫商丘成而拜大鴻臚千秋亦不以御史儲宰相又失矣何武欲復職名又不推其</hi>
　　　<hi>得而救其失若循此而行弊愈滋法愈壊不如不復之為愈也雖然博請盡力以御史為百僚</hi>
　　　<hi>率當時丁傅之驕奢新都之姦邪博由御史為丞相卒以受太后指自殺亦豈嘗過而問哉</hi>
　　　朱博<hi>後二嵗餘朱博為大司空奏言</hi>
帝王之道不必相襲各繇時務髙皇帝以聖徳受命建<lb/>
<pb n="KR4h0061_WYG_007-22b"/>
立鴻業置御史大夫位次丞相典正法度以職相參總<lb/>
領百官上下相監臨歴載二百年天下安寧今更為大<lb/>
司空與丞相同位未獲嘉祐故事選郡國守相髙第為<lb/>
中二千石選中二千石為御史大夫任職者為丞相位<lb/>
次有序所以尊聖徳重國相也今中二千石未更御史<lb/>
大夫而為丞相權輕非所以重國政也臣愚以為大司<lb/>
空官可罷復置御史大夫遵奉舊制臣願盡力以御史<lb/>
大夫為百僚率<hi>哀帝從之乃更拜博為御史大夫</hi>
<pb n="KR4h0061_WYG_007-23a"/>
　　薦公孫光等疏<hi>愚曰漢牧守地大而權重故牧守莫善于漢尤莫善於宣帝盖其精</hi>
　　　<hi>神心術與相周旋有非空言徒法者朱慱曰故事選郡國守相髙第為中二千石選中二千石</hi>
　　　<hi>為御史大夫任職者為丞相其待之若此而未有似宣帝者今王嘉言於哀帝欲重其任而久</hi>
　　　<hi>其職皆宣帝遺意而不考宣帝所以可重而久者自有其道故宣帝於二千石有治理效輙璽</hi>
　　　<hi>書勉勞増秩賜金或爵至關内侯公卿缺則選諸所表以次用之此王嘉重之之説也又謂太</hi>
　　　<hi>守吏民之本數變易則下不安民知其將久不可罔乃服從其教化此王嘉久之之説也及觀</hi>
　　　<hi>循史傳帝拜刺史守相輙親見問觀其所繇退而考察所行以質其言噫宣帝躬親選任直以</hi>
　　　<hi>此為大事非一切付之人此所以重之久之不至翼其奸而永其惡也彼哀帝曷足語此哉</hi>
<pb n="KR4h0061_WYG_007-23b"/>
　　　王嘉<hi>漢書嘉字公仲平陵人建平三年為丞相哀帝初立欲匡成帝之政多所變動嘉上</hi>
　　　　<hi>疏云云</hi>
臣聞聖王之功在於得人孔子曰材難不其然歟故繼<lb/>
世立諸侯象賢也<hi>象其先祖父之賢耳非必其人皆有徳</hi>雖不能盡賢天<lb/>
子為擇臣立命卿以輔之<hi>命卿命於天子者</hi>居是國也累世尊<lb/>
重然後士民之衆附焉是以教化行而治功立今之郡<lb/>
守重於古諸侯往者致選賢材賢材難得拔擢可用者<lb/>
或起於囚徒昔魏尚坐事繫文帝感馮唐之言遣使持<lb/>
<pb n="KR4h0061_WYG_007-24a"/>
節赦其罪拜為雲中太守匈奴忌之武帝擢韓安國於<lb/>
徒中拜為梁内史骨肉以安張敞為京兆尹有罪當免<lb/>
黠吏知而犯敞敞收殺之其家自寃使者覆獄劾敞賊<lb/>
殺人上逮捕不下㑹免亡命數十日宣帝徵敞拜為冀<lb/>
州刺史卒獲其用前世非私此三人貪其材器有益於<lb/>
公家也孝文時吏居官者或長子孫以官為氏倉氏庫<lb/>
氏則倉庫吏之後也其二千石長吏亦安官樂職然後<lb/>
上下相望莫有苟且之意其後稍稍變易公卿以下傳<lb/>
<pb n="KR4h0061_WYG_007-24b"/>
相促急又數改更政事司𨽻部刺史察過悉劾發揚隂<lb/>
私吏或居官數月而退送故迎新交錯道路中材苟容<lb/>
求全下材懐危内顧壹切營私者多二千石益輕賤吏<lb/>
民慢易之或持其微過増加成罪言於刺史司𨽻或至<lb/>
上書章下<hi>依其所上之章而下令治之</hi>衆庶知其易危小失意則有<lb/>
離畔之心前山陽亡徒蘇令等從横吏士臨難莫肯伏<lb/>
節死義以守相威權素奪也<hi>守郡守也相諸侯相也素奪謂先不假之威權</hi>孝<lb/>
成皇帝悔之下詔書二千石不為縱<hi>二千石不以故縱為罪所以優也</hi>
<pb n="KR4h0061_WYG_007-25a"/>
遣使者賜金尉厚其意誠以為國家有急取辦於二千<lb/>
石二千石尊重難危乃能使下孝宣皇帝愛其良民吏<lb/>
<hi>吏善治百姓者</hi>有章劾事留中㑹赦壹解<hi>不即下治其事恐為擾動故每留中或經</hi>
<hi>赦令一切皆解散</hi>故事尚書希下章為煩擾百姓證驗繫治或<lb/>
死獄中章文必有敢告之字廼下<hi>所以丁寧告者之辭絶其相誣也</hi>惟<lb/>
陛下留神於擇賢記善忘過容忍臣子勿責以備二千<lb/>
石部刺史三輔縣令有材任職者人情不能不有過差<lb/>
宜可闊畧令盡力者有所勸此方今急務國家之利也<lb/>
<pb n="KR4h0061_WYG_007-25b"/>
前蘇令發欲遣大夫使逐問狀時見大夫無可使者召<lb/>
盩厔令尹逢拜為諫大夫遣之今諸大夫有材能者甚<lb/>
少宜豫畜養可成就者則士赴難不愛其死臨事倉卒<lb/>
乃求非所以明朝廷也<hi>嘉因薦儒者公孫光滿昌及能吏蕭咸薛修等皆故二千石有</hi>
<hi>名稱天子納而用之</hi>
　　收還武庫兵器奏<hi>愚曰漢之佞幸如藉閎鄧韓者不少而無如董賢者孔子曰惟</hi>
　　　<hi>名與器不可假人而况兵器乎觀哀帝之寵董賢封侯食邑假以天子之官重殿洞門假以天</hi>
　　　<hi>子之居東園袐器又假以天子之禮今至假以武庫兵器事事假之久假而不歸烏知其非有</hi>
<pb n="KR4h0061_WYG_007-26a"/>
　　　<hi>若帝不死則堯舜禪讓之事麒麟殿從容置酒數語未可量也毋將隆可謂忠於其主者雖然</hi>
　　　<hi>與明主言則愛以為忠與昏主言則反以為怨宜小人得以無忌憚也</hi>
　　　毋將隆<hi>本傳隆字君房東海蘭陵人哀帝即位遷執金吾時侍中董賢方貴上使中黄</hi>
　　　　<hi>門發武庫兵前後十輩送董賢及上乳母王阿舍隆奏云云</hi>
武庫兵器天下公用國家武備繕治造作皆度大司農<lb/>
錢<hi>蘇林曰用度皆出大司農</hi>大司農錢自乘輿不以給共養共養勞<lb/>
賜一出少府蓋不以本臧給末用不以民力共浮費别<lb/>
公私示正路也古者諸侯方伯得顓征伐廼賜斧鉞漢<lb/>
<pb n="KR4h0061_WYG_007-26b"/>
家邊吏職在距寇亦賜武庫兵皆任其事然後䝉之春<lb/>
秋之誼家不臧甲所以抑臣威損私力也今賢等便僻<lb/>
弄臣私恩微妾而以天下公用給其私門契國威器共<lb/>
其家備<hi>契缺也</hi>民力分於弄臣武兵設於微妾建立非宜<lb/>
以廣驕奢非所以示四方也孔子曰奚取於三家之堂<lb/>
臣請收還武庫<hi>上不説</hi>
　　請加鄭寛中葬禮疏<lb/>
　　　谷永<hi>寛中有雋材以博士授太子成帝即位賜爵關内侯遷光祿大夫領尚書事甚尊重</hi>
<pb n="KR4h0061_WYG_007-27a"/>
　　　　<hi>㑹疾卒谷永疏</hi>
臣聞聖王尊師傅褒賢儁顯有功生則致其爵祿死則<lb/>
異其禮諡昔周公薨成王葬以變禮而當天心<hi>周公死成王欲</hi>
<hi>葬之於成周天乃雷雨以風禾盡偃大木斯拔國大恐王乃葬周公於畢示不敢臣也事見尚書大傳與古文</hi>
<hi>尚書不同</hi>公叔文子卒衞侯加以美諡著為後法<hi>公叔文子衞大夫公</hi>
<hi>孫發也文子卒其子請諡於君君曰昔者衞國凶飢夫子為粥與國之餓者不亦惠乎衞國有難夫子以死衞</hi>
<hi>寡人不亦貞乎夫子聴衞國之政修其班制以與四鄰交衞國社稷不辱不亦文乎謂夫子貞惠文子事見禮</hi>
<hi>記檀弓</hi>近事大司空朱邑右扶風翁歸徳茂夭年孝宣皇<lb/>
<pb n="KR4h0061_WYG_007-27b"/>
帝愍册厚賜贊命之臣靡不激揚關内侯鄭寛中有顔<lb/>
子之美質包商偃之文學嚴然總五經之眇論立師傅<lb/>
之顯位<hi>眇讀曰妙</hi>入則鄉唐虞之閎道王法納乎聖聴出則<lb/>
參冢宰之重職功烈施乎政事退食自公私門不開散<lb/>
賜九族田畝不益徳配周召忠合羔羊未得登司徒有<lb/>
家臣<hi>司徒掌禮教之官言寛中學行堪為之家臣若今諸公國官及府佐</hi>卒然早終尤可<lb/>
悼痛臣愚以為宜加其葬禮賜之令謚以章尊師襃賢<lb/>
顯功之徳<hi>上弔贈寛中甚厚</hi>
<pb n="KR4h0061_WYG_007-28a"/>
　　諫征漁陽䟽<hi>愚曰謀天下者自有一定之序未易逆而圖之也天下埶有小大力有强</hi>
　　　<hi>弱弃其弱而小者則變或生於肘腋圖其强而大者則鞭長不及焉腹矣兵法曰攻瑕則堅者</hi>
　　　<hi>瑕攻堅則瑕者堅然也是以楚欲霸中夏先發軔於江黄二十一國秦欲兼諸侯先濫觴乎東</hi>
　　　<hi>西二周此兼并之一術光武待彭寵始厚終薄不如髙帝待黥布始嫚終厚其怨而叛固宜帝</hi>
　　　<hi>不忍其忿而亟征之方是時更始赤眉已入手而所得止洛陽長安數郡鄧有秦豐東萊有張</hi>
　　　<hi>步睢陽有劉永益州有公孫述天水有隗囂以至李憲五校者不少若漁陽借援北狄結交涿</hi>
　　　<hi>郡勍敵又非諸人比根本未固羽翼未成萬一備多力分則變竊出於不意恐寵未授首而炎</hi>
　　　<hi>灰先冷矣伏湛此言蓋祖張良還定三秦之故智定大計者然也厥後帝不親征而寵為家奴</hi>
<pb n="KR4h0061_WYG_007-28b"/>
　　　<hi>傳降湛其善謀哉</hi>
　　　伏湛<hi>本傳湛字恵公琅邪東武人建武三年代鄧禹為大司徒時彭寵反於漁陽帝欲自</hi>
　　　　<hi>征之</hi>
臣聞文王受命而征伐五國<hi>五國謂西伯受命伐大夷伐密須伐耆伐䢴伐崇見</hi>
<hi>史記</hi>必先詢之同姓然後謀於羣臣如占蓍龜以定行事<lb/>
<hi>詩大雅曰爰始爰謀爰契我龜</hi>故謀則成卜則吉戰則勝其詩曰帝謂<lb/>
文王詢爾仇方同爾兄弟以爾鉤援與爾臨衝以伐崇<lb/>
庸<hi>詩大雅也仇匹也鉤援梯所引上城也臨臨車也衝衝車也庸城也崇侯倡紂為無道故伐焉</hi>崇國<lb/>
<pb n="KR4h0061_WYG_007-29a"/>
城守先退後伐<hi>左氏傳曰文王聞崇徳亂而伐之軍三旬而不降退修政而復伐之因壘而降</hi>
所以重人命俟時而動故參分天下而有二陛下承大<lb/>
亂之極受命而帝興明祖宗出入四年而滅檀鄉制五<lb/>
校降銅馬破赤眉誅鄧奉之屬不為無功今京師空匱<lb/>
資用不足未能服近而先事邉外且漁陽之地逼接北<lb/>
狄黠虜困廹必求其助又今所過縣邑尤為困乏種麥<lb/>
之家多在城郭聞官兵將至當巳收之矣大軍逺渉二<lb/>
千餘里士馬罷勞轉糧艱阻今兖豫青冀中國之都而<lb/>
<pb n="KR4h0061_WYG_007-29b"/>
寇賊從横未及從化漁陽以東本備邊塞地接外虜貢<lb/>
税微薄安平之時尚資内郡况今荒耗豈足先圖而陛<lb/>
下舍近務逺弃易求難四方疑怪百姓怨懼誠臣之所<lb/>
惑也復願逺覽文王重兵博謀近思征伐前後之宜顧<lb/>
問有司使極愚誠采其所長擇之聖慮以中土為憂念<lb/>
<hi>帝覽其奏竟不親征</hi>
　　薦伏湛䟽<hi>愚曰髙帝創業之初得一儒生叔孫通與光武中興之初得一儒生伏湛一也</hi>
　　　<hi>通當天下已定之餘不能復三代禮樂僅行綿蕞之儀湛當天下未平之時倉卒造次必於文</hi>
<pb n="KR4h0061_WYG_007-30a"/>
　　　<hi>徳乃能行鄉飲之禮使遲數年隴蜀平定則制禮作樂恐不待張純有請於後矣惜湛相位未</hi>
　　　<hi>久方興太學尋以小節罷免惜哉</hi>
　　　杜詩<hi>本傳詩字公君河南汲人建武五年伏湛不舉奏河南尹司𨽻校尉於髙廟中爭論</hi>
　　　　<hi>坐䇿免後南陽太守杜詩上䟽薦湛</hi>
臣聞唐虞以股肱康文王以多士寧是故詩稱濟濟書<lb/>
曰良哉臣詩竊見故司徒陽都侯伏湛自行束修訖無<lb/>
毁玷<hi>訖竟也玷缺也自行束修謂言十五以上</hi>篤信好學守死善道經為人<lb/>
師行為儀表前在河内朝歌及居平原<hi>朝歌河内縣名也故城在今衞</hi>
<pb n="KR4h0061_WYG_007-30b"/>
<hi>州衞縣西王莽改河内為後隊謂湛為隊屬正也</hi>吏人畏愛則而象之遭時反<lb/>
覆不離兵凶秉節持重有不可奪之志陛下深知其能<lb/>
顯以宰相之重衆賢百姓仰望徳義微過斥退久不復<lb/>
用有識所惜儒士痛心臣竊傷之湛容貌堂堂國之光<lb/>
暉智略謀慮朝之淵藪髫髪厲志白首不衰實足以先<lb/>
後王室名足以光示逺人古者選擢諸侯以為公卿是<lb/>
故四方回首仰望京師<hi>傳鄭武公莊公為平王卿士詩時上書武公莊公所以砥礪蕃</hi>
<hi>屏勸進忠信令四方諸侯咸樂回首仰望京師</hi>柱石之臣宜居輔弼<hi>柱石承棟梁也前書</hi>
<pb n="KR4h0061_WYG_007-31a"/>
<hi>延年曰將軍為國柱石尚書太傳古者天子必有四鄰前曰疑後曰承左曰輔右曰弼</hi>出入禁門<lb/>
補缺拾遺臣詩愚戇不足以知宰相之才竊懐區區敢<lb/>
不自竭臣前為侍御史上封事言湛公㢘愛下好惡分<lb/>
明累世儒學素持名信經明行修通達國政尤宜近侍<lb/>
納言左右舊制九州五尚書令一郡二人可以湛代頗<lb/>
為執事所非但臣詩䝉恩深渥所言誠有益於國雖死<lb/>
無恨故復越職觸冒以聞<lb/>
　　乞立左傳博士䟽<hi>愚曰善論經者求聖人之心故公而通不善論者尊師門之學</hi>
<pb n="KR4h0061_WYG_007-31b"/>
　　　<hi>故私而専夫三傳俱明春秋也而三家所學何紛紛乎有均取其長若康成者曰左氏善於禮</hi>
　　　<hi>公羊善於䜟穀梁善於經有均取其失若范甯者曰左氏失之誣穀梁夫之短公羊失之俗有</hi>
　　　<hi>盡廢三傳若文中子者曰三傳作而春秋散若盧仝者曰春秋三傳束髙閣大㮣黨左氏者以</hi>
　　　<hi>左氏為大官厨公羊為賣餅家尊公羊者以公羊為墨守以左穀為膏肓廢疾善公羊者以左</hi>
　　　<hi>氏解義背經屬綴不倫非一人所為右穀梁者以為文清義約多所發明非二子所及不以公</hi>
　　　<hi>而以私不以通而以専劉歆移大常曰黨同門爐道真信口説背傳記其病在此皆未知春秋</hi>
　　　<hi>之趣也夫三傳不可偏廢左氏叙事綜核有本末公穀詞辨而義精學者求左氏為按而核其</hi>
　　　<hi>事參公穀為義而求其心則麟經無遺藴矣漢儒専門故范升駮左氏陳元尊左氏皆務私學</hi>
<pb n="KR4h0061_WYG_007-32a"/>
　　　<hi>而昧大義者他日卒用賈逵言立博士夫逵以䜟談經儒者不取也豈知大義哉○又曰甚哉</hi>
　　　<hi>光武之好學也按范升以建武二年為博士遷議郎四年正月朝公卿大夫博士於雲臺韓歆</hi>
　　　<hi>欲立費氏易左氏春秋博士帝令升平説互相辨難退奏左氏不可錄凡三十一事陳元聞之</hi>
　　　<hi>詣闕上䟽吾謂光武何鋭於學也當時四方羣盜猶未誅也僣竊猶未平也投戈講藝息馬論</hi>
　　　<hi>道怱怱兵戎擾攘間留心儒學如此況時有㐲湛卓茂佐之耶史言深略緯文夫帝本好文學</hi>
　　　<hi>凡深謀逺慮恢復天下之規皆自學問得非待緯也學豈無益哉</hi>
　　　陳元<hi>本傳元字長孫蒼梧廣信人建武初元與桓譚杜林鄭興俱為學者所宗時議欲立</hi>
　　　　<hi>左氏傳博士范升奏以為左氏淺末不宜立元聞之乃詣闕上䟽曰</hi>
<pb n="KR4h0061_WYG_007-32b"/>
陛下撥亂反正文武並用深愍經義謬雜真偽錯亂毎<lb/>
臨朝日輙延羣臣講論聖道知丘明至賢親受孔子而<lb/>
公羊穀梁傳聞於後世故詔立左氏博詢可否示不専<lb/>
巳盡之羣下也今論者沈溺所習翫守舊聞固執虛言<lb/>
傳受之辭以非親見實事之道左氏孤學少與<hi>與猶黨也</hi>遂<lb/>
為異家之所覆冐夫至音不合衆聴故伯牙絶弦<hi>伯牙善鼔</hi>
<hi>琴鍾子期善聴相與為友子期死伯牙破琴絶弦不復鼓琴以時人莫之能聴見吕覽</hi>至寳不同<lb/>
衆好故卞和泣血<hi>卞和得寳玉獻楚武王王示玉人曰石也刖其右足武王殁後復獻之文</hi>
<pb n="KR4h0061_WYG_007-33a"/>
<hi>王復曰石也刖其左足至成王時卞和抱其璞於郊泣盡以血繼之王乃使玉人攻之果得寳玉事見韓子</hi>
仲尼聖徳而不容於世<hi>仲尼去魯斥齊逐乎宋衞困於陳蔡之間見史記</hi>況於<lb/>
竹帛餘文其為雷同者所排固其宜也非陛下至明孰<lb/>
能察之臣元竊見博士范升等所議奏左氏春秋不可<lb/>
立及太史公違戾凡四十五事案升等所言前後相違<lb/>
皆斷截小文媟黷微辭以年數小差掇為巨謬<hi>媟狎也黷垢濁</hi>
<hi>也掇拾也</hi>遺脱纎微指為大尤抉瑕摘釁掩其𢎞美所謂小<lb/>
辯破言小言破道者也<hi>大戴記小辯篇孔子曰小辯破言小言破義小義破道</hi>升<lb/>
<pb n="KR4h0061_WYG_007-33b"/>
等又曰先帝不以左氏為經故不置博士後主所宜因<lb/>
襲臣愚以為若先帝所行而後主必行者則盤庚不當<lb/>
遷于殷周公不當營洛邑<hi>盤庚都耿自耿遷於殷文王都豐武王都鎬周公輔成王</hi>
<hi>營洛邑</hi>陛下不當都山東也往者孝武皇帝好公羊衞太<lb/>
子好穀梁有詔詔太子受公羊不得受穀梁<hi>劉攽曰有詔詔太子</hi>
<hi>案文多一詔字</hi>孝宣皇帝在人間時聞衞太子好穀梁於是獨<lb/>
學之及即位為石渠論而穀梁氏興<hi>石渠閣以藏秘書在未央殿北宣帝</hi>
<hi>甘露三年詔諸儒韋𤣥成梁丘賀等講論五經於石渠也</hi>至今與公羊並存此先帝<lb/>
<pb n="KR4h0061_WYG_007-34a"/>
後帝各有所立不必其相因也孔子曰純儉吾從衆至<lb/>
於拜下則違之夫明者獨見不惑於朱紫聽者獨聞不<lb/>
謬於清濁故離朱不為巧眩移目<hi>離朱黄帝時明目者也一曰離婁慎子曰</hi>
<hi>離朱之明察毫末於百步之外</hi>師曠不為新聲易耳<hi>桓譚新論曰晉師曠善知音衞靈公</hi>
<hi>將之晉宿於濮水之上夜聞新聲召師㳙告之曰為我聴寫之曰臣得之矣遂之晉晉平公饗之酒酣靈公曰</hi>
<hi>有新聲願奏之乃令師㳙鼔琴未終師曠止之曰此亡國之音也</hi>方今干戈少弭戎事<lb/>
略戢留思聖蓺眷顧儒雅採孔子拜下之義卒淵聖獨<lb/>
見之㫖分明白黒建立左氏解釋先聖之積結洮汰學<lb/>
<pb n="KR4h0061_WYG_007-34b"/>
者之累惑<hi>洮汰猶洗濯也</hi>使基業垂於萬世後進無復狐疑則<lb/>
天下幸甚臣元愚鄙嘗傳師言如得以褐衣召見俯伏<lb/>
庭下<hi>褐纎毛為布貧者之服也</hi>誦孔氏之正道理丘明之宿寃若辭<lb/>
不合經事不稽古退就重誅雖死之日生之年也<lb/>
　　論司𨽻督察三公䟽<hi>愚曰髙祖以豁達得天下而短於慮患光武以沈幾防天</hi>
　　　<hi>下而短於存體光武異髙祖者以慮之過而懲之偏也其間亦有得者失者懲韓彭之叛全功</hi>
　　　<hi>臣懲恭顯之恣賤宦官懲吕霍上官之悖不封侯與政懲七國之誅䋲諸王賔客以至懲平城</hi>
　　　<hi>而禮匈奴之使懲虚耗而謝西域之質懲千門萬户而宫室務從儉約此懲之得也獨是懲新</hi>
<pb n="KR4h0061_WYG_007-35a"/>
　　　<hi>室之禍不任三公遂貽外戚宦寺之専此則過而失大體甚矣陳元詆江馮以司𨽻校尉督察</hi>
　　　<hi>三公是欲釋帝之疑也天下惟任之専方可責之事傭一夫於家受若直怠若事乃可徐而黜</hi>
　　　<hi>罰之輕任遇而重糾察能無辭乎元欲解帝之疑盍曰責任於始而督察於終則姦可防疑可</hi>
　　　<hi>釋噫此即位七年以後事也其懲之者一線也末年事歸臺閣而懲者如江河不可遏矣</hi>
　　　陳元<hi>本傳時大司農江馮上言宜令司𨽻校尉督察三公事下三府元上䟽云云</hi>
臣聞師臣者帝賔臣者霸故武王以太公為師齊桓以<lb/>
夷吾為仲父孔子曰百官總已聽於冢宰近則髙帝優<lb/>
相國之禮<hi>蕭何為相國髙帝賜劒履上殿入朝不趨</hi>太宗假宰輔之權<hi>太宗孝文</hi>
<pb n="KR4h0061_WYG_007-35b"/>
<hi>也申屠嘉為丞相坐府召太中大夫鄧通欲誅之孝文使持節召通令人謝嘉故曰假權</hi>及亡新王<lb/>
莽遭漢中衰専操國柄以偷天下<hi>偷竊也</hi>況巳自喻不信<lb/>
羣臣奪公輔之任損宰相之威以刺舉為明徼訐為直<lb/>
至乃陪僕告其君長子弟變其父兄<hi>王莽時開吏告其將奴婢告其主</hi>
罔密法峻大臣無所措手足然不能禁董忠之謀身為<lb/>
世戮<hi>前漢書董忠為王莽大司馬共劉歆等謀誅莽事發覺死也</hi>故人君患在自驕<lb/>
不患驕臣失在自任不在任人是以文王有日昃之勞<lb/>
周公執吐握之恭不聞其崇刺舉務督察也方今四方<lb/>
<pb n="KR4h0061_WYG_007-36a"/>
尚擾天下未一百姓觀聽咸張耳目陛下宜修文武之<lb/>
聖典襲祖宗之遺徳勞心下士屈節待賢誠不宜使有<lb/>
司察公輔之名<hi>帝從之</hi>
　　論時政所宜䟽<hi>愚曰光武非惡言之主也而朝臣以言不合者二始也與桓譚論時</hi>
　　　<hi>政不合終也與韓歆證凶飢不合夫宋𢎞薦譚拜議郎蓋即位二年也譚所言選輔佐更便宜</hi>
　　　<hi>禁仇殺抑末利較律令皆平易可行非如論䜟緯忤所好者而帝皆不省後十五年歆指天畫</hi>
　　　<hi>地證嵗飢凶免歸田里詔責至自殺蓋譚特為議郎歆為相而帝待宰相輕也譚好古士也數</hi>
　　　<hi>從楊雄劉歆辨析疑異而心術與友不合條時政論䜟緯而議論與君不合至譚鼔琴新聲則</hi>
<pb n="KR4h0061_WYG_007-36b"/>
　　　<hi>又悦忤於言而溺於聲初尚若此何以勸來者哉</hi>
　　　桓譚<hi>本傳譚字君山沛國相人時大司空宋宏薦譚拜議郎給事中因上䟽云云</hi>
臣聞國之廢興在於政事政事得失由乎輔佐賢明則<lb/>
俊士充朝而理合世務輔佐不明則論失時宜而舉多<lb/>
過事夫有國之君俱欲興化建善然而政道未理者其<lb/>
所謂賢者異也昔楚莊王問孫叔敖曰寡人未得所以<lb/>
為國是也<hi>莊王名旅穆王商臣之子也孫叔敖楚賢相也言欲為國於是未知何以得之</hi>叔敖<lb/>
曰國之有是衆所惡也恐王不能定也王曰不定獨在<lb/>
<pb n="KR4h0061_WYG_007-37a"/>
君亦在臣乎對曰君驕士曰士非我無從富貴士驕君<lb/>
曰君非士無從安存人君或至失國而不悟士或至飢<lb/>
寒而不進君臣不合則國是無從定矣莊王曰善願相<lb/>
國與諸大夫共定國是也<hi>事見新序</hi>蓋善政者視俗而施教<lb/>
察失而立防威徳更興文武迭用然後政調於時而躁<lb/>
人可定<hi>躁猶動也謂躁撓不定之人也</hi>昔董仲舒言理國譬若琴瑟其<lb/>
不調者則解而更張夫更張難行而拂衆者亡是故賈<lb/>
誼以才逐而鼂錯以智死世雖有殊能而終莫敢談者<lb/>
<pb n="KR4h0061_WYG_007-37b"/>
懼於前事也且設法禁者非能盡塞天下之姦皆合衆<lb/>
人之所欲也大抵取便國利事多者則可矣夫張官置<lb/>
吏以理萬人縣賞設罰以别善惡惡人誅傷則善人䝉<lb/>
福矣今人相殺傷雖已伏法而私結怨讎子孫相報後<lb/>
忿深前至於滅户殄業而俗稱豪健故雖有怯弱猶勉<lb/>
而行之此為聽人自理而無復法禁者也今宜申明舊<lb/>
令若已伏官誅而私相傷殺者雖一身逃亡皆徙家屬<lb/>
於邊其相傷加常二等不得雇山贖罪<hi>雇山解見光武紀</hi>如此<lb/>
<pb n="KR4h0061_WYG_007-38a"/>
則仇怨自解盜賊息矣夫理國之道舉本業而抑末利<lb/>
是以先帝禁人二業錮商賈不得宦為吏<hi>髙祖時令賈人不得衣絲</hi>
<hi>乗車市井子孫不得宦為吏</hi>此所以抑并兼長廉恥也今富商大賈<lb/>
多放田貨中家子弟為之保役<hi>中家猶中等也保役可保信也</hi>趨走與<lb/>
臣僕等勤收税與封君比入<hi>收税謂舉錢輸息利也東觀記曰中家子為之保役</hi>
<hi>受計上䟽趨走俯譬若臣僕坐而分利也</hi>是以衆人慕效不耕而食至乃多<lb/>
通侈靡以淫耳目今可令諸商賈自相糾告若非身力<lb/>
所得皆以臧畀告者<hi>畀與也東觀記載譚言曰賈人多通侈靡之物羅純綺繡雜綵玩好</hi>
<pb n="KR4h0061_WYG_007-38b"/>
<hi>以淫人耳目而竭盡其財是為下樹奢禖而置貧本也求人之儉約富足何可得乎夫俗難卒變而人不可暴</hi>
<hi>化宜抑其路使之稍自衰焉畀音必二反</hi>如此則専役一巳不敢以貨與人<lb/>
事寡力弱必歸功田畝田畝修則穀入多而地力盡矣<lb/>
又見法令決事輕重不齊或一事殊法同罪異論姦吏<lb/>
得因縁為市所欲活則出生議所欲䧟則與死比是為<lb/>
刑開二門也今可令通義理明習法律者校定科比<hi>科謂</hi>
<hi>事條比謂類例</hi>一其法度班下郡國蠲除故條如此天下知方<lb/>
而獄無怨濫矣<hi>方猶法也</hi>
<pb n="KR4h0061_WYG_007-39a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0061_WYG_007-39b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選補遺巻七<lb/>
</p>
<p>
</p>
  </div>
</body>
</text>
</TEI>
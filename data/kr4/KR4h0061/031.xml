<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文選補遺巻三十一</head> <lb/>
    <p>
<pb n="KR4h0061_WYG_031-1a"/>
欽定四庫全書<lb/>
　文選補遺巻三十一<lb/>
　　　　　　　　　　　　元　陳仁子　輯<lb/>
　賦<hi>愚按班固曰不歌而誦謂之賦登高能賦可以為大夫古者諸侯卿大夫交接鄰國以微言相感揖</hi>
　　<hi>遜之時必稱詩以喻其志蓋以别賢不肖而觀盛衰焉春秋之時周衰道微聘問詠歌不行於列國</hi>
　　<hi>學詩之士逸在布衣而賢人失志之賦作矣大儒荀卿及楚臣屈原離騷憂國皆作賦以風咸有惻</hi>
　　<hi>隱古詩之義其後宋玉唐勒鄭興枚乗司馬相如下及揚子雲競為侈麗閎衍之詞設其風諭之義</hi>
　　<hi>故曰賦雖然屈宋之賦家有人誦獨荀卿之賦人希誦者其體雖不如卿雲之贍麗而楚賦之盛已</hi>
<pb n="KR4h0061_WYG_031-1b"/>
　　<hi>萌蘖於此今附註於首以備觀覽○荀卿禮賦爰有大物非絲非帛文理成章非日非月為天下明</hi>
　　<hi>生者以壽死者以葬城郭以固三軍以强粹而王駁而伯無一焉而亡臣愚不識敢請之王王曰此</hi>
　　<hi>夫文而不采者與簡然易知而致有理者與君子所敬而小人所不者與性不得則若禽獸性得之</hi>
　　<hi>則甚雅似者與匹夫隆之則為聖人諸侯隆之則一四海者與致明而約甚順而體請歸之禮○知</hi>
　　<hi>賦皇天隆物以示下民或厚或薄帝不齊均桀紂以亂湯武以賢湣湣淑淑皇皇穆穆周流四海曽</hi>
　　<hi>不崇日君子以脩跖以穿室大參乎天精微而無形行義以正事業以成可以禁暴足窮百姓待之</hi>
　　<hi>而後寧泰臣愚不識願問其名曰此夫安寛平而危險隘者邪脩潔之為親而雜汙之為狄者邪甚</hi>
　　<hi>深藏而外勝敵者邪法禹舜而不能揜迹者邪行為動靜待之而後適者邪血氣之精也志意之榮</hi>
<pb n="KR4h0061_WYG_031-2a"/>
　　<hi>也百姓待之而後寧也天下待之而後平也明達純粹而無疵也夫是之謂君子之知○雲賦有物</hi>
　　<hi>於此居則周靜致下動則綦高以鉅圎者中規方者中矩大參天地德厚堯禹精微乎毫毛而盈大</hi>
　　<hi>乎㝢宙忽兮其極之遠也攭兮其相逐而反也卭卭兮天下之咸蹇也德厚而不損五采備而成文</hi>
　　<hi>往來惛憊通乎大神出入甚極莫知其門天下失之則滅得之則存弟子不敏此之願陳君子設詞</hi>
　　<hi>請測意之曰此夫大而不塞者與充盈大宇而不窕入郄穴而不偪者與行逺疾速而不可託訙者</hi>
　　<hi>與往來惛憊而不可為固塞者與暴至殺傷而不億忌者與功被天下而不私置者與託地而游宇</hi>
　　<hi>友風而子雨冬日作寒夏日作暑廣大精神請歸之雲○蠶賦有物於此㒩㒩兮其狀屢化如神功</hi>
　　<hi>被天下為萬世文禮樂以成貴賤以分養老長幼待之為而後存名號不美與暴為鄰功立而身廢</hi>
<pb n="KR4h0061_WYG_031-2b"/>
　　<hi>事成而家敗棄其耆老收其後世人屬所利飛鳥所害臣愚而不識請占之五帝五帝占之曰此夫</hi>
　　<hi>身女好而頭馬首者與屢化而不壽者與善壯而拙老者與有父母而無牝牡者與冬伏而夏㳺食</hi>
　　<hi>桑而吐絲前亂而後治夏生而惡暑喜温而惡雨蛹以為母蛾以為父三俯三起事乃大已夫是之</hi>
　　<hi>謂蠶理○箴賦有物於此生於山阜處於室堂無知無巧善治衣裳不盜不竊穿窬而行日夜合雜</hi>
　　<hi>以成文章以能合從又善連衡下覆百姓上飾帝王功業甚博不見賢良時用則存不用則亡臣愚</hi>
　　<hi>不識敢請之王王曰此夫始生鉅其成功小者邪長其尾而銳其剽者邪頭銛達而剽趙繚者邪一</hi>
　　<hi>往一來結尾以為事無羽無翼反覆甚極尾生而事起尾邅而事已簪以為父管以為母既以縫表</hi>
　　<hi>又以連裏夫是之謂箴理○佹詩天下不治請陳佹詩天地易位四時易鄉列星殞墜旦暮晦盲幽</hi>
<pb n="KR4h0061_WYG_031-3a"/>
　　<hi>闇登昭日月下藏公正無私反見從横志愛公利重樓疏堂無私罪人憼革貳兵道德純備讒口将</hi>
　　<hi>将仁人絀約敖暴擅强天下幽險恐失世英螭龍為蝘蜓鴟梟為鳯凰比干見刳孔子拘匡昭昭乎</hi>
　　<hi>其知之明也郁郁乎其遇時之不祥也拂乎其欲禮義之大行也闇乎天下之晦盲也皓天不復憂</hi>
　　<hi>無疆也千嵗必反古之常也弟子勉學大不忘也聖人共手時㡬将矣與愚以疑願聞反辭其小歌</hi>
　　<hi>也念彼逺方何其塞矣仁人絀約暴人衍矣忠臣危殆讒人服矣旋玉瑶珠弗知佩也雜布與錦弗</hi>
　　<hi>知異也閭娵子奢莫之媒也嫫母刁父是之喜也以盲為明以聾為聰以危為安以吉為凶嗚呼上</hi>
　　<hi>天曷維其同○愚按荀卿避讒之楚春申君以為蘭陵令在屈原先今附於此</hi>
　　微詠賦<hi>愚曰文選諸文中於詩賦掇取贍麗最備今姑拾其一二遺者于後以備奇觀</hi>
<pb n="KR4h0061_WYG_031-3b"/>
　　　宋玉<lb/>
蔓馳年之騷思黮<hi>他敢切又徒濫切又敕陷切</hi>徂夜之悁<hi>於縁切忿也</hi>憂<lb/>
念怳<hi>胡廣切</hi>惘以淪忽心震憺<hi>淡</hi>而勞流坐生悲其何悆<lb/>
<hi>預</hi>徒空詠以自惆于詠之為情也悵望兮若分江皛素<lb/>
厓翔傷兮濫行雲再清離浩宕𢎞以廣度紛收息而淹<lb/>
儀既御聲以跼<hi>渠足反</hi>制又繫韻而發羈青塗鬱兮春采<lb/>
香秋色隂兮白露商讙鳥翾<hi>虚縁切</hi>兮山光開<hi>廣雅曰翾飛也唐張</hi>
<hi>銑曰翾輕飛也東漢張平子思𤣥賦曰翾鳥舉而魚躍兮将往走乎八荒</hi>長霞流布兮林氣<lb/>
<pb n="KR4h0061_WYG_031-4a"/>
哀于時也深衷美緒孤響端音<hi>傳曰上如抗下如墜纍纍乎端如貫珠此言八</hi>
<hi>音也故孤響端音用對深衷美緒</hi>屬素排滿吐致施英嘈肆懷以鴻暢<lb/>
慘輟意而相迎馮<hi>憑</hi>幽圖以藉怨咀髙華而寄聲體閒<lb/>
慆<hi>他刀切喜也</hi>而都靡心逰任而姝明濯陵奇而燾志舒容<lb/>
綺以昭情占風立候睨天發暉精慮方蕩中置忘歸慨<lb/>
矣挫歎黙焉析機鐘石<graphic n="KR3671" url="https://raw.githubusercontent.com/kanripo/KR-Gaiji/master/images/KR3671.png" mimeType="image/png"/>
                    <hi>廛</hi>畹琴瑟林帷<hi>莊子漁父篇孔子逰乎緇</hi>
<hi>帷之林弦歌鼓瑟</hi>重瀏<hi>留/</hi>愴以徐吟<hi>西漢司馬相如上林賦曰瀏莅卉歙楚辭曰秋風瀏</hi>
<hi>瀏以蕭蕭晉潘岳寡婦賦曰雪飛而骤落兮風瀏瀏而曰夙興西晉司馬彪曰瀏衆聲貌唐張銳曰風吹衆木聲</hi>
<pb n="KR4h0061_WYG_031-4b"/>
<hi>瀏</hi>若變宫而下徵首㢘麗以輕榮終温愛而調理厯貞<lb/>
璇以𢎞觀留雅恨其誰止爾乃承芳遺則度律聞韶回<lb/>
白雲以金讚戾秋月而玉寥臨洪流以浩汗履薄冰而<lb/>
心憔惻君子之嚴秀鏡淑人之靈昭日月㑹兮爭騖朝<lb/>
夕見兮𤣥塗楹華兮開表穸壇兮横蕪龍義驛兮終不<lb/>
昭松延䕃兮意沈虚歡陽臺兮迅飛路閟隂槨兮空長<lb/>
居去矣回復參咤榮身四脩匪聊亂而剽越空含喎<hi>口淮</hi>
<hi>切</hi>而動神亂曰簡情撰至振𤣥和兮神宫妙意賞山<lb/>
<pb n="KR4h0061_WYG_031-5a"/>
波兮夐兮積軒非徒歌兮致命遂志寳中阿兮<lb/>
　　笛賦<lb/>
　　　宋玉<lb/>
余嘗觀於衡山之陽見竒篠異榦䍑節間枝之叢生也<lb/>
其處磅<hi>匹庚切石聲也</hi>磄<hi>音唐厗/石也</hi>千仞絶谿淩阜隆<hi>一作榮</hi>崌萬<lb/>
丈盤石雙起丹水涌其左醴泉流其右其隂則積雪凝<lb/>
霜霧露生焉其東則朱天皓日素朝明焉其南則盛夏<lb/>
清微春陽榮焉其西則涼風遊旋吸逯<hi>力谷切行也衆也</hi>存焉<lb/>
<pb n="KR4h0061_WYG_031-5b"/>
幹枝洞長<hi>掌</hi>桀出有良工焉名髙師曠将為陽春北鄙<lb/>
白雪之曲假塗南國至此山望其叢生見其異形曰命<lb/>
陪乗取其雄焉得其雌焉将送荆卿於易水上乃使王<lb/>
爾公輸之徒<hi>張平子西京賦曰命般爾之巧匠盡變態乎其中唐吕延濟曰王爾古巧人也唐薛</hi>
<hi>綜曰王爾古之巧者也淮南子曰王爾無所措其剞劂西漢枚乗七發曰使般爾斫斬以為琴班魯班也爾王</hi>
<hi>爾也皆古之巧人也</hi>合妙意角較手遂以為笛於是天旋少隂白<lb/>
日西靡命巖香使午子延長頸奮玉手摛朱脣曜皓齒<lb/>
頳顔臻玊貌起吟清商追流徵歌伐檀號孤子<hi>西漢枚乗七發</hi>
<pb n="KR4h0061_WYG_031-6a"/>
<hi>曰野繭之絲以為絃孤子之鈎以為隱九寡之珥以為㢩註曰鈎珥皆寳也隱㢩皆琴上飾也取孤子寡婦之</hi>
<hi>寳而用之欲其聲多悲聲</hi>發圓轉舒積鬱其為幽也甚乎懷永抱絶<lb/>
喪夫天亡稚子纎悲微痛毒離腠理激呌入青雲慷慨<lb/>
切窮士<hi>晉向子期思舊賦曰聽鳴笛之慷慨兮妙聲絶而復陳</hi>列弦節武毅發沈<lb/>
憂結呵膺揚叱太一聲淫淫以黯黮<hi>他敢切</hi>氣旁合而爭<lb/>
出歌壯士之必往悲猛勇乎飄疾麥秀漸兮<hi>尚書微子将朝周過</hi>
<hi>殷之墟見麥秀之蔪蔪曰此父母之國志動心悲也晉書向子期思舊賦曰歎黍離之慜周兮悲麥秀於殷墟</hi>
<hi>李翰曰箕子從周過殷故宗廟作詩曰麥秀漸漸兮</hi>鳥聲譁兮招伯竒於源隂追<lb/>
<pb n="KR4h0061_WYG_031-6b"/>
申子于晉域夫竒曲雅樂所以禁淫也錦繡黼黻所以<lb/>
禦寒也縟則泰過是以檀卿刺鄭聲周人傷北里也亂<lb/>
曰芳林晧幹有竒寶兮博人通明樂斯道兮般衍瀾<lb/>
漫終不老兮雙林間麗貌甚好兮八音和調成稟受兮<lb/>
善善不衰為世保兮絶鄭之遺離南楚兮美風洋洋而<lb/>
暢茂兮嘉樂悠長俟賢士兮鹿鳴萋萋思我友兮安心<lb/>
隱志可長久兮<lb/>
　　大言賦<lb/>
<pb n="KR4h0061_WYG_031-7a"/>
　　　宋玉<lb/>
楚襄王與唐勒景差宋玉逰於陽雲之臺王曰能為寡<lb/>
人大言者上坐玉因唏<hi>許几切又許既切笑也</hi>曰操是太阿戮剥<lb/>
一世流血沖天車不可以厲至唐勒曰壮士憤兮絶天<lb/>
維北斗戾兮<hi>戾字見左氏襄王十九年其必使子産息之乃猶可以戾杜預曰戾定也</hi>太山<lb/>
夷至景差曰校士猛毅臯陶嘻大笑至兮摧覆思鋸牙<lb/>
裾雲晞甚大吐舌萬里唾一世至宋玉曰方地為車圓<lb/>
天為蓋長劒耿介倚乎天外王曰未可也玉曰并吞四<lb/>
<pb n="KR4h0061_WYG_031-7b"/>
夷渴飲枯海跂越九州無所容止身大四塞愁不可長<lb/>
據地蹴天迫不得仰若此之大也如何楚王曰善<lb/>
　　小言賦<lb/>
　　　宋玉<lb/>
楚襄王既登陽雲之臺令諸大夫景差唐勒宋玉等並<lb/>
造大言賦賦畢而宋玉受賞王曰此賦之迂誕則極巨<lb/>
偉矣抑未備也且一隂一陽道之所貴小往大來剥復<lb/>
之類也是故卑髙相配而天地定位三光並照則小大<lb/>
<pb n="KR4h0061_WYG_031-8a"/>
備能髙而不能下非兼通也能麤而不能細非妙工也<lb/>
然上坐者未足明賞賢又有能為小言賦者賜之雲夢<lb/>
之田景差曰載氛埃兮乗<graphic n="KR1934" url="https://raw.githubusercontent.com/kanripo/KR-Gaiji/master/images/KR1934.png" mimeType="image/png"/>
                    <hi>匹眇切</hi>塵體輕蚊翼形微蚤<lb/>
鱗聿遑浡踊淩虚縱身經由鍼孔出入羅巾飄眇翩綿<lb/>
乍見乍泯唐勒曰析飛塵以為輿剖粃糠以為舟泛然<lb/>
投乎杯水淡若巨海之洪流憑蜽眥以顧眄<hi>玉篇曰眥目際也憑</hi>
<hi>蜽眥以顧眄謂憑蝄蜽目際以為顧眄爾此皆小言也傳曰爭微利於蜽眥蚊蜨<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>眥即此賦所謂憑蜽眥以</hi>
<hi>顧眄是也蚊蜨西晉張茂先鷦鷯賦所謂巨細舛錯種繁類殊鷦螟巢於蛟睫大鵬彌乎天隅是也蜽者蝄蜽</hi>
<pb n="KR4h0061_WYG_031-8b"/>
<hi>也漢張衡南都賦追水豹兮鞭蝄蜽憚䕫龍兮怖蛟螭國語木石之怪䕫蝄蜽家語孔子對羵羊亦曰䕫蝄蜽</hi>
<hi>傳記䕫一足蝄蜽目至小憑眥者言憑至小之目而又於目之眥以顧眄耳</hi>附蠛<hi>亡結/反</hi>蠓<hi>亡孔</hi>
<hi>反</hi>而遐遊集寧隱微之原渾存亡而不憂又曰館于蠅<lb/>
鬚宴于毫端烹蝨腦切蟣肝會九族而同嚌<hi>在細切</hi>猶委<lb/>
餘而不殫宋玉曰無内之中微物潛生比之無象言之<lb/>
無名蒙蒙滅景昧昧遺形超於太虚之域出於未兆之<lb/>
庭纖於毳末之微蔑陋於茸毛之方生視之則眇眇望<lb/>
之則𠖇𠖇離朱為之歎悶神明不能察其形二子之言<lb/>
<pb n="KR4h0061_WYG_031-9a"/>
磊磊皆不如此之為精王曰善遂賜雲夢之田<lb/>
　　諷賦<lb/>
　　　宋玉<lb/>
楚襄王時宋玉休歸唐勒讒之於王曰玉為人身體容<lb/>
冶口多微辭出愛主人之女入事大王願王疏之玉休<lb/>
還王謂玉曰玉為人身體容冶口多微辭出愛主人之<lb/>
女入事寡人不亦薄乎玉曰臣身體容冶受之二親口<lb/>
多微辭聞之聖人出愛主人之女臣無有也臣嘗出行<lb/>
<pb n="KR4h0061_WYG_031-9b"/>
僕飢馬疲正值主人門開主人翁出嫗又到市獨有主<lb/>
人女在女欲置臣堂上太髙堂下太卑乃更於蘭房芝<lb/>
室止臣其中中有鳴琴焉臣援而鼓之為幽蘭白雪之<lb/>
曲主人之女翳承日之衣披翠雲之裘更白縠單衫垂<lb/>
明珠步揺<hi>步揺婦人首飾晉書南史並載金步揺</hi>來排臣户曰上客無乃<lb/>
饑乎為臣炊彫胡之飯烹露葵之羮來勸臣食以翡翠<lb/>
之釵挂臣冠纓臣不忍仰視為臣歌曰嵗將暮兮日<lb/>
己寒中心亂兮勿多言臣復援琴而鼓之為秋竹積雪<lb/>
<pb n="KR4h0061_WYG_031-10a"/>
之曲主人之女又為臣歌曰内怵惕兮徂玉牀横自<lb/>
陳兮<hi>佛經當横陳時</hi>君之旁君不御兮妾誰怨死日将至兮下<lb/>
黄泉玉曰吾寧殺人之父孤人之子誠不忍愛主人之<lb/>
女王曰止止寡人於此之時亦何能已<lb/>
　　釣賦<lb/>
　　　宋玉<lb/>
宋玉與登徒子偕受釣於𤣥洲上而並見於楚襄王登<lb/>
徒子曰夫𤣥洲天下之善釣者也願王觀焉王曰其善<lb/>
<pb n="KR4h0061_WYG_031-10b"/>
奈何登徒子對曰夫𤣥洲釣也以三尋之竿八絲之線<lb/>
餌若蛆螾鈎如細鍼以出三尺之魚於數仞之水中豈<lb/>
可謂無術乎夫𤣥洲芳水餌桂激鈎其意不可得退而<lb/>
牽行下觸青泥上則波颺𤣥洲因水勢而施技頡之頏<lb/>
之委縱收歛與魚沈浮及其解弛也因而獲之襄王曰<lb/>
善宋玉進曰今察𤣥洲之釣未可謂能持竿也又烏足<lb/>
為大王言乎王曰子之所謂善釣者何玉曰臣所謂善<lb/>
釣者其竿非竹其綸非絲其鈎非鍼其餌非螾也王曰<lb/>
<pb n="KR4h0061_WYG_031-11a"/>
願遂聞之宋玉對曰昔堯舜禹湯之釣也以賢聖為竿<lb/>
道德為綸仁義為鈎禄利為餌四海為池萬民為魚釣<lb/>
道微矣非聖人其孰能察之王曰迂哉說乎其釣未可<lb/>
見也玉曰其釣易見王不察爾昔殷湯以七十里周文<lb/>
以百里興利除害天下歸之其餌可謂芳矣南面而掌<lb/>
天下歴載數百到今不廢其綸可謂多矣羣生<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>子禁切</hi>
其澤民氓畏其罰其鈎可謂均矣功成而不隳名立而<lb/>
不改其竿可謂彊矣若夫竿折綸絶餌墜鈎決波涌魚<lb/>
<pb n="KR4h0061_WYG_031-11b"/>
失是則夏桀殷紂不通夫釣術也今察𤣥洲之釣也左<lb/>
挾魚罶<hi>栁</hi>右執槁竿立于潢汙之涯<hi>宜</hi>倚乎楊栁之間<lb/>
精不離乎魚喙思不出乎鮒鯿形容枯槁神色憔悴樂<lb/>
不復勤獲不當費斯乃水濱之役夫也已君王又何稱<lb/>
焉王若建堯舜之洪竿攄禹湯之脩綸投之於瀆視之<lb/>
於海漫漫羣生孰非吾有其為大王之釣亦不樂乎<lb/>
　　梁王菟園賦<hi>愚曰漢藝文志載宋玉而下二十家三百六十一篇陸賈而下二十一家</hi>
　　　<hi>計二百七十四篇荀卿而下二十五家計一百三十六篇雜賦十二家計二百三十三篇若此</hi>
<pb n="KR4h0061_WYG_031-12a"/>
　　　<hi>繁多今雜見文選不十之一二今有見者姑録于此</hi>
　　　枚乗<lb/>
脩竹檀欒夾池水旋菟園<hi>楚人謂虎於菟菟平聲又亦作兔</hi>並馳道臨<lb/>
廣衍<hi>西漢司馬相如逰獵賦蒋茅青蘋布濩閎澤延蔓太原靡麗廣衍東漢張衡西京賦爾乃廣衍沃野</hi>
<hi>唐張銑曰地下平曰衍</hi>故行於崑崙之墾<hi>苦狠切玉篇耕也治也國語士不備墾墾發也</hi>
<hi>切韻曰墾耕用力也</hi>芴兮有似乎西山西山隑隑<hi>五哀切</hi>激揚塵埃<lb/>
蛇龍奏<hi>湊</hi>林木薄逰風踊焉虚谷應焉紛紛絃絃騰踊<lb/>
亂雲枝葉翬散柯條糾紛谿谷沙石涸波沸日車駸駸<lb/>
<pb n="KR4h0061_WYG_031-12b"/>
兮連連轔轔音發緒兮菲菲誾誾擾獸鵾雞<hi>西漢司馬相如賦轔</hi>
<hi>𤣥鶴亂鵾雞枚乘七發鵾雞哀翔於其下西晉張華鷦鷯賦鵾雞竄於幽險孔翠生乎遐裔</hi>蝭<hi>丁兮切○</hi>
<hi>蝭者蟧蟬也</hi>蛙倉庚宻切别鳥相繼哀鳴<hi>家語顔回曰回聞完山之鳥生四子</hi>
<hi>焉羽翼既成将分于四海其母悲嗚而送之哀聲有似乎此</hi>若乃附巢比翼之傳於<lb/>
列樹也攦攦<hi>力的切玉篇云指劃也上林賦攢立叢倚連巻攦危唐劉良曰攦謂木之重疊累積</hi>
<hi>盤結傾欹貌司馬彪曰攦危枝重累也</hi>若飛雪之重弗麗也西望西山山<lb/>
鵲野鳩白鷺霜鶻鸇鶚鷂鵰守狗<hi>汲冡書又山獻守狗九十</hi>戴勝翡<lb/>
翠鴝鵒枝巢穴藏被唐臨谷聲音相聞啄尾離屬翺翔<lb/>
<pb n="KR4h0061_WYG_031-13a"/>
羣熈交頸接翼闟<hi>徒合切</hi>而未至徐飛翋䎓<hi>此二字玉篇等書並不收</hi>
<hi>姑存之</hi>往來霞水散漫沒合疾疾紛紛若塵埃之間白雲<lb/>
窮之乎莫殫究之乎無端於是晚春早夏邯鄲襄國易<lb/>
涿之麗人及燕汾之游子相與雜遝而往款焉車接軫<lb/>
而馳逐輪錯轂而接服騰躍之意未發嬉遊之歡方洽<lb/>
心相扶奪氣怒不竭羽蓋繇起被以紅抹濛濛然若雨<lb/>
委雪髙冠翩焉左挾彈右執鞭日移樂衰逰觀西園復<lb/>
其所次顧錫從者從容安步鬬雞走馬俛仰釣射烹熬<lb/>
<pb n="KR4h0061_WYG_031-13b"/>
炮炙極歡到暮樂而不捨逮及春郊採桑之婦袿裼錯<lb/>
紆<hi>袿古攜切裼先的切思𤣥賦曰揚雜錯之袿徽又南都賦曰被服雜錯與此賦袿裼錯紆同義張銑曰袿</hi>
<hi>徽婦人服也玉篇廣韻曰袿婦人之上服也袪也裼袒也脫衣見體也</hi>連袖方路芳温往<lb/>
來便姢眄顧已而歌曰春陽生兮萋萋不才子兮心<lb/>
哀見佳容兮不能歸桑萎蠶饑悵望奈何<lb/>
　　旱雲賦<hi>愚按藝文志賈誼賦七篇今止有此</hi>
　　　賈誼<lb/>
惟昊天之大旱兮失精和之正理遥望白雲之蓬勃兮<lb/>
<pb n="KR4h0061_WYG_031-14a"/>
滃滃<hi>於孔切川谷吐氣貌</hi>澹澹而妄止<hi>澹達濫切/水動貌</hi>運清濁之澒<hi>胡動</hi>
<hi>切水銀謂之澒</hi>洞兮正重沓而並起嵬隆崇以崔<hi>音摧髙大貌東漢張衡南</hi>
<hi>都賦龍崇摧嵬</hi>巍兮時彷彿而有似屈巻輪而中天兮象虎驚<lb/>
與龍駭相摶據而俱興兮妄儷倚而時有遂積聚而給<lb/>
沓兮相紛薄而慷慨若飛翔之從横兮揚波怒而澎<hi>蒲衡</hi>
<hi>切水名澎浡滂沛也</hi>濞<hi>音秘水暴至聲也</hi>正雲布而雷動兮相擊衝而破<lb/>
碎或窕電而四塞兮誠若雨而不墜隂陽分而不相得<lb/>
兮<hi>國語隂陽分布日夜同也淮南子畫分陽夜分隂今旱隂陽分而不相得</hi>更惟貪婪而狼<lb/>
<pb n="KR4h0061_WYG_031-14b"/>
戾終風解而霧散兮遂陵遲而堵潰或深潛而閉藏兮<lb/>
爭離剌而並逝廓蕩蕩其若條兮日昭昭而蕪穢隆益<lb/>
暑而無聊兮煎砂石而爛煟<hi>于貴切光貌</hi>陽風吸習熇熇羣<lb/>
生悶懣而愁憒壠畝枯槁而允布壤石相聚而為害農<lb/>
夫垂拱而無事兮釋其耰鉏而下涕悲疆畔之遭禍痛<lb/>
皇天之靡濟惟稚稼之早夭兮離天災而不遂懷怨心<lb/>
而不能已兮竊託咎於在位獨不聞唐虞之積烈兮與<lb/>
三代之風氣時俗殊而不還兮恐功久而壊敗何操行<lb/>
<pb n="KR4h0061_WYG_031-15a"/>
之不得兮政治失中而違節隂氣辟而留滯兮猒暴戾<lb/>
而沈沒嗟乎作孽大劇何辜于天恩澤弗宣嗇夫寡德<lb/>
羣生不福來何暴也去何躁也孳孳望之其可悼也憭<lb/>
<hi>寮</hi>兮慓兮以鬱怫兮念思白雲腸如結兮終怨不雨甚<lb/>
不仁兮布而不下甚不信兮白雲何懟奈何人兮<lb/>
　　諫格虎賦<lb/>
　　　孔臧<lb/>
帝使亡諸大夫<hi>言本無此大夫假有之以為辭猶馮虚公子安處先生之類</hi>問乎下<lb/>
<pb n="KR4h0061_WYG_031-15b"/>
國下國之君方帥將士於中原車騎駢闐被行岡巒手<lb/>
格猛虎生縛<graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>犴<hi>音岸獌<graphic n="KR1236" url="https://raw.githubusercontent.com/kanripo/KR-Gaiji/master/images/KR1236.png" mimeType="image/png"/>虎之大者其文如狸</hi>昧爽而出見星而還<lb/>
國政不恤惟此為歡乃夸于大夫曰下國鄙固不知帝<lb/>
者之事敢問天子之格虎豈有異術哉大夫未之應因<lb/>
又言曰下國褊陋莫以娛心故乃闢四封以為藪圍境<lb/>
内以為林禽烏育之驛驛淫淫<hi>充仭貌</hi>晝則鳴嚾夜則嘷<lb/>
吟飛禽起而翳日走獸動而雷音犯之者其罪死驚之<lb/>
者其刑深虞候苑令<hi>虞人之候林苑之令</hi>是掌厥禁於是分幕将<lb/>
<pb n="KR4h0061_WYG_031-16a"/>
士營遮榛叢戴星入野列火求蹤見虎自來乃往尋從<lb/>
張罝網羅刃鋒驅檻車聽鼓鐘猛虎顛遽奔走西東怖<lb/>
駭内懷迷冒怔忪耳目喪精值網而衝局然自縛或隻<lb/>
或雙車徒抃讚咸稱曰工乃縛以絲組斬其牙支輪登<lb/>
較<hi>支與愭同或作枝言獲獸多可愭其輈輪登滿較式</hi>髙載歸家孟賁被髮瞋目<lb/>
躁猾紛華故都邑百姓莫不于邁陳列路隅咸稱萬嵗<lb/>
斯亦畋獵之至樂也大夫曰順君之心樂矣然則樂之<lb/>
至也者與百姓同之謂夫兕虎之生與天地偕山林澤<lb/>
<pb n="KR4h0061_WYG_031-16b"/>
藪又其宅也被有德之君則不為害今君荒於逰獵莫<lb/>
恤國政驅民入山林格虎於其廷妨害農業殘夭民命<lb/>
國政其必亂民命其必散國亂民散君誰與處以此為<lb/>
至樂所未聞也於是下國之君乃頓首曰臣實不敏習<lb/>
之日久矣幸今承誨請遂改之<lb/>
　　楊栁賦<lb/>
　　　孔臧<lb/>
嗟兹楊栁先生後傷蔚茂炎夏多隂可涼伐之原野樹<lb/>
<pb n="KR4h0061_WYG_031-17a"/>
之中塘溉浸以時日引月長巨本洪枝條脩逺揚夭繞<lb/>
連枝猗那其房或拳局以逮下或擢迹而接穹蒼緑華<lb/>
累疊鬱茂翳沈蒙籠交錯應風悲吟鳴鵠集聚百變其<lb/>
音爾乃觀其四布運其所臨南垂大陽北被宏隂西奄<lb/>
梓園東覆果林規方冒乎半頃清室莫與比深於是朋<lb/>
友同好几筵列行論道飲燕流川浮觴殽核紛雜賦詩<lb/>
斷章合陳厥志考以先王賞恭罰慢事有紀綱洗觶酌<lb/>
樽兕光並揚<hi>兕光一作賞爵</hi>飲不至醉樂不及荒威儀抑抑動<lb/>
<pb n="KR4h0061_WYG_031-17b"/>
合典常退坐分别其樂難忘惟萬物之自然固神妙之<lb/>
不如意此楊樹依我以生未寧一紀我賴以寧暑不御<lb/>
䈉淒而涼清内䕃我宇外及有生物有可貴云何不銘<lb/>
乃作斯賦以叙斯情<lb/>
　　鴞賦<lb/>
　　　孔臧<lb/>
季夏庚子思道靜居爰有飛鴞集我屋隅異物之來吉<lb/>
凶之符觀之歡然覽考經書在德為常棄常為妖尋氣<lb/>
<pb n="KR4h0061_WYG_031-18a"/>
而應天道不踰昔在賈生有志之士忌兹鵩鳥卒用喪<lb/>
已咨我令考信道秉真變恠生家謂之天神脩德滅邪<lb/>
化及其鄰禍福無門唯人所求聽天任命慎厥所脩栖<lb/>
遲養志老氏之儔爵禄之求祗増我憂時去不索時來<lb/>
不逆庶㡬中庸仁義之宅何思何慮自今勤劇<lb/>
　　蓼蟲賦<lb/>
　　　孔臧<lb/>
季夏既望暑往涼還逍遥諷誦遂歴東園周旋覽觀憩<lb/>
<pb n="KR4h0061_WYG_031-18b"/>
於南藩覩兹茂蓼結葩吐榮猗那隨風緑葉紫莖爰有<lb/>
蠕蟲厥狀似螟羣聚其間食之以生於是悟物託事推<lb/>
向乎人幼長斯蓼莫或知辛膏粱之子豈曰不云惟非<lb/>
德非義不以為家安逸無心如禽獸何逸必致驕驕必<lb/>
致亡匪唯辛苦乃丁大殃<lb/>
　　哀二世賦<hi>晦菴朱氏曰哀二世賦者司馬相如之所作也相如常從上至長楊獵還過宜</hi>
　　　<hi>春宫宜春者本秦離宫閻樂殺胡亥之地也相如奏賦以哀二世行失其詞如此蓋相如之文</hi>
　　　<hi>能侈而不能約能諂而不能諒其上林子虚之作既以誇麗而不得入於楚詞大人之於逺逰</hi>
<pb n="KR4h0061_WYG_031-19a"/>
　　　<hi>其漁獵又泰甚然亦終歸於䛕也特此二篇為有諷諫之意而此篇所為作者正當時之商監</hi>
　　　<hi>尤當傾意極言以寤主聽顧乃低徊局促而不敢盡其詞焉亦足以知其阿意取容之可賤也</hi>
　　　<hi>不然豈其将死而猶以封禪為言哉</hi>
　　　司馬相如<lb/>
登陂陁之長阪兮坌入曽宫之嵯峨臨曲江之隑州兮<lb/>
望南山之參差巖巖深山之谾谾兮通谷<graphic n="KR2290" url="https://raw.githubusercontent.com/kanripo/KR-Gaiji/master/images/KR2290.png" mimeType="image/png"/>乎<graphic n="KR2187" url="https://raw.githubusercontent.com/kanripo/KR-Gaiji/master/images/KR2187.png" mimeType="image/png"/>谺<hi>陂普</hi>
<hi>何反陁徒何反坌普頓反並也曾重也隑巨依反曲岸頭也與碕同谾谾音龍深通貌<graphic n="KR2290" url="https://raw.githubusercontent.com/kanripo/KR-Gaiji/master/images/KR2290.png" mimeType="image/png"/>呼活反<graphic n="KR2187" url="https://raw.githubusercontent.com/kanripo/KR-Gaiji/master/images/KR2187.png" mimeType="image/png"/>呼含反大</hi>
<hi>開貌谺呼加反叶音何</hi>汨淢<hi>域</hi>靸以永逝兮註平臯之廣衍觀衆<lb/>
<pb n="KR4h0061_WYG_031-19b"/>
樹之蓊薆兮覽竹林之榛榛<hi>淢疾貌靸先合反輕舉意音臯水邉地也蓊烏孔反薆</hi>
<hi>愛隂蔽貌榛側巾反盛貌叶韻未詳恐有棧音</hi>東馳土山兮北揭石瀨弭節容<lb/>
與兮歴弔二世持身不謹兮亡國失勢<hi>揭邱例反褰衣而涉也石而淺</hi>
<hi>水曰瀨</hi>信讒不寤兮宗廟滅絶嗚呼操行之不得墓蕪穢<lb/>
而不修兮魂亡歸而不食<lb/>
　　美人賦<lb/>
　　　司馬相如<lb/>
司馬相如美麗閒都逰於梁梁王恱之鄒陽譖之於王<lb/>
<pb n="KR4h0061_WYG_031-20a"/>
曰相如美則美矣然服色容冶姣<hi>方言曰自闗而東河濟之間凡好謂之姣</hi>
<hi>東漢張衡南都賦男女姣服韻釋姣媚也廣韻姣好也姣古巧於眇二切</hi>麗不忠将欲媚辭<lb/>
取恱逰王後宫王不察之乎王問相如曰子好色乎相<lb/>
如曰臣不好色也王曰子不好色何若孔墨乎相如曰<lb/>
古之避色孔墨之徒聞齊饋女而遐逝望朝歌而回車<lb/>
譬於防火水中避溺山隅此乃未見其可欲何以明不<lb/>
好色乎若臣者少長西土鰥處獨居室宇遼廓莫與為<lb/>
娛臣之東鄰有一女子𤣥髪豐艷蛾眉皓齒顔盛色茂<lb/>
<pb n="KR4h0061_WYG_031-20b"/>
景曜光起恒翹翹而西顧欲留臣而共止登垣而望臣<lb/>
三年于兹矣臣棄而不許竊慕大王之髙義命駕来東<lb/>
途出鄭衛道由桑中朝發溱洧暮宿上宫上宫閒館寂<lb/>
寞重虚門閤晝掩曖若僊居臣排其户而造其堂芳香<lb/>
郁烈黼帳髙張有女獨處婉然在牀竒葩逸麗淑質艷<lb/>
光覩臣遷延微笑而言曰上客何國之公子所從來無<lb/>
乃逺乎遂設㫖酒進鳴琴臣遂撫絲為幽蘭白雪之曲<lb/>
女乃歌曰獨處室兮廓無依思佳人兮情傷悲有美<lb/>
<pb n="KR4h0061_WYG_031-21a"/>
人兮來何遲日既暮兮華色衰敢託身兮長自私玉釵<lb/>
挂臣冠羅袖拂臣衣時日西夕𤣥隂晦𠖇流風慘冽素<lb/>
雪飄零閒房寂謐不聞人聲於是寢具既設服玩珍奇<lb/>
金鑪薫香黼帳髙垂茵褥重陳角枕横施女弛其服表<lb/>
其䙝衣皓體呈露弱骨豐肌時來親臣柔滑如脂臣脈<lb/>
定以内心正于懷信誓旦旦秉志不回翻然髙舉與彼<lb/>
長辭<lb/>
　　大人賦<lb/>
<pb n="KR4h0061_WYG_031-21b"/>
　　　司馬相如<hi>相如拜為孝文園令上既美子虚之事相如見上好仙因曰上林之事未</hi>
　　　　<hi>足美也尚有靡者臣嘗為大人賦未就請具而奏之相如以為列仙之儒居山澤間形容</hi>
　　　　<hi>甚臞此非帝王之仙意也乃遂奏大人賦</hi>
世有大人兮在乎中州<hi>大人以諭天子也中州中國也</hi>宅彌萬里兮曽<lb/>
不足以少留<hi>彌滿也</hi>悲世俗之迫隘兮朅輕舉而逺游<hi>朅去</hi>
<hi>意也邱例反</hi>乗絳幡之素蜺兮載雲氣而上<hi>時掌/反</hi>游<hi>乗用也赤氣為</hi>
<hi>幡綴以白氣</hi>建格<hi>胡略/反</hi>澤<hi>大各/反</hi>之脩竿兮<hi>格澤之氣如炎火狀黄白色起地上</hi>
<hi>至天下大上銳脩長也建此氣為長竿</hi>總光燿之采旄<hi>旄葆也總係也係光燿之氣於竿以</hi>
<pb n="KR4h0061_WYG_031-22a"/>
<hi>為葆即今所謂纛頭也</hi>垂旬始以為幓<hi>所咸/反</hi>兮<hi>旬始氣如雉雞見北斗旁張楫曰幓</hi>
<hi>旒也縣旬始於葆下以為十二旒</hi>曳彗星而為髾<hi>髾燕尾也抴彗星綴著旒以為燕尾也</hi>
掉<hi>徒釣反</hi>指橋以偃寋<hi>居偃/反</hi>兮<hi>指橋隨風指靡/也偃寋委曲貌</hi>又猗<hi>依倚反</hi>
抳<hi>年纚反</hi>以招<hi>韶/</hi>揺<hi>猗抳下垂貌招/揺跳踃也音蕭</hi>㩜攙<hi>初咸/反</hi>搶<hi>初衡反</hi>以<lb/>
為旌兮靡屈<hi>其勿反</hi>虹而為綢<hi>直流反彗星為攙搶註髦首曰旌今以彗星代之靡</hi>
<hi>順也綢韜也以斷虹為旌杠之韜師古曰韜謂裹冒旌旗之竿</hi>紅杳眇以𤣥<hi>炫/</hi>湣<hi>面</hi>兮<lb/>
猋風涌而雲浮<hi>晉灼曰紅赤色貌杳眇深逺也𤣥湣混合也言自絳幡以下衆氣色盛光采相</hi>
<hi>燿幽藹炫亂也</hi>駕應龍象輿之蠖<hi>於縛/反</hi>略委麗<hi>力爾反</hi>兮驂赤螭<lb/>
<pb n="KR4h0061_WYG_031-22b"/>
青蛇之蚴<hi>一糾反</hi>蟉<hi>力糾/反</hi>宛<hi>於元/反</hi>蜒<hi>音延有翼曰應龍最其神妙也蠖略委麗</hi>
<hi>蚴蟉宛蜒行步進止之貌</hi>低卬夭蟜裾<hi>倨/</hi>以驕<hi>居召/反</hi>驁<hi>五到反</hi>兮詘折<lb/>
隆窮躩<hi>鉅縛反</hi>以連巻<hi>鉅圓反裾直項也驕驁縱恣也詘折委曲也隆窮舉鬐也躩跳也連</hi>
<hi>巻句蹄也</hi>沛艾赳<hi>古幼/反</hi>螑<hi>火幼/反</hi>仡<hi>魚乞/反</hi>以佁<hi>尹吏/反</hi>儗<hi>魚吏反又音態</hi>
<hi>礙</hi>兮<hi>沛普蓋反沛艾駊騀也赳螑申頸低卬也仡舉頭也佁儗不前也</hi>放散畔岸驤以<lb/>
孱<hi>士顏反</hi>顔<hi>畔岸自縱之貌驤/舉也孱顔不齊也</hi>跮<hi>丑日/反</hi>踱<hi>丑略/反</hi>輵<hi>遏/</hi>螛<hi>曷</hi>
容以骩<hi>古委字</hi>麗<hi>力爾/反</hi>兮<hi>跮踱互前郤也輵螛揺目吐舌也容龍體貌也骩麗左右相隨</hi>
<hi>也</hi>蜩<hi>徒鉤/反</hi>蟉<hi>盧鉤/反</hi>偃寋怵<hi>黜/</hi>㚟<hi>丑若/反</hi>以梁倚<hi>於綺反蜩蟉掉頭也</hi>
<pb n="KR4h0061_WYG_031-23a"/>
<hi>怵㚟奔走也梁倚相著也</hi>糾蓼<hi>力糾/反</hi>叫奡<hi>五到/反</hi>踏以艐<hi>屇/</hi>路兮<hi>曰糾蓼相</hi>
<hi>引也叫奡相呼也踏下也朡著也皆下著道也叫奡髙舉之貌</hi>薎蒙踊躍騰而狂趭<hi>音醮</hi>
<hi>薎蒙飛揚也踊躍跳也騰馳趭奔走也蒙上聲</hi>莅颯<hi>立/</hi>芔<hi>諱/</hi>歙<hi>翕</hi>焱至電過兮<lb/>
煥然霧除霍然雲消<hi>莅颯飛相及也芔歙足相追也</hi>邪絶少陽而登太<lb/>
兮與真人乎相求<hi>少陽東極太隂北極邪度東極而升北極也真人謂若士也㳺於太隂之</hi>
<hi>中真人至真之人也非指謂若士也</hi>互折窈窕以右轉兮横厲飛泉以正<lb/>
東<hi>飛泉飛谷也在崑崙山西南厲渡也</hi>悉徵靈圉而選之兮部署衆神於<lb/>
於揺光<hi>揺光北斗柄頭第一星</hi>使五帝先導兮反太一而從陵陽<lb/>
<pb n="KR4h0061_WYG_031-23b"/>
<hi>五帝五畤太皡之屬太極大星一明者一太常居也陵陽仙人陵陽子明也令太一反其所居而使陵陽侍從</hi>
<hi>於已</hi>左𤣥𠖇而右黔雷兮<hi>𤣥𠖇北方黒帝佐也黔雷黔羸也天上造化神名也楚辭曰召</hi>
<hi>黔羸而見之或曰水神也</hi>前長離而後矞<hi>以出/反</hi>皇<hi>皆神名也長離靈鳥也</hi>廝征<lb/>
伯僑而役羨門兮詔岐伯使尚方<hi>厮役也伯僑仙人王子喬也羨門碣石山</hi>
<hi>上仙人羨門髙也尚主也岐伯者黄帝大醫屬使主方藥也征伯僑者仙人姓征名伯僑非王子喬也郊祀志</hi>
<hi>征字作正其音同耳或說云征謂役使之非也</hi>祝融警而蹕御兮清氣氛而后<lb/>
行<hi>祝融南方炎帝之佐也獸身人面乗兩龍蹕止行人也御禦也氛惡氣也</hi>屯余車而萬乘<lb/>
兮綷<hi>子内反</hi>雲蓋而樹華旗<hi>綷合也合五采雲以為蓋</hi>使句芒其将行<lb/>
<pb n="KR4h0061_WYG_031-24a"/>
兮吾欲往乎南娭<hi>許其反句芒東方青帝之佐也鳥身人面乘兩龍将行将領從行也</hi>歴<lb/>
唐堯於崇山兮過虞舜於九疑<hi>崇山狄山也海外經曰狄山帝堯葬於其陽九</hi>
<hi>疑山在零陵營道縣舜所葬也疑似也山有九峯其形相似故曰九疑</hi>紛湛湛<hi>徒感反</hi>其差<lb/>
錯兮雜遝膠輵<hi>葛</hi>以方馳<hi>湛湛積厚貌差錯交互也雜遝重累也膠輵猶交加也</hi>
騷擾衝<hi>尺勇反</hi>蓯<hi>相勇/反</hi>其相紛挐<hi>女居/反</hi>兮滂<hi>普郎/反</hi>濞<hi>普備反</hi>泱<lb/>
<hi>烏朗反</hi>軋<hi>於黠/反</hi>麗以林離<hi>衝蓯相入貌滂濞衆盛貌泱軋不前也麗靡也林離摻攦也</hi>
攢羅列聚叢以蘢<hi>來孔反</hi>茸<hi>而孔/反</hi>兮衍<hi>弋扇/反</hi>曼流爛痑<hi>式爾</hi>
<hi>反</hi>以陸離<hi>痑衆貌一曰罷極也陸離參差也蘢茸聚貌流爛布散也痑自放縦也</hi>徑入雷<lb/>
<pb n="KR4h0061_WYG_031-24b"/>
室之砰<hi>普萌反</hi>磷<hi>力耕/反</hi>鬱律兮洞出鬼谷之堀<hi>口骨/反</hi>礨<hi>洛賄</hi>
<hi>反</hi>崴<hi>一回/反</hi>魁<hi>雷室雷淵也洞通也鬼谷在崑崙北直北辰下衆鬼所聚也堀礨崴魁不平也砰磷</hi>
<hi>鬱律深峻貌</hi>徧覽八紘而觀四海兮朅度九江越五河<hi>九江在廬</hi>
<hi>江尋陽縣南皆東合為大江者河有九今越其五也五河五湖取河之聲合其音耳服晉說五河皆非也五河</hi>
<hi>五色之河也仙經說有紫碧絳青黄之河非謂九河之内亦非五湖也</hi>經營炎火而浮弱<lb/>
水兮杭絶浮渚涉流沙<hi>楚辭越炎火之萬里弱水出張掖刪丹西至酒泉合黎餘波入</hi>
<hi>于流沙杭船也絶度也浮渚流沙中渚也流沙沙與水流行也弱水謂西域絶逺之水乘毛車以度者耳非張</hi>
<hi>掖弱水也又流沙但有沙流本無水也言絶度浮渚乃涉流沙也</hi>奄息葱極氾濫水娭<lb/>
<pb n="KR4h0061_WYG_031-25a"/>
兮<hi>奄然休息也葱極葱領山也在西域中</hi>使靈媧鼓琴而舞馮夷<hi>靈媧女媧也伏</hi>
<hi>羲作琴使女媧鼓之馮夷河伯字也淮南子曰馮夷得道以潛大川媧音𤓰</hi>時若曖曖将混<lb/>
濁兮召屏<hi>步丁反</hi>翳誅風伯刑雨師<hi>屏翳天神使也㢘風也風伯字飛</hi>西望<lb/>
崑崙之軋沕<hi>勿</hi>荒<hi>呼廣/反</hi>忽兮<hi>崑崙去中國五萬里天帝之下都也其山廣袤百里</hi>
<hi>髙八萬仞増城九重面有九井以玉為檻旁有玉門開明獸守之軋沕荒忽不分明之貌</hi>直徑馳乎<lb/>
三危<hi>三危山在鳥鼠山之西與㟭山相近黒水出其南陂書曰導黒水至于三危</hi>排閶闔而<lb/>
入帝宫兮載玉女而與之歸<hi>玊女青要乗弋等也</hi>登閬風而遥集<lb/>
兮亢<hi>抗</hi>鳥騰而壹止<hi>閬風山在崑崙閶闔之中遥逺也亢然髙飛如鳥之騰也</hi>低徊<lb/>
<pb n="KR4h0061_WYG_031-25b"/>
隂山翔以紆曲兮吾乃今日覩西王母暠<hi>工老反</hi>然白首<lb/>
戴勝而穴處兮亦幸有三足烏為之使<hi>隂山在崑崙山西二千七百里</hi>
<hi>西王母其狀如人豹尾虎首蓬髮暠然白首石城金室穴居其中三足烏三足青烏也主為西王母取食在崑</hi>
<hi>崙墟之北山海經曰西王母梯几而戴勝低徊猶徘徊也勝婦人首飾漢代謂之華勝</hi>必長生若<lb/>
此而不死兮雖濟萬世不足以喜<hi>昔之談者咸以西王母為仙靈之最故相</hi>
<hi>如言大人之仙娛遊之盛顧視王母鄙而陿之不足羨慕也</hi>回車朅來兮絶道不周<lb/>
<hi>不周山在崑崙東南二千三百里</hi>㑹食幽都呼吸沆<hi>胡朗/反</hi>瀣<hi>韰</hi>兮餐朝<lb/>
霞<hi>幽都在北方淮南云八極西北曰幽都之門列仙傳陵陽子言春食朝霞者日始欲出赤黄氣也夏食流</hi>
<pb n="KR4h0061_WYG_031-26a"/>
<hi>瀣沆瀣北方夜半氣也并天地𤣥黄之氣為六氣</hi>咀<hi>才汝/反</hi>噍<hi>才笑/反</hi>芝英兮嘰<hi>機</hi>
瓊華<hi>芝草蒻也榮而不實謂之英嘰食也瓊樹生崑崙西流沙濱大三百圍髙萬仞華蘂也食之長生芝</hi>
<hi>英芝菌之英也</hi>僸<hi>角甚/反</hi>祲<hi>子禁/反</hi>尋而高縱兮紛鴻<hi>胡孔/反</hi>溶<hi>弋孔反</hi>
而上厲<hi>僸卬也鴻溶竦踊也</hi>貫列缺之倒景兮<hi>列缺天閃也人在天上不向視日月</hi>
<hi>故景倒在下也貫穿也陵陽子明經曰列缺氣去地一千四百里倒景氣去地四千里其景皆倒在下也</hi>涉<lb/>
豐隆之滂<hi>普郎反</hi>濞<hi>匹備反豐隆雲師也楚詞吾令豐隆乘雲分淮南子季春三月豐隆乃出</hi>
<hi>以將雨豐隆将雨故言涉也滂濞雨水多也</hi>騁游道而脩降兮騖遺霧而逺<lb/>
逝<hi>馳疾而遺霧在後也游游車也道道車也脩長也降下也言周覽天上然後騁車也循長路而下騁棄遺</hi>
<pb n="KR4h0061_WYG_031-26b"/>
<hi>霧而逺逝也道讀曰導</hi>迫區中之隘陜兮舒節出乎北垠<hi>音銀舒緩也垠</hi>
<hi>崖也</hi>遺屯騎於𤣥闗兮<hi>𤣥闗北極之山</hi>軼先驅於寒門下崢嶸而<lb/>
無地兮<hi>崢嶸深逺貌</hi>上嵺<hi>遼/</hi>廓而無天<hi>嵺廓廣逺也</hi>視眩泯而亡<lb/>
見兮聽敞怳而亡聞<hi>泯音眄泯目不安也敞怳耳不諦也眩音縣</hi>乘虚亡而<lb/>
上遐兮超無友而獨存<hi>賦奏天子大悅</hi>
　　擣素賦<lb/>
　　　班婕妤<lb/>
測平分以知嵗酌玉衡之初臨見禽華以麃<hi>白交切普表切獸似</hi>
<pb n="KR4h0061_WYG_031-27a"/>
<hi>鹿也</hi>色忽霜鶴之傳音佇風軒而結睇<hi>達計切睇視也</hi>對愁雲之<lb/>
浮沈雖松梧之貞脆豈榮雕其異心若乃廣儲懸月暉<lb/>
水流清桂露朝滿涼衿夕輕燕姜含蘭而未吐趙女抽<lb/>
簧而絶聲改容飾而相命巻霜帛而下庭曳羅裙之綺<lb/>
靡振珠珮之精明若乃盼睞生姿動容多製弱態含羞妖<lb/>
風靡麗皎若明魄之升厓煥若荷華之昭晰<hi>之并切明也</hi>調<lb/>
鉛無以玉其貌凝朱不能異其脣若雲霞之邇月似桃<lb/>
李之向春紅黛相媚綺組流光笑笑移妍步步生芳兩<lb/>
<pb n="KR4h0061_WYG_031-27b"/>
靨如㸃雙眉如張頹<hi>頰下也</hi>肌柔液音性閑良於是投香<lb/>
杵扣玫砧擇鸞聲爭鳯音梧因虚而調逺桂由真而響<lb/>
沈散繁輕而浮捷節疎亮而清深含笙總筑<hi>張六切樂器也</hi>比<lb/>
玉兼金不塤不箎匪瑟匪琴或旋環而紆鬱或相參而<lb/>
不雜或将徃而中還或已離而復合翔鸞為之徘徊落<lb/>
英為之颯沓調非常律聲無定本任落手之參差從風<lb/>
飆<hi>東京賦紛飆悠以容裔唐呂向曰飆悠容裔從風轉薄貌薛綜曰飆火花也玉篇曰暴風也</hi>之近<lb/>
逺或連躍而更投或暫舒而長歛清寡鸞之命羣哀離<lb/>
<pb n="KR4h0061_WYG_031-28a"/>
鶴之歸晚當是時也鍾期改聽伯牙弛琴桑間絶響濮<lb/>
上傳音蕭史編管而擬吹周王調笙以象吟若乃窈窕<lb/>
姝妙之年幽閒貞專之性符皎日之心甘首疾之病歌<lb/>
采緑之章發東山之詠望明月而撫心對秋風而掩鏡<lb/>
閱紋練之初成擇𤣥黄之妙匹準華裁於昔時疑形異<lb/>
於今日想嬌奢之或至許椒蘭之多術慙陋製之無韻<lb/>
慮蛾眉之為愧懷百憂之盈抱空千里兮飲淚侈長袖<lb/>
於妍袂綴半月於蘭襟表纎手於微縫庶見迹而知心<lb/>
<pb n="KR4h0061_WYG_031-28b"/>
計脩路之遐夐怨芬芳之易泄書既封而重題笥已緘<lb/>
而更結慙行客而無言還空房而掩咽<lb/>
　　自悼賦<hi>晦菴朱氏曰自悼賦者漢孝成班婕妤之所作也班氏世世以儒學顯婕妤以選入</hi>
　　　<hi>宫貴幸嘗從游後庭帝召欲與同輦載辭曰觀古圖畫賢聖之君皆有名臣在側三代末王乃</hi>
　　　<hi>有嬖女今欲同輦得無近似之乎上善其言而止婕妤誦詩及窈窕德象女師之篇每進見上</hi>
　　　<hi>疏依則古禮後趙飛燕姊弟自微賤興婕妤稀復進見飛燕遂譖婕妤祝詛主上考問婕妤婕</hi>
　　　<hi>妤對曰妾聞死生有命富貴在天修正尚未蒙福為邪欲以何望使鬼神有知不受不臣之愬</hi>
　　　<hi>如其無知愬之何益故不為也上善其對事遂釋然婕妤恐久終見危求得共養太后長信宫</hi>
<pb n="KR4h0061_WYG_031-29a"/>
　　　<hi>因作賦以自悼歸來子以為其詞甚古而浸尋於楚人非特婦人女子之能言者是固然矣至</hi>
　　　<hi>其情雖出於幽怨而能引分以自安援古以自慰和平中正終不過於慘傷又其德性之美學</hi>
　　　<hi>問之力有過人者則論者有不及也嗚呼賢哉栢舟緑衣見録於經其詞義之美殆不過此</hi>
　　　班婕妤<lb/>
承祖考之遺德兮何性命之淑靈登薄軀於宫闕兮充<lb/>
下陳於後庭蒙聖恩之渥惠兮當日月之盛明揚光烈<lb/>
之翕赫兮奉隆寵於増城<hi>何音賀任也負也陳列也増城後宫之舍婕妤所居也</hi>
既過幸於非位兮竊庶㡬乎嘉時每寤寐而絫<hi>累</hi>息兮<lb/>
<pb n="KR4h0061_WYG_031-29b"/>
申佩離以自思陳女圖以鏡監兮顧女史而問詩悲晨<lb/>
婦之作戒兮哀襃閻之為郵美皇英之女虞兮榮任姒<lb/>
之母周雖愚陋其靡及兮敢舍心而忘兹<hi>累息言懼而増累喘息也</hi>
<hi>離與褵同袿衣之帶也女子適人父結其褵而戒之故言自思也晨雞尚書牝雞之晨惟家之索言婦人不當</hi>
<hi>預外事也襃襃姒周幽王之嬖妾也見天問閻即詩所謂豔妻亦指襃姒也郵過也皇娥皇英女英見女歌女</hi>
<hi>尼據反女虞謂嫁於虞舜也任大任文王母姒太姒武王母也郵周皆叶時韻讀舍息也</hi>歴年嵗而<lb/>
悼懼兮閔蕃華之不滋痛陽禄與柘館兮仍襁褓而離<lb/>
災豈妾人之殃咎兮将天命之不可求<hi>陽禄柘館二觀名婕妤嘗就産</hi>
<pb n="KR4h0061_WYG_031-30a"/>
<hi>子數月失之災求並叶滋韻</hi>白日忽已移光兮遂晻莫而昧幽猶被<lb/>
覆載之厚德兮不廢捐於罪郵奉共養於東宫兮託長<lb/>
信之末流共洒掃於帷幄兮永終死以為期願歸骨於<lb/>
山足兮依松栢之餘休<hi>晻與暗同莫讀作暮或曰靜也共居容反山足謂陵下休廕也</hi>
重曰潛𤣥宫兮幽以清應門閉兮禁闥扃華殿塵兮玉<lb/>
階菭<hi>臺</hi>中庭萋兮緑草生廣室隂兮帷殿暗房櫳<hi>來東反</hi>
虚兮風泠泠感帷裳兮發紅羅紛綷<hi>千賄反</hi>縩<hi>蔡</hi>兮紈素<lb/>
聲神眇眇兮宻靚<hi>靜</hi>處君不御兮誰為榮<hi>應門正門也扃短闗也櫳</hi>
<pb n="KR4h0061_WYG_031-30b"/>
<hi>疏檽也感動也縩衣聲</hi>俯視兮丹墀思君兮履綦<hi>其</hi>仰視兮雲屋<lb/>
雙涕兮横流<hi>叶綦韻丹墀赤地綦履下飾也雲屋言其黮䨴若雲也</hi>顧左右兮和<lb/>
顔酌羽觴兮銷憂惟人生兮一世忽已過兮若浮已獨<lb/>
享兮髙明處生民兮極休勉虞精兮極樂與福禄兮無<lb/>
期緑衣兮白華自古兮有之<hi>羽觴見招魂享受也休美也虞與娯同緑衣衛莊姜</hi>
<hi>失位自傷之詩白華周幽王申后被廢所作</hi>
　　逐貧賦<hi>容齋隨筆曰韓文公送窮文栁子厚乞巧文皆擬揚子雲逐貧賦韓公進學解擬東</hi>
　　　<hi>方朔客難栁子晉問篇擬枚乘七發正符擬劇秦美新黄魯直跛奚移文擬王子淵僮約皆極</hi>
<pb n="KR4h0061_WYG_031-31a"/>
　　　<hi>文章之妙逐貧賦㡬五百言文選不收初學記所載纔百餘字今人蓋有未之見者輒録于此</hi>
　　　<hi>云</hi>
　　　揚雄<lb/>
揚子遁世離俗獨處左鄰崇山右接曠野鄰垣堅完終<lb/>
貧且窶禮薄義弊相與羣聚惆悵失志嗔貧與語汝在<lb/>
六極投棄荒遐好為庸卒刑戮是加匪惟幼稚嬉戲土<lb/>
沙居非近鄰接屋連家恩輕毛羽義薄輕羅進不由德<lb/>
退不受訶久為滯客其意若何人皆文繡余褐不全人<lb/>
<pb n="KR4h0061_WYG_031-31b"/>
皆稻粱我獨藜飡貧無寶玩何以接歡宗室之宴為樂<lb/>
不槃徒行負賃出處易衣身服百役手足胼胝或耘或<lb/>
耔霑體露肌朋友道絶進官凌遲厥咎安在職汝之為<lb/>
舍汝逺竄崑崙之顛爾復我隨翰飛戾天舍爾登山巖<lb/>
穴隱藏爾復我隨載沈載浮我行爾動我靜爾休豈無<lb/>
他人從我何求今汝去矣勿復久留貧曰唯唯主人見<lb/>
逐多言益嗤心有所懷願得盡辭昔我乃祖崇其明德<lb/>
克佐帝堯誓為典則土階茅茨匪雕匪飾爰及季世縱<lb/>
<pb n="KR4h0061_WYG_031-32a"/>
其昏惑饕餮之羣貧富苟得鄙我先人乃傲乃驕瑶臺<lb/>
瓊室華屋崇髙流酒為池積肉為崤是用鵠逝不踐其<lb/>
朝三省吾身謂余無諐處君之家福禍如山忘我大德<lb/>
思我小怨堪寒能暑少而習焉寒暑不忒等壽神仙桀<lb/>
跖不顧貪類不干人皆重蔽子獨露居人皆怵惕子獨<lb/>
無虞言辭既罄色厲目張攝齊而興降階下堂誓将去<lb/>
汝適彼首陽孤竹之子與我連行余乃避席辭謝不直<lb/>
請不貳過聞義則服長與爾居終無厭極貧遂不去與<lb/>
<pb n="KR4h0061_WYG_031-32b"/>
我遊息<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選補遺巻三十一<lb/>
</p>
<p>
</p>
  </div>
</body>
</text>
</TEI>
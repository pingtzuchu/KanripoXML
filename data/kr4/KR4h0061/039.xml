<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文選補遺巻三十九</head> <lb/>
    <p>
<pb n="KR4h0061_WYG_039-1a"/>
欽定四庫全書<lb/>
　文選補遺巻三十九<lb/>
　　　　　　　　　　　　元　陳仁子　輯<lb/>
　誄<hi>愚曰古人辭簡而情真後人辭詳而情未必真哀公誄孔子止十六字悲情可掬今數百言而情何</hi>
　　<hi>如焉</hi>
　　曹蒼舒誄<lb/>
　　　魏文帝<hi>魏志鄧哀玉字蒼舒少聰察岐嶷生五六嵗智意所及有若成人建安十三年</hi>
　　　　<hi>疾病太祖親為請命及亡哀甚言則流涕為聘甄氏亡女合葬文帝誄云</hi>
<pb n="KR4h0061_WYG_039-1b"/>
維建安十有三年五月甲戌童子曹蒼舒卒嗚呼哀哉<lb/>
乃作誄曰<lb/>
於維允升懿矣純良誕豐令質荷天之光旣哲且徂爰<lb/>
柔克剛彼德之容兹義聿行猗歟那歟終然允臧宜逢<lb/>
介祉以永無疆如何昊天彫斯俊英嗚呼哀哉惟人之<lb/>
生忽若朝露役役百年亹亹行暮矧爾夙夭十三而卒<lb/>
何辜於天景命不遂兼悲憎傷侘<hi>玉篇都嫁丑家二切侘傺也</hi>傺<hi>玉篇</hi>
<hi>敕厲子例二切楚詞曰忳鬱邑余侘傺兮侘傺失志兒</hi>失氣永思長懷哀爾罔極<lb/>
<pb n="KR4h0061_WYG_039-2a"/>
貽爾良妃禭爾嘉服越以丁酉宅彼城隅層丘峨峨寢<lb/>
廟渠渠姻媾雲㑹充路盈衢悠悠羣司岌岌其車傾都<lb/>
蕩邑爰迄爾居魂而有靈庶可以娯嗚呼哀哉<lb/>
　　任城王誄<lb/>
　　　曹植<lb/>
昔二虢佐文旦奭翼武於休我王魏之元輔將崇懿迹<lb/>
等號齊魯如何奄忽命不是與仁者悼没兼彼殊類矧<lb/>
我同生能不憯阻目想官墀心在平素髣髴魂神馳情<lb/>
<pb n="KR4h0061_WYG_039-2b"/>
陵墓凡夫愛命達者徇名王雖薨徂功著丹青人誰不<lb/>
没德貴有遺乃作誄曰<lb/>
幼有令質光耀珪璋孝殊閔氏義達參商温温其恭爰<lb/>
柔克剛心存建業王室是匡矯矯元戎雷動雨徂横行<lb/>
燕氏威慴北胡奔虜無竄還戰髙栁王率壯士常為君<lb/>
首宜究長年永保皇家如何奄忽景命不遐同盟飲淚<lb/>
百寮咨嗟<lb/>
　　卞太后誄<lb/>
<pb n="KR4h0061_WYG_039-3a"/>
　　　曹植<lb/>
率土噴薄三光改度陵頽谷踊五行牙錯皇室蕭條羽<lb/>
檄四布百姓欷歔嬰兒號慕若喪考妣天下縞素聖者<lb/>
知命徇道寶名義之攸在亦棄厥生敢揚后德表之旐<lb/>
旌光垂罔極以慰我情乃作誄曰<lb/>
我王之生坤靈是輔作合于魏亦光聖代篤生帝文紹<lb/>
虞之緒龍飛紫宸奄有九土詳惟聖善岐嶷秀出德配<lb/>
姜嫄不忝先哲𤣥覽萬機兼才備藝汎納容衆含垢藏<lb/>
<pb n="KR4h0061_WYG_039-3b"/>
疾仰奉諸姑降接儔列隂陽觀潛外明内察及踐大位<lb/>
母養萬國温温其人不替明德悼彼邊氓未遑宴息恒<lb/>
勞庶事兢兢翼翼親桑蠶館為天下式樊姬霸楚書載<lb/>
其庸武王有亂孔歎其功我后齊聖克暢丹聰不出房<lb/>
闥心照萬邦年踰耳順乾乾匪倦珠玉不玩躬御綈練<lb/>
日昃忘饑臨樂勿讌去奢即儉曠世作檢慎終如始蹈<lb/>
和履貞恭俟神祇昭奉百靈跼天蹐地祗畏神明敬㣲<lb/>
慎獨報禮幽冥䖍肅宗廟蠲薦三牲降福無壃祝云其<lb/>
<pb n="KR4h0061_WYG_039-4a"/>
神宜享斯祐䝉祉自天何圖凶咎不免斯年嘗禱盡禮<lb/>
有篤無痊豈命有終神食其言遺孤在疚承諱東藩擗<lb/>
踊郊畛洒淚中原追號皇妣棄我何遷昔垂顧復今何<lb/>
不然空宫寥廓棟宇無煙巡省階塗髣髴櫺軒仰瞻帷<lb/>
幄俯察几筵物不毁故而人不存痛莫酷斯彼蒼者天<lb/>
遂臻魏都遊魂舊邑大隧開塗靈羽斯戢歎息霧興揮<lb/>
淚雨集徘徊輀柩號咷莫及神光既幽佇立以泣<lb/>
　　呉故丞相陸公誄<lb/>
<pb n="KR4h0061_WYG_039-4b"/>
　　　陸雲<lb/>
惟赤烏八年二月乙夘呉故使持節郢州牧左都䕶丞<lb/>
相江陵邵侯陸公薨嗚呼哀哉皇期迭紹成命昊天聖<lb/>
王作矣世有哲臣觀監在呉乃降其人思皇我后應運<lb/>
對揚穎秀崇華景逸扶桑龍輝襲極鳯鳴玉堂舉旗清<lb/>
阻奮鉞夷荒悠結沈維峻極公綱將撫遠績括地九圍<lb/>
皇淳爽泰遺音播徽取揚元勲表之素旂乃作誄曰<lb/>
濬哲我祖時文俊德𤣥粹納真清休載式本承慶輝駿<lb/>
<pb n="KR4h0061_WYG_039-5a"/>
惠罔極申錫多祉本枝千億芳條遠䕃靈根茂植根條<lb/>
伊何苗黄裔舜長發有祥貽我祚𦙍神明之緒實蕃瓌<lb/>
俊和音嗣世不替碩彦明監在下降命上𤣥我公初載<lb/>
天嘏之純重光納照旋機授銓仰儀喬岳俯濯洪川清<lb/>
耀秀穎雲翹映辰肇彼岐嶷允迪天真先心則智率意<lb/>
斯仁秉彛清昧體靈協神神休載鑠九德兼和景峻凌<lb/>
髙立源湧波光備既淳逸軌爰超閎綱包荒景靈渥耀<lb/>
山林岳秀天光乃照恢淵博量騰險陵邵厥初藏器拪<lb/>
<pb n="KR4h0061_WYG_039-5b"/>
蟠海岳披藻崑崙濯秀陽谷含章在淵發揮龍躍時服<lb/>
陽九承乾之衰有皇于升王軒徘徊爰兹赫弈需期雲<lb/>
飛天步皇輿載見紫㣲華堂誕基委蛇自階鼎輝既濟<lb/>
嘉命乃集和羮未飪宰物下邑康年屢登惠風時協在<lb/>
斷無頗于教斯輯金虎覿精戎車孔肆神寳播越天人<lb/>
釋位有命在兹帝思元帥委弁總干鷹揚振翼虎噬桓<lb/>
桓威靈既授六軍有序乃誓我衆乃整我旅神干山立<lb/>
雄旗電舉懸旌肥陽即戎江滸我后日敬上帝臨余靖<lb/>
<pb n="KR4h0061_WYG_039-6a"/>
共夙夜匪寧匪處乃幹中軍入作内輔公侯陟降在帝<lb/>
左右闢雨滔天作雲西土帝曰將軍敇爾羆虎赫赫明<lb/>
明皇輿出祖龍舟照淵旟旐映野鋪敦江濆仍執醜虜<lb/>
荆南既集方險未夷天子命我撫之西垂公侯戾止威<lb/>
神緝熈䖍劉作虐思輯子來妖旍北靡搴爾雄旗獷彼<lb/>
羣蠻祁祁遺黎柔遠能和薄言綏之方言肅清烈文儁<lb/>
武舍爵明堂冊勲天府天子曰咨我圖乃功錫爾青土<lb/>
建侯于東開國名墟光宅海邦分圭作寳軒路以庸既<lb/>
<pb n="KR4h0061_WYG_039-6b"/>
受帝祐公用加大駟鐵孔阜元戎沓藹淑旂飛藻綏章<lb/>
承蓋劉王負險冦我西鄰公侯赫怒干戈啓陳金鉞鏡日<lb/>
雲旗綘天凌網襄岳沈維括淵戎漠時殪方域清塵元<lb/>
王隕難鯨鯢墜鱗曹休東踰我疆西越帝簡厥佐將命<lb/>
其傑乃俾我公啓行警伐江漢之滸天子授鉞桓桓神<lb/>
誅震驚魏方我公矯矯虎視元戎殱彼醜旅效此武功<lb/>
武功既彰天威薄曜靈武震華邊陲清暴振旅凱入王<lb/>
假有廟假廟伊何本庸寵祚土田陪敦四牡載路出餞<lb/>
<pb n="KR4h0061_WYG_039-7a"/>
于郊此惟予顧禮嘉嵩髙樂和湛露改容肅至傾蓋寵<lb/>
步鞶帶翩紛珍裘阿那區宇惟寧繁遏帝祉繡裳縟藻<lb/>
衮帶重紫遂虚上司命公登宰帝曰丞相朕嘉君德以<lb/>
兹軒冕往踐乃職宣爾睿心惟皇協極邦國若否四方<lb/>
爾式公拜稽首欽翼明聖乃御璣衡仰徽七政重輝熾<lb/>
景協風烟煴百神秩祀兆庶思淳克諧庶尹遂成帝勲<lb/>
時雍旣濟王途克廣茂德栖音廣問沈響靈澤崇藪天<lb/>
險垂隂思豐丘泉潤博雲林遭世大過夷倫靡肅亹亹<lb/>
<pb n="KR4h0061_WYG_039-7b"/>
公侯思維雅俗發慎我衣永言禮樂被介敦化荷戈思<lb/>
學五品時訓民神攸鑠我有煥文如曜如辰何以崇之<lb/>
匪闡伊人我有烈武如雷如霆何以將之保大豐年祉<lb/>
祚勿引早世幽神仰慕遺輝寤寐憂殷嗚呼哀哉永惟<lb/>
我公克明德心窈藹芳和被之惠林公侯殁矣誰嗣徽<lb/>
音名存體逝德茂形潛民秉之思好是謳吟嗚呼哀哉<lb/>
惟帝念功寵命光大考諡典謨崇榮協泰安宫載考我<lb/>
公于邁輀軒啓塗先驅警斾哀風結輿遺恩憑蓋舎此<lb/>
<pb n="KR4h0061_WYG_039-8a"/>
休明即此重昧攀慕靡及永戀光大<lb/>
　　武元楊皇后誄<lb/>
　　　左貴嬪<hi>晉書諱芬左思之妹少好學善綴文名亞於思文帝聞而納之</hi>
惟泰始十年秋七月丙寅晉元皇后楊氏崩嗚呼哀哉<lb/>
昔有莘適殷姜姒歸周宣德中闈徽音永流樊衛二姬<lb/>
匡齊翼楚馬鄧兩妃亦毗漢主峨峨元后光嬪晉宇伉<lb/>
儷聖皇比蹤往古遭命不永背陽即隂六宫號咷四海<lb/>
慟心嗟余鄙妾銜恩特深追慕三良甘心自沈何用存<lb/>
<pb n="KR4h0061_WYG_039-8b"/>
思不忘德音何用紀述託辭翰林乃作誄曰<lb/>
赫赫元后出自有楊弈世朱輪燿彼華陽惟嶽降神顯<lb/>
兹禎祥篤生英媛休有烈光合靈握文異于庶姜和暢<lb/>
春日操厲秋霜疾彼攸遂敦此義方率由四教匪怠匪<lb/>
荒行周六親徽音顯揚顯揚伊何京室是臧乃聘乃納<lb/>
聿嬪聖皇正位閨閾惟德是將鳴珮有節發言有章仰<lb/>
觀列圖俯覽篇籍顧問女史咨詢竹帛思媚皇姑䖍恭<lb/>
朝夕允釐中饋執事有恪于禮斯勞于敬斯勤雖曰齊<lb/>
<pb n="KR4h0061_WYG_039-9a"/>
聖邁德日新日新伊何克廣𢎞仁終温且惠帝妹是親<lb/>
經緯六宫罔不彌綸羣妾惟仰譬彼北辰亦旣青陽鳴<lb/>
鳩告時躬執桑曲率導媵姬脩成蠶蔟分繭理絲女工<lb/>
是察祭服是治祗奉宗廟永言孝思于彼六行靡不蹈<lb/>
之皇英佐舜塗山翼禹惟衛惟樊二霸是輔明明我后<lb/>
異世同矩亦能有亂謀及天府内敷隂教外毗陽化綢<lb/>
繆庶正密勿夙夜恩從風翔澤隨雨播中外禔福遐邇<lb/>
詠歌天祚貞吉克昌克繁則百斯慶育聖育賢教踰妊<lb/>
<pb n="KR4h0061_WYG_039-9b"/>
姒訓邁姜嫄堂堂太子惟國之元濟濟南陽為屏為藩<lb/>
本枝罨藹四海䕃焉㣲斯皇妣孰兹克臻曰乾蓋聰曰<lb/>
聖允誠積善之堂五福所并宜享髙年匪隕匪傾如彭<lb/>
之齒如耼之齡云乎不造于兹禍殃寢疾彌留寤寐不<lb/>
康巫咸騁術和鵲奏方祈禱無應嘗藥無良形神將離<lb/>
載昏載荒奄忽崩殂湮精滅光哀哀太子南陽繁昌攀<lb/>
援不寐擗踊摧傷嗚呼哀哉闔宫號咷宇内震驚奔者<lb/>
填衢赴者塞庭哀慟雷駭流淚雨零歔欷不已若喪所<lb/>
<pb n="KR4h0061_WYG_039-10a"/>
生惟帝與后契濶在昔比翼白屋雙飛紫閣悼后傷后<lb/>
早即窀穸言斯旣及涕泗隕落追惟我后寔聰寔哲通<lb/>
于性命達于儉節送終之禮比素上世禭無珍寳唅無<lb/>
明月潛輝梓宫永背昭晰臣妾哀號同此斷絶庭宇遏<lb/>
密幽室増隂空設幃帳虚置衣衾人亦有言神道難尋<lb/>
悠悠精爽豈浮豈沈豐奠日陳冀魂之臨孰云元后不<lb/>
聞其音乃議景行景行已溢乃考龜筮龜筮襲吉爰定<lb/>
宅兆克成𤣥室魂之往矣于以令日仲秋之晨啓明始<lb/>
<pb n="KR4h0061_WYG_039-10b"/>
出星陳夙駕靈輿結駟其輿伊何金根玉箱其駟伊何<lb/>
二駱雙黄習習容車朱服丹章隱隱轜軒弁絰繐裳華<lb/>
轂曜野素蓋被原方相仡仡旌旐翻翻輓童引歌白驥<lb/>
鳴轅觀者夾塗士女涕漣千乗萬騎迄彼峻山峻山峨<lb/>
峨曽阜重阿𢎞髙顯敞據洛背河左瞻皇姑右睇帝家<lb/>
推存揆亡明神所嘉諸姑姊妹娣姒媵御追送塵軌號<lb/>
咷衢路王侯卿士雲㑹星布羣官庶僚縞蓋無數咨嗟<lb/>
通夜東方云曙百祇奉迎我后安厝中外俱臨同哀並<lb/>
<pb n="KR4h0061_WYG_039-11a"/>
慕涕如連雲淚如湛露扃闓旣闔窈窕冥冥有夜無晝<lb/>
曷用其明不封不樹山坂同形昔后之崩大火西流寒<lb/>
往暑過今亦孟秋自我銜䘏儵忽一周衣服將變痛心<lb/>
若抽逼彼禮制惟以増憂去此素衣結戀靈丘有始有<lb/>
終天地之經自非三光誰能不零存播令德没圖丹青<lb/>
先哲之志以此為榮温温元后寔宣慈焉撫育羣生恩<lb/>
惠滋焉遺愛不已永見思焉懸名日月垂萬春焉嗚呼<lb/>
庶妾感四時焉言思言慕涕漣洏焉<lb/>
<pb n="KR4h0061_WYG_039-11b"/>
　哀策文<lb/>
　　晉文明王皇后哀策文<lb/>
　　　晉武帝<hi>四年后崩時年五十二合葬崇陽陵將遷祔帝手疏后徳行命史官為哀策曰</hi>
明明先后興我晉道暉章淑問以翼皇考邁徳宣猷大<lb/>
業有造貽慶孤矇堂構是保庶資復顧永享難老奄然<lb/>
登遐棄我何早沈哀罔訴如何穹昊嗚呼哀哉厥初生<lb/>
民樹之惠康帝遷明德顧予先皇天立厥配我皇是光<lb/>
作邦作對德音無疆愍予不弔天篤降殃日没明夷中<lb/>
<pb n="KR4h0061_WYG_039-12a"/>
年隕喪煢煢在疚永懷摧傷尋惟景行於穆不已海岱<lb/>
降靈世荷繁祉永錫祚𦙍篤生文母誕膺純和淑慎容<lb/>
止質直不渝體兹孝友詩書是悦禮籍是紀三從無違<lb/>
中饋允理追惟先后勞謙是尚爰初在室竭力致養嬪<lb/>
于大邦皇基是相謐静隆化帝業以創内叙嬪御外協<lb/>
時望履信居順德行洽暢密勿無荒劬勞克訓崇儉抑<lb/>
華沖素是放雖享崇髙歡加未饗胡寧棄之我將曷仰<lb/>
咨余不造大罰薦臻皇考背世始踰三年仰奉慈親冀<lb/>
<pb n="KR4h0061_WYG_039-12b"/>
無後艱凶災仍集何辜于天嗚呼哀哉靈轜夙駕設祖<lb/>
中闈輼輬動軫旣往不追哀哀皇妣永潛靈暉進攀梓<lb/>
宫顧援素旂屏營窮痛誰告誰依訴情贈策以舒傷悲<lb/>
尚或有聞顧予孤遺嗚呼哀哉<lb/>
　　晉武元楊皇后哀策文<lb/>
　　　晉武帝<hi>晉后妃傳有司卜吉窀穸有期乃命史臣作哀策叙懷其詞曰</hi>
天地配序成化兩儀王假有家道在伉儷姜嫄佐嚳一<lb/>
妃為媯仰希古昔冀亦同規今胡不然景命夙虧嗚呼<lb/>
<pb n="KR4h0061_WYG_039-13a"/>
哀哉我應圖籙臨統萬方正位于内寔在嬪嬙天作之<lb/>
合駿發之祥河嶽降靈啓祚華陽奕世豐衍朱紼斯煌<lb/>
纘女惟行受命溥將來翼家邦憲度是常緝熙隂教德<lb/>
聲顯揚昔我先妣暉曜休光后承前訓奉述遺芳宜嗣<lb/>
徽音繼序無荒如何不弔背世隕喪望齊無主長去蒸<lb/>
嘗追懷永悼率土摧傷嗚呼哀哉陵兆旣窆將遷幽都<lb/>
宵陳夙駕元妃其徂宫闈遏密階庭空虚設祖布紼告<lb/>
駕啓塗服翬䄖狄寄象容車金路晻藹裳帳不舒千乗<lb/>
<pb n="KR4h0061_WYG_039-13b"/>
動軫六驥躊躇銘旌樹表翣栁雲敷祁祁同軌岌岌蒸<lb/>
徒孰不云懷哀感萬夫寧神虞卜安體𤣥廬土房陶簋<lb/>
齊制遂初依行紀謚聲被八區雖背明光亦歸皇姑没<lb/>
而不朽世德作謨嗚呼哀哉<lb/>
　　昭明太子哀策文<lb/>
　　　梁王均<lb/>
蜃輅峩峩龍驂跼步羽翹前驅雲旗比傃皇帝哀繼明<lb/>
之寢曜痛嗣德之徂芳御武帳而悽慟臨甲觀而増傷<lb/>
<pb n="KR4h0061_WYG_039-14a"/>
式稽令典載揚鴻烈詔撰德於銘旌永傳徽於舞綴其<lb/>
辭曰<lb/>
式載明兩實惟少陽儀天比峻儷景騰光睿哲膺期旦<lb/>
暮斯在識洞機深量包瀛海立德不器至功弗宰寛綽<lb/>
居心温恭成性修襟孝友率由嚴敬咸有種德惠和齊<lb/>
聖括囊流略包舉藝文徧該緗素殫極丘墳騰褰充積<lb/>
儒墨區分瞻河闡訓望魯揚芬雲物告徴祲沴褰象星<lb/>
霾恒曜山頽朽壤威儀上賓德音長往具僚無䕃諮承<lb/>
<pb n="KR4h0061_WYG_039-14b"/>
安仰嗚呼哀哉首夏司開麥秋紀節容衛徒警青華萎<lb/>
絶書幌空張談筵罷設虚饋饛饛孤燈翳翳嗚呼哀哉<lb/>
簡辰請日筮合龜貞幽埏夙啓𤣥宫獻成武<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>齊列文<lb/>
物増明昔遊漳水賓從無聲今歸郊郭徒御相驚嗚呼<lb/>
哀哉背絳闕以逺徂轥青門而徐轉顧馳道而詎前望<lb/>
國都而不踐渡脩坂之威夷遡平原之悠緬驥蹀足以<lb/>
酸嘶挽悽鏘而流泣嗚呼哀哉混哀音於蕭籟變愁容<lb/>
於天日雖草木之森隂乃寒林之蕭瑟旣將反而復疑<lb/>
<pb n="KR4h0061_WYG_039-15a"/>
如有求而遂失謂天地其無心遽永潛於哀質嗚呼哀<lb/>
哉<lb/>
　哀辭<lb/>
　　金瓠哀辭<lb/>
　　　曹植<lb/>
金瓠余之首女雖未能言固已授色知心矣生十九旬<lb/>
而夭折乃作辭曰<lb/>
在襁褓而撫育向孩笑而未言不終年而夭絶何負罰<lb/>
<pb n="KR4h0061_WYG_039-15b"/>
於皇天信吾罪之所招悲弱子之無諐去父母之懷抱<lb/>
滅㣲骸於糞土天長地乆人生幾時先後無覺促爾有<lb/>
期<lb/>
　　仲雍哀辭<lb/>
　　　曹植<lb/>
曹<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字仲雍魏太子之中子也三月而生五月而亡昔<lb/>
后稷之在寒冰鬬榖之在楚澤咸依鳥憑虎而無風塵<lb/>
之災今之𤣥弟文茵無寒冰之慘羅幃綺帳暖於翔鳥<lb/>
<pb n="KR4h0061_WYG_039-16a"/>
之翼幽房閑宇密於雲夢之野慈母良保仁乎鳥虎之<lb/>
情卒不能延期於暮載雖六旬而夭殁彼孤蘭之眇眇<lb/>
亮成幹其畢榮哀綿綿之弱子早背世而潛形且四孟<lb/>
之未周將願<hi>闕</hi>乎一齡隂雲回於素蓋悲風動其扶輪<lb/>
臨埏闥以歔欷淚流射而霑巾<lb/>
　祭文<hi>愚曰哀辭祭文皆誄之流孔門諸弟子廬墓而已徐孺子生芻拜墓而已情真意篤文可也不</hi>
　　<hi>文亦可也</hi>
　　弔賈誼文<lb/>
<pb n="KR4h0061_WYG_039-16b"/>
　　　庾闡<hi>晉書本傳闡字仲初潁川鄢陵人</hi>
中興二十三載余忝守衡南鼔栧三江路次巴陵望君<lb/>
山而過洞庭涉湘川而觀汨水臨賈生投書之川慨以<lb/>
永懷矣及造長沙觀其遺象喟然有感乃弔之云<lb/>
偉哉蘭生而芳玉産而絜陽葩熙冰寒松負雪莫邪挺<lb/>
鍔天驥汗血苟云其雋誰與比傑是以髙明倬茂獨發<lb/>
竒秀道率天真不議世疚煥乎若望舒燿景而焯羣星<lb/>
矯乎若翔鸞拊翼而逸宇宙也飛榮洛汭擢穎山東質<lb/>
<pb n="KR4h0061_WYG_039-17a"/>
清浮磬聲若孤桐琅琅其璞巖巖其峯信道居正而以<lb/>
天下為公方駕逸步不以曲路期通是以張高弦悲聲<lb/>
激柱落清唱未和而桑濮代作雖有惠音莫過韶濩雖<lb/>
有騰鱗終仆一壑嗚呼大庭既邈𤣥風悠緬皇道不以<lb/>
智隆上徳不以仁顯三五親譽其軌可仰而摽霸功雖<lb/>
逸其塗可翼而闡悲矣先生何命之蹇懐寳如玉而生<lb/>
運之淺昔咎繇謨虞吕尚歸昌徳協充符乃應帝王夷<lb/>
吾相桓漢登蕭張草廬三顧臭若蘭芳是以道隠則蠖<lb/>
<pb n="KR4h0061_WYG_039-17b"/>
屈數盛則鳳覩若棲不擇木翔非九五雖曰玉折雋才<lb/>
何補夫心非死灰智必存形形託神川故能全生奈何<lb/>
蘭膏揚芳漢庭擢景飈風獨喪厥明悠悠太素存亡一<lb/>
指道來斯通世往斯圮吾哀其生未見其死敢不敬弔<lb/>
寄之淥水<lb/>
　　祭橋公文<lb/>
　　　魏武帝<lb/>
故太尉橋公懿徳高軌汎愛博容國念明訓士思令謨<lb/>
<pb n="KR4h0061_WYG_039-18a"/>
幽靈潛翳㦝哉緬矣操以幼年逮升堂室特以頑質見<lb/>
納君子増榮益觀皆由奬朂猶仲尼稱不如顔淵李生<lb/>
厚歎賈復士死知已懐此無忘又承從容約誓之言徂<lb/>
没之後路有經由不以斗酒隻雞過相沃酹車過三步<lb/>
腹痛勿怨雖臨時戯笑之言非至親之篤好何肯為此<lb/>
辭哉懐舊惟顧念之悽愴奉命東征屯次鄉里北望貴<lb/>
土乃心陵墓裁致薄奠公其享之<lb/>
　　祭程氏妹文<lb/>
<pb n="KR4h0061_WYG_039-18b"/>
　　　陶潛<lb/>
維晉義熈三年五月甲辰程氏妹服制再周淵明以少<lb/>
牢之奠俛而酹之嗚呼哀哉寒往暑來日月寖踈梁塵<lb/>
委<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>庭草荒蕪寥寥空室哀哀遺孤肴觴虚奠人逝焉<lb/>
如誰無兄弟人亦同生嗟我與爾特百常情慈妣早世<lb/>
時尚孺嬰我年二六爾纔九齡愛從靡識撫髫相成咨<lb/>
爾令妹有徳有操靖共鮮言聞善則樂能正能和惟友<lb/>
惟孝行止中閨可象可傚我聞為善慶自已蹈彼倉何<lb/>
<pb n="KR4h0061_WYG_039-19a"/>
偏而不斯報昔在江陵重罹天罸兄弟索居乖隔楚越<lb/>
伊我與爾百哀是切黯黯高雲蕭蕭冬月白雲掩晨長<lb/>
風悲節感惟崩號興言泣血尋念平昔觸事未逺書䟽<lb/>
猶存遺孤滿眼如何一往終天不返寂寂高堂何時復<lb/>
踐藐藐孤如曷依曷恃煢煢逰魂誰主誰祀奈何程妹<lb/>
於此永已死如有知相見蒿里嗚呼哀哉<lb/>
　　祭仲弟文<lb/>
　　　陶潛<lb/>
<pb n="KR4h0061_WYG_039-19b"/>
嵗在辛亥月惟仲秋旬有九日從弟敬逺卜辰云窆永寧<lb/>
右土感平生之㳺處悲一往之不返情惻惻以摧心淚愍<lb/>
愍而盈眼乃以園果時醪祖其將行嗚呼哀哉於鑠吾弟<lb/>
有操有㮣孝發幼齡友自天愛少思寡欲靡執靡介後已<lb/>
先人臨財思惠心遺得失情不依世其色能温其言則厲<lb/>
樂勝朋高好是文藝遙遙帝鄉爰感竒心絶粒委務考槃<lb/>
山隂淙淙<hi>在宗切水聲也</hi>懸溜曖曖荒林晨採上藥夕閒素琴曰<lb/>
仁者夀竊獨信之如何斯言徒能見欺年甫過立奄與世<lb/>
<pb n="KR4h0061_WYG_039-20a"/>
辭長歸蒿里邈無還期惟我與爾匪但親友父則同生母<lb/>
則從<hi>縱</hi>母<hi>爾雅曰母之/娣妹為從母</hi>相及齠齒<hi>齠與齓義同毁齒也家語曰男子八嵗而齓齠</hi>
<hi>音條齓音襯</hi>並罹偏咎<hi>靖節年三十七母孟氏卒是偏咎為失怙也</hi>斯情實深斯愛<lb/>
實厚念疇昔日同房之歡冬無緼褐夏渇瓢簞相將以道<lb/>
相開以顔豈不多乏忽忘饑寒余嘗學仕纒綿人事流<lb/>
浪無成懼負素志斂䇿歸來爾知我意常願攜手寘彼<lb/>
衆意每憶有秋我將其刈與汝偕行舫舟同濟三宿水<lb/>
濱樂飲川界静月澄高温風始逝撫杯而言物久人脆<lb/>
<pb n="KR4h0061_WYG_039-20b"/>
奈何吾弟先我離世事不可尋思亦何極日徂月流寒<lb/>
暑代息死生異方存亡有域候晨永歸指塗載陟呱呱<lb/>
遺稚未能正言哀哀嫠人<hi>寡婦也</hi>禮儀孔閑庭樹如故齋<lb/>
宇廓然孰云敬逺何時復還余惟人斯昧兹近情蓍龜<lb/>
有吉制我祖行望旐翩翩執筆涕盈神其有知昭余中<lb/>
誠嗚呼哀哉<lb/>
　　自祭文<hi>東坡曰淵明自祭文出妙語於纊息之餘豈涉死生之流哉</hi>
　　　陶潛<hi>此文乃靖節之妙筆也</hi>
<pb n="KR4h0061_WYG_039-21a"/>
嵗惟丁夘律中無射天寒夜長風氣蕭索<hi>瑟</hi>陶子將辭<lb/>
逆旅之館永歸於本宅故人悽其相悲同祖行於今夕<lb/>
羞以嘉蔬薦以清酌候顔已冥聆音愈漠嗚呼哀哉茫<lb/>
茫大塊悠悠高旻是生萬物余得為人自余為人逢運<lb/>
之貧簞瓢屢罄絺綌冬陳含歡谷汲行歌負薪翳翳柴<lb/>
門事我宵晨春秋代謝有務中園載耘載耔迺育迺繁<lb/>
欣以素牘和以七弦冬曝其日夏濯其泉勤靡餘勞心<lb/>
有常閒樂天委分以至百年惟此百年夫人愛之懼彼<lb/>
<pb n="KR4h0061_WYG_039-21b"/>
無成愒日惜時存為世珍没亦見思嗟我獨邁曽是異<lb/>
兹寵非已榮涅豈吾緇捽兀窮廬酣飲賦詩識運知命<lb/>
疇能罔眷余今斯化可以無恨夀涉百齡身慕肥遁從<lb/>
老得終奚所復戀寒暑逾邁亡既異存外姻晨來良友<lb/>
宵奔葬之中野以安其魂窅窅我行蕭蕭墓門奢侈宋<lb/>
臣儉笑王孫廓兮已滅慨焉已遐不封不樹日月遂過<lb/>
匪貴前譽孰重後歌人生實難死如之何嗚呼哀哉<lb/>
　文選補遺巻三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文選補遺巻十</head> <lb/>
    <p>
<pb n="KR4h0061_WYG_010-1a"/>
欽定四庫全書<lb/>
　文選補遺巻十<lb/>
　　　　　　　　　　　　元　陳仁子　輯<lb/>
　奏疏<lb/>
　　風變諌微行疏<hi>愚曰君臣之間可深情以相敬不可越分以相交是以帝王於臣有</hi>
　　　<hi>疾則臨如太宗於李靖有喪則臨如光武於祭遵此以厚其情而已未聞微行私幸者春秋於</hi>
　　　<hi>周王勞晉侯于踐土不書謂䧏尊而畧其分也況私幸者乎魯隠公館寪氏而為寪氏所弑齊</hi>
　　　<hi>莊公如崔杼而為崔杼所弑皆古今之誡也漢桓帝之昏愚而微行幸梁𦙍舍至八年劉瑜又</hi>
<pb n="KR4h0061_WYG_010-1b"/>
　　　<hi>諌微行幸宦官舍夫微行漢武之失也已犯不韙而又幸外臣嬖戚眤情而踰分其得以自免</hi>
　　　<hi>亦幸矣</hi>
　　　楊秉<hi>本傳秉字叔節帝時微行私過幸河南尹梁𦙍府舍是日大風拔樹晝昏秉疏</hi>
臣聞瑞由徳至災應事生傳曰禍福無門唯人所召天<lb/>
不言語以災異譴告是以孔子迅雷風烈必有變動詩<lb/>
云敬天之威不敢驅馳王者至尊出入有常警蹕而行<lb/>
静室而止<hi>蹕止行人也静室謂先使清宫漢書音義漢有静室令</hi>自非郊廟之事<lb/>
則鑾旗不駕<hi>漢官儀前驅有雲罕皮軒鑾旗車</hi>故詩稱自郊徂宫<hi>詩大雅雲</hi>
<pb n="KR4h0061_WYG_010-2a"/>
<hi>漢</hi>易曰王假有廟致孝享也<hi>萃卦詞</hi>諸侯如臣之家春秋<lb/>
列其誡<hi>左傳齊莊公如崔杼之家為杼所殺</hi>況以先王法服而私出槃游<lb/>
<hi>法服謂天子服日月星辰出龍華蟲藻火粉米十二章</hi>降亂尊卑等威無序侍衛<lb/>
守空宫紱璽委女妾設有非常之變任章之謀<hi>漢書代郡太守</hi>
<hi>任宣坐謀反誅宣子章為公車丞立在渭城界中夜𤣥服入廟居廊間執㦸立於廟門待上至欲為逆發覺伏</hi>
<hi>誅</hi>上負先帝下悔靡及臣弈世受恩得備納言<hi>納言尚畫</hi>又<lb/>
以薄學充在講勸特䝉哀識見照日月恩重命輕義使<lb/>
士死敢憚摧折畧陳其愚<lb/>
<pb n="KR4h0061_WYG_010-2b"/>
　　乞擇沿邉牧守疏<hi>愚曰世之言兵有不相闗而實相根者故善將兵者愛其國而</hi>
　　　<hi>憂其民不善將兵者輕其國而毒其民皇甫規平羌也而奏牧守之好惡孔明出師也而慮益</hi>
　　　<hi>州之疲弊若以攻城䧟陣者視之幾乎迂且怯者而不知嚴撫字之選者所以厚其本而生聚</hi>
　　　<hi>教訓者固安邉保勝之良畫也陳龜蓋二子之亞也佗將擇偏禆而龜言擇牧守佗將益餽餉</hi>
　　　<hi>而龜言減賦租不憂外難而憂蕭墻之變不謀軍旅而謀徼塞之民卒之州郡震慄鮮卑不敢</hi>
　　　<hi>近塞者息經用嵗以億計是牧守得人可以翼在山之埶而減之一分者利之十倍奈何為梁</hi>
　　　<hi>冀所不容也皇甫孔明不作世之將憂國恤民求如龜者亦罕矣</hi>
　　　陳龜<hi>本傳龜字叔珍上黨泫氏人㑹羌胡寇邉殺長吏驅畧百姓桓帝以龜世諳邉俗拜</hi>
<pb n="KR4h0061_WYG_010-3a"/>
　　　　<hi>為度遼將軍龜臨行上疏</hi>
臣龜䝉恩累世馳騁邉垂雖展鷹犬之用頓斃胡虜之<lb/>
庭魂骸不返薦享狐狸猶無以塞厚責答萬分也至臣<lb/>
頑駑器無鉛刀一割之用過受國恩榮秩兼優生年死<lb/>
日永懼不報臣聞三辰不軌擢士為相蠻夷不恭抜卒<lb/>
為將臣無文武之才而忝鷹揚之任上慙聖朝下懼素<lb/>
餐雖殁軀體無所云補今西州邉鄙土地塉埆<hi>埆音覺又音確</hi>
<hi>謂薄土也</hi>鞍馬為居射獵為業男寡耕稼之利女乏機杼之<lb/>
<pb n="KR4h0061_WYG_010-3b"/>
饒守塞候望縣命鋒鏑聞急長驅去不圖反自頃年以<lb/>
來匈奴數攻營郡<hi>謂郡有屯兵者即護羌校尉屯金城烏桓校尉屯上谷之類</hi>殘殺<lb/>
長吏侮畧良細戰夫身膏沙漠居人首係馬鞍或舉國<lb/>
掩戸盡種灰滅孤兒寡婦號哭空城野無青草室如懸<lb/>
磬雖含生氣實同枯朽徃嵗并州水雨災螟互生稼穡<lb/>
荒耗租更空闕老者慮不終年少壯懼於困戹陛下以<lb/>
百姓為子品庶以陛下為父焉可不日昃勞神垂撫循<lb/>
之恩哉唐堯親捨其子以禪虞舜者是欲民遭聖君不<lb/>
<pb n="KR4h0061_WYG_010-4a"/>
令遇惡主也故古公杖策其民五倍<hi>帝王世紀曰古公亶父是為太王為</hi>
<hi>百姓所附狄人攻之王遂杖策而去止於岐山之陽邑於周也豳人從者如歸市一年成邑二年成都三年五</hi>
<hi>倍其初也</hi>文王西伯天下歸之豈復輿金輦寳以為民惠乎<lb/>
近孝文皇帝感一女子之言除肉刑之法<hi>女子即太倉令淳于公之</hi>
<hi>女緹縈也事見前書</hi>體徳行仁為漢賢主陛下繼中興之統承光<lb/>
武之業臨朝聽政而未留聖意且牧守不良或出中官<lb/>
懼逆上㫖取過目前呼嗟之聲招致災害匃奴性悍因<lb/>
衰縁隙而令倉庫單於豺狼之口功業無銖兩之效皆<lb/>
<pb n="KR4h0061_WYG_010-4b"/>
由將帥不忠聚姦所致前涼州刺史祝良初除到州多<lb/>
所紏罰太守令長貶黜將半政未踰時功效卓然實應<lb/>
賞異以勸功能改任牧守去斥姦殘又宜更選匈奴烏<lb/>
桓護羌中郎將校尉簡練文武授之法令除并涼二州<lb/>
今年租更寛赦罪𨽻掃除更始則善吏知奉公之祐惡<lb/>
者覺營私之禍胡馬可不窺長城塞下無候望之患矣<lb/>
　　陳時事及薦李膺朱穆疏<hi>愚曰草茅之士以分論則不必言以理論則不</hi>
　　　<hi>容不言何也仁者以天地萬物為一體凡宇宙間有一物不遂則吾心不慊焉婺緯有宗周之</hi>
<pb n="KR4h0061_WYG_010-5a"/>
　　　<hi>憂漆室有倚楹之嘆皆此心也劉陶身非兩府也位非九卿也既無官守又無言責始游太學</hi>
　　　<hi>乃歴詆政柄之不可假直諌之不可誣而又薦李膺朱穆以綱維國政雖瀕於死而不悔嗚呼</hi>
　　　<hi>其心何超然度越世俗哉觀其疏首言天地人物之故則陶所見未易與俗人言也陶之心不</hi>
　　　<hi>以分而以理其禹稷思天下之飢溺猶己也夫</hi>
　　　劉陶<hi>本傳陶字子竒一名偉潁川潁隂人時大將軍梁冀專朝而桓帝無子連歳荒飢災</hi>
　　　　<hi>異數見陶時游太學乃上疏</hi>
臣聞人非天地無以為生天地非人無以為靈是故帝<lb/>
非人不立人非帝不寧夫天之與帝帝之與人猶頭之<lb/>
<pb n="KR4h0061_WYG_010-5b"/>
與足相須而行也伏惟陛下年隆徳茂中天稱號<hi>中謂當天</hi>
<hi>之中也</hi>襲常存之慶循不易之制目不視鳴條之事耳不<lb/>
聞檀車之聲<hi>尚書伊尹相湯伐桀遂與桀戰鳴條之野檀車兵也詩曰檀車嘽嘽</hi>天災不<lb/>
有痛於肌膚震食不即損於聖體故蔑三光之謬輕上<lb/>
天之怒伏念髙祖之起始自布衣拾暴秦之敝追亡周<lb/>
之鹿合散扶傷克成帝業功既顯矣勤亦至矣流福遺<lb/>
祚至於陛下陛下既不能増明烈考之軌而忽髙祖之<lb/>
勤妄假利器委授國柄使羣醜刑𨽻芟刈小民雕敝諸<lb/>
<pb n="KR4h0061_WYG_010-6a"/>
夏虐流逺近故天降衆異以戒陛下陛下不悟而競令<lb/>
虎豹窟於麑場豺狼乳於春囿<hi>鹿子曰麑乳産也</hi>斯豈唐咨禹<lb/>
稷益典朕虞議物賦土蒸民之意哉又令牧守長吏上<lb/>
下交競封豕長蛇蠶食天下貨殖者為窮寃之魂貧餒<lb/>
者作饑寒之鬼髙門獲東觀之辜豐室羅妖叛之罪<hi>説苑</hi>
<hi>孔子為魯司冦七日而誅少正卯於東觀之下</hi>死者悲於窀穸生者戚於朝野<lb/>
<hi>窀厚也穸夜也厚夜猶長夜</hi>是愚臣所為咨嗟長懷歎息者也且秦<lb/>
之將亡正諌者誅䛕進者賞嘉言結於忠舌國命出於<lb/>
<pb n="KR4h0061_WYG_010-6b"/>
讒口擅閻樂於咸陽授趙髙以車府<hi>趙髙為車府令與壻咸陽令閻樂謀</hi>
<hi>殺胡亥事見史記</hi>權去己而不知威離身而不顧古今一揆成<lb/>
敗同勢願陛下逺覽强秦之傾近察哀平之變得失昭<lb/>
然禍福可見臣又聞危非仁不扶亂非智不救故武丁<lb/>
得傳説以消鼎雉之災<hi>武丁殷王髙宗也得傅説為相殷復興焉時有雉登鼎耳而雊</hi>
<hi>武丁懼而修徳位以永寧</hi>周宣用申甫以濟夷厲之荒<hi>詩曰維申及甫維周之翰</hi>
<hi>史記周孝王之子燮是為夷王崩子厲王胡立行暴虐死於彘也</hi>竊見故冀州刺史南<lb/>
陽朱穆前烏桓校尉臣同郡李膺皆履正清平貞髙絶<lb/>
<pb n="KR4h0061_WYG_010-7a"/>
俗穆前在冀州奉憲操平摧破姦黨民清萬里膺歴典<lb/>
牧守正身率下及掌戎馬威揚朔北斯實中興之良佐<lb/>
國家之柱臣也宜還本朝挾輔王室上齊七燿下鎮萬<lb/>
國臣敢吐不時之義於諱言之朝猶氷霜見日必至消<lb/>
滅臣始悲天下之可悲今天下亦悲臣之愚惑也<lb/>
　　宦官縱恣疏<hi>致堂胡氏曰黄瓊當五侯立功封爵之後自大司農拜上公雖能奏免州</hi>
　　　<hi>郡貪汙十餘人然非當世之本務也至於中常侍専權恣横濁亂朝廷則未嘗昌言及之雲衆</hi>
　　　<hi>二人下獄被誅瓊乃上書伸白其枉不亦晚乎書奏不納後亦不復有言遲回三年然後免去</hi>
<pb n="KR4h0061_WYG_010-7b"/>
　　　<hi>又拜司空以終其身夫處濁世居髙位而正救之功如彼其卑不知得名當代以何道也顧差</hi>
　　　<hi>賢於胡廣趙戒爾方之龎參王龔殆不及也徐孺子少而從學貴而不見有以也夫</hi>
　　　黄瓊<hi>本傳瓊字世英江夏安陸人</hi>
臣聞天者務剛其氣君者務彊其政是以王者處髙自<lb/>
持不可不安履危任力不可不據夫自持不安則顛任<lb/>
力不據則危故聖人升髙據上則以徳義為首渉危蹈<lb/>
傾則以賢者為力唐堯以徳化為冠冕以稷契為筋力<lb/>
髙而益崇動而愈據此先聖所以長守萬國保其社稷<lb/>
<pb n="KR4h0061_WYG_010-8a"/>
者也昔髙皇帝應天順民奮劒而王掃除秦項革命創<lb/>
制降徳流祚至於哀平而帝道不綱秕政日亂遂使姦<lb/>
佞擅朝外戚専恣所冠不以仁義為冕所蹈不以賢佐<lb/>
為力終至顛蹶滅絶漢祚天維陵陁民鬼慘愴頼皇乾<lb/>
眷命炎徳復輝光武以聖武天挺繼統興業創基冰泮<lb/>
之上立足枳棘之林<hi>泮氷喻危䧟枳棘喻艱難</hi>擢賢於衆愚之中畫<lb/>
功於無形之世<hi>形兆也言失有天下之兆畫或作書也</hi>崇禮義於交争循<lb/>
道化於亂離是自歴髙而不傾任力危而不跌興復洪<lb/>
<pb n="KR4h0061_WYG_010-8b"/>
祚開建中興光被八極垂名無窮至於中葉盛業漸衰<lb/>
陛下初從藩國爰升帝位天下拭目謂見太平而即位<lb/>
以來未有勝政諸梁秉權豎宦充朝重封累職傾動朝<lb/>
廷卿校牧守之選皆出其門羽毛齒革明珠南金之寳<lb/>
殷滿其室<hi>殷盛也</hi>富擬王府埶回天地言之者必族附之<lb/>
者必榮忠臣懼死而杜口萬夫怖禍而木舌<hi>法言金口木舌</hi>塞<lb/>
陛下耳目之明更為聾瞽之主故太尉李固杜喬忠以<lb/>
直言徳以輔政念國亡身隕殁為報而坐陳國議遂見<lb/>
<pb n="KR4h0061_WYG_010-9a"/>
殘滅<hi>坐音才卧反</hi>賢愚切痛海内傷懼又前白馬令李雲指<lb/>
言宦官罪穢宜誅皆因衆人之心以救積薪之敝<hi>賈誼上疏</hi>
<hi>曰夫抱火厝積薪之下而寢其上火未及然因謂之安方今之政何以異此</hi>𢎞農杜衆知雲<lb/>
所言宜行懼雲以忠獲罪故上書陳理之乞同日而死<lb/>
所以感悟國家庶雲獲免而雲既不辜衆又并坐天下<lb/>
尤痛益以怨結故朝野之人以忠為諱昔趙殺鳴犢孔<lb/>
子臨河而反夫覆巢破卵則鳯凰不翔刳牲夭胎則麒<lb/>
麟不臻誠物類相感理使其然<hi>事見史記</hi>尚書周永昔為沛<lb/>
<pb n="KR4h0061_WYG_010-9b"/>
令素事梁冀幸其威埶坐事當罪越拜令職見冀將衰<lb/>
乃陽毁示忠遂因姦計亦取封侯又黄門聞邪羣輩相<lb/>
黨自冀興盛腹背相親朝夕圖謀共構姦軌臨冀當誅<lb/>
無可設巧復記其惡以要爵賞陛下不加清徴審别真<lb/>
偽復與忠臣並時顯封使朱紫共色粉墨雜蹂所謂扺<lb/>
金玉於沙礫<hi>扺投也音紙</hi>碎圭璧於泥塗四方聞之莫不憤<lb/>
歎昔曽子大孝慈母投杼<hi>見寇榮傳</hi>伯竒至賢終於流放夫<lb/>
讒諛所舉無髙而不可升相抑無深而不可淪可不察<lb/>
<pb n="KR4h0061_WYG_010-10a"/>
歟臣至頑駑世受國恩身輕位重勤不補過然懼於永<lb/>
歿負釁益深敢以垂絶之日陳不諱之言庶有萬分無<lb/>
恨三泉<lb/>
　　薦五處士疏<hi>致堂胡氏曰隠居不仕人各有志亦士之常也姜肱至不欲人主識其面</hi>
　　　<hi>不過甚乎曰伯夷非其君不事孟子稱其聖之清也若紂者飛亷惡來之君耳無所用事也五</hi>
　　　<hi>處士皆不就徴姜肱獨䝉圖形必其名稱尤著於時者若桓帝者黄門常侍之君耳無所用見</hi>
　　　<hi>也桓帝欲識其形貎必不欲其至是以但使畫者圖之介之推曰身將隠焉用丈之是求顯也</hi>
　　　<hi>亦此志矣嗚呼人君如天如日有目者孰不願仰而望之至使髙人勝士永矢不見何以得此</hi>
<pb n="KR4h0061_WYG_010-10b"/>
　　　<hi>哉亦可以自反其故矣○愚曰人主所以崇奬恬退之風者盖以為國非以為臣東漢崇奬之</hi>
　　　<hi>禮不以昏君廢故節義之士亦不以昏時缺光武聘周黨嚴光以端其源安帝又聘周燮馮良</hi>
　　　<hi>順帝聘樊英今又聘姜肱徐穉當此權嬖宦寺充斥朝廷雖曰未盡得其用其待遇如此宜黨</hi>
　　　<hi>錮諸賢保守名節而曹氏睥睨漢鼎終其身而不敢動彼諸君豈直為臣哉</hi>
　　　陳蕃<hi>本傳蕃字仲舉汝南平輿人延熹二年尚書令陳蕃僕射胡廣等上疏</hi>
臣聞善人天地之紀政之所由也詩云思皇多士生此<lb/>
王國天挺俊乂為陛下出當輔弼明時左右大業者也<lb/>
伏見處士豫章徐穉彭城姜肱汝南袁閎<hi>閎見袁安傳謝承書曰閎</hi>
<pb n="KR4h0061_WYG_010-11a"/>
<hi>少修志節矯俗髙厲</hi>京兆韋著<hi>著見韋彪傳謝承書曰為三輔冠族著少修節操持京氏易韓詩博</hi>
<hi>通術藝</hi>潁川李曇徳行純備著於人聽若使擢登三事協<lb/>
亮天工必能翼宣盛美増光日月矣<hi>桓帝乃以安車𤣥纁備禮徴之並不</hi>
<hi>至</hi>
　　論封賞濫内寵盛疏<hi>愚曰人莫貴於有所言言莫難於無所忌何也人有忌乎</hi>
　　　<hi>其心者固難言也言若觸忌雖忠亦忤言苟避忌雖逆亦從元帝之時忌在王氏也劉向言昌</hi>
　　　<hi>陵則行言王氏則不行章帝之時忌在竇氏也第五倫言尚寛則納言竇氏則不納陳蕃之言</hi>
　　　<hi>帝為之減女寵節封賞傳曰有公利無私忌此蕃之素心也吾謂蕃特未及宦寺耳使犯所忌</hi>
<pb n="KR4h0061_WYG_010-11b"/>
　　　<hi>帝亦將變色於言矣後蕃言宦寺為所䧟成瑨等反怒而誣之帝豈真可與言哉</hi>
　　　陳蕃<hi>本傳遷光禄勲時封賞踰制内寵猥盛蕃乃上疏</hi>
臣聞有事社稷者社稷是為有事人君者容悦是為今<lb/>
臣䝉恩聖朝備位九列見非不諌則容悦也夫諸侯上<lb/>
象四七垂耀在天下應分土藩屏上國<hi>上象四七謂二十八宿各主諸</hi>
<hi>侯之分野故曰下應分土言皆以輔王室也</hi>髙祖之約非功臣不侯而聞追<lb/>
録河南尹鄧萬世父遵之㣲功更爵尚書令黄雋先人<lb/>
之絶封近習以非義授邑左右以無功傳賞授位不料<lb/>
<pb n="KR4h0061_WYG_010-12a"/>
其任裂土莫紀其功至乃一門之内侯者數人故緯象<lb/>
失度隂陽謬序稼用不成民用不康臣知封事已行言<lb/>
之無及誠欲陛下從是而止又比年收斂十傷五六萬<lb/>
人饑寒不聊生活而采女數十食肉衣綺脂油粉黛不<lb/>
可貲計<hi>貲量也</hi>鄙諺言盜不過五女門以女貧家也今後<lb/>
宫之女豈不貧國乎是以傾宫嫁而天下化<hi>帝王紀紂作傾宫多</hi>
<hi>采美女以充之武王伐殷乃歸傾宫之女於諸侯</hi>楚女悲而西宫災<hi>公羊傳西宫災何休</hi>
<hi>注云時僖公為齊桓所脅以齊媵為嫡楚女廢居西宫而不見恤悲愁怨曠所生</hi>且聚而不御<lb/>
<pb n="KR4h0061_WYG_010-12b"/>
必生憂悲之感以致并隔水旱之困夫獄以禁止姦違<lb/>
官以稱才理物若法虧於平官失其人則王道有闕而<lb/>
令天下之論皆謂獄由怨起爵以賄成夫不有臭穢則<lb/>
蒼蠅不飛陛下宜採求失得擇從忠善尺一選舉委尚<lb/>
書三公<hi>尺一謂版長尺一以寫詔書</hi>使襃責誅賞各有所歸豈不幸<lb/>
甚<lb/>
　　求自效疏<hi>愚曰將之求自試多矣以徳試者勝以勇試者未必皆勝宣帝擊西羌也趙充</hi>
　　　<hi>國乃自陳武帝平匈奴也李廣請自行廣有東道僨軍之罪而充國成全師制勝之功非廣才</hi>
<pb n="KR4h0061_WYG_010-13a"/>
　　　<hi>果劣也特充國不恃勇以僥倖廣或以輕鋭失之而已皇甫規之求自試者是亦將帥之習然</hi>
　　　<hi>也規始則曰邉將失綏御競小利致大害繼則曰力求猛敵不如清平勤習孫呉未若奉法此</hi>
　　　<hi>以天保治内之規為采薇治外之䇿强根本而盛折衝善將者不言將善兵者不談兵規又一</hi>
　　　<hi>充國也而廣其輕於嘗試哉</hi>
　　　皇甫規<hi>本傳規字威明安定朝那人先是永和六年羌衆大合攻燒隴西朝廷患之規</hi>
　　　　<hi>乃上疏求乞自效曰臣比年以來數陳便宜羌戎未動策其將反馬賢始出頗知必敗誤</hi>
　　　　<hi>中之言在可考校臣每惟賢等擁衆四年未有成功懸師之費且百億計出於平人囘入</hi>
　　　　<hi>姦吏故江湖之人羣為盗賊青徐荒饑襁負流散夫羌戎潰叛不由承平皆因邊將失於</hi>
<pb n="KR4h0061_WYG_010-13b"/>
　　　　<hi>綏御乘常守安則加侵暴苟競小利則致大害㣲勝則虛張首級軍敗則隠匿不言軍士</hi>
　　　　<hi>勞怨困於猾吏進不得快戰以徼功退不得温飽以全命餓死溝渠暴骨中原徒見王師</hi>
　　　　<hi>之出不聞振旅之聲酋豪泣血驚懼生變是以安不能乆敗則經年臣所以搏手叩心而</hi>
　　　　<hi>増歎者也願假臣兩營二郡屯列坐食之兵五千出其不意與䕶羌校尉趙沖共相首尾</hi>
　　　　<hi>土地山谷臣所曉習兵勢巧便臣已更之可不煩方寸之印尺帛之賜髙可以滌患下可</hi>
　　　　<hi>以納降若謂臣年少官輕不足用者凡諸敗沒將非官爵之不髙年齒之不邁臣不勝至誠</hi>
　　　　<hi>死自陳延熹四年後先零諸種陸梁覆沒營塢奮効上疏</hi>
自臣受任志竭愚鈍實頼兖州刺史牽顥之清猛中郎<lb/>
<pb n="KR4h0061_WYG_010-14a"/>
將宗資之信義得承節度幸無咎譽今猾賊就滅太山<lb/>
畧平復聞羣羌並皆反逆臣生長邠岐年五十有九昔<lb/>
為郡吏再更叛羌豫籌其事有誤中之言臣素有固疾<lb/>
恐犬馬齒窮不報大恩願乞冗官備單車一介之使勞<lb/>
來三輔宣國威澤以所習地形兵埶佐助諸軍臣窮居<lb/>
孤危之中坐觀郡將已數十年矣自鳥䑕至於東岱其<lb/>
病一也<hi>郡將郡守也鳥䑕山名在渭州西即先零羌宼鈔處也東岱謂泰山叔孫無忌反處也皆由郡</hi>
<hi>守不加綏撫致使反叛其疾同也</hi>力求猛敵不如清平勤明孫呉未若<lb/>
<pb n="KR4h0061_WYG_010-14b"/>
奉法前變未逺臣誠戚之是以越職盡其區區<lb/>
　　自訟疏<hi>愚曰皇甫規之自訟幾若炫耀大甚者雖然將立功易明謗難立功以報君忠也明</hi>
　　　<hi>報而不貽憂於君亦忠也樂羊中山之功未成而謗書盈箧樂毅莒墨之城未下而騎劫已代</hi>
　　　<hi>以二子觀之樂羊之謗幸有文侯明辨之力樂毅之謗不明至去其國以貽惠王之憂君子似</hi>
　　　<hi>不滿焉規之自訟何心也平生以劾奏刺史都尉不附宦官中外媒糵誣言賂羌規所以不容</hi>
　　　<hi>不訟也始也自效而不疑於競終也自訟而不疑於激歸也亦不以功自言而不疑於矯規雖</hi>
　　　<hi>不如樂羊之遇文侯而又超出毅一等矣吾固曰規之自訟亦忠也</hi>
　　　皇甫規<hi>本傳惡絶宦官不與交通於是中外並怨遂共誣規貨賂羣羌令其文降天子</hi>
<pb n="KR4h0061_WYG_010-15a"/>
　　　　<hi>璽書誚讓相屬規懼不免上疏</hi>
四年之秋戎醜蠢戾爰自西州侵及涇陽<hi>縣名屬安定郡其故城在</hi>
<hi>今原州平源縣南</hi>舊都懼駭朝廷西顧明詔不以臣愚駑急使<lb/>
軍就道幸蒙威靈遂振國命羌戎諸種大小稽首輙移<lb/>
書營郡以訪誅納<hi>訪問也規言羌種既服臣即移書軍營及郡勘問誅殺并納受多少之數</hi>
<hi>目</hi>所省之費一億以上以為忠臣之義不敢告勞故恥<lb/>
以片言自及㣲效然比方先事庶免罪悔<hi>先事謂前輩敗將</hi>前<lb/>
踐州界先奏郡守孫儁次及屬國都尉李翕督軍御史<lb/>
<pb n="KR4h0061_WYG_010-15b"/>
張稟旅師南征又上涼州刺史郭閎漢陽大守趙熹陳<lb/>
其過惡執據大辟凡此五官支黨半國其餘墨綬下至<lb/>
小吏所連及者復有百餘吏託報將之怨子思復父之<lb/>
恥載贄馳車懐糧歩走交構豪門競流謗讟云臣私報<lb/>
諸羌謝其錢貨<hi>謝猶讎也</hi>若臣以私財則家無擔石如物出<lb/>
於官則文簿可考就臣愚惑信如言者前世尚遺匈奴<lb/>
以宫姬<hi>元帝賜呼韓邪單于待詔掖庭王嬙為閼氏</hi>鎮烏孫以公主<hi>武帝以江都王</hi>
<hi>建女細君妻烏孫王昆莫為夫人</hi>今臣但費千萬以懐叛羌則良臣之<lb/>
<pb n="KR4h0061_WYG_010-16a"/>
才畧兵家之所貴將有何罪負義違理乎自永初以來<lb/>
將出不少覆軍有五動資巨億有旋車完封寫之權門<lb/>
<hi>言覆車之將旋師之日多載珍寶封印完全便入權門</hi>而名成功立厚加爵封今<lb/>
臣還督本土糾舉諸郡絶交離親戮辱舊故衆謗隂害<lb/>
固其宜也臣雖汙穢亷絜無聞今見覆没恥痛實深傳<lb/>
稱鹿死不擇音謹冒昧畧上<hi>左傳鹿死不擇音鋌而走險急何能擇也</hi>
　　論宦官選士人䟽<hi>西山真氏曰桓帝寵宦䜿而抑忠良李雲杜衆以此死於前朱</hi>
　　　<hi>穆又以是死於後亡國之政日促矣○陳季雅曰成周盛時内小臣閽人寺人之屬悉統於冢</hi>
<pb n="KR4h0061_WYG_010-16b"/>
　　　<hi>宰之官盖此等人朝夕侍奉左右最易得䙝近人主最易得寵任今也既屬於冢宰人主不得</hi>
　　　<hi>以私意昵寵臣不得以非道干故侍御僕從罔非正人西漢之制猶稍近古三公總九卿而少</hi>
　　　<hi>府之官凡王之内臣皆屬焉盖九卿之長也佞倖如鄧通其官則止上大夫寵任則無薦逹一</hi>
　　　<hi>有細過申屠嘉得以伸召斬之威此時宰相其權最重自武帝疎逺朝士宰相不得加官入内</hi>
　　　<hi>其權稍輕矣既而石顯用事匡衡甄譚猶得條奏具言舊惡則宰相雖無曩時之權而宰制之</hi>
　　　<hi>意猶故也况當時内臣亦㕘選士人明經之士咸拜議郎更宿王宫以備顧問揚雄位執㦸孔</hi>
　　　<hi>安國掌御唾壺東漢則不然議郎不在宿直故人主無由親近明經之士中常侍不復雜調他</hi>
　　　<hi>官盡是宦者為之故人主日宻邇小人卒至宦者用事廟堂機務朝臣不得參訂王爵天憲往</hi>
<pb n="KR4h0061_WYG_010-17a"/>
　　　<hi>往皆專於閨闥孫程曹騰始得以顓廢立之權至於何進召董卓而漢卒以亡君子因其末世</hi>
　　　<hi>之恣横而知其植本之有自盖東漢三公擁虚位以在上無復西漢統領九卿之職</hi>
　　　朱穆<hi>本傳穆既深疾宦官及在臺閣旦夕共士志欲除之乃上疏</hi>
案漢故事中常侍參選士人建武以後乃悉用宦者自<lb/>
建平以來浸益貴盛假貂璫之飾處常伯之任<hi>璫以金為之當</hi>
<hi>冠前附以金蟬也漢官儀曰中常侍秦官也漢興或用士人銀璫左貂光武以後専任宦者右貂金璫常伯侍</hi>
<hi>中</hi>天朝政事一更其手權傾海内寵貴無極子弟親戚<lb/>
並荷榮任故放濫驕溢莫能禁禦凶狡無行之徒媚以<lb/>
<pb n="KR4h0061_WYG_010-17b"/>
求官恃執怙寵之輩漁食百姓窮破天下空竭小人愚<lb/>
臣以為可悉罷省遵復往初率由舊章更選海内清淳<lb/>
之士明逹國體者以補其處即陛下可為堯舜之君衆<lb/>
僚皆為稷契之臣兆庶黎萌蒙被聖化矣<hi>帝不納後穆因進見口復</hi>
<hi>陳曰臣聞漢家舊典置侍中中常侍各一人省尚書事黄門侍郎一人傳發書奏皆用姓族自和熹太后以女</hi>
<hi>主稱制不接公卿乃以閹人為常侍小黄門通命兩宫自此以來權傾人主窮困天下宜皆罷遣博選耆儒宿</hi>
<hi>徳與參政事帝怒不應穆伏不肯起左右傳出良乆乃趨而去自此中官數因事稱詔詆毁之</hi>
　　諌幸廣城校獵疏<hi>愚曰古者田獵以從禮後世田獵以從欲夫蒐田講武也弋射</hi>
<pb n="KR4h0061_WYG_010-18a"/>
　　　<hi>備祭也其行也有制其出也有時而非若世主溺意馳騁縱欲殺伐者故賈山諫文帝東平諌</hi>
　　　<hi>明帝賢主猶爾況桓帝乎就桓帝言此猶其小小者而蕃言之亦不從盖它可知矣</hi>
　　　陳蕃<hi>本傳延熹六年車駕幸廣城校獵蕃上疏</hi>
臣聞人君有事於苑囿唯仲秋西郊順時講武殺禽助<lb/>
祭以敦孝敬如或違此則為肆縱故臯陶戒舜無教逸<lb/>
遊<hi>尚書咎繇謨無教逸欲有邦</hi>周公戒成王無槃于遊田<hi>尚書無逸篇</hi>虞<lb/>
舜成王猶有此戒況徳不及二主者乎夫安平之時尚<lb/>
宜有節況當今之世有三空之戹哉田野空朝廷空倉<lb/>
<pb n="KR4h0061_WYG_010-18b"/>
庫空是謂三空加兵戎未戢四方離散是陛下焦心毀<lb/>
顔坐以待旦之時也豈宜揚旗耀武騁心輿馬之觀乎<lb/>
又前秋多雨民始種麥今失其勸種之時而令給驅禽<lb/>
除路之役非聖賢恤民之意也齊景公欲觀於海放乎<lb/>
琅邪晏子為陳百姓惡聞旌旗輿馬之音舉首嚬眉之<lb/>
感景公為之不行周穆王欲肆車轍馬跡祭公謀父為<lb/>
誦祈招之詩以止其心誠惡逸遊之害人也<hi>左傳周穆王欲肆其</hi>
<hi>心周行天下將皆必有車轍馬跡焉祭公謀父作祈招之詩以止王心其詩曰祈招之愔愔式昭徳音思我王</hi>
<pb n="KR4h0061_WYG_010-19a"/>
<hi>度式如玉式如金形民之力而無醉飽之心</hi>
　　陳請劉瓆等為宦官所䧟疏<hi>愚曰陳蕃忠有餘而智不足故有嫉奸之</hi>
　　　<hi>心無去奸之䇿夫小人可以計誘而不可以直待誘之以計猶懼其桀猾以掩罪而待之以直</hi>
　　　<hi>者吾未見其恧焉而自改者也侯覽王甫輩當除乆矣其根固其類繁未可以孤雛腐䑕卒然</hi>
　　　<hi>除者蕃欲除之不收兵柄是無陳平交驩周勃之固也宣露奏章令奸人知臣疾之是無元載</hi>
　　　<hi>殺魚朝恩之宻也以輕而去奸者必以輕而滅身君子處事若此宜誅竇憲之功出於鈎盾令</hi>
　　　<hi>之鄭衆誅梁冀之功出於官者之單超左悺而小人反得以専其事也</hi>
　　　陳蕃<hi>本傳小黄門趙津南陽大猾張汜事中官犯法太守劉瓆成瑨考案經赦殺之有司</hi>
<pb n="KR4h0061_WYG_010-19b"/>
　　　　<hi>奏當棄市山陽太守翟超没入中常侍侯覽財産東海相黄浮誅殺下邳令徐宣超浮並</hi>
　　　　<hi>坐髠鉗輸作右校蕃乃獨上疏</hi>
臣聞齊桓修霸務為内政<hi>管子隠令寄政若何仲曰作内政以寄君令焉</hi>春秋<lb/>
於魯小惡必書<hi>公羊傳莊公四年公及齊人狩于郜譏其與讎狩也僖公二十年新作南門譏</hi>
<hi>其奢也故曰小惡必書</hi>宜先自整敕後以及人今冠賊在外四支<lb/>
之疾内政不理心腹之患臣寢不能寐食不能飽實憂<lb/>
左右日親忠言以疎内患漸積外難方深陛下超從列<lb/>
侯繼承天位<hi>桓帝以蠡吾侯即位</hi>小家畜産百萬之資子孫尚恥<lb/>
<pb n="KR4h0061_WYG_010-20a"/>
愧失其先業況乃産兼天下受之先帝而欲懈怠以自<lb/>
輕忽乎誠不愛已不當念先帝得之勤苦邪前梁氏五<lb/>
侯毒徧海内<hi>五侯謂𦙍讓淑忠㦸五人與冀同時誅</hi>天啓聖意收而戮之<lb/>
天下之議冀當小平明鑒未逺覆車如昨而近習之權<lb/>
復相扇結小黄門趙津大猾張汜等肆行貪虐姦媚左<lb/>
右前太原太守劉瓆南陽太守成瑨糾而戮之雖言赦<lb/>
後不當誅殺原其誠心在乎去惡至於陛下有何悁悁<lb/>
而小人道長營惑聖聽遂使天威為之發怒如加刑謫<lb/>
<pb n="KR4h0061_WYG_010-20b"/>
已為過甚況乃重罰令伏歐刃乎又前山陽太守翟超<lb/>
柬海相黄浮奉公不撓疾惡如讎超沒侯覽財物浮誅<lb/>
徐宣之罪並䝉刑坐不逢赦恕覽之從横沒財已幸宣<lb/>
犯釁過死有餘辜昔丞相申屠嘉召責鄧通洛陽令董<lb/>
宣折辱公主而文帝從而請之光武加以重賞<hi>文帝時鄧通愛</hi>
<hi>幸居上旁有怠慢禮丞相申屠嘉召通曰小臣戲殿上大不敬當斬文帝使使召通而謝丞相曰吾弄臣君釋</hi>
<hi>之湖陽公主蒼頭白日殺人匿主家吏追不得公主出宣駐車叩馬以刀畫地數主主言於帝帝賜宣錢三十</hi>
<hi>萬見董宣傳</hi>未聞二臣有専命之誅而今左右羣豎惡傷黨<lb/>
<pb n="KR4h0061_WYG_010-21a"/>
類妄相交構致此刑譴聞臣是言當復嗁訴陛下深宜<lb/>
割塞近習預政之源引納尚書朝省之事公卿大官五<lb/>
日一朝簡練清髙斥黜佞邪如是天和於上地洽於下<lb/>
休禎符瑞豈逺乎哉陛下雖厭毒臣言凡人主有自勉<lb/>
强敢以死陳<lb/>
　　災異言政刑暴濫疏<hi>唐仲友曰襄楷學與郎顗同而異顗多本經典楷有異學</hi>
　　　<hi>又曰理成瑨劉瓆李雲杜衆之寃論宦官繁熾所論切直於顗○致堂胡氏曰水性潤而質不</hi>
　　　<hi>同或清或濁或輕或重或弱或渾或黒或白或温或寒或甘或淡是其質也若夫河之質則黄</hi>
<pb n="KR4h0061_WYG_010-21b"/>
　　　<hi>濁數千里而不可澄汰者也凡物反常為妖濁而怱清猶地而出堆阜山而沸泉涌非所當有</hi>
　　　<hi>變異之象也故襄楷言自古未有河清者惟後世乃以為大慶君臣動色各形於歌詩紀於史</hi>
　　　<hi>冊不亦異乎至若大海朝宗衆流自非並岸風水激薄沙泥渾汙之處則萬里停瑩未嘗濁也</hi>
　　　<hi>而佞人謟媚又有以海清為賀者不亦異之甚乎</hi>
　　　襄楷<hi>本傳楷字公矩平原隰隂人桓帝時宦官専朝政刑暴濫又比失皇子災異尤數延</hi>
　　　　<hi>熹九年楷自家詣闕上疏</hi>
臣聞皇天不言以文象設教堯舜雖聖必厯象日月星<lb/>
辰察五緯所在故能享百年之夀為萬世之法臣切見<lb/>
<pb n="KR4h0061_WYG_010-22a"/>
去嵗五月熒惑入太㣲犯帝坐出端門不軌常道<hi>天官書太</hi>
<hi>㣲南四星中為端門軌猶依也</hi>其閏月庚辰太白入房犯心小星震動<lb/>
中耀中耀天王也傍小星者天王子也夫太㣲天廷五<lb/>
帝之坐而金火罰星陽光其中<hi>天文志逆夏令傷火氣罰見熒惑逆秋令傷金</hi>
<hi>氣罰見太白故金火並為罰星</hi>於占天子凶又俱入房心法無繼嗣今<lb/>
年嵗星乆守太㣲逆行西至掖門還竊執法<hi>天官書端門左右星</hi>
<hi>為掖門太㣲南四星為執法竊謂廹近也</hi>嵗為木精好生惡殺而淹留不去<lb/>
者咎在仁徳不修誅罰太酷前七年十二月熒惑與嵗<lb/>
<pb n="KR4h0061_WYG_010-22b"/>
星俱入軒轅逆行四十餘日而鄧皇后誅其冬大寒殺<lb/>
鳥獸魚鼈城傍竹栢之葉有傷枯者<hi>續漢志延熹元年洛陽城傍竹栢葉</hi>
<hi>有傷者</hi>臣聞於師曰栢傷竹枯不出三年天子當之今洛<lb/>
陽城中人夜無故呌呼云有火光人聲正諠<hi>續漢志桓帝延熹九</hi>
<hi>年三月京師有火光轉行人齊驚譟</hi>於占亦與竹栢枯同自春夏以來連<lb/>
有霜雹及大雨靁而臣作威作福刑罰急刻之所感也<lb/>
太原太守劉瓆南陽太守成瑨志除姦邪其所誅翦皆<lb/>
合人望而陛下受閹豎之譖乃逺加考逮三公上書乞<lb/>
<pb n="KR4h0061_WYG_010-23a"/>
哀瓆等不見採察而嚴被譴讓憂國之臣將遂杜口矣<lb/>
臣聞殺無罪誅賢者禍及三世<hi>黄石公三畧傷賢者殃及三世蔽賢者身當其</hi>
<hi>害達賢者福流子孫疾賢者名不全</hi>自陛下即位以來頻行誅伐梁寇孫<lb/>
鄧並見族滅<hi>梁冀寇榮孫壽鄧萬世</hi>其從坐者又非其數李雲上<lb/>
書明主所不當諱杜衆乞死諒以感悟聖朝<hi>時𢎞農五官掾杜衆</hi>
<hi>傷雲以忠諌獲罪遂上書云願與李雲同日死</hi>曽無赦宥而并被殘戮天下之<lb/>
人咸知其寃漢興以來未有拒諫誅賢用刑太深如今<lb/>
者也永平舊典諸當重論皆須冬獄先請後刑所以重<lb/>
<pb n="KR4h0061_WYG_010-23b"/>
人命也頃數十歳以來州郡翫習又欲避請讞之煩輒<lb/>
託疾病多死牢獄長吏殺生自己死者多非其罪魂神<lb/>
寃結無所歸訴淫厲疾疫自此而起昔文王一妻誕致<lb/>
十子<hi>史記太姒文王正妃也其長子伯邑考次武王發次管叔鮮次周公旦次蔡叔度次曹叔振鐸次成</hi>
<hi>叔武次霍叔處次康叔封冉季載同母兄弟十人</hi>今宫女數千未聞慶育宜修<lb/>
徳省刑以廣螽斯之祚又七年六月十三日河内野王<lb/>
山上有龍死長可數十丈扶風有星隕為石聲聞三郡<lb/>
天龍形狀不一小大無常故周易況之大人帝王以為<lb/>
<pb n="KR4h0061_WYG_010-24a"/>
符瑞或聞河内龍死諱以為蛇夫龍能變化蛇亦有神<lb/>
皆不當死昔秦之將衰華山神操璧以授鄭客曰今年<lb/>
祖龍死始皇逃之死於沙丘王莽天鳳二年訛言黄山<lb/>
宫有死龍之異<hi>王莽傳時訛言黄龍墮地死黄山宫中百姓奔走往觀者乃有萬數莽惡之捕</hi>
<hi>繫詰語所從起而竟不得</hi>後漢誅莽光武復興虚言猶然況於實耶<lb/>
夫星辰麗天猶萬國之附王者也下將畔上故星亦畔<lb/>
天石者安類墜者失勢春秋五石隕宋其後襄公為楚<lb/>
所執<hi>左傳魯僖公十六年隕石于宋五隕星也至二十年諸侯㑹宋公于盂於是楚執宋公以伐宋</hi>秦<lb/>
<pb n="KR4h0061_WYG_010-24b"/>
之亡也石隕東郡<hi>史記始皇三十六年有墜星下東郡至地為石人或刻其石曰始皇死而</hi>
<hi>地分始皇聞之盡取石傍舍誅之因燔其石</hi>今隕扶風與先帝園陵相近不<lb/>
有大喪必有畔逆案春秋以來及古帝王未有河清及<lb/>
學門自壊者也臣以為河者諸侯位也清者屬陽濁者<lb/>
屬陰河當濁而反清者陰欲為陽諸侯欲為帝也太學<lb/>
天子教化之宫其門無故自壊者言文徳將衰教化廢<lb/>
也京房易傳曰河水清天下平今天垂異地吐祅人癘<lb/>
疫三者並時而有河清猶春秋麟不當見而見孔子書<lb/>
<pb n="KR4h0061_WYG_010-25a"/>
之以為異也臣前上琅邪宫崇受干吉神書不合明徳<lb/>
<hi>干姓吉名也神書即今道太平經也其經以甲乙丙丁戊巳庚辛壬癸為部每部一十七巻</hi>臣聞布<lb/>
穀鳴於孟夏蟋蟀吟於始秋物有微而志信人有賤而<lb/>
言忠臣雖至賤誠願賜清閒極盡所言<hi>書奏不省</hi>
　　陳李膺黨事疏<hi>愚曰黨錮何從而名也夫朋黨非君子之所敢辭乃小人之所樂求</hi>
　　　<hi>君子欲奬其類以佐國家則不嫌於黨小人欲空其類以害君子則必窮於黨是故其名非以</hi>
　　　<hi>汙君子而實以資小人也以小臣而攻宦官其勢逆以疎逺而言内廷其事難使居公位者皆</hi>
　　　<hi>奏貪汙令尚書者皆薦處士職司隷者皆持風裁則黨錮諸賢皆如江流滔滔泯滅無聲也不</hi>
<pb n="KR4h0061_WYG_010-25b"/>
　　　<hi>幸而有所迫焉是以身柱横流而不辭夷考當時黨人皆非涉親故交通而為黨也特并心疾</hi>
　　　<hi>惡異口同聲而人目之曰黨然爾是以搢紳草茒之士視死如歸甘戮如飴寧下比寺獄寧三</hi>
　　　<hi>木囊頭李膺死范滂死門徒如景修亦欲死君子何其不敢辭也懸金構募矣刋章收捕矣禁</hi>
　　　<hi>錮門生故吏又爰及五屬矣海内塗炭二十餘年小人又何其必樂求也陳蕃有言黨錮之禍</hi>
　　　<hi>與秦焚書坑儒何異秦之坑止四百六十餘人而黨錮逮及陳實等二百餘人其未嘗交闗亦</hi>
　　　<hi>罹死徙廢禁者六七百人況元成之戚宦以黨誣更生而及禍者少桓靈之宦官以黨誣李膺</hi>
　　　<hi>而及禍者廣是其禍倍於秦坑而酷於西漢雖無袁紹曹操輩漢亦不能久也噫皇甫規恥不</hi>
　　　<hi>入黨此君子所不敢辭也史弼不上平原黨人此小人所争求者而世豈多弼哉</hi>
<pb n="KR4h0061_WYG_010-26a"/>
　　　陳蕃<hi>本傳九年李膺等以黨事下獄考實蕃因上疏</hi>
臣聞賢明之君委心輔佐亡國之主諱聞直辭故湯武<lb/>
雖聖而興於伊吕桀紂迷惑亡在失人由此言之君為<lb/>
元首臣為股肱同體相須共成美惡者也伏見前司𨽻<lb/>
校尉李膺大僕杜密太尉掾范滂等正身無㸃死心社<lb/>
稷以忠忤㫖横加考案或禁錮閉隔或死徙非所杜塞<lb/>
天下之口聾盲一世之人與秦焚書阬儒何以為異昔<lb/>
武王克殷表閭封墓今陛下臨政先誅忠賢遇善何薄<lb/>
<pb n="KR4h0061_WYG_010-26b"/>
待惡何優夫讒人似實巧言如簧使聽之者惑視之者<lb/>
昏夫吉凶之效存乎識善成敗之機在乎察言人君者<lb/>
攝天地之政秉四海之維舉動不可以違聖法進退不<lb/>
可以離道規謬言出口則亂及八方何況髠無罪於獄<lb/>
殺無辜於市乎昔禹巡狩蒼梧見市殺人下車而哭之<lb/>
曰萬方有罪在予一人故其興也勃焉<hi>説苑禹見罪人下車泣而問之</hi>
<hi>左右曰夫人罪不順故使然焉何為痛之至此禹曰堯舜之人皆以堯舜之心為心今寡人為君百姓各自以</hi>
<hi>其心是以痛之書百姓有罪在予一人左傳禹湯罪已其興也勃焉</hi>又青徐炎旱五穀損<lb/>
<pb n="KR4h0061_WYG_010-27a"/>
傷民物流遷茹菽不足<hi>茹食也</hi>而宫女積於房掖國用盡<lb/>
於羅紈外戚私門貪財受賂所謂禄去公室政在大夫<lb/>
昔春秋之末周徳衰微數十年間無復災眚者天所棄<lb/>
也<hi>春秋感精符曰魯哀公政亂絶無日食天不譴告</hi>天之於漢悢悢無已<hi>悢悢猶眷</hi>
<hi>眷</hi>故殷勤示變以悟陛下除妖去孽實在修徳臣位列<lb/>
台司憂責深重不敢尸禄惜生坐觀成敗如䝉採録使<lb/>
身首分裂異門而出所不恨也<hi>榖梁傳公㑹齊侯于夾谷齊人使優施舞於魯</hi>
<hi>之幕下孔子曰笑君者罪當死使司馬行法焉首足異門而出</hi>
<pb n="KR4h0061_WYG_010-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選補遺巻十<lb/>
</p>
<p>
</p>
  </div>
</body>
</text>
</TEI>
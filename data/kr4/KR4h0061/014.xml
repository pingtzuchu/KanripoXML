<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文選補遺巻十四</head> <lb/>
    <p>
<pb n="KR4h0061_WYG_014-1a"/>
欽定四庫全書<lb/>
　文選補遺巻十四<lb/>
　　　　　　　　　　　　元　陳仁子　輯<lb/>
　上書二<lb/>
　　諌立趙皇后書<hi>愚曰成帝立趙后皆自武帝之立衛后家法不正也衛子夫以平陽</hi>
　　　<hi>公主謳者進身而有子趙飛燕以陽阿主歌舞者進身而無子夫選后有二曰族曰德舜娶帝</hi>
　　　<hi>堯之女禹娶塗山之女以族也商之興以有娀周之興以姜嫄以德也劉輔之言但列陳帝王</hi>
　　　<hi>之迹而婉曲於腐木卑人之言猶未至於觸其憤者家法不正言何為哉</hi>
<pb n="KR4h0061_WYG_014-1b"/>
　　　劉輔<hi>本傳輔河間宗室人舉孝廉為襄賁令上書言得失召見上美其材㩴為諌大夫㑹</hi>
　　　　<hi>成帝欲立趙倢伃為皇后先下詔封倢伃父臨為列侯輔上書云云</hi>
臣聞天之所與必先賜以符瑞天之所違必先降以災<lb/>
變此神明之徵應自然之占驗也昔武王周公承順天<lb/>
地以饗魚烏之瑞然猶君臣祇懼動色相戒况於季世<lb/>
不䝉繼嗣之福屢受威怒之異者乎雖夙夜自責改過<lb/>
易行畏天命念祖業妙選有徳之世考卜窈窕之女以<lb/>
承宗廟順神祗心塞天下望子孫之祥猶恐晚暮今迺<lb/>
<pb n="KR4h0061_WYG_014-2a"/>
觸情縱欲傾於卑賤之女欲以母天下不畏于天不媿<lb/>
于人惑莫大焉里語曰腐木不可以為柱卑人不可以<lb/>
為主天人之所不予必有禍而無福市道皆共知之朝<lb/>
廷莫肯壹言臣竊傷心自念得以同姓拔擢尸禄不忠<lb/>
汙辱諌爭之官不敢不盡死惟陛下深察<hi>書奏上使侍御史收縳輔</hi>
<hi>繫掖庭祕獄</hi>
　　論救劉輔書<hi>致堂胡氏曰成帝一時之怒雲戮死有餘而竟赦之雖曰辛慶忌叩頭切</hi>
　　　<hi>諌亦以理義出於良心不可冺也若推此心施之劉輔王章則不改之過還為盛德矣成帝在</hi>
<pb n="KR4h0061_WYG_014-2b"/>
　　　<hi>位直臣亦不為少章既獄死不可復生輔論鬼薪不聞再用劉向精忠懇切如水沃石梅福朱</hi>
　　　<hi>雲披心讜論並無采納獨杜欽谷永之徒阿諛權臣乃保寵禄國欲不亡得乎○愚曰成章喜</hi>
　　　<hi>王章言王鳳之專而鳳引帝致之死成帝怒劉輔言趙后之事而后乃不引帝致之死即此二</hi>
　　　<hi>事便見王鳳之權漸盛而趙后之寵漸衰雖然輔亦宗臣劉向之亞乎</hi>
　　　谷永<hi>本傳劉輔諌成帝立趙后書奏上使侍御史收縳輔繫掖庭祕獄羣臣莫知其故於</hi>
　　　　<hi>是中朝左將軍辛慶忌右將軍廉襃光禄勲師丹大中大夫永俱上書</hi>
臣聞明王垂寛容之聽崇諌爭之官廣開忠直之路不<lb/>
罪狂狷之言然後百僚正位竭忠盡謀不懼後患朝廷<lb/>
<pb n="KR4h0061_WYG_014-3a"/>
無諂諛之士元首無失道之諐竊見諌大夫劉輔前以縣<lb/>
令求見擢為諌大夫此其言必有卓詭切至當聖心者故<lb/>
得拔至於此旬月之間收下祕獄臣等愚以為輔幸得託<lb/>
公族之親在諌臣之列新從下土來未知朝廷體獨觸忌<lb/>
諱不足深過小罪宜隠忍而已如有大惡宜暴治理官與<lb/>
衆共之昔趙簡子殺其大夫鳴犢孔子臨河而還今天心<lb/>
未豫災異屢降水旱迭臻方當隆寛廣問襃直盡下之時<lb/>
也而行惨急之誅於諌爭之臣震驚羣下失忠直心假令<lb/>
<pb n="KR4h0061_WYG_014-3b"/>
輔不坐直言所坐不著天下不可户曉同姓近臣本以言<lb/>
顯其於治親養忠之義誠不宜幽囚于掖庭獄公卿以下<lb/>
見陛下進用輔亟而折傷之暴人有懼心精銳銷耎莫<lb/>
能盡節正言非所以昭有虞之聽廣德美之風也臣等<lb/>
竊深傷之惟陛下留神省察<hi>上乃徙繫輔共工獄減死罪一等論為鬼薪</hi>
　　訟王尊書<hi>致堂胡氏曰是非不明於上而清議在下此亂世之所同也使朝廷所行與清</hi>
　　　<hi>議合斯乃治世之事也御史大夫在漢為三公位尊任重當為天子進賢材退不肖使卿大夫</hi>
　　　<hi>各稱其職而張忠偏聽丞輔之言誣奏材能之尹丞相不能辨諌大夫不與明使王尊吞聲受</hi>
<pb n="KR4h0061_WYG_014-4a"/>
　　　<hi>斥而去漢庭空然其無人矣向非三老懐不平之心乘衆多之議伸白京兆之功績破折奏章</hi>
　　　<hi>之詆欺則一國闕失終莫能改為國之累豈小小哉夫三老不顧御史威權暴揚其罪而廟堂</hi>
　　　<hi>容納不加訕上之誅是誠美政然復用王尊拜為刺史而張忠揚輔竟不究治則又失刑矣嗚</hi>
　　　<hi>呼此非王鳳之責興且三老之言有可取者下關後世不止一時所謂一人之身三旬之間乍</hi>
　　　<hi>賢乍佞是也士方䝉知於君父得意於柄臣則假借名譽聲過其實與之者不嫌於失言受之</hi>
　　　<hi>者不慙於不稱俄而棄逐則叢衆惡以歸之一如是可矣他日再用又再譽再逐又再毁至於</hi>
　　　<hi>三四而未已也不幾於戲乎此不義者一也忌狠當朝不樂成人之美凡人臣有以正直忠讜</hi>
　　　<hi>獲罪者不與以是名必變其所言易其本指播揚于外曰為讒為邪為比附為歸怨於君父為</hi>
<pb n="KR4h0061_WYG_014-4b"/>
　　　<hi>徼利於後來為隂有中傷為意在離間而人君亦從而信之此不義者二也甲不幸罹咎禍乙</hi>
　　　<hi>為之白之則并乙而罪之以為結黨附下以杜公論之上聞此不義者三也凡民負寃尚許雪</hi>
　　　<hi>訢公卿士夫一從吏議則禁其伸理噤不得吐恐人君開悟誣罔失利此不義者四也去此四</hi>
　　　<hi>不義公行賞罰則清議在上人心服矣○愚曰人臣之是非邪正察之朝廷者未必真而察之</hi>
　　　<hi>草茅者始為真王尊之為人發奸摘伏者其所長也倨嫚大言者其所短也若御史張忠偏聽</hi>
　　　<hi>丞輔之言而誣奏則朝廷之公論何如湖三老公乘興破折御史之奏而辨白則草茅之公論</hi>
　　　<hi>又何如幸而成帝聽之而尊得自明不然殆哉雖然漢之三老有益者三高帝發義帝喪則新</hi>
　　　<hi>城三老之言也武帝知戾太子寃則壺關三老之言也今成帝出王尊獄又湖三老之言也此</hi>
<pb n="KR4h0061_WYG_014-5a"/>
　　　<hi>皆朝廷諸臣所不及</hi>
　　　公乘興<hi>漢書尊行京兆尹事後為真凡三歲坐遇使者無禮御史大夫忠奏尊暴虐不</hi>
　　　　<hi>改外為大言倨嫚姍上尊坐免吏民多稱惜之湖三老公乘興等上書</hi>
尊治京兆功效日著往者南山盜賊阻山横行剽劫良<lb/>
民殺奉法吏道路不通城門至以警戒步兵校尉使逐<lb/>
捕暴師露衆曠日煩費不能禽制二卿坐黜羣盜寖彊<lb/>
吏氣傷沮流聞四方為國家憂當此之時有能捕斬不<lb/>
愛金爵重賞關内侯寛中使問所徵故司𨽻校尉王尊<lb/>
<pb n="KR4h0061_WYG_014-5b"/>
捕羣盜方略拜為諌大夫守京輔都尉行京兆尹事尊<lb/>
盡節勞心夙夜思職卑體下士厲奔北之吏起沮傷之<lb/>
氣二旬之間大黨震壊渠率效首賊亂蠲除民反農業<lb/>
拊循貧弱鉏耘豪彊長安宿豪大猾東市賈萬城西萭<lb/>
章翦張禁酒趙放<hi>萭音矩翦張禁酒趙放此二人作酒作翦之家</hi>杜陵楊章等<lb/>
皆通邪結黨挾養姦軌上干王法下亂吏治并兼役使<lb/>
侵漁小民為百姓豺狼更數二千石二十年莫能禽討<lb/>
尊以正法案誅皆伏其辜姦邪銷釋吏民説服尊撥劇<lb/>
<pb n="KR4h0061_WYG_014-6a"/>
整亂誅暴禁邪皆前所稀有名將所不及雖拜為真未<lb/>
有殊絶褒賞加於尊身今御史大夫奏尊傷害隂陽為<lb/>
國家憂無承用詔書之意靖言庸違象共滔天原其所<lb/>
以出御史丞楊輔故為尊書佐素行隂賊惡口不信好<lb/>
以刀筆陷人於法輔常醉過尊大奴利家利家捽搏其<lb/>
頰兄子閎拔刀欲剄之輔以故深怨疾毒欲傷害尊疑<lb/>
輔内懷怨恨外依公事建畫為此議傳致奏文浸潤加<lb/>
誣以復私怨昔白起為秦將東破韓魏南拔郢都應侯<lb/>
<pb n="KR4h0061_WYG_014-6b"/>
譛之賜死杜郵呉起為魏守西河而秦韓不敢犯䜛人<lb/>
間焉斥逐奔楚秦聽浸潤以誅良將魏信䜛言以逐賢<lb/>
守此皆偏聽不聰失人之患也臣等竊痛傷尊修身潔<lb/>
已砥節首公刺譏不憚將相誅惡不避豪彊誅不制之<lb/>
賊解國家之憂功著職修威信不廢此誠國家爪牙之<lb/>
吏折衝之臣今一旦無辜制於仇人之手傷於詆欺之<lb/>
文上不得以功除罪下不得䝉棘木之聽獨掩怨讎之<lb/>
偏奏被共工之大惡無所陳怨愬罪尊以京師廢亂羣<lb/>
<pb n="KR4h0061_WYG_014-7a"/>
盜並興選賢徵用起家為卿賊亂既除豪猾伏辜即以<lb/>
佞巧廢黜一尊之身三期之間乍賢乍佞豈不甚哉孔<lb/>
子曰愛之欲其生惡之欲其死是惑也浸潤之譛不行<lb/>
焉可謂明矣願下公卿大夫博士議郎定尊素行夫人<lb/>
臣而傷害隂陽死誅之罪也靖言庸違放殛之刑也審<lb/>
如御史章尊乃當伏觀闕之誅放於無人之域不得苟<lb/>
免及任舉尊者當獲選舉之辜不可但已即不如章飾<lb/>
文深詆以愬無罪亦宜有誅以懲䜛賊之口絶詐欺之<lb/>
<pb n="KR4h0061_WYG_014-7b"/>
路惟明主參詳使白黒分别<hi>書奏天子復以尊為徐州刺史</hi>
　　論封拜丁傅書<hi>愚曰賢臣以虚受爵禄為恥權臣以虚受爵禄為榮賢臣知有國權</hi>
　　　<hi>臣知有身也師丹目覩丁傅外家之侯心憤董賢幸臣之貴尚言官爵臣等以及親屬無功贈</hi>
　　　<hi>封干犯天怒借已諭人幾欲愧此三家者而奈何三家之不知愧也</hi>
　　　師丹<hi>本傳丹字仲公琅邪東武人哀帝即位為左將軍領尚書事遂為大司馬封高樂侯</hi>
　　　　<hi>月餘為大司空上少在國見成帝委政外家王氏僣盛常内邑邑即位多欲有所匡正封</hi>
　　　　<hi>拜丁傅奪王氏權丹自以師傅居三公位得信於上上書云云時綏和二年未改元</hi>
古者諒闇不言聽於冢宰三年無改於父之道前大行<lb/>
<pb n="KR4h0061_WYG_014-8a"/>
尸柩在堂而官爵臣等以及親屬赫然皆貴寵封舅為<lb/>
陽安侯皇后尊號未定豫封父為孔鄉侯出侍中王邑<lb/>
射聲校尉王邯等詔書比下變動政事<hi>比頻也</hi>卒暴無漸<lb/>
臣縱不能明陳大義復曽不能牢讓爵位相隨空受封<lb/>
侯增益陛下之過間者郡國多地動水出流殺人民日<lb/>
月不明五星失行此皆舉錯失中號令不定法度失理<lb/>
隂陽溷濁之應也臣伏惟人情無子年雖六七十猶博<lb/>
取<hi>娶</hi>而廣求孝成皇帝深見天命燭知至德<hi>燭照也至德指謂哀</hi>
<pb n="KR4h0061_WYG_014-8b"/>
<hi>帝</hi>以壯年克已立陛下為嗣先帝暴棄天下而陛下繼<lb/>
體四海安寧百姓不懼此先帝聖德當合天人之功也<lb/>
臣聞天威不違顔咫尺<hi>言帝若在前宜自肅懼</hi>願陛下深思先帝<lb/>
所以建立陛下之意且克已躬行以觀羣下之從化天<lb/>
下者陛下之家也肺附何患不富貴不宜倉卒先帝不<lb/>
量臣愚以為太傅陛下以臣託師傅故亡功德而備鼎<lb/>
足封大國加賜黄金位為三公職在左右<hi>左右助也讀曰佐佑</hi>不<lb/>
能盡忠補過而令庶人竊議災異數見此臣之大罪也臣<lb/>
<pb n="KR4h0061_WYG_014-9a"/>
不敢言乞骸骨歸於海濵恐嫌於偽誠慙負重責義不<lb/>
得不盡死<lb/>
　　論丁傅董賢書<hi>愚曰人君剛明則小人未足以害治人君昏愎則小人皆足以為亂</hi>
　　　<hi>西漢之亡其天數耶抑人為之耶哀帝憤王鳳之專而欲繼以丁傅厚丁傅之寵而又繼以董</hi>
　　　<hi>賢若此專擅不亡於外戚必亡於幸臣恐不待莽而後亡也昔班固賛竇嬰田蚡灌夫以為凶</hi>
　　　<hi>德參㑹噫若此丁傅董三人者真凶德參㑹也特蚡嬰三人遇武帝剛明故同歸於治丁傅三</hi>
　　　<hi>人遇哀帝昏愎則皆同歸於亂鮑宣所言切直上引天災下援生民死亡之事使哀帝果用其</hi>
　　　<hi>言退三人而用何武輩吾知大臣用事西漢尚延數紀何至有莽者出</hi>
<pb n="KR4h0061_WYG_014-9b"/>
　　　鮑宣<hi>本傳宣字子都渤海高城人宣少文多實時帝祖母傅太后欲稱尊號丞相孔光何</hi>
　　　　<hi>武師丹傅喜等執政議失傅太后指皆免官丁傅子弟進賢貴幸宣上書</hi>
竊見孝成皇帝時外親持權人人牽引所私以充塞朝<lb/>
廷妨賢人路濁亂天下奢泰亡度窮困百姓是以日蝕<lb/>
且十彗星四起危亡之徵陛下所親見也今奈何反覆<lb/>
劇於前乎朝臣亡有大儒骨鯁白首耆艾魁<hi>口賄反</hi>壘之<lb/>
士論議通古今喟然動衆心憂國如飢渴者臣未見也<lb/>
敦外親小童及幸臣董賢等在公門省户下陛下欲與<lb/>
<pb n="KR4h0061_WYG_014-10a"/>
此共<hi>恭</hi>承天地安海内甚難今世俗謂不智者為能謂<lb/>
智者為不能昔堯放四罪而天下服今除一吏而衆皆<lb/>
惑古刑人尚服今賞人反惑請寄為姦羣小日進國家<lb/>
空虚用度不足民流亡去城郭盜賊並起吏為殘賊歲<lb/>
増於前凡民有七亡隂陽不和水旱為災一亡也縣官<lb/>
重責更賦租稅二亡也貪吏並<hi>步浪反依也</hi>公受取不已三<lb/>
亡也豪彊大姓蠶食無厭四亡也苛吏繇役失農桑時<lb/>
五亡也部落鼓鳴男女遮迣<hi>列</hi>六亡也盜賊劫略取民<lb/>
<pb n="KR4h0061_WYG_014-10b"/>
財物七亡也七亡尚可又有七死酷吏敺<hi>一曰反擊也</hi>殺一<lb/>
死也治獄深刻二死也冤陷亡辜三死也盜賊横發四<lb/>
死也怨讎相殘五死也歲惡飢餓六死也時氣疾疫七<lb/>
死也民有七亡而無一得欲望國安誠難民有七死而<lb/>
無一生欲望刑措誠難此非公卿守相貪殘成化之所<lb/>
致邪羣臣幸得居尊官食重禄豈有肯加惻隠於細民<lb/>
助陛下流教化者邪志但在營私家稱<hi>尺孕反</hi>賔客為姦<lb/>
利而已以苟容曲從為賢以拱黙尸禄為智謂如臣宣<lb/>
<pb n="KR4h0061_WYG_014-11a"/>
等為愚陛下擢臣巖穴誠冀有益毫毛豈徒欲使臣美<lb/>
食大官重高門之地哉天下乃皇天之天下也陛下上<lb/>
為皇天子下為黎庶父母為天牧養元元視之當如一<lb/>
合尸鳩之詩今貧民菜食不厭衣又穿空父子夫婦不<lb/>
能相保誠可為酸鼻陛下不救將安所歸命乎柰何獨<lb/>
私養外親與幸臣董賢多賞賜以大萬數使奴從賔客<lb/>
漿酒霍肉<hi>視酒如漿視肉如霍霍豆葉也貧人茹之</hi>蒼頭廬兒皆用致富非<lb/>
天意也及汝昌侯傳商亡功而封夫官爵非陛下之官<lb/>
<pb n="KR4h0061_WYG_014-11b"/>
爵乃天下之官爵也陛下取非其官官非其人而望天<lb/>
說民服豈不難哉方陽侯孫寵宜陵侯息夫躬辯足以<lb/>
移衆彊可用獨立姦人之雄惑世尤劇者也宜以時罷<lb/>
退及外親幼童未通經術者皆宜令休就師傅急徵故<lb/>
大司馬傳喜使領外親故大司空何武師丹故丞相孔<lb/>
光故左將軍彭宣經皆更博士位皆歴三公智謀威信<lb/>
可建教化圖安危龔勝為司直郡國皆慎選舉三輔委<lb/>
輸官不敢為姦可大委任也陛下前以小不忍退武等<lb/>
<pb n="KR4h0061_WYG_014-12a"/>
海内失望陛下尚能容亡功德者甚衆曾不能忍武等<lb/>
邪治天下者當用天下之心為心不得自專快意而已<lb/>
也上之皇天見譴下之黎庶怨恨次有諫爭之臣陛下<lb/>
苟欲自薄而厚惡臣天下猶不聽也臣雖愚戇獨不知<lb/>
多受禄賜美食大官廣田宅厚妻子不與惡人結仇怨<lb/>
以安身邪誠迫大義官以諫爭為職不敢不竭愚惟陛<lb/>
下少留神明覽五經之文厚聖人之至意深思天下之<lb/>
戒臣宣呐鈍於辭不勝惓惓盡死節而已<lb/>
<pb n="KR4h0061_WYG_014-12b"/>
　　論董賢書<hi>愚曰漢之幸臣始於鄧通而盛於董賢鄧通遇文帝是以其惡不多見董賢處</hi>
　　　<hi>哀帝故其惡愈多積若鮑宣所言雖以擯賢實以全賢也惜帝不能從耳嗚呼哀帝之賢難望</hi>
　　　<hi>文帝董賢之權過於鄧通若通猶不免死賢之死宜哉</hi>
　　　鮑宣<hi>本傳時郡國地震民訛言行籌明年正月朔日蝕上乃徵孔光免孫寵息夫躬罷侍</hi>
　　　　<hi>中諸曹黄門郎數十人宣復上書云云時元壽元年</hi>
陛下父事天母事地子養黎民即位以來父虧明母震<lb/>
動子訛言相驚恐今日蝕於三始誠可畏懼小民正月<lb/>
朔日尚恐毁敗器物何况於日虧乎陛下深内自責避<lb/>
<pb n="KR4h0061_WYG_014-13a"/>
正殿舉直言求過失罷退外親及旁仄素餐之人徵拜<lb/>
孔光為光禄大夫發覺孫寵息夫躬過惡免官遣就國<lb/>
衆庶歙然莫不說喜天人同心人心說則天意解矣乃<lb/>
二月丙戌白虹虷日連隂不雨此天有憂結未解民有<lb/>
怨望未塞者也侍中駙馬都尉董賢本無葭莩之親但<lb/>
以令色諛言而進賞賜無度竭盡府藏並合三第尚以<lb/>
為小復壊暴室賢父子坐使天子使者將作治第行夜<lb/>
吏卒皆得賞賜上冢有會輒太官為供海内貢獻當養<lb/>
<pb n="KR4h0061_WYG_014-13b"/>
一君今反盡之賢家豈天意與民意邪天不可久負厚<lb/>
之如此反所以害之也誠欲哀賢宜為謝過天地解讎<lb/>
海内免遣就國收乘輿器物還之縣官如此可以父子<lb/>
終其性命不者海内之所仇未有得久安者也<hi>非特忠於哀帝</hi>
<hi>亦忠於董氏也</hi>孫寵息夫躬不宜居國可皆免以視天下復徵<lb/>
何武師丹彭宣傅喜曠然使民易視以應天心建立大<lb/>
政以興太平之端高門去省户數十步求見出入二年<lb/>
未省欲使海瀕仄陋自通逺矣願賜數刻之間極竭毣<lb/>
<pb n="KR4h0061_WYG_014-14a"/>
毣之思退入三泉死亡所恨<hi>上感大異納宣言徵何武彭宣旬月皆復為三公拜</hi>
<hi>宣為司隸</hi>
　　論傅喜書<hi>愚曰處貴戚之交難也智者惟恐不退愚者惟恐不進故智氏之愎而輔果逃</hi>
　　　<hi>武氏之横而攸緒平一隠離羣而立於獨是非有高世之見不能也高武侯傅喜於傅太后為</hi>
　　　<hi>親屬太后欲與政事則爭欲稱尊號則又爭皆無一豪私念寧受䇿免而不阿附寧遣就國而</hi>
　　　<hi>不怨誹與諸傅驕奢貪進者不同他日王莽加害丁傅之家而喜獨全者非幸也宜也</hi>
　　　何武<hi>本傳喜哀帝祖母定陶傳太后從父弟好學有志行哀帝即位遷右將軍傅太后始</hi>
　　　　<hi>與政事太后不欲令喜輔政上於是賜喜黄金百斤上將軍印綬以光禄大夫養病大司</hi>
<pb n="KR4h0061_WYG_014-14b"/>
　　　　<hi>空何武尚書令唐林皆上書</hi>
喜行義修絜忠誠憂國内輔之臣也今以寢病一旦遣<lb/>
歸衆庶失望皆曰傅氏賢子以論議不合於定陶太后<lb/>
故退百寮莫不為國恨之忠臣社稷之衛魯以季友治<lb/>
亂<hi>謂季氏亡則魯不昌</hi>楚以子玉輕重<hi>謂楚殺子玉而晉侯喜可知</hi>魏以無忌<lb/>
折衝項以范増存亡故楚跨有南土帶甲百萬鄰國不<lb/>
以為難子玉為將則文公側席而坐及其死也君臣相<lb/>
慶百萬之衆不如一賢故秦行千金以間亷頗<hi>趙孝成王七年</hi>
<pb n="KR4h0061_WYG_014-15a"/>
<hi>秦與趙兵相距長平趙將亷頗固壁不戰秦乃使人反間於趙曰秦之所惡獨畏趙奢之子趙括為將耳趙王</hi>
<hi>信之因以括為代亷頗而括軍遂敗數十萬之衆降秦秦皆阬之</hi>漢散萬金以疏亞父<lb/>
喜立於朝陛下之光煇傳氏之廢興也<hi>傅喜顯則傅氏興其廢亦如之</hi>
<hi>上亦自重之明年正月乃拜喜為大司馬封高武侯</hi>
　　上訟陳湯書<lb/>
　　　耿育<hi>漢書湯言黑龍非時出當復發民徙昌陵事免為庶人徙燉煌燉煌太守奏湯前親</hi>
　　　　<hi>誅郅支單于威行外國不宜近邊塞詔徙安定議郎耿育上書</hi>
延壽湯為聖漢揚鈎深致遠之威雪國家累年之恥討<lb/>
<pb n="KR4h0061_WYG_014-15b"/>
絶域不羈之君係萬里難制之虜豈有比哉先帝嘉之<lb/>
仍下明詔宣著有功改年垂厯傳之無窮應是南郡獻<lb/>
白虎邊垂無警備㑹先帝寢疾然猶垂意不忘數使尚<lb/>
書責問丞相趣立其功獨丞相匡衡排而不予封延壽<lb/>
湯數百户此功臣戰士所以失望也孝成皇帝承建業<lb/>
之基乘征伐之威兵革不動國家無事而大臣傾邪䜛<lb/>
佞在朝曽不深維本末之難以防未然之戒欲專主威<lb/>
排妒有功使湯塊然被冤拘囚不能自明卒以無罪老<lb/>
<pb n="KR4h0061_WYG_014-16a"/>
棄燉煌正當西域通道令威名折衝之臣旋踵及身復<lb/>
為郅支遺虜所笑誠可悲也至今奉使外蠻者未嘗不<lb/>
陳郅支之誅以揚漢國之盛夫援人之功以懼敵棄人<lb/>
之身以快䜛豈不痛哉且安不忘危盛必慮衰今國家<lb/>
素無文帝累年節儉富饒之畜又無武帝薦延梟俊禽<lb/>
敵之臣獨有一陳湯耳假使異世不及陛下尚望國家<lb/>
追録其功封表其墓以勸後進也湯幸得身當聖世功<lb/>
曾未久反聽邪臣鞭逐斥遠使亡逃分竄死無處所遠<lb/>
<pb n="KR4h0061_WYG_014-16b"/>
覽之士莫不計度以為湯功累世不可及而湯過人情<lb/>
所有湯尚如此雖復破絶筋骨暴露形骸猶復制於脣<lb/>
舌為嫉妒之臣所係虜耳此臣所以為國家尤戚戚也<lb/>
　　論王氏書<hi>西山真氏曰成帝初即位以元舅王鳳為大司馬大將軍領尚書事建始元年</hi>
　　　<hi>正月封舅王崇為安成侯商根立逢時關内侯米幾有黄霧四塞之變諌大夫楊興等以為隂</hi>
　　　<hi>盛陽㣲之氣而歸咎於太后諸弟無功而侯時王氏之權未盛故雖傾邪如楊興猶能誦言之</hi>
　　　<hi>其後用事旣久名儒如杜欽谷永大臣如張禹不惟不敢言且隂附而為說考其始末惟劉向</hi>
　　　<hi>以同姓之卿豤豤言之至於三四而近臣如王章至數鳳之罪觸死而不顧向與章固賢然皆</hi>
<pb n="KR4h0061_WYG_014-17a"/>
　　　<hi>職分所當言也福遠方一尉耳乃亦昌言之無所忌至莽顓政又能超然遠逝以全其身高風</hi>
　　　<hi>竣節千載而下猶使人興敬其視欽永張禹輩直蟯蚘糞壤爾何足道哉何足道哉○愚曰人</hi>
　　　<hi>處權臣柄政之時而言者未有不死王章之於王鳳是也獨劉向與梅福幸而不死夫劉向宗</hi>
　　　<hi>室遺老也其勢親而易梅福州縣小尉也其位卑而難帝雖未用其言而亦不加罪鳳亦不敢</hi>
　　　<hi>加禍者終其身鳳其猶畏宗臣畏公議歟</hi>
　　　梅福<hi>本傳福字子真九江夀春人時成帝委任大將軍王鳳鳳專執擅朝京兆尹王章素</hi>
　　　　<hi>忠直譏刺鳯為鳳所誅王氏寖盛災異數見羣下莫敢正言福上書云云時永始三年</hi>
臣聞箕子徉狂於殷而為周陳洪範叔孫通遁秦歸漢<lb/>
<pb n="KR4h0061_WYG_014-17b"/>
制作儀品夫叔孫先非不忠也箕子非疏其家而畔親<lb/>
也不可為言也昔高祖納善若不及從諌若轉圜聽言<lb/>
不求其能舉功不考其素陳平起於亡命而為謀主韓<lb/>
信拔於行陳而建上將故天下之士雲合歸漢爭進竒<lb/>
異知者竭其䇿愚者盡其慮勇士極其節怯夫勉其死<lb/>
合天下之知并天下之威是以舉秦如鴻毛取楚若拾<lb/>
遺此高祖所以無敵於天下也孝文皇帝起於代谷非<lb/>
有周召之師伊吕之佐也循高祖之法加以恭儉當此<lb/>
<pb n="KR4h0061_WYG_014-18a"/>
之時天下幾平繇是言之循高祖之法則治不循則亂<lb/>
何者秦為亡道削仲尼之迹滅周公之軌壊井田除五<lb/>
等禮廢樂崩王道不通故欲行王道者莫能致其功也<lb/>
孝武皇帝好忠諌說至言出爵不待廉茂慶賜不須顯<lb/>
功是以天下布衣各厲志竭精以赴闕廷自衒鬻者不<lb/>
可勝數漢家得賢於此為盛使孝武皇帝聽用其計升<lb/>
平可致於是積尸暴骨快心胡越故淮南王安縁間而<lb/>
起所以計慮不成而謀議泄者以衆賢聚於本朝故其<lb/>
<pb n="KR4h0061_WYG_014-18b"/>
大臣勢陵不敢和從也方今布衣迺窺國家之隙見間<lb/>
而起者蜀郡是也<hi>成帝鴻嘉中廣漢男子鄭躬等反是也</hi>及山陽亡徒蘇<lb/>
令之羣蹈藉名都大郡求黨與索隨和<hi>求索與己和及隨己者</hi>而<lb/>
亡逃匿之意此皆輕量大臣亡所畏忌國家之權輕故<lb/>
匹夫欲與上爭衡也士者國之重器得士則重失士則<lb/>
輕詩云濟濟多士文王以寧廟堂之議非草茅所當言<lb/>
也臣誠恐身塗野草尸并卒伍故數上書求見輒報罷<lb/>
臣聞齊桓之時有以九九見者桓公不逆欲以致大也<lb/>
<pb n="KR4h0061_WYG_014-19a"/>
<hi>九九筭術若今九章五曹之輩</hi>今臣所言非特九九也陛下距臣者三<lb/>
矣此天下士所以不至也昔秦武王好力任鄙叩關自<lb/>
鬻繆公行伯繇余歸德今欲致天下之士民有上書求<lb/>
見者輒使詣尚書問其所言言可采取者秩以升斗之<lb/>
禄賜以一束之帛若是則天下之士發憤懣吐忠言嘉<lb/>
謀日聞於上天下條貫國家表裏爛然可睹矣夫以四<lb/>
海之廣士民之數能言之類至衆多也然其雋傑指世<lb/>
陳政言成文章質之先聖而不繆施之當世合時務若<lb/>
<pb n="KR4h0061_WYG_014-19b"/>
此者亦亡幾人故爵禄束帛者天下之底石高祖所以<lb/>
厲世摩鈍也孔子曰工欲善其事必先利其器至秦則<lb/>
不然張誹謗之罔以為漢敺除倒持泰阿授楚其柄故<lb/>
誠能勿失其柄天下雖有不順莫敢觸其鋒此孝武皇<lb/>
帝所以辟地建功為漢世宗也今不循伯者之道迺欲<lb/>
以三代選舉之法取當世之士猶察伯樂之圖求麒驥<lb/>
於市而不可得亦已明矣故高祖棄陳平之過而獲其<lb/>
謀晉文召天王齊桓用其讎亡益於時不顧逆順此所<lb/>
<pb n="KR4h0061_WYG_014-20a"/>
謂伯道者也一色成體謂之醇白黑雜合謂之駮欲以<lb/>
承平之法治暴秦之緒猶以鄉飲酒之禮理軍市也今<lb/>
陛下旣不納天下之言又加戮焉夫䳒<hi>音縁䲭也</hi>鵲遭害則<lb/>
仁鳥増逝愚者䝉戮則知士深退間者愚民上疏多觸<lb/>
不急之法或下廷尉而死者衆自陽朔以來天下以言<lb/>
為諱<hi>陽朔元年王章下獄死</hi>朝廷尤甚羣臣皆承順上指莫有執<lb/>
正何以明其然也取民所上書陛下之所善試下之廷<lb/>
尉廷尉必曰非所宜言大不敬以此卜之一矣故京兆<lb/>
<pb n="KR4h0061_WYG_014-20b"/>
尹王章資質忠直敢面引廷爭孝元皇帝擢之以厲具<lb/>
臣而矯曲朝<hi>具臣具位之臣無益者也矯正也</hi>及至陛下戮及妻子且<lb/>
惡惡止其身王章非有反畔之辜而殃及家折直士之<lb/>
節結諌臣之舌羣臣皆知其非然不敢爭天下以言為<lb/>
戒最國家之大患也願陛下循高祖之軌杜亡秦之路<lb/>
數御十月之歌留意亡逸之戒除不急之法下亡諱之<lb/>
詔博覽兼聽謀及疏賤令深者不隠遠者不塞所謂辟<lb/>
四門明四目也且不急之法誹謗之㣲者也往者不可<lb/>
<pb n="KR4h0061_WYG_014-21a"/>
及來者猶可追方今君命犯而主威奪<hi>謂大臣犯君之命</hi>外戚<lb/>
之權日以益隆陛下不見其形願察其景建始以來日<lb/>
食地震以率言之三倍春秋水災亡與比數隂盛陽㣲<lb/>
金鐵為飛此何景也<hi>河平二年沛郡鐵官鑄鐵如星飛上去權臣用事之象</hi>漢興<lb/>
以來社稷三危吕霍上官皆母后之家也親親之道全<lb/>
之為右當與之賢師良傅教以忠孝之道今迺尊寵其<lb/>
位授以魁柄使之驕逆至於夷滅此失親親之大者也<lb/>
自霍光之賢不能為子孫慮故權臣易世則危<hi>按魯三家晉六</hi>
<pb n="KR4h0061_WYG_014-21b"/>
<hi>卿漢曺氏魏司馬氏皆秉權至於再世之後遂以篡國蓋勢成而附者衆故也福之言信有㫖哉</hi>書曰<lb/>
毋若火始庸庸勢陵於君權陵於主然後防之亦無及<lb/>
已<hi>上遂不納至元始中王莽顓政福一朝棄妻子去九江至今傳以為仙其後人有見福於㑹稽者變名姓</hi>
<hi>為呉市門卒云</hi>
　　請封孔子後書<hi>愚曰天下事惟觸權臣之憤者言雖公而難行惟合權臣之意者言</hi>
　　　<hi>雖私而必用夫周封四代之後而興秦滅六國之後而亡此天下不易之理也若以孔氏為殷</hi>
　　　<hi>後比之周子南君萬萬不侔匡衡言之而不行梅福言之而不納嗚呼梅福觸王鳳於前而欲</hi>
　　　<hi>獻謀於後其不納宜也異時漢立殷後卒用孔氏葢斷斷不可易但福之言不合於鳳故爾</hi>
<pb n="KR4h0061_WYG_014-22a"/>
　　　梅福<hi>本傳成帝久亡繼嗣福以為宜建三統封孔子之世以為殷後復上書</hi>
臣聞不在其位不謀其政政者職也位卑而言高者罪<lb/>
也越職觸罪危言世患雖伏質横分臣之願也<hi>伏質斬刑也横</hi>
<hi>分謂身首分離</hi>守職不言没齒身全死之日尸未腐而名滅雖<lb/>
有景公之位伏櫪千駟臣不貪也故願一登文石之陛<lb/>
涉赤墀之塗當户牖之法坐<hi>户牖之間謂之扆言負扆也法坐正坐也聽朝之處</hi>
<hi>猶言法宫法駕也</hi>盡平生之愚慮亡益於時有遺於世<hi>遺留也</hi>此<lb/>
臣寢所以不安食所以忘味也願陛下深省臣言臣聞<lb/>
<pb n="KR4h0061_WYG_014-22b"/>
存人所以自立也壅人所以自塞也善惡之報各如其<lb/>
事昔者秦滅二周夷六國隠士不顯佚民不舉絶三統<lb/>
滅天道是以身危子殺厥孫不嗣<hi>身為燕丹張良所謀子二世見殺孫謂子</hi>
<hi>嬰</hi>所謂壅人以自塞者也故武王克殷未下車存五帝<lb/>
之後封殷於宋紹夏於杞<hi>謂封黄帝之後於薊帝堯之後於祝帝舜之後於陳並杞</hi>
<hi>宋是為五帝</hi>明著三統示不獨有也是以姬姓半天下遷廟<lb/>
之主流出於户所謂存人以自立者也今成湯不祀殷<lb/>
人亡後陛下繼嗣久㣲殆為此也春秋經曰宋殺其大<lb/>
<pb n="KR4h0061_WYG_014-23a"/>
夫穀梁傳曰其不稱名姓以其在祖位尊之也<hi>事在僖二十五</hi>
<hi>年穀梁所云在祖位者謂孔子本宋孔父之後防叔奔魯遂為魯人今宋所殺者亦孔父之後留在宋者於孔</hi>
<hi>子為祖列故尊而不名也</hi>此言孔子故殷後也雖不正統封其子孫<lb/>
以為殷後禮亦宜之何者諸侯奪宗聖庶奪適<hi>奪宗始封之君</hi>
<hi>尊為諸侯則奪其舊為宗子之事也奪適文王舍伯邑考而立武王是也孔子雖庶可為殷後適讀曰嫡</hi>傳<lb/>
曰賢者子孫宜有土而况聖人又殷之後哉昔成王以<lb/>
諸侯禮葬周公而皇天動威雷風著災今仲尼之廟不<lb/>
出闕里孔氏子孫不免編户<hi>列為庶人也</hi>以聖人而歆匹夫<lb/>
<pb n="KR4h0061_WYG_014-23b"/>
之祀非皇天之意也今陛下誠能據仲尼之素功以封其<lb/>
子孫則國家必獲其福又陛下之名與天亡極何者追<lb/>
聖人素功封其子孫未有法也後聖必以為則不滅之<lb/>
名可不勉哉<lb/>
　　諌不受單于朝書<hi>愚曰甚哉處夷狄之難也漢哀帝建平四年單于請朝不受之</hi>
　　　<hi>則失其心受之則費其財是故公卿所言與雄不同姑以宣帝甘露之賜觀之金珠車馬之費</hi>
　　　<hi>勿論也當是時錦繡綺縠雜帛止八千匹至建平則加至三萬匹絮止八千斤至建平則加至</hi>
　　　<hi>三萬斤又加賜衣三百襲哀帝之世力不如宣帝費則四倍於宣帝雖獲柔逺之虚名深費國</hi>
<pb n="KR4h0061_WYG_014-24a"/>
　　　<hi>家之實力酌而處之既不卻其朝又從裁其賜揚雄似欠一言而漢庭公卿亦無以處此吾故</hi>
　　　<hi>曰區處之難</hi>
　　　揚雄<hi>漢書建平四年單于上書願朝五年時哀帝被疾或言匈奴從上游來厭人自黄龍</hi>
　　　　<hi>竟寕時單于朝中國輒有大故由是難之以問公卿亦以為虚費府帑可且勿許單于使</hi>
　　　　<hi>辭去未發黄門郎揚雄上書云云</hi>
臣聞六經之治貴於未亂兵家之勝貴於未戰二者皆<lb/>
㣲<hi>㣲謂精㣲</hi>然而大事之本不可不察也今單于上書求朝<lb/>
國家不許而辭之臣愚以為漢與匈奴從此隙矣夫北<lb/>
<pb n="KR4h0061_WYG_014-24b"/>
地之狄五帝所不能臣三王所不能制其不可使隙甚<lb/>
明臣不敢遠稱請引秦以來明之以秦始皇之彊䝉恬<lb/>
之威帶甲四十餘萬然不敢窺西河迺築長城以界之<lb/>
㑹漢初興以高祖之威靈三十萬衆困於平城士或七<lb/>
日不食時竒譎之士石畫之臣甚衆<hi>石言堅固如石畫計䇿也</hi>卒其<lb/>
所以脫者世莫得而言也<hi>卒終也莫得而言謂自免之計其事醜惡故不傳</hi>又<lb/>
高皇后常忿匈奴羣臣庭議樊噲請以十萬衆横行匈<lb/>
奴中季布曰噲可斬也妄阿順㫖於是大臣權書遺之<lb/>
<pb n="KR4h0061_WYG_014-25a"/>
然後匈奴之結解中國之憂平及孝文時匈奴侵暴北<lb/>
邊候騎至雍甘泉京師大駭發三將軍屯細栁棘門霸<lb/>
上以備之數月迺罷孝武即位設馬邑之權欲誘匈奴<lb/>
使韓安國將三十萬衆徼於便墬<hi>古地字徼要也</hi>匈奴覺之而<lb/>
去徒費財勞師一虜不可得見况單于之面乎其後深<lb/>
惟社稷之計規恢萬載之䇿迺大興師數十載使衛青<lb/>
霍去病操兵前後十餘年於是浮西河絶大幕破寘顔<lb/>
襲王庭窮極其地追奔逐北封狼居胥山禪於姑衍以<lb/>
<pb n="KR4h0061_WYG_014-25b"/>
臨瀚海虜名王貴人以百數自是之後匈奴震怖益求<lb/>
和親然而未肯稱臣也且夫前世豈樂傾無量之費役<lb/>
無罪之人快心於狼望之北哉<hi>匈奴中地名</hi>以為不壹勞者<lb/>
不久佚不暫費者不永寧是以忍百萬之師以摧餓虎<lb/>
之喙運府庫之財填盧山之壑而不悔也<hi>喙口也盧山匈奴中山</hi>
至本始之初匈奴有桀心欲掠烏孫侵公主迺發五將<lb/>
之師十五萬騎獵其南而長羅侯以烏孫五萬騎震其<lb/>
西皆至質而還<hi>質信也謂所期處</hi>時鮮有所獲徒奮揚威武明<lb/>
<pb n="KR4h0061_WYG_014-26a"/>
漢兵若風雷耳雖空行空反尚誅兩將軍故北狄不服<lb/>
中國未得高枕安寢也逮至元康神爵之間大化神明<lb/>
鴻恩博洽而匈奴内亂五單于爭立日逐呼韓邪攜國<lb/>
歸死扶伏稱臣<hi>伏音蒲北反</hi>然尚羈縻之計不顓制<hi>專制謂以為臣妾</hi>
自此之後欲朝者不距不欲者不彊何者外國天性忿<lb/>
鷙形容魁健負力怙氣難化以善易𨽻以惡其彊難詘<lb/>
其和難得故未服之時勞師逺攻傾國殫貨伏尸流血<lb/>
破堅拔敵如彼之難也旣服之後慰薦撫循交接賂遺<lb/>
<pb n="KR4h0061_WYG_014-26b"/>
威儀俯仰如此之備也往時嘗屠大宛之城蹈烏桓之<lb/>
壘探姑繒之壁<hi>姑繒西南夷種</hi>藉蕩姐之場<hi>羌屬也藉猶蕩也姐音紫</hi>艾朝<lb/>
鮮之旃拔兩越之旗<hi>艾讀曰刈刈絶也</hi>近不過旬月之役逺不<lb/>
離二時之勞<hi>離歴也三月為一時</hi>固已犂其庭掃其閭<hi>犂耕也</hi>郡縣<lb/>
而置之雲徹席巻後無餘菑惟北狄為不然真中國之<lb/>
堅敵也三垂比之懸矣前世重之茲甚未易可輕也今<lb/>
單于歸義懷款誠之心欲離其庭陳見於前此乃上世<lb/>
之遺策神靈之所想望國家雖費不得已者也柰何距<lb/>
<pb n="KR4h0061_WYG_014-27a"/>
以來厭之辭疏以無日之期消往昔之恩開將來之隙<lb/>
夫款而隙之使有恨心負前言縁往辭<hi>言單于因縁往昔和好之辭以</hi>
<hi>怨漢</hi>歸怨於漢因以自絶終無北面之心威之不可諭之<lb/>
不能焉得不為大憂乎夫明者視於無形聰者聽於無<lb/>
聲誠先於未然即䝉恬樊噲不復施棘門細栁不復備<lb/>
馬邑之策安所設衞霍之功何得用五將之威安所震<lb/>
<hi>先於未然謂計策素定禦難折衝</hi>不然壹有隙之後雖智者勞心於内<lb/>
辯者轂擊於外<hi>轂擊言使車交馳其轂相擊</hi>猶不若未然之時也且<lb/>
<pb n="KR4h0061_WYG_014-27b"/>
往者圖西域制車師置城都護三十六國費歲以大萬<lb/>
計者豈為康居烏孫能踰白龍堆而宼西邊哉<hi>龍堆形如土龍</hi>
<hi>身無頭有尾髙大者二三丈埤者丈餘皆東北向相似也在西域中</hi>迺以制匈奴也夫百<lb/>
年勞之一日失之費十而愛一臣竊為國不安也惟陛<lb/>
下少留意於未亂未戰以遏邊萌之禍<hi>書奏天子寤焉召還匈奴使者</hi>
<hi>更報單于書而許之</hi>
　　諌伐匈奴書<hi>西山真氏曰此篇係諫王莽尤所謂三䇿蓋上世不闕    征之其上也</hi>
　　　<hi>然周宣之世戎狄内侵豈容不征之及境而返不勞師深入似亦未可謂非上策也尤之論五</hi>
<pb n="KR4h0061_WYG_014-28a"/>
　　　<hi>難當矣而其終也又欲深入霆擊以創艾之此又何策邪且莽以無道而致夷狄之叛尤未嘗</hi>
　　　<hi>一言及此而顓論用兵利害莽固不足為言然尤以漢臣而甘心事莽其又何說耶</hi>
　　　嚴尤<hi>漢書莽新即位怙府庫之富欲立威迺拜十二部將軍發郡國勇士武庫精兵各有</hi>
　　　　<hi>所屯守轉委輸於邊議滿三十萬衆齎三百日糧同時十道並出窮追匈奴内之于丁令</hi>
　　　　<hi>因分其地立呼韓邪十五子莽將嚴尤諫云云</hi>
臣聞匈奴為害所從來久矣未聞上世有必征之者也<lb/>
後世三家周漢秦征之然皆未有得上策者也周得中<lb/>
策漢得下策秦無策焉當周宣王時獫狁内侵至于涇<lb/>
<pb n="KR4h0061_WYG_014-28b"/>
陽命將征之盡境而還其視戎狄之侵譬猶蟁蝱之螫<lb/>
毆之而已故天下稱明是為中策漢武帝選將練兵約<lb/>
齎輕糧深入逺戍雖有克獲之功胡輟報之兵連禍結<lb/>
三十餘年中國罷耗匈奴亦創艾而天下稱武是為下<lb/>
策秦始皇不忍小恥而輕民力築長城之固延袤萬里<lb/>
轉輸之行起於負海疆境既完中國内竭以喪社稷是<lb/>
為無策今天下遭陽九之戹比年饑饉西北邊尤甚發<lb/>
三十萬衆具三百日糧東援海代南取江淮然後乃備<lb/>
<pb n="KR4h0061_WYG_014-29a"/>
計其道里一年尚未集合兵先至者聚居暴露師老械<lb/>
弊勢不可用此一難也邊旣空虚不能奉軍糧内調郡<lb/>
國不相及屬此二難也計一人三百日食用糒十八斛<lb/>
非牛力不能勝牛又當自齎食加二十斛重矣胡地沙<lb/>
鹵多乏水草以往事揆之軍出未滿百日牛必物故且<lb/>
盡餘糧尚多人不能負此三難也胡地秋冬甚寒春夏<lb/>
甚風多齎鬴鍑薪炭重不可勝<hi>鍑釡之大口也鬴古釡字鍑音富</hi>食糒<lb/>
飲水以歴四時師有疾疫之憂是故前世伐胡不過百<lb/>
<pb n="KR4h0061_WYG_014-29b"/>
日非不欲久勢力不能此四難也輜重自隨則輕銳者<lb/>
少不得疾行虜徐遁逃勢不能及幸而逢虜又累輜重<lb/>
如遇險阻銜尾相隨<hi>銜馬銜也尾馬尾也言前後單行不得並驅</hi>虜要遮前<lb/>
後危殆不測此五難也大用民力功不可必立臣伏憂<lb/>
之今旣發兵宜縱先至者令臣尤等深入霆擊且以創<lb/>
艾胡虜<hi>莽不聽尤言轉兵轂如故天下騷動</hi>
　<lb/>
　文選補遺巻十四<lb/>
</p>
<p>
</p>
  </div>
</body>
</text>
</TEI>
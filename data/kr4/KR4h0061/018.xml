<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文選補遺巻十八</head> <lb/>
    <p>
<pb n="KR4h0061_WYG_018-1a"/>
欽定四庫全書<lb/>
　文選補遺巻十八<lb/>
　　　　　　　　　　　　元　陳仁子　輯<lb/>
　對<hi>愚曰君有所疑則問臣承所問則對當婉而正無狥而諂世之得失成敗係此一言何可輕哉備論</hi>
　　<hi>於此</hi>
　　定都關中對<hi>愚曰成王營洛邑曰有德易以興無德易以亡此古人公天下之説也婁</hi>
　　　<hi>敬勸高帝都關中曰被山帶河四塞之固此後世私天下之説也其是其非固人所共知也特</hi>
　　　<hi>敬之言有未及者則弗知焉為敬者盍曰洛陽之都道里均貢賦便居中而合天下之勢時則</hi>
<pb n="KR4h0061_WYG_018-1b"/>
　　　<hi>利於周之封建關中之都形勢强山河固居險而握天下之勢時則利於秦之郡縣陛下居今</hi>
　　　<hi>欲為秦之郡縣乎欲為周之封建乎其必有所擇於斯矣而乃但以建瓴譬之使後世不務德</hi>
　　　<hi>而務險者又得斯言以藉口敬其得為至論乎</hi>
　　　婁敬<hi>本傳婁敬齊人也虞將軍入言上上召見賜食已而問敬敬説曰</hi>
陛下都雒陽豈欲與周室比隆哉上曰然敬曰陛下取<lb/>
天下與周異周之先自后稷堯封之邰<hi>吐財反邰邑名也即今武功故</hi>
<hi>城是其處</hi>積德絫善十餘世公劉避桀居豳太王以狄伐故<lb/>
去豳杖馬箠去居歧國人爭歸之及文王為西伯斷虞<lb/>
<pb n="KR4h0061_WYG_018-2a"/>
芮訟<hi>二國爭田見文王之德而自和也虞今虞州是也芮今芮城縣是也</hi>始受命吕望伯<lb/>
夷自海濵來歸之武王伐紂不期而㑹孟津上八百諸<lb/>
侯遂滅殷成王即位周公之屬傅相焉乃營成周都雒<lb/>
以為此天下中諸侯四方納貢職道里鈞矣有德則易<lb/>
以王無德則易以亡凡居此者欲令務以德致人不欲<lb/>
阻險令後世驕奢以虐民也及周之衰分而為二天下<lb/>
莫朝周周不能制非德薄形勢弱也今陛下起豐沛收<lb/>
卒三千人以之徑往巻蜀漢定三秦與項籍戰滎陽大戰<lb/>
<pb n="KR4h0061_WYG_018-2b"/>
七十小戰四十使天下之民肝腦塗地父子暴骸中野<lb/>
不可勝數哭泣之聲不絶傷夷者未起<hi>夷創也</hi>而欲比隆<lb/>
成康之時臣竊以為不侔矣且夫秦地被山帶河四塞<lb/>
以為固卒然有急百萬之衆可具因秦之故資甚美膏<lb/>
腴之地此所謂天府<hi>府聚也萬物所聚</hi>陛下入關而都之山東<lb/>
雖亂秦故地可全而有也夫與人鬭不搤其亢拊其背<lb/>
未能全勝<hi>亢喉嚨音罔搤與㧖同捉持也</hi>今陛下入關而都按秦之故此<lb/>
亦搤天下之亢而拊其背也<hi>高帝問羣臣羣臣皆山東人爭言周王數百年秦二</hi>
<pb n="KR4h0061_WYG_018-3a"/>
<hi>世則亡不如都周上疑未能决及留侯明言入關便即日駕西都關中於是上曰本言都秦地者婁敬婁者劉</hi>
<hi>也賜姓劉氏拜爲郎中號曰奉春君</hi>
　　聞樂對<hi>愚曰君臣所以相維者分而已上定其分則不至於亂下安其分則不至於怨故同</hi>
　　　<hi>一封建也周封建而無患漢封建而有患非封建有利有不利也周之制立而其分明漢無制</hi>
　　　<hi>而其分淆故也使當漢世上定其分何至於呉楚七國之削而亂下安其分何至中山靖王之</hi>
　　　<hi>對而怨當時朝議但知土地可削與不可削恩寵可密與不可密古制不復大分不明怨叛之</hi>
　　　<hi>迭興也宜哉</hi>
　　　中山靖王<hi>武帝初即位大臣懲七國事議者多寃晁錯皆以諸侯泰强欲稍侵削數</hi>
<pb n="KR4h0061_WYG_018-3b"/>
　　　　<hi>奏暴其過惡諸侯王自以骨肉至親今或無罪爲臣下所侵辱有司笞服其臣使證其君</hi>
　　　　<hi>建元三年代王登長沙王發中山王勝濟川王明來朝天子置酒勝聞樂聲而泣問其故</hi>
　　　　<hi>勝對曰</hi>
臣聞悲者不可爲絫欷思者不可爲歎息<hi>聞欷歎之聲則悲思益甚</hi>
故髙漸離擊筑易水之上荆軻爲之低而不食<hi>燕太子丹遣荆</hi>
<hi>軻刺秦王賔客祖於易水之上漸離撃筑士皆垂泣荆卿不能復食</hi>雍門子壹㣲吟孟嘗<lb/>
君爲之於邑<hi>齊之賢者居雍門因以爲號善鼓琴見孟嘗君先說萬歲之後髙臺旣已顚曲池又</hi>
<hi>已平墳墓生荆棘牧豎遊其上孟嘗亦如是乎孟嘗君喟然歎息也於邑短氣貌</hi>今臣心結日<lb/>
<pb n="KR4h0061_WYG_018-4a"/>
久聞㓜眇之聲不知涕泣之横集也<hi>㓜一笑反眇音妙精微也</hi>夫衆<lb/>
喣漂山<hi>喣吹喣也</hi>聚蟁成雷朋黨執虎十夫橈椎<hi>橈曲也</hi>是以<lb/>
文王拘於羑里孔子阨於陳蔡此乃烝庶之成風増積<lb/>
之生害也<hi>烝庶謂衆人也</hi>臣身逺與寡莫爲之先衆口鑠金積<lb/>
毁銷骨叢輕折軸羽翮飛肉紛驚逢羅澘然出涕臣聞<lb/>
白日曬光幽隱皆照明月曜夜蟁蝱宵見然雲烝列布<lb/>
杳㝠晝昏塵埃抪覆昧不見泰山<hi>抪音鋪布散也</hi>何則物有蔽<lb/>
之也今臣雍閼不得聞<hi>雍讀曰壅雍塞也閼猶止也</hi>䜛言之徒蜂生<lb/>
<pb n="KR4h0061_WYG_018-4b"/>
道遼路逺曾莫爲臣聞臣竊自悲也臣聞社鼷不灌屋<lb/>
鼠不熏何則所託者然也臣雖薄也得䝉肺附位雖卑<lb/>
也得爲東藩屬又稱兄<hi>於戚屬爲帝兄</hi>今羣臣非有葮莩之親<lb/>
鴻毛之重<hi>葮莩喻薄鴻毛喻輕薄甚也</hi>羣居黨議朋友相爲使夫宗<lb/>
室擯郤骨肉氷釋斯伯竒所以流離比干所以横分也<lb/>
詩云我心憂傷惄焉如擣假寐永歎唯憂用老心之憂<lb/>
矣疢如疾首臣之謂也<hi>具以吏所侵聞於是上乃厚諸侯之禮省有司所奏諸侯事加</hi>
<hi>親親之恩焉其後更用主父偃謀令諸侯以私恩自裂地分其子弟而漢爲定制封號輒别屬漢郡漢有厚恩</hi>
<pb n="KR4h0061_WYG_018-5a"/>
<hi>而諸侯地稍自分折弱小云</hi>
　　議禁民挾弓弩對<hi>愚曰三代以眞心待民寓兵於農而王弧夾庾唐大六弓所以</hi>
　　　<hi>授射者各有等故無盜賊之禍秦皇以疑心待人禁民爲兵而銷鋒鏑遂有盜賊之變嗚呼士</hi>
　　　<hi>之生也以射天子之擇士也以射羣士之習讓也亦以射公孫𢎞謂十賊彍弩百吏不敢前是</hi>
　　　<hi>欲禁民而適以滋盜也善乎吾丘壽王曰聖王務教化而省刑制惟君人以誠待民而不疑則</hi>
　　　<hi>盜可消矣仁人之言哉</hi>
　　　吾丘壽王<hi>武帝時爲光䘵大夫侍中丞相公孫𢎞言十賊彍弩百吏不敢前臣愚以</hi>
　　　　<hi>爲禁民毋得挾弓弩便上下其議壽王對曰</hi>
<pb n="KR4h0061_WYG_018-5b"/>
臣聞古者作五兵非以相害以禁暴討邪也<hi>五兵謂矛㦸弓劒戈</hi>
安居則以制猛獸而備非常有事則以設守衛而施行<lb/>
陣及至周室衰㣲上無明王諸侯力政彊侵弱衆暴寡<lb/>
海内抏敝巧詐並生<hi>抏音五官反抏訛盡也</hi>是以知者䧟愚勇者<lb/>
威怯苟以得勝爲務不顧義理故機變械飾所以相賊<lb/>
害之具不可勝數於是秦兼天下廢王道立私議滅詩<lb/>
書而首法令去仁恩而任刑戮墮名城殺豪傑銷甲兵<lb/>
折鋒刃其後民以耰鉏箠梃相撻擊<hi>耰磨田之器箠馬撾也梃大杖也</hi>
<pb n="KR4h0061_WYG_018-6a"/>
犯法滋衆盜賊不勝至於赭衣塞路羣盜滿山卒以亂<lb/>
亡故聖王務教化而省禁防知其不足恃也今陛下昭<lb/>
明德建大平舉俊材興學官三公有司或由窮巷起白<lb/>
屋裂地而封宇内日化方外鄉風然而盜賊猶有者郡<lb/>
國二千石之罪非挾弓弩之過也禮曰男子生桑弧蓬<lb/>
矢以舉之明示有事也<hi>有四方扞禦之事</hi>孔子曰吾何執執射<lb/>
乎大射之禮自天子降及庶人三代之道也詩云大侯<lb/>
旣抗弓矢斯張射夫旣同獻爾發功言貴中也愚聞聖<lb/>
<pb n="KR4h0061_WYG_018-6b"/>
王合射以明教矣未聞弓矢之爲禁也且所爲禁者爲<lb/>
盜賊之以攻奪也攻奪之罪死然而不止者大姦之於<lb/>
重誅固不避也臣恐邪人挾之而吏不能止良民以自<lb/>
備而抵法禁是擅賊威而奪民救也竊以爲亡益於禁<lb/>
姦而廢先王之典使學者不得習行其禮大不便<hi>書奏上以</hi>
<hi>難丞相𢎞𢎞詘服焉</hi>
　　得寶鼎對<hi>愚曰壽王寶鼎之對與終軍白麟竒木之對異壽王之對言鼎非周家之鼎其</hi>
　　　<hi>辭猶婉而諷終軍之對言物爲賔逺之徴其辭乃諛以夸終軍不及壽王逺矣</hi>
<pb n="KR4h0061_WYG_018-7a"/>
　　　吾丘壽王<hi>時汾隂得寶鼎武帝嘉之薦見宗廟藏於甘泉宫羣臣皆上壽賀曰陛下</hi>
　　　　<hi>得周鼎壽王獨曰非周鼎上聞之召而問之曰今朕得周鼎羣臣皆以爲然壽王獨以爲</hi>
　　　　<hi>非何也有說則可無說則死壽王對曰</hi>
臣聞周德始乎后稷長於公劉大於太王成於文武顯<lb/>
於周公德澤上昭天下漏泉無所不通上天報應鼎爲<lb/>
周出故名曰周鼎今漢自高祖繼周亦昭德顯行布恩<lb/>
施惠六合和同至於陛下恢廓祖業功德愈盛天瑞並<lb/>
至珍祥畢見昔秦始皇親出鼎於彭城而不能得天祚<lb/>
<pb n="KR4h0061_WYG_018-7b"/>
有德而寶鼎自出此天之所以與漢乃漢寶非周寶也<lb/>
<hi>上曰善羣臣皆稱萬歲</hi>
　　淮南王對<hi>愚曰士欲忠愛其主當執義以力爭不當遁詞以中變被論呉楚之得失援引</hi>
　　　<hi>秦漢之興亡其論甚正若執此不變安知淮南之心不有所忌而不敢發被乃轉爲必不得已</hi>
　　　<hi>之論旣欲詐為丞相御史書徙豪傑以激民怨又詐爲詔獄書逮諸侯太子及幸臣以懼諸侯</hi>
　　　<hi>其遁也而至於譎與前之說眞爲二人被誅宜哉故著之以爲人臣之戒</hi>
　　　伍被<hi>本傳被楚人也時淮南王安好術學折節下士招致英雋以百數被爲冠首久之淮</hi>
　　　　<hi>南王隂有邪謀被數㣲諌後王坐東宫召被欲與計事呼之曰將軍上被曰王安得亡國</hi>
<pb n="KR4h0061_WYG_018-8a"/>
　　　　<hi>之言乎昔子胥諌呉王呉王不用乃曰臣今見麋鹿遊姑蘇之臺也今臣亦將見宫中生</hi>
　　　　<hi>荆棘露霑衣也於是王怒繫被父母囚之三月</hi>
王復召被曰將軍許寡人乎被曰小臣將爲大王畫計<lb/>
耳臣聞聰者聽於無聲明者見於未形故聖人萬舉而<lb/>
萬全文王壹動而功顯萬世列爲三王所謂因天心以<lb/>
動作者也王曰方今漢廷治乎亂乎被曰天下治王不<lb/>
說<hi>讀作恱</hi>曰公何以言治也被對曰被竊觀朝廷君臣父<lb/>
子夫婦長幼之序也皆得其理上之舉錯遵古之道風<lb/>
<pb n="KR4h0061_WYG_018-8b"/>
俗紀綱未有所缺重裝富賈周流天下道無不通交易<lb/>
之道行南越賔服羌𤏡貢獻東甌入朝<hi>𤏡西南夷音蒲北反</hi>廣長<lb/>
榆<hi>廣大也王恢所謂樹榆以爲塞也</hi>開朔方匈奴折傷雖未及古太平<lb/>
時然猶爲治也王怒被謝死罪王又曰山東即有變漢<lb/>
必使大將軍將而制山東公以爲大將軍何如人也被<lb/>
曰臣所善黄義從大將軍擊匈奴言大將軍遇士大夫<lb/>
以禮與士卒有恩衆皆樂爲用騎上下山如飛神力絶<lb/>
人如此數將習兵未易當也及謁者曹梁使長安來言<lb/>
<pb n="KR4h0061_WYG_018-9a"/>
大將軍號令明當敵勇常爲士卒先須士卒休乃舍穿<lb/>
井得水乃敢飲軍罷士卒已踰河乃度皇太后所賜金<lb/>
錢盡以賞賜雖古名將不過也王曰蓼太子<hi>服䖍曰淮南太子也</hi>
<hi>文潁曰食采於此或言外家姓也師古曰蓼自地名而王之太子豈以食地爲號文言外家姓近爲得之亦猶</hi>
<hi>漢之栗太子也</hi>知畧不世出非常人也以爲漢廷公卿列侯皆<lb/>
如沐猴而冠耳被曰獨先刺大將軍乃可舉事王復問<lb/>
被曰公以爲呉舉兵非邪被曰非也夫呉王賜號為劉<lb/>
氏祭酒受几杖而不朝王四郡之衆地方數千里采山<lb/>
<pb n="KR4h0061_WYG_018-9b"/>
銅以爲錢煑海水以爲鹽伐江陵之木以爲船國富民<lb/>
衆行珍寶賂諸侯與七國合從舉兵而西破大梁敗弧<lb/>
父<hi>在梁碭之間父音甫</hi>奔走而還爲越所擒死於丹徒<hi>即今潤州丹徒縣</hi>
頭足異處身滅祀絶爲天下戮<hi>天下之人皆共戮之</hi>夫以呉衆不<lb/>
能成功者何也誠逆天違衆而不見時也王曰男子之<lb/>
所死者一言耳且呉何知反漢將一日過成臯者四十<lb/>
餘人今我令緩先要成臯之口周被下潁川兵塞轘轅<lb/>
伊闕之道陳定發南陽兵守武關河南太守獨有雒陽<lb/>
<pb n="KR4h0061_WYG_018-10a"/>
耳何足憂然此北尚有臨晉關河東上黨與河内趙國<lb/>
界者通谷數行<hi>言此北尚嶮阻其谿谷可通行者有數處</hi>人言絶成臯之道<lb/>
天下不通據三川之險招天下之兵公以爲何如被曰<lb/>
臣見其禍未見其福也後漢逮淮南王孫建繫治之王<lb/>
恐隂事泄謂被曰事至吾欲遂發天下勞苦有間矣諸<lb/>
侯頗有失行皆自疑我舉兵西郷<hi>讀曰嚮</hi>必有應者無應<lb/>
即還略衡山勢不得不發被曰略衡山以擊廬江有尋<lb/>
陽之船守下雉之城<hi>下雉江夏縣名也</hi>結九江之浦絶豫章之<lb/>
<pb n="KR4h0061_WYG_018-10b"/>
口彊弩臨江而守以禁南郡之下東保㑹稽南通勁越<lb/>
屈彊江淮間可以延歲月之壽耳未見其福也王曰左<lb/>
呉趙賢朱驕如皆以爲什八九成<hi>呉賢驕如王之三臣</hi>公獨以爲<lb/>
無福何被曰大王之羣臣近幸素能使衆者皆前繫詔<lb/>
獄餘無可用者王曰陳勝呉廣無立錐之地百人之聚<lb/>
起于大澤奮臂大呼天下嚮<hi>讀曰響</hi>應西至於戲而兵百<lb/>
二十萬今吾國雖小勝兵可得二十萬公何以言有禍<lb/>
無福被曰臣不敢避子胥之誅願大王無爲呉王之聽<lb/>
<pb n="KR4h0061_WYG_018-11a"/>
往者秦爲無道殘賊天下殺術士燔詩書滅聖迹棄禮<lb/>
義任刑法轉海瀕之粟致于西河當是之時男子疾耕<lb/>
不足於糧餽女子紡績不足於蓋形遣䝉恬築長城東<lb/>
西數千里暴兵露師常數十萬死者不可勝數僵尸蒲<lb/>
野流血千里於是百姓力屈欲爲亂者十室而五又使<lb/>
徐福入海求仙藥多齎珍寶童男女三千人五種百工<lb/>
而行<hi>五種五榖之種</hi>徐福得平原大澤止王不來於是百姓悲<lb/>
痛愁思欲爲亂者十室而六又使尉佗踰五嶺攻百越<lb/>
<pb n="KR4h0061_WYG_018-11b"/>
尉佗知中國勞極止王南越行者不還往者莫返於是<lb/>
百姓離心瓦解欲爲亂者十室而七興萬乘之駕作阿<lb/>
房之宫收大半之賦發閭左之戌父不寧子兄不安弟<lb/>
政苛刑慘民皆引領而望傾耳而聽悲號仰天叩心怨<lb/>
上欲爲亂者十室而八客謂高皇帝曰時可矣高帝曰<lb/>
待之聖人當起東南間不一歲陳呉大呼<hi>火故反○中間不經歲也</hi>
劉項並和天下嚮應<hi>和胡臥反</hi>所謂蹈瑕釁因秦之亡時而<lb/>
動百姓願之若枯旱之望雨故起於行陳之中以成帝<lb/>
<pb n="KR4h0061_WYG_018-12a"/>
王之功今大王見高祖得天下之易也獨不觀近世之<lb/>
呉楚乎當今陛下臨制天下壹齊海内汜愛蒸庶<hi>汜普也蒸</hi>
<hi>衆也汜敷劒反</hi>布德施惠口雖未言聲疾雷震令雖未出化馳<lb/>
如神心有所懷威動千里下之應上猶景嚮也而大將<lb/>
軍材能非直章邯揚熊也王以陳勝呉廣論之被以爲<lb/>
過矣且大王之兵衆不能什分呉楚之一天下安寧又<lb/>
萬倍於秦時願王用臣之計臣聞箕子過故國而悲作<lb/>
麥秀之歌痛紂之不用王子比干之言也故孟子曰紂<lb/>
<pb n="KR4h0061_WYG_018-12b"/>
貴為天子死曾不如匹夫是紂先自絶久矣非死之日<lb/>
天去之也今臣亦竊悲大王棄千乘之君將賜絶命之<lb/>
書為羣臣先身死于東宫也被因流涕而起後王復召<lb/>
問被苟如公言不可以徼倖邪被曰必不得已被有愚<lb/>
計王曰奈何被曰當今諸侯無異心百姓無怨氣朔方<lb/>
之郡土地廣美民徙者不足以實其地可爲丞相御史<lb/>
請書<hi>詐爲此文書令徙人</hi>徙郡國豪傑及耐罪已上以赦令除家<lb/>
産五十萬以上者皆徙其家屬朔方之郡益發甲卒急<lb/>
<pb n="KR4h0061_WYG_018-13a"/>
其會日又僞爲左右都司空上林中都官詔獄書逮諸<lb/>
侯太子及幸臣如此則民怨諸侯懼即使辯士隨而說<lb/>
之黨可以徼幸王曰此可也雖然吾以不至若此專發<lb/>
而已<hi>後事發覺被詣吏自告與淮南王謀反蹤迹如此天子以伍被雅辭多引漢美欲勿誅張湯曰被首</hi>
<hi>爲王畫反計罪無赦遂誅</hi>
　　化民有道對<hi>愚曰方朔進身不以正而進言則時出於正武帝招致天下文學材智士</hi>
　　　<hi>一言悟意驟置左右爲天子私人發兵㑹稽主於嚴助起上林苑主於吾丘壽王開西南夷主</hi>
　　　<hi>於司馬相如建朔方郡主於主父偃獨方朔以滑稽寓諷諌化民有道一對隱然格心之言雖</hi>
<pb n="KR4h0061_WYG_018-13b"/>
　　　<hi>進身不以正而言則正矣夫帝於羣臣治化之道凡二問之公孫𢎞𢎞曰使邪吏行弊政用倦</hi>
　　　<hi>令治薄民民不可得而化是求其末而甚其侈也問之東方朔朔曰燔甲帳郤走馬是正其本</hi>
　　　<hi>而抑其侈也𢎞之不如朔明矣</hi>
　　　東方朔<hi>時天下侈靡趨末百姓多離農畆上從容問朔吾欲化民豈有道乎朔對曰云</hi>
　　　　<hi>云</hi>
堯舜禹湯文武成康上古之事經歴數千載尚難言也<lb/>
臣不敢陳願近述孝文皇帝之時當世耆老皆聞見之<lb/>
貴爲天子富有四海身衣弋綈足履革舄以韋帶劒莞<lb/>
<pb n="KR4h0061_WYG_018-14a"/>
蒲爲席兵木無刃衣緼無文<hi>緼亂絮也言内有亂絮上無文綵</hi>集上書<lb/>
囊以爲殿帷以道德爲麗以仁義爲準於是天下望風<lb/>
成俗昭然化之今陛下以城中爲小圖起建章左鳳闕<lb/>
右神明<hi>鳳闕闕名神明臺名</hi>號稱千門萬户木土衣綺繡狗馬被<lb/>
繢罽<hi>繢五綵也罽織毛也即鸜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之屬</hi>宫人簪瑇瑁垂珠璣設戲車教<lb/>
馳逐飾文采叢珍怪撞萬石之鐘擊雷霆之鼓作俳優<lb/>
舞鄭女上爲淫侈如此而欲使民獨不奢侈失農事之<lb/>
難者也陛下誠得用臣朔之計推甲乙之帳燔於四通<lb/>
<pb n="KR4h0061_WYG_018-14b"/>
之衢却走馬示不復用則堯舜之隆宜可與比治矣易<lb/>
曰正其本萬事理失之毫釐差以千里願陛下留意察<lb/>
之<hi>朔雖談笑然時觀察顔色直言切諌上常用之</hi>
　　火災對<hi>容齋洪邁曰以武帝之嗜殺時臨御方數歲可與爲善廟殿之災豈無他說而仲舒</hi>
　　　<hi>首勸其殺骨肉大臣與平生學術大爲乖剌馴致數萬人之禍皆此書啓之也然則下吏幾死</hi>
　　　<hi>蓋天所以激步舒之言使其就戮非不幸也○西山眞氏曰按漢儒自仲舒前未有言災異者</hi>
　　　<hi>故五行志云仲舒治公羊春秋推隂陽為儒者宗愚謂仲舒對䇿言天人相與之際以為天心</hi>
　　　<hi>仁愛人君而欲止其亂又謂人君所為美惡之極與天地流通而往來相應此皆藥石之至言</hi>
<pb n="KR4h0061_WYG_018-15a"/>
　　　<hi>也至火災之對則傅㑹甚矣况又導人主以誅殺與前所謂尚德不尚刑者何其自相戾邪夫</hi>
　　　<hi>親戚之驕僣近臣之專横夫豈無道以裁制之豈必誅殺而後快哉史稱仲舒居家推說其意</hi>
　　　<hi>草槀未上主父偃竊其書奏焉上召視諸儒仲舒弟子吕步舒不知其師書以為大愚於是下</hi>
　　　<hi>仲舒吏當死詔赦之仲舒遂不敢復言災異其後淮南衡山反上思仲舒前言使吕步舒持斧</hi>
　　　<hi>鉞治淮南獄以春秋誼顓斷於外不請既還事上皆是之史又言淮南衡山江都謀反迹見公</hi>
　　　<hi>卿尋端治之竟其黨與坐死者數萬人夫反謀不過數人而坐死者若是其衆豈非仲舒前言</hi>
　　　<hi>有以發帝之忍心與故於此篇存而不削以為後人輕言災異者之戒云○愚曰聖人作經不</hi>
　　　<hi>專言災異漢儒傳經乃專證災異夫洪範明道非專為庶徵而劉歆摘以傳五行春秋尊王非</hi>
<pb n="KR4h0061_WYG_018-15b"/>
　　　<hi>專為隂陽而劉向指以傳禍福賢如董仲舒不免况眭孟夏侯勝之流仲舒治公羊之學䌓露</hi>
　　　<hi>一書深有發明而志五行者言仲舒以公羊春秋始推隂陽為儒者宗析證附㑹又以演縱閉</hi>
　　　<hi>之術火災一對不拘則鑿班固志五行且以向歆京房與仲舒之説臚列證應後仲舒下獄幾</hi>
　　　<hi>死終身不敢言災異言數之不若言道昭昭矣</hi>
　　　董仲舒<hi>武帝建元六年六月遼東高廟災四月高園便殿火仲舒對云云</hi>
春秋之道舉往以明來是故天下有物視春秋所舉與<lb/>
同比者精微眇以存其意通倫類以貫其理天地之變<lb/>
國家之事粲然皆見亡所疑矣按春秋魯定公哀公時<lb/>
<pb n="KR4h0061_WYG_018-16a"/>
季氏之惡已熟而孔子之聖方盛夫以盛聖而易熟惡<lb/>
季孫雖重魯國雖輕其勢可成也故定公二年五月兩<lb/>
觀災兩觀僣禮之物天災之者若曰僣禮之臣可以去<lb/>
已見罪徵而後告可去此天意也定公不知省至哀公<lb/>
三年五月桓宫釐宫災二者同事所為一也若曰燔貴<lb/>
而去不義云爾哀公未能見故四年六月亳社災兩觀<lb/>
桓釐廟亳社四者皆不當立天皆燔其不當立者以示<lb/>
魯欲其去亂臣而用聖人也今高廟不當居遼東高園<lb/>
<pb n="KR4h0061_WYG_018-16b"/>
殿不當居陵旁於禮亦不當立與魯所災同其不當立<lb/>
久矣至於陛下時天乃災之者殆亦其時可也天災若<lb/>
語陛下當今之世非以太平至公不能治也視親戚貴<lb/>
屬在諸侯逺正最甚者忍而誅之如吾燔遼東高廟乃<lb/>
可視近臣在國中處旁灰及貴而不正者忍而誅之如<lb/>
吾燔高園殿乃可云爾在外而不正者雖貴如高廟猶<lb/>
災燔之况諸侯乎在内不正者雖貴如高園殿猶燔災<lb/>
之况大臣乎此天意也罪在外者天災外罪在内者天<lb/>
<pb n="KR4h0061_WYG_018-17a"/>
災内燔甚罪當重燔簡罪當輕承天意之道也<lb/>
　　雨雹對<hi>西山眞氏曰望之此對顓指霍氏罪適當上意故寵擢隨之嘗攷孝宣於在位二十</hi>
　　　<hi>五年災異衆矣見於臣下之論奏者惟望之此對而已魏相輔政四方有災變輒奏言然神爵</hi>
　　　<hi>改元正弱翁居位之日不聞有所正救自是鳳凰集甘露降黄龍見無歲蔑有豈珍符景况誠</hi>
　　　<hi>若是多邪殆必有粉飾傅㑹以希媚恱者若黄霸之鶡雀是也及望之為御史大夫奏謂三公</hi>
　　　<hi>非人則三光不明今日月少光咎在臣等則有左遷之譴人以為嫚丞相之故愚獨疑其以此</hi>
　　　<hi>忤上㫖蓋人主以瑞應為夸則必以災異為諱宜其歌頌者踵聞而論爭者希闊也○愚曰望</hi>
　　　<hi>之剛直之士也世儒言霍光不禮望之至禹山用事望之因雨雹之對以傾霍氏噫望之豈有</hi>
<pb n="KR4h0061_WYG_018-17b"/>
　　　<hi>是哉望之但知為公家而言安知挾私恨而報當時霍氏權勢叛逆如泥中之鬭獸徙薪之疏</hi>
　　　<hi>人知之雨雹之災天亦知之特他人不敢言而望之乃言之耳嗚呼事至於人知天知而不敢</hi>
　　　<hi>言豈國之福哉望之蓋摭實而言之耳若曰挾前日不禮之仇而遂言焉其知望之淺矣</hi>
　　　蕭望之<hi>本傳為大行治禮丞時大將軍光薨親屬皆宿衛内侍地節三年夏京師雨雹</hi>
　　　　<hi>望之上疏願賜清間之宴口陳災異之意宣帝自在民間聞望之名曰此東海蕭生邪下</hi>
　　　　<hi>少府朱畸問壯無有所諱望之對云云</hi>
春秋昭公三年大雨雹是時季氏專權卒逐昭公鄉使<lb/>
魯君察於天變宜無此害今陛下以聖徳居位思政求<lb/>
<pb n="KR4h0061_WYG_018-18a"/>
賢堯舜之用心也然而善祥未臻隂陽不和是大臣任<lb/>
政一姓擅勢之所致也附枝大者賊本心私家盛者公<lb/>
室危唯明主躬萬機選同姓舉賢材以為腹心與參政<lb/>
謀令公卿大臣朝見奏事明陳其職以考功能如是則<lb/>
庶事理公道立姦邪塞私權廢矣<lb/>
　　伐匈奴對<hi>愚曰常人之情見小利則貪國家之於戎狄而可若是乎匈奴爭立漢宣帝欲</hi>
　　　<hi>乘其隙而未之决遣侍臣韓増四人以問望之望之引春秋士匄之事以對大義也使宣帝能</hi>
　　　<hi>如望之之言亦三代帝王用兵之仁矣後卒遣將輔呼韓邪以定其國帝至是非見小利者矣</hi>
<pb n="KR4h0061_WYG_018-18b"/>
　　　蕭望之<hi>本傳宣帝時為御史大夫五鳳中匈奴大亂議者多曰匈奴為害日久可因其</hi>
　　　　<hi>壊亂舉兵滅之詔遣中朝大司馬車騎將軍韓増等問望之計䇿望之對云云</hi>
春秋晉士匄帥師侵齊聞齊侯卒引師而還君子大其<lb/>
不伐喪<hi>師古曰士匄晉大夫范宣子也春秋公羊傳襄十九年齊侯環卒晉士匄帥師侵齊至穀聞齊</hi>
<hi>侯卒乃還還者何善辭也大其不伐喪也</hi>以為恩足以服孝子誼足以動諸<lb/>
侯前單于慕化鄉善稱弟<hi>弟順也鄉讀曰嚮</hi>遣使請求和親海<lb/>
内欣然夷狄莫不聞未終奉約不幸為賊臣所殺今而<lb/>
伐之是乘亂而幸災也彼必奔走逺遁不以義動兵恐<lb/>
<pb n="KR4h0061_WYG_018-19a"/>
勞而無功宜遣使者弔問輔其㣲弱救其災患四夷聞<lb/>
之咸貴中國之仁義如遂䝉恩得復其位必稱臣服從<lb/>
此德之盛也<hi>上從其議後竟遣兵護輔呼韓邪單于定其國</hi>
　　罷朱厓對<hi>唐仲友曰賈捐之諫伐珠厓一事與嚴助甚别自取其死與嚴助同不可以人</hi>
　　　<hi>廢言又曰捐之能言之士○愚曰賈捐之有狷介之節而不能守始也短石顯終也不得用而</hi>
　　　<hi>薦石顯此其志之數變特如當時鄭朋者流若非諫廢珠厓一疏殆為名教罪人矣其喪身宜</hi>
　　　<hi>也</hi>
　　　賈捐之<hi>元帝初元元年珠厓又反發兵擊之諸縣更叛連年不定上與有司議大發軍</hi>
<pb n="KR4h0061_WYG_018-19b"/>
　　　　<hi>捐之建議以為不當擊上使侍中駙馬都尉樂昌侯王商詰問捐之曰珠厓内屬為郡久</hi>
　　　　<hi>矣今背叛逆節而云不當擊長匈奴之亂虧先帝功德經義何以處之捐對云云</hi>
臣幸得遭明盛之朝蒙危言之策無忌諱之患敢昧死<lb/>
竭巻巻臣聞堯舜聖之盛也禹入聖域而不優故孔子<lb/>
稱堯曰大哉韶曰盡善禹曰無間以三聖之德地方不<lb/>
過數千里西被流沙東漸于海朔南曁聲教迄于四海<lb/>
欲與聲教則治之不欲與者不彊治也故君臣歌德含<lb/>
氣之物各得其宜武丁成王殷周之大仁也然地東不<lb/>
<pb n="KR4h0061_WYG_018-20a"/>
過江黄西不過氐羌南不過蠻荆北不過朔方是以頌<lb/>
聲並作視聽之類咸樂其生越裳氏重九譯而獻此非兵<lb/>
革之所能致及其衰也南征不還<hi>謂昭王為楚所溺也</hi>齊桓捄其<lb/>
難<hi>謂襄王也初為太子而惠王欲立王子帶齊桓以為首止之盟以定太子之位</hi>孔子定其文<lb/>
<hi>孔子作春秋夷狄之國雖大自稱王者皆貶為子</hi>以至乎秦興兵逺攻貪外虚<lb/>
内務欲廣地不慮其害然地南不過閩越北不過太原<lb/>
而天下潰畔禍卒在於二世之末長城之歌至今未絶<lb/>
賴聖漢初興為百姓請命平定天下至孝文皇帝閔中<lb/>
<pb n="KR4h0061_WYG_018-20b"/>
國未安偃武行文則斷獄數百民賦四十丁男三年而<lb/>
一事時有獻千里馬者詔曰鸞旗在前屬車在後吉行<lb/>
日五十里師行三十里朕乘千里之馬獨先安之於是<lb/>
還馬與道里費而下詔曰朕不受獻也其令四方毋求<lb/>
來獻當此之時逸游之樂絶竒麗之賂塞鄭衛之倡微<lb/>
矣夫後宫盛色則賢者隱處佞人用事則諍臣杜口而<lb/>
文帝不行故諡為孝文廟稱太宗至孝武皇帝元狩六<lb/>
年太倉之粟紅腐而不可食都内之錢貫朽而不可校<lb/>
<pb n="KR4h0061_WYG_018-21a"/>
乃探平城之事録冒頓以來數為邊害籍兵厲馬因富<lb/>
民以攘服之西連諸國至于安息東過碣石以𤣥莬樂<lb/>
浪為郡北卻匈奴萬里更起營塞制南海以為八郡則<lb/>
天下斷獄萬數民賦數百造鹽鐵酒𣙜之利以佐用度<lb/>
猶不能足當此之時宼賊並起軍旅數發父戰死於前<lb/>
子鬭傷於後女子乘亭鄣孤兒號於道老母寡婦飲泣<lb/>
巷哭遙設虚祭想魂乎萬里之外淮南王盜寫虎符隂<lb/>
聘名士關東公孫勇等詐為使者是皆廓地泰大征伐<lb/>
<pb n="KR4h0061_WYG_018-21b"/>
不休之故也今天下獨有關東關東大者獨有齊楚民<lb/>
衆久困連年流離離其城郭相枕席於道路人情莫親<lb/>
父母莫樂夫婦至嫁妻賣子法不能禁義不能止此社<lb/>
稷之憂也今陛下不忍悁悁之忿欲驅士衆擠之大海<lb/>
之中快心幽㝠之地非所以救助飢饉保全元元也詩<lb/>
云蠢爾蠻荆大邦為讎言聖人起則後服中國衰則先<lb/>
畔動為國家難自古而患之久矣何况乃復其南方萬<lb/>
里之蠻乎駱越之人父子同川而浴相習以鼻飲與禽<lb/>
<pb n="KR4h0061_WYG_018-22a"/>
獸無異本不足郡縣置也顓顓獨居一海之中霧露氣<lb/>
濕多毒草蟲蛇水土之害人未見虜戰士自死又非獨<lb/>
珠厓有珠犀瑇瑁也<hi>瑇瑁文甲也</hi>棄之不足惜不擊不損威<lb/>
其民譬猶魚鼈何足貪也臣竊以往者羌軍言之暴師<lb/>
曽未一年兵出不踰千里費四十餘萬萬大司農錢盡<lb/>
乃以少府禁錢續之夫一隅為不善費尚如此况於勞<lb/>
師逺攻亡土毋功乎求之往古則不合施之方今又不<lb/>
便臣愚以為非冠帶之國禹貢所及春秋所治皆可且<lb/>
<pb n="KR4h0061_WYG_018-22b"/>
無以為願遂棄珠厓專用恤關東為憂<lb/>
　　日食地震對<hi>西山真氏曰谷永所陳災異大抵皆歸咎後宫以黨王氏本不足録以此</hi>
　　　<hi>篇頗得太學遺意姑存之餘皆削去○愚曰此對谷永告君之初説也成帝自為太子以好色</hi>
　　　<hi>聞永因日食地震歴指後宫嬖寵燕溺之私未嘗不切中其病是時雖無詆王氏之詞亦無黨</hi>
　　　<hi>王氏之迹猶有可觀至次年四月則直以身自託矣噫永亦儒也而借言語以文奸如此永真</hi>
　　　<hi>小人儒矣</hi>
　　　谷永<hi>成帝建始三年冬日食地震同日俱發詔舉方正直言極諫之士太常陽城侯劉慶</hi>
　　　　<hi>忌舉永待詔公車永對曰</hi>
<pb n="KR4h0061_WYG_018-23a"/>
陛下秉至聖之純德懼天地之戒異飭身修政納問公<lb/>
卿又下明詔帥舉直言燕見紬繹以求咎愆使臣等得<lb/>
造明朝承聖問臣材朽學淺不通政事竊聞明王即位<lb/>
正五事建大中以承天心則庶徵序於下日月理於上<lb/>
如人君淫溺後宫般樂游田五事失於躬大中之道不<lb/>
立則咎徵降而六極至凡災異之變各象過失以類告<lb/>
人乃十二月朔戊申日食婺女之分地震蕭牆之内二<lb/>
者同日俱發以丁寧陛下厥咎不逺宜厚求諸身意豈<lb/>
<pb n="KR4h0061_WYG_018-23b"/>
陛下志在閨門未䘏政事不愼舉錯婁失中與内寵大<lb/>
盛女不遵道嫉妒專上妨繼嗣與古之王者廢五事之<lb/>
中失夫婦之紀妻妾得意謁行於内勢行於外至覆傾<lb/>
國家或亂隂陽昔褒姒用國宗周以喪閻妻驕扇日以<lb/>
不臧<hi>閻嬖寵之族也扇熾也臧善也</hi>此其效也經曰皇極皇建其有極<lb/>
傳曰皇之不極是謂不建時則有日月亂行陛下踐至<lb/>
尊之祚為天下主奉帝王之職以統羣生方内之治亂<lb/>
在陛下所執誠留意於正身勉强於力行損燕私之間<lb/>
<pb n="KR4h0061_WYG_018-24a"/>
以勞天下放去淫溺之樂罷歸倡優之笑絶卻不享之<lb/>
義慎節游田之虞起居有常循理而動躬親政事致行<lb/>
無倦安服若性經曰繼自今嗣王其毋淫于酒毋逸于<lb/>
游田惟正之共未有身治正而臣下邪者也夫妻之際<lb/>
王事綱紀安危之機聖王所致慎也昔舜飭正二女以<lb/>
崇至德楚莊忍絶丹姬以成伯功幽王惑於褒姒周德<lb/>
降亡魯桓脅於齊女社稷以傾誠修後宫之政明尊卑<lb/>
之序貴者不得嫉妒專寵以絶驕嫚之端抑襃閻之亂<lb/>
<pb n="KR4h0061_WYG_018-24b"/>
賤者咸得秩進各得厥職以廣繼嗣之統息白華之怨<lb/>
後宫親屬饒之以財勿與政事以逺皇父之類捐妻黨<lb/>
之權未有閨門治而天下亂者也治逺自近始習善在<lb/>
左右昔龍筦納言而帝命惟允四輔既備成王靡有過<lb/>
事誠敕正左右齊栗之臣戴金貂之飾執常伯之職者<lb/>
皆使學先王之道知君臣之義濟濟謹孚無敖戲驕恣<lb/>
之過則左右肅艾羣僚仰法化流四方經曰亦惟先正<lb/>
克左右未有左右正而百官枉者也治天下者尊賢考<lb/>
<pb n="KR4h0061_WYG_018-25a"/>
功則治簡賢違功則亂誠審思治人之術歡樂得賢之<lb/>
福論材選士必試於職明度量以程能考功實以定德<lb/>
無用比周之虚譽毋聴浸潤之譛愬則抱功修職之吏<lb/>
無蔽傷之憂比周邪偽之徒不得即工小人日消俊乂<lb/>
日隆經曰三載考績三考黜陟幽明又曰九德咸事俊<lb/>
乂在官未有功賞得於前衆賢布於官而不治者也堯<lb/>
遭洪水之災天下分絶為十二州制逺之道㣲而無乖<lb/>
畔之難者徳厚恩深無怨於下也秦居平土一夫大呼<lb/>
<pb n="KR4h0061_WYG_018-25b"/>
而海内崩析者刑罰深酷吏行殘賊也夫違天害德為<lb/>
上取怨於下莫甚乎殘賊之吏誠放退殘賊酷暴之吏<lb/>
錮廢勿用益選温良上德之士以親萬姓平刑釋冤以<lb/>
理民命務省繇役毋奪民時薄收賦税毋殫民財使天<lb/>
下黎元咸安家樂業不苦踰時之役不患苛暴之政不<lb/>
疾酷烈之吏雖有唐堯之大災民無離上之心經曰懐<lb/>
保小人惠于鰥寡未有德厚吏良而民畔者也臣聞災<lb/>
異皇天所以譴告人君過失猶嚴父之明誠畏懼敬改<lb/>
<pb n="KR4h0061_WYG_018-26a"/>
則禍銷福降忽然簡易則咎罰不除經曰饗用五福畏<lb/>
用六極傳曰六沴作見若不共御六罰旣侵六極其下<lb/>
今三年之間災異蜂起小大畢具所行不享上帝上帝<lb/>
不豫炳然甚著不求之身無所改正疏舉廣謀又不用<lb/>
其言是循不享之迹無謝過之實也天責愈深此五者<lb/>
王事之綱紀南面之急務唯陛下留神<hi>對奏天子異焉特召見永</hi>
　　災異對<hi>愚曰隂陽災異之事難言也眭孟覩公孫病已文勸昭帝求索賢者嬗以帝位而不</hi>
　　　<hi>知其應在宣帝眭孟竟以此誅孔熙先知宋文帝禍起骨肉江州當出天子謀立江州刺史彭</hi>
<pb n="KR4h0061_WYG_018-26b"/>
　　　<hi>城王而不知其應在孝武熙先亦以此誅隂陽災異之事固難言也蓋天道神而難言緯數隠</hi>
　　　<hi>而莫識其間誤於體騐以至害人者不少而卒自禍者亦多隋煬帝以李氏當有天下遂誅李</hi>
　　　<hi>金才之族而唐高祖乃代隋唐太宗知女武將竊國柄遂濫五娘子之誅而阿武媻幾易姓李</hi>
　　　<hi>尋災異之對歴歴指證似精於緯數者然此時王莽方罷大司馬就第凡兩月而尋不知徵應</hi>
　　　<hi>在此何耶其後以漢家中㣲言之無驗下吏减死一等徙敦煌郡以災異進身者以災異喪身</hi>
　　　<hi>獨奈何哉</hi>
　　　李尋<hi>本傳哀帝初即位召尋待詔黄門使侍中衛尉傳喜問尋日者水出地動日月失度</hi>
　　　　<hi>星辰亂行災異仍重極言無有所諱尋對云云○時綏和二年哀帝即位未改元</hi>
<pb n="KR4h0061_WYG_018-27a"/>
陛下聖德尊天敬地畏命重民悼懼變異不忘疏賤之<lb/>
臣幸使重臣臨問愚臣不足以奉明詔竊見陛下新即<lb/>
位開大明除忌諱博延名士靡不並進臣尋位卑術淺<lb/>
過隨衆賢待詔食大官衣御府久汙玉堂之署比得召<lb/>
見亡以自效復特見延問至誠自以逢不世出之命願<lb/>
竭愚心不敢有所避庶幾萬分有一可采唯棄須臾之<lb/>
間宿留瞽言考之文理稽之五經揆之聖意以參天心<lb/>
夫變異之來各應象而至臣謹條陳所聞易曰縣象著<lb/>
<pb n="KR4h0061_WYG_018-27b"/>
明莫大乎日月夫日者衆陽之長輝光所燭萬里同晷<lb/>
人君之表也故日將旦清風發羣隂伏君以臨朝不牽<lb/>
於色日初出炎以陽君登朝佞不行忠直進不蔽障日<lb/>
中輝光君德盛明大臣奉公日將入專以一君就房有<lb/>
常節君不修道則日失其度晻昧亡光各有云為其於<lb/>
東方作日初出時隂雲邪氣起者法為牽於女謁有所<lb/>
畏難日出後為近臣亂政日中為大臣欺誣日且入為<lb/>
妻妾役使所營間者日尤不精光明侵奪失色邪氣珥<lb/>
<pb n="KR4h0061_WYG_018-28a"/>
蜺數作本起於晨相連至昏其日出後至日中間差瘉<lb/>
<hi>與愈同</hi>小臣不知内事竊以日視陛下志操衰於始初多<lb/>
矣其咎恐有以守正直言而得罪者傷嗣害世不可不<lb/>
愼也唯陛下執乾剛之德强志守度毋聽女謁邪臣之<lb/>
態諸保阿乳母甘言悲辭之託斷而勿聽勉强大誼絶<lb/>
小不忍良有不得已可賜以貨財不可私以官位誠皇<lb/>
天之禁也日失其光則星辰放流陽不能制隂隂桀得<lb/>
作間者太白正晝經天宜隆德克躬以執不軌臣聞月<lb/>
<pb n="KR4h0061_WYG_018-28b"/>
者衆隂之長消息見伏百里為品千里立表萬里連紀<lb/>
<hi>孟康曰品同也言百里内數同也千里則當立表度其景萬里則繼其本所起紀其宿度</hi>妃后大臣<lb/>
諸侯之象也朔晦正終始弦為繩墨望成君德春夏南<lb/>
秋冬北間者月數以春夏與日同道<hi>房有四星其間有三道春夏南行南</hi>
<hi>頭第一星裏道也秋冬北行北頭第一星裏道也與日同道者謂中央道也此三道者日月五星之所由也</hi>
過軒轅上后受氣<hi>軒轅南大星為后</hi>入太微帝廷楊光輝犯上<lb/>
將近臣列星皆失色厭厭如滅<hi>厭音檿桑之檿</hi>此為母后與政<lb/>
亂朝隂陽俱傷兩不相便外臣不知朝事竊信天文即<lb/>
<pb n="KR4h0061_WYG_018-29a"/>
如此近臣已不足杖矣屋大柱小可為寒心唯陛下親<lb/>
賢求士無彊所惡以崇社稷尊彊本朝<hi>邪佞之人誠可賤惡勿得寵異</hi>
<hi>使之盛强也</hi>臣聞五星者五行之精五帝司命應王者號令<lb/>
為之節度歲星主歲事為統首號令所紀今失度而盛<lb/>
此君指意欲有所為未得其節也又塡星不避歲星者<lb/>
后帝共政相留於奎婁<hi>歲星為帝塡星為女主</hi>當以義斷之熒惑<lb/>
往來無常周行兩宫<hi>兩宫謂紫微太㣲</hi>作態低卬入天門上明<lb/>
堂貫尾亂宫<hi>角兩星為天門房為明堂尾為後宫常占當從尾北而今貫之尾為後宫之義</hi>太<lb/>
<pb n="KR4h0061_WYG_018-29b"/>
白發越犯庫<hi>發越疾貌庫奎為天庫</hi>兵㓂之應也貫黄龍入帝庭<lb/>
<hi>黄龍軒轅也</hi>當門而出隨熒惑入天門至房而分欲與熒惑<lb/>
為患不敢當明堂之精此陛下神靈故禍亂不成也熒<lb/>
惑厥弛<hi>厥弛動搖貌</hi>佞巧依勢㣲言毁譽進類蔽善太白出<lb/>
端門<hi>端門太微正南門</hi>臣有不臣者火入室金上堂<hi>熒惑入熒室也火入</hi>
<hi>室謂熒惑歴兩宫也金謂太白也上堂入房星也</hi>不以時解其憂凶塡歲相守<lb/>
又主内亂宜察蕭牆之内毋忽親疏之微誅放佞人防<lb/>
絶萌芽以盪滌濁濊<hi>穢同</hi>消散積惡毋使得成禍亂辰星<lb/>
<pb n="KR4h0061_WYG_018-30a"/>
主正四時當效於四仲四時失序則星辰作異今出於<lb/>
歲首之孟天所以譴告陛下也政急則出蚤政緩則出<lb/>
晚政絶不行則伏不見而為彗茀<hi>孛同</hi>四孟皆出為易王<lb/>
命四季皆出星家所諱今幸獨出寅孟之月蓋皇天所<lb/>
以篤祐陛下宜深自改治國固不可以戚戚欲速則不<lb/>
達經曰三載考績三考黜陟加以號令不順四時旣往<lb/>
不咎來事之師也間者春三月治大獄時賊隂立逆恐<lb/>
歲小收季夏舉兵法時寒氣應恐後有霜雹之災秋月<lb/>
<pb n="KR4h0061_WYG_018-30b"/>
行封爵其月土濕奥<hi>違於月令也奥温也</hi>恐後有雷雹之變夫以<lb/>
喜怒賞罰而不顧時禁雖有堯舜之心猶不能致和善言<lb/>
天者必有效於人設上農夫而欲冬田肉袒深耕汗出<lb/>
種之然猶不生者非人心不至天時不得也易曰時止<lb/>
則止時行則行動靜不失其時其道光明書曰敬授民<lb/>
時故古之王者尊天地重隂陽敬四時嚴月令順之以善<lb/>
政則和氣可立致猶枹鼓之相應也今朝廷忽於時月<lb/>
之令諸侍中尚書近臣宜皆令通知月令之意設羣下<lb/>
<pb n="KR4h0061_WYG_018-31a"/>
請事若陛下出令有謬於時者當知爭之以順時氣臣<lb/>
聞五行以水為本其星𤣥武婺女天地所紀終始所生<lb/>
<hi>婺須女也北方天地之統隂陽之終始也</hi>水為準平王道公正修明則百川<lb/>
理落脉通偏黨失綱則踊溢為敗書云水曰潤下隂動<lb/>
而卑不失其道天下有道則河出圖洛出書故河洛決<lb/>
溢所為最大今汝潁畎澮皆川水漂踊與雨水並為民<lb/>
害此詩所謂煜煜震電不寧不令百川沸騰者也其咎<lb/>
在於皇甫卿士之屬惟陛下留意詩人之言少抑外親<lb/>
<pb n="KR4h0061_WYG_018-31b"/>
大臣臣聞地道柔静隂之常義也地有上中下其上位<lb/>
震應妃后不順中位應大臣作亂下位應庶民離畔震<lb/>
或於其國國君之咎也四方中央連國歴州俱動者其<lb/>
異最大間者關東地數震五星作異亦未大逆宜務崇<lb/>
陽抑隂以救其咎固志建威閉絶私路拔進英儁退不<lb/>
任職以彊本朝夫本彊則精神折衝<hi>折衝言有欲衝災為害者則能折挫</hi>
<hi>之</hi>本弱則招殃致凶為邪謀所陵聞往者淮南王作謀<lb/>
之時其所難者獨有汲黯以為公孫𢎞等不足言也𢎞<lb/>
<pb n="KR4h0061_WYG_018-32a"/>
漢之名相於今亡比而尚見輕何况亡𢎞之屬乎故曰<lb/>
朝廷亡人則為賊亂所輕其道自然也天下未聞陛下<lb/>
竒策固守之臣也語曰何以知朝廷之衰人人自賢不<lb/>
務於通人<hi>通人謂薦達賢才</hi>故世陵夷馬不伏歴不可以趨道<lb/>
士不素養不可以重國詩曰濟濟多士文王以寧孔子<lb/>
曰十室之邑必有忠信非虚言也陛下秉四海之衆曾<lb/>
亡柱幹之固守聞於四境殆開之不廣取之不明勸之<lb/>
不篤傳曰土之美者善養禾君之明者善養士人皆可<lb/>
<pb n="KR4h0061_WYG_018-32b"/>
使為君子詔書進賢良赦小過無求備以博聚英儁如<lb/>
近世貢禹以言事忠切蒙尊榮當此之時士厲身立言<lb/>
者多禹死之後日日以衰及京兆尹王章坐言事誅滅<lb/>
智者結舌邪偽並興外戚顓命君臣隔塞至絶繼嗣女<lb/>
宫作亂<hi>謂趙飛燕姊妹也</hi>此行事之敗誠可畏而悲也本在積<lb/>
任母后之家非一日之漸往者不可及來者猶可追也<lb/>
先帝大聖深見天意昭然使陛下奉承天統欲矯正之<lb/>
也宜少抑外親選練左右舉有德行道術通明之士充<lb/>
<pb n="KR4h0061_WYG_018-33a"/>
備天官然後可以輔聖德保帝位承太宗下至郎吏從<lb/>
官行能亡以異又不通一藝及博士無文雅者宜皆使<lb/>
就南畆以視天下明朝廷皆賢材君子於以重朝尊君<lb/>
滅凶致安此其本也臣自知所言害身不辟死亡之誅<lb/>
唯財留神反覆愚臣之言<lb/>
　　上日食對<hi>班固曰孝成之世委政外家諸舅持權重於丁傅故孝哀時杜鄴敢譏丁傅而</hi>
　　　<hi>欽永不敢言王氏其勢然也○愚曰王氏篡漢天固已示變於人而人弗知之者眞數之所至天</hi>
　　　<hi>弗能移也哀帝元壽元年己未正月朔日食去莽己巳篡位才十年耳當時鮑宣曰小民正朔</hi>
<pb n="KR4h0061_WYG_018-33b"/>
　　　<hi>日尚恐毁敗器物况日虧乎是亦知旦日之變非細故矣謂宜上下痛心推尋禍變靡所不至</hi>
　　　<hi>而王嘉直士也於嬖臣則指董賢后家則指傅晏丁明而王莽依憑横恣曾不及言謂嘉為宛</hi>
　　　<hi>轉回䕶固不可也而不之言其數乎蓋至杜鄴乃能歴數諸人而列莽其中亦壯矣而次年六</hi>
　　　<hi>月董賢誅七月丁傅免乃皆死於王莽之手嗚呼數而至此天能使漢除羣兇而不能使漢除</hi>
　　　<hi>莽奈之何哉嘉之不言吾故不敢深咎之也</hi>
　　　杜鄴<hi>本傳元壽元年正月朔上以皇后父孔鄉侯傅晏為大司馬衛將軍而帝舅陽安侯</hi>
　　　　<hi>丁明為大司馬驃騎將軍臨拜日食詔舉方正直言扶陽侯韋育舉鄴鄴曰</hi>
臣聞禽息憂國碎首不恨<hi>禽息秦大夫薦百里奚而不見納穆公出當車以頭擊闑</hi>
<pb n="KR4h0061_WYG_018-34a"/>
<hi>腦乃播出曰臣生無補於國不如死也繆公感寤用百里奚秦以大治</hi>卞和獻寶刖足願<lb/>
之臣幸得奉直言之詔無二者之危敢不極陳臣聞陽<lb/>
尊隂卑卑者隨尊尊者兼卑天之道也是以男雖賤各<lb/>
為其家陽女雖貴猶為其國隂故禮明三從之義雖有<lb/>
文母之德必繫於子春秋不書紀侯之母隂義殺也<hi>隱二</hi>
<hi>年紀侯使裂繻來逆女公羊傳曰婚禮不稱主人主人謂壻也不稱母母不通也殺謂减降</hi>昔鄭伯<lb/>
隨姜氏之欲終有叔段篡國之禍周襄王内迫惠后之<lb/>
難而遭居鄭之危漢興呂太后權私親屬又以外孫為<lb/>
<pb n="KR4h0061_WYG_018-34b"/>
孝惠后是時繼嗣不明凡事多晻<hi>與暗同</hi>晝昏冬雷之變<lb/>
不可勝載竊見陛下行不偏之政毎事約儉非禮不動<lb/>
誠欲正身與天下更始也然嘉瑞未應而日食地震民<lb/>
訛言行籌傳相驚恐案春秋災異以指象為言語故在<lb/>
於得一類而達之也日食明陽為隂所臨坤卦乘離明<lb/>
夷之象坤以法地為土為母以安靜為德震不隂之效<lb/>
也占象甚明臣敢不直言其事昔曽子問從令之義孔<lb/>
子曰是何言與善閔子騫守禮不苟從親所行無非理<lb/>
<pb n="KR4h0061_WYG_018-35a"/>
者故無可間也前大司馬新都侯莽退伏弟家以詔䇿<lb/>
決復遣就國高昌侯宏<hi>董宏也</hi>去蕃自絶猶受封土制書<lb/>
侍中附馬都尉遷<hi>傅遷也</hi>不忠巧佞免歸故郡間未旬月<lb/>
則有詔還大臣奏正其罰卒不得遣而反兼官奉使<lb/>
顯寵過故及陽信侯業<hi>傅業太后同母弟子</hi>皆縁私君國非功義<lb/>
所止諸外家昆弟無賢不肖並侍帷幄布在列位或典<lb/>
兵衛或將軍屯寵意并于一家積貴之勢世所希見所<lb/>
希聞也至乃並置大司馬將軍之官皇甫雖盛三桓雖<lb/>
<pb n="KR4h0061_WYG_018-35b"/>
隆魯為作三軍無以甚此當拜之日晻然日食不在前<lb/>
後臨事而發者明陛下謙遜無專承指非一所言輒聴<lb/>
所欲輒隨有罪惡者不坐辜罰無功能者畢受官爵流<lb/>
漸積猥正尤在是欲令昭昭以覺聖朝昔詩人所刺春<lb/>
秋所譏指象如此殆不在他由後視前忿邑非之逮身<lb/>
所行不自鏡見則以為可計之過者疏賤獨偏見疑内<lb/>
亦有此類天變不空保右世主如此之至奈何不應臣<lb/>
聞野雞著怪高宗深動大風暴過成王怛然願陛下加<lb/>
<pb n="KR4h0061_WYG_018-36a"/>
致精誠思承始初事稽諸古以厭下心則黎庶羣生無<lb/>
不説喜上帝百神收還威怒禎祥福禄何嫌不報<hi>鄴未拜病</hi>
<hi>卒</hi>
　　日蝕對<hi>西山真氏曰光始為諌大夫即以議不合去其後議中山王宜為嗣以不中意左遷</hi>
　　　<hi>及為相議傅太后宜改築宫以防預政之漸所謂精忠逺慮者重以沮傅氏稱尊之議至於免</hi>
　　　<hi>相可謂不辱儒者之名光烈君之節及元壽元年之徵是時正月朔日食丞相嘉論董賢之寵</hi>
　　　<hi>至為懇切上浸不説而光上日食之對乃無一語及董賢識者固得以窺其中矣及二月丙戌</hi>
　　　<hi>白虹干日鮑宣上書上感大異納宣言徵何武彭宣拜鮑宣為司𨽻既而上託傅太后遺詔益</hi>
<pb n="KR4h0061_WYG_018-36b"/>
　　　<hi>封董賢二千户王嘉封還詔書言益切而光為光禄大夫方且劾嘉迷國罔上不道請謁者召</hi>
　　　<hi>嘉詣廷尉詔獄竟以不食嘔血死光之阿附小人誣罔公論一至於此尚何足言儒者乎嘉之</hi>
　　　<hi>將死自謂賢故丞相孔光而不能進惡董賢父子佞邪而不能退上思嘉言以光為御史大夫</hi>
　　　<hi>尋復相吁嘉以為賢而光乃誣嘉以為迷國嘉之失不過知人不明光之罪不可復贖矣觀董</hi>
　　　<hi>賢傳所載卑諂佞媚之態千載而下猶可想見既以此附賢又以此附莽卒至移國與人而不</hi>
　　　<hi>恥所謂苟患失之無所不至者也學者觀此當知保初節之易而保晚節之難知此則志不可</hi>
　　　<hi>以不持氣不可以不養日新之學不可以不進直亮之友不可以不親庶乎其免矣</hi>
　　　孔光<hi>本傳光為丞相重忤傅太后指由是傅氏在位者與朱博表裏共毁譖光遂策免光</hi>
<pb n="KR4h0061_WYG_018-37a"/>
　　　　<hi>退閭里杜門自守㑹元壽元年正月朔日有蝕之徵光詣公車問日蝕事光對云云○按</hi>
　　　　<hi>通鑑光對在杜鄴後</hi>
臣聞日者衆陽之宗人君之表至尊之象君德衰㣲隂<lb/>
道盛彊侵蔽陽明則日蝕應之書曰羞用五事建用皇<lb/>
極如貌言視聽思失大中之道不立則咎徵荐臻六極<lb/>
屢降皇之不極是為大中不立其傅曰時則有日月亂<lb/>
行謂朓<hi>吐了反</hi>側匿<hi>朓行疾也側匿行遲也</hi>甚則薄蝕是也又曰六<lb/>
沴<hi>戾</hi>之作<hi>沴惡/氣也</hi>歲之朝曰三朝<hi>嵗之朝月之朝日之朝故曰三朝</hi>其應<lb/>
<pb n="KR4h0061_WYG_018-37b"/>
至重乃正月辛丑朔日有蝕之變見三朝之㑹上天聰<lb/>
明苟無其事變不虚生書曰惟先假王正厥事言異變<lb/>
之來起事有不正也臣聞師曰天右與王者故災異數<lb/>
見以譴告之欲其改更若不畏懼有以塞除而輕忽簡<lb/>
誣則凶罰加焉其至可必詩曰敬之敬之天惟顯思命<lb/>
不易哉又曰畏天之威于時保之皆謂不懼者凶懼之<lb/>
則吉也陛下聖德聰明兢兢業業承順天戒敬畏變異<lb/>
勤心虚已延見羣臣思求其故然後敇躬自約總正萬<lb/>
<pb n="KR4h0061_WYG_018-38a"/>
事放逺䜛說之黨援納斷斷之介退去貪殘之徒進用<lb/>
賢良之吏平刑罰薄賦斂恩澤加於百姓誠為政之大<lb/>
本應變之至務也天下幸甚書曰天旣付命正厥德言<lb/>
正徳以順天也又曰天棐諶辭言有誠道天輔之也明<lb/>
承順天道在於崇德博施加精致誠孶孶而已俗之祈<lb/>
禳小數無益於應天塞異消禍興福較<hi>角</hi>然甚明無可<lb/>
疑惑<hi>書奏上說賜光束帛拜為光禄大夫秩中二千石給事中位次丞相</hi>
　　先主詣亮問對<hi>愚曰武侯置曹孫圖荆益韓信定三秦滅項籍規摹皆定於始見之</hi>
<pb n="KR4h0061_WYG_018-38b"/>
　　　<hi>日而卒如其說後世以行一不義殺一不辜議武侯議之正論也然兼弱攻昧取亂侮亡乃拯</hi>
　　　<hi>濟之急着使亮不取之亦為盜有耳備以帝室之胄得之不賢於盜乎且吾以信對觀之背水</hi>
　　　<hi>囊沙應猝爾豈若魚復八陣之為經久戰勝攻取將才爾豈若開誠心十二字之為相道而又</hi>
　　　<hi>井陘之師信為敵人所料襃中子午谷之不可也亮自知之優劣較然成敗不必論</hi>
　　　諸葛亮<hi>時徐庶薦諸葛於先主先主三至乃因屏入曰漢室傾頺奸臣竊命主上䝉塵</hi>
　　　　<hi>孤不度德量力欲信大義於天下而智術短淺遂用猖蹶至于今日然志猶未己君謂計</hi>
　　　　<hi>將安出亮答曰</hi>
自董卓以來豪傑並起跨州連郡者不可勝數曹操比<lb/>
<pb n="KR4h0061_WYG_018-39a"/>
於袁紹則名微而衆寡然操遂能克紹以弱為彊者非<lb/>
惟天時抑亦人謀也今操已擁百萬之衆挾天子而令<lb/>
諸侯此誠不可與爭鋒孫權據有江東已歴三世國險<lb/>
而民附賢能為之用此可與為援而不可圖也荆州北<lb/>
據漢沔利盡南海東連呉㑹西通巴蜀此用武之國而<lb/>
其主不能守此殆天所以資將軍將軍豈有意乎益州<lb/>
險塞沃野千里天府之土高祖因之以成帝業劉璋闇<lb/>
弱張魯在北民殷國富而不知存䘏智能之士思得明<lb/>
<pb n="KR4h0061_WYG_018-39b"/>
君將軍旣帝室之胄信義著於四海總覽英雄思賢如<lb/>
渴若跨有荆益保其巖阻西和諸戎南撫夷越外結好<lb/>
孫權内修政理天下有變則命一上將將荆州之軍以<lb/>
向宛洛將軍身率益州之衆出於秦川百姓孰敢不簞<lb/>
食壺漿以迎將軍者乎誠如是則霸業可成漢室可興<lb/>
矣<hi>先主曰善</hi>
　　對江都王論三仁<hi>伊川程氏曰正其義不謀其利明其道不計其功仲舒所以度</hi>
　　　<hi>越諸子○晦菴朱氏曰董仲舒才不及陸宣公而學問過之又曰漢儒惟董仲舒純粹其學甚</hi>
<pb n="KR4h0061_WYG_018-40a"/>
　　　<hi>正非諸人比只是無精彩極好處只有正誼明道兩句○又曰仲舒所立甚高後世所以不如</hi>
　　　<hi>古人者以道義功利關不透耳○西山眞氏曰孟子之後其能深闢五霸者惟仲舒為然蓋仁</hi>
　　　<hi>義者知正義而已利之有無不論也知明道而已功之成否不計也謂天下通行之路其實一</hi>
　　　<hi>也霸者則惟利是謀而於義有不暇顧惟功是計而於道有不暇䘏此所以見黜於孔氏之門</hi>
　　　<hi>也至本朝程顥又謂天理之正極人倫之至者堯舜之道也用其私心依仁義之偏者霸者之</hi>
　　　<hi>事也王道如砥本乎人情出於禮義若履大路而行無復回曲霸者﨑嶇反側於曲徑之中而</hi>
　　　<hi>卒不可入堯舜之道顥之言與孟子仲舒實相表裏</hi>
　　　董仲舒<hi>仲舒為江都相事易王王問曰越王勾踐與大夫泄庸種蠡謀伐呉遂滅之孔</hi>
<pb n="KR4h0061_WYG_018-40b"/>
　　　　<hi>子稱殷有三仁寡人亦以為越有三仁仲舒對</hi>
臣聞昔者魯君問柳下惠吾欲伐齊何如柳下惠曰不<lb/>
可歸而有憂色曰吾聞伐國不問仁人此言何為至於<lb/>
我哉徒見問耳且猶羞之况設詐以伐呉乎由此言之<lb/>
粤本無一仁夫仁人者正其誼不謀其利明其道不計<lb/>
其功是以仲尼之門五尺之童羞稱五伯為其先詐力<lb/>
而後仁誼也苟為詐而已故不足稱於大君子之門也<lb/>
五伯比於他諸侯為賢其比三王猶武夫之與美玉也<lb/>
<pb n="KR4h0061_WYG_018-41a"/>
<hi>武夫石而似玉者</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0061_WYG_018-41b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選補遺巻十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文選補遺巻三十六</head> <lb/>
    <p>
<pb n="KR4h0061_WYG_036-1a"/>
欽定四庫全書<lb/>
　文選補遺巻三十六<lb/>
　　　　　　　　　　　　元　陳仁子　輯<lb/>
　詩<hi>愚曰詩固有不入樂府者惟觀昭明所選二十七二十八巻中明標之曰樂府其餘則分之為詩甲</hi>
　　<hi>詩乙則可知矣此編因其本謂之詩故名之曰詩若欲辨其孰為樂府則宜以劉次莊郭茂倩為證</hi>
　　停雲<hi>後村劉克莊曰四言自曹氏父子王仲宣陸士衡後惟陶公最髙停雲榮木等篇殆突過</hi>
　　　<hi>建安矣又曰四言尤難以三百五篇在前故也○愚曰淵明四言所以不可及者全不犯古詩</hi>
　　　<hi>句雖間有一二不多見他人作未免犯古句又殊不類</hi>
<pb n="KR4h0061_WYG_036-1b"/>
　　　陶淵明<lb/>
　停雲思親友也尊湛<hi>沈</hi>新醪園列初榮願言不從歎<lb/>
　息彌襟<lb/>
靄靄停雲濛濛時雨八表同昏平路伊阻静寄東軒春<lb/>
醪獨撫良朋悠邈搔首延佇○停雲靄靄時雨濛濛八<lb/>
表同昏平陸成江<hi>二句蓋寓飆回霧塞陵遷谷變之意</hi>有酒有酒閒飲東<lb/>
牕願言懷人舟車靡從○東園之樹枝條再榮競用新<lb/>
好以招余情<hi>愚曰或謂相招以事新朝也詩無此意好當作上聲謂樹之枝條競用新好以招我</hi>
<pb n="KR4h0061_WYG_036-2a"/>
<hi>但恨無良友相與共談爾</hi>人亦有言日月于征安得促席説彼平生<lb/>
○翩翩飛鳥息我庭柯歛翮閒止好聲相和豈無他人<lb/>
念子實多願言不獲抱恨如何<lb/>
　　時運<hi>東澗湯漢曰閒詠以歸我愛其静静之為言謂其無外慕也亦庶乎浴沂者之心矣</hi>
　　　陶淵明<lb/>
　時運游暮春也春服旣成景物斯和偶影獨游欣慨<lb/>
　交心<lb/>
邁邁時運穆穆良朝襲我春服薄言東郊山滌餘靄宇<lb/>
<pb n="KR4h0061_WYG_036-2b"/>
曖㣲霄有風自南翼彼新苗○洋洋平津乃漱乃濯邈<lb/>
邈遐景載欣載矚<hi>之欲切視也</hi>稱心而言人亦易足揮兹一<lb/>
觴陶然自樂○延目中流悠悠清沂<hi>魚衣切水名出泰山</hi>童冠齊<lb/>
業閒詠以歸我愛其静寤寐交揮但恨殊世邈不可追<lb/>
○斯晨斯夕言息其廬花藥分列林竹翳如清琴横牀<lb/>
濁酒半壺黄堂莫逮慨獨在余<hi>史記曰黄帝為有熊帝堯為陶唐</hi>
　　榮木<lb/>
　　　陶淵明<lb/>
<pb n="KR4h0061_WYG_036-3a"/>
　榮木念將老也日月推遷已復有夏總角聞道白首<lb/>
　無成<lb/>
采采榮木結根於兹晨耀其華夕已喪之人生若寄顦<lb/>
顇有時靜言孔念中心悵而○采采榮木于兹託根繁<lb/>
華朝起慨暮不存貞脆由人禍福無門匪道曷依匪善<lb/>
奚敦○嗟余小子稟兹固陋徂年既流業不増舊志彼<lb/>
不舎安此日富<hi>或曰志當作忘荀子功在不舎詩一醉日富蓋自咎其廢學而樂飲云爾</hi>我<lb/>
之懷矣怛焉内疚○先師遺訓余豈云墜四十無聞斯<lb/>
<pb n="KR4h0061_WYG_036-3b"/>
不足畏脂我名車䇿我名驥千里雖遙孰敢不至<lb/>
　　贈長沙公<hi>誠齋楊萬里曰同源分流人易世疎慨然寤歎念兹厥初老泉族譜引正淵明</hi>
　　　<hi>詩意而淵明字少意多猶可涵泳○西蜀張縯辨證曰年譜以此詩為元嘉乙丑作按晉書載</hi>
　　　<hi>長沙公侃卒長子夏以罪廢次子曕之子宏襲爵宏卒子綽之嗣綽之卒子延夀嗣宋受晉禪</hi>
　　　<hi>延夀降為呉昌侯若謂詩作於元嘉則延夀已改封呉昌非長沙矣先生詩云伊余云遘在長</hi>
　　　<hi>忘同蓋先生世次為長視延夀乃諸父行序云余於長沙公為族或云長沙公於余為族皆以</hi>
　　　<hi>族字斷句不稱為祖蓋長沙公為大宗之傳先生不欲以長自居故詩稱於穆令族序稱於余</hi>
　　　<hi>為族又云我曰欽哉實宗之光皆敬宗之義也如年譜以族祖族孫為稱乃是延夀之子延夀</hi>
<pb n="KR4h0061_WYG_036-4a"/>
　　　<hi>已為呉昌侯其子又安得稱長沙公哉要是此詩作於延夀未改封之前</hi>
　　　陶淵明<lb/>
　長沙公於余為族<hi>一作余於長沙公為族</hi>祖同出大司馬<hi>漢髙帝時</hi>
　<hi>陶舎</hi>昭穆旣遠已為路人經過潯陽臨别贈此<lb/>
同源分流人易世疎慨然寐歎念兹厥初禮服遂悠嵗<lb/>
月眇徂感彼行路眷然躊躇○於穆令族允構斯堂諧<lb/>
氣冬暄映懷圭璋爰采春花載警秋霜我曰欽哉實宗<lb/>
之光○伊余云遘在長忘同笑言未乆逝焉西東遙遙<lb/>
<pb n="KR4h0061_WYG_036-4b"/>
三湘<hi>寰宇記湘潭湘鄉湘源為三湘</hi>滔滔九江山川阻逺行李時通○<lb/>
何以寫心貽此話言進簣雖㣲終焉為山敬哉離人臨<lb/>
路悽然欵襟或遼音問其先<lb/>
　　酬丁柴桑<hi>柴桑潯陽故里</hi>
　　　陶淵明<lb/>
有客有客爰來爰止秉直司聰于惠百里飡勝如歸聆<lb/>
善若始○匪惟諧也屢有良由載言載眺以寫我憂放<lb/>
歡一遇既醉還休寔欣心期方從我遊<lb/>
<pb n="KR4h0061_WYG_036-5a"/>
　　答龐參軍<lb/>
　　　陶淵明<lb/>
　龐為衛軍參軍從江陵使上都過潯陽見贈<lb/>
衡門之下有琴有書載彈載詠爰得我娯豈無他好樂<lb/>
是幽居朝為灌園夕偃蓬廬○人之所寳尚或未珍不<lb/>
有同愛云胡以親我求良友寔覯懷人懽心孔洽棟宇<lb/>
惟鄰<hi>時新居南里之南村即栗里鄰新居鄰也</hi>○伊余懷人欣德孜孜我有<lb/>
㫖酒與汝樂之乃陳好言乃著新詩一日不見如何不<lb/>
<pb n="KR4h0061_WYG_036-5b"/>
思○嘉遊未斁誓將離分送爾于路銜觴無欣依依舊<lb/>
楚邈邈西雲之子之逺良話曷聞○昔我云别倉庚載<lb/>
鳴今也遇之霰雪飄零大藩有命作使上京豈忘宴安<lb/>
王事靡寧○慘慘寒日肅肅其風翩彼方舟容裔江中<lb/>
勗哉征人在始思終敬兹良辰以保爾躬<lb/>
　　勸農<lb/>
　　　陶淵明<lb/>
悠悠上古厥初生人傲然自足抱樸含真智巧既萌資<lb/>
<pb n="KR4h0061_WYG_036-6a"/>
待靡因誰其贍之實賴哲人○哲人伊何時為后稷贍<lb/>
之伊何實曰播殖舜旣躬耕禹亦稼穡逺若周典八政<lb/>
始食○熈熈令音猗猗原陸卉木繁榮和風清穆紛紛<lb/>
士女趨時競逐桑婦宵征農夫野宿○氣節易過和澤<lb/>
難乆冀缺攜儷<hi>左傳僖三十三年臼季使過冀見冀缺耨其妻饁之敬相待如賓與之歸</hi>沮<lb/>
溺結耦相彼賢逹猶勤壟畝矧伊衆庶曳裾拱手○民<lb/>
生在勤勤則不匱宴安自逸嵗暮奚冀儋石不儲<hi>儋石言一</hi>
<hi>儋一石應劭齊人名甖為儋石儲受二斛漢書音義曰儋一斗之</hi>饑寒交至顧爾儔列能<lb/>
<pb n="KR4h0061_WYG_036-6b"/>
不懷愧○孔耽道德樊須是鄙董樂琴書田園不履若<lb/>
能超然投迹髙軌敢不歛衽敬讚德美<lb/>
　　命子<lb/>
　　　陶淵明<lb/>
悠悠我祖爰自陶唐邈為虞賓歴世重光<hi>陶世之先曰伊祈氏升唐</hi>
<hi>侯為天子後遜于虞作游陶丘故號陶唐氏而諡曰堯取散宜氏之女曰女皇生丹朱復有庶子九人及舜初</hi>
<hi>郊于唐以丹朱為尸因封於唐</hi>御龍勤夏豕韋翼商<hi>時董父好龍舜命豢龍於陶丘而堯</hi>
<hi>之庶子奉先之祀於陶丘者或世業豢龍逮夏帝孔甲時天降雌雄龍二于庭有劉累者實堯之裔累以擾□</hi>
<pb n="KR4h0061_WYG_036-7a"/>
<hi>龍事孔甲賜之姓御龍氏龍一雌死帝既饗復求御龍氏懼遷魯山祝融之後封於豕韋商武丁滅之以封劉</hi>
<hi>累之胄</hi>穆穆司徒<hi>左傳載商民七族陶氏其一也陶氏授民是為司徒蓋豕韋之後陶姓始經見</hi>
<hi>於此</hi>厥族以昌<hi>原陶姓氏族之所自来也</hi>○紛紜戰國漠漠衰周鳯隱<lb/>
於林幽人在丘逸虯撓雲<hi>虯俗作蛇非無角龍也</hi>奔鯨駭流<hi>二句喻狂</hi>
<hi>暴縱横之亂也</hi>天集有漢眷予愍侯<hi>髙帝功臣表開封愍侯陶侯舎以左司馬從漢破代封</hi>
○於赫愍侯運當攀龍撫劒夙邁顯兹武功書誓山河<lb/>
啓土開封<hi>髙帝與功臣盟云使黄河如帶泰山如礪國以永存寜爰及苗裔書誓山河謂此盟也</hi>
亹亹丞相<hi>孝景二年陶青為丞相</hi>允迪前蹤○渾渾長源蔚蔚洪<lb/>
<pb n="KR4h0061_WYG_036-7b"/>
柯羣川載導衆條載羅<hi>二句喻枝派之分散</hi>時有語黙運因隆窊<lb/>
<hi>窊烏𤓰切凹也二句言陶青之後未有顯者也</hi>在我中晉業融長沙<hi>按别傳陶侃字士衡</hi>
<hi>仕中晉在軍四十一載位至八州都督封長沙郡公薨於成帝咸和九年追贈大司馬謚曰桓</hi>桓桓長<lb/>
沙伊勲伊德天子疇我專征南國功遂辭歸臨寵不忒<lb/>
孰謂斯心而近可得<hi>言長沙公心期之髙逺也</hi>○肅矣我祖慎終如<lb/>
始直方二臺惠和千里<hi>陶茂麟譜以岱為祖按此詩云惠和千里當從晉史以茂為祖</hi>
<hi>陶茂為武昌太守</hi>於皇仁考淡焉虚止寄迹風雲寘兹愠喜<hi>父資</hi>
<hi>城太守生五子史失載</hi>○嗟余寡陋瞻望弗及顧慚華鬢負影隻<lb/>
<pb n="KR4h0061_WYG_036-8a"/>
立三千之罪無後為急我誠念哉呱聞爾泣○卜云嘉<lb/>
日占亦良時名汝曰儼字汝求思温恭朝夕念兹在兹<lb/>
尚想孔伋庶其企而<hi>孔伋因求思而言韋𤣥成詩誰謂而華髙企其齊而誰謂徳難厲其庶</hi>
○厲夜生子遽而求火<hi>莊子天地篇厲之人半夜生其子遽取火而視之汲汲然惟恐</hi>
<hi>其似已也</hi>凡百有心奚特於我旣見其生實欲其可人亦有<lb/>
言斯情無假○日居月諸漸免于孩福不虚至禍亦易<lb/>
來夙興夜寐願爾斯才爾之不才亦已焉哉<lb/>
　　歸鳥<lb/>
<pb n="KR4h0061_WYG_036-8b"/>
　　　陶淵明<lb/>
翼翼歸鳥晨去于林逺之八表近憩雲岑和風不洽翻<lb/>
翮求心<hi>託言歸而求志下文豈思天路意同</hi>顧儔相鳴景庇清隂○翼翼<lb/>
歸鳥載翔載飛雖不懷游見林情依遇雲頡頏相鳴而<lb/>
歸遐路誠悠性愛無遺○翼翼歸鳥馴林徘徊豈思天<lb/>
路欣及舊棲雖無昔侣衆聲每諧日夕氣清悠然其懷<lb/>
○翼翼歸鳥戢羽寒條游不曠林宿則森標晨風清興<lb/>
好音時交矰繳奚施<hi>繳之若切矰矢䠶也生絲縷也</hi>已巻安勞<hi>巻與倦同</hi>
<pb n="KR4h0061_WYG_036-9a"/>
　　形影神<lb/>
　　　陶淵明<lb/>
　貴賤賢愚莫不營營以惜生斯甚惑焉故極陳形影<lb/>
　之苦言神辨自然以釋之好事君子共取其心焉<lb/>
　　形贈影<lb/>
天地長不没山川無改時草木得常理霜露榮悴之謂<lb/>
人最靈智獨復不如兹適見在世中奄去靡歸期奚覺<lb/>
無一人親識豈相思但餘平生物舉目情悽洏<hi>洏如之切涕流</hi>
<pb n="KR4h0061_WYG_036-9b"/>
<hi>貌</hi>我無騰化術必爾不復疑願君取吾言得酒莫苟辭<lb/>
　　影答形<lb/>
存生不可言衛生每苦拙誠願游崑華邈然兹道絶與<lb/>
子相遇來未嘗異悲悦憩䕃若暫乖止日終不别此同<lb/>
既難常黯爾俱時滅身没名亦盡念之五情熱立善有<lb/>
遺愛胡為不自竭酒云能消憂方此詎不劣<hi>愚曰生必有死惟立</hi>
<hi>善可以有遺愛人胡為不自竭於為善乎謂酒能消憂比之此更為劣爾觀淵明此語便是孔子朝聞道夕死</hi>
<hi>孟子修身俟命之意與無見於道留連光景以酒自遣者異矣</hi>
<pb n="KR4h0061_WYG_036-10a"/>
　　神釋<hi>鶴林曰人為三才中豈不以我故我神自謂也人與天地並立而為三以此心之神也若</hi>
　　　<hi>塊然血肉豈足以並天地哉末縱浪大化中四句是不以死生禍福動其心泰然委順養神之</hi>
　　　<hi>道也淵明可謂知道之士矣</hi>
大鈞無私力萬理自森著人為三才中豈不以我故與<lb/>
君雖異物生而相依附結託善惡同安得不相語三皇<lb/>
大聖人今復在何處彭祖夀永年欲留不得住<hi>彭祖姓籛名鏗</hi>
<hi>顓頊𤣥孫進雉羮於堯堯封於彭城歴夏經殷至周年八百嵗</hi>老少同一死賢愚無復<lb/>
數日醉或能忘將非促齡具立善常所欣誰當為汝譽<lb/>
<pb n="KR4h0061_WYG_036-10b"/>
<hi>日醉釋前篇立善釋後篇</hi>甚念傷吾生正宜委運去縱浪大化中不<lb/>
喜亦不懼應盡便須盡無復獨多慮<lb/>
　　九日閑居<hi>古詩云人生不滿百常懷千嵗憂而淵明以五字盡之曰世短意常多東坡曰</hi>
　　　<hi>意長日月促則倒轉陶句耳</hi>
　　　陶淵明<lb/>
　余閒居愛重九之名秋菊盈園而持醪靡由空服九<lb/>
　華寄懷於言<lb/>
世短意常多斯人樂久生日月依辰至舉俗愛其名露<lb/>
<pb n="KR4h0061_WYG_036-11a"/>
淒暄風息氣澈天象明往燕無遺影來鴈有餘聲酒能<lb/>
袪百慮菊為制頽齡如何蓬廬士空視時運傾<hi>空視時運傾指</hi>
<hi>易代之事</hi>塵爵恥虛罍寒華徒自榮歛襟獨閑謠緬焉起深<lb/>
情棲遲固多娯淹留豈無成<hi>淹留無成騷人語也今反之謂不得於彼則得於此</hi>
<hi>後棲遲詎為拙亦同</hi>
　　歸田園居<hi>第六首乃江淹雜擬詩今去之</hi>
　　　陶淵明<lb/>
少無適俗韻性本愛丘山誤落塵網中一去三十年羇<lb/>
<pb n="KR4h0061_WYG_036-11b"/>
鳥戀舊林池魚思故淵開荒南野際守拙歸田園方宅<lb/>
十餘畝草屋八九間榆栁䕃後園桃李羅堂前曖曖逺<lb/>
人村依依墟里煙狗吠深巷中雞鳴桑樹巔户庭無塵<lb/>
雜虚室有餘閑乆在樊籠裏復得返自然<lb/>
　　其二<lb/>
野外罕人事窮巷寡輪鞅白日掩荆扉虚室絶塵想時<lb/>
復墟曲中披草共來往相見無雜言但道桑麻長桑麻<lb/>
日已長我土日已廣常恐霜霰至零落同草莽<lb/>
<pb n="KR4h0061_WYG_036-12a"/>
　　其三<lb/>
種豆南山下草盛豆苖稀晨興理荒穢帶月荷鉏歸道<lb/>
狹草木長夕露沾我衣衣沾不足惜但使願無違<hi>前漢楊惲</hi>
<hi>傳田彼南山蕪穢不治種一頃豆落而為萁人生行樂耳須富貴何時</hi>
　　其四<lb/>
乆去山澤游浪莽林野娯試攜子姪輩披榛步荒墟徘<lb/>
徊丘壟間依依昔人居井竈有遺處桑竹殘朽株借問<lb/>
採薪者此人皆焉如薪者向我言死没無復餘一世異<lb/>
<pb n="KR4h0061_WYG_036-12b"/>
朝市此語真不虚人生似幻化終當歸空無<lb/>
　　其五<lb/>
悵恨獨策還﨑嶇歴榛曲山澗清且淺遇以濯吾足漉<lb/>
我新熟酒隻雞招近局日入室中闇荆薪代明燭歡來<lb/>
苦夕短已復至天旭<lb/>
　　遊斜川<lb/>
　　　陶淵明<lb/>
　辛丑正月五日天氣澄和風物閑美與二三鄰曲同<lb/>
<pb n="KR4h0061_WYG_036-13a"/>
　遊斜川臨長流望曽城<hi>駱庭芝云曽城落星寺也殆是晉所稱者</hi>魴鯉躍<lb/>
　鱗於將夕水鷗乗和以翻飛彼南阜者名實舊矣不<lb/>
　復乃為嗟歎若夫曽城傍無依接獨秀中臯遙想靈<lb/>
　山有愛嘉名<hi>天問崑崙縣圃其尻安在増城九重其髙幾里淮南子崑崙中有増城九重注</hi>
　<hi>云中有五城十二樓故云靈山嘉名</hi>欣對不足率爾賦詩悲日月之遂<lb/>
　往悼吾年之不留各疏年紀鄉里以記其時日<lb/>
開嵗倐五日吾生行歸休念之動中懷及辰為兹游氣<lb/>
和天惟澄班坐依逺流弱湍馳文魴閑谷矯鳴鷗逈澤<lb/>
<pb n="KR4h0061_WYG_036-13b"/>
散游目緬然睇曽丘雖㣲九重秀顧瞻無匹儔提壺接<lb/>
賓侣引滿更獻酬未知從今去當復如此不中觴縱遙<lb/>
情忘彼千載憂且極今朝樂明日非所求<lb/>
　　示周續之祖企謝景夷三郎<hi>時三人比講禮校書</hi>
　　　陶淵明<lb/>
負痾頽簷下終日無一欣藥石有時閑念我意中人相<lb/>
去不尋常道路邈何因周生述孔業祖謝響然臻<hi>薦彌表羣</hi>
<hi>士響臻</hi>道喪向千載今朝復斯聞馬隊非講肆校書亦已<lb/>
<pb n="KR4h0061_WYG_036-14a"/>
勤<hi>江州刺史檀韶苦請廬山周續之出州與學生祖企謝景夷三人在城比講禮加以讐校所住公廨近於</hi>
<hi>馬肆</hi>老夫有所愛思與爾為鄰願言誨諸子從我潁水濱<lb/>
<hi>許由居箕山之下潁水之濱續之自社主逺公順寂之後雖隠居廬山而州將每相招引頗從之游世號通隱</hi>
<hi>故引箕潁之事㣲譏之</hi>
　　乞食<hi>東坡曰淵明得一食至欲以冥謝主人哀哉哀哉此大類丐者口頰也非獨余哀之舉世莫</hi>
　　　<hi>不哀之也饑寒常在身前功名常在身後二者不相待此士之所以窮也</hi>
　　　陶淵明<lb/>
饑來驅我去不知竟何之行行至斯里叩門拙言辭主<lb/>
<pb n="KR4h0061_WYG_036-14b"/>
人解余意遺贈豈虚來談話終日夕觴至輒傾杯情欣<lb/>
新知歡言詠遂賦詩感子漂母惠愧我非韓才銜戢知<lb/>
何謝冥報以相貽<lb/>
　　諸人共游周家墓栢下<lb/>
　　　陶淵明<lb/>
今日天氣佳清吹與鳴彈<hi>吹尺偽切嘘也</hi>感彼栢下人安得不<lb/>
為歡清歌散新聲緑酒開芳顔未知明日事余襟良已<lb/>
殫<lb/>
<pb n="KR4h0061_WYG_036-15a"/>
　　答龐參軍<lb/>
　　　陶淵明<lb/>
　三復來貺欲罷不能自爾鄰曲冬春再交款然良對<lb/>
　忽成舊遊俗諺云數面成親舊況情過此者乎人事<lb/>
　好乖便當語離楊公所歎豈惟常悲吾抱疾多年不<lb/>
　復為文本旣不豐<hi>謂癯瘁也</hi>復老病繼之輒依周孔往復<lb/>
　之義且為别後相思之資<hi>楊公楊朱也</hi>
相知何必舊傾蓋定前言有客賞我趣每每顧林園談<lb/>
<pb n="KR4h0061_WYG_036-15b"/>
諧無俗調所説聖人篇或有數㪷酒閑飲自歡然我實<lb/>
幽居士無復東西縁物新人唯舊弱毫多所宣情通萬<lb/>
里外形迹滯江山君其愛體素<hi>曹子建詩王其愛玉體</hi>來㑹在何<lb/>
年<lb/>
　　五月旦作和戴主簿<lb/>
　　　陶淵明<lb/>
虚舟縱逸棹回復遂無窮發嵗始俛仰星紀奄將中南<lb/>
牕罕悴物北林榮且豐神淵寫時雨晨色奏景風<hi>史記律書</hi>
<pb n="KR4h0061_WYG_036-16a"/>
<hi>景風者居南方景者言陽道竟故曰景風</hi>旣來孰不去人理固有終居常待<lb/>
其盡曲肱豈傷沖遷化或夷險肆志無窊隆即事如已<lb/>
髙何必升華嵩<lb/>
　　連雨獨飲<lb/>
　　　陶淵明<lb/>
運生㑹歸盡終古謂之然世間有松喬於今定何間故<lb/>
老贈余酒乃言飲得仙試酌百情逺重觴忽忘天天際<lb/>
去此幾任真無所先雲鶴有竒翼八表須臾還自我抱<lb/>
<pb n="KR4h0061_WYG_036-16b"/>
兹獨僶俛四十年形骸乆已化心在復何言<lb/>
　　移居<hi>二首</hi>
　　　陶淵明<lb/>
昔欲居南村<hi>即栗里也</hi>非為卜其宅聞多素心人樂與數晨<lb/>
夕懷此頗有年今日從兹役弊廬何必廣取足蔽牀席<lb/>
鄰曲時時來<hi>指顔延年殷景仁龐通之輩</hi>抗言談在昔竒文共欣賞<lb/>
<hi>竒文見王褒傳</hi>疑義相與析<lb/>
　　其二<lb/>
<pb n="KR4h0061_WYG_036-17a"/>
春秋多佳日登髙賦新詩過門更相呼有酒斟酌之農<lb/>
務各自歸閒暇輒相思相思則披衣言笑無厭時此理<lb/>
將不勝<hi>音升任也</hi>無為忽去兹<hi>言此樂不可勝無為舎而去之韓子亦曰樂之終身不厭</hi>
<hi>何暇外慕</hi>衣食當須紀力耕不吾欺<lb/>
　　和劉柴桑<hi>遺民嘗作柴桑令○趙山泉曰谷風轉淒薄四句雖出於一時之諧謔亦可謂</hi>
　　　<hi>巧於處窮矣以弱女喻酒之醨薄饑則濡枯腸寒則若挾纊曲盡貧士嗜酒之常態</hi>
　　　陶淵明<lb/>
山澤乆見招胡事乃躊躇直為親舊故未忍言索居良<lb/>
<pb n="KR4h0061_WYG_036-17b"/>
辰入竒懷挈杖還西廬<hi>時遺民約靖節隠山結白蓮社靖節雅不欲預其社列但時復</hi>
<hi>往還於廬阜間</hi>荒塗無歸人時時見廢墟茅茨已就治新疇復<lb/>
應畬<hi>爾雅田三嵗曰畬靖節自庚戌徙居南村已再稔矣今秋穫後復應畬也</hi>谷風轉淒薄<lb/>
<hi>爾雅釋天東風謂之谷風</hi>春醪解饑劬弱女雖非男慰情良勝無栖<lb/>
栖世中事嵗月共相疎耕織稱其用過此奚所須去去<lb/>
百年外身名同翳如<lb/>
　　酬劉柴桑<lb/>
　　　陶淵明<lb/>
<pb n="KR4h0061_WYG_036-18a"/>
窮居寡人用時忘四運周櫚庭多落葉慨然已知秋新<lb/>
葵鬱北牖嘉穟養南疇今我不為樂知有來嵗不命室<lb/>
攜童弱良日登逺遊<lb/>
　　和郭主簿<hi>二首</hi>
　　　陶淵明<lb/>
藹藹堂前林中夏貯清隂凱風因時來回飆開我襟息<lb/>
交游閑業卧起弄書琴園蔬有餘滋舊穀猶儲今營已<lb/>
良有極過足非所欽舂秫作美酒酒熟吾自斟弱子戲<lb/>
<pb n="KR4h0061_WYG_036-18b"/>
我側學語未成音此事真復樂聊用忘華簪遙遙望白<lb/>
雲懷古一何深<lb/>
　　其二<lb/>
和澤周三春清涼素秋節露凝無游氛天髙風景澈陵<lb/>
岑聳逸峯遙瞻皆竒絶芳菊開林耀青松冠巖列懷此<lb/>
貞秀姿卓為霜下傑銜觴念幽人千載撫爾訣檢素不<lb/>
獲展厭厭竟良月<lb/>
　　贈羊長史<hi>湯東澗曰天下分裂而中州賢聖之迹不可得而見今九土既一則五帝之所</hi>
<pb n="KR4h0061_WYG_036-19a"/>
　　　<hi>連三王之所争宜當首訪而獨多謝於商山之人何哉蓋南北雖合而世代將易但當與綺甪</hi>
　　　<hi>遊耳逺矣深哉</hi>
　　　陶淵明<lb/>
　左軍羊長史銜使秦川作此與之<lb/>
愚生三季後慨然念黄虞得知千載外正賴古人書<hi>山谷</hi>
<hi>云正賴古人書蓋當時語或作上賴甚失語意</hi>賢聖留餘迹事事在中都<hi>洛陽西晉</hi>
<hi>之故都長安乃秦漢所都</hi>豈忘游心目關河不可踰九域甫已一<hi>謂宋</hi>
<hi>公裕始平一燕秦也</hi>逝將理舟輿聞君當先邁負痾不獲俱<hi>時松齡銜</hi>
<pb n="KR4h0061_WYG_036-19b"/>
<hi>左將軍朱齡石之命詣裕行府賀平關洛原詩意靖節初欲從松齡訪闗洛㑹病不果行</hi>路若經商<lb/>
山為我少躊躇多謝綺與角精爽今何如紫芝誰復採<lb/>
深谷乆應蕪駟馬無貰患<hi>貰待夜切賖也貸也</hi>貧賤有交娯清謠<lb/>
結心曲人乖運見疎擁懷累代下言盡意不舒<lb/>
　　嵗暮和張常侍<hi>湯東澗曰陶公不事異代之節與子房五世相韓之義同既不為狙</hi>
　　　<hi>擊震動之舉又時無漢祖者可托以行其志所謂撫已有深懷履運増慨然讀之亦可以深悲</hi>
　　　<hi>其志也矣</hi>
　　　陶淵明<lb/>
<pb n="KR4h0061_WYG_036-20a"/>
市朝悽舊人驟驥感悲泉<hi>悲泉見前驟驥言白駒之過隙</hi>明旦非今日<lb/>
嵗暮余何言素顔歛光潤白髮一已繁濶哉秦穆談旅<lb/>
力豈未愆向夕長風起寒雲没西山厲厲氣遂嚴紛紛<lb/>
飛鳥還民生鮮常在矧伊愁苦纒屢闕清酤至無以樂<lb/>
當年窮通靡攸慮顦顇由化遷撫已有深懷履運増慨<lb/>
然<lb/>
　　和胡西曹示顧賊曹<lb/>
　　　陶淵明<lb/>
<pb n="KR4h0061_WYG_036-20b"/>
蕤賓五月中<hi>史記律書五月也律中蕤賓隂氣幼少故曰蕤賓陽不用事故曰賓</hi>清朝起<lb/>
南颸不駛亦不遲<hi>駛疎吏切疾也</hi>飄飄吹我衣重雲蔽白日閑<lb/>
雨紛微微流目視西園曄曄榮紫葵於今甚可愛奈何<lb/>
當復衰感物願及時每恨靡所揮悠悠待秋稼寥落將<lb/>
賖遲逸想不可淹狷狂獨長悲<lb/>
　　悲從弟仲德<lb/>
　　　陶淵明<lb/>
銜哀過舊宅悲淚應心零借問為誰悲懷人在九冥禮<lb/>
<pb n="KR4h0061_WYG_036-21a"/>
服名羣從恩愛若同生門前執手時何意爾先傾在毁<lb/>
竟不免為山不及成慈母沈哀疚二𦙍纔數齡雙泣委<lb/>
空館朝夕無哭聲流塵集虚坐宿草旅前庭階除曠遊<lb/>
迹園林獨餘情翳然乗化去終天不復形遲遲將回步<lb/>
惻惻悲襟盈<lb/>
　　癸夘嵗始春懷古田舎<hi>東坡曰平疇交逺風良苗亦懷新非古之耦耕植杖</hi>
　　　<hi>者不能道此語非余之世農亦不能識此語之妙</hi>
　　　陶淵明<lb/>
<pb n="KR4h0061_WYG_036-21b"/>
先師有遺訓憂道不憂貧瞻望邈難逮轉欲志長勤秉<lb/>
耒歡時務解顔勸農人平疇交逺風良苗亦懷新雖未<lb/>
量嵗功即事多所欣耕種有時息行者無問津日入相<lb/>
與歸壺漿勞近鄰長吟掩柴門聊為隴畝民<lb/>
　　癸夘十二月中作與從弟敬逺<hi>呉泳曰傾耳無希聲在目皓已潔此</hi>
　　　<hi>十字雪之輕虚潔白盡在是矣後此者莫能加也</hi>
　　　陶淵明<lb/>
寢迹衡門下邈與世相絶顧眄莫誰知荆扉晝常閉<hi>必結</hi>
<pb n="KR4h0061_WYG_036-22a"/>
<hi>切闔也</hi>淒淒嵗暮風翳翳經日雪傾耳無希聲在目皓已<lb/>
潔<hi>或作結</hi>勁氣侵襟袖簞瓢謝屢設蕭索空宇中了無一<lb/>
可悦歴覽千載書時時見遺烈髙操非所攀深得固窮<lb/>
節平津茍不由<hi>漢元朔中武帝詔封公孫𢎞為平津侯</hi>栖遲詎為拙寄意<lb/>
一言外兹契誰能别<lb/>
　　庚戌嵗九月中於西田穫早稻<lb/>
　　　陶淵明<lb/>
人生歸有道衣食固其端孰是都不營而以求自安開<lb/>
<pb n="KR4h0061_WYG_036-22b"/>
春理常業嵗功聊可觀晨出肆㣲勤日入負禾還山中<lb/>
饒霜露風氣亦先寒田家豈不苦弗獲辭此難四體誠<lb/>
乃疲庶無異患干盥濯息簷下斗酒散襟顔遙遙沮溺<lb/>
心千載乃相關但願長如此躬耕非所歎<hi>平聲</hi>
　　飲酒<hi>元本二十首前選已載其二</hi>
　　　陶淵明<lb/>
　余閒居寡歡兼比夜已長偶有名酒無夕不飲顧影<lb/>
　獨盡忽焉復醉既醉之後輒題數句自娯紙墨遂多<lb/>
<pb n="KR4h0061_WYG_036-23a"/>
　辭無詮次聊命故人書之以為歡笑爾<lb/>
衰榮無定在彼此更共之邵生𤓰田中寧似東陵時寒<lb/>
暑有代謝人道每如兹達人解其㑹逝將不復疑忽與<lb/>
一觴酒日夕歡相持<lb/>
　　其二<lb/>
積善云有報夷叔在西山善惡茍不應何事空亦言九<lb/>
十行帶索饑寒況當年不賴固窮節百世當誰傳<lb/>
　　其三<lb/>
<pb n="KR4h0061_WYG_036-23b"/>
道喪向千載人人惜其情有酒不肯飲但顧世間名所<lb/>
以貴我身豈不在一生一生復能幾倐如流電驚鼎鼎<lb/>
百年内持此欲何成<lb/>
　　其四<hi>趙泉山曰此詩譏切殷景仁顔延年輩附麗于宋</hi>
栖栖失羣鳥日暮猶獨飛徘徊無定止夜夜聲轉悲厲<lb/>
響思清逺去來何依依因值孤生松歛翮遙來歸勁風<lb/>
無榮木此䕃獨不衰託身已得所千載不相違<lb/>
　　其六<lb/>
<pb n="KR4h0061_WYG_036-24a"/>
行止千萬端誰知非與是是非茍相形雷同共譽毁三<lb/>
季多此事<hi>漢叙傳三季之後註云三代之末也</hi>達士似不爾咄咄俗中惡<lb/>
<hi>咄丁骨切叱也</hi>且當從黄綺<lb/>
　　其八<lb/>
青松在東園衆草没竒姿凝霜殄異類卓然見髙枝連<lb/>
林人不覺獨樹衆乃竒提壺挂寒柯逺望時復為吾生<lb/>
夢幻間何事紲塵羈<lb/>
　　其九<hi>趙泉山曰時輩多勉靖節以出仕故作是篇</hi>
<pb n="KR4h0061_WYG_036-24b"/>
清晨聞叩門倒裳往自開問子為誰歟田父有好懷壺<lb/>
漿逺見候疑我與時乖繿縷茅簷下未足為髙栖一世<lb/>
皆尚同願君汨<hi>古没切</hi>其泥深感父老言稟氣寡所諧紆<lb/>
轡誠可學違已詎非迷且共歡此飲吾駕不可回<lb/>
　　其十<lb/>
在昔曾逺遊直至東海隅道路迥且長風波阻中塗此<lb/>
行誰使然似為饑所驅傾身營一飽少許便有餘恐此<lb/>
非名計息駕歸閑居<lb/>
<pb n="KR4h0061_WYG_036-25a"/>
　　其十一<hi>東坡曰客養千金軀臨化消其寳寳不過軀軀化則寳亡矣人言靖節不知道吾不</hi>
　　　<hi>信也</hi>
顔生稱為仁榮公言有道屢空不獲年長饑至于老雖<lb/>
留身後名一生亦枯槁死去何所知稱心固為好客養<lb/>
千金軀臨化消其寳裸葬何必惡<hi>前漢楊王孫臨終令其子曰吾欲裸葬以</hi>
<hi>反吾真死則為布囊盛尸入地七尺既下從足引脱其囊以身親土其子遂裸葬</hi>人當解意表<lb/>
　　其十二<lb/>
長公曽一仕壯節忽失時杜門不復出終身與世辭<hi>張釋</hi>
<pb n="KR4h0061_WYG_036-25b"/>
<hi>之子張摯字長公官至大夫免以不能取容當世終身不仕</hi>仲理<hi>楊倫</hi>歸大澤髙風始<lb/>
在兹一往便當已何為復狐疑去去當奚道世俗乆相<lb/>
欺擺落悠悠談請從余所之<lb/>
　　其十三<hi>湯東澗曰醒者與世計分曉而醉者頽然聽之而已淵明蓋沈冥之逃者故以醒為</hi>
　　　<hi>愚而以兀傲為穎耳</hi>
有客常同止趣捨邈異境一士長獨醉一夫終年醒醒<lb/>
醉還相笑發言各不領規規一何愚兀傲差若穎寄言<lb/>
酣中客日没燭當炳<lb/>
<pb n="KR4h0061_WYG_036-26a"/>
　　其十四<hi>張文潛曰陶元亮雖嗜酒家貧不能常飲酒而況必飲美酒乎其所與飲多田野樵</hi>
　　　<hi>漁之人班坐林間所以奉身而悦口腹者略矣○葉石林曰晉人多言飲酒有至沈醉者此未</hi>
　　　<hi>必意真在酒蓋方時艱人各懼禍惟託於醉可以粗遠世故耳</hi>
故人賞我趣挈壺相與至班荆坐松下數斟已復醉父<lb/>
老雜亂言觴酌失行次不覺知有我安知物為貴悠悠<lb/>
迷所留酒中有深味<lb/>
　　其十五<lb/>
貧居乏人工灌木荒余宅<hi>灌木叢木也</hi>班班有翔鳥寂寂無<lb/>
<pb n="KR4h0061_WYG_036-26b"/>
行迹宇宙一何悠人生少至百嵗月相催逼鬢邉早已<lb/>
白若不委窮達素抱深可惜<lb/>
　　其十六<lb/>
少年罕人事游好在六經行行向不惑淹留遂無成竟<lb/>
抱固窮節饑寒飽所更弊廬交悲風荒草没前庭披褐<lb/>
守長夜晨雞不肯鳴孟公不在兹終以翳吾情<hi>前漢陳遵字孟</hi>
<hi>公嗜酒每大飲賓客滿堂</hi>
　　其十七<lb/>
<pb n="KR4h0061_WYG_036-27a"/>
幽蘭生前庭含薫待清風清風脱然至見别蕭艾中行<lb/>
行失故路任道或能通覺悟當念還鳥盡廢良弓<lb/>
　　其十八<hi>湯東澗曰此篇蓋托子雲以自況故以栁下惠事終之五栁先生傳云性嗜酒家貧</hi>
　　　<hi>不能常得親舊或置酒招之造飲輒盡○愚曰有時不肯言豈不在伐國亦謂不肯附麗易代</hi>
　　　<hi>之事</hi>
子雲性嗜酒家貧無由得時賴好事人載醪祛所惑<hi>揚雄</hi>
<hi>家貧嗜酒人希至其門好事者載酒肴從遊學</hi>觴來為之盡是諮無不塞有時<lb/>
不肯言豈不在伐國仁者用其心何嘗失顯黙<lb/>
<pb n="KR4h0061_WYG_036-27b"/>
　　其十九<lb/>
疇昔苦長饑投耒去學仕將養不得節凍餒固纒已是<lb/>
時向立年志意多所恥遂盡介然分終死歸田里冉冉<lb/>
星氣流亭亭復一紀世路廓悠悠楊朱所以止<hi>淮南説林訓楊</hi>
<hi>子見逵路而哭之為其可以南可以北墨子見練絲而泣之為其可以黄可以黒</hi>雖無揮金事<lb/>
<hi>張協二疎詩云揮金樂當年</hi>濁酒聊可恃<lb/>
　　其二十<hi>東坡曰但恐多謬誤君當恕醉人此未醉時説也若已醉何假憂誤哉然世人言醉</hi>
　　　<hi>多未醒時語此最名言</hi>
<pb n="KR4h0061_WYG_036-28a"/>
羲農去我乆舉世少復真汲汲魯中叟<hi>孔子</hi>彌縫使其淳<lb/>
鳯鳥雖不至禮樂暫得新洙泗輟㣲響漂流逮狂秦詩<lb/>
書復何罪一朝成灰塵區區諸老翁為事誠慇懃如何<lb/>
絶世下六籍無一親終日馳車走不見所問津若復不<lb/>
快飲空負頭上巾但恨多謬誤君當恕醉人<lb/>
　　述酒<hi>黄山谷曰此篇有其義而亡其辭似是讀異書所作其中多不可解○韓子蒼曰余反覆</hi>
　　　<hi>之見山陽歸下國之句蓋用山陽公事疑是義熈以後有所感而作也故有流淚抱中歎平王</hi>
　　　<hi>去舊京之語○湯東澗曰按晉元熈二年六月劉裕廢恭帝為零陵王明年以毒酒一甖授張</hi>
<pb n="KR4h0061_WYG_036-28b"/>
　　　<hi>偉使酖王偉自飲而卒繼又令兵人踰垣進藥王不肯飲遂掩殺之此詩所為作故以述酒名</hi>
　　　<hi>篇詩辭盡隠語故觀者弗省獨韓子蒼以山陽下國一語疑是義熈後有感而賦余反覆詳考</hi>
　　　<hi>而後知決為零陵哀詩也昔蘇子讀述史九章曰去之百年嵗吾猶見其人也豈虚言哉</hi>
　　　陶淵明<lb/>
重離照南陸鳴鳥聲相聞秋草雖未黄融風乆已分素<lb/>
礫皛修渚南嶽無餘雲豫章抗髙門重華固靈墳<hi>豫章宋武</hi>
<hi>始封重華斥恭帝揖遜事</hi>流淚抱中歎傾耳聽司晨神州獻嘉粟西<lb/>
靈為我馴諸梁董師旅羊勝喪其身<hi>黄山谷云羊勝當是芊勝白公也沈</hi>
<pb n="KR4h0061_WYG_036-29a"/>
<hi>諸梁葉公也殺白公勝</hi>山陽歸下國<hi>魏降漢獻帝為山陽公卒弑之</hi>成名猶不勤<lb/>
卜生善斯牧安樂不為君平王<hi>一作生</hi>去舊京峽中納遺<lb/>
薫雙陵甫云育三趾顯竒文王子愛清吹日中翔河汾<lb/>
朱公練九齒閒居離世紛峩峩西嶺内偃息常所親天<lb/>
容自永固彭殤非等倫<lb/>
　　責子<hi>舒儼宣俟雍份端佚通佟凡五人舒宣雍端通皆小名也○黄山谷曰觀淵明此詩想見</hi>
　　　<hi>其人慈祥戯謔可觀也俗人便謂淵明諸子皆不肖而淵明愁歎見於詩耳所謂癡人前不得</hi>
　　　<hi>説夢也</hi>
<pb n="KR4h0061_WYG_036-29b"/>
　　　陶淵明<lb/>
白髮被兩鬢肌膚不復實雖有五男兒總不好紙筆阿<lb/>
舒<hi>儼</hi>已二八懶惰故無匹阿宣<hi>俟</hi>行志學而不愛文術<lb/>
雍<hi>份</hi>端<hi>佚/</hi>年十三不識六與七通<hi>佟</hi>子垂九齡但覓棃<lb/>
與栗天運茍如此且進杯中物<lb/>
　　擬古九首<hi>第七首已入前選</hi>
　　　陶淵明<lb/>
榮榮牕下蘭密密堂前栁初與君别時不謂行當乆出<lb/>
<pb n="KR4h0061_WYG_036-30a"/>
門萬里客中道逢嘉友未言心相醉不在接杯酒蘭枯<lb/>
栁亦衰遂令此言負多謝諸少年相知不忠厚意氣傾<lb/>
人命離隔復何有<lb/>
　　其二<lb/>
辭家夙嚴駕當往志無終問君今何行非商復非戎聞<lb/>
有田子泰節義為士雄斯人乆已死鄉里習其風生有<lb/>
髙世名既沒傳無窮不學狂馳子直在百年中<hi>田疇字子泰漢</hi>
<hi>北平無終人時董卓遷帝于長安幽州牧劉虞欲遣使奔問行在無其人聞疇竒士乃署為從事疇將行道路</hi>
<pb n="KR4h0061_WYG_036-30b"/>
<hi>阻絶遂循間道至長安致命詔拜騎都尉疇以天子蒙塵不可荷佩榮寵固辭不受得報還虞已為公孫瓚所</hi>
<hi>滅疇謁虞墓哭位而去瓚怒曰汝何不送章報於我疇答曰云云瓉壯之疇得北歸遂入徐無山中</hi>
　　其三<lb/>
仲春遘時雨始雷發東隅衆蟄各濳駭草木從横舒翩<lb/>
翩新來燕雙雙入我廬先巢故尚在相將還舊居自從<lb/>
分别來門庭日荒蕪我心固匪石君情定何如<lb/>
　　其四<lb/>
迢迢百尺樓分明望四荒暮作歸雲宅朝為飛鳥堂山<lb/>
<pb n="KR4h0061_WYG_036-31a"/>
河滿目中平原獨茫茫古時功名士慷慨争此場一旦<lb/>
百嵗後相與還北邙<hi>忙</hi>松栢為人伐髙墳互低昻頽基<lb/>
無遺主遊魂在何方榮華誠足貴亦復可憐傷<lb/>
　　其五<lb/>
東方有一士被服常不完三旬九遇食<hi>説苑子思三旬九食</hi>十年<lb/>
著一冠辛勤無此比常有好容顔我欲觀其人晨去越<lb/>
河關青松夾路生白雲宿簷端知我故來意取琴為我<lb/>
彈上弦驚别鶴下弦操孤鸞願留就君住從今至嵗寒<lb/>
<pb n="KR4h0061_WYG_036-31b"/>
　　其六<hi>湯東澗曰前四句興而比以言吾有定見而不為談者所眩似謂白蓮社中人也</hi>
蒼蒼谷中樹冬夏常如兹年年見霜雪誰謂不知時厭<lb/>
聞世上語結友到臨淄稷下多談士指彼決吾疑裝束<lb/>
旣有日已與家人辭行行停出門還坐更相思不怨道<lb/>
里長但畏人我欺萬一不合意永為世笑之伊懷難具<lb/>
道為君作此詩<lb/>
　　其八<hi>湯東澗曰首陽易水亦寓憤世之意説苑鍾子期死而伯牙絶絃破琴知世莫可為鼓也</hi>
　　　<hi>惠施卒而莊子深暝不言見世莫可語也伯牙之琴荘周之言惟鍾惠能聽今有能聽之人而</hi>
<pb n="KR4h0061_WYG_036-32a"/>
　　　<hi>無可聽之言此淵明所以罷逺遊也</hi>
少時壯且厲撫劒獨行遊誰言行遊近張掖至幽州饑<lb/>
食首陽薇渇飲易水流<hi>荆軻為燕太子丹刺秦王太子及賓客皆送至易水之上</hi>不<lb/>
見相知人惟見古時丘路邊兩髙墳伯牙與莊周此士<lb/>
難再得吾行欲何求<lb/>
　　其九<lb/>
種桑長江邊三年望當採枝條始欲茂忽值山河改柯<lb/>
葉自摧折根株浮滄海春蠶既無食寒衣欲誰待本不<lb/>
<pb n="KR4h0061_WYG_036-32b"/>
植髙原今日復何悔<lb/>
　　雜詩<lb/>
　　　陶淵明<lb/>
人生無根蔕飄如陌上塵分散逐風轉此已非常身落<lb/>
地為兄弟何必骨肉親得歡當作樂斗酒聚比鄰盛年<lb/>
不重來一日難再晨及時當勉勵嵗月不待人<lb/>
　　其二<lb/>
白日淪西河素月出東嶺遙遙萬里輝蕩蕩空中景<lb/>
<pb n="KR4h0061_WYG_036-33a"/>
風來入房戸夜中枕席冷氣變悟時易不眠知夕永欲<lb/>
言無予和揮杯勸孤影日月擲人去有志不獲騁念此<lb/>
懷悲悽終曉不能靜<lb/>
　　其三<lb/>
榮華難乆居盛衰不可量昔為三春蕖今作秋蓮房嚴<lb/>
霜結野草枯悴未遽央日月有環周我去不再陽<hi>愚曰此只</hi>
<hi>説死生</hi>眷眷往昔時憶此斷人腸<lb/>
　　其四<lb/>
<pb n="KR4h0061_WYG_036-33b"/>
丈夫志四海我願不知老親戚共一處子孫還相保觴<lb/>
絃肆朝日尊中酒不燥緩帶盡歡娯起晚眠常早孰若<lb/>
當世士冰炭滿懷抱百年歸丘壟用此空名道<lb/>
　　其五<hi>湯東澗曰太白詩云百嵗落半塗前期浩漫漫中宵不成寐天明起長歎人生學無歸宿</hi>
　　　<hi>者例有此歎必聞道而後免此此淵明所以惜寸隂歟</hi>
憶我少壯時無樂自欣豫猛志逸四海騫翮思逺翥荏<lb/>
苒嵗月頽此心稍已去值歡無復娯每每多憂慮氣力<lb/>
漸衰損轉覺日不如壑舟無須臾引我不得住前塗當<lb/>
<pb n="KR4h0061_WYG_036-34a"/>
幾許未知止泊處古人惜寸隂念此使人懼<lb/>
　　其六<lb/>
昔聞長者言掩耳每不喜奈何五十年忽已親此亊求<lb/>
我盛年歡<hi>男子自二十一至二十九則為盛年</hi>一毫無復意去去轉欲逺<lb/>
此生豈再值傾家時作樂竟此嵗月駛有子不留金何<lb/>
用身後置<lb/>
　　其七<lb/>
日月不肯遲四時相催迫寒風拂枯條落葉掩長陌弱<lb/>
<pb n="KR4h0061_WYG_036-34b"/>
質與運頹𤣥鬢早已白素標插人頭前塗漸就窄家為<lb/>
逆旅舎我如當去客去去欲何之南山有舊宅<lb/>
　　其八<lb/>
代耕本非望所業在田桑躬親未曽替寒餒常糟糠豈<lb/>
期過滿腹但願飽粳糧御冬足大布粗絺以應陽正爾<lb/>
不能得哀哉亦可傷人皆盡獲宜拙生失其方理也可<lb/>
奈何且為陶一觴<lb/>
　　詠貧士<hi>元本七首前選已載其首篇</hi>
<pb n="KR4h0061_WYG_036-35a"/>
　　　陶淵明<lb/>
淒厲嵗云暮擁褐曝前軒南圃無遺秀枯條盈北園傾<lb/>
壺絶餘瀝闚竈不見煙詩書塞座外日昃不遑研閑居<lb/>
非陳厄竊有愠見言何以慰吾懷賴古多此賢<lb/>
　　其三<lb/>
榮叟老帶索欣然方彈琴原生納決屨清歌暢髙音<hi>原憲</hi>
重華去我乆貧士世相尋弊襟不掩肘藜羮常乏斟豈<lb/>
忘襲輕裘茍得非所欽賜也徒能辯乃不見吾心<lb/>
<pb n="KR4h0061_WYG_036-35b"/>
　　其四<lb/>
安貧守賤者自古有黔婁<hi>劉向列女傳魯黔婁妻者魯黔婁先生之妻也先生死曽</hi>
<hi>子哭之畢曰何以為謚其妻曰以康為謚曽子曰先生在時食不充口衣不蓋形死則手足不歛何樂於此而</hi>
<hi>謚為康乎其妻曰昔先生君嘗欲授之政以為國相辭而不受是有餘貴也君嘗賜之粟三十鍾辭而不受是</hi>
<hi>有餘富也彼先生者甘天下之淡味安天下之卑位不戚戚於貧賤不忻忻於富貴求仁得仁求義得義其謚</hi>
<hi>曰康不亦宜乎</hi>好爵吾不榮厚饋吾不醻一旦夀命盡弊服仍<lb/>
不周豈不知其極非道故無憂從來將千載未復見斯<lb/>
儔朝與仁義生夕死復何求<lb/>
<pb n="KR4h0061_WYG_036-36a"/>
　　其五<lb/>
袁安困積雪邈然不可干<hi>晉書洛陽大雪丈餘縣令出見袁安門無行迹謂其已死</hi>
<hi>入見安偃卧問其故答曰大雪人乏食不宜干人令賢之舉孝亷</hi>阮公見錢入即日棄<lb/>
其官芻藁有常温採莒足朝餐豈不實辛苦所懼非饑<lb/>
寒貧富常交戰道勝無戚顔至德冠邦閭清節映西闗<lb/>
　　其六<lb/>
仲蔚愛窮居遶宅生蒿蓬翳然絶交遊賦詩頗能工舉<lb/>
世無知者止有一劉龔<hi>張仲蔚善屬文好詩賦常居窮素所處蓬蒿沒人閉門養性時</hi>
<pb n="KR4h0061_WYG_036-36b"/>
<hi>人莫知惟劉龔知之</hi>此士胡獨然寔由罕所同介焉安其業所樂<lb/>
非窮通<hi>莊子古之得道者窮亦樂通亦樂所樂非窮通也</hi>人亊固以拙聊得長<lb/>
相從<lb/>
　　其七<lb/>
昔在黄子廉<hi>黄蓋傳云南陽太守黄子廉之後也</hi>彈冠佐名州一朝辭吏<lb/>
歸清貧略難儔年饑感仁妻泣涕向我流丈夫雖有志<lb/>
固為兒女憂惠孫一晤歎腆贈竟莫酬誰云固窮難邈<lb/>
哉此前修<lb/>
<pb n="KR4h0061_WYG_036-37a"/>
　　詠荆軻<hi>朱文公曰淵明詩人皆説平淡看他自豪放得来不覺其露出本相者是詠荆軻一</hi>
　　　<hi>篇平淡底人如何説得這様言語出來</hi>
　　　陶淵明<lb/>
燕丹善養士志在報强嬴招集百夫良嵗暮得荆卿君<lb/>
子死知已提劒出燕京素驥鳴廣陌慷慨送我行雄髮<lb/>
指危冠猛氣充長纓飲餞易水上四座列羣英漸離擊<lb/>
悲筑宋意唱髙聲<hi>淮南子髙漸離宋意為擊筑而歌於易水之上</hi>蕭蕭哀風逝<lb/>
淡淡寒波生商音更流涕羽奏壯士驚心知去不歸且<lb/>
<pb n="KR4h0061_WYG_036-37b"/>
有後世名登車何時顧飛蓋入秦庭凌厲越萬里逶迤<lb/>
過千城圖窮亊日至豪主正怔營惜哉劒術疎<hi>魯勾踐聞荆軻</hi>
<hi>之刺秦王曰惜哉其不講於刺劒之術也</hi>竒功遂不成其人雖已没千載有<lb/>
餘情<lb/>
　　建除<lb/>
　　　鮑照<lb/>
建旗出燉煌西討屬國羌除去徒與騎戰車羅萬箱滿<lb/>
山又填谷投鞍合營牆平原亘千里旗鼔轉相望定舎<lb/>
<pb n="KR4h0061_WYG_036-38a"/>
後未休後驛勅前裝執㦸無暫傾彎弧不解張破滅西<lb/>
零國生虜郅支王危亂悉平蕩萬里置闗梁成軍入玉<lb/>
門士女獻壺漿收功在一時歴世荷餘光開壤襲朱紱<lb/>
左右佩金章閉帷草太𤣥兹亊殆愚狂<lb/>
　　贈故人馬子喬<lb/>
　　　鮑照<lb/>
雙劒將離别先在匣中鳴煙雨交將夕從此忽分形雌<lb/>
沈呉江裏雄飛入楚城呉江深無底楚闕有崇扃一為<lb/>
<pb n="KR4h0061_WYG_036-38b"/>
天地别豈直限幽明神物終不隔千祀儻還并<lb/>
　　侍宴華光殿奉勅為皇太子作<hi>四言</hi>
　　　謝朓<lb/>
旁求遂古逖聽鴻名大寳曰位得一為貞朱綈叶祉緑<lb/>
字摛英升配同實進讓殊聲<lb/>
大横將屬㑹昌已命國步中阻宸居膺慶璽劒先傳龜<lb/>
玉増映宗堯有緒復禹無競<lb/>
禮行郊社人神受職寳效山川鱗羽變色𤣥塞北靡丹<lb/>
<pb n="KR4h0061_WYG_036-39a"/>
徼南極浮毳駕風飛泳登陟<lb/>
能官民秀利建天跗枵鶉列野營絳分區論思帝則獻<lb/>
納宸樞麟趾方<hi>一作公</hi>定鵜翼誰濡<lb/>
西京藹藹東都濟濟秋祓濯流春禊浮醴初吉云獻上<lb/>
除方啓昔駕陽頻<hi>一作潁</hi>今帳雲陛<lb/>
嘉樂舊矣芳宴在斯載留神矚有睟天儀龍精已映威<lb/>
仰未移葉依黄鳥花落春池<lb/>
髙殿𢎞敞禁林稠密青嶝崛起丹樓間出翠葆隨風金<lb/>
<pb n="KR4h0061_WYG_036-39b"/>
戈動日惆悵清管徘徊輕佾<lb/>
灞滻入筵河淇流阼海若<hi>一作媧谷</hi>來往觴肴沿泝歡飫終<lb/>
日<hi>一作有終</hi>清光欲暮輕貂<hi>一作/豹</hi>回道<hi>一作首</hi>華組徐步<lb/>
登賢博望獻<hi>一作載</hi>賦清漳漢貳稱敏魏兩垂芳監撫有<lb/>
則匕鬯無方瞻言守器永愧元良<lb/>
　　臨溪送別<lb/>
　　　謝朓<lb/>
悵望南浦時徙倚北梁步葉下涼風初日隱輕霞暮荒<lb/>
<pb n="KR4h0061_WYG_036-40a"/>
城逈易隂秋溪廣難渡沫泣豈徒然君子行多露<lb/>
　　和王中丞聞琴<lb/>
　　　謝朓<lb/>
涼風吹月露圓景動清隂蕙風入懷抱聞君此夜琴蕭<lb/>
索滿林聽輕鳴響澗音無為澹容與蹉跎江海心<lb/>
　　詠竹<lb/>
　　　謝朓<lb/>
前牕一叢竹青翠獨言竒南條交北葉新筍雜故枝月<lb/>
<pb n="KR4h0061_WYG_036-40b"/>
光疎已密風來起復埀青扈飛不礙黄口得相窺但恨<lb/>
從風籜根株長別離<lb/>
　　懷故人<lb/>
　　　謝朓<lb/>
芳洲有杜若可以贈佳期望望忽超逺何由見所思我<lb/>
行未千里山川已間之離居方嵗月故人不在兹清風<lb/>
動簾夜孤月照牕時安得同攜手酌酒賦新詩<lb/>
　　餞謝文學<lb/>
<pb n="KR4h0061_WYG_036-41a"/>
　　　沈約<lb/>
漢池水如帶巫山雲似蓋瀄汨背呉潮潺湲横楚瀬一<lb/>
望沮漳水寧思江海㑹以我徑寸心從君千里外<lb/>
　　同前<lb/>
　　　劉繪<lb/>
汀洲千里芳朝雲萬里色悠然在天隅之子去安極春<lb/>
潭無與窺秋臺共誰陟不見一佳人徒望西飛翼<lb/>
　　北戍琅邪城<lb/>
<pb n="KR4h0061_WYG_036-41b"/>
　　　江孝嗣<lb/>
驅馬一連翩日下情不息芳樹似佳人惆悵余何極薄<lb/>
暮苦羇愁終朝傷旅食丈夫許人世安得顧心臆按劒<lb/>
勿復言誰能耕與織<lb/>
　　和江丞北戌琅邪城<lb/>
　　　謝眺<lb/>
春城麗白日阿閣跨層樓蒼江忽渺渺驅馬復悠悠京<lb/>
洛多塵霧淮濟未安流豈不思撫劒惜哉無輕舟夫君<lb/>
<pb n="KR4h0061_WYG_036-42a"/>
良自勉嵗暮勿淹留<lb/>
　　詠竹火籠<lb/>
　　　沈約<lb/>
結根終南下防露復披雲雖為九華扇聊可滌炎氛安<lb/>
能遇狐白鶴卵織成文覆持鴛鴦被百和吐氛氲忽為<lb/>
纎手用嵗暮待羅裙<lb/>
　<lb/>
　<lb/>
<pb n="KR4h0061_WYG_036-42b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選補遺巻三十六<lb/>
</p>
<p>
</p>
  </div>
</body>
</text>
</TEI>
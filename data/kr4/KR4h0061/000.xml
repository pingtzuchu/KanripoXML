<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>文選補遺</head>
    <p>
<pb n="KR4h0061_WYG_000-1a"/>
欽定四庫全書　　　　　集部八<lb/>
　文選補遺　　　　　　　總集類<lb/>
　　提要<lb/>
　　　　<hi>臣</hi>等謹案文選補遺四十巻宋陳仁子撰仁<lb/>
　　　　子有牧萊脞語已著録是書前有廬陵趙文<lb/>
　　　　序述仁子之言謂文選存封禪書何如存天<lb/>
　　　　人三䇿存劇秦美新何如存更生封事存魏<lb/>
　　　　公九錫文何如存蕃固諸賢論列出師表不<lb/>
<pb n="KR4h0061_WYG_000-1b"/>
　　　　當刪去後表九歌不當止存少司命山鬼九<lb/>
　　　　章不當止存涉江漢詔令取武帝不取髙文<lb/>
　　　　史論贊取班范不取司馬遷淵明詩家冠冕<lb/>
　　　　十不存一二又不當以詩賦先詔令奏疏使<lb/>
　　　　君臣失位質文先後失宜其排斥蕭統甚至<lb/>
　　　　葢與劉履選詩補注皆私淑文章正宗之説<lb/>
　　　　者然正宗主于明理文選原止于論文言豈<lb/>
　　　　一端要各有當仁子以彼概此非通方之論<lb/>
<pb n="KR4h0061_WYG_000-2a"/>
　　　　也且所補司馬談六家要㫖論則齊黄老于<lb/>
　　　　六經魯仲連遺燕將書則教人以叛主髙帝<lb/>
　　　　鴻鵠歌情鍾嬖愛楊雄反離騷事異忠貞蔡<lb/>
　　　　琰胡笳十八拍非節烈之言越人歌李延年<lb/>
　　　　歌直淫䙝之語班固燕然山銘實為貢䛕權<lb/>
　　　　臣董仲舒火灾對亦不免附㑹經義律以正<lb/>
　　　　宗之法皆為自亂其例亦非能恪守真氏者<lb/>
　　　　至于宋王㣲咏賦訛為宋玉㣲咏賦則姓名<lb/>
<pb n="KR4h0061_WYG_000-2b"/>
　　　　時代並訛引佛經横陳之説以註諷賦則龎<lb/>
　　　　雜已甚荆軻易水歌與文選重出亦為不檢<lb/>
　　　　觀所著牧萊脞語於古文時文之格律尚未<lb/>
　　　　甚分明則排斥古人亦貿貿然徒大言耳然<lb/>
　　　　其説云補文選不云竟以廢文選使兩書並<lb/>
　　　　行各明一義用以濟専尚華藻之偏亦不可<lb/>
　　　　謂之無功較諸舉一而廢百者固尚有間焉<lb/>
　　　　乾隆四十四年三月恭校上<lb/>
<pb n="KR4h0061_WYG_000-3a"/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4h0061_WYG_000-4a"/>
文選補遺原序<lb/>
子在陳曰歸與歸與吾黨之小子狂簡斐然成章不知<lb/>
所以裁之所謂成章者庸知其非著書立言之謂蓋歸<lb/>
而删詩定書贊易作春秋正禮樂以垂世立教所以裁<lb/>
之者在此矣聖師既没諸子百家騖於立言或著書或<lb/>
為文使有聖喆出而裁之取其合者去其離者以清天<lb/>
下之耳目而能言者亦得以自見豈非後學之深幸惟<lb/>
無人以任斯責而後言語文字爛漫四出於天下涉戰<lb/>
<pb n="KR4h0061_WYG_000-4b"/>
國秦漢魏晉六朝其傳不傳何可勝道蕭統索古今文<lb/>
士之作築臺而選三十巻雖其去取不免失當然收拾<lb/>
於散亡微統之力不及此作者之得傳後人之得有所<lb/>
見詎可謂統盡無功哉有志斯文者補之正可也而承<lb/>
襲蘓氏之說便相詆訾亦不恕哉吾友陳同俌少講學<lb/>
家庭閱文選即以網漏吞舟為恨以為存封禪書何如<lb/>
存天人三䇿存劇秦美新何如存更生封事存魏公九<lb/>
錫文何如存蕃固諸賢論列出師表不當删去後表九<lb/>
<pb n="KR4h0061_WYG_000-5a"/>
歌不當止存少司命山鬼九章不當止存涉江漢詔令<lb/>
載武帝不載髙文史論贊取班范不取司馬遷淵明詩<lb/>
家冠冕十不存一二又以為詔令人主播告之典章奏<lb/>
疏人臣經濟之方略不當以詩賦先奏疏矧詔令是君<lb/>
臣失位質文先後失宜遂作文選補亦起先秦迄梁間<lb/>
以先儒之說及其所以去取之意附於下方凡四十巻<lb/>
此書傳非特蕭統忠臣而三代以後君臣政治之典章<lb/>
輔治之方畧皆可考見而為世教民彛之助不細文云<lb/>
<pb n="KR4h0061_WYG_000-5b"/>
乎哉而同俌猶未欲出其書疑所藏未備選未盡也余<lb/>
曰舉爾所知而已矣何必博之求哉於是同俌慨然出<lb/>
是書刻之不靳同俌好學有志之士既成是書又將取<lb/>
蕭統以後迄于今作文選續以廣文粹文鑑之未備書<lb/>
成尚當以余文托君不朽廬陵趙文序<lb/>
</p>
<p>
</p>
  </div>
</body>
</text>
</TEI>
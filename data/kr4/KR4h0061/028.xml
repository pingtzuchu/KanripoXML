<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>文選補遺巻二十八</head> <lb/>
    <p>
<pb n="KR4h0061_WYG_028-1a"/>
欽定四庫全書<lb/>
　文選補遺巻二十八<lb/>
　　　　　　　　　　　　元　陳仁子　輯<lb/>
　離騷<hi>淮南王安曰國風好色而不淫小雅怨誹而不亂若離騷者可謂兼之矣又曰蟬蛻於濁穢之</hi>
　　<hi>中以浮游於塵埃之外不獲世之滋垢皭然泥而不滓推此志也雖與日月爭光可也○晦菴朱氏</hi>
　　<hi>曰按周禮大師掌六詩以教國子曰風曰賦曰比曰興曰雅曰頌而毛詩大序謂之六義蓋古今聲</hi>
　　<hi>詩條理無出此者風則閭巷風土男女情思之詞雅則朝㑹宴享公卿大夫之作頌則鬼神宗廟祭</hi>
　　<hi>祀歌舞之樂其所以分者皆以其篇章節奏之異而别之也賦則直陳其事比則取物為比興則託</hi>
<pb n="KR4h0061_WYG_028-1b"/>
　　<hi>物興詞其所以分者又以其屬辭命意之不同而别之也誦詩者先辨乎此則三百篇者若網在綱</hi>
　　<hi>有條而不紊矣不特詩也楚人之詞亦以是而求之則其寓情草木託意男女以極游觀之適者變</hi>
　　<hi>風之流也其叙事陳情感今懷古以不忘乎君臣之義者變雅之類也至於語昏㝠而越禮攄怨憤</hi>
　　<hi>而失中則又風雅之再變矣其語祀神歌舞之盛則幾乎頌而其變也又有甚焉其為賦則如騷經</hi>
　　<hi>首章之云也比則香草惡物之類也興則託物興詞初不取義如九歌沆芷澧蘭以興思公子而未</hi>
　　<hi>敢言之屬也然詩人之興多而比賦少騷則興少而比賦多要必辨此○愚曰人臣事君其心有不</hi>
　　<hi>見知則必假言以鳴凡文一也雖然北門采葛之作辭簡而優柔離騷之作辭多而激直此人心世</hi>
　　<hi>道所以不同</hi>
<pb n="KR4h0061_WYG_028-2a"/>
　　九章<hi>晦菴曰屈原既放思君念國隨事感觸輒形於聲後人輯之得其九章合為一巻非必出</hi>
　　　<hi>於一時董子有言為人君者不可以不知春秋前有讒而不見後有賊而不知嗚呼豈獨春秋</hi>
　　　<hi>也哉○又曰屈子初放猶未嘗有奮然自絶之意故九歌天問逺遊卜居以及此巻惜誦渉江</hi>
　　　<hi>哀郢諸篇皆無一語以及自沈之事而其詞氣雍容整雅尚無以異於平日若九歌則含意悽</hi>
　　　<hi>惋戀嫪低佪所以自媚於其君者尤為深厚騷經漁父懷沙雖有彭咸江魚死不可讓之說然</hi>
　　　<hi>猶未有決然之計也是以其詞雖切而猶未失其常度抽思以下死期漸迫至惜往日悲回風</hi>
　　　<hi>則其身已臨沅湘之淵而命在晷刻矣顧恐小人蔽君之罪闇而不章不得以為後世深切著</hi>
　　　<hi>明之戒故忍死以畢其詞焉計其出於瞀亂煩惑之際而其傾輸罄竭又不欲使吾長逝之後</hi>
<pb n="KR4h0061_WYG_028-2b"/>
　　　<hi>冥漠之中胷次介然有毫髮之不盡則固宜有不暇擇其詞之精粗而悉叶之者矣故原之作</hi>
　　　<hi>其志之切而詞之哀蓋未有甚於此數篇者讀者其深味之真可為慟哭而流涕也○愚按昭</hi>
　　　<hi>明太子文選九章止載渉江一首而八篇尚缺今刊于此</hi>
　　　屈原<hi>晦菴朱氏曰原之為人其志行雖或過於中庸而不可以為法然皆出於忠君愛國</hi>
　　　　<hi>之誠心原之為書其詞㫖雖或流於跌宕怪神怨懟激發而不可以為訓然皆生於繾綣</hi>
　　　　<hi>惻怛不能自已之至意雖其不知學於北方以求周公仲尼之道而獨馳騁於變風變雅</hi>
　　　　<hi>之末流以故醇儒莊士或羞稱之然使世之放臣屏子怨妻去婦抆淚謳唫於下而所天</hi>
　　　　<hi>者幸而聴之則於彼此之間天性民彞之善豈不足以交有所發而增夫三綱五典之重</hi>
<pb n="KR4h0061_WYG_028-3a"/>
　　　　<hi>此予之所以每有味於其言而不敢直以詞人之賦視之也○錢文子離騷集傳序詩載</hi>
　　　　<hi>十五國風微若檜逺若秦悉具録之而楚以大國近在江漢間良卿良臣交政中國亦當</hi>
　　　　<hi>彬彬見於文辭而於詩無傳焉至屈原賦離騷忼慨感憤逺遊放言而劉安司馬遷揚雄</hi>
　　　　<hi>之徒深味其辭以為同於風雅至祖述其後者遂尊之以為經古者詩有六義唯風雅頌</hi>
　　　　<hi>以名其篇而賦與比興迭行其間無定體至離騷之作則自其生而長長而仕仕而不得</hi>
　　　　<hi>志不得志而不得去終始本末實敷言之而賦之體具矣騷猶擾也自傷離此擾擾以名</hi>
　　　　<hi>其賦也漢王逸以離為别騷為愁經為徑既失其旨而梁蕭統選文乃特名之以騷彼徒</hi>
　　　　<hi>習其讀不得其義又為畏之不敢以齒諸賦則遂摭其曰而名之夫關雎鵲巢不繫曰詩</hi>
<pb n="KR4h0061_WYG_028-3b"/>
　　　　<hi>而夫人知其為詩離騷不繫曰賦而王逸蕭統遂不知其為賦不亦異哉且士懷材不用</hi>
　　　　<hi>於世其進退固有道矣歴觀諸詩若考槃則不仕者也若黄鳥則欲仕而決去者也若羔</hi>
　　　　<hi>裘則既仕而去之者也至於小明則以畏罪而不敢去兎爰則以遇患而不能去邶栢舟</hi>
　　　　<hi>則以兄弟之恩而不可去被固各當於義也若屈原出於三閭為懐王左徒王始見知而</hi>
　　　　<hi>終不用則亦已矣而屓其行能不忍湮没鬱邑欷歔發於詞華怨靈脩之浩蕩惡衆女之</hi>
　　　　<hi>謡諑怪虙妃娀女之深藏而傷椒蘭揭離之變化問之女嬃愬之重華占之靈氛質之巫</hi>
　　　　<hi>咸欲去而不能去卒於被讒放逐自沈汨羅是以後之君子哀其忠惜其死遐想其英靈</hi>
　　　　<hi>雖千載而猶在也予來長沙訪原遺迹邈不可見而土人獨以原死之日共作綵舟競渡</hi>
<pb n="KR4h0061_WYG_028-4a"/>
　　　　<hi>相水追尋荆楚之故事因取離騷命兄子槀之稍加讎正且采集舊註以傳於楚人蓋原</hi>
　　　　<hi>之愽物似子産寓言似莊周殺身似比干而離騷之文則遂為詞賦之祖云○愚曰孔子</hi>
　　　　<hi>論三仁蓋各得其本心者也雖然以原較比干均死也比干之忠不免商王有殺諫臣之</hi>
　　　　<hi>名屈原之賢尚免懷王有殺宗臣之惡當原被讒放逐既不罹箕子囚奴之禍又不忍效</hi>
　　　　<hi>微子去國之心行吟澤畔欲為比干又不欲具主為下受惡懷沙自投清風烈烈直與三</hi>
　　　　<hi>子爭光百世之上雖曰仁可也</hi>
　　　　惜誦<hi>此篇全用賦體無他寄託其言明切最為易曉而其言作忠造怨遭讒畏罪之</hi>
　　　　　<hi>意曲盡彼此情狀為君臣者皆不可不察○並晦菴音註</hi>
<pb n="KR4h0061_WYG_028-4b"/>
惜誦以致愍兮發憤以抒情所非忠而言之兮指蒼天<lb/>
以為正<hi>叶音征○惜者愛而不忍之意誦言也致極也愍憂也憤懣也抒挹而出之也所者誓詞猶所</hi>
<hi>謂所不與舅氏同心所不與崔慶者之類也蒼天之色也正平也猶言有如白水有如上帝之類言始者愛惜</hi>
<hi>其言忍而不發以至極其憂愍之心至於不得已而後發憤懣以抒其情則又從而誓之曰所我之言有非出</hi>
<hi>於中心而敢言之於口則願蒼天平己之罪而降之罰也</hi>令五帝以折中<hi>陟仲反</hi>兮戒<lb/>
六神與嚮服<hi>叶蒲北反</hi>俾山川以備御兮命咎繇使聴直<hi>此皆</hi>
<hi>指天自誓之詞欲使上天命此衆神察其是非若曰司謹司盟名山大川羣神羣祀先王先公也五帝五方之</hi>
<hi>帝以五色為號者太一之佐也折中謂事理有不同執其兩端而折其中史記所謂六藝折中於夫子是也六</hi>
<pb n="KR4h0061_WYG_028-5a"/>
<hi>神日月星水旱四時寒暑也嚮對也服服罪之詞書所謂五刑有服者也山川名山大川之神御侍也咎繇舜</hi>
<hi>士師能明五刑者聴直聴其詞之曲直</hi>竭忠誠而事君兮反離羣而贅<hi>之芮</hi>
<hi>反</hi>肬<hi>尤/</hi>忘儇<hi>許縁/反</hi>媚以背<hi>佩/</hi>衆兮待明君其知之<hi>贅肬肉外</hi>
<hi>之餘肉莊子所謂附贅懸肬是也儇輕利也媚柔佞也言盡忠以事君反為不盡忠者所擯棄視之如肉外之</hi>
<hi>餘肉然吾寧忘儇媚之態以與衆違其所恃者獨待明君之知耳</hi>言與行<hi>下孟反</hi>其可迹<lb/>
兮情與貌其不變故相<hi>息亮反</hi>臣莫若君兮所以證之不<lb/>
逺<hi>言人臣之言行既可蹤迹内情外貌又難變遷而人君日以其身親與之接宜其最察夫忠邪之辨蓋其</hi>
<hi>所以驗之不在於逺也○左傳知子莫若父知臣莫若君此之謂也</hi>吾誼先君而後身兮<lb/>
<pb n="KR4h0061_WYG_028-5b"/>
羌衆人之所仇也專惟君而無他兮又衆兆之所讎也<lb/>
<hi>怨耦曰仇惟思念也百萬曰兆讎謂怨之當報者</hi>壹心而不豫兮羌不可保也<lb/>
疾親君而無他兮有招禍之道也<hi>不豫言果決不猶豫也不可保言君若不</hi>
<hi>察則必為衆人所害疾猶力也與上文專惟君之語同力於君親而無私交固招禍之理</hi>思君其莫<lb/>
我忠兮忽忘身之賤貧事君而不貳兮迷不知寵之門<lb/>
<hi>叶彌貧反言我思君意常謂羣臣莫有忠於我者則是貴近之臣皆不能致其身矣故忘己之賤貧欲自進以</hi>
<hi>效其忠然其進也亦但知盡心以事君而已固不懐貳以求寵也是以視衆人之遇寵心若迷惑不知所從入</hi>
<hi>之門</hi>忠何辜以遇罰兮亦非余<hi>一作/吾</hi>之所志<hi>叶音/之</hi>也行<hi>下孟</hi>
<pb n="KR4h0061_WYG_028-6a"/>
<hi>反</hi>不羣以顛越兮又衆兆之所咍<hi>呼來反叶/呼其反</hi>也<hi>咍啁笑楚語也</hi>
<hi>言無罪放逐本非臣子夙心所期望但以行不羣而至此遂為衆所笑</hi>紛逢尤以離謗兮<lb/>
謇不可釋也情沈抑而不達兮又蔽而莫之白<hi>叶音弼</hi>也<lb/>
<hi>紛亂貌尤過也謇詞也釋解也沈没也抑按也白明辯也</hi>心鬱邑余侘傺兮又莫察<lb/>
余之中情固煩言不可結而詒兮願陳志而無路<hi>煩言謂煩</hi>
<hi>亂之言○左傳嘖有煩言○騷經解佩纕以結言思美人曰言不可結而詒疑古者以言寄意於人必以物結</hi>
<hi>而致之如結繩之為</hi>退靜黙而莫余知兮進號<hi>豪</hi>呼又莫余聞申<lb/>
侘傺之煩惑兮中悶瞀<hi>茂</hi>之忳忳<hi>徒昆反○號大呼也申重也悶煩也瞀亂</hi>
<pb n="KR4h0061_WYG_028-6b"/>
<hi>也忳忳憂貌</hi>昔余夢登天兮魂中道而無杭<hi>一作航</hi>吾使厲神<lb/>
占之兮曰有志極而無旁<hi>杭方兩舟而並濟也通作航厲神蓋殤鬼也○左傳晉侯</hi>
<hi>夢大厲祭法有泰厲公厲族厲主殺伐之神也旁輔也言夢登天而無航者其占為但有心志勞極而無輔助</hi>
終危獨以離異兮曰君可思而不可恃故衆口其鑠金<lb/>
兮初若是而逢殆<hi>叶徒係反終危獨以離異果如始者占夢者之言若可思者臣子之義也</hi>
<hi>不可恃者明暗賢否所遇有不同也衆口鑠金美金見毁衆共疑之數被燒煉至銷鑠也殆危也言初以君為</hi>
<hi>可恃故被衆毁而遭危殆</hi>懲熱羮而吹<graphic n="KR1878" url="https://raw.githubusercontent.com/kanripo/KR-Gaiji/master/images/KR1878.png" mimeType="image/png"/>
                    <hi>齎</hi>兮何不變此志也欲釋<lb/>
階而登天兮猶有曩之態<hi>叶音替</hi>也<hi>
                        <graphic n="KR3388" url="https://raw.githubusercontent.com/kanripo/KR-Gaiji/master/images/KR3388.png" mimeType="image/png"/>凡醢醬所和細切/為<graphic n="KR1878" url="https://raw.githubusercontent.com/kanripo/KR-Gaiji/master/images/KR1878.png" mimeType="image/png"/>或曰擣薑蒜辛</hi>
<pb n="KR4h0061_WYG_028-7a"/>
<hi>物為之階梯也蓋羮熱而<graphic n="KR1878" url="https://raw.githubusercontent.com/kanripo/KR-Gaiji/master/images/KR1878.png" mimeType="image/png"/>冷有人歠羮而大熱其心/懲艾後見冷<graphic n="KR1878" url="https://raw.githubusercontent.com/kanripo/KR-Gaiji/master/images/KR1878.png" mimeType="image/png"/>猶恐其熱而吹之以喻常情既以忠直</hi>
<hi>得罪即痛自懲艾過為阿曲而我今尚欲釋階而登天則是不自懲艾而猶有前日忠直之意</hi>衆駭遽<lb/>
以離心兮又何以為此伴也同極而異路兮又何以為<lb/>
此援也<hi>伴侣也極至也援引也言衆人見己所為皆驚駭遑遽以離心則無與己為侣者與衆人同事</hi>
<hi>一君而其志不同則如同欲至於一處而各行一路誰可與相援引而俱進邪</hi>晉申生之孝子<lb/>
兮父信讒而不好<hi>叶呼鬬反</hi>行婞直而不豫兮鮌功用而不<lb/>
就<hi>申生事見左傳禮記鮌事見騷經天問篇不豫見上</hi>吾聞作忠以造怨兮忽謂<lb/>
之過言九折臂而成醫兮吾至今乃知其信然<hi>忽者易而畧之</hi>
<pb n="KR4h0061_WYG_028-7b"/>
<hi>之意人九折臂更歴方藥乃成良醫故吾於今乃知作忠造怨之語為誠然左傳三折肱為良醫亦此意</hi>矰<lb/>
<hi>則僧反</hi>弋機而在上兮罻<hi>尉/</hi>羅張而在下<hi>叶音/户</hi>設張辟<hi>皮亦</hi>
<hi>反</hi>以娱君兮願側身而無所<hi>矰繳射鳥短矢也弋繳射也機張機以待發也罻羅</hi>
<hi>掩鳥網也辟開也與闢同或云謂弩臂言讒賊之人隂設機械張布開闢傷害君之所惡以恱君意使人憂懼</hi>
<hi>雖欲側身避之猶恐無其處也</hi>欲儃<hi>知然/反</hi>佪以干傺兮恐<hi>邱用/反</hi>重<hi>儲用反</hi>
患而離尤欲髙飛而逺集兮君罔謂女何之<hi>儃佪不進貌干傺謂</hi>
<hi>求住也重增益也離遭也集烏飛而下止也謂逺遁如此則又恐君得無謂女欲去我而何往</hi>欲横奔<lb/>
而失路兮蓋堅志而不忍背<hi>貝</hi>膺牉<hi>判</hi>以交痛兮心鬱<lb/>
<pb n="KR4h0061_WYG_028-8a"/>
結而紆軫<hi>横奔失路妄行違道之譬也膺胷也牉半分也禮傳夫妻牉合也言欲妄行違道則吾志</hi>
<hi>已堅而不忍為通上章三者皆不可為則背胷一體而中分之其交為痛楚有不可言者</hi>擣木蘭以<lb/>
矯蕙兮糳<hi>即谷反</hi>申椒以為糧播江離與滋菊兮願春日<lb/>
以為糗芳<hi>擣舂也矯猶糅也糳精細米也播種也滋見騷經糗<graphic n="KR1458" url="https://raw.githubusercontent.com/kanripo/KR-Gaiji/master/images/KR1458.png" mimeType="image/png"/>也乾飯屑也春日新蔬未可食即</hi>
<hi>且以此為糗而又不忘其芳香言不變素守</hi>恐情質<hi>致/</hi>之不信兮故重<hi>直用反</hi>
著以自明<hi>叶音芒</hi>撟<hi>居表/反</hi>兹媚以私處兮願曽<hi>増/</hi>思<hi>去聲</hi>而<lb/>
逺身<hi>叶咅商○質猶交質之質撟舉也媚愛也謂所愛之道所守之節也私處猶曰自娱也曽重也曽思</hi>
<hi>所以慮微逺身所以避害</hi>
<pb n="KR4h0061_WYG_028-8b"/>
　　　　哀郢<hi>楚文王自丹陽徙江陵曰郢後九世平王城之又十世為秦所拔徙東郢</hi>
皇天之不純命兮何百姓之震愆民離散而相失兮<lb/>
方仲春而東遷<hi>純不雜而有常也震動也愆過也仲春二月隂陽之中沖和之氣人民和樂之</hi>
<hi>時屈原被放時適㑹凶荒人民離散而原亦在行中閔其流離因以自傷無所歸咎而歎皇天之不純其命不</hi>
<hi>能福善禍淫相協民居使之當此和樂之時而遭離散之苦</hi>去故鄉而就逺兮遵江<lb/>
夏以流亡出國門而軫懐兮甲之鼂<hi>一作晁</hi>吾以行<hi>叶户郎反</hi>
<hi>遵循也江大江也夏水名或以為自江而别以通于漢還復入江冬竭夏流故謂之夏而其入江處今名夏口即詩</hi>
<hi>所謂江有汜也軫痛也甲日也朝旦也原自言其以甲日朝旦而行</hi>發郢都而去間兮怊<lb/>
<pb n="KR4h0061_WYG_028-9a"/>
荒忽其焉極楫亝揚以容與兮哀見君而不再得<hi>郢都</hi>
<hi>在漢南郡江陵縣閭里門也亝揚同舉也容與徘徊也言鼓棹者亦不欲去知己之戀戀於君也</hi>望長楸<lb/>
<hi>秋</hi>而太息兮涕淫淫其若霰過夏首而西浮兮顧龍門<lb/>
而不見<hi>楸梓也長楸所謂故國喬木使人顧望徘徊不自忍去也淫淫流貌夏首夏水口也浮不進之而</hi>
<hi>流也龍門楚都南關三門一名龍門一名脩門囘望不見都門則其悲愈甚</hi>心嬋媛而傷懐<lb/>
兮眇不知其所蹠<hi>蹠叶音灼</hi>順風波而流從兮焉洋洋而為<lb/>
客<hi>叶康落反○嬋媛兩見前篇眇猶逺也蹠踐也洋洋無所歸貌</hi>凌陽侯之汜<hi>孚梵反</hi>濫<lb/>
兮忽翺翔之焉<hi>於䖍反</hi>薄<hi>博/</hi>心絓<hi>畫</hi>而不解兮思蹇産而<lb/>
<pb n="KR4h0061_WYG_028-9b"/>
不釋<hi>叶時苦反○凌乘也陽侯陽國之侯溺死於水其貌神能為大波汜濫波貌薄止也絓懸也蹇産詰曲</hi>將運<lb/>
舟而下浮兮上<hi>時掌反</hi>洞庭而下<hi>遐嫁/反</hi>江<hi>叶音工</hi>去終古之<lb/>
所居兮今逍遥而來東羌靈魂之欲歸兮何須㬰而忘<lb/>
反背夏浦而西思兮哀故都之日逺<hi>時未過夏浦也故背之囘首西向以</hi>
<hi>思郢也</hi>登大墳以逺望兮聊以舒吾憂心哀州土之平樂<lb/>
<hi>洛</hi>兮悲江介之遺風<hi>叶孚金反○水中髙者曰墳詩汝墳是也望郢都也平樂地寛博而</hi>
<hi>人富饒也介間也遺風謂故家遺俗之善也</hi>當陵陽之焉至兮淼南渡之焉<lb/>
如曽不知夏之為丘兮孰兩東門之可蕪<hi>陵陽未詳淼滉漾無涯也於是</hi>
<pb n="KR4h0061_WYG_028-10a"/>
<hi>始南渡大江矣夏大屋也丘荒墟也孰誰也兩東門郢都東關有二門也蕪穢也言楚王曽不知都邑宫殿之夏屋當為</hi>
<hi>丘墟又不知兩東門亦先王所設以守國者豈可使之至於蕪廢耶懐王二十一年秦遂拔郢而楚徙陳不知在此</hi>
<hi>後幾年</hi>心不怡之長乆兮憂與憂其相接惟郢路之遼逺<lb/>
兮江與夏之不可涉<hi>怡樂也憂憂相接首尾如一繼續無已也</hi>忽若去不信<lb/>
兮至今九年而不復慘鬱鬱而不通兮蹇侘傺而含<lb/>
戚<hi>叶七六反○考原初被放在懐王十六年至十八年復召用之三十年秦約懐王與㑹原諫止之不從懐</hi>
<hi>王遂死于秦頃襄王立復放屈原此云九年不復不知的在何時</hi>外承歡之汋<hi>綽</hi>約兮<lb/>
諶<hi>巾林反</hi>荏<hi>稔/</hi>弱而難持忠湛湛<hi>徒感反</hi>而願進兮妬被<lb/>
<pb n="KR4h0061_WYG_028-10b"/>
<hi>披</hi>離而鄣<hi>章/</hi>之<hi>汋約好貌諶誠也荏亦弱也湛湛重厚貌被離衆盛貌鄣壅也言小人外為諛</hi>
<hi>説以奉君之歡適情態美好誠使人心意軟弱不能自持是以懐忠而願進者皆為所嫉妬而壅蔽不得進也</hi>
<hi>此章形容邪佞之態最為精切讀者宜深味之則知佞人之所以殆又信此語與孔聖之言實相發明</hi>彼<lb/>
堯舜之抗行<hi>下孟反</hi>兮瞭杳杳其薄<hi>博/</hi>天<hi>叶鐵因反</hi>衆䜛人之<lb/>
嫉妬兮被以不慈之偽名<hi>堯舜與賢而不與子故有不慈之名荘子云堯不慈舜不孝盖</hi>
<hi>戰國時流俗有此語也</hi>憎愠<hi>紆粉/反</hi>惀<hi>力允/反</hi>之脩美兮好<hi>呼報/反</hi>夫<hi>扶</hi>人<lb/>
之忼<hi>苦朗反</hi>慨<hi>一作礚/苦盖反</hi>衆踥<hi>思葉反</hi>蹀而日進兮美超逺而<lb/>
踰邁<hi>愠心所緼積也思求曉知謂之惀忼慨激昻之意補曰君子之愠惀若可鄙者小人之忼慨若可喜者惟</hi>
<pb n="KR4h0061_WYG_028-11a"/>
<hi>明者能察之踥蹀行貌亦謂讒佞之人日進於前使人美而好之愈甚而無已</hi>亂曰曼<hi>萬</hi>余目<lb/>
以流觀兮冀壹反之何時鳥飛反故鄉兮狐死必首<lb/>
<hi>式救反</hi>丘<hi>叶音欺</hi>信非吾罪而弃逐兮何日夜而忘之<lb/>
<hi>曼逺意鳥飛反故鄉思舊巢也首丘謂以首枕丘而死不忘其所自生也禮曰大鳥獸䘮其羣匹越</hi>
<hi>月踰時則必反巡過其故鄉又曰樂樂其所自生禮不忘其本古人有言狐死正丘首仁也忘謂忘</hi>
<hi>其故都</hi>
　　　　抽思<hi>以篇内少歌首句二字為名</hi>
心鬱鬱之憂思兮獨永歎乎增傷思蹇産之不釋兮曼<lb/>
<pb n="KR4h0061_WYG_028-11b"/>
遭夜之方長悲秋風之動容兮何回極之浮浮數<hi>所矩反</hi>
惟蓀之多怒兮傷余心之懮懮<hi>音憂○秋風動容謂秋風起而草木變色回極</hi>
<hi>浮浮未詳所謂或疑回極指天極回旋之樞軸浮浮言其運轉之速而不可常亦未知是否此下諸篇用字立</hi>
<hi>語多不可解甚者今皆闕之不敢強為之說數計也惟思也蓀說見騷經蓋寓意於君也懮愁也言訃而思之</hi>
<hi>君多妄怒刑罰不中使余心憂</hi>願遥起而横奔兮覽民尤以自鎮<hi>珍</hi>結<lb/>
微情以陳詞兮矯以遺<hi>去聲</hi>夫美人<hi>尤過也鎮止也矯舉也覽民之尤而察其</hi>
<hi>有罪之實庶以自止其憂則又愈見其怒之不當而可憂益甚故結情於詞以告君也美人已見騷經亦寄意</hi>
<hi>於君</hi>昔君與我成言兮曰黄昏以為期羌中道而回畔兮<lb/>
<pb n="KR4h0061_WYG_028-12a"/>
反既有此他志<hi>叶音之○成言黄昏說見騷經言君與己始親而後疏</hi>憍吾以其<lb/>
美好兮覽余以其修姱<hi>叶音户</hi>與余言而不信兮蓋為<hi>去聲</hi>
余而造怒<hi>憍矜也莊子虚憍而盛氣覽示也姱好也言君自多其能言又非實本無可怒但以惡我</hi>
<hi>之故為我作怒</hi>願承間<hi>閑</hi>而自察兮心震悼而不敢悲夷猶而<lb/>
冀進兮心怛<hi>當割反</hi>傷之憺憺<hi>徒感反間間暇也莊子今日宴間察明也怛悲慘也</hi>
<hi>憺憺安靜意謂欲承君之間暇以自明而不敢然又不能自已故夷猶欲進而心復慘遂靜黙而不敢言觀此</hi>
<hi>則知屈原事君惓惓之意蓋極深厚豈樂以婞直犯上而取名者哉</hi>兹歴情以陳辭兮蓀<lb/>
詳<hi>與佯同</hi>聾而不聞固切人之不媚兮衆果以我為患<hi>音還</hi>
<pb n="KR4h0061_WYG_028-12b"/>
<hi>叶胡門反○歴猶列也詳詐也切人不媚言懇切之人不能軟媚君或未怒而衆已病之蓋惡其傷已</hi>初<lb/>
吾所陳之耿<hi>古逈反</hi>著兮豈不至今其庸亡何獨樂斯之<lb/>
蹇蹇兮願蓀美之可完<hi>叶胡光反○耿明貌庸何用也○左傳晉其庸可冀乎言昔吾</hi>
<hi>所陳之言明白如此豈不至今猶可覆視而何用乃亡之耶然吾非獨樂為此蹇蹇而不樂為順從也但以願</hi>
<hi>君之徳美猶可復全是以不得已而為此耳所謂尚幸君之一寤者如此其志切矣</hi>望三五以為<lb/>
像兮指彭咸以為儀夫何極而不至兮故逺聞<hi>問</hi>而難<lb/>
虧<hi>三五謂三王五帝或曰三王五伯像謂肖古人之形而則其像儀謂以彼人為法而效其儀如儀禮所說</hi>
<hi>國君行禮而視祝為節之類是也極至也至到也視彼像儀而必欲求到其極則逺聞而難虧</hi>善不由<lb/>
<pb n="KR4h0061_WYG_028-13a"/>
外來兮名不可以虚作孰無施<hi>始䜴反</hi>而有報兮孰不實<lb/>
而有穫<hi>此四語者明白親切不煩解說雖前聖格言不過如此不可但以詞賦讀之</hi>少歌曰<lb/>
與美人之抽思兮并日夜而無正<hi>叶音征</hi>憍吾以其美好<lb/>
兮敖朕辭而不聴<hi>平聲○少歌樂章音節之名荀子佹詩亦有小歌即此類也抽拔也思意</hi>
<hi>也并日夜言旦暮如一也無正無與平其是非也敖倨視也</hi>倡曰有鳥自南來兮集<lb/>
漢北好姱佳麗兮牉獨處此異域既惸獨而不羣兮又<lb/>
無良媒在其側<hi>叶莊力反</hi>道卓逺而日忘兮願自申而不得<lb/>
<hi>□徒力反</hi>望北山而流涕兮臨流水而太息<hi>倡亦歌之音節所謂發歌句者</hi>
<pb n="KR4h0061_WYG_028-13b"/>
<hi>鳥蓋自喻屈原生於䕫峽而仕於鄢郢是自南而集於漢北</hi>望孟夏之短夜兮何晦<lb/>
明之若歳惟郢路之遼逺兮魂一夕而九逝<hi>秋夜方長憂不能寐</hi>
<hi>故望孟夏之短夜而冀其曉也晦明若歲夜未短也一夕九逝思之切</hi>曾不知路之曲直<lb/>
兮南指月與列星願徑逝而不得兮魂識路之營營<hi>言初</hi>
<hi>不識路後以月星而知向背然欲去而又未得者以魂雖識路而營營獨往無與俱也</hi>何靈魂之<lb/>
信直兮人之心不與吾心同理弱而媒不通兮尚不知<lb/>
余之從容<hi>言靈魂忠信而質直不知人心之異於我故雖得歸亦無與左右而道達之者彼又安能</hi>
<hi>知我之間暇而不變所守乎</hi>亂曰長瀬湍流泝江潭<hi>叶音尋</hi>兮狂顧南<lb/>
<pb n="KR4h0061_WYG_028-14a"/>
行聊以娱心兮<hi>瀨水淺處湍急流也逆流而上曰泝潭深淵也狂顧憂懼而驚視也自江入湖</hi>
<hi>自湖入湘皆泝流而南行</hi>軫石崴<hi>隈又烏/皆反</hi>嵬<hi>吾回/反</hi>蹇吾願<hi>叶魚靳反</hi>兮超<lb/>
回志度行隠進兮<hi>軫石未詳超回隠進亦不可曉今并闕之</hi>低佪夷猶宿北<lb/>
姑兮煩寃瞀<hi>茂</hi>容實沛徂兮<hi>北姑地名瞀容瞀亂之意見於容貌實沛徂誠欲沛</hi>
<hi>然如水之流去</hi>愁嘆苦神靈遥思兮路逺處幽又無行媒<hi>叶莫悲反</hi>
兮<hi>靈靈魂也</hi>道思作頌聊以自救兮憂心不遂斯言誰告<hi>叶居</hi>
<hi>后兮</hi>兮<hi>道思者且行且思也救解也</hi>
　　　　懷沙<hi>言懷抱沙石以自沈也</hi>
<pb n="KR4h0061_WYG_028-14b"/>
滔滔孟夏兮草木莽莽<hi>莫補反</hi>傷懷永哀兮汨<hi>越筆反</hi>徂南<lb/>
土<hi>滔滔水大貌莽莽茂盛貌汨行貌徂南土泝沅湘也</hi>眴<hi>與瞬同音胡絹反</hi>兮杳杳孔靜<lb/>
幽黙鬱結紆軫兮離愍而長鞠<hi>叶各頟反</hi>撫情效志兮冤屈<lb/>
而自抑<hi>叶於革反眴目數揺動之貌杳杳深冥之貌孔甚也黙無聲也紆屈也軫痛也離遭也愍憂也</hi>
<hi>鞠窮也撫循也效猶覈也抑按也言撫情覈志無有過失則屈志自抑而不懼</hi>刓方以為圜兮<lb/>
常度未替易初本迪<hi>史作由</hi>兮君子所鄙章畫<hi>獲/</hi>志<hi>史作職</hi>
墨兮前圖未改<hi>叶音己○刓圓削也度法也替廢也言欲變心從俗而常法未廢不能遽變也</hi>
<hi>易初謂變易初心也本迪未詳章明也志念也墨謂繩墨言譬之工人章明所畫之繩墨而念之不忘者亦以</hi>
<pb n="KR4h0061_WYG_028-15a"/>
<hi>前人之法度未改</hi>内厚質正兮大人所晠巧倕<hi>垂</hi>不斵兮孰察<lb/>
其揆正<hi>所晠所盛美也倕書作垂性巧舜命以為共工斵斫也揆度也即上章所謂畫</hi>𤣥文處<lb/>
幽兮矇瞍謂之不章離婁微睇<hi>弟</hi>兮瞽以為無明<hi>叶音芒𤣥</hi>
<hi>墨也幽冥也有眸子而無見曰矇無眸子曰瞍離婁古之明目者也睇盻之也瞽盲者</hi>變白以為<lb/>
黒兮倒上以為下<hi>叶音户</hi>鳯凰在笯<hi>音奴又女家反乂音暮</hi>兮雞鶩<lb/>
<hi>木</hi>翔舞<hi>笯籠/落也</hi>同糅<hi>女救/反</hi>玉石兮一㮣<hi>古代反</hi>而相量夫惟<lb/>
黨人之鄙固兮羌不知余之所藏<hi>㮣平斗斛木也</hi>任重載盛兮<lb/>
陷滯而不濟懷瑾<hi>僅</hi>握瑜<hi>俞/</hi>兮窮不知所示<hi>盛多也陷没也滯留</hi>
<pb n="KR4h0061_WYG_028-15b"/>
<hi>也濟度也此言重車陷濘而不得度也在衣為懐在手為握瑾瑜美玉也不知所示人皆不識無可示者</hi>邑<lb/>
犬羣吠兮吠所怪也非俊疑傑兮固庸態也<hi>非毁也知過千人謂</hi>
<hi>之俊十人謂之傑庸厮賤之人</hi>文質䟽内兮衆不知余之異采<hi>叶此禮反</hi>材<lb/>
朴委積兮莫知余之所有<hi>叶于彼反○文質其文不艶也䟽迂闊也内木訥也異采</hi>
<hi>殊異之文采也材木中用者也朴未斵之質也委積言其多有唯所用之而世莫知之也</hi>重<hi>平聲</hi>仁襲<lb/>
義兮謹厚以為豐重華不可遌<hi>五故反與迕同</hi>兮孰知余之從<lb/>
容<hi>襲亦重也豐猶富足也遌逢也從容舉動自得之意</hi>古固有不並兮豈知其何<lb/>
故湯禹乆逺兮邈而不可慕<hi>古有不並言聖賢不並時而生</hi>懲違改忿<lb/>
<pb n="KR4h0061_WYG_028-16a"/>
兮抑心而自強<hi>其兩反</hi>離慜<hi>史作湣</hi>而不遷兮願志之有像<lb/>
<hi>違過也像法也強於為善而不以憂患改其節欲其志之可為法也</hi>進路北次兮日昧昧<lb/>
其將暮舒憂娱哀兮限之以大故<hi>言將北歸郢都而日暮不得前也於是將</hi>
<hi>欲舒憂以娱哀而念人生幾何死期將至其限有不可得而越</hi>亂曰浩浩沅湘分流汨<lb/>
兮修路幽蔽道逺忽兮<hi>浩浩廣大也汨流貌修長也</hi>懷質抱情獨無<lb/>
匹兮伯樂既没驥焉程兮<hi>匹當作正日夜無正之正意同伯樂善相馬者也程謂校</hi>
<hi>量才力</hi>民生禀命各有所錯兮定心廣志余何畏懼兮<hi>錯置</hi>
<hi>也言民之生莫不禀命於天而隨其氣之短長厚薄以為夀夭窮達之分固各有置之之所而不可易矣吉者</hi>
<pb n="KR4h0061_WYG_028-16b"/>
<hi>不能使之凶凶者不能使之吉也是以君子之處患難必定其心而不使為外物所動揺必廣其志而不使為</hi>
<hi>細故所狹隘則無所畏懼而能安於所遇矣</hi>曾<hi>增</hi>傷爰哀永歎喟兮世溷濁<lb/>
莫吾知人心不可謂兮<hi>按此四句若依史記移著上文懷質抱情之上而以下章死不</hi>
<hi>可讓願勿愛兮承余何畏懼之下文意尤通貫但史於此又再出恐是後人因校誤加也</hi>知死不可<lb/>
讓願勿愛<hi>叶於既反</hi>兮明告君子吾將以為類兮<hi>補曰屈子以為知死</hi>
<hi>之不可讓則捨生而取義可也所惡有甚於死者豈復愛此七尺之軀哉類法也以此言為法也</hi>
　　　　思美人<lb/>
思美人兮擥涕而竚眙<hi>丑吏反</hi>媒絶路阻兮言不可結而<lb/>
<pb n="KR4h0061_WYG_028-17a"/>
詒<hi>叶音異○美人說見上篇寄意於君也擥猶收也竚乆立也眙直視也</hi>蹇蹇之煩冤兮<lb/>
陷滯而不發申旦以舒中情兮志沈菀<hi>鬱</hi>而莫達<hi>承上路阻</hi>
<hi>而言陷滯不發亦以陷濘為喻也申重也今日已暮明日復旦也菀積也</hi>願寄言於浮雲兮<lb/>
遇豐隆而不將因歸鳥而致辭兮羌迅髙而難當<hi>亦承上章</hi>
<hi>陷滯而言欲因雲致辭則雲雨不聴欲因鳥致辭則鳥飛速而又髙難可當值也</hi>髙辛之靈晟<lb/>
兮遭𤣥鳥而致詒<hi>詒皆叶平去二聲</hi>欲變節以從俗兮媿易初<lb/>
而屈志<hi>𤣥鳥致詒事見天問此因上章歸鳥難當而上感髙辛之事下媿不能易初而屈志</hi>獨厯<lb/>
年而離愍兮羌<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>心猶未化<hi>叶音撝</hi>寧隠閔而夀考兮何<lb/>
<pb n="KR4h0061_WYG_028-17b"/>
變易之可為<hi>馮憤懣也隠閔夀考優㳺卒歳也然終不能變易其初心</hi>知前轍之不<lb/>
遂兮未改此度車既覆而馬顛兮蹇獨懐此異路<hi>知直道之</hi>
<hi>不可行而不能改其度雖至於車傾馬仆而猶獨懷其所由之道不肯同於衆人也</hi>勒騏驥而更<lb/>
駕兮造<hi>七到反</hi>父<hi>甫/</hi>為我操之遷逡<hi>七旬反</hi>次而勿驅兮聊<lb/>
假日以須峕<hi>時</hi>指嶓<hi>波/</hi>冢之西隈兮與纁<hi>熏</hi>黃以為期<lb/>
<hi>造父善御周穆王時人操之執轡也遷猶進也逡次猶逡巡也嶓冢山名漢水所出也見禹貢纁淺綘也日將</hi>
<hi>入時色纁且黃也以馬既顛故更駕駿馬使善御者操其轡逡巡而不速往但期至於荒陬絶逺之地以窮日</hi>
<hi>之力而自休焉蓋知世路之不可由而欲逺去以俟命</hi>開春發歳兮白日出之悠<lb/>
<pb n="KR4h0061_WYG_028-18a"/>
悠吾將蕩志而愉樂兮遵江夏以娯憂擥<hi>一作㩜</hi>大薄之<lb/>
芳茝兮搴長洲之宿莽<hi>莫古反</hi>惜吾不及古之人兮吾誰<lb/>
與玩此芳草<hi>叶七古反○不及謂生不及其同時</hi>解萹<hi>匾</hi>薄與雜菜兮備<lb/>
以為交佩<hi>叶音備</hi>佩繽紛以繚<hi>了/</hi>轉兮遂萎<hi>於危反</hi>絶而離<lb/>
異吾且儃佪以娯憂兮觀南人之變態<hi>叶音替</hi>竊快在其<lb/>
中心兮揚厥憑而不竢芳與澤其雜糅兮羌芳華自中<lb/>
出<hi>叶尺遂反○萹萹蓄也似小梨赤莖節好生道旁薄叢也交佩左右佩也萹蓄雜菜皆非芳草故言解去</hi>
<hi>二物而以上文之茝莽備為交佩也繚繞也繽紛繚轉言佩之美然適佩之而遽已萎絶而離異矣於是且復</hi>
<pb n="KR4h0061_WYG_028-18b"/>
<hi>優游忘憂以觀世變又樂其所得於中者以舒憤懣而無待於外則其芬芳自從中出初不借美於外物</hi>紛<lb/>
郁郁其逺烝兮滿内而外揚情與質信可保兮羌居蔽<lb/>
而聞<hi>問</hi>章<hi>郁郁盛也烝芳氣之逺聞也此承上章芳華自中出遂言其郁郁逺烝皆由情質誠實可</hi>
<hi>保故所居雖蔽而其名聞則章</hi>令薜荔以為理兮憚舉趾而緣木因芙<lb/>
蓉以為媒兮憚褰<hi>起䖍反</hi>裳而濡足<hi>内美既足恥因介紹以為先容而託以有</hi>
<hi>憚</hi>登髙吾不說<hi>恱/</hi>兮入下吾不能<hi>叶音泥</hi>固朕形之不服<lb/>
兮然容與而狐疑<hi>道既不行居上處下無適而可形偃蹇而不服心耿介而使然也</hi>廣<lb/>
遂前畫<hi>獲</hi>兮未改此度也命則處幽吾將罷<hi>讀作疲</hi>兮願<lb/>
<pb n="KR4h0061_WYG_028-19a"/>
及白日之未暮也獨焭焭而南行兮思彭咸之故也<hi>畫與</hi>
<hi>懷沙章畫之畫同</hi>
　　　　惜往日<lb/>
惜往日之曾信兮受命詔以昭時奉先功以照下兮明<lb/>
法度之嫌疑<hi>時謂時之政治也言往日嘗見信於君而受命以昭明時之政治也先功謂先君之</hi>
<hi>功烈也嫌疑謂事有同異而可疑者也</hi>國富強而法立兮屬<hi>燭</hi>貞臣而日<lb/>
娭<hi>與嬉同</hi>祕密事之載心兮雖過失猶弗治<hi>平聲○屬付也貞臣正固</hi>
<hi>之臣原自謂也日娭所謂逸於得人也雖國所祕之密事皆載於其心是以或有過失猶寛而不治其罪也</hi>
<pb n="KR4h0061_WYG_028-19b"/>
心純厖而不泄兮遭讒人而嫉之君含怒以待臣兮不<lb/>
清澂其然否<hi>叶音悲○厖厚也泄漏也謂不敢漏其密事也讒人謂上官大夫靳尚之徒也清澂</hi>
<hi>猶審察也○史記懷王使屈原造為憲令屬草棄未定上官大夫見而欲奪之原不與因讒之曰王使屈平為</hi>
<hi>令衆莫不知每一令出平伐其功曰非我莫能為也王怒而䟽屈平即此事</hi>蔽晦君之聦明<lb/>
兮虚惑誤又以欺弗參驗以考實兮逺遷臣而弗思信<lb/>
讒諛之溷濁兮晠<hi>古盛字</hi>氣志而過之<hi>虚空也惑誤疑而誤之也然猶畏之</hi>
<hi>也至於欺則公肆誣罔而無所惲矣王逸曰專擅恩威握主權也欺罔戲弄若轉丸也此言得之矣過之猶所</hi>
<hi>謂督過之也</hi>何貞臣之無罪兮被讟謗而見尤<hi>叶于其反</hi>慙光景<lb/>
<pb n="KR4h0061_WYG_028-20a"/>
之誠信兮身幽隠而備之<hi>無罪見尤慙見光景故竄身於幽隠然亦不敢不為之備</hi>
<hi>也</hi>臨沅湘之𤣥淵兮遂自忍而沈流卒没身而絶名兮<lb/>
惜廱<hi>古壅字</hi>君之不昭<hi>叶音周○言沈流之後没身絶名不足深惜但惜此讒人廱君之罪</hi>
<hi>遂不昭著耳此原所以忍死而有言也其亦可悲哉</hi>君無度而弗察兮使芳草為<lb/>
藪幽焉舒情而抽信兮恬死亡而不聊<hi>叶音留</hi>獨鄣廱而<lb/>
蔽隠兮使貞臣而無由<hi>無度弗察王逸曰上無檢柙以知下也記曰無節於内者其察</hi>
<hi>物弗省矣此之謂也藪幽藪澤之幽暗也言芳草宜殖於階庭而今反使為藪澤之幽暗也恬安也言安於死</hi>
<hi>亡不茍生也無由無路可行也</hi>聞百里之為虜兮伊尹烹於庖廚<hi>叶音稠</hi>
<pb n="KR4h0061_WYG_028-20b"/>
吕望屠於朝歌兮甯戚歌而飯牛不逢湯武與桓繆兮<lb/>
世孰云而知之<hi>叶音周晉獻公虜虞君與其大夫百里奚以百里奚為秦繆公夫人媵百里奚</hi>
<hi>亡走宛楚鄙人執之繆公聞其賢以五羖羊皮贖之釋其囚與語國事大恱授以國政號曰五羖大夫伊吕甯</hi>
<hi>戚事見騷經</hi>呉信讒而弗味兮子胥死而後憂介子忠而立<lb/>
枯兮文君寤而追求封介山而為之禁兮報大徳之優<lb/>
游思乆故之親身兮因縞素而哭之<hi>叶音周自沈流至此二十四句為一</hi>
<hi>韻譬之食物咀嚼而審其美惡也子胥事見涉冮介子名推文君晉文公也文公為公子時遭驪姬之譖而出</hi>
<hi>奔介子推從行道乏食子推割股肉以食文公文公得國賞從行者不及子推子推入綿上山中文公寤而求</hi>
<pb n="KR4h0061_WYG_028-21a"/>
<hi>之子推不出文公因燒其山子推抱樹自燒而死文公遂封綿上之山號曰介山禁民樵採使奉子推祭祀以</hi>
<hi>報其德又變服而哭之優游言其徳之大也親身切於己身謂割股也縞素白緻繒也</hi>或忠信而<lb/>
死節兮或訑<hi>移</hi>謾而不疑弗省察而按實兮聴讒人之<lb/>
虚辭芳與澤其雜糅兮孰申旦而别<hi>彼列反</hi>之<hi>一說自篇首至此為</hi>
<hi>一韻</hi>何芳草之早殀兮微霜降而下戒<hi>叶居得反</hi>諒聦不明而<lb/>
蔽廱兮使讒諛而日得<hi>得得志也</hi>自前世之嫉賢兮謂蕙若<lb/>
其不可佩<hi>叶音備</hi>妬佳冶之芬芳兮<graphic n="KR1653" url="https://raw.githubusercontent.com/kanripo/KR-Gaiji/master/images/KR1653.png" mimeType="image/png"/>
                    <hi>莫湖反</hi>母姣而自好<lb/>
<hi>耗叶虚計反</hi>雖有西施之美容兮讒妬入以自代<hi>叶徒計反若杜若也</hi>
<pb n="KR4h0061_WYG_028-21b"/>
<hi>冶妖冶女態<graphic n="KR1653" url="https://raw.githubusercontent.com/kanripo/KR-Gaiji/master/images/KR1653.png" mimeType="image/png"/>母黄帝妻貌甚醜姣妖媚也西施越之美女勾踐得之以獻吴王</hi>願陳情以白<lb/>
行<hi>下孟反</hi>兮得罪過之不意情冤<hi>一作宛</hi>見之日明兮如列<lb/>
宿之錯置<hi>白明也自明其行之無罪不意出於意外情冤情實與冤枉猶言曲直也列宿錯置言其</hi>
<hi>光輝而明白也</hi>椉騏驥而馳騁兮無轡銜而自載<hi>叶子/賜反</hi>乘汜<hi>汎</hi>
泭<hi>敷</hi>以下流兮無舟<hi>當作維</hi>檝而自備背法度而心治兮<lb/>
辟<hi>與譬同</hi>與此其無異<hi>轡馬韁銜馬勒也載乘也汜泭編竹木以渡水也既無騏驥而但乘</hi>
<hi>駑馬又無轡銜與御者而自乘載既無舟航而但乘汜泭又無維檝與舟人而自為備禦其亦可謂危矣背法</hi>
<hi>度而以私意自為治者與此無以異也</hi>寧溘死而流亡兮恐禍殃之有再<lb/>
<pb n="KR4h0061_WYG_028-22a"/>
<hi>叶子賜反</hi>不畢辭以赴淵兮惜廱君之不識<hi>音志自可佩至此十二句為一</hi>
<hi>韻不死則恐邦其淪喪而辱為臣僕故曰禍殃有再箕子之憂蓋如此也識記也設若不盡其辭而閔黙以死</hi>
<hi>則上官靳尚之徒廱君之罪誰當記之耶其為後世君臣之戒可謂深切著明矣</hi>
　　　　橘頌<lb/>
后皇嘉樹橘徠<hi>古來字</hi>服<hi>叶蒲/北反</hi>兮受命不遷生南國<hi>域</hi>兮<lb/>
<hi>后皇指楚王也嘉喜好也言楚王喜好草木之樹而橘生其土也漢書江陵千樹橘楚地正産橘也受命不遷</hi>
<hi>記所謂橘踰淮而北為枳也舊說屈原自比志節如橘不可移徙是也篇内意皆放此</hi>深固難徙<lb/>
更壹志兮緑葉素榮紛其可喜<hi>許志反叶居例反</hi>兮<hi>以其受命獨生南國</hi>
<pb n="KR4h0061_WYG_028-22b"/>
<hi>故壹志而難徙橘葉青華白紛然而可喜也</hi>曾<hi>層/</hi>枝剡<hi>以冉反</hi>棘圎果摶兮青<lb/>
黃雜糅文章爛<hi>叶盧干反</hi>兮<hi>曽重纍也剡利也果草木之實可食也摶圎也與團同青未熟</hi>
<hi>時黄已熟時也先後雜糅文章爛然也</hi>精色内白類任道<hi>叶徒/茍反</hi>兮紛<hi>墳</hi>緼<lb/>
<hi>氲</hi>宜修姱而不醜兮<hi>精色外色精明也内白内懷潔白也外精内白似有道也紛緼盛貌</hi>
嗟爾㓜志有以異兮獨立不遷豈不可喜兮<hi>爾指橘而言㓜志言</hi>
<hi>自㓜而已有此志蓋其本性然也自此以下申前義以明已志</hi>深固難徙廓其無求兮<lb/>
蘇世獨立横而不流兮<hi>補曰凡與世遷徙者皆有求也吾之志舉世莫得而傾之者無</hi>
<hi>求於彼故也死而復生曰蘇</hi>閉<hi>必結反俗/作閑非</hi>心自慎終不過失<hi>叶音試</hi>兮<lb/>
<pb n="KR4h0061_WYG_028-23a"/>
秉徳無私參天地兮願歳并謝與長友<hi>恊羊里反</hi>兮淑離不<lb/>
淫梗其有理兮<hi>并謝猶永謝也歳并謝而長與友則是終身友之矣淑善也離如離立言孤特</hi>
<hi>也梗強也</hi>年歳雖少可師長兮行<hi>去/聲</hi>比<hi>鼻</hi>伯夷置以為像兮<lb/>
<hi>年歳雖少亦言其本性自少而然非積習勉強也伯夷孤竹君之長子也事見史記言橘之髙㓗可比伯夷宜</hi>
<hi>立以為像而效法之亦因以自託也</hi>
　　　　悲回風<lb/>
悲回風之揺蕙兮心寃結而内傷物有微而隕性兮聲<lb/>
有隠而先倡<hi>音昌回風旋轉之風也亦上篇悲秋風動容之意言秋令已行微物凋隕風雖無形</hi>
<pb n="KR4h0061_WYG_028-23b"/>
<hi>而實先為之倡也世之治亂道之興廢亦由是矣</hi>夫何彭咸之造思兮暨志介<lb/>
而不忘萬變其情豈可蓋<hi>古大反</hi>兮孰虚偽之可長<hi>因回風之</hi>
<hi>有實而揺蕙遂感彭咸之志雖萬變而不可易亦以其有其實也若涉虚偽則已不能乆矣</hi>鳥獸鳴<lb/>
以號<hi>豪</hi>羣兮草苴<hi>七古七閭子旅/反賈土加二切</hi>比<hi>鼻</hi>而不芳魚葺鱗<lb/>
以自别兮蛟龍隠其文章故荼薺<hi>一作苦</hi>不同畝兮蘭茝<lb/>
幽而獨芳<hi>苴苦草也葺整治也荼苦菜也薺甘菜也言秋冬向寒鳥獸鳴號以求羣類則草已枯矣</hi>
<hi>雖比而合之亦不能有芬芳之氣魚整治其鱗以自别異則蛟龍亦隠其文章以避之皆言時勢之不同如回</hi>
<hi>風既起則蕙不得不隕其性也蓋荼薺甘苦不能同生而蘭茝雖更幽僻而能自芳亦其情之不可蓋者而非</hi>
<pb n="KR4h0061_WYG_028-24a"/>
<hi>有虚偽之飾也</hi>惟佳人之永都兮更<hi>平/聲</hi>統世以自貺<hi>叶平聲</hi>眇逺<lb/>
志之所及兮憐浮雲之相羊介眇志之所惑兮竊賦詩<lb/>
之所明<hi>叶音芒○佳人原自謂也都美也更歴也統世謂先世之垂統傳世也自貺謂已得續具官職</hi>
<hi>也相羊浮遊貌因自言其志之髙逺與浮雲齊而不能有合於世是以其志不能無惑而遂賦詩以明之</hi>惟<lb/>
佳人之獨懐兮折芳椒以自處曾<hi>増</hi>歔欷之嗟嗟兮獨<lb/>
隠伏而思慮涕泣交<hi>有下字一有流字</hi>而淒淒兮思不眠以至<lb/>
曙終長夜之曼曼<hi>莫半反</hi>兮掩此哀而不去寤從容以<hi>一作</hi>
<hi>而</hi>周流兮聊逍遥以自恃<hi>叶上/聲</hi>傷太息之愍憐<hi>一作歎</hi>兮<lb/>
<pb n="KR4h0061_WYG_028-24b"/>
氣於<hi>烏</hi>邑<hi>烏合反又/並如字</hi>而不可止糺思心以為纕<hi>襄</hi>兮編<lb/>
愁苦以為膺折若木以蔽光兮隨飄風之所仍<hi>糺戾也纕已見</hi>
<hi>騷經編結也膺胷也謂絡胷也光謂日光也仍因就之意言欲自晦而随俗</hi>存髣髴而不見<lb/>
兮心踊躍其若湯憮珮衽以案志兮超惘惘而遂行<hi>叶户</hi>
<hi>郎反髣髴謂形似也蓋指君而言衽裳際也</hi>歳㫚㫚<hi>忽</hi>其若頹兮峕亦冉冉<lb/>
而將至薠蘅<hi>一作蘩</hi>槁而節離兮芳已歇而不比<hi>音鼻時謂衰老</hi>
<hi>之期也節離草枯則節處斷落也比合也</hi>憐思之不可懲兮證此言之不可<lb/>
聊<hi>叶音留</hi>寧溘死而流亡兮不忍此心之常愁<hi>聊賴也</hi>孤子<lb/>
<pb n="KR4h0061_WYG_028-25a"/>
唫而抆淚兮放子出而不還<hi>叶胡昆反</hi>孰能思而不隠兮昭<lb/>
彭咸之所聞<hi>㓜而無父曰孤放棄逐也隠痛也昭明也</hi>登石巒以逺望兮路<lb/>
眇眇之黙黙入景<hi>葛洪始加彡為影</hi>響之無應兮聞省想而不<lb/>
可得<hi>山小而銳曰巒省想聞見所不能接而但可省記思想也</hi>愁鬱鬱之無快兮居<lb/>
戚戚而不可解<hi>居隘反叶居豈反</hi>心鞿羈而不開兮氣繚<hi>了</hi>轉<lb/>
而自締<hi>文尔反又音啼繚轉自締謂繚戾回轉而自相結</hi>穆眇眇之無垠兮莽<lb/>
芒芒之無儀聲有隠而相感兮物有純而不可為<hi>儀匹也或</hi>
<hi>曰儀猶像也言已之愁思浩然廣大幽深不可為像也聲有隠而相感意其可以寤於君心也物有純而不可</hi>
<pb n="KR4h0061_WYG_028-25b"/>
<hi>為則其心已一於彼而不可變矣不可為如言疾不可為之意</hi>邈漫漫之不可量兮縹<lb/>
綿綿之不可紆愁悄悄之常悲兮翩冥冥之不可娱凌<lb/>
大波而流風兮託彭咸之所居<hi>邈逺也縹微細也紆縈也翩疾飛也冥冥逺去</hi>
<hi>也流猶隨也凌波隨風而從彭咸又自沈之意也</hi>上高巖之峭<hi>七笑反</hi>岸兮處雌<lb/>
蜺<hi>五訖反</hi>之標<hi>從木匹/小反</hi>顛據青冥而攄虹兮遂儵<hi>叔</hi>忽而<lb/>
捫天吸湛露之浮涼兮漱凝霜之雰雰<hi>叶孚袁反</hi>依風穴以<lb/>
自息兮忽傾寤以嬋媛<hi>峭峻也褾杪也顛頂也攄舒也捫撫也湛厚也漱蕩口也雰雰</hi>
<hi>分散貌風穴風從地出之處也傾寤傾側而覺悟也嬋媛已見前大率悲感流連意也</hi>馮<hi>皮氷反</hi>崑<lb/>
<pb n="KR4h0061_WYG_028-26a"/>
崙以澂霧兮隠<hi>於靳反</hi>㞶山以清江憚涌湍之礚礚<hi>古蓋字</hi>
兮聴波聲之洶洶<hi>音凶馮據也如馮軾之馮澂霧去其昏亂之氣也隠依也如隠几之隠清</hi>
<hi>江去其濁穢之流也㞶與岷同在蜀郡江水所出也礚礚水石聲洶洶風水聲</hi>紛容容之無經<lb/>
兮罔芒芒之無紀軋洋洋之無從兮馳委<hi>逶</hi>移之焉止<lb/>
<hi>容容紛亂之貌軋傾壓之貌言己心煩亂無復經紀欲進則無所從欲退則無所止也</hi>漂<hi>飄</hi>翻翻<lb/>
其上下兮翼遥遥其左右<hi>叶羽已反</hi>汜潏潏<hi>决</hi>其前後兮伴<lb/>
張弛<hi>矢</hi>之信期<hi>叶上聲○土三句亦皆言其反覆不定之意叛繚散之貌言其憂心雖若不能</hi>
<hi>自定而其張弛進退又自不失其時也</hi>觀炎氣之相仍兮窺煙液之所積<lb/>
<pb n="KR4h0061_WYG_028-26b"/>
悲霜雪之俱下兮聴潮水之相擊<hi>炎氣火氣也相仍者相因而不已也煙液</hi>
<hi>者火氣鬱而為煙煙所著又凝而為液也潮海水以月加子午之時一日而再至者也朝曰潮夕曰汐</hi>借<lb/>
光景以往來兮施黃棘之枉策求介子之所存兮見伯<lb/>
夷之放迹<hi>黄棘棘刺也枉曲也以棘為䇿既有芒刺而又不直則馬傷深而行速舊註以為願借神</hi>
<hi>光電影飛注往來施黄棘之刺以為䇿以求子推伯夷之故迹是也</hi>心調度而弗去兮刻<lb/>
著志之無適曰吾恐往昔之所冀兮悼來者之悐悐<hi>他的</hi>
<hi>反○調度見騷經悐悐憂懼貌言心乎二子之調度而不忍去刻為二子之明志而無他適往昔所冀謂猶欲</hi>
<hi>有為於時來者悐悐謂將赴水而死也</hi>浮江淮而入海兮從子胥而自適<lb/>
<pb n="KR4h0061_WYG_028-27a"/>
望大河之洲陼兮悲申徒之抗迹<hi>子胥事見前篇適便安也莊子曰申徒狄</hi>
<hi>諫紂不聴負石自沉於河</hi>驟諌君而不聴兮任重石之何益心絓結<lb/>
而不解兮思蹇產而不釋<hi>任負也石或謂百二十斤也補引文選江賦註任石即懐</hi>
<hi>沙也其說微近</hi>
　　九歌<hi>晦菴曰九歌者屈原之所作也昔楚南郢之邑沅湘之間其俗信鬼而好祀其祀必使巫</hi>
　　　<hi>覡作樂歌舞以娱神蠻荆陋俗詞既鄙俚而其隂陽人鬼之間又或不能無䙝慢荒淫之雜原</hi>
　　　<hi>既放逐見而慼之故頗為更定其詞去其泰甚而乂因彼事神之心以寄吾忠君愛國眷戀不</hi>
　　　<hi>忘之意是以其言雖若不能無嫌於燕昵而君子反有取焉○愚按九歌十一章如東皇大一</hi>
<pb n="KR4h0061_WYG_028-27b"/>
　　　<hi>雲中君湘君湘夫人少司命山鬼六篇已入選中矣尚有大司命而下五篇未選今補此</hi>
　　　屈原<lb/>
　　　　大司命<hi>晦菴曰周禮大宗伯以槱燎祀司中司命䟽引星傳云三台上台曰司命</hi>
　　　　　<hi>又文昌宫第四亦曰司命故有兩司命○迂齋樓氏曰原非徼福於司命也所謂順</hi>
　　　　　<hi>受其正者</hi>
廣開兮天門紛吾乘兮𤣥雲令飄風兮先驅使涷雨兮<lb/>
灑塵<hi>叶除旬反○天門上帝所居紫微宫門廣開為神將降也吾主祭者自稱也大司命陽神而尊故但</hi>
<hi>為主祭者之詞乘𤣥雲者知神將降而往迎之飄風回風也湅雨暴雨也灑塵清道也</hi>君回翔兮<lb/>
<pb n="KR4h0061_WYG_028-28a"/>
以下踰空桑兮從女<hi>與汝同</hi>紛緫緫兮九州何夀夭兮在<lb/>
予<hi>叶音與○君與女皆稱神君尊而汝親也回翔盤旋也空桑山名緫緫衆貌予者贊神而為其自謂之稱</hi>
<hi>也言見神既降則遂往從之因嘆其威權之盛曰九州人民之衆如此何其夀夭之命皆在於己</hi>髙飛<lb/>
兮安翔乘清氣兮御隂陽吾與君兮齊速導帝之兮九<lb/>
阬<hi>岡○乘猶乘車清氣謂輕清之氣御猶御馬隂陽則兼清濁變化而言齊速整齊而疾速也導奉引也帝</hi>
<hi>天帝也之適也阬與岡同謂山脊也九阬者周禮職方氏九州之山鎮曰㑹稽衝山華山沂山岱山嶽山醫無</hi>
<hi>閭霍山恒山也此言已得從明神登天極奉至尊而周游宇内</hi>靈衣兮被被<hi>披</hi>玉佩兮<lb/>
陸離一隂兮一陽衆莫知兮余所為<hi>被被長貌一隂一陽言其變化循環</hi>
<pb n="KR4h0061_WYG_028-28b"/>
<hi>無有窮已也</hi>折䟽麻兮瑶華<hi>叶芳無反</hi>將以遺兮離居老冉冉兮<lb/>
既極不寖近兮愈䟽<hi>䟽麻神麻也極窮也寖漸也䟽逺也此以神既去而思之如雲中君</hi>
<hi>卒章之意</hi>乘龍兮轔轔髙駝兮沖天<hi>叶鐵因反</hi>結桂枝兮延竚羌<lb/>
愈思<hi>去聲</hi>兮愁人<hi>轔轔車聲與詩有車鄰鄰字同言既去而不留使已延望而怨思</hi>愁人<lb/>
兮柰何<hi>叶音奚</hi>願若今兮無虧固人命兮有當<hi>丁浪反</hi>孰離<lb/>
合兮可為<hi>無虧保志守行無損闕也又言人受命而生貧富貴賤各有所當或離或合神實司之非</hi>
<hi>人之所能為也因祀司命發此意則原順受其正者嚴矣</hi>
　　　　東君<hi>按此日神也禮曰天子朝日於東門之外又曰王宫祭日也漢志亦有東君○</hi>
<pb n="KR4h0061_WYG_028-29a"/>
　　　　　<hi>迂齋樓氏曰此即迎日之祭</hi>
暾將出兮東方照吾檻兮扶桑撫余馬兮安驅夜皎皎<lb/>
兮既明<hi>叶音芒○暾温和而明盛也吾主祭者自稱也檻楯也言吾見日出東方照我檻楯光自扶桑</hi>
<hi>而來即乘馬以迎之而夜既明</hi>駕龍輈兮乗雷載雲旗兮委蛇長太息<lb/>
兮將上心低佪兮顧懷<hi>叶胡威仄</hi>羌聲色兮娱人觀者憺兮<lb/>
忘歸<hi>輈車轅也龍形曲似之故以為轅雷氣轉似輪故以為車輪言乗此車以往迎日又以驟登髙逺而</hi>
<hi>低佪顧懐遂見下方所陳鐘鼔竽瑟聲音之美靈巫㑹舞容色之盛足以娱恱觀者使之安肆喜樂乆而忘歸</hi>
<hi>如下文所云</hi>縆瑟兮交鼓簫鐘兮瑶虡鳴䶵<hi>池</hi>兮吹竽思靈<lb/>
<pb n="KR4h0061_WYG_028-29b"/>
保兮賢姱翾飛兮翠曽<hi>與䎖同</hi>展詩兮會舞應律兮合節<lb/>
<hi>叶音即</hi>靈之來兮蔽日<hi>縆張急絃也交鼔對擊鼔也周禮有鐘笙之樂註云鐘笙與鐘聲相</hi>
<hi>應之笙然則簫鐘與簫聲相應之鐘與虡縣鐘磬之木瑶虡以美玉為飾䶵竽樂器名䶵以竹為之長尺四寸</hi>
<hi>圍三寸一孔上出横吹之靈保神巫也翾小飛輕揚貌曽舉也又翥飛也言巫舞工巧翾然若翠鳥之舉展詩</hi>
<hi>猶陳詩會舞猶合舞律謂十二律黄鐘大吕太簇夾鐘姑洗中吕蕤賓林鐘夷則南吕無射應鐘也作樂者以</hi>
<hi>律和五聲之高下莭謂其始終光後䟽數疾徐之節靈來蔽日言日神恱喜於是來下從其官屬蔽日而至</hi>
青雲衣兮白霓裳舉長矢兮射天狼操余弧兮反淪降<lb/>
<hi>叶胡剛反</hi>援北斗兮酌桂漿撰余轡兮髙駝翔杳冥冥兮以<lb/>
<pb n="KR4h0061_WYG_028-30a"/>
東行<hi>叶胡剛反○青衣白裳日出東方入西方故用其方色以為飾也天狼星名晉志狼一星在東井南</hi>
<hi>為野將主侵掠弧九星在狼東南天弓也主備盜賊淪没也降下也言日下而入太隂之中也北斗七星在紫</hi>
<hi>宫南其杓所建周於十二辰之舍以定十有二月斟酌元氣運平四時者也詩維北有斗不可以挹酒漿撰持</hi>
<hi>也杳深也冥幽也言日下太隂不見其光杳杳冥冥東行而復上出也</hi>
　　　　河伯<hi>舊說以為馮夷其言荒誕不可稽考今闕之大率謂黄河之神</hi>
與女遊兮九河衝風起兮橫波乗水車兮荷蓋駕兩龍<lb/>
兮驂螭<hi>叶丑知反○此亦為女巫之詞汝指河伯也河為四瀆長九河徒駭太史馬頰覆鬴胡蘇簡潔</hi>
<hi>鈎盤鬲津也禹治河至兖州分為九道以殺其溢其間相去二百餘里徒駭最北鬲津最南蓋徒駭是河之本</hi>
<pb n="KR4h0061_WYG_028-30b"/>
<hi>道東出分為八枝也衝隧也螭如能而黃無角</hi>登崑崙兮四望心飛揚兮浩蕩<lb/>
日將暮兮悵忘歸惟極浦兮寤懷<hi>叶虚韋反○崑崙山名河出崑崙虚色白</hi>
<hi>所渠并千七百一川色黄百里一小曲千里一曲一直寤覺也懷思也</hi>魚鱗屋兮龍堂<hi>叶音</hi>
<hi>同</hi>紫貝闕兮朱宫靈何為兮水中<hi>龍堂以龍鱗為堂</hi>乗白黿兮<lb/>
逐文魚<hi>叶上聲</hi>與女遊兮河之渚流澌紛兮將來下<hi>叶音户大</hi>
<hi>鼈為黿逐従也</hi>子交手兮東行送美人兮南浦波滔滔兮來迎<lb/>
魚鄰鄰兮媵予<hi>子謂河伯交手者古人將别則相執手以見不忍相逺之意晉宋間猶如此東</hi>
<hi>行順流而東也美人與予皆巫自謂也媵送也既已别矣而波猶來迎魚猶來送是其眷眷之無已也三閭大</hi>
<pb n="KR4h0061_WYG_028-31a"/>
<hi>夫豈至是而始嘆君恩之薄乎</hi>
　　　　國殤<hi>謂死於國事者小爾雅曰無鬼之主謂之殤</hi>
操吳戈兮被犀甲車錯轂兮短兵接<hi>叶音匝</hi>旌蔽日兮敵<lb/>
若雲矢交墜兮士爭先<hi>叶音詢戈干頭㦸也犀甲以犀皮為鎧考工記犀甲夀百年錯</hi>
<hi>交也短兵刀劒也言戎車相迫輪轂相錯長兵不施故用刀劒以相接擊司馬法曰弓矢圍殳矛守戈㦸助凡</hi>
<hi>五兵長以衛短短以救長矢交墜士爭先謂兩軍相射流矢交墜壯夫奮怒而爭光</hi>凌余陣兮躐<lb/>
余行左驂殪兮右刃傷霾兩輪兮縶四馬援玉枹<hi>桴</hi>兮<lb/>
擊鳴鼔天時懟兮威靈怒嚴殺盡兮棄原壄<hi>叶上與反○凌犯也</hi>
<pb n="KR4h0061_WYG_028-31b"/>
<hi>躐踐也殪死也援枹擊鼓言志愈厲氣益盛也懟怨也嚴威也嚴殺猶言鏖戰痛殺也棄原壄骸骨棄於原壄</hi>
<hi>言已適值天之怨怒故衆皆見殺不得葬</hi>出不入兮往不反平原忽兮路超<lb/>
逺帶長劒兮挾素弓<hi>叶音經</hi>首雖離兮心不懲誠既勇兮<lb/>
又以武終剛強兮不可凌身既死兮神以靈魂魄毅兮<lb/>
為鬼雄<hi>叶音形○平原怱兮路超逺言身棄平原神欲歸而去家逺也帶劒挾弓猶不含武也懲創艾</hi>
<hi>也雖死而心不悔也魂魄死者之神靈蓋魂神而魄靈魂氣而魄精魂陽而魄隂魂動而魄靜生則魂載其魄</hi>
<hi>魄檢其魂死則魂逰散而歸于天魄淪墜而歸于地也毅為鬼雄者毅然為百鬼之雄傑</hi>
　　　　禮魂<hi>禮一作祀或曰禮魂謂以禮善終者</hi>
<pb n="KR4h0061_WYG_028-32a"/>
成禮兮會鼓傳芭<hi>卜加仄</hi>兮代舞姱<hi>戸/</hi>女倡兮容與<hi>會鼔急疾</hi>
<hi>擊鼔也芭與葩同巫所持之香草也代更也持以舞訖復傳與人更用之也姱好也女倡女子為倡優也容與</hi>
<hi>有態度也</hi>春蘭兮秋鞠長無絶兮終古<hi>春祠以蘭秋祠以鞠即所傳之葩也</hi>
　<lb/>
　<lb/>
　<lb/>
　<lb/>
　<lb/>
<pb n="KR4h0061_WYG_028-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　文選補遺巻二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_031-1a"/>
欽定四庫全書<lb/>
御選唐宋詩醇巻十四<lb/>
　　襄陽杜甫詩六<lb/>
　　臘日<lb/>
臘日常年暖尚遥今年臘日凍全消侵陵雪色還萱草<lb/>
漏洩春光有栁條縱酒欲謀良夜醉還家初散紫宸朝<lb/>
口脂面藥隨恩澤翠管銀罌下九霄<lb/>
　趙大綱曰唐以大寒後辰日為臘<lb/>
<pb n="KR4h0148_WYG_031-1b"/>
　　紫宸殿退朝口號<lb/>
戸外昭容紫袖垂雙瞻御座引朝儀香飄合殿春風轉<lb/>
花覆千官淑景移晝漏希聞髙閣報天顔有喜近臣知<lb/>
宫中每出歸東省㑹送䕫龍集鳯池<lb/>
可備唐朝典故詩亦委蛇有風度<lb/>
　劉㑹孟曰從容富麗六句有意外意<lb/>
　　曲江二首<lb/>
一片花飛減却春風飄萬㸃正愁人且㸔欲盡花經眼<lb/>
<pb n="KR4h0148_WYG_031-2a"/>
莫厭傷多酒入唇江上小堂巢翡翠苑邉髙塜卧麒麟<lb/>
細推物理須行樂何用浮名絆此身<lb/>
朝回日日典春衣每日江頭盡醉歸酒債尋常行處有<lb/>
人生七十古來稀穿花蛺蝶深深見㸃水蜻蜓欵欵飛<lb/>
傳語風光共流轉暫時相賞莫相違<lb/>
　葉夢得曰深深字若無穿字欵欵字若無㸃字亦無<lb/>
　以見其精㣲然讀之渾然全似未嘗用力所以不碍<lb/>
　氣格超勝使晚唐人為之便涉魚躍練川抛玊尺鶯<lb/>
<pb n="KR4h0148_WYG_031-2b"/>
　穿絲栁織金梭矣<lb/>
　張綖曰二詩以仕不得志有感於暮春而作<lb/>
　王士正曰宣政等作何共舂容華藻游賞詩乃又跌<lb/>
　宕不羈如此葢各有體也<lb/>
　　曲江對酒<lb/>
苑外江頭坐不歸水精宫殿轉霏㣲桃花細逐楊花落<lb/>
黄鳥時兼白鳥飛縱飲乆判人共棄懶朝真與世相違<lb/>
吏情更覺滄洲逺老大悲傷未拂衣<lb/>
<pb n="KR4h0148_WYG_031-3a"/>
頷聫寫一時偶然之景遂為後賢粉本然丹鉛録所引<lb/>
黄庭堅句風致自佳若梅堯臣李若水兩聫則優劣判<lb/>
然矣<lb/>
　　曲江對雨<lb/>
城上春雲覆苑牆江亭晚色静年芳林花著雨燕脂落<lb/>
水荇牽風翠帶長龍武新軍深駐輦芙蓉别殿漫焚香<lb/>
何時詔此金錢㑹暫醉佳人錦瑟傍<lb/>
離亂初復追思極盛悄然悲慨無限深情後四句一氣<lb/>
<pb n="KR4h0148_WYG_031-3b"/>
滚出仍望有承平之樂語偏濃至氣自空蒼此中晚所<lb/>
望而不及者也若甫之繫念明皇誠有其意然金錢之<lb/>
詔當在肅宗説詩固宜善㑹耳<lb/>
　黄生曰公感𤣥宗知遇詩中每每見之五六指南内<lb/>
　之事葢隠之也本詩人之忠厚法宣聖之㣲詞豈古<lb/>
　今抽黄嫓白之士所敢望哉<lb/>
　仇兆鰲曰杜審言詩綰霧青條弱牽風紫蔓長即此<lb/>
　頷聫所自出也又寄語洛城風日道明年春色倍還<lb/>
<pb n="KR4h0148_WYG_031-4a"/>
　人即傳語風光二句所自出也公嘗云詩是吾家事<lb/>
　信乎祖孫繼述詩學乃其家學也<lb/>
　　奉和賈至舍人早朝大明宫<hi>原注舍人先世嘗掌絲綸</hi>
五夜漏聲催曉箭九重春色醉仙桃旌旗日暖龍蛇動<lb/>
宫殿風㣲鷰雀髙朝罷香烟擕滿袖詩成殊玊在揮毫<lb/>
欲知世掌絲綸美池上於今有鳯毛<lb/>
　蘓軾曰旌旗日暖一聫此七言中之偉麗者也<lb/>
　　宣政殿退朝晚出左掖<lb/>
<pb n="KR4h0148_WYG_031-4b"/>
天門日射黄金榜春殿晴曛赤羽旗宫草㣲㣲承委珮<lb/>
鑪烟細細駐遊絲雲近蓬萊常五色雪殘鳷鵲亦多時<lb/>
侍臣緩步歸青瑣退食從容出每遲<lb/>
　浦起龍曰金和玊節之篇<lb/>
　　題省中院壁<lb/>
掖垣竹埤梧十尋洞門對霤常隂隂落花遊絲白日静<lb/>
鳴鳩乳鷰青春深腐儒衰晚謬通籍退食遲迴違寸心<lb/>
衮職曽無一字補許身媿比雙南金<lb/>
<pb n="KR4h0148_WYG_031-5a"/>
明朝有封事數問夜如何參觀之可得其意<lb/>
　　春宿左省<lb/>
花隠掖垣暮啾啾棲鳥過星臨萬户動月傍九霄多不<lb/>
寢聴金鑰因風想玉珂明朝有封事數問夜如何<lb/>
　胡應麟曰杜詩五律結句之妙者如明朝有封事數<lb/>
　問夜如何經過自愛惜取次莫論兵親朋滿天地兵<lb/>
　甲少來書安危大臣在不必淚長流無由覩雄畧大<lb/>
　樹日蕭蕭語皆矯健振勁絶非錚錚細響<lb/>
<pb n="KR4h0148_WYG_031-5b"/>
　沈徳潛曰三四即景名句而註釋家謂民勞則星動<lb/>
　月屬隂象指女子小人以峭刻深心測詩人敦厚之<lb/>
　㫖一何可笑<lb/>
　　送翰林張司馬南海勒碑<lb/>
冠冕通南極文章落上台詔從三殿去碑到百蠻開野<lb/>
館濃花發春帆細雨來不知滄海上天遣幾時迴<lb/>
　王士正曰頷聫冠冕頰聫纎穠此用筆之妙<lb/>
　　晚出左掖<lb/>
<pb n="KR4h0148_WYG_031-6a"/>
晝刻傳呼淺春旗簇仗齊退朝花底散歸院栁邉迷樓<lb/>
雪融城濕宫雲去殿低避人焚諫草騎馬欲雞棲<lb/>
　劉㑹孟曰諫草不欲人知此事君當然之體結語讀<lb/>
　之數過欵欵忠實<lb/>
　　送賈閣老出汝州<lb/>
西掖梧桐樹空留一院隂艱難歸故里去住損春心宫<lb/>
殿青門隔雲山紫邏深人生五馬貴莫受二毛侵<lb/>
去住損春心五字可謂藴藉<lb/>
<pb n="KR4h0148_WYG_031-6b"/>
　黄生曰起處用巻阿詩意而無其迹<lb/>
　　送鄭十八䖍貶台州司户傷其臨老陷賊之故闕<lb/>
　　為靣别情見於詩<lb/>
鄭公樗散鬢成絲酒後常稱老畫師萬里傷心嚴譴日<lb/>
百年垂死中興時蒼惶已就長途往邂逅無端出餞遲<lb/>
便與先生應永訣九重泉路盡交期<lb/>
　盧世㴶曰清空一氣萬轉千回純是淚㸃都無墨痕<lb/>
　沈徳潛曰屈折赴題清空如話别是一種風格<lb/>
<pb n="KR4h0148_WYG_031-7a"/>
　　端午日賜衣<lb/>
宫衣亦有名端午被恩榮細葛含風軟香羅疊雪輕自<lb/>
天題處濕當暑著來清意内稱長短終身荷聖情<lb/>
　　奉贈王中允維<lb/>
中允聲名乆如今契濶深共傳収庾信不比得陳琳一<lb/>
病縁明主三年獨此心窮愁應有作試誦白頭吟<lb/>
為中允表明心跡極有斟酌<lb/>
　舊唐書維官給事中扈從不及為賊所得服藥取痢<lb/>
<pb n="KR4h0148_WYG_031-7b"/>
　詐稱瘖病禄山迎置洛陽拘於普施寺廹以偽署賊<lb/>
　平定䧟賊官罪維以凝碧詩聞於朝肅宗特宥之責<lb/>
　授太子中允<lb/>
　　奉陪鄭駙馬韋曲二首<lb/>
韋曲花無賴家家惱殺人緑樽雖盡日白髪好禁春石<lb/>
角鈎衣破藤枝刺眼新何時占叢竹頭戴小烏巾<lb/>
野寺垂楊裏春畦亂水間羙花多映竹好鳥不歸山城<lb/>
郭終何事風塵豈駐顔誰能共公子薄暮欲俱還<lb/>
<pb n="KR4h0148_WYG_031-8a"/>
　王嗣奭曰抑揚頓挫極生動之致<lb/>
　　至徳二載甫自京金光門出問道歸鳯翔乾元初<lb/>
　　從左拾遺移華州掾與親故别因出此門有悲往<lb/>
　　事<lb/>
此道昔歸順西郊胡正繁至今殘破膽應有未招魂近<lb/>
得歸京邑移官豈至尊無才日衰老駐馬望千門<lb/>
詞意婉曲昔之忠欵今之眷戀皆見怨而不怒忠厚之<lb/>
道<lb/>
<pb n="KR4h0148_WYG_031-8b"/>
　顧宸曰公疏救房琯詔三司推問以張鎬力救敕放<lb/>
　就列次年與房琯嚴武俱貶坐琯黨也此公事君交<lb/>
　友生平出處之大節曰移官豈至尊不敢歸怨於君<lb/>
　也王維詩云執政方持法明君無此心與此同意所<lb/>
　謂詩可以怨也<lb/>
　　寄髙三十五詹事適<lb/>
安穏髙詹事兵戈乆索居時來如宦達嵗晚莫情疎天<lb/>
上多鴻雁池中足鯉魚相㸔過半百不寄一行書<lb/>
<pb n="KR4h0148_WYG_031-9a"/>
　　路逢襄陽楊少府入城戱呈楊員外綰<hi>原注甫赴華州日許</hi>
　　<hi>寄員外茯苓</hi>
寄語楊員外山寒少茯苓歸來稍暄暖當為斸青㝠飜<lb/>
動神仙窟封題鳥獸形兼將老藤杖扶汝醉初醒<lb/>
頸聫竒致押韻尤穏<lb/>
　　題鄭縣亭子<lb/>
鄭縣亭子澗之濵户牖慿髙發興新雲斷岳蓮臨大路<lb/>
天晴宫栁暗長春巢邉野雀羣欺燕花底山蜂逺趂人<lb/>
<pb n="KR4h0148_WYG_031-9b"/>
更欲題詩滿青竹晚來幽獨恐傷神<lb/>
　仇兆鰲曰中四寫景先賦後比五六喻意所以自傷<lb/>
　幽獨也<lb/>
　　望岳<lb/>
西岳崚嶒竦處尊諸峰羅立如兒孫安得仙人九節杖<lb/>
拄到玊女洗頭盆車箱入谷無歸路箭栝通天有一門<lb/>
稍待西風涼冷後髙尋白帝問真源<lb/>
遂無一字猶人蒼老渾勁行神如空行氣如虹昔元好<lb/>
<pb n="KR4h0148_WYG_031-10a"/>
問論秦觀春雨詩曰拈出退之山石句始知渠是女郎<lb/>
詩詩人不識大家氣象争柔鬬葩氣萎體瘵誦此寧不<lb/>
變色<lb/>
　　至日遣興奉寄北省舊閣老兩院故人二首<lb/>
去嵗兹辰捧御床五更三㸃入鵷行欲知趨走傷心地<lb/>
正想氛氲滿眼香無路從容陪語笑有時顛倒著衣裳<lb/>
何人錯憶窮愁日愁日愁隨一線長<lb/>
憶昨逍遙供奉班去年今日侍龍顔麒麟不動鑪烟上<lb/>
<pb n="KR4h0148_WYG_031-10b"/>
孔雀徐開扇影還玊几由來天北極朱衣只在殿中間<lb/>
孤城此日堪腸斷愁對寒雲雪滿山<lb/>
　　得弟消息<lb/>
近有平隂信遥憐舍弟存側身千里道寄食一家村烽<lb/>
舉新酣戰啼垂舊血痕不知臨老日招得幾人魂<lb/>
　　憶弟<lb/>
且喜河南定不問鄴城圍百戰今誰在三年望汝歸故<lb/>
園花自發春日鳥還飛斷絶人烟乆東西消息稀<lb/>
<pb n="KR4h0148_WYG_031-11a"/>
二詩意真語苦未有篤於君父而薄於手足者甫之過<lb/>
人豈徒詩乎<lb/>
　仇兆鰲曰花發鳥飛即濺淚傷心之意<lb/>
　　秦州雜詩二十首<lb/>
滿目悲生事因人作逺遊遲迴度隴怯浩蕩及關愁水<lb/>
落魚龍夜山空鳥鼠秋西征問烽火心折此淹留<lb/>
意極哀頓氣則渾含自足領起諸篇<lb/>
　姚寛曰水經魚龍以秋日為夜又魚龍水名鳥鼠山<lb/>
<pb n="KR4h0148_WYG_031-11b"/>
　名葢兩句而合三事也<lb/>
秦州城北寺勝跡隗囂宫苔蘚山門古丹青野殿空月<lb/>
明垂葉露雲逐渡溪風清渭無情極愁時獨向東<lb/>
州圖領同谷驛道出流沙降虜兼千帳居人有萬家馬<lb/>
驕珠汗落胡舞白題斜年少臨洮子西來亦自誇<lb/>
鼓角緣邉郡川原欲夜時秋聽殷地發風散入雲悲抱<lb/>
葉寒蝉静歸山獨鳥遲萬方聲一概吾道竟何之<lb/>
五六入喻筆意幽細結極悲涼<lb/>
<pb n="KR4h0148_WYG_031-12a"/>
南使宜天馬由來萬匹强浮雲連陣沒秋草徧山長聞<lb/>
説真龍種仍殘老驌驦哀鳴思戰鬬逈立向蒼蒼<lb/>
　沈徳潛曰伏櫪長鳴隠然自寓<lb/>
　朱鶴齡曰按通鑑是年春三月九節度之師潰於鄴<lb/>
　城戰馬萬匹惟存三千此詩浮雲連陣沒正其事也<lb/>
　秦州乃出西域之道故感天馬事而賦之<lb/>
城上胡笳奏山邉漢節歸防河赴滄海奉詔發金㣲士<lb/>
苦形骸黑旌疎鳥獸稀那聞往來戍恨解鄴城圍<lb/>
<pb n="KR4h0148_WYG_031-12b"/>
莽莽萬重山孤城山谷間無風雲出塞不夜月臨關屬<lb/>
國歸何晚樓蘭斬未還煙塵獨長望衰颯正摧顔<lb/>
氣調蒼深<lb/>
　吳昌祺曰如鵰鶚盤空雄健自喜<lb/>
　沈徳潛曰無風不夜奇景偶然寫出或以為地名不<lb/>
　但穿鑿亦令杜詩無味<lb/>
聞道尋源使從天此路迴牽牛去幾許宛馬至今來一<lb/>
望幽燕隔何時郡國開東征健兒盡羌笛暮吹哀<lb/>
<pb n="KR4h0148_WYG_031-13a"/>
今日明人眼臨池好驛亭叢篁低地碧高栁半天青稠<lb/>
疊多幽事喧呼閲使星老夫如有此不異在郊坰<lb/>
雲氣接崑崙涔涔塞雨繁羌童㸔渭水使客向河源煙<lb/>
火軍中幕牛羊嶺上村所居秋草浄正閉小逢門<lb/>
蕭蕭古塞冷漠漠秋雲低黄鵠翅垂雨蒼鷹饑啄泥薊<lb/>
門誰自北漢將獨征西不意書生耳臨衰厭皷鞞<lb/>
　浦起龍曰蒼蒼莽莽以古為律此前多言世亂此後<lb/>
　多為身謀此乃前後闗鍵也<lb/>
<pb n="KR4h0148_WYG_031-13b"/>
山頭南郭寺水號北流泉老樹空庭得清渠一邑傳秋<lb/>
花危石底晚景卧鐘邉俛仰悲身世溪風為颯然<lb/>
　楊徳周曰秦州詩憂憤悱惻都非文人伎倆即歸山<lb/>
　獨鳥遲老樹空庭得二語亦令人閣筆<lb/>
傳道東柯谷深蔵數十家對門藤葢瓦映竹水穿沙瘦<lb/>
地飜宜粟陽坡可種𤓰舩人近相報但恐失桃花<lb/>
　趙汸曰起用傳道二字則以下景物皆是未至谷中<lb/>
　先述所聞末方言泛舟往遊恐如桃源之迷路也<lb/>
<pb n="KR4h0148_WYG_031-14a"/>
　王知彰曰工部棄官寓東柯谷姪佐之居<lb/>
萬古仇池穴潛通小有天神魚人不見福地語真傳近<lb/>
接西南境長懷十九泉何時一茅屋送老白雲邉<lb/>
　朱鶴齡曰前聞東柯谷之勝而欲卜居此述仇池穴<lb/>
　之勝而欲卜居也觀卒章讀記憶仇池則前六句皆<lb/>
　是引記中語<lb/>
　浦起龍曰前後三篇皆言東柯此以仇池隔斷章法<lb/>
　變化<lb/>
<pb n="KR4h0148_WYG_031-14b"/>
未暇泛滄海悠悠兵馬間塞門風落木客舍雨連山阮<lb/>
籍行多興龎公隠不還東柯遂疎懶休鑷鬢毛斑<lb/>
東柯好崖谷不與衆峯羣落日邀雙鳥晴天養片雲野<lb/>
人矜險絶水竹㑹平分採藥吾將老兒童未遣聞<lb/>
邉秋隂易乆不復辨晨光簷雨亂淋幔山雲低度牆鸕<lb/>
鷀窺淺井蚯蚓上深堂車馬何蕭索門前百草長<lb/>
地僻秋將盡山髙客未歸塞雲多斷續邉日少光輝警<lb/>
急烽常報傳聞檄屢飛西戎外甥國何得迕天威<lb/>
<pb n="KR4h0148_WYG_031-15a"/>
鳯林戈未息魚海路常難候火雲烽峻懸軍幕井乾風<lb/>
連西極動月過北庭寒故老思飛將何時議築壇<lb/>
此與上篇全指吐蕃注家所引未的<lb/>
唐堯真自聖野老復何知曬藥能無婦應門幸有兒藏<lb/>
書聞禹穴讀記憶仇池為報鴛行舊鷦鷯在一枝<lb/>
題曰雜詩所感非一事其作非一時葢甫棄官游秦情<lb/>
非得已身世之感一寓於詩即事命意觸景成文或繫<lb/>
於國或繫於已要以達其性情則一然其遇彌困而思<lb/>
<pb n="KR4h0148_WYG_031-15b"/>
則彌深其心益苦而言則益工縱出横飛涵今茹古昔<lb/>
人謂其秦州以後律法尤精葢所遇有以激發之也學<lb/>
者求其本源之所在而參時世以觀之庶有以窺其籓<lb/>
籬耳<lb/>
　劉克莊曰唐人游邉之作數十篇中間有三數篇一<lb/>
　篇問有一二聫可采若此二十篇山川城郭之異土<lb/>
　地風氣所宜開巻一覽盡在是矣網山詩云杜陵詩<lb/>
　巻是圖經信然<lb/>
<pb n="KR4h0148_WYG_031-16a"/>
　　月夜憶舍弟<lb/>
戍鼓斷人行邉秋一雁聲露從今夜白月是故鄉明有<lb/>
弟皆分散無家問死生寄書長不達况乃未休兵<lb/>
　王彦輔曰子美善用故事及常語多顛倒用之語峻<lb/>
　而體健如露從今夜白一聫之類是也<lb/>
　吳昌祺曰月是故鄉明勝隔千里兮共明月<lb/>
　　宿贊公房<hi>原注京中大雲寺主謫此安置</hi>
杖錫何來此秋風已颯然雨荒深院菊霜倒半池蓮放<lb/>
<pb n="KR4h0148_WYG_031-16b"/>
逐寧違性虚空不離禪相逢成夜宿隴月向人圓<lb/>
　　東樓<lb/>
萬里流沙道西征過此門但添新戰骨不返舊征魂樓<lb/>
角凌風迥城隂帶水昏傳聲㸔驛使送節向河源<lb/>
亦目前語耳征戰之苦言之何其慘也<lb/>
　　雨晴<lb/>
天外秋雲薄從西萬里風今朝好晴景乆雨不妨農塞<lb/>
栁行踈翠山梨結小紅胡笳樓上發一雁入髙空<lb/>
<pb n="KR4h0148_WYG_031-17a"/>
　　寓目<lb/>
一縣蒲萄熟秋山苜蓿多闗雲常帶雨塞水不成河𦍑<lb/>
女輕烽燧胡兒制駱駞自傷遲暮眼䘮亂飽經過<lb/>
　朱鶴齡曰當與州圖領同谷一首參㸔闗塞無阻𦍑<lb/>
　胡雜居乃世變之深可慮者公故感而歎之未幾秦<lb/>
　隴果為吐蕃所陷<lb/>
　　山寺<lb/>
野寺殘僧少山園細路髙麝香眠石竹鸚鵡啄金桃亂<lb/>
<pb n="KR4h0148_WYG_031-17b"/>
石通人過懸崖置屋牢上方重閣晚百里見秋毫<lb/>
　　遣懷<lb/>
愁眼㸔霜露寒城菊自花天風隨斷栁客淚墮清笳水<lb/>
浄樓隂直山昏塞日斜夜來歸鳥盡啼殺後棲鴉<lb/>
風景不殊舉目有山河之異結以比語豁出不嫌於盡<lb/>
　顧宸曰末語即上林無限樹不借一枝棲之意葢歎<lb/>
　卜居無地也<lb/>
　　天河<lb/>
<pb n="KR4h0148_WYG_031-18a"/>
常時任顯晦秋至最分明縱被㣲雲掩終能永夜清含<lb/>
星動雙闕伴月落邉城牛女年年渡何曽風浪生<lb/>
此與初月詩確有寄託用意不即不離窅然而深如以<lb/>
為但咏本題又失之矣<lb/>
　洪仲曰天河初月二詩皆暗寫題意不露題字<lb/>
　仇兆鰲曰此直咏天河而寓意在言外頷聫似為小<lb/>
　人讒妒而發<lb/>
　　初月<lb/>
<pb n="KR4h0148_WYG_031-18b"/>
光細弦欲上影斜輪未安㣲升古塞外已隠暮雲端河<lb/>
漢不改色闗山空自寒庭前有白露暗滿菊花圑<lb/>
　黄庭堅曰王原叔説此詩為肅宗而作<lb/>
　張逺曰句句有一初字意<lb/>
　　𢷬衣<lb/>
亦知戍不返秋至拭清砧已近苦寒月况經長别心寧<lb/>
辭搗熨倦一寄塞垣深用盡閨中力君聽空外音<lb/>
鏗然清響亭臯葉下隴首雲飛故當遜其真至<lb/>
<pb n="KR4h0148_WYG_031-19a"/>
　張逺曰王灣詩風響傳聲不到君即此末句意但藴<lb/>
　藉不如耳<lb/>
　沈徳潛曰通首代戍婦之詞一氣旋折全以神行<lb/>
　　促織<lb/>
促織甚㣲細哀音何動人草根吟不穏床下夜相親乆<lb/>
客得無淚故妻難及晨悲絲與急管感激異天真<lb/>
以下六詩全用比興風詩之草木昆蟲離騷之美人香<lb/>
草此物此志爾<lb/>
<pb n="KR4h0148_WYG_031-19b"/>
　　螢火<lb/>
幸因腐草出敢近太陽飛未足臨書巻時能㸃客衣隨<lb/>
風隔幔小帶雨傍林㣲十月清霜重飄零何處歸<lb/>
　仇兆鰲曰黄鶴注謂指李輔國輩以宦者近君而撓<lb/>
　政也按腐草喻刑餘之人太陽乃人君之象比義顯<lb/>
　然此輩直置身無地矣<lb/>
　　蒹葭<lb/>
摧折不自守秋風吹若何暫時花戴雪幾處葉沉波體<lb/>
<pb n="KR4h0148_WYG_031-20a"/>
弱春苗早叢長夜露多江湖後揺落亦恐嵗蹉跎<lb/>
　　苦竹<lb/>
青㝠亦自守軟弱强扶持味苦夏蟲避叢卑春鳥疑軒<lb/>
墀曽不重剪伐欲無辭幸近幽人屋霜根結在兹<lb/>
　王嗣奭曰前章不自守言遭時之窮此章亦自守見<lb/>
　保身之哲讀二詩知公去就之間善於審處也<lb/>
　仇兆鰲曰蒹葭傷賢人之失志者苦竹嘉君子之避<lb/>
　世者<lb/>
<pb n="KR4h0148_WYG_031-20b"/>
　　除架<lb/>
束薪已零落瓠葉轉蕭踈幸結白花了寧辭青蔓除秋<lb/>
蟲聲不去暮雀意何如寒事今牢落人生亦有初<lb/>
　　廢畦<lb/>
秋蔬擁霜露豈敢惜凋殘暮景數枝葉天風吹汝寒緑<lb/>
沾泥滓盡香與嵗時䦨生意如春昨悲君白玉盤<lb/>
君門萬里之感於小物發之此自為冩照也<lb/>
　浦起龍曰前篇除字説得和平此章廢字寫得感慨<lb/>
<pb n="KR4h0148_WYG_031-21a"/>
　　夕烽<lb/>
夕烽來不近每日報平安塞上傳光小雲邉落㸃殘照<lb/>
秦通警急過隴自艱難聞道蓬萊殿千門立馬㸔<lb/>
儼然有宗社安危之慮乃心王室不覺流露其後吐蕃<lb/>
卒犯長安知甫深思逺慮矣<lb/>
　　送遠<lb/>
帶甲滿天地胡為君逺行親朋盡一哭鞍馬去孤城草<lb/>
木嵗月晚闗河霜雪清别離已昨日因見古人情<lb/>
<pb n="KR4h0148_WYG_031-21b"/>
　黄生曰起二句寫得萬難分手接聫更作一幅闗河<lb/>
　送别圖頓覺班馬悲鳴風雲變色使人設身其地亦<lb/>
　自黯然魂消所謂古人情者即古别離之情也<lb/>
　　觀兵<lb/>
北庭送壯士貔虎數尤多精鋭舊無敵邉隅今若何妖<lb/>
氛擁白馬元帥待彫戈莫守鄴城下斬鯨遼海波<lb/>
　朱鶴齡曰是時九節度圍相州李光弼與諸將議曰<lb/>
　思明得魏州而按兵不動此欲以精鋭掩吾不備也<lb/>
<pb n="KR4h0148_WYG_031-22a"/>
　請與朔方兵同逼魏州彼懲嘉山之敗必不敢輕出<lb/>
　曠日引乆則鄴城必㧞矣魚朝恩不可而止公詩末<lb/>
　句正與光弼意合言當直搗幽燕傾思明之巢穴不<lb/>
　當老師鄴城之下也<lb/>
　　天末懷李白<lb/>
涼風起天末君子意如何鴻雁幾時到江湖秋水多文<lb/>
章憎命達魑魅喜人過應共寃魂語投詩贈汨羅<lb/>
悲歌慷慨一氣巻舒李杜交好其詩特地精神<lb/>
<pb n="KR4h0148_WYG_031-22b"/>
　浦起龍曰五六直櫽括天問招魂兩篇<lb/>
　　空囊<lb/>
翠柏苦猶食晨霞髙可餐世人共鹵莽吾道屬艱難不<lb/>
爨井晨凍無衣床夜寒囊空恐羞澁留得一錢㸔<lb/>
　　病馬<lb/>
乘爾亦已乆天寒闗塞深塵中老盡力嵗晚病傷心毛<lb/>
骨豈殊衆馴良猶至今物㣲意不淺感動一沉吟<lb/>
直書見意無復營構此為老境<lb/>
<pb n="KR4h0148_WYG_031-23a"/>
　　蕃劍<lb/>
致此自僻逺又非珠玉裝如何有奇怪每夜吐光芒虎<lb/>
氣必騰上龍身寧乆藏風塵苦未息持汝奉明王<lb/>
不妨朴直自有氣魄<lb/>
　　銅瓶<lb/>
亂後碧井廢時清瑶殿深銅瓶未失水百丈有哀音側<lb/>
想美人意應悲寒甃沈蛟龍半缺落猶得折黄金<lb/>
　唐汝詢曰張籍楚妃怨梧桐葉落黄金井横架轆轤<lb/>
<pb n="KR4h0148_WYG_031-23b"/>
　牽素綆美人初起天未明手拂銀瓶秋水冷讀籍詩<lb/>
　杜義自明<lb/>
　黄生曰感物傷時沈欝頓挫<lb/>
　　觀安西兵過赴闗中待命二首<lb/>
四鎮富精鋭摧鋒皆絶倫還聞獻士卒足以静風塵老<lb/>
馬夜知道蒼鷹饑著人臨危經乆戰用急始如神<lb/>
奇兵不在衆萬馬救中原談笑無河北心肝奉至尊孤<lb/>
雲隨殺氣飛鳥避轅門竟日留歡樂城池未覺喧<lb/>
<pb n="KR4h0148_WYG_031-24a"/>
　　野望<lb/>
清秋望不極迢遞起曽隂逺水兼天浄孤城隠霧深葉<lb/>
稀風更落山迥日初沉獨鶴歸何晚昏鴉已滿林<lb/>
　　秋日阮隠居致薤三十束<lb/>
隠者柴門内畦蔬繞舍秋盈筐承露薤不待致書求束<lb/>
此青芻色圓齊玉筯頭衰年闗鬲冷味煖併無憂<lb/>
　　秦州見勅目薛三璩授司議郎畢四曜除監察與<lb/>
　　二子有故逺喜遷官兼述索居凡三十韻<lb/>
<pb n="KR4h0148_WYG_031-24b"/>
大雅何寥濶斯人尚典型交期余潦倒材力爾精靈二<lb/>
子聲同日諸生困一經文章開突奥遷擢潤朝廷舊好<lb/>
何由展新詩更憶聽别來頭併白相見眼終青伊昔貧<lb/>
皆甚同憂心不寧栖遑分半菽浩蕩逐流萍俗態猶猜<lb/>
忌妖氛忽杳㝠獨慙投漢閣俱議哭秦庭還蜀祗無補<lb/>
囚梁亦固扃華彛相混合宇宙一羶腥帝力収三統天<lb/>
威總四溟舊都俄望幸清廟肅惟馨雜種雖髙壘長驅<lb/>
甚建瓴焚香淑景殿漲水望雲亭法駕初還日羣公若<lb/>
<pb n="KR4h0148_WYG_031-25a"/>
㑹星宫臣仍㸃染柱史正零丁官忝趨棲鳯朝回歎聚<lb/>
螢喚人㸔騕褭不嫁惜娉婷掘劔知埋獄提刀見發硎<lb/>
侏儒應共飽漁父忌偏醒旅泊窮清渭長吟望濁涇羽<lb/>
書還似急烽火未全停師老資殘冦戎生及近坰忠臣<lb/>
辭憤激烈士涕飄零上將盈邉鄙元勲溢鼎銘仰思調<lb/>
玊燭誰定握青萍隴俗輕鸚鵡原情類鶺鴒秋風動闗<lb/>
塞髙卧想儀形<lb/>
排律長篇創自老杜其義緒宏深波瀾老成非後人所<lb/>
<pb n="KR4h0148_WYG_031-25b"/>
及若徒觀其排比舖陳則元好問所謂舍連城而識珷<lb/>
玞者也篇中萍字重用葢義迥不同故耳<lb/>
　　寄岳州賈司馬六丈巴州嚴八使君兩閣老五十<lb/>
　　韻<lb/>
衡岳啼猿裏巴州鳥道邉故人俱不利謫宦兩悠然開<lb/>
闢乾坤正榮枯雨露偏長沙才子逺釣瀬客星懸憶昨<lb/>
趨行殿殷憂捧御筵討胡愁李廣奉使待張騫無復雲<lb/>
臺仗虚修水戰船蒼茫城七十流落劔三千畫角吹秦<lb/>
<pb n="KR4h0148_WYG_031-26a"/>
晉旄頭俯澗瀍小儒輕董卓有識笑苻堅浪作禽填海<lb/>
那將血射天萬方思助順一鼓氣無前隂散陳倉北晴<lb/>
熏太白巔亂麻屍積衛破竹勢臨燕法駕還雙闕王師<lb/>
下八川此時霑奉引佳氣拂周旋貔虎開金甲麒麟受<lb/>
玊鞭侍臣諳入仗廐馬解登仙花動朱樓雪城凝碧樹<lb/>
烟衣冠心慘愴故老淚潺湲哭廟悲風急朝正霽景鮮<lb/>
月分梁漢米春得水衡錢内蘂繁於纈宫莎軟勝綿恩<lb/>
榮同拜手出入最隨肩晚著華堂醉寒重繡被眠轡齊<lb/>
<pb n="KR4h0148_WYG_031-26b"/>
兼秉燭書枉滿懷牋每覺昇元輔深期列大賢秉鈞方<lb/>
咫尺鎩翮再聫翩禁掖朋從改㣲班性命全青蒲甘受<lb/>
戮白髪竟誰憐弟子貧原憲諸生老服虔師資謙未達<lb/>
鄉黨敬何先舊好腸堪斷新愁眼欲穿翠乾危棧竹紅<lb/>
膩小湖蓮賈筆論孤憤嚴詩賦幾篇定知深意苦莫使<lb/>
衆人傳貝錦無停織朱絲有斷絃浦鷗防碎首霜鶻不<lb/>
空拳地僻昏炎瘴山稠隘石泉且將棊度日應用酒為<lb/>
年典郡終微𦕈治中實棄捐安排求傲吏比興展歸田<lb/>
<pb n="KR4h0148_WYG_031-27a"/>
去去才難得蒼蒼理又𤣥古人稱逝矣吾道卜終焉隴<lb/>
外翻投跡漁陽復控弦笑為妻子累甘與嵗時遷親故<lb/>
行稀少兵戈動接聨他鄉饒夢寐失侣自迍邅多病加<lb/>
淹泊長吟阻静便如公盡雄俊志在必騰騫<lb/>
間架分明線鎻靈動長律之善則也<lb/>
　李因篤曰叙事整贍用意深苦章法秩然五十韻無<lb/>
　一失所如左馬大篇文字精神到底<lb/>
　　寄張十二山人彪三十韻<lb/>
<pb n="KR4h0148_WYG_031-27b"/>
獨卧嵩陽客三違潁水春艱難隨老母慘澹向時人謝<lb/>
氏尋山屐陶公漉酒巾羣兇彌宇宙此物在風塵厯下<lb/>
辭姜被闗西得孟鄰早通交契宻晚接道流新静者心<lb/>
多妙先生藝絶倫草書何太苦詩興不無神曹植休前<lb/>
輩張芝更後身數篇吟可老一字買堪貧將恐曽防冦<lb/>
深潛託所親寧聞倚門夕盡力潔飱晨疎懶為名誤驅<lb/>
馳䘮我真索居猶寂寞相遇益悲辛流轉依邉徼逢迎<lb/>
念席珍時來故舊少亂後别離頻世祖修髙廟文公賞<lb/>
<pb n="KR4h0148_WYG_031-28a"/>
從臣商山猶入楚渭水不離秦存想青龍秘騎行白鹿<lb/>
馴耕巖非谷口結草即河濵肘後符應驗囊中藥未陳<lb/>
旅懷殊不愜良覿渺無因自古皆悲恨浮生有屈伸此<lb/>
邦今尚武何處且依仁皷角凌天籟闗山倚月輪官場<lb/>
羅鎮磧賊火近洮岷蕭瑟論兵地蒼茫鬬將辰大軍多<lb/>
處所餘孽尚紛綸髙興知籠鳥斯文起獲麟窮秋正揺<lb/>
落廻首望松筠<lb/>
　　寄李十二白二十韻<lb/>
<pb n="KR4h0148_WYG_031-28b"/>
昔年有狂客號爾謫仙人筆落驚風雨詩成泣鬼神聲<lb/>
名從此大汨沒一朝伸文彩承殊渥流傳必絶倫龍舟<lb/>
移棹晚獸錦奪袍新白日來深殿青雲滿後塵乞歸優<lb/>
詔許遇我宿心親未負幽棲志兼全寵辱身劇談憐野<lb/>
逸嗜酒見天真醉舞梁園夜行歌泗水春才髙心不展<lb/>
道屈善無鄰處士禰衡俊諸生原憲貧稻粱求未足薏<lb/>
苡謗何頻五嶺炎蒸地三危放逐臣幾年遭鵩鳥獨立<lb/>
向麒麟蘓武先還漢黄公豈事秦楚筵辭醴日梁獄上<lb/>
<pb n="KR4h0148_WYG_031-29a"/>
書辰已用當時法誰將此義陳老吟秋月下病起暮江<lb/>
濵莫怪恩波隔乘槎與問津<lb/>
筆落驚風雨白實不愧斯言詩成泣鬼神甫詩乃可當<lb/>
之<lb/>
　孟綮曰杜贈白二十韻備叙白事讀其文盡得其故<lb/>
　迹杜逢禄山之亂流離隴蜀畢陳於詩推見至隠殆<lb/>
　無遺事故當時號為詩史<lb/>
　王嗣奭曰此詩分明為李白作傳其生平履厯備矣<lb/>
<pb n="KR4h0148_WYG_031-29b"/>
　如未負幽棲志兼全寵辱身及楚筵辭醴梁獄上書<lb/>
　等句皆刻意辯明與一病縁明主三年獨此心相同<lb/>
　<lb/>
　<lb/>
　<lb/>
　<lb/>
　<lb/>
御選唐宋詩醇巻十四<lb/>
</p>
<p>
</p>
  </div>
</body>
</text>
</TEI>
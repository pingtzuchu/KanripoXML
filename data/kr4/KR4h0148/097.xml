<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_097-1a"/>
欽定四庫全書<lb/>
御選唐宋詩醇巻四十七<lb/>
　　山陰陸游詩六<lb/>
　　春遊<lb/>
春風堤上草萋萋草軟沙平䕶馬蹄似蓋㣲雲纔障日<lb/>
如絲細雨不成泥千秋觀裏逢新燕九里山前聽午雞<lb/>
追憶舊遊愁滿眼綵船曾繫畫橋西<lb/>
　　三月二十日兒輩出謁孤坐北窗<lb/>
<pb n="KR4h0148_WYG_097-1b"/>
園林春已空陂巷雨新足泥深黃犢健桑老紫椹熟豐<lb/>
年逋負少村舎壓酒肉㣲風吹醉醒起和飯牛曲<lb/>
樸直有味<lb/>
　　西村<lb/>
亂山深處小桃源徃歲求漿憶叩門高柳簇橋初轉馬<lb/>
數家臨水自成村茂林風送幽禽語壞壁苔侵醉墨痕<lb/>
一首清詩記今夕細雲新月耿黃昏<lb/>
　　湖塘晚眺<lb/>
<pb n="KR4h0148_WYG_097-2a"/>
綠樹暗村墟青山繞草廬奉祠神禹舊馳道曓秦餘浦<lb/>
色沉煙網畦聲入雨鉏清秋又如許幽憤若為攄<lb/>
病起閒無事時來古渡頭煙中賣魚市月下采蓮舟帆<lb/>
鼓娥江晚菱歌姥廟秋長吟無傑句聊以散吾愁<lb/>
氣體高妙在盛中之間<lb/>
　　秋夜<lb/>
老病睡眠少如斯秋夜何長庚未配月織女己斜河莎<lb/>
徑蟲吟苦柴門葉落多誰知窮甯戚不作飯牛歌<lb/>
<pb n="KR4h0148_WYG_097-2b"/>
　　漁父<lb/>
千錢買一舟百錢買兩槳朝㸔潮水落暮㸔潮水長持<lb/>
魚換鹽酪縣郭時下上亦或得濁醪不復計瓦盎浩歌<lb/>
忘遠近醉夢墮莾蒼元真不可逢悠然寄遐想<lb/>
　　梅市<lb/>
梅市柯山小繫船開篷驚起醉中眠橋橫風柳荒寒外<lb/>
月墮煙鐘縹𣺌邊客思况經孤驛路詩情又入早秋天<lb/>
如今老病知何恨判斷江山六十年<lb/>
<pb n="KR4h0148_WYG_097-3a"/>
清和宛轉可謂物理俱美情致兼深矣<lb/>
　盧世㴶曰是雲林冩景<lb/>
　　郭西<lb/>
鵲下川原黒船行浦溆空橋燈揺水影樓角散天風野<lb/>
眺飛埃外漁歌冷翠中不須嘲病翼要是脫樊籠<lb/>
　　柳橋晚眺<lb/>
小浦聞魚躍橫林待鶴歸閒雲不成雨故傍碧山飛<lb/>
有手揮目送之趣<lb/>
<pb n="KR4h0148_WYG_097-3b"/>
　　秋社<lb/>
雨餘殘日照庭槐社皷鼕鼕賽廟回又見神盤分肉至<lb/>
不堪沙雁帶寒來書因忌作閒終日酒為治聾醉一杯<lb/>
記取鏡湖無限景蘋花零落蓼花開<lb/>
　　村舎<lb/>
生理嗟彌薄吾居久未完蝶飛窗紙碎龜坼壁泥乾小<lb/>
雨牛欄濕㣲霜碓舎寒晚禾蟲獨少鄰里共相寛<hi>原註今年</hi>
<hi>晚禾苦蟲蛀予鄉獨免</hi>
<pb n="KR4h0148_WYG_097-4a"/>
　潘問竒曰生剙不肯蹈襲一字<lb/>
　　秋日雜詠<lb/>
菰蒲風起暮蕭蕭煙斂林踈見斷橋白蟹䱥魚初上市<lb/>
輕舟無數去椉潮<lb/>
竹枝遺調<lb/>
　　小立<lb/>
紅樹園廬晚碧花籬落秋荒陂船䕶鴨斷岸笛呼牛酒<lb/>
賤村村醉山寒寺寺幽聊須岸烏幘小立埭西頭<lb/>
<pb n="KR4h0148_WYG_097-4b"/>
　　秋晚湖上<lb/>
已過西成賽廟期家家下麥不容遲夕陽徧野人歸後<lb/>
秋水生灘鷺集時靈藥不治懷抱惡好詩空益鬢毛衰<lb/>
從來未識蘓司業愁絶西風滿酒旗<lb/>
結句善於運化有縹緲之韻<lb/>
　　雨後至近村<lb/>
夜雨曉方止朝雲猶作陰山餘一寸碧溪長半篙深卧<lb/>
泛白鷗渚行穿黃葉林老農能共語真率㑹人心<lb/>
<pb n="KR4h0148_WYG_097-5a"/>
　　題嚴州王秀才山水枕屏<lb/>
我行天下路幾何三巴小益山最多翠崖青嶂高嵯峨<lb/>
紅棧如帶縈巖阿下有駭浪千盤渦一跌性命委蛟鼉<lb/>
日馳三百一烏騾雪壓披氊泥滿鞾驛亭沃酒醉臉酡<lb/>
長笛腰鼓雜巴歌大散關上方橫戈豈料世變如翻波<lb/>
東歸輕舟下江沱回首歲月悲蹉跎壯君落筆冩岷嶓<lb/>
意匠自到非身過偉哉千仞天相摩谷裏人家藏綠蘿<lb/>
使我恍然越關河熟視粉墨頻摩挲<lb/>
<pb n="KR4h0148_WYG_097-5b"/>
鏗然徹耳煥然奪目意匠自到非身過尤有妙理<lb/>
　　追憶征西幙中舊事<lb/>
小獵南山雪未消繡旗斜巻玉驄驕不如意事常千萬<lb/>
空想先鋒宿渭橋<lb/>
昨夜王師戍隴回遺民日夜望行臺不論夾道壺漿滿<lb/>
洛筍河魴次第來<hi>原註在南鄭時關中將吏有獻此二物者</hi>
　　解嘲<lb/>
一壑棲遲久多生習氣消行藏無媿怍夢覺兩逍遥倩<lb/>
<pb n="KR4h0148_WYG_097-6a"/>
鶴傳春信疏泉洗藥苗晚來幽興極椉月過西橋<lb/>
　　讀史<lb/>
民間斗米兩三錢萬里耕桑罷戍邊常使屏風冩無逸<lb/>
應無烽火照甘泉<lb/>
保泰持盈之指借明皇發之不落言詮自近風雅<lb/>
　　遣興<lb/>
家住城南剡曲傍門前山色蘸湖光三朝執㦸悲年徃<lb/>
二頃扶犂樂歲穰名姓已隨身共隱文辭終與道相妨<lb/>
<pb n="KR4h0148_WYG_097-6b"/>
子孫勉守東臯業小甑吳粳底様香<lb/>
　方回曰五六議論最妙<lb/>
　　送子龍赴吉州掾<lb/>
我老汝遠行知汝非得已駕言當送汝揮涕不能止人<lb/>
誰樂離别坐貧至於此汝行犯胥濤次第過彭蠡波橫<lb/>
吞舟魚林嘯獨脚鬼野飯何店炊孤櫂何岸檥判司比<lb/>
唐時猶幸免笞箠庭參亦何辱負職乃可恥汝為吉州<lb/>
吏但飲吉州水一錢亦分明誰能肆讒毁聚俸嫁阿惜<lb/>
<pb n="KR4h0148_WYG_097-7a"/>
擇士教元禮我食可自營勿用念甘㫖衣穿聽露肘履<lb/>
破從見指出門雖被嘲歸舍却睡美益公名位重凛若<lb/>
喬嶽峙汝以通家故或許望燕几得見已足榮切勿有<lb/>
所啟又若楊誠齋清介世莫比一聞俗人言三日歸洗<lb/>
耳汝但問起居餘事勿挂齒希周有世好敬叔乃鄉里<lb/>
豈惟能文辭實亦堅操履相從勉講學事業在積累仁<lb/>
義本何常蹈之則君子汝去三年歸我儻未即死江中<lb/>
有鯉魚頻寄書一紙<lb/>
<pb n="KR4h0148_WYG_097-7b"/>
以韻語作訓詞真情極切自然成文樸茂渾堅大家本<lb/>
領<lb/>
　　正月五日出遊<lb/>
久作閒人不慣愁新春天氣更清柔未為遼海千年别<lb/>
且繼斜川五日遊細栁拂頭穿野徑落梅黏袖上漁舟<lb/>
此身定去神仙近倚遍江南賣酒樓<lb/>
　　初春雜興<lb/>
水長鷗初泛山寒茗未芽深林聞杜鼓落日照漁家渡<lb/>
<pb n="KR4h0148_WYG_097-8a"/>
遠呼船久橋傾取路斜客愁慵遠眺不是怯風沙<lb/>
　方回曰八句皆佳而二四尤古逺<lb/>
老病倦遊陟偶尋溪友期殘氷擁魚笱新暖入桑枝山<lb/>
崦巨然畫煙村摩詰詩何人為収拾媿我不能竒<lb/>
　　杜叔高秀才雨雪中相過留一宿而别誦此詩送<lb/>
　　之<lb/>
久客方知行路難關山無際水漫漫風吹欲倒孤城遠<lb/>
雪落如簁野寺寒暮挈衣嚢投土室晨沽村酒挂驢鞍<lb/>
<pb n="KR4h0148_WYG_097-8b"/>
文章一字無人識胸次徒勞萬巻蟠<lb/>
用簁字新異可喜<lb/>
　　村居書喜<lb/>
紅橋梅市曉山橫白塔樊江春水生花氣襲人知驟暖<lb/>
鵲聲穿樹喜新晴坊場酒賤貧猶醉原野泥深老亦耕<lb/>
最喜先期官賦足經年無吏叩柴荆<lb/>
　　别嚴和之<lb/>
噐之魂逝已難招尚有和之慰寂寥今夜月明空歎息<lb/>
<pb n="KR4h0148_WYG_097-9a"/>
想君孤棹泊溪橋<lb/>
　　舟中作<lb/>
晤語無人與遣愁出門聊復弄輕舟山穿煙雨參差出<lb/>
水赴陂塘散漫流隔葉雌雄鳴谷鳥傍林子母過吳牛<lb/>
數家清絶如圗畫炊黍何妨得小留<lb/>
　盧世㴶曰冩景閒雅<lb/>
　　夏初湖村雜題<lb/>
嫩日輕風夏未深曲廊倚杖得閒吟地偏草茂無人迹<lb/>
<pb n="KR4h0148_WYG_097-9b"/>
一對茭鷄下綠陰<lb/>
　　書直舍壁<lb/>
道山西下路杳杳歴重廊地寂聞傳漏簾踈有斷香渠<lb/>
清水馬健屋老瓦松長欲出重欹枕無何覔故鄉<lb/>
　方回曰水馬瓦松詩人罕用此聨可喜<lb/>
　　謝韓實之直閣送燈<lb/>
玉作華星綴絳繩樓臺交映暮天澄東都父老今誰在<lb/>
腸斷當時諫浙燈<lb/>
<pb n="KR4h0148_WYG_097-10a"/>
　盧世㴶曰詩自謝燈意别有在<lb/>
　張完臣曰無限感慨觸物而流<lb/>
　蘇軾諫浙燈劄子伏見中使傳宣下府市司買浙燈<lb/>
　四千餘盞有司具實直以聞陛下又令減價収買見<lb/>
　已盡數拘収禁止私買以須上令臣始聞之驚愕不<lb/>
　信咨嗟累日竊為陛下惜此舉動也<lb/>
　　直舎獨坐思成都<lb/>
錦城花絮送吳船屈指東歸又幾年羣玉峰頭花老矣<lb/>
<pb n="KR4h0148_WYG_097-10b"/>
百花潭上夢依然青衫尚記稱狂客白髪寜知作老僊<lb/>
所恨酒腸非復昔閒遊空負杖頭錢<lb/>
　　出城東並江而歸<lb/>
上車容假寐出郭當閒遊遠笛臨風起高帆到岸収人<lb/>
歸花市路客醉酒家樓徑就東園卧孤燈欲話愁<lb/>
　　立春後十二日命駕至郊外戲書觸目<lb/>
宫雲縹緲漏聲遲夢裏華胥却自疑春淺風光先盎盎<lb/>
時平節物共熈熈畫簾不捲聞人語玉勒徐行避酒旗<lb/>
<pb n="KR4h0148_WYG_097-11a"/>
閱盡輩流身獨健怳如隨計入都時<lb/>
　　河橋晚歸<lb/>
曲巷連新市層樓近小橋青帘猶滴雨綠浦恰通潮簾<lb/>
影晴方見笙聲冷未調斜陽覔歸路偏愛玉驄驕<lb/>
筆墨間有香氣似初唐人佳製<lb/>
　　後寓嘆<lb/>
貂蟬未心出兜鍪要是蒼鷹憶下韝彭澤徑歸端為酒<lb/>
輕舟已老豈須侯千年精衛心平海三日於菟氣食牛<lb/>
<pb n="KR4h0148_WYG_097-11b"/>
㑹與高人期物外摩挲銅狄㶚城秋<lb/>
　吳喬曰此當有後進妄生長短如韓君在夷門也<lb/>
　　與兒輩泛舟遊西湖一日間陰晴屢易<lb/>
逢著園林即欵扉酌泉鬻筍欲忘歸楊花正與人爭路<lb/>
鳩語還催雨㸃衣古寺題名那復在後生識面自應稀<lb/>
傷心六十餘年事雙塔依然在翠㣲<lb/>
寫景最工著語一何娟妙<lb/>
　　秋思<lb/>
<pb n="KR4h0148_WYG_097-12a"/>
烏桕㣲丹菊漸開天高風送雁聲哀詩情也似并刀快<lb/>
剪得秋光入巻來<lb/>
　　小徑登東山繚行自西北至溪上<hi>原註是夕子聿置酒</hi>
行穿犖确度谽谺小立風中客袖斜衰草雙雙㸃飛蝶<lb/>
長空一一送棲鵶荻洲薄暮収魚網茆舍初寒響緯車<lb/>
誰道老人多感慨未妨尊酒樂年華<lb/>
　　感憤<lb/>
形勝崤潼在英豪趙魏多精兵連六郡要地控三河慷<lb/>
<pb n="KR4h0148_WYG_097-12b"/>
慨鴻門㑹悲傷易水歌幾人懷此志送老一漁蓑<lb/>
　　野興<lb/>
掃盡紅塵閉是非舎傍好在舊苔磯壺中春色松肪酒<lb/>
江上秋風槲葉衣一片共知雲偶出千年誰識鶴重歸<lb/>
勿言野外無供給雪後連山藥草肥<lb/>
五六情事恰合<lb/>
　　幽居春晚<lb/>
老廢讎書病廢詩晝閒惟與睡相宜未尋内史流觴地<lb/>
<pb n="KR4h0148_WYG_097-13a"/>
又近龎公上塜時花發遊蜂喧院落筍長馴鹿入藩籬<lb/>
石帆山下春如許野老來招不用辭<lb/>
　盧世㴶曰三四從上轉下機軸一貫<lb/>
　　閔雨<lb/>
歲秋固多雨每恨不及時黃塵蔽赤日苗槁已不遲踏<lb/>
車聲如雷力盡真何為天豈不念民雲族風散之窮民<lb/>
守稼泣便恐化棘茨妻子不望活所懼尊老飢我願上<lb/>
天仁顧哀民語悲鞭龍起風霆尚繼豐年詩<lb/>
<pb n="KR4h0148_WYG_097-13b"/>
詞㫖深厚<lb/>
　　書事<lb/>
北征談笑取關河盟府何人策戰多掃盡煙塵歸鐵馬<lb/>
剪空荆棘出銅駞史臣歴紀平戎策壯士遥傳入塞歌<lb/>
自笑書生無寸效十年枉是枕琱戈<lb/>
　　明日復理夢中意作<lb/>
白盡髭鬚兩脥紅頽然自以放名翁客從謝事歸時散<lb/>
詩到無人愛處工高挂蒲帆上黃鶴獨吹銅笛過垂虹<lb/>
<pb n="KR4h0148_WYG_097-14a"/>
閒人浪迹由來事那計猿驚蕙帳空<lb/>
　劉克莊曰近歲詩人雜博者堆隊仗空踈者窘才料<lb/>
　出竒者費搜索縛律者少變化惟放翁記問足以貫<lb/>
　通力量足以驅使才思足以發越氣魄足以陵暴南<lb/>
　渡而下故當為一大宗末年詩云客從謝事歸時散<lb/>
　詩到無人愛處工又云外物不移方是學俗人猶愛<lb/>
　未為詩則皮毛落盡矣<lb/>
　　舎南野步<lb/>
<pb n="KR4h0148_WYG_097-14b"/>
枯蔓絡荆籬幽花映荻扉馴麞驚不起歸鶴倦猶飛野<lb/>
色連収網邊愁入搗衣壯圗空自笑事事與心違<lb/>
寫入邊愁一句便覺情景混融通體靈妙<lb/>
　　出遊<lb/>
山有籃輿步有舟放翁身健得閒遊羊牛㸃㸃日將夕<lb/>
蒲栁蕭蕭天正秋細雨僧歸雲外寺踈燈人語酒家樓<lb/>
歸途更愛湖橋月獨倚闌干為小留<lb/>
　　山行<lb/>
<pb n="KR4h0148_WYG_097-15a"/>
山光秀可餐溪水清可啜白雲映空碧突起若積雪我<lb/>
行溪山間靈府為澄澈崚嶒崖角立蟠屈路九折黃楊<lb/>
與冬青鬱鬱自成列其根貫石罅橫逆相糾結上捫鵰<lb/>
鶻巢下歴豺虎穴流泉不可見鏘然響環玦出山日已<lb/>
暮林火遠明滅小憇得樵家題詩記幽絶<lb/>
不失子美家法<lb/>
　　感昔<lb/>
白帝城邊鶯亂啼憶騎瘦馬踏春泥老來感舊多悽愴<lb/>
<pb n="KR4h0148_WYG_097-15b"/>
孤夢時時到瀼西<lb/>
　　風雲晝晦夜遂大雪<lb/>
大風從北來洶洶十萬軍草木盡偃仆道路暝不分山<lb/>
澤氣上騰天受之為雲山雲如馬牛水雲如魚黿朝闇<lb/>
翳白日暮重壓厚坤高城岌欲動我屋何足掀兒怖牀<lb/>
下伏婢恐堅閉門老翁兩耳瞶無地著戚欣夜艾不知<lb/>
雪但覺手足皸布衾冷似鐵燒糠作㣲温豈不思一飲<lb/>
流塵暗空樽已矣可奈何凍死向孤村<lb/>
<pb n="KR4h0148_WYG_097-16a"/>
竒崛<lb/>
　　夢華山<lb/>
古松偃蹇谷谽谺太華峰前野老家久客未歸丹竈冷<lb/>
碧桃八十一番花<lb/>
　　道室<lb/>
簭遇風山第六爻翛然盡謝俗間交謀生舊買雲三頃<lb/>
託宿新分鶴半巢露下丹芽生藥壠月明金粉落松梢<lb/>
眉間喜動君知否借得丹經手自抄<lb/>
<pb n="KR4h0148_WYG_097-16b"/>
鏗然清響殊有仙靈之氣<lb/>
　　倚樓<lb/>
曲曲闌干縹緲間哦詩本欲破除閒無端又起天涯感<lb/>
消墨生綃數㸃山<lb/>
　　石帆夏日<lb/>
短棹飄然信所之茶園漁市到無時風從蘋末蕭蕭起<lb/>
月過花陰故故遲蓴菜煮羮吳舊俗竹枝度曲楚遺辭<lb/>
頗聞項里楊梅熟隣曲相招莫後期<lb/>
<pb n="KR4h0148_WYG_097-17a"/>
　　乙丑夏秋之交小舟早夜徃來湖中戲成絶句<lb/>
橫林渺渺夜生煙野水茫茫遠拍天菱唱一聲驚夢斷<lb/>
始知身在釣魚船<lb/>
有聲有情逈然高唱<lb/>
娥江道上月三更垣屋參差閉月明倚柂賦詩無傑思<lb/>
斷腸分付棹歌聲<lb/>
　　懷舊<lb/>
身是人間一斷蓬半生南北任秋風琴書昔作天涯客<lb/>
<pb n="KR4h0148_WYG_097-17b"/>
蓑笠今成澤畔翁夢破江亭山驛外詩成燈影雨聲中<lb/>
不須强覔前人比道似香山實不同<lb/>
王世貞論詩以樂天放翁為廣大教主為其情事景物<lb/>
之悉備也此老情事頗近子美其意中亦欲與浣花老<lb/>
叟相視而笑故其自道如此<lb/>
　　春雨<lb/>
春陰易成雨客病不驚寒又與梅花别無因一倚欄<lb/>
　　梨花<lb/>
<pb n="KR4h0148_WYG_097-18a"/>
開向春殘不恨遲綠楊窣地最相宜征西幕府煎茶地<lb/>
一幅邊鸞畫折枝<hi>原註宣司静鎮堂屏上有邊鸞梨花</hi>
　盧世㴶曰梨花詩至此又是一種結搆<lb/>
　　雜感<lb/>
春晚晴還雨村深醉復醒溪添半篙綠山可一窗青藥<lb/>
品隨長鑱花名記小屏閒身幸無事吟嘯送餘齡<lb/>
可字雖出唐人自成佳句<lb/>
　　出遊歸鞍上口占<lb/>
<pb n="KR4h0148_WYG_097-18b"/>
𣺌渺煙波飛槳去迢迢桑野策驢還寄懷楚水吳山外<lb/>
得意唐詩晉帖間毎惜好春如我老誰能長日伴人閒<lb/>
世間自是無兼得勛業元非造物慳<lb/>
　　初夏閒居<lb/>
川雲漠漠雨冥冥濁酒閒傾不滿瓶蠶簇尚寒憂繭薄<lb/>
稻陂初滿喜秧青王師䕶塞方屯甲親詔憂民已放丁<lb/>
病起自憐猶健在不須求應少㣲星<lb/>
琢句工穩而氣格不傷<lb/>
<pb n="KR4h0148_WYG_097-19a"/>
　　地僻<lb/>
地僻臨湍瀬門幽長綠苔客書疑誤達僧刺媿虛來清<lb/>
露蘋花坼斜陽燕子回自憐猶有恨佳日對空罍<lb/>
何其風秀<lb/>
　　耒陽令曾君寄禾譜農噐譜二書求詩<lb/>
歐陽公譜西都花蔡公亦記北苑茶農功最大置不錄<lb/>
如棄六藝崇百家曽侯奮筆補多稼儋州讀罷深咨嗟<lb/>
一篇秧馬傳海内農噐名數方萌芽令君繼之筆何健<lb/>
<pb n="KR4h0148_WYG_097-19b"/>
古今一一辨等差我今八十歸抱耒兩編入手喜莫涯<lb/>
神農之學未可廢坐使末俗慙浮華<lb/>
　文獻通考陳氏曰禾譜五巻宣德郎温陵曽安止移<lb/>
　忠撰東坡所謂賦秧馬歌也謂禾譜文旣温雅事亦<lb/>
　詳實惜其不譜農噐故以此歌附之農噐譜三巻續<lb/>
　二巻耒陽令曽之謹撰安止之姪孫也追述東坡作<lb/>
　歌之意為此編周益公為之序陸務觀亦作詩題其<lb/>
　後<lb/>
<pb n="KR4h0148_WYG_097-20a"/>
　　夏末野興<lb/>
半世天涯倦遠遊還鄉不減旅人愁數聲相應鳩呼雨<lb/>
一片初飛葉報秋山塢風煙僧院路河梁燈火酒家樓<lb/>
絶知雪鬢宜簔笠分付貂蟬與黑頭<lb/>
　　訪山家<lb/>
捨舟步上若耶溪壽櫟修藤路欲迷僧院倚山馴栗䑕<lb/>
野塘灘水下茭雞草侵古路迢迢遠雲傍行人故故低<lb/>
薄暮但尋遺毳去山家正在鶴巢西<lb/>
<pb n="KR4h0148_WYG_097-20b"/>
　　寄隱士<lb/>
乳竇寒猶滴巖扉夜不扃竒書窺鳥跡靈藥得人形浩<lb/>
浩天風積㝠㝠海氣清儻逢王内史更為乞黃庭<lb/>
較少陵押形字更新<lb/>
　　春前六日作<lb/>
夜枕夢回春雨聲曉窗日出春鳥鳴典衣沽酒莫辭醉<lb/>
自有梅花為解酲<lb/>
　　贑士曽興宗字光祖以其居篔簹谷圗來求詩<lb/>
<pb n="KR4h0148_WYG_097-21a"/>
高人心虛萬物宗家世常以仕易農買山本愛坡上竹<lb/>
手種己偃巖前松瀑泉三伏凛氷雪谷聲十里酣笙鏞<lb/>
了知自是一丘壑不與金精為附庸<hi>原註地與金精山青牛峽為鄰</hi>
磊砢多竒宫商悉諧第六句蓋取諸坡仙者<lb/>
　　夏日雜題<lb/>
午夢初回理舊琴竹爐重炷海南沉茅簷三日蕭蕭雨<lb/>
又展芭蕉數尺陰<lb/>
　　西村晚歸<lb/>
<pb n="KR4h0148_WYG_097-21b"/>
小屋花垂盡平隄草次迷日長鶯語久風定絮飛低子<lb/>
響聞碁院舟横傍釣溪歸途不知處依約埭東西<lb/>
古今得意句難得一聨悉稱暗牖懸珠網不如空梁落<lb/>
燕泥傍水見寒花不如出關逢落葉也田藝衡詩談云<lb/>
爾如此詩風定絮飛低五字亦豈易得<lb/>
　　雨晴<lb/>
旱暵常思雨沉陰却喜晴放船蓮蕩遠岸幘竹風清淮<lb/>
浦戎初遁興州盗甫平為邦要持重恐復議銷兵<lb/>
<pb n="KR4h0148_WYG_097-22a"/>
　　秋夜<lb/>
落葉鳴遥夜啼螿送暮秋不知何許笛故作此時愁青<lb/>
海三年戍黃旗萬里侯何如石帆下煙雨釣滄洲<lb/>
風格遒上故應突過錢郎<lb/>
　　累日濃雲作雪不成遂有春意<lb/>
釀雪經旬竟不成一霜却作十分晴雲歸岫穴千峰立<lb/>
㬉入郊原萬耦耕葛葉離離豐歲候梅花眷眷故人情<lb/>
道傍孤店新醅熟己有幽禽一兩聲<lb/>
<pb n="KR4h0148_WYG_097-22b"/>
　　野望<lb/>
偶携一小豎徙倚望南山船笛為誰怨溪雲如我閒洲<lb/>
長歸雁下天逈暮鴉還安得一竿云終年煙水間<lb/>
　　春晴<lb/>
常年春日少春晴拂面今朝㬉吹輕水閣家家橫小舫<lb/>
園亭處處聽新鶯桃花不管詩人老菖葉空催野叟耕<lb/>
自笑此生餘幾許銅駞荆棘尚關情<lb/>
　　恩封渭南伯唐詩人趙嘏為渭南尉當時謂之趙<lb/>
<pb n="KR4h0148_WYG_097-23a"/>
　　渭南後來將以予為陸渭南乎戲作長句<lb/>
老向人間久倦遊君恩乞與渭川秋虛名定作陳驚座<lb/>
好句真慙趙倚樓棧豆十年霑病馬煙波萬里著浮鷗<lb/>
就封他日輕裘去應過三峰處處留<lb/>
　盧世㴶曰欲遜欲任兩意俱有<lb/>
　　山行<lb/>
山鳥啼孤戍煙蕪入廢亭隄成陂水白雨細稻秧青草<lb/>
市少行旅樷祠多乞靈最憐投宿處㣲火暮晶熒<lb/>
<pb n="KR4h0148_WYG_097-23b"/>
　　初夏書感<lb/>
春與人俱老花隨夢已空遊蜂黏落蕋輕燕接飛蟲桑<lb/>
悴知蠶起牲肥賽麥豐為農當自力相戒勿悤悤<lb/>
諸詩皆莫年之作老氣縱横而格律彌細<lb/>
　　對酒作<lb/>
飲酒豪如巻白波遣愁難似塞黃河多聞自解為身累<lb/>
後死空令見事多未試神仙餐玉法且賡壯士入關歌<lb/>
此心不道無人識雪鬢蕭蕭奈老何<lb/>
<pb n="KR4h0148_WYG_097-24a"/>
　　頃歲從戎南鄭屢徃來興鳯間暇日追懷舊遊有<lb/>
　　賦<lb/>
昔戍蠶叢北頻行鳯集南烽傳戎壘宻驛遠客程貪春<lb/>
盡花猶坼雲低雨半含種畬多菽粟蓺木雜松柟婦汲<lb/>
惟陶噐民居半草菴風煙迷棧閣雷霆起湫潭城郭秦<lb/>
風近村墟蜀語參快心逢曠野刮目望浮嵐考古時興<lb/>
感無詩日每慚嘉陵最堪憶迎馬栁毿毿<lb/>
　方回曰放翁詩出於曽茶山而不專用西江格有晚<lb/>
<pb n="KR4h0148_WYG_097-24b"/>
　唐有中唐亦有盛唐此篇雖陳杜沈宋亦不過如此<lb/>
　流麗綿宻<lb/>
　　異夢<lb/>
山中有異夢重鎧奮雕戈敷水西通渭潼關北控河凄<lb/>
凉鳴趙瑟慷慨和燕歌此事終當在無如老死何<lb/>
　　夜坐小飲<lb/>
零落槐花已滿溝江湖又見一畨秋氷輪有轍凌空上<lb/>
銀漢無聲接地流丹荔甘寒勞遠致玉醅醇洌喜新篘<lb/>
<pb n="KR4h0148_WYG_097-25a"/>
移床坐對西南電好雨心知不待求<lb/>
　　雜感十首之二<lb/>
吕釣渭水濱說築傅巖野雖曰古盛時得士蓋亦寡天<lb/>
將啟治亂人才有用舍向非萬牛力孰與成大厦<lb/>
洙泗日已遠儒術日已䘮學者稱孔墨為國雜伯王書<lb/>
生幸有聞力薄不能倡黙黙世俗間汝職無乃曠<lb/>
詞㫖宏深雖筆意㣲斂却有大篇氣象<lb/>
　　仲秋書事<lb/>
<pb n="KR4h0148_WYG_097-25b"/>
斷雲歸岫雨初収茅舎蕭條古渡頭短褐老人垂九十<lb/>
松枯石瘦不禁秋<lb/>
　　秋日徙倚門外久之<lb/>
舍前煙水似瀟湘白首歸來愛故鄉五畆山園鬱桑柘<lb/>
數椽茅屋映菰蔣翻翻小繖船歸郭𣺌渺長歌月滿塘<lb/>
却掩柴荆了無事篆盤重㸃已殘香<lb/>
　　聞新雁有感<lb/>
新雁南來片影孤冷雲深處宿菰蘆不知湘水巴陵路<lb/>
<pb n="KR4h0148_WYG_097-26a"/>
曽記漁陽上谷無<lb/>
如此寓感亦匪夷所思<lb/>
　　小園獨酌<lb/>
横林揺落弄㣲丹深院蕭條作小寒秋氣已高殊可喜<lb/>
老懷多感自無歡鹿初離母斑猶淺橘乍經霜味尚酸<lb/>
小酌一巵幽興足豈須落佩與頽冠<lb/>
　　古意<lb/>
千金募戰士萬里築長城何時青塚月却照漢家營<lb/>
<pb n="KR4h0148_WYG_097-26b"/>
夜泊武昌城江流千丈清寜為雁奴死不作鶴媒生<lb/>
　　湖上尋梅<lb/>
鏡湖渺渺煙波白不與人間通地脉騎龍古仙絶火食<lb/>
慣住空山齧氷雪東皇高之置度外正似人中巢許輩<lb/>
萬木僵死我獨存本來長生非返魂<lb/>
小雪湖上尋梅時短㡌亂揷皆繁枝路人㸔者竊相語<lb/>
此老胸中常有詩歸來青燈耿窗扉心鏡忽入造化機<lb/>
墨池水淺筆鋒燥笑拂吳箋作飛草<lb/>
<pb n="KR4h0148_WYG_097-27a"/>
仗氣愛竒遂成異境方回取梅花詩十五篇殊不逮此<lb/>
　　湖山<lb/>
坡陁度小嶺軒豁見平湖但醉梅花下民間酒可沽<hi>原註</hi>
<hi>花徑小嶺</hi>
故堞無遺跡蕭然數十家茶煙映山起酒斾傍隄斜<hi>原註</hi>
<hi>古城</hi>
　　雪晴欲出而路濘未通戲作<lb/>
欲覔溪頭路春泥不可行歸來小窗下袖手㸔新晴<lb/>
<pb n="KR4h0148_WYG_097-27b"/>
　　春日雜興<lb/>
行人陌上思悠悠十里斜陽古渡頭一片落花無覔處<lb/>
只教芳草管閒愁<lb/>
　　蘭亭道上<lb/>
湖上青山古㑹稽斷雲漠漠雨淒淒籃輿晚過偏門市<lb/>
滿路春泥聞竹雞<lb/>
箭箙弓弢小獵回壯心自笑未低摧前身家近盤閶路<lb/>
曽㸔吳王射雉來<lb/>
<pb n="KR4h0148_WYG_097-28a"/>
藴藉不失唐人風調<lb/>
　　初夏雜興<lb/>
隱趣與誰論深居湖上村避蘭寜改路惜筍不開園庭<lb/>
草饒生意溪沙記漲痕愁來時淺酌隨事有雞豚<lb/>
　　山行過僧菴不入<lb/>
垣屋參差竹塢深舊題名處懶重尋茶爐煙起知高興<lb/>
碁子聲踈識苦心淡日暉暉孤市散殘雲漠漠半川陰<lb/>
長吟未斷清愁起已見横林宿暮禽<lb/>
<pb n="KR4h0148_WYG_097-28b"/>
　方回曰詩極高勝尤有工夫針線如老杜所謂裁縫<lb/>
　滅盡針線迹也殘雲一聨及末句結乃結煞山行一<lb/>
　叚餘意前輩詩例如此須合别有擺脱老杜縛雞行<lb/>
　山谷水仙花皆然<lb/>
　　夏日六言<lb/>
醉面貪承夕露釣竿喜近秋風借問孤舟何處深入芙<lb/>
渠浦中<lb/>
溪漲清風拂面月落繁星滿天數隻船横浦口一聲笛<lb/>
<pb n="KR4h0148_WYG_097-29a"/>
起山前<lb/>
　　夏夜泛溪至南莊復回湖桑歸<lb/>
不求竒骨可封侯但喜枯腸不貯愁數㸃殘燈沽酒市<lb/>
一聲柔艣採菱舟元知澤國偏宜夜己就天公探借秋<lb/>
歸過三更風露重紗巾<graphic n="KR1233" url="https://raw.githubusercontent.com/kanripo/KR-Gaiji/master/images/KR1233.png" mimeType="image/png"/>覺髪颼飀<lb/>
　　郊行<lb/>
凄風吹雨過江城緩䇿羸驂並水行古路初驚秋葉墮<lb/>
荒郊已放候蟲鳴壯心耿耿人誰識徃事悠悠恨未平<lb/>
<pb n="KR4h0148_WYG_097-29b"/>
斜日半竿羗笛怨西陵寂寞又潮聲<lb/>
結有神韻<lb/>
　　文章<lb/>
文章本天成妙手偶得之粹然無疵瑕豈復須人為君<lb/>
㸔古彛噐巧拙兩無施漢最近先秦固已殊淳漓胡部<lb/>
何為者豪竹雜哀絲后䕫不復作千載誰與期<lb/>
深識妙解非淺人所能與游常言詩欲工而工亦非詩<lb/>
之極鍛錬之久乃失本指斵削之甚反傷元氣觀其所<lb/>
<pb n="KR4h0148_WYG_097-30a"/>
言其自命可知矣李東陽謂宋人之詩但一字一句對<lb/>
偶雕琢之工而天真興致未可與道者不知能識此意<lb/>
否<lb/>
　楊大鶴曰放翁詩至萬首然翁又言文章本天成妙<lb/>
　手偶得之自然無疵瑕豈復須人為自言間為長謡<lb/>
　短章楚調唐律酬答風月煙雨之態度非為娛耳目<lb/>
　遣暇日而已此豈粘頭綴尾朝鐫夕琢必待月久歲<lb/>
　深以多作為能者哉<lb/>
<pb n="KR4h0148_WYG_097-30b"/>
　　思蜀<lb/>
西遊陳迹浩無窮回首真同一夢中栁拂驛牆思鳯集<lb/>
鼓喧市里憶蠶叢故人丘壟秋蕪碧舊隱園林夕照紅<lb/>
自閔未能忘感慨浩歌彈劍送飛鴻<lb/>
　　江村<lb/>
江村連夜有飛霜柿正丹時橘半黃轉枕却尋驚斷夢<lb/>
撥爐偶見爇殘香醫無絶藝空三易死與浮生已兩忘<lb/>
拈得一書還嬾㸔卧聽孫子誦琅琅<lb/>
<pb n="KR4h0148_WYG_097-31a"/>
　陳訏曰放翁一生精力盡於七律故全集所載最多<lb/>
　最佳古詩少有鬆處然至其精彩發露自斑駁可愛<lb/>
　　示兒<lb/>
死去元知萬事空但悲不見九州同王師北定中原日<lb/>
家祭無忘告乃翁<lb/>
　祖應世曰放翁易簀嘉定中國弱已極而尚作此想<lb/>
　其齎志可悲矣<lb/>
　褚人穫曰示兒一絶有三呼渡河之意<lb/>
<pb n="KR4h0148_WYG_097-31b"/>
　周之麟曰觀於家祭無忘之語千秋而下亦為長慟<lb/>
　此其用心與子美何以異哉<lb/>
　<lb/>
　<lb/>
　<lb/>
　<lb/>
　<lb/>
御選唐宋詩醇巻四十七<lb/>
</p>
<p>
</p>
  </div>
</body>
</text>
</TEI>
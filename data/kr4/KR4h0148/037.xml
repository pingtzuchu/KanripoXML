<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_037-1a"/>
欽定四庫全書<lb/>
御選唐宋詩醇巻十七<lb/>
　　襄陽杜甫詩九<lb/>
　　移居䕫州郭<lb/>
伏枕雲安縣遷居白帝城春知催栁别江與放船清農<lb/>
事聞人説山光見鳥情禹功饒斷石且就土微平<lb/>
　黄庭堅曰好作竒語自是文章一病但當以理為主<lb/>
　理得而詞順文章自然岀羣拔萃觀子美到䕫州後<lb/>
<pb n="KR4h0148_WYG_037-1b"/>
　詩退之自潮州還朝後文皆不煩繩削而自合矣<lb/>
　　宿江邉閣<lb/>
暝色延山逕髙齋次水門薄雲巖際宿孤月浪中翻鸛<lb/>
鶴追飛静豺狼得食喧不眠憂戰伐無力正乾坤<lb/>
　仇兆鰲曰何仲言詩尚在實處摹景此只轉換一二<lb/>
　字間便覺㸃睛欲飛<lb/>
　　西閣口號呈元二十一<lb/>
山木抱雲稠寒江繞上頭雪崖纔變石風幔不依樓社<lb/>
<pb n="KR4h0148_WYG_037-2a"/>
稷堪流涕安危在運籌看君話王室感動幾銷憂<lb/>
三四刻畫中雅調後半則無窮忠憤不覺觸之即動矣<lb/>
　　西閣<lb/>
巫山小揺落碧色見松林百鳥各相命孤雲無自心層<lb/>
軒俯江壁要路亦髙深朱紱猶紗㡌新詩近玉琴功名<lb/>
不早立衰病謝知音哀世非王粲終然學越吟<lb/>
　　閣夜<lb/>
嵗暮隂陽催短景天涯霜雪霽寒宵五更鼓角聲悲壯<lb/>
<pb n="KR4h0148_WYG_037-2b"/>
三峽星河影動揺野哭㡬家聞戰伐夷歌數處起漁樵<lb/>
卧龍躍馬終黄土人事依依漫寂寥<lb/>
音節雄渾波瀾壯濶不獨五更鼓角三峽星河膾炙人<lb/>
口為足賞也<lb/>
　杜修可曰西清詩話云作詩用事要如水中著鹽飲<lb/>
　水乃知鹽味此説詩家秘藏也如子美五更鼓角聲<lb/>
　悲壯三峽星河影動揺人徒見陵轢造化之工不知<lb/>
　乃用故事也<lb/>
<pb n="KR4h0148_WYG_037-3a"/>
　李因篤曰壯采以朴氣行之非泛為聲調者可比<lb/>
　　瀼西寒望<lb/>
水色含羣動朝光切太虚年侵頻悵望興逺一蕭踈猿<lb/>
挂時相學鷗行炯自如瞿塘春欲至定卜瀼西居<lb/>
發端甚工<lb/>
　　入宅<lb/>
奔峭背赤甲斷崖當白鹽客居愧遷次春酒漸多添花<lb/>
亞欲移竹鳥窺新捲簾衰年不敢恨勝槩欲相兼<lb/>
<pb n="KR4h0148_WYG_037-3b"/>
亂後居難定春歸客未還水生魚復浦雲暖麝香山半<lb/>
頂梳頭白過眉拄杖斑相㸔多使者一一問函闗<lb/>
　　暮春題瀼西新賃草屋<lb/>
乆嗟三峽客再與暮春期百舌欲無語繁花能㡬時谷<lb/>
虚雲氣薄波亂日華遲戰伐何由定哀傷不在兹<lb/>
此邦千樹橘不見比封君養拙干戈際全生麋鹿羣畏<lb/>
人江北草旅食瀼西雲萬里巴渝曲三年實飽聞<lb/>
綵雲隂復白錦樹曉來青身世雙蓬鬢乾坤一草亭哀<lb/>
<pb n="KR4h0148_WYG_037-4a"/>
歌時自短醉舞為誰醒細雨荷鋤立江猿吟翠屏<lb/>
頷聨情在言中耐人諷味結語深秀<lb/>
　黄生曰江猿吟翠屏即白鷗元水宿何事有餘哀意<lb/>
　而含蓄較深永<lb/>
　　秋野五首<lb/>
秋野日疏蕪寒江動碧虚繫舟蠻井絡卜宅楚村墟棗<lb/>
熟從人打葵荒欲自鋤盤飱老夫食分減及溪魚<lb/>
　王嗣奭曰棗從人打則人己一視葵欲自鋤則貴賤<lb/>
<pb n="KR4h0148_WYG_037-4b"/>
　一視食及溪魚則物我一視此皆見道語<lb/>
易識浮生理難教一物違水深魚極樂林茂鳥知歸吾<lb/>
老甘貧病榮華有是非秋風吹几杖不厭北山薇<lb/>
用龎公語得委運之㫖與遣興篇不同<lb/>
禮樂攻吾短山林引興長掉頭紗㡌仄曝背竹書光風<lb/>
落收松子天寒割蜜房稀疎小紅翠駐屐近微香<lb/>
逺岸秋沙白連山晚照紅潛鱗輸駭浪歸翼㑹髙風砧<lb/>
響家家發樵聲箇箇同飛霜任青女賜被隔南宫<lb/>
<pb n="KR4h0148_WYG_037-5a"/>
三四目擊道存中藏感興又與次篇殊㫖字法精稳句<lb/>
有氣象<lb/>
身許騏驎畫年衰鴛鷺羣大江秋易盛空峽夜多聞逕<lb/>
隠千重石帆留一片雲兒童解蠻語不必作參軍<lb/>
　浦起龍曰五詩俱見安貧適志氣象此變風之正聲<lb/>
　　課小豎鉏斫舎北果林枝蔓荒穢淨訖移牀<lb/>
籬弱門何向沙虚岸只摧日斜魚更食客散鳥還來寒<lb/>
水光難定秋山響易哀天涯稍曛黑倚杖獨徘徊<lb/>
<pb n="KR4h0148_WYG_037-5b"/>
　　自瀼西荆扉且移居東屯茅屋<lb/>
白鹽危嶠北赤甲古城東平地一川稳髙山四面同烟<lb/>
霜凄野日秔稻熟天風人事傷蓬轉吾將守桂叢<lb/>
東屯復瀼西一種住青溪來往兼茅屋淹留為稻畦市<lb/>
喧宜近利林僻此無蹊若訪衰翁語湏令䞉客迷<lb/>
　　東屯月夜<lb/>
抱疾漂萍老防邉舊穀屯春農親異俗嵗月在衡門青<lb/>
女霜楓重黄牛峽水喧泥留虎鬭跡月挂客愁村喬木<lb/>
<pb n="KR4h0148_WYG_037-6a"/>
澄稀影輕雲倚細根數驚聞雀噪暫睡想猿蹲日轉東<lb/>
方白風來北斗昏天寒不成寢無夢寄歸魂<lb/>
月挂客愁村極刻畫之妙<lb/>
　黄生曰首尾見羈旅之意妙在先安首五字覺全篇<lb/>
　字字寫景字字寫情<lb/>
　　暫往白帝復還東屯<lb/>
復作歸田去猶殘穫稻功築場憐穴蟻拾穗許村童落<lb/>
杵光輝白除芒子粒紅加飡可扶老倉庾慰飄蓬<lb/>
<pb n="KR4h0148_WYG_037-6b"/>
　邵寳曰三四見仁民愛物之意<lb/>
　　刈稻了咏懷<lb/>
稻穫空雲水川平對石門寒風疎落木旭日散鷄豚野<lb/>
哭初聞戰樵歌稍出村無家問消息作客信乾坤<lb/>
　　上白帝城<lb/>
城峻隨天壁樓髙更女墻江流思夏后風至憶襄王老<lb/>
去聞悲角人扶報夕陽公孫初恃險躍馬意何長<lb/>
　　上白帝城<lb/>
<pb n="KR4h0148_WYG_037-7a"/>
江城含變態一上一回新天欲今朝雨山歸萬古春英<lb/>
雄餘事業衰邁乆風塵取醉他鄉客相逢故國人兵戈<lb/>
猶擁蜀賦歛强輸秦不是煩形勝深慙畏損神<lb/>
　慮世㴶曰起四句見天地之心知雨暘之性窮新舊<lb/>
　之變領山水之神俱能朗朗寫出<lb/>
　　武侯廟<lb/>
遺廟丹青落空山草木長猶聞辭後主不復卧南陽<lb/>
十字中包括武侯一生行跡不涉議論彌淡彌髙<lb/>
<pb n="KR4h0148_WYG_037-7b"/>
　　八陣圖<lb/>
功葢三分國名成八陣圖江流石不轉遺恨失吞吳<lb/>
遂使諸葛精誠炳然千古讀之殷殷有金石聲<lb/>
　錢謙益曰先主征吳敗還至魚復孔明歎曰法孝直<lb/>
　若在必能制主上東行不至傾危矣公詩意亦如此<lb/>
　世傳子瞻云云坡無此言纎兒偽託耳<lb/>
　　謁先主廟<lb/>
慘澹風雲㑹乘時各有人力侔分社稷志屈偃經綸復<lb/>
<pb n="KR4h0148_WYG_037-8a"/>
漢留長䇿中原仗老臣雜耕心未巳歐血事酸辛霸氣<lb/>
西南歇雄圖歴數屯錦江元過楚劍閣復通秦舊俗存<lb/>
祠廟空山泣鬼神虚簷交鳥道枯木半龍鱗竹送清溪<lb/>
月苔移玉座春閭閻兒女換歌舞嵗時新絶域歸舟逺<lb/>
荒城繫馬頻如何對揺落况乃久風塵孰與闗張並功<lb/>
臨耿鄧親應天才不小得士契無鄰遲暮堪帷幄飄零<lb/>
且釣緡向來憂國淚寂寞洒衣巾<lb/>
格調莊嚴氣骨渾厚有典有則長律當以此為正宗其<lb/>
<pb n="KR4h0148_WYG_037-8b"/>
開局雄渾以包舉見力量至於閭閻㡬換而歌舞自新<lb/>
寫百世不忘之意可謂善於形容矣闗張耿鄧四語若<lb/>
云仍切先主固屬重複即云自叙亦欠分曉葢世亂身<lb/>
窮故於君臣遇合之感功名建樹之難撫時思古反覆<lb/>
寄慨收歸己身以完謁字之意如此則收拾精神立意<lb/>
乃有歸著<lb/>
　仇兆鰲曰以弔古之情寫用世之志激昻悲壯感慨<lb/>
　淋漓足令千年上下英雄墮淚烈士撫膺不獨記叙<lb/>
<pb n="KR4h0148_WYG_037-9a"/>
　廟貌處見其古色斑斕哀音悽愴也此詩全以議論<lb/>
　成章他人無此深厚力量<lb/>
　　灔澦堆<lb/>
巨石水中央江寒出水長沉牛荅雲雨如馬戒舟航天<lb/>
意存傾覆神功接混茫干戈連解纜行止憶垂堂<lb/>
立意宏大<lb/>
　李祥長曰少陵劍閣以前皆五古瞿塘以後多五律<lb/>
　各盡山水之竒每讀一句令人如目見山水而又得<lb/>
<pb n="KR4h0148_WYG_037-9b"/>
　山水之所以然總由源本深厚窺見廣大意無有窮<lb/>
　極耳<lb/>
　　灔澦<lb/>
灔澦既沒孤根深西來水多愁太隂江天漠漠鳥雙去<lb/>
風雨時時龍一吟舟人漁子歌迴首估客胡商淚滿襟<lb/>
寄語舟航惡年少休翻鹽井擲黄金<lb/>
　葉夢得曰詩下雙字極難水田飛白鷺夏木囀黄鸝<lb/>
　摩詰添漠漠隂隂四字精彩數倍不然但是詠景耳<lb/>
<pb n="KR4h0148_WYG_037-10a"/>
　要之當令如老杜無邉落木蕭蕭下不盡長江滚滚<lb/>
　來與江天漠漠鳥雙去風雨時時龍一吟等句乃為<lb/>
　超絶<lb/>
　王士正曰真有萬夫之禀頓挫悲壯兩有之<lb/>
　　白帝<lb/>
白帝城中雲出門白帝城下雨翻盆髙江急峽雷霆鬬<lb/>
翠木蒼藤日月昏戎馬不如歸馬逸千家今有百家存<lb/>
哀哀寡婦誅求盡慟哭秋原何處村<lb/>
<pb n="KR4h0148_WYG_037-10b"/>
　　白帝城最髙樓<lb/>
城尖徑仄旌斾愁獨立縹緲之飛樓峽坼雲霾龍虎卧<lb/>
江清日抱黿鼉遊扶桑西枝對斷石弱水東影隨長流<lb/>
杖藜歎世者誰子泣血迸空迴白頭<lb/>
筆勢險絶與題相配<lb/>
　王嗣奭曰此詩真作驚人語是緣憂世之心發之以<lb/>
　自消壘塊<lb/>
　黄生曰微見其詞翻成激楚悲壯之響變聲第一<lb/>
<pb n="KR4h0148_WYG_037-11a"/>
　　諸葛廟<lb/>
久遊巴子國屢入武侯祠竹日斜虚寢溪風滿薄帷君<lb/>
臣當共濟賢聖亦同時翊戴歸先主并吞更出師蟲虵<lb/>
穿畫壁巫覡醉蛛絲歘憶吟梁父躬耕也未遲<lb/>
　　峽口二首<lb/>
峽口大江間西南控百蠻城欹連粉堞岸斷更青山開<lb/>
闢多天險防隅一水闗亂離聞鼓角秋氣動衰顔<lb/>
時清闗失險世亂㦸如林去矣英雄事荒哉割據心蘆<lb/>
<pb n="KR4h0148_WYG_037-11b"/>
花留客晚楓樹坐猿深疲苶煩親故諸侯數賜金<hi>原注主人</hi>
<hi>栢中丞頻分月俸</hi>
蘆花楓樹一聨隠然蒼秀<lb/>
　　天池<lb/>
天池馬不到嵐壁鳥纔通百頃青雲杪層波白石中鬱<lb/>
紆騰秀氣蕭瑟浸寒空直對巫山出兼疑夏禹功魚龍<lb/>
開闢有菱芡古今同聞道奔雷黒初㸔浴日紅飄零神<lb/>
女雨斷續楚王風欲問支機石如臨獻寳宫九秋驚雁<lb/>
<pb n="KR4h0148_WYG_037-12a"/>
序萬里狎漁翁更是無人處誅茅任薄躬<lb/>
　　瞿塘兩崖<lb/>
三峽傳何處雙崖壯此門入天猶石色穿水忽雲根猱<lb/>
玃鬚髯古蛟龍窟宅尊羲和冬馭近愁畏日車翻<lb/>
故作竒語畫出險峻之勢<lb/>
　　䕫州歌<lb/>
中巴之東巴東山江水開闢流其間白帝髙為三峽鎮<lb/>
䕫州險過百牢闗<lb/>
<pb n="KR4h0148_WYG_037-12b"/>
赤甲白鹽俱刺天閭閻繚繞接山巔楓林橘樹丹青合<lb/>
複道重樓錦繡懸<lb/>
瀼東瀼西一萬家江北江南春冬花背飛鶴子遺瓊蘂<lb/>
相趂鳬雛入蔣牙<lb/>
蜀麻吳鹽自古通萬斛之舟行若風長年三老長歌裏<lb/>
白晝攤錢髙浪中<lb/>
諸作亦自成風調存之以備一體<lb/>
　　偶題<lb/>
<pb n="KR4h0148_WYG_037-13a"/>
文章千古事得失寸心知作者皆殊列名聲豈浪垂騷<lb/>
人嗟不見漢道盛於斯前輩飛騰入餘波綺麗為後賢<lb/>
兼舊列歴代各清規法自儒家有心從弱嵗疲永懷江<lb/>
左逸多病鄴中竒騄驥皆良馬騏驎帯好兒車輪徒巳<lb/>
斵堂構惜仍虧漫作潛夫論虚傳㓜婦碑縁情慰漂蕩<lb/>
抱疾屢遷移經濟慚長策飛棲假一枝塵沙傍蜂蠆江<lb/>
峽繞蛟螭蕭瑟唐虞逺聨翩楚漢危聖朝兼盜賊異俗<lb/>
更喧卑鬱鬱星辰劍蒼蒼雲雨池兩都開幕府萬㝢揷<lb/>
<pb n="KR4h0148_WYG_037-13b"/>
軍麾南海殘銅柱東風避月支音書恨烏鵲號怒怪熊<lb/>
羆稼穡分詩興柴荆學土宜故山迷白閣秋水隠黄陂<lb/>
不敢要佳句愁來賦别離<lb/>
文章千古事得失寸心知其識解可謂廣大精微前輩<lb/>
飛騰入餘波綺麗為則操觚秘要覺陸機文賦為繁昔<lb/>
元稹為甫志曰上薄風騷下該沈宋言奪蘇李氣吞曹<lb/>
劉掩顔謝之孤髙雜徐庾之流麗盡得古今之體勢而<lb/>
兼文人之所獨專其推許誠不為過要未及此二十字<lb/>
<pb n="KR4h0148_WYG_037-14a"/>
之包括也甫他詩云讀書破萬巻下筆如有神與此參<lb/>
觀而微㑹之於甫之能事思過半矣<lb/>
　王嗣奭曰公詩嘗言文章本小技於道未為尊此湏<lb/>
　識其道之所尊者安在得所尊則文垂千古失所尊<lb/>
　則文止小技初無二義也<lb/>
　仇兆鰲曰前半論詩文以文章千古事為綱領後半<lb/>
　叙境遇以縁情慰漂蕩為闗鍵漫作潛夫論虚傳㓜<lb/>
　婦碑隠以千古事自期矣不敢要佳句愁來賦别離<lb/>
<pb n="KR4h0148_WYG_037-14b"/>
　仍以慰漂蕩自解矣其段落整嚴脉理精細如此<lb/>
　　秋興八首<lb/>
玉露凋傷楓樹林巫山巫峽氣蕭森江間波浪兼天湧<lb/>
塞上風雲接地隂叢菊兩開他日淚孤舟一繫故園心<lb/>
寒衣處處催刀尺白帝城髙急暮砧<lb/>
　王嗣奭曰秋興八章以首章起興而後章俱發隠衷<lb/>
　或起下或承上或互發或遥應縂是一篇文字<lb/>
　浦起龍曰首章八詩之綱領也<lb/>
<pb n="KR4h0148_WYG_037-15a"/>
　黄生曰杜公七律當以秋興為裘領乃公一生心神<lb/>
　結聚所作也八首之中難為軒輊<lb/>
䕫府孤城落日斜每依南斗望京華聴猿實下三聲淚<lb/>
奉使虚隨八月查畫省香爐違伏枕山樓粉堞隠悲笳<lb/>
請㸔石上藤蘿月巳映洲前蘆荻花<lb/>
　仇兆鼇曰張性演義拈夔府京華為主以聴猿山<lb/>
　樓應䕫府以奉使畵省應京華逐層分頂非作者本意<lb/>
千家山郭静朝暉日日江樓坐翠微信宿漁人還汎汎<lb/>
<pb n="KR4h0148_WYG_037-15b"/>
清秋燕子故飛飛匡衡抗疏功名薄劉向傳經心事違<lb/>
同學少年多不賤五陵衣馬自輕肥<lb/>
　陳廷敬曰前三章詳䕫州而畧長安後五章詳長安<lb/>
　而畧䕫州次第秩然<lb/>
聞道長安似奕棋百年世事不勝悲王侯第宅皆新主<lb/>
文武衣冠異昔時直北關山金鼓振征西車馬羽書遲<lb/>
魚龍寂寞秋江冷故國平居有所思<lb/>
　陳廷敬曰末句猶云厯厯開元事分明在目前此結<lb/>
<pb n="KR4h0148_WYG_037-16a"/>
　本章以起下數章<lb/>
　黄生曰下數章皆故國事特詳言之以舒其悲感耳<lb/>
　或謂寓譏明皇神仙㳺宴武功之事是猶人方痛哭<lb/>
　流涕而誣其嬉笑怒罵豈情也哉<lb/>
蓬萊宫闕對南山承露金莖霄漢間西望瑶池降王母<lb/>
東來紫氣滿函闗雲移雉尾開宫扇日繞龍鱗識聖顔<lb/>
一卧滄江驚嵗晚㡬迴青瑣㸃朝班<lb/>
　仇兆鼇曰或謂上四句用宫殿字太多五六似早朝<lb/>
<pb n="KR4h0148_WYG_037-16b"/>
　語今按賦長安景事自當以宫殿為首公以布衣召<lb/>
　見感荷主知故追憶入朝覲君之事若必全首説秋<lb/>
　景則筆下有秋意中無興矣<lb/>
瞿塘峽口曲江頭萬里風煙接素秋花蕚夾城通御氣<lb/>
芙蓉小苑入邉愁朱簾繡柱圍黄鵠錦纜牙檣起白鷗<lb/>
迴首可憐歌舞地秦中自古帝王州<lb/>
　王嗣奭曰城通御氣前則敦倫勤政苑入邉愁後則<lb/>
　躭樂召憂見一人之身而理亂頓殊也<lb/>
<pb n="KR4h0148_WYG_037-17a"/>
　陳廷敬曰此承上章先宫殿而後池苑也下繼昆明<lb/>
　二章先内苑而及外城也上下四章皆前六句長<lb/>
　安後二句䕫州此章在中間首句從瞿唐引<lb/>
　端下六句則專言長安事具見章法變化之<lb/>
　妙<lb/>
昆明池水漢時功武帝旌旗在眼中織女機絲虚夜月<lb/>
石鯨鱗甲動秋風波漂菰米沉雲黒露冷蓮房墜粉紅<lb/>
闗塞極天唯鳥道江湖滿地一漁翁<lb/>
<pb n="KR4h0148_WYG_037-17b"/>
　楊慎曰隋任希古昆明池詩回望牽牛渚激賞鏤鯨<lb/>
　川見太平氣象今變為織女石鯨云云荒煙野草之<lb/>
　悲見言外矣西京雜記太液池彫菰鳬雁唼喋其間<lb/>
　三輔黄圗宫人泛舟採蓮為巴人櫂歌見人物嬉逰富貴今<lb/>
　變為波漂露冷云云兵火離亂之狀見矣杜詩妙能翻古語<lb/>
昆吾御宿自逶迤紫閣峯隂入渼陂香稻啄殘鸚鵡粒<lb/>
碧梧棲老鳳凰枝佳人拾翠春相問仙侣同舟晚更移<lb/>
綵筆昔曽干氣象白頭吟望苦低垂<lb/>
<pb n="KR4h0148_WYG_037-18a"/>
近體以七律為難唐代名家人不數首其量固有所止<lb/>
也獨至杜甫天授神詣造絶窮微卓然為千古之冠如<lb/>
此八首根源二雅繼迹騷辯思極深而不晦情極哀而<lb/>
不傷九曲迴腸三叠怨調諷之足以感蕩心靈直使九<lb/>
天之雲下垂四海之水皆立其所自云足以喻矣又况<lb/>
拳拳忠愛發乎至情有溢於語言文字之表者哉錢謙<lb/>
益箋十得八九擇其合者録之餘人尚有雌黄抑亦不<lb/>
知量耳<lb/>
<pb n="KR4h0148_WYG_037-18b"/>
　浦起龍曰卒章之在京華無専指於前三章外别為<lb/>
　一例此則明收入自身逰賞諸處所謂向之所欣已<lb/>
　為陳迹情隨事遷感慨係之此秋興之所為作也為<lb/>
　八詩大結局<lb/>
　劉孟會曰八詩大體沈雄富麗哀傷無限盡在言外<lb/>
　故自不厭確實小家數不可彷彿耳<lb/>
　呉渭曰詩有六義興居其一凡隂陽寒暑草木鳥獸<lb/>
　山川風景得於適然之感而為詩者皆興也老杜秋<lb/>
<pb n="KR4h0148_WYG_037-19a"/>
　興八首深詣詩人之閫奥興之入律者宗焉<lb/>
　張綖曰秋興八首皆雄渾豐麗沈著痛快其有感於長安<lb/>
　者但極摹其盛而所感自寓於中徐而味之則凡懷鄉戀<lb/>
　闕之情慨往傷今之意與夫風俗之非蒨盛衰之相尋<lb/>
　所謂不勝其悲者固已不出乎意言之表矣卓哉一家<lb/>
　之言夐乎百世之上此杜子所以為詩人之宗仰也<lb/>
　陳繼儒曰雲霞滿空囘翔萬狀天風吹海怒濤飛湧可<lb/>
　喻老杜秋興諸篇<lb/>
<pb n="KR4h0148_WYG_037-19b"/>
　郝敬曰秋興八言富麗之詞沈渾之氣力扛九鼎勇<lb/>
　奪三軍真大方家如椽之筆王元美謂其藻繡太過<lb/>
　肌膚太肥造語牽率而情不接結響奏合而意未調<lb/>
　如此諸篇往往有之由其才大而氣厚格高而聲宏<lb/>
　如萬石之鐘不為喁喁細響河流萬里得不千里一<lb/>
　曲子美之於詩兼綜條貫非單絲獨竹一戛一撃可<lb/>
　以論工商者也<lb/>
　陳廷敬曰秋興八首命意鍊句之妙自不必言即以<lb/>
<pb n="KR4h0148_WYG_037-20a"/>
　章法論分之如駭鷄之犀四面皆見合之如常山之<lb/>
　蛇首尾互應葢合子長孟堅如一手者也<lb/>
　　詠懷古跡五首<lb/>
支離東北風塵際漂泊西南天地間三峽樓臺淹日月<lb/>
五溪衣服共雲山羯胡事主終無頼詞客哀時且未還<lb/>
庾信平生最蕭瑟暮年詩賦動江闗<lb/>
以庾信自比情事恰合<lb/>
揺落深知宋玉悲風流儒雅亦吾師悵望千秋一灑淚<lb/>
<pb n="KR4h0148_WYG_037-20b"/>
蕭條異代不同時江山故宅空文藻雲雨荒臺豈夢思<lb/>
最是楚宫俱泯滅舟人指㸃到今疑<lb/>
　顧宸曰李義山詩云襄王枕上元無夢莫枉陽臺一<lb/>
　叚雲得此詩之㫖<lb/>
羣山萬壑赴荆門生長明妃尚有村一去紫臺連朔漠<lb/>
獨留青塜向黄昏畫圖省識春風靣環珮空歸月夜魂<lb/>
千載琵琶作胡語分明怨恨曲中論<lb/>
破空而來勢如天驥下坂明珠走盤詠明妃者此為第<lb/>
<pb n="KR4h0148_WYG_037-21a"/>
一歐陽修王安石詩猶落第二乗<lb/>
蜀主窺吳幸三峽崩年亦在永安宫翠華想像空山裏<lb/>
玉殿虚無野寺中古廟杉松巢水鶴嵗時伏臘走村翁<lb/>
武侯祠屋常鄰近一體君臣祭祀同<lb/>
諸葛大名垂宇宙宗臣遺像肅清髙三分割據紆籌策<lb/>
萬古雲霄一羽毛伯仲之間見伊吕指揮若定失蕭曹<lb/>
運移漢祚難恢復志决身殱軍務勞<lb/>
　劉克莊曰卧龍沒已千載而有志世道者皆以三代<lb/>
<pb n="KR4h0148_WYG_037-21b"/>
　之佐許之此詩儕之伊吕伯仲間而以蕭曹為不足<lb/>
　道此論自子美發之考亭南軒近代大儒不能廢也<lb/>
　　諸將五首<lb/>
漢朝陵墓對南山胡虜千秋尚入闗昨日玉魚䝉𦵏地<lb/>
早時金盌出人間見愁汗馬西戎逼曽閃朱旗北斗殷<lb/>
多少材官守涇渭將軍且莫破愁顔<lb/>
韓公本意築三城擬絶天驕㧞漢旌豈謂盡煩回紇馬<lb/>
翻然逺救朔方兵胡來不覺潼闗隘龍起猶聞晉水清<lb/>
<pb n="KR4h0148_WYG_037-22a"/>
獨使至尊憂社稷諸君何以答升平<lb/>
洛陽宫殿化為烽休道秦闗百二重滄海未全歸禹貢<lb/>
薊門何處盡堯封朝廷衮職誰争補天下軍儲不自供<lb/>
稍喜臨邉王相國肯銷金甲事春農<lb/>
廻首扶桑銅柱標冥冥氛祲未全銷越裳翡翠無消息<lb/>
南海明珠乆寂寥殊錫曽為大司馬總戎皆挿侍中貂<lb/>
炎風朔雪天王地只在忠臣翊聖朝<lb/>
錦江春色逐人來巫峽清秋萬壑哀正憶往時嚴僕射<lb/>
<pb n="KR4h0148_WYG_037-22b"/>
共迎中使望鄉臺主恩前後三持節軍令分明數舉杯<lb/>
西蜀地形天下險安危須仗出羣材<lb/>
骨力如馬班議論如董賈特縁以韻語耳既已精理為<lb/>
文亦復秀氣成采讀者於此沿洪流而窮深源然後知<lb/>
甫之所以度越千古也其詩本自分明説者紛争殊為<lb/>
多事<lb/>
　郝敬曰此以詩當紀傳議論時事非吟風弄月登眺<lb/>
　㳺覽可任興漫作也必有子美憂時之真心又有其<lb/>
<pb n="KR4h0148_WYG_037-23a"/>
　識學筆力乃能斟酌裁補合度如律其各首縱横開<lb/>
　合宛是奏議訓誥與三百篇並存可也<lb/>
　黄生曰有感五首與諸將相為表裏大㫖在於忠君<lb/>
　報國休兵恤民安邉而弭亂其老謀碩畫欵欵披陳<lb/>
　純是至誠血性語<lb/>
　　秋日䕫府詠懷奉寄鄭監審李賔客之芳一百韻<lb/>
絶塞烏蠻北孤城白帝邉飄零仍百里消渇已三年雄<lb/>
劍鳴開匣羣書滿繫船亂離心不展衰謝日蕭然筋力<lb/>
<pb n="KR4h0148_WYG_037-23b"/>
妻孥問菁華嵗月遷登臨多物色陶冶頼詩篇峽束滄<lb/>
江起巖排石樹圓拂雲霾楚氣朝海蹴吳天煮井為鹽<lb/>
速燒畬度地偏有時驚疊嶂何處覔平川鸂鶒雙雙舞<lb/>
獼猴壘壘懸碧蘿長似帶錦石小如錢春草何曽歇寒<lb/>
花亦可憐獵人吹戍火野店引山泉喚起搔頭急扶行<lb/>
㡬屐穿兩京猶薄産四海絶隨肩幕府初交辟郎官幸<lb/>
備員𤓰時猶旅寓萍泛苦夤緣藥餌虚狼藉秋風灑静<lb/>
便開襟驅瘴癘明目掃雲煙髙宴諸侯禮佳人上客前<lb/>
<pb n="KR4h0148_WYG_037-24a"/>
哀筝傷老大華屋艷神仙南内開元曲常時帝子傳法<lb/>
歌聲變轉滿座涕潺湲<hi>原注都督柏中丞筵聞梨園弟子李仙奴歌</hi>弔影䕫<lb/>
州僻回腸杜曲煎即今龍厩水莫帶犬戎羶<hi>原注西京龍厩門苑</hi>
<hi>馬門也渭水流苑馬門内</hi>耿賈扶王室蕭曹拱御筵乘威滅蜂蠆戮<lb/>
力効鷹鸇舊物森猶在凶徒惡未悛國湏行戰伐人憶<lb/>
止戈鋋奴僕何知禮恩榮錯與權胡星一彗孛黔首遂<lb/>
拘攣哀痛絲綸切煩苛法令蠲業成陳始王兆喜出於<lb/>
畋宫禁經綸宻台階翊戴全熊羆載吕望鴻雁羙周宣<lb/>
<pb n="KR4h0148_WYG_037-24b"/>
側聴中興主長吟不世賢音徽一柱數道里下牢千<hi>原注</hi>
<hi>鄭在江陵李在夷陵</hi>鄭李光時論文章並我先隂何尚清省沈宋<lb/>
歘聨翩律比崑崙竹音知燥濕絃風流俱善價惬當久<lb/>
忘筌置驛常如此登龍葢有焉雖云隔禮數不敢墜周<lb/>
旋髙視收人表虚心味道𤣥馬來皆汗血鶴唳必青田<lb/>
羽翼商山起蓬萊漢閣連管寧紗㡌淨江令錦袍鮮東<lb/>
郡時題壁南湖日扣舷逺遊凌絶境佳句染華牋每欲<lb/>
孤飛去徒為百慮牽生涯已寥落國步尚迍邅衾枕成<lb/>
<pb n="KR4h0148_WYG_037-25a"/>
蕪沒池塘作棄捐<hi>原注平生多病卜築遣懐</hi>别離憂怛怛伏臘涕漣<lb/>
漣露菊斑酆鎬秋蔬影澗瀍共誰論昔事㡬處有新阡<lb/>
富貴空迴首喧争懶著鞭兵戈塵漠漠江漢月娟娟局<lb/>
促㸔秋燕蕭疏聴晚蟬雕蟲䝉記憶烹鯉問沉綿卜羡<lb/>
君平杖偷存子敬氊囊虚把釵釧米盡坼花鈿甘子隂<lb/>
凉葉茅齋八九椽陣圖沙北岸市暨瀼西巔<hi>原注峽人目市井泊</hi>
<hi>船處曰市暨江水横通山谷處方人謂之瀼</hi>羈絆心常折棲遲病即痊紫收<lb/>
岷嶺芋白種陸池蓮色好梨勝頰穰多栗過拳勅厨唯<lb/>
<pb n="KR4h0148_WYG_037-25b"/>
一味求飽或三鱣兒去㸔魚笱人來坐馬韉縛柴門窄<lb/>
窄通竹溜涓涓塹抵公畦稜<hi>原注京師農人指田逺近多云㡬稜稜音去聲</hi>村<lb/>
依野廟壖缺籬將棘拒倒石頼藤纒借問頻朝謁何如<lb/>
稳醉眠誰云行不逮自覺坐能堅霧雨銀章澀馨香粉<lb/>
署妍紫鸞無近逺黄雀任翩翾困學違從衆明公各勉<lb/>
旃聲華夾宸極早晚到星躔懇諫留匡鼎諸儒引服䖍<lb/>
不過輸鯁直㑹是正陶甄宵旰憂虞軫黎元疾苦駢雲<lb/>
臺終日畫青簡為誰編行路難何有招尋興已專由來<lb/>
<pb n="KR4h0148_WYG_037-26a"/>
具飛檝蹔擬控鳴弦身許雙峯寺門求七祖禪落㠶追<lb/>
宿昔衣褐向真詮安石名髙晉<hi>原注鄭髙簡得謝太傳之風</hi>昭王客<lb/>
赴燕<hi>原注李宗親有燕昭之美燕周之裔</hi>途中非阮籍查上似張騫披拂<lb/>
雲寧在淹留景不延風期終破浪水怪莫飛涎他日辭<lb/>
神女傷春怯杜鵑淡交隨聚㪚澤國遶迴旋本自依迦<lb/>
葉何曽藉偓佺鑪峯生轉盼橘井尚髙褰東走窮歸鶴<lb/>
南征盡跕鳶晚聞多妙教卒踐塞前愆顧凱丹青列頭<lb/>
陁琬琰鐫衆香深黯黯㡬地肅芊半勇猛為心極清羸<lb/>
<pb n="KR4h0148_WYG_037-26b"/>
任體孱金箆空刮眼鏡象未離銓<lb/>
長䄂善舞多錢善賈洋洋大篇為後人伐山導源雖不<lb/>
免鋪叙之迹未可輕議也豐碩而不失之繁雜流動而<lb/>
不失之輕儇汪洋曼衍後人正未易學步<lb/>
　盧世㴶曰此是集中第一首長詩其中起伏轉折頓<lb/>
　挫承逓若斷若續乍離乍合波瀾層叠竟無絲痕真<lb/>
　絶作也風流善價惬當忘筌即可取此語以評此詩<lb/>
　仇兆鰲曰詩有近體古意衰矣近體而有排律去古<lb/>
<pb n="KR4h0148_WYG_037-27a"/>
　益逺長篇排律起於少陵多至百韻實為後人濫觴<lb/>
　此篇典雅工秀才學既優而部伍森嚴章法尤為精<lb/>
　宻<lb/>
　　贈李八秘書别三十韻<lb/>
往時中補右扈蹕上元初反氣凌行在妖星下直廬六<lb/>
龍瞻漢闕萬騎略姚墟𤣥朔迴天步神都憶帝車一戎<lb/>
纔汗馬百姓免為魚通籍蟠螭印差肩列鳳輿事殊迎<lb/>
代邸喜異賞朱虚冦盜方歸順乾坤欲晏如不才同補<lb/>
<pb n="KR4h0148_WYG_037-27b"/>
衮奉詔許牽裾鴛鷺叨雲閣麒麟滯玉除文園多病後<lb/>
中散舊交踈飄泊哀相見平生意有餘風煙巫峽逺臺<lb/>
榭楚宫虚觸目非論故新文尚起予清秋凋碧栁别浦<lb/>
落紅蕖消息多旗幟經過歎里閭戰連脣齒國軍急羽<lb/>
毛書幕府籌頻問<hi>原注山劍元帥杜相公初屈幕府叅籌畫相公朝謁今赴後期也</hi>山<lb/>
家藥正鋤<hi>原注秘書比卧青城山中</hi>台星入朝謁使節有吹嘘西蜀<lb/>
災長弭南翁憤始攄對敭抗士卒乾沒費倉儲勢藉兵<lb/>
湏用功無禮忽諸御鞍金騕褭宫硯玉蟾蜍拜舞銀鈎<lb/>
<pb n="KR4h0148_WYG_037-28a"/>
落恩波錦帕舒此行非不濟良友昔相於去斾依顔色<lb/>
㳂流想疾徐沉綿疲井臼倚薄似樵漁乞米煩佳客鈔<lb/>
詩聴小胥杜陵斜晚照潏水帶寒淤莫話清溪髪蕭蕭<lb/>
白映梳<lb/>
　黄生曰時諸將連兵討崔旰勝負未决杜鴻漸以節<lb/>
　度使讓旰而使諸將各罷兵公葢深憤此事故於贈<lb/>
　李詩中寓詞告杜葢深諷其處事之草草也<lb/>
　　解悶<lb/>
<pb n="KR4h0148_WYG_037-28b"/>
商胡離别下揚州憶上西陵故驛樓為問淮南米貴賤<lb/>
老夫乗興欲東流<lb/>
一辭故國十經秋每見秋𤓰憶故丘今日南湖采薇蕨<lb/>
何人為覔鄭𤓰州<hi>原注今鄭秘監審</hi>
　黄生曰連環勾搭亦絶句弄筆之法大家時一為之<lb/>
　耳<lb/>
復憶襄陽孟浩然清詩句句盡堪傳即今耆舊無新語<lb/>
漫釣槎頭縮項鯿<lb/>
<pb n="KR4h0148_WYG_037-29a"/>
　王士正曰子羙與浩然詩不同調此詩可謂具眼次<lb/>
　篇亦具眼公論古人不必茍同也<lb/>
不見髙人王右丞藍田丘壑漫寒藤最傳秀句寰區滿<lb/>
未絶風流相國能<hi>原注右丞弟今相國緡</hi>
先帝貴妃今寂寞荔枝還復入長安炎方每續朱櫻獻<lb/>
玉座應悲白露團<lb/>
　仇兆鰲曰寄諷微婉<lb/>
憶過瀘戎摘荔枝青楓隠映石逶迤京中舊見無顔色<lb/>
<pb n="KR4h0148_WYG_037-29b"/>
紅顆酸甜只自知<lb/>
　王嗣奭曰涪州有茘枝園相傳充貢貴妃者涪去京<lb/>
　師尤逺今讀公詩知出瀘戎者是傳稱置驛傳送數<lb/>
　千里色味未變此駁其無是理也<lb/>
　　復愁<lb/>
今日翔麟馬先宜駕鼓車無勞問河北諸將覺榮華<lb/>
　仇兆鰲曰有感詩云大君先息戰不當息而息也此<lb/>
　云無勞問河北當問而不問也俱屬諷詞<lb/>
<pb n="KR4h0148_WYG_037-30a"/>
任轉江淮粟休添苑囿兵由來貔虎士不滿鳳凰城<lb/>
　盧元昌曰當時漕運取給江淮故史有唐得江淮濟<lb/>
　中興之語若宿衛冗軍不裁立見其匱也至唐制府<lb/>
　兵最為近古自張説建議召募宿衛更畨上下兵農<lb/>
　遂分神策軍尤為非古時魚朝恩以神策軍屯禁中<lb/>
　居北軍之右公詩隠述祖制以諷時事<lb/>
　　承聞河北諸道節度入朝歡喜口號<lb/>
澶漫山東一百州削成如桉抱青丘苞茅重入歸闗内<lb/>
<pb n="KR4h0148_WYG_037-30b"/>
王祭還供盡海頭<lb/>
李相將軍擁薊門白頭雖老赤心存竟能盡説諸侯入<lb/>
知有從來天子尊<lb/>
　朱鶴齡曰按史李懐仙先以范陽歸順是時為檢校侍<lb/>
　中幽州盧龍等軍節度使但未有説諸侯入朝事夢弼謂<lb/>
　是李光弼近之光弼在元肅朝嘗加范陽節度使又嘗<lb/>
　兼幽州大都督府長史雖止遥領其地亦可謂之擁薊門也<lb/>
十二年來多戰塲天威己息陣堂堂神靈漢代中興主<lb/>
<pb n="KR4h0148_WYG_037-31a"/>
功業汾陽異姓王<lb/>
推功李郭足為史筆<lb/>
　仇兆鼇曰自天寳十四載至大厯二年首尾十二年<lb/>
　其間討安史父子却回統吐蕃平僕固懐恩斬周智<lb/>
　光等皆子儀百戰而息兵獨以二姓王配中興主見<lb/>
　其君臣一徳始終無間也<lb/>
　　洞房<lb/>
洞房環珮冷玉殿起秋風秦地應新月龍池滿舊宫繫<lb/>
<pb n="KR4h0148_WYG_037-31b"/>
舟今夜逺清漏往時同萬里黄山北園陵白露中<lb/>
洞房宿昔諸篇風調清深詞意悽惻純是忠臣孝子之<lb/>
心自然流露俯仰盛衰含情無限自是子美絶作<lb/>
　劉會孟曰語不廹切而意獨至悲慨滿目情致黯然<lb/>
　　宿昔<lb/>
宿昔青門裏蓬萊仗數移花嬌迎雜樹龍喜出平池落<lb/>
日留王母微風倚少兒宫中行樂秘少有外人知<lb/>
　黄生曰此章畧見風刺然其詞微而婉如禄山宫裏<lb/>
<pb n="KR4h0148_WYG_037-32a"/>
　虢國門前之句非唯失風人之意亦全無臣子之禮<lb/>
　矣<lb/>
　　能畫<lb/>
能畫毛延壽投壺郭舎人每䝉天一笑復似物皆春政<lb/>
化平如水皇恩斷若神時時用抵戯亦未雜風塵<lb/>
平平叙去論斷亦允自古國家未有不失政而後致亂<lb/>
者使明皇卒任姚宋九齡諸人即此二者誠屬細事至<lb/>
於所任非人林甫國忠繼進而鬬鷄舞馬與一切喪志<lb/>
<pb n="KR4h0148_WYG_037-32b"/>
之具罔不類聚而大亂隨之矣甫葢身歴治亂之交故<lb/>
言之切當如此<lb/>
　黄生曰政平明斷自指開元之治從半腰説起轉折<lb/>
　方不費力若將此意頓在前叙事必拖㳫矣<lb/>
　　鬭鷄<lb/>
鬭鷄初賜錦舞馬既登牀簾下宫人出樓前御栁長仙<lb/>
遊終一閟女樂久無香寂寞驪山道清秋草木黄<lb/>
　浦起龍曰前後轉闗處述明皇兩頭事中間播遷一<lb/>
<pb n="KR4h0148_WYG_037-33a"/>
　段泯然隠起盛衰存沒之間滿目淚痕矣假使單讀<lb/>
　此詩似明皇無失國之慘者此意非元白所曉黄生<lb/>
　云不以荒宴直接播遷則有傷痛而無譏刺是温柔<lb/>
　敦厚之遺教洵篤論也<lb/>
　　鸚鵡<lb/>
鸚鵡含秋思聰明憶别離翠衿渾短盡紅觜漫多知未<lb/>
有開籠日空殘舊宿枝世人憐復損何用羽毛竒<lb/>
　顧宸曰分明有才人失路託身異族之感<lb/>
<pb n="KR4h0148_WYG_037-33b"/>
　　歴歴<lb/>
歴歴開元事分明在眼前無端盜賊起忽己嵗時遷巫<lb/>
峽西江外秦城北斗邉為郎從白首卧病數秋天<lb/>
　　驪山<lb/>
驪山絶望幸花蕚罷登臨地下無朝燭人間有賜金鼎<lb/>
湖龍去逺銀海雁飛深萬嵗蓬萊日長懸舊羽林<lb/>
　黄生曰此章即申首章園陵宿露之感而言更深切<lb/>
　　提封<lb/>
<pb n="KR4h0148_WYG_037-34a"/>
提封漢天下萬國尚同心借問懸軍守何如儉徳臨時<lb/>
徵俊乂入莫慮犬羊侵願戒兵猶火恩加四海深<lb/>
忠君愛國直攄讜議自是告戒當時他詩云不過行儉<lb/>
徳盜賊本王臣與此正合非謂代宗之時可以罷兵不<lb/>
用也<lb/>
　王嗣奭曰堂堂正正即孟子所以告齊梁之君者自<lb/>
　許稷契以此<lb/>
　黄生曰諸詩述開元以來之事借古喻今美惡不掩<lb/>
<pb n="KR4h0148_WYG_037-34b"/>
　風人之㫖盡於此矣他時有連及者固無譏刺之意<lb/>
　以為是非具在國史非臣子所得而私議至受恩先<lb/>
　帝沒齒不忘深思慨慕則時有之後人不能推公之<lb/>
　意毛求影捕輙謂有所譏刺失子美之志矣<lb/>
　仇兆鰲曰秋興及洞房諸詩有闗國家治亂興亡寄<lb/>
　託深長秋興氣象髙華聲節悲壯讀之令人興會勃<lb/>
　然洞房諸詩意思沈鬱詞㫖淒凉讀之令人感傷欲<lb/>
　絶此皆少陵聚精㑹神之作故能舌吐風雲筆參造<lb/>
<pb n="KR4h0148_WYG_037-35a"/>
　化千載之下猶可歌而可涕也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0148_WYG_037-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御定唐宋詩醇巻十七<lb/>
</p>
<p>
</p>
  </div>
</body>
</text>
</TEI>
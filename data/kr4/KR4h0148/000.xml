<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_000-1a"/>
御選唐宋詩醇序<lb/>
文有唐宋大家之目而詩無稱焉者宋之文足可以匹<lb/>
唐而詩則實不足以匹唐也既不足以匹而必為是選<lb/>
者則以唐宋文醇之例有文醇不可無詩醇且以見二<lb/>
代盛衰之大凡示千秋風雅之正則也文醇之選就向<lb/>
日書忩校閱所未畢付張照足成者兹詩醇之選則以<lb/>
二代風華此六家為最時於幾暇偶一涉獵而去取評<lb/>
品皆出於梁詩正等數儒臣之手夫詩與文豈異道哉<lb/>
<pb n="KR4h0148_WYG_000-1b"/>
昌黎有言氣盛則言之短長與聲之髙下皆宜然五三<lb/>
六經之所傳其以言訓後世者不以文而以詩豈不以<lb/>
文尚有鋪張揚厲之跡而詩則優游饜飫入人者深是<lb/>
則有文醇尤不可無詩醇也六家品格與時㑹所遭各<lb/>
見於本集小序是編彚成梁詩正等請示其梗概故為<lb/>
之總敘如此<lb/>
<pb n="KR4h0148_WYG_000-2a"/>
　　凡例<lb/>
　一唐宋人以詩鳴者指不勝屈其卓然名家者猶不<lb/>
　　減數十人兹獨取六家者謂惟此足稱大家也大<lb/>
　　家與名家猶大將與名將其體叚正自不同李杜<lb/>
　　一時瑜亮固千古希有若唐之配白者有元宋之<lb/>
　　繼蘇者有黄在當日亦幾角立爭雄而百世論定<lb/>
　　則㣲之有浮華而無忠愛魯直多生澁而少渾成<lb/>
　　其視白蘇較遜退之雖以文為詩要其志在直追<lb/>
<pb n="KR4h0148_WYG_000-2b"/>
　　李杜實能拔竒於李杜之外務觀包含宏大亦猶<lb/>
　　唐有樂天然則騷壇之大將旗鼓舍此何適矣<lb/>
　一大家全力多於古詩見之就近體而論太白便不<lb/>
　　肯如子美之加意布置昌黎竒傑之氣尤不耐束<lb/>
　　縛東坡才博又似不免輕視故篇體常近於率惟白<lb/>
　　陸於古今體間庶無偏向耳意向既殊多寡亦異<lb/>
　　而選詩者之進退因之正不强為均齊也<lb/>
　一六家詩集中白陸最大别擇較難斷以風人之義<lb/>
<pb n="KR4h0148_WYG_000-3a"/>
　　多取其有為而作者録之顧其憂深思逺隨處感<lb/>
　　發寄興之作亦美不勝收佳處領要則又芟其複<lb/>
　　而拔其尤探得驪珠固不屑屑於一鱗片甲耳<lb/>
　一李杜名盛而傳久是以評賞家特多韓白同出唐<lb/>
　　時而名不逮韓之見重尤後於白則品論之詞故<lb/>
　　應遞減蘇陸在宋年代既殊名望亦復不敵晚出<lb/>
　　者評語更寥寥矣多者擇而取之少者不容傅㑹<lb/>
　　折衷一定聲價自齊燕瘦環肥初不以粧飾之濃<lb/>
<pb n="KR4h0148_WYG_000-3b"/>
　　澹為妍媸也<lb/>
　一評語悉準唐宋文醇之例色别書之但其中有援<lb/>
　　據正史雜説用資考訂疏解者與古今人評詩之<lb/>
　　語義各有在文醇未經區别今於藍筆之外另作<lb/>
　　緑筆書以便閲者燦若列眉<lb/>
　一舊時評語考證有錯謬者例應削去特恐沿襲既<lb/>
　　久或謂是編偶不及載而終不識其非轉致遺誤<lb/>
　　無巳故仍録之而加駁正焉<lb/>
</p>
<p>
</p>
  </div>
</body>
</text>
</TEI>
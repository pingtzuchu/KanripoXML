<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_035-1a"/>
欽定四庫全書<lb/>
御選唐宋詩醇巻十六<lb/>
　　襄陽杜甫詩八<lb/>
　　涪江泛舟送韋班歸京<hi>得山字</hi>
追餞同舟日傷春一水間飄零為客久衰老羡君還花<lb/>
逺重重樹雲輕處處山天涯故人少更益鬢毛斑<lb/>
　　春日梓州登樓<lb/>
行路難如此登樓望欲迷身無却少壯跡有但羈栖江<lb/>
<pb n="KR4h0148_WYG_035-1b"/>
水流城郭春風入皷鞞雙雙新燕子依舊已銜泥<lb/>
滿目悲涼頸聨却極醖藉<lb/>
　　郪城西原送李判官兄武判官弟赴成都府<lb/>
慿髙送所親久坐惜芳辰逺水非無浪他山自有春野<lb/>
花隨處發官柳著行新天際傷愁别離筵何太頻<lb/>
三四比興有味<lb/>
　　送路六侍御入朝<lb/>
童稚情親四十年中間消息兩茫然更為後㑹知何地<lb/>
<pb n="KR4h0148_WYG_035-2a"/>
忽漫相逢是别筵不分桃花紅勝錦生憎柳絮白於綿<lb/>
劔南春色還無頼觸忤愁人到酒邊<lb/>
　張溍曰妙用倒叙法前四句藏多少曲折<lb/>
　　望牛頭寺<lb/>
牛頭見鶴林梯逕繞幽深春色浮山外天河宿殿隂傳<lb/>
燈無白日布地有黄金休作狂歌老迴㸔不住心<lb/>
　　上兠率寺<lb/>
兠率知名寺真如㑹法堂江山有巴蜀棟宇自齊梁庾<lb/>
<pb n="KR4h0148_WYG_035-2b"/>
信哀雖久何顒好不忘白牛車逺近且欲上慈航<lb/>
　葉夢得曰詩人以一字為工世固知之唯變化開闔<lb/>
　出竒無窮殆不可以形迹捕詰如江山有巴蜀棟宇<lb/>
　自齊梁則其逺近數千里上下數百年盡在有自兩<lb/>
　字間而呑吐山川之氣俯仰古今之懷皆見於言外<lb/>
　也<lb/>
　　登牛頭山亭子<lb/>
路出雙林外亭窺萬井中江城孤照日山谷逺含風兵<lb/>
<pb n="KR4h0148_WYG_035-3a"/>
革身將老關河信不通猶殘數行淚忍對百花叢<lb/>
　　陪李梓州王閬州蘇遂州李果州四使君登惠義<lb/>
　　寺<lb/>
春日無人境虚空不住天鶯花隨世界樓閣寄山巔遲<lb/>
暮身何得登臨意惘然誰能觧金印瀟洒共安禪<lb/>
　　涪城縣香積寺官閣<lb/>
寺下春江深不流山腰官閣迥添愁含風翠壁孤雲細<lb/>
背日丹楓萬木稠小院迴廊春寂寂浴鳬飛鷺晚悠悠<lb/>
<pb n="KR4h0148_WYG_035-3b"/>
諸天合在藤蘿外昏黒應須到上頭<lb/>
　　戲題寄上漢中王<lb/>
羣盜無歸路衰顔㑹逺方尚憐詩警䇿猶記酒顛狂魯<lb/>
衛彌尊重徐陳畧喪亡空餘枚叟在應念早升堂<lb/>
　王士正曰頸聨十字情事可感<lb/>
　仇兆鼇曰羣盜蜀有徐知道兩京有党項羌東都有<lb/>
　史朝義無歸路公不能歸鄉㑹逺方遇王於梓州<lb/>
　也<lb/>
<pb n="KR4h0148_WYG_035-4a"/>
　　倦夜<lb/>
竹涼侵卧内野月滿庭隅重露成涓滴稀星乍有無暗<lb/>
飛螢自照水宿鳥相呼萬事干戈裏空悲清夜徂<lb/>
　王直方曰東坡云司空表聖自論其詩以為得味外<lb/>
　味緑樹連村暗黄花入麥稀此句最善又云棋聲花<lb/>
　院閉幡影石壇髙吾嘗獨游五老峰入白鶴觀松隂<lb/>
　滿地不見一人惟聞棋聲然後知此句之工但恨其<lb/>
　寒儉有僧態若子美暗飛螢自照水宿鳥相呼四更<lb/>
<pb n="KR4h0148_WYG_035-4b"/>
　山吐月殘夜水明樓才力富健去表聖之流逺矣<lb/>
　　對雨<lb/>
莽莽天涯雨江邊獨立時不愁巴道路恐濕漢旌旗雪<lb/>
嶺防秋急䋲橋戰勝遲西戎甥舅禮未敢背恩私<lb/>
感時憂國觸緒即來非忠義根於至性者不可强為所<lb/>
以獨冠千古而上繼騷雅<lb/>
　　王命<lb/>
漢北豺狼滿巴西道路難血埋諸將甲骨斷使臣鞍牢<lb/>
<pb n="KR4h0148_WYG_035-5a"/>
落新燒棧蒼茫舊築壇深懷喻蜀意慟哭望王官<lb/>
　朱鶴齡曰王官當指嚴武吐蕃圍松州髙適不能制<lb/>
　故蜀人思得武以代之<lb/>
　　有感<lb/>
將帥䝉恩澤兵戈有嵗年至今勞聖主何以報皇天白<lb/>
骨新交戰雲臺舊拓邊乘槎斷消息無處覔張騫<lb/>
　洪邁曰前輩謂少陵當流離顛沛之際一飯不忘君<lb/>
　故詩有云萬方頻送喜無乃聖躬勞至今勞聖主何<lb/>
<pb n="KR4h0148_WYG_035-5b"/>
　以報皇天獨使至尊憂社稷諸君何以答昇平天子<lb/>
　亦應厭奔走諸君固合思昇平皆是心也<lb/>
幽薊餘虵豕乾坤尚虎狼諸侯春不貢使者日相望慎<lb/>
勿吞青海無勞問越裳大君先息戰歸馬華山陽<lb/>
　趙次公曰左傳吳為封豕長蛇荐食上國今言餘蛇<lb/>
　豕於幽薊葢史朝義雖滅尚有未臣服者青海謂西<lb/>
　羌越裳謂東夷戎之以無事于彼也<lb/>
洛下舟車入天中貢賦均日聞紅粟腐寒待翠華春莫<lb/>
<pb n="KR4h0148_WYG_035-6a"/>
取金湯固長令宇宙新不過行儉徳盜賊本王臣<lb/>
中原未得平安報醉裏眉攢萬國愁以韻語攄讜議其<lb/>
源固自二雅來也至今勞聖主何以報皇天直使泄泄<lb/>
之臣置身無地不過行儉德盜賊本王臣其識解閎逺<lb/>
如此<lb/>
　王嗣奭曰此五詩皆救時之碩畫報主之赤心自許<lb/>
　稷契真非虚語<lb/>
　黄生曰七律之諸將責人臣也五律之有感諷人君<lb/>
<pb n="KR4h0148_WYG_035-6b"/>
　也然此雖諷人君未嘗不責其臣以疆圉國事敗壞<lb/>
　至此皆人臣之罪也公平曰諄諄論社稷憂時事者<lb/>
　大指盡此<lb/>
　仇兆鼇曰此言洛都之非計也議者謂帝幸東都其<lb/>
　地舟車咸集貢賦道均且傳倉多積粟春待駕臨此特進<lb/>
　言者之侈談耳豈知國家欲固金湯而新宇宙實不係乎<lb/>
　此若能行儉徳以愛人則盜賊本王臣耳何必為此遷都之役耶<lb/>
　王道俊曰王導論遷都云能宏衛文大帛之冠無往<lb/>
<pb n="KR4h0148_WYG_035-7a"/>
　不可若不績其麻則樂土為墟公意如此<lb/>
　　送元二適江左<lb/>
亂後今相見秋深復逺行風塵為客日江海送君情晉<lb/>
室丹陽尹公孫白帝城經過自愛惜取次莫論兵<hi>原注元常</hi>
<hi>應孫呉科舉</hi>
　劉㑹孟曰戒其經過論兵豈非藩鎮節度有難言者<lb/>
　乎此等結語熟味最是深厚<lb/>
　　章梓州水亭<hi>原注時漢中王兼道士席謙在㑹同用荷字韻</hi>
<pb n="KR4h0148_WYG_035-7b"/>
城晚通雲霧亭深到芰荷吏人橋外少秋水席邊多近<lb/>
屬淮王至髙門薊子過荆州愛山簡吾醉亦長歌<lb/>
三四佳致<lb/>
　　翫月呈漢中王<lb/>
夜深露氣清江月滿江城浮客轉危坐歸舟應獨行闗<lb/>
山同一照烏鵲自多驚欲得淮王術風吹暈已生<lb/>
　　登髙<lb/>
風急天髙猿嘯哀渚清沙白鳥飛迴無邊落木蕭蕭下<lb/>
<pb n="KR4h0148_WYG_035-8a"/>
不盡長江衮衮來萬里悲秋常作客百年多病獨登臺<lb/>
艱難苦恨繁霜鬢潦倒新停濁酒盃<lb/>
氣象髙渾有如巫峽千尋走雲連風誠為七律中希有<lb/>
之作後人無其骨力徒肖之於聲貌之間外强而中乾<lb/>
是為不善學杜者<lb/>
　胡應麟曰五十六字如海底珊瑚瘦勁難移沈深莫<lb/>
　測而精光萬丈力量萬鈞通章章法句法字法前無<lb/>
　昔人後無來者此當為古今七律第一<lb/>
<pb n="KR4h0148_WYG_035-8b"/>
　　遣憤<lb/>
聞道花門將論功未盡歸自從収帝里誰復總戎機蜂<lb/>
蠆終懷毒雷霆可振威莫令鞭血地再濕漢臣衣<lb/>
　朱鶴齡曰永泰元年郭子儀與囬紇共破吐蕃前後<lb/>
　贈賚無算所謂論功未盡歸也京師解嚴魚朝恩統<lb/>
　神䇿軍軍勢浸盛誰復總戎機盖諷中人典兵而任<lb/>
　子儀之不專也<lb/>
　　送陵州路使君赴任<lb/>
<pb n="KR4h0148_WYG_035-9a"/>
王室比多難髙官皆武臣幽燕通使者岳牧用詞人國<lb/>
待賢良急君當拔擢新佩刀成氣象行蓋出風塵戰伐<lb/>
乾坤破瘡痍府庫貧衆寮宜潔白萬役但平均霄漢瞻<lb/>
佳士泥途任此身秋天正搖落迴首大江濱<lb/>
　　西山三首<lb/>
彛界荒山頂蕃州積雪邊築城依白帝轉粟上青天蜀<lb/>
將分旗皷羌兵助井泉西南背和好殺氣日相纒<lb/>
辛苦三城戍長防萬里秋烟塵侵火井雨雪閉松州風<lb/>
<pb n="KR4h0148_WYG_035-9b"/>
動將軍幕天寒使者裘漫山賊營壘迴首得無憂<lb/>
子弟猶深入關城未觧圍蠶崖鐵馬瘦灌口米船稀辯<lb/>
士安邊䇿元戎決勝威今朝烏鵲喜欲報凱歌歸<lb/>
　仇兆鰲曰公抱憂國之懷籌時之畧而又洊逢亂離<lb/>
　故在梓閬間有感於朝事邊防凡見諸詩歌者多悲<lb/>
　涼激壯之語而各篇精神煥發氣骨風神並臻其極<lb/>
　熟復長吟知為千舌絶唱也<lb/>
　　絶句<lb/>
<pb n="KR4h0148_WYG_035-10a"/>
江邊踏青罷迴首見旌旗風起春城暮髙樓皷角悲<lb/>
　　城上<lb/>
草滿巴西緑空城白日長風吹花片片春動水茫茫八<lb/>
駿隨天子羣臣從武皇遙聞出巡守早晚徧遐荒<lb/>
用周穆漢武為喻立言得體<lb/>
　王嗣奭曰叙景言情真堪痛哭詩之不愧風人者也<lb/>
　　傷春五首<lb/>
天下兵雖滿春光日自濃西京疲百戰北闕任羣兇闗<lb/>
<pb n="KR4h0148_WYG_035-10b"/>
塞三千里烟花一萬重䝉塵清露急御宿且誰供殷復<lb/>
前王道周遷舊國容蓬萊足雲氣應合總從龍<lb/>
鸎入新年語花開滿故枝天青風捲幔草碧水通池牢<lb/>
落官軍速蕭條萬事危鬢毛元自白淚㸃向來垂不是<lb/>
無兄弟其如有别離巴山春色静北望轉逶迤<lb/>
日月還相鬭星辰屢合圍不成誅執法焉得變危機大<lb/>
角纒兵氣鈎陳出帝畿烟塵昏御道耆舊把天衣行在<lb/>
諸軍闕來朝大將稀賢多隠屠釣王肯載同歸<lb/>
<pb n="KR4h0148_WYG_035-11a"/>
再有朝廷亂難知消息真近傳王在洛復道使歸秦奪<lb/>
馬悲公主登車泣貴嬪蕭闗迷北上滄海欲東巡敢料<lb/>
安危體猶多老大臣豈無嵇紹血霑灑屬車塵<lb/>
聞説初東幸孤兒却走多難分太倉粟競棄魯陽戈胡<lb/>
虜登前殿王公出御河得無中夜舞誰憶大風歌春色<lb/>
生烽燧幽人泣薜蘿君臣重脩徳猶足見時和<lb/>
無窮悲憤一片忠懇大雅之後絶無而僅有論詩至此<lb/>
可以表乾裏坤與天地終始求之於風容色澤之間無<lb/>
<pb n="KR4h0148_WYG_035-11b"/>
以涉其藩籬況堂奥乎<lb/>
　朱鶴齡曰代宗致亂因信任非人老臣不用故曰賢<lb/>
　多隠屠釣曰猶多老大臣曰誰憶大風歌篇中毎三<lb/>
　致意焉<lb/>
　仇兆鰲曰此與有感皆記時事纒綿悱惻發於忠君<lb/>
　愛國之誠當與洞房八首並傳<lb/>
　通鑑廣徳元年十月吐畨陷京師上幸陜州官吏奔<lb/>
　散無復供擬扈從將士不免飢餒乃幸魚朝恩營是<lb/>
<pb n="KR4h0148_WYG_035-12a"/>
　時下詔徵兵諸將畏程元振讒構莫有至者及至行<lb/>
　在太常博士柳伉上疏請斬元振以謝天下乃削其<lb/>
　官放歸田里郭子儀合衆軍擊吐畨復長安<lb/>
　　放船<lb/>
送客蒼溪縣山寒雨不開直愁騎馬滑故作泛舟迴青<lb/>
惜峯巒過黄知橘柚來江流大自在坐穏興悠哉<lb/>
頸聨語極作意而不傷巧<lb/>
　呉子良曰錢起詩山來指樵火峯去惜花林不如此<lb/>
<pb n="KR4h0148_WYG_035-12b"/>
　詩頸聨<lb/>
　　奉待嚴大夫<lb/>
殊方又喜故人來重鎮還湏濟世才常怪偏禆終日待<lb/>
不知旌節隔年迴欲辭巴徼啼鸎合逺下荆門去鷁催<lb/>
身老時危思㑹面一生襟抱向誰開<lb/>
　　奉寄髙常侍<lb/>
汶上相逢年頗多飛騰無那故人何總戎楚蜀應全未<lb/>
方駕曹劉不啻過今日朝廷湏汲黯中原將帥憶亷頗<lb/>
<pb n="KR4h0148_WYG_035-13a"/>
天涯春色催遲暮别淚遙添錦水波<lb/>
　　將赴荆南寄别李劔州<lb/>
使君髙義驅今古寥落三年坐劔州但見文翁能化俗<lb/>
焉知李廣未封侯路經灔澦雙蓬鬢天入滄浪一釣舟<lb/>
戎馬相逢更何日春風迴首仲宣樓<lb/>
通體響亮<lb/>
　申涵光曰王李七子全學此五六句法<lb/>
　　泛江<lb/>
<pb n="KR4h0148_WYG_035-13b"/>
方舟不用楫極目總無波長日容盃酒深江淨綺羅亂<lb/>
離還奏樂飄泊且聽歌故國流清渭如今花正多<lb/>
　　陪王使君晦日泛江就黄家亭子<lb/>
山豁何時斷江平不肯流稍知花改岸始騐鳥隨舟結<lb/>
束多紅粉歡娯恨白頭非君愛人客晦日更添愁<lb/>
次句寫物甚工楊慎以為求工反拙不及李羣玉樂府<lb/>
及巴渝竹枝詞何乃妄加軒輊<lb/>
　　春逺<lb/>
<pb n="KR4h0148_WYG_035-14a"/>
肅肅花絮晚菲菲紅素輕日長唯鳥雀春逺獨柴荆<lb/>
數有闗中亂何曾劔外清故鄉歸不得地入亞夫營<lb/>
　黄生曰寫有景之景詩人類能之寫無景之景唯杜<lb/>
　獨擅塲此詩上半當想其虚中取意之妙<lb/>
　　百舌<lb/>
百舌來何處重重秪報春知音兼衆語整翮豈多身花<lb/>
密藏難見枝髙聽轉新過時如發口君側有讒人<lb/>
運古如巳出然亦露却色相<lb/>
<pb n="KR4h0148_WYG_035-14b"/>
　　地隅<lb/>
江漢山重阻風雲地一隅年年非故物處處是窮途喪<lb/>
亂秦公子悲涼楚大夫平生心已折行路日荒蕪<lb/>
　　游子<lb/>
巴蜀愁難語呉門興杳然九江春草外三峽暮帆前厭<lb/>
就成都卜休為吏部眠蓬萊如可到衰白問羣仙<lb/>
末句比也謂逺思蓬山者失之<lb/>
　　歸夢<lb/>
<pb n="KR4h0148_WYG_035-15a"/>
道路時通塞江山日寂寥偷生唯一老伐叛已三朝雨<lb/>
急青楓暮雲深黒水遥夢歸歸未得不用楚辭招<lb/>
極沈欝逸宕之妙<lb/>
　　滕王亭子<lb/>
君王臺榭枕巴山萬丈丹梯尚可攀春日鸎啼修竹裏<lb/>
仙家犬吠白雲間清江錦石傷心麗嫩蘂濃花滿目斑<lb/>
人到於今歌出牧來遊此地不知還<lb/>
　仇兆鰲曰末二句一氣讀下正刺其荒游非頌其遺澤也<lb/>
<pb n="KR4h0148_WYG_035-15b"/>
　　玉臺觀<hi>原注滕王造</hi>
中天積翠玉臺遥上帝髙居絳節朝遂有馮夷來擊皷<lb/>
始知嬴女善吹簫江光隠見黿鼉窟石勢參差烏鵲<lb/>
橋更肯紅顔生羽翼便應黄髪老漁樵<lb/>
純從空際形容穠郁之中彌見格力<lb/>
　　滕王亭子<lb/>
寂寞春山路君王不復行古牆猶竹色虚閣自松聲鳥<lb/>
雀荒村暮雲霞過客情尚思歌吹入千騎把霓旌<lb/>
<pb n="KR4h0148_WYG_035-16a"/>
　　渡江<lb/>
春江不可渡二月巳風濤舟楫欹斜疾魚龍偃卧髙渚<lb/>
花兼素錦汀草亂青袍戲問垂綸客悠悠見汝曹<lb/>
　　送韋郎司直歸成都<lb/>
竄身來蜀地同病得韋郎天下干戈滿江邊嵗月長别筵<lb/>
花欲暮春日鬢俱蒼為問南溪竹抽梢合過牆<hi>原注余草堂在成都西郭</hi>
　　將赴成都草堂途中有作先寄嚴鄭公<lb/>
得歸茅屋赴成都直為文翁再剖符但使閭閻還揖讓<lb/>
<pb n="KR4h0148_WYG_035-16b"/>
敢論松竹久荒蕪魚知丙穴由來美酒憶郫筒不用酤<lb/>
五馬舊曾諳小徑㡬回書札待潛夫<lb/>
處處青江帶白蘋故園猶得見殘春雪山斥候無兵馬<lb/>
錦里逢迎有主人休怪兒童延俗客不教鵝鴨惱比隣<lb/>
習池未覺風流盡況復荆州賞更新<lb/>
竹寒沙碧浣花溪菱刺藤梢咫尺迷過客徑湏愁出入<lb/>
居人不自解東西書籖藥裹封蛛網野店山橋送馬啼<lb/>
豈藉荒庭春草色先判一飲醉如泥<lb/>
<pb n="KR4h0148_WYG_035-17a"/>
錦官城西生事微烏皮几在還思歸昔去為憂亂兵入<lb/>
今來巳恐隣人非側身天地更懷古迴首風塵甘息機<lb/>
共説總戎雲鳥陣不妨遊子芰荷衣<lb/>
數詩情致委折骨肉停勻杜詩之最近人者末篇特用<lb/>
抝調節奏極佳<lb/>
　王士正曰不作竒語髙調而情致圓足遂開玉局劔<lb/>
　南門户<lb/>
　　别房太尉墓<lb/>
<pb n="KR4h0148_WYG_035-17b"/>
他鄉復行役駐馬别孤墳近涙無乾土低空有斷雲對<lb/>
碁陪謝傅把劔覔徐君唯見林花落鸎啼送客聞<lb/>
　李因篤曰有歎息此人去蕭條天地空之感<lb/>
　　自閬州領妻子却赴蜀山行三首<lb/>
汨汨避羣盜悠悠經十年不成向南國復作遊西川物<lb/>
役水虚照魂傷山寂然我生無倚著盡室畏途邊<lb/>
苦調竒語<lb/>
長林偃風色迴復意猶迷衫裛翠微潤馬銜青草嘶棧<lb/>
<pb n="KR4h0148_WYG_035-18a"/>
懸斜避石橋斷却尋溪何日千戈盡飄飄愧老妻<lb/>
行色遞隠見人烟時有無僕夫穿竹語稚子入雲呼轉<lb/>
石驚魑魅抨弓落狖鼯真供一笑樂似欲慰窮途<lb/>
　　山館<lb/>
南國晝多霧北風天正寒路危行木杪身逺宿雲端山<lb/>
鬼吹燈滅厨人語夜闌鷄鳴問前館世亂敢求安<lb/>
　　倚杖<lb/>
㸔花雖郭内倚杖即溪邊山縣早休市江橋春聚船狎<lb/>
<pb n="KR4h0148_WYG_035-18b"/>
鷗輕白浪歸雁喜青天物色兼生意淒凉憶去年<lb/>
　　登樓<lb/>
花近髙樓傷客心萬方多難此登臨錦江春色來天地<lb/>
玉壘浮雲變古今北極朝廷終不改西山㓂盜莫相侵<lb/>
可憐後主還祠廟日暮聊為梁甫吟<lb/>
律法甚細隠𠂻極厚不獨以雄渾髙濶之象陵轢千古<lb/>
　葉夢得曰七言律難於氣象雄渾句中有力而紆徐<lb/>
　不失言外之意自老杜錦江春色五更鼓角等句後<lb/>
<pb n="KR4h0148_WYG_035-19a"/>
　常恨無復繼者<lb/>
　申涵光曰北極西山二語可抵一篇王命論<lb/>
　　春歸<lb/>
苔逕臨江竹茅簷覆地花别來頻甲子倐忽又春華倚<lb/>
杖㸔孤石傾壺就淺沙逺鷗浮水靜輕燕受風斜世路<lb/>
雖多梗吾生亦有涯此身醒復醉乘興即為家<lb/>
　仇兆鰲曰螢雪叢説云老杜詩好下受字東坡尤愛<lb/>
　輕燕受風斜句以為燕迎風低飛乍前乍後却非受<lb/>
<pb n="KR4h0148_WYG_035-19b"/>
　字不能形容<lb/>
　楊徳周曰微風燕子斜正與此同㸔詠之不盡味之<lb/>
　有餘<lb/>
　　歸鴈<lb/>
東來萬里客亂定㡬年歸腸斷江城鴈髙髙正北飛<lb/>
自寫心事與王勃九日一絶正堪對照<lb/>
　　贈王二十四侍御契四十韻<lb/>
往往雖相見飄飄媿此身不闗輕紱冕俱是避風塵一<lb/>
<pb n="KR4h0148_WYG_035-20a"/>
别星橋夜三移斗柄春敗亡非赤壁奔走為黄巾子去<lb/>
何瀟灑余藏異隠淪書成無過鴈衣故有懸鶉恐懼行<lb/>
裝數伶俜卧疾頻曉鸎工迸淚秋月觧傷神㑹面嗟黎<lb/>
黒含悽話苦辛接輿還入楚王粲不歸秦錦里殘丹竈<lb/>
花溪得釣綸消中祗自惜晚起索誰親伏柱聞周史乘<lb/>
槎有漢臣鴛鴻不易狎龍虎未宜馴客則挂冠至交非<lb/>
傾葢新由來意氣合直取性情真浪跡同生死無心恥<lb/>
賤貧偶然存蔗芋幸各對松筠麤飯依他日窮愁怪此<lb/>
<pb n="KR4h0148_WYG_035-20b"/>
辰女長裁褐穏男大巻書匀漰口江如練蠶崖雪似銀<lb/>
名園當翠巘野棹沒青蘋屢喜王侯宅時邀江海人追<lb/>
隨不覺晚欵曲動彌旬但使芝蘭秀何煩棟宇隣山陽<lb/>
無俗物鄭驛正留賓出入並鞍馬光輝叅席珍重遊先<lb/>
主廟更厯少城闉石鏡通幽魄琴臺隠絳唇送終惟糞<lb/>
土結愛獨荆榛置酒髙林下觀碁積水濱區區甘累趼<lb/>
稍稍息勞筋網聚粘圓鯽絲繁煮細蓴長歌敲柳癭小<lb/>
睡凭藤輪農月湏知課田家敢忘勤浮生難去食良㑹<lb/>
<pb n="KR4h0148_WYG_035-21a"/>
惜清晨列國兵戈暗今王徳教淳要聞除猰㺄休作畫<lb/>
麒麟洗眼㸔輕薄虚懐任屈伸莫令膠漆地萬古重雷<lb/>
陳<lb/>
明淨整齊佳語霏霏如吐玉屑<lb/>
　張溍曰巻収舒放一一如意具有仙氣<lb/>
　　寄董卿嘉榮十韻<lb/>
聞道君牙帳防秋近赤霄下臨千雪嶺却背五䋲橋海<lb/>
内久戎服京師今晏朝犬羊曽爛漫宫闕尚蕭條猛將<lb/>
<pb n="KR4h0148_WYG_035-21b"/>
宜嘗膽龍泉必在腰黄圖遭汚辱月窟可焚燒㑹取干<lb/>
戈利無令斥候驕居然雙捕虜自是一嫖姚落日思輕<lb/>
騎髙天憶射雕雲臺畫形像皆為掃氛妖<lb/>
　　過故斛斯校書莊二首<hi>原注老儒艱難時病于庸蜀歎其沒後方授一官</hi>
此老巳云歿隣人嗟亦休竟無宣室召徒有茂陵求妻<lb/>
子寄他食園林非昔遊空堂繐帷在淅淅野風秋<lb/>
燕入非傍舎鷗歸秪故池斷橋無復板卧柳自生枝遂<lb/>
有山陽作多慚鮑叔知素交零落盡白首淚雙垂<lb/>
<pb n="KR4h0148_WYG_035-22a"/>
　黄生曰借古敘事處見筆之老寫景寓情處見筆之<lb/>
　靈二種筆法俱難到<lb/>
　朱鶴齡曰斛斯即斛斯六乃草堂之隣公所謂酒伴<lb/>
　者<lb/>
　　立秋雨院中有作<lb/>
山雲行絶塞大火復西流飛雨動華屋蕭蕭梁棟秋窮<lb/>
途愧知巳暮齒借前籌巳費清晨謁那成長者謀觧衣<lb/>
開北户髙枕對南樓樹濕風涼進江喧水氣浮禮寛心<lb/>
<pb n="KR4h0148_WYG_035-22b"/>
有適節爽病微瘳主將歸調鼎吾還訪舊丘<lb/>
三四殊有靈氣勝謝眺朔風吹飛雨蕭條江上來之句<lb/>
　　奉和嚴鄭公軍城早秋<lb/>
秋風嫋嫋動髙旌玉帳分弓射虜營巳収滴博雲間戍<lb/>
更奪蓬婆雪外城<lb/>
　　院中晚晴懷西郭茅舎<lb/>
幕府秋風日夜清澹雲疎雨過髙城葉心朱實㸔時落<lb/>
階面青苔先自生復有樓臺銜暮景不勞鐘皷報新晴<lb/>
<pb n="KR4h0148_WYG_035-23a"/>
浣花溪裏花饒笑肯信吾兼吏隠名<lb/>
　張璁曰此公有不樂於幕府者也明年正月遂行歸<lb/>
　草堂<lb/>
　　宿府<lb/>
清秋幕府井梧寒獨宿江城蠟炬殘永夜角聲悲自語<lb/>
中天月色好誰㸔風塵荏茸音書絶關塞蕭條行路難<lb/>
已忍伶俜十年事强移栖息一枝安<lb/>
多少心事於無聊中出之字字沉欝<lb/>
<pb n="KR4h0148_WYG_035-23b"/>
　　遣悶奉呈嚴公二十韻<lb/>
白水魚竿客清秋鶴髪翁胡為來幕下秪合在舟中黄<lb/>
巻真如律青袍也自公老妻憂坐痺幼女問頭風平地<lb/>
專欹倒分曹失異同禮甘衰力就義忝上官通疇昔論<lb/>
詩早光輝仗鉞雄寛容存性拙剪拂念途窮露裛思藤<lb/>
架烟霏想桂叢信然龜觸網直作鳥窺籠西嶺紆村北<lb/>
南江遶舎東竹皮寒舊翠椒實雨新紅浪簸船應坼杯<lb/>
乾甕即空藩籬生野徑斤斧任樵童束縳酬知巳蹉跎<lb/>
<pb n="KR4h0148_WYG_035-24a"/>
効小忠周防期稍稍太簡遂怱怱曉入朱扉啟昏歸畫<lb/>
角終不成尋别業未敢息微躬烏鵲愁銀漢駑駘怕錦<lb/>
幪㑹希全物色時放倚梧桐<lb/>
　黄生曰公與嚴武始終睽合之故具見此一首葢公<lb/>
　在蜀兩依嚴武其於公故舊之情不可謂不厚及居<lb/>
　幕中未免以禮數相拘又為同輩所譖此公所以不<lb/>
　堪其束縳往往寄之篇詠也<lb/>
　　送舎弟穎赴齊州<lb/>
<pb n="KR4h0148_WYG_035-24b"/>
岷嶺南蠻北徐關東海西此行何日到送汝萬行啼絶<lb/>
域惟髙枕清風獨杖藜危時暫相見衰白意都迷<lb/>
　　奉觀嚴鄭公㕔事岷山沲江畫圖十韻<hi>得忘字</hi>
沲水流中座岷山到此堂白波吹粉壁青嶂揷雕梁直<lb/>
訝杉松冷兼疑菱荇香雪雲虚㸃綴沙草得微茫嶺鴈<lb/>
隨毫末川蜺飲練光霏紅洲蘂亂拂黛石蘿長暗谷非<lb/>
關雨丹楓不為霜秋成𤣥圃外景物洞庭旁繪事功殊<lb/>
絶幽襟興激昻從來謝太傅丘壑道難忘<lb/>
<pb n="KR4h0148_WYG_035-25a"/>
甫心繫國家往往因題闌入今為嚴武題畫而不及此<lb/>
蓋志將逺引故語不旁及其詩精嚴流麗㸃睛在虚字<lb/>
讀者宜細玩之<lb/>
　胡夏客曰起聨莊重接聨精警収語穏足此最入格<lb/>
　之篇<lb/>
　仇兆鰲曰昔人論此詩為宋人詠畫之祖但其兮寫<lb/>
　山水亦本謝靈運過始寧堡詩杜用以詠畫更較詳<lb/>
　細精工耳<lb/>
<pb n="KR4h0148_WYG_035-25b"/>
　　正月三日歸溪上有作簡院内諸公<lb/>
野外堂依竹籬邊水向城蟻浮仍臘味鷗泛巳春聲藥<lb/>
許隣人斸書從稚子擎白頭趨幕府深覺負平生<lb/>
　王嗣奭曰自是𠂻語<lb/>
　　春日江村<lb/>
農務村村急春流岸岸深乾坤萬里眼時序百年心茅<lb/>
屋還堪賦桃源自可尋艱難賤生理飄泊到如今<lb/>
　李因篤曰頷聨十字縱横八極俯仰千秋有鳶飛魚<lb/>
<pb n="KR4h0148_WYG_035-26a"/>
　躍之意<lb/>
　　絶句<lb/>
兩箇黄鸝鳴翠柳一行白鷺上青天忩含西嶺千秋雪<lb/>
門泊東呉萬里船<lb/>
雖非正格自是絶唱近人以四句皆對為截律詩中四<lb/>
句是不知古人兩句一聨四句一絶也<lb/>
　　哭嚴僕射歸櫬<lb/>
素幔隨流水歸舟返舊京老親如宿昔部曲異平生風<lb/>
<pb n="KR4h0148_WYG_035-26b"/>
送蛟龍匣天長驃騎營一哀三峽暮遺後見君情<lb/>
　劉克莊曰老親如宿昔二句極其悽愴李義山過舊<lb/>
　府有寄諸掾詩云莫慿無鬼論終負托孤心猶有故<lb/>
　吏之情可以矯薄俗<lb/>
　　渝州候嚴六侍御不到先下峽<lb/>
聞道乗驄發沙邊待至今不知雲雨散虚費矩長吟山<lb/>
帶烏蠻濶江連白帝深船經一柱觀留眼共登臨<lb/>
　　禹廟<lb/>
<pb n="KR4h0148_WYG_035-27a"/>
禹廟空山裏秋風落日斜荒庭垂橘柚古屋畫龍蛇雲<lb/>
氣生虚壁江聲走白沙早知乘四載疏鑿控三巴<lb/>
龍蛇橘柚宋人亦知其用本事不知其妙在無迹極鏡<lb/>
花水月之趣學者悟此乃得使事三昧法<lb/>
　　題忠州龍興寺所居院壁<lb/>
忠州三峽内井邑聚雲根小市常争米孤城早閉門空<lb/>
㸔過客淚莫覔主人恩淹泊仍愁虎深居頼獨園<lb/>
　　旅夜書懷<lb/>
<pb n="KR4h0148_WYG_035-27b"/>
細草微風岸危檣獨夜舟星垂平野濶月湧大江流名<lb/>
豈文章著官應老病休飄飄何所似天地一沙鷗<lb/>
小市常争米孤城早閉門寫荒涼之景如在目前若此<lb/>
孤舟夜泊著語乃極雄傑當由真力彌滿耳李白山隨<lb/>
平野一聨語意暗合不分上下亦見大家才力天然相<lb/>
似<lb/>
　劉㑹孟曰等閒星月著一湧字夐覺不同<lb/>
　　十二月一日<lb/>
<pb n="KR4h0148_WYG_035-28a"/>
寒輕市上山烟碧日滿樓前江霧黄負鹽出井此谿女<lb/>
打皷發船何郡郎新亭舉目風景切茂陵著書消渴長<lb/>
春花不愁不爛漫楚客唯聽棹相將<lb/>
借抝調以遣懐鏘然可聴<lb/>
即㸔燕子入山扉豈有黄鸝厯翠微短短桃花臨水岸<lb/>
輕輕柳絮㸃人衣春來凖擬開懷久老去親知見面稀<lb/>
他日一盃難强進重嗟筋力故山違<lb/>
　朱鶴齡曰詩作於冬而有燕子黄鸝桃柳之句蓋逆<lb/>
<pb n="KR4h0148_WYG_035-28b"/>
　道其事所謂他日一盃難强進也<lb/>
　　長江二首<lb/>
衆水㑹涪萬瞿塘争一門朝宗人共挹盜賊爾誰尊孤<lb/>
石隠如馬髙蘿垂飲猿歸心異波浪何事即飛飜<lb/>
浩浩終不息乃知東極臨衆流歸海意萬國奉君心色<lb/>
借瀟湘濶聲驅灔澦深未辭添霧雨接上過衣襟<lb/>
　王嗣奭曰詩以長江命題乃寫其朝宗之性以警盜<lb/>
　賊之背主者兩章同意<lb/>
<pb n="KR4h0148_WYG_035-29a"/>
　王道俊曰江流之大不辭霧雨雨接江流而上過人<lb/>
　衣襟之間所謂波浪兼天者如此<lb/>
　通鑑永泰元年夏嚴武卒以郭英又代之漢州刺史<lb/>
　崔旰攻英乂英乂奔簡州為韓澄所殺楊子琳等起<lb/>
　兵討旰蜀中大亂<lb/>
　　承聞故房相公靈櫬自閬州啟殯歸𦵏東都有作<lb/>
　　二首<lb/>
逺聞房太尉歸𦵏陸渾山一徳興王後孤魂久客間孔<lb/>
<pb n="KR4h0148_WYG_035-29b"/>
明多故事安石竟崇班他日嘉陵涕仍霑楚水還<lb/>
丹旐飛飛日初傳發閬州風塵終不觧江漢忽同流劔<lb/>
動親身匣書歸故國樓盡哀知有處為客恐長休<lb/>
陳師道詩云丘園無起日江漢有東流為後人傳誦故<lb/>
當本於此詩<lb/>
　　懷錦水居止<lb/>
萬里橋西宅百花潭北莊層軒皆面水老樹飽經霜雪<lb/>
嶺界天白錦城曛日黄惜哉形勝地回首一茫茫<lb/>
<pb n="KR4h0148_WYG_035-30a"/>
　葛常之曰公作草堂經營上元之始斷手寶應之年<lb/>
　始終四載而其間往梓閬三年公詩所謂三年奔走<lb/>
　空皮骨也其起居寢處之興不足以償其經營往來<lb/>
　之勞可謂一世之羈人然自唐至今已數百載而草<lb/>
　堂之名與其山川草木皆因公詩以不朽矣<lb/>
　　子規<lb/>
峽裏雲安縣江樓翼瓦齊兩邊山木合終日子規啼眇<lb/>
眇春風見簫蕭夜色凄客愁那聽此故作傍人低<lb/>
<pb n="KR4h0148_WYG_035-30b"/>
　由涵光曰頷聨爽豁如弹丸脱手此太白雋語也<lb/>
　　立春<lb/>
春日春盤細生菜忽憶兩京梅發時盤出髙門行白玉<lb/>
菜傳纎手送青絲巫峽寒江那對眼杜陵逺客不勝悲<lb/>
此身未知歸定處呼兒覔紙一題詩<lb/>
俯拾即是純用本色讀者當得其自然之趣<lb/>
　　漫成一絶<lb/>
江月去人只數尺風燈照夜欲三更沙頭宿鷺聨拳靜<lb/>
<pb n="KR4h0148_WYG_035-31a"/>
船尾跳魚撥刺鳴<lb/>
　　老病<lb/>
老病巫山裏稽留楚客中藥殘他日裹花發去年叢夜<lb/>
足霑沙雨春多逆水風合分雙賜筆猶作一飄蓬<lb/>
　　南楚<lb/>
南楚青春異暄寒早早分無名江上草隨意嶺頭雲正<lb/>
月蜂相見非時鳥共聞杖藜妨躍馬不是故離羣<lb/>
寫出間曠之致如見沂水春風氣象昭明所云語時事<lb/>
<pb n="KR4h0148_WYG_035-31b"/>
則指而可想論懷抱則曠而且真杜老有之<lb/>
　　寄岑嘉州<hi>原注州據蜀江外</hi>
不見故人十年餘不道故人無素書願逢顔色關塞逺<lb/>
豈意岀守江城居外江三峽且相接斗酒新詩終日疎<lb/>
謝朓毎篇堪諷誦馮唐巳老聽吹嘘泊船秋夜經春草<lb/>
伏枕青楓限玉除眼前所寄選何物贈子雲安雙鯉魚<lb/>
脱去排比之迹絶無雕飾之痕何等風韻<lb/>
御選唐宋詩醇巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_085-1a"/>
欽定四庫全書<lb/>
御選唐宋詩醇巻四十一<lb/>
　　眉山蘇軾詩十<lb/>
　　同正輔表兄游白水山<lb/>
偉哉造物真豪縱攫土搏沙為此弄擘開翠峽走雲雷<lb/>
截破奔流作潭洞因隨化人履巨迹得與仙兄攝飛鞚<lb/>
曵杖不知巖谷深穿雲但覺衣裘重坐看驚鳥救霜葉<lb/>
知有老蛟蟠石甕金沙玉礫粲可數古鏡寶奩寒不動<lb/>
<pb n="KR4h0148_WYG_085-1b"/>
念兄獨立與世疎絶境難到惟我共永辭角上兩蠻觸<lb/>
一洗胸中九雲夢浮來山髙回望失武陵路絶無人送<lb/>
筠籃擷翠爪甲香素綆分碧銀缾凍歸路霏霏湯浴暗<lb/>
野堂活活神泉湧解衣浴此無垢人身輕可試雲間鳳<lb/>
直從瀑布發處寫到波平水静與前佛跡巖詩别是一<lb/>
般境象㳺跡不同詩亦隨異可知純唱髙蹤不由强索<lb/>
而得<lb/>
　　與正輔遊香積寺<lb/>
<pb n="KR4h0148_WYG_085-2a"/>
越山少松竹常苦野火厄此峰獨蒼然感荷佛祖力茯<lb/>
苓無人採千嵗化琥珀幽光發中夜見者惟木客我豈<lb/>
無長鑱真贗苦難識靈苖與毒草疑似在毫髪把玩竟<lb/>
不食棄置長太息山僧類有道辛苦嘗谷汲我慙作機<lb/>
舂鑿破混沌穴幽尋恐不繼書板記嵗月<lb/>
真贗疑似之難辨偶借採藥以發長歎其感人者㣲矣<lb/>
　　次韻正輔同遊白水山<lb/>
祗知楚越為天涯不知肝膽非一家此身如綫自縈繞<lb/>
<pb n="KR4h0148_WYG_085-2b"/>
左旋右轉隨繅車誤抛山林入朝市平地咫尺千褒斜<lb/>
欲從稚川隠羅浮先與靈運開永嘉首參虞舜欵韶石<lb/>
次謁六祖登南華仙山一見五色羽雪樹兩摘南枝花<lb/>
赤魚白蟹箸屢下黄柑緑橘籩常加糖霜不待蜀客寄<lb/>
荔支莫信閩人誇恣傾白蜜收五稜細斸黄土栽三椏<lb/>
<hi>自注正輔分人参歸種韶陽來詩本用䃁字惠州無書不見此字所出故且從木奉和</hi>朱明洞裏<lb/>
得靈草翩然放杖凌蒼霞豈無軒車駕熟鹿亦有鼓吹<lb/>
號寒蛙仙人勸酒不用勺石上自有樽罍窪徑從此路<lb/>
<pb n="KR4h0148_WYG_085-3a"/>
朝玉闕千里莫遣毫釐差故人日夜望我歸相迎欲到<lb/>
長風沙豈知乗槎天女側獨倚雲機看織紗世間誰似<lb/>
老兄弟篤愛不復相疵瑕相擕行到水窮處庶幾一見<lb/>
留子嗟千年枸杞嘗夜吠無數草棘工藏遮但令凡心<lb/>
一洗濯神人仙藥不我遐山中歸來萬想滅豈復回顧<lb/>
雙雲鴉<lb/>
離却白水别作虛空縹緲之想層巒叠浪興㑹淋漓屈<lb/>
子逺逰之遺也<lb/>
<pb n="KR4h0148_WYG_085-3b"/>
　李必恒曰雙雲鴉似指失偶事先生前迎正輔詩有<lb/>
　萬里倘同歸兩鰥當對耰之句自注某喪婦已三年<lb/>
　矣正輔近亦有亡嫂之戚故云洗濯凡心及萬想滅<lb/>
　二語可見雲鴉即所云雲鬟鴉鬢矣<lb/>
　　章質夫送酒六壺書至而酒不達戱作小詩問之<lb/>
白衣送酒舞淵明急掃風軒洗破觥豈意青州六從事<lb/>
化為烏有一先生空煩左手持新蟹漫繞東籬嗅落英<lb/>
南海使君今北海定分百榼餉春耕<lb/>
<pb n="KR4h0148_WYG_085-4a"/>
青州烏有偶然拈作對偶集中尚有以通印子魚對披<lb/>
綿黄雀以日斜庚子對嵗在己辰並為宋詩人所稱其<lb/>
實軾詩卓絶處不盡在此<lb/>
　復齋漫録曰文之所以貴對偶者謂出於自然非假<lb/>
　於牽强也王禹玉元豐間以錢二萬酒十壺餉吕夢<lb/>
　得夢得作啟謝之有白水真人青州從事禹玉歎賞<lb/>
　為其切題至若東坡得章質夫書遺酒六瓶書至而<lb/>
　酒亡因寄詩云豈意青州六從事化為烏有一先生<lb/>
<pb n="KR4h0148_WYG_085-4b"/>
　二句渾然一意絶無斧鑿痕更覺有功<lb/>
　詩人玉屑曰天下未嘗無對東坡以章質夫寄酒不<lb/>
　至作詩云豈意青州六從事化為烏有一先生或以<lb/>
　緑研寄楊誠齋為人以柏木簡換去誠齋用此意作<lb/>
　詩謝云如何緑玉含風面化作青銅溜雨枝二事可<lb/>
　為竒對亦善用坡詩也<lb/>
　　雨後行菜<lb/>
夢回聞雨聲喜我菜甲長平明江路濕並岸飛兩槳天<lb/>
<pb n="KR4h0148_WYG_085-5a"/>
公真富有乳膏瀉黄壌霜根一蕃滋風葉漸俯仰未任<lb/>
筐筥載已作盃盤想艱難生理窄一味敢專饗小摘飯<lb/>
山僧清安寄真賞芥藍如菌蕈脆美牙頰響白菘類羔<lb/>
豚冐土出蹯掌誰能視火候小竈當自養<lb/>
質而實綺癯而實腴得陶公田園諸詩神髓<lb/>
　　殘臘獨出二首<hi>録一首</hi>
江邊有㣲行詰曲背城市平湖春草合步到栖禪寺堂<lb/>
空不見人老稚掩闗睡所營在一食食已寜復事客來<lb/>
<pb n="KR4h0148_WYG_085-5b"/>
豈無得施予静掃地風松獨不静道我作鼓吹<lb/>
通首酷寫静境結云風松獨不静此是反托之法元微<lb/>
窅奥妙處可尋<lb/>
　容齋三筆曰東坡初赴惠州過峽山寺不值主人故<lb/>
　其詩云山僧本幽獨乞食况未還雲碓水自舂松門<lb/>
　風為闗石泉解娱客琴筑鳴空山既至惠州殘臘獨<lb/>
　出至栖禪寺亦不逢一僧故其詩云江邉有微行詰<lb/>
　曲背城市平湖春草合步到栖禪寺堂空不見人老<lb/>
<pb n="KR4h0148_WYG_085-6a"/>
　稚掩闗睡後在儋耳作觀碁詩記游廬山白鶴觀觀<lb/>
　中人皆闔戸晝寢獨聞碁聲云我時獨游不逢一士<lb/>
　誰歟碁者戸外屨二不聞人聲時聞落子其寂寞冷<lb/>
　落之味可以想見句語之妙一至於此<lb/>
　　新年五首<hi>録一首</hi>
曉雨暗人日春愁連上元水生挑菜渚煙濕落梅村小<lb/>
市人歸盡孤舟鶴踏翻猶堪慰寂寞漁火亂黄昏<lb/>
　　次韻髙要令劉湜峽山寺見寄<lb/>
<pb n="KR4h0148_WYG_085-6b"/>
新聞妙無多舊學閒可束猶當隐季主未遽逃梅福空<lb/>
腸吐餘思静似蠶綴族寸田結初果秀若銅生緑荆棘<lb/>
掃誠盡梨棗憂不熟髙人寜鑄金下士乃服玉君看嶺<lb/>
嶠隘我欲巾笥蓄曽攀羅浮頂亦到朱明谷旋觀真歴<lb/>
瑰歸卧甘破屋故人老猶仕世味薄如縠偶從越女笑<lb/>
不怕蠻江浴驚聞尺書到喜有新詩辱應憐五管客曽<lb/>
作八州督骨銷讒口鑠膽破獄吏酷隴雲不易寄江月<lb/>
乃可掬遥知清逺寺不稱空明腹蹇驢歩武碎短瑟絃<lb/>
<pb n="KR4h0148_WYG_085-7a"/>
柱促仰看泉落佩俯聼石響轂千峰瀉清駛一往無回<lb/>
躅狂雷失晤語過電不容目要知僧長飢正坐山少肉<lb/>
人間無南北蝸角空出縮仇池九十九<hi>自注仇池有九十九泉余嘗夢</hi>
<hi>至有詩</hi>嵩少三十六<hi>自注子由近買田陽翟北望嵩少甚近</hi>天人同一夢仙<lb/>
凡無兩録陋邦真可老生理亦麤足便回爇天熖長作<lb/>
照海燭<hi>自注黄魯直寄詩云蓮花合裏一寸燭牝馬海中燒百川魯直盖迎有得也</hi>
雋語清談引人入勝而竟體裁對絶不見排比之迹故<lb/>
由筆妙　應憐五管客曽作八州督二句宋援則引莊<lb/>
<pb n="KR4h0148_WYG_085-7b"/>
子上有五管之説李原則引韓詩五管編歴之句王注<lb/>
兼採而並録之古人之虛𠂻如此援説誠為未當李必<lb/>
恒補注是李原而非宋援可也其所作王注正偽直斥<lb/>
王注為杜撰是沒其實矣至曽作八州督句李原但引<lb/>
晋書只能解釋字面此則補注得之然觀軾賀子由生<lb/>
第四孫詩結云早謀二頃田莫待八州督有自注云吾<lb/>
前後典八州此乃八州督三字之確注補注但引八州<lb/>
憐我往來頻之句猶未為得也<lb/>
<pb n="KR4h0148_WYG_085-8a"/>
　　惠州近城數小山類蜀道春與進士許毅野步㑹<lb/>
　　意處飲之且醉作詩以記適參寥專使欲歸使持<lb/>
　　此以示西湖之上諸友庶使知余未嘗一日忘湖<lb/>
　　山也<lb/>
夕陽飛絮亂平蕪萬里春前一酒壺鐵化雙魚沉逺素<lb/>
劍分二嶺隔中區花曽識面香仍好鳥不知名聲自呼<lb/>
夢想平生消未盡滿林烟月到西湖<lb/>
渥采流熹觸物圓覽夢想之切洋溢於詞端<lb/>
<pb n="KR4h0148_WYG_085-8b"/>
　冷齋夜話曰韓子蒼曰丁晋公海外詩云草解忘憂<lb/>
　憂底事花名含笑笑何人世以為工及讀東坡詩云<lb/>
　花曽識面香仍好鳥不知名聲自呼便覺才力相去<lb/>
　逺矣<lb/>
　風月堂詩話曰東坡南遷參寥居西湖智果院交逰<lb/>
　無復曩時之盛作湖上絶句云去嵗春風上苑行爛<lb/>
　窺紅紫厭平生而今眼底無姚魏浪蘂浮花嬾問名<lb/>
　城隈野水緑逶迤裊裊輕舟掠岸過欲採芸蘭無覔<lb/>
<pb n="KR4h0148_WYG_085-9a"/>
　處野花汀草占春多詩既出遂坐譏刺得罪返初服<lb/>
　軾惠州答參寥書曰専人逺來辱手書并示近詩如<lb/>
　獲一笑之樂數日喜慰忘味也某到貶所半年凡百<lb/>
　粗適更不能細説大畧祗似靈隐天竺和尚退院後<lb/>
　却在一箇小村院子折足鐺中罨糙米飯喫便過一<lb/>
　生也得<lb/>
　　食荔支二首<hi>録一首</hi>
羅浮山下四時春盧橘楊梅次第新日啖荔支三百顆<lb/>
<pb n="KR4h0148_WYG_085-9b"/>
不辭長作嶺南人<lb/>
　　遷居<hi>并引</hi>
　吾紹聖元年十月十二日至惠州寓合江樓是月十<lb/>
　八日遷於嘉祐寺二年三月十九日復遷於合江樓<lb/>
　三年四月二十日復歸於嘉祐寺時方卜築白鶴峰<lb/>
　之上新居成庶幾其少安乎<lb/>
前年家水東回首夕陽麗去年家水西溼面風雨細東<lb/>
西兩無擇縁盡我輙逝今年復東徙舊館聊一憩已買<lb/>
<pb n="KR4h0148_WYG_085-10a"/>
白鶴峰規作終老計長江在北戸雪浪舞吾砌青山滿<lb/>
墻頭䰀鬌幾雲髻雖慚抱朴子金鼎陋蟬蜕猶賢栁栁<lb/>
州廟俎薦丹荔吾生本無待俯仰了此世念念自成劫<lb/>
塵塵各有際下觀生物息相吹等蛟蚋<lb/>
栁州貶謫詩多憂鬱凄楚之音軾嘗評其南磵中詩引<lb/>
老杜云王侯與螻蟻同盡隨丘墟儀曹何憂之深也若<lb/>
惠州諸作無不寛然有餘地此其所得深矣<lb/>
　軾和陶集曰去嵗三月自水東嘉祐寺遷合江樓迨<lb/>
<pb n="KR4h0148_WYG_085-10b"/>
　今一年多病鮮歡頗懐水東之樂得歸善縣後隙地<lb/>
　數畝父老云此古白鶴觀也意欣然欲居之　白鶴<lb/>
　峰新居成自嘉祐寺遷入詠淵明時運詩云斯晨斯<lb/>
　夕言息其廬似為余發也<lb/>
　　兩橋詩<hi>并引</hi>
　惠州之東江谿合流有橋多廢壊以小舟渡羅浮道<lb/>
　士鄧守安始作浮橋以四十舟為二十舫鐵鎻石矴<lb/>
　隨水漲落榜曰東新橋州西豐湖上有長橋屢作屢<lb/>
<pb n="KR4h0148_WYG_085-11a"/>
　壊栖禪院僧希固築進兩岸為飛樓九間盡用石鹽<lb/>
　木堅若鐵石榜曰西新橋皆以紹聖三年六月畢工<lb/>
　作二詩落之<lb/>
　　　東新橋<lb/>
羣鯨貫鐵索背負横空霓首摇翻雪江尾挿崩雲谿機<lb/>
牙任信縮漲落隨髙低轆轤巻巨索青蛟挂長堤奔舟<lb/>
免狂觸脫筏防撞擠一橋何足云讙傳廣東西父老有<lb/>
不識喜笑争攀躋魚龍亦驚逃雷雹生馬蹏嗟此病渉<lb/>
<pb n="KR4h0148_WYG_085-11b"/>
久公私困留稽姦民食此險出沒生鳬鷖似賣失船壺<lb/>
如去登樓梯不知百年來幾人隕沙泥豈知濤瀾上安<lb/>
若堂與閨往來無晨夜醉病休扶擕使君飲我言妙割<lb/>
無牛雞不云二子勞歎我捐腰犀<hi>自注二士造橋予嘗助施犀帶</hi>我亦<lb/>
夀使君一言聽扶藜常當修未壊勿使後噬臍<lb/>
先寫浮橋之狀次言橋成之利而以常當修未壊終之<lb/>
驚采絶艶直是為浮橋作賛頌前賢詩中無此倔竒<lb/>
　　　西新橋<lb/>
<pb n="KR4h0148_WYG_085-12a"/>
昔橋木千柱挂湖如㫁霓浮梁䧟積淖破板隨奔谿笑<lb/>
看逺岸沒坐覺孤城低聊因三農隙稍進百步隄炎州<lb/>
無堅植潦水輕推擠千年誰在者鐵柱羅浮西獨有石<lb/>
鹽木白螘不敢躋似開銅駝峰如鑿鐵馬蹏岌岌類鞭<lb/>
石山川非㑹稽嗟我久閣筆不書紙尾鷖蕭然無尺箠<lb/>
欲構飛空梯百夫下一杙椓此百尺泥<hi>自注橋柱石磉之下皆有堅木</hi>
<hi>椓入泥中丈餘謂之頂樁</hi>探囊賴故侯寶錢出金閨<hi>自注子由之婦史頃入内得賜</hi>
<hi>黄金錢數十以助施</hi>父老喜雲集簞壺無空擕三日飲不散殺盡<lb/>
<pb n="KR4h0148_WYG_085-12b"/>
西村雞似聞百嵗前海近湖有犀<hi>自注橋下舊名鰐湖蓋嘗有鮫鰐之類</hi>
那知陵谷變枯瀆生茭藜後來勿忘今冬涉水過臍<lb/>
序記事跡與東橋體格不同而波瀾意度曲折恣肆獨<lb/>
以和韻顯其竒<lb/>
　　白鶴峰新居欲成夜過西鄰翟秀才二首<lb/>
林行婆家初閉戸翟夫子舍尚留關連娟缺月黄昏後<lb/>
縹緲新居紫翠間繫悶豈無羅帶水割愁還有劍鋩山<lb/>
<hi>自注韓退之云水作青羅帶山如碧玉篸栁子厚云海上炎峰若劍鋩秋來處處割愁腸皆嶺南詩也</hi>中<lb/>
<pb n="KR4h0148_WYG_085-13a"/>
原北望無歸日鄰火村舂自徃還<lb/>
甕間畢卓防偷酒壁後匡衡不㸃燈待鑿平江百尺井<lb/>
要分清署一壺氷佐卿恐是歸來鶴次律寧非過去僧<lb/>
他日莫尋王粲宅夢中來徃本何曽<lb/>
首作兀傲鮮妍揮毫卓犖次作以意貫串故役事繁而<lb/>
思不隔不善學之不轉成㸃鬼簿耶<lb/>
　石林詩話曰詩篇當有操縱不可拘用一律蘇子瞻<lb/>
　詩林行婆家初閉戸翟夫子舍尚留闗始讀殆不可<lb/>
<pb n="KR4h0148_WYG_085-13b"/>
　測其意盖下有連娟缺月四句則入頭不怕放行寜<lb/>
　傷初拙也<lb/>
　　縱筆<lb/>
白頭蕭散滿霜風小閣藤牀寄病容報道先生春睡美<lb/>
道人輕打五更鐘<lb/>
　王十朋曰按此詩執政聞而怒之再貶儋耳<lb/>
　　種茶<lb/>
松間旅生茶已與松俱瘦茨棘尚未容䝉翳争交構天<lb/>
<pb n="KR4h0148_WYG_085-14a"/>
公所遺棄百嵗仍稚㓜紫笋雖不長孤根乃獨夀移栽<lb/>
白鶴嶺土軟春雨後彌旬得連隂似許晚遂茂能忘流<lb/>
轉苦戢戢出鳥咮未任供臼磨且可資摘嗅千團輸大<lb/>
官百餅衒私鬬何如此一啜有味出吾囿<lb/>
茶根移種經雨而生謫居殆用自况故曰天公所遺棄<lb/>
曰能忘流轉苦詞㫖了然可見<lb/>
　　白鶴山新居鑿井四十尺遇磐石石盡乃得泉<lb/>
海國困蒸溽新居利髙寒以彼陟降勞易此寢處乾但<lb/>
<pb n="KR4h0148_WYG_085-14b"/>
苦江路峻常慙汲腰酸矻矻煩四夫磽磽斵層巒彌旬<lb/>
得尋丈下有青石磐終日但迸火何時見飛瀾豐我粲<lb/>
與醪利汝椎與鑽山石有時盡我意殊未䦨今朝僮僕<lb/>
喜黄土復可摶晨瓶得雪乳莫甕停氷湍我生類如此<lb/>
何適不艱難一勺亦天賜曲肱有餘歡<lb/>
艱難二字為通首㸃睛處借題抒寫奥美無窮<lb/>
　　三月二十九日二首<lb/>
南嶺過雲開紫翠北江飛雨送淒凉酒醒夢回春盡日<lb/>
<pb n="KR4h0148_WYG_085-15a"/>
閉門隠几坐燒香<lb/>
門外橘花猶的皪墻頭荔子已斕斑樹暗草深人静處<lb/>
捲簾欹枕卧看山<lb/>
　　吾謫海南子由雷州被命即行了不相知至梧廼<lb/>
　　聞尚在藤也旦夕當追及作此詩示之<lb/>
九疑聨緜屬衡湘蒼梧獨在天一方孤城吹角烟樹裏<lb/>
落日未落江蒼茫幽人拊枕坐歎息我行忽至舜所藏<lb/>
江邊父老能説子白湏紅頰如君長莫嫌瓊雷隔雲海<lb/>
<pb n="KR4h0148_WYG_085-15b"/>
聖恩尚許遥相望平生學道真實意豈與窮達俱存亡<lb/>
天其以我為箕子要使此意留要荒他年誰作輿地志<lb/>
海南萬古真吾鄉<lb/>
水天景色離合情懐極排解乃極沉痛<lb/>
　鶴林玉露曰子瞻謫儋州子由謫雷州皆章惇取其<lb/>
　字之偏傍而謔之當時有術士曰儋字從立人子瞻<lb/>
　其北歸乎雷字雨在田上承天之澤子由其未艾乎<lb/>
　後皆驗<lb/>
<pb n="KR4h0148_WYG_085-16a"/>
　　行瓊儋間肩輿坐睡夢中得句云千山動鱗甲萬<lb/>
　　谷酣笙鐘覺而遇清風急雨戱作此數句<lb/>
四州環一島百洞蟠其中我行西北隅如渡月半弓登<lb/>
髙望中原但見積水空此生當安歸四顧真途窮眇觀<lb/>
大瀛海坐詠談天翁茫茫太倉中一米誰雌雄幽懐忽<lb/>
破散永嘯來天風千山動鱗甲萬谷酣笙鐘安知非羣<lb/>
仙鈞天宴未終喜我歸有期舉酒屬青童急雨豈無意<lb/>
催詩走羣龍夢雲忽變色笑電亦改容應怪東坡老顔<lb/>
<pb n="KR4h0148_WYG_085-16b"/>
衰語徒工久矣此妙聲不聞蓬萊宫<lb/>
行荒逺僻陋之地作騎龍弄鳳之思一氣浩歌而出天<lb/>
風浪浪海山蒼蒼足當司空圖豪放二字<lb/>
　苕溪漁隠叢話曰幽懐忽破散四句盖風來則千山<lb/>
　草木俱動如動鱗甲萬谷號呼有聲如酣笙鏞耳<lb/>
　　次前韻寄子由<lb/>
我少即多難邅回一生中百年不易滿寸寸彎强弓老<lb/>
矣復何言榮辱今兩空泥洹尚一路<hi>自注古語云十方薄伽梵一路湼槃</hi>
<pb n="KR4h0148_WYG_085-17a"/>
<hi>門梵語泥洹此云湼槃</hi>所向餘皆窮似聞崆峒西仇池迎此翁胡<lb/>
為通南海復駕垂天雄下視九萬里浩浩皆積風回望<lb/>
古合州屬此琉璃鐘離别何足道我生豈有終渡海十<lb/>
年歸方鏡照兩童還鄉亦何有暫假壺公龍峩眉向我<lb/>
笑錦水為君容天人巧相勝不獨數子工指㸃昔逰處<lb/>
蒿萊生故宫<lb/>
其胸次實為天空海濶非是無聊解免之詞<lb/>
　　遷居之夕聞鄰舍兒誦書欣然而作<lb/>
<pb n="KR4h0148_WYG_085-17b"/>
幽居亂鼃黽生理半人禽跫然已可喜况聞弦誦音兒<lb/>
聲自圓美誰家兩青衿且欣集齊咻未敢笑越吟九齡<lb/>
起韶石姜子家日南吾道無南北安知不生今海濶尚<lb/>
挂斗天髙欲横參荆榛短墻缺燈火破屋深引書與相<lb/>
和置酒仍獨斟可以侑我醉琅然如玉琴<lb/>
謫居荒陋聞誦讀而欣然乃是恒情所同最愛海濶數<lb/>
句寫出一時情景别具興㑹文彩欲飛<lb/>
　　觀棊<lb/>
<pb n="KR4h0148_WYG_085-18a"/>
　予素不解棊嘗獨㳺廬山白鶴觀觀中人皆闔戸晝<lb/>
　寢獨聞棊聲於古松流水之間意欣然喜之自爾欲<lb/>
　學然終不解也兒子過廼麤能者儋守張中日從之<lb/>
　戲予亦隅坐竟日不以為厭也<lb/>
五老峰前白鶴遺趾長松䕃庭風日清美我時獨㳺不<lb/>
逢一士誰歟棊者戸外屨二不聞人聲時聞落子紋枰<lb/>
坐對誰究此味空鉤意釣豈在魴鯉小兒近道剝啄信<lb/>
指勝固欣然敗亦可喜優哉㳺哉聊復爾耳<lb/>
<pb n="KR4h0148_WYG_085-18b"/>
軾嘗論司空圖棊聲花院閉幡影石幢髙之句以為吾<lb/>
嘗獨入白鶴觀松隂滿地不見一人惟聞棊聲然後知<lb/>
此句之工但恨其寒儉有僧態數語可謂定評矣此四<lb/>
言一章則甚似規橅二十四品之文者清幽静妙真得<lb/>
味外之味然何嘗帶一毫寒儉氣耶<lb/>
　深雪偶談日四言自韋孟司馬遷相如班固束晳陶<lb/>
　潛韓愈栁宗元梅堯臣歐陽修王安石蘇軾工拙畧<lb/>
　見嘗怪五言而上世人往往極其才之所至而四言<lb/>
<pb n="KR4h0148_WYG_085-19a"/>
　雖文詞鉅伯輙不能工水心有是言矣劉潛夫亦以<lb/>
　四言尤難三百五篇在前之故余思四言如律以三<lb/>
　百五篇則韋氏為工世殊體異後之銘詩莫非四言<lb/>
　也安石以上諸公未暇深論如蘇公所撰范蜀公誌<lb/>
　銘余毎展巻輙為擊節在儋耳作觀碁詩其寂寒冷<lb/>
　落之味可以想見坡公四言於古近體中句語無適<lb/>
　而不髙妙也<lb/>
　困學紀聞曰觀碁詩誰歟碁者用檀弓文法<lb/>
<pb n="KR4h0148_WYG_085-19b"/>
　苕溪漁隐叢話曰夢得觀碁歌云初疑磊落曙天星<lb/>
　次見搏擊三秋兵雁行布陣衆未曉虎穴得子人皆<lb/>
　驚余嘗愛此數語能摹寫奕碁之趣夢得必髙於手<lb/>
　談也至東坡觀碁則云勝固可欣敗亦可喜優哉㳺哉<lb/>
　聊復爾耳盖東坡素不解碁不究此味也<lb/>
　　糴米<lb/>
糴米買束薪百物資之市不緣耕樵得飽食殊少味再<lb/>
拜請邦君願受一㕓地知非笑昨夢食力勉内愧春秧<lb/>
<pb n="KR4h0148_WYG_085-20a"/>
幾時花夏稗忽已穟悵焉撫耒耜誰復識此意<lb/>
此與陶潛詩云田家豈不苦弗獲辭此難四體誠乃疲<lb/>
庶無異患干同為學道有得之語<lb/>
　　擷菜<hi>并引</hi>
　吾借王參軍地種菜不及半畝而吾與過子終年飽<lb/>
　菜夜半飲醉無以解酒輙擷菜煮之味含土膏氣飽<lb/>
　風露雖粱肉不能及也人生湏底物而更貪耶乃作<lb/>
　四句<lb/>
<pb n="KR4h0148_WYG_085-20b"/>
秋來霜露滿東園蘆菔生兒芥有孫我與何曽同一飽<lb/>
不知何苦食雞豚<lb/>
見到之言不嫌直遂<lb/>
　　次韻子由月季花再生<lb/>
幽芳本長春暫瘁如蝕月且當付造物未易料枯枿也<lb/>
知宿根深便作紫笋茁乗時出婉娩為我暖栗烈先生<lb/>
蚤貴重廟論推英拔而今城東𤓰不記召南茇陋居有<lb/>
逺寄小圃無濶躡還為久處計坐待行年匝<hi>自注子由明年六十</hi>
<pb n="KR4h0148_WYG_085-21a"/>
臘果綴梅枝春杯浮竹葉誰言一萌動已覺萬木活聊<lb/>
將玉蘂新<hi>自注世謂此玫瑰花也</hi>揷向綸巾折<lb/>
誰言一萌動二語覺春風太和自在襟抱間<lb/>
　　次韻子由浴罷<lb/>
理髪千梳浄風晞勝湯沐閉息萬竅通霧散名乾浴頽<lb/>
然語黙䘮静見天地復時令具薪水漫欲濯腰腹陶匠<lb/>
不可求盆斛何由足<hi>自注海南無浴器故常乾浴而已</hi>老鷄卧糞土振<lb/>
羽雙瞑目倦馬𩥇風沙奮鬛一噴玉垢浄各殊性快愜<lb/>
<pb n="KR4h0148_WYG_085-21b"/>
聊自沃雲母透蜀紗琉璃瑩蘄竹稍能夢中覺漸使生<lb/>
處熟楞嚴在牀頭妙偈時仰讀反流歸照性獨立遺所<lb/>
矚未知仰山禪已就季主卜安心㑹自得助長毋相督<lb/>
觸處圓通了無罣礙<lb/>
　　十二月十七日夜坐達曉寄子由<lb/>
燈燼不挑垂暗蘂爐灰重撥尚餘薫清風欲發鴉翻樹<lb/>
缺月初升犬吠雲閉眼此心新活計隨身孤影舊知聞<lb/>
雷州别乗應危坐跨海幽光與子分<lb/>
<pb n="KR4h0148_WYG_085-22a"/>
凄寂之境寫得雞犬皆仙超然元著<lb/>
　　子由生日<lb/>
上天不難知好惡與我一方其未定間人力破隂隲小<lb/>
忍待其定報應真可必季氏生而仁觀過見其實端如<lb/>
栁下惠焉往不三黜天有時而定夀考未易畢兒孫七<lb/>
男子<hi>自注子由三子四孫</hi>次第皆逢吉遥知設羅門獨掩懸罄室<lb/>
回思十年事無愧篋中筆但願白髪兄年年作生日<lb/>
語語朴摯祝頌乃弟之體故當如是<lb/>
<pb n="KR4h0148_WYG_085-22b"/>
　　以黄子木拄杖為子由生日之夀<lb/>
靈夀扶孔光菊潭飲伯始雖云閒草木豈樂䝉此耻一<lb/>
時偶收用千載相瘢疻海南無嘉植野果名黄子堅瘦<lb/>
多節目天材任操倚嗟我始剪裁世用或緣此貴從老<lb/>
夫手往配先生儿相從歸故山不愧仙人杞<hi>自注本革枸杞一名</hi>
<hi>仙人杖</hi>
從老夫手配先生几嗟余寡兄弟四海一子由此語老<lb/>
而益信<lb/>
<pb n="KR4h0148_WYG_085-23a"/>
　　儋耳<lb/>
霹靂收威莫雨開獨憑欄檻倚崔嵬垂天雌霓雲端下<lb/>
快意雄風海上來野老已歌豐嵗語除書欲放逐臣回<lb/>
殘年飽飯東坡老一壑能專萬事灰<lb/>
崷崪雄姿經挫折而不稍損抑養浩然之氣於此見其<lb/>
心聲<lb/>
　蘇轍曰東坡居士謫居儋耳寘家羅浮之下獨與㓜<lb/>
　子過負擔渡海葺茅竹而居之日㗖藷芋而華屋玉<lb/>
<pb n="KR4h0148_WYG_085-23b"/>
　食之念不存於胸中平生無所嗜好以圖史為園囿<lb/>
　文章為鼓吹至是亦皆罷去猶獨喜為詩精深華妙<lb/>
　不見老人衰憊之氣<lb/>
　馮景曰唐書吴武陵與孟簡書云雷砰電射天怒也<lb/>
　不能終朝栁宗元之貶已十二年矣聖人在上安有<lb/>
　畢世而怒人臣耶公起句暗用其意<lb/>
　　新居<lb/>
朝陽入北林竹樹散疎影短籬尋丈間寄我無窮境舊<lb/>
<pb n="KR4h0148_WYG_085-24a"/>
居無一席逐客猶遭屏結茅得兹地翳翳村巷永數朝<lb/>
風雨凉畦菊發新頴俯仰可卒嵗何必謀二頃<lb/>
幸得一㕓蕭條髙寄仁智所樂不勝娱衷散賞非夫澄<lb/>
懐觀道曷克有此<lb/>
　軾答程全父推官書曰初至僦官屋數椽近復遭迫<lb/>
　逐不免買地結茅僅免露處而嚢為一空困厄之中<lb/>
　何所不有置之不足道聊為一笑而已<lb/>
　施元之曰東坡至儋耳軍使張中請館於行衙又别<lb/>
<pb n="KR4h0148_WYG_085-24b"/>
　餙官舍為安居計朝廷命湖南提舉常平董必者察<lb/>
　訪廣西遣使臣過海逐出之中坐黜死雷州監司悉<lb/>
　鐫秩遂買地築室為屋五間潮人王介石為客於儋<lb/>
　躬泥水之役其勞甚於家𨽻故詩有逐客猶遭屏句<lb/>
　　倦夜<lb/>
倦枕厭長夜小牕終未明孤村一犬吠殘月幾人行衰<lb/>
鬢久已白旅懐空自清荒園有絡緯虛織竟何成<lb/>
虛廓寂寥具臻妙境<lb/>
<pb n="KR4h0148_WYG_085-25a"/>
　　縱筆三首<hi>録一首</hi>
寂寂東坡一病翁白湏蕭散滿霜風小兒誤喜朱顔在<lb/>
一笑那知是酒紅<lb/>
　容齋五筆曰樂天詩云醉貌如霜葉雖紅不是春坡<lb/>
　則曰小兒誤喜朱顔在一笑那知是酒紅采舊公案<lb/>
　而機杼一新前無古人於是為至<lb/>
　　貧家浄掃地<lb/>
貧家浄掃地貧女好梳頭下士晚聞道聊以拙自修扣<lb/>
<pb n="KR4h0148_WYG_085-25b"/>
門有佳客一飯相邀留春炊勿草草此客未易媮慎勿<lb/>
用勞薪感我如薫蕕徳人抱衡石銖黍安可庾<lb/>
起二語瞥空而入是詩家興體<lb/>
　　庚辰嵗人日作時聞黄河已復北流老臣舊數論<lb/>
　　此今斯言乃騐二首<hi>録一首</hi>
老去仍棲隔海村夢中時見作詩孫天涯已慣逢人日<lb/>
歸路猶欣過鬼門三策已應思賈讓孤忠終未赦虞翻<lb/>
典衣剰買河源米屈指新篘作上元<lb/>
<pb n="KR4h0148_WYG_085-26a"/>
　方回曰前軰論詩文謂子美䕫州後詩東坡嶺外文<lb/>
　老筆愈勝少作而中年亦未若晚年也此詩元符三<lb/>
　年東坡年六十五謫居儋耳所作人日鬼門之對極<lb/>
　工<lb/>
　劉辰翁曰夢中時見作詩孫此句為仲虎發也陸務<lb/>
　觀云在蜀見蘇山藏公墨迹叠韻詩後題云寄作詩<lb/>
　孫符符字仲虎<lb/>
　施元之曰神宗元豐四年澶州言河決小吴埽詔東<lb/>
<pb n="KR4h0148_WYG_085-26b"/>
　行河道已填淤不可復更不修閉哲宗元祐三年安<lb/>
　燾等疏議回河東流文忠烈吕正愍從而和之力主<lb/>
　其議子由在西掖言於吕正獻曰河決而北先帝不<lb/>
　能回而諸公欲回之是自謂過先帝也正獻曰當與<lb/>
　公籌之然竟莫能奪其役遂興議論紛然至於累嵗<lb/>
　公嘗侍上讀祖宗寳訓因及時事曰黄河勢方北流<lb/>
　而强之使東當局者恨之老臣舊數論此指此事也<lb/>
　　庚辰嵗正月十二日天門冬酒熟予自漉之且漉<lb/>
<pb n="KR4h0148_WYG_085-27a"/>
　　且嘗遂以大醉二首<hi>録一首</hi>
自撥牀頭一甕雲幽人先已醉濃芬天門冬熟新年喜<lb/>
麴米春香並舍聞<hi>自注杜子美詩云聞道雲安麴米春盖酒名也</hi>菜圃漸疎花<lb/>
漠漠竹扉斜掩雨紛紛擁裘睡覺知何處吹面東風散<lb/>
纈文<lb/>
花雨於醉中見之别饒情趣<lb/>
　　汲江煎茶<lb/>
活水還湏活火烹<hi>自注唐人云茶湏緩火炙活火煎</hi>自臨釣石取深清<lb/>
<pb n="KR4h0148_WYG_085-27b"/>
大瓢貯月歸春甕小杓分江入夜缾茶雨己飜煎處腳<lb/>
松風忽作瀉時聲枯腸未易禁三椀坐聽荒城長短更<lb/>
舒促離合若風湧雲飛楊萬里軰曲為疏解似反失其<lb/>
趣指<lb/>
　苕溪漁隠叢話曰此詩竒甚道盡烹茶之要且茶非<lb/>
　活水則不能發其鮮馥東坡深知此理矣<lb/>
　楊萬里曰東坡煎茶詩云活水還湏活火烹自臨釣<lb/>
　石汲深清第二句七字而具五意水清一也深處取<lb/>
<pb n="KR4h0148_WYG_085-28a"/>
　清者二也石下之水非有泥土三也石乃釣石非尋<lb/>
　常之石四也東坡自汲非遣卒奴五也大瓢貯月歸<lb/>
　春甕小杓分江入夜瓶其狀水之清羙極矣分江二<lb/>
　字此尤難下雪乳已翻煎處腳松風忽作瀉時聲此<lb/>
　倒語也尤為詩家妙法即少陵紅稍啄餘鸚鵡粒碧<lb/>
　梧棲老鳳凰枝也枯腸未易禁三椀卧聴山城長短<lb/>
　更又翻却盧仝公案仝喫到七椀坡不禁三椀山城<lb/>
　更漏無定長短二字有無窮之味<lb/>
<pb n="KR4h0148_WYG_085-28b"/>
　　予來儋耳得吠狗曰烏觜甚猛而馴隨予遷合浦<lb/>
　　過澄邁泅而濟路人皆驚戲為作此詩<lb/>
烏啄本海獒幸我為之主食餘已瓠肥終不憂鼎俎晝<lb/>
馴識賔客夜悍為門戸知我當北還掉尾喜欲舞跳浪<lb/>
趁童僕吐舌喘汗雨長橋不肯躡徑渡清深浦拍浮似<lb/>
鵝鴨登岸劇虓虎盗肉亦小疵鞭箠當貰汝再拜謝厚<lb/>
恩天不遣言語何當寄家書黄耳定乃祖<lb/>
一時戲筆摹繪入情至盗肉亦小疵鞭箠當貰汝一句<lb/>
<pb n="KR4h0148_WYG_085-29a"/>
其寓意者深矣<lb/>
　　澄邁驛通潮閣二首<lb/>
倦客愁聞歸路遥眼明飛閣俯長橋貪看白鷺横秋浦<lb/>
不覺青林沒晚潮<lb/>
餘生欲老海南村帝遣巫陽招我魂杳杳天低鶻沒處<lb/>
青山一髪是中原<lb/>
覊望深情含藴無際<lb/>
　苕溪漁隠叢話曰通潮閣詩云杳杳天低鶻沒處青<lb/>
<pb n="KR4h0148_WYG_085-29b"/>
　山一髪是中原伏波將軍廟碑有云南望連山若有<lb/>
　若無杳杳一髪耳其語倔竒兩用之盖得意也<lb/>
　　六月二十日夜渡海<lb/>
參横斗轉欲三更苦雨終風也解晴雲散月明誰㸃綴<lb/>
天容海色本澄清空餘魯叟乗桴意麤識軒轅奏樂聲<lb/>
九死南荒吾不恨兹逰竒絶冠平生<lb/>
髙濶空明非實身有仙骨莫能有其隻字<lb/>
　方回曰紹聖四年丁丑東坡在惠州年六十二矣五<lb/>
<pb n="KR4h0148_WYG_085-30a"/>
　月再謫瓊州别駕昌化軍安置即儋耳也以六月二<lb/>
　十日夜渡海七月十三日至儋州或謂尾句太過無<lb/>
　省愆之意殊不然也章子厚蔡卞欲殺之而處之怡<lb/>
　然當此老境無怨無怒以為兹逰竒絶真了生死輕<lb/>
　得喪天人也<lb/>
　　次韻王鬱林<lb/>
晚塗流落不堪言海上春泥手自翻漢使節空餘皓首<lb/>
故侯𤓰在有頽垣平生多難非天意此去殘年盡主恩<lb/>
<pb n="KR4h0148_WYG_085-30b"/>
誤辱使君相抆拭寜聞老鶴更乗軒<lb/>
忠厚悱惻大雅遺音<lb/>
　　藤州江下夜起對月贈邵道士<lb/>
江月照我心江水洗我肝端如徑寸珠墮此白玉盤我<lb/>
心本如此月滿江不湍起舞者誰歟莫作三人看嶠南<lb/>
瘴毒地有此江月寒乃知天壤間何人不清安牀頭有<lb/>
白酒盎若白露漙獨醉還獨醒夜氣清漫漫仍呼邵道<lb/>
士取琴月下彈相將乗一葉夜下蒼梧灘<lb/>
<pb n="KR4h0148_WYG_085-31a"/>
舒元輿序白一篇只辦形容擬議猶是日下孤燈伎倆<lb/>
此詩乃能証出妙明心直是照天照地<lb/>
　　廣倅蕭大夫借前韻見贈復和答之二首<hi>録一首</hi>
生還麤勝虞蚤退不如疎垂死初聞道平生誤信書風<lb/>
濤驚夜半疾病送災餘賴有蕭夫子幽懐得少攄<lb/>
軾詩好用古人姓壓韻前人有譏之者若此詩起二句<lb/>
亦是習氣未除而格韻則髙堅於晚節矣<lb/>
　　次韻韶倅李通直二首<hi>録一首</hi>
<pb n="KR4h0148_WYG_085-31b"/>
一篇瀧吏可書紳莫向長沮更問津老去常憂伴新鬼<lb/>
歸來且喜是陳人曽陪令尹蒼髯古又見郎君白髪新<lb/>
回首天涯一惆悵郤登梅嶺望楓宸<lb/>
　　李伯時畫其弟亮功舊隠宅圖<lb/>
樂天蚤退今安有摩詰長閒古亦無五畝自栽池上竹<lb/>
十年空看輞川圖近聞陶令開三徑應許揚雄寄一區<lb/>
晚嵗與君同活計如雲鵝鴨散平湖<lb/>
池上承樂天句輞川承摩詰句陶令比李揚雄自喻一<lb/>
<pb n="KR4h0148_WYG_085-32a"/>
意直下舒展自如斯為律詩神境<lb/>
　　贈嶺上老人<lb/>
鶴骨霜髯心己灰青松合抱手親栽問翁大庾嶺頭住<lb/>
曽見南遷幾箇回<lb/>
髙朗得青蓮之一體<lb/>
　娱書堂詩話曰東坡還至庾嶺上少憇村店有一老<lb/>
　翁出問從者曰官為誰曰蘇尚書曰是蘇子瞻歟曰<lb/>
　是也乃前揖坡曰我聞人害公者百端今日北歸是<lb/>
<pb n="KR4h0148_WYG_085-32b"/>
　天祐善人也東坡笑而謝之因題此詩於壁<lb/>
　　予昔過嶺而南題詩龍泉鐘上今復過而北次前<lb/>
　　韻<lb/>
秋風巻黄落朝雨洗緑浄人貪歸路好節近中原正下<lb/>
嶺獨徐行艱嶮未敢忘遥知叔孫子已致魯諸生<lb/>
刻意斵削節短而味長<lb/>
　陸游曰建中初韓曽二相得政盡收用元祐人其不<lb/>
　召者亦補大藩惟東坡兄弟猶領宫祠末句盖寓所<lb/>
<pb n="KR4h0148_WYG_085-33a"/>
　謂不能致者二人意深語緩尤未易窺測<lb/>
　　過嶺二首<lb/>
暫著南冠不到頭郤隨北雁與歸休平生不作兔三窟<lb/>
今古何殊貉一丘當日無人送臨賀至今有廟祀潮州<lb/>
劍闗西望七千里乗興真為玉局游<lb/>
七年來往我何堪又試曹溪一勺甘夢裡似曽遷海外<lb/>
醉中不覺到江南波生濯足鳴空澗霧繞征衣滴翠嵐<lb/>
誰遣山鷄忽驚起半嵓花雨落毿毿<lb/>
<pb n="KR4h0148_WYG_085-33b"/>
視遷謫猶醉夢中知其胸中别有澄定者在<lb/>
　方回曰紹聖元年甲戌貶惠州四年丁丑貶儋耳明<lb/>
　年元豐戊寅改元三年庚辰量移㢘州永州自便凡<lb/>
　七年楊憑貶臨賀尉惟徐晦送之此事極切夢裏似<lb/>
　曽遷海外此聨甚佳殊不以遷謫為意也<lb/>
　　留題顯聖寺<lb/>
渺渺疎林集晚鴉孤村烟火梵王家幽人自種千頭橘<lb/>
逺客來尋百結花浮石已乾霜後水焦坑閒試雨前茶<lb/>
<pb n="KR4h0148_WYG_085-34a"/>
秖疑歸夢西南去翠竹江村遶白沙<lb/>
　　歇白塔舖<lb/>
甘山廬阜鬱長望林隙依稀漏日光吴國晚蠶初㫁葉<lb/>
占城蚤稻欲移秧迢迢澗水隨人急冉冉巖花撲馬香<lb/>
望眼儘從飛鳥逺白雲深處是吾鄉<lb/>
　　鬱孤臺<hi>自注再過䖍州和前韻</hi>
吾生如寄耳嶺外亦閒㳺贛石三百里寒江尺五流楚<lb/>
山㣲有霰越瘴久無秋望斷横雲嶠魂飛咤雪洲曉鐘<lb/>
<pb n="KR4h0148_WYG_085-34b"/>
時出寺暮鼓各鳴樓歸路迷千嶂勞生閱百州不隨猿<lb/>
鶴化甘作賈胡留秖有貂裘在猶堪買釣舟<lb/>
深稳之至彌出清新　吾生如寄耳一句集中屢見其<lb/>
横溢固不屑屑於此也<lb/>
　　次韻江晦叔二首<hi>錄一首</hi>
鐘鼓江南岸歸來夢自驚浮雲世事改孤月此心明雨<lb/>
已傾盆落詩仍翻水成二江争送客木杪看橋横<lb/>
冲襟内盎見於文詞無不䆳然入理<lb/>
<pb n="KR4h0148_WYG_085-35a"/>
　苕溪漁隐叢話曰東坡自嶺外歸次韻江晦叔云浮<lb/>
　雲世事改孤月此心明語意髙妙如參禪悟道之人<lb/>
　吐露胸襟無一毫窒礙也<lb/>
　困學紀聞曰浮雲世事改孤月此心明坡公晚年所<lb/>
　造深矣　更無栁絮隨風起惟有葵花向日傾見司<lb/>
　馬公之心浮雲世事改孤月此心明見東坡公之心<lb/>
　　寒日與器之㳺南塔寺寂照堂<lb/>
城南鐘鼓鬬清新端為投荒洗瘴塵總是鏡空堂上客<lb/>
<pb n="KR4h0148_WYG_085-35b"/>
誰為寂照境中人紅英掃地風驚曉綠葉成隂雨洗春<lb/>
記取明年作寒食杏花曽與此翁鄰<lb/>
花落木榮不言人事而人事之變遷自見寄嘅良深<lb/>
　　贈詩僧道通<lb/>
雄豪而妙苦而腴秖有琴聰與蜜殊<hi>自注錢塘僧思聰總角善琴後捨琴</hi>
<hi>而學詩復棄詩而學道其詩似皎然而加雄放安州僧仲殊詩敏捷立成而工妙絶人殊辟穀常啖蜜</hi>語<lb/>
帶烟霞從古少<hi>自注李太白云他人之文如山無烟霞春無草木</hi>氣含蔬筍到<lb/>
公無<hi>自注謂無酸饀氣也</hi>香林乍喜聞薝蔔古井惟慙斷轆轤為<lb/>
<pb n="KR4h0148_WYG_085-36a"/>
報韓公莫輕許從今島可是詩奴<lb/>
氣含蔬筍祗是以諧語入詩遂成千古名論世之開堂<lb/>
為人者能得斯意定知兎園四六敗簏時文撮合補綴<lb/>
不足為支那撰述而具正法眼藏者即如不搽紅粉也<lb/>
風流只要檀郎認得聲等句皆為解第一義也<lb/>
　石林詩話曰唐詩僧中葉以後其名字班班為時所<lb/>
　稱者甚多然詩皆不傳如經來白馬寺僧到赤烏年<lb/>
　數聨僅見文士所録而已陵遲至貫休齊已之徒其<lb/>
<pb n="KR4h0148_WYG_085-36b"/>
　詩雖存然無足言矣中間惟皎然最為傑出故其詩<lb/>
　十巻獨全亦無甚過人處近世僧學詩者極多皆無<lb/>
　超然自得之氣往往反拾掇摸傚士大夫所殘棄又<lb/>
　自作一種體格律尤凡俗世謂之酸饀氣子瞻贈惠<lb/>
　通詩云語帶烟霞從古少氣含蔬筍到公無嘗語人<lb/>
　曰頗解蔬語否為無酸饀氣也聞者莫不大笑<lb/>
　西清詩話曰東坡言僧詩要無蔬筍氣固詩人龜鑑<lb/>
　今時誤解便作世網中語殊不知本分家風水邊林<lb/>
<pb n="KR4h0148_WYG_085-37a"/>
　下氣象盖不可無若盡洗去清拔之韻便與俗同科<lb/>
　又何足尚<lb/>
　竹坡詩話曰思聰杭州孤山僧東坡倅杭令和參寥<lb/>
　子昏字韻詩云千㸃亂山横紫翠一鈎新月掛黄昏<lb/>
　大加稱賞大觀政和間俠琴㳺梁日登中貴人之門<lb/>
　久之遂還俗為御前使臣方其將冠巾也蘇叔黨因<lb/>
　浙僧入都送之詩云試誦北山移為我招琴聰詩至<lb/>
　已無及矣<lb/>
<pb n="KR4h0148_WYG_085-37b"/>
　　予昔作壺中九華詩其後八年復過湖口則石已<lb/>
　　為好事者取去乃和前韻以自解云<lb/>
江邊陣馬走千峰問訊方知冀北空尤物已隨清夢斷<lb/>
<hi>自注劉夢得以九華為造物一无物</hi>真形猶在畫圖中<hi>自注道藏有五岳真形圖</hi>歸來<lb/>
晚嵗同元亮郤掃何人伴敬通賴有銅盆修石供仇池<lb/>
玉色自璁瓏<hi>自注家有銅盆貯仇池石正緑色有洞水達背予人嘗以怪石供佛印師作怪石供</hi>
<hi>一篇</hi>
　　次韻郭功甫二首<hi>録一首</hi>
<pb n="KR4h0148_WYG_085-38a"/>
蚤知臭腐即神竒海北天南總是歸九萬里風安税駕<lb/>
雲鵬今悔不卑飛<lb/>
以摘宦為摶扶擬卑飛於厚禄偶露不平之鳴翻案獨<lb/>
絶<lb/>
　林子仁曰功甫觀先生畫雪雀有感作詩寄惠州云<lb/>
　平生才力信瑰竒今在窮荒豈易歸正似雪林枝上<lb/>
　畫羽翰雖好不能飛後先生北歸人用前韻寄詩云<lb/>
　秋霜春雨不同時萬里今從海外歸已出網羅毛羽<lb/>
<pb n="KR4h0148_WYG_085-38b"/>
　在却尋雲跡帖天飛今次其韻也<lb/>
　　宋復古畫瀟湘晚景圖三首<lb/>
西征憶南國堂上畫瀟湘照眼雲山出浮空野水長舊<lb/>
游心自省信手筆都忘㑹有衡陽客來看意渺茫<lb/>
落落君懐抱山川自屈蟠經營初有適揮灑不應難江<lb/>
市人家少烟村古木攢知君有幽意細細為尋㸔<lb/>
咫尺殊非少隂晴自不齊徑蟠趨後崦水㑹赴前溪自<lb/>
説非人意曽經入馬蹏他年宦遊處應話劍山西<lb/>
<pb n="KR4h0148_WYG_085-39a"/>
首篇言畫之梗概終篇言畫之曲折中篇乃以前四句<lb/>
承上後四句起下結搆森嚴不但霞絢氷瑩獨標瓌頴<lb/>
　　嘲子由<lb/>
堆几盡埃簡攻之如蠧蟲誰知聖人意不在古書中<lb/>
正是讀書萬巻人語不悦學者不能道通雅稱馮開之<lb/>
云讀書太樂則漫太苦則澁董遇之百遍考亭之半日<lb/>
淵明之不求甚解東坡之毎事一過其各得於輪扁之<lb/>
甘苦者乎數語可為此詩注脚<lb/>
<pb n="KR4h0148_WYG_085-39b"/>
　　第五橋<lb/>
白露淒風洗瘴烟夢回相對兩淒然雀羅廷尉非當日<lb/>
鳩杖先生愈少年世事飽諳思縮手主恩未報耻歸田<lb/>
誰憐第五橋東水獨照台州老鄭䖍<lb/>
五六一聨詞意深厚<lb/>
　　軒牕<lb/>
東鄰多白楊夜作雨聲急牕下獨無眠秋蟲見燈入<lb/>
　　魚<lb/>
<pb n="KR4h0148_WYG_085-40a"/>
湖上移魚子初生不畏人自從識鈎餌欲見更無因<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0148_WYG_085-40b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋詩醇巻四十一<lb/>
</p>
<p>
</p>
  </div>
</body>
</text>
</TEI>
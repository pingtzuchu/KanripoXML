<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_017-1a"/>
欽定四庫全書<lb/>
御選唐宋詩醇巻七<lb/>
　　隴西李白詩七<lb/>
　　送楊山人歸嵩山<lb/>
我有萬古宅嵩陽玉女峰長留一片月挂在東溪松爾<lb/>
去掇仙草菖蒲花紫茸嵗晚或相訪青天騎白龍<lb/>
蟠逸氣於短言彌覺竒健<lb/>
　劉辰翁曰超然天地間可以不死豈獨不經人道哉<lb/>
<pb n="KR4h0148_WYG_017-1b"/>
　　送殷淑<lb/>
痛飲龍笻下燈青月復寒醉歌驚白鷺半夜起沙灘<lb/>
　　送范山人歸泰山<lb/>
魯客抱白鶴别余往泰山初行若片雲杳在青崖間髙<lb/>
髙至天門日觀近可攀雲山望不及此去何時還<lb/>
　　送友人<lb/>
青山横北郭白水遶東城此地一為别孤蓬萬里征浮<lb/>
雲逰子意落日故人情揮手自兹去蕭蕭班馬鳴<lb/>
<pb n="KR4h0148_WYG_017-2a"/>
首聨整齊承則流走而下頸聨健勁結有蕭散之致大<lb/>
匠運斤自成規矩<lb/>
　沈徳潜曰蘇李贈言多唏嘘語無蹶蹙聲知古人之<lb/>
　意在不盡矣太白猶不失斯㫖<lb/>
　　送友人入蜀<lb/>
見說蠶叢路﨑嶇不易行山從人面起雲傍馬頭生芳<lb/>
樹籠秦棧春流遶蜀城升沉應已定不必問君平<lb/>
此五律正宗也李夢陽曰叠景者意必二濶大者半必<lb/>
<pb n="KR4h0148_WYG_017-2b"/>
細極得詩家微指此詩頷聨承接次句語意竒險五六<lb/>
則穠纎矣頷聨極言蜀道之難五六又見風景可樂以<lb/>
慰征夫此兩意也一結翻案更饒勝致<lb/>
　　送張秀才謁髙中丞<hi>并序</hi>
　余時繫潯陽獄中正讀留侯傳秀才張孟熊藴滅胡<lb/>
　之䇿將之廣陵謁髙中丞余嘉子房之風感激於斯<lb/>
　人因作是詩以送之<lb/>
秦帝淪玉鏡留侯降氛氲感激黄石老經過滄海君壯<lb/>
<pb n="KR4h0148_WYG_017-3a"/>
士揮金槌報讐六國聞智勇冠終古蕭陳難與羣兩龍<lb/>
争鬭時天地動風雲酒酣舞長劎倉卒解漢紛宇宙初<lb/>
倒懸鴻溝勢將分英謀信竒絶夫子揚清芬胡月入紫<lb/>
㣲三光亂天文髙公鎮淮海談笑却妖氛採爾幕中畫<lb/>
戡難光殊勲我無燕霜感玉石俱燒焚但灑一行涙臨<lb/>
岐竟何云<lb/>
　　餞校書叔雲<lb/>
少年費白日歌笑矜朱顔不知忽已老喜見春風還惜<lb/>
<pb n="KR4h0148_WYG_017-3b"/>
别且為歡裴回桃李間㸔花飲美酒聽鳥臨晴山向晚<lb/>
竹林寂無人空閉闗<lb/>
落落有風致<lb/>
　　與諸公送陳郎將歸衡陽<hi>并序</hi>
　仲尼旅人文王明夷茍非其時聖賢低眉况僕之不<lb/>
　肖者而遷逐枯槁固非其宜朝心不開暮髮盡白而<lb/>
　登髙送逺使人増愁陳即將義風凜然英思逸發來<lb/>
　下曹城之榻去邀才子之詩動清興於中流泛素波<lb/>
<pb n="KR4h0148_WYG_017-4a"/>
　而徑去諸公仰望不及連章祖之序慚起予輙冠名<lb/>
　賢之首作者嗤我乃為撫掌之資乎<lb/>
衡山蒼蒼入紫㝠下㸔南極老人星廻飈吹散五峰雪<lb/>
往往飛花落洞庭氣清嶽秀有如此郎將一家拖金紫<lb/>
門前食客亂浮雲世人皆比孟嘗君江上送行無白璧<lb/>
臨岐惆悵若為分<lb/>
起擅勝勢<lb/>
　　賦得白鷺鷥送宋少府入三峽<lb/>
<pb n="KR4h0148_WYG_017-4b"/>
白鷺拳一足月明秋水寒人驚逺飛去直向使君灘<lb/>
竒思古調<lb/>
　　宣州謝朓樓餞别校書叔雲<lb/>
棄我去者昨日之日不可留亂我心者今日之日多煩<lb/>
憂長風萬里送秋雁對此可以酣髙樓蓬萊文章建安<lb/>
骨中間小謝又清發俱懐逸興壯思飛欲上青天覽日<lb/>
月抽刀斷水水更流舉杯銷愁愁更愁人生在世不稱<lb/>
意明朝散髪㺯扁舟<lb/>
<pb n="KR4h0148_WYG_017-5a"/>
遥情飈䜿逸興雲飛杜甫所謂飄然思不羣者此矣千<lb/>
載而下猶見酒間岸異之狀真仙才也<lb/>
　呉昌祺曰亦從明逺變化出來<lb/>
　　涇川送族弟錞<lb/>
涇川三百里若耶羞見之錦石照碧山兩邊白鷺鷥佳<lb/>
境千萬曲客行無歇時上有琴髙水下有陵陽祠仙人<lb/>
不見我明月空相知問我何事來盧敖結幽期蓬山振<lb/>
雄筆繡服揮清詞江湖發秀色草木含榮滋置酒送惠<lb/>
<pb n="KR4h0148_WYG_017-5b"/>
連吾家稱白眉愧無海嶠作敢闕河梁詩見爾復㡬朝<lb/>
俄然告將離中流漾彩鷁列岸叢金羈歎息蒼梧鳯分<lb/>
棲瓊樹枝清晨各飛去飄落天南垂望極落日盡秋深<lb/>
暝猨悲寄情與流水但有長相思<lb/>
　　送崔氏昆季之金陵<lb/>
放歌倚東樓行子期曉發秋風渡江來吹落山上月主<lb/>
人出美酒滅燭延清光二崔向金陵安得不盡觴水客<lb/>
弄歸櫂雲帆巻輕霜扁舟敬亭下五兩先飄揚峽石入<lb/>
<pb n="KR4h0148_WYG_017-6a"/>
水花碧流日更長思君無嵗月西笑阻河梁<lb/>
筆情蕭爽自是太白本色<lb/>
　　登黄山凌歊臺送族弟漂陽尉濟充泛舟赴華隂<lb/>
　　得齊字<lb/>
鸞乃鳯之族翶翔紫雲霓文章輝五色雙在瓊樹棲一<lb/>
朝各飛去鳯與鸞俱啼炎赫五月中朱曦爍河堤爾從<lb/>
泛舟役使我心魂悽秦地無碧草南雲喧鼓鼙君王減<lb/>
玉膳早起思鳴雞漕引救闗輔疲人免塗泥宰相作霖<lb/>
<pb n="KR4h0148_WYG_017-6b"/>
雨農夫得耕犂静者伏草間羣才滿金閨空手無壯士<lb/>
窮居使人低送君登黄山長嘯倚天梯小舟若鳬雁大<lb/>
舟若鯨鯢開帆散長風舒巻與雲齊日入牛渚晦蒼然<lb/>
夕煙迷相思定何許杳在洛陽西<lb/>
起有竒氣說轉漕處見得闗係鄭重數語内包括頗廣<lb/>
得古人贈言之義送别一段情景並到沈摯軒豁非大<lb/>
家未易有此<lb/>
　　送儲邕之武昌<lb/>
<pb n="KR4h0148_WYG_017-7a"/>
黄鶴西樓月長江萬里情春風三十度空憶武昌城送<lb/>
爾難為别銜杯惜未傾湖連張樂地山逐泛舟行諾為<lb/>
楚人重詩傳謝朓清滄浪吾有曲寄入櫂歌聲<lb/>
健筆凌空如列子御風而行泠然善也<lb/>
　沈徳潜曰以古風起法運作長律太白天才不拘繩<lb/>
　墨乃爾<lb/>
　　早秋單父南樓詶竇公衡<lb/>
白露見日滅紅顔隨霜凋别君若俯仰春芳辭秋條泰<lb/>
<pb n="KR4h0148_WYG_017-7b"/>
山嵯峨夏雲在疑是白波漲東海散為飛雨川上來遥<lb/>
帷却巻清浮埃知君獨坐青軒下此時結念同所懐我<lb/>
閉南樓㸔道書幽簾清寂在仙居曾無好事來相訪賴<lb/>
爾髙文一起予<lb/>
首尾辭義自相闗照中間逸氣湧出海之波瀾山之嶙<lb/>
峋得不嘆為竒絶<lb/>
　　山中問答<lb/>
問余何意栖碧山笑而不答心自閒桃花流水窅然去<lb/>
<pb n="KR4h0148_WYG_017-8a"/>
别有天地非人間<lb/>
自是君身有仙骨世人那得知其故<lb/>
　楊萬里曰此李白詩體也<lb/>
　許顗曰賀知章呼太白為謫仙人余觀此詩信之矣<lb/>
　　答友人贈烏紗㡌<lb/>
領得烏紗㡌全勝白接䍦山人不照鏡稚子道相宜<lb/>
小有情致<lb/>
　　答長安崔少府叔封游終南翠微寺太宗皇帝金<lb/>
<pb n="KR4h0148_WYG_017-8b"/>
　　沙泉見寄<lb/>
河伯見海若傲然誇秋水小物昧逺圖寧知通方士多<lb/>
君紫霄意獨往蒼山裏地古寒雲深巖髙長風起初登<lb/>
翠㣲嶺復憩金沙泉踐苔朝霜滑㺯波夕月圓飲彼石<lb/>
下流結蘿宿溪烟鼎湖夢淥水龍駕空茫然早行子午<lb/>
闗却登山路逺拂琴聽霜猨滅燭乃星飯人烟無明異<lb/>
鳥道絶往返攀厓倒青天下視白日晚既過石門隠還<lb/>
唱石潭歌渉雪搴紫芳濯纓想清波此人不可見此地<lb/>
<pb n="KR4h0148_WYG_017-9a"/>
君自過為余謝風泉其如幽意何<lb/>
神似謝靈運<lb/>
　　酬崔五郎中<lb/>
朔雲横髙天萬里起秋色壯士心飛揚落日空歎息長<lb/>
嘯出原野凛然寒風生幸遭聖明時功業猶未成奈何<lb/>
懐良圗鬱悒獨愁坐杖䇿尋英豪立談乃知我崔公生<lb/>
民秀緬邈青雲姿制作恭造化託諷含神祇海嶽尚可<lb/>
傾吐諾終不移是時霜飈寒逸興臨華池起舞拂長劎<lb/>
<pb n="KR4h0148_WYG_017-9b"/>
四座皆揚眉因得窮懽情贈我以新詩又結汗漫期九<lb/>
垓逺相待舉身憇蓬壺濯足弄滄海從此凌倒景一去<lb/>
無時還朝逰明光宫暮入閶闔闗但得把長袂何必嵩<lb/>
丘山<lb/>
　呉昌祺曰起亦聳拔通首無軟語<lb/>
　　金門答蘇秀才<lb/>
君還石門日朱火始改木春草如有情山中尚含緑折<lb/>
芳愧遥憶永路當自朂逺見故人心平生以此足巨海<lb/>
<pb n="KR4h0148_WYG_017-10a"/>
納百川麟閣多才賢獻書入金闕酌醴奉瓊筵屢沗白<lb/>
雲唱恭聞黄竹篇恩光照拙薄雲漢希騰遷銘鼎倘云<lb/>
遂扁舟方渺然我留在金門君去卧丹壑未果三山期<lb/>
遥欣一丘樂𤣥珠寄象罔赤水非寥廓願狎東海鷗共<lb/>
營西山藥棲巖君寂滅處世余龍蠖良辰不同賞永日<lb/>
應閒居鳥吟簷間樹花落窗下書縁溪見緑篠隔岫窺<lb/>
紅蕖採薇行笑歌眷我情何已月出石鏡間松鳴風琴<lb/>
裏得心自虚妙外物空頽靡身世如兩忘從君老煙水<lb/>
<pb n="KR4h0148_WYG_017-10b"/>
寫閒居之況幽静可愛入後頗窺道妙吐屬亦臻妙境<lb/>
　　答髙山人兼呈權顧二侯<lb/>
虹霓掩天光哲后起康濟應運生䕫龍開元掃氛翳太<lb/>
㣲廓金鏡端拱清遐裔輕塵集髙嶽虚㸃盛明意謬揮<lb/>
紫泥詔獻納青雲際讒惑英主心恩疎佞臣計彷徨庭<lb/>
闕下歎息光隂逝未作仲宣詩先流賈生涕挂帆秋江<lb/>
上不為雲羅制山海向東傾百川無盡勢我於䲭夷子<lb/>
相去千餘歳運濶英達稀同風遥執袂登艫望逺水忽<lb/>
<pb n="KR4h0148_WYG_017-11a"/>
見滄浪枻髙士何處來虚舟渺安繫衣貌本淳古文章<lb/>
多佳麗延引故鄉人風義未淪替顧侯逺語黙權子識<lb/>
通蔽曾是無心雲俱為此留滯雙萍易飄轉獨鶴思凌<lb/>
厲明晨去瀟湘共謁蒼梧帝<lb/>
直寫胸懐一豁憤惋稍更騷人面目矣末路淒婉猶有<lb/>
楚調若其骨氣英特可以直追正始<lb/>
　　游南陽白水登石激作<lb/>
朝渉白水源暫與人俗疎島嶼佳境色江天涵清虛目<lb/>
<pb n="KR4h0148_WYG_017-11b"/>
送去海雲心閒逰川魚長歌盡落日乗月歸田廬<lb/>
赤石石壁諸作有此清境<lb/>
　　㳺南陽清泠泉<lb/>
惜彼落日暮愛此寒泉清西輝逐流水蕩漾遊子情空<lb/>
歌望雲月曲盡長松聲<lb/>
　　尋魯城北范居士失道落蒼耳中見范置酒摘蒼<lb/>
　　耳作<lb/>
雁度秋色逺日静無雲時客心不自得浩漫將何之忽<lb/>
<pb n="KR4h0148_WYG_017-12a"/>
憶范野人閒園養幽姿茫然起逸興但恐行來遲城壕<lb/>
失往路馬首迷荒陂不惜翠雲裘遂為蒼耳欺入門且<lb/>
一笑把臂君為誰酒客愛秋蔬山盤薦霜梨他筵不下<lb/>
筯此席忘朝飢酸棗垂北郭寒瓜蔓東籬還傾四五酌<lb/>
自詠猛虎詞近作十日歡逺為千載期風流自簸蕩謔<lb/>
浪偏相宜酣來上馬去却笑髙陽池<lb/>
　鍾惺曰起得空逺若不著題然相闗之妙在此<lb/>
　譚元春曰入門且一笑是失路真境<lb/>
<pb n="KR4h0148_WYG_017-12b"/>
　　逰泰山六首<hi>自注天寳元年四月從故鄉道上泰山</hi>
四月上泰山石屏御道開六龍過萬壑澗谷隨縈廻馬<lb/>
跡遶碧峰於今滿青苔飛流灑絶巘水急松聲哀北眺<lb/>
崿嶂竒傾崖向東摧洞門閉石扇地底興雲雷登髙望<lb/>
蓬瀛想象金銀臺天門一長嘯萬里清風來玉女四五<lb/>
人飄颻下九垓含笑引素手遺我流霞杯稽首再拜之<lb/>
自愧非仙才曠然小宇宙棄世何悠哉<lb/>
　呉昌祺曰筆力矯健亦從景純㳺仙來<lb/>
<pb n="KR4h0148_WYG_017-13a"/>
清曉騎白鹿直上天門山山際逢羽人方瞳好容顔捫<lb/>
蘿欲就語却掩青雲闗遺我鳥跡書飄然落巖間其字<lb/>
乃上古讀之了不閑感此三嘆息從師方未還<lb/>
琅琅數語真覺飄然欲仙風格最髙<lb/>
平明登日觀舉手開雲闗精神四飛揚如出天地間黄<lb/>
河從西來窈窕入逺山憑崖攬八極目盡長空閒偶然<lb/>
值青童緑髮雙雲鬟笑我晚學仙蹉跎凋朱顔躊躇忽<lb/>
不見浩蕩難追攀<lb/>
<pb n="KR4h0148_WYG_017-13b"/>
白性本髙逸遇復偃蹇其胸中磊砢一於詩乎發之泰<lb/>
山觀日天下之竒故足以舒其曠渺而寫其塊壘不平<lb/>
之意是篇氣骨髙峻而無恢張之象後三篇狀景竒特<lb/>
而無刻削之迹盖浩浩落落獨往獨來自然而成不假<lb/>
人力大家所以異人者在此若其體近㳺仙則其寄興<lb/>
云爾<lb/>
清齋三千日裂素寫道經吟誦有所得衆神衛我形雲<lb/>
行信長風颯若羽翼生攀崖上日觀伏檻窺東溟海色<lb/>
<pb n="KR4h0148_WYG_017-14a"/>
動逺山天雞已先鳴銀臺出倒景白浪翻長鯨安得不<lb/>
死藥髙飛向蓬瀛<lb/>
日觀東北傾兩崖夾雙石海水落眼前天光遥空碧千<lb/>
峰争攅聚萬壑絶凌歴緬彼鶴上仙去無雲中跡長松<lb/>
入雲漢逺望不盈尺山花異人間五月雪中白終當遇<lb/>
安期於此錬玉液<lb/>
朝飲王母池暝投天門闗獨抱緑綺琴夜行青山間山<lb/>
明月露白夜静松風歇仙人逰碧峰處處笙歌發寂静<lb/>
<pb n="KR4h0148_WYG_017-14b"/>
娯清暉玉真連翠微想像鸞鳯舞飄颻龍虎衣捫天摘<lb/>
匏瓜恍惚不憶歸舉手弄清淺誤攀織女機明晨坐相<lb/>
失但見五雲飛<lb/>
　宋史天文志匏瓜五星在離珠北天子果園也光明<lb/>
　則嵗豐<lb/>
　　下終南山過斛斯山人宿置酒<lb/>
暮從碧山下山月隨人歸却顧所來徑蒼蒼横翠㣲相<lb/>
擕及田家童稚開荆扉緑竹入幽徑青蘿拂行衣歡言<lb/>
<pb n="KR4h0148_WYG_017-15a"/>
得所憩美酒聊共揮長歌吟松風曲盡河星稀我醉君<lb/>
復樂陶然共忘機<lb/>
此篇及春日獨酌春日醉起言志等作逼真泉明遺韻<lb/>
　鍾惺曰起似右丞曲盡星河稀寂然有景<lb/>
　　陪從祖濟南太守泛鵲山湖<lb/>
水入北湖去舟從南浦回遥㸔鵲山轉却似送人來<lb/>
　　宿鄭參卿山池<lb/>
爾恐碧草晚我畏朱顔移愁㸔楊花飛置酒正相宜歌<lb/>
<pb n="KR4h0148_WYG_017-15b"/>
聲送落日舞影廻清池今夕不盡杯留歡更邀誰<lb/>
止是及時行樂之意而吐屬自饒情致<lb/>
　　游謝氏山亭<lb/>
淪老卧江海再歡天地清病閒久寂寞嵗物徒芬榮借<lb/>
君西池逰聊以散我情掃雪松下去捫蘿石道行謝公<lb/>
池塘上春草颯已生花枝拂人來山鳥向我鳴田家有<lb/>
美酒落日與之傾醉罷弄歸月遥欣稚子迎<lb/>
若非前段不能忘情却有春風舞雩氣象矣其澄澹處<lb/>
<pb n="KR4h0148_WYG_017-16a"/>
足兼韋栁<lb/>
　　把酒問月<hi>自注故人賈淳令予問之</hi>
青天有月來㡬時我今停杯一問之人攀明月不可得<lb/>
月行却與人相隨皎如飛鏡臨丹闕緑烟滅盡清輝發<lb/>
但見宵從海上來寧知曉向雲間沒白兔𢷬藥秋復春<lb/>
嫦娥孤棲與誰鄰今人不見古時月今月曽經照古人<lb/>
古人今人若流水共看明月皆如此唯願當歌對酒時<lb/>
月光長照金樽裏<lb/>
<pb n="KR4h0148_WYG_017-16b"/>
竒思忽生曠懐如見共㸔明月皆如此令延之見之又<lb/>
當失笑<lb/>
　　金陵鳯凰臺置酒<lb/>
置酒延落景金陵鳯凰臺長波寫萬古心與雲俱開借<lb/>
問往昔時鳯凰為誰來鳯凰去已久正當今日廻明君<lb/>
越羲軒天老坐三台豪士無所用彈絃醉金罍東風吹<lb/>
山花安可不盡杯六帝沒幽草深宫㝠緑苔置酒勿復<lb/>
道歌鐘但相催<lb/>
<pb n="KR4h0148_WYG_017-17a"/>
意在語言之外其暢適處正是牢騷處耳眼前景意中<lb/>
事若隠若顯風人妙指<lb/>
　　陪侍郎叔遊洞庭醉後<lb/>
船上齊橈樂湖心泛月歸白鷗閒不去争拂酒筵飛<lb/>
剗却君山好平鋪湘水流巴陵無限酒醉殺洞庭秋<lb/>
　呉昌祺曰起是竒語如子美斫却月中桂也<lb/>
　蕭士贇曰木華海賦鏟臨崖之阜陸夾陂潢而相浚<lb/>
　首兩句意出於此鏟與剗義通杜亦曰意欲鏟叠嶂<lb/>
<pb n="KR4h0148_WYG_017-17b"/>
　今韻引此詩於剗字之下<lb/>
　　夜泛洞庭尋裴侍御清酌<lb/>
日晚湘水緑孤舟無端倪明湖漲秋月獨泛巴陵西過<lb/>
憩裴逸人巖居陵丹梯抱琴出深竹為我彈鵾雞曲盡<lb/>
酒亦傾北窗醉如泥人生且行樂何必組與珪<lb/>
譬之於雲有無心出岫之意明湖漲秋月與月湧大江<lb/>
流同一寫景之妙<lb/>
　張齊賢曰鵾雞曲名古琵琶絃用鵾雞筋<lb/>
<pb n="KR4h0148_WYG_017-18a"/>
　　陪族叔刑部侍郎曄及中書賈舎人至遊洞庭<lb/>
洞庭西望楚江分水盡南天不見雲日落長沙秋色逺<lb/>
不知何處弔湘君<lb/>
即目傷懐含情無限二十八字不減九辯之哀矣解者<lb/>
求之於形迹之間何以會其神韻哉<lb/>
　敖英曰綴景宏濶有吞吐湖山之氣落句感慨之情<lb/>
　深矣<lb/>
　蔣仲舒曰與白雲明月弔湘娥恭㸔<lb/>
<pb n="KR4h0148_WYG_017-18b"/>
　鍾惺曰末句正形容秋色逺耳勿誤認用湘君事<lb/>
南湖秋水夜無煙耐可乗流直上天且就洞庭賖月色<lb/>
將船買酒白雲邉<lb/>
　鍾惺曰寫洞庭寥廓幻杳俱在言外<lb/>
洞庭湖西秋月輝瀟湘江北早鴻飛醉客滿船歌白苧<lb/>
不知霜露入秋衣<lb/>
　唐汝詢曰秋月未沈晨雁已起舟中之客霜露入衣<lb/>
　而不知豈真樂而忘返耶意必有不堪者在也<lb/>
<pb n="KR4h0148_WYG_017-19a"/>
帝子瀟湘去不還空餘秋草洞庭間淡掃明湖開玉鏡<lb/>
丹青畫出是君山<lb/>
　　登單父陶少府半月臺<lb/>
陶公有逸興不與常人俱築臺像半月廻向髙城隅置<lb/>
酒望白雲商飈起寒梧秋山入逺海桑柘羅平蕪水色<lb/>
淥且明令人思鏡湖終當過江去愛此暫踟蹰<lb/>
襟懐髙曠人如其詩<lb/>
　　天台曉望<lb/>
<pb n="KR4h0148_WYG_017-19b"/>
天台鄰四明華頂髙百越門標赤城霞棲棲滄島月憑<lb/>
髙登逺覽直下見溟渤雲垂大鵬翻波動巨鼇沒風潮<lb/>
争洶湧神怪何翕忽觀竒跡無倪好道心不歇攀條摘<lb/>
朱實服藥錬金骨安得生羽毛千春卧蓬闕<lb/>
　　焦山望寥山<lb/>
石壁望松寥宛然在碧霄安得五彩虹駕天作長橋仙<lb/>
人如愛我舉手來相招<lb/>
　　杜陵絶句<lb/>
<pb n="KR4h0148_WYG_017-20a"/>
髙登杜陵上北望五陵間秋水明落日流光滅逺山<lb/>
　　登太白峰<lb/>
西上太白峰夕陽窮登攀太白與我語為我開天關願<lb/>
乘泠風去直出浮雲間舉手可近月前行若無山一别<lb/>
武功去何時復見還<lb/>
亦率胸臆而出形容峰勢之髙竒語獨造<lb/>
　　秋日登揚州西靈塔<lb/>
寳塔凌蒼蒼登攀覽四荒頂髙元氣合標出海雲長萬<lb/>
<pb n="KR4h0148_WYG_017-20b"/>
象分空界三天接畫梁水揺金刹影日動火珠光鳥拂<lb/>
瓊簾度霞連繡栱張目隨征路斷心逐去帆揚露浴梧<lb/>
楸白霜催橘柚黄玉毫如可見於此照迷方<lb/>
聲色壯麗一經㸃入情景便覺通體皆靈此亦詩中之<lb/>
金針也<lb/>
　呉昌祺曰凌字讀如凌隂字音此詩有似初唐非太<lb/>
　白本色<lb/>
　　登瓦官閣<lb/>
<pb n="KR4h0148_WYG_017-21a"/>
晨登瓦官閣極眺金陵城鍾山對北户淮水入南榮漫<lb/>
漫雨花落嘈嘈天樂鳴兩廊振法鼓四角吟風筝杳出<lb/>
霄漢上仰攀日月行山空霸氣滅地古寒隂生寥廓雲<lb/>
海晚蒼茫宫觀平門餘閶闔字樓識鳯凰名雷作百山<lb/>
動神扶萬栱傾靈光何足貴長此鎮呉京<lb/>
山空地古一聨撐拄有力小謝和伏武昌詩無此傑句<lb/>
　　登梅岡望金陵贈族姪髙座寺僧中孚<lb/>
鍾山抱金陵霸氣昔騰發天開帝王居海色照空闕羣<lb/>
<pb n="KR4h0148_WYG_017-21b"/>
峰如逐鹿奔走相馳突江水九道來雲端遥明沒時遷<lb/>
大運去龍虎勢休歇我來屬天清登覽窮楚越吾宗挺<lb/>
禪伯特秀鸞鳯骨衆星羅青天明者獨有月㝠居順生<lb/>
理草木不剪伐烟窗引薔薇石壁老野蕨呉風謝安屐<lb/>
白足傲履韈㡬宿一下山蕭然忘干謁談經演金偈降<lb/>
鶴舞海雪時聞天香來了與世事絶佳遊不可得春風<lb/>
惜逺别賦詩留巖屏千載庶不滅<lb/>
　　登金陵鳯凰臺<lb/>
<pb n="KR4h0148_WYG_017-22a"/>
鳯凰臺上鳯凰遊鳯去臺空江自流呉宫花草埋幽徑<lb/>
晉代衣冠成古丘三山半落青天外二水中分白鷺洲<lb/>
總為浮雲能蔽日長安不見使人愁<lb/>
崔顥題詩黄鶴樓李白見之去不復作至金陵登鳯凰<lb/>
臺乃題此詩傳者以為擬崔而作理或有之崔詩直舉<lb/>
胸情氣體髙渾白詩寓目山河别有懐抱其言皆從心<lb/>
而發即景而成意象偶同勝境各擅論者不舉其髙情<lb/>
逺意而沾沾吹索於字句之間固已蔽矣至謂白實擬<lb/>
<pb n="KR4h0148_WYG_017-22b"/>
之以較勝負并謬為搥碎鶴樓等詩鄙陋之談不值一<lb/>
噱也<lb/>
　蕭士贇曰此因懐古而動懐君之思抑亦自傷讒廢<lb/>
　望帝鄉而不見乃觸景而生愁亦可哀也<lb/>
　劉辰翁曰其開口雄偉脫落雕飾俱不論若無後兩<lb/>
　句亦不必作出於崔顥而特勝之以此<lb/>
　胡應麟曰崔作及此詩但畧㸃題面未嘗題黄鶴鳯<lb/>
　凰也神韻悠然絶去斧鑿宋元雖好用事亦間有一<lb/>
<pb n="KR4h0148_WYG_017-23a"/>
　二未若近世之拘<lb/>
　陸賈新語曰邪臣蔽賢猶浮雲之蔽日月也<lb/>
　　望廬山瀑布水二首<lb/>
西登香鑪峰南見瀑布水挂流三百丈噴壑數十里歘<lb/>
如飛電來隠若白虹起初驚河漢落半灑雲天裏仰觀<lb/>
勢轉雄壯哉造化功海風吹不斷江月照還空空中亂<lb/>
潨射左右洗青壁飛珠散輕霞流沫沸穹石而我樂名<lb/>
山對之心益閒無論漱瓊液還得洗塵顔且諧宿所好<lb/>
<pb n="KR4h0148_WYG_017-23b"/>
永願辭人間<lb/>
五六以淺得工至海風吹不斷江月照還空可吟賞不<lb/>
置矣<lb/>
　胡仔曰海風二句磊落清壯語簡而意盡<lb/>
日照香鑪生紫烟遥㸔瀑布挂前川飛流直下三千尺<lb/>
疑是銀河落九天<lb/>
　蘇軾曰僕初入廬山有以陳令舉廬山記見示者且<lb/>
　行且讀見其中有徐凝和李白詩不覺失笑開元寺<lb/>
<pb n="KR4h0148_WYG_017-24a"/>
　主求詩為作一絶云帝遣銀河一派垂古來惟有謫<lb/>
　仙詞飛流濺沫知多少不為徐凝洗惡詩<lb/>
　　登廬山五老峰<lb/>
廬山東南五老峰青天削出金芙蓉九江秀色可攬結<lb/>
吾將此地巢雲松<lb/>
純用古調次句亦秀削天成<lb/>
　　江上望𤾂公山<lb/>
竒峰出竒雲秀木含秀氣清宴𤾂公山巉絶稱人意獨<lb/>
<pb n="KR4h0148_WYG_017-24b"/>
遊滄江上終日淡無味但愛兹嶺髙何由討靈異黙然<lb/>
遥相許欲往心莫遂待吾還丹成投迹歸此地<lb/>
　　鸚鵡洲<lb/>
鸚鵡來過呉江水江上洲傳鸚鵡名鸚鵡西飛隴山去<lb/>
芳洲之樹何青青烟開蘭葉香風暖岸夾桃花錦浪生<lb/>
遷客此時徒極目長洲孤月向誰明<lb/>
偶書數語覺其對此茫茫百端交集矣<lb/>
　劉辰翁曰猶是鳯臺餘韻情景覺稱此以正平弔正<lb/>
<pb n="KR4h0148_WYG_017-25a"/>
　平者<lb/>
　　秋登巴陵望洞庭<lb/>
清晨登巴陵周覽無不極明湖暎天光徹底見秋色秋<lb/>
色何蒼然際海俱澄鮮山青滅逺樹水緑無寒烟來帆<lb/>
出江中去鳥向日邊風清長沙浦山空雲夢田瞻光惜<lb/>
頽髮閱水悲徂年北渚既蕩漾東流自潺湲郢人唱白<lb/>
雪越女歌採蓮聽此更腸斷憑厓涙如泉<lb/>
寫望中景物與題相稱次聨即空水共澄鮮之意以下<lb/>
<pb n="KR4h0148_WYG_017-25b"/>
四聨極濶極切細意熨貼登覽中佳製也<lb/>
　　與夏十二登岳陽樓<lb/>
樓觀岳陽盡川逈洞庭開雁引愁心去山銜好月來雲<lb/>
間連下榻天上接行杯醉後涼風起吹人舞袖廻<lb/>
　　登巴陵開元寺西閣贈衡嶽僧方外<lb/>
衡嶽有闡士五峰秀真骨見君萬里心海水照秋月大<lb/>
臣南溟去問道皆請謁灑以甘露言清涼潤肌髮明湖<lb/>
落天鏡香閣凌銀闕登眺餐惠風新花期啟發<lb/>
<pb n="KR4h0148_WYG_017-26a"/>
語言清妙如霏玉屑<lb/>
　傳燈録慧可大師宴坐香山一日頭痛空中曰此乃<lb/>
　換骨非常痛也師視其頂骨如五峰秀出矣<lb/>
　　與賈舎人至於龍興寺翦落梧桐枝望㴩湖<lb/>
剪落青梧枝㴩湖坐可窺雨洗秋山浄林光澹碧滋水<lb/>
閒明鏡轉雲繞畫屏移千古風流事名賢共此時<lb/>
　　秋登宣城謝朓北樓<lb/>
江城如畫裏山曉望晴空兩水夾明鏡雙橋落彩虹人<lb/>
<pb n="KR4h0148_WYG_017-26b"/>
煙寒橘柚秋色老梧桐誰念北樓上臨風懐謝公<lb/>
風神散朗五六寫出秋意鬱然蒼秀<lb/>
　呉昌祺曰此種自堪把臂元暉<lb/>
　沈徳潛曰中間實寫處正是如畫<lb/>
　　望天門山<lb/>
天門中斷楚江開碧水東流至北廻兩岸青山相對出<lb/>
孤帆一片日邊來<lb/>
對結另是一體詞調髙華言盡意不盡不得以半律議<lb/>
<pb n="KR4h0148_WYG_017-27a"/>
之<lb/>
　胡應麟曰此及朝辭白帝等作俱極自然洵屬神品<lb/>
　足以擅場一代<lb/>
　　過崔八丈水亭<lb/>
髙閣横秀氣清幽併在君簷飛宛溪水窗落敬亭雲猨<lb/>
嘯風中斷漁歌月裏聞閒隨白鷗去沙上自為羣<lb/>
　　之廣陵宿常二南郭幽居<lb/>
緑水接柴門有如桃花源忘憂或假草滿院羅叢萱㝠<lb/>
<pb n="KR4h0148_WYG_017-27b"/>
色湖上來㣲雨飛南軒故人宿茅宇夕鳥棲楊園還惜<lb/>
詩酒别深為江海言明朝廣陵道獨憶此傾樽<lb/>
中間氣味與王孟相近<lb/>
　　客中行<lb/>
蘭陵美酒鬱金香玉椀盛來琥珀光但使主人能醉客<lb/>
不知何處是他鄉<lb/>
　　太原早秋<lb/>
歳落衆芳歇時當大火流霜威出塞早雲色渡河秋夢<lb/>
<pb n="KR4h0148_WYG_017-28a"/>
繞邊城月心飛故國樓思歸若汾水無日不悠悠<lb/>
健舉之至行氣如虹<lb/>
　唐汝詢曰唐人汾上作必用秋風辭太白曰雲色渡<lb/>
　河秋便無溪徑<lb/>
　　奔亡道中<lb/>
淼淼望湖水青青蘆葉齊歸心落何處日沒大江西歇<lb/>
馬傍春草欲行逺道迷誰忍子歸鳥連聲向我啼<lb/>
　　荆門浮舟望蜀江<lb/>
<pb n="KR4h0148_WYG_017-28b"/>
春水月峽來浮舟望安極正是桃花流依然錦江色江<lb/>
色緑且明茫茫與天平逶迤巴山盡揺曳楚雲行雪照<lb/>
聚沙雁花飛出谷鶯芳洲却已轉碧樹森森迎流目浦<lb/>
烟夕揚帆海月生江陵識遥火應到渚宫城<lb/>
　　上三峽<lb/>
巫山夾青天巴水流若兹巴水忽可盡青天無到時三<lb/>
朝上黄牛三暮行太遲三朝又三暮不覺鬢成絲<lb/>
質處似古謡惟其所之皆可以相肖也爽直之氣自是<lb/>
<pb n="KR4h0148_WYG_017-29a"/>
本色<lb/>
　田雯曰青蓮善用古樂府昔人曽言之如烏啼白門<lb/>
　栁三朝見黄牛又春風復無情吹我夢魂散皆自古<lb/>
　樂府來如李光弼將郭子儀軍旌旗改色又如禪僧<lb/>
　拈佛祖語信口無非妙諦<lb/>
　　自巴東舟行經瞿唐峽登巫山最髙峰晚還題壁<lb/>
江行㡬千里海月十五圓始經瞿唐峽遂歩巫山巔巫<lb/>
山髙不窮巴國盡所歴日邉攀垂蘿霞外倚穹石飛歩<lb/>
<pb n="KR4h0148_WYG_017-29b"/>
凌絶頂極目無纎烟却顧失丹壑仰觀臨青天青天若<lb/>
可捫銀漢去安在望雲知蒼梧記水辨瀛海周遊孤光<lb/>
晚歴覽幽意多積雪照空谷悲風鳴森柯歸途行欲曛<lb/>
佳趣尚未歇江寒早啼猨松暝已吐月月色何悠悠清<lb/>
猨響啾啾辭山不忍聽揮䇿還孤舟<lb/>
於敘次中見寄託詞意沉鬱盖白當憂患之餘雖豪邁<lb/>
不減而懐抱可知故言多楚聲吟皆商調中間遥情忽<lb/>
往不勝魏闕之戀猨啼月上於邑誰語其所感深矣其<lb/>
<pb n="KR4h0148_WYG_017-30a"/>
詞歛而不肆讀者以意逆之可也<lb/>
　　早發白帝城<lb/>
朝辭白帝彩雲間千里江陵一日還兩㟁猿聲啼不住<lb/>
輕舟已過萬重山<lb/>
順風揚帆瞬息千里但道得眼前景色便疑筆墨間亦<lb/>
有神助三四設色托起殊覺自在中流<lb/>
　胡應麟曰古大家有齊名合徳者當虚心易氣各舉<lb/>
　所長偏重一隅便非論篤况以甲所獨工形乙所不<lb/>
<pb n="KR4h0148_WYG_017-30b"/>
　經意何異寸木岑樓鈎金輿羽哉正如朝辭白帝乃<lb/>
　太白絶中之絶出者而楊用修舉杜歌行中常語以<lb/>
　當之然則秋興八首求之李集可盡得乎李杜二家<lb/>
　其才本無優劣但工部體裁明宻有法可尋青蓮興<lb/>
　㑹標舉非學可至<lb/>
　沈徳潜曰入猨聲一句文勢不傷於直畫家布景設<lb/>
　色毎於此處用意<lb/>
　　秋下荊門<lb/>
<pb n="KR4h0148_WYG_017-31a"/>
霜落荆門江樹空布帆無恙挂秋風此行不為鱸魚鱠<lb/>
自愛名山入剡中<lb/>
輕秀運古入化絶妙好辭<lb/>
　　江行寄逺<lb/>
刳木出呉楚危槎百餘尺疾風吹片帆日暮千里隔别<lb/>
時酒猶在已為異鄉客思君不可得愁見江水碧<lb/>
字字真至情至而文亦至<lb/>
　<lb/>
<pb n="KR4h0148_WYG_017-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋詩醇巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_077-1a"/>
欽定四庫全書<lb/>
御選唐宋詩醇巻三十七<lb/>
　　眉山蘇軾詩六<lb/>
　　東坡八首<hi>并引</hi>
　余至黄州二年日以困匱故人馬正卿哀予乏食為<lb/>
　於郡中請故營地數十畆使得躬耕其中地既乆荒<lb/>
　為茨棘瓦礫之塲而嵗又大旱墾闢之勞筋力殆盡<lb/>
　釋耒而歎乃作是詩自愍其勤庻幾來嵗之入以忘<lb/>
<pb n="KR4h0148_WYG_077-1b"/>
　其勞焉<lb/>
廢壘無人顧頽垣滿蓬蒿誰能捐筋力嵗晚不償勞獨<lb/>
有孤旅人天窮無所逃端來拾瓦礫嵗旱土不膏﨑嶇<lb/>
草棘中欲刮一寸毛喟然釋耒歎我廩何時高<lb/>
荒田雖浪莽高庳各有適下隰種秔稌東原蒔棗栗江<lb/>
南有蜀士桑果已許乞好竹不難栽但恐鞭横逸仍須<lb/>
卜佳處規以安我室家童燒枯草走報暗井出一飽未<lb/>
敢期瓢飲巳可必<lb/>
<pb n="KR4h0148_WYG_077-2a"/>
因耕田而及桑果竹木以至築室穿井各成倖願想見<lb/>
隨寓而安<lb/>
自昔有微泉來從逺嶺背穿城過聚落流惡壯蓬艾去<lb/>
為柯氏陂十畆魚蝦㑹嵗旱泉亦竭枯萍粘破塊昨夜<lb/>
南山雲雨到一犁外泫然尋故瀆知我理荒薈泥芹有<lb/>
宿根一寸嗟獨在雪芽何時動春鳩行可膾<hi>自注蜀人貴芹芽膾</hi>
<hi>雜鳩肉為之</hi>
種稻清明前樂事我能數毛空暗春澤鍼水聞好語<hi>自注</hi>
<pb n="KR4h0148_WYG_077-2b"/>
<hi>蜀人以細雨為雨毛稻初生時農夫相語稻鍼出矣</hi>分秧及初夏漸喜風葉舉月<lb/>
明㸔露上一一珠垂縷秋來霜穗重顛倒相撑拄但聞<lb/>
畦隴間蚱蜢如風雨<hi>自注蜀中稻熟時蚱蜢羣飛田間如小蝗狀而不害稻</hi>新舂<lb/>
便入甑玉粒照筐筥我乆食官倉紅腐等泥土行當知<lb/>
此味口腹吾已許<lb/>
悉數四時田事風霜月露宛轉闗情王孟田家雜詩所<lb/>
未經道<lb/>
良農惜地力幸此十年荒桑柘未及成一麥庻可望投<lb/>
<pb n="KR4h0148_WYG_077-3a"/>
種未逾月覆塊已蒼蒼農父告我言勿使苖葉昌君欲<lb/>
富餅餌要須縱牛羊再拜謝苦言得飽不敢忘<lb/>
此首專言種麥述農父問答有情<lb/>
種棗期可剝種松期可斲事在十年外吾計亦巳慤十<lb/>
年何足道千載如風雹舊聞李衡奴此䇿疑可學我有<lb/>
同舍郎官居在灊岳<hi>自注李公擇也</hi>遺我三寸甘照坐光卓犖<lb/>
百栽儻可致當及春氷渥想見竹籬間青黄垂屋角<lb/>
豈誠願學李衡亦因遺甘而懐李公擇耳預想到屋角<lb/>
<pb n="KR4h0148_WYG_077-3b"/>
青黄拙樸語益徴高曠<lb/>
潘子乆不調沽酒江南村郭生本將種賣藥西市垣古<lb/>
生亦好事恐是押牙孫家有十畆竹無時容叩門我窮<lb/>
交舊絶三子獨見存從我於東坡勞餉同一飱可憐杜<lb/>
拾遺事與朱阮論吾師卜子夏四海皆弟昆<hi>自注潘名大臨字邠</hi>
<hi>老滎陽人郭生名遘汾陽人古生名耕道新平人</hi>
馬生本窮士從我二十年日夜望我貴求分買山錢我<lb/>
今反累生借耕輟兹田刮毛龜背上何時得成氊可憐<lb/>
<pb n="KR4h0148_WYG_077-4a"/>
馬生癡至今夸我賢衆笑終不悔施一當獲千<lb/>
　軾答秦太虛書曰所居對岸武昌山水佳絶有蜀人<lb/>
　王生在邑中往往為風濤所隔不能即歸則王生能<lb/>
　為殺雞炊黍至數日不厭又有潘生者作酒店樊口<lb/>
　棹小舟徑至店下村酒亦自醇釅<lb/>
　施元之曰先生儋耳手澤云杞人馬正卿作太學生<lb/>
　清苦有氣節學者既不喜博士亦忌之余少時偶至<lb/>
　其齋中書杜子羙秋雨嘆壁上初無意也而正卿即<lb/>
<pb n="KR4h0148_WYG_077-4b"/>
　日辭歸不復出至今白首窮餓守節如故詩中馬生<lb/>
　即其人也　江南有蜀士謂王文甫也文甫嘉州犍<lb/>
　為縣人居於武昌　容齋三筆曰蘇公責居黄州始<lb/>
　自稱東坡居士詳考其意蓋專慕白樂天而然白公<lb/>
　有東坡種花二詩云持錢買花樹城東坡上栽又云<lb/>
　東坡春向暮樹木今何如又有歩東坡詩云朝上東<lb/>
　坡歩夕上東坡歩東坡何所愛愛此新成樹又有别<lb/>
　東坡花樹詩云何處殷勤重囬首東坡桃李種新成<lb/>
<pb n="KR4h0148_WYG_077-5a"/>
　皆為忠州刺史時所作也蘇公在黄正與白公忠州<lb/>
　相似因憶蘇詩如贈寫真李道士云他時要指集賢<lb/>
　人知是香山老居士贈善相程傑云我似樂天君記<lb/>
　取華顛賞遍洛陽春送程懿叔云我甚似樂天但無<lb/>
　素與蠻入侍邇英云定是香山老居士世縁終淺道<lb/>
　根深而跋曰樂天自江州司馬除忠州刺史旋以主<lb/>
　客郎中知制誥遂拜中書舍人某雖不敢自比然謪<lb/>
　居黄州起知文登召為儀曹遂忝侍從出處老少大<lb/>
<pb n="KR4h0148_WYG_077-5b"/>
　畧相似庻幾復享晚節閒適之樂去杭州云出處依<lb/>
　稀似樂天敢將衰朽較前賢序曰平生自覺出處老<lb/>
　少粗似樂天則公之所以景仰者不止一再言之非<lb/>
　東坡之名偶爾暗合也<lb/>
　　姪安節逺來夜坐三首<lb/>
南來不覺嵗崢嶸坐撥寒灰聴雨聲遮眼文書元不讀<lb/>
伴人燈火亦多情嗟予潦倒無歸日今汝蹉跎已半生<lb/>
免使韓公悲世事白頭還對短燈檠<lb/>
<pb n="KR4h0148_WYG_077-6a"/>
心衰靣改瘦崢嶸相見惟應識舊聲永夜思家在何處<lb/>
殘年知汝逺來情畏人黙坐成癡鈍問舊驚呼半死生<lb/>
夢斷酒醒山雨絶笑㸔飢䑕上燈檠<lb/>
落第汝為中酒味吟詩我作忍飢聲便思絶粒真無䇿<lb/>
苦說歸田似不情腰下牛閒方解佩洲中奴長足為生<lb/>
大弨一㢮何縁彀已覺飜飜不受檠<lb/>
家常語愈淺愈真安節以下第來黄州大全集雜説有<lb/>
姪安節逺來飲酒樂甚以識一時盛事之言此三詩但<lb/>
<pb n="KR4h0148_WYG_077-6b"/>
作喟嘆未見其樂也然以謫居岑寂之中有骨肉逺來<lb/>
聚首秉燭寒宵絮語不倦悲之所發即其樂之所形此<lb/>
與冬至日贈安節詩所云詩成却超然老淚不成滴者情<lb/>
懐約畧相似<lb/>
　　岐亭道上見梅花戲贈季常<lb/>
蕙死蘭枯菊亦摧返魂香入嶺頭梅數枝殘緑風吹盡<lb/>
一㸃芳心雀啅開野店初嘗竹葉酒江雲欲落豆稭灰<lb/>
行當更向釵頭見病起烏雲正作堆<lb/>
<pb n="KR4h0148_WYG_077-7a"/>
陳慥喜蓄聲妓此作體近香奩似有所指者故謂之戲<lb/>
贈軾與慥交好詩文無所拘忌若河東君秀英君之名<lb/>
因而流布非是輕薄為文正可見其忘形無間也<lb/>
　方回曰一㸃芳心雀啅開此句最佳坡天人也作詩<lb/>
　不拘法度而自有生意雀之為物嘗凍啅梅開本無<lb/>
　情於梅下此語乃若不勝情者尾句蓋謂季常侍兒<lb/>
　病起新粧行當於釵頭見此花欲其出以侑樽也豆<lb/>
　稭灰出文酒清話王勉雪詩上天燒下豆稭灰烏李<lb/>
<pb n="KR4h0148_WYG_077-7b"/>
　從教作白梅亦俚語世傳以為戲者<lb/>
　苕溪漁隐叢話曰東坡云龍丘子自洛之蜀載二侍<lb/>
　女戎装駿馬至溪山佳處輙留数日見者以為異人<lb/>
　後十年築室黄岡之北號静菴居士作臨江仙贈之<lb/>
　云細馬逺䭾雙侍女青巾玉帶紅靴溪山好處便為<lb/>
　家誰知巴蜀路却是洛城花靣旋落英飛玉蕋人間<lb/>
　春日初斜十年不見紫雲車龍丘新洞府鉛鼎飬丹<lb/>
　砂龍丘子即陳季常也<lb/>
<pb n="KR4h0148_WYG_077-8a"/>
　　太守徐君猷通守孟亨之皆不飲酒以詩戲之<lb/>
孟嘉嗜酒桓温笑徐邈狂言孟徳疑公獨未知其趣爾<lb/>
臣今時復一中之風流自有髙人識通介寧隨薄俗移<lb/>
二子有靈應撫掌吾孫還有獨醒時<lb/>
因姓援古以著題古人所有也只詠孟嘉徐邈二人事<lb/>
承説到底章法獨創後人亦未見有效之者<lb/>
　苕溪漁隐叢話曰此詩不止天生此對其全篇用事<lb/>
　親切尤為可喜皆徐孟二人事也<lb/>
<pb n="KR4h0148_WYG_077-8b"/>
　方回曰全用徐孟二人飲酒事以其泉下有靈却笑<lb/>
　厥孫不飲善滑稽者<lb/>
　　次韻和王鞏六首<hi>録一首</hi>
平生我亦輕餘子晚嵗人誰念此翁巧語屢曾遭薏苡<lb/>
廋詞聊復託芎藭子還可責同元亮妻卻差賢勝敬通<lb/>
若問我貧天所賦不因遷謫始嚢空<lb/>
俯視一切交集百端起二句匪由作意所能得<lb/>
　志林曰昔為鳯翔幕過長安見劉原父留吾劇飲數<lb/>
<pb n="KR4h0148_WYG_077-9a"/>
　日酒酣謂吾曰昔陳季弼告陳元龍曰聞逺近之論<lb/>
　謂明府驕而自矜元龍曰夫閨門雍穆有徳有行吾<lb/>
　敬陳元方兄弟淵清玉潔有禮有法吾敬華子魚清<lb/>
　修疾惡有識有義吾敬趙元逹博聞强記竒逸卓犖<lb/>
　吾敬孔文舉雄姿傑出有王霸之畧吾敬劉先主所<lb/>
　敬如此何驕之有餘子𤨏𤨏亦安足錄哉因仰天太<lb/>
　息此亦原父之雅趣也吾後在黄州作詩云平生我<lb/>
　亦輕餘子晚嵗人誰念此翁盖記原父語也<lb/>
<pb n="KR4h0148_WYG_077-9b"/>
　　江上值雪效歐陽體限不以鹽玉鶴鷺絮蝶飛舞<lb/>
　　之類為比仍不使皓白潔素等字<lb/>
縮頸夜眠如凍龜雪來惟有客先知江邉曉起浩無際<lb/>
樹杪風多寒更吹青山有似少年子一夕變盡滄浪髭<lb/>
方知陽氣在流水沙上盈尺江無澌隨風顛倒紛不擇<lb/>
下滿坑谷髙陵危江空野闊落不見入户但覺輕絲絲<lb/>
沾裳細㸔若刻鏤豈有一一天工為霍然一麾遍九野<lb/>
吁此權柄誰執持世間苦樂知有幾今我幸免沾膚肌<lb/>
<pb n="KR4h0148_WYG_077-10a"/>
山夫只見壓樵擔豈知帶酒飄歌兒天王臨軒喜有麥<lb/>
宰相獻壽嘉及時凍吟書生筆欲折夜織貧女寒無幃<lb/>
髙人著履踏冷冽飄拂巾㡌真仙姿野僧斫路出門去<lb/>
寒液滿鼻清淋漓灑袍入䄂溼靴底亦有執版趨堦墀<lb/>
舟中行客何所愛願得獵騎當風披草中咻咻有寒兔<lb/>
孤隼下擊千夫馳敲氷煮鹿最可樂我雖不飲强倒巵<lb/>
楚人自古好弋獵誰能徃者我欲隨紛紜旋轉從滿靣<lb/>
馬上操筆為賦之<lb/>
<pb n="KR4h0148_WYG_077-10b"/>
巖壑高卑人物錯雜大處浩渺細處纎微無所不盡可<lb/>
抵一幅王維江干初雪圖　六一詩話稱有進士許洞<lb/>
嘗㑹諸僧分題出一紙約曰不得犯此一字其字乃山<lb/>
水風雲竹石花草霜雪星日禽鳥之類諸僧皆閣筆廬<lb/>
陵集潁州雪詩其序則曰玉月棃梅練絮白舞鵝鶴等<lb/>
字皆請勿用禁體物語非是歐陽創之也特以潁州賔<lb/>
主一時之盛遂成佳話耳<lb/>
　　是日同至女王城作詩乃和前韻<lb/>
<pb n="KR4h0148_WYG_077-11a"/>
東風未肯入東門走馬還尋去嵗村人似秋鴻來有信<lb/>
事如春夢了無痕江城白酒三杯釅野老蒼顔一笑温<lb/>
已約年年為此㑹故人不用賦招魂<lb/>
　　紅梅三首<hi>録一首</hi>
怕愁貪睡獨開遲自恐氷容不入時故作小紅桃杏色<lb/>
尚餘孤瘦雪霜姿寒心未肎隨春態酒暈無端上玉肌<lb/>
詩老不知梅格在更㸔緑葉與青枝<hi>自注石曼卿紅梅詩云認桃無緑葉</hi>
<hi>辨杏有青枝</hi>
<pb n="KR4h0148_WYG_077-11b"/>
不著意紅字則泛衍然一落色相則又如塗塗附矣石<lb/>
延年句豈不精切而詩謂其不知梅格知此者可與言<lb/>
詩<lb/>
　　陳季常見過三首<hi>録二首</hi>
仕宦常畏人退居還喜客君來輙館我未覺雞黍窄東<lb/>
坡有竒事已種十畆麥但得君眼青不辭奴飯白<lb/>
送君四十里只使一帆風江邉千樹桞落我酒杯中此<lb/>
行非逺别此樂固無窮但願長如此來徃一生同<lb/>
<pb n="KR4h0148_WYG_077-12a"/>
　　寒食雨二首<lb/>
自我來黄州已過三寒食年年欲惜春春去不容惜今<lb/>
年又苦雨兩月秋蕭瑟卧聞海棠花泥汙燕脂雪暗中<lb/>
偷負去夜半真有力何殊病少年病起頭已白<lb/>
春江欲入户雨勢來不已小屋如漁舟濛濛水雲裏空<lb/>
庖煮寒菜破竈燒濕葦那知是寒食但感烏銜紙君門<lb/>
深九重墳墓在萬里也擬哭途窮死灰吹不起<lb/>
二詩後作尤精絶結四句固是長歌之悲起四句乃先<lb/>
<pb n="KR4h0148_WYG_077-12b"/>
極荒凉之境移村落小景以作官居情况大可想矣後<lb/>
人乃欲將此四句裁作絶句以爭勝王韋是乃見山忘<lb/>
道也<lb/>
　賀裳曰黄州詩尤多不覊小屋如漁舟濛濛水雲裏<lb/>
　一篇最為沈痛<lb/>
　　魚蠻子<lb/>
江淮水為田舟楫為室居魚鰕以為糧不耕自有餘異<lb/>
哉魚蠻子本非左袵徒連排入江住竹瓦三尺廬於焉<lb/>
<pb n="KR4h0148_WYG_077-13a"/>
長子孫戚施且侏儒擘水取魴鯉易如拾諸途破釡不<lb/>
著鹽雪鱗芼青蔬一飽便甘寢何異獺與狙人間行路<lb/>
難踏地出賦租不如魚蠻子駕浪浮空虛空虛未可知<lb/>
㑹當算舟車蠻子叩頭泣勿語桑大夫<lb/>
分明指新法病民出賦租者不如魚蠻之樂也忽又念<lb/>
及算舟車者筆下風生凛凛史記平凖書述卜式之言<lb/>
以結全篇曰烹𢎞羊天乃雨不更益一字而意已顯此<lb/>
詩結云蠻子叩頭泣勿語桑大夫亦不待明言其所以<lb/>
<pb n="KR4h0148_WYG_077-13b"/>
然可稱詩史<lb/>
　　弔李臺卿<hi>并引</hi>
　李臺卿字明仲廬州人貌陋甚性介不羣而博學彊<lb/>
　記罕見其比好左氏有史學考正同異多所發明知<lb/>
　天文律歴千載之日可坐數也軾謫居黄州臺卿為<lb/>
　麻城主簿始識之既罷居於廬而曹光州演甫以書<lb/>
　報其亡臺卿光州之妻黨也<lb/>
我初未識君人以君為笑垂頭老鸛雀煙雨霾七竅敝<lb/>
<pb n="KR4h0148_WYG_077-14a"/>
衣來過我危坐若持釣禇裒半靣新鬷茂一語妙徐徐<lb/>
歩其瀾極望不可徼卻觀原嫵媚士固難輕料㸔書眼<lb/>
如月罅隙靡不照我老多遺忘得君如再少縱横通雜<lb/>
藝甚博且知要所恨言無文至老幽不耀其生世莫識<lb/>
已死誰復弔作詩遺故人庻解俗子譙<lb/>
㸔書眼如月數語可謂心折膺服矣却先從人所共笑<lb/>
處為之寫生傳神可笑處實是可笑可敬處實是可敬<lb/>
寫來俱不遺餘力洵稱一人知已<lb/>
<pb n="KR4h0148_WYG_077-14b"/>
　　曹既見和復次其韻<lb/>
造物本兒嬉風噫雷雷笑誰令妄驚怪失七號萬竅人<lb/>
人走江湖一一操網釣偶然連六鼇便為此手妙空令<lb/>
任公子三嵗蹲海徼長貧固不辭一死實未料難將蓍<lb/>
草算除用佛眼照何人嗣家學恨子兒尚少嗟我與曹<lb/>
君衰老世不要空言今無救竒志後必耀吟君五字詩<lb/>
義重千金弔収藏慎勿出免使羣兒譙<lb/>
笑臺卿者多是偶然釣鼇之人此詩要不專為臺卿一<lb/>
<pb n="KR4h0148_WYG_077-15a"/>
人長太息也<lb/>
　　次韻孔毅父集古人句見贈五首<hi>録三首</hi>
羡君戲集他人詩指呼市人如使兒天邉鴻鵠不易得<lb/>
便令作對隨家雞退之驚笑子羙泣問君乆假何時歸<lb/>
世間好句世人共明月自滿千家墀<lb/>
紫駝之峰人莫識雜以鷄豚真可惜今君坐致五侯鯖<lb/>
盡是猩脣與熊白路旁拾得半段槍何必開鑪鑄矛㦸<lb/>
用之如何在我耳入手當令君䘮魄<lb/>
<pb n="KR4h0148_WYG_077-15b"/>
天下幾人學杜甫誰得其皮與其骨劃如太華當我前<lb/>
跛䍧欲上驚崷崪名章俊語紛交衡無人巧㑹當時情<lb/>
前生子羙只君是信手拈得俱天成<lb/>
集句詩創自北宋著於石延年而工於王安石至黄庭<lb/>
堅則目之為百家衣言如小兒文褓也是匪富有胸中<lb/>
豈能親切貫穿然終非詩家所貴觀此數詩所以譽之<lb/>
者至矣言外正自有意在<lb/>
　王直方詩話曰荆公始為集句多者至數十韻往往<lb/>
<pb n="KR4h0148_WYG_077-16a"/>
　對偶親於本詩蓋以誦古今人詩多或坐中率然而<lb/>
　成始可以為貴也其後多有效之者孔毅父嘗集句<lb/>
　贈東坡<lb/>
　　六年正月二十日復出東門仍用前韻<lb/>
亂山環合水侵門身在淮南盡處村五畆漸成終老計<lb/>
九重新掃舊巢痕豈惟見慣沙鷗熟已覺來多釣石温<lb/>
長與東風約今日暗香先返玉梅魂<lb/>
詞㫖温厚意味深長在集内近體詩中更上一層<lb/>
<pb n="KR4h0148_WYG_077-16b"/>
　陸㳺曰昔祖宗以三館飬士儲將相材及官制行罷<lb/>
　三館而東坡蓋嘗直史館然自謫為散官削去史館<lb/>
　之職乆矣至於史館亦廢故云新掃舊巢痕其用事<lb/>
　之嚴如此而鳯巢西隔九重門則又李義山詩也<lb/>
　方回曰東坡初貶黄州之年即細雨梅花闗山斷魂<lb/>
　之時也次年正月二十日往岐亭見陳慥季常是以<lb/>
　為女王城之詩又次年正月二十日與潘邠老等尋<lb/>
　春是以有事如春夢了無痕之詩又次年正月二十<lb/>
<pb n="KR4h0148_WYG_077-17a"/>
　日尚在黄州復出東門仍和此韻亂山環合四句謂<lb/>
　元豐官制行罷廢祖宗館職立秘書省以正字校書<lb/>
　郎等為差除資序而儲士之意淺矣觀此等語豈惟<lb/>
　可以考大賢之出處亦可見時事之更張仁廟之所<lb/>
　以遺燕安於後世者何其盛熈豐之政所以大有可<lb/>
　恨者何其頓衰坡下句云豈惟見慣沙鷗熟已覺來<lb/>
　多釣石温又可痛坡翁一謫數年甘心於漁樵而忘<lb/>
　返也<lb/>
<pb n="KR4h0148_WYG_077-17b"/>
　　南堂五首<hi>録一首</hi>
掃地燒香閉閣眠簟紋如水帳如煙客來夢覺知何處<lb/>
挂起西忩浪接天<lb/>
　邢居實曰東坡此詩嘗題於余扇山谷初讀以為是<lb/>
　劉夢得所作<lb/>
　齊安拾遺曰夏澳口之側本水驛有亭曰臨臯郡人<lb/>
　以驛之髙坡上築南堂為先生㳺息<lb/>
　　次韻孔毅父乆旱巳而甚雨三首<lb/>
<pb n="KR4h0148_WYG_077-18a"/>
飢人忽夢飯甑溢夢中一飽百憂失只知夢飽本來空<lb/>
未悟真飢定何物我生無田食破硯爾來硯枯磨不出<lb/>
去年太嵗空在酉傍舍壺漿不容乞今年旱勢復如此<lb/>
嵗晚何以黔吾突青天蕩蕩呼不聞况欲稽首號泥佛<lb/>
罋中蜥蜴尤可笑跂跂脈脈何等秩隂陽有時雨有數<lb/>
民自天民天自䘏我雖窮苦不如人要亦自是民之一<lb/>
形容雖是䘮家狗未肎弭耳爭投骨倒冠落幘謝朋友<lb/>
獨與蚊雷共圭蓽故人嗔我不開門君視我門誰肯屈<lb/>
<pb n="KR4h0148_WYG_077-18b"/>
可憐明月如潑水夜半清光飜我室風從南來非雨候<lb/>
且為疲人洗蒸鬱褰裳一和快哉謡未暇飢寒念明日<lb/>
先將旱勢寫得淋漓極致以待下二章轉關反覆詳盡<lb/>
清絶滔滔呼作快哉謡不虚也<lb/>
去年東坡拾瓦磔自種黄桑三百尺今年刈草蓋雪堂<lb/>
日炙風吹靣如墨平生懶惰今始悔老大勤農天所直<lb/>
沛然例賜三尺雨造化無心怳難測四方上下同一雲<lb/>
甘霔不為龍所隔<hi>自注俗有分龍日</hi>蓬蒿下濕迎曉來燈火新<lb/>
<pb n="KR4h0148_WYG_077-19a"/>
凉催夜織老夫作罷得甘寢卧聼牆東人響屐奔流未<lb/>
已坑谷平折葦枯荷恣漂溺腐儒麤糲支百年力耕不<lb/>
受衆目憐破陂漏水不耐旱人力未至求天全㑹當作<lb/>
塘徑千歩横斷西北遮山泉四鄰相率助舉杵人人知<lb/>
我嚢無錢明年共㸔决渠雨飢飽在我寧闗天誰能伴<lb/>
我田間飲醉倒惟有支頭甎<lb/>
旱而得雨因雨而籌及於破陂之漏水思作塘以遮泉<lb/>
由去年今年而并預算明年絶不為愁霖計者三詩如<lb/>
<pb n="KR4h0148_WYG_077-19b"/>
各自成章乃正其神明於斷續合離之法<lb/>
　東坡先生年譜曰元豐壬戌先生在黄州寓居臨臯<lb/>
　亭就東坡築雪堂自號東坡居士以東坡圗考之自<lb/>
　黄州門南至雪堂四百三十歩堂以大雪中為之因<lb/>
　繪雪於四壁之間無容隙其名蓋起於此先生自書<lb/>
　東坡雪堂四字以榜之先生自臨臯遷雪堂在壬戌<lb/>
　十月之後和孔毅父詩云去年太嵗空在酉乃指去<lb/>
　年辛酉言之也<lb/>
<pb n="KR4h0148_WYG_077-20a"/>
天公號令不再出十日愁霖併為一君家有田水冐田<lb/>
我家無田憂入室不如西州楊道士萬里隨身惟兩膝<lb/>
沿流不惡泝亦佳一葉扁舟任飄突山芎麥麴都不用<lb/>
泥行露宿終無疾夜來飢腸如轉雷旅愁非酒不可開<lb/>
楊生自言識音律洞簫入手清且哀不湏更待秋井塌<lb/>
見人白骨方銜杯<lb/>
前兩章言旱言雨已各詞意周浹此章言甚雨君家有<lb/>
田水冐田我家無田憂入室二句情狀已盡下只就楊<lb/>
<pb n="KR4h0148_WYG_077-20b"/>
道士為言與雨旱都不相值張弛無所不妙也楊萬里<lb/>
獨賞結二句不湏更待秋井塌見人白骨方銜杯謂其<lb/>
用杜詩得翻案法抑亦末矣　首作以飢人忽夢起以<lb/>
未暇飢寒念明日結次作云飢飽在我寧闗天三作云<lb/>
夜來飢腸如轉雷微作呼應之語纓帶無痕<lb/>
　施宿曰先生為楊道士書一帖云僕謫居黄岡綿竹<lb/>
　武都山道士楊世昌子京自廬山來過余其人善畫<lb/>
　山水能鼓琴曉星歴通知黄白藥術可謂藝矣又一<lb/>
<pb n="KR4h0148_WYG_077-21a"/>
　帖云十月十五日夜與楊道士泛舟赤壁按次毅父<lb/>
　韻第三首載西州楊道士凡数聨因此帖知為世昌<lb/>
　詩中又言善吹洞簫其自廬山從公蓋壬戌之夏前<lb/>
　赤壁賦云客有吹洞簫者殆是楊也<lb/>
　　初秋寄子由<lb/>
百川日夜逝物我相隨去惟有宿昔心依然守故處憶<lb/>
在懐逺驛閉門秋暑中藜羹對書史揮汗與子同西風<lb/>
忽凄厲落葉穿户牖子起尋裌衣感歎執我手朱顔不<lb/>
<pb n="KR4h0148_WYG_077-21b"/>
可恃此語君莫疑别離恐不免功名定難期當時巳悽<lb/>
斷况此兩衰老失塗既難追學道恨不早買田秋已議<lb/>
築室春當成雪堂風雨夜已作對牀聲<lb/>
五言轉韻能一氣旋折筆愈轉而情愈深味愈長此等<lb/>
詩他人不能為在集中亦惟與子由徃復數章僅見之<lb/>
　林子仁曰懐逺驛蓋先生與子由應制京師時嘗寓<lb/>
　於此是嵗嘉祐五年也黄州東南三十里地名沙湖<lb/>
　先生嘗買田其間故云買田秋已議<lb/>
<pb n="KR4h0148_WYG_077-22a"/>
　　和蔡景繁海州石室<lb/>
芙蓉仙人舊㳺處<hi>自注石曼卿也</hi>蒼藤翠壁初無路戲將桃核<lb/>
裹黄泥石間散擲如風雨坐令空山作錦繡倚天照海<lb/>
花無數花間石室可容車流蘇寳葢窺靈宇何年霹靂<lb/>
起神物玉棺飛出王喬墓當時醉卧動千日至今石縫<lb/>
餘糟醑山人一去五十年花老室空誰作主手植數松<lb/>
今偃葢蒼髯白甲低瓊户我來取酒酹先生後車仍載<lb/>
胡琴女一聲氷鐵散巖谷海為瀾翻松為舞爾來心賞<lb/>
<pb n="KR4h0148_WYG_077-22b"/>
復何人持節中郎醉無伍獨臨斷岸呼出日紅波碧巘<lb/>
相吞吐徑尋我語覔餘聲拄杖彭鏗叩銅鼓長篇小字<lb/>
逺相寄一唱三歎神悽楚江風海雨入牙頰似聼石室<lb/>
胡琴語我今老病不出門海山巖洞知何許門外桃花<lb/>
自開落牀頭酒罋生塵土前年開閤放桞枝今年洗心<lb/>
參佛祖夢中舊事時一笑坐覺俯仰成今古願君不用<lb/>
刻此詩東海桑田真旦暮<lb/>
石延年通判海州使人以泥裹桃核弹擲山嶺之上一<lb/>
<pb n="KR4h0148_WYG_077-23a"/>
二嵗間花發滿山誠為勝舉詩援此説入自首句至蒼<lb/>
髯白甲低瓊户以上皆言石事繼述舊逰而以和詩之<lb/>
意終焉舒展舂容有大海廻波生紫瀾之妙<lb/>
　施元之曰蔡景繁名承禧臨川人中嘉祐進士第知<lb/>
　雩都縣擢監察御史裏行後出為淮南轉運副使置<lb/>
　使楚州東坡謪黄實在部内獨拳拳慰藉行部訪之<lb/>
　東坡有荅景繁帖云朐山臨海石室信如所諭前某<lb/>
　嘗携家一㳺時有胡琴婢就室中作濩索凉州凛然<lb/>
<pb n="KR4h0148_WYG_077-23b"/>
　有氷車鐵馬之聲婢去乆矣因公復起一念若果㳺<lb/>
　此必有新篇當破戒奉和也又云海上竒觀恨不與<lb/>
　公同逰大篇或可追賦景繁往㳺既賦詩坡為屬和<lb/>
　前所述皆指石曼卿後車胡琴云云皆帖中語意又<lb/>
　前年開閤云云即所謂婢去乆矣因公復起一念用<lb/>
　此帖為証而詩乃粲然<lb/>
　　小飲公瑾舟中<lb/>
青泥赤日午相烘走訪船牕栁影中輟我東坡無限睡<lb/>
<pb n="KR4h0148_WYG_077-24a"/>
賞君南浦不貲風坐觀邸報談迂叟閒説滁山憶醉翁<lb/>
此去澄江三萬頃只應明月照還空<hi>自注鄧滁人也是日坐中觀邸報云</hi>
<hi>叟入下省</hi>
酒坐劇談嘯傲之概可想<lb/>
　　過江夜行武昌山上聞黄州鼓角<lb/>
清風弄水月銜山幽人夜渡呉王峴黄州鼓角亦多情<lb/>
送我南來不辭逺江南又聞出塞曲半雜江聲作悲健<lb/>
誰言萬方聲一概鼉憤龍愁為余變我記江邉枯桞樹<lb/>
<pb n="KR4h0148_WYG_077-24b"/>
未死相逄真識靣他年一葉泝江來還吹此曲相迎餞<lb/>
已去之地鼓角多情新至之處曲聲悲健妙是半雜江<lb/>
聲通彼我之懐覺行役宵中有聲有色<lb/>
　　自興國徃筠宿石田驛南廿五里野人舍<lb/>
谿上青山三百疊快馬輕衫來一抹倚山修竹有人家<lb/>
横道清泉知我渇芒鞋竹杖自輕軟蒲薦松牀亦香滑<lb/>
夜深風露滿中庭惟有孤螢自開闔<lb/>
孤螢開闔之句較暗飛螢自照更泠然善也<lb/>
<pb n="KR4h0148_WYG_077-25a"/>
　　圓通禪院先君舊逰也四月二十日晚至宿焉明<lb/>
　　日忌日也乃手寫寳積獻蓋頌佛一偈以贈長老<lb/>
　　僊公僊撫掌笑曰昨夜夢寳蓋飛下著處輙出火<lb/>
　　豈此祥乎乃作是詩院有蜀僧宣逮事訥長老識<lb/>
　　先君云<lb/>
石耳峯頭路接天梵音堂下月臨泉此生初飲廬山水<lb/>
他日徒參雪竇禪䄂裏寳書猶未出夢中飛蓋已先傳<lb/>
何人更識嵇中散野鶴昻藏未是仙<lb/>
<pb n="KR4h0148_WYG_077-25b"/>
詩簡於題題中之意詩無剩語題外之意詩有餘情體<lb/>
贍律調咀味無盡<lb/>
　　題西林壁<lb/>
横㸔成嶺側成峯逺近髙低各不同不識廬山真靣目<lb/>
只縁身在此山中<lb/>
能作如是語始是認取真靣目者妙髙峯三日不見而<lb/>
見之别峯與此參㸔<lb/>
　黄庭堅曰此老人於般若横説豎説了無剩語非其<lb/>
<pb n="KR4h0148_WYG_077-26a"/>
　筆端有口亦安能吐此不傳之妙<lb/>
　　廬山二勝<hi>并引</hi>
　余遊廬山南北得十五六竒勝殆不可勝紀而懶不<lb/>
　作詩獨擇其尤佳者作二首<lb/>
　　　開先潄玉亭<lb/>
髙巖下赤日深谷來悲風劈開青玉峽飛出兩白龍亂<lb/>
沫散霜雪古潭揺青空餘流滑無聲快瀉雙石谼我來<lb/>
不忍去月出飛橋東蕩蕩白銀闕沉沉水精宫願隨琴<lb/>
<pb n="KR4h0148_WYG_077-26b"/>
髙生腳踏赤鯶公手持白芙渠跳下清泠中<lb/>
寫瀑布竒勢迭出曲盡其妙此巨靈開山手徐凝惡詩<lb/>
誠不足道耳<lb/>
　廬山記曰山中瀑布十餘處香鑪峰與雙劍峰在瀑<lb/>
　布旁水源在五老峰頂西入康王谷為水簾東為開<lb/>
　先之瀑布<lb/>
　王注正譌曰開先潄玉亭王本訛作開元題下注云<lb/>
　開元禪院舊傳梁昭明太子之居棲隠也唐𤣥宗即<lb/>
<pb n="KR4h0148_WYG_077-27a"/>
　位始號開元有招隐橋𤣥宗所作按黄庭堅開先禪<lb/>
　院修造記畧曰南唐中主年少好文無經世意慕物<lb/>
　外之名問舍五老峰下有野夫獻地買之萬金以為<lb/>
　書堂及即位以為寺以野夫獻地為已有國之祥故<lb/>
　名開先後遷洪都盖嘗弭節故榻與畫像存焉又山<lb/>
　志稱中主讀書臺在寺後世以為李後主者誤以為<lb/>
　梁昭明者尤誤開先寺本末甚明無可疑者王本既<lb/>
　訛開先為開元又訛南唐之𤣥宗為唐開元天寳之<lb/>
<pb n="KR4h0148_WYG_077-27b"/>
　𤣥宗又云唐𤣥宗即位始號開元其杜撰蹖駁乃爾<lb/>
　梅溪何至是想後人偽託耶<lb/>
　　　栖賢三峽橋<lb/>
吾聞太山石積日穿綫溜况此百雷霆萬世與石鬭深<lb/>
行九地底嶮出三峽右長輸不盡谿欲滿無底竇跳波<lb/>
翻潛魚震響落飛狖清寒入山骨草木盡堅瘦空濛烟<lb/>
靄閒澒洞金石奏彎彎飛橋出㶑㶑半月彀玉淵神龍<lb/>
近雨雹亂晴晝垂缾得清甘可嚥不可潄<lb/>
<pb n="KR4h0148_WYG_077-28a"/>
竒景以精理通之發為髙談結為幽艶絡繹間起使人<lb/>
應接不暇<lb/>
　苕溪漁隠叢話曰三峽橋詩清寒入山骨草木盡堅<lb/>
　瘦此等語精研絶韻真他人道不到也<lb/>
　蘇轍棲賢僧堂記曰元豐三年余過廬山入棲賢谷<lb/>
　谷中多大石岌嶪相倚水行石間其聲如雷霆又如<lb/>
　干乘車行者震掉不能自持雖三峽之險不過也故<lb/>
　橋曰三峽<lb/>
<pb n="KR4h0148_WYG_077-28b"/>
　廬山前録曰過棲賢路稍﨑嶇然不妨觀山也約十<lb/>
　餘里至三峽橋蘇黄門所記殆非誇詞自此行石衢<lb/>
　至玉淵亭澗水披石陡落滙為龍湫雪濺雷吼不減<lb/>
　三峽<lb/>
　　岐亭五首<hi>并引</hi>　<hi>録三首</hi>
　元豐三年正月余始謫黄州至岐亭北二十五里山<lb/>
　上有白馬青蓋來迎者則余故人陳慥季常也為留<lb/>
　五日賦詩一篇而去明年正月復徃見之季常使人<lb/>
<pb n="KR4h0148_WYG_077-29a"/>
　勞余於中塗余乆不殺恐季常之為余殺也則以前<lb/>
　韻作詩為殺戒以遺季常自爾不復殺而岐亭之人<lb/>
　多化之有不食肉者其後數徃見之徃必作詩詩必<lb/>
　以前韻凡余在黄四年三徃見季常季常七來見余<lb/>
　盖相從百餘日也七年四月余量移汝州自江淮徂<lb/>
　雒送者皆止慈湖而季常獨至九江乃復用前韻通<lb/>
　為五首以贈之<lb/>
昨日雲隂重東風融雪汁逺林草木暗近舍烟火濕下<lb/>
<pb n="KR4h0148_WYG_077-29b"/>
有隠君子嘯歌方自得知我犯寒來呼酒意頗急撫掌<lb/>
動隣里遶村捉鵝鴨房櫳鏘噐聲蔬果照巾羃乆聞蔞<lb/>
蒿羙初見新芽赤洗盞酌鵝黄磨刀削熊白須臾我徑<lb/>
醉坐睡落巾幘醒時夜向䦨唧唧銅瓶泣黄州豈云逺<lb/>
但恐朋友缺我當安所主君亦無此客朝來靜菴中惟<lb/>
見峰巒集<lb/>
從呼酒説到徑醉醉而復醒寫出嘯傲自適頽然兀然<lb/>
真不知何者是主何者是客<lb/>
<pb n="KR4h0148_WYG_077-30a"/>
　詩人玉屑曰嘗論對偶如枸杞因吾有雞栖奈汝何<lb/>
　盖借枸杞以對雞栖冬温蚊蚋在人逺鳬鴨亂人逺<lb/>
　如鳬鴨然又直以字對而不對意此皆例子不可不<lb/>
　知子瞻岐亭詩云洗盞酌鵝黄磨刀切熊白是用例<lb/>
　者也<lb/>
我哀籃中蛤閉口䕶殘汁又哀網中魚開口吐㣲濕刳<lb/>
腸彼交病過分我何得相逢未寒温相勸此最急不見<lb/>
盧懐慎烝壺似烝鴨坐客皆忍笑髠然發其羃不見王<lb/>
<pb n="KR4h0148_WYG_077-30b"/>
武子每食刀几赤琉璃載烝㹠中有人乳白盧公信寒<lb/>
陋衰髪得滿幘武子雖豪華未死神已泣先生萬金璧<lb/>
䕶此一蟻缺一年如一夢百嵗真過客君無廢此篇嚴<lb/>
詩編杜集<lb/>
通篇俱為戒殺而作未死神已泣一語尤惻惻動人中<lb/>
用鄭餘慶事誤作盧懐慎藝苑雌黄指摘之然未足為<lb/>
此詩病也<lb/>
　許顗詩話曰東坡贈季常詩戒其殺生末云君無廢<lb/>
<pb n="KR4h0148_WYG_077-31a"/>
　此篇嚴詩編杜集謂嚴武也工部集中有武倡和數<lb/>
　首<lb/>
枯松强鑚膏槁竹欲瀝汁兩窮相值遇相哀莫相濕不<lb/>
知我與君交逰竟何得心法幸相語頭然未為急願為<lb/>
穿雲鶻莫作將雛鴨我行及初夏煮酒映疎羃故鄉在<lb/>
何許西望千山赤兹逰定安歸東泛萬頃白一歡寧復<lb/>
再起舞花墮幘將行出苦語不用兒女泣吾非固多矣<lb/>
君豈無一缺各念别時言閉户謝衆客空堂淨掃地虛<lb/>
<pb n="KR4h0148_WYG_077-31b"/>
白道所集<lb/>
臨别互相勸勉匡其所不及不徒作依依戀戀之詞同<lb/>
心之言其誼古其情深矣<lb/>
　緗素雜記曰世俗相傳古詩不必拘於用韻余謂不<lb/>
　然如杜少陵早發射洪縣及字韻詩皆用緝字一韻<lb/>
　未嘗用外韻也又觀東坡與陳季常汁字韻一篇詩<lb/>
　而用六韻殊與老杜異其他側韻詩多如此以其名<lb/>
　重當世無敢訾議<lb/>
<pb n="KR4h0148_WYG_077-32a"/>
　苕溪漁隠叢話曰黄朝英之言非也老杜側韻詩何<lb/>
　嘗不用外韻今若以一篇詩偶不用外韻遂為定格<lb/>
　則老杜何以謂之能兼衆體也黄既不細考老杜諸<lb/>
　詩又且輕議東坡尤為可笑<lb/>
　　郭祥正家醉畫竹石壁上郭作詩為謝且遺二古<lb/>
　　銅劍<lb/>
空腸得酒芒角出肝肺槎牙生竹石森然欲作不可回<lb/>
吐向君家雪色壁平生好詩仍好畫書墻涴壁長遭罵<lb/>
<pb n="KR4h0148_WYG_077-32b"/>
不瞋不罵喜有餘世間誰復如君者一䨇銅劍秋水光<lb/>
兩首新詩爭劍芒劍在牀頭詩在手不知誰作蛟龍吼<lb/>
畫從醉出詩特為醉筆洗剔精神讀起四句森然動魄<lb/>
也句句巉絶在集中另闢一格<lb/>
　　龍尾硯歌<hi>并引</hi>
　余舊作鳯咮石硯銘其畧云蘇子一見名鳯咮坐令<lb/>
　龍尾差牛後已而求硯於歙歙人云子自有鳯咮何<lb/>
　以此為盖不能平也奉議郎方君彦徳有龍尾大硯<lb/>
<pb n="KR4h0148_WYG_077-33a"/>
　竒甚謂余若能作詩少解前語者當奉餉乃作此詩<lb/>
黄琮白琥天不惜顧恐貪夫死懐璧君㸔龍尾豈石材<lb/>
玉徳金聲寓於石與天作石來幾時與人作硯初不辭<lb/>
詩成鮑謝石何與筆落鍾王硯不知錦茵玉匣俱塵垢<lb/>
𢷬練支牀亦何有况瞋蘇子鳯咮銘戲語相嘲作牛後<lb/>
碧天照水風吹雲明窗大几清無塵我生天地一閒物<lb/>
蘇子亦是支離人麤言細語都不擇春蚓秋虵隨意畫<lb/>
願隨蘇子老東坡仁者不用生分别<lb/>
<pb n="KR4h0148_WYG_077-33b"/>
前用解嘲後更諷以通人之論雄恣逸態竒矯無前集<lb/>
中鳯咮硯三銘各以遒鍊為工不可無此作蕩潏之氣<lb/>
　　次韻杭人裴維甫<lb/>
餘杭門外葉飛秋尚記居人挽去舟一别臨平山上塔<lb/>
五年雲夢澤南州凄凉椘些縁吾發邂逅秦淮為子留<lb/>
寄謝西湖舊風月故應時許夢中逰<lb/>
　　同王勝之逰蔣山<lb/>
到郡席不暖居民空惘然好山無十里遺恨恐他年欲<lb/>
<pb n="KR4h0148_WYG_077-34a"/>
欵南朝寺同登北郭船朱門收畫㦸紺宇出青蓮<hi>自注荆公</hi>
<hi>以宅為寺</hi>夾路蒼髯古迎人翠麓偏龍腰蟠故國鳥爪寄曽<lb/>
巔竹杪飛華屋松根泫細泉峰多巧障日江逺欲浮天<lb/>
畧彴横秋水浮屠揷暮烟歸來踏人影雲細月娟娟<lb/>
次第寫景不必作崚嶒欎屈之勢而斵削精潔神彩欲<lb/>
飛不獨峰多江逺一聨差肩杜老<lb/>
　西清詩話曰元豐中王荆公在金陵東坡自黄北遷<lb/>
　日與公逰盡論古昔文字閒即俱味禪悦公嘆息謂<lb/>
<pb n="KR4h0148_WYG_077-34b"/>
　人曰不知更幾百年方有如此人物東坡渡江至儀<lb/>
　真賦此詩公亟取讀之至峰多巧障日江逺欲浮天<lb/>
　乃撫几曰老夫平生作詩無此二句<lb/>
　　送沈逵赴廣南<lb/>
嗟我與君皆丙子四十九年窮不死君隨幕府戰西羗<lb/>
夜渡氷河斫雲壘飛塵漲天箭灑甲歸對妻孥真夢耳<lb/>
我謫黄岡四五年孤舟出沒煙波裏故人不復通問訊<lb/>
疾病飢寒疑死矣相逢握手一大笑白髪蒼顔畧相似<lb/>
<pb n="KR4h0148_WYG_077-35a"/>
我方北渡脱重江君復南行輕萬里功名如幻何足計<lb/>
學道有牙真可喜句漏丹砂已付君汝陽罋盎吾何恥<lb/>
君歸趁我鷄黍約買田築室從今始<lb/>
就兩人境遇不同處抒寫盡致而以道牙日就作無聊<lb/>
解脱之詞覺滿紙毫飛墨噴一時怡然氷釋<lb/>
　　豆粥<lb/>
君不見虖沱流澌車折軸公孫倉黄奉豆粥濕薪破竈<lb/>
自燎衣飢寒頓解劉文叔又不見金谷敲冰草木春帳<lb/>
<pb n="KR4h0148_WYG_077-35b"/>
下烹煎皆羙人萍虀豆粥不傳法咄嗟而辦石季倫干<lb/>
戈未解身如寄聲色相纒心已醉身心顛倒自不知更<lb/>
識人間有真味豈如江頭千頃雪色蘆茅簷出沒晨煙<lb/>
孤地碓舂秔光似玉沙缾煮豆軟如酥我老此身無著<lb/>
處賣書來問東家住卧聼鷄鳴粥熟時蓬頭曳履君家<lb/>
去<lb/>
起伏開閤氣偉采竒青蓮無以過<lb/>
　苕溪漁隠叢話曰東坡於飲食作詩賦以寫之徃徃<lb/>
<pb n="KR4h0148_WYG_077-36a"/>
　皆臻其妙如老饕賦豆粥詩是也<lb/>
　　秦少游夢發殯而塟之者云是劉發之柩是嵗發<lb/>
　　首薦秦以詩賀之劉涇亦作因次其韻<lb/>
君㸔三代士執雉本以殺身為小補居官死職戰死綏<lb/>
夢尸得官真古語五行勝已斯為官官如草木吾如土<lb/>
仕而未禄猶賔客待以純臣蓋非古餽焉曰獻稱寡君<lb/>
豈比公卿相爾汝世衰道㣲士失已得䘮悲歡反其故<lb/>
草袍蘆箠相嫵媚飲食嬉游事羣聚曲江船舫月燈毬<lb/>
<pb n="KR4h0148_WYG_077-36b"/>
是謂舞殯而歌墓㸔花走馬到東野餘子紛紛何足數<lb/>
二生年少兩豪逸詩酒不知軒冕苦故令将仕夢發棺<lb/>
勸子勿為官所腐塗車芻靈皆假設著眼細㸔君勿誤<lb/>
時來聊復一飛鳴進隠不須煩伍舉<lb/>
説得通透使人心融神釋凡經史傳記百家之言信手<lb/>
拈來無不貫穿協合前古詩人未嘗有此此所謂詩到<lb/>
蘇黄盡也<lb/>
　　徐大正閒軒<lb/>
<pb n="KR4h0148_WYG_077-37a"/>
冰蠶不知寒火䑕不知暑知閒見閒地已覺非閒侣君<lb/>
㸔東坡翁懶散誰比數形骸墮醉夢生事委塵土蚤眠<lb/>
不見燈晚食或欺午卧㸔氊取盗坐視麥漂雨語希舌<lb/>
頰强行少腰腳僂五年黄州城不蹋黄州鼓人言我閒<lb/>
客置此閒處所問閒作何味如眼不自覩頗訝徐孝亷<lb/>
得閒能幾許介子願奉使翁歸備文武應縁不耐閒名<lb/>
字挂庭宇我詩為閒作更得不閒語君如汗血駒轉盼<lb/>
略燕椘莫嫌鑾輅重終勝鹽車苦<lb/>
<pb n="KR4h0148_WYG_077-37b"/>
為閒字下轉語轉轉無竭是問是答兩無縛脱以偈頌<lb/>
體入詩自雪堂始也<lb/>
　施元之曰徐大正因其先君猷守黄州始從公游秦<lb/>
　少游為作閒軒記<lb/>
　　髙郵陳直躬處士畫鴈二首<lb/>
野鴈見人時未起意先改君從何處㸔得此無人態無<lb/>
乃槁木形人禽兩自在北風振枯葦㣲雪落璀璀慘澹<lb/>
雲水昏晶熒沙礫碎弋人悵何慕一舉渺江海<lb/>
<pb n="KR4h0148_WYG_077-38a"/>
衆禽事紛爭野鴈獨閒潔徐行意自得俯仰若有節我<lb/>
衰寄江湖老伴雜鵝鴨作書問陳子曉景畫苕霅依依<lb/>
聚圓沙稍稍動斜月先鳴獨鼓翅吹亂蘆花雪<lb/>
色斯舉矣語隠而不發前作更從未起時見其意之先<lb/>
改後作又於安翔徐徊處見其意之自得詩中畫畫中<lb/>
詩二難併矣<lb/>
　　次韻王定國南遷回見寄<lb/>
土暈銅花蝕秋水要須悍石相礱砥十年冰蘗戰膏粱<lb/>
<pb n="KR4h0148_WYG_077-38b"/>
萬里煙波濯紈綺歸來詩思轉清激百丈空潭數魴鯉<lb/>
逝將桂浦擷蘭蓀不記槐堂收劍履卻思庾嶺今何在<lb/>
更説彭城真夢耳<hi>自注來詩述彭城舊㳺</hi>君知先竭是甘井我願<lb/>
得全如苦李妄心不復九回腸至道終當三洗髓廣陵<lb/>
陽羡何足較<hi>自注余買田陽羡來詩以為不如廣陵</hi>只有無何真我里樂<lb/>
全老子今禪伯<hi>自注謂張安道也定國其壻</hi>掣電機鋒不容擬心通<lb/>
豈復問云何印可聊須答如是相逄為我話留滯桃花<lb/>
春漲孤舟起<lb/>
<pb n="KR4h0148_WYG_077-39a"/>
盤空硬語具體昌黎<lb/>
　王定國詩集叙曰定國以余故得罪貶海上三年一<lb/>
　子死貶所一子死於家定國亦病幾死余意其怨我<lb/>
　甚不敢以書相聞而定國歸至江西以其嶺外所作<lb/>
　詩數百首寄余皆清平豐融藹然有治世之音其言<lb/>
　與志得道行者無異幽憂憤歎之作盖亦有之矣特<lb/>
　恐死嶺外而天子之恩不及報以忝其父祖耳孔子<lb/>
　曰不怨天不尤人定國且不我怨而肯怨天乎余然<lb/>
<pb n="KR4h0148_WYG_077-39b"/>
　後廢巻而嘆自恨其人之淺也<lb/>
　墨莊漫録曰王定國寄詩於東坡答書云新詩篇篇<lb/>
　皆竒老拙此回真不及矣窮人之具輙欲交割與公<lb/>
　魏道輔見而笑曰定國亦難作交代只是且權攝耳<lb/>
　<lb/>
　<lb/>
　<lb/>
御選唐宋詩醇巻三十七<lb/>
</p>
<p>
</p>
  </div>
</body>
</text>
</TEI>
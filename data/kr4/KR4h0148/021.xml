<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_021-1a"/>
欽定四庫全書<lb/>
御選唐宋詩醇巻九<lb/>
　　襄陽杜甫詩一<lb/>
昔聖人示學詩之益而舉要惟事父事君豈不以詩本<lb/>
性情道嚴倫紀古之人一吟一咏恒必有闗於國家之<lb/>
故而藉以自寫其忠孝之誠夫然故匹夫委巷之歌皆<lb/>
得參清廟明堂之列凡其用意深切極之諷刺怨誹無<lb/>
所不有而卒無悖乎臣子之義也自漢迄唐詩律愈密<lb/>
<pb n="KR4h0148_WYG_021-1b"/>
詩體愈卑其體格之日卑正由性情之日薄葢詩變而<lb/>
騷形貌固殊情致不減詩變而賦則鋪詞盛而寄興㣲<lb/>
揚厲繁而規諷尠唐代詩人有作大抵挹詞賦之餘波<lb/>
失騷雅之遺意其不足以仰追三百毋亦枝葉具而本<lb/>
實先撥乎風雅不絶李杜勃興其才力雄傑陵轢古今<lb/>
瑜亮並生實亦未易軒輊自元㣲之著論始先杜而後<lb/>
李顧其所以推尊子美祇就詞調格律言之則太白之<lb/>
分道揚鑣者固自有在此徒以詩言詩而未探夫作詩<lb/>
<pb n="KR4h0148_WYG_021-2a"/>
之本宜論者多有異同也夫子美以疏逖小臣旋起旋<lb/>
躓間闗冦亂漂泊逺遊至於負薪拾梠餔糒不給而忠<lb/>
君愛國之切長歌當哭情見乎詞是豈特善陳時事足<lb/>
徴詩史已哉東坡信其自許稷契或者有激而然至謂<lb/>
其一飯未嘗忘君發於情止於忠孝詩家者流斷以是<lb/>
為稱首嗚呼此真子美之所以獨有千古者矣予曩在<lb/>
書牕嘗序其集以為原本忠孝得性情之正良足承三<lb/>
百篇墜緒兹復訂唐宋六家詩選首録其集而備論之<lb/>
<pb n="KR4h0148_WYG_021-2b"/>
匪唯賞味其詩亦藉以為詩教云<lb/>
　　奉贈韋左丞丈二十二韻<lb/>
紈袴不餓死儒冠多誤身丈人試静聴賤子請具陳甫<lb/>
昔少年日早充觀國賓讀書破萬巻下筆如有神賦料<lb/>
揚雄敵詩看子建親李邕求識靣王翰願卜鄰自謂頗<lb/>
挺出立登要路津致君堯舜上再使風俗淳此意竟蕭<lb/>
條行歌非隱淪騎驢三十載旅食京華春朝叩富兒門<lb/>
暮隨肥馬塵殘杯與冷炙到處潛悲辛主上頃見徴歘<lb/>
<pb n="KR4h0148_WYG_021-3a"/>
然欲求伸青冥却垂翅蹭蹬無縱鱗甚媿丈人厚甚知<lb/>
丈人真每於百寮上猥誦佳句新竊效貢公喜難甘原<lb/>
憲貧焉能心怏怏祗是走踆踆今欲東入海即將西去<lb/>
秦尚憐終南山回首清渭濱常擬報一飯況懐辭大臣<lb/>
白鷗没浩蕩萬里誰能馴<lb/>
杜之五古從古人變化而出獨闢境界嚴羽謂其憲章<lb/>
漢魏取材六朝其自得之妙則先輩所謂集大成者王<lb/>
世貞謂其以意為主以獨造為宗以竒拔沈雄為貴是<lb/>
<pb n="KR4h0148_WYG_021-3b"/>
已此篇起語兀傲甚媿丈人厚二句疊語歸題别有風<lb/>
神一結曠達収轉前半意在言外所謂篇終接混茫也<lb/>
故前人多取為壓巻總而論之讀書破萬巻下筆如有<lb/>
神學問之根柢也致君堯舜上冄使風俗淳志願之端<lb/>
倪也尚憐終南山回首清渭濱見戀闕之誠白鷗没浩<lb/>
蕩萬里誰能馴明潔身之義磊磊數語本末具見豈尋<lb/>
常贈答汗漫敷陳者所可比哉<lb/>
　蘇軾曰子美云白鷗沒浩蕩萬里誰能馴葢滅沒於<lb/>
<pb n="KR4h0148_WYG_021-4a"/>
　煙波間耳宋敏求謂鷗不解沒改作波字便覺神氣<lb/>
　索然<lb/>
　朱鶴齡曰此詩前乃陳情也意最為委折而語非乞<lb/>
　憐應與昌黎上宰相書同讀范元實但稱其布置得<lb/>
　體未為知言<lb/>
　年譜天寶六載詔天下有一藝詣轂下李林甫命尚<lb/>
　書省皆下之公應詔而退<lb/>
　　送高三十五書記<lb/>
<pb n="KR4h0148_WYG_021-4b"/>
崆峒小麥熟且願休王師請公問主將焉用窮荒為飢<lb/>
鷹未飽肉側翅隨人飛高生跨鞍馬有似幽并兒脱身<lb/>
簿尉中始與捶楚辭借問今何官觸熱向武威答云一<lb/>
書記所媿國士知人實不易知更須慎其儀十年出幕<lb/>
府自可持旌麾此行既特達足以慰所思男兒功名遂<lb/>
亦在老大時常恨結驩淺各在天一涯又如參與商慘<lb/>
慘中腸悲驚風吹鴻鵠不得相追隨黄塵翳沙漠念子<lb/>
何當歸邊城有餘力早寄從軍詩<lb/>
<pb n="KR4h0148_WYG_021-5a"/>
送書記却從主將發端設為商畧以諷窮兵之非立言<lb/>
有體中陳規戒末致纒綿詞意並到<lb/>
　鮑欽止曰或謂唐時參軍簿尉受杕非也昌黎赴江<lb/>
　陵詩曰栖栖法曹椽何處事卑陬何況親犴獄敲榜<lb/>
　發奸偷此豈身受杖如漢諸署郎耶<lb/>
　仇兆鼇曰天寶之亂由當時黷武所致公已先見其<lb/>
　兆矣髙為書記軍事皆得參謀故以休兵息民告之<lb/>
　此送髙本㫖驚風二句已不得往黄塵二句髙不能<lb/>
<pb n="KR4h0148_WYG_021-5b"/>
　來故囑其寄詩以相慰從軍詩仍應記室<lb/>
　通鑑積石軍每嵗麥熟吐蕃輙穫之邊人呼為吐蕃<lb/>
　麥莊天寳六載哥舒翰先㐲兵於其側冦至斷其後<lb/>
　夾擊之無一人得返者自是不敢復來<lb/>
　　贈李白<lb/>
二年客東都所歴厭機巧野人對羶<graphic n="KR2509" url="https://raw.githubusercontent.com/kanripo/KR-Gaiji/master/images/KR2509.png" mimeType="image/png"/>蔬食常不飽豈<lb/>
無青精飯使我顔色好苦乏大藥資山林迹如掃李侯<lb/>
金閨彦脱身事幽討亦有梁宋遊方期拾瑶草<lb/>
<pb n="KR4h0148_WYG_021-6a"/>
雅調亦與白詩體相近<lb/>
　李陽氷太白詩序曰天寳中召入翰林賜金放還遂<lb/>
　就從祖陳留採訪大使彦允請北海髙天師授道籙<lb/>
　於齊州紫極宫<lb/>
　　遊龍門奉先寺<lb/>
已從招提遊更宿招提境隂壑生虚籟月林散清影天<lb/>
闕象緯逼雲卧衣裳冷欲覺聞晨鐘令人發深省<lb/>
氣體髙妙天闕象緯逼五字渾成若改作闚字閱字索<lb/>
<pb n="KR4h0148_WYG_021-6b"/>
然無味矣<lb/>
　張溍曰通首皆言夜景首句㸃明晝間遊覽自不可<lb/>
　少<lb/>
　　望嶽<lb/>
岱宗夫如何齊魯青未了造化鍾神秀隂陽割昏曉盪<lb/>
胷生層雲決眥入歸鳥㑹當凌絶頂一覽衆山小<lb/>
四十字氣勢欲與岱嶽争雄次句寫得髙逺意出三四<lb/>
竒峭所謂語不驚人死不休也<lb/>
<pb n="KR4h0148_WYG_021-7a"/>
　盧世㴶曰公登後園山脚云昔我遊山東憶戱東嶽<lb/>
　陽窮秋立日觀矯首望八荒則是業升岱宗之巔而<lb/>
　流覽無際矣乃絶不另設專題鋪張游概亦以望嶽<lb/>
　一首已領其要故也試思他人千言萬語有加於齊<lb/>
　魯青未了者乎<lb/>
　　陪李北海宴歴下亭<hi>原注時邑人蹇處士等在坐李公序</hi>
東藩駐早葢北渚凌青荷海右此亭古濟南名士多雲<lb/>
山已發興玉珮仍當謌修竹不受暑交流空湧波藴真<lb/>
<pb n="KR4h0148_WYG_021-7b"/>
惬所遇落日將如何貴賤俱物役從公難重過<lb/>
　王士祿曰此與下篇雅近選體與他詩不同當是有<lb/>
　意彷北海之作<lb/>
　　登歴下古城員外新亭<hi>原注亭對鵲山湖</hi>
新亭結構罷隱見清湖隂跡籍臺觀舊氣溟海嶽深圓<lb/>
荷想自昔遺堞感至今芳宴此時具哀絲千古心主稱<lb/>
壽尊客筵秩宴北林不阻蓬篳興得兼梁甫吟<lb/>
　　𤣥都壇歌<hi>原注寄元逸人</hi>
<pb n="KR4h0148_WYG_021-8a"/>
故人昔隱東䝉峯已佩含景蒼精龍故人今居子午谷<lb/>
獨在隂崖結茅屋屋前太古𤣥都壇青石漠漠常風寒<lb/>
子規夜啼山竹裂王母書下雲旗飜知君此計成長往<lb/>
芝草琅玕日應長鐵鏁髙垂不可攀致身福地何蕭爽<lb/>
青石漠漢常風寒與烈風無時休同一景象子規二語<lb/>
評者以為大類長吉然賀雖險奥故不能如此竒健<lb/>
　浦起龍曰歌體之整飭精麗者<lb/>
　　貧交行<lb/>
<pb n="KR4h0148_WYG_021-8b"/>
飜手作雲覆手雨紛紛輕薄何須數君不見管鮑貧時<lb/>
交此道今人棄如土<lb/>
　劉㑹孟曰只從俗諺畧證古意<lb/>
　朱鶴齡曰太白云前門長揖後門闗公詩云當面輸<lb/>
　心背面笑與此同慨<lb/>
　　兵車行<lb/>
車轔轔馬蕭蕭行人弓箭各在腰耶孃妻子走相送塵<lb/>
埃不見咸陽橋牽衣頓足闌道哭哭聲直上干雲霄道<lb/>
<pb n="KR4h0148_WYG_021-9a"/>
傍過者問行人行人但云㸃行頻或從十五北防河便<lb/>
至四十西營田去時里正與裹頭還來頭白還戍邊邊<lb/>
亭流血成海水武皇開邊意未已君不聞漢家山東二<lb/>
百州千村萬落生荆杞縱有健婦把鋤犂禾生隴畝無<lb/>
東西況復秦兵耐苦戰被驅不異犬與雞長者雖有問<lb/>
役夫敢申恨且如今年冬未休闗西卒縣官急索租租<lb/>
税從何出信知生男惡反是生女好生女猶是嫁比隣<lb/>
生男埋沒隨百草君不見青海頭古來白骨無人収新<lb/>
<pb n="KR4h0148_WYG_021-9b"/>
鬼煩冤舊鬼哭天隂雨濕聲啾啾<lb/>
此體創自老杜諷刺時事而記為征夫問答之詞言之<lb/>
者無罪聞之者足以為戒小雅遺音也篇首寫得行色<lb/>
匆匆筆勢洶湧如風潮驟至不可逼視以下接出㸃行<lb/>
之頻指出開邊之非然後正説時事末以慘語結之詞<lb/>
意沉鬱音節悲壯此天地商聲不可强為者也<lb/>
　蔡寛夫曰齊梁以來文士喜為樂府詞往往失其命<lb/>
　題本意唯老杜兵車行悲青坡無家别等篇皆因時<lb/>
<pb n="KR4h0148_WYG_021-10a"/>
　事自出已意立題畧不更蹈前人陳迹真豪傑也<lb/>
　單復曰此為明皇用兵吐蕃而作故託漢武以諷其<lb/>
　詞可哀也先言人哭後言鬼哭中言内郡凋弊民不<lb/>
　聊生此安史之亂所由起也<lb/>
　　髙都䕶驄馬行<lb/>
安西都䕶胡青驄聲價歘然來向東此馬臨陣久無敵<lb/>
與人一心成大功功成惠養隨所致飄飄逺自流沙至<lb/>
雄姿未受㐲櫪恩猛氣猶思戰場利腕促蹄髙如踣鐵<lb/>
<pb n="KR4h0148_WYG_021-10b"/>
交河幾蹴曾冰裂五花散作雲滿身萬里方看汗流血<lb/>
長安壯兒不敢騎走過掣電傾城知青絲絡頭為君老<lb/>
何由却出横門道<lb/>
與人一心成大功寫得神駿可愛較真堪託死生意更<lb/>
深矣結從古樂府脱化而出有老驥㐲櫪之感杜之歌<lb/>
行擴漢魏而大之變幻超忽不可方物學者每有望洋<lb/>
之嘆此乃少壯時作字字精悍章法句法妥帖排奡若<lb/>
從此等入手即有規矩可循自然雅健<lb/>
<pb n="KR4h0148_WYG_021-11a"/>
　張綖曰凡詩人題咏必胸次髙超下筆方能卓絶此<lb/>
　詩不惟格韻特髙亦見少陵人品若曹唐病馬詩一<lb/>
　朝千里心猶在曽敢潛忘秣飼恩乃乞兒語也<lb/>
　　天育驃騎歌<lb/>
吾聞天子之馬走千里今之畫圖無乃是是何意態雄<lb/>
且傑駿尾蕭梢朔風起毛為緑縹兩耳黄眼有紫燄雙<lb/>
瞳方矯矯龍性合變化卓立天骨森開張伊昔太僕張<lb/>
景順監牧攻駒閲清峻遂令大奴守天育别養驥子憐<lb/>
<pb n="KR4h0148_WYG_021-11b"/>
神俊當時四十萬匹馬張公歎其材盡下故獨寫真傳<lb/>
世人見之座右久更新年多物化空形影嗚呼健步無<lb/>
由騁如今豈無騕褭與驊騮時無王良伯樂死即休<lb/>
杜甫善作馬詩畫馬詩篇篇入妙支道林愛其神駿少<lb/>
陵當亦爾耶末語一轉撫物自傷感慨無限夫王者不<lb/>
借才於異代顧其所遇何如耳四十萬之馬皆可以備<lb/>
馳驅此馬獨稱神駿才固難也王良伯樂代有其人甫<lb/>
因所遇自嘆云爾<lb/>
<pb n="KR4h0148_WYG_021-12a"/>
　　白絲行<lb/>
繰絲須長不須白越羅蜀錦金粟尺象牀玉手亂殷紅<lb/>
萬草千花動凝碧已悲素質隨時染裂下鳴機色相射<lb/>
美人細意熨帖平裁縫滅盡鍼線迹春天衣著為君舞<lb/>
蛺蜨飛來黄鸝語落絮游絲亦有情隨風照日宜輕舉<lb/>
香汗輕塵汚顔色開新合故置何許君不見才士汲引<lb/>
難恐懼棄捐忍羇旅<lb/>
　王洙曰此殆自況賔主間意不合無限慨嘆<lb/>
<pb n="KR4h0148_WYG_021-12b"/>
　仇兆鼇曰詩詠白絲即墨子悲素絲意也已悲<lb/>
　素質隨時染當其渲染之初便是沾汙之漸及其<lb/>
　見置時欲保素質得乎惟士守貞白則不隨<lb/>
　人榮辱矣此風人有取於素絲歟按此詩當是<lb/>
　天寳十一二載間公客居京師而作故末有忍<lb/>
　羇旅之説觀梁氏編次可見人或謂此詩乃譏<lb/>
　竇懐貞然考懐貞亡於開元元年公時纔六嵗<lb/>
　於年月不合<lb/>
<pb n="KR4h0148_WYG_021-13a"/>
　　醉時歌<hi>原注贈廣文館博士鄭䖍</hi>
諸公衮衮登臺省廣文先生官獨冷甲第紛紛厭粱肉<lb/>
廣文先生飯不足先生有道出羲皇先生有才過屈宋<lb/>
徳尊一代常轗軻名垂萬古知何用杜陵野客人更嗤<lb/>
被褐短窄鬢如絲日糴太倉五升米時赴鄭老同襟期<lb/>
得錢即相覔沽酒不復疑忘形到爾汝痛飲真吾師清<lb/>
夜沉沉動春酌燈前細雨檐花落但覺髙歌有鬼神焉<lb/>
知餓死填溝壑相如逸才親滌器子雲識字終投閣先<lb/>
<pb n="KR4h0148_WYG_021-13b"/>
生早賦歸去來石田茅屋荒蒼苔儒術於我何有哉孔<lb/>
丘盗跖俱塵埃不須聞此意慘愴生前相遇且銜杯<lb/>
清夜沉沉兩語寫夜飲之景妙不容説但覺髙歌二句<lb/>
跌宕不羈中權有此使前後文勢倍覺生色<lb/>
　王嗣奭曰公詠懐詩云沈醉聊自遣放歌破愁絶可<lb/>
　移作此詩之解<lb/>
　　醉歌行<hi>原注别從姪勤落第歸</hi>
陸機二十作文賦汝更小年能綴文總角草書又神速<lb/>
<pb n="KR4h0148_WYG_021-14a"/>
世上兒子徒紛紛驊騮作駒已汗血鷙鳥舉翮連青雲<lb/>
詞源倒流三峽水筆陣獨掃千人軍只今年纔十六七<lb/>
射䇿君門期第一舊穿楊葉真自知暫蹶霜蹄未為失<lb/>
偶然擢秀非難取㑹是排風有毛質汝身已見唾成珠<lb/>
汝伯何由髪如漆春光澹沲秦東亭渚蒲芽白水荇青<lb/>
風吹客衣日杲杲樹攪離思花冥冥酒盡沙頭雙玉缾<lb/>
衆賓皆醉我獨醒乃知貧賤别更苦吞聲躑躅涕淚零<lb/>
造語之妙深得六朝人佳致<lb/>
<pb n="KR4h0148_WYG_021-14b"/>
　沈徳潛曰送别情景於後幅突然接入開後人無限<lb/>
　法門醉歌意只用一㸃與贈鄭作自别<lb/>
　　贈衞八處士<lb/>
人生不相見動如參與商今夕復何夕共此燈燭光少<lb/>
壯能㡬時鬢髪各已蒼訪舊半為鬼驚呼熱中腸焉知<lb/>
二十載重上君子堂昔别君未婚兒女忽成行怡然敬<lb/>
父執問我來何方問答乃未已兒女羅酒漿夜雨翦春<lb/>
韭新炊間黄粱主稱㑹面難一舉累十觴十觴亦不醉<lb/>
<pb n="KR4h0148_WYG_021-15a"/>
感子故意長明日隔山岳世事兩茫茫<lb/>
　仇兆鼇曰漫齋詳話云怡然敬父執以下他人須更<lb/>
　有數句此便接云問答未及已兒女羅酒漿直有抔<lb/>
　土障黄流氣象<lb/>
　　同諸公登慈恩寺墖<hi>原注時髙適薛據先有此作</hi>
髙標跨蒼天烈風無時休自非曠士懐登兹翻百憂方<lb/>
知象教力足可追冥搜仰穿龍蛇窟始出枝撐幽七星<lb/>
在北户河漢聲西流羲和鞭白日少昊行清秋秦山忽<lb/>
<pb n="KR4h0148_WYG_021-15b"/>
破碎涇渭不可求俯視但一氣焉能辨皇州回首呌虞<lb/>
舜蒼梧雲正愁惜哉瑶池飲日晏崐崘丘黄鵠去不息<lb/>
哀鳴何所投君看隨陽雁各有稻粱謀<lb/>
以深秀擅長者遜其髙渾以清古推勝者讓其竒傑迴<lb/>
首以下寄興自深前半力寫實境竒情横溢説者字字<lb/>
附㑹穿鑿紛如失於固矣<lb/>
　王士禄曰秦山忽破碎慿髙竒句他人定費語言不<lb/>
　能五字便了<lb/>
<pb n="KR4h0148_WYG_021-16a"/>
　王士正曰章八元題慈恩寺塔云迴梯暗踏如穿洞<lb/>
　絶頂初攀似出籠俚鄙極矣乃元白激贊之不容口<lb/>
　盛唐諸公如工部云七星在北戸河漢聲西流秦山<lb/>
　忽破碎涇渭不可求俯視但一氣焉能辨皇州髙常<lb/>
　侍云秋風昨夜至秦塞多清曠千里何蒼蒼五陵欝<lb/>
　相望岑嘉州云下窺指髙鳥俯聽聞驚風又秋色從<lb/>
　西來蒼然滿闗中五陵北原上萬古青濛濛數公如<lb/>
　大將旗鼓相當皆萬人敵視八元詩真鬼窟中作活<lb/>
<pb n="KR4h0148_WYG_021-16b"/>
　計<lb/>
　西京雜記西京外郭城進業坊慈恩寺隋无漏寺之<lb/>
　故地武徳初廢貞觀中髙宗在春宫為文徳皇后立<lb/>
　故以慈恩為名寺西院浮屠六級髙三百尺永徽三<lb/>
　年沙門元奘所立<lb/>
　　示從孫濟<lb/>
平明跨驢出未知適誰門權門多噂<graphic n="KR0689" url="https://raw.githubusercontent.com/kanripo/KR-Gaiji/master/images/KR0689.png" mimeType="image/png"/>且復尋諸孫諸<lb/>
孫貧無事宅舍如荒村堂前自生竹堂後自生萱萱草<lb/>
<pb n="KR4h0148_WYG_021-17a"/>
秋已死竹枝霜不蕃淘米少汲水汲多井水渾刈葵莫<lb/>
放手放手傷葵根阿翁嬾惰乆覺兒行步奔所來為宗<lb/>
族亦不為盤飱小人利口實薄俗難可論勿受外嫌猜<lb/>
同姓古所敦<lb/>
多似古樂府温柔敦厚此興深切<lb/>
　　送孔巢父謝病歸遊江東兼呈李白<lb/>
巢父掉頭不肯住東將入海隨煙霧詩巻長留天地間<lb/>
釣竿欲拂珊瑚樹深山大澤龍蛇逺春寒野隂風景暮<lb/>
<pb n="KR4h0148_WYG_021-17b"/>
蓬萊織女回雲車指㸃虗無是征路自是君身有仙骨<lb/>
世人那得知其故惜君只欲苦死留富貴何如草頭露<lb/>
蔡侯静者意有餘清夜置酒臨前除罷琴惆悵月照席<lb/>
幾嵗寄我空中書南尋禹穴見李白道甫問信今何如<lb/>
逺性風疎逸情雲上自是君身有仙骨世人那得知其<lb/>
故也<lb/>
　李因篤曰寄元逸人得超忽之神送孔巢父極狂簡<lb/>
　之致<lb/>
<pb n="KR4h0148_WYG_021-18a"/>
　　飲中八仙歌<lb/>
知章騎馬似乘船眼花落井水底眠汝陽三斗始朝天<lb/>
道逢麴車口流涎恨不移封向酒泉左相日興費萬錢<lb/>
飲如長鯨吸百川銜杯樂聖稱避賢宗之瀟灑美少年<lb/>
舉觴白眼望青天皎如玉樹臨風前蘇晉長齋繡佛前<lb/>
醉中往往愛逃禪李白一斗詩百篇長安市上酒家眠<lb/>
天子呼來不上船自稱臣是酒中仙張旭三杯草聖傳<lb/>
脱㡌露頂王公前揮毫落紙如雲煙焦遂五斗方卓然<lb/>
<pb n="KR4h0148_WYG_021-18b"/>
髙談雄辯驚四筵<lb/>
創為格調從柏梁體變化而出<lb/>
　唐汝詢曰八人皆任其性真託於酒以自見者子美<lb/>
　咏之亦廢中權之義云<lb/>
　李因篤曰無首無尾章法突兀妙是叙述不渉議論<lb/>
　而八人身分自見風雅中司馬太史也<lb/>
　　曲江<lb/>
自斷此生休問天杜曲幸有桑麻田故將移住南山邊<lb/>
<pb n="KR4h0148_WYG_021-19a"/>
短衣匹馬隨李廣㸔射猛虎終殘年<lb/>
　王嗣奭曰以九迴之苦心發清商之怨調<lb/>
　　麗人行<lb/>
三月三日天氣新長安水邊多麗人態濃意逺淑且真<lb/>
肌理細膩骨肉勻繡羅衣裳照暮春蹙金孔雀銀麒麟<lb/>
頭上何所有翠㣲㔩葉垂鬢脣背後何所見珠壓腰衱<lb/>
穩稱身就中雲幕椒房親賜名大國虢與秦紫駝之峯<lb/>
出翠金水精之盤行素鱗犀箸厭飫久未下鸞刀縷切<lb/>
<pb n="KR4h0148_WYG_021-19b"/>
空紛綸黄門飛鞚不動塵御㕑絡繹送八珍簫鼔哀吟<lb/>
感鬼神賓從雜遝實要津後來鞍馬何逡巡當軒下馬<lb/>
入錦茵楊花雪落覆白蘋青鳥飛去銜紅巾炙手可熱<lb/>
勢絶倫慎莫近前丞相嗔<lb/>
託刺㣲婉意指遥深較衛風君子偕老篇則㣲而顯矣<lb/>
　陸時雍曰言窮則盡意䙝則醜韻軟則庫此詩一以<lb/>
　雅道行之故君子言有則也<lb/>
　　樂遊園歌<hi>原注晦日賀蘭楊長史筵醉中作</hi>
<pb n="KR4h0148_WYG_021-20a"/>
樂遊古園崒森爽煙緜碧草萋萋長公子華筵勢最髙<lb/>
秦川對酒平如掌長生木瓢示真率更調鞍馬狂歡賞<lb/>
青春波浪芙蓉園白日雷霆夾城仗閶闔晴開昳蕩蕩<lb/>
曲江翠幕排銀牓拂水低徊舞袖飜緣雲清切歌聲上<lb/>
却憶年年人醉時只今未醉已先悲數莖白髪那抛得<lb/>
百罰深杯亦不辭聖朝亦知賤士醜一物自荷皇天慈<lb/>
此身飲罷無歸處獨立蒼茫自詠詩<lb/>
　沈徳潛曰極歡宴時不勝身世之感臨川蘭亭記序<lb/>
<pb n="KR4h0148_WYG_021-20b"/>
　所云情隨事遷感慨繫之也<lb/>
　　渼陂行<lb/>
岑參兄弟皆好竒携我逺來遊渼陂天地黤慘忽異色<lb/>
波濤萬頃堆琉璃琉璃漫汗泛舟入事殊興極憂思集<lb/>
鼉作鯨吞不復知惡風白浪何嗟及主人錦帆相為開<lb/>
舟子喜甚無氛埃鳬鷖散亂櫂謳發絲管啁啾空翠來<lb/>
沈竿續蔓深莫測菱葉荷花静如拭宛在中流渤澥清<lb/>
下歸無極終南黑半陂已南純浸山動影褭窕沖融間<lb/>
<pb n="KR4h0148_WYG_021-21a"/>
船舷暝戞雲際寺水面月出藍田闗此時驪龍亦吐珠<lb/>
馮夷擊鼓羣龍趨湘妃漢女出歌舞金支翠旗光有無<lb/>
咫尺但愁雷雨至蒼茫不曉神靈意少壯幾時奈老何<lb/>
向來哀樂何其多<lb/>
聲光竒麗氣韻深穏昭明稱陶潛文章不羣詞采精拔<lb/>
跌蕩昭彰獨超衆類抑揚爽朗莫之與京可以移贈是<lb/>
詩驪龍吐珠等句全摹漢艶歌未語用秋風詞顛倒變<lb/>
化壁壘一新取材之善則也<lb/>
<pb n="KR4h0148_WYG_021-21b"/>
　　奉同郭給事湯東靈湫作<lb/>
東山氣鴻濛宫殿居上頭君來必十月樹羽臨九州隂<lb/>
火煑玉泉噴薄漲巖幽有時浴赤日光抱空中樓閬風<lb/>
入轍跡曠原延冥搜沸天萬乘動觀水百丈湫幽靈斯<lb/>
可佳王命官屬休初聞龍用壯擘石摧林丘中夜窟宅<lb/>
改移因風雨秋倒懸瑶池影屈注蒼江流味如甘露漿<lb/>
揮弄滑且柔翠旗澹偃蹇雲車紛少留簫鼔蕩四溟異<lb/>
香泱漭浮鮫人獻微綃曾祝沈豪牛百祥奔盛明古先<lb/>
<pb n="KR4h0148_WYG_021-22a"/>
莫能儔坡陀金蝦蟇出見葢有由至尊顧之笑王母不<lb/>
肯収復歸虚無底化作長黄虯飄飄青瑣郎文彩珊瑚<lb/>
鉤浩歌渌水曲清絶聽者愁<lb/>
　盧元昌曰靈湫一篇其曲突之諷與<lb/>
　朱鶴齡曰此詩直陳温湯事而風刺自見其憂亂之<lb/>
　意情見乎詞當與慈恩寺迴首呌虞舜數語及奉先<lb/>
　咏懐凌晨過驪山一段參看<lb/>
　潘鴻曰太白詩蟾蜍蝕圓影大明夜已殘一段亦此<lb/>
<pb n="KR4h0148_WYG_021-22b"/>
　詩之意<lb/>
　　夜聽許十損誦詩愛而有作<lb/>
許生五臺賓業白出石壁余亦師粲可身猶縛禪寂何<lb/>
階子方便謬引為匹敵離索晚相逢包䝉欣有擊誦詩<lb/>
渾遊衍四座皆辟易應手看捶鈎清心聽鳴鏑精微穿<lb/>
溟涬飛動摧霹靂陶謝不枝梧風騷共推激紫燕自超<lb/>
詣翠駮誰翦剔君意人莫知人間夜寥閴<lb/>
　　沙苑行<lb/>
<pb n="KR4h0148_WYG_021-23a"/>
君不見左鋪白沙如白水繚以周牆百餘里龍媒昔是<lb/>
渥洼生汗血今稱獻於此苑中騋牝三千匹豐草青青<lb/>
寒不死食之豪健西域無每嵗攻駒冠邊鄙王有虎臣<lb/>
司苑門入門天廐皆雲屯驌驦一骨獨當御春秋二時<lb/>
歸至尊至尊内外馬盈億伏櫪在坰空大存逸羣絶足<lb/>
信殊傑倜儻權竒難具論纍纍塠阜藏奔突往往坡陀<lb/>
縱超越角壯飜同麋鹿遊浮深簸蕩黿鼉窟泉出巨魚<lb/>
長比人丹砂作尾黄金鱗豈知異物同精氣雖未成龍<lb/>
<pb n="KR4h0148_WYG_021-23b"/>
亦有神<lb/>
前幅語皆嚴重入後離竒隠躍誠有寓託非空言者<lb/>
　盧元昌曰安禄山知總監事公作沙苑行以諷之靈<lb/>
　湫詩云復歸虚無底化作長黄虬兩篇結語皆有寓<lb/>
　意<lb/>
　通鑑天寳十三載正月禄山入朝求兼領羣牧總監<lb/>
　密遣親信選健馬堪戰者數千匹别飼之<lb/>
　　驄馬行<hi>原注太常梁卿敕賜馬也李鄧公愛而有之命甫製詩</hi>
<pb n="KR4h0148_WYG_021-24a"/>
鄧公馬癖人共知初得花驄大宛種夙昔傳聞思一見<lb/>
牽來左右神皆竦雄姿逸態何崷崪顧影驕嘶自矜寵<lb/>
隅目青熒夾鏡懸肉騣碨礌連錢動朝來久試華軒下<lb/>
未覺千金滿髙價赤汗㣲生白雪毛銀鞍却覆香羅帕<lb/>
卿家舊賜公取之天廐真龍此其亞晝洗須騰涇渭深<lb/>
朝趨可刷幽并夜吾聞良驥老始成此馬數年人更驚<lb/>
豈有四蹄疾於鳥不與八駿俱先鳴時俗造次那得致<lb/>
雲霧晦冥方降精近聞下詔喧都邑肯使騏驎地上行<lb/>
<pb n="KR4h0148_WYG_021-24b"/>
　　自京赴奉先縣詠懐五百字<lb/>
杜陵有布衣老大意轉拙許身一何愚竊比稷與契居<lb/>
然成濩落白首甘契闊葢棺事則已此志常覬豁窮年<lb/>
憂黎元歎息腸内熱取笑同學翁浩歌彌激烈非無江<lb/>
海志蕭灑送日月生逢堯舜君不忍便永訣當今廊廟<lb/>
具構厦豈云缺葵藿傾太陽物性固莫奪顧惟螻螘輩<lb/>
但自求其穴胡為慕大鯨輙擬偃溟渤以兹悟生理獨<lb/>
恥事干謁兀兀遂至今忍為塵埃没終媿巢與由未能<lb/>
<pb n="KR4h0148_WYG_021-25a"/>
易其節沈飲聊自適放歌頗愁絶嵗暮百草零疾風髙<lb/>
岡裂天衢隂峥嶸客子中夜發霜嚴衣帶斷指直不得<lb/>
結凌晨過驪山御榻在嵽嵲蚩尤塞寒空蹴蹋崖谷滑<lb/>
瑶池氣欝律羽林相摩戞君臣留歡娛樂動殷樛嶱賜<lb/>
浴皆長纓與宴非短褐彤庭所分帛本自寒女出鞭撻<lb/>
其夫家聚斂貢城闕聖人筐篚恩實欲邦國活臣如忽<lb/>
至理君豈棄此物多士盈朝廷仁者宜戰慄況聞内金<lb/>
盤盡在衛霍室中堂舞神仙煙霧散玉質煖客貂䑕裘<lb/>
<pb n="KR4h0148_WYG_021-25b"/>
悲管逐清瑟勸客駞蹄羹霜橙壓香橘朱門酒肉臭路<lb/>
有凍死骨榮枯咫尺異惆悵難再述北轅就涇渭官渡<lb/>
又改轍羣冰從西下極目髙崪兀疑是崆峒來恐觸天<lb/>
柱折河梁幸未坼枝撐聲窸窣行旅相攀援川廣不可<lb/>
越老妻寄異縣十口隔風雪誰能久不顧庶往共飢渇<lb/>
入門聞號咷幼子飢已卒吾寧舍一哀里巷亦嗚咽所<lb/>
媿為人父無食致天折豈知秋禾登貧窶有倉卒生常<lb/>
免租税名不𨽻征伐撫迹猶酸辛平人固騷屑黙思失<lb/>
<pb n="KR4h0148_WYG_021-26a"/>
業徒因念逺戍卒憂端齊終南澒洞不可掇<lb/>
此與北征為集中鉅篇攄欝結寫胸臆蒼蒼莽莽一氣<lb/>
流轉其大段有千里一曲之勢而筆筆頓挫一曲中又<lb/>
有無數波折也甫以布衣之士乃心帝室而是時明皇<lb/>
失政大亂已成方且君臣荒宴若罔聞知甫從局外蒿<lb/>
目時艱欲言不可葢有日矣而一於此詩發之前述平<lb/>
日之𠂻曲後寫當前之酸楚至於中幅以所經為綱所<lb/>
見為目言言深切字字沉痛板蕩之後未有能及此者<lb/>
<pb n="KR4h0148_WYG_021-26b"/>
此甫之所以度越千古而上繼三百篇者乎往題其集<lb/>
云歌謡寫忠懇灝氣渾欝積李韓望後塵鮑謝讓前席<lb/>
匪虚言也竊比稷契或疑其自許太過蘇軾有云甫他<lb/>
詩曰舜舉十六相身尊道更髙孝公用商鞅法令如牛<lb/>
毛自是稷契輩人口中語斯言得之矣<lb/>
　胡夏客曰詩凡五百字而篇中叙發京師過驪山就<lb/>
　涇渭抵奉先不過數十字耳餘皆議論感慨成文此<lb/>
　最得變雅之法而成章者也此詩全篇議論雜以叙<lb/>
<pb n="KR4h0148_WYG_021-27a"/>
　事北征則全篇叙事雜以議論葢曰詠懐自應以議<lb/>
　論為主曰北征自應以叙事為主也<lb/>
　張溍曰文之至者止見精神不見語言此五百字真<lb/>
　懇切到淋漓沉痛俱是精神何處見有語言<lb/>
　浦起龍曰是為集中開頭大文章老杜平生大本領<lb/>
　須用一片大魄力讀去斷不宜如朱仇諸本瑣瑣分<lb/>
　裂通篇只是三大段首明賫志去國之情中慨君臣<lb/>
　耽樂之失末述到家哀苦之感一篇之中三致意焉<lb/>
<pb n="KR4h0148_WYG_021-27b"/>
　　奉先劉少府新畫山水障歌<lb/>
堂上不合生楓樹怪底江山起煙霧聞君掃却赤縣圖<lb/>
乘興遣畫滄洲趣畫師亦無數好手不可遇對此融心<lb/>
神知君重毫素豈但祁岳與鄭䖍筆迹逺過楊契丹得<lb/>
非𤣥圃裂無乃瀟湘飜悄然坐我天姥下耳邊已似聞<lb/>
清猨反思前夜風雨急乃是蒲城鬼神入元氣淋漓障<lb/>
猶濕真宰上訴天應泣野亭春還雜花逺漁翁暝蹋孤<lb/>
舟立滄浪水深青溟濶欹岸側島秋毫末不見湘妃鼓<lb/>
<pb n="KR4h0148_WYG_021-28a"/>
瑟時至今斑竹臨江活劉侯天機精愛畫入骨髓自有<lb/>
兩兒郎揮灑亦莫比大兒聰明到能添老樹巅崖裏小<lb/>
兒心孔開貌得山僧及童子若耶溪雲門寺吾獨胡為<lb/>
在泥滓青鞵布襪從此始<lb/>
起處飛騰而入末則餘波綿邈中間忽然頓挫刻意竒<lb/>
警與李白同族弟燭照山水畫壁歌用意正同而各極<lb/>
其妙<lb/>
　楊萬里曰詩有驚人句如山水障云堂上不合生楓<lb/>
<pb n="KR4h0148_WYG_021-28b"/>
　樹怪底江山起煙霧是也<lb/>
　黄生曰寫畫與賛賞分作數層説反覆濃至<lb/>
　寰宇記蒲城縣本漢重泉縣開元中改為奉先<lb/>
　　白水縣崔少府十九翁髙齋三十韻<lb/>
客從南縣來浩蕩無與適旅食白日長況當朱炎赫髙<lb/>
齋坐林杪信宿游衍閴清晨陪躋攀傲睨俯峭壁崇岡<lb/>
相枕帶曠野懐咫尺始知賢主人贈此遣愁寂危階根<lb/>
青冥曾冰生淅瀝上有無心雲下有欲落石泉聲聞復<lb/>
<pb n="KR4h0148_WYG_021-29a"/>
急動静隨所擊鳥呼藏其身有似懼彈射吏隠適情性<lb/>
茲焉其窟宅白水見舅氏諸翁乃仙伯杖藜長松隂作<lb/>
尉窮谷僻為我炊雕胡逍遥展良覿坐久風頗愁晚來<lb/>
山更碧相對十丈蛟歘翻盤渦坼何得空裏雷殷殷尋<lb/>
地胍煙氛藹崷崪魍魎森慘戚崐崘崆峒顛回首如不<lb/>
隔前軒頽反照巉絶華岳赤兵氣漲林巒川光雜鋒鏑<lb/>
知是相公軍鐵馬雲霧積玉觴淡無味胡羯豈强敵長<lb/>
歌激屋梁淚下流袵席人生半哀樂天地有順逆慨彼<lb/>
<pb n="KR4h0148_WYG_021-29b"/>
萬國夫休明備征狄猛將紛填委廟謀蓄長䇿東郊何<lb/>
時開帶甲且未釋欲告清宴罷難拒幽明迫三歎酒食<lb/>
旁何由似平昔<lb/>
　　三川觀水漲二十韻<lb/>
我經華原來不復見平陸北上唯土山連天走窮谷火<lb/>
雲無時出飛電常在目自多窮岫雨行潦相豗蹙蓊匌<lb/>
川氣黄羣流㑹空曲清晨望髙浪忽謂隂崖踣恐泥竄<lb/>
蛟龍登危聚麋鹿枯查巻拔樹礧磈共充塞聲吹鬼神<lb/>
<pb n="KR4h0148_WYG_021-30a"/>
下勢閱人代速不有萬穴歸何以尊四瀆及觀泉源漲<lb/>
反懼江海覆漂沙坼岸去漱壑松柏秃乘陵破山門回<lb/>
斡裂地軸交洛赴洪河及闗豈信宿應沈數州沒如聽<lb/>
萬室哭穢濁殊未清風濤怒猶蓄何時通舟車隂氣不<lb/>
黲黷浮生有蕩汨吾道正羈束人寰難容身石壁滑側<lb/>
足雲雷此不已艱險路更跼普天無川梁欲濟願水縮<lb/>
因悲中林士未脫衆魚腹舉頭向蒼天安得騎鴻鵠<lb/>
沉欝頓挫字字生造無一浮響集中此等自是少陵本<lb/>
<pb n="KR4h0148_WYG_021-30b"/>
色<lb/>
　浦起龍曰雕鎪刻深仿像飛動遂為昌黎石鼎聨句<lb/>
　等詩及宋元以來體物律古之祖<lb/>
　　悲陳陶<lb/>
孟冬十郡良家子血作陳陶澤中水野曠天清無戰聲<lb/>
四萬義軍同日死羣胡歸來血洗箭仍唱胡歌飲都市<lb/>
都人迴面向北啼日夜更望官軍至<lb/>
　何焯曰至字一韻獨用<lb/>
<pb n="KR4h0148_WYG_021-31a"/>
　　悲青坂<lb/>
我軍青坂在東門天寒飲馬太白窟黄頭奚兒日向西<lb/>
數騎彎弓敢馳突山雪河冰野蕭飋青是烽煙白人骨<lb/>
焉得附書與我軍忍待明年莫倉卒<lb/>
房琯用兵殷浩之流耳當時乘輿未定賊勢方張琯志<lb/>
大才疎倉卒致敗向非唐徳在人則宗社危矣琯之罪<lb/>
豈可逭哉雖肅宗疑之中人促之致敗不為無因亦不<lb/>
能為之解也甫受琯之知救之於後而兩詩紀事沉痛<lb/>
<pb n="KR4h0148_WYG_021-31b"/>
切骨是謂史筆<lb/>
　葛常之曰陳陶詩志房琯之敗也張無盡孤憤吟云<lb/>
　房琯未相日所談皆臯䕫一朝陳陶下覆沒十萬師<lb/>
　中原已紛潰老杜尚嗟咨葢為琯罷相時杜上疏力<lb/>
　救而發也<lb/>
　唐書至徳元載十月房琯自請討賊分軍為三南軍<lb/>
　自冝壽入中軍自武功入北軍自奉天入琯自將中<lb/>
　軍為先鋒辛丑北軍中軍遇賦于陳濤斜接戰敗績<lb/>
<pb n="KR4h0148_WYG_021-32a"/>
　癸卯琯自以南軍戰又敗時琯效古法用車戰賊順<lb/>
　風縱火焚之人畜大亂官軍死傷者四萬餘人<lb/>
　　哀江頭<lb/>
少陵野老吞聲哭春日潛行曲江曲江頭宫殿鎖千門<lb/>
細栁新蒲為誰緑憶昔霓旌下南苑苑中萬物生顔色<lb/>
昭陽殿裏第一人同輦隨君侍君側輦前才人帶弓箭<lb/>
白馬嚼齧黄金勒翻身向天仰射雲一箭正墜雙飛翼<lb/>
明眸皓齒今何在血汚遊魂歸不得清渭東流劔閣深<lb/>
<pb n="KR4h0148_WYG_021-32b"/>
去住彼此無消息人生有情淚霑臆江水江花豈終極<lb/>
黄昏胡騎塵滿城欲往城南忘南北<lb/>
潛身避冦觸目傷懐雖從樂遊追叙而俯仰悲傷純是<lb/>
忠愛之情憂戚之志所謂對此茫茫百端交集何暇計<lb/>
及風刺乎叙亂離處全以唱嘆出之不用實叙筆力之<lb/>
髙真不可及若白氏長恨歌乃因長恨傳而追叙其事<lb/>
委曲悽斷自成一家正不得沾沾比勘也<lb/>
　蘇轍曰杜哀江頭詩予愛其詞氣若百金戰馬注坡<lb/>
<pb n="KR4h0148_WYG_021-33a"/>
　驀澗如履平地得詩人之遺法如白樂天詩詞甚工<lb/>
　然拙於紀事寸步不遺猶恐失之所以望老杜之藩<lb/>
　籬而不及也<lb/>
　　哀王孫<lb/>
長安城頭頭白烏夜飛延秋門上呼又向人家啄大屋<lb/>
屋底達官走避胡金鞭斷折九馬死骨肉不得同馳驅<lb/>
腰下寳玦青珊瑚可憐王孫泣路隅問之不肯道姓名<lb/>
但道困苦乞為奴已經百日竄荆棘身上無有完肌膚<lb/>
<pb n="KR4h0148_WYG_021-33b"/>
髙帝子孫盡隆準龍種自與常人殊豺狼在邑龍在野<lb/>
王孫善保千金軀不敢長語臨交衢且為王孫立斯須<lb/>
昨夜東風吹血腥東來槖駝滿舊都朔方健兒好身手<lb/>
昔何勇鋭今何愚竊聞天子已傳位聖徳北服南單于<lb/>
花門𠢐面請雪恥慎勿出口他人狙哀哉王孫慎勿踈<lb/>
五陵佳氣無時無<lb/>
　劉㑹孟曰起如童謡省却叙事篇内忠臣之盛心倉<lb/>
　卒之隠語備盡情態<lb/>
<pb n="KR4h0148_WYG_021-34a"/>
　仇兆鼇曰明皇平韋后之難身致太平開元之際幾<lb/>
　於貞觀盛時及天寶末不惟生民塗炭而妻子亦且<lb/>
　不免讀江頭王孫二詩至今猶慘然在目孟子云茍<lb/>
　能充之足以保四海不能充之不足以保妻子即一<lb/>
　人之身而治亂興亡之故照然矣<lb/>
　　大雲寺賛公房<lb/>
心在水精域衣霑春雨時洞門盡徐步深院果幽期到<lb/>
扉開復閉撞鐘齋及茲醍醐長發性飲食過扶衰把臂<lb/>
<pb n="KR4h0148_WYG_021-34b"/>
有多日開懐無媿辭黄鸝度結構紫鴿下罘罳愚意㑹<lb/>
所適花邊行自遲湯休起我病㣲笑索題詩<lb/>
燈影照無睡心清聞妙香夜深殿突兀風動金鋃鐺天<lb/>
黑閉春院地清棲暗芳玉繩迴斷絶鐵鳯森翺翔梵放<lb/>
時出寺鐘殘仍殷牀明朝在沃野苦見塵沙黄<lb/>
聲調穏惬雅近選體鍾惺以為排律謬矣<lb/>
　　蘇端薛復筵簡薛華醉歌<lb/>
文章有神交有道端復得之名譽早愛客滿堂盡豪翰<lb/>
<pb n="KR4h0148_WYG_021-35a"/>
開筵上日思芳草安得健步移逺梅亂揷繁花向晴昊<lb/>
千里猶殘舊冰雪百壺且試開懐抱垂老惡聞戰鼔悲<lb/>
急觴為緩憂心擣少年努力縱談笑看我形容己枯槁<lb/>
坐中薛華善醉歌歌辭自作風格老近來海内為長句<lb/>
汝與山東李白好何劉沈謝力未工才兼鮑照愁絶倒<lb/>
諸生頗盡新知樂萬事終傷不自保氣酣日落西風來<lb/>
願吹野水添金杯如澠之酒常快意亦知窮愁安在哉<lb/>
忽憶雨時秋井塌古人白骨生青苔如何不飲令心哀<lb/>
<pb n="KR4h0148_WYG_021-35b"/>
詞氣朴老脉絡井然末幅縱筆排宕單句徑住亦别有<lb/>
神味<lb/>
　計東曰太白長句其源出於鮑照故此詩云然公嘗<lb/>
　以俊逸鮑參軍稱太白正稱其長句也<lb/>
　　晦日尋崔戢李封<lb/>
朝光入甕牖尸寢驚敝裘起行視天宇春氣漸和柔興<lb/>
來不暇嬾今晨梳我頭出門無所待徒歩覺自由杖藜<lb/>
復恣意免值公與侯晚定崔李交㑹心真罕儔每過得<lb/>
<pb n="KR4h0148_WYG_021-36a"/>
酒傾二宅可淹留喜結仁里歡況因令節求李生園欲<lb/>
荒舊竹頗修修引客看掃除隨時成獻酬崔侯初筵色<lb/>
已畏空尊愁未知天下士至性有此不草牙既青出蠭<lb/>
聲亦暖遊思見農器陳何當甲兵休上古葛天民不貽<lb/>
黄屋憂至今阮籍等熟醉為身謀威鳯髙其翔長鯨吞<lb/>
九州地軸為之翻百川皆亂流當歌欲一放淚下恐莫<lb/>
收濁醪有妙理庶用慰沉浮<lb/>
　<lb/>
<pb n="KR4h0148_WYG_021-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋詩醇巻九<lb/>
</p>
<p>
</p>
  </div>
</body>
</text>
</TEI>
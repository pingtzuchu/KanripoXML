<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_007-1a"/>
欽定四庫全書<lb/>
御選唐宋詩醇卷二<lb/>
　　隴西李白詩二<lb/>
　　逺别離<lb/>
逺别離古有皇英之二女乃在洞庭之南瀟湘之浦海<lb/>
水直下萬里深誰人不言此離苦日慘慘兮雲㝠㝠猩<lb/>
猩啼煙兮鬼嘯雨我縱言之將何補皇穹竊恐不照余<lb/>
之忠誠雷慿慿兮欲吼怒堯舜當之亦禪禹君失臣兮<lb/>
<pb n="KR4h0148_WYG_007-1b"/>
龍為魚權歸臣兮䑕變虎或言堯幽囚舜野死九疑聯<lb/>
綿皆相似重瞳孤墳竟何是帝子泣兮緑雲間隨風波<lb/>
兮去無還慟哭兮逺望見蒼梧之深山蒼梧山崩湘水<lb/>
絶竹上之淚乃可滅<lb/>
此憂天寶之將亂欲抒其忠誠而不可得也日者君象<lb/>
雲盛則蔽其明啼煙嘯雨陰晦之象甚矣詩云薈兮蔚<lb/>
兮南山朝隮小人之勢至於如此政事尚可問乎屈平<lb/>
曰理弱而媒拙兮恐導言之不固又曰閨中旣邃逺兮<lb/>
<pb n="KR4h0148_WYG_007-2a"/>
哲王又不寤白以見疎之人欲言何補而忠誠不懈如<lb/>
此此立言之本指龍魚虎䑕之喻亦本楚詞及說苑兼<lb/>
用客難中語比類陳詞可謂深切著明者矣<lb/>
　蕭士贇曰太白熟識時病欲言則懼禍及已不得已<lb/>
　而形之詩章聊以致其愛君憂國之志而己<lb/>
　楊載曰波瀾開闔如江海之波一波未平一波復起<lb/>
　又如兵家之陣方以為正又復為竒方以為竒忽復<lb/>
　是正出入變化不可紀極<lb/>
<pb n="KR4h0148_WYG_007-2b"/>
　劉辰翁曰參差曲屈幽人鬼語而動盪自然無長吉<lb/>
　之苦<lb/>
　髙棅曰此太白傷時君子失位小人用事以致喪亂<lb/>
　身在江湖之上欲往救而不可哀忠諫之無從舒憤<lb/>
　疾而作也<lb/>
　李東陽曰古律詩各有音節然皆限於字數求之不<lb/>
　難樂府長短句最難調叠然亦有自然之節如太白<lb/>
　逺别離子美桃竹杖皆極其操縱曷嘗按古人聲調<lb/>
<pb n="KR4h0148_WYG_007-3a"/>
　而自和順委曲<lb/>
　沈德潛曰中有欲言不可明言處故托弔古以抒之<lb/>
　屈折反覆離騷之㫖<lb/>
　郭茂倩曰楚詞云悲莫悲兮生别離古詩云行行重<lb/>
　行行與君生别離李陵與蘓武詩云良時不可再别<lb/>
　離在須臾故後人擬之為古别離梁簡文又為生别<lb/>
　離宋吳邁逺有長别離李白有逺别離亦皆類此<lb/>
　　蜀道難<lb/>
<pb n="KR4h0148_WYG_007-3b"/>
噫吁戲危乎髙哉蜀道之難難於上靑天蠶叢及魚鳬<lb/>
開國何茫然爾來四萬八千歲不與秦塞通人煙西當<lb/>
太白有鳥道可以橫絶峨眉巅地崩山摧壯士死然後<lb/>
天梯石棧相鉤連上有六龍囘日之髙標下有衝波逆<lb/>
折之囘川黃鶴之飛尚不得過猨猱欲度愁攀援青泥<lb/>
何盤盤百歩九折縈巖巒捫參歴井仰脅息以手撫膺坐<lb/>
長歎問君西遊何時還畏途巉巖不可攀但見悲烏號<lb/>
古木雄飛雌從繞林間又聞子規啼夜月愁空山蜀道<lb/>
<pb n="KR4h0148_WYG_007-4a"/>
之難難於上青天使人聽此凋朱顔連峯去天不盈尺<lb/>
枯松倒挂倚絶壁飛湍瀑流爭喧豗砯厓轉石萬壑雷<lb/>
其險也如此嗟爾逺道之人胡為乎來哉劍閣峥嶸而<lb/>
崔嵬一夫當關萬夫莫開所守或非親化為狼與豺朝<lb/>
避猛虎夕避長蛇磨牙吮血殺人如麻錦城雖云樂不<lb/>
如早還家蜀道之難難於上青天側身西望長咨嗟<lb/>
解此詩者幾如聚訟惟蕭士贇謂為禄山亂華天子幸<lb/>
蜀而作者得之葢其詩筆勢竒崛詞㫖隱躍往往求之<lb/>
<pb n="KR4h0148_WYG_007-4b"/>
不得則妄為之說若析而論之亦自瞭然可覩題本古<lb/>
樂府非白所創即以蜀道之難二語為通篇節奏蠶叢<lb/>
及魚鳬至以手撫膺坐長歎極言山川道途之險以還<lb/>
題意而其非尋常遊幸之地已見言外與下文神相貫<lb/>
注問君西遊何時還正指幸蜀事蕭士贇曰君字非泛<lb/>
然而言猶杜甫北征詩恐君有遺失及君誠中興主之<lb/>
義所謂君者明皇也其說是也當日倉皇西幸扈從蕭<lb/>
條棧道﨑嶇霖鈴悲感烏號鵑啼寫出凄凉之狀故曰<lb/>
<pb n="KR4h0148_WYG_007-5a"/>
使人聽此凋朱顔此為明皇悲也以下重寫難字而以<lb/>
其險也如此三句束之逺道之人蓋指從者而言故承<lb/>
以劍閣峥嶸六句楚蒍賈云我能往㓂亦能往蜀之險<lb/>
不必可恃故為危之之詞以致其忠愛之意若如諸說<lb/>
所云為守蜀者發於義為不倫矣朝避猛虎六句直言<lb/>
避亂而祝其早還通篇結穴在此結語收得住有無限<lb/>
遥情若徒賞其文章之竒而不審其深情逺意未為知<lb/>
白者也胡震亨謂其海說事理故包括大而有合樂府<lb/>
<pb n="KR4h0148_WYG_007-5b"/>
諷世立教本㫖葢亦窮於解矣<lb/>
　劉辰翁曰妙在起伏其才思放肆語次崛竒自不必<lb/>
　言<lb/>
　桂臨川曰蜀道難全為元宗幸蜀而作至於一夫當<lb/>
　關云云為元宗慮深逺矣詞㫖幽深雄渾飄逸歐陽<lb/>
　子以廬山髙方之殊為可哂<lb/>
　趙執信曰原本楚騷集中格調相類者多是為此體<lb/>
　之祖<lb/>
<pb n="KR4h0148_WYG_007-6a"/>
　沈德潛曰筆陣縱橫如虯飛蠖動起雷霆於指顧之<lb/>
　間任華盧仝輩仿之適得其怪耳太白所以為仙才<lb/>
　也錦城雖云樂不如早還家是其主意<lb/>
　王僧䖍技錄有蜀道難行<lb/>
　吳競樂府解題曰蜀道難備言銅梁玉壘之阻與蜀<lb/>
　國弦頗同<lb/>
　洪芻曰新唐書嚴武傳曰武在蜀放肆房琯以故宰<lb/>
　相為部内刺史武踞慢不為禮最厚杜甫然欲殺甫<lb/>
<pb n="KR4h0148_WYG_007-6b"/>
　數矣李白作蜀道難乃為房與杜危之也新唐書據<lb/>
　范攄雲溪友議言之耳按摭言載李白至京以所業<lb/>
　贄謁賀知章知章覽蜀道難一篇曰子謫仙人也白<lb/>
　本傳天寶初因吳筠被召亦至長安時往見賀知章<lb/>
　則與嚴武帥蜀歲月懸逺嘗見李集一本於蜀道難<lb/>
　題下注諷章仇兼瓊也考其年月近之矣謂危房杜<lb/>
　者非也新唐書苐弗深考耳<lb/>
　沈括曰前史稱嚴武為劍南節度不法李白為作蜀<lb/>
<pb n="KR4h0148_WYG_007-7a"/>
　道難按孟棨所記白初至京師賀知章聞名首詣之<lb/>
　白出蜀道難時乃天寶初也嚴武為劍南乃在至德<lb/>
　以後肅宗時年代甚逺葢小說所記率多舛訛<lb/>
　蕭士贇曰所謂嘗見李集一本於蜀道難下注諷章<lb/>
　仇兼瓊者黄魯直嘗於宜州為周惟深作草書蜀道<lb/>
　難亦於題下注云諷章仇兼瓊也然天寶初天下乂<lb/>
　安四郊無警劍閣乃長安入蜀之道太白非狂者乃<lb/>
　拳拳然欲其嚴劍閣之守不知將何所拒乎以此知<lb/>
<pb n="KR4h0148_WYG_007-7b"/>
　其不為章仇兼瓊也<lb/>
　　梁甫吟<lb/>
長嘯梁甫吟何時見陽春君不見朝歌屠叟辭棘津八<lb/>
十西來釣渭濱寧羞白髪照清水逢時吐氣思經綸廣<lb/>
張三千六百釣風期暗與文王親大賢虎變愚不測當<lb/>
年頗似尋常人君不見髙陽酒徒起草中長揖山東隆<lb/>
準公入門不拜騁雄辯兩女輟洗來趨風東下齊城七<lb/>
十二指揮楚漢如旋蓬狂客落魄尚如此何况壯士當<lb/>
<pb n="KR4h0148_WYG_007-8a"/>
羣雄我欲攀龍見明主雷公砰訇震天皷帝傍投壺多<lb/>
玉女三時大笑開電光倐爍晦㝠起風雨閶闔九門不<lb/>
可通以額扣關閽者怒白日不照吾精誠杞國無事憂<lb/>
天傾猰㺄磨牙競人肉騶虞不折生草莖手接飛猱搏<lb/>
彫虎側足焦原未言苦智者可巻愚者豪世人見我輕<lb/>
鴻毛力排南山三壯士齊相殺之費二桃吳楚弄兵無<lb/>
劇孟亞夫咍爾為徒勞梁甫吟梁甫吟聲正悲張公兩<lb/>
龍劍神物合有時風雲感㑹起屠釣大人<graphic n="KR1160" url="https://raw.githubusercontent.com/kanripo/KR-Gaiji/master/images/KR1160.png" mimeType="image/png"/>屼當安之<lb/>
<pb n="KR4h0148_WYG_007-8b"/>
此詩當亦遭讒被放後作與屈平睠睠楚國同一精誠<lb/>
三千六百釣迄無定論按說苑云吕望年七十釣於渭<lb/>
渚孔叢子云太公勤身苦志八十而遇文王以百年三<lb/>
萬六千塲計之七十至八十約三千六百釣也或又以<lb/>
八十始釣九十始遇為十年殆未知楚辭所云太公九<lb/>
十乃顯榮葢指封國時言也<lb/>
　沈德潛曰太白以氣勝故拉雜使事而不見其迹若<lb/>
　不善學之恐意氣粗豪雜出不倫矣作詩不可不防<lb/>
<pb n="KR4h0148_WYG_007-9a"/>
　其漸<lb/>
　古今樂録曰王僧䖍技録相和歌楚調五曲内有梁<lb/>
　甫吟行始於諸葛亮<lb/>
　沈德潛曰三千六百釣或言地有三千六百軸太公<lb/>
　合天下而釣之得與文王相遇也<lb/>
　　烏夜啼<lb/>
黃雲城邊烏欲棲歸飛啞啞枝上啼機中織錦秦川女<lb/>
碧紗如煙隔窓語停梭悵然憶逺人獨宿空房淚如雨<lb/>
<pb n="KR4h0148_WYG_007-9b"/>
語淺意深樂府本色<lb/>
　劉辰翁曰語有深於此者然情之所至皆不如此則<lb/>
　亦不必深也凡言樂府者未足以知此<lb/>
　吳昌祺曰含藴無窮音節絶妙<lb/>
　古今樂録曰烏夜啼者清商曲也乃周房中樂之遺<lb/>
　聲江左所謂梁宋新聲也其詞始於宋臨川王義慶<lb/>
　宋元嘉中從彭城王義康於豫章郡義慶時為江州<lb/>
　相見而哭文帝聞而怪之召還宅義慶大懼妓妾聞<lb/>
<pb n="KR4h0148_WYG_007-10a"/>
　烏夜啼叩齋閣云明日應有赦及旦改南兖州刺史<lb/>
　因作此歌其詞云蘢葱窻不開烏夜啼夜夜望郎來<lb/>
　葢咏其妾也<lb/>
　李勉琴説曰烏夜啼何晏之女所造與此義同而事<lb/>
　異<lb/>
　　烏棲曲<lb/>
姑蘓臺上烏棲時吳王宫裏醉西施吳歌楚舞歡未畢<lb/>
青山欲銜半邊日銀箭金壺漏水多起看秋月墜江波<lb/>
<pb n="KR4h0148_WYG_007-10b"/>
東方漸髙奈樂何<lb/>
樂極悲生之意寫得微婉荒宴未幾而麋鹿游於姑蘓<lb/>
矣全不說破可謂興寄深微者胡應麟以杜之七哀雋<lb/>
永深厚法律森然謂此篇斤兩稍輕咏歎不足真意為<lb/>
謗傷未足與議也末綴一單句有不盡之妙<lb/>
　賀知章曰此詩可以泣鬼神<lb/>
　范杼曰此篇與烏夜啼可謂精金粹玉<lb/>
　蕭士贇曰深得國風刺詩之體盛言其美而不美者<lb/>
<pb n="KR4h0148_WYG_007-11a"/>
　自見<lb/>
　樂録鳥獸二十一曲之一<lb/>
　　戰城南<lb/>
去年戰桑乾源今年戰蔥河道洗兵條支海上波放馬<lb/>
天山雪中草萬里長征戰三軍盡衰老匃奴以殺戮為<lb/>
耕作古來惟見白骨黃沙田秦家築城避胡處漢家還<lb/>
有烽火然烽火然不息征戰無已時野戰格鬬死敗馬<lb/>
號嗚向天悲烏鳶啄人腸銜飛上挂枯樹枝士卒塗草<lb/>
<pb n="KR4h0148_WYG_007-11b"/>
莽將軍空爾為乃知兵者是凶器聖人不得己而用之<lb/>
古詞云戰城南死郭北野死不葬烏可食又云願為忠<lb/>
臣安可得白詩亦本其意而語尤慘痛意更切至所以<lb/>
刺黷武而戒窮兵者深矣<lb/>
　蕭士贇曰開元天寶中上好邊功征伐無時此詩葢<lb/>
　有所諷也<lb/>
　沈德潛曰匈奴二句可謂竒語末本莊語却以揺曳<lb/>
　出之<lb/>
<pb n="KR4h0148_WYG_007-12a"/>
　古今樂錄曰戰城南漢鼓吹鐃歌十八曲之六<lb/>
　　行行且游獵篇<lb/>
邊城兒生年不讀一字書但將遊獵誇輕趫胡馬秋肥<lb/>
宜白草騎來躡影何矜驕金鞭拂雪揮鳴鞘半酣呼鷹<lb/>
出逺郊弓彎滿月不虛發雙鶬迸落連飛髇海邊觀者<lb/>
皆辟易猛氣英風振沙磧儒生不及遊俠人白首下帷<lb/>
復何益<lb/>
揆文敎奮武衞二者不可偏廢此白憤時有激而作葢<lb/>
<pb n="KR4h0148_WYG_007-12b"/>
天寶以後益好邊功武士得志亦世道之憂也<lb/>
　樂府解題曰梁劉孝威遊獵篇備言遊行射獵之事<lb/>
　亦謂之行行且遊獵篇<lb/>
　　飛龍引<lb/>
鼎湖流水清且閒軒轅去時有弓劍古人傳道留其間<lb/>
後宫嬋娟多花顔乘鸞飛煙亦不還騎龍攀天造天關<lb/>
造天關聞天語長雲河車載玉女載玉女過紫皇紫皇<lb/>
乃賜白兔所擣之藥方後天而老凋三光下視瑶池見<lb/>
<pb n="KR4h0148_WYG_007-13a"/>
王母蛾眉蕭颯如秋霜<lb/>
一結從大人賦翻出仙者後天而老乃蛾眉蕭颯如許<lb/>
則不老者且先凋矣諷意微而顯<lb/>
　蕭士贇曰飛龍引者古樂府魚龍六曲之一<lb/>
　　行路難<lb/>
金樽清酒斗十千玉盤珍羞值萬錢停杯投筯不能食<lb/>
㧞劍四顧心茫然欲渡黃河氷塞川將登太行雪滿山<lb/>
閒來垂釣碧溪上忽復乘舟夢日邊行路難行路難多<lb/>
<pb n="KR4h0148_WYG_007-13b"/>
岐路今安在長風破浪㑹有時直挂雲帆濟滄海<lb/>
氷塞雪滿道路之難甚矣而日邊有夢破浪濟海尚未<lb/>
决志於去也後有二篇則畏其難而决去矣此葢被放<lb/>
之初述懷如此真寫得難字意出<lb/>
　劉辰翁曰結得不至䑕尾甚善<lb/>
　郭茂倩曰樂府解題云行路難備言世路艱難及離<lb/>
　别悲傷之意多以君不見為首按陳武别傳曰武常<lb/>
　牧羊諸家牧䜿有知歌謡者武遂學行路難則所起<lb/>
<pb n="KR4h0148_WYG_007-14a"/>
　亦逺矣<lb/>
　　長相思<lb/>
長相思在長安絡緯秋啼金井闌微霜淒淒簟色寒孤<lb/>
燈不明思欲絶巻帷望月空長嘆美人如花隔雲端上<lb/>
有青㝠之長天下有渌水之波瀾天長路逺魂飛苦夢<lb/>
魂不到關山難長相思摧心肝<lb/>
絡緯秋啼時將晚矣曹植云盛年處房室中夜起長嘆<lb/>
其寓興則同然植意以禮義自守此則不勝淪落之感<lb/>
<pb n="KR4h0148_WYG_007-14b"/>
衞風曰云誰之思西方美人楚辭曰恐美人之遲暮賢<lb/>
者窮於不遇而不敢忘君斯忠厚之㫖也辭清意婉妙<lb/>
於言情<lb/>
　梅鼎祚曰綴景幽絶如泣如訴怨而不誹<lb/>
　郭茂倩曰古詩云客從逺方來遺我一書札上言長<lb/>
　相思下言久别離長者久逺之辭言行人久戍寄書<lb/>
　以遺所思也又曰客從逺方來遺我一端綺文綵雙<lb/>
　鴛鴦裁為合歡被著以長相思縁以結不解謂被中<lb/>
<pb n="KR4h0148_WYG_007-15a"/>
　著綿以致相思絲綿之意故曰長相思也又有千里<lb/>
　思與此相類<lb/>
　　上留田行<lb/>
行至上留田孤墳何崢嶸積此萬古恨春草不復生悲<lb/>
風四邊來腸斷白楊聲借問誰家地埋沒蒿里塋古老<lb/>
向余言言是上留田蓬科馬鬛今巳平昔之弟死兄不<lb/>
葬他人於此舉銘旌一鳥死百鳥鳴一獸走百獸驚桓<lb/>
山之禽别離苦欲去廻翔不能征田氏倉卒骨肉分靑<lb/>
<pb n="KR4h0148_WYG_007-15b"/>
天白日摧紫荆交柯之木本同形東枝顦顇西枝榮無<lb/>
心之物尚如此參商胡乃尋天兵孤竹延陵讓國揚名<lb/>
髙風緬邈頽波激清尺布之謡塞耳不能聽<lb/>
蕭士贇說得之白之從璘雖曰廹脅亦其倜儻自負欲<lb/>
藉以就功名故也詞氣激切若有不平之感如謝靈運<lb/>
所云道消結憤懣者桓山之禽葢白自比也胡應麟詩<lb/>
藪稱其公無渡河篇波滔天堯咨嗟大禹湮百川兒啼<lb/>
不窺家其害乃去茫然風沙等語為極力摹漢似此情<lb/>
<pb n="KR4h0148_WYG_007-16a"/>
質詞古何遽不如漢也<lb/>
　蕭士贇曰孤竹延陵數句非泛然之作以唐史至德<lb/>
　間事考之其為李成式輩以謀激永王璘之反而執<lb/>
　殺之太白目擊其事故作是詩與<lb/>
　沈德潛曰末一段促節繁音如聞樂章之亂<lb/>
　王僧䖍技錄瑟調曲之一<lb/>
　崔豹古今注上留田地名也其地有不字其孤弟者<lb/>
　隣人作悲歌以風其兄故有此曲<lb/>
<pb n="KR4h0148_WYG_007-16b"/>
　　前有一樽酒行<lb/>
春風東來忽相過金樽淥酒生微波落花紛紛稍覺多<lb/>
美人欲醉朱顔酡靑軒桃李能幾何流光欺人忽蹉跎<lb/>
君起舞日西夕當年意氣不肯平白髪如絲嘆何益<lb/>
即白所云浮生若夢為歡幾何之意寫來偏自細致不<lb/>
是一味豪放又不是齊梁卑靡之音故妙<lb/>
　樂府觴酌十曲之一<lb/>
　　夜坐吟<lb/>
<pb n="KR4h0148_WYG_007-17a"/>
冬夜夜寒覺夜長沉吟久坐坐北堂氷合井泉月入閨<lb/>
金缸青凝照悲啼金缸滅啼轉多掩妾淚聽君歌歌有<lb/>
聲妾有情情聲合兩無違一語不入意從君萬曲梁塵<lb/>
飛<lb/>
空谷幽泉琴聲斷續恩怨爾汝呢呢如聞景細情真結<lb/>
語從鮑照詩翻案而出<lb/>
　蕭士贇曰前有一樽酒行夜坐吟三篇鮑照樂府白<lb/>
　紵詞體也鮑詩云萬曲不關心一曲動情多欲知情<lb/>
<pb n="KR4h0148_WYG_007-17b"/>
　厚薄更聽此聲過<lb/>
　譚元春曰似鮑參軍體聽君歌逐君音不貴聲貴意<lb/>
　深而以一語不入二句露出爽俊之致微有别耳<lb/>
　郭茂倩曰夜坐吟鮑照所作也其詞曰冬夜沉沉夜<lb/>
　坐吟言聽歌逐音因音託意也<lb/>
　　野田黃雀行<lb/>
遊莫逐炎洲翠棲莫近吳宫燕吳宫火起焚巢窠炎洲<lb/>
逐翠遭網羅蕭條兩翅蓬蒿下縱有鷹鸇奈若何<lb/>
<pb n="KR4h0148_WYG_007-18a"/>
黯然自傷當在潯陽旣敗之後胡震亨云不參按白身<lb/>
世遘遇之槪不知其因事傅題借題抒情之本指最為<lb/>
有見故頌詩者必貴於論世也<lb/>
　古今樂録曰王僧䖍技録有野田黃雀行晉樂奏東<lb/>
　阿王置酒髙殿上一篇<lb/>
　　箜篌謡<lb/>
攀天莫登龍走山莫騎虎貴賤結交心不移唯有嚴陵<lb/>
及光武周公稱大聖管蔡寧相容漢謡一斗粟不與淮<lb/>
<pb n="KR4h0148_WYG_007-18b"/>
南舂兄弟尚路人吾心安所從他人方寸間山海幾千<lb/>
重輕言託朋友對靣九疑峯開花必早落桃李不如松<lb/>
管鮑久己死何人繼其蹤<lb/>
白之受知明皇禮遇殊絶當時王公貴人交遊亦衆潯<lb/>
陽旣敗莫為省記故以嚴陵光武及管鮑為比言管蔡<lb/>
者事之縁起如此也卒之為白納官贖罪者郭子儀也<lb/>
亦可以無憾矣<lb/>
　蕭士贇曰琴操五十七曲九引内有箜篌引亦曰公<lb/>
<pb n="KR4h0148_WYG_007-19a"/>
　無渡河亦曰箜篌謡<lb/>
　　夷則格上白鳩拂舞辭<lb/>
鏗鳴鐘考朗鼓歌白鳩引拂舞白鳩之白誰與隣霜衣<lb/>
雪襟誠可珍含哺七子能平均食不噎性安馴首農政<lb/>
鳴陽春天子刻玉杖鏤形賜耆人白鷺之白非純真外<lb/>
潔其色心匪仁闕五德無司晨胡為啄我葭下之紫鱗<lb/>
鷹鸇鵰鶚貪而好殺鳯凰雖大聖不願以為臣<lb/>
詩妙比興茍無關風義不作可也葢自李林甫用而聚<lb/>
<pb n="KR4h0148_WYG_007-19b"/>
斂之臣進嚴酷之吏多此詩所以刺也詞之古奥超魏<lb/>
入漢王世貞乃謂李白樂府出入齊梁非篤論也<lb/>
　鍾惺曰似刺當時羅織諸獄吏寫出疾惡去殘之意<lb/>
　說得有體<lb/>
　楊齊賢曰唐禮樂志曰白鳩吳拂舞曲也<lb/>
　蕭士贇曰拂舞歌五曲有白鳩篇亦曰白鳬舞以其<lb/>
　歌且舞也亦入清商曲按晉楊泓舞序云自到江南<lb/>
　見白符舞符即鳬也白鳬舞即白鳩舞也白鳬之辭<lb/>
<pb n="KR4h0148_WYG_007-20a"/>
　出於吳拂舞五篇並晉人採集亡國所作惟白鳬不<lb/>
　用吳舊歌而更作之命曰白鳩篇<lb/>
　古今樂錄曰鞞鐸巾拂四舞梁並夷則格鐘磬鳩拂<lb/>
　和故白擬其詞<lb/>
　　日出行<lb/>
日出東方隈似從地底來歴天又入海六龍所舎安在<lb/>
哉其始與終古不息人非元氣安得與之久裵徊草不<lb/>
謝榮於春風木不怨落於秋天誰揮鞭策驅四運萬物<lb/>
<pb n="KR4h0148_WYG_007-20b"/>
興歇皆自然羲和羲和汝奚汨沒於荒淫之波魯陽何<lb/>
德駐景揮戈逆道違天矯誣實多吾將囊括大塊浩然<lb/>
與溟涬同科<lb/>
易曰原始反終故知死生之説不知自然之運而意於<lb/>
長生久視者妄也詩意似為求仙者發故前云人非元<lb/>
氣安得與之久裵徊後云魯陽揮戈矯誣實多而結以<lb/>
與溟涬同科言不如委順造化也若謂寫時行物生之<lb/>
妙作理學語亦索然無味矣觀此益知白之學仙葢有<lb/>
<pb n="KR4h0148_WYG_007-21a"/>
所託而然也<lb/>
　樂府日出行者時景二十一曲之一<lb/>
　　北風行<lb/>
燭龍棲寒門光曜猶旦開日月照之何不及此唯有北<lb/>
風號怒天上來燕山雪花大如席片片吹落軒轅臺幽<lb/>
州思婦十二月停歌罷笑雙蛾摧倚門望行人念君長<lb/>
城苦寒良可哀别時提劍救邊去遺此虎紋金鞞靫中<lb/>
有一雙白羽箭蜘蛛結網生塵埃箭空在人今戰死不<lb/>
<pb n="KR4h0148_WYG_007-21b"/>
復囘不忍見此物焚之巳成灰黃河捧土尚可塞北風<lb/>
雨雪恨難裁<lb/>
悲歌激楚<lb/>
　唐汝詢曰此為戍婦之辭以諷也<lb/>
　郭茂倩曰北風衞詩也傳曰北風寒凉病害萬物若<lb/>
　鮑照北風凉李白燭龍棲寒門皆傷北風雨雪而行<lb/>
　人不歸與衞詩異矣<lb/>
　淮南子燭龍在雁門北蔽於委羽之山不見日又曰<lb/>
<pb n="KR4h0148_WYG_007-22a"/>
　八紘之外有八極北極之山曰寒門<lb/>
　山海經西有王母之山有軒轅之臺陳子昻詩北登<lb/>
　薊丘望求古軒轅臺<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0148_WYG_007-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋詩醇卷二<lb/>
</p>
<p>
</p>
  </div>
</body>
</text>
</TEI>
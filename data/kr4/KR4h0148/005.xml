<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_005-1a"/>
欽定四庫全書<lb/>
御選唐宋詩醇卷一<lb/>
　　隴西李白詩一<lb/>
有唐詩人至杜子美氏集古今之大成為風雅之正宗<lb/>
譚藝家迄今奉為矩矱無異議者然有同時並出與之<lb/>
頡頏上下齊驅中原勢鈞力敵而無所多讓太白亦千<lb/>
古一人也夫論古人之詩當觀其大者逺者得其性情<lb/>
之所存然後等厥材力辨厥淵源以定其流品一切悠<lb/>
<pb n="KR4h0148_WYG_005-1b"/>
悠耳食之論奚足道哉李杜二家所謂異曲同工殊塗<lb/>
同歸者觀其全詩可知矣太白髙逸故其言縱恣不羈<lb/>
飄飄然有遺世獨立之意子美沈鬱其言深切著明往<lb/>
往窮極筆勢盡乎事之曲折而止白之遇明皇也出於<lb/>
特知金鑾召見待以殊禮雖遭讒毁猶賜金遣歸得以<lb/>
遨遊齊魯吳越之間浮沉詩酒放浪湖山其詩多汗漫<lb/>
自適近於佯狂玩世者子美年將四十始以獻賦除官<lb/>
其後﨑嶇兵間窮愁蜀道流離轉從幾不自存故其發<lb/>
<pb n="KR4h0148_WYG_005-2a"/>
於聲者多沈痛哀切之響此二家之所以異也若其蒿<lb/>
目時政疚心朝廷凡禍亂之萌善敗之實靡不託之歌<lb/>
謡反覆慨歎以致其忠愛之志其根於性情而篤於君<lb/>
上者按而稽之固無不同矣至於根本風騷馳驅漢魏<lb/>
擷六籍之菁華埽五代之靡曼詞華炳蔚照耀百世兩<lb/>
人又何以異哉論者不察漫置軒輕於其間是猶焦明<lb/>
已翔於寥廓而羅者猶視夫藪澤也善乎韓愈之言曰<lb/>
李杜文章在光燄萬丈長不知羣兒愚那用故謗傷蚍<lb/>
<pb n="KR4h0148_WYG_005-2b"/>
蜉撼大樹可笑不自量彼元稹蘓轍王安石之流得無<lb/>
愧此言乎太白嘗言齊梁以來艶薄斯極沈休文又尚<lb/>
以聲律將復古道非我而誰故其所作擺脫駢麗舊習<lb/>
軼蕩人羣上薄曹劉下凌沈鮑朱子以為聖於詩者葢<lb/>
前賢亦重之矣今畧舉兩家之同異及其逺大之㫖知<lb/>
太白之與子美並稱大家而無愧者如此至有謂李杜<lb/>
當日名相埓而相忌其詩有交相譏者此猶末流傾軋<lb/>
之心不可以語君子之知交也<lb/>
<pb n="KR4h0148_WYG_005-3a"/>
　　古風<lb/>
大雅久不作吾衰竟誰陳王風委蔓草戰國多荆榛龍<lb/>
虎相啖食兵戈逮狂秦正聲何微茫哀怨起騷人揚馬<lb/>
激頽波開流蕩無垠廢興雖萬變憲章亦已淪自從建<lb/>
安來綺麗不足珍聖代復元古垂衣貴清真羣才屬休<lb/>
明乘運共躍鱗文質相炳煥衆星羅秋旻我志在刪述<lb/>
垂輝映千春希聖如有立絶筆於獲麟<lb/>
古風詩多比興此篇全用賦體括風雅之源流明著作<lb/>
<pb n="KR4h0148_WYG_005-3b"/>
之意㫖一起一結有山立波廻之勢昔劉勰明詩一篇<lb/>
畧云兩漢之作結體散文直而不野為五言之冠冕又<lb/>
云建安之初五言騰踊不求纎密之巧惟取昭晰之能<lb/>
何晏之徒率多浮淺惟嵇志清峻阮㫖遥深故能標焉<lb/>
晉世羣才稍入輕綺采縟於正始力柔於建安觀白此<lb/>
篇即劉氏之意指歸大雅志在刪述上溯風騷俯觀六<lb/>
代以綺麗為賤清真為貴論詩之義昭然明矣舉筆直書<lb/>
所見氣體實足以副之陽氷稱其馳驅屈宋鞭撻揚馬<lb/>
<pb n="KR4h0148_WYG_005-4a"/>
千載獨歩惟公一人洵非阿好其纂草堂集以古風列<lb/>
於卷首又以此篇弁之可謂有卓見者枕上授簡同不<lb/>
朽矣<lb/>
　朱子曰李白詩不專是豪放如首篇大雅久不作多<lb/>
　少和緩<lb/>
　劉克莊曰此今古詩人之斷案也楊齊賢曰掃魏晉<lb/>
　之陋起騷人之廢太白葢以自任矣覽其著述筆力<lb/>
　翩翩如行雲流水出乎自然非思索而得豈欺我哉<lb/>
<pb n="KR4h0148_WYG_005-4b"/>
　沈德潛曰昌黎云齊梁及陳隋衆作等蟬噪太白則<lb/>
　云自從建安來綺麗不足珍是從來作豪傑語不足<lb/>
　珍謂建安以後也謝朓樓餞别云蓬萊文章建安骨<lb/>
　一語可証<lb/>
秦皇掃六合虎視何雄哉飛劍決浮雲諸侯盡西來明<lb/>
斷自天啟大畧駕羣才收兵鑄金人函谷正東開銘功<lb/>
㑹稽嶺騁望瑯琊臺刑徒七十萬起土驪山隈尚採不<lb/>
死藥茫然使心哀連弩射海魚長鯨正崔嵬額鼻象五<lb/>
<pb n="KR4h0148_WYG_005-5a"/>
嶽揚波噴雲雷鬐鬛蔽青天何由覩蓬萊徐市載秦女<lb/>
樓船幾時迴但見三泉下金棺葬寒灰<lb/>
極冩其盛正為中間轉筆作地茫然使心哀五字多少<lb/>
包含借秦以諷意深㫖逺<lb/>
太白何蒼蒼星辰上森列去天三百里邈爾與世絶中<lb/>
有緑髪翁披雲臥松雪不笑亦不語㝠棲在巖穴我來<lb/>
逢真人長跪問寳訣粲然啟玉齒授以鍊藥說銘骨傳<lb/>
其語竦身已電滅仰望不可及蒼然五情熱吾將營丹<lb/>
<pb n="KR4h0148_WYG_005-5b"/>
砂永與世人别<lb/>
郭璞遊仙青谿百餘仞一首純是寓意白詩與彼不同<lb/>
葢士之不得志於時者姑寄其意於此耳舊史稱白少<lb/>
有逸才志氣宏放飄然有超世之心殆亦性之所近或<lb/>
其被放東歸將授道籙時作也<lb/>
　蕭士贇曰太白少遇司馬承禎謂其有仙風道骨可<lb/>
　與學仙太白亦有志焉此詩非泛然之作<lb/>
　胡震亨曰古風中言仙者十有二其九自言㳺仙其三則<lb/>
<pb n="KR4h0148_WYG_005-6a"/>
　譏求仙不應通蔽互殊乃爾白之自謂可仙亦借以抒其<lb/>
　曠思豈真謂世有神仙哉他詩云此人古之仙羽化<lb/>
　竟何在意自可見是則雖言游仙未嘗不與譏求仙<lb/>
　者合也時方用兵吐蕃南詔而授籙投龍崇尚不廢<lb/>
　大類秦皇漢武之為故白之譏求仙者亦多借秦漢<lb/>
　為喻他詩又云窮兵黷武今如此鼎湖飛龍安可乘<lb/>
　其本指也與<lb/>
　太白金陵送權十一序云吾希風廣成蕩漾浮世素<lb/>
<pb n="KR4h0148_WYG_005-6b"/>
　受寶訣為三十六帝之外臣<lb/>
　李陽氷序天子知其不可留乃賜金歸之遂就從祖<lb/>
　陳留采訪大使彦允請北海髙天師授道籙於齊州<lb/>
　紫極宫<lb/>
　吳昌祺曰爾雅春為蒼天郭景純曰萬物蒼蒼然生<lb/>
　此言五情蒼然而生也<lb/>
代馬不思越越禽不戀燕情性有所習土風固其然昔<lb/>
别雁門關今戍龍庭前驚沙亂海日飛雪迷胡天蟣蝨<lb/>
<pb n="KR4h0148_WYG_005-7a"/>
生虎鶡心魂逐旌旃苦戰功不賞忠誠難可宣誰憐李<lb/>
飛將白首沒三邊<lb/>
民安鄉井離别為難况驅之死地乎起意惻然可念杕<lb/>
杜勞士道其室家之情出車勞率美其執獲之功盛世<lb/>
豈無征役哉明皇喜邊事致有冒賞掩功者故蕭士贇<lb/>
謂其感諷時事有為而作揚水圻父所以為風雅之變<lb/>
也<lb/>
五鶴西北來飛飛凌太清仙人緑雲上自道安期名兩<lb/>
<pb n="KR4h0148_WYG_005-7b"/>
兩白玉童雙吹紫鸞笙去影忽不見回風送天聲我欲<lb/>
一問之飄然若流星願餐金光草壽與天齊傾<lb/>
前太白何蒼蒼一首僅傳其語此則欲問而不可得更<lb/>
進一層天聲流星二語真如天上飛仙可望而不可即覺<lb/>
李賀羲和敲日玻璃聲極意創造終屬琱琢自是仙鬼<lb/>
之别<lb/>
　蕭士贇曰此篇亦遊仙詩體恐是贈答之詞<lb/>
　廣異記東岳夫人所居有異草葉如芭蕉花正黄色<lb/>
<pb n="KR4h0148_WYG_005-8a"/>
　光可鑑曰此金明草<lb/>
咸陽二三月宫栁黃金枝綠幘誰家子賣珠輕薄兒日<lb/>
暮醉酒歸白馬驕且馳意氣人所仰冶游方及時子雲<lb/>
不曉事晚獻長楊辭賦達身已老草𤣥鬢若絲投閣艮<lb/>
可歎但為此輩嗤<lb/>
世所謂曉事者及時行樂耳而至老矻矻者晚節末路<lb/>
又復可歎白氣骨自負豈願以辭人終老兩兩夾照不<lb/>
是漫作詼啁語<lb/>
<pb n="KR4h0148_WYG_005-8b"/>
　蕭士贇曰子雲白以自况也此時戚里驕縱踰制動<lb/>
　致髙位儒者沈困下僚是詩必有所感諷而作<lb/>
　吳昌祺曰言子雲不能自守則反為小人所嗤謂以<lb/>
　子雲自况者非也<lb/>
莊周夢蝴蝶蝴蝶為莊周一體更變易萬事良悠悠乃<lb/>
知蓬萊水復作清淺流青門種瓜人昔日東陵侯富貴<lb/>
故如此營營何所求<lb/>
作達語是白本色然意在後半前乃興起耳莊周三句<lb/>
<pb n="KR4h0148_WYG_005-9a"/>
起第四句五六兩句橫空插入實貫上下無此二語全<lb/>
詩便覺率直靑門二句就事指㸃結出本意有無數層<lb/>
折至其辭意自然則韓愈所云文如翻水成初不用意<lb/>
為也<lb/>
　劉辰翁曰語意音節適可如此而止<lb/>
　蕭士贇曰此達生者之辭也謂忽然人化為物忽然<lb/>
　物化為人一體變易尚未能知悠然萬事豈能盡知<lb/>
　乎况又乃知滄桑之變乎故侯種瓜富貴者固如是<lb/>
<pb n="KR4h0148_WYG_005-9b"/>
　也旣燭破此理尚何所求而營營茍茍以勞生哉<lb/>
齊有倜儻生魯連特髙妙明月出海底一朝開光耀却<lb/>
秦振英聲後世仰末照意輕千金贈顧向平原笑吾亦<lb/>
澹蕩人拂衣可同調<lb/>
曹植詩大國多良材譬海出明珠即明月出海底意白<lb/>
姿性超邁故感興於魯連後篇子陵君平亦此志也<lb/>
　蕭士贇曰太白生平豪邁邈視權臣浮雲富貴此詩<lb/>
　葢有慕乎仲連之為人也<lb/>
<pb n="KR4h0148_WYG_005-10a"/>
黃河走東溟白日落西海逝川與流光飄忽不相待春<lb/>
容捨我去秋髪已衰改人生非寒松年貎豈長在吾當<lb/>
乘雲螭吸景駐光采<lb/>
郭璞遊仙詩云雖欲騰丹谿雲螭非我駕結語本此别<lb/>
本作誰能學天飛三秀與君采語意殊穉<lb/>
　蕭士贇曰古詩廻車駕言邁悠悠渉長道四顧何茫<lb/>
　茫東風揺百草所遇無故物焉得不速老盛衰各有<lb/>
　時立身苦不早奄忽隨物化榮名以為寶太白此詩<lb/>
<pb n="KR4h0148_WYG_005-10b"/>
　亦此之意古詩欲用世而留名太白則欲學仙以離<lb/>
　世其見趣又出乎流俗矣<lb/>
松栢本孤直難為桃李顔昭昭嚴子陵垂釣滄波間身<lb/>
將客星隱心與浮雲閒長揖萬乘君還歸富春山清風<lb/>
灑六合邈然不可攀使我長歎息㝠棲巖石間<lb/>
起句本之荀子直揭本指嚴羽所謂開門見山者也與<lb/>
左思詠史作風格正復相似<lb/>
　沈德潛曰不著議論詠古一體<lb/>
<pb n="KR4h0148_WYG_005-11a"/>
　荀子曰桃李倩粲於一時時至而後殺至於松柏經<lb/>
　隆冬而不凋可謂得其真矣<lb/>
君平旣棄世世亦棄君平觀變窮太易探元化羣生寂<lb/>
寞綴道論空簾閉幽情騶虞不虛來鸑鷟有時鳴安知<lb/>
天漢上白日懸髙名海客去已久誰人測沈㝠<lb/>
騶虞見王道之成鸑鷟為興朝之瑞蕭士贇曰此喻聖<lb/>
賢不虛生其出也有時名懸天漢而人不能測此非賢<lb/>
者所知也以正意作轉關與前篇各一機杼<lb/>
<pb n="KR4h0148_WYG_005-11b"/>
胡關饒風沙蕭索竟終古木落秋草黃登髙望戎虜荒<lb/>
城空大漠邊邑無遺堵白骨橫千霜嵯峨蔽榛莽借問<lb/>
誰凌虐天驕毒威武赫怒我聖皇勞師事鼙皷陽和變<lb/>
殺氣發卒騷中土三十六萬人哀哀淚如雨且悲就行<lb/>
役安得營農圃不見征戍兒豈知關山苦李牧今不在<lb/>
邊人飼豺虎<lb/>
開元以來歲有征役至王君㚟戰勝靑海益事邊功石<lb/>
堡一城耳得之不足制敵不得無害於國唐兵前後屢<lb/>
<pb n="KR4h0148_WYG_005-12a"/>
攻所失無數哥舒翰雖能㧞之而士卒死亡亦畧盡矣<lb/>
此詩極言邊塞之慘中間直入時事字字沉痛當與杜<lb/>
甫前出塞參看别本多四句語盡而露詩詞意已足不<lb/>
當更益<lb/>
　蕭士贇曰此詩專指北邊而言當為哥舒翰攻石堡<lb/>
　城而作也天寶六載上欲使河西隴右節度使王忠<lb/>
　嗣攻石堡城忠嗣上言石堡城髙固吐蕃舉國守之<lb/>
　今頓兵其下非數萬人不能克臣恐所得不如所亡<lb/>
<pb n="KR4h0148_WYG_005-12b"/>
　將軍董延光自請攻之上命忠嗣分兵助之延光過<lb/>
　期不克言忠嗣沮撓軍計上怒貶忠嗣八載命哥舒<lb/>
　翰帥隴右諸軍兵凡六萬三千攻之其城三靣險絶<lb/>
　唯一徑可上吐蕃但以數百人守之多貯糧食積擂<lb/>
　木及石前後屢攻不能克翰進攻㧞之獲吐蕃四百<lb/>
　人唐士卒死亡畧盡果如忠嗣之言此詩末句曰李<lb/>
　牧今不在邊人飼豺虎者葢以李牧比忠嗣也<lb/>
燕昭延郭隗遂築黃金臺劇辛方趙至鄒衍復齊來奈<lb/>
<pb n="KR4h0148_WYG_005-13a"/>
何青雲士棄我如塵埃珠玉買歌笑糟糠飬賢才方知<lb/>
黃鶴舉千里獨徘徊<lb/>
國策田需對管燕云士三日不得咽而君鵝鶩有餘粟<lb/>
與孟子所云豕交獸畜者更有甚焉乃知穆生辭楚見<lb/>
色斯舉耳<lb/>
　蕭士贇曰太白少有高尚之志此篇豈出山之後不<lb/>
　為時貴所禮有輕出之悔與讀其詩者百世之下猶<lb/>
　有感慨<lb/>
<pb n="KR4h0148_WYG_005-13b"/>
天津三月時千門桃與李朝為斷腸花暮逐東流水前<lb/>
水復後水古今相續流新人非舊人年年橋上遊雞鳴<lb/>
海色動謁帝羅公侯月落西上陽餘輝半城樓衣冠照<lb/>
雲日朝下散皇州鞍馬如飛龍黃金絡馬頭行人皆辟<lb/>
易志氣橫嵩丘入門上髙堂列鼎錯珍羞香風引趙舞<lb/>
清管隨齊謳七十紫鴛鴦雙雙戲庭幽行樂争晝夜自<lb/>
言度千秋功成身不退自古多愆尤黃犬空歎息緑珠<lb/>
成釁讐何如鴟夷子散髪櫂扁舟<lb/>
<pb n="KR4h0148_WYG_005-14a"/>
此刺當時貴幸之徒怙侈驕縱而不恤其後也杜甫麗<lb/>
人行其刺國忠也㣲而婉此則直而顯自是異曲同工<lb/>
書曰居髙思危罔不惟畏讀此能令權門膽落詩眼以<lb/>
為建安氣骨惟李杜有之良然<lb/>
　范温曰建安詩辯而不華質而不俚風調髙雅格力<lb/>
　遒壯得風雅騷人氣骨最為近古惟李杜有之<lb/>
　吳昌祺曰自開一境不必古人<lb/>
　西京記上陽宫西有西上陽宫<lb/>
<pb n="KR4h0148_WYG_005-14b"/>
昔我遊齊都登華不注峯兹山何峻秀緑翠如芙蓉蕭<lb/>
颯古仙人了知是赤松借予一白鹿自挾兩靑龍含笑<lb/>
凌倒景欣然願相從泣與親友别欲語再三咽朂君靑<lb/>
松心努力保霜雪世路多險艱白日欺紅顔分手各千<lb/>
里去去何時還在世復幾時倐如飄風度空聞紫金經<lb/>
白首愁相誤撫已忽自笑沉吟為誰故名利徒煎熬安<lb/>
得閒余歩終留赤玉舄東上蓬萊路秦帝如我求蒼蒼<lb/>
但煙霧<lb/>
<pb n="KR4h0148_WYG_005-15a"/>
此詩或作兩篇今合而觀之上憶昔日之游下决今日<lb/>
之去意正相屬泣與親友别八句旣將别矣復自疑焉<lb/>
故下云撫已忽自笑沉吟為誰故然後决然欲往東上<lb/>
蓬萊葢倦游之餘聊以寄意范傳正所云非慕其輕舉<lb/>
將不可求之事求之欲耗壯心遣餘年者也<lb/>
　蕭士贇曰此詩恐是其一時與親友話别者故中有<lb/>
　不能忘情之詞未有永訣割斷之語也<lb/>
秋露白如玉團團下庭緑我行忽見之寒早悲歲促人<lb/>
<pb n="KR4h0148_WYG_005-15b"/>
生鳥過目胡乃自結束景公一何愚牛山淚相續物苦<lb/>
不知足得隴又望蜀人心若波瀾世路有屈曲三萬六<lb/>
千日夜夜當秉燭<lb/>
唐風蟋蟀之篇感興如此詩之神韻與古為化擬之十<lb/>
九首可謂波瀾莫二結處與通篇一意相貫即桃李園<lb/>
序之意或謂若不知止足則當夜夜宴遊為識者所笑<lb/>
其說未當<lb/>
　蕭士贇曰三萬六千日雖太白造辭如此然其意却<lb/>
<pb n="KR4h0148_WYG_005-16a"/>
　祖於左傳所謂奪胎換骨使事而不為事使者<lb/>
大車揚飛塵亭午暗阡陌中貴多黃金連雲開甲宅路<lb/>
逢鬭雞者冠葢何輝赫鼻息干虹蜺行人皆怵惕世無<lb/>
洗耳翁誰知堯與跖<lb/>
　蕭士贇曰此篇諷刺之詩葢為賈昌輩而作<lb/>
　東城父老傳曰賈昌生七歲解鳥語音元宗在藩邸<lb/>
　時樂民間清明節鬭雞戲及即位治雞坊於兩室間<lb/>
　索長安雄雞千數飬於雞坊選六軍小兒五百人使<lb/>
<pb n="KR4h0148_WYG_005-16b"/>
　馴擾教飼之昌為五百小兒長天子甚愛幸之金帛<lb/>
　之賜日至其家開元十三年雞籠三百從東封十四<lb/>
　年三月衣鬬雞服㑹上於温泉天下號為神雞童時<lb/>
　人為之語曰生兒不用識文字鬬雞走馬勝讀書賈<lb/>
　家小兒年十三富貴榮華代不如千秋節賜酺或酺<lb/>
　於洛元㑹與清明節皆在驪山每至是日萬樂具舉<lb/>
　六宫必從昌冠鵰翠金華冠錦紬繡襦袴執鐸拂導<lb/>
　羣雞敘立於廣場顧盼如神指揮風生隨鞭指低昂<lb/>
<pb n="KR4h0148_WYG_005-17a"/>
　不失勝負旣决强者前弱者後隨昌雁行歸於雞坊<lb/>
　角觝萬夫跳劍尋橦蹴毬踏繩舞於竿顛者意索氣<lb/>
　阻已逡廵不敢入豈教猱擾龍之徒與<lb/>
碧荷生幽泉朝日艶且鮮秋花冒緑水密葉羅靑煙秀<lb/>
色空絶世馨香竟誰傳坐看飛霜滿凋此紅芳年結根<lb/>
未得所願託華池邊<lb/>
前有郢客吟白雪一篇云舉世誰為傳此篇云馨香竟<lb/>
誰傳傷不遇也末二句情見乎辭白未嘗一日忘事君<lb/>
<pb n="KR4h0148_WYG_005-17b"/>
也求仙採藥豈其本心哉嚴羽云觀白詩要識其安身<lb/>
立命處此類是也<lb/>
　蕭士贇曰荷與華池比也君子有絶世之行處於僻<lb/>
　野而不為世所知常恐老之將至而所抱不見於所<lb/>
　用安得託身於朝廷之上哉是亦太白自傷之意與<lb/>
鄭客西入關行行未能已白馬華山君相逢平原里璧<lb/>
遺鎬池君明年祖龍死秦人相謂曰吾屬可去矣一往<lb/>
桃花源千春隔流水<lb/>
<pb n="KR4h0148_WYG_005-18a"/>
賞其風調致佳平原當作平舒<lb/>
　史記始皇三十六年使者從關東夜過華陰平舒道<lb/>
羽檄如流星虎符合專城喧呼救邊急羣鳥皆夜鳴白<lb/>
日曜紫微三公運權衡天地皆得一澹然四海清借問<lb/>
此何為答言楚徵兵渡瀘及五月將赴雲南征怯卒非<lb/>
戰士炎方難逺行長號别嚴親日月慘光晶泣盡繼以<lb/>
血心摧兩無聲困獸當猛虎窮魚餌奔鯨千去不一囘<lb/>
投軀豈全生如何舞千戚一使有苗平<lb/>
<pb n="KR4h0148_WYG_005-18b"/>
羣鳥夜鳴寫出騷然之狀白日四句形容黷武之非至<lb/>
於征夫之悽慘軍勢之怯弱色色顯豁字字沈痛結歸<lb/>
德化自是至論此等詩殊有關繫體近風雅與杜甫兵<lb/>
車行出塞等作工力悉敵不可軒輊宋人羅大經作鶴<lb/>
林玉露乃謂白作為歌詩不過狂醉於花月之間社稷<lb/>
蒼生曾不繫其心膂視甫之憂國憂民不可同年語此<lb/>
種識見真蚍蜉撼大樹多見其不知量也<lb/>
　蕭士贇曰太白此詩葢討雲南時作也末二句比南<lb/>
<pb n="KR4h0148_WYG_005-19a"/>
　詔為有苖而深歎當國之大臣不能如益之賛禹禹<lb/>
　之佐舜敷文德以來逺人致有覆軍殺將之恥也<lb/>
　通鑑綱目天寶十載劍南節度使鮮于仲通討南詔<lb/>
　大敗於西洱河士卒死者六萬人僅以身免楊國忠<lb/>
　掩其敗狀仍叙其戰功制募兵擊之人聞雲南瘴癘<lb/>
　莫肯應募國忠遣御史分道捕人枷送軍所十三載<lb/>
　劍南留後李宓擊南詔深入至太和城士卒疫饑死<lb/>
　什七八引還蠻追擊之全軍皆沒國忠更以㨗聞益<lb/>
<pb n="KR4h0148_WYG_005-19b"/>
　發中國兵討之前後死者幾二十萬人無敢言者<lb/>
　吳昌祺曰干羽改干戚本陶淵明刑天舞干戚<lb/>
孤蘭生幽園衆草共蕪沒雖照陽春暉復悲髙秋月飛<lb/>
霜早淅瀝緑艶恐休歇若無淸風吹香氣為誰發<lb/>
前有燕臣昔慟哭一章與此俱遭讒被放而作前篇哀<lb/>
而不傷怨而不誹尚近離騷悲痛之音此則温柔敦厚<lb/>
上追風雅矣<lb/>
　蕭士贇曰此亦比興之詩也君子在野未能自㧞於<lb/>
<pb n="KR4h0148_WYG_005-20a"/>
　衆人之中雖蒙主知而小人之讒毁者已至孤寒之<lb/>
　士亦如是而已矣若非在位之人引類㧞萃而薦用<lb/>
　之雖有德馨亦何以自見哉<lb/>
鳳飢不啄粟所食惟琅玕焉能與羣雞刺促爭一餐朝<lb/>
鳴崑丘樹夕飲砥柱湍歸飛海路逺獨宿天霜寒幸遇<lb/>
王子晉結交青雲端懷恩未得報感别空長嘆<lb/>
前有鳳凰九千仭一篇與此皆白自比懷恩未報感别<lb/>
長歎惓惓之誠溢於言表<lb/>
<pb n="KR4h0148_WYG_005-20b"/>
周穆八荒意漢皇萬乘尊淫樂心不極雄豪安足論西<lb/>
海宴王母北宫邀上元瑶水聞遺歌玉杯竟空言靈跡<lb/>
成蔓草徒悲千載魂<lb/>
唐人多以王母比楊妃如杜甫西望瑶池降王母亦然<lb/>
則上元即指秦虢輩末句葢傷之也<lb/>
　蕭士贇曰當時明皇亦好神仙之事此詩葢有所諷<lb/>
　云<lb/>
綠蘿紛葳㽔繚繞松柏枝草木有所託歲寒尚不移奈<lb/>
<pb n="KR4h0148_WYG_005-21a"/>
何天桃色坐嘆葑菲詩玉顔艶紅彩雲髪非素絲君子<lb/>
恩已畢賤妾將何為<lb/>
純用比興亦騷雅之遺金鑾召對欣有託矣中道被放<lb/>
如去婦以盛顔鬒髪而不見答也辭意怨而不怒㫖合<lb/>
風人蕭士贇以為有為而作殆未必然<lb/>
　蕭士贇曰詩有比有興所以抒下情而通諷諭也當<lb/>
　時君臣夫婦之大倫不合於禮義而不克終者無所<lb/>
　不有太白此詩必有為而作也<lb/>
<pb n="KR4h0148_WYG_005-21b"/>
美人出南國灼灼芙蓉姿皓齒終不發芳心空自持由<lb/>
來紫宫女共妬靑蛾眉歸去瀟湘沚沈吟何足悲<lb/>
亦前篇之意但前篇寓意於君此則謂張垍輩之譖毁<lb/>
也<lb/>
倚劍登髙臺悠悠送春目蒼榛蔽層丘瓊草隱深谷鳳<lb/>
鳥鳴西海欲集無珍木鸒斯得所居蒿下盈萬族晉風<lb/>
日以頽窮途方慟哭<lb/>
天寶以還小人道長君子道消矣物亦各從其類也篇<lb/>
<pb n="KR4h0148_WYG_005-22a"/>
中連類引象雜而不越途窮慟哭亦無可如何而已<lb/>
羽族禀萬化小大各有依周周亦何辜六翮掩不揮願<lb/>
銜衆禽翼一向黄河飛飛者莫我顧歎息將安歸<lb/>
知桞下惠之賢而不與立所以致恨於臧孫辰之竊位<lb/>
也<lb/>
　蕭士贇曰此詩全祖莊子韓子二事之意以鳥為喻<lb/>
　以愧當世在位之不能引㧞同類者<lb/>
惻惻泣路岐哀哀悲素絲路岐有南北素絲易變移萬<lb/>
<pb n="KR4h0148_WYG_005-22b"/>
事固如此人生無定期田竇相傾奪賓客互盈虧世途<lb/>
多翻覆交道方嶮巇斗酒强然諾寸心終自疑張陳竟<lb/>
火滅蕭朱亦星離衆鳥集榮柯窮魚守枯池嗟嗟失權<lb/>
客勤問何所規<lb/>
辭㫖明白白古風凡五十九首以此篇結之總厥所述逺<lb/>
追嗣宗咏懷近比子昻感遇其間指事深切言情篤摯<lb/>
纒綿往復每多言外之㫖白之流品亦可睹其槪焉夫<lb/>
開元天寶治亂逈殊林甫國忠相繼柄政宵小盈朝賢<lb/>
<pb n="KR4h0148_WYG_005-23a"/>
人在野卒致禄山之亂宗社幾墟白以倜儻之才遭讒<lb/>
被放雖放浪江湖而忠君憂國之心未嘗少忘身世之<lb/>
感一於詩發之諸篇之中可指數也豈非風雅之嗣音<lb/>
詩人之冠冕乎朱子嘗欲擇歴代之詩為一編以繼三<lb/>
百篇楚辭之後而以白之古風為之羽翼輿衛葢有以<lb/>
取之矣羣兒謗傷何足信哉<lb/>
　蕭士贇曰此詩譏市道交者太白罹難之餘友朋之<lb/>
　交不能始終如一而或奔走權門徒有一類失權之客<lb/>
<pb n="KR4h0148_WYG_005-23b"/>
　勤勤勞問亦何所規益乎可以知人心之不古矣<lb/>
　朱子曰太白古風兩巻皆自陳子昻感遇中來亦有<lb/>
　全用其句處太白去子昻不逺其尊慕如此又曰太<lb/>
　白詩如無法度乃從容於法度之中葢聖於詩者<lb/>
　劉克莊曰太白古風與陳子昻感遇之作筆力相上<lb/>
　下唐之詩人皆在下風<lb/>
　馮舒曰此真國風<lb/>
　沈德潛曰太白詩縱橫馳驟獨古風二巻不矜才不<lb/>
<pb n="KR4h0148_WYG_005-24a"/>
　使氣原本阮公風格伯玉感遇詩後有嗣音矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0148_WYG_005-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋詩醇卷一<lb/>
</p>
<p>
</p>
  </div>
</body>
</text>
</TEI>
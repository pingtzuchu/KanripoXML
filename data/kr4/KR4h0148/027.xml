<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_027-1a"/>
欽定四庫全書<lb/>
御選唐宋詩醇巻十二<lb/>
　　襄陽杜甫詩四<lb/>
　　雨<lb/>
空山中宵陰㣲冷先枕席迴風起清曙萬象萋已碧落<lb/>
落岀岫雲渾渾倚天石日假何道行雨含長江白連檣<lb/>
荆州船有士荷矛㦸南防草鎮慘霑濕赴逺役羣盗下<lb/>
辟山總戎備强敵水深雲光廓鳴櫓各有適漁艇息悠<lb/>
<pb n="KR4h0148_WYG_027-1b"/>
悠夷歌負樵客留滯一老翁書時記朝夕<lb/>
　王嗣奭曰公憂旱詩云上天鑠金石羣盗亂豺虎今<lb/>
　雖得雨而復憂盗上一章憂吳楚之盗故恐逺客難<lb/>
　行此章憂峽中之盗故憐士卒勞役<lb/>
　　又上後園山脚<lb/>
昔我遊山東憶戯東嶽陽窮秋立日觀矯首望八荒朱<lb/>
崖著毫髪碧海吹衣裳蓐収困用事𤣥冥蔚强梁逝水<lb/>
自朝宗鎮名各其方平原獨憔悴農力廢耕桑非關風<lb/>
<pb n="KR4h0148_WYG_027-2a"/>
露凋曾是戍役傷於時國用富足以守邊疆朝廷任猛<lb/>
將逺奪戎虜塲到今事反覆故老淚萬行龜䝉不復見<lb/>
况乃懷舊鄉肺萎屬久戰骨出熱中腸憂來杖匣劔更<lb/>
上林北岡瘴毒猿鳥落峽乾南日黄秋風亦已起江漢<lb/>
始如湯登髙欲有往蕩析川無梁哀彼逺征人去家死<lb/>
路旁不及祖父塋纍纍塜相當<lb/>
　劉㑹孟曰情緒闊逺收拾悲慟<lb/>
　　　種萵苣<hi>并序</hi>
<pb n="KR4h0148_WYG_027-2b"/>
　既雨已秋堂下理小畦隔種一兩席許萵苣向二旬<lb/>
　矣而苣不甲坼獨野莧青青傷時君子或晚得㣲祿<lb/>
　轗軻不進因作此詩<lb/>
陰陽一錯亂驕蹇不復理枯旱於其中炎方慘如燬植<lb/>
物半蹉跎嘉生將已矣雲雷歘奔命師伯集所使指麾<lb/>
赤白日澒洞青光起雨聲先已風散足盡西靡山泉落<lb/>
滄江霹靂猶在耳終朝紆颯沓信宿罷瀟灑堂下可以<lb/>
畦呼童對經始苣兮蔬之常隨事蓺其子破塊數席間<lb/>
<pb n="KR4h0148_WYG_027-3a"/>
荷鋤功易止兩旬不甲坼空惜埋泥滓野莧迷汝來宗<lb/>
生實於此此輩豈無秋亦䝉寒露委翻然出地速滋蔓<lb/>
户庭毁因知邪干正掩抑至沒齒賢良雖得祿守道不<lb/>
封已擁塞敗芝蘭衆多盛荆杞中園䧟蕭艾老圃永為<lb/>
恥登於白玉盤藉以如霞綺莧也無所施胡顔入筐篚<lb/>
以上諸篇皆羇旅無聊中即景遣懐紀細事寫憂心而<lb/>
已然規模既大波瀾自逺每一篇中莫不俯仰今昔推<lb/>
通物理言近而指則逺語質而思則深論者所云不作<lb/>
<pb n="KR4h0148_WYG_027-3b"/>
諸家細碎詩也劉勰云人稟七情應物斯感感物吟志<lb/>
莫非自然此之諸篇殆亦自然流露者矣故能藏風韻<lb/>
於荒凉寓髙華於懇朴若儲王田家詩但寫情景當別<lb/>
有位置不可與此並論<lb/>
　髙元之曰自古工詩者未嘗無興也覩物有感則有<lb/>
　興今之作詩以興近乎訕也故不敢作而詩之一義<lb/>
　廢矣杜萵苣詩皆興小人盛而掩抑君子也髙適題<lb/>
　處士園云耕地桑柘間地肥菜常熟為問葵藿資何<lb/>
<pb n="KR4h0148_WYG_027-4a"/>
　如廟堂肉則近乎訕矣作詩者知興之與訕異殆可<lb/>
　與言詩<lb/>
　浦起龍曰當與菁莪巷伯諸詩並讀人知好前後出<lb/>
　塞三吏三別等篇不知好此種彼為漢魏之後勁此<lb/>
　為風雅之希聲<lb/>
　　八哀詩<hi>并序</hi>
　傷時盗賊未息興起王公李公歎舊懷賢終於張相<lb/>
　國八公前後存沒遂不詮次焉<lb/>
<pb n="KR4h0148_WYG_027-4b"/>
　　贈司空王公思禮<lb/>
司空出東夷童稚刷勁翮追隨燕薊兒頴鋭物不隔服<lb/>
事哥舒翰意無流沙磧未甚拔行間犬戎大充斥短小<lb/>
精悍姿屹然强㓂敵貫穿百萬衆出入由咫尺馬鞍懸<lb/>
將首甲外控鳴鏑洗劔青海水刻銘天山石九曲非外<lb/>
蕃其王轉深壁飛兔不近駕鷙鳥資逺擊曉達兵家流<lb/>
飽聞春秋癖胸襟日沉靜肅肅自有適潼闗初潰散萬<lb/>
乗猶辟易偏裨無所施元帥見手格太子入朔方至尊<lb/>
<pb n="KR4h0148_WYG_027-5a"/>
狩梁益胡馬纒伊洛中原氣甚逆肅宗登寶位塞望勢<lb/>
敦廹公時徒步至請罪將厚責際㑹清河公間道傳玉<lb/>
册天王拜跪畢讜議果冰釋翠華巻飛雪熊虎亘阡陌<lb/>
屯兵鳯凰山帳殿涇渭闢金城賊咽喉詔鎮雄所搤禁<lb/>
暴清無雙爽氣春淅瀝巷有從公歌野多青青麥及夫<lb/>
哭廟後復領太原役恐懼祿位髙悵望王土窄不得見<lb/>
清時嗚呼就窀穸永繫五湖舟悲甚田横客千秋汾晉<lb/>
間事與雲水白昔觀文苑傳豈述廉藺績嗟嗟鄧大夫<lb/>
<pb n="KR4h0148_WYG_027-5b"/>
士卒終倒㦸<lb/>
　　故司徒李公光弼<lb/>
司徒天寶末北収晉陽甲胡騎攻吾城愁寂意不愜人<lb/>
安若泰山薊北斷右脅朔方氣乃蘇黎首見帝業二宫<lb/>
泣西郊九廟起頽壓未散河陽卒思明偽臣妾復自碣<lb/>
石來火焚乾坤獵髙視笑祿山公又大獻㨗異王册崇<lb/>
勲小敵信所怯擁兵鎮河汴千里初妥帖青蠅紛營營<lb/>
風雨秋一葉内省未入朝死淚終映睫大屋去髙棟長<lb/>
<pb n="KR4h0148_WYG_027-6a"/>
城埽遺堞平生白羽扇零落蛟龍匣雅望與英姿惻愴<lb/>
槐里接三軍晦光彩烈士痛稠疊直筆在史臣將來洗<lb/>
箱篋吾思哭孤冡南紀阻歸楫扶顛永蕭條未濟失利<lb/>
涉疲苶竟何人洒涕巴東峽<lb/>
王李名將實為起興所由李功業尢隆二篇氣魄沉摯<lb/>
最為精彩<lb/>
　劉克莊曰語極悲壯其形容臨淮憂讒畏譏不敢入<lb/>
　朝之意獨見分曉<lb/>
<pb n="KR4h0148_WYG_027-6b"/>
　　贈左僕射鄭國公嚴公武<lb/>
鄭公瑚璉器華岳金天晶昔在童子日已聞老成名嶷<lb/>
然大賢後復見秀骨清開口取將相小心事友生閲書<lb/>
百紙盡落筆四座驚歴職匪父任嫉邪常力爭漢儀尚<lb/>
整肅胡騎忽縱横飛傳自河隴逢人問公卿不知萬乗<lb/>
出雲涕風悲鳴受詞劔閣道謁帝蕭闗城寂寞雲臺仗<lb/>
飄颻沙塞旌江山少使者笳鼓凝皇情壯士血相視忠<lb/>
臣氣不平密論貞觀體揮發岐陽征感激動四極聨翩<lb/>
<pb n="KR4h0148_WYG_027-7a"/>
収二京西郊牛酒再原廟丹青明匡汲俄寵辱衛霍竟<lb/>
哀榮四登㑹府地三掌華陽兵京兆空栁色尚書無履<lb/>
聲羣烏自朝夕白馬休横行諸葛蜀人愛文翁儒化成<lb/>
公來雪山重公去雪山輕記室得何遜韜鈐延子荆四<lb/>
郊失壁壘虚館開逢迎堂上指圖畫軍中吹玉笙豈無<lb/>
成都酒憂國只細傾時觀錦水釣問俗終相并意待犬<lb/>
戎滅人藏紅粟盈以兹報主願庶或裨世程炯炯一心<lb/>
在沉沉二竪嬰顔囘竟短折賈誼徒忠貞飛旐出江漢<lb/>
<pb n="KR4h0148_WYG_027-7b"/>
孤舟轉荆衡虛無馬融笛悵望龍驤塋空餘老賔客身<lb/>
上愧簮纓<lb/>
嚴武鎮蜀雖多不法然在蜀而蜀安去蜀而蜀危以其<lb/>
去來為輕重則道其實也且武於甫最為知已故極寫<lb/>
其忠勤大畧諸將詩云軍令分明數舉杯亦同此意<lb/>
　　贈太子太師汝陽郡王璡<lb/>
汝陽讓帝子眉宇真天人虬鬚似太宗色映塞外春往<lb/>
者開元中主恩視遇頻出入獨非時禮異見羣臣愛其<lb/>
<pb n="KR4h0148_WYG_027-8a"/>
謹潔極倍此骨肉親從容聽朝後或在風雪晨忽思格<lb/>
猛獸苑囿騰清塵羽旗動若一萬馬肅駪駪詔王來射<lb/>
雁拜命已挺身箭出飛鞚内上又囘翠麟翻然紫塞翮<lb/>
下拂明月輪胡人雖獲多天笑不為新王每中一物手<lb/>
自與金銀袖中諫獵書扣馬久上陳竟無銜橜虞聖聰<lb/>
矧多仁官免供給費水有在藻鱗匪唯帝老大皆是王<lb/>
忠勤晚年務置醴門引申白賔道大容無能永懷侍芳<lb/>
茵好學尚貞烈義形必霑巾揮翰綺繡揚篇什若有神<lb/>
<pb n="KR4h0148_WYG_027-8b"/>
川廣不可泝墓久狐兔鄰宛彼漢中郡文雅見天倫何<lb/>
以開我悲泛舟俱逺津温温昔風味少壯已書紳舊遊<lb/>
易磨滅衰謝増酸辛<lb/>
　　贈秘書監江夏李公邕<lb/>
長嘯宇宙間髙才日陵替古人不可見前輩復誰繼憶<lb/>
昔李公存詞林有根柢聲華當健筆灑落富清製風流<lb/>
散金石追琢山岳鋭情窮造化理學貫天人際干謁走<lb/>
其門碑版照四裔各滿深望還森然起凡例蕭蕭白楊<lb/>
<pb n="KR4h0148_WYG_027-9a"/>
路洞徹寶珠惠龍宫塔廟湧浩刼浮雲衛宗儒爼豆事<lb/>
故吏去思計眄睞已皆虚跋涉曽不泥向來映當時豈<lb/>
獨勸後世豐屋珊瑚鈎騏驎織成罽紫騮隨劔几義取<lb/>
無虚歲分宅脱驂間感激懷未濟衆歸賙給美擺落多<lb/>
藏穢獨步四十年風聽九臯唳嗚呼江夏姿竟掩宣尼<lb/>
袂往者武后朝引用多寵嬖否臧太常議面折二張勢<lb/>
衰俗凛生風排蕩秋旻霽忠貞負寃恨宫闕深旒綴放<lb/>
逐早聨翩低垂困炎厲日斜鵩鳥入魂斷蒼梧帝榮枯<lb/>
<pb n="KR4h0148_WYG_027-9b"/>
走不暇星駕無安税幾分漢廷竹夙擁文侯篲終悲洛<lb/>
陽獄事近小臣敝禍階初負謗易力何深嚌伊昔臨淄<lb/>
亭酒酣托末契重叙東都別朝陰改軒砌論文到崔蘇<lb/>
指盡流水逝近伏盈川雄未甘特進麗是非張相國相<lb/>
扼一危脆爭名古豈然闗鍵歘不閉例及吾家詩曠懷<lb/>
掃氛翳慷慨嗣真作咨嗟玉山桂鍾律儼髙縣鯤鯨噴<lb/>
迢遰坡陁青州血蕪沒汶陽瘞哀贈竟蕭條恩波延掲<lb/>
厲子孫存如綫舊客舟凝滯君臣尚論兵將帥接燕薊<lb/>
<pb n="KR4h0148_WYG_027-10a"/>
朗咏六公篇憂來豁䝉蔽<lb/>
　仇兆鼇曰各章以序事成文部署森嚴純似班史惟<lb/>
　此章感慨激昻排蕩變化直追龍門之筆細按其前<lb/>
　後段落又未嘗不脉絡整齊也<lb/>
　　故秘書少監武功蘇公源明<lb/>
武功少也孤徒步客徐兖讀書東岳中十載考墳典時<lb/>
下萊蕪郭忍饑浮雲巘負米晩為身每食臉必泫夜字<lb/>
照爇薪垢衣生碧蘚庶以勤苦志報兹劬勞顯學蔚醇<lb/>
<pb n="KR4h0148_WYG_027-10b"/>
儒姿文包舊史善灑落辭幽人歸來潛京輦射君東堂<lb/>
䇿宗匠集精選制可題未乾乙科已大闡文章日自負<lb/>
吏祿亦累踐晨趨閶闔内足踏宿昔趼一麾出守還黄<lb/>
屋朔風巻不暇陪八駿虜庭悲所遣平生滿樽酒斷此<lb/>
朋知展憂憤病二秋有恨石可轉肅宗復社稷得無逆<lb/>
順辨范曄顧其兒李斯憶黄犬秘書茂松意溟漲本末<lb/>
淺青熒芙蓉劔犀兕豈獨剸反為後輩䙝予實苦懷緬<lb/>
煌煌齋房芝事絶萬手搴垂之俟來者正始徴勸勉不<lb/>
<pb n="KR4h0148_WYG_027-11a"/>
要懸黄金胡為投乳贙結交三十載吾與誰遊衍滎陽<lb/>
復㝠寞罪罟已横罥嗚呼子逝日始泰則終蹇長安米<lb/>
萬錢凋䘮盡餘喘戰伐何當解歸帆阻清沔尚纒漳水<lb/>
疾永負蒿里餞<lb/>
　　故著作郎貶台州司户滎陽鄭公䖍<lb/>
鶢鶋至魯門不識鐘鼓饗孔翠望赤霄愁思雕籠養滎<lb/>
陽冠衆儒早聞名公賞地崇士大夫況乃氣精爽<hi>原注往者</hi>
<hi>公在疾蘇許公頲位尊望重素未相識早愛才名躬自撫問後結忘年之契逺邇嘉之</hi>天然生知<lb/>
<pb n="KR4h0148_WYG_027-11b"/>
姿學立游夏上神農極闕漏黄石愧師長藥纂西極名<lb/>
<hi>原注公著薈蕞等諸書之外又撰胡本草七巻</hi>兵流指諸掌貫穿無遺恨薈蕞<lb/>
何技癢圭臬星經奥蟲篆丹青廣子雲窺未遍方朔諧<lb/>
太枉神翰顧不一體變鍾兼兩文傳天下口大字猶在<lb/>
牓昔獻書畫圖新詩亦俱往滄洲動玉陛寡鶴誤一響<lb/>
三絶自御題四方尤所仰嗜酒益疎放彈琴視天壤形<lb/>
骸實土木親近唯几杖未曾寄官書突兀倚書幌晚就<lb/>
芸香閣胡塵昏坱莽反覆歸聖朝㸃染無滌盪老䝉台<lb/>
<pb n="KR4h0148_WYG_027-12a"/>
州椽泛泛浙江槳履穿四明雪饑拾楢溪橡空聞紫芝<lb/>
歌不見杏壇丈天長眺東南秋色餘魍魎別離慘至今<lb/>
斑白徒懷曩春深秦山秀葉墜清渭朗劇談王公門野<lb/>
税林下鞅操紙終夕酣時物集遐想詞塲竟疎闊平昔<lb/>
濫吹奬百年見存沒牢落吾安放蕭條阮咸在出處同<lb/>
世網他日訪江樓含悽述飄蕩<hi>原注著作與今秘書監鄭君審篇翰齊價謫江</hi>
<hi>陵故有阮咸江樓之句</hi>
　王士正曰百年見存沒牢落吾安放十字悲甚<lb/>
<pb n="KR4h0148_WYG_027-12b"/>
　　故右僕射相國張公九齡<lb/>
相國生南紀金璞無留礦仙鶴下人間獨立霜毛整矯<lb/>
然江海思復與雲路永寂寞想土階未遑等箕潁上君<lb/>
白玉堂倚君金華省碣石歲崢嶸天地日蛙黽退食吟<lb/>
大庭何心記榛梗骨驚畏曩哲鬒變負人境雖䝉換蟬<lb/>
冠右地恧多幸敢忘二疏歸痛廹蘇躭井紫綬映暮年<lb/>
荆州謝所領庾公興不淺黄霸鎮每靜賔客引調同諷<lb/>
詠在務屏詩罷地有餘篇終語清省一陽發陰管淑氣<lb/>
<pb n="KR4h0148_WYG_027-13a"/>
含公鼎乃知君子心用才文章境散帙起翠螭倚薄巫<lb/>
廬並綺麗𤣥暉擁牋誄任昉騁自我一家則未缺隻字<lb/>
警千秋滄海南名繫朱鳥影歸老守故林戀闕悄延頸<lb/>
波濤良史筆蕪絶大庾嶺向時禮數隔制作難上請再<lb/>
讀徐孺碑猶思理烟艇<lb/>
子美八哀自是鉅篇然以韻語作叙述情緒既繁筆墨<lb/>
不無利鈍大家之文正如黄河之水滔滔莾莾魚龍砂<lb/>
石與流俱下非如沼沚之觀清泠可喜而已論此詩者<lb/>
<pb n="KR4h0148_WYG_027-13b"/>
譽之或過其實毁之或損其真惟盧世㴶曰八哀詩未<lb/>
免傷煩傷汎然詩家之元氣在焉杜詩之體統存焉不<lb/>
可遺亦不容選斯言得之<lb/>
　劉克莊曰八哀詩崔徳符謂可以表裏雅頌中古作<lb/>
　者莫及韓子蒼謂其筆力變化當與太史公諸賛方<lb/>
　駕惟葉石林謂長篇最難晉魏以前無過十韻常使<lb/>
　人以意逆志初不以叙事顛倒為工此八篇本非集<lb/>
　中髙作而世多尊稱不敢置議其病蓋傷於多如李<lb/>
<pb n="KR4h0148_WYG_027-14a"/>
　邕蘇源明篇中多累句芟去方為盡善余謂韓比此<lb/>
　於史公紀傳固不易之論至於石林之評累句為長<lb/>
　篇者亦不可不知<lb/>
　　寫懷<lb/>
勞生共乾坤何處異風俗冉冉自趨競行行見羈束無<lb/>
貴賤不悲無富貧亦足萬古一骸骨鄰家遞歌哭鄙夫<lb/>
到巫峽三歲如轉燭全命甘留滯忘情任榮辱朝班及<lb/>
暮齒日給還脱粟編蓬石城東採藥山北谷用心霜雪<lb/>
<pb n="KR4h0148_WYG_027-14b"/>
間不必條蔓綠非闗故安排曽是順幽獨達士如弦直<lb/>
小人似鈎曲曲直我不知負暄候樵牧<lb/>
貌古心逺見道之言非闗矯語<lb/>
　　觀公孫大娘弟子舞劔器行<hi>并序</hi>
　大歴二年十月十九日䕫府別駕元持宅見臨潁李<lb/>
　十二娘舞劔器壯其蔚跂問其所師曰余公孫大娘<lb/>
　弟子也開元三載余尚童穉記於郾城觀公孫氏舞<lb/>
　劔器渾脱瀏灕頓挫獨出冠時自髙頭宜春梨園二<lb/>
<pb n="KR4h0148_WYG_027-15a"/>
　伎坊内人洎外供奉曉是舞者聖文神武皇帝初公<lb/>
　孫一人而已玉貌錦衣況余白首今兹弟子亦非盛<lb/>
　顔既辨其由來知波瀾莫二撫事慷慨聊為劔器行<lb/>
　往者吳人張旭善草書書帖數常於鄴縣見公孫大<lb/>
　娘舞西河劔器自此草書長進豪蕩感激即公孫可<lb/>
　知矣<lb/>
昔有佳人公孫氏一舞劔器動四方觀者如山色沮䘮<lb/>
天地為之久低昻㸌如羿射九日落矯如羣帝驂龍翔<lb/>
<pb n="KR4h0148_WYG_027-15b"/>
來如雷霆收震怒罷如江海凝清光絳唇珠袖兩寂寞<lb/>
况有弟子傳芬芳臨潁美人在白帝妙舞此曲神揚揚<lb/>
與余問答既有以感時撫事増惋傷先帝侍女八千人<lb/>
公孫劔器初第一五十年間似反掌風塵澒洞昬王室<lb/>
梨園子弟散如烟女樂餘姿映寒日金粟堆南木已拱<lb/>
瞿唐石城草蕭瑟玳筵急管曲復終樂極哀來月東出<lb/>
老夫不知其所往足繭荒山轉愁疾<lb/>
前如山之嶙峋後如海之波瀾前半極其濃至後半感<lb/>
<pb n="KR4h0148_WYG_027-16a"/>
嘆音響一何悲絃急知柱促也<lb/>
　劉克莊曰此篇與琵琶行一如壯士軒昻赴敵場一<lb/>
　如兒女恩怨相爾汝<lb/>
　王嗣奭曰此見舞劔器而傷往事全是為開元天寶<lb/>
　五十年間治亂興衰而發<lb/>
　王士正曰陳暘樂書云樂府諸曲自古不用犯聲自<lb/>
　則天末年劔器入渾脱為犯聲之始劔器宫調渾脱<lb/>
　商調以臣犯君故為犯聲又唐多用解曲如柘枝用<lb/>
<pb n="KR4h0148_WYG_027-16b"/>
　渾脱解之類觀此則劔器渾脱各為舞曲之名今人<lb/>
　誤讀杜序以渾脱瀏灕頓挫六字為句文字中往往<lb/>
　連綴用之可笑也<lb/>
　　同元使君舂陵行<hi>并序</hi>
　覽道州元使君結舂陵行兼賊退後示官吏作二首<lb/>
　志之曰當天子分憂之地效漢官良吏之目今盗賊<lb/>
　未息知民疾苦得結輩十數公落落然參錯天下為<lb/>
　邦伯萬物吐氣天下少安可得矣不意復見比興體<lb/>
<pb n="KR4h0148_WYG_027-17a"/>
　制㣲婉頓挫之詞感而有詩増諸巻軸簡知我者不<lb/>
　必寄元<lb/>
遭亂髪盡白轉衰病相嬰沉綿盗賊際狼狽江漢行歎<lb/>
時藥力薄為客羸瘵成吾人詩家秀博采世上名粲粲元<lb/>
道州前聖畏後生觀乎舂陵作歘見俊哲情復覽賊退<lb/>
篇結也實國楨賈誼昔流慟匡衡常引經道州憂黎庶<lb/>
詞氣浩縱横兩章對秋月一字偕華星致君唐虞際純<lb/>
樸憶大庭何時降璽書用爾為丹青獄訟永衰息豈唯<lb/>
<pb n="KR4h0148_WYG_027-17b"/>
偃甲兵悽惻念誅求薄斂近休明乃知正人意不茍飛<lb/>
長纓涼飈振南岳之子寵若驚色阻金印大興含滄浪<lb/>
清我多長卿病日夕思朝廷肺枯渇太甚漂泊公孫城<lb/>
呼兒具紙筆隠几臨軒楹作詩呻吟内墨淡字欹傾感<lb/>
彼危苦詞庶幾知者聽<lb/>
悃愊無華之吏日計不足歲計有餘不肖者横征暴斂<lb/>
掊削元氣為民蟊賊古之賢君所以惓惓於良二千石<lb/>
也甫此篇所謂干預教化之尤者元結二詩仁者之言<lb/>
<pb n="KR4h0148_WYG_027-18a"/>
可以並垂不朽<lb/>
　元結舂陵行序云癸卯歲漫叟授道州刺史道州舊<lb/>
　四萬餘户經賊已來不滿四千大半不勝賦税到官<lb/>
　未五十日承諸使徴求符牒二百餘封皆曰失其限<lb/>
　者罪至貶削於戯若悉應其命則州縣破亂刺史欲<lb/>
　焉逃罪若不應命又即獲罪戾必不免也吾將守官<lb/>
　靜以安人待罪而已此州是舂陵故地故作舂陵行<lb/>
　以達下情詩曰軍國多所須切責在有司有司臨郡<lb/>
<pb n="KR4h0148_WYG_027-18b"/>
　縣刑法竟欲施供給豈不憂徴歛又可悲州小經亂<lb/>
　亡遺人實困疲大鄉無十家大族命單羸朝飱是草<lb/>
　根暮食乃樹皮出言氣欲絶意速行步遲追呼尚不<lb/>
　忍况乃鞭扑之郵亭傳急符來往迹相追更無寛大<lb/>
　恩但有廹促期欲令鬻兒女言發恐亂隨悉使索其<lb/>
　家而又無生資聽彼道路言怨傷誰復知去冬山賊<lb/>
　來殺奪幾無遺所願見王官撫飬以惠慈柰何重驅<lb/>
　逐不使存活為安人天子命符節吾所持州縣忽亂<lb/>
<pb n="KR4h0148_WYG_027-19a"/>
　亡得罪復是誰逋緩違詔令䝉責固所宜前賢重守<lb/>
　分惡以禍福移亦云貴守官不愛能適時顧唯孱弱<lb/>
　者正直當不虧何人採國風吾欲獻此辭又賦退示<lb/>
　官吏序云癸卯歲西原賊入道州殺掠幾盡而去明<lb/>
　年賊又攻永破邵不犯此州邊鄙而退豈力能制敵<lb/>
　蓋䝉其傷憐而已諸使何為忍苦徴斂故作詩一篇<lb/>
　以示官吏詩曰昔歲逢太平山林二十年泉源在庭<lb/>
　户洞壑當門前井税有常期日晏猶得眠忽然遭世<lb/>
<pb n="KR4h0148_WYG_027-19b"/>
　變數歲親戎旃今來典斯郡山夷又紛然城小賊不<lb/>
　屠人貧傷可憐是以陷鄰境此州獨見全使臣將王<lb/>
　命豈不如賊焉今彼徴斂者廹之如火煎誰能絶人<lb/>
　命以作時世賢思欲委符節引竿自刺船將家就魚<lb/>
　菱窮老江湖邊<lb/>
　　李潮八分小篆歌<lb/>
蒼頡鳥跡既茫昧字體變化如浮雲陳倉石鼓又已訛<lb/>
大小二篆生八分秦有李斯漢蔡邕中間作者寂不聞<lb/>
<pb n="KR4h0148_WYG_027-20a"/>
嶧山之碑野火焚棗木傳刻肥失真苦縣光和尚骨立<lb/>
書貴瘦硬方通神惜哉李蔡不復得吾甥李潮下筆親<lb/>
尚書韓擇木騎曹蔡有鄰開元已來數八分潮也奄有<lb/>
二子成三人况潮小篆逼秦相快劔長㦸森相向八分<lb/>
一字直百金蛟龍盤拏肉屈强呉郡張顛誇草書草書非古<lb/>
空雄壯豈如吾甥不流宕丞相中郎丈人行巴東逢李<lb/>
潮逾月求我歌我今衰老才力薄潮乎潮乎柰汝何<lb/>
論書皆中肯綮坡老云杜陵評書貴瘦硬此論未公吾<lb/>
<pb n="KR4h0148_WYG_027-20b"/>
不憑特借作跌宕耳非遂不許其論也詩亦瘦硬無比<lb/>
　　聽楊氏歌<lb/>
佳人絶代歌獨立發皓齒滿堂慘不樂響下清虚裏江<lb/>
城帯素月况乃清夜起老夫悲暮年壯士淚如水玉盃<lb/>
久寂寞金管迷宫徴勿云聽者疲愚智心盡死古來傑<lb/>
出士豈待一知已吾聞昔秦青傾側天下耳<lb/>
　　荆南兵馬使太常卿趙公大食刀歌<lb/>
太常樓船聲嗷嘈問兵刮㓂趨下牢牧出令奔飛百艘<lb/>
<pb n="KR4h0148_WYG_027-21a"/>
猛蛟突獸紛騰逃白帝寒城駐錦袍𤣥冬示我胡國刀<lb/>
壯士短衣頭虎毛憑軒拔鞘天為髙翻風轉日木怒號<lb/>
冰翼雪淡傷哀猱鐫錯碧甖鸊鵜膏鋩鍔已瑩虚秋濤<lb/>
鬼物撇捩辭坑壕蒼水使者捫赤絛龍伯國人罷釣鰲<lb/>
芮公迴首顔色勞分閫救世用賢豪趙公玉立髙歌起<lb/>
攬環結佩相終始萬歲持之䕶天子得君亂絲與君理<lb/>
蜀江如線如針水荆岑彈丸心未已賊臣惡子休干紀<lb/>
魑魅魍魎徒為耳妖腰亂領敢欣喜用之不髙亦不庳<lb/>
<pb n="KR4h0148_WYG_027-21b"/>
不似長劔須天倚吁嗟光祿英雄弭大食寶刀聊可比<lb/>
丹青宛轉麒麟裏光芒六合無泥滓<lb/>
　王嗣奭曰此燕歌行變體布局既新鍊詞特異所謂<lb/>
　驚人之作<lb/>
　　王兵馬使二角鷹<lb/>
悲臺蕭颯石巃嵸哀壑杈枒浩呼洶中有萬里之長江<lb/>
迴風滔日孤光動角鷹翻倒壯士臂將軍玉帳軒勇氣<lb/>
二鷹猛腦絛徐墜目如愁胡視天地杉鷄竹兔不自惜<lb/>
<pb n="KR4h0148_WYG_027-22a"/>
溪虎野羊俱辟易鞲上鋒稜十二翮將軍勇鋭與之敵<lb/>
將軍樹勲起安西崑崙虞泉入馬蹄白羽曽肉三狻猊<lb/>
敢決豈不與之齊荆南芮公得將軍亦如角鷹下翔雲<lb/>
惡鳥飛飛啄金屋安得爾輩開其羣驅出六合梟鸞分<lb/>
以賦鷹者賦人賔主離合幾於魚龍百變眩人心目此<lb/>
與前篇皆擺脱恒蹊體格音節蒼然入古<lb/>
　沈徳潛曰起四句不著鷹一字然如有角鷹飛於目<lb/>
　前入手須如此著墨<lb/>
<pb n="KR4h0148_WYG_027-22b"/>
　　狄明府<lb/>
梁公曽孫我姨弟不見十年官濟濟大賢之後竟陵遲<lb/>
浩蕩古今同一體比㸔叔伯四十人有才無命百僚底<lb/>
今者兄弟一百人幾人卓絶秉周禮在汝更用文章為<lb/>
長兄白眉復天唘汝門請從曽翁説太后當朝多巧詆<lb/>
狄公執政在末年濁河終不汚清濟國嗣初將付諸武<lb/>
公獨廷諍守丹陛禁中決冊請房陵前朝長老皆流涕<lb/>
太宗社稷一朝正漢官威儀重昭洗時危始識不世才<lb/>
<pb n="KR4h0148_WYG_027-23a"/>
誰謂荼苦甘如薺汝曹又宜列土食身使門户多旌棨<lb/>
胡為漂泊岷漢間干謁王侯頗歴扺况乃山髙水有波<lb/>
秋風蕭蕭露泥泥虎之饑下巉嵒蛟之横出清泚早歸<lb/>
來黄土泥衣眼易眯<lb/>
　浦起龍曰舊説此詩俱以憐狄漂零為解今觀篇尾<lb/>
　一段乃與昌黎送董邵南序同意蓋博濟必不得志<lb/>
　於朝而歴干藩鎮者時河北方多擅命意頗不喜其<lb/>
　往也<lb/>
<pb n="KR4h0148_WYG_027-23b"/>
　　秋風二首<lb/>
秋風淅淅吹巫山上牢下牢修水闗吳檣楚柂牽百丈<lb/>
暖向神都寒未還要路何日罷長㦸戰自青羗連百蠻<lb/>
中巴不曾消息好暝傳戍鼓長雲間<lb/>
秋風淅淅吹我衣東流之外西日微天清小城𢷬練急<lb/>
石古細路行人稀不知明月為誰好早晩孤帆他夜歸<lb/>
㑹將白髪倚庭樹故園池臺今是非<lb/>
洗馬言愁凄然可聽<lb/>
<pb n="KR4h0148_WYG_027-24a"/>
　　虎牙行<lb/>
秋風歘吸吹南國天地慘慘無顔色洞庭揚波江漢迴<lb/>
虎牙銅柱皆傾側巫峽陰岑朔漠氣峰巒窈窕谿谷黒<lb/>
杜鵑不來猿狖寒山鬼幽憂雪霜逼楚老長嗟憶炎瘴<lb/>
三尺角弓兩斛力壁立石城横塞起金錯旌竿滿雲直<lb/>
漁陽突騎獵青丘犬戎鏁甲聞丹極八荒十年防盗賊<lb/>
征戍誅求寡妻哭逺客中宵淚霑臆<lb/>
　　後苦寒行二首<lb/>
<pb n="KR4h0148_WYG_027-24b"/>
南紀巫廬瘴不絶太古以來無尺雪蠻夷長老怨苦寒<lb/>
崑崙天闗凍應折𤣥猿口噤不能嘯白鵠翅垂眼流血<lb/>
安得春泥補地裂<lb/>
晩來江門失大木猛風中夜吹白屋天兵斬斷青海戎<lb/>
殺氣南行動地軸不爾苦寒何太酷巴東之峽生凌凘<lb/>
彼蒼回斡人得知<lb/>
節短勢險別成格調<lb/>
　張溍曰命意用筆善於轉換<lb/>
<pb n="KR4h0148_WYG_027-25a"/>
　　夜歸<lb/>
夜來歸來衝虎過山黒家中已眠卧傍見北斗向江低<lb/>
仰㸔明星當空大庭前把燭嗔兩炬峽口驚猿聞一箇<lb/>
白頭老罷舞復歌杖藜不睡誰能那<lb/>
　　醉為馬墜諸公攜酒相看<lb/>
甫也諸侯老賔客罷酒酣歌拓金㦸騎馬忽憶少年時<lb/>
散蹄迸落瞿塘石白帝城門水雲外低身直下八千尺<lb/>
粉堞電轉紫遊韁東得平岡出天壁江村野堂爭入眼<lb/>
<pb n="KR4h0148_WYG_027-25b"/>
垂鞭嚲鞚凌紫陌向來皓首驚萬人自倚紅顔能騎射<lb/>
安知決臆追風足朱汗驂驔猶噴玉不虞一蹶終損傷<lb/>
人生快意多所辱職當憂戚伏衾枕况乃遲暮加煩促<lb/>
朋知來問腆我顔杖藜强起依僮僕語盡還成開口笑<lb/>
提攜別掃清谿曲酒肉如山又一時初筵哀絲動豪竹<lb/>
共指西日不相貸喧呼且覆盃中淥何必走馬來為問<lb/>
君不見嵇康養生遭殺戮<lb/>
前有聲色後饒情致一叙一解老氣無比<lb/>
<pb n="KR4h0148_WYG_027-26a"/>
　　大覺髙僧蘭若<hi>原注和尚去冬往湖南</hi>
巫山不見廬山逺松林蘭若秋風晚一老猶鳴日暮鐘<lb/>
諸僧尚乞齋時飯香鑪峯色隱晴湖種杏仙家近白榆<lb/>
飛錫去年啼邑子獻花何日許門徒<lb/>
風調清逈頗似摩詰<lb/>
　　宿青溪驛奉懐張員外十五兄之緒<lb/>
漾舟千山内日入泊枉渚我生本飄飄今復在何許石<lb/>
根青楓林猿鳥聚儔侣月明遊子靜畏虎不得語中夜<lb/>
<pb n="KR4h0148_WYG_027-26b"/>
懐友朋乾坤此深阻浩蕩前後間佳期付荆楚<lb/>
　黄生曰此詩在杜集已為輕秀之作較諸唐賢猶見氣骨<lb/>
　　憶昔行<lb/>
憶昔北㝷小有洞洪河怒濤過輕舸辛勤不見華蓋君<lb/>
艮岑青輝慘么麽千崖無人萬壑靜三步囘頭五步坐<lb/>
秋山眼泠魂未歸仙賞心違淚交墮弟子誰依白茅室<lb/>
盧老獨啟青銅鎖巾拂香餘搗藥塵階除灰死燒丹火<lb/>
懸圃滄洲莽空闊金節羽衣飄婀娜落日初霞閃餘映<lb/>
<pb n="KR4h0148_WYG_027-27a"/>
倐忽東西無不可松風磵水聲合時青兕黄熊啼向我<lb/>
徒然咨嗟無遺迹至今夢想仍猶左秘訣隱文須内教<lb/>
晚歲何功使願果更討衡陽董鍊師南浮早鼓瀟湘柂<lb/>
　　魏將軍歌<lb/>
將軍昔著從事衫鐵馬馳突重兩銜被堅執鋭畧西極<lb/>
崑崙月窟東嶄巖君門羽林萬猛士惡若哮虎子所監<lb/>
五年起家列霜㦸一日過海收風帆平生流輩徒蠢蠢<lb/>
長安少年氣欲盡魏侯骨聳精爽緊華嶽峰尖見秋隼<lb/>
<pb n="KR4h0148_WYG_027-27b"/>
星躔寶校金盤陁夜騎天駟超天河欃槍熒惑不敢動<lb/>
翠蕤雲旓相蕩摩吾為子起歌都䕶酒䦨挿劔肝膽露<lb/>
鈎陳蒼蒼風𤣥武萬歲千秋奉明主臨江節士安足數<lb/>
精緊亷悍自是子美盛年之作<lb/>
　仇兆鼇曰前用八句轉韻中間各四句轉末則三句<lb/>
　兩句疊韻蓋歌中音調取其繁聲促節也<lb/>
　　北風<lb/>
北風破南極朱鳯日威垂洞庭秋欲雪鴻雁將安歸十<lb/>
<pb n="KR4h0148_WYG_027-28a"/>
年殺氣盛六合人烟稀吾慕漢初老時清猶茹芝<lb/>
　　白鳬行<lb/>
君不見黄鵠髙於五尺童化為白鳬似老翁故畦遺穗<lb/>
已蕩盡天寒歲暮波濤中鱗介腥羶素不食終日忍饑<lb/>
西復東魯門鶢鶋亦蹭蹬聞道如今猶避風<lb/>
託寄悱惻<lb/>
　董斯張曰魯門爰居隱然有不饗太牢不樂鐘鼓之<lb/>
　態此老倔彊百折不回<lb/>
<pb n="KR4h0148_WYG_027-28b"/>
　　醉歌行贈公安顔少府請顧八題壁<lb/>
神仙中人不易得顔氏之子才孤標天馬長鳴待駕馭<lb/>
秋鷹整翮當雲霄君不見東吳顧文學君不見西漢杜<lb/>
陵老詩家筆勢君不嫌詞翰升堂為君掃是日霜風凍<lb/>
七澤烏蠻落照銜赤壁酒酣耳熱忘頭白感君意氣無<lb/>
所惜一為歌行歌主客<lb/>
偶然酬應必挾竒氣而出隨筆所至皆臻妙境<lb/>
　　夜聞<graphic n="KR1227" url="https://raw.githubusercontent.com/kanripo/KR-Gaiji/master/images/KR1227.png" mimeType="image/png"/>篥<lb/>
<pb n="KR4h0148_WYG_027-29a"/>
夜聞<graphic n="KR1227" url="https://raw.githubusercontent.com/kanripo/KR-Gaiji/master/images/KR1227.png" mimeType="image/png"/>篥滄江上衰年側耳情所嚮鄰舟一聽多感傷<lb/>
塞曲三更歘悲壯積雪飛霜此夜寒孤燈急管復風湍<lb/>
君知天地干戈滿不見江湖行路難<lb/>
　　發劉郎浦<lb/>
挂帆早發劉郎浦疾風颯颯昏亭午舟中無日不沙塵<lb/>
岸上空村盡豺虎十日北風風未迴客行歲晚晚相催<lb/>
白頭厭伴漁人宿黄㡌青鞋歸去來<lb/>
　　別董頲<lb/>
<pb n="KR4h0148_WYG_027-29b"/>
窮冬急風水逆浪開帆難士子甘㫖闕不知道里寒有<lb/>
求彼樂土南適小長安別我舟檝去覺君衣裳單素聞<lb/>
趙公節兼盡賔主歡已結門廬望無令霜雪殘老夫纜<lb/>
亦解脱粟朝未餐飄蕩兵甲際幾時懐抱寛漢陽頗寧<lb/>
靜峴首試考槃當念著白㡌采薇青雲端<lb/>
情意稠疊深得贈言之義<lb/>
　　送顧八分文學適洪吉州<lb/>
中郎石經後八分蓋憔悴顧侯運鑪錘筆力破餘地昔在開<lb/>
<pb n="KR4h0148_WYG_027-30a"/>
元中韓蔡同贔屭𤣥宗妙其書是以數子至御札早流傳揄<lb/>
揚非造次三人並入直恩澤各不二顧於韓蔡内辨眼工小字分<lb/>
日示諸王鈎深法更秘文學與我遊蕭疎外聲利追隨二十載<lb/>
浩蕩長安醉髙歌卿相宅文翰飛省寺視我揚馬間白首不<lb/>
相棄驊騮入窮巷必脱黄金轡一論朋友難遲暮敢失墜古來事<lb/>
反覆相見横涕泗嚮者玉珂人誰是青雲器才盡傷形體病渴<lb/>
汙官位故舊獨依然時危話顛躓我甘多病老子負憂世志<lb/>
胡為困衣食顔色少稱遂逺作辛苦行順從衆多意舟檝<lb/>
<pb n="KR4h0148_WYG_027-30b"/>
無根葉蛟鼉好為祟况兼水賊繁特戒風飈駛崩騰戎<lb/>
馬際往往殺長吏子千東諸侯勸勉防縱恣邦以民為<lb/>
本魚饑費香餌請哀瘡痍深告訴皇華使使臣精所擇<lb/>
進徳知歴試惻隱誅求情固應賢愚異烈士惡茍得俊<lb/>
傑思自致贈子猛虎行出郊載酸鼻<lb/>
振筆直書縱横歴落行乎其所當行止乎其所不得不<lb/>
止詩境至此亦從心不踰矩時也<lb/>
　王嗣奭曰全篇無一字虚飾可以知其相與之情而<lb/>
<pb n="KR4h0148_WYG_027-31a"/>
　愛民之真懇規友之直諒又兩見之矣<lb/>
　　遣遇<lb/>
磬折辭主人開帆駕洪濤春水滿南國朱崖雲日髙舟<lb/>
子廢寢食飄風爭所操我行匪利涉謝爾從者勞石間<lb/>
采蕨女鬻菜輸官曹丈夫死百役暮返空村號聞見事<lb/>
畧同刻剝及錐刀貴人豈不仁視汝如莠蒿索錢多門<lb/>
户䘮亂紛嗷嗷柰何黠吏徒漁奪成逋逃自喜遂生理<lb/>
花時甘緼袍<lb/>
<pb n="KR4h0148_WYG_027-31b"/>
　　解憂<lb/>
減米散同舟路難思共濟向來雲濤盤衆力亦不細呀<lb/>
坑瞥眼過飛櫓本無蔕得失瞬息間致逺宜恐泥百慮<lb/>
視安危分明曩賢計茲理庶可廣拳拳期勿替<lb/>
出險思懼真更事之言<lb/>
　　宿鑿石浦<lb/>
早宿賔從勞仲春江山麗飄風過無時舟檝敢不繫回<lb/>
塘澹暮色日沒衆星嘒缺月殊未生青燈死分翳窮途<lb/>
<pb n="KR4h0148_WYG_027-32a"/>
多俊異亂世少恩惠鄙夫亦放蕩草草頻卒歲斯文憂<lb/>
患餘聖哲垂彖繫<lb/>
　　過津口<lb/>
南岳自兹近湘流東逝深和風引桂楫春日漲雲岑囘<lb/>
首過津口而多楓樹林白魚困密網黄鳥喧嘉音物㣲<lb/>
限通塞惻隱仁者心瓮餘不盡酒滕有無聲琴聖賢兩<lb/>
寂寞眇眇獨開襟<lb/>
紀行諸詩一片老境有如天降時雨山川出雲木葉盡<lb/>
<pb n="KR4h0148_WYG_027-32b"/>
脱石氣自青視入蜀詩別一境界盖渾用力之迹而臻<lb/>
於化矣<lb/>
　　次空靈岸<lb/>
沄沄逆素浪落落展清晀幸有舟檝遲得盡所歴妙空<lb/>
靈霞石峻楓栝隠奔峭青春猶無私白日亦偏照可使<lb/>
營吾居終焉託長嘯毒瘴未足憂兵戈滿邊徼嚮者留<lb/>
遺恨恥為達人誚迴帆覬賞延佳處領其要<lb/>
　　宿花石戍<lb/>
<pb n="KR4h0148_WYG_027-33a"/>
午辭空靈岑夕得花石戍岸疏開闢水木雜今古樹地<lb/>
蒸南風盛春熱西日暮四序本平分氣候何迴互茫茫<lb/>
天造間理亂豈恒數繫舟盤藤輪䇿杖古樵路罷人不<lb/>
在村野圃泉自注柴扉雖蕪沒農器尚牢固山東殘逆<lb/>
氣吳楚守王度誰能扣君門下令減征賦<lb/>
體兼鮑謝義入風詩<lb/>
　　望嶽<lb/>
南嶽配朱鳥秩禮自百王歘吸領地靈鴻洞半炎方邦<lb/>
<pb n="KR4h0148_WYG_027-33b"/>
家用祀典在徳非馨香廵守何寂寥有虞今則亡洎吾<lb/>
隘世網行邁越瀟湘渇日絶壁出漾舟清光旁祝融五<lb/>
峰尊峰峰次低昻紫蓋獨不朝爭長嶪相望恭聞魏夫<lb/>
人羣仙夾翺翔有時五峰氣散風如飛霜牽廹限修途<lb/>
未暇杖崇岡歸來覬命駕沐浴休玉堂三歎問府主曷<lb/>
以賛我皇牲璧忍衰俗神其思降祥<lb/>
岱華二詩筆意峭㧞各極其變此則另闢一格出以典重<lb/>
以明徳惟馨之意朂勵守土尤有立言之㫖非徒得郊<lb/>
<pb n="KR4h0148_WYG_027-34a"/>
壇登歌氣象<lb/>
　沈徳潛曰靈光縹緲氣象肅穆漢人練時日帝臨諸<lb/>
　章是此詩原本<lb/>
　　岳麓山道林二寺行<lb/>
玉泉之南麓山殊道林林壑爭盤紆寺門髙開洞庭野<lb/>
殿脚挿入赤沙湖五月寒風冷佛骨六時天樂朝香爐<lb/>
地靈步步雪山草僧寶人人滄海珠塔劫宫牆壯麗敵<lb/>
香厨松道清涼俱逆花交響共命鳥金榜雙迴三足烏<lb/>
<pb n="KR4h0148_WYG_027-34b"/>
方丈涉海費時節懸圃㝷河知有無暮年且喜經行近<lb/>
春日兼䝉暄暖扶飄然斑白身奚適傍此烟霞茅可誅<lb/>
桃源人家易制度橘洲田土仍膏腴潭府邑中甚淳古<lb/>
太守庭内不喧呼昔遭衰世皆晦迹今幸樂國養㣲軀<lb/>
依止老宿亦未晚富貴功名焉足圖久為野客尋幽慣<lb/>
細學何顒免興孤一重一掩吾肺腑山鳥山花吾友于<lb/>
宋公放逐曾題壁物色分留與老夫<lb/>
排比綿麗<lb/>
<pb n="KR4h0148_WYG_027-35a"/>
　王嗣奭曰全篇一氣杼寫如珠走盤<lb/>
　　歲晏行<lb/>
歲云暮矣多北風瀟湘洞庭白雪中漁父天寒網罟凍<lb/>
莫徭射雁鳴桑弓去年米貴闕軍食今年米賤大傷農<lb/>
髙馬達官厭酒肉此輩杼軸茅茨空楚人重魚不重鳥<lb/>
汝休枉殺南飛鴻况聞處處鬻男女割慈忍愛還租庸<lb/>
往日用錢捉私鑄今許鉛錫和青銅刻泥為之最易得<lb/>
好惡不合長相䝉萬國城頭吹畫角此曲哀怨何時終<lb/>
<pb n="KR4h0148_WYG_027-35b"/>
聲哀厲而彌長其氣之老正在參錯中<lb/>
　　追酬故髙蜀州人日見寄<hi>并序</hi>
　開文書帙中檢所遺忘因得故髙常侍適往居在成<lb/>
　都時髙任蜀州刺史人日相憶見寄詩淚灑行間讀<lb/>
　終篇末自枉詩已十餘年莫記存歿又六七年矣老<lb/>
　病懐舊生意可知今海内忘形故人獨漢中王瑀與<lb/>
　昭州敬使君超先在愛而不見情見乎辭大歴五年<lb/>
　五月二十一日却追酬髙公此作因寄王及敬弟<lb/>
<pb n="KR4h0148_WYG_027-36a"/>
自䝉蜀州人日作不意清詩久零落今晨散帙眼忽開<lb/>
迸淚幽吟事如昨嗚呼壯士多慷慨合沓髙名動寥廓<lb/>
歎我悽悽求友篇感時鬱鬱匡君略錦里春光空爛漫<lb/>
瑶墀侍臣已㝠寞瀟湘水國傍黿鼉鄠杜秋天失鵰鶚<lb/>
東西南北更誰論白首扁舟病獨存遥拱北辰纒㓂盗<lb/>
欲傾東海洗乾坤邊塞西蕃最充斥衣冠南渡多崩奔<lb/>
鼓瑟至今悲帝子曳裾何處覔王門文章曹植波瀾闊<lb/>
服食劉安徳業尊長笛誰能亂愁思昭州詞翰與招䰟<lb/>
<pb n="KR4h0148_WYG_027-36b"/>
　　蘇大侍御訪江浦賦八韻紀異<hi>并序</hi>
　蘇大侍御渙靜者也旅於江側凡是不交州府之客<lb/>
　人事都絶久矣肩輿江浦忽訪老夫舟檝而已茶酒<lb/>
　内余請誦近詩肯吟數首才力素壯詞句動人接對<lb/>
　明日憶其湧思雷出書篋几杖之外殷殷留金石聲<lb/>
　賦八韻記異亦見老夫傾倒於蘇至矣<lb/>
龎公不浪出蘇氏今有之再聞誦新作突過黄初詩乾<lb/>
坤幾反覆楊馬宜同時今晨清鏡中勝食齋房芝余髪<lb/>
<pb n="KR4h0148_WYG_027-37a"/>
喜却變白間生黑絲昨夜舟火滅湘娥簾外悲百靈未<lb/>
敢散風破寒江遲<lb/>
結語竒妙耐人百味<lb/>
　仇兆鼇曰詩止七韻而題云八韻用韻取耦不取竒<lb/>
　也<lb/>
　孫光憲曰渙有變律詩十九首上廣帥李公唐人謂<lb/>
　渙詩長於諷刺得陳拾遺一鱗半甲後以作亂伏誅<lb/>
　　題衡山縣文宣王廟新學堂呈陸宰<lb/>
<pb n="KR4h0148_WYG_027-37b"/>
旄頭彗紫㣲無復爼豆事金甲相排蕩青衿一憔悴鳴<lb/>
呼已十年儒服弊於地征夫不遑息學者淪素志我行<lb/>
洞庭野歘得文翁肆侁侁胄子行若舞風雩至周室宜<lb/>
中興孔門未應棄是以資雅才渙然立新意衡山雖小<lb/>
邑首唱恢大義因見縣尹心根源舊宫閟講堂非曩構<lb/>
大屋加塗塈下可容百人牆隅亦深邃何必三千徒始<lb/>
壓戎馬氣林木在庭户密幹疊蒼翠有井朱夏時轆轤<lb/>
凍階戺耳聞讀書聲殺伐災髣髴故國延歸望衰顔減<lb/>
<pb n="KR4h0148_WYG_027-38a"/>
愁思南紀改波瀾西河共風味采詩倦跋涉載筆尚可<lb/>
紀髙歌激宇宙凡百慎失墜<lb/>
氣體肅穆便可作此邑修學記<lb/>
　何焯曰感慨頓挫自成有韻之文<lb/>
　<lb/>
　<lb/>
　<lb/>
　<lb/>
<pb n="KR4h0148_WYG_027-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋詩醇巻十二<lb/>
</p>
<p>
</p>
  </div>
</body>
</text>
</TEI>
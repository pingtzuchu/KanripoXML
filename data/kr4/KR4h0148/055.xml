<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_055-1a"/>
欽定四庫全書<lb/>
御選唐宋詩醇巻二十六<lb/>
　　太原白居易詩八<lb/>
　　池上小宴問程秀才<lb/>
洛下園林好自知江南景物暗相隨淨淘紅粒罯香飯<lb/>
薄切紫鱗烹水葵雨滴篷聲青雀舫浪揺花影白蓮池<lb/>
停杯一問蘇州客何似吳松江上時<lb/>
　　橋亭夘飲<lb/>
<pb n="KR4h0148_WYG_055-1b"/>
卯時偶飲齋時卧林下髙橋橋上亭松影過窗眠始覺<lb/>
竹風吹靣醉初醒就荷葉上包魚鮓當石渠中浸酒缾<lb/>
生計悠悠身兀兀甘從妻喚作劉伶<lb/>
　蔡寛夫詩話曰吳中作鮓多用龍溪池中蓮葉包為<lb/>
　之後數日取食比瓶中氣味特妙觀樂天詩蓋昔人<lb/>
　已有此法也<lb/>
　　西風<lb/>
西風来幾日一葉已先飛新霽乘輕屐初凉換熟衣淺<lb/>
<pb n="KR4h0148_WYG_055-2a"/>
渠消慢水疎竹漏斜暉薄暮青苔巷家僮引鶴歸<lb/>
蕭疎淡逺<lb/>
　　題岐王舊山池石壁<lb/>
樹深藤老竹迴環石壁重重錦翠斑俗客看来猶解愛<lb/>
忙人到此亦須閒况當霽景凉風後如在千巖萬壑間<lb/>
黄綺更歸何處去洛陽城内有商山<lb/>
一氣相生珠圓玉潤此七律正宗也况當一聨開宋調<lb/>
而氣味自厚<lb/>
<pb n="KR4h0148_WYG_055-2b"/>
　　履道池上作<lb/>
家池動作經旬别松竹琴魚好在無樹暗小巢藏巧婦<lb/>
渠荒新葉長慈姑不因車馬時時到豈覺林園日日蕪<lb/>
猶喜春深公事少每来花下得踟蹰<lb/>
　　和令狐相公寄劉郎中兼見示長句<lb/>
日月天衢仰靣看尚淹池鳯滯臺鸞碧幢千里空移鎮<lb/>
赤筆三年未轉官别後縱吟終少興病来雖飲不多歡<lb/>
酒軍詩敵如相遇臨老猶能一據鞍<lb/>
<pb n="KR4h0148_WYG_055-3a"/>
豪極香山變調<lb/>
　　期宿客不至<lb/>
風飄雨灑簾帷故竹映松遮燈火深宿客不来嫌冷落<lb/>
一尊酒對一張琴<lb/>
唐人七絶每著意前半此詩上二句字字用意已寫透<lb/>
冷落光景下二句一拍自合<lb/>
　　晚歸府<lb/>
晚從履道来歸府街路雖長尹不嫌馬上凉于牀上坐<lb/>
<pb n="KR4h0148_WYG_055-3b"/>
緑槐風透紫蕉衫<lb/>
自為寫照風致瀟灑視宋祁兩行紅燭攤書者何如<lb/>
　　從龍潭寺至少林寺題贈同逰者<lb/>
山屐田衣六七賢搴芳蹋翠弄潺湲九龍潭月落杯酒<lb/>
三品松風飄管絃強健且宜逰勝地清凉不覺過炎天<lb/>
始知駕鶴乘雲外别有逍遙地上仙<lb/>
　　元相公輓歌詞三首<hi>錄一首</hi>
銘旌官重威儀盛騎吹聲繁鹵簿長後魏帝孫唐宰相<lb/>
<pb n="KR4h0148_WYG_055-4a"/>
六年七月塟咸陽<lb/>
嚴重簡括可當一篇墓誌<lb/>
　　酬李二十侍郎<lb/>
筍老蘭長花漸稀衰翁相對惜芳菲殘鶯著雨慵休囀<lb/>
落絮無風凝不飛行掇木芽供野食坐牽蘿蔓挂朝衣<lb/>
十年分手今同醉醉未如泥莫道歸<lb/>
頷聨似賦似比意致纒綿深人無淺語<lb/>
　　池上閒詠<lb/>
<pb n="KR4h0148_WYG_055-4b"/>
青莎臺上起書樓緑藻潭中繫釣舟日晚愛行深竹裏<lb/>
月明多上小橋頭蹔嘗新酒還成醉亦出中門便當逰<lb/>
一部清商聊送老白鬚蕭颯管絃秋<lb/>
天機清妙吐屬自然不知者或以為開宋派矣<lb/>
　　和髙僕射罷節度讓尚書授少保分司喜遂逰山<lb/>
　　水之作<lb/>
暫辭八座罷雙旌便作登山臨水行能以忠貞酬重任<lb/>
不將富貴礙髙情朱門出去簮纓從絳帳歸来歌吹迎<lb/>
<pb n="KR4h0148_WYG_055-5a"/>
鞍轡閙装光滿馬何人信道是書生<lb/>
　　送考功崔郎中赴闕<lb/>
稱意新官又少年秋凉身健好朝大青雲上了無多路<lb/>
却要徐驅穏著鞭<lb/>
規戒深摯<lb/>
　　同諸客題于家公主舊宅<lb/>
平陽舊宅少人逰應是逰人到即愁布穀鳥啼桃李院<lb/>
絡絲蟲怨鳯凰樓臺傾滑石猶殘砌簾斷真珠不滿鈎<lb/>
<pb n="KR4h0148_WYG_055-5b"/>
聞道至今蕭史在髭鬚雪白向明州<lb/>
寫景穠麗倍覺蒼凉一結黯然神傷不堪卒讀<lb/>
　汪立名曰按周益公英華辨證于家公主憲宗之女<lb/>
　永昌公主下嫁頔之子季友元和間卒追封梁國諡<lb/>
　惠康于頔家河南後徙京兆居易所題舊宅在洛中<lb/>
　言公主已亡而蕭史尚在後又有寄明州于駙馬使<lb/>
　君詩云留滯三年在浙東及海味腥鹹之語皆指明<lb/>
　州也英華作韶州是誤以于季友為于琮也琮尚宣<lb/>
<pb n="KR4h0148_WYG_055-6a"/>
　宗廣德公主在大中十三年居易歿已乆至貶韶州<lb/>
　則在咸通十三年相去更逺矣<lb/>
　　菩提寺上方晚眺<lb/>
樓閣髙低樹淺深山光水色暝沉沉嵩煙半巻青綃幕<lb/>
伊浪平舖緑綺衾飛鳥滅時宜極目逺風来處好開襟<lb/>
誰知不離簮纓内長得逍遙自在心<lb/>
　　楊栁枝詞八首<hi>錄四首</hi>
依依嫋嫋復青青勾引春風無限情白雪花繁空撲地<lb/>
<pb n="KR4h0148_WYG_055-6b"/>
緑絲條弱不勝鶯<lb/>
紅版江橋青酒旗館娃宫暖日斜時可憐雨歇東風定<lb/>
萬樹千條各自垂<lb/>
蘇州楊栁任君誇更有錢塘勝館娃若解多情尋小小<lb/>
緑楊深處是蘇家<lb/>
葉含濃露如啼眼枝嫋輕風似舞腰小樹不禁攀折苦<lb/>
乞君留取兩三條<lb/>
四詩風格不減盛唐<lb/>
<pb n="KR4h0148_WYG_055-7a"/>
　　春早秋初因時即事兼寄浙東李侍郎<lb/>
春早秋初晝夜長可憐天氣好年光和風細動簾帷暖<lb/>
清露微凝枕簟凉窗下曉眠初減被池邊晚坐乍移牀<lb/>
閒從蕙草侵階緑靜任槐花滿地黄理曲管絃聞後院<lb/>
熨衣燈火映深房四時新景何人别遥憶多情李侍郎<lb/>
春早秋初起句掲出以下兩兩分寫言下俱有情在結<lb/>
以多情一句收足㸃睛欲飛<lb/>
　　送姚杭州赴任因思舊逰<lb/>
<pb n="KR4h0148_WYG_055-7b"/>
與君細話杭州事為我留心莫等閒閭里固宜勤撫恤<lb/>
樓臺亦要數躋攀笙歌縹緲虚空裏風月依稀夢想間<lb/>
且喜詩人重管領遥飛一琖賀江山<lb/>
不曰賀詩人而曰賀江山立言特妙感舊傳衣頌姚揚<lb/>
已幾層意思總攝在内真仙筆也<lb/>
　　種栁三詠<lb/>
白頭種松桂早晚見成林不及栽楊栁明年便有隂春<lb/>
風為催促副取老人心<lb/>
<pb n="KR4h0148_WYG_055-8a"/>
從君種楊栁夾水意如何凖擬三年後青絲拂緑波仍<lb/>
教小樓上對唱栁枝歌<lb/>
更想五年後千千條麴塵路傍深映月樓上暗藏春愁<lb/>
殺閒逰客聞歌不見人<lb/>
　姚寛叢話曰唐人詠栁使麴塵字者極多禮記月令<lb/>
　薦鞠衣于上帝告桑事注云如鞠塵色周禮内司服<lb/>
　鞠衣鄭司農云鞠衣黄桑服也色如鞠塵象桑葉始<lb/>
　生此用之栁又象其花絮之穗耳<lb/>
<pb n="KR4h0148_WYG_055-8b"/>
　　韋七自太子賔客再除秘書監以長句賀而餞之<lb/>
　　<hi>自注韋往年嘗與予同為秘監</hi>
離筵莫愴且同歡共賀新恩拜舊官屈就商山伴麋鹿<lb/>
好歸芸閣狎鵷鸞落星石上蒼苔古畫鶴㕔前白露寒<lb/>
老監姓名應在壁相思試為拂塵看<lb/>
曲折盡意雍容大雅<lb/>
　　九年十一月二十一日感事而作<hi>自注其日獨逰香山寺</hi>
禍福茫茫不可期大都早退似先知當君白首同歸日<lb/>
<pb n="KR4h0148_WYG_055-9a"/>
是我青山獨往時顧索素琴應不暇憶牽黄犬定難追<lb/>
麒麟作脯龍為醢何似泥中曳尾龜<lb/>
　東坡志林曰樂天為王涯所讒謫江州司馬甘露之<lb/>
　禍樂天在洛適逰香山寺有白首同歸二句不知者<lb/>
　以為幸之也樂天豈幸人之禍者哉蓋悲之也<lb/>
　汪立名曰按白首同所歸乃潘岳石崇臨刑時語太<lb/>
　和九年甘露事李訓鄭注舒元輿王涯賈餗皆被害<lb/>
　味詩中同歸句本就事而言不專指王涯也公自蘇<lb/>
<pb n="KR4h0148_WYG_055-9b"/>
　州召還秩位漸崇見機引退宦官之禍固早計及者<lb/>
　何致追憾王涯况公之遷謫本由宦官惡之附宦官<lb/>
　者成之豈反以中人誅夷士大夫為快幸禍之説蓋<lb/>
　出章子厚諺所謂以小人心度君子腹耳<lb/>
　　春来頻與李二賔客郭外同遊因贈長句<lb/>
風光引歩酒開顔送老消春嵩洛間朝踏落花相伴出<lb/>
暮隨飛鳥一時還我為病叟誠宜退君是才臣豈合閒<lb/>
可惜濟時心力在放教臨水復登山<lb/>
<pb n="KR4h0148_WYG_055-10a"/>
觀此詩可知香山未嘗一刻忘世豈獨為他人惋惜耶<lb/>
　　三月三日<lb/>
畫堂三月初三日絮撲窗紗燕拂簷蓮子數杯嘗冷酒<lb/>
柘枝一曲試春衫階臨池靣勝看鏡户映花藂當下簾<lb/>
指㸃樓南翫新月玉鈎素手兩纎纎<lb/>
　　閒居春盡<lb/>
閒泊池舟靜掩扉老身慵出客来稀愁應暮雨留教住<lb/>
春被殘鶯喚遣歸揭甕偷嘗新熟酒開箱試著舊生衣<lb/>
<pb n="KR4h0148_WYG_055-10b"/>
冬裘夏葛相催促垂老光隂速似飛<lb/>
鍊句鍊字後来陸游得法于此<lb/>
　　香山避暑二絶<lb/>
六月灘聲如猛雨香山樓北暢師房夜深起凭欄干立<lb/>
滿耳潺湲滿靣凉<lb/>
紗巾草履竹疎衣晚下香山蹋翠微一路凉風十八里<lb/>
卧乘籃轝睡中歸<lb/>
前首如對北風圖自然毛髪淅灑次首北窗髙枕無此<lb/>
<pb n="KR4h0148_WYG_055-11a"/>
恬適真足破除熱惱<lb/>
　　贈談客<lb/>
上客清談何亹亹幽人閒思自寥寥請君休説長安事<lb/>
膝上風清琴正調<lb/>
移牀逺客那容著一㸃塵氛<lb/>
　　答夢得秋庭獨坐見贈<lb/>
林梢隠映夕陽殘庭際蕭疎夜氣寒霜草欲枯蟲思急<lb/>
風枝未定鳥棲難容衰見鏡同惆悵身健逄杯且喜歡<lb/>
<pb n="KR4h0148_WYG_055-11b"/>
應是天教相暖熱一時垂老與閒官<lb/>
頷聨近晚唐却非孟郊輩所及<lb/>
　　酬夢得霜夜對月見懐<lb/>
凄清冬夜景揺落長年情月帶新霜色碪和逺鴈聲暖<lb/>
憐爐火近寒覺被衣輕枕上酬佳句詩成夢不成<lb/>
　　初冬月夜得皇甫澤州手札并詩數篇因遣報書<lb/>
　　偶題長句<lb/>
清泠玉韻兩三章落泊銀鈎七八行心逐報書懸鴈足<lb/>
<pb n="KR4h0148_WYG_055-12a"/>
夢尋来路繞羊腸水南地空多明月山北天寒足早霜<lb/>
<hi>履道所居在水南澤州在太行之北地也</hi>最恨潑醅新熟酒迎冬不待共君<lb/>
嘗<lb/>
鴈足羊腸虛實巧對與履道池上巧婦慈姑同一句法<lb/>
然香山佳處不在此<lb/>
　　寄獻北都留守裴令公<hi>并序</hi>
　司徒令公分守東洛移鎮北都一心勤王三月成政<lb/>
　形容盛德實在歌詩况辱知音敢不先唱輒奉五言<lb/>
<pb n="KR4h0148_WYG_055-12b"/>
　四十韻寄獻以抒下情<lb/>
天上中台正人間一品髙休明值堯舜勲業過蕭曹始<lb/>
擅文三㨗終兼武六韜動人名赫赫憂國意忉忉盪蔡<lb/>
擒封豕平齊斬巨鼇兩河收土宇四海定波濤寵重移<lb/>
宫籥恩新換閫旄保釐東宅靜守䕶北門牢晉國封疆<lb/>
濶并州士馬豪胡兵驚赤幟邊雁避烏號令下流如水<lb/>
仁霑澤似膏路喧歌五袴軍醉感單醪將校森貔武賔<lb/>
僚儼雋髦客無煩夜柝吏不犯秋毫神在臺駘助魂亡<lb/>
<pb n="KR4h0148_WYG_055-13a"/>
獫狁逃德星銷彗孛霖雨滅腥臊烽戍髙臨代關河逺<lb/>
控洮汾雲晴漠漠朔吹冷颾颾豹尾交牙㦸虯鬚捧佩<lb/>
刀通天白犀帶照地紫麟袍羌管吹楊栁燕姬酌蒲萄<lb/>
銀含鑿落琖金屑琵琶槽遥想從軍樂應忘報國勞紫<lb/>
微留北闕緑野寄東臯忽憶前時㑹多慚下客叨清宵<lb/>
陪讌話美景從逰遨花月還同賞琴詩雅自操朱絃拂<lb/>
宫徴洪筆振風騷近竹開方丈依林架桔橰春池八九<lb/>
曲畫舫兩三艘徑滑苔粘屐潭深水沒篙緑絲縈岸栁<lb/>
<pb n="KR4h0148_WYG_055-13b"/>
紅粉映樓桃為穆先陳醴招劉共藉糟舞鬟金翡翠歌<lb/>
頸玉蠐螬盛德終難過明時豈易遭公雖慕張范帝未<lb/>
舍伊臯眷戀心方結踟蹰首已搔鸞凰上寥廓燕雀任<lb/>
逢蒿欲獻文狂簡徒煩思鬱陶可憐四百字輕重抵鴻<lb/>
毛<lb/>
通首分兩大段看前半叙度平蔡齊之勲業及移鎮北<lb/>
都之治績而以紫㣲留北闕二句鎻住緑野東臯已拖<lb/>
到昔時宴集事後半叙自己從前交誼而以盛德終難<lb/>
<pb n="KR4h0148_WYG_055-14a"/>
過四句繚繞前文述度之寵遇末方結到獻詩之意此<lb/>
詩與前集賢林亭即事五古一篇皆香山極用意之作<lb/>
髙華雅贍杜甫嗣音惜結句未免弩末<lb/>
　　看夢得題答李侍郎詩詩中有文星之句因戲和<lb/>
　　之<lb/>
看題錦繡報瓊瓌俱是人天第一才好遣文星守躔次<lb/>
亦須防有客星来<lb/>
戱語雅趣<lb/>
<pb n="KR4h0148_WYG_055-14b"/>
　　早春憶逰思黯南莊因寄長句<lb/>
南莊勝處心常憶借問軒車早晚逰美景難忘竹廊下<lb/>
好風爭奈栁橋頭氷消見水多於地雪霽看山盡入樓<lb/>
若待春深始同賞鶯殘花落却堪愁<lb/>
好句疑仙觸境而得著意求之便之自然之趣<lb/>
　　杪秋獨夜<lb/>
無限少年非我伴可憐清夜與誰同歡娛牢落中心少<lb/>
親故凋零四面空紅葉樹飄風起後白鬚人立月明中<lb/>
<pb n="KR4h0148_WYG_055-15a"/>
前頭更有蕭條物老菊衰蘭三兩叢<lb/>
　　答閒上人来問因何風疾<lb/>
一牀方丈向陽開勞動文殊問疾来欲界凡夫何足道<lb/>
四禪天始免風災<hi>自注色界四天初禪具三災二禪無火災三禪無水炎四禪無風災</hi>
戱語作擺脱耳亦是小機鋒禪理不必如是不必不如<lb/>
是<lb/>
　　夜聞箏中彈瀟湘送神曲感舊<lb/>
縹緲巫山女歸来七八年殷勤湘水曲留在十三絃苦<lb/>
<pb n="KR4h0148_WYG_055-15b"/>
調吟還出深情咽不傳萬重雲水思今夜月明前<lb/>
一氣轉折靈空縹緲落句不減江上峯青<lb/>
　　戲禮經老僧<lb/>
香火一爐燈一盞白頭夜禮佛名經何年飲著聲聞酒<lb/>
直到如今醉未醒<lb/>
解此可以面壁九年不立文字<lb/>
　　夢得前所酬篇有鍊盡美少年之句因思往事兼<lb/>
　　詠今懐重以長句答之<lb/>
<pb n="KR4h0148_WYG_055-16a"/>
鍊盡少年成白首憶初相識到今朝昔饒春桂長先折<lb/>
今伴寒松取後凋生事縱貧猶可過風情雖老未全銷<lb/>
聲華寵命人皆得若箇如君歴七朝<hi>自注夢得貞元中及今凡仕七朝也</hi>
　　春盡日宴罷感事獨吟<hi>自注開成五年三月三十日作</hi>
五年三月今朝盡客散筵空獨掩扉病共樂天相伴住<lb/>
春隨樊素一時歸閒聽鶯語移時立思逐楊花觸處飛<lb/>
金帶縋腰衫委地年年衰瘦不勝衣<lb/>
未免有情誰能遣此然亦不堪回想矣<lb/>
<pb n="KR4h0148_WYG_055-16b"/>
　　前有别栁枝絶句夢得繼和云春盡絮飛留不得<lb/>
　　隨風好去落誰家又復戲答<lb/>
栁老春深日又斜任他飛向别人家誰能更學孩童戲<lb/>
尋逐春風捉栁花<lb/>
　　時熱少見客因詠所懐<lb/>
冠櫛心多嬾逄迎興漸微况當時熱甚幸遇客来稀濕<lb/>
灑池邊地凉開竹下扉露牀青箴簟風架白蕉衣院靜<lb/>
留僧宿樓空放妓歸衰殘强歡宴此事久知非<lb/>
<pb n="KR4h0148_WYG_055-17a"/>
　　宣州崔大夫閣老忽以近詩數十首見示吟諷之<lb/>
　　下竊有所喜因成長句寄題郡齋<lb/>
謝𤣥暉歿吟聲寢郡閣寥寥筆硯閒無復新詩題壁上<lb/>
虚教逺岫列窗間忽驚歌雪今朝至必恐文星昨夜還<lb/>
再喜宣城章句動飛觴遙賀敬亭山<lb/>
句句相生白描髙手<lb/>
　　晚池汎舟遇景成詠贈吕處士<lb/>
岸淺橋平池面寛飄然輕棹汎澄瀾風宜扇引開懐入<lb/>
<pb n="KR4h0148_WYG_055-17b"/>
樹愛舟行仰卧看别境客稀知不易能詩人少詠應難<lb/>
惟憐吕叟時相伴同把磻溪舊釣竿<lb/>
好句俱以不經意得之香山晚年詩境如是<lb/>
　　和楊尚書罷相後夏日逰永安水亭兼招本曹楊<lb/>
　　侍郎同行<lb/>
道行無喜退無憂舒巻如雲得自由良冶動時為哲匠<lb/>
巨川濟了作虚舟竹亭隂合偏宜夏水檻風凉不待秋<lb/>
遙愛翩翩雙紫鳯入同官署出同逰<lb/>
<pb n="KR4h0148_WYG_055-18a"/>
如題順寫層層俱到頷聨對句尤勝可謂句中有句<lb/>
　　五年秋病後獨宿香山寺<lb/>
經年不到龍門寺今夜何人知我情還向暢師房裏宿<lb/>
新秋月色舊灘聲<lb/>
舊字下得竒却妙<lb/>
飲徒歌伴今何在雨散雲飛盡不迴從此香山風月夜<lb/>
祗應長是一身来<lb/>
　　早入皇城贈王留守僕射<lb/>
<pb n="KR4h0148_WYG_055-18b"/>
津橋殘月曉沉沉風露凄清禁署深城栁宫槐謾搖落<lb/>
悲愁不到貴人心<lb/>
　　山中五絶句<hi>錄三首</hi>
　　　嶺上雲<lb/>
嶺上白雲朝未散田中青麥旱將枯自生自滅成何事<lb/>
能逐東風作雨無<lb/>
　　　石上苔<lb/>
漠漠斑斑石上苔幽芳靜緑絶纎埃路傍凡草榮遭遇<lb/>
<pb n="KR4h0148_WYG_055-19a"/>
曾得七香車輾来<lb/>
　　　澗中魚<lb/>
海水桑田欲變時風濤翻覆沸天池鯨吞蛟鬬波成血<lb/>
深澗㳺魚樂不知<lb/>
比體暗指甘露事<lb/>
　　和敏中洛下即事<lb/>
昨日池塘春草生阿連新有好詩成花園到處鶯呼入<lb/>
駿焉逰時客避行水暖魚多似南國人稀塵少勝西京<lb/>
<pb n="KR4h0148_WYG_055-19b"/>
洛中佳境應無限若欲諳知問老兄<lb/>
　　送敏中新授户部員外郎西歸<lb/>
千里歸程三伏天官新身健馬翩翩行衝赤日加餐飯<lb/>
上到青雲穏著鞭長慶老郎唯我在客曹故事望君傳<lb/>
前鴻後鴈行難續相去迢迢二十年<hi>自注長慶初予為主客郎中知制誥</hi>
<hi>遷中書舍人去今二十一年也</hi>
　舊唐書武宗聞居易名欲相之以問李德裕德裕言<lb/>
　居易病廢敏中文類其兄有器識即除翰林學士時<lb/>
<pb n="KR4h0148_WYG_055-20a"/>
　方為庫部郎中未逾三年入相<lb/>
　　覽盧子䝉侍御舊詩多與微之唱和感今傷昔因<lb/>
　　贈子䝉題于巻後<lb/>
早聞元九詠君詩恨與盧君相識遲今日逄君開舊巻<lb/>
巻中多道贈微之相看掩淚情難説别有傷心事豈知<lb/>
聞道咸陽墳上樹已抽三丈白楊枝<lb/>
清空一氣直從肺腑中流出不知是血是淚筆墨之痕<lb/>
俱化<lb/>
<pb n="KR4h0148_WYG_055-20b"/>
　汪立名曰北夢𤨏言云白太保與元相國友善以詩<lb/>
　道著名時號元白其集内有哭元相詩云相看掩淚<lb/>
　俱無語等句洎自撰墓志云與劉夢得為詩友殊不<lb/>
　言元公人疑其隙終也按此語在醉吟先生傳中非<lb/>
　墓志也傳未曰於時開成三年先生之齒六十有七<lb/>
　則是微之歿久矣其所謂如滿為空門友韋楚為山<lb/>
　水友夢得為詩友皇甫朗之為酒友皆就當時在洛<lb/>
　之人而言非該舉平生也且公晚年哭微之作甚多<lb/>
<pb n="KR4h0148_WYG_055-21a"/>
　有夢㣲之詩云夜来擕手夢同逰晨起盈巾淚莫收<lb/>
　又聞歌者唱微之詩云時向歌中聞一句未容傾耳<lb/>
　已傷心感悼悽愴如在初歿隙終之語豈不大謬耶<lb/>
　又考史傳皆作白少傅即公詩内止有少傅官停語<lb/>
　並無稱太保者不知何所本也<lb/>
　　新小灘<lb/>
石淺沙平流水寒水邊斜揷一漁竿江南客見生鄉思<lb/>
道似嚴陵七里灘<lb/>
<pb n="KR4h0148_WYG_055-21b"/>
　　喜入新年自詠<hi>自注時年七十一</hi>
白鬚如雪五朝臣又值新正第七旬老過占他藍尾酒<lb/>
病餘收得到頭身銷磨嵗月成髙位比類時流是幸人<lb/>
大歴年中騎竹馬幾人得見㑹昌春<lb/>
每句中含一喜字結處收應五朝筆力健舉老年精神<lb/>
魄力如是真不可及<lb/>
　　夏日與閒禪師林下避暑<lb/>
落景牆西塵土紅伴僧閒坐竹泉東緑蘿潭上不見日<lb/>
<pb n="KR4h0148_WYG_055-22a"/>
白石灘邊長有風熱惱漸知隨念盡清凉常願與人同<lb/>
每因毒暑悲親故多在炎方瘴海中<hi>自注是嵗潮韶等郡皆有親友謫居</hi>
　稽古錄曰開成五年楊嗣復貶潮州李珏貶韶州<lb/>
　　談氏小外孫玉童<lb/>
外翁七十孫三嵗笑指琴書欲遣傳自念老夫今髦矣<lb/>
因思穉子更茫然中郎餘慶鍾羊祜子㓜能文似馬遷<lb/>
才與不才爭料得東牀空後且嬌憐<hi>自注談氏初逝</hi>
　　楊栁枝詞<lb/>
<pb n="KR4h0148_WYG_055-22b"/>
一樹春風千萬枝嫩於金色軟於絲永豐西角荒園裏<lb/>
盡日無人屬阿誰<lb/>
風致翩翩<lb/>
　雲溪友議曰居易有妓樊素善歌小蠻善舞嘗為詩<lb/>
　曰櫻桃樊素口楊栁小蠻腰年既髙邁而小蠻方豐<lb/>
　豔因楊栁詞以託意云<lb/>
　　詔取永豐栁植禁苑感賦<lb/>
一樹衰殘委泥土雙枝榮耀植天庭定知𤣥象今春後<lb/>
<pb n="KR4h0148_WYG_055-23a"/>
栁宿光中添兩星<lb/>
　雲溪友議曰宣宗朝國樂唱前詞上問誰作永豐在<lb/>
　何處左右具以對遂因東使命取永豐栁兩枝植於<lb/>
　禁中居易感上知其名且好尚風雅又為詩一章<lb/>
　　池上篇<hi>并序</hi>
　都城風土水木之勝在東南偏東南之勝在履道里<lb/>
　里之勝在西北隅西閈北垣第一第即白氏叟樂天<lb/>
　退老之地地方十七畆屋室三之一水五之一竹九<lb/>
<pb n="KR4h0148_WYG_055-23b"/>
　之一而島樹橋道間之初樂天既為主喜且曰雖有<lb/>
　臺無粟不能守也乃作池東粟廩又曰雖有子弟無<lb/>
　書不能訓也乃作池北書庫又曰雖有賔朋無琴酒<lb/>
　不能娛也乃作池西琴亭加石樽焉樂天罷杭州刺<lb/>
　史時得天竺石一華亭鶴二以歸始作西平橋開環<lb/>
　池路罷蘇州刺史時得太湖石白蓮折腰菱青板舫<lb/>
　以歸又作中髙橋通三島逕罷刑部侍郎時有粟千<lb/>
　斛書一車洎臧獲之習筦磬絃歌者指百以歸先是<lb/>
<pb n="KR4h0148_WYG_055-24a"/>
　潁川陳孝山與釀法酒味甚佳博陵崔晦叔與琴韻<lb/>
　甚清蜀客姜發授秋思聲甚淡𢎞農楊貞一與青石<lb/>
　三方長平滑可以坐卧太和三年夏樂天始得請為<lb/>
　太子賔客分秩於洛下息躬于池上凡三任所得四<lb/>
　人所與洎吾不才身今率為池中物矣每至池風春<lb/>
　池月秋水香蓮開之旦露清鶴唳之夕拂楊石舉陳<lb/>
　酒援崔琴彈姜秋思頽然自適不知其他酒酣琴罷<lb/>
　又命樂童登中島亭合奏霓裳散序聲隨風飄或凝<lb/>
<pb n="KR4h0148_WYG_055-24b"/>
　或散悠揚于竹煙波月之間者久之曲未竟而樂天<lb/>
　陶然已醉睡于石上矣睡起偶詠非詩非賦阿龜握<lb/>
　筆因題石間視其粗成韻章命為池上篇云爾<lb/>
十畆之宅五畆之園有水一池有竹千竿勿謂土狹勿<lb/>
謂地偏足以容膝足以息肩有堂有庭有橋有船有書<lb/>
有酒有歌有絃有叟在中白鬚飄然識分知足外無求<lb/>
焉如鳥擇木姑務巢安如龜居坎不知海寛靈鶴怪石<lb/>
紫菱白蓮皆吾所好盡在吾前時飲一杯或吟一篇妻<lb/>
<pb n="KR4h0148_WYG_055-25a"/>
孥熙熙鷄犬閒閒優哉游哉吾將終老乎其間<lb/>
池上佳境詳于序中詩更不覼縷淡淡寫來自見老潔<lb/>
識分知足四字是樂天一生得力處真實受用在此序<lb/>
中未及詩中特為清出可為奢汰踰分營營無厭者痛<lb/>
下針砭<lb/>
　汪立名曰按公有奉和牛思黯太湖石兼呈夢得詩<lb/>
　其末云共嗟無此分虚管太湖来自注與夢得俱典<lb/>
　姑蘇而不獲此石而此詩序中又云罷蘇州刺史時<lb/>
<pb n="KR4h0148_WYG_055-25b"/>
　得太湖石豈歸洛既久舊物皆不復存耶<lb/>
　　齒落辭<hi>并序</hi>
　開成二年予春秋六十六瘠黒衰白老狀具矣而雙<lb/>
　齒又墮慨然感歎者久之因為齒落辭以自廣其辭<lb/>
　曰<lb/>
嗟嗟乎雙齒自吾有之爾俾爾嚼肉咀蔬銜杯潄水豐<lb/>
吾膚革滋吾血髓從㓜逮老勤亦至矣幸有輔車非無<lb/>
齗齶胡然捨我一旦雙落齒雖無情吾豈無情老與齒<lb/>
<pb n="KR4h0148_WYG_055-26a"/>
别齒隨涕零我老日来爾去不迴嗟嗟乎雙齒孰謂而<lb/>
来哉孰謂而去哉齒不能言請以意宣為口中之物忽<lb/>
乎六十餘年昔君之壯也血剛齒堅今君之老矣血衰<lb/>
齒寒輔車齗齶日削月朘上參差而下[危*瓦][危*臬]曾何足以<lb/>
少安嘻君其聽㢤女長辭姥臣老辭主髮衰辭頭葉枯<lb/>
辭樹物無細大功成者去君何嗟嗟獨不聞諸道經我<lb/>
身非我有也蓋天地之委形君何嗟嗟又不聞諸佛説<lb/>
是身如浮雲須臾變滅由是而言君何有焉所宜委百<lb/>
<pb n="KR4h0148_WYG_055-26b"/>
骸而順萬化胡為乎嗟嗟于一牙一齒之間吾應曰吾<lb/>
過矣爾之言然<lb/>
㳺戯名通莊子寓言之㫖也後段分三層功成者去一<lb/>
層是盛衰相尋之理道經一層歸于曠達佛説一層衷<lb/>
諸虛無小中見大視韓愈落齒詩更覺波瀾不竭<lb/>
　　不能忘情吟<hi>并序</hi>
　樂天既老又病風乃錄家事㑹經費去長物妓有樊<lb/>
　素者年二十餘綽綽有歌舞態善唱楊枝人多以曲<lb/>
<pb n="KR4h0148_WYG_055-27a"/>
　名名之由是名聞洛下籍在經費中將放之馬有駱<lb/>
　者駔壯駿穏乘之亦有年籍在經物中將鬻之圉人<lb/>
　牽馬出門馬驤首反顧一鳴聲音間似知去而旋戀<lb/>
　者素聞馬嘶慘然立且拜婉孌有辭<hi>自注辭具下</hi>辭畢泣<lb/>
　下予聞素言亦愍黙不能對且命迴勒反袂飲素酒<lb/>
　自飲一杯快吟數十聲聲成文文無定句句隨吟之<lb/>
　短長也凡二百五十五言噫予非聖達不能忘情又<lb/>
　不至于不及情者事来攪情情動不可柅因自哂題<lb/>
<pb n="KR4h0148_WYG_055-27b"/>
　其篇曰不能忘情吟吟曰<lb/>
鬻駱馬兮放楊栁枝掩翠黛兮頓金羈馬不能言兮長<lb/>
鳴而却顧楊栁枝再拜長跪而致辭辭曰主乘此駱五<lb/>
年凡千有八百日銜橜之下不驚不逸素事主十年凡<lb/>
三千有六百日巾櫛之間無違無失今素貎雖陋未至<lb/>
衰摧駱力猶壯又無虺隤即駱之力尚可以代主一歩<lb/>
素之歌亦可以送主一杯一旦雙去有去無迴故素將<lb/>
去其辭也苦駱將去其鳴也哀此人之情也馬之情也<lb/>
<pb n="KR4h0148_WYG_055-28a"/>
豈主君獨無情哉予俯而歎仰而咍且曰駱駱爾勿嘶<lb/>
素素爾勿啼駱反厩素反閨吾疾雖作年雖頽幸未及<lb/>
項籍之將死何必一日之内棄騅兮而别虞兮乃目素<lb/>
兮素兮為我歌楊栁枝我姑酌彼金罍我與爾歸醉鄉<lb/>
去来<lb/>
借樊素語問答成篇亦因序中摹寫盡致故作此變化<lb/>
避就之法<lb/>
　冷齋夜話曰東坡南遷侍兒王朝雲者請從行東坡<lb/>
<pb n="KR4h0148_WYG_055-28b"/>
　嘉之作詩有不學楊枝别樂天句其序云世謂樂天<lb/>
　有鬻駱放楊枝詞嘉其至老病不忍去也然夢得詩<lb/>
　曰春盡絮飛留不得隨風好去落誰家樂天亦云病<lb/>
　與樂天相伴住春同樊素一時歸則是樊素竟去也<lb/>
　　江南喜逄蕭九徹因話長安舊逰戲贈五十韻<lb/>
憶昔嬉逰伴多陪歡宴塲寓居同永樂幽㑹共平康師<lb/>
子尋前曲聲兒出内坊花深態奴宅竹錯得憐堂庭晚<lb/>
開紅藥門閒䕃緑楊經過悉同巷居處盡連牆時世髙<lb/>
<pb n="KR4h0148_WYG_055-29a"/>
梳髻風流澹作妝戴花紅石竹帔暈紫㯽榔鬢動懸蟬<lb/>
翼釵垂小鳯行拂胷輕粉絮煖手小香囊選勝移銀燭<lb/>
邀歡舉玉觴爐煙凝麝氣酒色注鵝黄急管停還奏繁<lb/>
絃慢更張雪飛迴舞袖塵起繞歌梁舊曲翻調笑新聲<lb/>
打義揚多情推阿軟巧語許秋孃風暖春將暮星迴夜<lb/>
未央宴餘添粉黛坐久換衣裳結伴歸深院分頭入洞<lb/>
房綵帷開翡翠羅薦拂鴛鴦留宿爭牽袖貪眠各占牀<lb/>
綠窗籠水影紅壁背燈光索鏡收花鈿邀人解袷襠暗<lb/>
<pb n="KR4h0148_WYG_055-29b"/>
嬌妝靨笑私語口脂香怕曉聽鐘坐羞明映縵藏眉殘<lb/>
蛾翠淺鬟解綠雲長聚散知無定憂歡事不常離筵開<lb/>
夕宴别騎促晨装去住青門外留連滻水傍車行遙寄<lb/>
語馬駐共相望雲雨分何處山川共異方野行初寂寞<lb/>
店宿乍恓惶别後嫌宵永愁来厭嵗芳幾看花結子頻<lb/>
見露為霜嵗月何超忽音容坐渺茫往還書斷絶来去<lb/>
夢逰揚自我辭秦地逄君客楚鄉當嗟異岐路忽喜共<lb/>
舟航話舊堪垂淚思鄉數斷腸愁雲接巫峽淚竹近瀟<lb/>
<pb n="KR4h0148_WYG_055-30a"/>
湘月落江湖濶天髙節候凉浦深煙渺渺沙冷月蒼蒼<lb/>
紅葉江楓老青蕪驛路荒野風吹蟋蟀湖水浸菰蔣帝<lb/>
路何由見心期不可忘舊逰千里外往事十年强春晝<lb/>
提壺飲秋林摘橘嘗强歌還自感縱飲不成狂永夜長<lb/>
相憶逄君各共傷殷勤萬里意并寫贈蕭郎<lb/>
通首分三段憶昔嬉逰伴直起至鬟解緑雲長一段叙<lb/>
長安舊逰也聚散知無定二句作一轉至来去夢逰揚<lb/>
一段敘别後星霜屢易也自我辭秦地以下叙正靣撫<lb/>
<pb n="KR4h0148_WYG_055-30b"/>
今追昔滿目蒼凉殊有對此茫茫百端交集之感末以<lb/>
贈字作結篇法完宻<lb/>
　　送劉郎中赴任蘇州<lb/>
仁風膏雨去隨輪勝境歡逰到逐身水驛路穿兒店月<lb/>
花船棹入女湖春<hi>自注語兒店女墳湖皆勝地也</hi>宣城獨詠窗中岫栁<lb/>
惲單題汀上蘋何似姑蘇詩太守吟詩相繼有三人<hi>自注</hi>
<hi>領吳郡日劉嘗贈予詩云蘇州刺史例能詩西掖吟来替左司故有三人之戲耳</hi>
　汪立名曰按語兒即禦兒吳越分境越國西北置禦<lb/>
<pb n="KR4h0148_WYG_055-31a"/>
　兒與吳分為界通典注云在嘉興縣南有地名禦兒<lb/>
　也國語曰吾用禦兒臨之今俗作語字又吳改禾興<lb/>
　為嘉興隋廢唐武德四年復置九年省入吳縣貞觀<lb/>
　八年復置屬蘇州女墳湖吳地記云吳王塟女取土<lb/>
　成湖又郡國志王女墳在郭西云闔廬食蒸魚嘗半<lb/>
　而與女女怒自殺闔廬痛之塟于國西閶門外文石<lb/>
　為槨金鼎玉杯銀尊珠襦悉以送女又記云以水繞<lb/>
　墳因名女墳湖白蘋洲在湖州霅溪之東南去州一<lb/>
<pb n="KR4h0148_WYG_055-31b"/>
　里洲上有魯公顔真卿芳菲亭内有梁太守栁惲詩<lb/>
　云汀洲采白蘋日暮江南春因以為名以上並見太<lb/>
　平寰宇記<lb/>
　　靈巖寺<lb/>
館娃宫畔千年寺水濶雲多客到稀聞説春来更惆悵<lb/>
百花深處一僧歸<lb/>
　　寄韜光禪師<lb/>
一山門作兩山門兩寺原從一寺分東澗水流西澗水<lb/>
<pb n="KR4h0148_WYG_055-32a"/>
南山雲起北山雲前臺花發後臺見上界鐘聲下界聞<lb/>
遙想吾師行道處天香桂子落紛紛<lb/>
　汪立名曰按方輿勝覽䖍州有天竺寺在水東三里<lb/>
　東坡天竺寺詩香山居士留遺跡一首序云予年十<lb/>
　二先君自䖍州歸謂予言近城山中天竺寺有白樂<lb/>
　天親書一山門作兩山門詩筆勢竒逸墨蹟如新今<lb/>
　四十年予来訪之則詩已亡有刻石存耳感涕不已<lb/>
　而作是詩又東坡書樂天此詩後云唐韜光禪師自<lb/>
<pb n="KR4h0148_WYG_055-32b"/>
　錢塘天竺來住是山樂天守蘇曰以此詩寄之慶歴<lb/>
　中先君逰此猶見樂天真蹟後四十七年軾南遷過<lb/>
　䖍復經此寺徒見石刻而已紹聖元年八月十七日<lb/>
　是此詩固寄䖍州也但韜光禪師本住靈隠故詩中<lb/>
　有天香桂子語咸淳臨安志靈山之隂北澗之陽即<lb/>
　靈隠寺靈山之南南澗之陽即天竺寺二澗流水號<lb/>
　錢源泉遶寺峰南北而下至峰前合為一澗有橋號<lb/>
　合澗又云靈隠天竺兩山由一門而入又云東坡䖍<lb/>
<pb n="KR4h0148_WYG_055-33a"/>
　州天竺寺詩引云云據此則樂天詩非為杭作故舊<lb/>
　志不收但坡公贈杭州上天竺辨才二詩一云想見<lb/>
　南北山花發前後臺一云南北一山門上下兩天竺<lb/>
　又皆采白詩語姑附著于此以俟知者要之白詩自<lb/>
　是寄杭州後韜光移錫與詩俱去故遺跡在䖍耳<lb/>
　<lb/>
　<lb/>
　<lb/>
<pb n="KR4h0148_WYG_055-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋詩醇巻二十六<lb/>
</p>
<p>
</p>
  </div>
</body>
</text>
</TEI>
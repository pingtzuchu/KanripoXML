<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_025-1a"/>
欽定四庫全書<lb/>
御選唐宋詩醇巻十一<lb/>
　　襄陽杜甫詩三<lb/>
　　乾元中寓居同谷縣作歌七首<lb/>
有客有客字子美白頭亂髪垂過耳歲拾橡栗隨狙公<lb/>
天寒日暮山谷裏中原無書歸不得手脚凍皴皮肉死<lb/>
嗚呼一歌兮歌已哀悲風為我從天來<lb/>
　舊唐書時榖食踴貴甫寓居成州同谷縣自負薪拾<lb/>
<pb n="KR4h0148_WYG_025-1b"/>
　梠兒女饑殍者數人<lb/>
長鑱長鑱白木柄我生託子以為命黄獨無苖山雪盛<lb/>
短衣數挽不掩脛此時與子空歸來男呻女吟四壁静<lb/>
嗚呼二歌兮歌始放鄰里為我色惆悵<lb/>
　仇兆鼇曰山谷云陳藏器本草載黄獨遇霜雪枯無<lb/>
　苖蓋蹲鴟之類蔡夢弼引別注云黄獨嵗饑土人掘<lb/>
　以充糧公詩屢用黄精不必作黄獨按公詩若太平<lb/>
　寺泉眼及丈人山皆為引年而發此歌則為救饑而<lb/>
<pb n="KR4h0148_WYG_025-2a"/>
　言主黄獨為是<lb/>
有弟有弟在逺方三人各瘦何人强生別展轉不相見<lb/>
胡塵暗天道路長東飛駕鵞後鶖鶬安得送我置汝旁<lb/>
嗚呼三歌兮歌三發汝歸何處收兄骨<lb/>
　趙傁曰公四弟曰穎觀豐占各散在他郡惟占從公<lb/>
　入蜀<lb/>
有妹有妹在鍾離良人早歿諸孤癡長淮浪髙蛟龍怒<lb/>
十年不見來何遲扁舟欲往箭滿眼杳杳南國多旌旗<lb/>
<pb n="KR4h0148_WYG_025-2b"/>
嗚呼四歌兮歌四奏林猿為我啼清晝<lb/>
　朱鶴齡曰猿多夜啼今啼清晝極言其悲也解作竹<lb/>
　林穿鑿難信<lb/>
四山多風溪水急寒雨颯颯枯樹濕黄蒿古城雲不開<lb/>
白狐跳梁黄狐立我生何為在窮谷中夜起坐萬感集<lb/>
嗚呼五歌兮歌正長魂招不來歸故鄉<lb/>
　仇兆鼇曰此歌忽然變調寫得山昏水惡雨驟風狂<lb/>
　荒城晝暝狐羣嘯頓覺空谷孤危萬感交廹招魂於<lb/>
<pb n="KR4h0148_WYG_025-3a"/>
　生前收骨於死後見存亡總不能自必矣<lb/>
南有龍兮在山湫古木巃嵸枝相樛木葉黄落龍正蟄<lb/>
蝮蛇東來水上遊我行怪此安敢出拔劍欲斬且復休<lb/>
嗚呼六歌兮歌思遲溪壑為我迴春姿<lb/>
　王道俊曰前後六章皆自叙流離之感不應此章獨<lb/>
　譏時事蓋詠同谷萬丈潭之龍也郭知達引蘇注云<lb/>
　此詩南有龍喻明皇在南内東坡必無是言<lb/>
男兒生不成名身已老三年饑走荒山道長安卿相多<lb/>
<pb n="KR4h0148_WYG_025-3b"/>
少年富貴應須致身早山中儒生舊相識但話宿昔傷<lb/>
懷抱嗚呼七歌兮悄終曲仰視皇天白日速<lb/>
慷慨悲歌足以裂山石而立海水殆所謂自鑄離騷者<lb/>
史遷云人勞苦倦極未嘗不呼天也疾痛慘怛未嘗不<lb/>
呼父母也甫之遇為何如哉流離困頓轉徙山谷仰天<lb/>
一呼萬感交集而筆之竒氣之豪又足以發其所感淋<lb/>
漓頓挫自成音節自古及今不可有二宋祁云莫肯念<lb/>
亂小雅怨自然流泣袁安愁此之謂矣歌中思及弟妹<lb/>
<pb n="KR4h0148_WYG_025-4a"/>
字字至情南有龍一篇感時憫亂實有寓意若謂為明<lb/>
皇而作則不免牽合耳<lb/>
　李廌曰太白逺別離蜀道難與子美同谷七歌風騷<lb/>
　極致不在屈宋之下<lb/>
　胡應麟曰杜七歌亦倣張衡四愁然七歌竒崛雄深<lb/>
　四愁和平婉麗漢唐短歌各為絶唱所謂異曲同工<lb/>
　王嗣奭曰七歌創作原不倣離騷而哀實過之讀離<lb/>
　騷未必墮淚而讀此不能終篇則以節短而聲促也<lb/>
<pb n="KR4h0148_WYG_025-4b"/>
　仇兆鼇曰七歌結語皆本蔡琰胡笳曲<lb/>
　　水㑹渡<lb/>
山行有常程中夜尚未安微月沒已久崖傾路何難大<lb/>
江動我前洶若溟渤寛篙師暗理楫歌笑輕波瀾霜濃<lb/>
木石滑風急手足寒入舟已千憂陟巘仍萬盤迥眺積<lb/>
水外始知衆星乾逺遊令人瘦衰疾慙加餐<lb/>
　仇兆鼇曰曹孟徳詩星漢燦爛若出其裏與杜句可<lb/>
　參㸔<lb/>
<pb n="KR4h0148_WYG_025-5a"/>
　　飛仙閣<lb/>
土門山行窄微徑緣秋豪棧雲䦨干峻梯石結構牢萬<lb/>
壑欹疎林積陰帯奔濤寒日外淡泊長風中怒號歇鞍<lb/>
在地底始覺所歴髙往來雜坐卧人馬同疲勞浮生有<lb/>
定分饑飽豈可逃歎息謂妻子我何隨汝曹<lb/>
　　龍門閣<lb/>
清江下龍門絶壁無尺土長風駕髙浪浩浩自太古危<lb/>
途中縈盤仰望垂綫縷滑石欹誰鑿浮梁裊相拄目眩<lb/>
<pb n="KR4h0148_WYG_025-5b"/>
隕雜花頭風吹過雨百年不敢料一墜那得取飽聞經<lb/>
瞿塘足見度大庾終身歴艱險恐懼從此數<lb/>
　　石櫃閣<lb/>
季冬日已長山晚半天赤蜀道多早花江間饒竒石石<lb/>
櫃曾波上臨虚蕩髙壁清暉囘羣鷗暝色帯逺客羇棲<lb/>
負幽意感歎向絶跡信甘孱懦嬰不獨凍餒廹優遊謝<lb/>
康樂放浪陶彭澤吾衰未自安謝爾性所適<lb/>
暝色帶逺客造語入妙光祿坂行云暝色無人獨歸客<lb/>
<pb n="KR4h0148_WYG_025-6a"/>
雋致減矣<lb/>
　　桔柏渡<lb/>
青㝠寒江渡駕竹為長橋竿濕烟漠漠江永風蕭蕭連<lb/>
笮動嫋娜征衣颯飄颻急流鴇鷁散絶岸黿鼉驕西轅<lb/>
自茲異東逝不可要髙通荆門路闊㑹滄海潮孤光隱<lb/>
顧眄遊子悵寂寥無以洗心胸前登但山椒<lb/>
　　劔門<lb/>
惟天有設險劔門天下壮連山抱西南石角皆北向兩<lb/>
<pb n="KR4h0148_WYG_025-6b"/>
崖崇墉倚刻畫城郭状一夫怒臨關百萬未可傍珠玉<lb/>
走中原岷峨氣悽愴三皇五帝前鷄犬各相放後王尚<lb/>
柔逺職貢道已䘮至今英雄人髙視見覇王并吞與割<lb/>
據極力不相讓吾將罪真宰意欲鏟疊嶂恐此復偶然<lb/>
臨風黙惆悵<lb/>
危時之慮與劔閣銘固自有異若李商隱井絡一首乃<lb/>
用銘意者<lb/>
　江盈科曰少陵秦州以後詩突兀宏肆逈異昔作非<lb/>
<pb n="KR4h0148_WYG_025-7a"/>
　有意換格蜀中山水自是挺特竒崛獨能象景傳神<lb/>
　使人讀之山川歴落居然在眼所謂春蠶結繭隨物<lb/>
　肖形乃為真詩人真手筆也<lb/>
　胡夏客曰劍門詩因劍閣銘而成但銘詞出以莊嚴<lb/>
　此詩尤加雄肆用古而能勝於古人方稱作家<lb/>
　朱鶴齡曰蜀為財賦所出自明皇臨幸供億不貲民<lb/>
　力盡矣民力盡而冦盗乘之晉李特流人之禍可為<lb/>
　明鑒此詩故有岷峨悽愴與英雄割據之慮也<lb/>
<pb n="KR4h0148_WYG_025-7b"/>
　　成都府<lb/>
翳翳桑榆日照我征衣裳我行山川異忽在天一方但<lb/>
逢新人民未卜見故鄉大江東流去遊子去日長曾城<lb/>
填華屋季冬樹木蒼喧然名都㑹吹簫間笙簧信美無<lb/>
與適側身望川梁鳥雀夜各歸中原杳茫茫初月出不<lb/>
髙衆星尚爭光自古有羇旅我何苦哀傷<lb/>
語意多本古人較途中諸作雖氣度少舒而憂思未嘗<lb/>
忘也初月兩語上承中原一句王應麟以謂肅宗初立<lb/>
<pb n="KR4h0148_WYG_025-8a"/>
盗賊未息最為得解蓋至此身事少定不覺念及朝廷<lb/>
甫豈須臾忘君者哉<lb/>
　　石犀行<lb/>
君不見秦時蜀太守刻石立作三犀牛自古雖有厭勝<lb/>
法天生江水向東流蜀人矜誇一千載泛溢不近張儀<lb/>
樓今年灌口損户口此事或恐為神羞終藉隄防出衆<lb/>
力髙擁木石當清秋先王作法皆正道詭怪何得參人<lb/>
謀嗟爾三犀不經濟缺訛只與長川逝但見元氣常調<lb/>
<pb n="KR4h0148_WYG_025-8b"/>
和自免洪濤恣凋瘵安得壮士提天綱再平水土犀奔<lb/>
茫<lb/>
斥不經之談歸之正道筆力傑奡不落言筌視石笋行<lb/>
尤為擅勝<lb/>
　　題壁畫馬歌<hi>原注韋偃畫</hi>
章侯別我有所適知我憐君畫無敵戱拈秃筆掃驊騮<lb/>
歘見騏驎出東壁一匹齕草一匹嘶坐㸔千里當霜蹄<lb/>
時危安得真致此與人同生亦同死<lb/>
<pb n="KR4h0148_WYG_025-9a"/>
屹然健筆轉出命意乃詩人之㫖<lb/>
　　戯題畫山水圖歌<hi>原注王宰畫宰丹青絶倫</hi>
十日畫一水五日畫一石能事不受相促廹王宰始肯<lb/>
留真跡壮哉崑崙方壺圖挂君髙堂之素壁巴陵洞庭<lb/>
日本東赤岸水與銀河通中有雲氣隨飛龍舟人漁子<lb/>
入浦溆山木盡亞洪濤風尤工逺勢古莫比咫尺應須<lb/>
論萬里焉得并州快剪刀剪取吳松半江水<lb/>
　無名氏西清詩話曰梁蕭文奐善畫於扇上圖山水<lb/>
<pb n="KR4h0148_WYG_025-9b"/>
　咫尺之内便覺萬里為遙老杜云尤工逺勢古莫比<lb/>
　咫尺應須論萬里乍讀似非用事如男兒既介胄長<lb/>
　揖別上官用介胄之士不拜婦人在軍中兵氣恐不<lb/>
　揚用軍中豈有女子乎皆用其事而隱其語<lb/>
　　題李尊師松樹障子歌<lb/>
老夫清晨梳白頭𤣥都道士來相訪握髪呼兒延入户<lb/>
手提新畫青松障障子松林靜杳㝠憑軒忽若無丹青<lb/>
陰崖却承霜雪幹偃蓋反走虬龍形老夫平生好竒古<lb/>
<pb n="KR4h0148_WYG_025-10a"/>
對此興與精靈聚已知仙客意相親更覺良工心獨苦<lb/>
松下丈人巾屨同偶坐似是商山翁悵望聊歌紫芝曲<lb/>
時危慘澹來悲風<lb/>
　　戯為雙松圖歌<hi>原注韋偃</hi>
天下幾人畫古松畢宏已老韋偃少絶筆長風起纎末<lb/>
滿堂動色嗟神妙兩株慘裂苔蘚皮屈鐵交錯迴髙枝<lb/>
白摧朽骨龍虎死黒入太隂雷雨垂松根胡僧憇寂寞龎<lb/>
眉皓首無住著偏袒右肩露雙脚葉裏松子僧前落韋<lb/>
<pb n="KR4h0148_WYG_025-10b"/>
侯韋侯數相見我有一匹好東絹重之不減錦繡段已<lb/>
令拂拭光凌亂請公放筆為直幹<lb/>
題畫諸篇刻意冥搜積思獨造與太白觀粉圖山水諸<lb/>
篇並駕齊驅遂為此體之祖至於思業髙竒縋幽鑿險<lb/>
則杜老又似稍優者蓋其詣力所近更覺良工心獨苦<lb/>
也<lb/>
　沈徳潛曰突兀起不妨平接如堂上不合生楓樹下<lb/>
　云聞君掃却赤縣圖是也平調起必驚語接此詩是<lb/>
<pb n="KR4h0148_WYG_025-11a"/>
　也學者於此求之思過半矣<lb/>
　　病栢<lb/>
有栢生崇岡童童狀車蓋偃蹙龍虎姿主當風雲㑹神<lb/>
明依正直故老多再拜豈知千年根中路顔色壞出非<lb/>
不得地蟠據亦髙大歲寒忽無憑日夜柯葉改丹鳯領<lb/>
九雛哀鳴翔其外鴟鴞志意滿養子穿穴内客從何鄉<lb/>
來佇立久吁怪靜求元精理浩蕩難倚賴<lb/>
託喻之言可垂鑒戒<lb/>
<pb n="KR4h0148_WYG_025-11b"/>
　葉夢得曰此詩為明皇而作<lb/>
　　病橘<lb/>
羣橘少生意雖多亦奚為惜哉結實小酸澀如棠梨剖<lb/>
之盡蠧蟲采掇爽其宜紛然不適口豈只存其皮蕭蕭<lb/>
半死葉未忍別故枝𤣥冬霜雪積况乃迴風吹嘗聞蓬<lb/>
萊殿羅列瀟湘姿此物歲不稔玉食失光輝㓂盗尚憑<lb/>
陵當君減膳時汝病是天意吾諗罪有司憶昔南海使<lb/>
奔騰獻荔支百馬死山谷到今耆舊悲<lb/>
<pb n="KR4h0148_WYG_025-12a"/>
因病橘而囘憶荔枝婉轉言之多少慨歎<lb/>
　　枯㯶<lb/>
蜀門多㯶櫚髙者十八九其皮割剥甚雖衆亦易朽徒<lb/>
布如雲葉青黄歲寒後交横集斧斤凋䘮先蒲栁傷時<lb/>
苦軍乏一物官盡取嗟爾江漢人生成復何有有同枯<lb/>
㯶木使我沈嘆久死者即已休生者何自守啾啾黄雀<lb/>
啅側見寒蓬走念爾形影乾摧殘沒藜莠<lb/>
　仇兆鼇曰詩中詠物之作有就本題作結者此章是<lb/>
<pb n="KR4h0148_WYG_025-12b"/>
　也有借客意作結者病橘枯柟是也可悟詩家擒縱<lb/>
　之法<lb/>
　　枯柟<lb/>
楩柟枯崢嶸鄉黨皆莫記不知幾百歲慘慘無生意上<lb/>
枝摩皇天下根蟠厚地巨圍雷霆拆萬孔蟲蟻萃凍雨<lb/>
落流膠衝風奪佳氣白鵠遂不來天鷄為愁思猶含棟<lb/>
梁具無復霄漢志良工古昔少識者出涕淚種榆水中<lb/>
央成長何容易截承金露盤裊裊不自畏<lb/>
<pb n="KR4h0148_WYG_025-13a"/>
四詩皆託物起興風人之嗣音也<lb/>
　葉夢得曰此詩當是為房次律而作<lb/>
　浦起龍曰四詩寄託遙深歛鋒鍔為之力追古作者<lb/>
　　戯作花卿歌<lb/>
成都猛將有花卿學語小兒知姓名用如快鶻風火生<lb/>
見賊唯多身始輕綿州副使著柘黄我卿掃除即日平<lb/>
子璋髑髏血糢糊手提擲還崔大夫李侯重有此節度<lb/>
人道我卿絶世無既稱絶世無天子何不喚取守京都<lb/>
<pb n="KR4h0148_WYG_025-13b"/>
收筆婉轉自如所謂意愜闗飛動者不獨子璋一句凛<lb/>
澶有生色也<lb/>
　唐書上元二年四月梓州刺史段子璋反襲東川節<lb/>
　度使李奐於綿州自稱梁王五月成都尹崔光逺率<lb/>
　將花驚定攻拔綿州斬子璋<lb/>
　　柟樹為風雨所拔歎<lb/>
倚江柟樹草堂前故老相傳二百年誅茅卜居總為此<lb/>
五月髣髴聞寒蟬東南飄風動地至江翻石走流雲氣<lb/>
<pb n="KR4h0148_WYG_025-14a"/>
幹排雷雨猶力爭根斷泉源豈天意滄波老樹性所愛<lb/>
浦上童童一青蓋野客頻留懼雪霜行人不過聽竽籟<lb/>
虎倒龍顛委榛棘淚痕血㸃垂胸臆我有新詩何處吟<lb/>
草堂自此無顔色<lb/>
勢取矯厲意主樸真<lb/>
　　茅屋為秋風所破歌<lb/>
八月秋髙風怒號巻我屋上三重茅茅飛度江灑江郊<lb/>
髙者掛罥長林梢下者飄轉沉塘坳南村羣童欺我老<lb/>
<pb n="KR4h0148_WYG_025-14b"/>
無力忍能對面為盗賊公然抱茅入竹去唇焦口燥呼<lb/>
不得歸來倚杖自歎息俄頃風定雲墨色秋天漠漠向<lb/>
昏黑布衾多年冷似鐵驕兒惡卧踏裏裂床床屋漏無<lb/>
乾處雨脚如麻未斷絶自經䘮亂少睡眠長夜沾濕何<lb/>
由徹安得廣厦千萬間大庇天下寒士俱歡顔風雨不<lb/>
動安如山嗚呼何時眼前突兀見此屋吾廬獨破受凍<lb/>
死亦足<lb/>
極無聊事以直寫見筆力入後大波軒然而起疊筆作<lb/>
<pb n="KR4h0148_WYG_025-15a"/>
收如龍掉尾非僅見此老胸懐若無此意則詩亦可不<lb/>
作<lb/>
　朱鶴齡曰白樂天云安得布裘長萬丈與君都蓋洛<lb/>
　陽城同此意<lb/>
　　天邊行<lb/>
天邊老人歸未得日暮東臨大江哭隴右河源不種田<lb/>
胡騎羗兵入巴蜀洪濤滔天風拔木前飛秃鶖後鴻鵠<lb/>
九度附書向洛陽十年骨肉無消息<lb/>
<pb n="KR4h0148_WYG_025-15b"/>
　　苦戰行<lb/>
苦戰身死馬將軍自云伏波之子孫干戈未定失壯士<lb/>
使我歎恨傷精魂去年江南討狂賊臨江把臂難再得<lb/>
別時孤雲今不飛時獨看雲涙横臆<lb/>
情溢乎詞音長節短<lb/>
　　述古<lb/>
赤驥頓長纓非無萬里姿悲鳴淚至地為問馭<lb/>
者誰鳯凰從東來何意復髙飛竹花不結實念<lb/>
<pb n="KR4h0148_WYG_025-16a"/>
子忍朝饑古時君臣合可以物理推賢人識定分進退<lb/>
固其宜<lb/>
　唐汝詢曰驥無良馭則踠萬里之能鳯無竹實則髙<lb/>
　飛而不下君臣相合之義當以此理推之賢者固知<lb/>
　所自守而用人者可不加之意乎<lb/>
市人日中集於利競錐刀置膏烈火上哀哀自煎熬農<lb/>
人望歲稔相率除蓬蒿所務榖為本邪贏無乃勞舜舉<lb/>
十六相身尊道何髙秦時任商鞅法令如牛毛<lb/>
<pb n="KR4h0148_WYG_025-16b"/>
比賦相兼名論不朽蘇軾以末四句為稷契輩人語信<lb/>
有其意<lb/>
　朱鶴齡曰是時第五琦劉晏皆以宰相領度支鹽鐡<lb/>
　使𣙜税四出利析錐刀故言為治之道在乎惇本抑<lb/>
　末舉良相以任之不當用興利之臣以滋民偽也<lb/>
　　觀打魚歌<lb/>
綿州江水之東津魴魚鱍鱍色勝銀漁人漾舟沉大網<lb/>
截江一擁數百鱗衆魚常才盡却棄赤鯉騰出如有神<lb/>
<pb n="KR4h0148_WYG_025-17a"/>
潜龍無聲老蛟怒囘風颯颯吹沙塵饔子左右揮霜刀<lb/>
膾飛金盤白雪髙徐州秃尾不足憶漢陰槎頭逺遁逃<lb/>
魴魚肥美知第一既飽歡娛亦蕭瑟君不見朝來割素<lb/>
鬐咫尺波濤永相失<lb/>
　　又觀打魚<lb/>
蒼江漁子清晨集設網提綱萬魚急能者操舟疾若風<lb/>
撑突波濤挺义入小魚脱漏不可記半死半生猶戢戢<lb/>
大魚傷損皆垂頭屈强泥沙有時立東津觀魚已再來<lb/>
<pb n="KR4h0148_WYG_025-17b"/>
主人罷鱠還傾盃日暮蛟龍改窟穴山根鱣鮪隨雲雷<lb/>
干戈兵革鬬未止鳯凰麒麟安在哉吾徒胡為縱此樂<lb/>
暴殄天物聖所哀<lb/>
指事言情詞意簡逺如龍門之桐百尺無枝又如萬石<lb/>
洪鐘不作細響此所以為大家<lb/>
　仇兆鼇曰從竭澤而漁處寫出慘酷可憐之狀具見<lb/>
　愛物仁心<lb/>
　黄生曰前詩寓感此詩寓規體物既精命意復逺<lb/>
<pb n="KR4h0148_WYG_025-18a"/>
　　越王樓歌<lb/>
綿州州府何磊落顯慶年中越王作孤城西北起髙樓<lb/>
碧瓦朱甍照城郭樓下長江百丈清山頭落日半輪明<lb/>
君王舊跡今人賞轉見千秋萬古情<lb/>
泠泠雅調或謂倣王子安滕王閣而風致小遜非也<lb/>
　　冬到金華山觀因得故拾遺陳公學堂遺跡<lb/>
涪右衆山内金華紫崔嵬上有蔚藍天垂光抱瓊臺繫<lb/>
舟接絶壁杖策窮縈囘四顧俯層巔淡然川谷開雪嶺<lb/>
<pb n="KR4h0148_WYG_025-18b"/>
日色死霜鴻有餘哀焚香玉女跪霧裏仙人來陳公讀<lb/>
書堂石柱仄青苔悲風為我起激烈傷雄才<lb/>
　　通泉驛南去通泉縣十五里山水作<lb/>
溪行衣自濕亭午氣始散冬温蚊蚋在人逺鳬鴨亂登<lb/>
頓生曽陰欹傾出髙岸驛樓衰栁側縣郭輕烟畔一川<lb/>
何綺麗盡目窮壮觀山色逺寂寞江光夕滋漫傷時愧<lb/>
孔父去國同王粲我生苦飄零所歴有嗟嘆<lb/>
眼前景色寫出自有佳致<lb/>
<pb n="KR4h0148_WYG_025-19a"/>
　　過郭代公故宅<lb/>
豪俊初未遇其跡或脱畧代公尉通泉放意何自若及<lb/>
夫登衮冕直氣森噴薄磊落見異人豈伊常情度定策<lb/>
神龍後宫中翕清廓俄頃辨尊親指揮存顧託羣公有<lb/>
慚色王室無削弱迥出名臣上丹青照臺閣我行得遺<lb/>
跡池館皆疏鑿壮公臨事斷顧步涕横落髙咏寶劔篇<lb/>
神交付冥漠<lb/>
　仇兆鼇曰俄頃辨尊親推其决幾之明壯公臨事斷<lb/>
<pb n="KR4h0148_WYG_025-19b"/>
　服其應變之敏二語能寫出代公身分荀彧之失身<lb/>
　誤於不能辨陳竇之僨事失於不能斷杜詩論人必<lb/>
　具特識推此可見<lb/>
　　短歌行<hi>原注贈王郎司直</hi>
王郎酒酣拔劔斫地歌莫哀我能拔爾抑塞磊落之竒<lb/>
才豫樟翻風白日動鯨魚跋浪滄溟開且脱佩劔休徘<lb/>
徊西得諸侯棹錦水欲向何門趿珠履仲宣樓頭春色<lb/>
深青眼髙歌望吾子眼中之人吾老矣<lb/>
<pb n="KR4h0148_WYG_025-20a"/>
　劉㑹孟曰豪氣激人堂堂復堂堂<lb/>
　盧世㴶曰突兀横絶跌宕悲凉<lb/>
　　桃竹杖引<lb/>
江心蟠石生桃竹蒼波噴浸尺度足斬根削皮如紫玉<lb/>
江妃水仙惜不得梓潼使君開一束滿堂賓客皆歎息<lb/>
憐我老病贈兩莖出入爪甲鏗有聲老夫復欲東南征<lb/>
乗濤鼓枻白帝城路幽必為鬼神奪拔劔或與蛟龍爭<lb/>
重為告曰杖兮杖兮爾之生也甚正直慎勿見水踴躍<lb/>
<pb n="KR4h0148_WYG_025-20b"/>
學變化為龍使我不得爾之扶持滅跡於君山湖上之<lb/>
青峰噫風塵澒洞兮豺虎咬人忽失雙杖兮吾將曷從<lb/>
竒變酷似大白老杜真乃無所不有<lb/>
　朱鶴齡曰此詩蓋借竹杖以規諷章留後也既以踴<lb/>
　躍為龍戒之又以忽失雙杖危之其㣲㫖可見<lb/>
　仇兆鼇曰宋之問騷體詩有嵩山天門歌杜詩此篇<lb/>
　所自出然杜之靈竒却勝於宋之雋麗<lb/>
　　韋諷錄事宅觀曹將軍畫馬圖<lb/>
<pb n="KR4h0148_WYG_025-21a"/>
國初已來畫鞍馬神妙獨數江都王將軍得名三十載<lb/>
人間又見真乗黄曽貌先帝照夜白龍池十日飛霹靂<lb/>
内府殷紅馬腦盤媫好傳詔才人索盤賜將軍拜舞歸<lb/>
輕紈細綺相追飛貴戚權門得筆跡始覺屏障生光輝<lb/>
昔日太宗拳毛騧近時郭家師子花今之畫圖有二馬<lb/>
復令識者久歎嗟此皆騎戰一敵萬縞素漠漠開風沙<lb/>
其餘七匹亦殊絶迥若寒空動烟雪霜蹄蹴踏長楸間<lb/>
馬官厮飬森成列可憐九馬爭神駿顧視清髙氣深稳<lb/>
<pb n="KR4h0148_WYG_025-21b"/>
借問苦心愛者誰後有章諷前支遁憶昔廵幸新豐宮<lb/>
翠華拂天來向東騰驤磊落三萬匹皆與此圖筋骨同<lb/>
自從獻寶朝河宗無復射蛟江水中君不見金粟堆前<lb/>
松栢裏龍媒去盡鳥呼風<lb/>
蒼莾厯落中法律深細前從照夜白叙入即伏未段感<lb/>
慨中間錯綜九馬文勢跌宕可謂毫髪無遺憾波瀾獨<lb/>
老成矣七古至於老杜浩浩落落獨往獨來神龍在霄<lb/>
連蜷變化不可方物天馬行空脱去羈靮足以横睨一<lb/>
<pb n="KR4h0148_WYG_025-22a"/>
世獨有千古東坡書韓幹牧馬圖猶非其匹况他人乎<lb/>
　　丹青引<hi>原注贈曹將軍覇</hi>
將軍魏武之子孫於今為庶為清門英雄割據雖已矣<lb/>
文彩風流猶尚存學書初學衛夫人但恨無過王右軍<lb/>
丹青不知老將至富貴於我如浮雲開元之中常引見<lb/>
承恩數上南薰殿凌烟功臣少顔色將軍下筆開生面<lb/>
良相頭上進賢冠猛將腰間大羽箭褒公鄂公毛髪動<lb/>
英姿颯爽來酣戰先帝天馬玉花驄畫工如山貌不同<lb/>
<pb n="KR4h0148_WYG_025-22b"/>
是日牽來赤墀下迥立閶闔生長風詔謂將軍拂絹素<lb/>
意匠慘淡經營中斯須九重真龍出一洗萬古凡馬空<lb/>
玉花却在御榻上榻上庭前屹相向至尊含笑催賜金<lb/>
圉人太僕皆惆悵弟子韓幹早入室亦能畫馬窮殊相<lb/>
幹惟畫肉不畫骨忍使驊騮氣凋䘮將軍畫善蓋有神<lb/>
必逢佳士亦寫真即今飄泊干戈際屢貌㝷常行路人<lb/>
途窮反遭俗眼白世上未有如公貧但㸔古來盛名下<lb/>
終日坎壈纒其身<lb/>
<pb n="KR4h0148_WYG_025-23a"/>
起筆老横開元之中以下叙昔日之遇正為末段反照<lb/>
丹青之妙見贈言之義明矣通篇瀏灕頓挫節奏之妙<lb/>
於斯為極<lb/>
　許顗曰老杜丹青引一洗萬古凡馬空東坡觀吳道<lb/>
　子畫壁詩筆所未到氣已吞二公之詩足以當之<lb/>
　沈徳潛曰畫人畫馬賔主相形縱横跌蕩此種篇法<lb/>
　得之於心應之於手有化工而無人力莫能賛歎其<lb/>
　妙<lb/>
<pb n="KR4h0148_WYG_025-23b"/>
　　發䦘中<lb/>
前有毒蛇後猛虎溪行盡日無村塢江風蕭蕭雲拂地<lb/>
山木慘慘天欲雨女病妻憂歸意速秋花錦石誰復數<lb/>
別家三月一得書避地何時免愁苦<lb/>
　　寄韓諫議<lb/>
今我不樂思岳陽身欲奮飛病在牀美人娟娟隔秋水<lb/>
濯足洞庭望八荒鴻飛㝠㝠日月白青楓葉赤天雨霜<lb/>
玉京羣帝集北斗或騎騏驎翳鳯凰芙蓉旌旗煙霧樂<lb/>
<pb n="KR4h0148_WYG_025-24a"/>
影動倒景揺瀟湘星宫之君醉瓊漿羽人稀少不在旁<lb/>
似聞昨者赤松子恐是漢代韓張良昔隨劉氏定長安<lb/>
帷幄未改神慘傷國家成敗吾豈敢色難腥腐餐風香<lb/>
周南留滯古所惜南極老人應夀昌美人胡為隔秋水<lb/>
焉得置之貢玉堂<lb/>
　朱鶴齡曰韓諫議不可考其人似李鄴侯必肅宗收<lb/>
　京時嘗與宻謀後屏居衡湘修神仙羽化之道公思<lb/>
　之而作惜其留滯秋水而不得大用也<lb/>
<pb n="KR4h0148_WYG_025-24b"/>
　浦起龍曰源本楚騷亦近太白<lb/>
　　憶昔<lb/>
憶昔開元全盛日小邑猶藏萬家室稻米流脂粟米白<lb/>
公私倉廪俱豐實九州道路無豺虎逺行不勞吉日出<lb/>
齊紈魯縞車班班男耕女桑不相失宫中聖人奏雲門<lb/>
天下朋友皆膠漆百餘年間未災變叔孫禮樂蕭何律<lb/>
豈聞一絹直萬錢有田種榖今流血洛陽宫殿燒焚盡<lb/>
宗廟新除狐兎穴傷心不忍問耆舊復恐初從亂離説<lb/>
<pb n="KR4h0148_WYG_025-25a"/>
小臣魯鈍無所能朝廷記識䝉祿秩周宣中興望我皇<lb/>
灑血江漢身衰疾<lb/>
居然變雅治亂相形極其沉痛<lb/>
　王嗣奭曰百餘年間二句蓋言法度之存亡闗乎國<lb/>
　家之理亂先叙此二語隨用豈聞二字轉下如快馬<lb/>
　驀澗何等筆力<lb/>
　仇兆鼇曰明皇當豐亨豫大時忽盈虚消息之理致<lb/>
　開元變為天寶流禍兩朝而亂猶未已此詩於理亂<lb/>
<pb n="KR4h0148_WYG_025-25b"/>
　興亡之故反覆痛陳蓋亟望代宗撥亂反治復見開<lb/>
　元之盛焉<lb/>
　　冬狩行<hi>原注時梓州刺史章彛兼侍御史留後東川</hi>
君不見東川節度兵馬雄校獵亦似觀成功夜發猛士<lb/>
三千人清晨合圍步驟同禽獸已斃十七八殺聲落日<lb/>
迴蒼穹幕前生致九青兕馲駝<graphic n="KR1041" url="https://raw.githubusercontent.com/kanripo/KR-Gaiji/master/images/KR1041.png" mimeType="image/png"/>峞垂𤣥熊東西南北<lb/>
百里間髣髴蹴踏寒山空有鳥名鸜鵒力不能髙飛逐<lb/>
走蓬肉味不足登鼎俎何為見羈虞羅中春蒐冬狩侯<lb/>
<pb n="KR4h0148_WYG_025-26a"/>
得同使君五馬一馬驄况今攝行大將權號令頗有前<lb/>
賢風飄然時危一老翁十年厭見旌旗紅喜君士卒甚<lb/>
整肅為我迴轡擒西戎草中狐兔盡何益天子不在咸<lb/>
陽宫朝廷雖無幽王禍得不哀痛塵再䝉嗚呼得不哀<lb/>
痛塵再䝉<lb/>
大義凛然及今誦之如見其壯顔毅色<lb/>
　申涵光曰草中狐兔盡何益二句即賈生不獵猛敵<lb/>
　而獵禽獸意<lb/>
<pb n="KR4h0148_WYG_025-26b"/>
　王洙曰代宗在陜詔徴天下兵時程元振用事無一<lb/>
　人應詔者故章末感激言之<lb/>
　　別唐十五誡因寄禮部賈侍郎<lb/>
九載一相逢百年能幾何復為萬里別送子山之阿白<lb/>
鶴久同林潜魚本同河未知棲集期衰老强髙歌歌罷<lb/>
兩悽惻六龍忽蹉跎相視髪皓白况難駐羲和胡星墜<lb/>
燕地漢將仍横戈蕭條四海内人少豺虎多少人慎莫<lb/>
投多虎信所過飢有易子食獸猶畏虞羅子負經濟才<lb/>
<pb n="KR4h0148_WYG_025-27a"/>
天門鬱嵯峨飄飄適東周來往若崩波南宫吾故人白<lb/>
馬金盤陀雄筆映千古見賢心靡他念子善師事嵗寒<lb/>
守舊柯為吾謝賈公病肺卧江沱<lb/>
　梅堯臣曰飢有易子食二語含蓄甚深殆不可模倣<lb/>
　　閬山歌<lb/>
閬州城東靈山白閬州城北玉臺碧松浮欲盡不盡雲<lb/>
江動將崩未崩石那知根無鬼神㑹已覺氣與嵩華敵<lb/>
中原格鬬且未歸應結茅齋看青壁<lb/>
<pb n="KR4h0148_WYG_025-27b"/>
　　閬水歌<lb/>
嘉陵江色何所似石黛碧玉相因依正憐日破浪花出<lb/>
更復春從沙際歸巴童蕩槳欹側過水雞銜魚來去飛<lb/>
閬中勝事可腸斷閬州城南天下稀<lb/>
二詩著語竒秀覺空翠撲人冲襟相照<lb/>
　　草堂<lb/>
昔我去草堂蠻夷塞成都今我歸草堂成都適無虞請<lb/>
陳初亂時反覆乃須臾大將赴朝廷羣小起異圖中宵<lb/>
<pb n="KR4h0148_WYG_025-28a"/>
斬白馬盟㰱氣己麤西取卭南兵北斷劒閣隅布衣數<lb/>
十人亦擁專城居其勢不兩大始聞蕃漢殊西卒却倒<lb/>
戈賊臣互相誅焉知肘腋禍自及裊獍徒義士皆痛憤<lb/>
紀綱亂相踰一國實三公萬人欲為魚唱和作威福孰<lb/>
肯辨無辜眼前列杻械背後吹笙竽談笑行殺戮濺血<lb/>
滿長衢到今用鉞地風雨聞號呼鬼妾與鬼馬色悲充<lb/>
爾娛國家法令在此又足驚吁賤子且奔走三年望東<lb/>
吳弧矢暗江海難為遊五湖不忍竟舍此復來薙榛蕪<lb/>
<pb n="KR4h0148_WYG_025-28b"/>
入門四松在步屧萬竹疎舊犬喜我歸低佪入衣裾鄰<lb/>
舍喜我歸沽酒携胡蘆大官喜我來遣騎問所須城郭<lb/>
喜我來賔客隘村墟天下尚未寧健兒勝腐儒飄颻風<lb/>
塵際何地置老夫於時見疣贅骨髓幸未枯飲啄媿殘<lb/>
生食薇不敢餘<lb/>
記離亂事可補史氏之闕<lb/>
　黄鶴曰公昔去成都因送嚴武入朝未㡬徐知道反<lb/>
　遂入梓州繼以吐蕃入寇陷松維州勢迫近蜀此詩<lb/>
<pb n="KR4h0148_WYG_025-29a"/>
　首言成都之亂似專指羌人而羣小賊臣因之為亂者也<lb/>
　劉克莊後村詩話子羙草堂舊犬喜我歸鄰舍喜我<lb/>
　歸大官喜我來城郭喜我來四韻其體從木蘭詩中<lb/>
　得來<lb/>
　　太子張舍人遺織成褥段<lb/>
客從西北來遺我翠織成開緘風濤湧中有掉尾鯨逶<lb/>
迤羅水族瑣細不足名客云充君褥承君終宴榮空堂<lb/>
魑魅走髙枕形神清領客珍重意顧我非公卿留之懼<lb/>
<pb n="KR4h0148_WYG_025-29b"/>
不祥施之混柴荆服飾定尊卑大哉萬古程今我一賤<lb/>
老裋褐更無營煌煌珠宫物寢處禍所嬰歎息當路子<lb/>
干戈尚縱横掌握有權柄衣馬自肥輕李鼎死岐陽實<lb/>
以驕貴盈來瑱賜自盡氣豪直阻兵皆聞黄金多坐見<lb/>
悔吝生奈何田舍翁受此厚貺情錦鯨巻還客始覺心<lb/>
和平振我麤席塵媿客茹藜羹<lb/>
因小見大殊有闗於典制足以正人心而厚風俗<lb/>
　浦起龍曰前言珍貴之品不宜以非分受後言奢侈<lb/>
<pb n="KR4h0148_WYG_025-30a"/>
　必敗聊以守分終史稱武在蜀肆志逞欲窮極奢靡<lb/>
　公在幕下作此諷諭至舉李鼎来瑱以深戒之按題<lb/>
　中無答謝却等字亦事後感賦自存箧衍非以與張<lb/>
　者<lb/>
　　杜鵑<lb/>
西川有杜鵑東川無杜鵑涪萬無杜鵑雲安有杜鵑我<lb/>
昔遊錦城結廬錦水邊有竹一頃餘喬木上參天杜鵑<lb/>
暮春至哀哀叫其間我見常再拜重是古帝魂生子百<lb/>
<pb n="KR4h0148_WYG_025-30b"/>
鳥巢百鳥不敢嗔仍為餧其子禮若奉至尊鴻雁及羔<lb/>
羊有禮太古前行飛與跪乳識序如知恩聖賢古法則付<lb/>
與後世傳君㸔禽鳥情猶解事杜鵑今忽暮春間值我<lb/>
病經年身病不能拜淚下如迸泉<lb/>
古調微辭集中題凡再見知其寄慨者深矣其集外一<lb/>
篇則偽也至於發端四語不闗詩之工拙謂必如是乃<lb/>
合樂府亦固哉之論<lb/>
　王士祿曰興觀羣怨讀此慨然有得<lb/>
<pb n="KR4h0148_WYG_025-31a"/>
　　客堂<lb/>
憶昨離少城而今異楚蜀舍舟復深山窅窕一林麓棲<lb/>
泊雲安縣消中内相毒舊疾廿載來衰年得無足死為<lb/>
殊方鬼頭白免短促老馬終望雲南鴈意在北別家長<lb/>
兒女欲起慚筋力客堂叙節改具物對覊束石暄蕨芽<lb/>
紫渚秀蘆笋綠巴鸎紛未稀徼麥早向熟悠悠日動江<lb/>
漠漠春辭木臺郎選才俊自顧亦已極前軰聲名人埋<lb/>
沒何所得居然綰章紱受性本幽獨平生憇息地必種<lb/>
<pb n="KR4h0148_WYG_025-31b"/>
數竿竹事業只濁醪營葺但草屋上公有記者累奏資<lb/>
薄祿主憂豈濟時身逺彌曠職循文廟算正獻可天衢<lb/>
直尚想趨朝廷毫髪禆社稷形骸今若是進退委行色<lb/>
　　水閣朝霽奉簡嚴雲安<lb/>
東城抱春岑江閣鄰石面崔嵬晨雲白朝旭射芳甸雨<lb/>
檻卧花叢風床展書巻鈎簾宿鷺起丸藥流鸎囀呼婢<lb/>
取酒壺續兒誦文選晚交嚴明府矧此數相見<lb/>
選體青山捫蝨坐黄鳥抱書眠極力追擬去之彌逺<lb/>
<pb n="KR4h0148_WYG_025-32a"/>
　蔡天啟曰荆公每稱老杜鈎簾宿鷺起丸藥流鶯囀<lb/>
　以為用意髙妙五字模楷<lb/>
　　蠶榖行<lb/>
天下郡國向萬城無有一城無甲兵焉得鑄甲作農器<lb/>
一寸荒田牛得耕牛盡耕蠶亦成不勞烈士淚滂沱男<lb/>
榖女絲行復歌<lb/>
有慨乎其言之<lb/>
　　古柏行<lb/>
<pb n="KR4h0148_WYG_025-32b"/>
孔明廟前有老柏柯如青銅根如石霜皮溜雨四十圍<lb/>
黛色參天二千尺君臣已與時際㑹樹木猶為人愛惜雲<lb/>
來氣接巫峽長月出寒通雪山白憶昨路遶錦亭東先<lb/>
主武侯同閟宫崔嵬枝榦郊原古窈窕丹青户牖空落<lb/>
落盤踞雖得地冥冥孤髙多烈風扶持自是神明力正<lb/>
直原因造化功大厦如傾要梁棟萬牛迴首丘山重不<lb/>
露文章世已驚未辭剪伐誰能送苦心豈免容螻蟻香<lb/>
葉終經宿鸞鳯志士幽人莫怨嗟古來材大難為用<lb/>
<pb n="KR4h0148_WYG_025-33a"/>
情深文明眼空筆老千載而下如聞太息之聲<lb/>
　王嗣奭曰公生平極賛孔明蓋竊比之意孔明才大<lb/>
　而不盡其用公嘗自比稷契而人莫之用故篇終結<lb/>
　出才大難用此作詩本㫖發興於古柏者也<lb/>
　李因篤曰武侯廟柏自不得作一細語如太史公用<lb/>
　尚書為本紀厚重乃爾<lb/>
　　縛雞行<lb/>
小奴縛雞向市賣雞被縛急相喧爭家中厭雞食蟲蟻<lb/>
<pb n="KR4h0148_WYG_025-33b"/>
不知雞賣還遭烹蟲雞於人何厚薄吾叱奴人解其縛<lb/>
雞蟲得失無了時注目寒江倚山閣<lb/>
齊物之㫖<lb/>
　師厚曰天下利害當權輕重除㓂則勞民愛民則養<lb/>
　㓂與其養㓂孰若勞民與其惜蟲孰若存雞此論聖<lb/>
　人不易天下亦無難處之事始知浮屠法不可治世<lb/>
　蔡正孫曰步里客談云古人作詩斷句輙旁入他意<lb/>
　最為驚䇿如老杜云雞蟲得失無了時注目寒江倚<lb/>
<pb n="KR4h0148_WYG_025-34a"/>
　山閣是也黄魯直作水仙花詩坐對真成被花惱出<lb/>
　門一笑大江横亦是此意<lb/>
　　牽牛織女<lb/>
牽牛出河西織女處其東萬古永相望七夕誰見同神<lb/>
光意難候此事終䝉朧颯然精靈合何必秋遂通亭亭<lb/>
新粧立龍駕且曾空世人亦為爾祈請走兒童稱家隨<lb/>
豐儉白屋達公宫膳夫翊堂殿鳴玉淒房櫳曝衣遍天<lb/>
下曵月揚微風蛛絲小人態曲綴𤓰果中初筵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>重露<lb/>
<pb n="KR4h0148_WYG_025-34b"/>
日出甘所終嗟汝未嫁女秉心鬱忡忡防身動如律竭<lb/>
力機杼中雖無姑舅事敢昧織作功明明君臣契咫尺<lb/>
或未容義無棄禮法恩始夫婦恭小大有佳期戒之在<lb/>
至公方圓茍齟齬丈夫多英雄<lb/>
借題發議正而不腐起處作疑詞李商隱七夕詩所自<lb/>
出也<lb/>
　張綖曰易言物不可以茍合故借牛女無私㑹之事<lb/>
　以興男女無茍合之道又因男女無茍合之道以比<lb/>
<pb n="KR4h0148_WYG_025-35a"/>
　君臣無茍合之義觸類旁通髙古嚴正可見古作詩<lb/>
　者之意<lb/>
　　殿中楊監見示張旭草書圖<lb/>
斯人已云亡草聖秘難得及兹煩見示滿目一淒惻悲<lb/>
風生㣲綃萬里起古色鏘鏘鳴玉動落落羣松直連山<lb/>
蟠其間溟漲與筆力有練實先書臨池真盡墨俊拔為<lb/>
之主暮年思轉極未知張王後誰並百代則嗚呼東吳<lb/>
精逸氣感清識楊公拂篋笥舒巻忘寢食念昔揮毫端<lb/>
<pb n="KR4h0148_WYG_025-35b"/>
不獨觀酒徳<lb/>
形容草書竒語獨造<lb/>
　趙次公曰逸氣感清識謂張旭之逸氣感楊監之清<lb/>
　識<lb/>
　　課伐木<hi>并序</hi>
　課𨽻人伯夷幸秀信行等入谷斬陰木人日四根止<lb/>
　維條伊枚正直挺然晨征暮返委積庭内我有藩籬<lb/>
　是缺是補載伐篠簜伊仗支持則旅次於小安山有<lb/>
<pb n="KR4h0148_WYG_025-36a"/>
　虎知禁若恃爪牙之利必昏黒樘突䕫人屋壁列樹<lb/>
　白菊鏝為墻實以竹示式遏為與虎近混淪乎無良<lb/>
　賔客憂害馬之徒茍活為幸可嘿息已作詩示宗武<lb/>
　誦<lb/>
長憂無所為客居課奴僕清晨飯其腹持斧入白谷青<lb/>
㝠曾巔後十里斬陰木人肩四根已亭午下山麓尚聞<lb/>
丁丁聲功課日各足蒼皮成委積素節相照燭藉汝跨<lb/>
小籬當仗若虚竹空荒咆熊羆乳獸待人肉不示知禁<lb/>
<pb n="KR4h0148_WYG_025-36b"/>
情豈惟干戈哭城中賢府主處貴如白屋蕭蕭理體淨<lb/>
蜂蠆不敢毒虎穴連里閭隄防舊風俗泊舟滄江岸久<lb/>
客慎所觸舍西崖嶠壯雷雨蔚含蓄墻宇資屢修衰年<lb/>
怯幽獨爾曹輕執熱為我忍煩促秋光近青岑季月當<lb/>
泛菊報之以㣲寒共給酒一斛<lb/>
　　槐葉冷淘<lb/>
青青髙槐葉采掇付中厨新麪來近市汁滓宛相俱入<lb/>
鼎資過熟加餐愁欲無碧鮮俱照筯香飯兼苞蘆經齒<lb/>
<pb n="KR4h0148_WYG_025-37a"/>
冷於雪勸人投比珠願隨金騕褭走置錦屠蘇路逺思<lb/>
恐泥興深終不渝獻芹則小小薦藻明區區萬里露寒<lb/>
殿開氷清玉壺君王納凉晚此味亦時須<lb/>
隨事徴其忠欵所謂一飯不忘君者信然<lb/>
　朱子語錄曰文字好用經語亦一病東坡寫此詩至<lb/>
　路逺思恐泥云此不足為法<lb/>
　　行官張望補稻畦水歸<lb/>
東屯大江北百頃平若桉六月青稻多千畦碧泉亂揷<lb/>
<pb n="KR4h0148_WYG_025-37b"/>
秧適云已引溜加溉灌更僕往方塘决渠當斷岸公私<lb/>
各地著浸潤無天旱主守問家臣分明見溪畔芊芊炯<lb/>
翠羽剡剡生銀漢鷗鳥鏡裏來闗山雪邊看秋菰成黑<lb/>
米精鑿傳白粲玉粒足晨炊紅鮮任霞散終然添旅食<lb/>
作苦期壯觀遺穗及衆多我倉戒滋蔓<lb/>
　黄生曰杜田園諸詩覺有傲睨陶公之色其氣力沈<lb/>
　雄骨格蒼勁本色自不可掩<lb/>
　　上後園山脚<lb/>
<pb n="KR4h0148_WYG_025-38a"/>
朱夏熱所嬰清旭步北林小園背髙岡挽葛上﨑崟曠<lb/>
望延駐目飄颻散疎襟潛鱗恨水壯去翼依雲深勿謂<lb/>
地無疆劣於山有陰石榞遍天下水陸兼浮沈自我登<lb/>
隴首十年經碧岑劔門來巫峽薄倚浩至今故園暗戎<lb/>
馬骨肉失追㝷時危無消息老去多歸心志士惜白日<lb/>
久客藉黄金敢為蘇門嘯庶作梁父吟<lb/>
　杜田曰榞音原木名皮可食或云善本止是石原<lb/>
　　驅竪子摘蒼耳<lb/>
<pb n="KR4h0148_WYG_025-38b"/>
江上秋已分林中瘴猶劇畦丁告勞苦無以供日夕蓬<lb/>
莠獨不焦野蔬暗泉石巻耳况療風童兒且時摘侵星<lb/>
驅之去爛漫任逺適放筐亭午際洗剝相䝉羃登牀半<lb/>
生熟下筯還小益加㸃𤓰薤間依稀橘奴跡亂世誅求<lb/>
急黎民糠籺窄飽食復何心荒哉膏粱客富家厨肉臭<lb/>
戰地骸骨白寄語惡少年黄金且休擲<lb/>
　仇兆鼇曰膏粱徒飽而黎民苦飢傷在居人富家食<lb/>
　肉而戰場暴骨傷及征夫此嘆物力之宜惜也<lb/>
<pb n="KR4h0148_WYG_025-39a"/>
　　秋行官張望督促東渚耗稻向畢清晨遣女奴阿<lb/>
　　稽竪子阿段往問<lb/>
東渚雨今足佇聞粳稻香上天無偏頗蒲稗各自長人<lb/>
情見非類田家戒其荒功夫競榾榾除草置岸旁榖者<lb/>
命之本客居安可忘青春具所務勤墾免亂常吳牛力<lb/>
容易並驅動莫當豐苖亦已穊雲水照方塘有生固蔓<lb/>
延靜一資隄防督領不無人提携頗在綱荆揚風土暖<lb/>
肅肅候㣲霜尚恐主守疎用心未甚臧清朝遣婢僕寄<lb/>
<pb n="KR4h0148_WYG_025-39b"/>
語踰崇岡西成聚必散不獨陵我倉豈要仁里譽感此<lb/>
亂世忙北風吹蒹葭蟋蟀近中堂荏苒百工休鬱紆遲<lb/>
暮傷<lb/>
　<lb/>
　<lb/>
　<lb/>
　<lb/>
御選唐宋詩醇巻十一<lb/>
</p>
<p>
</p>
  </div>
</body>
</text>
</TEI>
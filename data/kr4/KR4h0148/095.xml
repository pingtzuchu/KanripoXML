<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_095-1a"/>
欽定四庫全書<lb/>
御選唐宋詩醇巻四十六<lb/>
　　山陰陸游詩五<lb/>
　　散步有懷張漢州<lb/>
扶杖村東路秋來始此回寒鴉盤陣起野菊卧枝開憂<lb/>
國丹心折懷人雪鬢催房湖八千里那得尺書來<lb/>
　　將軍行<lb/>
將軍入奏平燕䇿持笏榻前親指畫天山熱海在目中<lb/>
<pb n="KR4h0148_WYG_095-1b"/>
下殿即日名烜赫馳出都門雪初霽直過黃河氷未坼<lb/>
繡旗方掠桑乾渡羽檄己入金臺陌勇士如鷹健欲飛<lb/>
孱王似兔何勞搦戎服押俘獻廟社正衙第賞頒詔册<lb/>
端門賜酺天下慶御觴尚恨滄溟迮從來文吏喜相輕<lb/>
聊遣濡毫書竹帛<lb/>
　　古别離<lb/>
孤城窮巷秋寂寂美人停梭夜歎息空園露濕荆棘枝<lb/>
荒蹊月照狐狸迹憶君去時兒在腹走如黃犢爺未識<lb/>
<pb n="KR4h0148_WYG_095-2a"/>
紫姑吉語元無據况慿瓦兆占歸日嫁來不省出門前<lb/>
魂夢何因識酒泉粉緜磨鏡不忍照女子盛時無十年<lb/>
詞意俱老絶去摸擬之迹而與古為化<lb/>
　　望夫石<lb/>
送君遠戍出河北男兒自以身許國不能彎弓騎惡馬<lb/>
欲隨君去何由得登山矯首西北雲形容雖變心猶存<lb/>
月明夜夜照淚痕鐵心石腸輸與君<lb/>
不煩刻劃而意已獨至<lb/>
<pb n="KR4h0148_WYG_095-2b"/>
　　古别離<lb/>
君北遊司并我南適熊湘邂逅淮陰市共飲官道傍丈<lb/>
夫各有懷窮達詎可量臨别一取醉浩歌神激揚勲業<lb/>
有際㑹風雲正蒼茫亂㸃劒鋒血苦寒芒屨霜死即萬<lb/>
鬼鄰生當致虞唐丹雞不須盟我非兒女腸<lb/>
構思深出語警不獨摩洗花之壘亦兼入青蓮之室<lb/>
　　偶懷小益南鄭之間悵然有賦<lb/>
西戍梁州鬢未絲嶓山漾水幾題詩劒分蒼石高皇迹<lb/>
<pb n="KR4h0148_WYG_095-3a"/>
<hi>原註嶓冢廟傍有高皇試劒石中分如截</hi>巖擁朱門老子祠<hi>原註三泉道上有老君洞景趣</hi>
<hi>幽䆳</hi>燒兔驛亭㣲雪夜騎驢棧路早梅時登臨不用頻悽<lb/>
斷未死安知無後期<lb/>
　　欲出遇雨<lb/>
東風吹雨惱遊人滿路新泥換細塵花睡柳眠春自嬾<lb/>
誰知我更嬾於春<lb/>
我更嬾於春五字新鮮<lb/>
　　㸔鏡<lb/>
<pb n="KR4h0148_WYG_095-3b"/>
凋盡朱顏白盡頭神仙富貴两悠悠胡塵遮斷陽關路<lb/>
空聽琵琶奏石州<lb/>
七十衰翁卧故山鏡中無復舊朱顏一聨輕甲流塵積<lb/>
不為君王戍玉關<hi>原註馬正惠公喜功名每曰幸未甚衰若有邊警願預征行得良馬數疋</hi>
<hi>輕甲一聨足矣</hi>
　盧世㴶曰少陵勲業頻㸔鏡彼簡而饒此盡而暢<lb/>
　　夜分不寐起坐園中至旦<lb/>
凉氣蘇衰疾幽情入杖藜月驚孤鵲起天帶衆星西松<lb/>
<pb n="KR4h0148_WYG_095-4a"/>
菊今彭澤山川古㑹稽清吟殊未惬喔喔已晨雞<lb/>
頷聨對句似竒語道出正可一粲等閒言語變瑰竒殆<lb/>
謂是耶<lb/>
　　步至湖上寓小舟還舎<lb/>
病墮支離境閒尋漫浪遊湖平天鏡曉山峭石帆秋賖<lb/>
酒家家許㸔花處處留歸途倦扶杖却上釣魚舟<lb/>
　　箜篌遥寄季長少卿<lb/>
庭樹非不榮霜實萬葉枯朋友豈我棄漸遠勢自踈中<lb/>
<pb n="KR4h0148_WYG_095-4b"/>
夜起太息發篋覔舊書塵昏蠧食損行缺字欲無一讀<lb/>
色已變再讀涕淚濡巻書置篋中寜使飽蠧魚<lb/>
　　悶極有作<lb/>
貴已不如賤狂應又勝癡新寒壓酒夜㣲雨種花時堂<lb/>
下藤成架門邊枳作籬老人無日課有興即題詩<lb/>
　　三峽歌<lb/>
　乾道庚寅予始入蜀上下三峽屢矣後二十五年歸<lb/>
　畊山陰偶讀梁簡文巴東三峽歌感之偶作<lb/>
<pb n="KR4h0148_WYG_095-5a"/>
十二巫山見九峰船頭彩翠滿秋空朝雲暮雨渾虛語<lb/>
一夜猿啼明月中<lb/>
我遊南賓春暮時蜀船曾繫掛猿枝雲迷江岸屈原塔<lb/>
花落空山夏禹祠<lb/>
取境清絶一洗陽臺慣語為巫山生色<lb/>
　　贈道流<lb/>
憶在長安爛漫遊大明宫闕與雲浮今朝偶上慈恩塔<lb/>
北望芒芒禾黍秋<hi>原註唐含元殿與慈恩塔南北相直</hi>
<pb n="KR4h0148_WYG_095-5b"/>
贈道流而及此葢自性情流出者<lb/>
三盃兀兀復騰騰服氣燒丹總不能借問生涯在何許<lb/>
孤舟風雨伴漁燈<lb/>
　　艾如張<lb/>
錦膺繡羽名山雞清泉可飲林可栖稻梁滿野棄不啄<lb/>
雖有竒禍無階梯東村西村煙雨晚蕭艾離離林薄淺<lb/>
翩然一下駭機發汝雖知悔安能免漢家天子南山下<lb/>
萬騎合圍窮日夜犬牙膺爪死不辭觸機折頸吁可悲<lb/>
<pb n="KR4h0148_WYG_095-6a"/>
寓意深至意凡三折李賀作不能及也<lb/>
　　郊行夜歸書觸目<lb/>
老翁病起厭端居隨意東西不問途霜野草枯鷹欲下<lb/>
江天雲濕雁相呼空垣破竈逃租屋青㡌紅燈賣酒壚<lb/>
未畏還家踏泥潦園丁持炬小兒扶<lb/>
　　嵗暮感懷<lb/>
我家釋耒起遠自東封前詩書守素業蟬聨二百年長<lb/>
老日零落念之心惕然每恐後生輩或為利欲遷我少<lb/>
<pb n="KR4h0148_WYG_095-6b"/>
亦知學蹭蹬及華顛訟過豈不力壽非金石堅<lb/>
我壯已早衰晨鏡每惆悵藥物姑自持耆老曷敢望造<lb/>
物有乗除貧悴博無恙歸鄉更多感朋舊盡凋䘮客來<lb/>
多避席謂我丈人行此意詎敢忘報子以直諒<lb/>
士生始志學固為聖人徒人人可稷卨世世皆唐虞仰<lb/>
事與俯育治道無絶殊孔孟之所傳世俗顧謂迂申韓<lb/>
尚刻薄老莊競虚無爾車非不良盍行九軌途<lb/>
在昔祖宗時風俗極粹美人才兼南北議論忘彼此誰<lb/>
<pb n="KR4h0148_WYG_095-7a"/>
令各植黨更仆而迭起中更夷狄禍此中猶未已臣不<lb/>
難負君生者固賣死儻築太平基請自厚俗始<lb/>
學有根柢故體製肅括意指宏深大家風力非徒事吟<lb/>
咏者流也<lb/>
　文集論選用西北士大夫劄子天聖以前多取北<lb/>
　人南方士大夫沈抑者多仁宗照知其弊公聽並<lb/>
　觀兼収博采無南北之異及紹聖崇寜間取南方人<lb/>
　更多而北方士大夫復有沈抑之歎陳瓘獨見其弊<lb/>
<pb n="KR4h0148_WYG_095-7b"/>
　昌言於朝曰重南輕北分裂有萌嗚呼瓘之言天下<lb/>
　之至言也<lb/>
　　山園雜詠<lb/>
殘春終日在林亭散髪披衣醉復醒科斗已成鼃閤閤<lb/>
櫻桃初結子青青魚遊滄海寜濡沫禽慕雕籠即翦翎<lb/>
薄晚東風吹小雨笑携長鑱伴畦丁<lb/>
意雖刻露語自新穎<lb/>
　　雨夜書感<lb/>
<pb n="KR4h0148_WYG_095-8a"/>
宦遊四十年歸逐桑榆暖皇恩念黎老一官猶置散春<lb/>
殘桃李盡風雨閉空館有懷無與陳萬事付酒椀近代<lb/>
固多賢吾意終不滿可憐杜拾遺冐死明房琯慷慨詎非<lb/>
奇經綸恨才短羣胡穴中原令人歎㣲管<lb/>
以古喻今當為張浚而發本傳云言者論游力說張浚<lb/>
用兵免歸則浚之罷游未必不為之言故以甫之救琯<lb/>
自比浚之與琯僨事如一富平再敗與陳陶青坂何以<lb/>
異詩深歎其才短固不誣也<lb/>
<pb n="KR4h0148_WYG_095-8b"/>
　　春晚雜興<lb/>
池靣萍初紫牆頭杏已青携兒撐小艇留客坐孤亭相<lb/>
法無侯骨生年直酒星正須遺萬事莫遣片時醒<lb/>
　方回曰留客坐孤亭雖非竒句却極有味五六亦新<lb/>
　異<lb/>
　　夜歸<lb/>
踈鐘渡水來素月依林上煙火認茅廬故倚船篷望<lb/>
妙語似王融江臯曲<lb/>
<pb n="KR4h0148_WYG_095-9a"/>
　　三月十一日郊行<lb/>
到處人家可乞漿槐陰巷陌午風凉水陂漫漫新秧綠<lb/>
山壠離離大麥黃父子力耕春漸老婦姑共績夜猶長<lb/>
堯民擊壤雖難繼芹美懷君未敢忘<lb/>
　　路傍曲<lb/>
凄凉路傍曲朱門人不知秋街槐葉落正是斷腸時<lb/>
　　秋夜<lb/>
燈欲殘時酒半消斷碪踈雨共無憀老來萬事渾非昔<lb/>
<pb n="KR4h0148_WYG_095-9b"/>
惟有詩情似㶚橋<lb/>
　　舍北晚眺<lb/>
紅樹青林帶暮煙並橋常有賣漁船樊川詩句營丘畫<lb/>
盡在先生拄杖邊<lb/>
自然入畫<lb/>
　　初冬感懷<lb/>
落葉埽還積斷鴻飛更鳴羸軀得霜健老眼向書明水<lb/>
瘦河聲壯萁枯馬力生竟為農父死白首負功名<lb/>
<pb n="KR4h0148_WYG_095-10a"/>
　　聞雁<lb/>
霜高木葉空月落天宇黑哀哀斷行雁來自關塞北江<lb/>
湖稻梁少念汝安得食蘆深洲渚冷嵗晚霰雪逼不知<lb/>
重雲外何處避畢弋我窮思遠征羡汝有羽翼<lb/>
意入風騷格逼漢魏與杜陵相當真乃不復多讓<lb/>
　　枕上偶成<lb/>
放臣不復望修門身寄江頭黃葉村酒渴喜聞踈雨滴<lb/>
夢回愁對一燈昏河潼形勝寜終棄周漢規模要細論<lb/>
<pb n="KR4h0148_WYG_095-10b"/>
自恨不如雲際雁南來猶得過中原<lb/>
　　舎北閒望作六字絶句<lb/>
潘岳一篇秋興李成八幅寒林舎北偶然倚杖盡見古<lb/>
人用心<lb/>
善畫似真以對面取之用意㣲妙<lb/>
　　雨夜有懷張季長少卿<lb/>
放翁雖老未忘情獨卧山村每自驚鼎鼎百年如電速<lb/>
寥寥一笑抵河清梅初破藟行江路燈欲成花聽雨聲<lb/>
<pb n="KR4h0148_WYG_095-11a"/>
正用此時思劇飲故交零落愴餘生<lb/>
　潘問竒曰河清如此用形容殊苦<lb/>
　　客言來自上臯道中以其語作一絶<lb/>
日曬霜融作淺泥酒家却在斷橋西五陵今代無豪傑<lb/>
獨卧茅簷聽午雞<lb/>
　　殘臘<lb/>
殘臘無多日吾生又一年林塘明夕照墟塔淡春煙山<lb/>
色危欄角梅花綠酒邊嵗時元自好老病獨悽然<lb/>
<pb n="KR4h0148_WYG_095-11b"/>
　　懷舊<lb/>
翠崖紅棧鬰參差小益初程景最竒誰向毫端收拾得<lb/>
李將軍畫少陵詩<lb/>
　張完臣曰又是一蜀道佳話<lb/>
　　幽居初夏<lb/>
湖山勝處放翁家槐柳陰中野徑斜水滿有時觀下鷺<lb/>
草深無處不鳴蛙籜龍己過頭番筍木筆猶開第一花<lb/>
歎息老來交舊盡睡餘誰共午甌茶<lb/>
<pb n="KR4h0148_WYG_095-12a"/>
冩得幽字意出<lb/>
　潘問竒曰頸聨對句更勝<lb/>
　　晨起<lb/>
齒豁不可補髪脱無由栽清晨明鏡中老色蒼然來餘<lb/>
年亦自惜未忍付酒杯抽架取我書危坐闔復開萬世<lb/>
見唐堯䕫龍獲親陪寥寥三千年氣象挽可回豈以七<lb/>
尺軀顧受世俗衰道在無不可廊廟均蒿萊<lb/>
約㫖植義真力彌滿清晨十字亦有蒼然之氣<lb/>
<pb n="KR4h0148_WYG_095-12b"/>
　　六月二十四日夜分夢范至能李知幾尤延之同<lb/>
　　集江亭諸公請予賦詩記江湖之樂詩成而覺忘<lb/>
　　數字而已<lb/>
露箬霜筠織短蓬飄然來徃淡煙中偶經菱市尋谿友<lb/>
却㨂蘋汀下釣筒白菡蓞香初過雨紅蜻蜓弱不禁風<lb/>
呉中近事君知否團扇家家畫放翁<lb/>
風流自賞夢中亦應得意五六調新采麗淺薄者議其<lb/>
未穩真可一噱<lb/>
<pb n="KR4h0148_WYG_095-13a"/>
　　題韓運鹽竹隱堂絶句<lb/>
塵埃車馬日駸駸誰解從君一散襟待我清秋有閒日<lb/>
抱琴來冩萬龍吟<lb/>
　　舟中詠落景餘清暉輕橈弄溪渚之句蓋孟浩然<lb/>
　　耶溪泛舟詩也因以其句為韻賦詩<lb/>
獨鶴還故鄉巋然但城郭出門無與遊所至苦寂寞褁<lb/>
飯事幽討此計殊不惡薄暮宿漁家蒼煙帶墟落<lb/>
維舟入谷口信步造異境隔籬雞犬聲滿地梧楸影瓦<lb/>
<pb n="KR4h0148_WYG_095-13b"/>
甑炊香稻石泉汲新井人間苦偪仄愛此須臾景<lb/>
老圃髪如霜見客能廢鋤與坐使之年自云八十餘老<lb/>
身六朝民草舎數世居力守遠祖言一字不學書<lb/>
沿溪得茅店酒旗出柴荆杖頭錢已空一醉何由成主<lb/>
人語鄭重手把甕面清勸我姑小留溪魚亦可烹<lb/>
秦皇酒甕邊古有釣魚磯我來必竟日時挈雙鯉歸白<lb/>
鷺真可人常先孤棹飛高詠江練句令人憶元暉<lb/>
鏡湖三百里風止鏡面平持以照吾心俗塵安得生散<lb/>
<pb n="KR4h0148_WYG_095-14a"/>
髪鷗鷺間萬事秋毫輕誰能拂東絹冩我孤舟橫<lb/>
朝發雲根寺暮宿煙際橋冷螢濕不飛潛魚驚自跳菱<lb/>
船歌裊裊狄浦風蕭蕭平明宿鳥起我亦理歸橈<lb/>
古寺照滄波老木閟雲洞輕舟不搖檝正用一風送汲<lb/>
井漱甘液掃榻寓幽夢所恨山未深城笳聽三弄<lb/>
禹穴探斷簡樵風泛清溪倒影森松桂避船散鳬鷖座<lb/>
中有異境十里青玻瓈高塔忽招人湖邊日未低<lb/>
溪行已清秋還舍尚殘暑天公為解圍簾櫳過踈雨青<lb/>
<pb n="KR4h0148_WYG_095-14b"/>
蔬喜小摘紅粒亦新杵一飽坐北軒蘋花泣煙渚<lb/>
作者詩以萬計閒適之什徃徃出之率易亦復數見不<lb/>
鮮沙中金屑毎苦難披十詩直舉胷情清真古澹妙處<lb/>
在神味之間不可以貌求之<lb/>
　　秋夜紀懷<lb/>
北斗垂莽蒼明河浮太清風林一葉下露草百蟲鳴病<lb/>
入新凉減詩從半睡成還思散關路炬火驛前迎<lb/>
　方回曰中四句語意至工<lb/>
<pb n="KR4h0148_WYG_095-15a"/>
　　舎北搖落景物殊佳偶作<lb/>
屋角成金字溪流作縠紋斜通小橋路半掩夕陽門孤<lb/>
艇衝煙過踈鐘隔塢聞杜門非獨病實自厭紛紛<lb/>
　方回曰放翁此題凡五首所謂筆端有口新冬景物<lb/>
　搜抉無遺屋角成金字本出北史斛律金傳以對溪<lb/>
　流作縠紋亦竒<lb/>
　　夜坐<lb/>
杳杳霜鐘十里聲娟娟江月半窗明陳編欲絶猶堪讀<lb/>
<pb n="KR4h0148_WYG_095-15b"/>
㣲火相依更有情九曲煙雲新散吏<hi>原註時方被命再領武夷祠祿</hi>百<lb/>
年鈆槧老諸生頽然待旦君無笑尚勝聞雞賦早行<hi>原註</hi>
<hi>温岐詩云雞聲茅店月人迹板橋霜葢唐人早行絶唱也</hi>
　　隴頭水<lb/>
隴頭十月天雨霜壯士夜挽緑沉槍卧聞隴水思故鄉<lb/>
三更起坐淚數行我語壯士勉自彊男兒墮地志四方<lb/>
裹尸馬革固其常豈若婦女不下堂生逢和親最可傷<lb/>
歲輦金絮輸胡羗夜視太白収光芒報國欲死無戰場<lb/>
<pb n="KR4h0148_WYG_095-16a"/>
有古直悲涼之氣<lb/>
　　書志<lb/>
徃年出都門誓墓志已决况今蒲柳姿俛仰及大耋妻<lb/>
孥厭寒餓鄰里笑迂拙悲歌行拾穗幽憤卧齧雪千歲<lb/>
埋松根陰風蕩空穴肝心獨不化凝結變金鐵鑄為上<lb/>
方劔釁以佞臣血匣藏武庫中出參髦頭列三尺粲星<lb/>
辰萬里靜妖孽君㸔此神竒醜虜何足滅<lb/>
幻想竒文不可磨滅<lb/>
<pb n="KR4h0148_WYG_095-16b"/>
　　書憤<lb/>
白髪蕭蕭卧澤中祇慿天地鍳孤忠阨窮蘇武餐氊久<lb/>
憂憤張廵嚼齒空細雨春蕪上林苑頽垣夜月洛陽宮<lb/>
壯心未與年俱老死去猶能作鬼䧺<lb/>
　方回曰悲壯感慨不當徒以虚語視之<lb/>
鏡裏流年兩鬢殘寸心自許尚如丹衰遲罷試戎衣窄<lb/>
悲憤猶爭寳劒寒遠戍十年臨的博壯圗萬里戰臯蘭<lb/>
關河自古無窮事誰料如今袖手㸔<lb/>
<pb n="KR4h0148_WYG_095-17a"/>
　　小舟遊西涇度西岡而歸<lb/>
小雨重三後餘寒百五前聊乗𤓰蔓水閒泛木蘭船雪<lb/>
暗梨千樹煙迷柳一川西岡夕陽路不到又經年<lb/>
穩中帶秀此境正不易到<lb/>
　王復禮曰較太白梨花千樹雪楊柳萬條煙似勝一<lb/>
　籌但水衡記以五月為𤓰蔓水此屬一時誤用<lb/>
　　春行<lb/>
九日春陰一日晴强扶衰病此閒行猩紅帶露海棠濕<lb/>
<pb n="KR4h0148_WYG_095-17b"/>
鴨綠平隄湖水明<hi>原註杜子美曉㸔紅濕處花重錦官城李太白蜀日紅且明用濕字明字</hi>
<hi>可謂奪造化之功世未有拈出者</hi>酒賤柳陰逢醉卧土肥稻壟㸔深耕<lb/>
山翁莫道渾無用解與明時說太平<lb/>
　方回曰引少陵太白謂奪造化之功却是世未有拈<lb/>
　出者前輩用功如此<lb/>
　　閒身<lb/>
炊煙漠漠閉柴荆聊用閒身答太平重碧飛觴心未老<lb/>
硬黃臨帖眼猶明呉蠶滿箔含桃熟壠麥登車搏黍鳴<lb/>
<pb n="KR4h0148_WYG_095-18a"/>
補劓息心今有地問君何處用虚名<lb/>
　　舎北行飯書觸目<lb/>
落雁昏鴉集遠洲青林紅樹擁平疇意行舎北三义路<lb/>
閒㸔橋西一片秋小婦破煙撐去艇丫童橫笛喚歸牛<lb/>
形容野景無餘思自怪癡頑不解愁<lb/>
　盧世㴶曰先冩景而後入事句句宛肖<lb/>
　　雪夜感舊<lb/>
江月亭前樺燭香龍門閣上䭾聲長亂山古驛經三折<lb/>
<pb n="KR4h0148_WYG_095-18b"/>
小市孤城宿兩當晚嵗猶思事鞍馬當時那信老耕桑<lb/>
綠沉金鎻俱塵委雪灑寒燈涙數行<lb/>
調極清和頷聨斵句工緻可愛<lb/>
　呉喬曰放翁壯時有志經世故有晚嵗猶思事鞍馬<lb/>
　當時那信老耕桑之句<lb/>
　　雜感<lb/>
志士山棲恨不深人知已是負初心不須先説嚴光輩<lb/>
直自巢由錯到今<lb/>
<pb n="KR4h0148_WYG_095-19a"/>
故舊書來訪死生時聞剥啄叩柴荆自嗟不及東家老<lb/>
至死無人識姓名<lb/>
　　蘭<lb/>
南巖路最近飯已時散策香來知有蘭遽求乃弗獲生<lb/>
世本幽谷豈願為世娯無心託階庭當門任君鋤<lb/>
為幽人冩照寓意深遠作者别調<lb/>
　　感舊<lb/>
夜涉南沮水朝過小益城梯山天一握度棧土㣲平雨<lb/>
<pb n="KR4h0148_WYG_095-19b"/>
近秦雲暗霜高隴月明至今孤夢裏喝馬有遺聲<hi>原註喝馬</hi>
<hi>皆七字韻語聞之悲愴動人</hi>
凛凛隆中相臨戎遂不還塵埃出師表草棘定軍山壯<lb/>
氣河潼外雄名管樂間登堂拜遺像千載媿吾顏<lb/>
我思杜陵叟處處有遺踪錦里瞻祠栢綿州弔海棕蹉<lb/>
跎悲櫪驥感會失雲龍生世後斯士吾將安所從<lb/>
游久居蜀地於孔明子美企想獨深二詩渾成老健蓋<lb/>
程形賦音與其人相稱也<lb/>
<pb n="KR4h0148_WYG_095-20a"/>
　　露坐<hi>原註立秋前五日</hi>
旋削甘𤓰進酒巵斷雲漠漠斗離離北臨積水風來壯<lb/>
東恨長林月上遲秋近不堪聞急杵夜凉已復怯輕絺<lb/>
天孫老抱河梁恨豈獨人生事可悲<lb/>
　　新秋<lb/>
殘暑無多日幽居近小江酒醒中夜起松月入山窗<lb/>
秋風昨夜來聲滿梧桐樹故人渺天末此夕誰與度<lb/>
妙語得自直尋亦清晨登隴首明月照積雪之比<lb/>
<pb n="KR4h0148_WYG_095-20b"/>
　　秋夕露坐作<lb/>
銀河半落露華清斗南闌干斗北明冉冉方悲老將至<lb/>
纎纎又歎月初生酒牀細滴香浮瓮衣杵相聞聲滿城<lb/>
萬巻讀書無用處却將耕稼報昇平<lb/>
　　感秋<lb/>
秋色關河外秋聲天地間壯士感此時朝鏡凋朱顏一<lb/>
身寄空谷萬里夢天山噫嗚怒眥裂憤激悲涕澘古來<lb/>
真龍駒未必置天閑長松倒澗壑委棄同蓁菅得志未<lb/>
<pb n="KR4h0148_WYG_095-21a"/>
可測談笑濟時艱凛然出師表一字不可删<lb/>
　　新凉<lb/>
菰首初離水薑芽淺漬糟粳香等炊玉韭美勝炮羔露<lb/>
下殘蕪濕風生萬木號從今更何事痛飲讀離騷<lb/>
　　豐歲<lb/>
豐嵗歡聲動四鄰深秋景氣粲如春羊腔酒擔爭迎婦<lb/>
鼉皷龍船共賽神處處喜晴過甲子家家築屋趁庚申<lb/>
老翁欲伴鄉閭醉先辦長衫紫領巾<lb/>
<pb n="KR4h0148_WYG_095-21b"/>
㸃綴娬媚煞有風致<lb/>
　　小舟過吉澤效王右丞<lb/>
澤國霜露晚孤村煙火㣲本去官道遠自然人迹稀木<lb/>
落山盡出鐘鳴僧獨歸漁家閒似我未夕閉柴扉<lb/>
不必似王自饒清致<lb/>
　文集跋王右丞集余年十七八時讀摩詰詩最熟今<lb/>
　永晝再取讀之如見舊師友恨間濶之久也<lb/>
　　秋晴見天際飛鴻有感<lb/>
<pb n="KR4h0148_WYG_095-22a"/>
新晴天宇色正青羣鴻高賽在㝠㝠兒童相呼共仰視<lb/>
我亦扶杖來中庭豐年到處稻梁滿胡不暫下栖沙汀<lb/>
應須江海寄曠快肯為霜雪嗟飄零書生可笑不自喜<lb/>
憔悴久翦籠中翎鷗波萬里每媿杜鶴化千載知非丁<lb/>
風前哀號漫激烈月下孤影常竛竮詩成欲冩復懶去<lb/>
誦似溪友聲泠泠<lb/>
遣調流麗曲盡心手之妙<lb/>
　　戊午重九<lb/>
<pb n="KR4h0148_WYG_095-22b"/>
朋舊相望天一涯登高結伴只鄰家秋風自欲吹紗㡌<lb/>
衰髩何曾泥菊花藥市神仙思益部餻盤節物記京華<lb/>
自憐病後歡悰薄小醉歸來日未斜<lb/>
　　舟中<lb/>
柂邊潮水落還生篷底寒燈滅復明約束長年牢繫纜<lb/>
報人風雨有鼉鳴<lb/>
不必有寄即事自佳<lb/>
蕭蕭風雨小江秋不是愁人亦合愁忽聽踈鐘知寺近<lb/>
<pb n="KR4h0148_WYG_095-23a"/>
笑尋沙路上牛頭<lb/>
　　冬日感興十韻<lb/>
霧雨天昏曀陂湖地阻深蔽空鴉作陣暗路棘成林有<lb/>
客風埃裏頻年老病侵夢魂來二豎相法欠三壬舊憤<lb/>
開孤劍新愁感斷砧唐衢惟痛哭莊舄正悲吟瘦跨秋<lb/>
門馬寒生夜店衾但思全舊璧敢冀訪遺簪樓上蒼茫<lb/>
眼燈前破碎心長謠傾濁酒慷慨壓層陰<lb/>
　　菴中晨起書觸目<lb/>
<pb n="KR4h0148_WYG_095-23b"/>
暉暉初日上簾鈎漠漠清寒透衲裘雪棘並棲雙鵲瞑<lb/>
金環斜絆一猿愁廉宣卧壑松楠老王子穿林水石幽<lb/>
戲事自憐除未盡此生行欲散風漚<hi>原註唐希鴉畫鵲易元吉畫猿廉宣</hi>
<hi>仲老木王仲信水石皆菴中所挂小軸</hi>
設色妍麗似晚唐人佳句<lb/>
　　春日小園雜賦<lb/>
市塵不到放翁家繞麥穿桑野徑斜夜雨長深三尺水<lb/>
曉寒留得一分花悶從鄰舍分春瓮閒就僧窗試露芽<lb/>
<pb n="KR4h0148_WYG_095-24a"/>
自此年光應更好日驅秧馬聽繅車<lb/>
夜雨一聨鬆秀可愛<lb/>
　　沈園<lb/>
城上斜陽畫角哀沈園非復舊池臺傷心橋下春波綠<lb/>
曽是驚鴻照影來<lb/>
　張完臣曰冩得幽豔動人<lb/>
夢斷香消四十年沈園柳老不吹綿此身行作稽山土<lb/>
猶弔遺踪一泫然<lb/>
<pb n="KR4h0148_WYG_095-24b"/>
　張完臣曰又深一步其痛愈深<lb/>
　紹興郡刻本題下註此放翁憶其前妻作也妻以失<lb/>
　歡於姑被遣後於沈園見之未幾下世翁再遊此地<lb/>
　追感賦詩凄苦不忍多讀<lb/>
　　讀晉書<lb/>
諸公日飫萬錢厨人乳蒸豚玉食無誰信秋風雒城裏<lb/>
有人歸棹為蓴鱸<lb/>
不著議論而指意躍然咏史上乗<lb/>
<pb n="KR4h0148_WYG_095-25a"/>
　　春晴自雲門歸三山<lb/>
乍行春野眼増明漸減春衣體倍輕人賣山茶先穀雨<lb/>
鴉隨墦祭過清明柳塘水滿雙鳬戲稻隴泥深一犢行<lb/>
晚到三橋泛舟去掩關不復畏重城<lb/>
　　夜聞姑惡<lb/>
湖橋東西斜月明高城漏皷傳三更釣船夜過掠沙際<lb/>
蒲葦蕭蕭姑惡聲湖橋南北煙雨昏兩岸人家早閉門<lb/>
不知姑惡何所恨時時一聲能斷魂天地大矣汝至㣲<lb/>
<pb n="KR4h0148_WYG_095-25b"/>
滄波本自無危機秋菰有米亦可飽哀哀如此將安歸<lb/>
　　讀前輩詩文有感<lb/>
我無前輩千鈞筆造物爭功謝不能己分文章歸委靡<lb/>
可憐意氣尚慿陵鸞旗廣殿晨排仗鐵馬黃河夜踏氷<lb/>
此事要須推大手蟬嘶分付與呉僧<lb/>
巧構形似之言要非詣力所臻不能道來親切乃爾<lb/>
　　讀隱逸傳<lb/>
終南處士入都門少室山人補諫垣畢竟只供千載笑<lb/>
<pb n="KR4h0148_WYG_095-26a"/>
石封三品鶴乗軒<lb/>
不以議論傷格律比勘亦自允協<lb/>
　　秋陰<lb/>
淡日披朝霧輕雲結暮陰菰蒲溪路暗松竹草堂深妙<lb/>
墨雙鈎帖竒聲百衲琴古人端未遠一笑會吾心<lb/>
　　秋懷<lb/>
皇天本無心萬物各有時飛鴻何預人南翔每如期仰<lb/>
㸔霜露墜俯歎草木衰英英籬下菊秀色獨滿枝豈無<lb/>
<pb n="KR4h0148_WYG_095-26b"/>
一樽酒相與斟酌之耋老天所佚行歌復何疑<lb/>
改朔甫再宿月見西南隅纎纎一銀鈎挂空疑有無我<lb/>
行青楓岸遠水浮雙鳬新寒入短衣感此風霜初頗欲<lb/>
呼小艇東村行芋區衣薄且言歸煙火望吾廬<lb/>
閒淡有味<lb/>
　　秋思<lb/>
日落江城聞𢷬衣長空杳杳雁南飛桑枝空後醅初熟<lb/>
豆莢成時兔正肥徂歲背人常冉冉老懷感物倍依依<lb/>
<pb n="KR4h0148_WYG_095-27a"/>
平生許國今何有且擬梁鴻賦五噫<lb/>
　　冬晴與子坦子聿遊湖上<lb/>
海山山下百餘家垣屋參差一帶斜我欲徃尋疑路斷<lb/>
試沿流水覔桃花<lb/>
　　齋中弄筆偶書示子聿<lb/>
左右琴樽靜不譁放翁新作老生涯焚香細讀斜川集<lb/>
候火親烹顧渚茶書為半酣差近古詩雖苦思未名家<lb/>
一窗殘日呼愁起裊裊江城咽暮笳<lb/>
<pb n="KR4h0148_WYG_095-27b"/>
少陵云語不驚人死不休放翁云詩雖苦思未名家文<lb/>
人之豪故自各有著力處今人未涉其境而漫以雕琢<lb/>
直率置之可乎<lb/>
　祖應世曰放翁七律無一字效顰四唐而獨開蹊徑<lb/>
　别有一天何嘗寄人籬下<lb/>
　陳訏曰昔蘇長公教人作詩曰字字覔竒險節節累<lb/>
　枝葉又曰法度法前軌後山亦云要當攻石堅勿作<lb/>
　搏沙散放翁詩至萬首疑其無復持擇而改詩錬句<lb/>
<pb n="KR4h0148_WYG_095-28a"/>
　每形篇什數公之於詩亦列子之御風而行靈均之<lb/>
　桂舟玉車也而其言顧如此<lb/>
　　夢中作遊山絶句<lb/>
霜風吹㡌江村路小蹇迢迢委轡行忽到雲山幽絶處<lb/>
穿林啼鳥不知名<lb/>
　　北望感懷<lb/>
榮河温洛帝王州七十年來禾黍秋大事竟為朋黨誤<lb/>
遺民空歎歲時遒乾坤恨入新豐酒霜露寒侵季子裘<lb/>
<pb n="KR4h0148_WYG_095-28b"/>
食粟本同天下責孤臣敢獨廢深憂<lb/>
有名論非尋常所及<lb/>
　　人日東園<lb/>
歲首未入春風氣已稍和我睡意慵起如此鳴禽何駕<lb/>
言之東園落梅亦己多江南無堅氷綠池生㣲波挹彼<lb/>
蒲萄醅酌我鸚鵡螺雖無絲與竹倚樹自高歌矯首東<lb/>
南望稽山鬱嵯峨兒曹幸力穡老子得婆娑<lb/>
　　枕上作<lb/>
<pb n="KR4h0148_WYG_095-29a"/>
山雨蕭蕭過沙泉咽咽流夢中無遠道醉裏失孤愁貧<lb/>
賣相如騎寒思季子裘兒童報新霽裹飯出閒遊<lb/>
夢中無遠道五字亦未經人道游又有句云夢移鄉國<lb/>
近則更竒矣<lb/>
　　長干行<lb/>
裠腰綠如草衫色石榴花十二學彈箏十三學琵琶寜<lb/>
嫁與商人夫婦各天涯朝朝問水神夜夜夢三巴聘金<lb/>
雖如山不願入侯家鄣袖庭花下東風吹鬢斜<lb/>
<pb n="KR4h0148_WYG_095-29b"/>
　　小橋<lb/>
漠漠輕陰隱隱雷石榴半落㸃莓苔小橋西北闌干角<lb/>
獨岸綸巾待雨來<lb/>
　　觀畫山水<lb/>
古北安西志未酬人間隨處送悠悠騎驢白帝城邊雨<lb/>
挂席黄陵廟外秋大網截江魚可膾高樓臨路酒如油<lb/>
老來無復當年快聊對丹青作卧遊<lb/>
　　示友<lb/>
<pb n="KR4h0148_WYG_095-30a"/>
道向虚中得文從實處工凌空一鶚上赴海百川東氣<lb/>
骨真當勉規模不必同人生易衰老君等勿匆匆<lb/>
　　十月<lb/>
十月霜侵季子裘吾詩又送一年秋風回斷續聞樵唱<lb/>
木落參差見寺樓久已浮雲㸔富貴固應華屋等山丘<lb/>
江邊海際多幽致擬跨青騾處處遊<lb/>
集中有木落寺樓高之句與此頷聨各有佳致<lb/>
　　梅花<lb/>
<pb n="KR4h0148_WYG_095-30b"/>
春信今年早江頭昨夜寒已教清徹骨更向月中㸔<lb/>
　　對酒戲詠<lb/>
淺傾西國蒲萄酒小嚼南州豆蔻花更拂烏絲冩新句<lb/>
此翁可惜老天涯<lb/>
　盧世㴶曰雋麗不可名狀<lb/>
　　先少師宣和初有贈晁公以道詩云奴愛才如蕭<lb/>
　　穎士婢知詩似鄭康成晁公大愛賞今逸全篇偶<lb/>
　　讀晁公文集泣而足之<lb/>
<pb n="KR4h0148_WYG_095-31a"/>
士不逢時勇退耕閉門自號景迂生遠聞佳士輙心許<lb/>
老見異書猶眼明奴愛才如蕭頴士婢知詩似鄭康成<lb/>
早孤遇事偏多感欲續殘章涕已傾<lb/>
　　追感徃事<lb/>
諸公可歎善謀身誤國當時豈一秦不望夷吾出江左<lb/>
新亭對泣亦無人<lb/>
千年而後如聞嘆息之聲善謀身一言尤中庸臣病根<lb/>
　潘問竒曰此詩雖欠含蓄然亦可知南渡後雖周伯<lb/>
<pb n="KR4h0148_WYG_095-31b"/>
　仁亦難得<lb/>
　文集䟦吕侍講嵗時雜記年運而徃士大夫安於江<lb/>
　左求新亭對泣者正未易得撫巻累欷<lb/>
　<lb/>
　<lb/>
　<lb/>
　<lb/>
御選唐宋詩醇巻四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_029-1a"/>
欽定四庫全書<lb/>
御選唐宋詩醇巻十三<lb/>
　　襄陽杜甫詩五<lb/>
　　冬日洛城北謁𤣥元皇帝廟<hi>原注廟有吳道子畫五聖圖</hi>
配極𤣥都閟慿虚禁籞長守祧嚴具禮掌節鎮非常碧<lb/>
瓦初寒外金莖一氣旁山河扶繡戸日月近雕梁仙李<lb/>
盤根大猗蘭奕葉光世家遺舊史道徳付今王畫手㸔<lb/>
前軰吳生逺擅塲森羅移地軸妙絶動宫牆五聖聫龍<lb/>
<pb n="KR4h0148_WYG_029-1b"/>
衮千宫列雁行冕旒俱秀發旌斾盡飛揚翠柏深留景<lb/>
紅梨迥得霜風筝吹玉柱露井凍銀牀身退卑周室經<lb/>
傳拱漢皇谷神如不死養拙更何鄉<lb/>
鉅麗冠冕得頌揚之體擬諸清廟明堂其氣象似之唐<lb/>
人崇祀老子事屬不經貽譏千古甫為當時之臣推崇<lb/>
固應如此其典重中帶飄逸精工中有排宕則大手異<lb/>
人處也<lb/>
　陳師道曰叙述功徳反覆申意事核而理長<lb/>
<pb n="KR4h0148_WYG_029-2a"/>
　李因篤曰此篇乃公開手長律鳯羽初舒九苞煥采<lb/>
　宜其雄視一代也<lb/>
　浦起龍曰典重髙華據事直書不參議論純是頌體<lb/>
　錢箋語語指斥意非不善也但學者不善㑹之偏於<lb/>
　譏刺一邉㸔去則失之逺矣<lb/>
　唐書髙宗乾封元年幸亳州詣老君廟追尊為𤣥元<lb/>
　皇帝開元二十九年制兩京諸州各置廟天寶元年<lb/>
　置廟於天寧坊東都於積善坊臨淄舊邸二年改為<lb/>
<pb n="KR4h0148_WYG_029-2b"/>
　太清宫東都曰太㣲宫<lb/>
　　投贈哥舒開府翰二十韻<lb/>
今代麒麟閣何人第一功君王自神武駕馭必英雄開<lb/>
府當朝傑論兵邁古風先鋒百勝在略地兩隅空青海<lb/>
無傳箭天山早挂弓廉頗仍走敵魏絳已和戎每惜河<lb/>
湟棄新兼節制通智謀垂睿想出入冠諸公日月低秦<lb/>
樹乾坤繞漢宫胡人愁逐北宛馬又從東受命邉沙逺<lb/>
歸來御席同軒墀曽寵鶴畋獵舊非熊茅土加名數山<lb/>
<pb n="KR4h0148_WYG_029-3a"/>
河誓始終䇿行遺戰伐契合動昭融勲業青㝠上交親<lb/>
氣槩中未為朱履客己見白頭翁壯節初題柱生涯獨<lb/>
轉蓬幾年春草歇今日暮途窮軍事留孫楚行間識吕<lb/>
䝉防身一長劔將欲倚崆峒<lb/>
　胡應麟曰排律沈宋二氏藻贍精工太白右丞明秀<lb/>
　髙爽然皆不過十韻且體在繩墨之中調非畦逕之<lb/>
　外惟社陵大篇鉅什雄偉神奇如謁先主廟贈哥舒<lb/>
　等作闔闢馳驟如飛龍行雲鱗鬛爪甲自中矩度又<lb/>
<pb n="KR4h0148_WYG_029-3b"/>
　如淮隂用兵百萬掌握變化無方雖時有險樸無害<lb/>
　大家<lb/>
　　上韋左相二十韻<lb/>
鳯厯軒轅紀龍飛四十春八荒開夀域一氣轉洪鈞霖<lb/>
雨思賢佐丹青憶老臣應圖求駿馬驚代得麒麟沙汰<lb/>
江河濁調和鼎鼐新韋賢初相漢范叔已歸秦盛業今<lb/>
如此傳經固絶倫豫樟深出地滄海濶無津北斗司喉舌<lb/>
東方領搢紳持衡留藻鑑聴履上星辰獨步才超古餘<lb/>
<pb n="KR4h0148_WYG_029-4a"/>
波徳照隣聰明過管輅尺牘倒陳遵豈是池中物由來<lb/>
席上珍廟堂知至理風俗盡還淳才傑俱登用愚䝉但<lb/>
隠淪長卿多病乆子夏索居頻回首驅流俗生涯似衆<lb/>
人巫咸不可問鄒魯莫容身感激時將晚蒼茫興有神<lb/>
為公歌此曲涕淚在衣巾<lb/>
　沈徳潛曰從朝廷用人説起與前篇同是髙屋建瓴<lb/>
　之法<lb/>
　　奉贈太常張卿二十韻<lb/>
<pb n="KR4h0148_WYG_029-4b"/>
方丈三韓外崑崙萬國西建標天地闊詣絶古今迷氣<lb/>
得神仙迥恩承雨露低相門清議衆儒術大名齊軒冕<lb/>
羅天闕琳琅識介珪伶官詩必誦䕫樂典猶稽健筆凌<lb/>
鸚鵡銛鋒瑩鸊鵜友于皆挺拔公望見端倪通籍踰青<lb/>
瑣亨衢照紫泥靈虬傳夕箭歸馬散霜啼能事聞重譯<lb/>
嘉謩及逺黎弼諧方一展班序更何躋適越空顛躓遊<lb/>
梁竟慘悽謬知終畫虎㣲分是醯雞萍泛無休日桃隂<lb/>
想舊蹊吹嘘人所羡騰躍事仍睽碧海真難涉青雲不<lb/>
<pb n="KR4h0148_WYG_029-5a"/>
可梯顧深慙鍜鍊才小辱提携檻束哀猿呌枝驚夜鵲<lb/>
棲幾時陪羽獵應指釣璜溪<lb/>
投贈詩皆工於發端此篇尤有氣象當是贈張垍者垍<lb/>
以尚主置宅禁中故假神仙之象以誦美之錢謙益引<lb/>
妙實真符之説謂中含諷刺不免穿鑿且與甫贈詩望<lb/>
薦之意不合<lb/>
　　奉贈鮮于京兆二十韻<lb/>
王國稱多士賢良復幾人異才應間出爽氣必殊倫始<lb/>
<pb n="KR4h0148_WYG_029-5b"/>
見張京兆宜居漢近臣驊騮開道路鵰鶚離風塵侯伯<lb/>
知何等文章實致身奮飛超等級容易失沉淪脱略磻<lb/>
溪釣操持郢匠斤雲霄今已逼台衮更誰親鳯穴雛皆<lb/>
好龍門客又新義聲紛感激敗績自逡巡途逺欲何向<lb/>
天髙難重陳學詩猶孺子鄉賦念嘉賔不得同晁錯吁<lb/>
嗟後郄詵計疎疑翰墨時過憶松筠獻納紆皇眷中間<lb/>
謁紫宸且隨諸彦集方覬薄才伸破膽遭前政隂謀獨<lb/>
秉鈞㣲生霑忌刻萬事益酸辛交合丹青地恩傾雨露<lb/>
<pb n="KR4h0148_WYG_029-6a"/>
辰有儒愁餓死早晚報平津<lb/>
甫之應詔而被黜獻賦而仍置皆李林甫為之相臣以<lb/>
進賢為職知人為務唐以詩賦取士而杜甫白衣古人<lb/>
所以感士不遇也隂謀忌刻冩出林甫奸狀彼讀駱賔<lb/>
王檄而曰宰相安得失此人者猶當媿之<lb/>
　蔡夢弼曰時明皇詔天下有一藝詣闕就選李林甫<lb/>
　恐士或斥已建言請委尚書先試問遂無一中者公<lb/>
　應詔退下是為林甫所沮故下有破膽隂謀之語也<lb/>
<pb n="KR4h0148_WYG_029-6b"/>
　王士禄曰計疎疑翰墨時過憶松筠語有餘味<lb/>
　　贈特進汝陽王二十韻<lb/>
特進羣公表天人夙徳升霜蹄千里駿風翮九霄鵬服<lb/>
禮求毫髪惟忠忘寢興聖情常有眷朝退若無慿仙醴<lb/>
來浮蟻奇毛或賜鷹清關塵不雜中使日相乘晩節嬉<lb/>
遊簡平居孝義稱自多親棣蕚誰敢問山陵學業醇儒<lb/>
富辭華哲匠能筆飛鸞聳立章罷鳳騫騰精理通談笑<lb/>
忘形向友朋寸長堪縷綣一諾豈驕矜已忝歸曹植何<lb/>
<pb n="KR4h0148_WYG_029-7a"/>
知對李膺招要恩屢至崇重力難勝披霧初歡夕髙秋<lb/>
爽氣澄樽罍臨極浦鳬雁宿張燈花月窮游宴炎天避<lb/>
鬱蒸硯寒金井水簷動玉壺氷瓢飲惟三逕巖棲在百<lb/>
層且持蠡測海况挹酒如澠鴻寶寧全秘丹梯庶可凌<lb/>
淮王門有客終不媿孫登<lb/>
　胡應麟曰贈汝陽哥舒李白韋見素等作格調精嚴<lb/>
　體骨勻稱每讀一篇無論其人履厯咸若指掌且形<lb/>
　神意氣踴躍毫楮如周昉冩生太史序傳逼奪化工<lb/>
<pb n="KR4h0148_WYG_029-7b"/>
　而杜從容聲律間尤為難事真古今絶詣也<lb/>
　　鄭駙馬宅宴洞中<lb/>
主家隂洞細烟霧留客夏簟清琅玕春酒盃濃琥珀薄<lb/>
氷漿椀碧瑪瑙寒悞疑茅堂過江麓已入風磴霾雲端<lb/>
自是秦樓壓鄭谷時聞雜佩聲珊珊<lb/>
拗體全用古調亦覺過苦正喜其蒼秀<lb/>
　仇兆鰲曰頷聫叙事濃麗腹聫冩景蕭疎<lb/>
　　重題鄭氏東亭<lb/>
<pb n="KR4h0148_WYG_029-8a"/>
華亭入翠㣲秋日亂清暉崩石欹山樹清漣曵水衣紫<lb/>
鱗衝岸躍蒼隼䕶巢歸向晩尋征路殘雲傍馬飛<lb/>
　　題張氏隠居<lb/>
春山無伴獨相求伐木丁丁山更幽澗道餘寒厯冰雪<lb/>
石門斜日到林丘不貪夜識金銀氣逺害朝㸔麋鹿遊<lb/>
乗興杳然迷出處對君疑是泛虚舟<lb/>
善冩幽居之致㫖趣俱逺固不得以渉理路落言筌議<lb/>
之<lb/>
<pb n="KR4h0148_WYG_029-8b"/>
　　天寶初南曹小司冦舅於我太夫人堂下累土為<lb/>
　　山一匱盈尺以代彼朽木承諸焚香瓷甌甌甚安<lb/>
　　矣旁植慈竹葢茲數峰嶔岑嬋娟宛有塵外致乃<lb/>
　　不知興之所至而作是詩<lb/>
一匱功盈尺三峰意出羣望中疑在野幽處欲生雲慈<lb/>
竹春隂覆香爐曉勢分惟南將獻夀佳氣日氛氲<lb/>
　李因篤曰三四承上虚狀二句體極生動<lb/>
　　龍門<lb/>
<pb n="KR4h0148_WYG_029-9a"/>
龍門横野㫁驛樹出城來氣色皇居近金銀佛寺開往<lb/>
還時屢改川水日悠哉相閲征途上生涯盡幾回<lb/>
　　奉寄河南韋尹丈人<hi>原注甫敝廬在偃師承韋公頻有訪問故有下句</hi>
有客傳河尹逢人問孔融青囊仍隠逸章甫尚西東鼎<lb/>
食分門戸詞塲繼國風尊榮瞻地絶疎放憶途窮濁酒<lb/>
尋陶令丹砂訪葛洪江湖漂短褐霜雪滿飛蓬牢落乾<lb/>
坤大周流道術空謬慙知薊子真怯笑揚雄盤錯神明<lb/>
懼謳歌徳義豐尸鄉餘土室難説祝雞翁<lb/>
<pb n="KR4h0148_WYG_029-9b"/>
　　與任城許主簿遊南池<lb/>
秋水通溝洫城隅進小船晩涼㸔洗馬森木亂鳴蟬菱<lb/>
熟經時雨蒲荒八月天晨朝降白露遙憶舊青氊<lb/>
　仇兆鰲曰公詩善記時節此詩晨朝降白露明日白<lb/>
　露節也他詩露從今夜白今日白露節也<lb/>
　　登兖州城樓<lb/>
東郡趨庭日南樓縱目初浮雲連海岱平野入青徐孤<lb/>
嶂秦碑在荒城魯殿餘從來多古意臨眺獨躊蹰<lb/>
<pb n="KR4h0148_WYG_029-10a"/>
安雅妥帖杜律中最近人者故後人多摹此𣲖<lb/>
　李夢陽曰疊景者意必二濶大者半必細此最律詩<lb/>
　三昧如浮雲連海岱平野入青徐孤嶂秦碑在荒城<lb/>
　魯殿餘前景寓目後景感懷也如詔從三殿去碑到<lb/>
　百蠻開野館穠花發春帆細雨來前半闊大後半工<lb/>
　細也唐法律甚嚴惟杜變化莫測亦惟杜<lb/>
　趙汸曰公祖審言登襄陽城詩云旅客三秋至層城<lb/>
　四望開楚山横地出漢水接天迴冠葢非新里章華<lb/>
<pb n="KR4h0148_WYG_029-10b"/>
　只舊臺習池風景異歸路滿塵埃公此詩實本於其<lb/>
　祖<lb/>
　　對雨書懷走邀許十一簿公<lb/>
東岳雲峰起溶溶滿太虚震雷翻幕鷰驟雨落河魚座<lb/>
對賢人酒門聴長者車相邀愧泥濘騎馬到堦除<lb/>
　王士禄曰驟雨落河魚亦是即目妙境<lb/>
　　已上人茅齋<lb/>
已公茅屋下可以賦新詩枕簟入林僻茶𤓰留客遲江<lb/>
<pb n="KR4h0148_WYG_029-11a"/>
蓮揺白羽天棘蔓青絲空忝許詢軰難酬支遁詞<lb/>
　　房兵曹胡馬詩<lb/>
胡馬大宛名鋒稜瘦骨成竹批雙耳峻風入四蹄輕所<lb/>
向無空闊真堪託死生驍騰有如此萬里可横行<lb/>
孤情迥出健思潛搜相其氣骨亦可横行萬里此與畫<lb/>
鷹二篇真文家所謂沈著痛快者<lb/>
　趙汸曰咏物詩戒粘皮帶骨此詩矯健豪縱飛行萬<lb/>
　里之勢如在目中所謂索之於牝牡驪黄之外者區<lb/>
<pb n="KR4h0148_WYG_029-11b"/>
　區模冩體貼以為咏物何足語此<lb/>
　李因篤曰五六如咏良友大將此所謂沈雄<lb/>
　　畫鷹<lb/>
素練風霜起蒼鷹畫作殊<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>身思狡兎側目似愁胡絛<lb/>
鏇光堪擿軒楹勢可呼何當擊凡鳥毛血灑平蕪<lb/>
　王士禄曰命意精警句句不脱畫字<lb/>
　朱鶴齡曰起句與縞素漠漠開風沙義同末因畫應<lb/>
　而思真者之搏擊則進鵰賦意也<lb/>
<pb n="KR4h0148_WYG_029-12a"/>
　仇兆鰲曰每咏一物必以全副精神入之故老筆蒼<lb/>
　勁中時見靈氣飛舞<lb/>
　　過宋員外之問舊莊<hi>原注員外季弟執全吾見知于代故有下句</hi>
宋公舊池館零落守陽阿枉道祗從入吟詩許更過淹<lb/>
留問耆老寂寞向山河更識將軍樹悲風日暮多<lb/>
　　夜宴左氏莊<lb/>
風林纎月落衣露浄琴張暗水流花徑春星帶草堂檢<lb/>
書燒燭短㸔劔引杯長詩罷聞吳詠扁舟意不忘<lb/>
<pb n="KR4h0148_WYG_029-12b"/>
冩景穠至結意亦逺杜律如此種氣骨有餘不乏風韻<lb/>
雖雅近王孟尤為盛唐髙步<lb/>
　顧宸曰一章之中樂事皆具而時地景物重疊舖叙<lb/>
　却渾然不見痕迹<lb/>
　黄生曰夜景有月易佳無月難佳三四句無月時寫<lb/>
　景語更精切<lb/>
　　送蔡希曽都尉還隴右因寄髙三十五書記<hi>原注時哥</hi>
　　<hi>舒入奏勒蔡子先歸</hi>
<pb n="KR4h0148_WYG_029-13a"/>
蔡子勇成癖彎弓西射胡健兒寧鬬死壯士恥為儒官<lb/>
是先鋒得材縁挑戰須身輕一鳥過槍急萬人呼雲幕<lb/>
隨開府春城赴上都馬頭金匼匝駞背錦糢糊咫尺雲<lb/>
山路歸飛青海隅上公猶寵錫突將且前驅漢使黄河<lb/>
逺涼州白麥枯因君問消息好在阮元瑜<lb/>
杜牧詩射鵰都尉萬人敵黑矟將軍一鳥輕雖本此詩<lb/>
然語意天然遜子美逺矣<lb/>
　歐陽修曰陳舍人從易偶得杜集舊本文多脱誤送<lb/>
<pb n="KR4h0148_WYG_029-13b"/>
　蔡都尉詩身輕一鳥其下脱一字陳公與數客各用<lb/>
　一字補之或云疾或云落或云下莫能定後得一善<lb/>
　本乃是過字陳歎服以為雖一字諸君亦不能到也<lb/>
　　春日憶李白<lb/>
白也詩無敵飄然思不羣清新庾開府俊逸鮑參軍渭<lb/>
北春天樹江東日暮雲何時一尊酒重與細論文<lb/>
李杜交誼於白集中論之詳矣此詩傅㑹尤多所謂以<lb/>
小人之心度君子之腹甫無是也頸聫遂為懷人粉本<lb/>
<pb n="KR4h0148_WYG_029-14a"/>
情景雙闗一何藴藉<lb/>
　朱鶴齡曰公與太白皆學六朝前以李侯佳句比之<lb/>
　隂鏗此又比之庾鮑葢舉生平所最慕者以相方也<lb/>
　王安石謂少陵於李白僅比以庾鮑隂鏗則又下矣<lb/>
　或遂以細論文譏其才疎此真瞽説公詩云頗學隂<lb/>
　何苦用心又云庾信文章老更成公之推服諸家甚<lb/>
　至則其推服太白為何如哉<lb/>
　　贈陳二補闕<lb/>
<pb n="KR4h0148_WYG_029-14b"/>
世儒多汨沒夫子獨聲名獻納開東觀君王問長卿早<lb/>
雕寒始急天馬老能行自到青㝠裏休㸔白髮生<lb/>
　　寄髙三十五書記<lb/>
歎息髙生老新詩日又多美名人不及佳句法如何主<lb/>
將収才子崆峒足凱歌聞君已朱紱且得慰蹉跎<lb/>
詩必有法古今通義子美最深於法嚴羽云少陵詩法<lb/>
如孫吳太白詩法如李廣是也<lb/>
　　送裴二虬作尉永嘉<lb/>
<pb n="KR4h0148_WYG_029-15a"/>
孤嶼亭何處天涯水氣中故人官就此絶境興誰同隠<lb/>
吏逢梅福遊山憶謝公扁舟吾已就把釣待秋風<lb/>
　浦起龍曰起用倒勢如凌虚御風而來<lb/>
　　贈田九判官<lb/>
崆峒使節上青霄河隴降王欵聖朝宛馬總肥春苜蓿<lb/>
將軍只數漢嫖姚陳留阮瑀誰争長京兆田郎早見招<lb/>
麾下賴君才並入獨能無意向漁樵<lb/>
風格遒□所謂神理縱横而凖繩最宻此種體製惟老<lb/>
<pb n="KR4h0148_WYG_029-15b"/>
杜擅長詩本望田薦已故宛馬句以比為賦微領此意<lb/>
五六語勢如轉丸珠仇兆鰲謂阮瑀為指髙適不為無<lb/>
見不徒送蔡都尉詩以阮比髙也<lb/>
　　贈獻納使起居田舍人<lb/>
獻納司存雨露邉地分清切任才賢舍人退食収封事<lb/>
宫女開函近御筵曉漏追趨青瑣闥晴忩㸃檢白雲篇<lb/>
揚雄更有河東賦唯待吹嘘送上天<lb/>
　　陪鄭廣文遊何將軍山林十首<lb/>
<pb n="KR4h0148_WYG_029-16a"/>
不識南塘路今知第五橋名園依緑水野竹上青霄谷<lb/>
口舊相得濠梁同見招平生為幽興未惜馬蹄遙<lb/>
古人紀游之作佇興而言興盡而止故有餘味而無長<lb/>
語此詩多至十首葢游宴既乆情景迭見故乃綜括始<lb/>
終分攄懷抱絶去羈束而自成阡陌若不經營而自行<lb/>
條理所謂言之不足故長言之反復咏歎以寄其情者<lb/>
也十首中風致蕭疎氣體深穏元亮之冲太冲之逸康<lb/>
樂之清明逺之俊彚而有之至其章法次序則大家結<lb/>
<pb n="KR4h0148_WYG_029-16b"/>
搆評者類能言之<lb/>
　王嗣奭曰起句是十首起法末拈幽興為十首之綱<lb/>
百頃風潭上千章夏木清卑枝低結子接葉暗巢鸎鮮<lb/>
鯽銀絲鱠香芹碧澗羮翻疑柂樓底晚飯越中行<lb/>
　蔡寛夫曰卑枝一聫乃疊韻對如樂天户大嫌甜酒<lb/>
　才髙笑小詩要因其語意偶合輒成就之不以是為<lb/>
　工也<lb/>
萬里戎王子何年别月支異花開絶域滋蔓匝清池漢<lb/>
<pb n="KR4h0148_WYG_029-17a"/>
使徒空到神農竟不知露翻兼雨打開拆日離披<lb/>
　王士禄曰十首中宕此一首最見章法<lb/>
旁舍連髙竹疎籬帶晚花碾渦深沒馬藤蔓曲藏虵詞<lb/>
賦工無益山林跡未賖盡捻書籍賣來問爾東家<lb/>
剰水滄江破殘山碣石開緑垂風折笋紅綻雨肥梅銀<lb/>
甲彈筝用金魚換酒來興移無灑掃隨意坐莓苔<lb/>
　王嗣奭曰散漫冩去無起束呼應另是一格亦縁十<lb/>
　首自有大起結此首如中聫也<lb/>
<pb n="KR4h0148_WYG_029-17b"/>
風磴吹隂雪雲門吼瀑泉酒醒思卧簟衣冷欲裝綿野<lb/>
老來㸔客河魚不取錢只疑淳朴處自有一山川<lb/>
棘樹寒雲色茵陳春藕香脆添生菜美隂益食單涼野<lb/>
鶴清晨出山精白日藏石林蟠水府百里獨蒼蒼<lb/>
　浦起龍曰野鶴一聫刻意生色<lb/>
憶過楊栁渚走馬定昆池醉把青荷葉狂遺白接䍦刺<lb/>
船思郢客解水乞吳兒坐對秦山晚江湖興頗隨<lb/>
牀上書連屋階前樹拂雲將軍不好武稚子總能文醒<lb/>
<pb n="KR4h0148_WYG_029-18a"/>
酒㣲風入聴詩静夜分絺衣挂蘿薜涼月白紛紛<lb/>
幽意忽不惬歸期無奈何出門流水注迴首白雲多自<lb/>
笑燈前舞誰憐醉後歌秪因與朋好風雨亦來過<lb/>
　趙汸曰凡一題而賦數首者須首尾布置有起有結<lb/>
　每章谷有主意無繁複不倫之失乃是家數觀此十<lb/>
　章及後五章可見<lb/>
　王嗣奭曰合觀十首分明一篇游記有首有尾中間或<lb/>
　賦景或寫情經緯錯綜曲折變化用正用竒不可方物<lb/>
<pb n="KR4h0148_WYG_029-18b"/>
　李因篤曰末章是十首結語老氣横空直使後五首<lb/>
　可接<lb/>
　　重過何氏五首<lb/>
問訊東橋竹將軍有報書倒衣還命駕髙枕乃吾廬花<lb/>
妥鸎捎蝶溪喧獺趂魚重來休沐地真作野人居<lb/>
五首皆著意重過其大致疎落不復次第舖叙正所以<lb/>
别於前游此亦詩家之微指也盧元昌以野人居三字<lb/>
為諷當時第舍之侈又或以前第九首此第四首為諷<lb/>
<pb n="KR4h0148_WYG_029-19a"/>
明皇黷武將帥好兵前第三首為刺明皇任蕃將寵禄<lb/>
山無端牽引破碎支離黄庭堅謂棄其大㫖於所遇林<lb/>
泉人物草木魚蟲以為物物皆有所託如世間商度隠<lb/>
語者則子美之詩委地矣讀甫詩者當以為戒<lb/>
山雨樽仍在沙沉榻未移犬迎曽宿客鴉䕶落巢兒雲<lb/>
薄翠㣲寺天清皇子陂向來幽異極步屣過東籬<lb/>
　李因篤曰五六宕開惟大家有此筆力<lb/>
落日平臺上春風啜茗時石欄斜㸃筆桐葉坐題詩翡<lb/>
<pb n="KR4h0148_WYG_029-19b"/>
翠鳴衣桁蜻蜓立釣絲自今幽興熟來往亦無期<lb/>
首篇五六及翡翠二句穠至中别有幽趣不減蟬噪林<lb/>
逾静鳥鳴山更幽也<lb/>
頗怪朝參懶應耽野趣長雨抛金鎻甲苔卧緑沉槍手<lb/>
自移蒲栁家纔足稻粱㸔君用幽意白日到羲皇<lb/>
到此應常宿相留可判年蹉跎暮容色悵望好林泉何<lb/>
日霑㣲禄歸山買薄田斯遊恐不遂把酒意茫然<lb/>
　　冬日有懷李白<lb/>
<pb n="KR4h0148_WYG_029-20a"/>
寂寞書齋裏終朝獨爾思更尋嘉樹傳不忘角弓詩短<lb/>
褐風霜入還丹日月遲未因乘興去空有鹿門期<lb/>
與亦有梁宋游相期拾瑤草正相照應<lb/>
　　贈翰林張四學士<lb/>
翰林逼華葢鯨力破滄溟天上張公子宫中漢客星賦<lb/>
詩拾翠殿佐酒望雲亭紫誥仍兼綰黄麻似六經内分<lb/>
金帶赤恩與荔枝青無復隨髙鳯空餘泣聚螢此生任<lb/>
春草垂老獨漂萍儻憶山陽㑹悲歌在一聴<lb/>
<pb n="KR4h0148_WYG_029-20b"/>
前幅工麗<lb/>
　　送張二十參軍赴蜀州因呈楊五侍御<lb/>
好去張公子通家别恨添兩行秦樹直萬㸃蜀山尖御<lb/>
史新驄馬參軍舊紫髯皇華吾善處於汝定無嫌<lb/>
　　陪諸貴公子丈八溝携妓納涼晚際遇雨二首<lb/>
落日放船好輕風生浪遲竹深留客處荷浄納涼時公<lb/>
子調氷水佳人雪藕絲片雲頭上黑應是雨催詩<lb/>
雨來霑席上風急打船頭越女紅裙濕燕姬翠黛愁纜<lb/>
<pb n="KR4h0148_WYG_029-21a"/>
侵堤栁繫幔巻浪花浮歸路翻蕭颯陂塘五月秋<lb/>
結皆入勝次作尤有逸致<lb/>
　　贈髙式顔<lb/>
昔别是何處相逢皆老夫故人還寂寞削跡共艱虞自<lb/>
失論文友空知賣酒壚平生飛動意見爾不能無<lb/>
深情髙調起句中無限蒼涼<lb/>
　王士正曰篇中論文友指髙適適卒於永泰元年此<lb/>
　詩當在改元之後<lb/>
<pb n="KR4h0148_WYG_029-21b"/>
　　故武衛將軍挽歌三首<lb/>
嚴警當寒夜前軍落大星壯夫思敢決哀詔惜精靈王<lb/>
者今無戰書生已勒銘封侯意疎濶編簡為誰青<lb/>
　劉㑹孟曰詞意上下含蓄有美有恨<lb/>
舞劔過人絶鳴弓射獸能銛鋒行惬順猛噬失蹻騰赤<lb/>
羽千夫膳黄河十月氷横行沙漠外神速至今稱<lb/>
　李因篤曰詩意沈雄悲壯足慰鬼雄此篇尤有生造<lb/>
　之力<lb/>
<pb n="KR4h0148_WYG_029-22a"/>
哀挽青門去新阡絳水遥路人紛雨泣天意颯風飈部<lb/>
曲精仍鋭匈奴氣不驕無由覩雄略大樹日蕭蕭<lb/>
　　官定後戲贈<hi>原注時免河西尉為右衛率府兵曹</hi>
不作河西尉淒涼為折腰老夫怕趨走率府且逍遙耽<lb/>
酒須㣲禄狂歌託聖朝故山歸興盡迴首向風飈<lb/>
　　九日藍田崔氏莊<lb/>
老去悲秋强自寛興來今日盡君歡羞將短髪還吹㡌<lb/>
笑倩旁人為正冠藍水逺從千澗落玊山髙並兩峰寒<lb/>
<pb n="KR4h0148_WYG_029-22b"/>
明年此㑹知誰健醉把茱茰子細㸔<lb/>
意頗頽唐筆則老健頸聫撐拄自是截斷衆流之句<lb/>
　劉禹錫曰詩中用茱茰字者凡三人杜子美云醉把<lb/>
　茱茰子細㸔王右丞云遍挿茱茰少一人朱倣云學<lb/>
　他年少挿茱茰更三君所用子美為優<lb/>
　陳師道曰頷聨文雅曠達不減昔人故謂詩非力學<lb/>
　可致正須胸中度世耳<lb/>
　　崔氏東山草堂<lb/>
<pb n="KR4h0148_WYG_029-23a"/>
愛汝玉山草堂静髙秋爽氣相鮮新有時自發鐘磬響<lb/>
落日更見漁樵人盤剥白鴉谷口栗飯煮青泥坊底芹<lb/>
何為西莊王給事柴門空閉鏁松筠<lb/>
甫集特多抝律然其聲調自有一定之法如此詩及西<lb/>
岳崚嶒竦處尊錦官城西生事㣲掖垣竹埤梧十尋城<lb/>
尖徑仄旌斾愁諸篇以古調入律所謂蒼莽厯落中自<lb/>
成音節者然此及西岳篇収入律調為正法如後一篇<lb/>
八句全抝又抝體之變格不易學也若并不識七古聲<lb/>
<pb n="KR4h0148_WYG_029-23b"/>
調而以語抝體難矣他如澗道餘寒厯氷雪傳語風光<lb/>
共流轉及映堦碧草自春色九江日落醒何處諸聫乃<lb/>
單抝雙抝正法宋人胡仔謂平仄固有定體衆共守之<lb/>
然不若時用變體如兵之出竒變化無窮以驚世駭目<lb/>
王世懋則疑為變風變雅皆恍惚之語耳<lb/>
　王嗣奭曰藍田詩悲壯東山詩渾成不煩繩削自有<lb/>
　蕭散之致<lb/>
　　對雪<lb/>
<pb n="KR4h0148_WYG_029-24a"/>
戰哭多新鬼愁吟獨老翁亂雲低薄暮急雪舞迴風瓢<lb/>
棄樽無緑爐存火似紅數州消息㫁愁坐正書空<lb/>
　　月夜<lb/>
今夜鄜州月閨中只獨㸔遥憐小兒女未解憶長安香<lb/>
露雲鬟濕清輝玉臂寒何時倚虚幌雙照淚痕乾<lb/>
　王士正曰不言思兒女情在言外<lb/>
　浦起龍曰悲婉㣲至<lb/>
　黄鶴曰天寶十五載八月公自鄜州赴行在為賊所<lb/>
<pb n="KR4h0148_WYG_029-24b"/>
　得時身在長安家在鄜州故作是詩<lb/>
　　遣興<lb/>
驥子好男兒前年學語時問知人客姓誦得老夫詩世<lb/>
亂憐渠小家貧仰母慈鹿門携不遂雁足繫難期天地<lb/>
軍麾滿山河戰角悲儻歸免相失見日敢辭遲<lb/>
　王嗣奭曰愛隔情深語寛心急<lb/>
　　春望<lb/>
國破山河在城春草木深感時花濺淚恨别鳥驚心烽<lb/>
<pb n="KR4h0148_WYG_029-25a"/>
火連三月家書抵萬金白頭搔更短渾欲不勝簪<lb/>
　司馬光曰古人為詩貴於意在言外使人思而得之<lb/>
　近世惟杜子美最得詩人之體如此詩言山河在明<lb/>
　無餘物矣草木深明無人矣花鳥平時可娛之物見<lb/>
　之而泣聞之而悲則時可知矣他皆類此不可徧舉<lb/>
　　憶幼子<lb/>
驥子春猶隔鶯歌煖正繁别離驚節換聰慧與誰論澗<lb/>
水空山道柴門老樹村憶渠愁只睡炙背俯晴軒<lb/>
<pb n="KR4h0148_WYG_029-25b"/>
　　喜達行在所三首<lb/>
西憶岐陽信無人遂却迴眼穿當落日心死著寒灰霧<lb/>
樹行相引蓮峰望忽開所親驚老瘦辛苦賊中來<lb/>
　李因篤曰抗賊髙節而以老瘦辛苦四字櫽括之所<lb/>
　謂藴藉也<lb/>
愁思胡笳夕淒涼漢苑春生還今日事間道暫時人司<lb/>
𨽻章仞覩南陽氣已新喜心飜倒極嗚咽淚霑巾<lb/>
　劉㑹孟曰問道暫時人五字可傷即云旦暮人耳暫<lb/>
<pb n="KR4h0148_WYG_029-26a"/>
　時更警<lb/>
死去慿誰報歸來始自憐猶瞻太白雪喜遇武功天影<lb/>
静千官裏心蘓七校前今朝漢社稷新數中興年<lb/>
肺腑流露不假雕飾論甫者謂其一飯不忘君況斯時<lb/>
情境乎所以冩欣喜處語極悲痛性情所至妙不自尋<lb/>
觀其真摯如此其生平大節可知矣<lb/>
　趙汸曰題曰喜達行在所而詩多追説脱身歸順間<lb/>
　關䟦涉之情狀所謂痛定思痛逾於在痛時也<lb/>
<pb n="KR4h0148_WYG_029-26b"/>
　　得家書<lb/>
去慿遊客寄來為附家書今日知消息他鄉且舊居熊<lb/>
兒幸無恙驥子最憐渠臨老羇孤極傷時㑹合疎二毛<lb/>
趨帳殿一命侍鸞輿北闕妖氛滿西郊白露初涼風新<lb/>
過雁秋雨欲生魚農事空山裏眷言終荷鋤<lb/>
入後清逸翛然意逺<lb/>
　　奉贈嚴八閣老<lb/>
扈聖登黄閣明公獨妙年蛟龍得雲雨鵰鶚在秋天客<lb/>
<pb n="KR4h0148_WYG_029-27a"/>
禮容疎放官曹可接聫新詩句句好應任老夫傳<lb/>
　　奉送郭中丞兼太僕卿充隴右節度使三十韻<hi>英乂</hi>
詔發西山將秋屯隴右兵凄凉餘部曲燀赫舊家聲鵰<lb/>
鶚乘時去驊騮顧主鳴艱難須上䇿容易即前程斜日<lb/>
當軒葢髙風巻斾旌松悲天水冷沙亂雪山清和虜猶<lb/>
懷惠防邉不敢驚古來於異域鎮静示專征燕薊奔封<lb/>
豕周秦觸駭鯨中原何慘黷餘孽尚縱横箭入昭陽殿<lb/>
笳吟細栁營内人紅袖泣王子白衣行宸極祅星動園<lb/>
<pb n="KR4h0148_WYG_029-27b"/>
陵殺氣平空餘金捥出無復繐帷輕毁廟天飛雨焚宫<lb/>
火徹明罘罳朝共落棆桷夜同傾三月師逾整羣胡勢<lb/>
就烹瘡痍親接戰勇決冠垂成妙譽期元宰殊恩且列<lb/>
卿幾時迴節鉞戮力掃欃槍圭竇三千士雲梯七十城<lb/>
恥非齊説客秪似魯諸生通籍㣲班沗周行獨坐榮隨<lb/>
肩趨漏刻短髮寄簪纓徑欲依劉表還疑厭禰衡漸衰<lb/>
那此别忍淚獨含情廢邑狐狸語空村虎豹争人頻墜<lb/>
塗炭公豈忘精誠元帥調新律前軍壓舊京安邉仍扈<lb/>
<pb n="KR4h0148_WYG_029-28a"/>
從莫作後功名<lb/>
言有倫脊義歸忠愛昔謝安論毛詩以訏謨定命逺猷<lb/>
辰告為佳語此類篇章有其意矣<lb/>
　王嗣奭曰本送郭之隴右而語意輕外重内亹亹而<lb/>
　談正以感激中丞使知急也後云幾時回節鉞又云<lb/>
　安邉仍扈從葢深以討賊大事望之矣<lb/>
　　送楊六判官使西蕃<lb/>
送逺秋風落西征海氣寒帝京氛祲滿人世别離難絶<lb/>
<pb n="KR4h0148_WYG_029-28b"/>
域遥懷怒和親願結歡勅書憐賛普兵甲望長安宣命<lb/>
前程急惟良待士寛子雲清自守今日起為官垂淚方<lb/>
投筆傷時即據鞍儒衣山鳥怪漢節野童㸔邉酒排金<lb/>
盞夷歌捧玊盤草輕蕃馬健雪重拂廬乾慎爾參籌畫<lb/>
從兹正羽翰歸來權可取九萬一朝摶<lb/>
　仇兆鰲曰羅大經云子雲清自守今日起為官假雲<lb/>
　對日兩句一意按元白劉賔客輩汝洛唱和集九日<lb/>
　送人清秋方落㡌子夏正離羣假對之工本於杜句<lb/>
<pb n="KR4h0148_WYG_029-29a"/>
　朱鶴齡曰舊唐書云至徳元載吐蕃遣使和親願助<lb/>
　國討賊二載三月遣給事中南巨川報命楊葢贊巨<lb/>
　川以行<lb/>
　　月<lb/>
天上秋期近人間月影清入河蟾不沒𢷬藥兎長生只<lb/>
益丹心苦能添白髮明干戈知滿地休照國西營<lb/>
　　晚行口號<lb/>
三川不可到歸路晚山稠落雁浮寒水饑烏集戍樓市<lb/>
<pb n="KR4h0148_WYG_029-29b"/>
朝今日異䘮亂幾時休逺媿梁江總還家尚黑頭<lb/>
　盧元昌曰有春燕巢於林木之感<lb/>
　　行次昭陵<lb/>
舊俗疲庸主羣雄問獨夫䜟歸龍鳯質威定虎狼都天<lb/>
屬尊堯典神功恊禹謨風雲隨絶足日月繼髙衢文物<lb/>
多師古朝廷半老儒直詞寧戮辱賢路不﨑嶇徃者災<lb/>
猶降蒼生喘未蘓指麾安率土盪滌撫洪鑪壯士悲陵<lb/>
邑幽人拜鼎湖玉衣晨自舉鐵馬汗常趨松栢瞻虚殿<lb/>
<pb n="KR4h0148_WYG_029-30a"/>
塵沙立暝途寂寥開國日流恨滿山隅<lb/>
氣象嵬峩規模宏逺華茂典重之中有沉雄悲壯之概<lb/>
陸游所云清廟生民伯仲間也貞觀之治三代以後所<lb/>
僅見其行政用人納諌進賢亦非後代所及文物四句<lb/>
能舉其要不特此也明皇勵精為治開元政化上嫓太<lb/>
宗不能持盈保泰任用宵小蔽塞聰明以致天寶禍亂<lb/>
向非太宗之靈則唐室墟矣流離之餘徘徊瞻眺撫時<lb/>
傷往流恨山隅想開國之盛而所以致亂之故隠然言<lb/>
<pb n="KR4h0148_WYG_029-30b"/>
外深廣無端波瀾萬狀今古詩人絶無倫比甫祭房相<lb/>
文云培塿滿地崑崙無羣可取以評此詩<lb/>
　許顗曰文物多師古四句見太宗智勇英特武定天<lb/>
　下而能如此最盛徳也<lb/>
　黄鶴曰按天寳五載詔天下通一藝者詣京師公自<lb/>
　東都西歸應詔故道經昭陵也<lb/>
　沈徳潛曰玊衣二句猶騷所云神之來兮夾兩旗言<lb/>
　神靈陟降也<lb/>
<pb n="KR4h0148_WYG_029-31a"/>
　　重經昭陵<lb/>
草昧英雄起謳歌厯數歸風塵三尺劍社稷一戎衣翼<lb/>
亮貞文徳丕承戢武威聖圖天廣大宗祀日光輝陵寢<lb/>
盤空曲熊羆守翠㣲再窺松柏路還見五雲飛<lb/>
渾舉賛頌義無不包與前篇皆可直追三頌<lb/>
　何景明曰用經史入詩絶不見斧鑿痕使他人道之<lb/>
　未免拙滯<lb/>
　鍾惺曰陵廟之作典古悲涼説功業無竹帛氣説神<lb/>
<pb n="KR4h0148_WYG_029-31b"/>
　靈無松杉氣<lb/>
　張逺曰末句即五陵佳氣無時無之意<lb/>
　　喜聞官軍已臨賊冦二十韻<lb/>
胡虜潛京縣官軍擁賊壕鼎魚猶假息穴蟻欲何逃帳<lb/>
殿羅𤣥冕轅門照白袍秦山當警蹕漢苑入旌旄路失<lb/>
羊腸險雲横雉尾髙五原空壁壘八水散風濤今日㸔<lb/>
天意遊魂貸爾曹乞降那更得尚詐莫徒勞元帥歸龍<lb/>
種司空握豹韜前軍蘓武節左將吕䖍刀兵氣回飛鳥<lb/>
<pb n="KR4h0148_WYG_029-32a"/>
威聲沒巨鼇戈鋋開雪色弓矢尚秋毫天步艱方盡時<lb/>
和運更遭誰云遺毒螫已是沃腥臊睿想丹墀近神行<lb/>
羽衛牢花門騰絶漠拓羯渡臨洮此輩感恩至羸俘何<lb/>
足操鋒先衣染血騎突劍吹毛喜覺都城動悲憐子女<lb/>
號家家賣釵釧只待獻春醪<lb/>
壯浪豪邁寫得喜字意出可作討賊檄文亦可作報㨗<lb/>
露布<lb/>
　王嗣奭曰字字犀利句句雄壯真是筆掃千軍者<lb/>
<pb n="KR4h0148_WYG_029-32b"/>
　唐書至徳二載九月丁亥廣平王俶將朔方等軍及<lb/>
　回紇西域之衆十五萬發鳯翔壬寅至長安城西與<lb/>
　賊將安守忠戰於香積寺北賊大敗張通儒走陜郡<lb/>
　大軍入京師甲辰㨗書至鳯翔<lb/>
　　収京<lb/>
生意甘衰白天涯正寂寥忽聞哀痛詔又下聖明朝羽<lb/>
翼懷商老文思憶帝堯叨逢罪已日霑灑望青霄<lb/>
汗馬収宫闕春城鏟賊壕賞應歌杕杜歸及薦櫻桃雜<lb/>
<pb n="KR4h0148_WYG_029-33a"/>
虜横戈數功臣甲第髙萬方頻送喜無乃聖躬勞<lb/>
一喜一痛忠愛之誠藹然而見此始収兩京之作錢謙<lb/>
益語語文致喜為傅㑹而不覺其以後釋前為大謬也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0148_WYG_029-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋詩醇巻十三<lb/>
</p>
<p>
</p>
  </div>
</body>
</text>
</TEI>
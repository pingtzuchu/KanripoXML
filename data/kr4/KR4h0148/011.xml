<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_011-1a"/>
欽定四庫全書<lb/>
御選唐宋詩醇巻四<lb/>
　　隴西李白詩四<lb/>
　　門有車馬客行<lb/>
門有車馬賓金鞍耀朱輪謂從丹霄落乃是故鄉親呼<lb/>
兒掃中堂坐客論悲辛對酒兩不飲停觴淚盈巾歎我<lb/>
萬里遊飄飄三十春空談帝王畧紫綬不挂身雄劍藏<lb/>
玉匣陰符生素塵廓落無所合流離湘水濱借問宗黨<lb/>
<pb n="KR4h0148_WYG_011-1b"/>
間多為泉下人生苦百戰役死托萬鬼隣北風揚胡沙<lb/>
埋翳周與秦大運且如此蒼穹寧匪仁惻愴竟何道存<lb/>
亡任大鈞<lb/>
此非漫擬前人正寫身世之感雖與陸機詩相出入而<lb/>
筆力校勁氣象亦大後半俯仰慨歎所見者大義逺情<lb/>
深豈徒作者<lb/>
　王僧䖍技錄瑟調曲有門有車馬客行歌東阿王置<lb/>
　酒髙殿上一篇<lb/>
<pb n="KR4h0148_WYG_011-2a"/>
　　東海有勇婦<lb/>
梁山感杞妻慟哭為之傾金石忽蹔開都由激深情東<lb/>
海有勇婦何慚蘓子卿學劍越處子超然若流星捐軀<lb/>
報夫讐萬死不顧生白刄耀素雪蒼天感精誠十歩兩<lb/>
躩躍三呼一交兵斬首掉國門蹴踏五藏行豁此伉儷<lb/>
憤粲然大義明北海李使君飛章奏天庭捨罪警風俗<lb/>
流芳播滄瀛名在列女籍竹帛巳先榮淳于免詔獄漢<lb/>
主為緹縈津妾一櫂歌脫父於嚴刑十子若不肖不如<lb/>
<pb n="KR4h0148_WYG_011-2b"/>
一女英豫讓斬空衣有心竟無成要離殺慶忌壯夫所<lb/>
素輕妻子亦何辜焚之買虛聲豈如東海婦事立獨揚<lb/>
名<lb/>
辭氣甚古寫出義烈之情凛凛有生氣<lb/>
　郭茂倩曰魏鼙舞五曲有關中有賢女白作此以代<lb/>
　之<lb/>
　　黃葛篇<lb/>
黃葛生洛溪黃花自綿羃靑烟蔓長條繚繞幾百尺閨<lb/>
<pb n="KR4h0148_WYG_011-3a"/>
人費素手採緝作絺綌縫為絶國衣逺寄日南客蒼梧<lb/>
大火落暑服莫輕擲此物雖過時是妾手中跡<lb/>
情至語何可多得<lb/>
　蕭士贇曰忠厚之意發於情性風雅之作也世人作<lb/>
　詩評乃謂太白詩全無闗於人倫風敎是亦未之思<lb/>
　耳<lb/>
　樂府遺聲草木二十一曲有種葛篇<lb/>
　　塞下曲<lb/>
<pb n="KR4h0148_WYG_011-3b"/>
五月天山雪無花祗有寒笛中聞折栁春色未曾看曉<lb/>
戰隨金鼓宵眠抱玉鞍願將腰下劍直為斬樓蘭<lb/>
　沈德潛曰四語直下從前未具此格<lb/>
塞虜乘秋下天兵出漢家將軍分虎竹戰士臥龍沙邊<lb/>
月隨弓影胡霜拂劍花玉關殊未入少婦莫長嗟<lb/>
髙調入雲於聲律中行俊逸之氣自非初唐可及<lb/>
　沈德潛曰只弓如月劍如霜耳筆端㸃染遂成竒采<lb/>
　結意亦復深婉<lb/>
<pb n="KR4h0148_WYG_011-4a"/>
　胡應麟曰李白塞下曲與温泉宫别宋之悌南陽送<lb/>
　客度荆門等詩俱盛唐絶作視初唐格調如一而神<lb/>
　韻超元氣槪閎逸時或過之<lb/>
　樂府遺聲征戍十五曲中有塞下曲<lb/>
　蕭士贇曰此從軍樂之體也<lb/>
　　來日大難<lb/>
來日一身擕糧負薪道長食盡苦口焦脣今日醉飽樂<lb/>
過千春仙人相存誘我逺學海凌三山陸憩五嶽乘龍<lb/>
<pb n="KR4h0148_WYG_011-4b"/>
天飛目瞻兩角授以仙藥金丹滿握蟪蛄䝉恩深愧短<lb/>
促思填東海强銜一木道重天地軒師廣成蟬翼九五<lb/>
以求長生下士大笑如蒼蠅聲<lb/>
李白嘗謂興寄深微五言不如四言七言又其靡也非<lb/>
有志於古者不能作此語然自三百篇而騷而五言而<lb/>
七言天機所暢文章日新是非得失之故原不在此今<lb/>
必執三百篇以繩後之為四言者非通論也此題本屬<lb/>
寓言白詩亦是擬古辭㫖恍惚竒譎可喜故存之以備<lb/>
<pb n="KR4h0148_WYG_011-5a"/>
一體於此論四言正變及興寄深微之㫖則相去逺矣<lb/>
　王僧䖍技録瑟調曲有善哉行樂府解題曰古辭云<lb/>
　來日大難口燥脣乾按魏明歩出夏門行曰善哉殊<lb/>
　復善弦歌樂我情則善哉者嘆美之詞也<lb/>
　　玉階怨<lb/>
玉階生白露夜久侵羅襪郤下水晶簾玲瓏望秋月<lb/>
妙寫幽情於無字處得之玉顔不及寒鴉色猶帯昭陽<lb/>
日影來不免露却色相<lb/>
<pb n="KR4h0148_WYG_011-5b"/>
　蕭士贇曰無一字言怨而隱然幽怨之意見於言外<lb/>
　蔣杲曰玉階露生待之久也水晶簾下望之息也怨<lb/>
　而不怒惟翫月以抒其情焉此為深於怨者可以怨<lb/>
　矣<lb/>
　王僧䖍技録玉階怨相和歌楚調十曲之一<lb/>
　　襄陽曲<lb/>
峴山臨漢江水緑沙如雪上有墮淚碑靑苔久磨滅<lb/>
江山留勝迹我輩復登臨不如此寄慨之深<lb/>
<pb n="KR4h0148_WYG_011-6a"/>
　梅鼎祚曰興慨古今言簡意盡<lb/>
　蕭士贇曰樂府正聲淸商曲有襄陽樂宋隋王誕始<lb/>
　為之辭太白此詩述史而己<lb/>
　　大堤曲<lb/>
漢水臨襄陽花開大堤暖佳期大堤下淚向南雲滿春<lb/>
風復無情吹我夢魂散不見眼中人天長音信斷<lb/>
幽秀絶逺俗艶胡應麟謂白詩人知其華藻而不知其<lb/>
神骨之淸於此亦見一斑<lb/>
<pb n="KR4h0148_WYG_011-6b"/>
　楊慎曰古樂府云春風復多情吹我羅裳開白反其<lb/>
　意云春風復無情吹我夢魂散古人謂李詩出自樂<lb/>
　府信矣<lb/>
　古今樂錄大堤曲隋王誕為襄州時作<lb/>
　　邯鄲才人嫁為厮養卒婦<lb/>
妾本崇臺女揚蛾入丹闕自倚顔如花寧知有彫歇一<lb/>
辭玉階下去若朝雲沒每憶邯鄲城深宫夢秋月君王<lb/>
不可見惆悵至明發<lb/>
<pb n="KR4h0148_WYG_011-7a"/>
　蕭士贇曰此太白旣黜後作也特借此發興敘其暌<lb/>
　遇之始末耳然其辭意睠顧宗國繫心君王亦得騷<lb/>
　之遺意與<lb/>
　樂府遺聲佳麗四十八曲之一崇臺一作叢臺<lb/>
　胡震亨曰此謝朓舊題也葢設為其事寓臣妾淪擲<lb/>
　之感楊慎以為此卒即御趙王武臣歸者果此卒也<lb/>
　才人亦不枉矣何詩為正陽辨之未及此總固哉說<lb/>
　詩者<lb/>
<pb n="KR4h0148_WYG_011-7b"/>
　　北上行<lb/>
北上何所苦北上縁太行磴道盤且峻巉巖凌穹蒼馬<lb/>
足蹶側石車輪摧髙岡沙塵接幽州烽火連朔方殺氣<lb/>
毒劍㦸嚴風裂衣裳奔鯨夾黃河鑿齒屯洛陽前行無<lb/>
歸日返顧思舊鄉慘戚氷雪裏悲號絶中腸尺布不掩<lb/>
體皮膚劇枯桑汲水澗谷阻採薪隴坂長猛虎又掉尾<lb/>
磨牙皓秋霜草木不可餐飢飲零露漿歎此北上苦停<lb/>
驂為之傷何日王道平開顔覩天光<lb/>
<pb n="KR4h0148_WYG_011-8a"/>
古直悲凉亦苦寒行之比<lb/>
　楊齊賢曰此乃禄山初反時作也鑿齒指禄山奔鯨<lb/>
　指史思明崔乾祐之徒<lb/>
　蕭士贇曰北上行者征行之曲言行役者之苦也此<lb/>
　詩其作於至德之後乎隱然有國風愛君憂國勞而<lb/>
　不怨厭亂思治之意<lb/>
　樂府解題曰晉樂奏魏武北上篇其後或謂之北上<lb/>
　行葢因其辭而擬之也<lb/>
<pb n="KR4h0148_WYG_011-8b"/>
　　短歌行<lb/>
白日何短短百年苦易滿蒼穹浩茫茫萬刼太極長麻<lb/>
姑垂兩鬢一半巳成霜天公見玉女大笑億千塲吾欲<lb/>
攬六龍廻車挂扶桑北斗酌美酒勸龍各一觴富貴非<lb/>
所願與人駐顔光<lb/>
恣意恢竒逸情雲上<lb/>
　王僧䖍技錄平調七曲二曰短歌行<lb/>
　樂府解題曰短歌行魏武帝對酒當歌人生幾何晉<lb/>
<pb n="KR4h0148_WYG_011-9a"/>
　陸機置酒髙堂悲歌臨觴皆言當及時為樂也<lb/>
　　枯魚過河泣<lb/>
白龍改常服偶被豫且制誰使爾為魚徒勞訴天帝作<lb/>
書報鯨鯢勿恃風濤勢濤落歸泥沙翻遭螻蟻噬萬乘<lb/>
慎出入柏人以為識<lb/>
簡嚴如箴銘語<lb/>
　蕭士贇曰樂府遺聲龍魚六曲有枯魚却無過河泣<lb/>
　字<lb/>
<pb n="KR4h0148_WYG_011-9b"/>
　古樂府枯魚過河泣何時復還入作書與魴鱮相敎<lb/>
　慎出入<lb/>
　　丁督䕶歌<lb/>
雲陽上征去兩岸饒商賈吳牛喘月時拖船一何苦水<lb/>
濁不可飲壺漿半成土一唱督䕶歌心摧淚如雨萬人<lb/>
鑿盤石無由達江滸君看石芒碭掩淚悲千古<lb/>
落筆沉痛含意深逺此李詩之近杜者<lb/>
　胡震亨曰白所咏雲陽水道舟行艱礙之苦葢為齊<lb/>
<pb n="KR4h0148_WYG_011-10a"/>
　澣所開新河作也按潤州舊不通江澣開元中為刺<lb/>
　史始移漕路京口塘下直達於江立埭收課江北𤓰<lb/>
　歩亦開新河但𤓰歩岸卑入江為易白嘗有詩美之<lb/>
　京口岸髙水淺濁用牛曳舟為難故白有此歌以言<lb/>
　其苦其名丁都䕶歌者初宋髙祖即京口開東府有<lb/>
　女其夫見殺呼督䕶丁旿問收殯事每問輙歎息呼<lb/>
　之人因寫為歌白感其土俗之事即因其土之古歌<lb/>
　名以為歌也督䕶都䕶可通用<lb/>
<pb n="KR4h0148_WYG_011-10b"/>
　　樹中草<lb/>
鳥銜野田草誤入枯桑裏客土植危根逢春猶不死草<lb/>
木雖無情因依尚可生如何同枝葉各自有枯榮<lb/>
諷刺之言有關風敎上留田篇云交讓之木本同形東<lb/>
枝憔悴西枝榮與此詩意正相似<lb/>
　樂府遺聲樹中草者草木二十一曲之一<lb/>
　　君馬黃<lb/>
君馬黃我馬白馬色雖不同人心本無隔共作遊冶盤<lb/>
<pb n="KR4h0148_WYG_011-11a"/>
雙行洛陽陌長劍旣照曜髙冠何赩赫各有千金裘俱<lb/>
為五侯客猛虎落陷穽壯夫時屈厄相知在急難獨好<lb/>
亦何益<lb/>
　蕭士贇曰此詩其傷友朋之道缺乎抑白遭誣被謗<lb/>
　之時所作也耶婉而不廹可謂得國風之體<lb/>
　古今樂錄曰漢鼔吹鐃歌十八曲十曰君馬黃<lb/>
　　少年子<lb/>
靑雲年少子挾彈章臺左鞍馬四邊開突如流星過金<lb/>
<pb n="KR4h0148_WYG_011-11b"/>
丸落飛鳥夜入瓊樓臥夷齊是何人獨守西山餓<lb/>
通首傅題一結見意詩人寄託往往如此行行且遊獵<lb/>
篇亦用此格然彼則語激而意己盡此則語冷而意有<lb/>
餘也<lb/>
　樂府遺聲遊俠二十一曲之一又有少年行<lb/>
　　少年行<lb/>
五陵年少金市東銀鞍白馬度春風落花踏盡遊何處<lb/>
笑入胡姬酒肆中<lb/>
<pb n="KR4h0148_WYG_011-12a"/>
　胡應麟曰唐人七言絶有作樂府體者如此詩及橫<lb/>
　江詞尚是古調<lb/>
　鍾惺曰行徑風生<lb/>
　　豫章行<lb/>
胡風吹代馬北擁魯陽關呉兵照海雪西討何時還半<lb/>
渡上遼津黃雲慘無顔老母與子别呼天野草間白馬<lb/>
繞旌旗悲鳴相追攀白楊秋月苦早落豫章山本為休<lb/>
明人斬虜素不閑豈惜戰鬭死為君掃兇頑精感石沒<lb/>
<pb n="KR4h0148_WYG_011-12b"/>
羽豈云憚險艱樓船若鯨飛波蕩落星灣此曲不可奏<lb/>
三軍鬢成斑<lb/>
胡震亨說得詩之意其以胡風吹代馬起而繼曰西討<lb/>
何時還若曰禄山之亂未弭璘之起兵原為國家討賊<lb/>
耳故下以本為休明人六句申之至於鄱湖潰敗若隱<lb/>
若顯全不徑露此白微意所在其詞意危苦筆墨沉鬱<lb/>
真古樂府之遺<lb/>
　胡震亨曰古豫章行咏白楊生豫章山秋至為人所<lb/>
<pb n="KR4h0148_WYG_011-13a"/>
　伐太白此詞中間止着白楊秋月苦兩句首尾俱作<lb/>
　軍旅喪敗語並不及白楊片字讀者多為之茫然今<lb/>
　詳味之如所云吳兵照海雪及老母與子别并樓船<lb/>
　若鯨飛等語皆永王璘兵敗事也葢白在廬山受璘<lb/>
　辟及璘舟師鄱湖潰散白坐繫潯陽獄並豫章地故<lb/>
　以白楊之生落於豫章者自况用志璘之傷敗並己<lb/>
　身名隳壊之痛耳其借題畧㸃白楊正用筆之妙巧<lb/>
　於擬古得樂府深意者蕭楊二家注何曾道着一字<lb/>
<pb n="KR4h0148_WYG_011-13b"/>
　王僧䖍技錄清調六曲二曰豫章行<lb/>
　　沐浴子<lb/>
沐芳莫彈冠浴蘭莫振衣處世忌太潔至人貴藏暉滄<lb/>
浪有釣叟吾與爾同歸<lb/>
良賈深藏若虛君子盛德容貎若愚與聖賢尚絅之㫖<lb/>
正復相同特老氏未免有作用耳昭昭然揭日月而行<lb/>
聖賢固不為也紉蘭佩茝屈平所以千古然原之被讒<lb/>
史謂衆害其能即後人之議原者亦以為露才揚己觀<lb/>
<pb n="KR4h0148_WYG_011-14a"/>
離騷之文藉喻芬芳不一而足則其不自藏弢可知非<lb/>
明夷用晦之義故朱子亦謂其未嘗學於北方求周公<lb/>
仲尼之道白因漁父一篇反其意而用之葢其渉世之<lb/>
久英氣將歛故云然耳不然與世浮沉漫無介節胡廣<lb/>
中庸馮道長樂其可嗤又何如耶<lb/>
　蕭士贇曰此詩櫽括漁父詞之意他篇云含光混世<lb/>
　貴無名何用孤髙比雲月亦此意也其太白渉難後<lb/>
　之辭乎<lb/>
<pb n="KR4h0148_WYG_011-14b"/>
　樂府遺聲沐浴子者遊俠二十一曲之一<lb/>
　　静夜思<lb/>
牀前明月光疑是地上霜舉頭望山月低頭思故鄉<lb/>
詩藪謂古今專門大家得三人焉陳思之古拾遺之律<lb/>
翰林之絶皆天授非人力也要是確論至所云唐五言<lb/>
絶多法齊梁體製自别此則氣骨甚髙神韻甚穆過齊<lb/>
梁逺矣<lb/>
　劉辰翁曰自是古意不須言笑<lb/>
<pb n="KR4h0148_WYG_011-15a"/>
　范杼曰五言短古不可明白說盡含蓄則有餘味此<lb/>
　篇是也<lb/>
　徐增曰因疑則望因望則思並無他念真静夜思也<lb/>
　胡應麟曰古詩樂府後惟太白諸絶近之<lb/>
　　緑水曲<lb/>
渌水明秋月南湖采白蘋荷花嬌欲語愁殺蕩舟人<lb/>
逸調末句非有軼思特妒花之艶耳<lb/>
　琴集曰琴曲五弄遊春渌水幽居坐愁秋思並宫調<lb/>
<pb n="KR4h0148_WYG_011-15b"/>
　蔡邕所作琴書曰邕入青溪訪鬼谷先生所居山有<lb/>
　五曲一曲制一弄南曲有澗冬夏常淥故作淥水郭<lb/>
　茂倩云近世作者多因題命詞無復本意云<lb/>
　淮南子手㑹緑水之趣<lb/>
　　春思<lb/>
燕草如碧絲秦桑低緑枝當君懷歸日是妾斷腸時春<lb/>
風不相識何事入羅幃<lb/>
古意却帯秀色體近齊梁不相識言不識人意也自有<lb/>
<pb n="KR4h0148_WYG_011-16a"/>
貞静之意<lb/>
　蕭士贇曰燕草如絲興征夫懷歸秦桑低枝興思婦<lb/>
　斷腸末意貞潔非外物所能動可謂得國風不滛之<lb/>
　義笑<lb/>
　吳昌祺曰以風之來反襯夫之不來與祗恐多情月<lb/>
　旋來照妾牀同意<lb/>
　　子夜吳歌<lb/>
秦地羅敷女采桑緑水邊素手青條上紅妝白日鮮蠶<lb/>
<pb n="KR4h0148_WYG_011-16b"/>
飢妾欲去五馬莫流連<lb/>
多少含蓄勝於陌上桑作<lb/>
長安一片月萬户擣衣聲秋風吹不盡總是玉關情何<lb/>
日平胡虜良人罷逺征<lb/>
一氣渾成有刪末二句作絶句者不見此女貞心亮節<lb/>
何以風世厲俗<lb/>
　唐汝詢曰結句不言黷武而言未平深得風人之㫖<lb/>
　吳昌祺曰萬户砧聲風吹不盡而其情則同亦婉而<lb/>
<pb n="KR4h0148_WYG_011-17a"/>
　深矣<lb/>
明朝驛使發一夜絮征袍素手抽針冷那堪把剪刀裁<lb/>
縫寄逺道幾日到臨洮<lb/>
語逼清商擣衣篇尚帯初唐綺習不及此之真摯夏歌<lb/>
一首亦祗綺語故并不録<lb/>
　古今樂録曰吳聲十曲一曰子夜<lb/>
　唐書樂志曰子夜歌者晉曲也晉有女子名子夜造<lb/>
　此聲<lb/>
<pb n="KR4h0148_WYG_011-17b"/>
　樂府解題曰後人更為四時行樂之詞謂之子夜四<lb/>
　時歌<lb/>
　晉書樂志曰吳歌雜曲並出江南東晉以來稍有增<lb/>
　廣其始皆徒歌旣而被之管絃葢自永嘉渡江下至<lb/>
　梁陳咸都建業吳聲歌曲起於此也<lb/>
　　對酒行<lb/>
松子棲金華安期入蓬海此人古之仙羽化竟何在浮<lb/>
生速流電倐忽變光彩天地無彫換容顔有遷改對酒<lb/>
<pb n="KR4h0148_WYG_011-18a"/>
不肯飲含情欲誰待<lb/>
人非元氣安得與之久徘徊白固非不達於理者豈復<lb/>
以冲舉為可待耶蓬萊煙霧聊以寄興此詩乃似胸臆<lb/>
間語自然流出者耳<lb/>
　蕭士贇曰古詩浩浩陰陽移一篇太白亦祖其意<lb/>
　樂府相和歌有對酒始於曹魏樂奏對酒歌太平一<lb/>
　篇<lb/>
　　估客行<lb/>
<pb n="KR4h0148_WYG_011-18b"/>
海客乘天風將船逺行役譬如雲中鳥一去無蹤跡<lb/>
樸直得樂府體<lb/>
　古今樂錄曰估客樂者齊武帝所製唐書樂志曰梁<lb/>
　改其名為商旅行<lb/>
　　長相思<lb/>
日色己盡花含煙月明欲素愁不眠趙瑟初停鳯凰柱<lb/>
蜀琴欲奏鴛鴦絃此曲有意無人傳願隨春風寄燕然<lb/>
憶君迢迢隔靑天昔日橫波目今成流淚泉不信妾腸<lb/>
<pb n="KR4h0148_WYG_011-19a"/>
斷歸來看取明鏡前<lb/>
　蕭士贇曰此亦戍婦詞也<lb/>
　馮舒曰廓古人而大之<lb/>
美人在時花滿堂美人去後餘空牀牀中繡被巻不寢<lb/>
至今三載聞餘香香亦竟不滅人亦竟不來相思黃葉<lb/>
落白露濕青苔<lb/>
幽艷之韻綴以凄凉悄然竟住意在言外姜䕫所謂詞<lb/>
盡意不盡有臨水送將歸之致彷彿似之<lb/>
<pb n="KR4h0148_WYG_011-19b"/>
　　去婦詞<lb/>
古來有棄婦棄婦有歸處今日妾辭君遣妾何處去本<lb/>
家零落盡慟哭來時路憶昔未嫁君聞君甚周旋綺羅<lb/>
錦繡段有贈黃金千十五許嫁君二十移所天結髪日<lb/>
未久離君緬山川家家盡歡樂孤妾長自憐幽閨多沉<lb/>
思盛事無十年相思若循環枕席生流泉流泉咽不埽<lb/>
獨夢關山道及此見君歸君歸妾己老物情惡衰賤新<lb/>
寵方妍好掩涙出故房傷心劇秋草自妾為君妻君東<lb/>
<pb n="KR4h0148_WYG_011-20a"/>
妾在西羅幃到曉恨玉貎一生啼妾有嫁時服輕雲淡<lb/>
翠霞瑠璃作斗帳四角金蓮花自從離别久不覺塵埃<lb/>
厚常嫌玳瑁孤猶羡鴛鴦偶歲華逐霜霰賤妾何能久<lb/>
寒沼落芙蓉秋風散楊栁以此顦顇顔空持舊物還餘<lb/>
生欲何寄誰肯相牽攀君恩旣斷絶相見何年月悔傾<lb/>
連理杯虛作同心結女蘿附青松貴欲相依投浮萍失<lb/>
緑水敎作若為流不歎君棄妾自歎妾縁業憶昔初嫁<lb/>
君小姑纔倚牀今日妾辭君小姑如妾長囘頭語小姑<lb/>
<pb n="KR4h0148_WYG_011-20b"/>
莫嫁如兄夫<lb/>
直起悲凉通篇纒綿悽惋怨而不怒直從谷風篇脫化<lb/>
而出一結古甚却有無限悲感在的是李白手筆<lb/>
　蕭士贇曰此篇即顧况棄婦詞後人添增數語竄入<lb/>
　太白集中<lb/>
　<lb/>
　<lb/>
御選唐宋詩醇卷四<lb/>
</p>
<p>
</p>
  </div>
</body>
</text>
</TEI>
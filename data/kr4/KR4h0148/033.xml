<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_033-1a"/>
欽定四庫全書<lb/>
御選唐宋詩醇巻十五<lb/>
　　襄陽杜甫詩七<lb/>
　　蜀相<lb/>
丞相祠堂何處尋錦官城外栢森森映堦碧草自春色<lb/>
隔葉黄鸝空好音三顧頻煩天下計兩朝開濟老臣心<lb/>
岀師未捷身先死長使英雄淚滿襟<lb/>
老杜入蜀於孔明三致意焉其志有在也詩意豪邁哀<lb/>
<pb n="KR4h0148_WYG_033-1b"/>
頓具有無數層折後來匹此惟李商隠籌筆驛耳世人<lb/>
論此二詩互有短長或不置軒輊其實非有定見今畧<lb/>
而言之此為謁祠之作前半用筆甚淡五六乃寫出孔<lb/>
明身分七八折轉而下當時後世悲感並到正意注重<lb/>
後半李詩因地興感故將孔明威靈撮入十四字中寫<lb/>
得十分滿足接筆一轉㡬將氣燄掃盡五六兩層折筆<lb/>
末仍収歸本事非有神力者不能二詩局陣各異工力<lb/>
悉敵悠悠耳食之論未足與議也<lb/>
<pb n="KR4h0148_WYG_033-2a"/>
　劉㑹孟曰一字一淚寫得使人不忍讀故以為<lb/>
　至<lb/>
　　卜居<lb/>
浣花流水水西頭主人為卜林塘幽已知出郭少塵事<lb/>
更有澄江銷客愁無數蜻蜓齊上下一雙鸂鶒對沈浮<lb/>
東行萬里堪乘興須向山隂上小舟<lb/>
　黄生曰結聫暗用孔明子猷語融㑹入妙<lb/>
　　梅雨<lb/>
<pb n="KR4h0148_WYG_033-2b"/>
南京犀浦道四月熟黄梅湛湛長江去㝠㝠細雨來茅<lb/>
茨踈易濕雲霧密難開竟日蛟龍喜盤渦與岸迴<lb/>
　　為農<lb/>
錦里煙塵外江村八九家圓荷浮小葉細麥落輕花卜<lb/>
宅從兹老為農去國賒逺慚勾漏令不得問丹砂<lb/>
　　有客<lb/>
幽棲地僻經過少老病人扶再拜難豈有文章驚海内<lb/>
漫勞車馬駐江干竟日淹留佳客坐百年麤糲腐儒餐<lb/>
<pb n="KR4h0148_WYG_033-3a"/>
不嫌野外無供給乘興還來㸔藥欄<lb/>
直舉胸情掃絶依傍<lb/>
　顧宸曰詞人聲價髙士性情種種具見<lb/>
　朱瀚曰一主一賓對仗成篇而錯綜照應極結構之法<lb/>
　　狂夫<lb/>
萬里橋西一草堂百花潭水即滄浪風含翠篠娟娟靜<lb/>
雨裛紅蕖冉冉香厚禄故人書斷絶恒飢稚子色淒涼<lb/>
欲填溝壑惟踈放自笑狂夫老更狂<lb/>
<pb n="KR4h0148_WYG_033-3b"/>
　盧元昌曰因草堂而興感詩成之後用末句狂夫為題<lb/>
　　堂成<lb/>
背郭堂成䕃白茅縁江路熟俯青郊榿林礙日吟風葉<lb/>
籠竹和煙滴露梢暫止飛烏將數子頻來語燕定新巢<lb/>
旁人錯比揚雄宅懶惰無心作解嘲<lb/>
語意寛閒頷聫託興風趣絶佳<lb/>
　　西郊<lb/>
時出碧鷄坊西郊向草堂市橋官柳細江路野梅香傍<lb/>
<pb n="KR4h0148_WYG_033-4a"/>
架齊書帙㸔題檢藥囊無人覺來往疎懶意何長<lb/>
　王安石曰老杜之無人覺來往下得覺字大好暝色<lb/>
　赴春愁下得赴字大好若下見字起字即是小兒言<lb/>
　語足見吟詩要一字兩字工夫<lb/>
　　所思<hi>原注崔吏部漪</hi>
苦憶荆州醉司馬謫官樽俎定常開九江日落醒何處<lb/>
一柱觀頭眠㡬囘可憐懷抱向人盡欲問平安無使來<lb/>
故慿錦水將雙淚好過瞿塘灔澦堆<lb/>
<pb n="KR4h0148_WYG_033-4b"/>
如此詩可謂古真悲涼矣其性情真至自然流露又在<lb/>
語言文字之外所以髙視天壤獨稱作者<lb/>
　盧世㴶曰突兀崚嶒有抜劔斫地之意<lb/>
　　野老<lb/>
野老籬前江岸迴柴門不正逐江開漁人網集澄潭下<lb/>
賈客船隨返照來長路關心悲劔閣片雲何意傍琴臺<lb/>
王師未報収東郡城闕秋生畫角哀<hi>原注兩京同南都得云城闕也</hi>
　劉㑹孟曰前半句句洗削<lb/>
<pb n="KR4h0148_WYG_033-5a"/>
　黄生曰前摹晚景真是詩中有畫後説旅情㡬於淚<lb/>
　痕濕紙矣<lb/>
　　遣興<lb/>
干戈猶未定弟妹各何之拭淚霑襟血梳頭滿面絲地<lb/>
卑荒野大天逺暮江遲衰疾那能久應無見汝時<lb/>
五六悲慨之言又極沈雄<lb/>
　　南鄰<lb/>
錦里先生烏角巾園収芋栗不全貧慣㸔賓客兒童喜<lb/>
<pb n="KR4h0148_WYG_033-5b"/>
得食階除鳥雀馴秋水纔深四五尺野航恰受兩三人<lb/>
白沙翠竹江村暮相送柴門月色新<lb/>
　申涵光曰秋水纔深四五尺野航恰受兩三人語踈<lb/>
　落而不酸今人作七律堆砌排耦全無生氣而矯之<lb/>
　者又單弱無體裁讀杜諸律可悟不整為整之妙<lb/>
　　出郭<lb/>
霜露晚凄凄髙天逐望低逺煙鹽井上斜景雪峯西故<lb/>
國猶兵馬他鄉亦皷鼙江城今夜客還與舊烏啼<lb/>
<pb n="KR4h0148_WYG_033-6a"/>
　　過南鄰朱山人水亭<lb/>
相近竹參差相過人不知幽花欹滿樹小水細通池歸<lb/>
客村非逺殘樽席更移㸔君多道氣從此數追隨<lb/>
　　恨别<lb/>
洛城一別四千里胡騎長驅五六年草木變衰行劔外<lb/>
兵戈阻絶老江邊思家步月清宵立憶弟㸔雲白日眠<lb/>
聞道河陽近乘勝司徒急為破幽燕<lb/>
老筆空蒼任華所云勢攫虎豹氣騰蛟螭者尺幅中能<lb/>
<pb n="KR4h0148_WYG_033-6b"/>
有其象至於直捣幽燕之舉未嘗無計及者而良謀不<lb/>
用莫奏膚功甫詩葢屢及之此用兵得失之機足見甫<lb/>
之識畧矣若建都荆門甫尤以為非計彼其流離漂泊<lb/>
衣食不暇而闗心國事觸緒輒來所謂發乎性止乎忠<lb/>
孝者尋常詞章之士豈能望其項背哉<lb/>
　朱鶴齡曰李光弼傳乾元二年冬十月光弼悉軍赴<lb/>
　河陽大破賊衆上元元年進圍懷州通鑑上元元年<lb/>
　三月光弼破安太清於懷州城下四月又破史思明<lb/>
<pb n="KR4h0148_WYG_033-7a"/>
　於河陽西渚<lb/>
　　寄賀蘭銛<lb/>
朝野歡娯後乾坤震蕩中相隨萬里日總作白頭翁嵗<lb/>
晚仍分袂江邊更轉蓬勿云俱異域飲啄㡬回同<lb/>
　　寄楊五桂州譚<hi>原注因州參軍段子之任</hi>
五嶺皆炎熱宜人獨桂林梅花萬里外雪片一冬深聞<lb/>
此寛相憶為邦復好音江邊送孫楚逺附白頭吟<lb/>
　王嗣奭曰氣勢流走字句空靈詩之不縛於律者<lb/>
<pb n="KR4h0148_WYG_033-7b"/>
　　和裴廸登新津寺寄王侍郎<hi>原注王時牧蜀</hi>
何限倚山木吟詩秋葉黄蟬聲集古寺鳥影度寒塘風<lb/>
物悲遊子登臨憶侍郎老夫貪佛日隨意宿僧房<lb/>
　　建都十二韻<lb/>
蒼生未蘇息胡馬半乾坤議在雲臺上誰扶黄屋尊建<lb/>
都分魏闕下詔闢荆門恐失東人望其如西極存時危<lb/>
當雪恥計大豈輕論雖倚三階正終愁萬國飜牽裾恨<lb/>
不死漏網辱殊恩永負漢庭哭遥憐湘水魂窮冬客江<lb/>
<pb n="KR4h0148_WYG_033-8a"/>
劔隨事有田園風斷青蒲節霜埋翠竹根衣冠空穰穰<lb/>
關輔久昏昏願枉長安日光輝照北原<lb/>
　仇兆鰲曰當時房琯分建之䇿與吕諲建都之請前<lb/>
　後事勢逈不相同安史首亂時陷中原破兩京剪宗<lb/>
　室逼乘輿唐室孤危極矣故分建子弟之議足使賊<lb/>
　子膽寒其後長安既復兵勢復張惟河北未平故須<lb/>
　專意北向以除禍本若建都荆門虚張國勢迂踈甚<lb/>
　矣且東南本無事而勞民動衆恐反生意外之虞此<lb/>
<pb n="KR4h0148_WYG_033-8b"/>
　作詩本意也錢箋附㑹兩事致詩意反晦今辯正之<lb/>
　　和裴廸登蜀州東亭送客逢早梅相憶見寄<lb/>
東閣官梅動詩興還如何遜在揚州此時對雪遥相憶<lb/>
送客逢春可自由幸不折來傷嵗暮若為㸔去亂鄉愁<lb/>
江邊一樹垂垂發朝夕催人自白頭<lb/>
幽情婉調别有風神<lb/>
　黄生曰此詩直而實曲樸而實秀其暗映早梅婉折<lb/>
　如意徃復盡情筆力横絶千古<lb/>
<pb n="KR4h0148_WYG_033-9a"/>
　楊德周曰必如頷聨方不墮咏物刼王元美以為古<lb/>
　今咏梅第一<lb/>
　　散愁二首<lb/>
久客宜旋斾興王未息戈蜀星隂見少江雨夜聞多百<lb/>
萬傳深入寰區望匪它司徒下燕趙収取舊山河<lb/>
聞道并州鎮尚書訓士齊㡬時通薊北當日報關西戀<lb/>
闕丹心破霑衣皓首啼老魂招不得歸路恐長迷<lb/>
　王士正曰首篇頸聨不至蜀者不知其確<lb/>
<pb n="KR4h0148_WYG_033-9b"/>
　　客至<hi>原注喜崔明府相過</hi>
舎南舎北皆春水但見羣鷗日日來花徑不曾緣客掃<lb/>
蓬門今始為君開盤飱市逺無兼味樽酒家貧只舊醅<lb/>
肯與鄰翁相對飲隔籬呼取盡餘盃<lb/>
　朱瀚曰首句用在水一方詩意次句用海翁狎鷗故<lb/>
　事<lb/>
　　遣意二首<lb/>
囀枝黄鳥近泛渚白鷗輕一逕野花落孤村春水生衰<lb/>
<pb n="KR4h0148_WYG_033-10a"/>
年催釀黍細雨更移橙漸喜交游絶幽居不用名<lb/>
　申涵光曰一徑孤村二語髙岑秀句也<lb/>
簷影微微落津流脉脉斜野船明細火宿雁聚圓沙雲<lb/>
掩初弦月香傳小樹花鄰人有美酒稚子夜能賒<lb/>
　浦起龍曰二詩輕圓明秀集中另是一種<lb/>
　　漫成<lb/>
江臯已仲春花下復清晨仰面貪㸔鳥囬頭錯應人讀<lb/>
書難字過對酒滿壺頻近識峨眉老<hi>原注束山隠者</hi>知予懶是<lb/>
<pb n="KR4h0148_WYG_033-10b"/>
真<lb/>
　仇兆鰲曰頸聨寫出應接不暇之意朱子引為心不<lb/>
　在焉之證亦斷章取義耳<lb/>
　　春夜喜雨<lb/>
好雨知時節當春乃發生隨風潛入夜潤物細無聲野<lb/>
徑雲俱黒江船火獨明曉㸔紅濕處花重錦官城<lb/>
近人評此詩云寫得脉脉綿綿於造化發生之機最為<lb/>
密切是已然非有意為之蓋其胷次自然流出而意已<lb/>
<pb n="KR4h0148_WYG_033-11a"/>
潛㑹所謂不涉理路不落言詮者如此若有意效之即<lb/>
訓詁語耳江亭詩亦同此意尤為活潑潑地<lb/>
　　春水<lb/>
三月桃花浪江流復舊痕朝來没沙尾碧色動柴門接<lb/>
縷垂芳餌連筒灌小園已添無數鳥争浴故相喧<lb/>
　　江亭<lb/>
坦腹江亭暖長吟野望時水流心不競雲在意俱遲寂<lb/>
寂春將晚欣欣物自私故林歸未得排悶强裁詩<lb/>
<pb n="KR4h0148_WYG_033-11b"/>
　薛瑄曰水流心不競雲在意俱遲從容自在可以<lb/>
　形容有道者之氣象寂寂春將晚欣欣物自私可<lb/>
　以形容物各付物之氣象江山如有待花柳更無私<lb/>
　唐詩皆不及此氣象<lb/>
　　村夜<lb/>
蕭蕭風色暮江頭人不行村舂雨外急鄰火夜深明胡<lb/>
羯何多難漁樵寄此生中原有兄弟萬里正含情<lb/>
寫難狀之景如在目前<lb/>
<pb n="KR4h0148_WYG_033-12a"/>
　　早起<lb/>
春來常早起幽事頗相關帖石防隤岸開林出逺山一<lb/>
丘藏曲折緩步有躋攀童僕來城市瓶中得酒還<lb/>
　方回曰杜此等詩乃晚唐之祖千鍜百鍊似此者極<lb/>
　多尾句別換意亦晚唐所必然者<lb/>
　　可惜<lb/>
花飛有底急老去願春遲可惜歡娯地都非少壯時寛<lb/>
心應是酒遣興莫過詩此意陶潛解吾生後汝期<lb/>
<pb n="KR4h0148_WYG_033-12b"/>
烈士暮年壯心不已不如次句之有包含<lb/>
　　落日<lb/>
落日在簾鈎溪邊春事幽芳菲縁岸圃樵爨倚灘舟啅<lb/>
雀争枝墜飛蟲滿院遊濁醪誰造汝一酌散千憂<lb/>
起語天然工妙<lb/>
　謝榛曰五律首句用韻宜突然而起如落日在簾鈎<lb/>
　是也<lb/>
　　寒食<lb/>
<pb n="KR4h0148_WYG_033-13a"/>
寒食江村路風花髙下飛汀煙輕冉冉竹日淨暉暉田<lb/>
父要皆去鄰家閙不違地偏相識盡雞犬亦忘歸<lb/>
　浦起龍曰風致何減桃花源<lb/>
　　遊脩覺寺<lb/>
野寺江天豁山扉花竹幽詩應有神助吾得及春遊徑<lb/>
石相縈帶川雲自去留禪枝宿衆鳥漂轉暮歸愁<lb/>
　　後遊<lb/>
寺憶新遊處橋憐再渡時江山如有待花柳更無私野<lb/>
<pb n="KR4h0148_WYG_033-13b"/>
潤煙光薄沙暄日色遲客愁全為減捨此復何之<lb/>
頷聨忽然而來渾然而就妙處只在眼前<lb/>
　　題新津北橋樓<hi>得郊字</hi>
望極春城上開筵近鳥巢白花簷外朶青柳檻前梢池<lb/>
水觀為政厨煙覺逺庖西川供客眼唯有此江郊<lb/>
　　江漲<lb/>
江發蠻夷漲山添雨雪流大聲吹地轉髙浪蹴天浮魚<lb/>
鱉為人得蛟龍不自謀輕帆好去便吾道付滄洲<lb/>
<pb n="KR4h0148_WYG_033-14a"/>
落落寫來極有聲勢他人一經模畫便覺與題不似<lb/>
　　晚晴<lb/>
村晚驚風度庭幽過雨霑夕陽薫細草江色映疎簾書<lb/>
亂誰能帙盃乾可自添時聞有餘論未怪老夫潛<lb/>
　　江上值水如海勢聊短述<lb/>
為人性僻耽佳句語不驚人死不休老去詩篇渾漫興<lb/>
春來花鳥莫深愁新添水檻供垂釣故著浮槎替入舟<lb/>
焉得思如陶謝手令渠述作與同遊<lb/>
<pb n="KR4h0148_WYG_033-14b"/>
　吕居仁曰陸士衡文賦立片言以居要乃一篇之警<lb/>
　策此要論也文章無警䇿則不足以傳世盖不能竦<lb/>
　動世人如杜子美及唐人諸詩無不如此但晉宋間<lb/>
　人專致力於此故失於綺靡而無髙古氣味杜詩云<lb/>
　語不驚人死不休所謂驚人語即警䇿也<lb/>
　　野望因過常少仙<lb/>
野橋齊度馬秋望轉悠哉竹覆青城合江從灌口來入<lb/>
村樵徑引嘗果栗皺開落盡髙天日幽人未遣迴<lb/>
<pb n="KR4h0148_WYG_033-15a"/>
　浦起龍曰逐層引出景事情意俱到<lb/>
　　奉簡髙三十五使君<lb/>
當代論才子如公復㡬人驊騮開道路鷹隼出風塵行<lb/>
色秋將晚交情老更親天涯喜相見披豁對吾真<lb/>
　　送韓十四江東覲省<lb/>
兵戈不見老萊衣歎息人間萬事非我已無家尋弟妹<lb/>
君今何處訪庭闈黄牛峽靜灘聲轉白馬江寒樹影稀<lb/>
此別應須各努力故鄉猶恐未同歸<lb/>
<pb n="KR4h0148_WYG_033-15b"/>
悲涼雄渾謝膚澤而敦骨力世人穏順聲勢當知大家<lb/>
此等氣格<lb/>
　劉㑹孟曰此子美自謂深悲極怨者<lb/>
　朱瀚曰氣韻淋漓滿紙猶濕<lb/>
　　草堂即事<lb/>
荒村建子月獨樹老夫家霧裏江船渡風前逕竹斜寒<lb/>
魚依宻藻宿鷺起圓沙蜀酒禁愁得無錢何處賖<lb/>
　唐書肅宗紀上元二年以十一月為嵗首月以斗所<lb/>
<pb n="KR4h0148_WYG_033-16a"/>
　建辰為名建子月朔上受朝賀如正旦儀<lb/>
　　王十七侍御掄許携酒至草堂奉寄此詩便請邀<lb/>
　　髙三十五使君同到<lb/>
老夫卧穏朝慵起白屋寒多暖始開江鸛巧當幽徑浴<lb/>
鄰雞還過短牆來繡衣屢許携家醖皂蓋能忘折野梅<lb/>
戲假霜威促山簡須成一醉習池迴<lb/>
　朱瀚曰真率如話而矩度謹嚴<lb/>
　　陪李七司馬皁江上觀造竹橋即日成往來之人<lb/>
<pb n="KR4h0148_WYG_033-16b"/>
　　免冬寒入水聊題短作簡李公<lb/>
把燭成橋夜迴舟坐客時天髙雲去盡江迥月來遲衰<lb/>
謝多扶病招邀屢有期異方乘此興樂罷不無悲<lb/>
　　贈花卿<lb/>
錦城絲管日紛紛半入江風半入雲此曲秪應天上有<lb/>
人間能得㡬囘聞<lb/>
絶句獨主風神此則音韻鏗然矣<lb/>
　仇兆鰲曰風華流麗頓挫抑揚雖太白少伯無以過<lb/>
<pb n="KR4h0148_WYG_033-17a"/>
　之其首句㸃題而下作承轉乃絶句正法也李白蘇<lb/>
　臺覽古云舊苑荒臺楊栁新菱歌清唱不勝春只<lb/>
　今唯有西江月曾照呉王宫裏人亦然<lb/>
　　少年行<lb/>
馬上誰家薄媚郎臨堦下馬坐人床不通姓字麤豪甚<lb/>
指㸃銀瓶索酒嘗<lb/>
　仇兆鰲曰少年意態神情躍躍欲動是善於寫生者<lb/>
　　慿何十一少府邕覓榿木栽<lb/>
<pb n="KR4h0148_WYG_033-17b"/>
草堂塹西無樹林非子誰復見幽心飽聞榿木三年大<lb/>
與致溪邊十畝隂<lb/>
　　贈别何邕<lb/>
生死論交地何由見一人悲君隨燕雀薄宦走風塵綿<lb/>
谷元通漢沱江不向秦五陵花滿眼傳語故鄉春<lb/>
起極沈著五六醖藉有味<lb/>
　　贈別鄭鍊赴襄陽<lb/>
戎馬交馳際柴門老病身把君詩過日念此别驚神地<lb/>
<pb n="KR4h0148_WYG_033-18a"/>
濶峨眉晚天髙峴首春為於耆舊内試覔姓龎人<lb/>
　　奉和嚴中丞西城晚眺十韻<lb/>
汲黯匡君切亷頗出將頻直詞才不世雄畧動如神政<lb/>
簡移風速詩清立意新層城臨暇景絶域望餘春旗尾<lb/>
蛟龍㑹樓頭燕雀馴地平江動蜀天濶樹浮秦帝念深<lb/>
分閫軍須逺算緡花羅封蛟蝶瑞錦送麒麟辭第輸髙<lb/>
義觀圖憶古人征南多興緒事業闇相親<lb/>
　仇兆鰲曰杜詩佳句如地卑荒野大天逺暮江遲與<lb/>
<pb n="KR4h0148_WYG_033-18b"/>
　地濶峨眉晚天髙峴首春工力相敵若地平江動蜀<lb/>
　天濶樹浮秦更是函盖乾坤<lb/>
　　嚴中丞枉駕見過<hi>原注嚴自東川除西川勅令兩川都節制</hi>
元戎小隊出郊坰問柳尋花到野亭川合東西瞻使節<lb/>
地分南北任流萍扁舟不獨如張翰皂帽還應似管寧<lb/>
寂寞江天雲霧裏何人道有少微星<lb/>
　　廣州段功曹到得楊五長史譚書功曹却歸聊寄<lb/>
　　此詩<lb/>
<pb n="KR4h0148_WYG_033-19a"/>
衛青開幕府楊僕將樓船漢節梅花外春城海水邊銅<lb/>
梁書逺及珠浦使將旋貧病他鄉老煩君萬里傳<lb/>
　　送段功曹歸廣州<lb/>
南海春天外功曹㡬月程峽雲籠樹小湖日落船明交<lb/>
趾丹砂重韶州白葛輕幸君因旅客時寄錦官城<lb/>
　　絶句漫興<lb/>
手種桃李非無主野老牆低還似家恰似春風相欺得<lb/>
夜來吹折數枝花<lb/>
<pb n="KR4h0148_WYG_033-19b"/>
　陸游曰白樂天用相字多作思必切如為問長安月<lb/>
　如何不相離是也此詩相欺亦當從入聲讀<lb/>
懶慢無堪不出村呼兒日在掩柴門蒼苔濁酒林中靜<lb/>
碧水春風野外昏<lb/>
　李東陽曰少陵漫興諸絶句有古竹枝詞意跌宕竒<lb/>
　古超出詩人蹊徑韓退之亦有之<lb/>
　　江畔獨步尋花絶句<lb/>
稠花亂蘂裹江濱行步欹危實怕春詩酒尚堪驅使在<lb/>
<pb n="KR4h0148_WYG_033-20a"/>
未須料理白頭人<lb/>
東望少城花滿煙百花髙樓更可憐誰能載酒開金盞<lb/>
喚取佳人舞繡筵<lb/>
黄師塔前江水東春光懶困倚微風桃花一簇開無主<lb/>
可愛深紅映淺紅<lb/>
黄四娘家花滿蹊千朶萬朶壓枝低留連戲蝶時時舞<lb/>
自在嬌鶯恰恰啼<lb/>
　　絶句<lb/>
<pb n="KR4h0148_WYG_033-20b"/>
無數春笋滿林生柴門宻掩斷人行㑹須上畨㸔成竹<lb/>
客至從嗔不出迎<lb/>
老杜七言絶句在盛唐中獨創一格論者多所訾議云<lb/>
非正派當由其才力横絶偶為短韻不免有蟠屈之象<lb/>
正如騏驥驊騮一日千里捕䑕則不如狸狌不足為甫<lb/>
病也然其間無意求工而别有風致不特花卿龜年數<lb/>
首久推絶唱即此諸作何嘗不風調致佳乎讀者故當<lb/>
别具隻眼不為耳食<lb/>
<pb n="KR4h0148_WYG_033-21a"/>
　朱鶴齡曰斬新上畨皆唐人方言元詩飛舞先春雪<lb/>
　因依上畨梅則上畨不專為竹也獨孤及詩舊日霜<lb/>
　毛一畨新亦讀去聲<lb/>
　　戲為六絶句<lb/>
庾信文章老更成凌雲健筆意縱横今人嗤㸃流傳賦<lb/>
不覺前賢畏後生<lb/>
　庾信傳贊揚子雲有言詩人之賦麗以則詞人之賦<lb/>
　麗以淫若以庾氏方之斯又詞賦之罪人也<lb/>
<pb n="KR4h0148_WYG_033-21b"/>
楊王盧駱當時體輕薄為文哂未休爾曹身與名俱滅<lb/>
不廢江河萬古流<lb/>
縱使盧王操翰墨劣於漢魏近風騷龍文虎脊皆君馭<lb/>
歴塊過都見爾曹<lb/>
　浦起龍曰上抑下揚極有分寸<lb/>
才力應難誇數公凡今誰是出羣雄或㸔翡翠蘭苕上<lb/>
未掣鯨魚碧海中<lb/>
　王洙曰第三詩借盧王反復言之以謂縦使不及漢<lb/>
<pb n="KR4h0148_WYG_033-22a"/>
　魏風騷畢竟皆異材也注謂指盧王為爾曹是全失<lb/>
　前後語氣數公謂上所指也翡翠蘭苕極絶巧之態<lb/>
不薄今人愛古人清詞麗句必為鄰竊攀屈宋宜方駕<lb/>
恐與齊梁作後塵<lb/>
　李因篤曰中原七子大言相髙其病正坐此<lb/>
未及前賢更勿疑遞相祖述復先誰别裁偽體親風雅<lb/>
轉益多師是汝師<lb/>
以詩論文於絶句中又屬剏體此元好問論詩絶句之<lb/>
<pb n="KR4h0148_WYG_033-22b"/>
濫觴也六朝四子之文自是天地英華不可磨滅其所<lb/>
成就雖遜古人要非淺薄踈陋之徒所可輕議宜甫之<lb/>
直言訶之也翡翠蘭苕鯨魚碧海所見何其髙濶上親<lb/>
風雅轉益多師觧人不當爾耶此六詩固不當以字句<lb/>
工拙計之<lb/>
　王嗣奭曰此亦公之自道也公詩祖述三百而旁搜<lb/>
　諸家以集其成如楚騷漢魏樂府鐃歌齊梁以來甚<lb/>
　多倣傚而公獨無之然讀其詩皆三百之嫡派古人<lb/>
<pb n="KR4h0148_WYG_033-23a"/>
　之雁行也其所師可知矣如孔子識大識小無不學<lb/>
　而賢不賢皆師矣不如是何以謂之集大成哉<lb/>
　浦起龍曰後生輕薄附逺而嫚近盖逺者論定既久<lb/>
　不敢置喙至於近人則哆口詆訶以髙自誇詡剽竊<lb/>
　古人影響博其談資究於古人所謂師承派别之源<lb/>
　流茫乎未有聞也少陵痌焉而作是詩有慨乎言之<lb/>
　也<lb/>
　　鸂鶒<lb/>
<pb n="KR4h0148_WYG_033-23b"/>
故使籠寛織須知動損毛㸔雲莫悵望失水任呼號六<lb/>
翮曾經剪孤飛卒未髙且無鷹隼慮留滯莫辭勞<lb/>
　　花鴨<lb/>
花鴨無泥滓堦前毎緩行羽毛知獨立黒白太分明不<lb/>
覺羣心妬休牽衆眼驚稻粱霑汝在作意莫先鳴<lb/>
　顧宸曰鸂鶒遣留滯也花鴨戒多言也此雖詠物實<lb/>
　自詠耳<lb/>
　　畏人<lb/>
<pb n="KR4h0148_WYG_033-24a"/>
早花隨處發春鳥異方啼萬里清江上三年落日低畏<lb/>
人成小築褊性合幽棲門逕從榛草無心走馬蹄<lb/>
　　逺遊<lb/>
賤子何人記迷方著處家竹風連野色江沫擁春沙種<lb/>
藥扶衰病吟詩觧歎嗟似聞胡騎走失喜問京華<lb/>
　　野望<lb/>
西山白雪三城戍南浦清江萬里橋海内風塵諸弟隔<lb/>
天涯涕淚一身遙唯將遲暮供多病未有涓埃答聖朝<lb/>
<pb n="KR4h0148_WYG_033-24b"/>
跨馬出郊時極目不堪人事日蕭條<lb/>
孫僅所云夐邈髙聳若鑿太虚而噭萬竅此類是已流<lb/>
連光景何足語此<lb/>
　朱鶴齡曰按史是時分劔南為兩節度而西山三城<lb/>
　列戍百姓罷於調役髙適嘗上疏論之不納公詩當<lb/>
　為此作故有人事蕭條之嘆<lb/>
　　水檻遣心<lb/>
去郭軒楹敞無村眺望賖澄江平少岸幽樹晚多花細<lb/>
<pb n="KR4h0148_WYG_033-25a"/>
雨魚兒出微風燕子斜城中十萬户此地兩三家<lb/>
　葉夢得曰詩語忌過巧然縁情體物自有天然之妙<lb/>
　如老杜細雨魚兒出微風燕子斜此十字殆無一字<lb/>
　虚設細雨著水面為漚魚嘗上浮而淰若大雨則伏<lb/>
　而不出矣燕體輕弱風猛則不勝惟微風乃受以為<lb/>
　勢故又有輕燕受風斜之句<lb/>
　　屏跡<lb/>
用拙存吾道幽居近物情桑麻深雨露燕雀半生成村<lb/>
<pb n="KR4h0148_WYG_033-25b"/>
鼓時時急漁舟箇箇輕杖藜從白首心跡喜雙清<lb/>
訏謨定命逺猶辰告謝安石愛之如此頷聫允為雅人<lb/>
深致<lb/>
晚起家何事無營地轉幽竹光團野色舎影漾江流失<lb/>
學從兒懶長貧任婦愁百年渾得醉一月不梳頭<lb/>
　洪仲曰末聨以曠達寓悲涼也<lb/>
　　奉酬嚴公寄題野亭之作<lb/>
拾遺曾奏數行書懶性從來水竹居奉引濫騎沙苑馬<lb/>
<pb n="KR4h0148_WYG_033-26a"/>
幽棲真釣錦江魚謝安不倦登臨費阮籍焉知禮法疎<lb/>
枉沐旌麾出城府草茅無徑欲教鋤<lb/>
　仇兆鰲曰嚴詩欵曲殷勤公詩和平委婉觧者指嚴<lb/>
　為語多譏刺指公為始終傲岸兩失作者之意<lb/>
　　嚴公仲夏枉駕草堂兼携酒饌<hi>得寒字</hi>
竹裏行厨洗玉盤花邊立馬簇金鞍非關使者徵求急<lb/>
自識將軍禮數寛百年地僻柴門逈五月江深草閣寒<lb/>
㸔弄漁舟移白日老農何有罄交歡<lb/>
<pb n="KR4h0148_WYG_033-26b"/>
飲真茹强老筆紛披<lb/>
　　嚴公㕔宴同詠蜀道畫圖<hi>得空字</hi>
日臨公館靜畫滿地圖雄劔閣星橋北松州雪嶺東華<lb/>
夷山不斷呉蜀水相通興與烟霞㑹清樽幸不空<lb/>
直是氣象不同<lb/>
　　奉送嚴公入朝十韻<lb/>
鼎湖瞻望逺象闕憲章新四海猶多難中原憶舊臣與<lb/>
時安反側自昔有經綸感激張天步從容靜塞塵南圖<lb/>
<pb n="KR4h0148_WYG_033-27a"/>
迴羽翮北極捧星辰漏皷還思晝宫鸚罷囀春空留玉<lb/>
帳術愁殺錦城人閣道通丹地江潭隠白蘋此生那老<lb/>
蜀不死㑹歸秦公若登台輔臨危莫愛身<lb/>
　盧世㴶曰氣象規模雅與題稱末復法言忠告令人<lb/>
　肅然子美真古人也<lb/>
　　送嚴侍郎到綿州同登杜使君江樓<hi>得心字</hi>
野興毎難盡江樓延賞心歸朝送使節落景惜登臨稍<lb/>
稍烟集渚微微風動襟重船依淺瀬輕鳥度層隂檻峻<lb/>
<pb n="KR4h0148_WYG_033-27b"/>
背幽谷忩虚交茂林燈光散逺近月彩靜髙深城擁朝<lb/>
來客天横醉後參窮途衰謝意苦調短長吟此㑹共能<lb/>
㡬諸孫賢至今不勞朱户閉自待白河沈<lb/>
　　奉濟驛重送嚴公四韻<lb/>
逺送從此别青山空復情㡬時盃重把昨夜月同行列<lb/>
郡謳歌惜三朝出入榮江村獨歸處寂寞飬殘生<lb/>
一往情深足見嚴杜交誼<lb/>
　　九日奉寄嚴大夫<lb/>
<pb n="KR4h0148_WYG_033-28a"/>
九日應愁思經時冒險難不眠持漢節何路出巴山小<lb/>
驛香醪嫩重巖細菊斑遙知簇鞍馬迴首白雲間<lb/>
　蔡夢弼曰公九日在梓登臨時嚴武還朝尚在蜀棧<lb/>
　道中也<lb/>
　王嗣奭曰通篇不說憶嚴只寫其客行之景與思已<lb/>
　之情正是深於憶者<lb/>
　　黄草<lb/>
黄草峽西船不歸赤甲山下行人稀秦中驛使無消息<lb/>
<pb n="KR4h0148_WYG_033-28b"/>
蜀道兵戈有是非萬里秋風吹錦水誰家別淚濕羅衣<lb/>
莫愁劔閣終堪據聞道松州已被圍<lb/>
氣格蒼健五六乃如老樹著花必求其事以實之徒増<lb/>
紛紛<lb/>
　　懷舊<lb/>
地下蘇司業情親獨有君那因喪亂後便有死生分老<lb/>
罷知明鏡悲來望白雲自從失詞伯不復更論文<lb/>
　　所思<hi>原注得台州鄭司户䖍消息</hi>
<pb n="KR4h0148_WYG_033-29a"/>
鄭老身仍竄台州信始傳為農山澗曲卧病海雲邊世<lb/>
已疎儒素人猶乞酒錢徒勞望牛斗無計斸龍泉<lb/>
　　不見<hi>原注近無李白消息</hi>
不見李生久佯狂真可哀世人皆欲殺吾意獨憐才敏<lb/>
捷詩千首飄零酒一盃匡山讀書處頭白好歸來<lb/>
三詩真朴若自胸臆流出所謂文生於情不求工而自<lb/>
至<lb/>
　　題𤣥武禪師屋壁<lb/>
<pb n="KR4h0148_WYG_033-29b"/>
何年顧虎頭滿壁畫滄洲赤日石林氣青天江海流錫<lb/>
飛常近鶴杯度不驚鷗似得廬山路真隨惠遠遊<lb/>
　黄生曰三四本極竒險㸔似尋常以竒在立意而句<lb/>
　法渾融也<lb/>
　　客夜<lb/>
客睡何曾著秋天不肯明巻簾殘月影髙枕逺江聲計<lb/>
拙無衣食途窮仗友生老妻書數紙應悉未歸情<lb/>
　王嗣奭曰何曾不肯四字愁懷畢露所謂愁人知夜<lb/>
<pb n="KR4h0148_WYG_033-30a"/>
　長也<lb/>
　　客亭<lb/>
秋忩猶曙色落木更天風日出寒山外江流宿霧中聖<lb/>
朝無棄物老病已成翁多少殘生事飄零似轉蓬<lb/>
　　野望<lb/>
金華山南涪水西仲冬風日始凄凄山連越嶲蟠三蜀<lb/>
水散巴渝下五溪獨鶴不知何事舞飢烏似欲向人啼<lb/>
射洪春酒寒仍緑目極傷神誰為攜<lb/>
<pb n="KR4h0148_WYG_033-30b"/>
壯士拂劍浩然彌哀五六情雖間入氣自孤行此殆非<lb/>
人力可㡬<lb/>
　張溍曰三四自然壯麗七子之祖<lb/>
　　聞官軍収河南河北<lb/>
劔外忽傳収薊北初聞涕淚滿衣裳却㸔妻子愁何在<lb/>
漫巻詩書喜欲狂白首放歌須縱酒青春作伴好還鄉<lb/>
即從巴峽穿巫峽便下襄陽向洛陽<hi>原注余田園在東京</hi>
驚喜溢於字句之外故其為詩一氣呵成法極無迹末<lb/>
<pb n="KR4h0148_WYG_033-31a"/>
聨撒手空行如懶殘履衡嶽之石旋轉而下非有伯昏<lb/>
瞀人之氣者不能也<lb/>
　王嗣奭曰一氣流注而曲折盡情絶無粧㸃愈樸愈<lb/>
　真他人決不能道<lb/>
　浦起龍曰八句其疾如飛題事只一句餘俱寫情神<lb/>
　理妙在逼真杜老生平第一首快詩<lb/>
　唐書寶應元年冬官軍進克東都河南平次年正月<lb/>
　史朝義死於廣陽李懷仙斬其首以獻河北平<lb/>
<pb n="KR4h0148_WYG_033-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋詩醇巻十五<lb/>
</p>
<p>
</p>
  </div>
</body>
</text>
</TEI>
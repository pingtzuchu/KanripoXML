<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_047-1a"/>
欽定四庫全書<lb/>
御選唐宋詩醇卷二十二<lb/>
　　太原白居易詩四<lb/>
　　江南遇天寶樂叟<lb/>
白頭病叟泣且言禄山未亂入梨園能彈琵琶和法曲<lb/>
多在華清隨至尊是時天下太平乆年年十月坐朝元<lb/>
千官起居環珮合萬國㑹同車馬奔金鈿照耀石甕寺<lb/>
蘭麝熏煮温湯源貴妃宛轉侍君側體弱不勝珠翠繁<lb/>
<pb n="KR4h0148_WYG_047-1b"/>
冬雪飄颻錦袍暖春風蕩漾霓裳翻歡娛未足燕冦至<lb/>
弓勁馬肥胡語喧豳土人遷避夷狄鼎湖龍去哭軒轅<lb/>
從此漂淪落南土萬人死盡一身存秋風江上浪無限<lb/>
暮雨舟中酒一樽涸魚久失風波勢枯草曾沾雨露恩<lb/>
我自秦來君莫問驪山渭水如荒村新豐樹老籠明月<lb/>
長生殿闇鎖春雲紅葉紛紛蓋欹瓦緑苔重重封壊垣<lb/>
惟有中官作宫使每年寒食一開門<lb/>
前叙樂叟之言天寶舊事也後叙告樂叟之言亂後景<lb/>
<pb n="KR4h0148_WYG_047-2a"/>
象也俯仰今昔滿目蒼涼言外闇然欲絶樂叟未必實<lb/>
有其人特借以抒感慨之思耳<lb/>
　　醉後走筆酬劉五主簿長句之贈兼簡張大賈二<lb/>
　　十四先輩昆季<lb/>
劉兄文髙行孤立十五年前名翕習是時相遇在符離<lb/>
我年二十君三十得意忘年心迹親寓居同縣日知聞<lb/>
衡門寂寞朝尋我古寺蕭條暮訪君朝來暮去多攜手<lb/>
窮巷貧居何所有秋燈夜冩聨句詩春雪朝傾煖寒酒<lb/>
<pb n="KR4h0148_WYG_047-2b"/>
陴湖緑愛白鷗飛濉水清憐紅鯉肥偶語閒攀芳樹立<lb/>
相扶醉蹋落花歸張賈弟兄同里巷乗閒數數來相訪<lb/>
雨天連宿草堂中月夜徐行石橋上我年漸長忽自驚<lb/>
鏡中冉冉髭鬚生心畏後時同勵志身牽前事各求名<lb/>
問我栖栖何所適鄉人薦為鹿鳴客二千里别謝交逰<lb/>
三十韻詩慰行役出門可憐惟一身弊裘瘦馬入咸秦<lb/>
鼕鼕街鼓紅塵闇晚到長安無主人二賈二張與余弟<lb/>
驅車邐迤來相繼操詞握賦為干戈鋒鋭森然勝氣多<lb/>
<pb n="KR4h0148_WYG_047-3a"/>
齊入文場同苦戰五人十載九登科二張得雋名居甲<lb/>
美退爭雄重告㨗棠棣輝榮並桂枝芝蘭芬馥和荆葉<lb/>
惟有元犀屈未伸握中自謂駭雞珍三年不鳴鳴必大<lb/>
豈獨駭雞當駭人元和運啟千年聖同遇明時余最幸<lb/>
始辭秘閣吏王畿遽列諫垣升禁闈蹇步何堪鳴珮玉<lb/>
衰容不稱著朝衣閶闔晨開朝百辟冕旒不動香煙碧<lb/>
步登龍尾上虚空立去天顔無咫尺宫花似雪從乗輿<lb/>
禁月如霜坐直廬身賤每驚隨内宴才微常媿草天書<lb/>
<pb n="KR4h0148_WYG_047-3b"/>
晚松寒竹新昌第職居密近門多閉日暮銀臺下直囘<lb/>
故人到門門蹔開囘頭下馬一相顧塵土滿衣何處來<lb/>
斂手炎涼叙未畢先説舊山今悔出岐陽旅宦少歡娛<lb/>
江左羇逰費時日贈我一篇行路吟吟之句句披沙金<lb/>
嵗月徒催白髪貌泥塗不屈青雲心誰㑹茫茫天地意<lb/>
短才獲用長才棄我隨鵷鷺入煙雲謬上丹墀為近臣<lb/>
君同鸞鳯棲荆棘猶著青袍作選人惆悵知賢不能薦<lb/>
徒為出入蓬萊殿月慚諫紙二百張嵗媿俸錢三十萬<lb/>
<pb n="KR4h0148_WYG_047-4a"/>
大抵浮榮何足道幾度相逄即身老且傾斗酒慰羇愁<lb/>
重話符離問舊逰北巷鄰居幾家去東林舊院何人住<lb/>
武里村花落復開流溝山色應如故感此酬君千字詩<lb/>
醉中分手又何之須知通塞尋常事莫歎浮沉先後時<lb/>
慷慨臨岐重相勉殷勤别後加餐飯君不見買臣衣錦<lb/>
還故鄉五十身榮未為晚<lb/>
七古長篇一氣盤旋不必刻意求竒自具大家風格非<lb/>
晚唐人寒儉迫促者所能到惆悵知賢不能薦四句自<lb/>
<pb n="KR4h0148_WYG_047-4b"/>
占身分極髙末段仍歸曠達是詩作於元和之初居易<lb/>
為左拾遺未幾即丐改官除京兆户曹㕘軍外出蓋立<lb/>
朝而道不行則奉身而退知愧者庶可無愧也<lb/>
　　畫竹歌<hi>并引</hi>
　協律郎蕭悦善畫竹舉時無倫蕭亦甚自秘重有終<lb/>
　嵗求其一竿一枝而不得者知予天與好事忽冩一<lb/>
　十五竿恵然見投予厚其意髙其藝無以答貺作歌<lb/>
　以報之凡一百八十六字云<lb/>
<pb n="KR4h0148_WYG_047-5a"/>
植物之中竹難冩古今雖畫無似者蕭郎下筆獨逼真<lb/>
丹青以來惟一人人畫竹身肥擁腫蕭畫莖瘦節節竦<lb/>
人畫竹梢死羸垂蕭畫枝活葉葉動不根而生從意生<lb/>
不笋而成由筆成野塘水邊碕岸側森森兩叢十五莖<lb/>
嬋娟不失筠粉態蕭颯盡得風煙情舉頭忽看不似畫<lb/>
低耳靜聴疑有聲西叢七莖勁而健省向天竺寺前石<lb/>
上見東叢八莖疎且寒憶曾湘妃廟裏雨中看幽姿逺<lb/>
思少人别與君相顧空長歎蕭郎蕭郎老可惜手顫眼<lb/>
<pb n="KR4h0148_WYG_047-5b"/>
昬頭雪色自言便是絶筆時從今此竹尤難得<lb/>
波瀾意度直逼子美堂奥與香山平日面貌不類蓋有<lb/>
意規倣子美題畫諸作而為之者<lb/>
　　長恨歌<lb/>
漢皇重色思傾國御宇多年求不得楊家有女初長成<lb/>
養在深閨人未識天生麗質難自棄一朝選在君王側<lb/>
迴眸一笑百媚生六宫粉黛無顔色春寒賜浴華清池<lb/>
温泉水滑洗凝脂侍兒扶起嬌無力始是新承恩澤時<lb/>
<pb n="KR4h0148_WYG_047-6a"/>
雲鬢花顔金步揺笑蓉帳暖度春宵春宵苦短日髙起<lb/>
從此君王不早朝承歡侍宴無閒暇春從春逰夜専夜<lb/>
後宫佳麗三千人三千寵愛在一身金屋妝成嬌侍夜<lb/>
玉樓宴罷醉和春姊妺弟兄皆列土可憐光彩生門户<lb/>
遂令天下父母心不重生男重生女驪宫髙處入青雲<lb/>
仙樂風飄處處聞緩歌慢舞凝絲竹盡日君王看不足<lb/>
漁陽鞞鼓動地來驚破霓裳羽衣曲九重城闕煙塵生<lb/>
千乗萬騎西南行翠華揺揺行復止西出都門百餘里<lb/>
<pb n="KR4h0148_WYG_047-6b"/>
六軍不發無奈何宛轉蛾眉馬前死花鈿委地無人收<lb/>
翠翹金雀玉搔頭君王掩面救不得囘看血淚相和流<lb/>
黄埃散漫風蕭索雲棧縈紆登劎閣峨眉山下少人行<lb/>
旌旗無光日色薄蜀江水碧蜀山青聖主朝朝暮暮情<lb/>
行宫見月傷心色夜雨聞鈴腸斷聲天旋日轉囘龍馭<lb/>
到此躊躇不能去馬嵬坡下泥土中不見玉顔空死處<lb/>
君臣相顧盡沾衣東望都門信馬歸歸來池苑皆依舊<lb/>
太液芙蓉未央栁芙蓉如面栁如眉對此如何不淚垂<lb/>
<pb n="KR4h0148_WYG_047-7a"/>
春風桃李花開夜秋雨梧桐葉落時西宫南苑多秋草<lb/>
落葉滿階紅不埽梨園子弟白髮新椒房阿監青蛾老<lb/>
夕殿螢飛思悄然孤燈挑盡未成眠遲遲鐘鼓初長夜<lb/>
耿耿星河欲曙天鴛鴦瓦冷霜華重翡翠衾寒誰與共<lb/>
悠悠生死别經年魂魄不曾來入夢臨卭道士鴻都客<lb/>
能以精誠致魂魄為感君王展轉思遂教方士殷勤覔<lb/>
排空馭氣奔如電升天入地求之遍上窮碧落下黄泉<lb/>
兩處茫茫皆不見忽聞海上有仙山山在虚無縹緲間<lb/>
<pb n="KR4h0148_WYG_047-7b"/>
樓閣玲瓏五雲起其中綽約多仙子中有一人字太真<lb/>
雪膚花貌㕘差是金闕西廂扣玉扄轉教小玉報雙成<lb/>
聞道漢家天子使九華帳裏夢魂驚攬衣推枕起徘徊<lb/>
珠箔銀屏邐迤開雲鬢半偏新睡覺花冠不整下堂來<lb/>
風吹仙袂飄颻舉猶似霓裳羽衣舞玉容寂寞淚闌干<lb/>
梨花一枝春帶雨含情凝睇謝君王一别音容兩渺茫<lb/>
昭陽殿裏恩愛絶蓬萊宫中日月長囘頭下望人寰處<lb/>
不見長安見塵霧惟將舊物表深情鈿合金釵寄將去<lb/>
<pb n="KR4h0148_WYG_047-8a"/>
釵留一股合一扇釵擘黄金合分鈿但教心似金鈿堅<lb/>
天上人間㑹相見臨别殷勤重寄詞詞中有誓兩心知<lb/>
七月七日長生殿夜半無人私語時在天願作比翼鳥<lb/>
在地願為連理枝天長地乆有時盡此恨綿綿無絶期<lb/>
從古女禍未有盛於唐者明皇踐阼覆轍匪逺開元勵<lb/>
精幾致太平天寶以後溺情牀第太真潛納新臺同譏<lb/>
艷妻煽處職為厲階倉皇播遷宗社再造幸也姚宋諸<lb/>
賢臣輔之而不足一太真敗之而有餘南内歸來儻返<lb/>
<pb n="KR4h0148_WYG_047-8b"/>
而自咎恨無終窮矣遑繫心於既殞傾城之婦耶長恨<lb/>
一傳自是當時傅㑹之説其事殊無足論者居易詩詞<lb/>
特妙情文相生沉鬱頓挫哀艷之中具有諷刺漢皇重<lb/>
色思傾國從此君王不早朝君王掩面救不得皆微詞<lb/>
也養在深閨人未識為尊者諱也欲不可縱樂不可極<lb/>
結想成因幻縁奚罄總以為發乎情而不能止乎禮義<lb/>
者戒也通首分四段漢皇重色思傾國至驚破霓裳羽<lb/>
衣曲暢叙楊妃擅寵之事却以漁陽鞞鼓動地來二句<lb/>
<pb n="KR4h0148_WYG_047-9a"/>
暗攝下意一氣直下滅去轉落之痕九重城闕煙塵生<lb/>
至夜雨聞鈴腸斷聲叙馬嵬賜死之事行宫見月傷心<lb/>
色二句暗攝下意蓋以幸蜀之靡日不思引起還京之<lb/>
徬徨念舊一直説去中間暗蔵馬嵬改𦵏一節此行文<lb/>
飛渡法也天旋日轉迴龍馭至魂魄不曾來入夢叙上<lb/>
皇南宫思舊之情悠悠生死别經年二句亦暗攝下意<lb/>
臨卭道士鴻都客至末叙方士招魂之事結處點清長<lb/>
恨為一詩結穴戞然而止全勢已足更不必另作收束<lb/>
<pb n="KR4h0148_WYG_047-9b"/>
　陳鴻長恨歌傳曰開元中泰階平四海無事明皇在<lb/>
　位嵗乆倦於旰食宵衣政無大小始委於右丞相深<lb/>
　居逰宴以聲色自娛先是元獻皇后武淑妃皆有寵<lb/>
　相次即世宫中雖良家子千數無可悦目者上心忽<lb/>
　忽不樂時每嵗十月駕幸華清宫内外命婦熠燿景<lb/>
　從浴日餘波賜以湯沐春風靈液淡蕩其間上心油<lb/>
　然若有顧遇左右前後粉色如土詔髙力士潛搜外<lb/>
　宫得𢎞農楊元琰女於夀邸既笄矣鬒髮膩理纎穠<lb/>
<pb n="KR4h0148_WYG_047-10a"/>
　中度舉止閑冶如漢武帝李夫人别疏湯泉詔賜澡<lb/>
　瑩既出水體弱力微若不任羅綺光彩煥發轉動照<lb/>
　人上甚悦進見之日奏霓裳羽衣曲以導之定情之<lb/>
　夕授金釵鈿合以固之又命戴步揺垂金璫明年冊<lb/>
　為貴妃半后服用繇是冶其容敏其詞婉孌萬態以<lb/>
　中上意上益嬖焉時省風九州泥金五岳驪山雪夜<lb/>
　上陽春朝與上行同室宴専席寢専房雖有三夫人<lb/>
　九嬪二十七世婦八十一御妻暨後宫才人樂府妓<lb/>
<pb n="KR4h0148_WYG_047-10b"/>
　女使天子無顧盼意自是六宫無復進幸者非徒殊<lb/>
　艷尤態致是蓋才智明慧善巧便佞先意希㫖有不<lb/>
　可形容者叔父昆弟皆列在清貫爵為通侯姊妺封<lb/>
　國夫人富埒王室車服邸第與大長公主侔而恩澤<lb/>
　勢力則又過之出入禁門不問京師長吏為側目故<lb/>
　當時謡詠有云生女勿悲酸生男勿喜歡又曰男不<lb/>
　封侯女作妃看女却為門上楣其人心羨慕如此天<lb/>
　寳末兄國忠盜丞相位愚弄國柄及安禄山引兵向<lb/>
<pb n="KR4h0148_WYG_047-11a"/>
　闕以討楊氏為詞潼闗不守翠華南幸出咸陽道次<lb/>
　馬嵬亭六軍徘徊持㦸不進從官郎吏伏上馬前請<lb/>
　誅錯以謝天下國忠奉氂纓盤水死於道周左右之<lb/>
　意未快上問之當時敢言者請以貴妃塞天下怒上<lb/>
　知不免而不忍見其死反袂掩面使牽之而去蒼黄<lb/>
　展轉竟就絶於尺組之下既而明皇狩成都肅宗受<lb/>
　禪靈武明年大兇歸元大駕還都尊明皇為太上皇<lb/>
　就養南宫遷於西内時移事去樂盡悲來每至春之<lb/>
<pb n="KR4h0148_WYG_047-11b"/>
　日冬之夜池蓮夏開宫槐秋落梨園弟子玉琯發音<lb/>
　聞霓裳羽衣一聲則天顔不怡左右歔欷三載一意<lb/>
　其念不衰求之魂夢杳不可得適有道士自蜀來知<lb/>
　上皇心念楊妃如是自言有李少君之術明皇大喜<lb/>
　命致其神方士乃竭其術以索之不至又能逰神馭<lb/>
　氣出天界入地府以求之不見又旁求四虚上下東<lb/>
　極大海跨蓬壺見最髙仙山上多樓闕西廂下有洞<lb/>
　户東向闔其門署曰玉妃太真院方士抽簪扣扉有<lb/>
<pb n="KR4h0148_WYG_047-12a"/>
　雙童女出應門方士造次未及言而雙鬟復入俄有<lb/>
　碧衣侍女又至詰其所從方士因稱唐天子使者且<lb/>
　致其命碧衣云玉妃方寢請少待之於時雲海沉沉<lb/>
　洞天日晚瓊户重闔悄然無聲方士屏息斂足拱手<lb/>
　門下乆之而碧衣延入且曰玉妃出見一人冠金蓮<lb/>
　披紫綃珮紅玉曳鳯舄左右侍者七八人揖方士問<lb/>
　皇帝安否次問天寶十四年已還事言訖憫然指碧<lb/>
　衣取金釵鈿合各析其半授使者曰為謝太上皇謹<lb/>
<pb n="KR4h0148_WYG_047-12b"/>
　獻是物尋舊好也方士受辭與信將行色有不足玉<lb/>
　妃固徵其意復前跪致詞請當時一事不為他人聞<lb/>
　者騐於太上皇不然恐鈿合金釵負新垣平之詐也<lb/>
　玉妃茫然退立若有所思徐而言之曰昔天寶十載<lb/>
　侍輦避暑驪山宫秋七月牽牛織女相見之夕秦人<lb/>
　風俗是夜張錦繡陳飲食樹𤓰果焚香於庭號為乞<lb/>
　巧宫掖間尤尚之夜殆半休侍衛於東西廂獨侍上<lb/>
　上凭肩而立因仰天感牛女事密相誓心願世世為<lb/>
<pb n="KR4h0148_WYG_047-13a"/>
　夫婦言畢執手各嗚咽此獨君王知之耳因自悲曰<lb/>
　由此一念又不得居此復墮下界且結後縁或為天<lb/>
　或為人決再相見好合如舊因言太上皇亦不乆人<lb/>
　間幸惟自安無自苦耳使者還奏太上皇皇心震悼<lb/>
　日日不豫其年夏四月南宮晏駕元和元年冬十<lb/>
　二月太原白樂天自校書郎尉於盩厔鴻與琅邪王質<lb/>
　夫家於是邑暇日相携遊仙遊寺話及此事相與<lb/>
　感歎質夫舉酒於樂天前曰夫希代之事非遇出<lb/>
<pb n="KR4h0148_WYG_047-13b"/>
　世之才潤色之則與時消沒不聞於世樂天深於<lb/>
　詩多於情者也試為歌之如何樂天因為長恨歌<lb/>
　意者不但感於事亦欲懲尤物窒亂階垂於將來<lb/>
　也歌既成使鴻傳焉世所不聞者予非開元遺民不得<lb/>
　知世所知者有明皇本紀在今但傳長恨歌云爾<lb/>
　唐汝詢曰此譏明皇迷於色而不悟也始則求其人<lb/>
　而未得既得而愛幸之即淪惑而不復理朝政矣不<lb/>
　獨寵妃一身而又徧及其宗黨不惟不復早朝益且<lb/>
<pb n="KR4h0148_WYG_047-14a"/>
　盡日耽於絲竹以致禄山倡亂乗輿播遷帝既誅妃<lb/>
　以謝天下則宜悔過乃復展轉懐思不能自絶至令<lb/>
　方士徧索其神得鈿合金釵而不辨其詐是真迷而<lb/>
　不悟者矣吁以五十年致治之主而一女子覆其成<lb/>
　功權去勢詘而以憂死悲夫女寵之禍豈淺鮮哉花<lb/>
　鈿委地無人收伏後鈿合金釵案意者妃就絶之時<lb/>
　花鈿散逸民間必有得之者方士特挾此以欺上皇<lb/>
　非有他術也<lb/>
<pb n="KR4h0148_WYG_047-14b"/>
　詩人王屑曰峨眉山下少人行峨眉在嘉州與幸蜀<lb/>
　全無交涉乃文章之病也<lb/>
　汪立名曰按隠居詩話云唐人咏馬嵬事多矣世所<lb/>
　稱白居易六軍不發無奈何宛轉蛾眉馬前死此乃<lb/>
　歌詠禄山能使官兵叛逼追明皇不得已而誅楊妃<lb/>
　也豈特不曉文章體裁而造語蠢拙抑亦失臣下事<lb/>
　君之禮老杜則不然其北征詩曰不聞夏殷衰中自<lb/>
　誅褒妲乃見明皇鑒夏商之敗畏天悔禍賜妃子以<lb/>
<pb n="KR4h0148_WYG_047-15a"/>
　死官軍何與焉此論為推尊少陵則可若以此貶樂<lb/>
　天則不可論詩須相題長恨歌本與陳鴻王質夫話<lb/>
　楊妃始終而作猶慮詩有未詳陳鴻又作長恨歌傳<lb/>
　所謂不特感其事亦欲懲尤物窒亂階垂於將來也<lb/>
　自與北征詩不同若諱馬嵬事實則長恨二字便無<lb/>
　著落矣讀書全不理㑹作詩本末而執片詞肆議古<lb/>
　人已屬太過至謂歌詠禄山能使官軍云云則尤近<lb/>
　乎鍜鍊矣宋人多文字吹求之禍皆釀於此等議論<lb/>
<pb n="KR4h0148_WYG_047-15b"/>
　若唐人作詩本無所謂忌諱忠厚之風自可慕也然<lb/>
　陳傳中叙貴妃進於夀邸而白詩諱之但云楊家有<lb/>
　女初長成養在深閨人未識天生麗質難自棄一朝<lb/>
　選在君王側安得謂樂天不知文章大體耶倘有祖<lb/>
　其謬以羅織少陵者必將以少陵憶昔詩張后不樂<lb/>
　天子忙句為失以臣事君之禮百官跣足隨天王句<lb/>
　為歌詠吐蕃追逼代宗又豈通論乎<lb/>
　　琵琶引<hi>并序</hi>
<pb n="KR4h0148_WYG_047-16a"/>
　元和十年予左遷九江郡司馬明年秋送客湓浦口<lb/>
　聞船中夜彈琵琶者聴其音錚錚然有京都聲問其<lb/>
　人本長安倡女嘗學琵琶於穆曹二善才年長色衰<lb/>
　委身為賈人婦遂命酒使快彈數曲曲罷憫默自叙<lb/>
　少小時歡樂事今漂淪憔悴轉徙於江湖間予出官<lb/>
　二年恬然自安感斯人言是夕始覺有遷謫意因為<lb/>
　長句歌以贈之凡六百一十二言命曰琵琶行<lb/>
潯陽江頭夜送客楓葉荻花秋瑟瑟主人下馬客在船<lb/>
<pb n="KR4h0148_WYG_047-16b"/>
舉酒欲飲無管弦醉不成歡慘將别别時茫茫江浸月<lb/>
忽聞水上琵琶聲主人忘歸客不發尋聲暗問彈者誰<lb/>
琵琶聲停欲語遲移船相近邀相見添酒囘燈重開宴<lb/>
千呼萬喚始出來猶抱琵琶半遮面轉軸撥弦三兩聲<lb/>
未成曲調先有情弦弦掩抑聲聲思似訴平生不得意<lb/>
低眉信手續續彈説盡心中無限事輕攏慢撚抹復挑<lb/>
初為霓裳後六么大弦嘈嘈如急雨小弦切切如私語<lb/>
嘈嘈切切錯雜彈大珠小珠落玉盤間闗鶯語花底滑<lb/>
<pb n="KR4h0148_WYG_047-17a"/>
幽咽泉流水下灘水泉冷澀弦疑絶疑絶不通聲暫歇<lb/>
别有幽愁暗恨生此時無聲勝有聲銀瓶乍破水漿迸<lb/>
鐵騎突出刀鎗鳴曲終收撥當心畫四弦一聲如裂帛<lb/>
東船西舫悄無言惟見江心秋月白沉吟放撥插弦中<lb/>
整頓衣裳起斂容自言本是京城女家在蝦蟇陵下住<lb/>
十三學得琵琶成名屬教坊第一部曲罷曾教善才伏<lb/>
妝成每被秋孃妬五陵年少爭纒頭一曲紅綃不知數<lb/>
鈿頭雲箆擊節碎血色羅裙翻酒汚今年歡笑復明年<lb/>
<pb n="KR4h0148_WYG_047-17b"/>
秋月春風等閒度弟走從軍阿姨死暮去朝來顔色故<lb/>
門前冷落鞍馬稀老大嫁作商人婦商人重利輕别離<lb/>
前月浮梁買茶去去來江口守空船遶船月明江水寒<lb/>
夜深忽夢少年事夢啼妝淚紅闌干我聞琵琶已歎息<lb/>
又聞此語重唧唧同是天涯淪落人相逢何必曾相識<lb/>
我從去年辭帝京謫居卧病潯陽城潯陽地僻無音樂<lb/>
終嵗不聞絲竹聲住近湓江地低濕黄蘆苦竹遶宅生<lb/>
其間旦暮聞何物杜鵑啼血猿哀鳴春江花朝秋月夜<lb/>
<pb n="KR4h0148_WYG_047-18a"/>
往往取酒還獨傾豈無山歌與村笛嘔啞嘲哳難為聴<lb/>
今夜聞君琵琶語如聴仙樂耳暫明莫辭更坐彈一曲<lb/>
為君翻作琵琶行感我此言良乆立却坐促弦弦轉急<lb/>
淒淒不似向前聲滿座重聞皆掩泣座中泣下誰最多<lb/>
江州司馬青衫濕<lb/>
滿腔遷謫之感借商婦以發之有同病相憐之意焉比<lb/>
興相緯寄托遥深其意微以顯其音哀以思其辭麗以<lb/>
則十九首云清商隨風發中曲正徘徊一彈再三歎慷<lb/>
<pb n="KR4h0148_WYG_047-18b"/>
慨有餘哀及杜甫觀公孫大娘弟子舞劎器行與此篇<lb/>
同為千秋絶調不必以古近前後分也<lb/>
　容齋五筆曰白公琵琶行讀者但羨其風致敬其詞<lb/>
　章至形於樂府歌詠之不足遂以謂真為長安故倡<lb/>
　而作不知直欲攄冩天涯淪落之恨爾<lb/>
　唐汝詢曰此宦逰不遂因琵琶以托興也言當清秋<lb/>
　明月之夜聞琵琶哀怨之音聴商婦自叙之苦以動<lb/>
　我逐臣乆客之懐宜其泣下沾襟也<lb/>
<pb n="KR4h0148_WYG_047-19a"/>
　藝苑雌黄曰家在蝦蟆陵下住按國史補云舊説董<lb/>
　仲舒墓門下人至者皆下馬故謂之下馬陵語訛為<lb/>
　蝦蟆陵故東坡詩云隻雞敢忘喬公語下馬聊尋董<lb/>
　相墳又謝徐朝奉啟云過而下馬空瞻董相之陵蓋<lb/>
　用此事郭氏佩觿亦嘗論此云長安董仲舒墓名曰<lb/>
　下馬陵今轉語為蝦蟆陵事出黄京紀白氏琵琶行<lb/>
　蓋徇俗之過也<lb/>
　　醉後狂言酬贈蕭殷二協律<lb/>
<pb n="KR4h0148_WYG_047-19b"/>
餘杭邑客多羇貧其間甚者蕭與殷天寒身上猶衣葛<lb/>
日髙甑中未拂塵江城山寺十一月北風吹沙雪紛紛<lb/>
賓客不見綈袍惠黎庶未沾襦袴恩此時太守自慚媿<lb/>
重衣複衾有餘温因命染人與針女先製兩裘贈二君<lb/>
吳綿細軟桂布密柔如狐腋白似雲勞將詩書投贈我<lb/>
如此小惠何足論我有大裘君未見寛廣和暖如陽春<lb/>
此裘非繒亦非纊裁以法度絮以仁刀尺鈍拙製未畢<lb/>
出亦不獨裹一身若令在郡得五考與君展覆杭州人<lb/>
<pb n="KR4h0148_WYG_047-20a"/>
即杜甫廣厦千萬間意而暢言之前段黎庶未沾𥜗袴<lb/>
恩句已伏後意末段又推廣一層淋漓暢竭言大而非<lb/>
誇也<lb/>
　　秋江晚泊<lb/>
扁舟泊雲島倚棹念鄉國四望不見人煙江淡秋色客<lb/>
心貧易動日入愁未息<lb/>
　　代書詩一百韻寄微之<lb/>
憶在貞元嵗初登典校司身名同日授心事一言知肺<lb/>
<pb n="KR4h0148_WYG_047-20b"/>
腑都無隔形骸兩不羇疎狂屬年少閒散為官卑分定<lb/>
金蘭契言通藥石規交賢方汲汲友直每偲偲有月多<lb/>
同賞無盃不共持秋風拂琴匣夜雪卷書帷髙上慈恩<lb/>
塔幽尋皇子陂唐昌玉蕊㑹崇敬牡丹期笑勸迂辛酒<lb/>
閒吟短李詩儒風愛敦質佛理賞𤣥師<hi>自注辛立度李紳劉敦質庾𤣥</hi>
<hi>師</hi>度日曾無悶通宵靡不為雙聲聨律句八面對宫棋<lb/>
往往逰三省騰騰出九逵寒銷直城路春到曲江池樹<lb/>
暖枝條弱山晴彩翠奇峯攅石緑點栁宛麴塵絲岸草<lb/>
<pb n="KR4h0148_WYG_047-21a"/>
煙鋪地園花雪壓枝早光紅照耀新溜碧逶迤幄幕侵<lb/>
堤布盤筵占地施徵伶皆絶藝選妓悉名姬鉛黛凝春<lb/>
態金鈿耀水嬉風流誇墮髻時世鬭啼眉密坐隨歡促<lb/>
華尊逐勝移香飄歌袂動翠落舞釵遺籌插紅螺椀觥<lb/>
飛白玉巵打嫌調笑易飲訝卷波遲殘席諠譁散歸鞍<lb/>
酩酊騎酡顔烏帽側醉袖玉鞭垂紫陌傳鐘鼓紅塵塞<lb/>
路岐幾時曾蹔别何處不相隨荏苒星霜換迴環節候<lb/>
催兩衙多請告三考欲成資運啟千年聖天成萬物宜<lb/>
<pb n="KR4h0148_WYG_047-21b"/>
皆當少壯日同惜盛明時光景嗟虚擲雲霄竊暗窺攻<lb/>
文朝矻矻講學夜孜孜䇿目穿如札毫鋒鋭若錐繁張<lb/>
獲鳥網堅守釣魚坻並受䕫龍薦齊陳晁董詞萬言經<lb/>
濟畧三䇿太平基中第爭無敵專場戰不疲輔車排勝<lb/>
陳犄角搴降旗雙闕紛容衛千僚儼等衰恩隨紫泥降<lb/>
名向白麻披既在髙科選還從好爵縻東垣君諫諍西<lb/>
邑我驅馳再喜登烏府多慚侍赤墀官班分内外逰處<lb/>
遂㕘差每列鵷鸞序偏瞻獬豸姿簡威霜澟洌衣彩繡<lb/>
<pb n="KR4h0148_WYG_047-22a"/>
葳蕤正色推强禦剛腸嫉喔咿常憎持祿位不擬保妻<lb/>
兒養勇期除惡輸忠在滅私下鞲驚燕雀當道懾狐狸<lb/>
南國人無怨東臺吏不欺理寃多定國切諫幸辛毘造<lb/>
次行於是平生志在兹道將心共直言與行兼危水暗<lb/>
波翻覆山蔵路險巇未為明主識已被倖臣疑木秀遭<lb/>
風折蘭芳遇霰萎千鈞勢易壓一柱力難搘騰口因成<lb/>
痏吹毛遂得疵憂來吟貝錦謫去詠江蘺邂逅塵中遇<lb/>
殷勤馬上辭賈生離魏闕王粲向荆夷水過清源寺山<lb/>
<pb n="KR4h0148_WYG_047-22b"/>
經綺里祠心揺漢皋珮淚墮峴亭碑驛路縁雲際城樓<lb/>
枕水湄思鄉多繞澤望闕獨登陴林晚青蕭索江平緑<lb/>
渺瀰野秋鳴蟋蟀沙冷聚鸕鷀官舍黄茅屋人家苦竹<lb/>
籬白醪充夜酌紅粟備晨炊寡鶴摧風翮鰥魚失水鬐<lb/>
闇雛啼渇旦涼葉墮相思一點寒燈滅三聲曉角吹藍<lb/>
衫經雨故驄馬卧霜羸念涸誰濡沫嫌醒自歠醨耳垂<lb/>
無伯樂舌在有張儀負氣衝星劎傾心向日葵金言自<lb/>
銷鑠玉性肻磷緇伸屈須看蠖窮通莫問龜定知身是<lb/>
<pb n="KR4h0148_WYG_047-23a"/>
患應用道為醫想子令如彼嗟予獨在斯無憀當嵗杪<lb/>
有夢到天涯坐阻連襟帶行乖接履綦潤銷衣上霧香<lb/>
散室中芝念逺縁遷貶驚時為别離素書三往復明月<lb/>
七盈虧舊里非難到餘歡不可追樹依興善老草傍靜<lb/>
安衰前事思如昨中懐冩向誰北村尋古柏南宅訪辛<lb/>
夷此日空搔首何人共解頤病多知夜永年長覺秋悲<lb/>
不飲長如醉加餐亦似飢狂吟一千字因使寄微之<lb/>
長律百韻始於杜甫䕫府詠懐一篇繼之者元微之白<lb/>
<pb n="KR4h0148_WYG_047-23b"/>
居易居易集中百韻詩凡三篇杜甫排奡沉鬱局陣變<lb/>
化其才氣筆力自非居易所及居易法律井然條暢流<lb/>
美實可為後來之法學者未能闚杜之閫奥且從此種問<lb/>
津自無艱澀淩亂之病<lb/>
　馮班曰勻細整贍力自有餘長詩有叙置次第起承<lb/>
　轉合不可不知却拘不得須變化飛動為佳此篇勻<lb/>
　整之至却細膩省淨無叠辭累句妃紅嫓紫之病長<lb/>
　詩忌詞太煩如此最善<lb/>
<pb n="KR4h0148_WYG_047-24a"/>
　　和談校書秋夜感懐呈朝中規友<lb/>
遥夜涼風楚客悲清砧繁漏月髙時秋霜似鬢年空長<lb/>
春草如袍位尚卑詞賦擅名來已乆煙霄得路去何遲<lb/>
漢庭卿相皆知已不薦揚雄欲薦誰<lb/>
清脆瀏亮古詩青袍似春草庾信賦亦云青袍如草第<lb/>
四句妙於翻用<lb/>
　　感秋寄逺<lb/>
惆悵時節晚兩情千里同離憂不散處庭樹正秋風鷰<lb/>
<pb n="KR4h0148_WYG_047-24b"/>
影動歸翼蕙香銷故叢佳期與芳嵗牢落兩成空<lb/>
律法整嚴尚與盛唐相近腹聨已開晚唐李商隠一𣲖<lb/>
　　春題華陽觀<hi>自注觀即華陽公主故宅有舊内人存馬</hi>
帝子吹簫逐鳯凰空留仙洞號華陽落花何處堪惆悵<lb/>
頭白宫人掃影堂<lb/>
　　縣西郊秋寄贈馬造<lb/>
紫閣峯西清渭東野煙深處夕陽中風荷落葉蕭條緑<lb/>
水蓼殘花寂寞紅我厭宦逰君失意可憐秋思兩心同<lb/>
<pb n="KR4h0148_WYG_047-25a"/>
前四句冩景極簫瑟之致結出懐人意自然<lb/>
　　早春獨逰曲江<hi>自注時為校書郎</hi>
散職無羈束羸驂少送迎朝從直城出春傍曲江行風<lb/>
起池東暖雲開山北晴氷銷泉脈動雪盡草芽生露杏<lb/>
紅初坼煙楊緑未成影遅新度雁聲澀欲啼鶯閒地心<lb/>
俱静韶光眼共明酒狂憐性逸藥効喜身輕慵慢疎人<lb/>
事幽棲逐野情迴看芸閣笑不似有浮名<lb/>
中三聨刻畫早春之景細膩清新<lb/>
<pb n="KR4h0148_WYG_047-25b"/>
　　江南送北客因憑寄徐州兄弟書<hi>時年十五</hi>
故園望斷欲何如楚水吳山萬里餘今日因君訪兄弟<lb/>
數行鄉淚一封書<lb/>
　<lb/>
　<lb/>
　<lb/>
　<lb/>
御選唐宋詩醇卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_049-1a"/>
欽定四庫全書<lb/>
御選唐宋詩醇卷二十三<lb/>
　　太原白居易詩五<lb/>
　　賦得古原草送别<lb/>
離離原上草一嵗一枯榮野火燒不盡春風吹又生逺<lb/>
芳侵古道晴翠接荒城又送王孫去萋萋滿别情<lb/>
　復齋漫録曰野火燒不盡春風吹又生不若劉長卿<lb/>
　春入燒痕青之句語簡而意盡<lb/>
<pb n="KR4h0148_WYG_049-1b"/>
　堯山堂外紀曰白樂天初至京以所業謁顧著作況<lb/>
　況覩姓名熟視曰長安米貴居大不易及披卷首篇<lb/>
　曰咸陽原上草一嵗一枯榮野火燒不盡春風吹又<lb/>
　生乃嗟賞曰道得箇語居亦何難前言戲之耳因為<lb/>
　延譽聲名遂振<lb/>
　　旅次景空寺宿幽上人院<lb/>
不與人境接寺門開向山暮鐘寒鳥聚秋雨病僧閒月<lb/>
隠雲樹外螢飛廊宇間幸投花界宿暫得静心顔<lb/>
<pb n="KR4h0148_WYG_049-2a"/>
思致清幽開晚唐宗派<lb/>
　　同李十一醉憶元九<lb/>
花時同醉破春愁醉折花枝當酒籌忽憶故人天際去<lb/>
計程今日到梁州<lb/>
意淺情深格調最近王龍標<lb/>
　本事詩曰元和四年三月元微之為御史鞫獄梓潼<lb/>
　樂天兄弟送别後旬日與李侍郎建閒逰曲江及慈<lb/>
　恩寺飲酣作此詩後旬日得元書果以是日至褒仍<lb/>
<pb n="KR4h0148_WYG_049-2b"/>
　寄詩曰夢君兄弟曲江頭也到慈恩寺院逰驛吏喚<lb/>
　人排馬去忽驚身在古梁州千里神遇若合符契<lb/>
　　同錢員外禁中夜直<lb/>
宫漏三聲知半夜好風涼月滿松筠此時閒坐寂無語<lb/>
藥樹影中惟兩人<lb/>
　　禁中夜作書與元九<lb/>
心緒萬端書兩紙欲封重讀意遲遲五聲宫漏初鳴後<lb/>
一點窻燈欲滅時<lb/>
<pb n="KR4h0148_WYG_049-3a"/>
　汪立名曰按元和十二年公在江州作書與微之封<lb/>
　題有詩昔憶封書與君夜金鑾殿後欲明天今夜封<lb/>
　書在何處廬山菴裏曉燈前即指此書也<lb/>
　　八月十五日夜禁中獨直對月憶元九<lb/>
銀臺金闕夕沉沉獨宿相思在翰林三五夜中新月色<lb/>
二千里外故人心渚宫東面煙波冷浴殿西頭鐘漏深<lb/>
猶恐清光不同見江陵卑濕足秋隂<lb/>
次聨本色語屬對却極工後來惟蘇軾深得此妙他人<lb/>
<pb n="KR4h0148_WYG_049-3b"/>
傚顰則淺率無味矣<lb/>
　　八月十五日夜聞崔大員外翰林獨直對酒翫月<lb/>
　　因懐禁中清景偶題是詩<lb/>
秋月髙懸空碧外仙郎靜翫禁闈間嵗中惟有今宵好<lb/>
海内無如此地閒皓色分明雙闕牓清光深到九門闗<lb/>
遥聞獨醉還惆悵不見金波照玉山<lb/>
絢爛之極乃造平淡此詩家漸老漸熟之境非淺學所<lb/>
可貌為也<lb/>
<pb n="KR4h0148_WYG_049-4a"/>
　　村夜<lb/>
霜草蒼蒼蟲切切村南村北行人絶獨出門前望野田<lb/>
月明蕎麥花如雪<lb/>
一味真樸不假妝點自具蒼老之致七絶中之近古者<lb/>
　　聞蟲<lb/>
暗蟲唧唧夜緜緜況是秋隂欲雨天猶恐愁人暫得睡<lb/>
聲聲移近卧牀前<lb/>
　　王昭君<lb/>
<pb n="KR4h0148_WYG_049-4b"/>
漢使却迴憑寄語黄金何日贖蛾眉君王若問妾顔色<lb/>
莫道不如宫裏時<lb/>
舊事翻新思路自别後二句總從贖字生出此與李商<lb/>
隠詩金徽本是無情物不許文君憶故夫二句用意極<lb/>
相似然彼近尖刻此則深厚乃中晚之判也<lb/>
　詩人玉屑曰古今人作昭君詞多矣余獨愛樂天一<lb/>
　絶其意優㳺而不迫切然樂天賦此詩年甚少<lb/>
　　題盧秘書夏日新栽竹二十韻<lb/>
<pb n="KR4h0148_WYG_049-5a"/>
湘竹初封植盧生此考槃乆持霜節苦新託露根難等<lb/>
度須當砌疎稠要滿欄買憐分薄俸栽稱作閒官葉剪<lb/>
藍羅碎莖抽玉琯端幾聲清淅瀝一簇緑檀欒未夜清<lb/>
嵐入先秋白露團拂肩揺翡翠熨手弄琅玕韻透窗風<lb/>
起隂鋪砌月殘炎天聞覺冷窄地見疑寛梢動勝揺扇<lb/>
枝低好掛冠碧籠煙羃羃珠灑雨珊珊晚籜晴雲展隂<lb/>
芽蟄虺蟠愛從抽馬䇿惜未截魚竿松韻徒煩聽桃夭<lb/>
不足觀梁慚當家杏臺陋本司蘭撐撥詩人興勾牽酒<lb/>
<pb n="KR4h0148_WYG_049-5b"/>
客歡静連蘆簟滑涼拂葛衣單豈止消時暑應能保嵗<lb/>
寒莫同凡草木一種夏中看<lb/>
正冩旁冩虚冩實冩曲盡新栽竹之趣彫鎪組織異様<lb/>
新鮮既不笨拙又不纎巧此變盛唐之格調而自出機<lb/>
杼者也晚唐以後多學此種<lb/>
　　欲與元八卜鄰先有是贈<lb/>
平生心迹最相親欲隠牆東不為身明月好同三徑夜<lb/>
緑楊宜作兩家春每因暫出猶思伴豈得安居不擇鄰<lb/>
<pb n="KR4h0148_WYG_049-6a"/>
何獨終身數相見子孫長作隔牆人<lb/>
句句細貼一層深一層<lb/>
　　題王侍御池亭<lb/>
朱門深鎻春池滿岸落薔薇水浸莎畢竟林塘誰是主<lb/>
主人來少客來多<lb/>
　　贈楊秘書巨源<hi>自注楊嘗有贈盧洺州詩云三刀夢益州一箭取遼城由是知名</hi>
早聞一箭取遼城相識雖新有故情清句三朝誰是敵<lb/>
白鬚四海半為兄貧家薙草時時入瘦馬尋花處處行<lb/>
<pb n="KR4h0148_WYG_049-6b"/>
不用更教詩過好折君官職是聲名<lb/>
結是戲語歐陽修謂愈窮愈工則有慨乎其言之也<lb/>
　　鷰子樓三首<hi>并序</hi>
　徐州故張尚書有愛妓曰盼盼善歌舞雅多風態予<lb/>
　為校書郎時逰徐泗間張尚書宴予酒酣出盼盼以<lb/>
　佐歡歡甚予因贈詩云醉嬌勝不得風嫋牡丹花盡<lb/>
　歡而去爾後絶不相聞迨兹僅一紀矣昨日司勲員<lb/>
　外郎張仲素繢之訪予因吟新詩有鷰子樓三首詞<lb/>
<pb n="KR4h0148_WYG_049-7a"/>
　甚婉麗詰其由為盼盼作也繢之從事武寜軍累年<lb/>
　頗知盼盼始末云尚書既沒歸𦵏東洛而彭城有張<lb/>
　氏舊第第中有小樓名鷰子盼盼念舊愛而不嫁居<lb/>
　是樓十餘年幽獨塊然于今尚在予愛繢之新詠感<lb/>
　彭城舊逰因同其題作三絶句<lb/>
滿窗明月滿簾霜被冷燈殘拂卧牀鷰子樓中霜月夜<lb/>
秋來只為一人長<lb/>
鈿暈羅衫色似煙幾囘欲著即澘然自從不舞霓裳曲<lb/>
<pb n="KR4h0148_WYG_049-7b"/>
疊在空箱十一年<lb/>
今春有客洛陽囘曾到尚書墓上來見説白楊堪作柱<lb/>
爭教紅粉不成灰<lb/>
一唱三歎餘音繞梁似此風調雖起王昌齡李白輩為<lb/>
之何以復加<lb/>
　　襄陽舟夜<lb/>
下馬襄陽郭移舟漢隂驛秋風截江起寒浪連天白本<lb/>
是多愁人復此風波夕<lb/>
<pb n="KR4h0148_WYG_049-8a"/>
　　江夜舟行<lb/>
煙淡月濛濛舟行夜色中江鋪滿槽水帆展半檣風呌<lb/>
曙嗷嗷雁啼秋唧唧蟲只應催北客早作白鬚翁<lb/>
　　浦中夜泊<lb/>
暗上江隄還獨立水風霜氣夜稜稜囘看深浦停舟處<lb/>
蘆荻花中一點燈<lb/>
　　舟中讀元九詩<lb/>
把君詩巻燈前讀詩盡燈殘天未明眼痛滅燈猶暗坐<lb/>
<pb n="KR4h0148_WYG_049-8b"/>
逆風吹浪打船聲<lb/>
字字沉著二十八字中無限層折元微之聞樂天左降<lb/>
江州詩云殘燈無熖影幢幢此夕聞君謫九江垂死病<lb/>
中驚起坐暗風吹雨入寒窗居易以為此句他人尚不<lb/>
可聞況僕心哉此詩真可謂同調<lb/>
　　嵗晚旅望<lb/>
朝來暮去星霜換隂慘陽舒氣序牽萬物秋霜能壊色<lb/>
四時冬日最凋年煙波半露新沙地鳥雀羣飛欲雪天<lb/>
<pb n="KR4h0148_WYG_049-9a"/>
向晚蒼蒼南北望窮隂旅思兩無邊<lb/>
倚天拔地字字竒警與杜甫閣夜詩極相似<lb/>
　　望江州<lb/>
江迴望見雙華表知是潯陽西郭門猶去孤舟三四里<lb/>
水煙沙雨欲黄昬<lb/>
　　東南行一百韻寄通州元九侍御澧州李十一舍<lb/>
　　人果州崔二十二使君開州韋大員外庾三十二<lb/>
　　補闕杜十四拾遺李二十助教員外竇七校書<lb/>
<pb n="KR4h0148_WYG_049-9b"/>
南去經三楚東來過五湖山頭看候館水面問征途地<lb/>
逺窮江界天低極海隅飄零同落葉浩蕩似乗桴漸覺<lb/>
鄉原異深知土産殊夷音語嘲<graphic n="KR1116" url="https://raw.githubusercontent.com/kanripo/KR-Gaiji/master/images/KR1116.png" mimeType="image/png"/>蠻態笑睢盱水市通<lb/>
闤闠煙村混舳艫吏徵漁户税人納火田租亥日饒鰕<lb/>
蟹寅年足虎貙成人男作丱事鬼女為巫樓暗攅倡婦<lb/>
隄長簇販夫夜船論鋪賃春酒斷瓶沽見果皆盧橘聞<lb/>
禽悉鷓鴣山歌猿獨呌野哭鳥相呼嶺徼雲成棧江郊<lb/>
水當郛月移翹柱鶴風汎颭檣烏鼇礙潮無信蛟驚浪<lb/>
<pb n="KR4h0148_WYG_049-10a"/>
不虞鼉鳴江擂鼓蜃氣海浮圗樹裂山魈穴沙含水弩<lb/>
樞喘牛犁紫芋羸馬放青菰繡面誰家婢<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>頭幾嵗奴<lb/>
泥中采菱芡燒後拾樵蘇鼎膩愁烹鼈盤腥厭膾鱸鍾<lb/>
儀徒戀楚張翰浪思吳氣序涼還熱光隂旦復晡身方<lb/>
逐萍梗年欲近桑榆渭北田園廢江西嵗月徂憶歸恒<lb/>
慘澹懐舊忽踟蹰自念咸秦客嘗為鄒魯儒藴蔵經國<lb/>
術輕棄度闗繻賦力淩鸚鵡詞鋒敵轆轤戰文重掉鞅<lb/>
射䇿一彎弧崔杜鞭齊下元韋轡並驅名聲逼揚馬交<lb/>
<pb n="KR4h0148_WYG_049-10b"/>
分過蕭朱世務輕摩揣周行竊覬覦風雲皆㑹合雨露<lb/>
各霑濡共遇昇平代偏慚固陋軀承明連夜直建禮拂<lb/>
晨趨美服頒王府珍羞降御厨議髙通白虎諫切伏青<lb/>
蒲栢殿行陪宴花樓走看酺神旗張鳥獸天籟動笙竽<lb/>
戈劎星芒耀魚龍電䇿駈定場排越妓促坐進吳歈縹<lb/>
緲疑仙樂嬋娟勝畫圗歌鬟低翠羽舞汗墮紅珠别選<lb/>
閒逰伴潛招小飲徒一杯愁已破三醆氣彌麤軟美仇<lb/>
家酒幽閒葛氏姝十千方得斗二八正當壚論笑杓胡<lb/>
<pb n="KR4h0148_WYG_049-11a"/>
律談憐鞏囁嚅李酣尤短竇庾醉更蔫迂鞍馬呼教住<lb/>
骰盤喝遣輸長驅波卷白連擲采成盧籌併頻逃席觥<lb/>
嚴别置盂滿巵那可灌頽玉不勝扶入視中樞草歸乗<lb/>
内廐駒醉曾衝宰相驕不揖金吾日近恩雖重雲髙勢<lb/>
却孤翻身落霄漢失脚到泥塗博望移門籍潯陽佐郡<lb/>
符時情變寒暑世利算錙銖望日辭雙闕明朝别九衢<lb/>
播遷分郡國次第出京都秦嶺馳三驛商山上二刊峴<lb/>
陽亭寂寞夏口路﨑嶇大道全生棘中丁盡執殳江闗<lb/>
<pb n="KR4h0148_WYG_049-11b"/>
未徹警淮冦尚稽誅林對東西寺山分大小姑廬峯蓮<lb/>
刻削湓水帯縈紆九派吞青草孤城覆緑蕪黄昬鐘寂<lb/>
寂清曉角嗚嗚春色辭門栁秋聲到井梧殘芳悲鶗鴂<lb/>
暮節感茱茰蕋拆金英菊花飄雪片蘆波紅日斜沒沙<lb/>
白月平鋪幾見林抽筍頻驚燕引雛嵗華何倐忽年少<lb/>
不須㬰眇默思千古蒼茫想八區孔窮縁底事顔天有<lb/>
何辜龍智猶經醢龜靈未免刳窮通應已定聖哲不能<lb/>
逾況我身謀拙逢他厄運拘漂流隨大海錘鍜任洪爐<lb/>
<pb n="KR4h0148_WYG_049-12a"/>
險阻嘗之矣栖遲命也夫沉㝠消意氣窮餓耗肌膚防<lb/>
瘴和殘藥迎寒補舊襦書牀鳴蟋蟀琴匣網蜘蛛貧室<lb/>
如懸磬端憂劇守株時遭人指點數被鬼揶揄兀兀都<lb/>
疑夢昬昬半是愚女驚朝不起妻怪夜長吁萬里抛朋<lb/>
侣三年隔友于自然悲聚散不是恨榮枯去夏微之瘧<lb/>
今春席八殂天涯書達否泉下哭知無謾冩詩盈卷空<lb/>
盛酒滿壺只添新悵望豈復舊歡娛壯志因愁減衰容<lb/>
與病俱相逢應不識滿頷白髭鬚<lb/>
<pb n="KR4h0148_WYG_049-12b"/>
波瀾壯闊筆力沉雄較代書百韻更勝杜甫而下罕與<lb/>
為儷　圖字一韻重押以字義不同也唐宋人往往有<lb/>
之<lb/>
　許彦周詩話曰春色辭門栁秋聲到井梧此語未易<lb/>
　及也<lb/>
　馮舒曰先叙東南行情景因情景追念前時以見題<lb/>
　之後先輕重與代書一篇體勢殊甚各致其情文章<lb/>
　變化因物賦形多類此也<lb/>
<pb n="KR4h0148_WYG_049-13a"/>
　汪立名曰按洪氏隆興職方乗嶺南村落有市謂之<lb/>
　墟以其不常㑹多虚日也西蜀曰痎言如痎疾間而<lb/>
　後作江南惡以疾稱因止曰亥獨徐筠水志云荆吳<lb/>
　俗以寅申巳亥日集於市觀公詩用亥日甚多則徐<lb/>
　氏之説為是<lb/>
　　初到江州寄翰林張李杜三學士<lb/>
早攀霄漢上天衢晚落風波委世途雨露施恩無厚薄<lb/>
蓬蒿隨分有榮枯傷禽側翅驚弓箭老婦低顔事舅姑<lb/>
<pb n="KR4h0148_WYG_049-13b"/>
碧落三山曾識面年深記得姓名無<lb/>
喻意頗俚俗一入文人之口便極風雅其情深也<lb/>
　　庾樓曉望<lb/>
獨憑朱檻立淩晨山色初明水色新竹霧曉籠銜嶺月<lb/>
蘋風暖送過江春子城隂處猶殘雪衙鼓聲前未有塵<lb/>
三百年來庾樓上曾經多少望鄉人<lb/>
中兩聨冩景一逺一近結十四字如生鐵鑄成有千鈞<lb/>
之力<lb/>
<pb n="KR4h0148_WYG_049-14a"/>
　　春末夏初閒逰江郭二首<lb/>
閒出乗輕屐徐行踏軟沙觀魚傍湓浦看竹入楊家<hi>自注</hi>
<hi>湓浦多魚浦西有楊侍郎宅多好竹</hi>林迸穿籬筍籐飄落水花雨埋釣舟<lb/>
小風颺酒旗斜嫩剥青菱角濃煎白茗芽淹留不知夕<lb/>
城樹欲棲鵶<lb/>
栁影繁初合鶯聲澀漸稀早梅迎夏結殘絮送春飛西<lb/>
日韶光盡南風暑氣微展張新小簟熨貼舊生衣緑蟻<lb/>
杯香嫩紅絲鱠縷肥故園無此味何必苦思歸<lb/>
<pb n="KR4h0148_WYG_049-14b"/>
清氣溢素襟句句切春末夏初景色<lb/>
　　題元八溪居<lb/>
溪風漠漠樹重重水檻山窗次第逄晚葉尚開紅躑躅<lb/>
秋房初結白芙蓉聲來枕上千年鶴影落杯中五老峯<lb/>
更媿殷勤留客意魚鮮飯細酒香濃<lb/>
通首娟靜腹聨對句更超妙<lb/>
　　江樓早秋<lb/>
南國雖多熱秋來亦不遲湖光朝霽後竹氣晚涼時樓<lb/>
<pb n="KR4h0148_WYG_049-15a"/>
閣宜佳客江山入好詩清風水蘋葉白露木蘭枝欲作<lb/>
雲泉計須營伏臘資匡廬一步地官滿更何之<lb/>
　　送客之湖南<lb/>
年年漸見南方物事事堪傷北客情山鬼趫跳惟一足<lb/>
峽猿哀怨過三聲帆開青草湖中去衣濕黄梅雨裏行<lb/>
别後雙魚難定寄近來潮不到湓城<lb/>
青草湖黄梅雨時地一併醒出屬對工切渾成<lb/>
　　百花亭晚望夜歸<lb/>
<pb n="KR4h0148_WYG_049-15b"/>
百花亭上晚徘徊雲影隂晴掩復開日色悠揚暎山盡<lb/>
雨聲蕭颯度江來鬢毛過病雙如雪心緒逄秋一似灰<lb/>
向夜欲歸愁未了滿湖明月小船迴<lb/>
次聨有氣勢蘇軾詩天外黑風吹海立浙東飛雨過江<lb/>
來二句本此而下字更竒<lb/>
　　西樓<lb/>
小郡大江邊危樓夕照前青蕪卑濕地白露泬寥天鄉<lb/>
國此時阻家書何處傳仍聞陳蔡戍轉戰已三年<lb/>
<pb n="KR4h0148_WYG_049-16a"/>
神似杜甫<lb/>
　　庾樓新嵗<lb/>
嵗時銷旅貌風景觸鄉愁牢落江湖意新年上庾樓<lb/>
　唐汝詢曰此登樓而感謫宦也羇旅之貌隨時而銷<lb/>
　懐鄉之愁觸景而發人情之常也若乃牢落江湖之<lb/>
　意則於新年登庾樓而益甚焉<lb/>
　　上香鑪峰<lb/>
倚石攀蘿歇病身青笻竹杖白紗巾他時畫出廬山障<lb/>
<pb n="KR4h0148_WYG_049-16b"/>
便是香鑪峰上人<lb/>
　　早發楚城驛<lb/>
過雨塵埃滅㳂江道徑平月乗殘夜出人趁早涼行寂<lb/>
歴閒唫動冥濛暗思生荷塘翻露氣稻壟㵼泉聲宿犬<lb/>
聞鈴起栖禽見火驚曨曨煙樹色十里始天明<lb/>
　汪立名曰按太平寰宇記貞觀八年廢楚城縣歸潯<lb/>
　陽詳其地即舊屬柴桑又云按圖經晉建興元年始<lb/>
　立郡領潯陽柴桑彭澤上甲九江等五縣則潯陽柴<lb/>
<pb n="KR4h0148_WYG_049-17a"/>
　桑各有其地自後併潯陽入柴桑後廢柴桑為潯陽<lb/>
　於是潯陽柴桑合一縣而名異<lb/>
　　建昌江<lb/>
建昌江水縣門前立馬教人喚渡船忽似往年歸蔡渡<lb/>
草風沙雨渭河邊<lb/>
　　香鑪峰下新卜山居草堂初成偶題東壁<lb/>
五架三間新草堂石階桂柱竹編牆南簷納日冬天暖<lb/>
北户迎風夏月涼灑砌飛泉纔有點拂窗斜竹不成行<lb/>
<pb n="KR4h0148_WYG_049-17b"/>
來春更葺東廂屋紙閣蘆簾著孟光<lb/>
　　重題<lb/>
長松樹下小谿頭斑鹿胎巾白布裘藥圃荼園為産業<lb/>
野麋林鶴是交逰雲生澗户衣裳潤嵐隠山厨火燭幽<lb/>
最愛一泉新引得清泠屈曲遶階流<lb/>
日高睡足猶慵起小閣重衾不怕寒遺愛寺鐘欹枕聽<lb/>
香爐峯雪撥簾看匡廬便是逃名地司馬仍為送老官<lb/>
心泰身寜是歸處故鄉可獨在長安<lb/>
<pb n="KR4h0148_WYG_049-18a"/>
觸境怡情及時行樂遷謫之感毫不挂懐全是一團真<lb/>
趣流露筆墨間<lb/>
　　編集拙詩成一十五巻因題巻末戲贈元九李二<lb/>
　　十<lb/>
一篇長恨有風情十首秦吟近正聲每被老元偷格律<lb/>
苦教短李伏歌行世間富貴應無分身後文章合有名<lb/>
莫怪氣粗言語大新排十五卷詩成<lb/>
自負語實是苦心語末學詆訶居易殆杜甫所謂爾曹<lb/>
<pb n="KR4h0148_WYG_049-18b"/>
身與名俱滅不廢江河萬古流也<lb/>
　　湖上閒望<lb/>
藤花浪拂紫茸條菰葉風翻緑剪刀閒弄水芳生楚思<lb/>
時時合眼詠離騷<lb/>
　　江樓夜吟元九律詩成三十韻<lb/>
昨夜江樓上吟君數十篇詞飄朱檻底韻墮渌江前清<lb/>
楚音諧律精微思入𤣥収將白雪麗奪盡碧雲妍寸截<lb/>
金為句雙雕玉作聨八風淒間發五彩爛相宣氷扣聲<lb/>
<pb n="KR4h0148_WYG_049-19a"/>
聲冷珠排字字圎文頭交比繡筋骨輭於綿澒湧同波<lb/>
浪錚鏦過管絃醴泉流出地鈞樂下從天神鬼聞如泣<lb/>
魚龍聽似禪星迴疑聚集月落為留連雁感無鳴者猿<lb/>
愁亦悄然交流遷客淚停住賈人船闇被歌姬乞潛聞<lb/>
思婦傳斜行題粉壁短卷冩紅箋肉味經時忘頭風當<lb/>
日痊老張知定伏短李愛應顛道屈才方振身間業始<lb/>
専天教聲烜赫理合命迍邅顧我文章劣知他氣力全<lb/>
功夫雖共到巧拙尚相懸各有詩千首俱抛海一邊白<lb/>
<pb n="KR4h0148_WYG_049-19b"/>
頭吟處變青眼望中穿酬答朝妨食披尋夜廢眠老償<lb/>
文債負宿結字因縁每歎陳夫子常嗟李謫仙名高折<lb/>
人爵思苦減天年不得當時遇空令後代憐相悲今若<lb/>
此湓浦與通川<lb/>
起聨點題因極賛元九之詩道屈才方振四句作轉軸<lb/>
顧我文章劣至宿結字因縁叙自己之詩并及遭際每<lb/>
歎陳夫子至空令後代憐又舉古人之能詩不遇者以<lb/>
况兩人結出現在之地含蓄不盡其説詩處譬如飲水<lb/>
<pb n="KR4h0148_WYG_049-20a"/>
冷煖自知又如食蜜中邊皆甜兩人同調可方伯牙鍾<lb/>
期矣<lb/>
　　送客春逰嶺南二十韻<lb/>
已訝逰何逺仍嗟别太頻離容君蹙促贈語我殷勤迢<lb/>
遞天南面蒼茫海北漘訶陵國分界交趾郡為鄰蓊鬱<lb/>
三光晦温暾四氣勻隂晴變寒暑昬曉錯星辰瘴地難<lb/>
為老蠻陬不易馴土民稀白首洞主盡黄巾戰艦猶驚<lb/>
浪戎軍未息塵紅旗圍卉服紫綬裹文身麪苦桄榔裛<lb/>
<pb n="KR4h0148_WYG_049-20b"/>
漿酸橄欖新牙檣迎海舶銅鼓賽江神不凍貪泉暖無<lb/>
霜毒草春雲煙蟒蛇氣刀劔鱷魚鱗路足羇棲客官多<lb/>
謫逐臣天黄生颶母雨黑長楓人迴使先傳語征軒早<lb/>
返輪須防盃裏蠱莫愛橐中珍北與南殊俗身將貨孰<lb/>
親嘗聞君子誡憂道不憂貧<lb/>
前叙嶺南風土物産之異結處規以不貪忠告善道所<lb/>
以致殷勤也送逺詩如此用意乃為深厚泛作安慰語<lb/>
便淺<lb/>
<pb n="KR4h0148_WYG_049-21a"/>
　方囘曰大抵中唐人善言風土如西北風沙酩漿氊<lb/>
　幄之區東南水國蠻島夷洞之外無不曲盡其妙樂<lb/>
　天此詩亦可謂曲盡南中之俗矣<lb/>
　輟耕録曰南人方言曰温暾者得懐暖也王建宫詞<lb/>
　新晴草色暖温暾<lb/>
　　得行簡書聞欲下峽先以此寄<lb/>
朝來又得東川信欲取春初發梓州書報九江聞蹔喜<lb/>
路經三峽想還愁瀟湘瘴霧加餐飯灎澦驚波穏泊舟<lb/>
<pb n="KR4h0148_WYG_049-21b"/>
欲寄兩行迎爾淚長江不肯向西流<lb/>
　　南湖早春<lb/>
風迴雲斷雨初晴返照湖邊暖復明亂點碎紅山杏發<lb/>
平鋪新緑水蘋生翅低白雁飛仍重舌澀黄鸝語未成<lb/>
不道江南春不好年年衰病減心情<lb/>
刻畫早春有色澤腹聨尤警<lb/>
　　題韋家泉池<lb/>
泉落青山出白雲縈村繞郭幾家分自從引作池中水<lb/>
<pb n="KR4h0148_WYG_049-22a"/>
深淺方圓一任君<lb/>
　　點額魚<lb/>
龍門點額意何如紅尾青鬐却返初見説在天行雨苦<lb/>
為龍未必勝為魚<lb/>
比體即曳尾泥中意<lb/>
　　夜送孟司功<lb/>
潯陽白司馬夜送孟功曹江闇管弦急樓明燈火髙湖<lb/>
波翻似箭霜草殺如刀且莫開征棹隂風正怒號<lb/>
<pb n="KR4h0148_WYG_049-22b"/>
一氣旋折全以神行不知是情是景筆墨之痕俱化五<lb/>
律中此種境界開自老杜意到筆隨非可以規倣而得<lb/>
者也<lb/>
　　湖亭與行簡宿<lb/>
潯陽少有風情客招宿湖亭盡却迴水檻虚涼風月好<lb/>
夜深誰共阿憐來<lb/>
　　贈江客<lb/>
江栁隂寒新雨地塞鴻聲急欲霜天愁君獨向沙頭宿<lb/>
<pb n="KR4h0148_WYG_049-23a"/>
水繞蘆花月滿船<lb/>
清冷逼人<lb/>
　　潯陽秋懐贈許明府<lb/>
霜紅二林葉風白九江波暝色投煙鳥秋聲帶雨荷馬<lb/>
閒無處出門冷少人過鹵莽還鄉夢依稀望闕歌共思<lb/>
除醉外無計奈愁何試問陶家酒新篘得幾多<lb/>
　　題遺愛寺前溪松<lb/>
偃亞長松樹侵臨小石溪静將流水對高共逺峯齊翠<lb/>
<pb n="KR4h0148_WYG_049-23b"/>
蓋煙籠密花幢雪壓低與僧清影坐借鶴穏枝棲筆冩<lb/>
形難似琴偷韻易迷暑天風槭槭晴夜露淒淒獨契依<lb/>
為舍閒行繞作蹊棟梁君莫采留著伴幽棲<lb/>
咏物善取神韻故著題而不呆板若過於求切轉蹈剪<lb/>
綵為花之弊<lb/>
　　聞楊十二新拜省郎遥以詩賀<lb/>
文昌新入有光輝紫界宫牆白粉闈曉日雞人傳漏箭<lb/>
春風侍女護朝衣雪飄歌句高難和鶴拂煙霄老慣飛<lb/>
<pb n="KR4h0148_WYG_049-24a"/>
官職聲名俱入手近來詩客似君稀<lb/>
穏稱中自饒風致對句較出句必分外精警固由機熟<lb/>
亦本思長<lb/>
　　送韋侍御量移金州司馬<lb/>
春歡雨露同霑澤冬歎風霜獨滿衣留滯多時如我少<lb/>
遷移好處似君稀卧龍雲到須先起蟄燕雷驚尚未飛<lb/>
莫恨東西溝水别滄溟長短擬同歸<lb/>
　　江西裴常侍以優禮見待又䝉贈詩輒叙鄙誠用<lb/>
<pb n="KR4h0148_WYG_049-24b"/>
　　伸感謝<lb/>
一從簪笏事金貂每借温顔放折腰長覺身輕離泥滓<lb/>
忽驚手重捧瓊瑶馬因囘顧雖增價桐遇知音己半焦<lb/>
他日秉鈞如見念壯心直氣未全銷<lb/>
優禮贈詩分對工細一結有身分遷謫之乆一味感恩<lb/>
倖澤豈復能自樹立耶<lb/>
　　别草堂<lb/>
三間茅舍向山開一帶山泉繞舍迴山色泉聲莫惆悵<lb/>
<pb n="KR4h0148_WYG_049-25a"/>
三年官滿却歸來<lb/>
　　行次夏口先寄李大夫<lb/>
連山斷處大江流紅斾逶迤鎮上㳺幕下翺翔秦御史<lb/>
軍前奔走漢諸侯曾陪劎履升鸞殿欲謁旌幢入鶴樓<lb/>
假著緋袍君莫笑恩深始得向忠州<lb/>
用事典切聲調高亮七律中正法眼藏與劉禹錫最相<lb/>
似<lb/>
　　重贈李大夫<lb/>
<pb n="KR4h0148_WYG_049-25b"/>
早接清班登玉階同承别詔直金鑾鳯巢閣上容身穏<lb/>
鶴鏁籠中展翅難流落多年應是命量移逺近未成官<lb/>
慚君獨不欺顦顇猶作銀臺舊眼看<lb/>
　<lb/>
　<lb/>
　<lb/>
　<lb/>
御選唐宋詩醇巻二十三<lb/>
</p>
<p>
</p>
  </div>
</body>
</text>
</TEI>
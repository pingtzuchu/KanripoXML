<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_093-1a"/>
欽定四庫全書<lb/>
御選唐宋詩醇巻四十五<lb/>
　　山隂陸游詩四<lb/>
　　秋興<lb/>
樵風溪上弄扁舟濯錦江邉憶舊遊豪竹哀絲真昨夢爽<lb/>
砧繁杵又驚秋墜枝橘熟初堪剪浮瓮醅香恰受篘莫<lb/>
道身閒總無事孤燈夜夜寫清愁<lb/>
　　三江舟中大醉<lb/>
<pb n="KR4h0148_WYG_093-1b"/>
志欲富天下一身常苦飢氣可吞匈奴束帶向小兒天<lb/>
公無由問世俗那得知揮手散醉髪去隠雲海涯風息<lb/>
天鏡平濤起雪山傾輕帆入浩蕩百怪不可名虹竿秋<lb/>
月鈎巨鼇倘可求滅迹從今逝回㸔隘九州<lb/>
擬以太白便覺去人不逺<lb/>
　　樊江晩泊<lb/>
碧雲吞日天欲暮城西捩柁城東路蓴羮菰飯香滿船<lb/>
正是江頭落帆處荻洲漁火逺更明煙水蒼茫聞雁聲<lb/>
<pb n="KR4h0148_WYG_093-2a"/>
不是緑尊能破悶白頭客路若為情<lb/>
　　秋夕<lb/>
羇魂虚仗些詞招病骨那禁積毁消亂葉打窗寒有信<lb/>
昏燈照幔夢無聊棧邉老驥心空在㸑下殘桐尾半焦<lb/>
百感忽生推枕起碧霄銀漢正迢迢<lb/>
深於比興怨而不怒<lb/>
　　秋雨排悶十韻<lb/>
今夏乆無雨從秋却少晴空濛迷逺望蕭瑟送寒聲衣<lb/>
<pb n="KR4h0148_WYG_093-2b"/>
潤香偏著書蒸蠧欲生壞簷聞瓦墮漲水見堤平溝溢<lb/>
池魚出天低塞雁征螢飛明闇廡蛙閙雜踈更藥醭時<lb/>
須焙舟閒任自横未憂荒楚菊直恐敗吳秔夜永燈相<lb/>
守愁深酒細傾浮雲㑹消散皷笛賽西成<lb/>
　方回曰字字工穏<lb/>
　　寄題朱元晦武彛精舍<lb/>
先生結屋緑巖邉讀易懸知屢絶編不用采芝驚世俗<lb/>
恐人謗道是神仙<lb/>
<pb n="KR4h0148_WYG_093-3a"/>
身閒剩覺溪山好心靜尤知日月長天下蒼生未蘇息<lb/>
憂公遂與世相忘<lb/>
惟朱子稱此詩惟此詩可寄朱子所云詩中有人者<lb/>
　　長安道<lb/>
千夫登登供版築萬手丁丁供斵木歌樓舞榭髙入雲<lb/>
複幕重簾晝燒燭中使傳宣騎飛鞚達官候見車擊轂<lb/>
豈惟炎熱可炙手五月瞿唐誰敢觸人生易盡朝露晞<lb/>
世事無常壞陂復士師分鹿真是夢塞翁失馬猶為福<lb/>
<pb n="KR4h0148_WYG_093-3b"/>
君不見野老八十無完衣嵗晚兆風吹破屋<lb/>
言抵藥石體合風雅<lb/>
　　村舍<lb/>
空谷人稀到新寒病頓輕晨霜催小獵宿雨潤新耕草<lb/>
莽秦馳道雲煙越故城千年不磨滅惟有暮山横<lb/>
有俯仰千古之感句法亦逼老杜<lb/>
　　幽居感懷<lb/>
偶傍楓林結數椽東歸也復度流年汀洲雁下依殘水<lb/>
<pb n="KR4h0148_WYG_093-4a"/>
墟里人行破夕煙十月風霜欺客枕五更皷角滿江天<lb/>
散闗清渭應如昨回首功名一愴然<lb/>
　　遲暮<lb/>
遲暮固多感况此嵗崢嶸霜霰忽已集夜聞絡緯鳴青<lb/>
燈不解語依依有餘情銅瓶煮寒泉中作笙簫聲沈憂<lb/>
能傷人一夕白髪生蓬萊渺雲海金丹幾時成<lb/>
　　自若耶溪舟行杭鏡湖而歸<lb/>
換馬亭前煙火㣲鬬牛橋畔行人稀雲山慘澹少顔色<lb/>
<pb n="KR4h0148_WYG_093-4b"/>
霜日清薄無光輝新酒篘成桑正落美人信斷雁空歸<lb/>
髙樓何處吹長笛清淚無端又濕衣<lb/>
詞意清婉風調致佳<lb/>
　　骨相<lb/>
骨相元知薄功名敢自期病侵彊健日閒過聖明時形<lb/>
勝輪臺地飛騰瀚海師江湖雖萬里猶擬綴聲詩<lb/>
意自深深非闗骨相<lb/>
　　感憤<lb/>
<pb n="KR4h0148_WYG_093-5a"/>
今皇神武是周宣誰賦南征北伐篇四海一家天厯數<lb/>
兩河百郡宋山川諸公尚守和親䇿志士虚捐少壯年<lb/>
京洛雪消春又動永昌陵上草芊芊<lb/>
大聲疾呼氣浮紙上諸將五首之嫡嗣也<lb/>
　盧世㴶曰南渡樂於徧安誰能念此<lb/>
　　晩出偏門<lb/>
一段新愁帶宿醒半欹烏㡌䇿驢行村墟香動梅初破<lb/>
裘褐寒輕雪未成渡口人爭紅日晩沙邉雁帶碧煙横<lb/>
<pb n="KR4h0148_WYG_093-5b"/>
悠然又覔長堤路腸斷城樓畫角聲<lb/>
　　過杜浦橋<lb/>
橋北雨餘春水生橋南日落暮山横問君對酒胡不樂<lb/>
聽取菱歌煙外聲<lb/>
　　莊器之作招隠閣項平父諸人賦詩予亦繼作<lb/>
諸公共賦反招隠細宇斜行肯見傳語到淮南小山作<lb/>
人如江左永和年一窗蘿月禁春瘦萬壑松風撼晝眠<lb/>
我亦尚嫌林谷淺因君更擬斸雲煙<lb/>
<pb n="KR4h0148_WYG_093-6a"/>
　　溪上醉吟<lb/>
行行不知溪路深但怪素月生遥岑不辭醉袖拂花絮<lb/>
與子更醉青蘿陰<lb/>
　　雨中泊舟蕭山縣驛<lb/>
端居無䇿散閒愁聊作人間汗漫遊晚笛隨風來倦枕<lb/>
春湖帶雨送孤舟店家菰飯香初熟市擔蓴絲滑欲流<lb/>
自笑勞身成底事黄塵陌上雪䝉頭<lb/>
春潮七字與蘓州各成妙句<lb/>
<pb n="KR4h0148_WYG_093-6b"/>
　　初夏遊凌氏小園<lb/>
水滿池塘葉滿枝曲廊危榭愜幽期風和海燕分泥處<lb/>
日永吳蠶上簇時閒理阮咸尋舊譜細傾白墮賦新詩<lb/>
從來夏淺勝春日兒女紛紛豈得知<hi>原註庾信詩云夏淺却勝春鏡湖遊</hi>
<hi>人至立夏而止</hi>
　　題少陵畫像<lb/>
長安落葉紛可掃九陌北風吹馬倒杜公四十不成名<lb/>
袖裏空餘三賦草車聲馬聲喧客枕三百青銅市樓飲<lb/>
<pb n="KR4h0148_WYG_093-7a"/>
杯殘䏑冷正悲辛仗内鬬雞催賜錦<lb/>
　　初冬雜題<lb/>
莫嫌風雨作新寒一樹青楓已半丹身在范寛圖畫裏<lb/>
小樓西角剩慿䦨<lb/>
　　小雨<lb/>
細細濕春光霏霏破夕陽卧聞驚倦枕起㸔入虚堂映<lb/>
葉鶯猶囀爭泥燕正忙閒愁無遣處誰與共飛觴<lb/>
工於賦物不落纎巧<lb/>
<pb n="KR4h0148_WYG_093-7b"/>
　　題徐淵子環碧亭亭有茶山曽先生詩<lb/>
茶山丈人厭囂譁幅巾每訪博士家小亭談笑不知暮<lb/>
往往城上聞吹笳興來傑作粲珠璧嵗乆妙墨亡龍蛇<lb/>
郎君弟子多白髪回頭日月如犇車徐卿赤城古仙子<lb/>
十年四海推才華覽觀陳迹喜不寐施補罅漏支傾斜<lb/>
曲池還浸古來月樷莽忽見當時花重題舊句照髙棟<lb/>
力振風雅排滛哇席間紵袍已散鵠堂上講皷初停撾<lb/>
速宜力置竹葉酒不用更瀹桃花茶<hi>原註桃花茶見曽公詩</hi>
<pb n="KR4h0148_WYG_093-8a"/>
　　臨安春雨初霽<lb/>
世味年來薄似紗誰令騎馬客京華小樓一夜聽春雨<lb/>
深巷明朝賣杏花矮紙斜行閒作草晴窗細雨戱分茶<lb/>
素衣莫起風塵嘆猶及清明可到家<lb/>
頷聫團轉脱口而出一涉凑泊失此語妙<lb/>
　瞿佑曰陳蕳齋詩云客子光隂詩巻裏杏花消息雨<lb/>
　聲中陸放翁詩云小樓一夜聽春雨深巷明朝賣杏<lb/>
　花皆佳句也葉靖逸詩云春色滿園闗不住一枝紅<lb/>
<pb n="KR4h0148_WYG_093-8b"/>
　杏出牆來戴石屏詩云一冬天氣如春暖昨日街頭<lb/>
　賣杏花句意亦佳可以追及之<lb/>
　盧世㴶曰三四有唐人風韻<lb/>
　方回曰臨安春雨初霽一首劍南集編在嚴州朝辭<lb/>
　時所作後村詩話乃謂妙年行都所賦思陵賞音似<lb/>
　誤<lb/>
　　飲張功父園戲題扇上<lb/>
寒食清明數日中西園春事又匆匆梅花自避新桃李<lb/>
<pb n="KR4h0148_WYG_093-9a"/>
不為髙樓一笛風<lb/>
寓意雖刻自足風調<lb/>
　盧世㴶曰翻案妙有諷意<lb/>
　　小舟過御園<lb/>
聖主憂民罷露臺春風别苑晝常開盡除曼衍魚龍戲<lb/>
不禁芻蕘雉兔來水鳥避人横翠靄宫花經雨委蒼苔<lb/>
殘年自喜身强健又作清都夢一回<lb/>
善於立言<lb/>
<pb n="KR4h0148_WYG_093-9b"/>
　　春遊絶句<lb/>
一百五日春郊行三十六溪春水生千秋觀裏逢急雨<lb/>
射的峰前㸔晩行<hi>原註自秦望山而北合三十六溪水為若耶溪</hi>
　　雨後<lb/>
礎潤還成雨雲收旋作晴巖花分日發林筍逐畨生筆<lb/>
硯行常具軒窗晩更明塵埃幸不到那得廢詩情<lb/>
　　夜汲<lb/>
酒渴起夜汲月白天正青銅瓶響寒泉聞之心自醒井<lb/>
<pb n="KR4h0148_WYG_093-10a"/>
邉雙梧桐映月影離離上有獨棲鵲細爪握髙枝我欲<lb/>
畫團扇良工不可求三歎拊庭楯浩然風露秋<lb/>
落落有古意<lb/>
　　新霽城南舟中夜興<lb/>
身是江湖不繫船雨餘隨處一翛然浮雲盡歛出青嶂<lb/>
孤月徐升行碧天收網漁歌移别浦隔城塔影落前川<lb/>
明朝閒就平洲飲巾履追凉又一年<lb/>
　　丙午五月大雨五日不止鏡湖渺然想見湖未廢<lb/>
<pb n="KR4h0148_WYG_093-10b"/>
　　時有感而賦<lb/>
朝雨暮雨梅正黄城南積潦入車箱鏡湖無復鍼青秧<lb/>
直浸山脚白茫茫湖三百里漢訖唐千載未嘗廢陂防<lb/>
屹如長城限胡羗嗇夫有秩走且僵旱有灌注水何傷<lb/>
越民嵗嵗常豐穰泆湖誰始謀不臧使我婦子饜糟糠<lb/>
陵遷谷變亦何常㑹有妙手開湖光蒲魚自足被四方<lb/>
煙艇滿目菱歌長<lb/>
有闗國計民生非尋常歌詠可比<lb/>
<pb n="KR4h0148_WYG_093-11a"/>
　山隂志鏡湖綿跨二縣周迴三百五十八里東漢馬<lb/>
　臻始築塘蓄水溉田九千餘頃迄於宋民甚利之祥<lb/>
　符以來並湖之民盜湖為田熈寧中遣使至越不能<lb/>
　復湖後遂盡廢為田皆已陞科議復古以興水利者<lb/>
　常惜之而勢不可行<lb/>
　㑹稽志張元忭曰忭按諸家所論前乎漢而無海塘則鏡<lb/>
　湖不可不築後乎宋而有海塘則鏡湖可以不復近者三<lb/>
　江之閘其益百倍於海塘惟時其啟閉以常謹水利之大<lb/>
<pb n="KR4h0148_WYG_093-11b"/>
　綱而於外塘務完之内流務濬之以時修水利之細目則<lb/>
　受利不止一㑹稽矣又何鏡湖之足論乎<lb/>
　　早自烏龍廟歸<lb/>
殘漏聲中聴曳鈴翩翩吹㡌出郊坰雨餘澗落雙虹白<lb/>
雲合山餘一髪青鐵馬蹴氷悲昨夢朱顔辭鏡感頽齡<lb/>
歸來獨對空齋冷鳥迹蒼苔自滿庭<lb/>
　　齋中閒咏<lb/>
風號萬物作濤聲雲截千峰似几平多病支離仍老境<lb/>
<pb n="KR4h0148_WYG_093-12a"/>
暮秋蕭瑟更山城燕觴乆罷塵㾗積庭訟全稀蘚暈生<lb/>
莫道齋中日無事焚香掃地又詩成<lb/>
六句可謂深穏<lb/>
　　秋雨北榭作<lb/>
秋風吹雨到江濆小閣踈簾曉色分津吏報増三尺水<lb/>
山僧歸入萬重雲飄零露井無桐葉斷續煙汀有雁羣<lb/>
了却文書早尋睡檐聲偏愛枕間聞<lb/>
　方囘曰此嚴陵郡圃也三四極工而活<lb/>
<pb n="KR4h0148_WYG_093-12b"/>
　　焉耆行<lb/>
焉耆山頭暮煙紫牛羊聲斷行人止平沙風急捲寒蓬<lb/>
天似穹廬月如水大胡太息小胡悲投鞍欲眠且復起<lb/>
漢家詔用李輕車萬丈戰雲來壓壘<lb/>
焉耆山下春雪晴莽莽惟有蒺藜生射慶食肉飲其血<lb/>
五穀自古惟聞名樵蘇切莫近亭障將軍卧䕶真長城<lb/>
十年牛馬向南睡知是中原今太平<lb/>
　　園中絶句<lb/>
<pb n="KR4h0148_WYG_093-13a"/>
溪北溪南飛白鷗夕陽明處見漁舟慿誰為剪機中素<lb/>
畫取天涯一片秋<lb/>
　　晨過天慶<lb/>
蘿月挂團壁松風號急灘孤燈經院曉殘雪醮壇寒賸<lb/>
欲閒扶杖何妨醉墮冠詩成興不盡萬里跨青鸞<lb/>
三四語意工絶與棋聲花院靜幡影石壇髙不可軒輊<lb/>
　　出城<lb/>
翩翻烏㡌出林坰掠面風㣲酒半醒戍火難尋玉闗夢<lb/>
<pb n="KR4h0148_WYG_093-13b"/>
衣塵空愧草堂靈天晴山雪明城郭水漲江流近驛亭<lb/>
客髪不如堤上栁數枝春動又青青<lb/>
　　夜燈千峰榭<lb/>
夷甫諸人骨作塵至今黄屋尚東巡度兵大峴非無䇿<lb/>
収泣新亭要有人薄釀不澆胷壘塊壯圖空負膽輪囷<lb/>
危樓挿斗山衘月徙倚長歌一愴神<lb/>
從空而下氣象髙逺歸咎王吕自是千古公論<lb/>
　潘問竒曰劍南詩操觚家奉之如拱壁然一時所為<lb/>
<pb n="KR4h0148_WYG_093-14a"/>
　翕然者不過喜其陶寫風雲流連月露而已而其惓<lb/>
　惓宗國悱惻纒綿顧未有及之者予為一一標識之<lb/>
　使知先生當日傷半壁之無依痛兩宫之不返終天<lb/>
　歎悼不徒區區景物間也比少陵庶幾一飯不忘之<lb/>
　誼云<lb/>
　　秋興<lb/>
孤城寂寞近江干處處疎碪送早寒水緑纔餘半篙緑<lb/>
霜髙初染一林丹民租屢減追胥少吏責全輕法令寛<lb/>
<pb n="KR4h0148_WYG_093-14b"/>
偶有一樽聊獨醉强挼黄菊助清歡<lb/>
　　余年二十時嘗作菊枕詩頗傳於人今秋偶復采<lb/>
　　菊縫枕嚢悽然有感<lb/>
采得黄花作枕嚢曲屏深幌閟幽香喚回四十三年夢<lb/>
燈暗無人説斷腸<lb/>
少日曽題菊枕詩蠧編殘稾鎻蛛絲人間萬事消磨盡<lb/>
只有清香似舊時<lb/>
黯然自傷與沈園二絶所感同而詞亦並工葢發乎情<lb/>
<pb n="KR4h0148_WYG_093-15a"/>
者深也<lb/>
　　東吳女兒曲<lb/>
東吳女兒語如鶯十三不肯學吹笙鏡奩初喜穉蠶出<lb/>
窗眼已㸔雙繭成庭空日暖花自舞簾巻巢乾燕新乳<lb/>
阿弟貪書下學遲獨揀詩章教鸚鵡<lb/>
絶似皮陸<lb/>
　　有為予言烏龍髙嶮不可到處有僧巖居不知其<lb/>
　　年予每登千峰榭望之慨然為作詩<lb/>
<pb n="KR4h0148_WYG_093-15b"/>
樵子向予説有僧巢翠微巖扉雲共宿錫杖鶴同飛日<lb/>
暮松明火天寒槲葉衣棄官從此逝非子尚誰歸<lb/>
　　楚宫行<lb/>
漢水方城一何壯大路並馳車百輛軍書挿羽擁修門<lb/>
楚王正醉章華上璇題藻井窮丹青玉笙寶瑟聲㝠㝠<lb/>
忽聞命駕遊七澤萬騎動地如雷霆清晨射獵至中夜<lb/>
蒼兕𤣥熊紛可藉國中壯士力已殫秦冦東來遣誰射<lb/>
　　妾命薄<hi>原註太白作此篇言長門宫事予反之</hi>
<pb n="KR4h0148_WYG_093-16a"/>
妾命薄早入天家侍帷幄君王勤儉省宴遊寶柱朱弦<lb/>
塵漠漠日長别殿承恩稀旰昃猶聞親萬機宫中雖無<lb/>
珠玉賜塞上不見煙塵飛不須悲傷妾命薄命薄却令<lb/>
天下樂<lb/>
髙處立濶處行<lb/>
　　四皷酒醒起歩庭下<lb/>
酒解夜過半出門歩中庭天髙河漢白月澹煙霧青重<lb/>
滴竹杪露疎見樹罅星壞甃啼寒螿深竹明孤螢秋晩<lb/>
<pb n="KR4h0148_WYG_093-16b"/>
雖未霜蠧葉時自零四序逝不留慨然感頽齡平生茅<lb/>
一把不博帶萬釘䲭溝謝拍拍鴻路追㝠㝠<lb/>
　　秋霽<lb/>
灝氣明山川霽色滿天地西風吹我衣忽有萬里意中<lb/>
原運當平所要在得士餘年猶幾何棄置復棄置<lb/>
短幅森嚴中極頓挫之妙<lb/>
　　採藥<lb/>
篢子編成細箬新獨穿空翠上嶙峋丹砂巗際朝暾日<lb/>
<pb n="KR4h0148_WYG_093-17a"/>
狗杞雲間夜吠人絡石菖蒲䝉緑髪纒松薜茘長蒼鱗<lb/>
金貂謁帝我未暇且作人間千嵗身<lb/>
　　塞上曲<lb/>
將軍許國不懷歸又見桑乾木葉飛要識君王念征戍<lb/>
新秋已報賜冬衣<lb/>
自合唐音<lb/>
　　送潘徳乆使薊門<lb/>
崑崙東分一枝渾犇蹴砥柱經龍門羲皇受圖撫上古<lb/>
<pb n="KR4h0148_WYG_093-17b"/>
神禹治水開中原三靈實扶藝祖業萬國共仰東都尊<lb/>
羣兒撞壞吁可歎顧使殘虜今遊魂因君試求出師路<lb/>
孟津白馬應如故不須更議繫河橋北風正可椉氷渡<lb/>
頗聞盧龍已數盡復道飛狐合屯戍轅門倘駐拂雲祠<lb/>
烽火應過明妃墓君歸解鞍藉芳草細談塞北忘予老<lb/>
讀書飲酒待賊平萬丈旄頭方下掃<lb/>
老驥伏櫪志在千里游豈須臾忘恢復者况觸事感懷<lb/>
耶端莊雜流麗剛健含婀娜可以語此詩之妙<lb/>
<pb n="KR4h0148_WYG_093-18a"/>
　　夜歸塼街菴書事<lb/>
近坊燈火如晝明十里東風吹市聲逺坊寂寂門盡閉<lb/>
只有煙月無人行誰家小樓歌惱儂餘響縹緲縈簾櫳<lb/>
苦心自古乏真賞此恨略與吾曹同歸來空齋卧凄冷<lb/>
燈前病骨巉巉影獨吟古調遣誰聴聊與梅花分夜永<lb/>
　　送張野夫寺丞牧滁州<lb/>
皇天方憂九州裂建隆真人仗黄鉞陣雲冷壓清流闗<lb/>
賊壘咿嚶氣如髪逋誅猾虜入檻車北風吹乾草頭血<lb/>
<pb n="KR4h0148_WYG_093-18b"/>
一龍上天三百年舊事空聞遺老説金印斗大誰作州<lb/>
公子玉面蒼髯虬賦詩健筆挾風雨論兵辯舌森戈矛<lb/>
别君帳飲灞橋頭長歌為君寛旅愁戰塲遺迹儻可畫<lb/>
尺素寄我闗河秋<lb/>
唐之子孫不能以天下取河北志士之慨於言外見之<lb/>
　　夜歸偶懷故人獨孤景略<lb/>
買酒村場半夜歸西山落月照柴扉劉琨死後無竒士<lb/>
獨聴荒雞淚滿衣<lb/>
<pb n="KR4h0148_WYG_093-19a"/>
觸緒長嗟言在此而意在彼十四字中波瀾甚濶賀裳<lb/>
詩話乃謂務觀才具無多意境不逺惟善寫眼前景物<lb/>
豈非但見方隅者耶<lb/>
　　月下小酌<lb/>
草樹已秋聲郊原喜晩晴風生雲盡散天濶月徐行下<lb/>
箸槎頭美傳杯甕面清追歡猶可勉徂嵗不須驚<lb/>
　　鄰曲有未飯被追入郭者憫然有作<lb/>
舂得香秔摘緑葵縣符急急不容炊君王日御金華殿<lb/>
<pb n="KR4h0148_WYG_093-19b"/>
誰誦周家七月詩<lb/>
親民之官莫如守令與人主共養百姓同休戚者其惟<lb/>
良吏乎漢治之稱文景有以也<lb/>
　　題湖邉旗亭<lb/>
春色初回杜若洲佳人又典鷫鸘裘八千里外狂漁父<lb/>
五百年前舊酒樓渡口逺山顰翠黛天邉新月挂瓊鈎<lb/>
回頭笑向紅塵説也有閒愁到此不<lb/>
落筆豪俊宋人常問人云君詩中有幾酒樓此亦一酒<lb/>
<pb n="KR4h0148_WYG_093-20a"/>
樓也<lb/>
　　寓懷<lb/>
脱粟未為飢短褐未為寒衆毁心自可身困氣愈完茒<lb/>
屋雖三間趺坐則已寛濁酒不滿瓢浩歌有餘歡禄食<lb/>
妻子樂功名後人㸔成敗兩蝸角貴賤一鼠肝芒芒百<lb/>
年夢底物堪控摶不如學餐霞駐此雙頰丹行披終南<lb/>
雲飛渡黄河湍巋然過空城人言古長安霜露䝉荆榛<lb/>
喟然增永歎<lb/>
<pb n="KR4h0148_WYG_093-20b"/>
國恥未雪此老終身大恨固其忠義所結然言之頻數<lb/>
亦為筆墨之累此乃别有波瀾言盡而意不盡<lb/>
　　題千秋觀懷賀亭<lb/>
河湟使典珥左貂曲江相君謝不朝宫中玉環狐作妖<lb/>
黠虜旁窺心已驕天維欲絶地軸揺有識凜凜憂宗祧<lb/>
賀公託言師松喬黄冠徑歸侣漁樵老馬立仗不自聊<lb/>
去如鸞風冲煙霄傾都祖餞擁渭橋賢哉大夫脱塵囂<lb/>
揚州渡江木蘭橈入東夜聽錢塘潮我來故祠竹蕭蕭<lb/>
<pb n="KR4h0148_WYG_093-21a"/>
黄冠野服傳生綃詞卑媿匪英瓊瑤空采蘋藻奠桂椒<lb/>
虚堂斷香閉寂寥遺魂零落何由招<lb/>
論古别有見解<lb/>
　　樊江<lb/>
手中一巻養魚經又向樊江上草亭朝雨染成新漲緑<lb/>
春煙澹盡逺山青榜舟不厭頻來往岸幘常須半醉醒<lb/>
賦罷新詩自髙詠滿汀鷗鷺欲忘形<lb/>
自饒雅韻<lb/>
<pb n="KR4h0148_WYG_093-21b"/>
　　練塘<lb/>
㣲風吹頰酒初醒落日舟横杜若汀水秀山明何所似<lb/>
玉人臨鏡暈螺青<lb/>
　　歸次樊江<lb/>
芳草東西路緑楊長短亭人生豈匏繫吾志本鴻㝠征<lb/>
䄂朝霑雨歸帆夜戴星長魚幸能買且復倒殘瓶<lb/>
　　泛湖至東涇<lb/>
春水六七里夕陽三四家兒童収鵝鴨婦女治桑麻地<lb/>
<pb n="KR4h0148_WYG_093-22a"/>
僻衣巾古年豐笑語譁老夫維小艇半醉摘藤花<lb/>
　　村居初夏<lb/>
天遣為農老故鄉小園三畆鏡湖傍嫩莎經雨如秧緑<lb/>
小蝶穿花似繭黄斗酒隻雞人笑樂十風五雨嵗豐穣<lb/>
相逢但喜桑麻長欲話窮通已兩忘<lb/>
　盧世㴶曰此景真不可多得<lb/>
　　東闗<lb/>
煙水蒼茫西復東扁舟又繫栁隂中三更酒醒殘燈在<lb/>
<pb n="KR4h0148_WYG_093-22b"/>
卧聴蕭蕭雨打篷<lb/>
　　七月一日夜坐舍北水涯戲竹<lb/>
兀傲胡床酒半醒釣筒收盡數舟横風生細葛無三伏<lb/>
月上疎林正四更北斗離離低欲盡明河脉脉去無聲<lb/>
斥僊豈復塵中戀便擬騎鯨返玉京<lb/>
以星河供㸃染少加運用便有景有情<lb/>
　　以事至城南書觸目<lb/>
十里西風吹㡌帬江城衣杵逺猶聞路如劍閣逢秋雨<lb/>
<pb n="KR4h0148_WYG_093-23a"/>
山似爐峰鏁暮雲原上老翁眠犢背籬根小婦牧羊羣<lb/>
百錢且就村塲醉舌本醇醨莫苦分<lb/>
感舊意正以不露為佳<lb/>
　　梅花絶句<lb/>
憶昔西戍日夜宿僊人原風吹野梅香夢繞江南村<lb/>
低空銀一鈎糝野玉三尺愁絶水邉花無人問消息<lb/>
　　題瑩上人二畫<lb/>
天地又秋風谿山憶剡中孤舟幸閒著借我訪支公<lb/>
<pb n="KR4h0148_WYG_093-23b"/>
　　　右剡谿<lb/>
曉聽楓橋鐘暮泊松江月斯人亦可人淡墨冩愁絶<lb/>
　　　右吳江<lb/>
　　山家暮春<lb/>
遶屋清陰合縁堤緑草纎起蠶初放食新麥已磨鎌苦<lb/>
筍先調醬青梅小蘸鹽佳時幸無事酒盡更須添<lb/>
𤨏事老筆<lb/>
　　自詠<lb/>
<pb n="KR4h0148_WYG_093-24a"/>
萬事不挂眼終年常避人荒畦荷鋤晩環堵結茒新病<lb/>
馬何勞斥輕鷗未肯馴雖慙市門卒聊作葛天民<lb/>
　　蓬萊館午憇<lb/>
驛門繫馬聽蟬吟翻動平生萬里心橋畔笛聲催日落<lb/>
城邉草色帶煙深闗河厯厯功名晩嵗月悠悠老病侵<lb/>
憶戍梁州如昨日慿䦨西望一霑襟<lb/>
　盧世㴶曰悲壯<lb/>
　　夢遊散闗渭水之間<lb/>
<pb n="KR4h0148_WYG_093-24b"/>
平生望眼怯天涯客裏何堪度嵗華但恨征輪無四角<lb/>
不愁客路有三义驛忩燈闇傳秋柝闗樹煙深宿暮鴉<lb/>
叱犢老翁頭似雪羡渠生死不離家<lb/>
完題簡净<lb/>
　　秋夜<lb/>
清夜不成寐出門還浩歌斷雲㣲翳月薄露不傾荷絡<lb/>
緯知時早梧桐奈汝何非闗老懷惡秋物感人多<lb/>
　　荷花<lb/>
<pb n="KR4h0148_WYG_093-25a"/>
風露青㝠水面凉旋移野艇受清香猶嫌翠葢紅粧句<lb/>
何况人言似六郎<lb/>
隨手翻新居然佳語<lb/>
　　秋興<lb/>
老子雖貧未易量風流猶在小茅堂蒲萄錦覆桐孫古鸚<lb/>
鵡螺斟玉瀣香千㸃荷聲先報雨一林竹影剰分凉秋<lb/>
來便有欣然處新種蓴絲已滿塘<lb/>
　　新晴<lb/>
<pb n="KR4h0148_WYG_093-25b"/>
積雨已凄凉新晴還少和稼収平野濶木落逺山多土<lb/>
潤朝畦菜機鳴夜擲梭時清年嵗好吾敢歎蹉跎<lb/>
　盧世㴶曰頷聫自是佳句<lb/>
　　舍北望水鄉風物戱作絶句<lb/>
西風沙際矯輕鷗落日橋邉繫釣舟乞與畫工團扇本<lb/>
青林紅樹一川秋<lb/>
　　禹跡寺南有沈氏小園四十年前嘗題小闋壁間<lb/>
　　偶復一到而園已易主刻小闋於石讀之悵然<lb/>
<pb n="KR4h0148_WYG_093-26a"/>
楓葉初丹槲葉黄河陽愁鬢怯新霜林亭感舊空回首<lb/>
泉路慿誰説斷腸壞壁醉題塵漠漠斷雲幽夢事茫茫<lb/>
年來妄念消除盡回向禪龕一炷香<lb/>
　周宻曰放翁娶唐氏於其母為姑姪而不相得出之<lb/>
　後改適趙士程嘗以春日出遊相遇於禹跡寺南之<lb/>
　沈氏園唐以語趙遣致酒肴翁悵然乆之為賦釵頭<lb/>
　鳯詞題園壁間集中紅酥手黄藤酒一闋是也唐氏<lb/>
　見而和之未幾下世<lb/>
<pb n="KR4h0148_WYG_093-26b"/>
　　小園<lb/>
窄窄柴門短短籬山家隨分有園池客因問字來携酒<lb/>
僧趂分題就賦詩晨露每㸔花藟坼夕陽頻見樹隂移<lb/>
<hi>原註此二事非閒寂不知也</hi>拂衣司諫猶忙在此趣淵明却少知<lb/>
　盧世㴶曰閒情逸事惟世外人知之<lb/>
　　夜讀范至能攬轡録言中原父老見使者多揮涕<lb/>
　　感其事作絶句<lb/>
公卿有黨排宗澤帷幄無人用岳飛遺老不應知此恨<lb/>
<pb n="KR4h0148_WYG_093-27a"/>
亦逢漢節解沾衣<lb/>
南渡之不振實由於此扼腕而言自成髙調<lb/>
　　醉卧松下短歌<lb/>
披鹿裘枕白石醉卧松隂當月夕寒藤夭矯學此書天<lb/>
風蕭森入詩律忽然夢上百尺顛緑毛邂逅巢雲仙相<lb/>
携大笑咸陽市俯仰塵世三千年<lb/>
造語入妙<lb/>
　　探梅<lb/>
<pb n="KR4h0148_WYG_093-27b"/>
我遊東村衝暮煙斷橋流水鳴濺濺欲尋梅花作一笑<lb/>
數枝忽到拄杖邉髙標元合著山澤絶豔豈復施丹鉛<lb/>
定知曽授餐玉法不爾恐是凌波仙錦江賦詩忽萬里<lb/>
蓬山把酒今三年相逢風味宛如昨人生何者非前縁<lb/>
頗思取醉極清賞杖頭幸有百許錢但判挿破烏紗㡌<lb/>
莫記吹落黄金船<lb/>
趣極自然調亦清婉<lb/>
　　題四仙像<lb/>
<pb n="KR4h0148_WYG_093-28a"/>
世上年光東逝波咸陽銅狄幾摩挲神仙不死成何事<lb/>
只向秋風感慨多<lb/>
　　冬晴閒歩東村由故塘還舍作<lb/>
紅藤拄杖獨相羊路遶東村小嶺傍水落枯萍粘蟹椵<lb/>
<hi>原註鄉人植竹以取蟹謂之曰椵</hi>雲開寒日上魚梁洛陽二頃言良是<lb/>
光範三書計本狂厯盡危機識天意要令閒健返耕桑<lb/>
　方回曰五六善用事蟹椵句尤新<lb/>
　盧世㴶曰𤨏事冩來亦新緻<lb/>
<pb n="KR4h0148_WYG_093-28b"/>
　祖應世曰一路細細領畧淺<graphic n="KR0997" url="https://raw.githubusercontent.com/kanripo/KR-Gaiji/master/images/KR0997.png" mimeType="image/png"/>人安能有此<lb/>
　　夜聞湖中漁歌<lb/>
夢回一燈翳復明卧聞湖上漁歌聲嗚嗚乍低忽更起<lb/>
嫋嫋欲斷還㣲縈初隨缺月墮煙浦已和殘角吹江城<lb/>
悲傷似繫漸離筑忠憤如撫桓伊箏放臣萬里憂國淚<lb/>
戍客白首懷鄉情峽猿失侣方獨宿沙雁垂趐猶遐征<lb/>
巴巫竹枝短亭曉瀟湘欵乃孤舟横世間此恨故相似<lb/>
使我百感何由平<lb/>
<pb n="KR4h0148_WYG_093-29a"/>
一氣排宕有風雨驟至之勢只用一語収結老氣無敵<lb/>
　　村夜<lb/>
寂寂山村夜悠然醉倚門月昏天有暈風軟水無痕迹<lb/>
為遭讒逺身由不仕尊敢嗟車馬絶同社自雞豚<lb/>
　潘問竒曰風軟水無痕未經人道<lb/>
　　野意<lb/>
隄長逾十里村小只三家山客弛樵擔溪翁鳴釣車花<lb/>
深迷蝶夢雨急散蜂衙衰疾新年減青鞵上若耶<lb/>
<pb n="KR4h0148_WYG_093-29b"/>
　　憶昔<lb/>
憶昔西征日飛騰尚少年軍書揷鳥羽戍壘候狼煙渭<lb/>
水秋風夜岐山曉雪天金鞿馳叱撥繡袂舞嬋娟但恨<lb/>
功名晚寧知老病纒虎頭空有相麟閣竟無縁壯士埋<lb/>
巴峽<hi>原註獨孤䇿</hi>孤身卧海壖安西九千里孫武十三篇裘<lb/>
嗼蘇秦弊鞭憂祖逖先何時聞詔下遣將入幽燕<lb/>
筆力健舉<lb/>
　　感懷<lb/>
<pb n="KR4h0148_WYG_093-30a"/>
卜居鏡湖上一菴環翠屏竹林藏谽谺嶺路蟠青冥騫<lb/>
騰立竒石嶄絶瞻危亭車馬雖埽迹猿鳥與忘形我行<lb/>
半九州蹋盡芒鞵青豈知雪滿鬢於兹敞雲扃丹砂收<lb/>
箭鏃茯苓斸人形遼天𣺌歸鶴一瞬三千齡<lb/>
殘年迫衰謝嬰疾歸鄉枌諸賢渡江初總角幸有聞才<lb/>
非楚倚相亦能讀典墳夫豈或使之後死與斯文世儒<lb/>
鑿户牖道術將𤓰分孤陋守一説百氏殆可焚後來豈<lb/>
無人鼻堊誰揮斤巍巍貞觀治房魏出河汾<lb/>
<pb n="KR4h0148_WYG_093-30b"/>
　文集答劉主簿書前輩之學積小以成大以所有易<lb/>
　所無以能問於不能故其乆也汪洋浩博該極百家<lb/>
　而不可涯涘諸名勝渡江去前輩尚未甚逺故此風<lb/>
　猶不墜三二十年來士自為畦畛甚狹已所未知者<lb/>
　輒訕薄之以為不足學詆窮經者則曰傳註已盡矣<lb/>
　詆博學者則曰不知無害為君子嗚呼陋哉<lb/>
　<lb/>
御選唐宋詩醇巻四十五<lb/>
</p>
<p>
</p>
  </div>
</body>
</text>
</TEI>
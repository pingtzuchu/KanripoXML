<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_051-1a"/>
欽定四庫全書<lb/>
御選唐宋詩醇卷二十四<lb/>
　　太原白居易詩六<lb/>
　　江州赴忠州至江陵以來舟中示舍弟五十韻<lb/>
昔作咸秦客常思江海行今來仍盡室此去又專城典<lb/>
午猶為幸分憂固是榮箳篁州乗送艛艓驛船迎共載<lb/>
皆妻子同逰即弟兄寜辭浪迹逺且貴賞心并雲展帆<lb/>
髙掛飈馳櫂迅征泝流從漢浦循路轉荆衡山逐時移<lb/>
<pb n="KR4h0148_WYG_051-1b"/>
色江隨地改名風光近東早水木向南清夏口煙孤起<lb/>
湘川雨半晴日煎紅浪拂月射白沙明北渚寒留雁南<lb/>
枝暖待鶯駢朱桃露蕚點翠栁含萌亥市魚鹽聚神林<lb/>
鼓笛鳴壺漿椒葉氣歌曲竹枝聲繫纜憐沙静垂綸愛<lb/>
岸平水餐紅粒稻野茹紫花菁甌泛茶如乳臺粘酒似<lb/>
餳膾長抽錦縷藕脆削瓊英容易來千里斯須進一程<lb/>
未曾勞氣力漸覺有心情卧穏添春睡行遲帶酒酲忽<lb/>
愁牽世網便欲濯塵纓早接文塲戰曾爭翰苑盟掉頭<lb/>
<pb n="KR4h0148_WYG_051-2a"/>
稱俊造翹足取公卿且昧隨時義徒輸報國誠衆排恩<lb/>
易失偏壓勢先傾虎尾憂危切鴻毛性命輕燭蛾誰救<lb/>
護蠶繭自纒縈斂手辭雙闕囘眸望兩京長沙抛賈誼<lb/>
漳浦卧劉楨鶗鴂鳴還歇蟾蜍破又盈年光同激箭鄉<lb/>
思極揺旌潦倒親知笑衰羸舊識驚烏頭應感白魚尾<lb/>
為勞赬劎學將何用丹燒竟不成孤舟萍一葉雙鬢雪<lb/>
千莖老見人情盡閒思物理精如湯探冷熱似博鬭輸<lb/>
贏險路應須避迷途莫共爭此心知止足何物要經營<lb/>
<pb n="KR4h0148_WYG_051-2b"/>
玉向泥中潔松經雪後貞無妨隠朝市不必謝寰瀛但<lb/>
在前非悟期無後患嬰多知非景福少語是元亨晦即<lb/>
全身藥明為伐性兵昬昬隨世俗蠢蠢學黎甿鳥以能<lb/>
言<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>龜縁入夢烹知之一何晚猶足保餘生<lb/>
議論與叙事相間而行才氣瀾翻潮湧一筆掃就<lb/>
　　題岳陽樓<lb/>
岳陽城下水漫漫獨上危樓凭曲䦨春岸緑時連夢澤<lb/>
夕波紅處近長安猿攀樹立啼何苦雁點湖飛渡亦難<lb/>
<pb n="KR4h0148_WYG_051-3a"/>
此地惟堪畫圖障華堂張與貴人看<lb/>
結語振竦洞庭之險更不待實冩<lb/>
　　入峽次巴東<lb/>
不知逺郡何時到猶喜全家此去同萬里王程三峽外<lb/>
百年生計一舟中巫山暮足霑花雨隴水春多逆浪風<lb/>
兩片紅旌數聲鼓使君艛艓上巴東<lb/>
量移涉險非樂境也中兩聨冩舟行之苦落句偏結得<lb/>
有氣色<lb/>
<pb n="KR4h0148_WYG_051-3b"/>
　容齋隨筆曰杜子美詩夜足霑沙雨春多逆水風樂<lb/>
　天巫山隴水二句全用之<lb/>
　　郡齋暇日憶廬山草堂兼寄二林僧社三十韻皆<lb/>
　　叙貶官以來出處之意<lb/>
諫諍知無補遷移分所當不堪匡聖主只合事空王龍<lb/>
象投新社鵷鸞失故行沉吟辭北闕誘引向西方便住<lb/>
雙林寺仍開一草堂平治行道路安置坐禪牀手版支<lb/>
為枕頭巾閣在牆先生烏几舄居士白衣裳竟嵗何曾<lb/>
<pb n="KR4h0148_WYG_051-4a"/>
悶終身不擬忙滅除殘夢想換盡舊心腸世界多煩惱<lb/>
形神乆損傷正從風鼓浪轉作日銷霜吾道尋知止君<lb/>
恩偶未忘忽䝉頒鳯詔兼謝剖魚章蓮静方依水葵枯<lb/>
重仰陽三車猶夕㑹五馬已晨裝去似尋前世來如别<lb/>
故鄉眉低出鷲嶺脚重下虵岡漸望廬山逺彌愁峽路<lb/>
長香鑪峯隠隠巴水字茫茫瓢挂留庭樹經收在屋梁<lb/>
春抛紅藥圃夏憶白蓮塘惟擬捐塵事將何答寵光有<lb/>
期追永逺無政繼龔黄南國秋猶熱西齋夜蹔涼閒吟<lb/>
<pb n="KR4h0148_WYG_051-4b"/>
四句偈静對一爐香身老同丘井心空是道場覔僧為<lb/>
去伴留俸作歸糧為報山中侣憑看竹下房㑹因歸去<lb/>
在松菊莫教荒<lb/>
一路順叙熨貼中鍼線細密宛轉斡旋無一毫痕迹此<lb/>
種長律正不易得<lb/>
　　隂雨<lb/>
嵐霧今朝重江山此地深灘聲秋更急峽氣曉多隂望<lb/>
闕雲遮眼思鄉雨滴心將何慰幽獨賴此北窗琴<lb/>
<pb n="KR4h0148_WYG_051-5a"/>
　　送蕭處士逰黔南<lb/>
能文好飲老蕭郎身似浮雲鬢似霜生計抛來詩是業<lb/>
家園忘却酒為鄉江從巴峽初成字猿過巫陽始斷腸<lb/>
不醉黔中爭去得磨圍山月正蒼蒼<lb/>
音節悲涼聞清歌應喚奈何也<lb/>
　　竹枝詞四首<lb/>
瞿塘峽口水煙低白帝城頭月向西唱到竹枝聲咽處<lb/>
寒猿闇鳥一時啼<lb/>
<pb n="KR4h0148_WYG_051-5b"/>
竹枝苦怨怨何人夜静山空歇又聞蠻兒巴女齊聲唱<lb/>
愁殺江樓病使君<lb/>
巴東船舫上巴西波面風生雨脚齊水蓼冷花紅簇簇<lb/>
江蘺溼葉碧淒淒<lb/>
江畔誰人唱竹枝前聲斷咽後聲遲怪來調苦縁詞苦<lb/>
多是通州司馬詩<lb/>
聲韻悠揚最合竹枝之體<lb/>
　唐汝詢曰冷煙斜月之景竹枝悲咽之聲即寒猿暗<lb/>
<pb n="KR4h0148_WYG_051-6a"/>
　鳥尚不勝情況可使愁人聽之邪<lb/>
　　巴水<lb/>
城下巴江水春來似麴塵軟沙如渭曲斜岸憶天津影<lb/>
蘸新黄栁香浮小白蘋臨流搔首坐惆悵為何人<lb/>
　　别種東坡花樹兩絶<lb/>
三年留滯在江城草樹禽魚盡有情何處殷勤重囘首<lb/>
東坡桃李種新成<lb/>
花林好住莫顦顇春至但知依舊春樓上明年新太守<lb/>
<pb n="KR4h0148_WYG_051-6b"/>
不妨還是愛花人<lb/>
深情達語<lb/>
　　别橋上竹<lb/>
穿橋迸竹不依行恐礙行人被損傷我去自慚遺愛少<lb/>
不教君得似甘棠<lb/>
　　太平樂詞二首<lb/>
嵗豐仍節儉時泰更銷兵聖念長如此何憂不太平<lb/>
湛露浮堯酒熏風起舜歌願同堯舜意所樂在人和<lb/>
<pb n="KR4h0148_WYG_051-7a"/>
　　閨怨詞三首<hi>錄二首</hi>
珠箔籠寒月紗忩背曉燈夜來巾上淚一半是春氷<lb/>
闗山征戍逺閨閣别離難苦戰應顦顇寒衣不要寛<lb/>
二詩意在言外有盛唐人遺意<lb/>
　　長洲苑<lb/>
春入長洲草又生鷓鴣飛起少人行年深不辨娃宫處<lb/>
夜夜蘇臺空月明<lb/>
　　憶江栁<lb/>
<pb n="KR4h0148_WYG_051-7b"/>
曾栽楊栁江南岸一别江南兩度春遥憶青青江岸上<lb/>
不知攀折是何人<lb/>
一氣直下節促而意長<lb/>
　　初除主客郎中知制誥與王十一李七元九三舍<lb/>
　　人中書同宿話舊感懐<lb/>
閒宵静話喜還悲聚散窮通不自知已分雲泥行異路<lb/>
忽驚雞鶴宿同枝紫垣曹署榮華地白髮郎官老醜時<lb/>
莫怪不如君氣味此中來校十年遲<lb/>
<pb n="KR4h0148_WYG_051-8a"/>
居易以元和十年貶江州司馬十五年冬自忠州召還<lb/>
拜尚書司門員外郎轉主客郎中知制誥在外凡六年<lb/>
矣撫今追昔無限感慨悲喜二字為一篇綱領第三句<lb/>
悲第四句喜第五句喜第六句悲末二句喜中有悲其<lb/>
實悲之意多於喜深厚藴藉細玩自知居易非沾沾於<lb/>
禄位者故曰聚散窮通不自知蓋其安命素矣<lb/>
　　見于給事暇日上直寄南省諸郎官詩因以戲贈<lb/>
倚作天仙弄地仙誇張一日抵千年黄麻勅勝長生籙<lb/>
<pb n="KR4h0148_WYG_051-8b"/>
白紵詞嫌内景篇雲彩誤居青瑣地風流合在紫微天<lb/>
東曹漸去西垣近鶴駕無妨更著鞭<lb/>
　蔡寛夫詩話曰唐制諫議大夫班給事中上中書舍<lb/>
　人班又次之然自外入為諫議者嵗滿始遷給事中<lb/>
　嵗滿始遷舍人蓋以下為進故有上坡下坡之説樂<lb/>
　天贈于給事詩雲彩誤居青𤨏地四句雖以為戲亦<lb/>
　當時實事也<lb/>
　　西省北院新構小亭種竹開忩東通騎省與李常<lb/>
<pb n="KR4h0148_WYG_051-9a"/>
　　侍隔窗小飲因題四韻<lb/>
結託白鬚伴因依青竹叢題詩新壁上過酒小窗中深<lb/>
院晚無日虚檐涼有風金貂醉看好囘首紫垣東<lb/>
　蘇軾曰元祐元年予為中書舍人時執政患本省事<lb/>
　多泄漏欲於舍人㕔後作露籬禁同省往來予白諸<lb/>
　公應須簡要清通何必栽籬插棘諸公笑而止明年<lb/>
　竟作之暇日讀樂天此詩乃知唐時西掖後作窗以<lb/>
　通東省而今日本省不得往來可嘆也<lb/>
<pb n="KR4h0148_WYG_051-9b"/>
　　送客南遷<lb/>
我説南中事君應不願聽曾經身困苦不覺語丁寜燒<lb/>
處愁雲夢波時憶洞庭春畬煙勃勃秋瘴露㝠㝠蚊蚋<lb/>
經冬活魚龍欲雨腥水蟲能射影山鬼解蔵形穴掉巴<lb/>
蛇尾林飄鴆鳥翎颶風千里黑䕭草四時青客似驚弦<lb/>
雁舟如委浪萍誰人勸言笑何計慰漂零慎勿琴離膝<lb/>
長須酒滿缾大都從此去宜醉不宜醒<lb/>
將欲詳説南中之苦而先著君應不願聽五字曲折深<lb/>
<pb n="KR4h0148_WYG_051-10a"/>
摯中幅鋪叙風土物産末結出送之之情此詩與前送<lb/>
客逰嶺南同一機局然彼係宦逰故規以不貪此係遷<lb/>
謫故進以自遣義各有取爾<lb/>
　方囘曰樂天一貶洱州司馬移忠州刺史後歸朝為<lb/>
　中書舍人出知杭州召復為蘇州未嘗逺貶其殆借<lb/>
　此為題以誇筆端之富妙于鋪叙南土之景歟<lb/>
　　舊房<lb/>
逺壁秋聲蟲絡絲入檐新影月低眉牀帷半故簾旌斷<lb/>
<pb n="KR4h0148_WYG_051-10b"/>
仍是初寒欲夜時<lb/>
平平冩景悽然欲絶此種意境非三唐以後所能到<lb/>
　　新昌新居書事四十韻因寄元郎中張博士<lb/>
冒寵已三遷歸朝始二年囊中貯餘俸園外買閒田狐<lb/>
兔同三徑蒿萊共一㙻新園聊剗穢舊屋且扶顛檐漏<lb/>
移傾瓦梁敧換蠹椽平治繞臺路整頓近階甎巷狹開<lb/>
容駕牆低壘過肩門閭堪駐蓋堂室可鋪筵丹鳯樓當<lb/>
後青龍寺在前市街塵不到官樹影相連省吏嫌坊逺<lb/>
<pb n="KR4h0148_WYG_051-11a"/>
豪家笑地偏敢勞賓客訪或望子孫傳不覔他人愛惟<lb/>
將自性便等閒栽樹木隨分占風煙逸致因心得幽期<lb/>
遇境牽松聲疑澗底草色勝河邊虛澗氷銷地晴和日<lb/>
出天苔行滑如簟莎坐軟於緜簾每當山卷帷多待月<lb/>
褰籬東花掩映窓北竹嬋娟迹慕青門隠名慚紫禁仙<lb/>
假歸思晚沐朝去戀春眠拙薄才無取疎慵職不専題<lb/>
牆書命筆酤酒率分錢柏杵舂靈藥銅缾漱暖泉鑪香<lb/>
穿蓋散籠燭隔紗燃陳室何曾埽陶琴不要弦屏除俗<lb/>
<pb n="KR4h0148_WYG_051-11b"/>
事盡養活道情全尚有妻拏累猶為組綬纒終須抛爵<lb/>
禄漸擬斷腥羶大底宗莊叟私心事竺乾浮榮水劃字<lb/>
真諦火生蓮梵部經十二𤣥書字五千是非都付夢語<lb/>
默不妨禪博士官猶冷郎中病已痊多同僻處住乆結<lb/>
静中縁緩步攜笻杖徐吟展蜀箋老宜閒語話悶憶好<lb/>
詩篇蠻榼來方㵼䝉茶到始煎無辭數相見鬢髪各蒼然<lb/>
鋪叙新居詩中有畫或議其俚俗瑣碎然不可及處正<lb/>
在此入他人手必不能如此詳細過求詳悉必不能如<lb/>
<pb n="KR4h0148_WYG_051-12a"/>
此位置妥帖竹頭木屑皆非棄物亦顧其用之者何如<lb/>
耳<lb/>
　　勤政樓西老栁<lb/>
半朽臨風樹多情立馬人開元一株栁長慶二年春<lb/>
不著一字盡得風流<lb/>
　　偶題閣下㕔<lb/>
静愛青苔院深宜白髮翁貌將松共瘦心與竹俱空暖<lb/>
有低檐日春多颺幕風平生閒境界盡在五言中<lb/>
<pb n="KR4h0148_WYG_051-12b"/>
　　喜張十八博士除水部員外郎<lb/>
老何歿後吟聲絶雖有郎官不愛詩無復篇章傳道路<lb/>
空留風月在曹司長嗟博士官猶屈亦恐騷人道漸衰<lb/>
今日聞君除水部喜於身得省郎時<lb/>
一氣呵成句句轉筆筆靈章法亦本杜甫不襲其貌而<lb/>
得其神故佳宋人如楊廷秀輩有意摹仿此種徒成油<lb/>
腔滑調耳<lb/>
　方回曰何遜以詩名老杜頌之曰能詩何水曹張<lb/>
<pb n="KR4h0148_WYG_051-13a"/>
　籍是除樂天賀之五十六字如一直説話自然條<lb/>
　暢<lb/>
　　晚庭逐涼<lb/>
送客出門後移牀下砌初趁涼行繞竹引睡卧看書老<lb/>
更為官拙慵多向事疎松窗倚藤杖人道似僧居<lb/>
　　梨園弟子<lb/>
白頭垂淚話梨園五十年前雨露恩莫問華清今日事<lb/>
滿山紅葉鏁宫門<lb/>
<pb n="KR4h0148_WYG_051-13b"/>
　　暮江吟<lb/>
一道殘陽鋪水中半江瑟瑟半江紅可憐九月初三夜<lb/>
露似真珠月似弓<lb/>
冩景竒麗一幅著色秋江圖<lb/>
　　聽彈湘妃怨<lb/>
玉軫朱絃瑟瑟徽吳娃徵調奏湘妃分明曲裏愁雲雨<lb/>
似道蕭蕭郎不歸<hi>自注江南新詞有云暮雨蕭蕭郎不歸</hi>
　　逢張十八員外籍<lb/>
<pb n="KR4h0148_WYG_051-14a"/>
旅次正茫茫相逢此道傍曉嵐林葉闇秋露草花香白<lb/>
髮江城守青衫水部郎客亭同宿處忽似夜歸鄉<lb/>
　　重到江州感舊逰題郡樓十一韻<lb/>
掌綸知是忝剖竹信為榮才薄官仍重恩深責尚輕昔<lb/>
徵從典午今出自承明鳯詔休揮翰漁歌欲濯纓還乗<lb/>
小艛艓却到古湓城醉客臨江待禪僧出郭迎青山滿<lb/>
眼在白髮半頭生又校三年老何曾一事成重過蕭寺<lb/>
宿再上庾樓行雲水新秋思閭閻舊日情郡民猶認得<lb/>
<pb n="KR4h0148_WYG_051-14b"/>
司馬咏詩聲<lb/>
全首著意重到二字落句意與神㑹情景逼真<lb/>
　　題别遺愛草堂兼呈李十使君<hi>自注李亦廬山人常隠白鹿洞</hi>
曾住鑪峯下書堂對藥臺斬新蘿徑合依舊竹窗開砌<lb/>
水新開<graphic n="KR1177" url="https://raw.githubusercontent.com/kanripo/KR-Gaiji/master/images/KR1177.png" mimeType="image/png"/>池荷手自栽五年方蹔至一宿又須囘縱未<lb/>
長歸得猶勝不到來君家白鹿洞聞道亦生苔<lb/>
草堂記中有清泉白石實聞斯言之語縱未長歸得二<lb/>
句殆自為解嘲耶<lb/>
<pb n="KR4h0148_WYG_051-15a"/>
　遯叟詩話曰白樂天用斬新亦出杜斬新花橤未應<lb/>
　飛斬字正形容其新在可解不可解之間<lb/>
　　舟中晚起<lb/>
日髙猶掩水窗眠枕簟清涼八月天泊處或依酤酒店<lb/>
宿時多伴釣魚船退身江海應無用憂國朝廷自有賢<lb/>
且向錢塘湖上去冷吟閒醉二三年<lb/>
前四句即目之景皆退身無用實事也第六句忽接云<lb/>
憂國朝廷自有賢此豈無意於國悻悻然漫諉之他人<lb/>
<pb n="KR4h0148_WYG_051-15b"/>
者蓋言既不用乞身逺出繫心不忘觸境生感不覺衝<lb/>
口而出既而思之無可如何且惟冷吟閒醉而已命意<lb/>
深厚直與杜甫同調非劉禹錫輩輕薄者所及<lb/>
　　晚興<lb/>
極浦收殘雨髙城駐落暉山明虹半出松闇鶴雙歸將<lb/>
吏隨衙散文書入務稀閒吟倚新竹筠粉汙朱衣<lb/>
　　夜歸<lb/>
半醉閒行湖岸東馬鞭敲鐙轡瓏璁萬株松樹青山上<lb/>
<pb n="KR4h0148_WYG_051-16a"/>
十里沙堤明月中樓角漸移當路影潮頭欲過滿江風<lb/>
歸來未放笙歌散畫戟門開蠟燭紅<lb/>
次聨已盡西湖之景五六從空中摹擬而得潮頭欲過<lb/>
滿江風較許渾山雨欲來風滿樓句更為闊大<lb/>
　汪立名曰按西湖蘇白隄相傳二公始築新書亦云<lb/>
　居易為杭州刺史始築隄捍錢唐湖此公初到杭州<lb/>
　詩已有十里沙隄句又錢唐湖石函記但云修築河<lb/>
　隄加髙數尺别杭民詩注云增築湖隄築不自公始<lb/>
<pb n="KR4h0148_WYG_051-16b"/>
　明矣或以公詩有緑楊隂裏白沙隄為白隄所自來<lb/>
　然公詩如護江隄白蹋晴沙亦用白沙不獨湖隄也<lb/>
　況公所修湖隄在湖之東北接連下湖舊志近昭慶<lb/>
　有石函橋溜水橋是其故址即李泌設閘洩水引灌<lb/>
　六井處今杭人率指蘇隄之西為白隄益不相涉又<lb/>
　有指石徑塘為白隄者不知張祜已有斷橋荒蘚合<lb/>
　之句矣白詩誰開湖寺西南路草緑帬腰一道斜自<lb/>
　注云孤山寺在湖洲中草緑時望如帬腰正指今石<lb/>
<pb n="KR4h0148_WYG_051-17a"/>
　徑橋也<lb/>
　　臘後嵗前遇景詠意<lb/>
海梅半白栁微黄凍水初融日欲長度臘都無苦霜霰<lb/>
迎春先有好風光郡中起晚聽衙鼓城上行慵倚女牆<lb/>
公事暫閒身且健使君殊未厭餘杭<lb/>
　　郡齋暇日辱常州陳郎中使君早春晚坐水西館<lb/>
　　書事詩十六韻見寄亦以十六韻酬之<lb/>
新年多暇日晏起褰簾坐睡足心更慵日髙頭未裹徐<lb/>
<pb n="KR4h0148_WYG_051-17b"/>
傾下藥酒稍爇煎茶火誰伴寂寥身無絃琴在左遥思<lb/>
毘陵館春深物嫋娜波拂黄栁梢風揺白梅朶衙門排<lb/>
曉戟鈴閣開朝鎖太守水西來朱衣垂素舸良辰不易<lb/>
得嘉㑹無由果五馬正相望雙魚忽前墮魚中獲瑰寳<lb/>
持玩何磊砢一百六十言字字靈珠顆上申心𣢾曲下<lb/>
叙時轗軻才富不如君道孤還似我敢辭官逺慢且貴<lb/>
身安妥勿復問榮枯㝠心無不可<lb/>
遥思毘陵館至佳㑹無由果一段先托起一層以下再<lb/>
<pb n="KR4h0148_WYG_051-18a"/>
叙入寄詩便曲折有致行文最忌直遂詩亦何必不然<lb/>
學者㕘此思過半矣<lb/>
　　題小橋前新竹招客<lb/>
雁齒小紅橋垂檐低白屋橋前何所有苒茸新生竹皮<lb/>
開坼褐錦節露抽青玉筠翠如可餐粉霜不忍觸閒吟<lb/>
聲未巳幽翫心難足管領好風煙輕欺凡草木誰能有<lb/>
月夜伴我林中宿為君傾一杯狂歌竹枝曲<lb/>
筠翠一聨寫得浮筠膩粉光動紙上曲盡新竹姿致<lb/>
<pb n="KR4h0148_WYG_051-18b"/>
　　病中逢秋招客夜酌<lb/>
不見詩酒客卧來半月餘合和新藥草尋檢舊方書晚<lb/>
霽煙景度早涼窗户虛雪生衰鬢乆秋入病心初卧簟<lb/>
蘄竹冷風襟卭葛疎夜來身校健小飲復何如<lb/>
　　洛下卜居<lb/>
三年典郡歸所得非金帛天竺石兩片華亭鶴一隻飲<lb/>
啄供稻粱苞裹用茵席誠知是勞費其奈心愛惜逺從<lb/>
餘杭郭同到洛陽陌下擔拂雲根開籠展霜翮貞姿不<lb/>
<pb n="KR4h0148_WYG_051-19a"/>
可雜高性宜其適遂就無塵坊仍求有水宅東南得幽<lb/>
境樹老寒泉碧池畔多竹隂門前少人迹未請中庶禄<lb/>
且脱雙驂易<hi>自注買履道宅價不足因以兩馬償之</hi>豈獨為身謀安吾鶴<lb/>
與石<lb/>
清況可掬却是抒寫真趣非矯語鳴亷也鶴石分承細<lb/>
寫一句結足不曰點綴新居而曰安鶴與石妙甚<lb/>
　　郡中西園<lb/>
閒園多芳草春夏香靡靡深樹足佳禽旦暮鳴不已院<lb/>
<pb n="KR4h0148_WYG_051-19b"/>
門閉松竹庭徑穿蘭芷愛彼池上橋獨來聊徙倚魚依<lb/>
藻長樂鷗見人暫起有時舟隨風盡日蓮照水誰知郡<lb/>
府内景物閒如此始悟喧静縁何嘗繫逺邇<lb/>
妙諦從心逺地偏悟出<lb/>
　　九日宴集醉題郡樓兼呈周殷二判官<lb/>
前年九日餘杭郡呼賓命宴虚白堂去年九日到東洛<lb/>
今年九日來吳鄉兩邊蓬鬢一時白三處菊花同色黄<lb/>
一日日知添老病一年年覺惜重陽江南九月未揺落<lb/>
<pb n="KR4h0148_WYG_051-20a"/>
栁青蒲緑稻穟香姑蘇臺榭倚蒼靄太湖山水含清光<lb/>
可憐假日好天色公門吏静風景涼榜舟鞭馬取賓客<lb/>
掃樓拂席排壺觴胡琴錚鏦指撥刺吳娃美麗眉眼長<lb/>
笙歌一曲思凝絶金鈿再拜光低昻日脚欲落備燈燭<lb/>
風頭漸髙加酒漿觥琖豔飛菡萏葉舞鬟擺落茱茰房<lb/>
半酣憑檻起四顧七堰八門六十坊逺近髙低寺間出<lb/>
東西南北橋相望水道脈分棹鱗次里閭棊布城冊方<lb/>
人煙樹色無隙罅十里一片青茫茫自問有何才與政<lb/>
<pb n="KR4h0148_WYG_051-20b"/>
髙㕔大館居中央銅魚今乃澤國節刺史自古吳都王<lb/>
郊無戎馬郡無事門有棨戟腰有章盛時儻來合慚媿<lb/>
壯嵗忽去還感傷從事醒歸應不可使君醉倒亦何妨<lb/>
請君停杯聽我語此語真實非虛狂五旬已過不為夭<lb/>
七十為期蓋是常須知菊酒登髙㑹從此多無二十場<lb/>
以九日起以宴集結中幅鋪叙吳中山水人物城市之<lb/>
勝可作圖經<lb/>
　　霓裳羽衣歌<hi>自注和微之</hi>
<pb n="KR4h0148_WYG_051-21a"/>
我昔元和侍憲皇曾陪内宴宴昭陽千歌百舞不可數<lb/>
就中最愛霓裳舞舞時寒食春風天玉鉤欄下香案前<lb/>
案前舞者顔如玉不著人家俗衣服虹裳霞帔步揺冠<lb/>
鈿瓔纍纍珮珊珊娉婷似不任羅綺顧聴樂懸行復止<lb/>
磬簫箏笛遞相攙擊擫彈吹聲邐迤散序六奏未動衣<lb/>
陽臺宿雲慵不飛中序擘騞初入拍秋竹竿裂春氷坼<lb/>
飄然轉旋迴雪輕嫣然縱送㳺龍驚小垂手後栁無力<lb/>
斜曳裾時雲欲生煙蛾斂畧不勝態風袖低昻如有情<lb/>
<pb n="KR4h0148_WYG_051-21b"/>
上元點鬟招蕚緑王母揮袂别飛瓊繁音急節十二遍<lb/>
跳珠撼玉何鏗錚翔鸞舞了却收翅唳鶴曲終長引聲<lb/>
當時乍見驚心目凝視諦聴殊未足一落人間八九年<lb/>
耳冷不曾聞此曲湓城但聴山魈語巴峽惟聞杜鵑哭<lb/>
移領錢塘第二年始有心情問絲竹玲瓏箜篌謝好箏<lb/>
陳寵觱栗沈平笙清絃脆管纎纎手教得霓裳一曲成<lb/>
虚白亭前湖水畔前後祗應三度按便除庶子抛却來<lb/>
聞道如今各星散今年五月至蘇州朝鐘暮角催白頭<lb/>
<pb n="KR4h0148_WYG_051-22a"/>
貪看案牘常侵夜不聴笙歌直到秋秋來無事多閒悶<lb/>
忽憶霓裳無處問聞君部内多樂徒問有霓裳舞者無<lb/>
答云七縣十萬户無人知有霓裳舞惟寄長歌與我來<lb/>
題作霓裳羽衣譜四幅花牋碧間紅霓裳實録在其中<lb/>
千姿萬狀分明見恰與昭陽舞者同眼前髣髴覩形質<lb/>
昔日今朝想如一疑從魂夢呼召來似著丹青圖冩出<lb/>
我愛霓裳君合知發於歌詠形於詩君不見我歌云驚<lb/>
破霓裳羽衣曲又不見我詩云曲愛霓裳未拍時由來<lb/>
<pb n="KR4h0148_WYG_051-22b"/>
能事皆有主楊氏創聲君造譜君言此舞難得人須是<lb/>
傾城可憐女吳妖小玉飛作煙越豔西施化為土矯花<lb/>
巧笑乆寂寥娃館苧蘿空處所如君所言誠有是君試<lb/>
從容聴我語若求國色始翻傳但恐人間廢此舞妍蚩<lb/>
優劣寜相逺大都只在人擡舉李娟張態君莫嫌亦擬<lb/>
隨宜且教取<lb/>
我昔元和侍憲皇至唳鶴曲終長引聲叙霓裳羽衣之<lb/>
節奏聲容也當時乍見驚心目至聞道如今各星散叙<lb/>
<pb n="KR4h0148_WYG_051-23a"/>
自己之仕途遷移而選伎以教霓裳也今年五月至蘇<lb/>
州至似著丹青圖冩出叙微之之寄霓裳羽衣譜也我<lb/>
愛霓裳君合知至末以和詩意作結而言此舞之不可<lb/>
失其傳也曰就中最愛霓裳舞教得霓裳一曲成無人<lb/>
知有霓裳舞恰與昭陽舞者同但恐人間廢此舞叙次<lb/>
分明層層照應可當一篇霓裳羽衣記情致纒綿往復<lb/>
極一唱三歎之妙<lb/>
　夢溪筆談曰葉法善引明皇入月宫聞仙樂及上歸<lb/>
<pb n="KR4h0148_WYG_051-23b"/>
　但記其半遂於笛中冩之㑹西涼府都督楊敬述進<lb/>
　婆羅門曲與其聲調相符遂以月中所聞為散序用<lb/>
　敬述所進為其腔而名霓裳羽衣曲其説出鄭嵎津<lb/>
　陽門詩注與公自注不同又蒲州逍遥樓楯上有唐<lb/>
　人横書類梵字相傳是霓裳譜字訓不通莫知是非<lb/>
　或謂今燕部有獻仙音曲乃其遺聲然霓裳本謂之<lb/>
　道調法曲今獻仙音乃小石調耳未知孰是<lb/>
　韻語陽秋曰霓裳羽衣舞始於開元盛於天寶今寂<lb/>
<pb n="KR4h0148_WYG_051-24a"/>
　不傳矣賴有白詩可見一二爾虹裳二句言所飾之<lb/>
　服也散序二句及繁音二句言所奏之曲也而唐㑹<lb/>
　要謂破陣樂赤白桃李花望瀛霓裳羽衣總名法曲<lb/>
　今世所傳望瀛亦十二徧散序無拍曲終亦長引聲<lb/>
　若樂奏望瀛亦可髣髴其遺意云<lb/>
　　小童薛陽陶吹觱栗歌<hi>自注和浙西李大夫作</hi>
翦削乾蘆插寒竹九孔漏聲五音足近來吹者誰得名<lb/>
闗璀老死李衮生衮今又老誰其嗣薛氏樂童年十二<lb/>
<pb n="KR4h0148_WYG_051-24b"/>
指點之下師授聲含嚼之間天與氣潤州城高霜月明<lb/>
吟霜思月欲發聲山頭江底何悄悄猿聲不喘魚龍聴<lb/>
翕然聲作疑管裂詘然聲盡疑刀截有時婉軟無筋骨<lb/>
有時頓挫生稜節急聲員轉促不斷轢轢轔轔似珠貫<lb/>
緩聲展引長有條有條直直如筆描下聲乍墜石沉重<lb/>
高聲忽舉雲飄蕭明旦公堂陳宴席主人命樂娛賓客<lb/>
碎絲細竹徒紛紛宫調一聲雄出羣衆音覼縷不落道<lb/>
有如部伍隨將軍嗟爾陽陶方穉齒下手發聲已如此<lb/>
<pb n="KR4h0148_WYG_051-25a"/>
若教白頭吹不休但恐聲名壓闗李<lb/>
全是摹老杜觀舞劎器行而變化出之筆力峭勁詞意<lb/>
奇警在集又髙一格<lb/>
　汪立名曰按李徳裕有霜夜對月聴小童陽陶吹觱<lb/>
　栗歌羅隠詩平泉上相東征日曾為陽陶吹觱栗吳<lb/>
　江太守㑹稽侯相次三篇皆俊逸太守謂公㑹稽侯<lb/>
　謂元也然元相集中已失此詩<lb/>
　桂苑叢談曰咸通中姑臧公自梁移鎮淮海郡寡勝<lb/>
<pb n="KR4h0148_WYG_051-25b"/>
　逰之地且風亭月觀既已荒涼於戲馬臺連玉鉤道<lb/>
　開剏池沼建亭臺既畢號曰賞心有浙右小校薛陽<lb/>
　陶監押度支運米入城公喜其姓名試詢之果是舊<lb/>
　人及問往日蘆管之事有朱崖陸暢元白所撰歌篇<lb/>
　一軸公益喜之以蘆管奏於兹亭其管絶微每一篳<lb/>
　栗管中常容三管聲聲如天際自然來云<lb/>
　　雙石<lb/>
蒼然兩片石厥狀怪且醜俗用無所堪時人嫌不取結<lb/>
<pb n="KR4h0148_WYG_051-26a"/>
從胚渾始得自洞庭口萬古遺水濱一朝入吾手擔舁<lb/>
來郡内洗刷去泥垢孔黑煙痕深罅青苔色厚老蛟蟠<lb/>
作足古劎插為首忽疑天上落不似人間有一可支吾<lb/>
琴一可貯吾酒峭絶高數尺坳泓容一斗五絃倚其左<lb/>
一杯置其右窪樽酌未空玉山頽已乆人皆有所好物<lb/>
各求其偶漸恐少年場不容垂白叟迴頭問雙石能伴<lb/>
老夫否石雖不能言許我為三友<lb/>
觸手明通㳺戲自在此種詩境開自居易而蘇軾效之<lb/>
<pb n="KR4h0148_WYG_051-26b"/>
軾集中楊康功石一首本此<lb/>
　　和微之四月一日作<lb/>
四月一日天花稀葉隂薄泥新燕影忙蜜熟蠭聲樂麥<lb/>
風低冉冉稻水平漠漠芳節或蹉跎逰心稍牢落春華<lb/>
信為美夏景亦未惡颭浪嫩青荷重欄晚紅藥吳宫好<lb/>
風月越郡多樓閣兩地誠可憐其奈乆難索<lb/>
　　喜雨<lb/>
圃旱憂葵堇農旱憂禾菽人各有所私我旱憂松竹松<lb/>
<pb n="KR4h0148_WYG_051-27a"/>
乾竹焦死眷眷在心目灑葉溉其根汲水勞僮僕油雲<lb/>
忽東起涼雨淒相續似面洗垢塵如頭得膏沐千柯習<lb/>
習潤萬葉欣欣緑千日澆灌功不如一霢霂方知宰生<lb/>
靈何異活草木所以聖與賢同心調玉燭<lb/>
千日澆灌功不如一霢霂口頭尋常語却是至理喜字<lb/>
意纔冩得盡末四句推廣言之小中見大蓋濟人利物<lb/>
之心無時或忘也<lb/>
　　六年春贈分司東都諸公<hi>時為河南尹</hi>
<pb n="KR4h0148_WYG_051-27b"/>
我為同州牧内媿無才術忝擢恩已多遭逢幸非一偶<lb/>
當榖賤嵗適值民安日郡縣獄空虛鄉閭盜奔逸其間<lb/>
最幸者朝客多分秩行接鴛鷺羣坐成芝蘭室時聨拜<lb/>
表騎間動題詩筆夜雪秉燭逰春風攜榼出花教鶯點<lb/>
檢栁付風排比法酒澹清漿含桃嫋紅實洛童調金管<lb/>
盧女鏗瑶瑟黛慘歌思深腰凝舞拍密每因同醉樂自<lb/>
覺忘衰疾始悟肘後方不如杯中物生涯隨日過世事<lb/>
何時畢老子苦乖慵希君數牽率<lb/>
<pb n="KR4h0148_WYG_051-28a"/>
偶當榖賤嵗四句先將境内承平之況吏治之善特筆<lb/>
提冩以下接入宴逰之樂便自不妨此其所以可幸也<lb/>
儻四境不治而從事宴逰是曠官也方自媿之不暇何<lb/>
以幸為韋應物詩云邑有流亡媿俸錢與此作兩得之<lb/>
矣<lb/>
　　和微之詩二十三首<hi>并序</hi>　<hi>録三首</hi>
　微之又以近作二十三首寄來命僕繼和其間瘀絮<lb/>
　四百字車斜二十篇者流皆韻劇辭殫瓌奇怪譎又<lb/>
<pb n="KR4h0148_WYG_051-28b"/>
　題云奉煩只此一度乞不見辭意欲定霸取威置僕<lb/>
　於窮地耳大凡依次用韻韻同而意殊約體為文文<lb/>
　成而理勝此足下素所長者僕何有焉今足下果用<lb/>
　所長過䝉見窘然敵則氣作急則計生四十二章麾<lb/>
　埽並畢不知大敵以為何如夫斸石破山先觀鑱迹<lb/>
　發矢中的兼聴弦聲以足下來章惟求相困故老僕<lb/>
　報語不覺大誇況曩者唱酬近來因繼已十六卷凡<lb/>
　千餘首矣其為敵也當今不見其為多也從古未聞<lb/>
<pb n="KR4h0148_WYG_051-29a"/>
　所謂天下英雄惟使君與操耳戲及此者亦欲三千<lb/>
　里外一破愁顔勿示他人以取笑誚樂天白<lb/>
　　　和三月三十日四十韻<lb/>
送春君何在君在山隂署憶我蘇杭時春逰亦多處為<lb/>
君歌往事豈敢辭勞慮莫怪言語狂須知酬答遽江南<lb/>
臘月半水凍疑如瘀寒景尚蒼茫和風已吹嘘女牆城<lb/>
似竈雁齒橋如鋸魚尾上奫淪草芽生沮洳律遲太簇<lb/>
管日暖羲和馭布澤木龍催迎春土牛助雨師習習灑<lb/>
<pb n="KR4h0148_WYG_051-29b"/>
雲將飄飄翥四野萬里晴千山一時曙杭土麗且康蘇<lb/>
民富而庶善惡有懲勸剛柔無吐茹兩衙少辭牒四境<lb/>
稀書疏俗以勞來安政因閒暇著仙亭日登眺虎丘時<lb/>
逰豫尋幽駐旌軒選勝迴賓御舟移溪鳥避樂作林猿<lb/>
覷池古莫邪沈石竒羅刹踞水苗泥易耨畬粟灰難鉏<lb/>
紫蕨抽出畦白蓮埋在淤萎花紅帶黯溼葉黄含菸鏡<lb/>
動波颭菱雪迴風旋絮手經攀桂馥齒為嘗梅楚坐并<lb/>
船脚攲行多馬蹄跙聖賢清濁醉水陸鮮肥飫魚膾芥<lb/>
<pb n="KR4h0148_WYG_051-30a"/>
醬調水葵鹽䜴絮雖微五袴歌幸免兆人詛但令樂不<lb/>
荒何必逰無倨吳苑僕尋罷越城公尚據舊逰幾客存<lb/>
新宴誰人與莫空文舉酒强下何曾箸江上易優㳺城<lb/>
中多毁譽分應當自盡事勿求人恕我既無子孫君仍<lb/>
畢㛰娶乆為雲雨别終擬江湖去范蠡有扁舟陶潛有<lb/>
籃轝兩心苦相憶兩口遥相語最恨七年春春來各一<lb/>
處<lb/>
和韻竒險正自章妥句適寫景歴歴如畫引人入勝但<lb/>
<pb n="KR4h0148_WYG_051-30b"/>
令樂不荒何必逰無倨分應當自盡事勿求人恕尤見<lb/>
道之語<lb/>
　　　和酬鄭侍御東陽春悶放懐追越逰見寄<lb/>
君得嘉魚置賓席樂如南有嘉魚時勁氣森爽竹竿竦<lb/>
妍文煥爛芙蓉彼載筆在幕名已重補衮於朝官尚卑<lb/>
一緘疏入掩谷永三都賦成排左思自言拜辭主人後<lb/>
離心蕩颺風前旗東南門館别經嵗春眼悵望秋心悲<lb/>
<hi>自注已上叙嘉魚</hi>昨日嘉魚來訪我方駕同出何所之樂逰原<lb/>
<pb n="KR4h0148_WYG_051-31a"/>
頭春尚早百舌新語聲椑椑日趁花忙向南坼風催栁<lb/>
急從東吹流年敞怳不饒我美景鮮妍來為誰紅塵三<lb/>
條界阡陌碧草千里鋪郊畿餘霞斷時綺幅裂斜雲展<lb/>
處羅文紕暮鐘逺近聲互動暝鳥髙下飛追隨酒酣將<lb/>
歸未能去悵然迴望天四垂生何足養嵇著論途何足<lb/>
泣楊漣洏胡不花下伴春醉滿酌緑酒聴黄鸝嘉魚點<lb/>
頭時一歎聴我此言不知疲語終興盡各分散東西軒<lb/>
騎分逶迤此詩勿遣閒人見見恐與他為笑資白首舊<lb/>
<pb n="KR4h0148_WYG_051-31b"/>
寮知我者憑君一詠向周師<hi>自注周判官師範蘇杭舊判官去範字叶韻</hi>
整麗疎宕七古正則<lb/>
　　　和順之琴者<lb/>
隂隂花院月耿耿蘭房燭中有弄琴人聲貌俱如玉清<lb/>
冷石泉引雅澹風松曲遂使君子心不愛凡絲竹<lb/>
　<lb/>
　<lb/>
御選唐宋詩醇卷二十四<lb/>
</p>
<p>
</p>
  </div>
</body>
</text>
</TEI>
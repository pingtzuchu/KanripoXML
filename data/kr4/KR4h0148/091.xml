<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_091-1a"/>
欽定四庫全書<lb/>
御選唐宋詩醇巻四十四<lb/>
　　山隂陸游詩三<lb/>
　　西巖翠屏閣<lb/>
把酒孤亭半日留西巖獨擅鶴山秋也知絶境終難賦<lb/>
且喜閒身得縱逰鶻起危巢時磔磔鹿鳴深澗暮呦呦<lb/>
人生適意方為樂甲第朱門秪自囚<lb/>
五六造語幽絶寂厯之境宛然在目<lb/>
<pb n="KR4h0148_WYG_091-1b"/>
　　雨中山行至松風亭忽澄霽<lb/>
煙雨千峰擁髻鬟忽㸔青嶂白雲間巻藏破墨營丘筆<lb/>
却展將軍著色山<lb/>
　　贈宋道人<lb/>
我不如昔人騎鶴上九天玉簡奏事虚皇前平生嗇養<lb/>
氣麤全兩脚馳走輕如煙鳥道懸崖忽飛鶱戱擲短劍<lb/>
聲鏗然轉盼跳下千仭淵已復取劔升層巔騰猿俊鶻<lb/>
争後先飢食松花掬飛泉金骨緑髓漸凝堅口哦七字<lb/>
<pb n="KR4h0148_WYG_091-2a"/>
黄庭篇西來欲訪挾彈僊丹經劔訣更精研嗟哉一失<lb/>
五百年作詩付子勿妄傳<lb/>
　　獵罷夜飲示獨孤生<lb/>
白袍如雪寶刀横醉上銀鞍身更輕帖草角鷹掀兎窟<lb/>
慿風羽箭作鴟鳴闗河可使成南北豪傑誰堪共死生<lb/>
欲疏萬言投魏闕燈前攬筆涕先傾<lb/>
直從胸臆流出如聞撫髀之歎<lb/>
　　秋晩登城北門<lb/>
<pb n="KR4h0148_WYG_091-2b"/>
幅巾藜杖北城頭巻地西風滿眼愁一㸃烽傳散闗信<lb/>
兩行雁帶杜陵秋山河興廢供搔首身世安危入倚樓<lb/>
横槊賦詩非復昔夢魂猶繞古梁州<lb/>
神似少陵<lb/>
　　莫秋<lb/>
時序中年速風霜客路長孤愁巴月白清夢楚山蒼燈<lb/>
暗秋銜壁鐘疎夜殷床端居有㣲禄不敢恨殊方<lb/>
　　數日暄妍頗有春意予閒居無日不出逰戲作<lb/>
<pb n="KR4h0148_WYG_091-3a"/>
小春花蕾索春饒已有暄風入紫貂村路雨晴鳩婦喜<lb/>
射塲草緑雉媒驕苑邉結客飛金勒樓上誰家弄玉簫<lb/>
莫怪夕陽歸獨後早梅喚我度谿橋<hi>原註蜀宣華苑在摩訶池上</hi>
　　江樓醉中作<lb/>
淋漓百榼宴江樓秉燭揮毫氣尚遒天上但聞星主酒<lb/>
人間寧有地埋憂生希李廣名飛將死慕劉伶贈醉侯<lb/>
戱語佳人頻一笑錦城已是六年留<hi>原註退之詩云越女一笑三年留</hi>
　　曵䇿<hi>原註逰房園作</hi>
<pb n="KR4h0148_WYG_091-3b"/>
慈竹蕭森拱廢臺醉歸曵䇿一徘徊紛紛落日牛羊下<lb/>
黯黯長空霰雪來三峽猿催清淚落雨京梅傍戰塵開<lb/>
客懷已是凄凉甚更聴城頭畫角哀<lb/>
觸緒即來自是此翁忠悃與杜陵無二賞其氣之蒼老<lb/>
　　謁漢昭烈惠陵及諸葛公祠宇<lb/>
雨止風益豪雪作雲不動凄凉漢陵廟衰草卧翁仲畫<lb/>
妓空笙竽土馬闕覊鞚壤沃黄犢耕柏宻幽鳥哢尚想<lb/>
忠武公身任社稷重整整渭上營氣已無岐雍少須天<lb/>
<pb n="KR4h0148_WYG_091-4a"/>
意定破賊寧患衆興亡信有數星隕事可痛陵邉四五<lb/>
家茒竹居接棟手皸紙上箔<hi>原註居民皆以造紙為業</hi>醅熟酒鳴甕<lb/>
雖嗟生理㣲亦足逭飢凍劉葛固雄傑閲世均一夢論<lb/>
髙常近迂才大本難用九原不可作再拜臨風慟<lb/>
　潘問竒曰事未必然聊為孔明吐氣<lb/>
　　大雪歌<hi>原註累日作雪竟不成戲賦此篇</hi>
長安城中三日雪潼闗道上行人絶黄河鐵牛僵不動<lb/>
承露金盤凍將折虬鬚豪客狐白裘夜來醉眠寶釵樓<lb/>
<pb n="KR4h0148_WYG_091-4b"/>
五更未醒已上馬衝雪却作南山逰千年老虎獵不得<lb/>
一箭横穿雪皆赤挐空争死作雷吼震動山林裂崖石<lb/>
曵歸擁路千人觀髑髏作枕皮䝉鞍人間壯士有如此<lb/>
胡不來歸漢天子<lb/>
一腔豪氣千古竒文覺希逸雪賦直是兒女情多風雲<lb/>
氣少<lb/>
　　訪客至西郊<lb/>
摵摵敗葉飛黯黯寒雲低村墟與市里觸目一慘悽今<lb/>
<pb n="KR4h0148_WYG_091-5a"/>
日病體輕駕言適城西丹柿滿野店青帘出江隄獵騎<lb/>
載雉兎樵檐懸鶉雞居人各自得使我念故谿故谿不<lb/>
敢説况復朝金閨傷哉齧雪翁嵗晚猶牧羝下愚不自<lb/>
還大惑終身迷君恩何由報力耕愧黔黎<lb/>
　　夜寒<lb/>
清夜焚香讀楚詞寒侵貂褐歎吾衰輕氷滿研風聲急<lb/>
忽記山隂夜雪時<lb/>
　　故蜀别苑在成都西南十五六里梅至多有兩大<lb/>
<pb n="KR4h0148_WYG_091-5b"/>
　　樹夭驕若龍相傳謂之梅龍予初至蜀嘗為作詩<lb/>
　　自此嵗常訪之今復賦一首丁酉十一月也<lb/>
昔年曽賦西郊梅茫茫去日如飛埃即今衰病百事嬾<lb/>
陳迹未忘猶一來蜀王故苑犂已遍散落尚有千雪堆<lb/>
朱樓玉殿一夢破煙蕪牧笛遺民哀兩龍卧穏不飛去<lb/>
鱗甲脱落生莓苔精神最遇雪月見氣力苦戰氷霜開<lb/>
羈臣放士耿獨立淑姬靜女知誰媒摧傷雖多意愈厲<lb/>
直與天地爭春回蒼然老氣壓桃杏笑我白髪心尚孩<lb/>
<pb n="KR4h0148_WYG_091-6a"/>
㣲風故為作嫵媚一片吹入黄金罍<lb/>
詩以言情賦物而情不至不足以為詩羈臣放士耿獨<lb/>
立淑姬靜女知誰媒葢亦黯然自傷矣<lb/>
　　閒意<lb/>
柴門雖設不曽開為怕人行損緑苔妍日漸催春意動<lb/>
好風時捲市聲來學經妻問生踈字嘗酒兒斟㶑灔盃<lb/>
安得小園寛半畆黄梅緑李一時栽<lb/>
　　書雨<lb/>
<pb n="KR4h0148_WYG_091-6b"/>
仲冬候始寒丙夜天正黑雨來挾風助吼擊不遺力聲<lb/>
如拔髙山勢若伐强國初憂老栢折遂恐石筍踣乾坤<lb/>
本無心百神各効職蛟龍鬬嵗暮豪横理莫測農功幸<lb/>
已成龍怒亦㑹息屋漏何足言袖手姑黙黙<lb/>
信手拈來輒成竒語中間接筆尤為健絶<lb/>
　　暮冬夜宴<lb/>
官機錦茵金蹙鳯舞娃釵墮雙鬟重寶爐三尺香吐霧<lb/>
畫燭如椽風不動主人愛客情無已箏聲未斷歌聲起<lb/>
<pb n="KR4h0148_WYG_091-7a"/>
亦知百嵗等朝露便恐一歡成覆水爐紅酒緑春為回<lb/>
坐上梅花連夜開堂前只尺異氣候氷合平池霜壓階<lb/>
妙於諷諭風人之遺<lb/>
　　謁石犀廟<lb/>
閒過石犀祠登堂一歎欷江回陵谷變碑斷市朝非<hi>原註</hi>
<hi>有王蜀時修廟碑銘</hi>荒圃連寒壠斜陽映夕霏興亡俱昨夢惆悵<lb/>
跨驢歸<lb/>
　　江上散步尋梅偶得絶句<lb/>
<pb n="KR4h0148_WYG_091-7b"/>
小南門<hi>原註萬里橋門一名小南門</hi>外野人家短短踈籬繚白沙紅<lb/>
稻不須鸚鵡啄清霜催放兩三花<lb/>
　　大醉梅花下走筆賦此<lb/>
閉門坐歎息不飲輒千日忽然酒興生一醉須一石擔<lb/>
頭花易老旗亭酒常窄出郊索一笑放浪謝形役把酒<lb/>
梅花下不覺日既夕花香襲襟袂歌聲上空碧我亦落<lb/>
烏巾倚樹吹玉笛人間竒事少頗謂三勍敵酒䦨江月<lb/>
上珠樹挂寒壁便疑從此僊朝市長掃迹醉歸亂一水<lb/>
<pb n="KR4h0148_WYG_091-8a"/>
頓與異境隔終當騎梅龍海上㸔春色<hi>原註梅龍葢蜀苑中故物也</hi>
風流清興如在目前<lb/>
　　廣都江上作<lb/>
微波不揺江纎雲不行天我來倚杖立天水相澄鮮平<lb/>
逺望不盡日落自生煙梅花耿獨立雪樹明前川好風<lb/>
吹我衣春色已粲然東村聞酒美買醉上漁船<lb/>
　　道室夜意<lb/>
寒泉潄酒醒午夜誦仙經茶鼎聲號蚓香盤火度螢齋<lb/>
<pb n="KR4h0148_WYG_091-8b"/>
心守𤣥牝閉目得黄寧寄語山中友因人送茯苓<lb/>
　黄庭經何不食氣太和精故能不死入黄寧注即黄<lb/>
　庭也<lb/>
　　城南王氏莊尋梅<lb/>
涸池積槁葉茒屋圍踈籬可憐庭中梅開盡無人知寂<lb/>
寞終自香孤貞見幽姿雪㸃滿緑苔零落尚爾奇我來<lb/>
不須晴㣲雨正相宜臨風兩愁絶日暮倚笻枝<lb/>
骨格不凡<lb/>
<pb n="KR4h0148_WYG_091-9a"/>
　　遊諸葛武侯書臺<lb/>
沔陽道中草離離卧龍徃矣空遺祠當時典午稱猾賊<lb/>
氣䘮不敢當王師定軍山前寒食路至今人祠丞相墓<lb/>
松風想像梁甫吟尚憶幡然畣三顧出師一表千載無<lb/>
逺比管樂葢有餘世上俗儒寧辦此髙臺當日讀何書<lb/>
警䇿語故不在多<lb/>
　　眉州披風榭拜東坡先生遺像<lb/>
蜿蜒回顧山有情平鋪十里江無聲孕竒蓄秀當此地<lb/>
<pb n="KR4h0148_WYG_091-9b"/>
鬰然千載詩書城髙臺老仙誰所寫仰視眉宇寒崢嶸<lb/>
百年醉魂吹不醒飄飄風袖笻枝横爾來逢迎厭俗子<lb/>
龍章鳯姿我眼明北扉南海均夢耳謫墮本自白玉京<lb/>
惜哉畫史未造極不作散髪騎長鯨故鄉歸來要有日<lb/>
安得春江變酒從公傾<lb/>
　　南定樓遇急雨<lb/>
行遍梁州到益州今年又作度瀘逰江山重複爭供眼<lb/>
風雨縱横亂入樓人語朱離逢峒獠棹歌欵乃下吳舟<lb/>
<pb n="KR4h0148_WYG_091-10a"/>
天涯住穏歸心嬾登覽茫然却欲愁<lb/>
屬對之妙神韻自然不可凑泊<lb/>
　　舟中對月<lb/>
百壺載酒遊凌雲醉中揮袖别故人依依向我不忍别<lb/>
誰似峨嵋半輪月月窺船窗挂凄冷欲到渝州酒初醒<lb/>
江空裊裊釣絲風人靜翩翩葛巾影哦詩不睡月滿船<lb/>
清寒入骨我欲仙人間更漏不到處時有沙禽背船去<lb/>
　　涪州道中<lb/>
<pb n="KR4h0148_WYG_091-10b"/>
逺客喜歸路清逰逾昔聞雨添山翠重舟壓浪花分洛<lb/>
叟經名世張侯勇冠軍<hi>原註郡境有伊川先生故居及張翼徳祠</hi>懷人不可<lb/>
覿袖手對爐熏<lb/>
　　北巖<hi>原註有程正叔先生祠堂</hi>
艤船涪州岸携兒北巖遊揺檝横大江褰裳躡髙樓雨<lb/>
昏山半失江漲地欲浮老矣寧再來為作竟日留烏㡌<lb/>
程丈人閉户本好修駭機一朝發議罪至竄投黨禁乆<lb/>
不解胡塵暗神州修怨以稔禍哀哉誰始謀小人無逺<lb/>
<pb n="KR4h0148_WYG_091-11a"/>
略所懷在私讐後來其鑑兹賦詩識巖幽<lb/>
持論嚴正所見者大集中如此等作於君子小人之分<lb/>
判若黑白足以觀其所處矣<lb/>
　　忠州禹廟<lb/>
古郡巴蠻國空山夏禹祠鴉歸暗庭栢巫拜薦江蘺草<lb/>
蔓青縁壁苔㾗紫滿碑欲歸頻悵望回棹夕陽時<lb/>
雖非橘柚龍蛇之比亦老氣無敵<lb/>
　　龍興寺弔少陵先生寓居<lb/>
<pb n="KR4h0148_WYG_091-11b"/>
中原草草失承平戍火胡塵到兩京扈蹕老臣身萬里<lb/>
天寒來此聽江聲<lb/>
雙管齊下一寫兩枝<lb/>
　張完臣曰草草二字狀盡衰世景象謂之咏少陵可<lb/>
　謂之自咏亦可<lb/>
　　遊萬州岑公洞<hi>原註岑公隋時人居此二十年得道仙去</hi>
大業征遼發閭左軍興書檄煎膏火此時也復有閒人<lb/>
自引巖泉拾山果後六百嵗吾來遊洞中正夏凄如秋<lb/>
<pb n="KR4h0148_WYG_091-12a"/>
乳石床平可坐卧水作珠簾月作鈎十年神遊八極表<lb/>
浮名坐覺秋豪小試問岑公迎我不鶴飛忽下青松杪<lb/>
　　萬州放船過下巖小留<lb/>
畫船四月滿旗風飲散匆匆鷁首東醉裏偏憐江水緑<lb/>
意中已想荔枝紅斷碑零落莓苔遍幽澗淙潺略約通<lb/>
一疋寧無好東絹慿誰畫此碧玲瓏<lb/>
　　楚城<lb/>
江上荒城猿鳥悲隔江便是屈原祠一千五百年間事<lb/>
<pb n="KR4h0148_WYG_091-12b"/>
只有灘聲似舊時<lb/>
　王士禎曰歸州在江北山巔江南有楚臺山山上有<lb/>
　楚王臺及舊秭歸城三閭大夫實産是鄉王龜齡詩<lb/>
　城郭舊為䕫子國人民多是楚王孫陸放翁詩江上<lb/>
　荒城猿鳥悲隔江便是屈原祠一千五百年間事只<lb/>
　有灘聲似舊時何仲黙詩古郡山頭數家住客舟江<lb/>
　上一燈明竹枝慣聽巴人曲鳥道纔通楚國程荒山<lb/>
　寒日江聲怒號獨坐吟此數詩不必猿鳴三聲淚霑<lb/>
<pb n="KR4h0148_WYG_091-13a"/>
　裳也<lb/>
　張完臣曰聲味都盡而語氣不㫁此之謂詩<lb/>
　　舟出下牢闗<lb/>
大舸凌驚濤飛度青玉峽虚壁雲濛濛隂洞風颯颯拂<lb/>
天松葢偃入水山脚挿炎曦忽摧破亭午手忘箑懸知<lb/>
今夜喜月白宿沙夾曠哉七澤遊盟鷗不須㰱<lb/>
押韻皆穏<lb/>
　　峽口夜坐<lb/>
<pb n="KR4h0148_WYG_091-13b"/>
三峽至此窮兩壁猶峭立估船無時行婦盎有夜汲風<lb/>
生樹影動月碎水流急草根綴㣲露螢火飛熠熠吾行<lb/>
已四旬纔抵楚西邑浩歌散鬰陶還舟覺衣濕<lb/>
　　初到荆州<lb/>
萬里泛仙槎歸來髩未華蕭蕭沙市雨淡淡渚宫花斷<lb/>
岸添新漲髙城咽晚笳船窗一樽酒半醉落烏紗<lb/>
　　阻風<lb/>
沙市三日風萬皷鳴船頭欲去不得發卧對青燈幽聽<lb/>
<pb n="KR4h0148_WYG_091-14a"/>
兒誦離騷可以散我愁㣲言入孤夢怳與屈宋遊睡起<lb/>
銅瓶響欣然喚茶甌吾道無淹速風伯非所尤<lb/>
　　小雨極凉舟中熟睡至夕<lb/>
舟中一雨掃飛蠅半脱綸巾卧翠藤清夢初回窗日晚<lb/>
數聲柔艣下巴陵<lb/>
　盧世㴶曰只末一句有多少藴含在<lb/>
　　岳陽樓<lb/>
身如病鶴短趐翎雨雪飄灑號沙汀天風忽吹不得住<lb/>
<pb n="KR4h0148_WYG_091-14b"/>
東下巴峽泛洞庭軒皇張樂雖已矣此地至今朝百靈<lb/>
雄樓岌嶪鎮吳楚我來舉手捫天星帆檣纔放已隠隠<lb/>
雲氣亂入何㝠㝠黿鼉出沒蛟鰐横浪花遮盡君山青<lb/>
黄衫仙翁喜無恙袖劍近到城南亭眼前俗子敗人意<lb/>
安得與翁同醉醒<lb/>
　　黄鶴樓<lb/>
手把仙人緑玉枝吾行忽及早秋期蒼龍闕角歸何晩<lb/>
黄鶴樓中醉不知江漢交流波渺渺晉唐遺跡草離離<lb/>
<pb n="KR4h0148_WYG_091-15a"/>
平生最喜聽長笛裂石穿雲何處吹<lb/>
别出機軸邈然清夐結語運化入妙幾於滅盡針線之<lb/>
迹<lb/>
　　自雪堂登四望亭因厯訪蘓公遺迹至安國院<lb/>
我醉飛屐登孱顔柱杖出沒風煙間三山葱曨鮫鰐靜<lb/>
九闗肅穆虎豹閒幾年金骨煉緑髓此日始得窮躋攀<lb/>
老僊歸侍紫皇案空有野水流淙潺蜿蜒翠阜圍緑野<lb/>
似嶺非嶺山非山向來龍蛇滿雪壁雷電下取何時還<lb/>
<pb n="KR4h0148_WYG_091-15b"/>
名花亦已天上去居人指似題詩處九十一翁不識公<lb/>
我抱此恨知無窮<hi>原註定惠院已廢海棠亦不復在安國老僧景滋年九十一自言東坡去</hi>
<hi>黄後四年方生</hi>
　　舟行蘄黄間雨霽得便風有感<lb/>
天青雲白十分晴帆飽舟輕盡日行江底魚龍貪晝睡<lb/>
淮南草木借秋聲好山縹渺何由住華髪蕭條只自驚<lb/>
莫怪時人笑踈嬾宦情元不似詩情<lb/>
　　長風沙<lb/>
<pb n="KR4h0148_WYG_091-16a"/>
江水六月無津涯驚濤駭浪髙吹花艣聲已出雁趐浦<lb/>
荻夾喜入長風沙長風自古三巴路檣竿參差雜煙樹<lb/>
南船北船各萬里凄凉小市相依住歌呼雜㳫燈火明<lb/>
黄昏風死浪亦平勞苦舟師剰沽酒安穏明朝到池口<lb/>
　　登賞心亭<lb/>
蜀棧秦闗嵗月遒今年乗興却東遊全家穏下黄牛峽<lb/>
半醉來尋白鷺洲黯黯江雲𤓰步雨蕭蕭木葉石城秋<lb/>
孤臣老抱憂時意欲請遷都涕已流<lb/>
<pb n="KR4h0148_WYG_091-16b"/>
　　將至京口<lb/>
卧聽金山古寺鐘三巴昨夢已成空船頭坎坎回帆皷<lb/>
旗尾舒舒下水風城角危樓晴靄碧林間雙墖夕陽紅<lb/>
銅瓶愁汲中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水不見茶山九十翁<hi>原註頃在京口嘗取中<graphic n="KR0893" url="https://raw.githubusercontent.com/kanripo/KR-Gaiji/master/images/KR0893.png" mimeType="image/png"/>水寄曽文</hi>
<hi>清公</hi>
　　泝谿<lb/>
射的峰前禹廟東短蓬三扇卧衰翁閒携清聖濁賢酒<lb/>
重試朝南莫北風水落㾗留紅蓼節雨來聲滿緑蒲叢<lb/>
<pb n="KR4h0148_WYG_091-17a"/>
衝煙莫作匆匆去擬㸔溪丁下釣筒<lb/>
　　冬夜聞雁有感<lb/>
從軍昔戍南山邉傳烽直照東駱谷軍中罷戰壯士閒<lb/>
細草平郊恣馳逐洮州駿馬金絡頭梁州毬場日打毬<lb/>
玉杯傳酒和鹿血女真降虜彈箜篌大呼㧞幟思野戰<lb/>
殺氣當年赤浮靣南遊蜀道已低摧猶據胡牀飛百箭<lb/>
豈知蹭蹬還江邉病臂不復能開弦夜聞雁聲起太息<lb/>
來時應過桑乾磧<lb/>
<pb n="KR4h0148_WYG_091-17b"/>
豪邁一往壓倒髙岑<lb/>
　　月夕<lb/>
開戸滿庭雪徐㸔知月明㣲風入叢竹復作雪來聲俗<lb/>
塵不待掃凛然肝肺清村深無漏鼓鶴唳報三更<lb/>
以雋語寫幽致列子御風泠然善也<lb/>
　　自雲門之陶山肩輿者失道行亂山中有茅舍小<lb/>
　　塘極幽䆳求見主人不可意其隠者也<lb/>
陂池幽處有茅堂井臼蕭條草樹荒小鴨怯波時聚散<lb/>
<pb n="KR4h0148_WYG_091-18a"/>
病蔬傷蠧半青黄童兒衝雨收魚網婢子聞鐘上佛香<lb/>
我亦暮年思屏迹數椽何計得連牆<lb/>
　　園中雜書<lb/>
殘花委地筍掀泥香椀詩嚢到處携幽夢欲成誰喚覺<lb/>
半忩斜日鷓鵠啼<lb/>
　　池亭夜賦<lb/>
池上小亭幽清宵秉燭遊荷盤時瀉露螢火早知秋有<lb/>
感嵗時速無聲河漢流殊方不堪住歸夢繞滄洲<lb/>
<pb n="KR4h0148_WYG_091-18b"/>
　　雙清堂夜賦<lb/>
陸子病少間獨卧谿上堂人靜魚自躍風定荷更香素<lb/>
月行中天流螢失孤光歸鳥飛有聲度此十里塘嗟我<lb/>
獨何事遲暮客異鄉太息搔短髪起視夜未央<lb/>
妙於體物流螢失孤光與螢火早知秋各有妙理風定<lb/>
荷更香風定池蓮自在香亦復各成妙句前後三詩不<lb/>
妨並存<lb/>
　　橋南納凉<lb/>
<pb n="KR4h0148_WYG_091-19a"/>
曳杖來追栁外凉畫橋南畔倚胡牀月明船笛參差起<lb/>
風定池蓮自在香半落星河知夜乆無窮草樹覺城荒<lb/>
碧筒莫惜頽然醉人事還隨日出忙<lb/>
　　初秋夢故山覺而有作<lb/>
陂水白茫茫草煙濕霏霏牧童一聲笛落日無餘暉遥<lb/>
山已漸隠村巷亞竹扉老翁延我入苦謝柿栗㣲幸逢<lb/>
嵗有秋一醉君勿違念此動中懷命駕吾將歸<lb/>
　　别建安<lb/>
<pb n="KR4h0148_WYG_091-19b"/>
欹㡌揚鞭晚出城驛亭燈火向人明多情葉上蕭蕭雨<lb/>
更把新凉送客行<lb/>
　　紫谿驛<hi>原註信州鉛山縣</hi>
雲外丹青萬仞梯木隂合處子規啼嘉陵棧道吾能説<lb/>
略似黄亭到紫谿<lb/>
筆有天趣此作運化工部下篇又用太白皆極鑪錘之<lb/>
妙<lb/>
　　月巖<lb/>
<pb n="KR4h0148_WYG_091-20a"/>
幾年不作月巖遊萬里重來已白頭雲外連娟何所似<lb/>
平羗江上半輪秋<lb/>
淡淡自合刻劃即失之矣<lb/>
　　聞雁<lb/>
過盡梅花把酒稀熏籠香冷換春衣秦闗漢苑無消息<lb/>
又在江南送雁歸<lb/>
　張完臣曰可謂深至<lb/>
　　春雨<lb/>
<pb n="KR4h0148_WYG_091-20b"/>
冬旱土不膏愛此春夜雨四郊農事興老穉迭歌舞相<lb/>
呼長沮耕分喜樊遲圃豐年已在目亭障靜桴皷我歸<lb/>
未有期一官寄倉庾幸復寛簡書不敢恨覊旅<lb/>
平平寫去澹雅可愛豐年十字抵得一篇喜雨亭記<lb/>
　　南忩睡起<lb/>
夢中忘却在天涯一似當年錦里時狂倚寶筝歌白紵<lb/>
醉移銀燭寫烏絲酒來郫縣香初壓花送彭州露尚滋<lb/>
起坐南窗成絶嘆玉樓乾鵲誤歸期<lb/>
<pb n="KR4h0148_WYG_091-21a"/>
　盧世㴶曰三四俊爽自是佳句<lb/>
晝漏迢迢暑氣清不妨小倦帶餘酲夢從隴客聲中斷<lb/>
愁向湘屏曲處生風度簾旌紅浪颭忩明香岫碧雲横<lb/>
閒情賦罷慿誰寄悵望壺天白玉京<lb/>
　　感舊絶句<lb/>
鵝黄酒邉緑荔枝<hi>原註鵝黄廣漢酒名緑茘枝出叙州</hi>摩訶池上納凉時<lb/>
氷紈不畫驂鸞女却冩江南白紵辭<lb/>
　盧世㴶曰有世外音響當於空際遇之<lb/>
<pb n="KR4h0148_WYG_091-21b"/>
　　夏日晝寢夢遊一院閴然無人簾影滿堂惟燕蹋<lb/>
　　箏弦有聲覺而聞鐵鐸風響璆然殆所夢也邪因<lb/>
　　得絶句<lb/>
桐隂清潤雨餘天簷鐸揺風破晝眠夢到畫堂人不見<lb/>
一雙輕燕蹴箏弦<lb/>
　　書懷絶句<lb/>
不到天台三十年草菴猶記宿雲邉老僧曉出松門去<lb/>
手挈軍持取澗泉<lb/>
<pb n="KR4h0148_WYG_091-22a"/>
絶句源出樂府但取神韻趣在有意無意之間唐人推<lb/>
青蓮龍標二家擅塲作者妙處深得風人之致視唐殆<lb/>
無愧色此不可以時代拘者也<lb/>
　　雨後極凉料簡篋中舊書有感<lb/>
日昳小雨不至晡雨雖未足凉有餘細泉泠泠咽幽竇<lb/>
清吹䇿䇿驚髙梧笠澤老翁病蘇醒欣然起理西齋書<lb/>
十年燈前手自校行間顛倒黄與朱區區樸學老自信<lb/>
要與萬巻歸林廬爾來世俗好變古鑿空飾詐無根株<lb/>
<pb n="KR4h0148_WYG_091-22b"/>
愀然撫几三太息力薄抱恨何由袪蘭臺漆書非已責<lb/>
且為籖幐除蠧魚<lb/>
　　秋夜<lb/>
湖海秋初到房櫳夜轉幽露濃驚鶴夢月冷伴蛩愁生<lb/>
計依㣲禄年光墮逺遊嚴灘已在眼早晩放孤舟<hi>原註去年</hi>
<hi>欲自三衢州行泛七里瀨歸山隂今竟當為此行也</hi>
　　雨夜<lb/>
庭院蕭條秋意深銅爐一炷海南沉幽人聽盡芭蕉雨<lb/>
<pb n="KR4h0148_WYG_091-23a"/>
獨與青燈話此心<lb/>
　　豐城髙安之間憩民家景趣幽邃為之慨然懷歸<lb/>
數家聚雲根細路入叢薄濺濺石渠水來徃一略彴有<lb/>
無鄰里通笑語婦子樂濁醪時相就青蔬缺鹽酪日暮<lb/>
歸閉門績火星煜爚先期畢租税老不入城郭嗟予獨<lb/>
何事早揷紅塵脚故山未成歸悵望有餘怍<lb/>
　　寄奉新髙令<lb/>
小雨催寒著客袍草行露宿敢辭勞嵗饑民食糟糠窄<lb/>
<pb n="KR4h0148_WYG_091-23b"/>
吏惰官倉鼠雀豪只要閭閻寛箠楚不須亭障肅弓刀<lb/>
九重屢下丁寧詔此責吾曹未易逃<lb/>
此真良二千石矣察吏恤災安民弭盜奉公任職八句<lb/>
中色色具到却一氣渾成不冗不腐風雅遺軌何可多<lb/>
得鶴林玉露載王十朋真徳秀二詩命意雖同而氣格<lb/>
相去逺矣<lb/>
　　予欲自嚴買船下七里灘謁嚴光祠而歸㑹灘淺<lb/>
　　陸行至桐廬始能泛江因得絶句<lb/>
<pb n="KR4h0148_WYG_091-24a"/>
桐廬縣前艣聲急蒼煙茫茫白鳥雙亂山日落潮未落<lb/>
勝絶不減吳松江<lb/>
風格絶佳<lb/>
　　辛丑正月三日雪<lb/>
開嵗尚殘冬佳哉雪意濃潤歸千里麥聲亂五更鐘簾<lb/>
隙收初宻牆隅積已重龍圍笑羔酒狐腋襲駝茸危檻<lb/>
臨欹竹幽窗聽墮松忽思西戍日慿堞待傳烽<hi>原註予從戎日</hi>
<hi>嘗大雪中登興元城上髙興亭待平安火至</hi>
<pb n="KR4h0148_WYG_091-24b"/>
龍團笑羔酒用陶榖事妙於不覺<lb/>
　　雪霽歸湖上過千秋觀少留<lb/>
縱轡不嫌逺逢山猶一登夕陽陂渺渺殘雪墖層層折<lb/>
竹黄遮道飢烏下啄氷欲歸還小駐倚杖對崚嶒<lb/>
　　題山家壁<lb/>
山中無傳漏猿鳴知既夕芳藤上幽援素月照髙壁主<lb/>
人殊喜事歡若有夙昔稚子檠竹槃炊黍持餉客卜隣<lb/>
雖未辦清嘯聊自適衰病乆廢詩筆端歎荆棘<lb/>
<pb n="KR4h0148_WYG_091-25a"/>
　　憶昔<lb/>
憶昔浮江發劍南夕陽船尾每相銜楠陰暗處尋髙寺<lb/>
茘子紅時宿下巖<hi>原註髙寺在瀘州下巖在雲安軍</hi>硤口烹猪賽龍廟<lb/>
沙頭伐皷挂風帆區區陳迹何由記惟有征塵尚滿衫<lb/>
　　秋夜<lb/>
秋氣侵帷夢不成一燈西壁翳還明風髙露井無桐葉<lb/>
雨急煙村有雁聲擊筑誰同燕市飲賃舂方作㑹稽行<lb/>
從來自許知何等堪歎江湖白髪生<lb/>
<pb n="KR4h0148_WYG_091-25b"/>
涼風又落南宫木老雁孤鳴漢北州不及頷聫之含藴<lb/>
　　九月三日泛舟湖中作<lb/>
兒童隨笑放翁狂又向湖邉上野航魚市人家滿斜日<lb/>
菊花天氣近新霜重重紅樹秋山晩獵獵青帘社酒香<lb/>
隣曲莫辭同一醉十年客裏過重陽<hi>原註予自庚寅至辛丑始見九日於</hi>
<hi>故山</hi>
　　新寒<lb/>
病怯新寒欲不禁南窗擁褐夜愔愔江湖跌宕送餘日<lb/>
<pb n="KR4h0148_WYG_091-26a"/>
書劍蕭條孤壯心杜曲新愁隨斷雁遼陽遺恨入踈砧<lb/>
此懷擬向何人説賴有昏燈伴苦吟<lb/>
　　湖村月夕<lb/>
客路風塵化素衣閒愁冉冉鬢成絲平生不負月明處<lb/>
神女廟前聞竹枝<lb/>
　盧世㴶曰色相俱空<lb/>
　　横塘<lb/>
横塘南北埭西東拄杖飄然樂未窮農事漸興人滿野<lb/>
<pb n="KR4h0148_WYG_091-26b"/>
霜寒初重雁横空參差樓閣髙城上寂厯村墟細雨中<lb/>
新買一蓑苔様緑此生端欲伴漁翁<hi>原註是日偶買蓑衣甚妙</hi>
　　蔬圃<lb/>
山翁老學圃自笑一何愚磽瘠財三畝勤劬賴兩奴正<lb/>
方畦畫局㣲潤土融酥翦闢荆榛盡鉏犁磊塊無過溝<lb/>
横略彴聚甓起浮屠<hi>原註拾園中瓦礫作小墖</hi>隙地成𤓰援餘功及<lb/>
芋區如絲細生菜似鴨爛蒸壺此事今真辦東歸不為<lb/>
鱸<lb/>
<pb n="KR4h0148_WYG_091-27a"/>
排比𤨏事㸃染閒情雖云游戲亦斐亹可觀<lb/>
　　五雲門晩歸<lb/>
髙城帶逺林落日動寒砧行客自朝暮青山無古今衰<lb/>
遲慙逸氣憂患足危心溪迮滯歸艇何時春水深<lb/>
以髙韻勝置岱唐人集中不復可辨<lb/>
　　夜汲井水煮茶<lb/>
病起罷觀書袖手清夜永四鄰悄無語燈火正凄冷山<lb/>
童亦睡熟汲水自煎茗鏘然轆轤聲百尺鳴古井肺腑<lb/>
<pb n="KR4h0148_WYG_091-27b"/>
凜清寒毛骨亦蘇省歸來月滿廊惜踏踈梅影<lb/>
　　寄朱元晦提舉<lb/>
市聚蕭條極村墟凍餒稠勸分無積粟告糴未通流民<lb/>
望甚飢渴公行胡滯留徵科得寛否尚及麥禾秋<lb/>
惻然仁者之言四十字不愧古人羅大經謂文公於詩<lb/>
獨取放翁以其氣質渾厚殆未足以盡之<lb/>
　宋史文公本傳淳熈七年淛東大饑易提舉淛東常<lb/>
　平茶鹽事即日單車就道移書他郡募米商蠲其征<lb/>
<pb n="KR4h0148_WYG_091-28a"/>
　北至部米已輻輳與僚屬鈎訪民隠至廢寢食雖深<lb/>
　山窮谷拊存不遺事竣宰相王淮賛於上曰熹荒政<lb/>
　乃行其所學民被實惠<lb/>
　　乍晴風日已和泛舟至扶桑埭徘徊西村乆之<lb/>
十日風雨今日晴衰病忽減思閒行接䍦一幅煙霧薄<lb/>
舴艋八尺鳬鷖輕亭亭孤墖逺天碧曲曲深菴斜陽明<lb/>
數家茅屋門晝掩不聞人聲聞碓聲身似龎公不入城<lb/>
東阡南陌餞餘生新年倘有豐年喜買酒漁村㸔太平<lb/>
<pb n="KR4h0148_WYG_091-28b"/>
　　攜癭尊醉梅花下<lb/>
楠癭作尊容斗許擁腫輪囷元媚嫵肯從放翁來住山<lb/>
誰云置身不得所山房寂寞乆不飲作意欲就梅花語<lb/>
我病鮮歡花更甚日暮凄凉泣残雨人生萬事雲茫茫<lb/>
一醉常恐俗物妨正須仙人氷雪膚來伴老子鐵石腸<lb/>
花前起舞花底卧花影漸東山月墮癭尊未竭狂未休<lb/>
笑起題詩識吾過<lb/>
　　城西接待院後竹下作<lb/>
<pb n="KR4h0148_WYG_091-29a"/>
水邉小丘因古城上有巨竹數百箇一徑蛇蟠不容脚<lb/>
平處乃可十客坐裊裊共㸔風枝舞䔩䔩時聴春籜墮<lb/>
古佛不粧香火冷瘦僧如腊袈裟破門前西去長安路<lb/>
日夜舳艫衘尾過老夫本乏臺省姿且就清隂曲肱卧<lb/>
　　幽居春夜<lb/>
暮景催人雪鬢雙十年始復反吾邦雪逢佳月每避舍<lb/>
酒壓閒愁如受降三弄笛聲初到枕一枝梅影正横窗<lb/>
要知清夢遊何許不釣桐江即錦江<lb/>
<pb n="KR4h0148_WYG_091-29b"/>
頸聫圓妙有彈丸脱手之樂<lb/>
　　晨起<lb/>
小雨濕清曉新鶯啼早春年光驚病眼節物屬閒身巴<lb/>
硤東連楚嶓山北控秦逺遊端可繼敢恨素衣塵<lb/>
　　春遊<lb/>
平生樂行役不耐常閉戸今朝新雨霽一笑整巾屨青<lb/>
猿導幽蹊春草伴㣲步雖云尊酒薄蔬果亦略具辛夷<lb/>
發髙枝楊栁吹墮絮行歌不知逺落日呼野渡横林已<lb/>
<pb n="KR4h0148_WYG_091-30a"/>
棲鴉淺水猶立鷺歸來意頗豪古錦有新句<lb/>
　　八月十四日夜湖山觀月<lb/>
長空露洗玻璃碧紫金之盤徑三尺忽㸔擘地出人間<lb/>
桂樹扶踈如淡墨攬衣獨立鏡湖邉風露萬頃秋渺然<lb/>
開帆詎必入東海騎鯨便可追飛仙氷壺玉瀣侵骨冷<lb/>
醉㸔孤鸞舞清影夜䦨歸舍人已眠却倩天風為吹醒<lb/>
奇語得自眼前轉覺出人意表<lb/>
　　夜聞秋風感懷<lb/>
<pb n="KR4h0148_WYG_091-30b"/>
西風一夜號庭樹起攬戎衣淚濺襟殘角聲催闗月墮<lb/>
斷鴻影隔塞雲深數篇零落從軍作一寸凄凉報國心<lb/>
莫倚壯圖思富貴英豪何限死山林<lb/>
　　草書歌<lb/>
傾家釀酒三千石閒愁萬斛酒不敵今朝醉眼爛巖電<lb/>
提筆四顧天地窄忽然揮掃不自知風雲入懷天借力<lb/>
神龍戰野昏霧腥竒鬼摧山太隂黑此時驅盡胸中愁<lb/>
槌牀大呌狂墮幘吳牋蜀素不快人付與髙堂三丈壁<lb/>
<pb n="KR4h0148_WYG_091-31a"/>
與醉後草書一篇各成竒致<lb/>
　　夜泊水村<lb/>
腰間羽箭乆凋零太息燕然未勒銘老子猶堪絶大漠<lb/>
諸君何至泣新亭一身報國有萬死雙鬢向人無再青<lb/>
記取江湖泊船處卧聞新雁落寒汀<lb/>
率多胸臆兼有氣骨可為南渡君臣慨然太息<lb/>
　　自妙相歸將至杜浦堰舟中作<lb/>
斜陽發東郭初夜轉西城寺閣踈鐘動漁村逺火明蒼<lb/>
<pb n="KR4h0148_WYG_091-31b"/>
茫林靄滅撲漉水禽驚漸喜吾廬近遥聞過埭聲<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋詩醇巻四十四<lb/>
</p>
<p>
</p>
  </div>
</body>
</text>
</TEI>
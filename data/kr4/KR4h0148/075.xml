<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_075-1a"/>
欽定四庫全書<lb/>
御選唐宋詩醇卷三十六<lb/>
　　眉山蘇軾詩五<lb/>
　　九日黄樓作<lb/>
去年重陽不可説南城夜半千漚發水穿城下作雷鳴<lb/>
泥滿城頭飛雨滑黄花白酒無人問日暮歸來洗鞾韈<lb/>
豈知還復有今年把琖對花容一呷莫嫌酒薄紅粉陋<lb/>
終勝泥中千柄鍤黄樓新成壁未乾清河巳落霜初殺<lb/>
<pb n="KR4h0148_WYG_075-1b"/>
朝來白露如細雨南山不見千尋刹樓前便作海茫茫<lb/>
樓下空聞櫓鴉軋薄寒中人老可畏熱酒澆腸氣先壓<lb/>
煙消日出見漁村逺水鱗鱗山齾齾詩人猛士雜龍虎<lb/>
<hi>自注坐客三十餘人多知名之士</hi>楚舞呉歌亂鵞鴨一杯相屬君勿辭<lb/>
此景何殊泛清霅<lb/>
去年今年雨夕晴朝各寫得淋漓盡致驅濤湧雲夐出<lb/>
千古<lb/>
　王宗稷東坡先生年譜曰元豐元年改築徐州外小<lb/>
<pb n="KR4h0148_WYG_075-2a"/>
　城迺即徐州城之東門為大樓堊以黄土名之曰黄<lb/>
　樓以土實勝水故也子由作黄樓賦先生跋云元豐<lb/>
　元年八月癸丑樓成九月庚辰大合樂以落之九日<lb/>
　黄樓詩云去年重陽不可説南城夜半千漚發以去<lb/>
　年九月大水未退故有是語<lb/>
　　次韻王鞏獨眠<lb/>
居士身心如稿木旅館孤眠體生粟誰能相思琢白玉<lb/>
服藥千朝償一宿天寒日短銀燈續欲徃從之車脱軸<lb/>
<pb n="KR4h0148_WYG_075-2b"/>
何人吹斷參差竹泗水茫茫鴨頭緑<lb/>
　　次韻僧潜見贈<lb/>
道人胸中水鏡清萬象起滅無逃形獨依古寺種秋菊<lb/>
要伴騷人餐落英人間底處有南北紛紛鴻鴈何曽㝠<lb/>
閉門坐穴一禪榻頭上嵗月空崢嶸今年偶出為求法<lb/>
欲與慧劍加礱硎雲衲新磨山水出霜髭不剪兒童驚<lb/>
公侯欲識不可得故知倚市無傾城秋風吹夢過淮水<lb/>
想見橘柚垂空庭故人各在天一角相望落落如晨星<lb/>
<pb n="KR4h0148_WYG_075-3a"/>
彭城老守何足顧棗林桑野相邀迎千山不憚荒店逺<lb/>
兩脚欲趁飛猱輕多生綺語磨不盡尚有宛轉詩人情<lb/>
猿吟鶴唳本無意不知下有行人行空堦夜雨自清絶<lb/>
誰使掩抑啼孤惸我欲仙山掇瑶草傾筐坐歎何時盈<lb/>
簿書鞭扑晝填委煮茗燒栗宜宵征乞取摩尼照濁水<lb/>
共㸔落月金盆傾<lb/>
潛雖詩僧而能明心寂守故此詩不甚稱其工詩特以<lb/>
次韻見贈之作宜及於詩但比之猿吟鶴唳想見其髙<lb/>
<pb n="KR4h0148_WYG_075-3b"/>
致至後有送參寥師一首專與説詩軾嘗以書告文同<lb/>
謂其詩句清絶與林逋上下而通了道義見之令人肅<lb/>
然此軾所為樂與從㳺而酬答歟<lb/>
　冷齋夜話曰呉僧道潛有標置常自姑蘇歸西湖經<lb/>
　臨平道中作詩東坡赴官錢塘過而見之大稱賞巳<lb/>
　而相尋於西湖一見如舊相識及坡移守東徐潛往<lb/>
　訪之館於逍遥堂士大夫爭識之<lb/>
　　百歩洪<hi>并引</hi>
<pb n="KR4h0148_WYG_075-4a"/>
　王定國訪余於彭城一日棹小舟與顔長道携盼英<lb/>
　卿三子游泗水北上聖女山南下百歩洪吹笛飲酒<lb/>
　乘月而歸余時以事不得往夜著羽衣佇立黄樓上<lb/>
　相視而笑以為李太白死世間無此樂三百餘年矣<lb/>
　定國既去逾月復與參寥師放舟洪下追懐曩㳺巳<lb/>
　為陳迹喟然而歎故作二詩一以遺參寥一以寄定<lb/>
　國且示顔長道舒堯文邀同賦云<lb/>
長洪斗落生跳波輕舟南下如投梭水師絶呌鳧鴈起<lb/>
<pb n="KR4h0148_WYG_075-4b"/>
亂石一線爭磋磨有如兎走鷹隼落駿馬下注千丈坡<lb/>
斷絃離柱箭脱手飛電過隙珠翻荷四山眩轉風掠耳<lb/>
但見流沫生千渦嶮中得樂雖一快何異水伯夸秋河<lb/>
我生乘化日夜逝坐覺一念逾新羅紛紛爭奪醉夢裏<lb/>
豈信荆棘埋銅駝覺來俯仰失千刼回視此水殊委蛇<lb/>
君㸔岸邉蒼石上古來篙眼如蜂窠但應此心無所住<lb/>
造物雖駛如吾何回船上馬各歸去多言譊譊師所呵<lb/>
用譬喻入詩文是軾所長此篇摹寫急浪輕舟竒勢迭<lb/>
<pb n="KR4h0148_WYG_075-5a"/>
出筆力破餘地亦真是險中得樂也後幅寛舒以飬氣<lb/>
猶時見警策<lb/>
　容齋三筆曰韓蘇兩公為文章用譬喻處重複聨貫<lb/>
　至有七八轉者韓公送石洪序云論人髙下事後當<lb/>
　成敗若河决下流東注若駟馬駕輕車就熟路而王<lb/>
　良造父為之先後也若燭照數計而龜卜也盛山詩<lb/>
　序云儒者之於患難其拒而不受於懐也若築河隄<lb/>
　以障屋霤其容而消之也若水之於海氷之於夏日<lb/>
<pb n="KR4h0148_WYG_075-5b"/>
　其翫而忘之以文辭也若奏金石以破蟋蟀之鳴蟲<lb/>
　飛之聲蘇公百歩洪詩云長虹斗落生跳波輕舟南<lb/>
　下如投梭水師絶呌鳧鴈起亂石一線爭磋磨有如<lb/>
　兎走鷹隼落駿馬下注千丈坡斷絃離柱箭脱手飛<lb/>
　電過隙珠翻荷之類是也<lb/>
佳人未肎回秋波㓜輿欲語防飛梭輕舟弄水買一笑<lb/>
醉中盪槳肩相磨不學長安閭里俠貂裘夜走臙脂坡<lb/>
獨將詩句擬鮑謝渉江共採秋江荷不知詩中道何語<lb/>
<pb n="KR4h0148_WYG_075-6a"/>
但覺兩頰生微渦我時羽服黄樓上坐見織女初斜河<lb/>
歸來笛聲滿山谷明月正照金叵羅奈何捨我入塵土<lb/>
擾擾毛羣欺卧駝不念空齋老病叟退食誰與同委蛇<lb/>
時來洪上㸔遺迹忍見屐齒青苔窠詩成不覺雙淚下<lb/>
悲吟相對惟羊何欲遣佳人寄錦字夜寒手冷無人呵<lb/>
叠韻愈出愈竒百鍊剛化為繞指柔古今無敵手此篇<lb/>
與前篇合㸔益見其才大而肆<lb/>
　容齋五筆曰白樂天為河南尹日有答舒員外云員<lb/>
<pb n="KR4h0148_WYG_075-6b"/>
　外游香山寺數日不歸兼辱手書大誇勝事時正值<lb/>
　坐衙慮囚之際走筆題長句以贈之歐陽公官洛陽<lb/>
　與謝希深同游嵩山歸暮抵龍門香山雪作留守錢<lb/>
　文僖公遣吏以厨傳歌妓至此勞之曰山行良勞當<lb/>
　少留龍門賞雪府事簡無遽歸也王定國訪東坡於<lb/>
　彭城游泗水南下百歩洪東坡以事不得徃既去逾<lb/>
　月追憶作詩曰輕舟弄水買一笑醉中盪槳肩相摩<lb/>
　歸來笛聲滿山谷明月正照金叵羅此三游之勝今<lb/>
<pb n="KR4h0148_WYG_075-7a"/>
　之燕賔者寧復有之蓋亦值知巳也<lb/>
　　送參寥師<lb/>
上人學苦空百念巳灰冷劍頭惟一吷焦糓無新頴胡<lb/>
為逐吾軰文字爭蔚炳新詩如玉屑出語便清警退之<lb/>
論草書萬事未嘗屏憂愁不平氣一寓筆所騁頗怪浮<lb/>
屠人視身如丘井頽然寄淡泊誰與發豪猛細思乃不<lb/>
然真巧非幻影欲令詩語妙無厭空且静静故了羣動<lb/>
空故納萬境閲世走人間觀身卧雲嶺鹹酸雜衆好中<lb/>
<pb n="KR4h0148_WYG_075-7b"/>
有至味永詩法不相妨此語當更請<lb/>
取韓愈論髙閒上人草書之㫖而反其意以論詩正得<lb/>
詩法三昧者其後嚴羽遂專以禪喻詩至為分别宗乘<lb/>
此篇早巳為之㸃出光明王士禎嘗謂李杜如來禪蘇<lb/>
黄祖師禪不妄也<lb/>
　　夜過舒堯文戱作<lb/>
先生堂上霜月苦弟子讀書喧兩廡推門入室書縱横<lb/>
蠟紙燈籠晃雲母先生骨清少眠卧長夜黙坐數更鼓<lb/>
<pb n="KR4h0148_WYG_075-8a"/>
耐寒石研欲生氷得火銅缾如過雨郎君欲出先自贊<lb/>
坐客歛袵誰敢侮明朝阮籍過阿戎應作羲之羡懐祖<lb/>
寫教授情景逼當逼真然俗塵己去而千仞<lb/>
　　祈雪霧豬泉出城馬上作贈舒堯文<lb/>
三年走呉越踏遍千重山朝隨白雲去暮與棲鴉還翩<lb/>
如得木狖飛歩誰能攀一為符竹累坐老敲榜閒此行<lb/>
亦何事聊散腰腳頑浩蕩城西南亂山如玦環山下野<lb/>
人家桑柘雜榛菅嵗晏風日暖人牛相對閒薄雪不蓋<lb/>
<pb n="KR4h0148_WYG_075-8b"/>
土麥苖稀可刪願君發豪句嘲詼破天慳<lb/>
逺景近村歴歴在目何啻置身圖畫中<lb/>
　　臺頭寺歩月得人字<lb/>
風吹河漢掃微雲歩屧中庭月趁人浥浥爐香初泛夜<lb/>
離離花影欲揺春遥知金闕同清景想見氊車碾暗塵<lb/>
回首舊遊真是夢一簪華髪岸綸巾<lb/>
　石林詩話曰詩下䨇字極難須使七言五言之間除<lb/>
　去五言三字外精神興致全見於兩言方為工妙唐<lb/>
<pb n="KR4h0148_WYG_075-9a"/>
　人記水田飛白鷺夏木囀黄鸝為李嘉祐詩摩詰竊<lb/>
　取之非也此兩句好處正在添漠漠隂隂四字嘉祐<lb/>
　本句但是詠景耳要之當令如老杜無邉落木蕭蕭<lb/>
　下不盡長江衮衮來與江天漠漠鳥䨇去風雨時時<lb/>
　龍一吟乃為超絶近世蘇子瞻浥浥爐香初泛夜離<lb/>
　離花影欲揺春此可以追配前作也<lb/>
　　種松得徠字<hi>自注其四在懐古堂其六在石經院</hi>
春風吹榆林亂莢飛作堆荒園一雨過戢戢千萬栽青<lb/>
<pb n="KR4h0148_WYG_075-9b"/>
松種不生百株望一枚一枚巳有餘氣壓千畆槐野人<lb/>
易斗粟云是魯徂徠魯人不知貴萬竈飛青煤束縛同<lb/>
一車胡為乎來哉泫然解其縛清泉洗浮埃枝傷葉尚<lb/>
困生意未肎回山僧老無子飬䕶如嬰孩坐待走龍蛇<lb/>
清隂滿南䑓孤根裂山石直幹排風雷我今百日客<hi>自注</hi>
<hi>時去替不百日</hi>飬此千嵗材茯苓無消息雙鬢日夜摧古今一<lb/>
俛仰作詩寄餘哀<lb/>
青松本是難生而魯人又不知貴一枚之氣何時而伸<lb/>
<pb n="KR4h0148_WYG_075-10a"/>
詩中始如嬰孩之飬終成千嵗之材隐然儲才愛才一<lb/>
段真摯其所寓意者微矣<lb/>
　　以䨇刀遺子由子由有詩次其韻<lb/>
寳刀匣不見但見龍雀環何曽斬蛟蛇亦未切琅玕胡<lb/>
為穿窬軰見之要領寒吾刀不汝問有媿在其肝念此<lb/>
力自藏包之虎皮斑湛然如古井終嵗不復瀾不憂無<lb/>
所用憂在用者難佩之非其人匣中自長歎我老衆所<lb/>
易屢遭非意干惟有王元通堦庭秀芝蘭知子後必大<lb/>
<pb n="KR4h0148_WYG_075-10b"/>
故擇刀所便屠狗非不用一嵗六七刓欲試百鍊剛要<lb/>
須更泥蟠作詩銘其背以待知者㸔<lb/>
用王覽事作骨前路波翻雲騰曲折如意更無有一閒<lb/>
字虱其間<lb/>
　烏臺詩案曰此詩胡為穿窬軰四句以詆當時邪佞<lb/>
　之人耳<lb/>
　　月夜與客飲杏花下<lb/>
杏花飛簾散餘春明月入户尋幽人褰衣歩月踏花影<lb/>
<pb n="KR4h0148_WYG_075-11a"/>
炯如流水涵青蘋花間置酒清香發爭挽長條落香雪<lb/>
山城薄酒不堪飲勸君且吸杯中月洞簫聲斷月明中<lb/>
惟憂月落酒杯空明朝巻地春風惡但見緑葉栖殘紅<lb/>
清幽超逺乃所謂自然髙妙者方嶽妄以杏花影下著<lb/>
此為辱真是囈語<lb/>
　深雪偶談曰坡公月夜與客飲酒杏花下詩流水青<lb/>
　蘋之喻景趣盡矣前人未嘗道也獨杏花影下洞簫<lb/>
　聲中着此句辱耳及志林所記徐州時冬夜解衣欲<lb/>
<pb n="KR4h0148_WYG_075-11b"/>
　睡月色入户欣然起行念無與樂者遂至承天寺尋<lb/>
　張懐民亦未寢相與歩於中庭庭下如積水空明水<lb/>
　中荇藻交横盖竹栢影也何夜無月何處無竹栢但<lb/>
　少閒人如吾兩人耳使施前句於斯時豈非稱歟<lb/>
　志林曰僕在徐州王子立子敏皆舘於官舍而蜀人<lb/>
　張師厚來過二生方年少吹洞簫飲酒杏花下明年<lb/>
　余謫黄州對月獨飲嘗有詩云去年花落在徐州對<lb/>
　月酣歌羙清夜蓋憶與二王飲時也<lb/>
<pb n="KR4h0148_WYG_075-12a"/>
　　答郡中同僚賀雨<lb/>
水旱行十年饑疫遍九土竒窮所向惡嵗嵗祈晴雨雖<lb/>
非為已求重請終愧古神鬼亦知我老病入腰膂何曽<lb/>
拜向人此意難不許重雲萋已合微潤先流礎蕭蕭止<lb/>
還作坐聼及三鼓天明將吏集泥土滿鞾屨登城望麰<lb/>
麥緑浪風掀舞愧我賢友生䧺篇鬭新語君㸔大熟嵗<lb/>
風雨占十五天地本無功祈禳何足数渡河不入境豈<lb/>
若無蝗虎而况刑白鵞下䇿君勿取<lb/>
<pb n="KR4h0148_WYG_075-12b"/>
天地本無功四句此議論絶正絶大然非一切諉之於<lb/>
數可以坐觀成敗也詩特論其大原而以下䇿自居志<lb/>
慙謝之意於答賀者體固應爾雙前段老病入腰膂何<lb/>
曽拜向人十字本是相連皆承知我二字説下而却以<lb/>
一句屬上一句屬下此如杜詩不薄今人愛古人乃是<lb/>
今人愛古人五字相連韓詩為此座上客及余各能文<lb/>
乃是為此座上客及余七字相連皆極句法變化之妙<lb/>
　　罷徐州往南京馬上走筆寄子由五首<hi>録二首</hi>
<pb n="KR4h0148_WYG_075-13a"/>
吏民莫扳援歌管莫凄咽吾生如寄耳寧獨為此别别<lb/>
離隨處有悲惱縁愛結而我本無恩此涕誰為設紛紛<lb/>
等兒戲鞭證遭割截道邊雙石人幾見太守發有知當<lb/>
解笑撫掌冠纓絶<lb/>
父老何自來花枝褭長紅洗盞拜馬前請夀使君公前<lb/>
年無使君魚鼈化兒童舉鞭謝父老正坐使君窮窮人<lb/>
命分惡所向招災凶水來非吾過去亦非吾功<lb/>
截鐙留鞭扳轅擁路去任作疑愧之語不必賢者能道<lb/>
<pb n="KR4h0148_WYG_075-13b"/>
也首作之竒正在道邊䨇石人一轉雜以詼諧含藴靡<lb/>
盡次作使君問之父老答之使君復謝謝畢便住不増<lb/>
益一字章法古直非近時手筆所能<lb/>
　　舟中夜起<lb/>
微風蕭蕭吹菰蒲開門㸔雨月滿湖舟人水鳥兩同夢<lb/>
大魚驚竄如奔狐夜深人物不相管我獨形影相嬉娯<lb/>
暗潮生渚弔寒蚓落月挂桞㸔懸蛛此生忽忽憂患裏<lb/>
清境過眼能須臾鷄鳴鐘動百鳥散船頭擊鼓還相呼<lb/>
<pb n="KR4h0148_WYG_075-14a"/>
一片空明通神入悟情性所至妙不自尋<lb/>
　　遊惠山<hi>并引</hi>
　余昔為錢塘倅往來無錫未嘗不至惠山既去五年<lb/>
　復為湖州與髙郵秦太虛杭僧參寥同至覽唐處士<lb/>
　王武陵竇羣朱宿所賦詩愛其語清簡蕭然有出塵<lb/>
　之姿追用其韻各賦三首<lb/>
夢裏五年過覺來雙鬢蒼還將塵土足一歩漪瀾堂俯<lb/>
窺松桂影仰見鴻鶴翔炯然肝肺間已作氷玉光虛明<lb/>
<pb n="KR4h0148_WYG_075-14b"/>
中有色清淨自生香還從世俗去永與世俗忘<lb/>
薄雲不遮山踈雨不濕人蕭蕭松徑滑䇿䇿芒鞵新嘉<lb/>
我二三子皎然無緇磷勝游豈殊昔清句仍絶塵弔古<lb/>
泣舊史疾讒歌小旻哀哉扶風子難與巢許鄰<hi>自注謂竇羣</hi>
敲火發山泉烹茶避林樾明牕傾紫盞色味兩竒絶吾<lb/>
生眠食耳一飽萬想滅頗笑玉川子飢弄三百月豈如<lb/>
山中人睡起山花發一甌誰與共門外無來轍<lb/>
　　贈惠山僧惠表<lb/>
<pb n="KR4h0148_WYG_075-15a"/>
行遍天涯意未闌將心到處遣人安山中老宿依然在<lb/>
案上楞嚴已不㸔欹枕落花餘幾片閉門新竹自千竿<lb/>
客來茶罷空無有盧橘楊梅尚帶酸<lb/>
語經妙悟所謂羚羊挂角無迹可求者<lb/>
　冷齋夜話曰東坡云淵明詩初㸔若散緩熟讀有竒<lb/>
　趣如大匠運斤無斧鑿痕不知者疲精力至死不悟<lb/>
　東坡作對如山中老宿依然在案上楞嚴已不看之<lb/>
　類更無齟齬之態細味之對偶親的而字不露也此<lb/>
<pb n="KR4h0148_WYG_075-15b"/>
　其得淵明之遺意耳　客來茶罷空無有盧橘楊梅<lb/>
　尚帶酸張嘉甫問東坡盧橘何種果類答曰枇杷是<lb/>
　也又問何以驗之答曰事見相如賦嘉甫曰盧橘夏<lb/>
　熟黄甘橙榛枇杷橪柿亭奈厚朴則盧橘果類賦不<lb/>
　應四句重用應劭注曰伊尹書曰箕山之東青馬之<lb/>
　所有盧橘常夏熟不據依何也東坡曰意不欲耳<lb/>
　　與秦太虛參寥㑹於松江而關彦長徐安中適至<lb/>
　　分韻得風字二首<hi>録一首</hi>
<pb n="KR4h0148_WYG_075-16a"/>
呉越溪山興未窮又扶衰病過垂虹浮天自古東南水<lb/>
送客今朝西北風絶境自忘千里逺勝游難復五人同<lb/>
舟師不㑹留連意擬㸔斜陽萬頃紅<lb/>
　　端午遍逰諸寺得禪字<lb/>
肩輿任所適遇勝輒留連焚香引幽歩酌茗開淨筵微<lb/>
雨止還作小牕幽更妍盆山不見日草木自蒼然忽登<lb/>
最髙塔眼界窮大千卞峰照城郭震澤浮雲天深沈既<lb/>
可喜曠蕩亦所便幽尋未云畢墟落生晚煙歸來記所<lb/>
<pb n="KR4h0148_WYG_075-16b"/>
歴耿耿清不眠道人亦未寢孤燈同夜禪<lb/>
微雨小牕深沉可喜也卞峰震澤曠蕩所便也寓目輙<lb/>
書詳畧各盡其致<lb/>
　東坡詩話曰僕為呉興有游飛英寺詩云微雨止還<lb/>
　作小忩幽更妍盆山不見日草木自蒼然自非至呉<lb/>
　越不見此境也<lb/>
　　和孫同年卞山龍洞禱晴<lb/>
呉興連月雨釡甑生魚蛙徃問卞山龍曷不安厥家梯<lb/>
<pb n="KR4h0148_WYG_075-17a"/>
空尚巉絶俯視驚谽谺神井湧雲盖隂崖垂蘚花交流<lb/>
百道泉赴谷走羣蛇不知落何處隠隠如繅車我來叩<lb/>
石户飛䑕翻白鴉寄語洞中龍睡味豈不嘉雨師少弭<lb/>
節雷師亦停撾積水得反壑稲苖出泥沙農夫免菜色<lb/>
龍亦飽豚豭㸔君擁黄紬髙卧放晚衙<lb/>
水光山色揺漾筆端通體作告龍之詞而以安厥家詰<lb/>
之以睡味勸之以飽豚豭利之語諧而肅<lb/>
　李厚曰㸔君擁黄紬髙卧放晚衙文潞公為榆次縣<lb/>
<pb n="KR4h0148_WYG_075-17b"/>
　令嘗題詩縣樓鼓云置向譙樓一任撾撾多撾少不<lb/>
　知他如今幸有黄紬被努出頭來放早衙盖用本朝<lb/>
　故事云<lb/>
　　與客遊道塲何山得鳥字<lb/>
清溪到山盡飛路盤空小紅亭與白塔隐見喬木杪中<lb/>
休得小菴孤絶寄雲表洞庭在北户雲水天𣺌𣺌菴僧<lb/>
俗縁盡淨業洗未了十年畫鵲竹益以詩自繞髙堂儼<lb/>
像設禪室各深窈奔泉何處來華屋過谿沼何山隔幽<lb/>
<pb n="KR4h0148_WYG_075-18a"/>
谷去路清且悄長松度翠蔓絶壁挂嗁鳥我友自杭來<lb/>
尚歎所歴少歸途風雨作一洗紅日燎俄驚萬竅號黑<lb/>
霧巻蓬蓼舟人紛變色坐羡輕鷗矯我獨喚酒杯醉死<lb/>
勝流殍書生例强很造物空煩擾更將掀舞勢把燭畫<lb/>
風篠羙人為破顔正似腰支嫋明朝更陳迹清景墮空<lb/>
杳作詩記餘歡萬古一昏曉<lb/>
集中登臨諸作無不名句紛披而意象各别此與前遊<lb/>
道塲山何山一詩既無一筆相犯篇中兩言畫竹文外<lb/>
<pb n="KR4h0148_WYG_075-18b"/>
曲致情徃興來<lb/>
　　泛舟城南㑹者五人分韻賦詩得人皆苦炎字四<lb/>
　　首<lb/>
城中樓閣似魚鱗不見清風起白蘋試選苕谿最深處<lb/>
仍呼我軰不羈人窺船野鶴何曽下見燭飛蟲空自馴<lb/>
遶郭荷花一千頃誰知六月下塘春<lb/>
　施元之曰誰知六月下塘春今震澤以南派太湖之<lb/>
　水亂苕霅二谿以通舟楫東盡呉興西盡餘杭名曰<lb/>
<pb n="KR4h0148_WYG_075-19a"/>
　下塘<lb/>
苦熱誠知處處皆何當危坐學心齋海螯要共詩人把<lb/>
谿月行遭霧雨霾鄉國飄零斷書信弟兄流落隔江淮<lb/>
便應築室苕谿上荷葉遮門水浸堦<lb/>
紫蠏鱸魚賤如土得錢相付何曽數碧筩時作象鼻彎<lb/>
白酒微帶荷心苦運肘風生㸔斫鱠隨刀雪落驚飛縷<lb/>
不將醉語作新詩飽食應慙腹如鼓<lb/>
橋上遊人夜未厭共依水檻立風簷樓中煮酒初嘗芡<lb/>
<pb n="KR4h0148_WYG_075-19b"/>
月夜新粧半出簾南郭清游繼顔謝北牕歸卧等羲炎<lb/>
人間寒熱無窮事自笑疎頑不受痁<lb/>
境本平近賦出閒情四詩思如湧泉趣昭而理舉<lb/>
　　次韻李公擇梅花<lb/>
詩人固長貧日午飢未動偶然得一飽萬象困嘲弄尋<lb/>
花不論命愛雪長忍凍天公非不憐聽飽即喧閧君為<lb/>
三郡守所至滿賔從江湖常在眼詩酒事豪縱奉使今<lb/>
折磨清比於陵仲永懐茶山下擕妓修春貢更憶檻泉<lb/>
<pb n="KR4h0148_WYG_075-20a"/>
亭揷花雲髻重蕭然卧灊麓愁聽春禽哢忽見早梅花<lb/>
不飲但孤諷詩成獨寄我字字愈頭痛嗟君本侍臣筆<lb/>
橐從上雍脱鞾吟芍藥給札賦雲夢何人慰流落嘉蘤<lb/>
天為種杯傾笛中吟㡌拂果下鞚感時念羇旅此意吾<lb/>
儕共故山亦何有桐花集么鳯君亦憶匡廬歸掃藏書<lb/>
洞何當種此花各抱漢隂罋<lb/>
胸次鬱勃隨處激發其言感飢貧念羇旅似無當於梅<lb/>
花觸緒濡毫忽深感慨固知文必本於情也<lb/>
<pb n="KR4h0148_WYG_075-20b"/>
　李氏山房藏書記曰余友李公擇少時讀書於廬山<lb/>
　五老峰下白石菴之僧舍公擇既去而山中之人思<lb/>
　之指其所居為李氏山房藏書凡九千餘巻公擇將<lb/>
　以遺來者供其無窮之求是以不藏於家而藏於其<lb/>
　所故居之僧舍此仁者之心也<lb/>
　趙次公曰茶山春貢湖州事也張君房脞説云湖州<lb/>
　長城縣啄木嶺金沙泉每嵗造茶之所<lb/>
　　與王郎昆仲及兒子邁遶城觀荷花登峴山亭晚<lb/>
<pb n="KR4h0148_WYG_075-21a"/>
　　入飛英寺分韻得月明星稀四首<lb/>
昨夜雨鳴渠曉來風襲月蕭然欲秋意谿水清可啜環<lb/>
城三十里處處皆佳絶蒲蓮浩如海時見舟一葉此間<lb/>
真避世青蒻低白髪相逄欲相問已逐驚鷗沒<lb/>
清風定何物可愛不可名所至如君子草木有嘉聲我<lb/>
行本無事孤舟任斜横中流自偃仰適與風相迎舉杯<lb/>
屬浩𣺌樂此兩無情歸來兩谿間雲水夜自明<lb/>
苕水如漢水鱗鱗鴨頭青呉興勝㐮陽萬瓦浮青㝠我<lb/>
<pb n="KR4h0148_WYG_075-21b"/>
非羊叔子愧此峴山亭悲傷意則同嵗月如流星從我<lb/>
兩王子髙鴻揷修翎湛軰何足道當以徳自銘<lb/>
吏民憐我懶鬭訟日已稀能為無事飲可作不夜歸復<lb/>
尋飛英遊盡此一寸暉撞鐘履聲集顛倒雲山衣我來<lb/>
無時節杖屨自推扉莫作使君㸔外似中已非<lb/>
此與人皆苦炎分韻詩體製不同而精爽入神虛明獨<lb/>
照並是杜詩所云炯如一段清水出萬壑置在迎風含<lb/>
露之玉壺者也<lb/>
<pb n="KR4h0148_WYG_075-22a"/>
　　與胡祠部游法華山<lb/>
陂湖欲盡山為界始見寒泉落髙派道人未放泉出山<lb/>
曲折虛堂瀉清快使君年老尚兒戱緑棹紅船舞澎湃<lb/>
一笑翻杯水濺帬餘歡濯足波生隘長松攙天龍起立<lb/>
蒼藤倒谷雲崩壊仰穿䝉宻得清曠一覽震澤吁可怪<lb/>
誰云四萬八千頃𣺌𣺌東盡日所曬歸途十里盡風荷<lb/>
清唱一聲聞露薤<hi>自注是日樂工有作此聲者</hi>嗟予少小慕真隠白<lb/>
髪青衫天所械忽聞佳士與名山何異枯腸便馬疥君<lb/>
<pb n="KR4h0148_WYG_075-22b"/>
猶鸞鶴偶飄墮六翮如雲豈長鎩不將新句紀兹逰恐<lb/>
負山中清淨債<lb/>
揚袂風山舉䄂隂澤曲折清快四字即可移以評此詩<lb/>
　趙次公曰挽歌有蒿里薤露之曲言薤頭露也今先<lb/>
　生却壓露薤字盖縁杜詩有盈筐承露薤句也<lb/>
　　趙閲道髙齋<lb/>
見公奔走謂公勞聞公隠退云公髙公心底處有髙下<lb/>
夢幻去來隨所遭不知髙齋竟何義此名之設縁吾曹<lb/>
<pb n="KR4h0148_WYG_075-23a"/>
公年四十已得道俗縁未盡餘伊臯功名富貴俱逆旅<lb/>
黄金知繫何人袍超然已了一大事掛冠而去真秋毫<lb/>
坐㸔猿猱落罝罔兩手未肎置所操乃知賢逹與愚陋<lb/>
豈直相去九牛毛長松百尺不自覺企而羡者蓬與蒿<lb/>
我欲贏糧徃問道未應舉臂辭盧敖<lb/>
奔走隠退二語道盡庸耳俗目矣超然已了一大事者<lb/>
謂與佛慧為友也長松百尺二句借比喻托出髙字與<lb/>
前不知髙齋竟何義句相呌應<lb/>
<pb n="KR4h0148_WYG_075-23b"/>
　冷齋夜話曰趙閲道休官歸老三衢作髙齋居之與<lb/>
　鍾山佛慧禪師為方外交<lb/>
　趙䕫曰趙清獻公年未七十告老於朝不許請之不<lb/>
　已元豐二年二月加太子少保致仕年七十二矣退居<lb/>
　於衢有溪石松竹之勝東南髙士多從之遊朝廷有<lb/>
　事郊廟再起公侍祠不至其子㞦通判温州從公㳺<lb/>
　天台雁蕩呉越間榮之㞦提舉浙東西常平復侍公<lb/>
　逰杭始公自杭致仕杭人留公不得行公曰六年當<lb/>
<pb n="KR4h0148_WYG_075-24a"/>
　復來至是適六嵗矣杭人得公如見父母以疾還衢<lb/>
　　予以事繫御史臺獄獄吏稍見侵自度不能堪死<lb/>
　　獄中不得一别子由故作二詩授獄卒梁成以遺<lb/>
　　子由<lb/>
聖主如天萬物春小臣愚暗自亡身百年未滿先償債<lb/>
十口無歸更累人是處青山可埋骨他年夜雨獨傷神<lb/>
與君世世為兄弟又結來生未了因<lb/>
栢臺霜氣夜凄凄風動琅璫月向低夢遶雲山心似鹿<lb/>
<pb n="KR4h0148_WYG_075-24b"/>
魂飛湯火命如鷄眼中犀角真吾子身後牛衣愧老妻<lb/>
百嵗神遊定何處桐鄉知葬浙江西<hi>自注獄中聞杭湖間民為余作解厄</hi>
<hi>道塲者累月故有此句</hi>
此時已無復生全之望而詞不怨懟獨戀戀於兄弟之<lb/>
間預結來生詩意極痛切深厚軾有惠政於浙末以朱<lb/>
邑奉嘗桐鄉自喻固自信不疑也<lb/>
　　十二月二十八日䝉恩責授檢校水部員外郎黄<lb/>
　　州團練副使復用前韻<lb/>
<pb n="KR4h0148_WYG_075-25a"/>
百日歸期恰及春餘年樂事最闗身出門便旋風吹靣<lb/>
走馬聫翩鵲啅人卻對酒杯渾是夢試拈詩筆巳如神<lb/>
此災何必深追咎竊禄從來豈有因<lb/>
平生文字為吾累此去聲名不厭低塞上縱歸他日馬<lb/>
城東不鬬少年鷄休官彭澤貧無酒隐几維摩病有妻<lb/>
堪笑睢陽老從事為予投檄下江西<hi>自注子由聞予下獄乞以官爵贖予</hi>
<hi>罪貶筠州監酒</hi>
詩獄甫觧又矜詩筆如神殆是豪氣未盡除在次首特<lb/>
<pb n="KR4h0148_WYG_075-25b"/>
為詩筆如神下一轉語城中不鬭少年鷄進乎道矣<lb/>
　行營雜録曰東坡直史館神宗朝以議新法不合補<lb/>
　外李定之徒媒孽其詩文有訕上語下詔獄欲寘之<lb/>
　死上獨庇之得出<lb/>
　孫公談圃曰子瞻得罪時有朝士賣一詩䇿内有使<lb/>
　墨君事者遂下獄李定何正臣劾其事以指斥論謂<lb/>
　蘇曰學士數有名節何不與他招了蘇曰軾為人臣<lb/>
　不敢萌此心却未知何人造此意一日禁中遣馮宗<lb/>
<pb n="KR4h0148_WYG_075-26a"/>
　道按獄止貶黄州團練副史<lb/>
　　過淮<lb/>
朝離新息縣初亂一水碧暮宿淮南村已渡千山赤麏<lb/>
鼯號古戍霧雨暗破驛回頭梁楚郊永與中原隔黄州<lb/>
在何許想像雲夢澤吾生如寄耳初不擇所適但有魚<lb/>
與稲生理已自畢獨喜小兒子少小事安佚相從艱難<lb/>
中肝肺如鐵石便應與晤語何止寄衰疾<hi>自注時家在子由處獨與</hi>
<hi>兒子邁南來</hi>
<pb n="KR4h0148_WYG_075-26b"/>
不必作坐愁行嘆語但寫荒凉景色而遷謫之感已是<lb/>
凄然言下<lb/>
　　梅花二首<lb/>
春來幽谷水潺潺的皪梅花草棘間一夜東風吹石裂<lb/>
半隨飛雪渡闗山<lb/>
何人把酒慰深幽開自無聊落更愁幸有清谿三百曲<lb/>
不辭相送到黄州<lb/>
　　少年時嘗過一村院見壁上有詩云夜凉疑有雨<lb/>
<pb n="KR4h0148_WYG_075-27a"/>
　　院靜似無僧不知何人詩也宿黄州禪智寺寺僧<lb/>
　　皆不在夜半雨作偶記此詩故作一絶<lb/>
佛燈漸暗飢䑕出山雨忽來修竹鳴知是何人舊詩句<lb/>
已應知我此時情<lb/>
境真則情味自深欷歔欲絶　壁上之詩乃潘閬所作<lb/>
潘閬夏日宿西禪寺題曰此地絶炎蒸深疑到不能夜<lb/>
凉知有雨院靜若無僧枕潤連雲榻牕明照佛燈浮生<lb/>
多賤骨時日恐難勝詩見宋文鑑今注蘇詩者多未引<lb/>
<pb n="KR4h0148_WYG_075-27b"/>
及此<lb/>
　　初到黄州<lb/>
自笑平生為口忙老來事業轉荒唐長江繞郭知魚羙<lb/>
好竹連山覺筍香逐客不妨員外置詩人例作水曹郎<lb/>
只慚無補絲毫事尚費官家壓酒嚢<hi>自注檢校官例折支多得退酒袋</hi>
因江而知魚羙見竹而覺筍香確是初到情景員外水<lb/>
曹則新授頭銜也末句承腹聨説下亦是初任事之詞<lb/>
　方回曰東坡元豐二年冬責授檢校水部員外郎黄<lb/>
<pb n="KR4h0148_WYG_075-28a"/>
　州團練使本州安置明年二月到郡何遜張籍孟賔<lb/>
　于三詩人皆水部<lb/>
　　定惠院寓居月夜偶出<lb/>
幽人無事不出門偶逐東風轉良夜參差玉宇飛木末<lb/>
繚繞香煙來月下江雲有態清自媚竹露無聲浩如瀉<lb/>
已驚弱栁萬絲垂尚有殘梅一枝亞清詩獨吟還自和<lb/>
白酒已盡誰能借不辭青春忽忽過但恐懽意年年謝<lb/>
自知醉耳愛松風㑹揀霜林結茅舍浮浮大甑長炊玉<lb/>
<pb n="KR4h0148_WYG_075-28b"/>
溜溜小糟如壓蔗飲中真味老更濃醉裏狂言醒可怕<lb/>
閉門謝客對妻子倒冠落佩從嘲罵<lb/>
清遊勝賞一徃作氣衆澄鮮之語忽念及懽意日謝又<lb/>
説到醉裏狂言醒可怕謫居中情緒若掲<lb/>
　　次韻前篇<lb/>
去年花落在徐州對月酣歌羙清夜<hi>自注去年花下對月與張君厚王子</hi>
<hi>中兄弟飲酒作蘋字韻詩</hi>今年黄州見花發小院閉門風露下萬事<lb/>
如花不可期餘年似酒那禁瀉憶昔扁舟泝巴峽落帆<lb/>
<pb n="KR4h0148_WYG_075-29a"/>
樊口髙桅亞長江衮衮空自流白髪紛紛寧少借竟無<lb/>
五畆繼沮溺空有千篇凌鮑謝至今歸計負雲山未免<lb/>
孤衾眠客舍少年辛苦真食蓼老境安閒如啖蔗饑寒<lb/>
未至且安居憂患已空猶夢怕穿花踏月飲村酒免使<lb/>
醉歸官長罵<lb/>
字字鎔鍊而出食蓼啖蔗尤為見道之言次韻較原作<lb/>
為更創獲長慶因繼松陵倡和猶當遜謝何况餘子<lb/>
軾作王子立墓誌云子立子敏皆從余學於呉興學道<lb/>
<pb n="KR4h0148_WYG_075-29b"/>
日進東南之士稱之又云予得罪於呉興親戚故人皆<lb/>
驚散獨兩王子不去送予出郊曰死生禍福天也公其<lb/>
如天何返取予家致之南都二王於軾情分如此故切切<lb/>
念之非直以對月酣歌追懐勝遊已也<lb/>
　　安國寺尋春<lb/>
卧聞百舌呼春風起尋花栁村村同城南古寺修竹合<lb/>
小房曲檻欹深紅㸔花歎老憶年少對酒思家愁老翁<lb/>
病眼不羞雲母亂鬢絲强理茶烟中遥知二月王城外<lb/>
<pb n="KR4h0148_WYG_075-30a"/>
玉仙洪福花如海薄羅匀霧蓋新粧快馬爭風鳴雜珮<lb/>
玉川先生真可憐一生耽酒終無錢病過春風九十日<lb/>
獨抱添丁㸔花發<lb/>
尋春寫爛漫之景宜也乃因㸔花而嘆老因嘆老而憶<lb/>
年少又因對酒而思家因思家而愁老翁一句三折含<lb/>
毫邈然<lb/>
　復齋漫録曰玉仙觀在京城東南宣化門七八里間<lb/>
　仁宗時陳道士所修葺花木亭臺四時逰客不絶東<lb/>
<pb n="KR4h0148_WYG_075-30b"/>
　坡詩所謂玉仙洪福花如海是也<lb/>
　　寓居定惠院之東雜花滿山有海棠一株土人不<lb/>
　　知貴也<lb/>
江城地瘴蕃草木只有名花苦幽獨嫣然一笑竹籬間桃<lb/>
李漫山總麤俗也知造物有深意故遣佳人在空谷自<lb/>
然富貴出天姿不待金盤薦華屋朱唇得酒暈生臉翠<lb/>
䄂巻紗紅映肉林深霧暗曉光遲日暖風輕春睡足雨<lb/>
中有淚亦悽愴月下無人更清淑先生食飽無一事散<lb/>
<pb n="KR4h0148_WYG_075-31a"/>
歩逍遥自捫腹不問人家與僧舍拄杖敲門㸔修竹忽<lb/>
逢絶艶照衰朽歎息無言揩病目陋邦何處得此花無<lb/>
乃好事移西蜀寸根千里不易到銜子飛來定鴻鵠天<lb/>
涯流落俱可念為飲一樽歌此曲明朝酒醒還獨來雪<lb/>
落紛紛那忍觸<lb/>
朱唇二句繪其態林深二句傳其神雨中二句寫其韻<lb/>
不染鉛粉不渉描摹乃得是追魂攝魄之筆倘中無寫<lb/>
發但一味作嘆息流落之詞豈復有此<lb/>
<pb n="KR4h0148_WYG_075-31b"/>
　容齋五筆曰白樂天琵琶行一篇直欲攄寫天涯淪<lb/>
　落之恨爾東坡謫黄州賦定惠院海棠詩有陋邦何<lb/>
　處得此花無乃好事移西蜀天涯流落俱可念為飲<lb/>
　一尊歌此曲之句其意亦爾也或謂殊無一話一言<lb/>
　與之相似是不然此真能用樂天之意者何必效常<lb/>
　人章摹句寫而後已哉<lb/>
　苕溪漁隐叢話曰此詩詞格超逸不復蹈襲前人元<lb/>
　豐間東坡謫黄州寓居定惠院院之東小山上有海<lb/>
<pb n="KR4h0148_WYG_075-32a"/>
　棠一株特繁茂每嵗盛開時必為携客置酒巳五醉<lb/>
　其下矣故作此長篇平生喜為人寫盖人間刋石者<lb/>
　自有五六本云軾平生得意詩也<lb/>
　　雨中㸔牡丹三首<lb/>
霧雨不成㸃映空疑有無時於花上見的皪走明珠秀<lb/>
色洗紅粉暗香生雪膚黄昏更蕭瑟頭重欲相扶<lb/>
明日雨當止晨光在松枝清寒入花骨肅肅初自持午<lb/>
景發濃艶一笑當及時依然暮還歛亦自惜幽姿<lb/>
<pb n="KR4h0148_WYG_075-32b"/>
幽姿不可惜後日東風起酒醒何所見金粉抱青子千<lb/>
花與百草共盡無妍鄙未忍汙泥沙牛酥煎落蘂<lb/>
首作句句有雨在次作言明日此作言後日又從雨中<lb/>
而想雨後之景層見疊出章法如列眉<lb/>
　賀裳曰雨中㸔牡丹詩依然暮還歛亦自惜幽姿二<lb/>
　句尤有雅人深致<lb/>
　　武昌銅劍歌<hi>并引</hi>
　供奉官鄭文嘗官於武昌江岸裂出古銅劍文得之<lb/>
<pb n="KR4h0148_WYG_075-33a"/>
　以遺余冶鑄精巧非鍛冶所成者<lb/>
雨餘江清風巻沙雷公躡雲捕黄虵虵行空中如枉矢<lb/>
電光煜煜燒虵尾或投以塊鐙有聲雷飛上天虵入水<lb/>
水上青山如削鐵神物欲出山自裂細㸔兩脅生碧花<lb/>
猶是西江老蛟血蘇子得之何所為蒯侯弹鋏詠新詩<lb/>
君不見凌煙功臣長九尺腰間玉具髙拄頣<lb/>
文之竒偉恠譎固由才思天成然無根之談作者弗尚<lb/>
故世謂杜詩韓筆無一字無來歴也如此篇全是廣異<lb/>
<pb n="KR4h0148_WYG_075-33b"/>
記來加之鎔鍊遂成竒光異彩豈後人臆説者所能彷<lb/>
像其萬一<lb/>
　廣異記曰唐開元末武勝之為宣州司士知靜江軍<lb/>
　事忽然灘中見雷公踐微雲逐小黄蛇盤繞灘上靜<lb/>
　江之夫戲以石投之中蛇鏗然作金聲雷公乃飛去<lb/>
　使人徃視之得一銅劍有文曰許旌陽斬蛟第三劍<lb/>
　云<lb/>
　　曉至巴口迎子由<lb/>
<pb n="KR4h0148_WYG_075-34a"/>
去年御史府舉動觸四壁幽幽百尺井仰天無一席隔<lb/>
牆聞歌呼自恨計之失留詩不忍寫苦淚漬紙筆餘生<lb/>
復何幸樂事有今日江流鏡靣淨烟雨輕羃羃孤舟如<lb/>
鳧鷖㸃破千頃碧聞君在磁湖欲見隔咫尺朝來好風<lb/>
色旗尾西北擲行當中流見笑眼清光溢此邦疑可老<lb/>
修竹帯泉石欲買柯氏林兹謀待君必<lb/>
元豐庚申五月轍來齊安故有迎之之作前半追憶在<lb/>
御史臺有授獄卒梁成以遺之之作不勝其戚後半則<lb/>
<pb n="KR4h0148_WYG_075-34b"/>
因其將至而預期㑹晤之樂不勝其懽却以餘生復何<lb/>
幸樂事有今日二句於中作轉軸敏妙絶倫<lb/>
　　與子由同遊寒谿西山<lb/>
散人出入無町畦朝遊湖北暮淮西髙安酒官雖未上<lb/>
兩腳垂欲穿塵泥與君聚散若雲雨共惜此日相提擕<lb/>
千揺萬兀到樊口一箭放溜先鳧鷖層層草木暗西嶺<lb/>
瀏瀏霜雪鳴寒谿空山古寺亦何有歸路萬頃青玻瓈<lb/>
我今漂泊等鴻鴈江南江北無常栖幅巾不礙過城市<lb/>
<pb n="KR4h0148_WYG_075-35a"/>
欲踏徑路開新蹊<hi>自注路有直入寒谿不過武昌者</hi>卻憂别後不忍到<lb/>
見子行迹空餘悽吾儕流落豈天意自坐迂濶非人擠<lb/>
行逄山水輙羞歎此去未免勤鹽虀何當一遇李八百<lb/>
<hi>自注李八百宅在筠州</hi>相哀白髪分刀圭<lb/>
軾以詩獄謫黄州轍亦謪筠州監鹽酒税相見宜不勝<lb/>
感愴者而詩云吾儕流落豈天意自坐迂濶非人擠詩<lb/>
人忠厚之㫖<lb/>
　　次韻子由病酒肺疾發<lb/>
<pb n="KR4h0148_WYG_075-35b"/>
憶子少年時肺病疲坐卧喊呀或終日勢若風雨過虛<lb/>
陽作浮漲客冷仍下墮妻孥恐悵望膾炙不登坐終年<lb/>
禁晚食半夜發清餓胃强鬲苦滿肺歛腹輒破三彭姿<lb/>
啖囓二䜿肎逋播寸田可治生誰勸耕黄稬<hi>自注新發方田謂黄</hi>
<hi>稬為上膄</hi>探懐得真藥不待君臣佐初如雪花積漸作櫻桃<lb/>
大隔牆聞三嚥隐隐如轉磨自兹失故疾陽唱隂輙和<lb/>
神仙多歴試中路或坎坷平生不盡噐痛飲知無奈舊<lb/>
人眼看盡老伴餘幾個殘年一斗粟待子同舂簸云何<lb/>
<pb n="KR4h0148_WYG_075-36a"/>
不自珍醉病又一挫真源結梨棗世味等糠莝耕耘當<lb/>
待穫願子勤自課相將賦逺㳺仙語不用些<lb/>
少時病状曲述情形已乃幸其疾愈計及殘年老伴斗<lb/>
粟同舂意思無不盡矣醉病一挫陡然入題而以不自<lb/>
珍重一語歸咎之切切入情<lb/>
　　正月廿日徃岐亭郡人潘古郭三人送余於女王<lb/>
　　城東禪莊院<lb/>
十日春寒不出門不知江栁已揺村稍聞决决流氷谷<lb/>
<pb n="KR4h0148_WYG_075-36b"/>
盡放青青沒燒痕數畆荒園留我住半瓶濁酒待君温<lb/>
去年今日闗山路細雨梅花正斷魂<lb/>
一結含藴無窮彷彿少陵東閣官梅之作<lb/>
　苕溪漁隐叢話曰東坡詩去年今日闗山路細雨梅<lb/>
　花正斷魂韓子蒼詩云只度闗山魂已斷何須疎雨<lb/>
　濕梅花此蓋反東坡之意但為闗山斷魂却無佳思<lb/>
　也<lb/>
　志林曰讀隋書地里志黄州乃永安郡今黄州東十<lb/>
<pb n="KR4h0148_WYG_075-37a"/>
　五里許有永安城而俗謂之女王城其説甚鄙野<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0148_WYG_075-37b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋詩醇巻三十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0148_WYG_023-1a"/>
欽定四庫全書<lb/>
御選唐宋詩醇巻十<lb/>
　　襄陽杜甫詩二<lb/>
　　喜晴<lb/>
皇天乆不雨既雨晴亦佳出郭眺西郊肅肅春增華青<lb/>
熒陵陂麥窈窕桃李花春夏各有實我飢豈無涯干戈<lb/>
雖横放慘澹鬬龍蛇甘澤不猶愈且耕今未賖丈夫則<lb/>
帶甲婦女終在家力難及黍稷得種菜與麻千載商山<lb/>
<pb n="KR4h0148_WYG_023-1b"/>
芝往者東門𤓰其人骨已朽此道誰疵瑕英賢遇轗軻<lb/>
逺引蟠泥沙顧慙昧所適回首白日斜漢隂有鹿門滄<lb/>
海有靈查焉能學衆口咄咄空咨嗟<lb/>
既雨晴亦佳與雨過蘇端詩乆旱雲亦好皆自胸臆中<lb/>
流出氣息亦近陶令<lb/>
　　述懐一首<lb/>
去年潼闗破妻子隔絶乆今夏草木長脱身得西走麻<lb/>
鞋見天子衣袖露兩肘朝廷慜生還親故傷老醜涕淚<lb/>
<pb n="KR4h0148_WYG_023-2a"/>
授拾遺流離主恩厚柴門雖得去未忍即開口寄書問<lb/>
三川不知家在否比聞同罹禍殺戮到雞狗山中漏茅<lb/>
屋誰復依戸牖摧頽蒼松根地冷骨未朽幾人全性命<lb/>
盡室豈相偶嶔岑猛虎場欝結回我首自寄一封書今<lb/>
已十月後反畏消息來寸心亦何有漢運初中興生平<lb/>
老耽酒沉思歡㑹處恐作窮獨叟<lb/>
　申涵光曰無一語空閒只平平説去有聲有淚真三<lb/>
　百篇嫡派<lb/>
<pb n="KR4h0148_WYG_023-2b"/>
　李因篤曰北征如萬山之松中蔚煙霞此詩如數尺<lb/>
　之竹勢參霄漢<lb/>
　唐書本傳天子入蜀甫避走三川肅宗立自鄜州羸<lb/>
　服欲奔行在為賊所得至徳二載亡走鳯翔謁上拜<lb/>
　左拾遺時所在冦奪甫家寓鄜彌年艱寠孺弱至餓<lb/>
　死因許甫自往省視從還京師<lb/>
　　送樊二十三侍御赴漢中判官<lb/>
威弧不能弦自爾無寧嵗川谷血横流豺狼沸相噬天<lb/>
<pb n="KR4h0148_WYG_023-3a"/>
子從北來長驅振凋敝頓兵岐梁下却跨沙漠裔二京<lb/>
陷未収四極我得制蕭索漢水清緬通淮湖税使者紛<lb/>
星散王綱尚旒綴南伯從事賢君行立談際坐知七曜<lb/>
歴手畫三軍勢冰雪浄聰明雷霆走精鋭幕府輟諫官<lb/>
朝廷無此例至尊方旰食仗爾布嘉惠補闕暮徴入柱<lb/>
史晨征憩正當艱難時實藉長乆計回風吹獨樹白日<lb/>
照執袂慟哭蒼煙根山門萬重閉居人莽牢落遊子方<lb/>
迢遞裵回悲生離局促老一世陶唐歌遺民後漢更列<lb/>
<pb n="KR4h0148_WYG_023-3b"/>
帝恨無匡復資聊欲從此逝<lb/>
　　送從弟亞赴安西判官<lb/>
南風作秋聲殺氣薄炎熾盛夏鷹隼擊時危異人至令<lb/>
弟草中來蒼然請論事詔書引上殿奮舌動天意兵法<lb/>
五十家爾腹為箧笥應對如轉丸疏通略文字經綸皆<lb/>
新語足以正神器宗廟尚為灰君臣俱下淚崆峒地無<lb/>
軸青海天軒䡖西極最瘡痍連山暗烽燧帝曰大布衣<lb/>
藉卿佐元帥坐看清流沙所以子奉使歸當再前席適<lb/>
<pb n="KR4h0148_WYG_023-4a"/>
逺非歴試須存武威郡為畫長久利孤峯石戴驛快馬<lb/>
金纒轡黄羊飫不羶蘆酒多還醉踴躍常人情慘澹苦<lb/>
士志安邊敵何有反正計始遂吾聞駕鼔車不合用騏<lb/>
驥龍吟回其頭夾輔待所致<lb/>
二詩一時所作匡濟深𠂻寓於翰墨激切沉摯他人無<lb/>
此格力<lb/>
　　彭衙行<lb/>
憶昔避賊初北走經險艱夜深彭衙道月照白水山盡<lb/>
<pb n="KR4h0148_WYG_023-4b"/>
室久徒步逢人多厚顔參差谷鳥吟不見遊子還癡女<lb/>
飢齩我啼畏虎狼聞懐中掩其口反側聲愈嗔小兒强<lb/>
解事故索苦李餐一旬半雷雨泥濘相牽攀既無禦雨<lb/>
備徑滑衣又寒有時經契濶竟日數里間野果充餱糧<lb/>
卑枝成屋椽早行石上水暮宿天邊煙少留周家窪欲<lb/>
出蘆子闗故人有孫宰髙義薄曾雲延客已曛黑張燈<lb/>
啟重門煖湯濯我足翦紙招我魂從此出妻孥相視涕<lb/>
闌干衆雛爛漫睡喚起霑盤飱誓將與夫子永結為弟<lb/>
<pb n="KR4h0148_WYG_023-5a"/>
昆遂空所坐堂安居奉我歡誰肯艱難際豁達露心肝<lb/>
别來嵗月周胡羯仍搆患何當有翅翎飛去墮爾前<lb/>
通篇追叙瑣屑盡致神似漢魏<lb/>
　　北征<lb/>
皇帝二載秋閏八月初吉杜子將北征蒼茫問家室維<lb/>
時遭艱虞朝野少暇日顧慙恩私被詔許歸蓬蓽拜辭<lb/>
詣闕下怵惕乆未出雖乏諫諍姿恐君有遺失君誠中<lb/>
興主經緯固密勿東胡反未已臣甫憤所切揮涕戀行<lb/>
<pb n="KR4h0148_WYG_023-5b"/>
在道途猶恍惚乾坤含瘡痍憂虞何時畢靡靡踰阡陌<lb/>
人煙眇蕭瑟所遇多被傷呻吟更流血回首鳯翔縣旌<lb/>
旗晚明滅前登寒山重屢得飲馬窟邠郊入地底涇水<lb/>
中蕩潏猛虎立我前蒼崖吼時裂菊垂今秋花石戴古<lb/>
車轍青雲動髙興幽事亦可悦山果多瑣細羅生雜橡<lb/>
栗或紅如丹砂或黑如㸃漆雨露之所濡甘苦齊結實<lb/>
緬思桃源内益歎身世拙坡陀望鄜畤巖谷互出沒我<lb/>
行已水濱我僕猶木末鴟鳥鳴黄桑野䑕拱亂穴夜深<lb/>
<pb n="KR4h0148_WYG_023-6a"/>
經戰場寒月照白骨潼闗百萬師往者散何卒遂令半<lb/>
秦民殘害為異物況我墮胡塵及歸盡華髪經年至茅<lb/>
屋妻子衣百結慟哭松聲回悲泉共幽咽平生所嬌兒<lb/>
顔色白勝雪見耶背面啼垢膩脚不韤牀前兩小女補<lb/>
綻才過䣛海圖坼波濤舊繡移曲折天吳及紫鳳顛倒<lb/>
在短褐老夫情懐惡嘔泄卧數日那無囊中帛救汝寒<lb/>
凛慄粉黛亦解苞衾裯稍羅列瘦妻面復光癡女頭自<lb/>
櫛學母無不為曉妝隨手抹移時施朱鉛狼藉畫眉濶<lb/>
<pb n="KR4h0148_WYG_023-6b"/>
生還對童穉似欲忘飢渇問事競挽鬚誰能即嗔喝翻<lb/>
思在賊愁甘受雜亂聒新歸且慰意生理焉能説至尊<lb/>
尚䝉塵幾日休練卒仰觀天色改坐覺祅氣豁隂風西<lb/>
北來慘澹隨回鶻其王願助順其俗善馳突送兵五千<lb/>
人驅馬一萬匹此輩少為貴四方服勇決所用皆鷹騰<lb/>
破敵過箭疾聖心頗虚佇時議氣欲奪伊洛指掌収西<lb/>
京不足拔官軍請深入蓄鋭伺俱發此舉開青徐旋瞻<lb/>
略恒碣昊天積霜露正氣有肅殺禍轉亡胡嵗勢成擒<lb/>
<pb n="KR4h0148_WYG_023-7a"/>
胡月胡命其能乆皇綱未宜絶憶昨狼狽初事與古先<lb/>
别姦臣竟葅醢同惡隨蕩析不聞夏殷衰中自誅褒妲<lb/>
周漢獲再興宣光果明哲桓桓陳將軍仗鉞奮忠烈㣲<lb/>
爾人盡非于今國猶活淒涼大同殿寂寞白獸闥都人<lb/>
望翠華佳氣向金闕園陵固有神掃灑數不缺煌煌太<lb/>
宗業樹立甚宏達<lb/>
以排天斡地之力行屬詞比事之法具備萬物横絶太<lb/>
空前無古人後無來者自有五言不得不以此為大文<lb/>
<pb n="KR4h0148_WYG_023-7b"/>
字也問家室者事之主憤艱虞者意之主以皇帝起太<lb/>
宗結戀行在望匡復言有倫脊忠愛見矣道途感觸抵<lb/>
家悲喜瑣瑣細細靡不具陳極窮苦之情絶不衰餒嚴<lb/>
羽謂李杜之詩如金鳷擘海香象渡河下視郊島輩有<lb/>
類蟲吟草間者豈不然哉憶昨一段立言有體若元禮<lb/>
雖有活國之功終傷人臣之義甫但稱其忠烈而行誅<lb/>
之權歸諸明皇尤為得體中唐以下惟李商隠西郊等<lb/>
作有此風力特知之者少耳<lb/>
<pb n="KR4h0148_WYG_023-8a"/>
　蘇軾曰北征詩識君臣大體忠義之氣與秋色争髙<lb/>
　可貴也<lb/>
　范温曰孫莘老嘗謂老杜北征詩勝退之南山詩王<lb/>
　平甫以為南山勝北征終不能相服時山谷尚少乃<lb/>
　曰若論工巧則北征不及南山若書一代之事與國<lb/>
　風雅頌相為表裏則北征不可無而南山雖不作未<lb/>
　害也二公之論遂定<lb/>
　王嗣奭曰南山北征體不相䝉南山琢鏤凑砌詰屈<lb/>
<pb n="KR4h0148_WYG_023-8b"/>
　竒怪創體傑出不可無一不可有二北征固是雅調<lb/>
　古來詞人多用之如韓之赴江陵寄三學士等作庶<lb/>
　可與之雁行也<lb/>
　李因篤曰其才則海涵地負其力則排山倒岳有極<lb/>
　尊嚴處有極瑣細處繁則如千門萬戸之象簡則有<lb/>
　急弦促柱之悲元河南謂其具一代興亡與風雅頌<lb/>
　相表裏可謂知言<lb/>
　　得舍弟消息<lb/>
<pb n="KR4h0148_WYG_023-9a"/>
風吹紫荆樹色與春庭暮花落辭故枝風回返無處骨<lb/>
肉恩書重漂泊難相遇猶有淚成河經天復東注<lb/>
　劉㑹孟曰苦心怨調使人淒然<lb/>
　　玉華宫<lb/>
溪回松風長蒼䑕竄古瓦不知何王殿遺構絶壁下隂<lb/>
房鬼火青壊道哀湍瀉萬籟真笙竽秋色正蕭灑美人<lb/>
為黄土況乃粉黛假當時侍金輿故物獨石馬憂來藉<lb/>
草坐浩歌淚盈把冉冉征途間誰是長年者<lb/>
<pb n="KR4h0148_WYG_023-9b"/>
　吳昌祺曰即古詩所遇無故物之意<lb/>
　洪邁曰張文潜在宛丘何大圭往謁之見其吟哦老<lb/>
　杜玉華宫詩不絶口大圭請其故曰此章乃風雅鼓<lb/>
　吹未易為子言大圭曰先生所賦何必減此曰平生<lb/>
　極力摹寫僅有一篇稍似之然未可同日語遂誦其<lb/>
　離黄州詩曰扁舟發孤城揮手謝送者山回地勢巻<lb/>
　天豁江面寫中流望赤壁石脚挿水下昏昏烟霧嶺<lb/>
　歴歴漁樵舍居夷實三載隣里通假借别之豈無情<lb/>
<pb n="KR4h0148_WYG_023-10a"/>
　老淚為一灑篙工起鳴舷輕櫓健于馬聊為過江宿<lb/>
　寂寂樊山夜此其音響節奏固似之矣<lb/>
　　九成宫<lb/>
蒼山入百里崖斷如杵臼曾宫慿風回岌嶪土囊口立<lb/>
神扶棟梁鑿翠開户牖其陽産靈芝其隂宿牛斗紛披<lb/>
長松倒掲<graphic n="KR2248" url="https://raw.githubusercontent.com/kanripo/KR-Gaiji/master/images/KR2248.png" mimeType="image/png"/>怪石走哀猨啼一聲客淚迸林藪荒哉隋<lb/>
家帝製此今頽朽向使國不亡焉為巨唐有雖無新增<lb/>
修尚置官居守巡非瑶水逺迹是雕牆後我行屬時危<lb/>
<pb n="KR4h0148_WYG_023-10b"/>
仰望嗟歎乆天王守太白駐馬更搔首<lb/>
　李因篤曰興亡在目託諷獨深<lb/>
　浦起龍曰九成玉華用意各别一為隋代所建故明<lb/>
　誌來歴有借秦為喻之意一為國初所作故不忍斥<lb/>
　言有黍離行邁之思<lb/>
　　羌村<lb/>
峥嶸赤雲西日脚下平地柴門鳥雀噪歸客千里至妻<lb/>
孥怪我在驚定還拭淚世亂遭飄蕩生還偶然遂鄰人<lb/>
<pb n="KR4h0148_WYG_023-11a"/>
滿牆頭感歎亦歔欷夜闌更秉燭相對如夢寐<lb/>
真語流露不假雕飾而情文並至<lb/>
　王慎中曰詩凡三首第一首尤絶一字一句鏤出肺<lb/>
　腸而婉轉周至躍然目前又若尋常人所欲道者真<lb/>
　國風之義<lb/>
　仇兆鼇曰司空曙詩乍見翻疑夢相悲各問年是用<lb/>
　杜句陳後山詩可知不是夢忽忽心未穩是翻杜語<lb/>
　　洗兵馬<lb/>
<pb n="KR4h0148_WYG_023-11b"/>
中興諸將収山東㨗書日報清晝同河廣傳聞一葦過<lb/>
胡危命在破竹中祗殘鄴城不日得獨任朔方無限功<lb/>
京師皆騎汗血馬回紇餵肉葡萄宫已喜皇威清海岱<lb/>
常思仙仗過崆峒三年笛裏闗山月萬國兵前草木風<lb/>
成王功大心轉小郭相謀深古來少司徒清鑒懸明鏡<lb/>
尚書氣與秋天杳二三豪俊為時出整頓乾坤濟時了<lb/>
東走無復憶鱸魚南飛覺有安巢鳥青春復隨冠冕入<lb/>
紫禁正耐煙花繞鶴禁通宵鳳輦備雞鳴問寢龍樓曉<lb/>
<pb n="KR4h0148_WYG_023-12a"/>
攀龍附鳯勢莫當天下盡化為侯王汝等豈知䝉帝力<lb/>
時來不得誇身强闗中既留蕭丞相幕下復用張子房<lb/>
張公一生江海客身長九尺鬚眉蒼徴起適遇風雲㑹<lb/>
扶顛始知籌䇿良青袍白馬更何有後漢今周喜再昌<lb/>
寸地尺天皆入貢竒祥異瑞争來送不知何國致白環<lb/>
復道諸山得銀甕隠士休歌紫芝曲詞人解撰河清頌<lb/>
田家望望惜雨乾布榖處處催春種淇上健兒歸莫嬾<lb/>
城南思婦愁多夢安得壯士挽天河浄洗甲兵長不用<lb/>
<pb n="KR4h0148_WYG_023-12b"/>
平仄相間對偶整齊王李髙岑上及唐初聲調如是乃<lb/>
杜集七古之整麗可法者至於此詩之作自是河北屢<lb/>
㨗賊勢大蹙特為工麗之章用志欣幸中間略有寄意<lb/>
全無譏諷而論者以為直刺肅宗步步文致殊傷子美<lb/>
之志昔人謂甫詩一飯不忘君遂穿鑿附㑹欲令篇無<lb/>
虚設可謂不善說詩<lb/>
　唐汝詢曰有典有則雄渾濶大足為唐雅<lb/>
　朱鶴齡曰中興大業全在將相得人前曰獨任朔方<lb/>
<pb n="KR4h0148_WYG_023-13a"/>
　無限功中曰幕下復用張子房此是一詩眼目使當<lb/>
　時能専任子儀終用張鎬則洗兵不用旦夕可期矣<lb/>
　若𤣥肅父子之間公爾時不應遽加譏切也<lb/>
　浦起龍曰此篇是初唐四家體貌同而骨自異今人<lb/>
　好以亂頭粗服優孟少陵而於四家之清詞麗句妄<lb/>
　加嗤㸃不知少陵固嘗為之曾不貶損其氣格也<lb/>
　　留花門<lb/>
花門天驕子飽肉氣勇決髙秋馬肥健挾矢射漢月自<lb/>
<pb n="KR4h0148_WYG_023-13b"/>
古以為患詩人厭薄伐修徳使其來羈縻固不絶胡為<lb/>
傾國至出入暗金闕中原有驅除隠忍用此物公主歌<lb/>
黄鵠君王指白日連雲屯左輔百里見積雪長㦸鳥休<lb/>
飛哀笳曙幽咽田家最恐懼麥倒桑枝折沙苑臨清渭<lb/>
泉香草豐潔渡河不用船千騎常撇烈胡塵踰太行雜<lb/>
種抵京室花門既須留原野轉蕭瑟<lb/>
　張溍曰經國之計憂深慮逺豈㝷常韻體<lb/>
　　李鄠縣丈人胡馬行<lb/>
<pb n="KR4h0148_WYG_023-14a"/>
丈人駿馬名胡騮前年避胡過金牛回鞭却走見天子<lb/>
朝飲漢水暮靈州自矜胡騮竒絶代乘出千人萬人愛<lb/>
一聞説盡急難材轉益愁向駑駘輩頭上鋭耳批秋竹<lb/>
脚下髙蹄削寒玉始知神龍别有種不比俗馬空多肉<lb/>
洛陽大道時再清累日喜得俱東行鳳臆龍鬐未易識<lb/>
側身注目長風生<lb/>
　　義鶻<lb/>
隂崖有蒼鷹養子黑柏顛白蛇登其巢吞噬恣朝餐雄<lb/>
<pb n="KR4h0148_WYG_023-14b"/>
飛逺求食雌者鳴辛酸力强不可制黄口無半存其父<lb/>
從西歸飜身入長煙斯須領健鶻痛憤寄所宣斗上捩<lb/>
孤影噭哮來九天修鱗脱逺枝巨顙拆老拳髙空得蹭<lb/>
蹬短草辭蜿蜒折尾能一掉飽腸皆已穿生雖滅衆雛<lb/>
死亦垂千年物情有報復快意貴目前茲實鷙鳥最急<lb/>
難心炯然功成失所往用舍何其賢近經潏水湄此事<lb/>
樵夫傳飄蕭覺素髪凛欲衝儒冠人生許與分只在顧<lb/>
盼間聊為義鶻行用激壯士肝<lb/>
<pb n="KR4h0148_WYG_023-15a"/>
評此詩者以史記戰鉅鹿刺秦王擬之筆墨真覺相似<lb/>
至云功成失所往用舍何其賢直目此鶻為魯仲亷輩<lb/>
人矣或欲刪此下數句尤有餘味<lb/>
　王嗣奭曰借端發議時露作者品格性情<lb/>
　　畫鶻行<lb/>
髙堂見生鶻颯爽動秋骨初驚無拘攣何得立突兀乃<lb/>
知畫師妙功刮造化窟冩作神俊姿充君眼中物烏鵲<lb/>
滿樛枝軒然恐其出側腦看青霄寧為衆禽没長翮如<lb/>
<pb n="KR4h0148_WYG_023-15b"/>
刀劍人寰可超越乾坤空峥嶸粉墨且蕭瑟緬思雲沙<lb/>
際自有煙霧質吾今意何傷顧步獨紆鬱<lb/>
刻意冩生筆力起伏頓挫譬之書家幾於入木三分<lb/>
　　瘦馬行<lb/>
東郊瘦馬使我傷骨骼硉兀如堵牆絆之欲動轉欹側<lb/>
此豈有意仍騰驤細看六印帶官字衆道三軍遺路旁<lb/>
皮乾剥落雜泥滓毛暗蕭條連雪霜去嵗奔波逐餘冦<lb/>
驊騮不慣不得將士卒多騎内廐馬惆悵恐是病乗黄<lb/>
<pb n="KR4h0148_WYG_023-16a"/>
當時歴塊誤一蹷委棄非汝能周防見人慘澹若哀訴<lb/>
失主錯莫無晶光天寒逺放雁為伴日暮不収烏啄瘡<lb/>
誰家且養願終惠更試明年春草長<lb/>
藹然仁者之言正不必有寄託<lb/>
　　新安吏<lb/>
客行新安道喧呼聞㸃兵借問新安吏縣小更無丁府<lb/>
帖昨夜下次選中男行中男絶短小何以守王城肥男<lb/>
有母送瘦男獨伶俜白水暮東流青山猶哭聲莫自使<lb/>
<pb n="KR4h0148_WYG_023-16b"/>
眼枯収汝淚縱横眼枯即見骨天地終無情我軍取相<lb/>
州日夕望其平豈意賊難料歸軍星散營就糧近故壘<lb/>
練卒依舊京掘壕不到水牧馬役亦輕況乃王師順撫<lb/>
養甚分明送行勿泣血僕射如父兄<lb/>
　張綖曰此等詩不専是刺葢兵者凶器聖人不得已<lb/>
　而用之故可已而不已者則刺之不得已而用者則<lb/>
　慰之哀之若兵車行前後出塞之類皆刺也若新安<lb/>
　吏之類則慰也石壕吏之類則哀也然天子有道守<lb/>
<pb n="KR4h0148_WYG_023-17a"/>
　在四夷則所以慰哀之者是亦刺也<lb/>
　朱鶴齡曰此下六詩乃乾元二年自東都回華州時<lb/>
　經歴道途有感而作<lb/>
　通鑑乾元二年九節度之師潰於相州郭子儀以朔<lb/>
　方軍斷河陽橋保東京築南北兩城守之<lb/>
　　潼闗吏<lb/>
士卒何草草築城潼闗道大城鐵不如小城萬丈餘借<lb/>
問潼闗吏修闗還備胡要我下馬行為我指山隅連雲<lb/>
<pb n="KR4h0148_WYG_023-17b"/>
列戰格飛鳥不能踰胡來但自守豈復憂西都丈人視<lb/>
要處窄狹容單車艱難奮長㦸萬古用一夫哀哉桃林<lb/>
戰百萬化為魚請囑防闗將慎勿學哥舒<lb/>
以叙述為議論漢魏每有此格連雲句以下皆吏答詞<lb/>
以末為答吏者非也<lb/>
　　石壕吏<lb/>
暮投石壕村有吏夜捉人老翁踰牆走老婦出門看吏<lb/>
呼一何怒婦啼一何苦聽婦前致詞三男鄴城戍一男<lb/>
<pb n="KR4h0148_WYG_023-18a"/>
附書至二男新戰死存者且偷生死者長己矣室中更<lb/>
無人惟有乳下孫有孫母未去出入無完帬老嫗力雖<lb/>
衰請從吏夜歸急應河陽役猶得備晨炊夜久語聲絶<lb/>
如聞泣幽咽天明登前途獨與老翁别<lb/>
　李因篤曰響悲意苦最近漢魏<lb/>
　　新婚别<lb/>
兔絲附蓬麻引蔓故不長嫁女與征夫不如棄路旁結<lb/>
髪為妻子席不煖君牀暮婚晨告别無乃太怱忙君行<lb/>
<pb n="KR4h0148_WYG_023-18b"/>
雖不逺守邊赴河陽妾身未分明何以拜姑嫜父母養<lb/>
我時日夜令我藏生女有所歸雞狗亦得將君今往死<lb/>
地沈痛迫中腸誓欲隨君去形勢反蒼黄勿為新婚念<lb/>
努力事戎行婦人在軍中兵氣恐不揚自嗟貧家女乆<lb/>
致羅𥜗裳羅𥜗不復施對君洗紅妝仰視百鳥飛大小<lb/>
必雙翔人事多錯迕與君永相望<lb/>
讀東山之四章曰其新孔嘉其舊如之何曲盡人情如<lb/>
此此王者之以人道使人也暮婚晨别民之不幸非上<lb/>
<pb n="KR4h0148_WYG_023-19a"/>
之過耶然而發乎情止乎禮義甫之立言與風雅何以<lb/>
異哉<lb/>
　真徳秀曰先王之政新有婚期不役政此詩所怨盡<lb/>
　其常分而能不忘禮義<lb/>
　羅大經曰國風豈無膏沐誰適為容葢古之婦人夫<lb/>
　不在家則不為容飾此逺嫌防㣲之意也杜詩云羅<lb/>
　𥜗不復施對君洗紅妝尤可悲矣國風之後唯杜陵<lb/>
　不可及者此類是也<lb/>
<pb n="KR4h0148_WYG_023-19b"/>
　朱鶴齡曰陳琳飲馬長城窟行設為問答此三吏三<lb/>
　别諸篇所自來也而新婚一章叙室家離别之情及<lb/>
　夫婦始終之分全祖樂府遺意沉痛更為過之<lb/>
　　垂老别<lb/>
四郊未寧静垂老不得安子孫陣亡盡焉用身獨完投<lb/>
杖出門去同行為辛酸幸有牙齒存所悲骨髓乾男兒<lb/>
既介胄長揖别上官老妻卧路啼嵗暮衣裳單孰知是<lb/>
死别且復傷其寒此去必不歸還聞勸加餐土門壁甚<lb/>
<pb n="KR4h0148_WYG_023-20a"/>
堅杏園度亦難勢異鄴城下縱死時猶寛人生有離合<lb/>
豈擇衰盛端憶昔少壯日遲回竟長歎萬國盡征戍烽<lb/>
火被岡巒積屍草木腥流血川原丹何鄉為樂土安敢<lb/>
尚盤桓棄絶蓬室居塌然摧肺肝<lb/>
王粲七哀實此詩之權輿古詩十五從軍征一首則無<lb/>
家别所自出也<lb/>
　胡夏客曰新安石壕新婚垂老諸詩述軍興之調發<lb/>
　寫民情之怨哀詳矣然作者之意又不止此國家不<lb/>
<pb n="KR4h0148_WYG_023-20b"/>
　幸多事猶幸有繕兵中興之主上能用其民下能應<lb/>
　其命至殺身棄家不顧以成一時恢復之功故娓娓<lb/>
　言之義合風雅不為誹謗耳<lb/>
　　無家别<lb/>
寂寞天寶後園廬但蒿藜我里百餘家世亂各東西存<lb/>
者無消息死者為塵泥賤子因陣敗歸來尋舊蹊乆行<lb/>
見空巷日瘦氣慘悽但對狐與狸豎毛怒我啼四鄰何<lb/>
所有一二老寡妻宿鳥戀本枝安辭且窮棲方春獨荷<lb/>
<pb n="KR4h0148_WYG_023-21a"/>
鋤日暮還灌畦縣吏知我至召令習鼔鞞雖從本州役<lb/>
内顧無所攜近行止一身逺去終轉迷家鄉既盪盡逺<lb/>
近理亦齊永痛長病母五年委溝谿生我不得力終身<lb/>
兩酸嘶人生無家别何以為烝黎<lb/>
漢魏樂府因事立言言與事比有風詩遺意後人轉相<lb/>
彷效文勝而情隠矣甫以馳騁今古之才奮乎前人窠<lb/>
臼之外隨所感觸作為詩歌新安吏諸篇上繼風雅陟<lb/>
岵鴇羽之怨苕華草黄之哀殆不是過非漢魏所得有<lb/>
<pb n="KR4h0148_WYG_023-21b"/>
也記曰亡國之音哀以思其民困故曰音之起由人心<lb/>
而生自然以發音之至也安史之亂唐之不亡幸耳相<lb/>
州一潰河陽危迫驅民從役勢不得已然其困亦極矣<lb/>
甫於行役所經傷心慘目上憫國難下痛民窮加以所<lb/>
遇不偶懐抱抑欝程形賦音幾於一字一淚覺千古不<lb/>
可磨滅使孔子刪詩當在變雅之列豈復區區字句之<lb/>
間聲調之末與他人較工拙哉<lb/>
　范温曰建安詩辯而不華質而不俚風調髙雅格力<lb/>
<pb n="KR4h0148_WYG_023-22a"/>
　遒壯得風雅騷人之氣骨最為近古者也唐諸詩人<lb/>
　髙者學陶謝下者學徐庾惟老杜太白退之皆學建<lb/>
　安晚乃各自變成一家如老杜崆峒小麥熟人生不<lb/>
　相見新安石壕潼闗吏新婚垂老無家别夏日夏夜<lb/>
　嘆皆全體作建安語今集第一第二巻中頗多退之<lb/>
　亦多此體但頗自加新竒太白多建安句法而罕全<lb/>
　篇多雜以鮑明逺體前輩皆留意于此近來學者遂<lb/>
　不講爾<lb/>
<pb n="KR4h0148_WYG_023-22b"/>
　王嗣奭曰目擊成詩遂下千年之淚一一刻畫宛至<lb/>
　同工異曲隨物賦形真造化手也<lb/>
　　遣興三首<lb/>
下馬古戰場四顧但茫然風悲浮雲去黄葉墜我前朽<lb/>
骨穴螻蟻又為蔓草纒故老行歎息今人尚開邉漢虜<lb/>
互勝負封疆不常全安得亷恥將三軍同晏眠<hi>亷恥一作亷頗</hi>
髙秋登塞山南望馬邑州降虜東擊胡壯健盡不留穹<lb/>
廬莽牢落上有行雲愁老弱哭道路願聞甲兵休鄴中<lb/>
<pb n="KR4h0148_WYG_023-23a"/>
事反覆死人積如丘諸將已茅土載驅誰與謀<lb/>
豐年孰云遲甘澤不在早耕田秋雨足禾黍已映道春<lb/>
苖九月交顔色同日老勸汝衡門士勿悲尚枯槁時來<lb/>
展材力先後無醜好但訝鹿皮翁忘機對芳草<lb/>
遒文壯節抑揚哀怨逺之源於小雅近亦比肩子建抗<lb/>
行嗣宗豐年一篇比興㣲婉足以息競躁而慰晚逹士<lb/>
大夫不可不知此意<lb/>
　申涵光曰杜云諸將已茅土載驅誰與謀髙適亦云豈<lb/>
<pb n="KR4h0148_WYG_023-23b"/>
　無安邊策諸將已承恩皆言恩寵太過將驕不可用也<lb/>
　黄希曰諸將不指李郭如封朔方大將軍孫守亮等<lb/>
　九人為異姓王李商臣等十三人為同姓王是也<lb/>
　　幽人<lb/>
孤雲亦羣遊神物有所歸麟鳳在赤霄何當一來儀往<lb/>
與惠荀輩中年滄州期天髙無消息棄我忽若遺内懼<lb/>
非道流幽人見瑕疵洪濤隠語笑鼓枻蓬萊池崔嵬扶<lb/>
桑日照耀珊瑚枝風㠶倚翠葢暮把東皇衣咽潄元和<lb/>
<pb n="KR4h0148_WYG_023-24a"/>
津所思煙霞㣲知名未足稱局促商山芝五湖復浩蕩<lb/>
嵗暮有餘悲<lb/>
憶舊懐人之作一起髙古極似郭景純游仙格力論者<lb/>
遂以為游仙之詞真皮相也或以為寓意闕庭戀戀君<lb/>
父又以幽人采芝為指李泌云者亦太穿鑿詩自分明<lb/>
末實自謂行所無事以解之斯得其指<lb/>
　　佳人<lb/>
絶代有佳人幽居在空谷自云良家子零落依草木闗<lb/>
<pb n="KR4h0148_WYG_023-24b"/>
中昔喪敗兄弟遭殺戮官髙何足論不得収骨肉世情<lb/>
惡衰歇萬事隨轉燭夫婿輕薄兒新人已如玉合昏尚<lb/>
知時鴛鴦不獨宿但見新人笑那聞舊人哭在山泉水<lb/>
清出山泉水濁侍婢賣珠回牽蘿補茅屋摘花不挿髪<lb/>
采栢動盈匊天寒翠袖薄日暮倚修竹<lb/>
　劉㑹孟曰字字矜到<lb/>
　仇兆鼇曰天寳亂後當是實有是人故形容曲至舊<lb/>
　謂托詞而作恐非是楊億詩獨自慿䦨干衣襟生暮<lb/>
<pb n="KR4h0148_WYG_023-25a"/>
　寒本此末句而低昻自見彼何以不服杜耶<lb/>
　浦起龍曰在山二句可謂貞士之心化人之舌建安<lb/>
　而下無此語也只以寫景作結脱盡色相<lb/>
　　赤谷西崦人家<lb/>
躋險不自喧出郊已清目溪回日氣暖徑轉山田熟鳥<lb/>
雀依茅茨藩籬帶松菊如行武陵暮欲問桃花宿<lb/>
　　西枝村尋置草堂地夜宿賛公土室<lb/>
天寒鳥已歸月出人更静土室延白光松門耿踈影躋<lb/>
<pb n="KR4h0148_WYG_023-25b"/>
攀倦日短語樂寄夜永明燃林中薪暗汲石底井大師<lb/>
京國舊徳業天機秉從來支許遊興趣江湖迥數竒謫<lb/>
闗塞道廣存箕潁何知戎馬間復接塵事屏幽尋豈一<lb/>
路逺色有諸嶺晨光稍曚曨更越西南頂<lb/>
起語亦陶謝之遺<lb/>
　　夢李白二首<lb/>
死别已吞聲生别常惻惻江南瘴癘地逐客無消息故<lb/>
人入我夢明我常相憶恐非平生魂路逺不可測魂來<lb/>
<pb n="KR4h0148_WYG_023-26a"/>
楓葉青魂返闗塞黑君今在羅網何以有羽翼落月滿<lb/>
屋梁猶疑照顔色水深波浪濶無使蛟龍得<lb/>
浮雲終日行遊子久不至三夜頻夢君情親見君意告<lb/>
歸常局促苦道來不易江湖多風波舟楫恐失墜出門<lb/>
搔白首若負平生志冠葢滿京華斯人獨顦顇孰云網<lb/>
恢恢將老身反累千秋萬嵗名寂寞身後事<lb/>
沈痛之音發於至情情之至者文亦至友誼如此當與<lb/>
出師陳情二表並讀非僅招魂大招之遺韻也落月屋<lb/>
<pb n="KR4h0148_WYG_023-26b"/>
梁千秋絶調楊慎以夢中魂魄猶言是覺後精神尚未<lb/>
回二語比之未為知言<lb/>
　仇兆鼇曰千古交情此為獨至首篇云逐客無消息<lb/>
　故有路逺之憂水深之慮次篇云情親見君意故寫<lb/>
　局促之情憔悴之態皆章法照應也<lb/>
　何焯曰此詩之作當在太白繫獄時<lb/>
　　遣興<lb/>
蟄龍三冬卧老鶴萬里心昔時賢俊人未遇猶視今嵇<lb/>
<pb n="KR4h0148_WYG_023-27a"/>
康不得死孔明有知音又如壠底松用舍在所尋大哉<lb/>
霜雪幹嵗乆為枯林<lb/>
昔者龎徳公未曾入州府襄陽耆舊間處士節獨苦豈<lb/>
無濟時䇿終竟畏羅罟林茂鳥有歸水深魚知聚舉家<lb/>
依鹿門劉表焉得取<lb/>
用世之志保身之哲具見於此此所謂以意為主以文<lb/>
傅意者林茂二句雖用龎公語然其指自是孟子民之<lb/>
歸仁士願立朝之義而用筆跌宕彌覺深逺<lb/>
<pb n="KR4h0148_WYG_023-27b"/>
　浦起龍曰嗣宗咏懐太冲咏史延年五君咏公葢兼<lb/>
　而用之<lb/>
　　遣興<lb/>
朔風飄胡雁慘澹帶砂礫長林何蕭蕭秋草萋更碧北<lb/>
里富薫天髙樓夜吹笛焉知南鄰客九月猶絺綌<lb/>
漆有用而割膏以明自煎蘭摧白露下桂折秋風前府<lb/>
中羅舊尹沙道尚依然赫赫蕭京兆今為時所憐<lb/>
　朱鶴齡曰蔡夢弼注引于兢大唐傳天寳三年因蕭<lb/>
<pb n="KR4h0148_WYG_023-28a"/>
　京兆炅奏於要路築甬道載沙實之屬於朝堂此詩<lb/>
　蕭京兆承上沙道言之其為炅發無疑<lb/>
猛虎慿其威往往遭急縛雷吼徒咆哮枝撑已在脚忽<lb/>
㸔皮寢處無復晴閃爍人有甚於斯足以勸元惡<lb/>
古來權要讀此能不膽落<lb/>
　唐書吉温傳李林甫久當國温與羅希奭鍜獄相勉<lb/>
　以虐號羅鉗吉䋞後貶端溪尉伏誅<lb/>
　　前出塞九首<lb/>
<pb n="KR4h0148_WYG_023-28b"/>
戚戚去故里悠悠赴交河公家有程期亡命嬰禍羅君<lb/>
已富土境開邊一何多棄絶父母恩吞聲行負戈<lb/>
　浦起龍曰前出塞刺開邊也物衆地大有侈心焉公<lb/>
　所為諷也已富而又開邊乃九首寓諷本㫖在首章<lb/>
　拈破結語黯然<lb/>
出門日已逺不受徒旅欺骨肉恩豈斷男兒死無時走<lb/>
馬脱轡頭手中挑青絲㨗下萬仞岡俯身試搴旗<lb/>
磨刀嗚咽水水赤刄傷手欲輕腸斷聲心緒亂已乆丈<lb/>
<pb n="KR4h0148_WYG_023-29a"/>
夫誓許國憤惋復何有功名圖騏驎戰骨當速朽<lb/>
　王嗣奭曰前四句化用隴頭歌極鑪錘之妙<lb/>
送徒既有長逺戍亦有身生死向前去不勞吏怒嗔路<lb/>
逢相識人附書與六親哀哉兩決絶不復同苦辛<lb/>
　吳昌祺曰甚於慟哭<lb/>
迢迢萬餘里領我赴三軍軍中異苦樂王將寧盡聞隔<lb/>
河見胡騎倐忽數百羣我始為奴僕㡬時樹功勲<lb/>
古之良將與士卒同甘苦無不恤其下者至其賞功則<lb/>
<pb n="KR4h0148_WYG_023-29b"/>
雖㣲必録其有異能者擢以不次士所以悦也此篇曲<lb/>
寫人情故杜臆以論兵邁古風為此老自道<lb/>
　李因篤曰結語有深味想古之却聘者與此同悲<lb/>
挽弓當挽强用箭當用長射人先射馬擒賦先擒王殺<lb/>
人亦有限列國自有疆茍能制侵陵豈在多殺傷<lb/>
　黄生曰明皇不恤其民而逺慕秦漢此詩託<lb/>
　諷良深<lb/>
驅馬天雨雪軍行入髙山逕危抱寒石指落曾氷間已<lb/>
<pb n="KR4h0148_WYG_023-30a"/>
去漢月逺何時築城還浮雲暮南征可望不可攀<lb/>
單于冦我壘百里風塵昏雄劔四五動彼軍為我奔擄<lb/>
其名王歸繫頸授轅門潜身備行列一勝何足論<lb/>
從軍十年餘能無分寸功衆人貴茍得欲語羞雷同中<lb/>
原有鬬争況在狄與戎丈夫四方志安可辭固窮<lb/>
九首皆代從軍者之詞指事深切以沉欝寫其哀怨有<lb/>
親覆行間所不能自道者可使天雨粟鬼夜哭矣讀東<lb/>
山江漢諸詩風雅既變斯為極焉以視王粲從軍五首<lb/>
<pb n="KR4h0148_WYG_023-30b"/>
真靡靡不足道後五篇視此稍縱而格力如一其所緣<lb/>
起者殊也<lb/>
　吳昌祺曰掃絶依傍獨有千古無意不深無筆不健<lb/>
　于鱗謂杜五古不合漢魏烏知其盡脱窠臼而異軌<lb/>
　齊驅耶<lb/>
　　後出塞五首<lb/>
男兒生世間及壯當封侯戰伐有功業焉能守舊丘召<lb/>
募赴薊門軍動不可留千金買馬鞭百金裝刀頭閭里<lb/>
<pb n="KR4h0148_WYG_023-31a"/>
送我行親戚擁道周斑白居上列酒酣進庶羞少年别<lb/>
有贈含笑㸔吳鈎<lb/>
朝進東門營暮上河陽橋落日照大旗馬鳴風蕭蕭平<lb/>
沙列萬幕部伍各見招中天懸明月令嚴夜寂寥悲笳<lb/>
數聲動壯士慘不驕借問大將誰恐是霍嫖姚<lb/>
　許顗曰詩有力量如弓之鬬力未挽時不知其難也<lb/>
　及其挽之力不極處分寸不可强若出塞云落日照<lb/>
　大旗馬鳴風蕭蕭悲笳數聲動壯士慘不驕又八哀<lb/>
<pb n="KR4h0148_WYG_023-31b"/>
　詩汝陽讓帝子諸句此等力量不容他人到<lb/>
　吳昌祺曰詩如寳刀出匣寒光逼人<lb/>
古人重守邊今人重髙勲豈知英雄主出師亘長雲六<lb/>
合已一家四夷且孤軍遂使貔虎士奮身勇所聞拔劍<lb/>
擊大荒日収胡馬羣誓開𤣥㝠北持以奉吾君<lb/>
獻凱日繼踵兩蕃静無虞漁陽豪俠地擊鼓吹笙竽雲<lb/>
帆轉遼海粳稻來東吳越羅與楚練照耀輿臺軀主將<lb/>
位益崇氣驕凌上都邊人不敢議議者死路衢<lb/>
<pb n="KR4h0148_WYG_023-32a"/>
　張綖曰左傳兵猶火也不戢自焚前四章著明皇黷<lb/>
　武不戢過寵邊將啟其驕恣輕上之心末則直著禄<lb/>
　山之叛以見明皇自焚之禍也<lb/>
我本良家子出師亦多門將驕益愁思身貴不足論躍<lb/>
馬二十年恐辜明主恩坐見幽州騎長驅河洛昏中夜<lb/>
間道歸故里但空村惡名幸脱免窮老無兒孫<lb/>
　劉克莊曰前後出塞筆力髙古可與十九首並傳<lb/>
　范杼曰前後出塞皆傑作有古樂府之聲而理勝<lb/>
<pb n="KR4h0148_WYG_023-32b"/>
　周珽曰諸作如將百萬軍寳之惜之又能風雨使之<lb/>
　真射潮之力沒羽之技<lb/>
　張綖曰前出塞言哥舒西征之役其詞悲後出塞言<lb/>
　祿山北征之師其詞樂悲則猶有苦兵畏亂之思樂<lb/>
　則至喜亂而佳兵矣祿山將叛濫賞士卒人趨於利<lb/>
　上破國而下覆宗不祥莫大焉<lb/>
　　萬丈潭<lb/>
青溪合㝠寞神物有顯晦龍依積水蟠窟壓萬丈内跼<lb/>
<pb n="KR4h0148_WYG_023-33a"/>
步凌垠堮側身下烟靄前臨洪濤寛却立蒼石大山危<lb/>
一徑盡崖絶兩壁對削成根虚無倒影垂澹濧黑如灣<lb/>
澴底清見光炯碎孤雲倒來深飛鳥不在外髙蘿成帷<lb/>
幄寒木累旌斾逺川曲通流嵌竇潜洩瀬造幽無人境<lb/>
發興自我輩告歸遺恨多將老斯遊最閉藏修鱗蟄出<lb/>
入巨石礙何事暑天過快意風雨㑹<lb/>
刻意模範視鮑謝山水諸詩鑱削過之<lb/>
　楊徳周曰刻劃之中元氣渾淪窈冥之内光恠迸發<lb/>
<pb n="KR4h0148_WYG_023-33b"/>
　　兩當縣吳十侍御江上宅<lb/>
寒城朝烟澹山谷落葉赤隂風千里來吹汝江上宅鵾<lb/>
鷄號枉渚日色傍阡陌借問持斧翁幾年長沙客哀哀<lb/>
失木狖矯矯避弓翮亦知故鄉樂未敢思宿昔昔在鳳<lb/>
翔都共通金閨籍天子猶䝉塵東郊暗長㦸兵家忌間<lb/>
諜此輩常接跡臺中領舉劾君必慎剖析不忍殺無辜<lb/>
所以分白黑上官權許與失意見遷斥仲尼甘旅人向<lb/>
子識損益朝廷非不知閉口休歎息余時忝諍臣丹陛<lb/>
<pb n="KR4h0148_WYG_023-34a"/>
實咫尺相㸔受狼狽至死難塞責行邁心多違出門無<lb/>
與適於公負明義惆悵頭更白<lb/>
直起老到若從昔日叙起轉筆定拖沓矣不忍殺無辜<lb/>
所以分白黑凛如秋霜皎然明白末乃引咎於已寄慨<lb/>
獨深<lb/>
　申涵光曰摩結云知禰不能薦羞稱獻納臣兩公心<lb/>
　事如青天白日他人便多回䕶矣<lb/>
　　發秦州<lb/>
<pb n="KR4h0148_WYG_023-34b"/>
我衰更嬾拙生事不自謀無食問樂土無衣思南州漢<lb/>
源十月交天氣涼如秋草木未黄落況聞山水幽栗亭<lb/>
名更佳下有良田疇充腸多薯蕷崖蜜亦易求宻竹復<lb/>
冬笋清池可方舟雖傷旅寓逺庶遂平生遊此邦俯要<lb/>
衝實恐人事稠應接非本性登臨未銷憂谿谷無異石<lb/>
塞田始㣲収豈復慰老夫惘然難乆留日色隠孤戍烏<lb/>
啼滿城頭中宵驅車去飲馬寒塘流磊落星月髙蒼茫<lb/>
雲霧浮大哉乾坤内吾道長悠悠<lb/>
<pb n="KR4h0148_WYG_023-35a"/>
　朱熹曰觀杜詩初年甚精細晚年曠逸不可當如自<lb/>
　秦州入蜀諸詩分明如畫乃其少作也<lb/>
　王嗣奭曰此詩難於作結大哉乾坤内吾道長悠悠<lb/>
　亦近亦逺収得恰好與飄蕩雲天濶同意<lb/>
　　鐵堂峽<lb/>
山風吹遊子縹緲乘險絶硤形藏堂隍壁色立積鐵徑<lb/>
摩穹蒼蟠石與厚地裂修纎無垠竹嵌空太始雪威遲<lb/>
哀壑底徒旅慘不悦水寒長氷横我馬骨正折生涯抵<lb/>
<pb n="KR4h0148_WYG_023-35b"/>
弧矢盜賊殊未滅飄蓬踰三年迴首肝肺熱<lb/>
　　鹽井<lb/>
鹵中草木白青者官鹽烟官作既有程煮鹽烟在川汲<lb/>
井嵗搰搰出車日連連自公斗三百轉致斛六千君子<lb/>
慎止足小人苦喧闐我何良嘆嗟物理固自然<lb/>
鹽筴之利筦之在官乃所以止民之争俾得流通以足<lb/>
食而已其留之在民者未嘗不厚天寶以來鹽價猶賤<lb/>
自第五琦輩立法增直而十錢者為三百七十官取多<lb/>
<pb n="KR4h0148_WYG_023-36a"/>
則民食貴而趨利者喧闐益甚止足之戒宜有慨乎言<lb/>
之<lb/>
　　寒硤<lb/>
行邁日悄悄山谷勢多端雲門轉絶岸積阻霾天寒寒<lb/>
硤不可度我實衣裳單況當仲冬交泝㳂增波瀾野人<lb/>
尋烟語行子傍水餐此生免荷殳未敢辭路難<lb/>
　劉㑹孟曰怨傷忠厚得詩人之正<lb/>
　　法鏡寺<lb/>
<pb n="KR4h0148_WYG_023-36b"/>
身危適他州勉强終勞苦神傷山行深愁破崖寺古嬋<lb/>
娟碧蘚浄蕭摵寒籜聚回回山根水冉冉松上雨洩雲<lb/>
䝉漬晨初日翳復吐朱甍半光炯户牖粲可數拄䇿忘<lb/>
前期出蘿已亭午冥冥子規呌㣲徑不復取<lb/>
　張溍曰諸詩結皆寓意感慨此獨以實景収是用筆<lb/>
　能變處<lb/>
　　青陽峽<lb/>
塞外苦厭山南行道彌惡岡巒相經亘雲水氣參錯林<lb/>
<pb n="KR4h0148_WYG_023-37a"/>
迥硤角來天窄壁面削磎西五里石奮怒向我落仰㸔<lb/>
日車側俯恐坤軸弱魑魅嘯有風霜霰浩漠漠昨憶踰<lb/>
隴坂髙秋視吳岳東笑蓮華卑北知崆峒薄超然侔壯<lb/>
觀已謂殷寥廓突兀猶趂人及茲歎冥寞<lb/>
力鑿隘艱彼地山川非此不稱後人刻意摹之過於險<lb/>
怪非杜之過也<lb/>
　　龍門鎮<lb/>
細泉兼輕氷沮洳棧道濕不辭辛苦行迫此短景急石<lb/>
<pb n="KR4h0148_WYG_023-37b"/>
門雪雲隘古鎮峰巒集旌竿暮慘澹風水白刄澀胡馬<lb/>
屯成臯防虞此何及嗟爾逺戍人山寒夜中泣<lb/>
結處有識語亦淒絶<lb/>
　黄淳耀曰時東京為史思明所據故龍門鎮兵有石門<lb/>
　之守然此地與成臯逺不相及而防戍於此亦何為哉<lb/>
　　石龕<lb/>
熊羆咆我東虎豹號我西我後鬼長嘯我前狨又啼天<lb/>
寒昏無日山逺道路迷驅車石龕下仲冬見虹蜺伐竹<lb/>
<pb n="KR4h0148_WYG_023-38a"/>
者誰子悲歌上雲梯為官採美箭五嵗供梁齊苦云直<lb/>
簳盡無以充提携奈何漁陽騎颯颯驚蒸黎<lb/>
　申涵光曰起勢竒崛若安放在中間即常語耳<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0148_WYG_023-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋詩醇巻十<lb/>
</p>
<p>
</p>
  </div>
</body>
</text>
</TEI>
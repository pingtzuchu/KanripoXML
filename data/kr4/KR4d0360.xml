<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>孝詩</head> <lb/>
    <p>
<pb n="KR4d0360_WYG_001-1a"/>
欽定四庫全書<lb/>
　孝詩<lb/>
　　　　　　　　　　　　　宋　林同　撰<lb/>
　堯<lb/>
　　道之大原出於天堯以是道傳之舜堯舜之道孝<lb/>
　　悌而已矣<lb/>
道原自天出堯以是相傳曰孝悌而已人人具此天<lb/>
　舜<lb/>
<pb n="KR4d0360_WYG_001-1b"/>
　　大孝終身慕父母予於大舜見之矣<lb/>
孩提知所愛妻子具而衰大孝終身慕子於舜見之<lb/>
　禹<lb/>
　　禹傷先人之功不成勞身焦思八年於外　啓呱<lb/>
　　呱而泣予弗子惟荒度土功<lb/>
傷心九載績焦思八年中啓亦呱呱泣惟思度土功<lb/>
　湯<lb/>
　　葛伯不祀湯使亳衆徃為之耕奉先思孝<lb/>
<pb n="KR4d0360_WYG_001-2a"/>
奉先思孝也不祀豈其情以至使亳衆而甘為葛耕<lb/>
　文王<lb/>
　　朝於王季日三雞初鳴至寢門外問安否何如日<lb/>
　　中至及暮又至亦如之<lb/>
問安寢門外旦旦俟雞鳴以至日中昃居常盡此誠<lb/>
　武王<lb/>
　　文王有疾不説冠帶而養文王再飯亦再飯疾間<lb/>
　　曰女何夢夢帝與九齡<lb/>
<pb n="KR4d0360_WYG_001-2b"/>
經言事父孝所以事天明疾間加再飯夢中與九齡<lb/>
　周公<lb/>
　　我之弗辟我無以告我先王辟馬鄭音避謂避居<lb/>
　　東都　東山周公東征<lb/>
我避故云辟東行是謂征先王猶可告豈為伐而刑<lb/>
　孔子<lb/>
　　子曰所求乎子以事父未能也<lb/>
事親良不易戰戰復兢兢學得如夫子猶言丘未能<lb/>
<pb n="KR4d0360_WYG_001-3a"/>
　顔子<lb/>
　　謂子路曰去國則哭於墓而後行返其國不哭展<lb/>
　　墓而入<lb/>
返必展墓入去當哭墓行誰知顔氏子事死乃如生<lb/>
　孟子<lb/>
　　㓜被慈母三遷之教長師孔子之孫子思<lb/>
如何年稍長汲汲子思師知是為兒日三遷感母慈<lb/>
　　右聖人之孝十首<lb/>
<pb n="KR4d0360_WYG_001-3b"/>
　契<lb/>
　　契為司徒教以人倫父子有親<lb/>
天性生雖具人倫教可無徃哉親父子汝契作司徒<lb/>
　元凱<lb/>
　　左傳季文子曰孝敬忠信為吉徳髙陽高辛氏有<lb/>
　　才子謂之八元八凱<lb/>
當知元與凱不出孝而忠能舉十六相斯為舜大功<lb/>
　孝已<lb/>
<pb n="KR4d0360_WYG_001-4a"/>
　　武丁之子莊子云人莫不欲其子之孝孝已憂而<lb/>
　　曾参悲<lb/>
子則欲其孝人皆有是心如何武丁聖却使子憂深<lb/>
　微子<lb/>
　　微子之命曰爾惟恪慎克孝微子去之子曰殷有<lb/>
　　三仁焉<lb/>
豈計身封宋祗愁祀絶殷不惟稱克孝亦自有三仁<lb/>
　泰伯<lb/>
<pb n="KR4d0360_WYG_001-4b"/>
　　季歴有聖子知太王欲立之逃奔子貢曰太伯端<lb/>
　　委治呉仲雍斷髪文身<lb/>
為憐季有子逆探父傳賢斷髪文身事誣哉司馬遷<lb/>
　康叔<lb/>
　　元惡大憝矧惟不孝不友子弗祗服厥父事大傷<lb/>
　　厥考心乃其刑兹無赦<lb/>
勿云服父事不敬亦無傷元惡與大憝邦刑自有常<lb/>
　君陳<lb/>
<pb n="KR4d0360_WYG_001-5a"/>
　　惟爾令德孝恭惟孝友于兄弟克施有政命汝尹<lb/>
　　兹東郊敬哉<lb/>
為爾有令德存心孝且恭推之施有政徃矣尹兹東<lb/>
　伯竒<lb/>
　　尹吉甫子履霜操云無衣兮兒寒無食兮兒饑兒<lb/>
　　罪兮當笞逐兒兮奚為<lb/>
無食又無衣逐兒安所之不辭履霜苦猶謂罪當笞<lb/>
　晉文侯<lb/>
<pb n="KR4d0360_WYG_001-5b"/>
　　平王錫文侯秬鬯圭瓚曰汝克昭乃顯祖追孝于<lb/>
　　前文人若汝予嘉<lb/>
嘉汝故錫汝非將玉展親克昭乃顯祖追孝爾文人<lb/>
　衛武公<lb/>
　　年九十猶日警於國曰必朝夕以交戒我　又孝<lb/>
　　子之身終<lb/>
孝子身終者非終父母身武公年九十戒我尚諄諄<lb/>
　齊孝公<lb/>
<pb n="KR4d0360_WYG_001-6a"/>
　　伐魯展喜犒師曰豈其嗣世而棄命若先君何君<lb/>
　　必不然齊侯乃還<lb/>
豈其伐與國獨不命先君想得還師去難堪此語聞<lb/>
　齊侯無野<lb/>
　　晉人欲質其母對曰若以匹敵則亦晉君之母也<lb/>
　　又漢太公事<lb/>
我母亦君母吾翁即若翁分羮何太忍請質可堪從<lb/>
　申生<lb/>
<pb n="KR4d0360_WYG_001-6b"/>
　　姬泣曰賊由太子人謂太子子辭姬必有罪曰君<lb/>
　　老矣吾又不樂乃縊死<lb/>
姬泣賊由子子辭必罪姬為憂君不樂寜死莫君知<lb/>
　晉文公<lb/>
　　寺人披伐蒲公曰君父之命不校校者吾讎也踰<lb/>
　　垣而走披斬其祛<lb/>
伐蒲君父命校者是吾讎披直寺人耳鉏麑信有謀<lb/>
　秦康公<lb/>
<pb n="KR4d0360_WYG_001-7a"/>
　　晉文公甥渭陽詩云我見舅氏如母存焉又曰我<lb/>
　　送舅氏悠悠我思<lb/>
懐哉送舅氏曰至渭之陽念母如存意悠悠寄二章<lb/>
　旣醉君子<lb/>
　　孝子不匱永錫爾類其類維何室家之壼釐爾女<lb/>
　　士從以孫子<lb/>
若為錫爾類不獨善其身既念化家室還思遺子孫<lb/>
　四牡使臣<lb/>
<pb n="KR4d0360_WYG_001-7b"/>
　　有功見知則説矣四牡騑騑豈不懐歸王事靡盬<lb/>
　　不遑將父母<lb/>
懐歸將父母四牡苦騑騑是我心中事君從何處知<lb/>
　南陔孝子<lb/>
　　南陔孝子相戒以養也晉束晳補亡<lb/>
為養還相戒南陔昔有詩都縁這箇意焉用補亡為<lb/>
　白華孝子<lb/>
　　白華孝子之潔白也<lb/>
<pb n="KR4d0360_WYG_001-8a"/>
亷恥有微缺須知孝未純白華何所似所似皎然身<lb/>
　北山大夫<lb/>
　　役使不均已勞於王事不得養其父母焉王事靡<lb/>
　　盬憂我父母<lb/>
非止不得養如憂父母何能忍不我念使我獨賢勞<lb/>
　蓼莪孝子<lb/>
　　民人勞苦不得終養哀哀父母生我劬勞欲報之<lb/>
　　德昊天㒺極<lb/>
<pb n="KR4d0360_WYG_001-8b"/>
莫遂終養志難酬罔極恩哀哀父母句膓斷不堪聞<lb/>
　妹土小子<lb/>
　　其藝黍稷奔走事厥考厥長肇牽車牛逺服賈用<lb/>
　　孝養厥父母<lb/>
勤耕藝黍稷逺賈服車牛奔走何為者心乎孝養憂<lb/>
　老萊子<lb/>
　　年已七十父母猶存著斑斕之衣為嬰兒戲於親<lb/>
　　前<lb/>
<pb n="KR4d0360_WYG_001-9a"/>
七十已中夀人生似此稀絶憐老萊子猶自作兒嬉<lb/>
　栁下惠<lb/>
　　三為魯士師曰何必去父母之邦<lb/>
忍於父母國去此欲何之所以栁下季三為魯士師<lb/>
　子思<lb/>
　　孔子喟然而嘆請曰意子孫將忝祖乎伋毎以不<lb/>
　　克負荷為大恐子忻然<lb/>
如何方喟嘆乃爾復忻然念汝祖無忝知予道可傳<lb/>
<pb n="KR4d0360_WYG_001-9b"/>
　閔子<lb/>
　　子曰孝哉閔子騫人不間於其父母昆弟之言<lb/>
　　又曾子母投杼事<lb/>
參寜殺人者三至尚踰垣歎息子閔子孝哉無間言<lb/>
　有子<lb/>
　　其為人也孝弟而好作亂者未有也涼州易亂課<lb/>
　　人誦孝經蓋勲謂取怨<lb/>
其為人也孝好亂未之聞曾以是取怨無人語葢勲<lb/>
<pb n="KR4d0360_WYG_001-10a"/>
　曾子<lb/>
　　有疾召門弟子曰啓予足啓予手而今而後吾知<lb/>
　　免夫小子<lb/>
全歸有名訓珍重恐傷膚小子啟手足吾今知免夫<lb/>
　子路<lb/>
　　見孔子曰今由也累茵而坐列鼎而食願欲食藜<lb/>
　　藿為親負米不可得矣<lb/>
食藜殊列鼎負米異重茵不待今朝養傷哉昔日貧<lb/>
<pb n="KR4d0360_WYG_001-10b"/>
　子㳺<lb/>
　　問孝子曰今之孝者是謂能養至於犬馬皆能有<lb/>
　　養不敬何以别乎<lb/>
犬馬何以别斯言似太深深言為養者可不敬於心<lb/>
　子夏<lb/>
　　既除喪而見孔子與之琴彈之而不成聲作而曰<lb/>
　　哀未忘也<lb/>
為有心中事琴音自不和禮雖弗敢過哀若未忘何<lb/>
<pb n="KR4d0360_WYG_001-11a"/>
　子貢<lb/>
　　曰賜也願息於事親　又曰大哉死乎君子息焉<lb/>
　　又大塊息我以死<lb/>
未須論大塊以死息乎人所願學賜也姑為息事親<lb/>
　林放<lb/>
　　問禮之本子曰禮與其奢也寜儉䘮與其易也寧<lb/>
　　戚<lb/>
故寧戚以儉㒺或易而奢致得千載下人稱問禮家<lb/>
<pb n="KR4d0360_WYG_001-11b"/>
　樊遲<lb/>
　　問辨惑子曰一朝之忿忘其身以及其親非惑歟<lb/>
當知一朝忿必不忍於人豈止身忘却還應及乃親<lb/>
　闕黨子弟<lb/>
　　闕黨之子弟㒺不分均有親者取多孝悌以化之<lb/>
　　也<lb/>
旣漸夫子教㒺有不分均何復間多取齊言彼有親<lb/>
　樂正子春<lb/>
<pb n="KR4d0360_WYG_001-12a"/>
　　侍親疾復加一飯則脱然愈復損一飯則脱然愈<lb/>
向非親在念念念毎精專未必飯加損能令疾脱然<lb/>
　公明宣<lb/>
　　學於曾子曰宣見夫子之親在叱咤不至犬馬宣<lb/>
　　説之學而未能也<lb/>
子於親在日叱咤不聞聲既曰見而説應無學未能<lb/>
　孔子黨人<lb/>
　　孔子曰吾黨之直者子為父隠直在其中矣<lb/>
<pb n="KR4d0360_WYG_001-12b"/>
忍以證羊故而云我直躬那知為父隠直故在其中<lb/>
　孟莊子<lb/>
　　孟莊子之孝其不改父之臣與父之政是難能也<lb/>
無改父之道真堪以孝稱若論莊子孝此直是難能<lb/>
　孟懿子<lb/>
　　問孝子曰無違樊遲御子告曰生事之以禮死葬<lb/>
　　之以禮祭之以禮<lb/>
不復問無違祗應懿子知尚愁人不省以禮告樊遲<lb/>
<pb n="KR4d0360_WYG_001-13a"/>
　孟武伯<lb/>
　　問孝子曰父母惟其疾之憂<lb/>
父母之愛子心乎惟疾憂可能不自愛而忍使親愁<lb/>
　管仲<lb/>
　　曰吾嘗三戰三走鮑叔不以我為怯知我有老母<lb/>
　　也<lb/>
戰敗不羞走誰為知我深叔知我有母亮我走時心<lb/>
　晏子<lb/>
<pb n="KR4d0360_WYG_001-13b"/>
　　曰使吾父之黨無不樂生者使吾母之黨無不足<lb/>
　　衣食者<lb/>
母家令足食父族使安生睦黨可謂孝能之惟晏嬰<lb/>
　晉君子<lb/>
　　下從征役不得養其父母父母何怙父母何嘗悠<lb/>
　　悠蒼天曷其有常<lb/>
何怙復何嘗衘悲問彼蒼蒼蒼不可問重使我心傷<lb/>
　潁考叔<lb/>
<pb n="KR4d0360_WYG_001-14a"/>
　　留羮感鄭莊公母子如初見左傳茅焦諌始皇即<lb/>
　　虛左迎母見史記<lb/>
茅焦甘伏質考叔請留羮大隧如初樂咸陽虛左迎<lb/>
　魏孝子<lb/>
　　役於大國陟彼屺兮瞻望母兮狄仁傑登山望雲<lb/>
　　曰吾親舍其下<lb/>
望母嗟陟屺思親徒望雲可憐魏孝子不比狄參軍<lb/>
　衛七子<lb/>
<pb n="KR4d0360_WYG_001-14b"/>
　　凱風美七子能盡孝道以慰母心小弁小人之詩<lb/>
　　也何以言之曰怨<lb/>
㡬諫勞不怨明明載魯論未應小弁作得並凱風言<lb/>
　石祁子<lb/>
　　石駘仲卒卜所以為後者曰沐浴佩玉則兆不沐<lb/>
　　浴佩玉石祁子兆<lb/>
執親之喪者可沐浴其身不待石祁兆知非佩玉人<lb/>
　文氏子<lb/>
<pb n="KR4d0360_WYG_001-15a"/>
　　既除喪而越人弔待廟垂涕洟子㳺曰其庻㡬乎<lb/>
　　亡於禮者之禮也<lb/>
服除有弔者待廟至垂洟亡於禮之禮斯人其庻㡬<lb/>
　公叔戌<lb/>
　　請父諡於君君曰夫子不亦貞惠文乎故謂夫子<lb/>
　　貞惠文子<lb/>
若把夫子論無慙貞惠文不應其子戌至自請於君<lb/>
　靈輙<lb/>
<pb n="KR4d0360_WYG_001-15b"/>
　　翳桑餓者趙宣子食之捨其半云欲遺母宣子使<lb/>
　　之盡之而别具食與其母<lb/>
翳桑一餓者念念母之存頼有趙宣子能為别具飱<lb/>
　葉公諸梁<lb/>
　　后臧從其母於呉不待而歸葉公終不正視<lb/>
隨母適異國先歸汝忍能致人不正視應是得人憎<lb/>
　伍尚<lb/>
　　楚將殺其父奢慮二子為患曰欲免其父召之彼<lb/>
<pb n="KR4d0360_WYG_001-16a"/>
　　仁必來尚歸死員奔呉<lb/>
此以父免召彼如仁必來員乎竟何益尚也最堪哀<lb/>
　賈獲<lb/>
　　陳大夫鄭師入陳獲載其母妻奔逢陳侯下而授<lb/>
　　公車與妻扶母奔亦免<lb/>
扶母猶可免棄君安所之可能共母載忍不授君綏<lb/>
　周紹<lb/>
　　趙王謂曰人有言子者曰父之孝子君之忠臣故<lb/>
<pb n="KR4d0360_WYG_001-16b"/>
　　寡人欲子之傅王子<lb/>
欲得忠臣者求之孝子門如何傅王子尚復待人言<lb/>
　王孫賈<lb/>
　　母曰汝朝出晩來則吾倚門望汝今王走汝尚何<lb/>
　　歸賈募人殺淖齒<lb/>
為齊臣子者此日若無聞獨有王孫賈能知慰倚門<lb/>
　扶蘓<lb/>
　　趙髙詐為書賜扶蘓死䝉恬疑之欲復請扶蘓曰<lb/>
<pb n="KR4d0360_WYG_001-17a"/>
　　父而賜子死尚安復請<lb/>
父賜子以死君侯安所疑忍哉指鹿相無復祖龍知<lb/>
　丁蘭<lb/>
　　至孝刻木為母像事之如生蘭婦誤燒木母靣應<lb/>
　　時髪落如割<lb/>
一靈長皎皎如月不離天要以純誠感非因刻像然<lb/>
　韓伯瑜<lb/>
　　母杖不痛哀母力弱對母悲泣梁彥先使焦通觀<lb/>
<pb n="KR4d0360_WYG_001-17b"/>
　　其像通感悟盡孝<lb/>
母力今衰矣悲啼得杖輕流風存繪畫猶足感焦生<lb/>
　酈寄<lb/>
　　與吕禄善周勃劫其父商使寄紿禄出游勃乃得<lb/>
　　入北軍<lb/>
直以劫父故䝉他賣友名閒將誅吕論非勃亦非平<lb/>
　賈誼<lb/>
　　治安䇿曰借父耰鋤慮有徳色母取箕帚立而誶<lb/>
<pb n="KR4d0360_WYG_001-18a"/>
　　語<lb/>
誶言取箕帚德色借耰鋤不是賈年少還能痛哭無<lb/>
　馮唐<lb/>
　　以孝著為郎中署長文帝輦過問唐曰父老何自<lb/>
　　為郎<lb/>
知以孝行著還應不問唐可憐止輦問何自得為郎<lb/>
　韋孟<lb/>
　　楚元王傳及王戊淫亂孟去位徙鄒作詩諷諌又<lb/>
<pb n="KR4d0360_WYG_001-18b"/>
　　曰既去禰祖惟懐惟顧<lb/>
去王猶諷諫懐祖重傷情誰識有韋孟人惟説穆生<lb/>
　田叔<lb/>
　　景帝令案梁事還曰有之無以梁事為問也太后<lb/>
　　食不甘味此憂在陛下<lb/>
勿以梁事問將遺太后憂若非叔長者誰為帝忠謀<lb/>
　石建<lb/>
　　建為郎中令已老白首毎歸洗沐即竊取父奮中<lb/>
<pb n="KR4d0360_WYG_001-19a"/>
　　帬親自浣滌不令父知<lb/>
服勞曾是孝那更委諸人建已老白首中裠滌必親<lb/>
　董仲舒<lb/>
　　令州郡舉孝亷自仲舒發之後為江都相<lb/>
漢有孝亷舉誰知發自舒可憐三䇿罷却去相江都<lb/>
　司馬遷<lb/>
　　父談執手泣曰母忘吾所論著卒三嵗遷為太史<lb/>
　　紬石室金匱之書<lb/>
<pb n="KR4d0360_WYG_001-19b"/>
悲哉執手泣論著謹母忘豈識遷它日能紬石室藏<lb/>
　嚴君平<lb/>
　　賣卜成都市與人子言必依於孝<lb/>
賣卜有深意何心避市喧若逢人子問依孝與之言<lb/>
　霍去病<lb/>
　　縣吏仲孺私生以驃騎擊匃奴過平陽拜仲孺曰<lb/>
　　不知為大人遺體<lb/>
不早知此體元來托大人低頭拜縣吏誰擬霍將軍<lb/>
<pb n="KR4d0360_WYG_001-20a"/>
　雋不疑<lb/>
　　為京兆尹毎録囚母聞多有平反即為喜笑故不<lb/>
　　疑嚴而不殘<lb/>
不疑固嚴吏如不順親何圖得母喜笑平反敢不多<lb/>
　杜延年<lb/>
　　父周為御史大夫延年居父官府不敢當舊位坐<lb/>
　　卧皆易其處<lb/>
怪來御史府坐榻不如初曽是父坐處而為子敢居<lb/>
<pb n="KR4d0360_WYG_001-20b"/>
　䟽受<lb/>
　　廣之兄子廣謂受曰知足不辱豈如父子歸老故<lb/>
　　鄉乎受曰從大人議<lb/>
豈如吾父子歸老故鄉身一聼知足誨欣然從大人<lb/>
　王陽<lb/>
　　為益州刺史行部至九折阪嘆曰奉先人遺體奈<lb/>
　　何數乗此險遂以病去<lb/>
禮經稱孝子不服闇登危所以九折阪回車不敢馳<lb/>
<pb n="KR4d0360_WYG_001-21a"/>
　貢禹<lb/>
　　上䟽曰誖逆者貴於官故俗皆曰何以孝弟為今<lb/>
　　宜貴孝弟則天下自治<lb/>
安用孝與弟今人誖得官一聞陽在位自是合彈冠<lb/>
　王式<lb/>
　　曰臣以詩朝夕授王至於忠臣孝子之篇未嘗不<lb/>
　　流涕反復為王陳誦也<lb/>
三百五篇内凡言忠孝人未嘗不流涕反復為王陳<lb/>
<pb n="KR4d0360_WYG_001-21b"/>
　韋元成<lb/>
　　兄𢎞前坐罪元成當襲封知非父賢意即佯狂後<lb/>
　　選為淮陽王傅<lb/>
淮陽誰可傅無以易元成即汝佯狂意為王言事兄<lb/>
　楚孝王<lb/>
　　詔曰王孝順仁慈之國以來二十餘年纎芥之過<lb/>
　　未嘗聞朕甚嘉之<lb/>
一自王之國於今二十年了無纎芥過都是孝慈然<lb/>
<pb n="KR4d0360_WYG_001-22a"/>
　原渉<lb/>
　　廬墓三年大治冡舍表曰南陽阡人謂之原氏阡<lb/>
所當約於已豈忍儉其先道立南陽表人呼原氏阡<lb/>
　薛修<lb/>
　　為臨菑令兄宣為丞相迎母修留不遣<lb/>
邑令直為爾争如相國榮可憐留母養不忍聼兄迎<lb/>
　隂子方<lb/>
　　至孝臘日辰炊而竈神形見子方再拜受慶因祀<lb/>
<pb n="KR4d0360_WYG_001-22b"/>
　　以黃羊自是暴富<lb/>
祀竈令人富相傳隂子方安知由至孝非在薦黄羊<lb/>
　楊子<lb/>
　　不可得而乆者父母之謂也是故孝子愛日<lb/>
不可得而乆其惟父母乎諄諄愛日語楊氏豈欺予<lb/>
　東海王疆<lb/>
　　母郭後廢疆戚戚不自安願備藩國贊曰遜而知<lb/>
　　廢為呉泰伯<lb/>
<pb n="KR4d0360_WYG_001-23a"/>
史以泰伯比斯評恐未真我知東海意不忍母他人<lb/>
　鄧禹<lb/>
　　事母至孝雲臺功臣之次禹為第一<lb/>
功臣三十二佩劍藹雲臺第一人知否曽為孝母來<lb/>
　竇融<lb/>
　　少孤事母孝與隗囂書云為忠甚易璽書賜融謂<lb/>
　　欲三分鼎足宜以時定<lb/>
璽書來萬里鼎足許三分觧道為忠易誰知以孝聞<lb/>
<pb n="KR4d0360_WYG_001-23b"/>
　馬援<lb/>
　　戒子曰欲汝曹聞人過失如聞父母之名耳可得<lb/>
　　聞口不可得而言也<lb/>
惡言出於口必至反其身小子聞人過當如聞父名<lb/>
　樊宏<lb/>
　　父重遺令所假貸民間數百萬悉焚削文契債家<lb/>
　　聞而慙争償之宏不受<lb/>
能捐數百萬不聼債家償要自父一語銘心不敢忘<lb/>
<pb n="KR4d0360_WYG_001-24a"/>
　耿國<lb/>
　　國當嗣父封上䟽以父况愛少子覇固自陳讓<lb/>
封侯誰不願顧我獨何心為憶父所愛偏於少子深<lb/>
　張湛<lb/>
　　望縣門歩進曰父母之國所宜盡禮或議其詐笑<lb/>
　　曰人皆詐惡我獨詐善<lb/>
下車父母國自重豈其輕謂我詐為善何憂被此名<lb/>
　馮豹<lb/>
<pb n="KR4d0360_WYG_001-24b"/>
　　後母屢行毒害敬事愈謹疾之愈深毎奏事伏省<lb/>
　　閤帝使黄門持被覆之<lb/>
中人持被覆尚得帝恩深子職竟何是終求慰母心<lb/>
　孔奮<lb/>
　　奉母極求珍膳躬率妻子同甘菜茹為時人所笑<lb/>
　　以身處脂膏不能自潤<lb/>
甘同妻菜茹極奉母珍羞一任時人笑脂膏不自謀<lb/>
　伏湛<lb/>
<pb n="KR4d0360_WYG_001-25a"/>
　　父理為當代名儒别自名學湛性孝友少傳父業<lb/>
　　教授數百人<lb/>
向來父學顯别自以家名不是能傳業如何著孝聲<lb/>
　鄭敬<lb/>
　　郅惲謂曰子將為伊吕乎巢許乎敬曰幸得奉墳<lb/>
　　墓雖不從政是亦為政<lb/>
㡬曽慕巢許非是薄伊周何忍的的去先人有墓丘<lb/>
　古初<lb/>
<pb n="KR4d0360_WYG_001-25b"/>
　　郅惲為長沙太守長沙有孝子古初惲即以為舉<lb/>
　　首<lb/>
長沙有孝子姓字死猶香料得郡舉首他無人敢當<lb/>
　江革<lb/>
　　負母逃難數為盗刼去輙求哀得免後歸鄉里毎<lb/>
　　自為母挽車時稱巨孝<lb/>
挽車極勞苦逃賊最間關太息江巨孝能為人所難<lb/>
　蔡順<lb/>
<pb n="KR4d0360_WYG_001-26a"/>
　　拾葚黒者奉母母思順心動棄薪還伏母棺火越<lb/>
　　它舍母畏雷震輙圜墓<lb/>
賊疑拾葚異母怪棄薪還雷震輙圜墓火飛因伏棺<lb/>
　姜詩<lb/>
　　妻汲供母後遣去遺母珍羞復還兒溺荅母㳺學<lb/>
　　忽泉湧鯉躍供母膳<lb/>
日常供鯉鱠旦輙汲江流兒溺言游學妻還感遺羞<lb/>
　郭巨<lb/>
<pb n="KR4d0360_WYG_001-26b"/>
　　恐母减食與其子欲埋之掘坑得金一釡上云天<lb/>
　　賜孝子郭巨官不得取<lb/>
為養寧埋子那知地有金如何有天賜且復怕官侵<lb/>
　班固<lb/>
　　著幽通賦曰懿前烈之純淑兮咨孤䝉之𦕈𦕈兮<lb/>
　　又作叙傳述班氏之先<lb/>
前烈知純淑孤蹤愧𦕈䝉果能筆叙傳不枉賦幽通<lb/>
　劉平<lb/>
<pb n="KR4d0360_WYG_001-27a"/>
　　負母逃難恐弟絶類抱弟女棄己子鄧伯道負弟<lb/>
　　子避賊縳其子於樹上<lb/>
弟類那容絶吾雛聼自生劉平端為母伯道特沽名<lb/>
　郭基<lb/>
　　為京兆督郵班固薦於東平王蒼謂基孝行著於<lb/>
　　州里蒼納之<lb/>
豈伊東閤裏無似督郵賢直把行孝薦今人少孟堅<lb/>
　亷范<lb/>
<pb n="KR4d0360_WYG_001-27b"/>
　　年十五與客自蜀步負親喪歸京兆後為蜀守民<lb/>
　　歌曰平生無襦今五袴<lb/>
親喪徒步負萬里歴岷峨何事今人説惟知襦袴歌<lb/>
　鄧彪<lb/>
　　少修孝行讓國於異母弟鳯顯宗髙其節許焉<lb/>
　　又曹子建詩<lb/>
讓國異母弟如彪正自竒今人有同彥煑豆且燃萁<lb/>
　張歆<lb/>
<pb n="KR4d0360_WYG_001-28a"/>
　　歆守臯長有報父仇賊歆破械縱之遂棄官亡命<lb/>
　　范曄謂其報仇逃亡<lb/>
去官因脱囚為感戴天仇史氏乃失實却云逃報讎<lb/>
　清河王慶<lb/>
　　上書曰乞以臣骸骨下從貴人於樊濯庻母子䰟<lb/>
　　靈有所依倚<lb/>
乞以臣骸骨下從樊濯原生雖闕親養没以報私恩<lb/>
　魯恭<lb/>
<pb n="KR4d0360_WYG_001-28b"/>
　　性至孝與母及弟丕俱居太學習魯詩為諸儒所<lb/>
　　稱學士曾歸之<lb/>
可能來太學即得譽諸儒豈以習詩苦應云與母俱<lb/>
　黄香<lb/>
　　事父竭力致養暑則扇枕寒則以身煖席京師號<lb/>
　　曰天下無雙江夏黄香<lb/>
冬月常温席炎天毎扇牀如何漢天下只有一黄香<lb/>
　樂恢<lb/>
<pb n="KR4d0360_WYG_001-29a"/>
　　父親為令所収恢年十一俯伏縣門晝夜號泣令<lb/>
　　矜之為出其父<lb/>
父今為令繫號泣不停聲彼令亦人耳而寧不我矜<lb/>
　仲長統<lb/>
　　著論曰儻養親有兼珍之膳豈羨夫入帝王之門<lb/>
　　以揚名立身哉<lb/>
羨入帝王門揚名與立身何如養親膳毎日得兼珍<lb/>
　薛包<lb/>
<pb n="KR4d0360_WYG_001-29b"/>
　　父娶後妻憎包分出之包號泣廬於舍外旦入洒<lb/>
　　掃嵗餘父母慙而還之<lb/>
所懼子不孝何愁父失慈涕流分出日天定感還時<lb/>
　張霸<lb/>
　　年數嵗知孝讓舉動自然合禮人訝其小能如此<lb/>
　　曰我饒為之故字伯饒<lb/>
㓜也知孝讓居然合禮儀休疑汝尚小須信我饒為<lb/>
　竇章<lb/>
<pb n="KR4d0360_WYG_001-30a"/>
　　蓬户蔬食躬勤孝養講誦不輟時稱東觀為蓬萊<lb/>
　　山鄧康薦章為校書郎<lb/>
蔬食可堪貧勤哉孝養親蓬萊知不逺應是著斯人<lb/>
　蘓不韋<lb/>
　　父謙為李嵩掠死不韋掘嵩父冡時譏其讎枯骨<lb/>
　　郭太謂優於伍員<lb/>
要使生者毒休譏枯骨讎看他郭太論比似伍員優<lb/>
　郭林宗<lb/>
<pb n="KR4d0360_WYG_001-30b"/>
　　性至孝范滂稱之曰隱不違親貞不絶俗天子不<lb/>
　　得臣諸侯不得友<lb/>
不順諸侯友那容天子臣貞乎寧絶俗隱也不違親<lb/>
　蔡邕<lb/>
　　性篤孝母嘗滯病三年邕自非寒暑節變未嘗觧<lb/>
　　襟帶<lb/>
自非易寒暑未始觧衣襟不謂母疾乆三年惟一心<lb/>
　楊震<lb/>
<pb n="KR4d0360_WYG_001-31a"/>
　　種藍養母諸生有助其種者輙㧞去鄉里稱孝<lb/>
　　又不受金以畏四知<lb/>
尚自畏四知於親豈忍欺種藍有助者㧞去不妨竒<lb/>
　姜肱<lb/>
　　肱與弟俱為賊所刼將烹之肱曰季江父母所憐<lb/>
　　請殺已季江復願代兄<lb/>
鼎鑊皆知避何心願待烹恐傷父母意不獨弟兄情<lb/>
　陳元方<lb/>
<pb n="KR4d0360_WYG_001-31b"/>
　　事親至孝豫州刺史以聞天子為之圖像百城以<lb/>
　　勵風俗<lb/>
如何百城内一一畫元方勸孝賢刺史觀風職所當<lb/>
　茅容<lb/>
　　字季偉郭林宗見其殺雞意謂已設既乃獨奉母<lb/>
　　自以飯蔬與林宗食<lb/>
雞乃為母設蔬惟與客同賢哉茅季偉誤矣郭林宗<lb/>
　范滂<lb/>
<pb n="KR4d0360_WYG_001-32a"/>
　　遭黨禍恐母流離不忍逃曰滂從父黄泉顧子曰<lb/>
　　欲汝為善則我不為惡<lb/>
寧將身塞禍不忍母流離我自不為惡黄泉今有辭<lb/>
　鮑永<lb/>
　　事後母至孝妻嘗母前叱狗永即去其妻<lb/>
禮經滌匕出叱狗不言焉一旦鮑妻去那知在母前<lb/>
　仇覽<lb/>
　　為蒲亭長化陳元為孝子民歌曰父母何在在我<lb/>
<pb n="KR4d0360_WYG_001-32b"/>
　　庭化我鴟梟哺所生<lb/>
蒲亭一長耳何許得歌聲化我鴟梟類而今哺所生<lb/>
　趙咨<lb/>
　　有孝行盗嘗夜刼之咨恐母驚乃先至門迎謝盗<lb/>
　　慚奔<lb/>
賊來那可邇而敢以身迎身豈不知愛心乎恐母驚<lb/>
　鄭康成<lb/>
　　家貧假田播植以為養親時稱為純儒齊魯間宗<lb/>
<pb n="KR4d0360_WYG_001-33a"/>
　　之<lb/>
播植以養親家貧至假田焉知後學者盡喚作儒先<lb/>
　李曇<lb/>
　　養親樂道終身不仕名與徐孺子等海内列名五<lb/>
　　處士焉<lb/>
養親還樂道不仕至終身海内稱髙士非專鄉里人<lb/>
　徐季登<lb/>
　　南州髙士徐孺子之子篤行孝悌服闋隱居不仕<lb/>
<pb n="KR4d0360_WYG_001-33b"/>
南州徐髙士姓字滿東都有子篤孝行終喪竟隱居<lb/>
　周燮<lb/>
　　有先人草廬結於東岡燮守之曰吾不能追綺季<lb/>
　　處巢穴屢徵不起<lb/>
未能追綺季且復守東岡為有先廬在他山忍遁藏<lb/>
　王修<lb/>
　　七嵗母以社日亡來嵗鄰里社修感念母哀甚鄉<lb/>
　　里為之罷社<lb/>
<pb n="KR4d0360_WYG_001-34a"/>
去年今社日撫事倍酸辛罷社為兒泣鄉鄰定可人<lb/>
　徐庻<lb/>
　　辭先主曰老母見獲方寸亂矣　王陵母曰為語<lb/>
　　陵母以老妾故持二心<lb/>
不勝方寸亂豈假二心持忍矣王陵將賢哉徐庻辭<lb/>
　孟宗<lb/>
　　母冬月思笋宗入竹林哀泣笋為之生<lb/>
萬象死灰色千林號怒聲何人苦哀泣凍竹强抽萌<lb/>
<pb n="KR4d0360_WYG_001-34b"/>
　顧悌<lb/>
　　仕呉為偏將軍每得父書拜跪讀之毎句應諾<lb/>
　　又孝子聽於無聲<lb/>
地逺隔親面惟憑一紙書句終輙應諾直是聽於無<lb/>
　陸績<lb/>
　　六嵗見袁術懐橘墮地術曰陸郎作賔客而懐橘<lb/>
　　乎曰欲歸遺母術竒之<lb/>
陸郎作賔客懐橘欲何為遺母當然事袁公乃爾竒<lb/>
<pb n="KR4d0360_WYG_001-35a"/>
　李宻<lb/>
　　祖母劉年九十六謂報劉之日短又言為人子者<lb/>
　　願為人兄事親之日長<lb/>
事親苦日短為子願為兄懇懇報劉語令人涕泗横<lb/>
　和嶠<lb/>
　　王戎居䘮飲酒哀毁特甚嶠禮法自持不能踰戎<lb/>
　　劉毅謂嶠生孝戎死孝<lb/>
要以禮法論休言哀毁同但觀生和嶠定勝死王戎<lb/>
<pb n="KR4d0360_WYG_001-35b"/>
　王裒<lb/>
　　讀詩至蓼莪篇輙流涕門人為廢此篇　廬墓悲<lb/>
　　號淚着栢樹樹為之枯<lb/>
悲哉生我句奈此念親何墓側有枯樹詩中無蓼莪<lb/>
　荀何<lb/>
　　晉何曾荀顗俱有孝行傅元稱之曰古稱曾閔今<lb/>
　　見荀何<lb/>
古稱有曾閔今復見荀何惟孝一而已能行無甚髙<lb/>
<pb n="KR4d0360_WYG_001-36a"/>
　王祥<lb/>
　　母冬月欲生魚祥觧衣將剖氷雙鯉躍出母命守<lb/>
　　李每風雨輙抱樹泣<lb/>
風李應難守冬魚未易求剖氷不辭凍抱樹可勝愁<lb/>
　祖納<lb/>
　　性至孝少孤常自炊㸑以養母<lb/>
視膳子之職何須自執炊閒將心比並合是手成持<lb/>
　丁儀子<lb/>
<pb n="KR4d0360_WYG_001-36b"/>
　　陳夀覔千斛米為儀作傳子不與爾朱文畧大遺<lb/>
　　魏収金請為父傳<lb/>
尚自不與米何堪大遺金丁儀為有子文略是誣親<lb/>
　范宣<lb/>
　　十嵗嘗以刀傷手捧手改容人問痛耶曰受全之<lb/>
　　體而致毁傷不可處耳<lb/>
手直微傷耳如何忽改容不能全所受此痛政無窮<lb/>
　戴逵<lb/>
<pb n="KR4d0360_WYG_001-37a"/>
　　戴顒與兄勃並受琴於父逵父卒不忍奏與兄各<lb/>
　　造新弄並行於世<lb/>
戴琴妙一世二子得其聲不忍遺音奏各將新弄行<lb/>
　趙至<lb/>
　　兒時從師受業聞父叱牛聲投書泣曰我小未能<lb/>
　　榮養使老父不免勤苦<lb/>
莫致兒榮養翻令父苦耕可憐廢書泣不忍叱牛聲<lb/>
　陶侃<lb/>
<pb n="KR4d0360_WYG_001-37b"/>
　　毎飲酒常歡有餘而限已竭佐吏等勸少進侃曰<lb/>
　　亡親曾見約故不敢踰<lb/>
陶公宴参佐限極毎歡餘憶與亡親約凄然不敢踰<lb/>
　桓冲<lb/>
　　小字買徳郎母病須羊以觧以身質羊後為江州<lb/>
　　刺史<lb/>
不辭身作質只為母須羊此日江州牧當年買徳郎<lb/>
　盛彥<lb/>
<pb n="KR4d0360_WYG_001-38a"/>
　　母失明婢伺彥出以蠐螬炙飴母彥抱母痛哭絶<lb/>
　　而復蘇母目豁然自開<lb/>
既知為異物號泣絶還生未有蠐螬炙翻令母目明<lb/>
　王延<lb/>
　　後母令冬月求魚不得杖之流血延叩氷哭有魚<lb/>
　　躍出母悟撫之如己子<lb/>
酷矣杖流血竒哉魚躍氷能令母心悟不異已親生<lb/>
　禇徳逸<lb/>
<pb n="KR4d0360_WYG_001-38b"/>
　　庾衮字叔褒鄰人禇徳逸善事其親老而不倦衮<lb/>
　　見毎拜之<lb/>
至老能無倦真為善事親叔褒非佞者何事拜鄰人<lb/>
　王悦<lb/>
　　導之子有髙名事親色養諸子莫及導見之輙有<lb/>
　　喜色<lb/>
色養傾諸子髙名重一時足為丞相喜豈計外人知<lb/>
　許孜<lb/>
<pb n="KR4d0360_WYG_001-39a"/>
　　有孝行鷹雉棲其梁鹿虎擾其庭交頭同逰不相<lb/>
　　摶噬所居號孝順里<lb/>
能感猛鷙類都無摶噬心同逰至鹿虎共宿有鳩鷹<lb/>
　卞壼子<lb/>
　　壼拒蘇峻戰死二子眕盱相隨赴賊瞿湯嘆曰忠<lb/>
　　孝之道萃於一門<lb/>
父雖得死所兒豈望生存忠孝古難並於今萃一門<lb/>
　皇甫謐<lb/>
<pb n="KR4d0360_WYG_001-39b"/>
　　遺令平生之物皆無自隨惟齎孝經一巻　馮亮<lb/>
　　遺戒手執孝經<lb/>
盡棄平生物惟齎一孝經死猶不忘孝臨沒苦叮嚀<lb/>
　郭原平<lb/>
　　以耕者於父母墓前裸袒為慢乃貴買此田束帶<lb/>
　　垂泣躬自耕墾<lb/>
忍向父母墓前頭祼袒耕農時毎束帶猶自泣原平<lb/>
　二王<lb/>
<pb n="KR4d0360_WYG_001-40a"/>
　　王銓學業不及弟錫而孝行齊焉時人稱為金昆<lb/>
　　玉友<lb/>
要以孝行取寧將學業論錫無慙玉友銓可謂金昆<lb/>
　樂頥之<lb/>
　　嘗病與母隔壁忍痛不為呻吟之聲嚙被至碎恐<lb/>
　　母之哀已也<lb/>
痛殊未易忍絶不一呻吟豈復知身疾惟愁戚母心<lb/>
　何子平<lb/>
<pb n="KR4d0360_WYG_001-40b"/>
　　以俸米易粟麥曰尊老在東何心獨享白粲珍餚<lb/>
　　不可寄母則不受<lb/>
干禄本為養資身豈所安珍餚與白粲雖美若為餐<lb/>
　觧叔謙<lb/>
　　母病有老父遺丁公藤因失所在有童子持髯蛇<lb/>
　　膽授顔含忽不見<lb/>
膽醫顔母疾藤療觧親風忽不見童子俄然失老公<lb/>
　王秀之<lb/>
<pb n="KR4d0360_WYG_001-41a"/>
　　遺令世人以僕妾直靈助哭當由喪主不能純至<lb/>
　　欲以多聲相亂耳<lb/>
一事真堪笑今人妾直靈都縁無至性徒欲亂多聲<lb/>
　謝㬭<lb/>
　　年數嵗所生母微賤得疾畏驚一家尊卑感㬭至<lb/>
　　性咸為納屨行屏氣語<lb/>
一家感兒孝不欲使親驚盡作屏氣語咸為納屨行<lb/>
　謝朏<lb/>
<pb n="KR4d0360_WYG_001-41b"/>
　　朏莊之子超宗鳯之子明帝嘗敕二人自鳯莊門<lb/>
　　入超宗趨徃朏不肯入<lb/>
直以父名戲其為君命同朏能禮自處似是勝超宗<lb/>
　古成詵<lb/>
　　以風教自任時韋髙慕阮籍為人居喪飲酒詵泣<lb/>
　　曰吾當手刃之<lb/>
禮豈為我設如傷風教何不堪睎阮籍直欲刃韋髙<lb/>
　華寶<lb/>
<pb n="KR4d0360_WYG_001-42a"/>
　　八嵗晉末父戍長安謂曰須我還為汝冠後長安<lb/>
　　䧟寶年七十不婚冠<lb/>
憶父去時語邇來七十秋終焉不忍冠洒淚望秦州<lb/>
　宗元卿<lb/>
　　祖母病元卿在逺輙心動大病則大痛小病則小<lb/>
　　痛<lb/>
異哉宗子孝親疾逺關心毎念痛大小因知疾淺深<lb/>
　劉苞<lb/>
<pb n="KR4d0360_WYG_001-42b"/>
　　事嫡母朱氏及所生母陳氏並扇席温枕<lb/>
扇席更温枕古人誰與同一心奉二母自是勝黄童<lb/>
　劉靈哲<lb/>
　　母病夢人與藥驚覺得於枕間宋瓊母季秋思𤓰瓊<lb/>
　　夢見求之遂獲<lb/>
誰言夢想裏所見搃空花靈哲枕間藥宋瓊秋季𤓰<lb/>
　劉巘<lb/>
　　號正簡先生齊髙帝召問政道答曰政在孝經<lb/>
<pb n="KR4d0360_WYG_001-43a"/>
先生天下士偶廹詔書行勿謂無竒對惟言在孝經<lb/>
　王僧孺<lb/>
　　五嵗初讀孝經謂授者曰願常讀之<lb/>
孝經雖始教何但習於初欲得如兒願常常誦此書<lb/>
　江泌<lb/>
　　痛不逮親養以菜心有生意不忍食所食惟老菜<lb/>
菜心且不食親念一何深為爾有生意存吾不忍心<lb/>
　庾道愍<lb/>
<pb n="KR4d0360_WYG_001-43b"/>
　　少失所生母尋求至交州入一村見一嫗負薪心<lb/>
　　動訪之乃其母也<lb/>
交州一村裏有嫗負薪行萬里庾道愍心知為所生<lb/>
　張冲<lb/>
　　父遺命祭我必以鄉土所出後牧青冀常還呉國<lb/>
　　取菓菜流涕薦焉<lb/>
未嘗呉果菜何至取呉中祭我必土産遺言敢不共<lb/>
　顧歡<lb/>
<pb n="KR4d0360_WYG_001-44a"/>
　　有孝行人有病者歡令取孝經着病人枕邉果愈<lb/>
枕邉何所有一巻仲尼居無處覔盧扁應當寶此書<lb/>
　江淹<lb/>
　　採薪養母於樵所得貂蟬將鬻以供養母曰此汝<lb/>
　　休徴留之後果為侍中<lb/>
賣薪圖養母何許得貂蟬知在採薪處庸非吉兆然<lb/>
　庾黔婁<lb/>
　　父在家病黔婁毎心驚即棄官歸醫云嘗糞可知<lb/>
<pb n="KR4d0360_WYG_001-44b"/>
　　差劇毎取糞嘗之<lb/>
驚心已云異嘗糞不妨難庾令何為者憑君着眼看<lb/>
　庾域<lb/>
　　母好鶴唳域營求不怠忽雙鶴來下戴良自據地<lb/>
　　作驢鳴以娯母<lb/>
惜矣戴良誤賢哉庾域誠真能感鶴唳何至學驢鳴<lb/>
　任昉<lb/>
　　父遥性重㯽榔昉終身不嘗曾晳嗜羊棗而曾子<lb/>
<pb n="KR4d0360_WYG_001-45a"/>
　　不忍食<lb/>
晳常嗜羊棗遥亦重㯽榔參至不忍食昉寧能獨嘗<lb/>
　陸襄<lb/>
　　釋服猶若居憂終身蔬食布衣五十年　又楊惲<lb/>
　　云送終有時而既<lb/>
憂居五十載陸子最堪悲惲獨非人子而云有既時<lb/>
　禇翔<lb/>
　　有至行母病祈禱中夜聞空中彈指聲及旦疾愈<lb/>
<pb n="KR4d0360_WYG_001-45b"/>
謹母昧方寸是處有神明夜半為親禱空中彈指聲<lb/>
　徐孝克<lb/>
　　毎侍宴無所食噉帝後察知其欲遺母勅自今孝<lb/>
　　克前饌并許將還<lb/>
自今所賜饌特出許將還為爾心餉母君前無所餐<lb/>
　阮孝緒<lb/>
　　母病須生人參孝緒躬歴幽險累日忽見一鹿随<lb/>
　　之至鹿㓕處得參<lb/>
<pb n="KR4d0360_WYG_001-46a"/>
覔參不可得忽感鹿前行行到鹿滅處元來此地生<lb/>
　袁君正<lb/>
　　數嵗父昻疾晝夜侍奉家人勸令暫卧君正曰官<lb/>
　　既未差眠亦不安<lb/>
家人勸我睡共説不眠難官既未得差眠時自不安<lb/>
　皇侃<lb/>
　　性至孝日限誦孝經二十徧以擬觀世音經<lb/>
儒釋本同途遺經非爾殊未應普門品勝似仲尼居<lb/>
<pb n="KR4d0360_WYG_001-46b"/>
　吉翂<lb/>
　　丹陽尹以其求代父命欲舉純孝翂曰何待翂之<lb/>
　　薄因父買名亦何其辱<lb/>
父身如可代子死乃其情尹待我何薄而將此買名<lb/>
　呉明徹<lb/>
　　父未葬勤力耕種天旱苖枯明徹之田中仰天號<lb/>
　　訴苖更生秋大熟<lb/>
苖枯親未葬號泣日于田誰謂竟不雨而能獨有年<lb/>
<pb n="KR4d0360_WYG_001-47a"/>
　徐份<lb/>
　　父陵疾篤份焚香涕泣跪誦孝經晝夜不息如是<lb/>
　　三日父疾豁然而愈<lb/>
父疾亦云篤如何豁爾平孝經惟泣誦晝夜不停聲<lb/>
　雷紹<lb/>
　　少習騎射後辭母京師從學嘗讀書至人行莫大於<lb/>
　　孝感嘆還鄉里侍養<lb/>
行莫大於孝其如違養何只消一句子安用讀書多<lb/>
<pb n="KR4d0360_WYG_001-47b"/>
　楊愔<lb/>
　　㓜喪母其舅源子恭與飲問誦詩曰誦至渭陽未<lb/>
　　愔便號泣<lb/>
渭陽曾讀未對酒偶言詩舅作如此語兒那能不悲<lb/>
　趙琰<lb/>
　　以國禁積四十年不得越關葬二親於舊兆自痛<lb/>
　　恨惟食麥至絶鹽味<lb/>
禮稱親未葬喪服不除焉食麥斷鹽味悲哉四十年<lb/>
<pb n="KR4d0360_WYG_001-48a"/>
　㓂祖訓<lb/>
　　父母亡雖乆猶於所處設幃帳嚴奉如平生　曹<lb/>
　　孟徳銅雀臺遺令<lb/>
必如㓂祖訓始不死其親孟徳空遺令丕乎真罪人<lb/>
　王崇<lb/>
　　以孝稱風雹至崇田畔便止禾麥並無損落及越<lb/>
　　崇田風雹如初<lb/>
風雹忽止處禾麥獨依然料得天公意知為孝子田<lb/>
<pb n="KR4d0360_WYG_001-48b"/>
　房景伯<lb/>
　　為清河守召不孝者觀已事母其人愧求去不許<lb/>
　　曰雖顔慙心未改<lb/>
親見房太守殷勤奉㫖甘那能不心愧豈止是顔慙<lb/>
　元子華<lb/>
　　母夜飲還大吐人謂中毒子華掬吐盡噉之母心<lb/>
　　乃安<lb/>
未必食有毒人言疑似間不辭噉母吐圖得母心寛<lb/>
<pb n="KR4d0360_WYG_001-49a"/>
　劉獻之<lb/>
　　誨學者曰百行殊途要以孝為首儻不能然雖下<lb/>
　　帷躡屩竟何益乎<lb/>
百行孝為首諸人儻未知下帷空自苦躡屩竟何禆<lb/>
　崔道國<lb/>
　　母賤諸兄逼其母持炙致賔前道國驚接謂客曰<lb/>
　　老親自執劬勞<lb/>
是誰廹我母持炙至諸賔驚起自接取云賔此老親<lb/>
<pb n="KR4d0360_WYG_001-49b"/>
　于仲文<lb/>
　　九嵗周太祖問曰聞兒好讀書書有何事對曰資<lb/>
　　父事君忠孝而已<lb/>
讀書無見處與不讀書同勿謂兒年小能知孝與忠<lb/>
　李賢<lb/>
　　從師學或譏其業不進答曰豈能領徒受業至如<lb/>
　　忠孝之道實銘於心<lb/>
誰知學進處不在好為師好把銘心道分明説與伊<lb/>
<pb n="KR4d0360_WYG_001-50a"/>
　李崇<lb/>
　　以父勲封侯泣下曰無勲於國㓜小封侯當報主<lb/>
　　恩恐不得終於孝養<lb/>
封侯何爾泣兒㓜乃無勲恐莫終親養應將報主恩<lb/>
　李士謙<lb/>
　　少孤未嘗飲酒食肉絶口殺害之言　陸襄親没<lb/>
　　終身不敢言殺害<lb/>
殺生非孝也人未必云然絶口殺害語君看自小年<lb/>
<pb n="KR4d0360_WYG_001-50b"/>
　文中子<lb/>
　　汾水之曲有先人之敝廬有田可以具饘粥彈琴<lb/>
　　著書不願仕也<lb/>
先人舊所理汾曲有田廬何意求聞逹彈琴自著書<lb/>
　房𤣥齡<lb/>
　　以孝稱父彥謙謂曰人皆以禄富我獨以官貧所<lb/>
　　遺子孫惟清白耳<lb/>
人皆因禄富我獨以官貧佩父清白訓為唐第一人<lb/>
<pb n="KR4d0360_WYG_001-51a"/>
　陳叔逹<lb/>
　　御前賜蒲萄不食曰臣母病渇願歸以遺母帝喟<lb/>
　　然曰卿有母遺乎<lb/>
蒲萄歸遺母所嗜固應思卿乃有母遺誰知此語悲<lb/>
　韋陸<lb/>
　　韋承慶被後母笞弟嗣立觧衣求代陸景融見兄<lb/>
　　象先被杖輙自楚悟母<lb/>
不惜以身諫惟愁失母慈景融常自楚嗣立毎求笞<lb/>
<pb n="KR4d0360_WYG_001-51b"/>
　狄仁傑<lb/>
　　求代鄭崇質使絶域以鄭母老疾宗元願以栁易<lb/>
　　播曰夢得親在堂<lb/>
狄請使絶域栁甘易播州為憐劉母在深恐鄭親憂<lb/>
　崔元暐<lb/>
　　至孝母戒以從宦有人來曰貧乏是好消息若聞<lb/>
　　富足是惡消息<lb/>
若為從宦好不異在家貧忍以惡消息而令戚我親<lb/>
<pb n="KR4d0360_WYG_001-52a"/>
　李逈秀<lb/>
　　母氏庻賤妻崔氏嘗詈媵婢母聞不樂逈秀即出<lb/>
　　其妻<lb/>
生我者為母無縁貴賤分不思罵婢語何可使親聞<lb/>
　韋虛心<lb/>
　　父維為郎時蒔栁於庭及虛心居郎省對之輙歛<lb/>
　　容<lb/>
父居郎省日蒔栁向庭中對栁如對父那能不歛容<lb/>
<pb n="KR4d0360_WYG_001-52b"/>
　歐陽通<lb/>
　　居喪詔奪哀毎入朝徒跣及門夜直藉藁以寢還<lb/>
　　家輙號慟<lb/>
夜直藉藳寢入朝徒跣行雖知廹明詔可惜欠陳情<lb/>
　劉禕之<lb/>
　　相王府司馬帝謂曰卿家忠孝朕子頼以師矩冀<lb/>
　　蓬在麻不扶自直<lb/>
卿家著忠孝朕子頼師模蓬在麻中直多應不待扶<lb/>
<pb n="KR4d0360_WYG_001-53a"/>
　韋景駿<lb/>
　　有母子相訟者景駿曰余少不天常自痛極爾幸<lb/>
　　有親而忘孝耶<lb/>
長抱罔極痛嗟余少不天汝今幸有母不省汝胡然<lb/>
　張九齡<lb/>
　　至孝居父喪哀毁庭中木連理居母喪尤不勝哀<lb/>
　　有紫芝生坐側<lb/>
連理庭中木叢生坐側芝未嘗聞孝感一一有兹竒<lb/>
<pb n="KR4d0360_WYG_001-53b"/>
　顔真卿<lb/>
　　以孝稱禄山反獨真卿城守帝曰朕不識真卿何<lb/>
　　如人所為乃若此<lb/>
祗是見忠莭何曽省孝誠唐宗休嘆息猶未識真卿<lb/>
　韓思復<lb/>
　　封長山縣伯明皇親題其墓曰有唐忠孝韓長山<lb/>
　　墓<lb/>
向來曹孟徳曽以表征西那得忠孝字金書作墓題<lb/>
<pb n="KR4d0360_WYG_001-54a"/>
　崔縱<lb/>
　　以母事其父嬖妾妾剛酷雖縱顯官而數笞詬縱<lb/>
　　率妻子承候顔色不懈<lb/>
直以母事妾祗云父所安可憐遭楚毒加意更承顔<lb/>
　崔沔<lb/>
　　母亡受吊廬前賔客不至柩室曰平生非至親不<lb/>
　　入謁豈以存亡廢禮<lb/>
憶昨升堂拜何曾有雜賔事亡忍廢禮不復問踈親<lb/>
<pb n="KR4d0360_WYG_001-54b"/>
　李乂<lb/>
　　兄弟孝謹至甚又俱以文章自名兄弟同為一集<lb/>
　　號李氏華蕚集<lb/>
俱以文章顯無慚孝謹稱兄弟同一集華蕚著嘉名<lb/>
　裴子餘<lb/>
　　諡曰孝張説嘆曰此諡可無愧矣<lb/>
直以孝為諡真無愧此心可憐張説嘆知得子餘深<lb/>
　李勉<lb/>
<pb n="KR4d0360_WYG_001-55a"/>
　　江西觀察使部人有為父病厭蠱者書勉姓名埋<lb/>
　　之勉曰是孝子也不誅<lb/>
不誅人厭已而恕子祈親賢矣李觀察今無復此人<lb/>
　陽城<lb/>
　　語諸生曰學者所以學為忠孝諸生有不歸省者<lb/>
　　乎明日請歸者二十人<lb/>
學者學為孝諸生欠講明謁歸二十軰母乃為陽城<lb/>
　叚秀實<lb/>
<pb n="KR4d0360_WYG_001-55b"/>
　　號孝童朱泚為逆以秀實失兵必恨憤遣騎迎秀<lb/>
　　實奪笏擊泚以死<lb/>
意其失兵乆怏怏必吾從奪笏直前擊那知是孝童<lb/>
　李晟<lb/>
　　少孤事母孝後平朱泚復京師贊曰身佩安危<lb/>
箇是一孤兒曽聞事母時身能㡬許大却佩國安危<lb/>
　元徳秀<lb/>
　　字紫芝貧舉進士不忍去母左右自負母入京師<lb/>
<pb n="KR4d0360_WYG_001-56a"/>
進士能舉母偏親可忍離紫芝亦良苦負母入京師<lb/>
　穆寜<lb/>
　　戒子曰孝子事親養志為大吾志直道而已茍枉<lb/>
　　道三牲五鼎非吾樂也<lb/>
倘非親所樂至枉道而行雖以三牲養難辭不孝名<lb/>
　侯程<lb/>
　　廬墓哭泣無節侯知道七年程俱羅三年不止李<lb/>
　　華作二孝贊<lb/>
<pb n="KR4d0360_WYG_001-56b"/>
三年天下共胡爾獨終身無處着深痛何心求過人<lb/>
　李唐<lb/>
　　見肅宗抱㓜女謂唐曰我念之卿勿怪也唐曰上<lb/>
　　皇思見陛下計亦如此<lb/>
我念卿勿怪難拚膝上兒好將南内意説與肅宗知<lb/>
　韓滉<lb/>
　　當列㦸以不欲壊父時第門而止不許增堂廡曰<lb/>
　　先君容焉吾奉之而已<lb/>
<pb n="KR4d0360_WYG_001-57a"/>
慎勿第門壊那容堂廡增父猶足乎此我顧莫之承<lb/>
　賈直言<lb/>
　　父道冲坐賜鴆直言紿取鴆代飲迷而踣明日毒<lb/>
　　潰足出乆乃蘇<lb/>
㡬曾聞飲鴆有不隕其身那得獨全活天應知代親<lb/>
　李景讓<lb/>
　　蔣伸酌酒曰有孝於家忠於國者飲此景讓起卒<lb/>
　　爵伸曰無冝於公<lb/>
<pb n="KR4d0360_WYG_001-57b"/>
既爾家能孝還於國盡忠誰冝舉此爵知是莫如公<lb/>
　韓愈<lb/>
　　答元稹書甄逢能顯其父俱當得書董生行云刺<lb/>
　　史不能薦天子不聞名<lb/>
未有子之孝而公不用情大書甄濟傳更作董生行<lb/>
　栁宗元<lb/>
　　書先友於父碑隂皆當世聞人　中説載隋唐名<lb/>
　　臣或云福畤所集<lb/>
<pb n="KR4d0360_WYG_001-58a"/>
乃翁定竒士先友盡斯人福畤智已故儀曹意轉新<lb/>
　甄逢<lb/>
　　以父濟名不在國史欲詣京師自言元稹為移書<lb/>
　　韓愈又袁滋表贈濟官<lb/>
史書良為稹褒詔却因袁足使濟不朽何堪逢自言<lb/>
　董邵南<lb/>
　　讀書躬耕以養父母韓愈董生行云爵禄不及門<lb/>
　　惟有吏來徴租錢<lb/>
<pb n="KR4d0360_WYG_001-58b"/>
躬稼復樵漁養親還讀書不聞官賜帛惟見吏催租<lb/>
　李興<lb/>
　　有至行栁子厚為作孝門銘曰引刃自向殘肌敗<lb/>
　　形羞膳奉進憂勞孝誠<lb/>
刲股如為孝還應載聖經莫明栁子意因甚取殘形<lb/>
　何蕃<lb/>
　　事父母孝入太學嵗一歸父母不許二嵗亦不許<lb/>
　　凡五嵗慨然揖諸生去<lb/>
<pb n="KR4d0360_WYG_001-59a"/>
五載莫歸省雙親誰問安固云親有命不謂我何顔<lb/>
　鄭潛曜<lb/>
　　母疾亟為書丐以身代母火書而神許二字獨不<lb/>
　　化翌日母愈<lb/>
願以身代母書焚上徹天若非神許我未必字依然<lb/>
　裴敬彛<lb/>
　　母病醫許仁則躄不能乗敬彛自為輿徃迎<lb/>
親命懸醫手敢將親命輕為輿不辭徃重母故身迎<lb/>
<pb n="KR4d0360_WYG_001-59b"/>
　張志寛<lb/>
　　為里正忽詣縣稱母疾求歸曰母有疾志寛輙病<lb/>
　　令馳騐如言<lb/>
何忽省母病毎因身疾知可憐張里正尚得令君疑<lb/>
　趙隠<lb/>
　　為相退朝侍養如布衣常侍母觀御宴隠率百官<lb/>
　　拜恩於庭回班候起居<lb/>
至今説花縣當日奉潘輿未必若趙母回班候起居<lb/>
<pb n="KR4d0360_WYG_001-60a"/>
　路隨<lb/>
　　父泌䧟敵隨尚嬰孺及長日夜號泣母告以其貌<lb/>
　　酷類父終身不引鏡<lb/>
兒貌酷類父母知兒不知可堪引鏡照正復益兒悲<lb/>
　李訥<lb/>
　　宰相楊収欲市訥冗舍以廣第訥叱曰先人舊廬<lb/>
　　為權貴優笑地耶<lb/>
先人敝廬在觸目百悲辛忍作優笑地圖娯權貴人<lb/>
<pb n="KR4d0360_WYG_001-60b"/>
　許孝謹<lb/>
　　甫三嵗母病不飲乳有憂色或以珍餌悦之不食<lb/>
　　還以進母<lb/>
既不忍飲乳還能知奉親何曾自人教端是出天真<lb/>
　栁玭<lb/>
　　戒子曰名門子孫稍有纎瑕十手所指生雖茍禄<lb/>
　　死何面目見祖先地下<lb/>
名父難為子纎瑕即辱身直須留靣目他日見先人<lb/>
<pb n="KR4d0360_WYG_001-61a"/>
　韋温<lb/>
　　病召親屬賦父綬詩在室愧屋漏因泣曰今知汝<lb/>
　　身不負斯誠矣<lb/>
常恐愧屋漏追懐在室詩可憐忍死誦不負乃今知<lb/>
　林攢<lb/>
　　為福唐尉棄官侍母疾廬墓降甘露詔立雙闕又<lb/>
　　表其廬時號闕下林家<lb/>
七閩獨莆郡雙闕鬱相望豈識林孝子曾來尉福唐<lb/>
<pb n="KR4d0360_WYG_001-61b"/>
　　右賢者之孝二百四十首<lb/>
　釋迦<lb/>
　　欲入湼槃遣弟子昇天報母母至從棺湧出為説<lb/>
　　母子恩情今日離别<lb/>
入般湼槃際拳拳報母知從棺更湧出為母説分離<lb/>
　老子<lb/>
　　送孔子曰為人子者母以有已<lb/>
子之於父母母以有其身老子𤣥虛祖諄諄此語人<lb/>
<pb n="KR4d0360_WYG_001-62a"/>
　孝悌王<lb/>
　　有真人下降兖州孝子蘭公之家曰吾居斗中為<lb/>
　　孝悌王<lb/>
七星明歴歴萬古仰煌煌誰識斗宫内中居孝悌王<lb/>
　目連<lb/>
　　㧞母生天故世人以七月十五日設盂蘭㑹<lb/>
能將身入地㧞取母生天嵗嵗盂蘭㑹今猶説目連<lb/>
　許真君<lb/>
<pb n="KR4d0360_WYG_001-62b"/>
　　鄉舉孝亷後得仙蘭公云傳孝道之宗為衆仙之<lb/>
　　長<lb/>
鄉以孝亷舉仙為孝道宗謂子言不信君請問蘭公<lb/>
　呉真君<lb/>
　　年七嵗夏月伏身父母床下不驅蚊曰恐去已而<lb/>
　　噬親也<lb/>
何事不驅蚊癯然床下身傷膚非所懼所懼去傷親<lb/>
　六祖<lb/>
<pb n="KR4d0360_WYG_001-63a"/>
　　新州人常賣薪養母後傳五祖衣鉢<lb/>
新州在何處有箇養親人一旦成佛去那知昔賣薪<lb/>
　睦州<lb/>
　　禪家呼為擔板漢毎閉門自織蒲鞋以養母<lb/>
捨俗還將母禪關晦迹深共呼擔板漢誰識織蒲心<lb/>
　蘇仙公<lb/>
　　得仙道白日上昇留一空櫃與母曰若有所需敲<lb/>
　　櫃即得<lb/>
<pb n="KR4d0360_WYG_001-63b"/>
世傳蘇氏子白日去登仙念母留空櫃敲時即得錢<lb/>
　寒山子<lb/>
　　毎見人家烹宰羊豕即曰煮你爺煑你娘<lb/>
鍋裏爺娘語寒山太猛生不妨時着眼直是得人驚<lb/>
　　右仙佛之孝十首<lb/>
　辟司徒妻<lb/>
　　齊師敗問曰君免乎鋭司徒免乎曰茍吾君與吾<lb/>
　　父免可若何<lb/>
<pb n="KR4d0360_WYG_001-64a"/>
君父今安在諄諄免矣乎可憐齊女子不問辟司徒<lb/>
　雍姬<lb/>
　　謂其母曰父與夫孰親其母曰父一而已胡可比<lb/>
　　也<lb/>
可憐姬告母父孰與夫親能置此一問未為愚婦人<lb/>
　衛女<lb/>
　　父母終思歸寜而不得毖彼泉水亦流於淇<lb/>
歸寜不可得何以寫吾憂不似肥泉水悠悠淇上流<lb/>
<pb n="KR4d0360_WYG_001-64b"/>
　北宫女<lb/>
　　至老不嫁以養父母趙后問齊使曰此女不朝何<lb/>
　　以王齊國子萬民<lb/>
妾身期不嫁至老養雙親何意趙威后殷勤問使人<lb/>
　秋胡子妻<lb/>
　　薄其夫與道旁桑婦金不以奉母曰妾不忍見不<lb/>
　　孝不義之人<lb/>
妾面羞君面君心異妾心那能不念母却遺别人金<lb/>
<pb n="KR4d0360_WYG_001-65a"/>
　趙津吏女<lb/>
　　簡子欲殺其父女乞以身代簡子賢之欲以為夫<lb/>
　　人辭以親在<lb/>
倘得代父死誠非愛妾身不圖君聘妾向道有嚴親<lb/>
　如姬<lb/>
　　公子無忌為如姬報其父仇如姬之欲為公子死<lb/>
　　無所辭<lb/>
底事能令妾為君死不辭不思君遣客報妾父仇時<lb/>
<pb n="KR4d0360_WYG_001-65b"/>
　緹縈<lb/>
　　父淳于公有罪當刑縈上書乞沒為官婢贖父罪<lb/>
　　文帝悲憐之詔除肉刑<lb/>
仁矣文皇詔悲哉少女書至今民受賜非但活淳于<lb/>
　陳孝婦<lb/>
　　其夫逺戍屬曰吾若不歸汝善養吾母夫死戍所<lb/>
　　竟不嫁篤於養姑<lb/>
妾昔與夫别夫曾共妾言忍能幸夫死不得顧姑存<lb/>
<pb n="KR4d0360_WYG_001-66a"/>
　東海孝婦<lb/>
　　事姑甚孝為姑女誣告殺姑獄具竟論殺郡中枯<lb/>
　　旱三年<lb/>
如何殺一婦能致旱三年孝婦無知者知之惟老天<lb/>
　曹娥<lb/>
　　父旴為巫溺死不得屍娥亦自沉縣為立碑蔡邕<lb/>
　　題八字謂絶妙好辭<lb/>
上虞一巫女名乃至今垂端的由純孝非專在好辭<lb/>
<pb n="KR4d0360_WYG_001-66b"/>
　梁夫人嬺<lb/>
　　訟父竦寃詔改殯恭懐后追封竦褒親愍侯仍徴<lb/>
　　還嬺母<lb/>
能返母萬里還榮父九原可憐帝有母亦自待人言<lb/>
　孔融女<lb/>
　　七嵗父先為曹操所殺女臨刑曰若死者有知得<lb/>
　　見父母豈非至願<lb/>
不憂身即死惟恐死無知倘得從父母寜非我所期<lb/>
<pb n="KR4d0360_WYG_001-67a"/>
　宣文君<lb/>
　　父宋躬傳以周官曰汝可受之宋氏後傳授諸生<lb/>
　　號宣文君<lb/>
難把父書讀祗因手澤存遺言汝可受忍使世無聞<lb/>
　宛陵女子<lb/>
　　母夜為猛獸所取女攀母持獸毛盡落置其母去<lb/>
異哉一女子獨抱母啼號非但脱虎口還能落獸毛<lb/>
　盧元禮妻<lb/>
<pb n="KR4d0360_WYG_001-67b"/>
　　元禮卒事姑以孝聞詔號曰貞孝女宗<lb/>
貞孝諡已美何堪復女宗一朝下明詔千載被流風<lb/>
　木蘭<lb/>
　　古樂府云阿爺無大兒木蘭無長兄願馳千里馬<lb/>
　　從此替爺征<lb/>
慎勿悲生女均之有至情縈能贖父罪蘭亦替爺征<lb/>
　鄭義宗妻<lb/>
　　盗夜刼其家冐刅立姑側為賊捽捶㡬死竟不去<lb/>
<pb n="KR4d0360_WYG_001-68a"/>
抵死侍姑側寜知有妾身若懐白刅顧尚得謂之人<lb/>
　李孝女<lb/>
　　安禄山亂被刦徙他州聞父亡從間道奔喪既至<lb/>
　　父已𦵏廬墓終身<lb/>
奔䘮脱賊手廬墓至終身此大丈夫事誰云一婦人<lb/>
　崔氏婦<lb/>
　　唐崔氏事姑孝姑病召長㓜言吾無以報婦但願<lb/>
　　婦子孫皆若婦孝<lb/>
<pb n="KR4d0360_WYG_001-68b"/>
姑今病且死頗愧婦恩深但願婦有子皆如婦用心<lb/>
　　右婦女之孝二十首<lb/>
　東夷大連少連<lb/>
　　孔子曰大連少連善居䘮東夷之子也<lb/>
大連少連者夫子筆之書誰謂東夷子而於喪善居<lb/>
　若鞮單于<lb/>
　　匈奴謂孝曰若鞮稱名若鞮單于王莽改匈奴單<lb/>
　　于為恭奴單于<lb/>
<pb n="KR4d0360_WYG_001-69a"/>
漢語雜他語堪嗤莽太愚安知若鞮字已是孝單于<lb/>
　林屠王子金日磾<lb/>
　　降漢牧馬甘泉宫見母像泣拜後受遺詔輔政<lb/>
牧馬為厮養如何却受遺多因漢宫裏泣拜畫閼氏<lb/>
　西羌東吾<lb/>
　　以父滇吾降漢乃入居塞内謹愿自守<lb/>
循循祇自守何獨此羌然直以父在漢忍將身犯邉<lb/>
　號吾<lb/>
<pb n="KR4d0360_WYG_001-69b"/>
　　章和二年將其母及種人八百户自塞外來降<lb/>
如何降塞下不復戀羌中既是能將母還應知向風<lb/>
　百濟王扶餘義慈<lb/>
　　事親孝與兄弟友時號海東曾子<lb/>
夷方雖爾異天性本然同自昔聞曾子如今在海東<lb/>
　扶桑國<lb/>
　　親䘮七日不食設席為神像朝夕拜奠<lb/>
不食至七日能將禮自居既然嚴像設亦復奠朝晡<lb/>
<pb n="KR4d0360_WYG_001-70a"/>
　吐谷渾葉延<lb/>
　　父為羌所刺葉延縳草為人射之母曰賊已屠膾<lb/>
　　矣何益<lb/>
父仇已屠膾射草復何為豈不念無益其如罔極悲<lb/>
　回紇<lb/>
　　郭子儀單騎見虜傳呼曰令公來回紇驚拜曰果<lb/>
　　吾父也<lb/>
瞥爾驚吾父同然拜令公遙知恩義重恰似與真同<lb/>
<pb n="KR4d0360_WYG_001-70b"/>
　沙陀阿跌光進<lb/>
　　有至性居母䘮三年不歸寢<lb/>
三年不歸寢至性切於親不信沙陀種還生如此人<lb/>
　　右異域之孝十首<lb/>
　烏<lb/>
　　嗸嗸林烏反哺其母<lb/>
靈烏噪何許反哺向中林人可不如鳥而無愛母心<lb/>
　鶴<lb/>
<pb n="KR4d0360_WYG_001-71a"/>
　　鳴鶴在隂其子和之<lb/>
好是鶴鳴隂居然子和聲休云氣所感自是物之情<lb/>
　燕雀<lb/>
　　子母共處於一屋之下相哺相樂也<lb/>
共母一屋下寜知屋欲然不湏譏寡智相哺政堪憐<lb/>
　虎狼<lb/>
　　虎狼仁也父子相親何謂不仁仁之於父子也<lb/>
虎狼不仁也何乃謂之仁仁之於父子父子亦相親<lb/>
<pb n="KR4d0360_WYG_001-71b"/>
　猿<lb/>
　　蜀鄧芝見猿抱子樹上引弩射中其母猿子為㧞<lb/>
　　其箭以木葉塞瘡<lb/>
不忍身逃箭知為母塞瘡人心有如此獸面本何嘗<lb/>
　犬<lb/>
　　唐齊瓊家有犬常隠肉喉間出哺病母於頽垣瓊<lb/>
　　収養之瓊死犬亦不食而斃<lb/>
食肉隠兩頬飼母向頽垣終感主人養能將死報恩<lb/>
<pb n="KR4d0360_WYG_001-72a"/>
　羊羔<lb/>
　　唐屠者王中將刲一母羊忽失其刀尋覔次蹴起<lb/>
　　見羊羔所失刀藏腹下<lb/>
已分几上肉誰藏腹下刀安知羊不死乃復自羊羔<lb/>
　豺獺<lb/>
　　下至禽獸豺獺有祭人而不祭不如豺獺乎<lb/>
曾聞豺祭獸還見獺陳魚人茍不知祭能如豺獺無<lb/>
　蛇<lb/>
<pb n="KR4d0360_WYG_001-72b"/>
　　漢竇武母産武并産一蛇後母葬有大蛇出榛莽<lb/>
　　以頭擊柩流血有哀泣之容<lb/>
似有人傳訃來從榛莽中叩頭至流血垂泣有哀容<lb/>
　青蚨<lb/>
　　水蟲子母不相離<lb/>
子母不相離何心辦搗蚨忍能利銅臭不枉喚錢愚<lb/>
　　右禽獸昆蟲之孝十首<lb/>
　孝詩<lb/>
</p>
<p>
</p>
  </div></body>
</text>\m</TEI>
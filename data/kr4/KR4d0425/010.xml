<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田類稿巻十</head> <lb/>
    <p>
<pb n="KR4d0425_WYG_010-1a"/>
欽定四庫全書<lb/>
　歸田類稿巻十<lb/>
　　　　　　　　　　　　元　張養浩　撰<lb/>
　　神道碑<lb/>
　　　資徳大夫中書右丞議樞宻院事陳公神道碑<lb/>
　　　銘<lb/>
九河可障欲難窒三軍可衂正人之氣不可撓嗚呼如<lb/>
緱山先生陳文靖公剛焉不詘於欲正焉不撓於邪其<lb/>
<pb n="KR4d0425_WYG_010-1b"/>
立朝大節嶷然視古社稷臣無慚徳此天下之公論非<lb/>
出於區區意見之獨也公諱天祥字吉甫其先趙州寧<lb/>
晉人由兄祐為總管河南遂徙家焉中統初李璮盜據<lb/>
濟南濳與宋通好河南河北宣慰司承制署公千夫長<lb/>
偕諸將東偹宋璮誅歸鄉里家故貧力田偃師山中暇<lb/>
則講經授徒聲聞日著由宻邇緱氏山故世稱緱山先<lb/>
生云至元十一年世祖皇帝命左丞相巴延將兵伐宋<lb/>
瀕江立招討司且括民間兵械而興國軍遂揺郢復州<lb/>
<pb n="KR4d0425_WYG_010-2a"/>
招討司以公世𨽻兵籍辟為經歴鄂州行省移公攝知<lb/>
興國至則灼厥亂故上書行省叅政賈居貞寧暴戢奸<lb/>
辟猶伐病先實元氣邪自索焉初奸人乗間連結椎剽<lb/>
所過土崩公私無一人敢與角者內弱如此圖外誠難<lb/>
今痛猶未定若復動相疑貳拘兵益嚴將恐彼亦生心<lb/>
康輯無日惟宜徐驅緩導拊其所傷則民感吾誠兵適<lb/>
我用矣行省謂然併許從宜以治乃順民所欲利者興<lb/>
而逆者以除曾未期年遂成樂土吏白市有諜請捕之<lb/>
<pb n="KR4d0425_WYG_010-2b"/>
公曰彼見吾政如是歸必語其黨與乃吾流亡之招也<lb/>
奚捕為自是遐邇聞風踵歸恐後至元十三年改鄂州<lb/>
行省為宣慰司叅政賈公鄭萬户皆宣慰使以省檄未<lb/>
下不知所長賈移疾不出賈素得江湖間百姓心公走<lb/>
謂相君不出衆必驚撓班次事小一方軍民事大公其<lb/>
長鄭以需省檄脫公為長不愈自上殺之下乎賈悟即<lb/>
出視事會壽昌黄州盗起宣慰使鄭公將兵擊之至樊<lb/>
口敗死士卒還言賊盛且鋭將攻陽邏堡鄂城門晝閉<lb/>
<pb n="KR4d0425_WYG_010-3a"/>
民兇兇不能市時諸兵皆𨽻叅政呼都克特穆爾麾下公<lb/>
見其猶豫無出師意謂叅政賈公陽邏堡阻山而壘賊<lb/>
所不能攻政使其來是授首於我况剽遬輕動南冦常<lb/>
態以我突騎當之其敗可旦莫冀勝此則江南諸郡自<lb/>
靡矣賈白呼都克特穆爾且以義激之遂引兵出城賊波<lb/>
駭潰㪚死者十六七始將士聞賊至咸謂賊聲攻陽邏<lb/>
堡實擊鄂州城中必有內應宜盡捕犬姓防患未然賈<lb/>
公不可衆執愈堅公曰此州宿重兵不少使賊能翔亦<lb/>
<pb n="KR4d0425_WYG_010-3b"/>
無從而至其主是議者不過利彼財物耳由是衆議遂<lb/>
格宣慰司以公有文武才使攝壽昌府事且發兵衞送<lb/>
至境公謂治盗上平定安集否則相挺為亂流毒善良<lb/>
乃下令使自相招誘悔者聽還其業無業者從所欲居<lb/>
惟擒首惡一二論上宣慰司其餘獄繫及他囚凡五十<lb/>
六人至日召語曰若亦思而父母邱隴乎皆釋梏縱歸<lb/>
期三日復獄及期果復無一人逸者宣慰司以公是舉<lb/>
可勸未服遂皆原之後四十年民追思不已為建生祠<lb/>
<pb n="KR4d0425_WYG_010-4a"/>
二十一年拜監察御史先是中書右丞盧世榮以掊克<lb/>
柄政中外病之御史中丞崔彧劾奏世祖怒下吏按問<lb/>
幾殆左司郎中周戭微若反脣坐以廢格奏杖一百舉<lb/>
朝凛凛相戒公拜章言其先為江西運使入賄與自盗<lb/>
鈔以錠計如干金銀以斤計如干茶以引計如干又謂<lb/>
國與民相為一體民病斯國病民安斯國安今乃擬一<lb/>
歲之期營數十年儲積非白取下厥計無從苟行其言<lb/>
必賈怨天下况宰相重任非彼所堪臣非不知言出禍<lb/>
<pb n="KR4d0425_WYG_010-4b"/>
隨以事闗國家有所不避章凡數千言大義若此上覧<lb/>
其奏遣邇臣諭㫖汝盡乃職為朕朕其忍以言罪汝言<lb/>
出禍隨詎必云爾也後盧世榮誅天下想望風采矣其<lb/>
年五月遷奉訓大夫吏部郎中二十三年四月拜治書<lb/>
侍御史出覈湖廣省出納道鄂聞行省臣約蘓穆爾倚中<lb/>
有援横無所忌乃發其奸利十數奏未下私繫公獄摧<lb/>
脅百至而公恬不為動凡幽四百餘日惟取四書環披<lb/>
徧考心究而身體之有所疑即著論以辨略不以死生<lb/>
<pb n="KR4d0425_WYG_010-5a"/>
禍福纎介後會赦乃出二十八年改朝請大夫江南諸<lb/>
道行御史臺侍御史明年以疾去再授中順大夫燕南<lb/>
廉訪使甫上換使山東時朝廷遣使郡國議弭盗公謂<lb/>
盗有可矜有不可矜由嵗惡時屯為者可矜治平數犯<lb/>
懷迷不知返者不可矜非嚴刑無以創艾且頻赦不足<lb/>
化盗適資盗俄濟南属邑獲劇賊數人公命市曹令衆<lb/>
生杖殺之同僚不可公曰比歲盗興職所在二千石姑<lb/>
息吾今權宜以行若朝廷罪擅殺老夫自承萬不汝逮<lb/>
<pb n="KR4d0425_WYG_010-5b"/>
既而治盗詔下具如公䇿所部有妖婦自言為男子茹<lb/>
寃未雪徧控諸郡皆以為神不敢詰公虞其惑衆階亂<lb/>
杖而遣之或曰真鬼神陳公且欲治况假之者耶大徳<lb/>
三年移使河北辭疾家居逺近以訟求直者雲簇其門<lb/>
至徙避他所六年拜嘉議大夫江南諸道行御史臺中<lb/>
丞時朝廷方事西南夷公上疏器莫凶兵事莫危戰聖<lb/>
人不獲已乃用去歲行省右丞劉深不度易難請兵逺<lb/>
征多婦國行未及半變生八番旁㓂乗之地䘮師熸奉<lb/>
<pb n="KR4d0425_WYG_010-6a"/>
頭䑕竄後復發陜西河南諸道民為兵數萬命平章劉<lb/>
國傑將之期以必取轉輸益亟所在弗堪且聞所徑委<lb/>
陿多崇山盲壑惡林毒草羣獠安沈斥瘴沴出入獸如<lb/>
圖其地不可郡縣版其民不可衣冠故歴代外之不中<lb/>
國齒設使彼聞大軍且至或壁阨以老我師進退兩窮<lb/>
噬臍何及粤自朝廷征倭國占城交趾諸蠻以來今三<lb/>
十餘年未聞得尺地一民而所費奚萬萬億啻此其為<lb/>
鍳詎不至近且明今宜先棄劉深市傳首以諭逺人繼<lb/>
<pb n="KR4d0425_WYG_010-6b"/>
遣使奉璽書開以福禍懷以恩信如仍為害徂征亦未<lb/>
為晚昔大舜班師有苗格漢趙充國緩戰羗人降經史<lb/>
著之定為世鍳明年四月赴召中書拜集賢大學士中<lb/>
奉大夫商議中書省事八月地震河東尤甚民厭死數<lb/>
十萬勅丞相御史議公援古喻今推本天人上數十事<lb/>
奏皆報可以其言秘故外不克知及還上遣使追及通<lb/>
州賜楮幣五千緡以無功辭或曰昔二疏去漢未聞辭<lb/>
賞公曰辭受在人何得前輩相律九年五月授今職時<lb/>
<pb n="KR4d0425_WYG_010-7a"/>
年七十有六凡五返訖不起仁宗皇帝在潛邸素熟公<lb/>
名迨之國懷孟遣使賜酒若幣仍勅長吏歲時告存其<lb/>
為累朝器重如此始為招討司經歴諸將以久駐此無<lb/>
家恐無以固衆志命各置侍妾獨難公一日飭送良家<lb/>
子有絶色者來公曰諸君自安吾無庸此卒却之其權<lb/>
壽昌得賊所盗戴姓金四錠召以付之其人辭曰賊初<lb/>
獲我自謂必死公既擒彼此身即公所活願奉其半以<lb/>
為公壽竟皆付之公平生喜淡泊世俗所嗜無一動其<lb/>
<pb n="KR4d0425_WYG_010-7b"/>
心居則閲經史出惟一僕自隨後躋顯要家無毫許増<lb/>
朝服亦其兄所遺者及臨大節毅焉不可奪故走謂公<lb/>
剛焉不詘於欲正焉不撓於邪者以此嘗著四書集註<lb/>
辨疑十五巻四書選注二十六巻雜文若詩號田居集<lb/>
八巻或謂四書辨疑公雖不作亦可竊謂人非生知孰<lb/>
能無疑疑而辨焉乃講學之事昔司馬温公疑孟子歐<lb/>
陽文忠公疑系辭固不害其為大賢也天不憗遺延祐<lb/>
三年四月二十六日得疾薨正寢享年八十有七塟其<lb/>
<pb n="KR4d0425_WYG_010-8a"/>
里嘉禾鄉之蔣氏邨贈資徳大夫中書左丞上䕶軍追<lb/>
封頴川郡公謚文靖曾祖懷曾祖妣范氏祖忠贈昭文<lb/>
館大學士中奉大夫䕶軍追封河南郡公謚昭懿祖妣<lb/>
張氏從封河南郡夫人考子安贈如公謚文康妣趙氏<lb/>
張氏並封河南郡夫人文康二子長即祐字慶甫號節<lb/>
齋學行與公相頡頏事世祖廟仕至浙東宣慰使死南<lb/>
㓂亂次為公時人以二難目之夫人張氏以賢淑聞前<lb/>
卒壽八十後七年啓其藏祔公容貎若生三子長孟温<lb/>
<pb n="KR4d0425_WYG_010-8b"/>
朝列大夫泰安州尹次叔良將仕郎登封縣主簿次季<lb/>
恭年四十八卒女子二長適翟氏次適張氏孫男六孫<lb/>
女十有一曾孫男五公卒之五年當至治元年十一月<lb/>
朝列君孟温自泰安遣其子允中奉幣若事狀來濟南<lb/>
請銘於余惟公一代偉人當求一代名筆發之走何人<lb/>
敢命之辱辭不允乃反幣按事狀謹為銘曰<lb/>
若昔正人曠代一二維民具瞻為國元氣漢有汲黯吳<lb/>
有張昭魏狄聞唐韓冠宋朝迨我皇元光掩前古將相<lb/>
<pb n="KR4d0425_WYG_010-9a"/>
大臣中外接武國人尤異初不假書凡厥言論乃書與<lb/>
俱其在儒流許王斯最厥後卓然公殆其對早賔戎幙<lb/>
適丁冦紛緩頰出竒可百戰勲衆部讋慴一省唶愕言<lb/>
試於民所至神若相其良否與時亨屯戛焉斯寒喣焉<lb/>
斯春迨其揚廷洸洸巨犯連拄大奸斧鑕無憚其誠斯<lb/>
金彼物維火百千從陶色不易頗雖其學問是藉是資<lb/>
亦由厥徳神宻相之蓋古有云正人猶虎高步於原不<lb/>
若咸沮昔聞今見天胡忍敓豈伊羣黎為福亦薄使當<lb/>
<pb n="KR4d0425_WYG_010-9b"/>
鈞軸以𢎞以久措時泰和特一反手然是未酬所存者<lb/>
大立懦亷頑百世攸頼莫堅匪石莫易公論詩以揭之<lb/>
彌逺彌信<lb/>
　　　贈中順大夫河中府知府上騎都尉頴川郡伯<lb/>
　　　陳公神道碑銘有序<lb/>
公陳氏諱安字良佐世居覃懷修武之六真鄉祖銑金<lb/>
河南宜陽尹考慶属金訖籙閟徳田里公幼焉頴異彊<lb/>
記有逺識器度廓如與人交情意周洽有不逮則誠格<lb/>
<pb n="KR4d0425_WYG_010-10a"/>
忠告善則嘖嘖又惟恐其不章讀書主踐履不以口耳<lb/>
勝人横逆之來愈益務自修省雖重亦不復識者謂有犯<lb/>
而不校撓之不濁之風子惟徳蚤仕於外每歸省必以<lb/>
安義命母躁進取譏時賢獲罪公論為戒嘗為汴梁酒<lb/>
稅副使初命下人多意其不屑公曰仕患不忠卑下非<lb/>
所患聖人猶為委吏我何人哉未幾改進義副尉河間<lb/>
鹽司厚財場管勾潔已率下賦報無所隱民甚譽焉俄<lb/>
以年及歸鄉里時惟徳為尚書省檢校官階奉議大夫<lb/>
<pb n="KR4d0425_WYG_010-10b"/>
國制諸封贈父與子同子陞亦陞遂封奉議大夫驍騎<lb/>
尉河內縣子後惟徳進中順大夫户部員外郎遂加今<lb/>
封享年八十有二卒在延祐四年夏四月某甲塟某所<lb/>
之先塋妻薛氏恊徳宜家先公如干年卒以明年四月<lb/>
祔公之兆追封頴川郡君曾祖妣趙氏晚嬰風疾數年<lb/>
不能差郡君侍湯液惟謹每教諸子以濟人惠物為心<lb/>
五子惟徳其長次惟善次惟恭次惟剛次惟謙皆仕惟<lb/>
徳為最顯由丞相掾轉秘書著作郎中書架閣管勾尚<lb/>
<pb n="KR4d0425_WYG_010-11a"/>
書省檢校官出為陜西省左右司員外郎拜監察御史<lb/>
初拜御史多所建白未及行而頴川君訃至越明年夏<lb/>
五月走書友人張養浩曰孤惟徳罪大家君捐館時縻<lb/>
身於官其襲斂祖奠皆弗之及重惟先君平日位不滿<lb/>
徳而惟徳又敓仕弗克盡養苟沒焉不為表其素行金<lb/>
石則惟徳殆不能人天地間矣敢百拜以神道碑銘累<lb/>
子肇余交御史君垂三十年為故人早歲俱聯掾禮部<lb/>
為同仕交舊如是而走也尚敢以不文辭哉惟徳字子<lb/>
<pb n="KR4d0425_WYG_010-11b"/>
新方器用於時銘曰<lb/>
大阿龍泉不必巨戡始知其銛所以古賢草澤或淹為<lb/>
國具瞻猗歟頴川詻詻其嚴肫肫其謙或有忿然我海<lb/>
斯涵終鮮悔嫌得厥善焉口不忍拑必播衆談教子義<lb/>
先已分永甘母人之貪云胡不權卑處閭閻職彼米鹽<lb/>
才苟具全位雖弗厭奚害為恬微子朝聨鴻恩用覃疇<lb/>
發其潛仕甫及年遽爾言南何守之廉清白世傳壽且<lb/>
多男天報至誠彼道義損而致炎炎榮不蓋慚樹石於<lb/>
<pb n="KR4d0425_WYG_010-12a"/>
阡有徵其凡眎茲巖巖<lb/>
　　　故翰林學士資善大夫知制誥同修國史贈某<lb/>
　　　官謚文敏元公神道碑銘<lb/>
嗚呼肇余友吾復初殆三十餘年矣相與同官者八臺<lb/>
則余掾於內君掾於江之南每計事至京師必劇談極<lb/>
懽乃去地雖不同均臺掾也省則同掾丞相府仁宗在<lb/>
潛邸同為太子文學入翰林余待制君直學士後轉侍<lb/>
講余又以直學士代君在禮闈尚書則君侍郎則余未<lb/>
<pb n="KR4d0425_WYG_010-12b"/>
幾又同賓幙及同知延祐六年貢舉嗚呼世之同官者<lb/>
固有多或一二又多或四三如吾二人聨武臺閣且三<lb/>
十年抑亦古所無而今鮮有也其如是者為偶然非耶<lb/>
茲亦交游中一大異事也其尤可異者又有二焉至治<lb/>
元年六月余辭叅議還濟南明年二月七日君暴疾卒<lb/>
京師其去朝廷為又同也君二子余亦二子余長子前<lb/>
卒君長子後一年卒其為失望於嗣又同也向所同者<lb/>
謂之偶然或可今所同者是豈可以偶然論哉嗚呼曩<lb/>
<pb n="KR4d0425_WYG_010-13a"/>
君不恙時嘗同過前修撰貢奎仲章家飲酒半君慨然<lb/>
謂余昔司馬公與范景仁善二人約後死者當銘先死<lb/>
者之竁余與希孟官同如是氣同如是而出處之同又<lb/>
如是其有先死者即當如二公約仲章其記余此言余<lb/>
聞之黙自度蒲柳之質君他日必先銘我嗚呼詎意余<lb/>
今乃先銘君耶誠使君先銘我雖曰不幸託君文以傳<lb/>
不朽適以為大幸今也余乃銘君是君不幸中重不幸<lb/>
也雖然初公之卒余方侍先君家庭雖嘗為位而哭臨<lb/>
<pb n="KR4d0425_WYG_010-13b"/>
弔賻送皆未之及今若不為銘則冥冥之中為負滋甚<lb/>
然計君之沒今已三閲寒暑而余始為操筆者非敢緩<lb/>
且食言向也每一抒思輙悲哽不自禁茲以歳月稍逺<lb/>
又不忍負所約遂抑哀為撰次之按元氏君嘗自言魏<lb/>
拓跋胄裔其上世弗克逺系高曾而下舉晦徳無顯者<lb/>
迨其考某始為江南某路經歴於是遂學江南歴數師<lb/>
若元廷芳王景初吳幼清輩皆嘗受業焉君為人英爽<lb/>
視功名無所難自幼已頴異有俊聲讀書為文恒務出<lb/>
<pb n="KR4d0425_WYG_010-14a"/>
人上尤用意春秋學且其性不藏能隱知人有問即張<lb/>
髯岸幘亹亹竭底藴以應初慎齋董公某僉行樞宻院<lb/>
聞其賢過與語合慎齋畧齒爵友之甚至後掾行臺行<lb/>
院及入為樞宻院照磨皆董所推轂出賑山東諸縣饑<lb/>
餘楮鏹四萬緡同使欲持歸公見驛民匱甚將給之使<lb/>
謂此為流民非為驛也君曰驛於民有分乎且大夫出<lb/>
疆許專春秋之義也余雖無似幸忝大夫之列卒賑而<lb/>
歸及復命執政皆多其明決至大四年仁宗皇帝正位<lb/>
<pb n="KR4d0425_WYG_010-14b"/>
宸極數被召見凡諸寺觀碑及近侍先世功行銘者甚<lb/>
夥會牧菴姚先生燧以承㫖居翰林修成武二宗實録<lb/>
命君總之君悉心毗贊迄成兩朝盛典君所述者姚公<lb/>
畧為竄易他人則所留無幾居嘗謂文有題者吾能為<lb/>
之無題者復初亦能為其見推激如此夫古文自唐韓<lb/>
柳後繼者無聞焉至宋歐陽公出始起其衰而振之曽<lb/>
蘇諸公相與左右然距韓柳猶有間金源氏以來則蕩<lb/>
然無復古意矣天開皇元由無科舉士多專心古文而<lb/>
<pb n="KR4d0425_WYG_010-15a"/>
牧菴姚公倡之駸駸乎與韓柳抗衡矣其踵牧菴而奮<lb/>
者惟君一人蓋其天分既高又濟以經學凡有所著若<lb/>
不經人道然字字皆有根據陣列而戈矛森樂縣而金<lb/>
石具山拔而形勢峭斗揭而光芒寒惟有是故視他人<lb/>
所作斷斷不以許用是謗議蠭午蓋由才高不肯少自<lb/>
謙晦所致初無甚惡於人也君為文必以示余或有所<lb/>
見未嘗敢不為之盡君於余亦然余嘗許其詞工而君<lb/>
亦謂余氣盛嗚呼君今已矣其復相羽翼相藥石相策<lb/>
<pb n="KR4d0425_WYG_010-15b"/>
以域於善者在今為誰歟昔子産聞罕虎卒哭曰無與<lb/>
為善矣余之悲復初者顧豈異此哉卒之明年朝廷以<lb/>
君久勞侍從即贈具官謚文敏祖諱某贈某官祖妣某<lb/>
氏贈某夫人考贈某官母某氏贈夫人君娶李氏累封<lb/>
清河郡夫人二子長晦由典瑞院判出尹某州所謂後<lb/>
一年亦卒者次尚幼一女早嬰攣疾贅某人君由省叅<lb/>
議叅湖廣行省政召為集賢侍讀學士最其揚歴惟居<lb/>
翰苑為最久然以㪚局常觖焉不足則其平昔鋭於兼<lb/>
<pb n="KR4d0425_WYG_010-16a"/>
善可知享年五十有三以某年月日塟其鄉清河某村<lb/>
某原之先塋銘曰<lb/>
位不必要視其所施壽不必遐視其所遺今君能以所<lb/>
長自襮於世如此又奚憾為又奚憾為<lb/>
　　　山東都轉運鹽使劉公神道碑銘有序<lb/>
至治初元走由參議中書省事得告省親濟南時劉君<lb/>
潤甫為運鹽使山東以嘗同掾丞相府雅相好後聞寢<lb/>
疾過而省之卧與余語其容丰澤若無恙者醫云形壯<lb/>
<pb n="KR4d0425_WYG_010-16b"/>
而脉不副非吉徵也未幾竟以疾卒於其年十月二十<lb/>
有五日余往弔之其孤光祖蒲伏泣請曰先君故與公<lb/>
同僚又相好今也不幸又卒於公之鄉其遺善一二碑<lb/>
諸墓道恃不泯滅者非先生是託其誰哉於是走亦泣<lb/>
謹按君劉姓諱㴻潤甫其字形纔中人髯美而目威性<lb/>
開爽論事明白直枉令人易見始由吏部掾轉宣徽若<lb/>
省<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>號敏手大徳九年丁母艱尋復丁父艱哀毁廬<lb/>
墓側武宗城中都起主工部事訖工賜銀為兩五十君<lb/>
<pb n="KR4d0425_WYG_010-17a"/>
曰職當爾辭遂陞奉訓大夫工部員外郎至大三年改<lb/>
奉議大夫同提舉萬億廣源庫是職以出納殽厖人多<lb/>
憚為君曰世謂管庫之任易以汙人苟無所私適足以<lb/>
昭吾潔遂端身率下故自上至更迄無毫髪凂時銓曹<lb/>
訟不平者衆吏行或不敢夜甚則有見讐轢者中書病<lb/>
之奏君主吏部事其所陟黜人服其公延祐二年遷朝<lb/>
列大夫遼陽省左右司郎中先是惠州民孫讓殺人賂<lb/>
長吏為誤殺由赦而出君潛詢得情移官覆訊迄當以<lb/>
<pb n="KR4d0425_WYG_010-17b"/>
故方旱而雨人謂決獄所感五年入為大都路同知階<lb/>
中順大夫俄拜監察御史未及有所論列改工部侍郎<lb/>
明年拜左司郎中属朝廷更化所入虞不給授山東都<lb/>
運鹽使階中議大夫凡在職十有五月而卒得年五十<lb/>
有八世為河南鹽山人其世祖有曰劉千戸者仕宋英<lb/>
宗朝享年八十卒於治平二年十月二十一日高祖文<lb/>
曾祖逸其諱第記鄰人以族次稱為六郎祖考金五子<lb/>
某某瑄為君考居家嚴享年六十卒贈朝列大夫秘書<lb/>
<pb n="KR4d0425_WYG_010-18a"/>
少監騎都尉追封彭城縣伯母張氏從封彭城縣君公<lb/>
娶魏氏封彭城縣君後公某年卒得年五十六二子長<lb/>
諱榮祖仕至保定路總管府判官次為光祖方掾樞宻<lb/>
聞父病即棄所事併日馳歸濟南侍湯液人以賢孝稱<lb/>
銘曰<lb/>
凡今吏學類深次骨孰是之遺而坦夷獨徳哉若人不<lb/>
俗於汨言無隱衷廓廓心腹聞彼選曹貨所凑輻君掾<lb/>
其間毫髪靡黷歴院若省益思自朂令聞孔彰多士攸<lb/>
<pb n="KR4d0425_WYG_010-18b"/>
伏尋宅親艱口不饘粥於何自罰於墓言宿天子孝之<lb/>
曰祿其復方城中都躬乃按牘落成循墻云賞非欲天<lb/>
子忠之遂紫其服聞人懷枉如已犴獄覩物失所若已<lb/>
溝瀆於休是心雖古奚恧所以涖之薦膺景福入幙則<lb/>
風下車雨逐微天棐忱奚致斯速惜夫冠豸未及邪觸<lb/>
俾久臬司可必廷肅貳工未幾復贊鈞軸庶事一公鼎<lb/>
不虞覆出而轉運入時且足方期賜環遽爾含玉甲子<lb/>
垂周其孰云促有子肯構疇曰罔續矧復寵光存没咸<lb/>
<pb n="KR4d0425_WYG_010-19a"/>
沭稽厥始終奚憾之蓄瞻彼鹽山有石雲矗琢此銘詩<lb/>
永後之告<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0425_WYG_010-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歸田類稿巻十<lb/>
</p>
<p>
</p>
  </div>
</body>
</text>
</TEI>
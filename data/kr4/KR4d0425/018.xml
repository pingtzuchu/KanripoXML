<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田類稿巻十八</head> <lb/>
    <p>
<pb n="KR4d0425_WYG_018-1a"/>
欽定四庫全書<lb/>
　歸田類稿巻十八<lb/>
　　　　　　　　　　　　元　張養浩　撰<lb/>
　　五言律詩<lb/>
　　　公退書四知堂璧<lb/>
邑壯憐才弱官微慮患深韋弦千古意冰蘖一生心袖<lb/>
有歸來賦囊無暮夜金二年何所得憔悴雪盈簪<lb/>
　　　上都道中二首<lb/>
<pb n="KR4d0425_WYG_018-1b"/>
窮沍惟沙漠昔聞今信然行人鬢有雪野店竈無煙白<lb/>
草牛羊地黄雲鵰鶚天故鄉何處是愁絶晚風前<lb/>
幽都風土異六月亦氷霜草地寛於海土山低似牆茹<lb/>
毛民簡古囓雪客荒凉自媿成何事孑然天一方<lb/>
　　　御河舟中<lb/>
水路苦多阻扁舟之字行去雲由雨㸃來浪自風聲顛<lb/>
倒驚人影經過問地名胡床柂樓底未覺負鷗盟<lb/>
　　　久雨初霽書所寓壁<lb/>
<pb n="KR4d0425_WYG_018-2a"/>
癡雨歇簷滴頑雲開日華宂垣驚暗笋搶地惜幽花市<lb/>
隱静於野客居閒侣家故園亦皆寓心定自無譁<lb/>
　　　自堂邑移政博平權縣事<lb/>
吾邑堪藏拙胡為又此臨四知民過譽三語吏驚心越<lb/>
爼慚非㨿操刀媿不任幽懷誰與語風竹有清音<lb/>
　　　送宋故文丞相孫章甫上西省都事<lb/>
之子名臣裔何堪簿領拘盤根知利器滄海見遺珠河<lb/>
出崑崙逺山餘碣石孤翠紅蓮幙底佳句未應無<lb/>
<pb n="KR4d0425_WYG_018-2b"/>
　　　送姚學士<lb/>
游目當今士獨公文柄操江空孤月白天濶片雲髙班<lb/>
馬知誰配王楊笑爾勞盛名千載後江漢日滔滔<lb/>
　　　雨後行縣<lb/>
命駕行農事江天欣晚晴泥塗遲馬足風樹逺鶯聲川<lb/>
迥水雲活花濃田野明長官非酷吏耆老不須驚<lb/>
　　　亷園秋日即事<lb/>
雲物經秋慘陂塘過雨渾身閒顓簡䇿意得畧琴尊强<lb/>
<pb n="KR4d0425_WYG_018-3a"/>
䀨蟬多事輕離燕寡恩吾詩雖數語喜欲筆諸門<lb/>
　　　亷園㑹飲<lb/>
倥傯常終嵗從容偶此閒霧松遮老醜雪石䕶蒼頑池<lb/>
小能容月牆低不礙山殷勤問沙鳥肯與厠其間<lb/>
　　　晨興用俞立之韻<lb/>
寒碧洲痕淺深青地勢平嵒姿呈雅淡樹影碎空明窻<lb/>
納一天曉人懷千古榮移牀髙處坐遙看日東生<lb/>
　　　冬夜早起<lb/>
<pb n="KR4d0425_WYG_018-3b"/>
推枕人初起出門星尚存嵗寒郊野闊天早樹林昬窻<lb/>
影猶殘月鷄聲己逺邨孜孜何所事時取故書温<lb/>
　　　我愛雲莊好九首<lb/>
我愛雲莊好夕煙樹半腰亭髙無近矚嵗樂有新謠農<lb/>
糞初開地童梁已壞橋眼前皆事業何必立人朝<lb/>
我愛雲莊好幽深稱隱居許生好山水陶令樂琴書棃<lb/>
柿風霜後松筠雨露餘徜徉今數載心賞一如初<lb/>
我愛雲莊好溪流轉玉虹驚飇荷背白殘照鳥身紅逺<lb/>
<pb n="KR4d0425_WYG_018-4a"/>
意微茫外真懽放浪中終身能若此甘作灌園翁<lb/>
我愛雲莊好依稀孝敬村隣誇蚕就簇奴叱犬當門流<lb/>
水幽棲谷深衣獨樂園只今誰得此髙興欲雲騫<lb/>
我愛雲莊好柴門俗客稀行田蟲撲㡌坐樹蟻縁衣雲<lb/>
水一銅鏡霜林萬錦機東岡陂故在辭聘未全非<lb/>
我愛雲莊好絶無聲利塵林篁清耳目編簡肅心神种<lb/>
放非樵客<hi>見宋名臣言行録</hi>焦先豈野人<hi>見三國志管寧傳</hi>此心幸無<lb/>
屈烏用更求神<lb/>
<pb n="KR4d0425_WYG_018-4b"/>
我愛雲莊好衡門晝寂然苔香花覆砌石潤竹通泉獨<lb/>
處蓬為室閒遊杖挂錢白頭鄉社裏未覺媿前賢<lb/>
我愛雲莊好光風四季兼泉聲聞隔屋花影見垂簾丘<lb/>
壑間如傲門庭静侣嚴箇中何限福動止不須占<lb/>
我愛雲莊好民風太古淳婦勤絲滿籰兒嬾硯凝塵秦<lb/>
系唐髙士張融齊逸人只因疎散久每每忘冠巾<lb/>
　　　自訟<lb/>
忽忽又終日悠悠仍此生道心知有負學術媿無成丘<lb/>
<pb n="KR4d0425_WYG_018-5a"/>
壑徒留意文章浪得名從今都戞去密體聖賢情<lb/>
　　　惜鶴十首<hi>并序</hi>
　　　　鶴仙禽也由凡翼非其比恒不為世人所愛<lb/>
　　　　而愛之者往往皆山林中人蓋物以氣合理<lb/>
　　　　勢然也予嘗得其尤者一豢之既久翩躚與<lb/>
　　　　人相習日者為田嫗傷其脛丸病兩月斃惜<lb/>
　　　　哉因取其始末作十詩將以慰其不幸云爾<lb/>
　　　　購鶴<lb/>
<pb n="KR4d0425_WYG_018-5b"/>
野處幽獨甚千金得令威挾雲出塵網領月到柴扉縻<lb/>
足防颺去遮庭使學飛自今湖上路樹石亦光輝<lb/>
　　　　友鶴<lb/>
雲雨手翻覆紛紛知已誰𤣥裳真莫逆皓首誓相期把<lb/>
酒或前舞游山時後隨㑹當作人語細與話瑤池<lb/>
　　　　病鶴<lb/>
渠本仙家種胡為久不安强行時塌翼欹立恐遺丹誰<lb/>
藥相如渇獨憐范叔寒一鳴雖确确猶自徹雲端<lb/>
<pb n="KR4d0425_WYG_018-6a"/>
　　　　醫鶴<lb/>
饋藥人空數乘軒氣漸低無心吞餅餌何處覔刀圭暴<lb/>
日資丹火杯泉洗羽泥漫令通臂友時復過幽棲<lb/>
　　　　挽鶴<lb/>
共處人煙外誰期禍乃身九臯空有恨四野欲無春華<lb/>
表雲應涙瑤臺月亦塵當年林處士泉下定相親<lb/>
　　　　招鶴<lb/>
歌徹楚人些㝠㝠恨益増楓林空落月甲帳只寒鐙仰<lb/>
<pb n="KR4d0425_WYG_018-6b"/>
問天無語升呼谷謾應料隨風露氣飛入亂山層<lb/>
　　　　瘞鶴<lb/>
非為恩帷蓋從遊嵗月深忍令一抔土埋盡九臯心致<lb/>
奠攄情素為銘表徳音小松栽尺許悠久庶能尋<lb/>
　　　　憶鶴<lb/>
玉立昻藏態山中我與君㡬年遊賞共一夕死生分徐<lb/>
步閒窺沼髙飛逺帶雲為誰重起舞倚杖立斜曛<lb/>
　　　　夢鶴<lb/>
<pb n="KR4d0425_WYG_018-7a"/>
岫幌鐙昬處依稀見瘦軀引吭如有訴側頂不容呼枕<lb/>
上行雲繞松梢落月孤堪憐漆園叟漫為蝶區區<lb/>
　　　　圖鶴<lb/>
百計無從見明窻吮筆圖硏朱染霞頂屑玉抺雲襦野<lb/>
狀雖非侣山居亦勝無郤愁風露夜拔宅上天衢<lb/>
　　　飲城南劉左丞别墅<lb/>
繚白㳂山路含暉近水亭青林雙窣堵紅樹萬娉婷投<lb/>
轄從陳醉沈湘笑屈醒黄昬休繼濁海月上青㝠<lb/>
<pb n="KR4d0425_WYG_018-7b"/>
　　　山行二首<lb/>
行徐忘路逺偶爾到山村斷嶺雲通氣顛崖樹倒根望<lb/>
深増暝色坐久愴吟魂嵗莫求田意悠悠孰與論<lb/>
一嬾將成性春遊尚爾勤花欹知雨力水皺見風文碧<lb/>
落一明月青山半白雲郤愁從此去塵冗又紛紛<lb/>
　　　憫農<lb/>
父子傳衣出夫妻趂熟分未言先欲泣乍見内如焚徵<lb/>
負敲門急充饑飲水勤何當天雨粟四海共懽忻<lb/>
<pb n="KR4d0425_WYG_018-8a"/>
　　　鑿池<lb/>
野性喜觀水開池臨小亭雲天雙玉鏡波日萬金星魚<lb/>
鳥新歡遂江湖舊夢醒風行文自涣三復聖人經<lb/>
　　　晚霽<lb/>
老懶便幽静空亭步翠行牽牛上籬落鬭雀下簷楹斜<lb/>
照慳窻影停雲足野情田園無限樂夫豈為逃名<lb/>
　　　村居春晚<lb/>
門掩煙霞影閒身自覺榮年符天地數心逐水雲盟短<lb/>
<pb n="KR4d0425_WYG_018-8b"/>
褐無時事深林有暮鶯清風生几硯老子又詩成<lb/>
　　　晨起三首<lb/>
夜永起常早微吟步繞籬形癯山亦病腰傴樹尤竒欹<lb/>
月斜明屋稀星冷浸池戞然田器響隣叟出茅茨<lb/>
叩戸人求火踰牆犬吠林天疑山外盡雲覺水邊深耿<lb/>
耿憐身世茫茫慨古今東阡與西陌誰識莫年心<lb/>
戀枕嫌多夢開簾曙色迷鶴寒依戸立猿餒近厨啼蹴<lb/>
石泉鳴屋吞烟樹隱隄村居真可喜觸處是詩題<lb/>
<pb n="KR4d0425_WYG_018-9a"/>
　　　池上<lb/>
地僻有餘勝扶笻步繞池鶴欣常自舞魚定恍如癡野<lb/>
日融春意籬烟動午炊笑呼華與鵲聽我綽然詩<lb/>
　　　半仙亭獨坐<lb/>
世路謝奔走雲山隨起居雨晴花窈窕風夕水紆餘膠<lb/>
漆漁樵我筌蹄筆硯書浮生星火底真悟者誰與<lb/>
　　　乙丑山中拜詔<lb/>
門外傳呼詔堂前散盡雲恩榮被林木惶懼到鷗羣才<lb/>
<pb n="KR4d0425_WYG_018-9b"/>
拙疎經濟學荒寡見聞五年凡五聘深愧報無勲<lb/>
　　　磐石<lb/>
晚晴盤石上秋與興無垠止水可觀性好山堪醉人翠<lb/>
金明野景幽獨逺囂塵野鶴忽飛起詩成應又新<lb/>
　　　客中寒食<lb/>
鶯燕與春競綺羅乘夜遊東君何俶儻北客獨淹留蕰<lb/>
藻先塋夢萍蓬故國愁㝠㝠心語口何日大刀頭<lb/>
　　　觀菊<lb/>
<pb n="KR4d0425_WYG_018-10a"/>
始旦起觀菊滿籬金翠明色嚴霜亦懼香盛世皆清凜<lb/>
有英雄氣泊無兒女情柴桑與吾土元自不多争<lb/>
　　　半仙亭秋暮<lb/>
野處宜秋景霜林逺更紅虎溪無俗駕鶴氅有仙風槁<lb/>
葉鏗然下新題偶爾工閒來檢身世頗覺昔人同<lb/>
　　　遂閒堂獨坐<lb/>
疎拙閒宜處豪華老自降瓶梅疎浸玉庭檜密聨幢猫<lb/>
嚃硯池水鶴眠書舍窻村居吾所喜非儗鹿門龎<lb/>
<pb n="KR4d0425_WYG_018-10b"/>
　　　早起<lb/>
謝政身無責家人怪宿興束枯吹鼎火鑿凍汲池氷鴉<lb/>
宿聲俱寂鶴寒影欲凝湛然平旦氣自覺興多増<lb/>
　<lb/>
　<lb/>
　<lb/>
　<lb/>
　歸田類稿巻十八<lb/>
</p>
<p>
</p>
  </div>
</body>
</text>
</TEI>
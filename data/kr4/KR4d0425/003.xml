<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田類稿巻三</head> <lb/>
    <p>
<pb n="KR4d0425_WYG_003-1a"/>
欽定四庫全書<lb/>
　歸田類稿巻三<lb/>
　　　　　　　　　　　　元　張養浩　撰<lb/>
　　序<lb/>
　　　牧庵姚文公文集序<lb/>
皇元宅天下百許年倡明古文財牧庵姚公一人而已<lb/>
蓋常人之文多剽陳襲故窘趣弗克振㧞惟公才驅氣<lb/>
駕縱横開闔紀律惟意其大畧如古勁將率市人戰彼<lb/>
<pb n="KR4d0425_WYG_003-1b"/>
雖素不我習一號令之則鼓行六合所向風從無敵不<lb/>
北雖路絶海嶽亦莫不迎鋭而開猶度平衍視彼選兵<lb/>
而陳擇地而途纔一再敵輒衰焉且老者相萬矣走年<lb/>
二十四見公京師時公直學士院每有所述於醼酣後<lb/>
岸然瞑坐辭致砰隠書者或不能供章成則雄剛古邃<lb/>
讀者或不能句尤能約要於繁出竒於腐江海駛而蛟<lb/>
龍拏風霆薄而元氣溢森乎其芒寒皜乎其輝燁一時<lb/>
名勝靡不鰓鰓焉自閟所有伏避其路而將相鼎族輦<lb/>
<pb n="KR4d0425_WYG_003-2a"/>
金篚幣託名先世勲徳者路謁門趨如水赴壑厥問之<lb/>
崇學者仰之山斗矣每往来江湖間贐餞宴勞月無虗<lb/>
朝二千石趨翼下風吟嘯自若巷陌觀者謂神君仙人<lb/>
嘗謂唐三百年其文為世所珍者李邕韓愈二人或所<lb/>
蔇若市或酬金牣門最其凡論之公盖兼有至其外榮<lb/>
逹喜施與宏逸髙朗中表惟一年愈艾而氣莭愈隆顧<lb/>
有前人所備然則公之竒侅瑰異者獨文乎哉公沒之<lb/>
十一年當泰定改元江西省臣求所述於家凡如干篇<lb/>
<pb n="KR4d0425_WYG_003-2b"/>
將板行世郎中賈煥華甫走書濟南以文序請竊惟韓<lb/>
昌黎文李漢氏序歐陽公文蘓軾氏序公與二子代雖<lb/>
不同要皆間氣所鍾斯文宗匠振古之人豪也走何人<lb/>
敢於焉置啄辭不獲因紀平昔所嘗得諸心目者姑副<lb/>
所懇公諱燧字端甫仕至翰林學士承㫖榮禄大夫集<lb/>
賢大學士太子賔客牧庵其自號云<lb/>
　　　孝子王善甫詩序<lb/>
子孝於親在古為常事肇王化既邈或詠於詩或茟諸<lb/>
<pb n="KR4d0425_WYG_003-3a"/>
經或傳之史或表其門閭至近代為尤異焉嗚呼世道<lb/>
隆殺可見矣夫表一人之孝則舉族愧徳矣表一家之<lb/>
孝則闔邑愧徳矣表一鄉之孝則餘郡國愧徳矣今人<lb/>
鼓舞之從臾之猶患不力於善若乃較然别其所稱明<lb/>
其不足道中材以下鮮不就决其防以濟厥欲則是為<lb/>
一夫而厲九族為一家而厲鄉邑為一鄉而厲諸郡欲<lb/>
俗之厚得乎哉或曰所以表之者將勸善懲惡初無褒<lb/>
此貶彼之謂余曰夫權衡所以防欺也不知權衡出而欺<lb/>
<pb n="KR4d0425_WYG_003-3b"/>
益繁盟質所以要信也不知盟質頻而信愈寡自余貳<lb/>
禮部中外婦以莭聞子以孝上夫以義薦者充溢案牘<lb/>
目煩於披而腕脱於署然訪諸人有勢取者有賄得者<lb/>
有表甫植而陰渝其守者欲閣而不為行則懼夫為善<lb/>
者沮欲轍其舊而不革又懼夫稔惡者無所懲惟覈實<lb/>
詳别之庻得其人而不底於濫矣度支監經歴李愿甫<lb/>
頃過余言其漯陽里人王善甫事親孝親卒廬墓側終<lb/>
䘮又築臺兆所而屋其上圖祖父母父母容其中以時<lb/>
<pb n="KR4d0425_WYG_003-4a"/>
奉嘗其用心亦厚矣朝廷表其門為孝子諸公多贈以<lb/>
詩子以我故幸冠之以序切傷古道之不復而病偽善<lb/>
以欺人者之多也故述此以貽之庶使彼此聞而交有<lb/>
所警也<lb/>
　　　葛推官平反詩序<lb/>
獄無小毫厘或爽死生異焉三代民物淳直罪疑者鮮<lb/>
聖人猶曰欽曰恤後世反淳為醨俗日以下所在狴犴<lb/>
充牣黯焉而莫辨抑焉罔克伸者十且七八嗚呼任厥<lb/>
<pb n="KR4d0425_WYG_003-4b"/>
事者亦确确其難哉聖元以仁覆天下州縣之獄皆長<lb/>
官領之慮其或未悉也於路又益官曰推不敓他事俾<lb/>
專職焉代則朝廷等衰其績而陟黜之然非智足灼微<lb/>
才猷周宻能權時宜者不輕畀今户部主事葛君雲卿<lb/>
一日過余言其為推官於汴也嘗録所上囚有孫秀者<lb/>
由出徴客負不肯償禠其衣以歸客誣以强刼聞有司<lb/>
執孫掠服某人因登舟偶蹶水死或謂舟人以計殺之<lb/>
承告者遽為然以刑實其獄竊疑其偽皆平反之又有<lb/>
<pb n="KR4d0425_WYG_003-5a"/>
李氏牛蹊人田田主牽歸家牢之欲白縣其人恐先以<lb/>
田主為盗牛聲之官遂當田主如律竊察諸隣事遂白<lb/>
馬其姓者夜踰垣某家有所私為其家殺之妻以仇告<lb/>
獄巳具每使者臨覆重其刑莫敢異退即歔欷飲泣余<lb/>
即泣所詰之乃吐實竟從赦免若是昭雪者不一走聞<lb/>
而嘆曰使天下職獄者皆雲卿軰則垂斃而生巳穽而<lb/>
出既灰復然者寜無有耶夫古人治獄不迹之必而惟<lb/>
情之度初無疾頑幸禍之心也今夫赤子及井肓夫失<lb/>
<pb n="KR4d0425_WYG_003-5b"/>
途雖甚虣者無不憫焉彼蚩蚩之氓奚其異苟一聞有<lb/>
犯盛氣以須之峻辭以繩之深文巧詆以中之吾見其<lb/>
茹枉死於非命者武相接矣仁人君子其忍爾耶大易<lb/>
有之君子以明庶政無敢折獄書曰惟良折獄葛君有<lb/>
焉故余叙其言尚俾世之官獄者知所法<lb/>
　　　和陶詩序<lb/>
走嘗觀春秋列國諸臣往来朝聘宴餞及㑹盟之際往<lb/>
往賦詩以見志然所謂賦者乃引古詩或始章或卒章<lb/>
<pb n="KR4d0425_WYG_003-6a"/>
斷文取意未嘗出巳意為之於以見古人於詩初不必<lb/>
自作然後為工也詩且取其舊矧肯和韻乎蓋詩之酬<lb/>
和始於唐盛於宋在今為尤盛焉然唐之和者猶不拘<lb/>
之以韻其拘之嚴者無過於宋語雖工而其去古也滋<lb/>
逺夫詩本以陶寫情性所謂在心為志發言為詩既拘<lb/>
於韻則其冲閑自適之意絶無所及惡在其為陶寫也<lb/>
哉余嘗觀自古和陶者凡數十家惟東坡才盛氣豪若<lb/>
無所牽合其他則規規模倣政使似之要皆不歡而强<lb/>
<pb n="KR4d0425_WYG_003-6b"/>
歌無疾而呻吟之比君子不貴也余年五十二即退居<lb/>
農圃日無所事因取陶詩讀之乃不繼其韻惟儗其題<lb/>
以發已意可儗者儗不可者則置之凡得詩如干篇既<lb/>
以袪夫數百年滯泥好勝之弊而又使後之和詩者得<lb/>
以揮毫自恣不窘於步武春秋之法大復古則余之倡<lb/>
此他日未必不見賞於識者云<lb/>
　　　衛聖編序<lb/>
自孔子沒千數百年諸儒及異端冐為辭以夸詡後世<lb/>
<pb n="KR4d0425_WYG_003-7a"/>
者不可選紀㓜學或不能别往往謂聖人誠有是言或<lb/>
援以釋經或舉以誨人或施諸文字以證巳見戴白之<lb/>
儒有轍訛軌謬亦不悟其非者切懼夫鬼目之亂芝也<lb/>
碔砆之亂玊也稂莠之亂苗也桑間濮上亂雅樂也遂<lb/>
因講讀之暇萃諸子所嘗假托者以類辨名其編曰衛<lb/>
聖若夫老莊申韓佛氏之書與吾聖經白黒較然則其<lb/>
所稱有不待辨而知者惟左氏荀子及秦漢以来諸儒<lb/>
則不容嘿焉蓋彼去聖人未逺後世又以學術之正躋<lb/>
<pb n="KR4d0425_WYG_003-7b"/>
諸從祀顧其言乃爾詎不誤天下後世也哉今人有妄増<lb/>
損君長言者尚以罔上不道見斥於良有司况冠圓冠<lb/>
履句屨以儒自名者庸可坐視聖人之言為諸子所濁<lb/>
亂而不為申别也哉且聖人之言雖曰難知然其辭㫖<lb/>
微婉若太羮元酒清廟之瑟味澹泊而音要𦕈與彼賢<lb/>
者之言固自不同而或者見其出自大儒即從而尊之<lb/>
信之畧不敢致疑於其間嗚呼此衛聖編之所由作也<lb/>
夫不得聖人之心必不能知聖人之言必不能知聖人<lb/>
<pb n="KR4d0425_WYG_003-8a"/>
之事今乃加聖人以未嘗語之言誣聖人以未嘗為之<lb/>
事苟有所見其忍不為聖人直其屈於千載之下耶昔<lb/>
揚子雲非聖作經議者謂猶吴楚之君僭號稱王以僕<lb/>
之愚輙疑人所不敢疑詰人所不敢詰任人所不敢任<lb/>
雖若隣於僭誕然彼讀是編者不惑於鬼目碔砆稂莠<lb/>
鄭衛之邪目一擊而知此為靈芝此為美玊此為良苗<lb/>
此為雅樂其於聖經賢傳未必無絲毫之補云<lb/>
　　　　送堂邑和克齊宣差序<lb/>
<pb n="KR4d0425_WYG_003-8b"/>
凡今為令者率病監縣非其人刻心撓法盛氣立威陰<lb/>
嗾同僚使日以私聞甚則飛讒語以怒上官滋厚息以<lb/>
與民市今一揺手則沮遏百端才者弛於承宣庸者甘<lb/>
為所壓而無所於訴此厥今州縣之常而天下為令者<lb/>
之通患也走嘗聞而私陋爲令者不通無術乃爾大抵<lb/>
人非木偶疇無良心莫猛虎狼卒使弭耳下人者得其<lb/>
制之之術也夫馴虣莫如仁格邪莫如正治偽莫如誠<lb/>
允若是雖秦越之人亦不吾梗是豈宜獨咎監縣也哉<lb/>
<pb n="KR4d0425_WYG_003-9a"/>
始余授堂邑徐訪諸民僉曰監縣公和克齊徳人也凡<lb/>
三為邑長未聞有<hi>原缺</hi>辭同列間既共事見其詳容遜語<lb/>
恂恂樂易政不主已惟是之從余由是大異焉蓋君胄<lb/>
出名閥戞豪習而敦尚詩禮又過許余為才而敬信之<lb/>
凡藥吾疹磨吾玷相吾瞽者繄君之力為多議者獨歸<lb/>
美於余過情甚矣兹因北上故不敢掩其善而掇實書<lb/>
之庶俾凡為監縣者聞之有所矜式云<lb/>
　　　　送諭仁本序<lb/>
<pb n="KR4d0425_WYG_003-9b"/>
往年赴太子詹事丞召舟次通州諸公来見者僉言清<lb/>
江儒士諭仁本殖學好古文嶷嶷焉其有立也循循焉<lb/>
其有恒也與人交愈久愈益㳟遜竊嘗求師家塾歴年<lb/>
弗得遂介著作李君溉之奉書逆而館之於門者蓋有<lb/>
年於兹矣初余待罪叅議省事僅逾嵗即辭歸築别業<lb/>
歴城華鵲邨為園池亭榭自娱如是者凡二年而仁本<lb/>
来仁本雖未如走之倦逰猒仕察其意亦若悟世幻而<lb/>
褰裳林壑者余既喜得閒又喜得仁本相追從每辰之<lb/>
<pb n="KR4d0425_WYG_003-10a"/>
良濯清流庇深林談經論道自謂天下之樂無此加者<lb/>
不特仁本忘其身旅數千里外雖僕亦不自知其齒髪<lb/>
之邁而山林之為枯槁也今年秋仁本愀然謂余從先<lb/>
生逰年久凡所以闢茅塞厲駑鈍者無虗日僕雖終身<lb/>
事先生庸敢辭苐立之親老日有書趣其還願一言終<lb/>
惠敬佩服之則與恒侍几席也無異矣余聞外雖諾其<lb/>
去而心終不能釋然夫父母之念其子固人情同耳投<lb/>
老而得良朋既㑹而難於為别者獨非人情乎哉雖然<lb/>
<pb n="KR4d0425_WYG_003-10b"/>
仁本行矣夫古人之於學非必親炙其人求其道而已<lb/>
矣得其道斯得其心得其心則形迹逺邇有不必論者<lb/>
况聖人之言燎然於冊直患好之不篤思之不審而持<lb/>
之不堅志苟立焉雖千載之上若聖若賢皆可親炙若<lb/>
乃弊弊於俗學挈挈於科業忘其任道之重僥倖一第<lb/>
以華俗詡衆則余之望於子者邈矣大抵天爵之貴世<lb/>
俗所易君子則重焉人爵之貴世俗所鶩而君子則有<lb/>
所不屑雖然抑聞仁本之親年亦云邁朝夕冀寸禄以<lb/>
<pb n="KR4d0425_WYG_003-11a"/>
華其門者亦勢所不無嗚呼使其知道義之榮有非晉<lb/>
楚所能彷彿則今兹仁本之歸雖不佩六印懐千金而<lb/>
其胷中耿耿者詎不足以光里閈而增重所天也乎哉<lb/>
於其行故余序而及之既以慰其親又以為仁本勸仁<lb/>
本其勉旃<lb/>
　　　送田信卿上和林宣慰司都事序<lb/>
余少聞和林漫不知為何許及来京師得諸常往者和<lb/>
林為朔漢窮處地沍寒不敏藝植禽鳥無樹棲而畜牧<lb/>
<pb n="KR4d0425_WYG_003-11b"/>
逐水草轉徙舉目莽蒼無居民盛夏亦雪風則沙礫胥<lb/>
颺咫尺無所辨行者日一再食惟馬潼禽炙而已夜則<lb/>
直斗取道以前茫乎若迷者累月乃至驛置五十為里<lb/>
六千有竒朝廷以瀕衝邊要往年詔闢元帥府填之又<lb/>
選貴胄耆徳参莊厥職而責任之專殆與一行省埓今<lb/>
年春帥府都事闕選數軰俱以逺辭於是堂掾田君信<lb/>
卿慨然請行或曰都事非正員和林非内地子今掾滿<lb/>
循所宜得固不失一近縣烏用自棄荒逺如是哉君曰<lb/>
<pb n="KR4d0425_WYG_003-12a"/>
仕不心乎國而惟倖一身之安吾所恥也或白執政遂優<lb/>
而遣之及行同事咸祖健徳門外友人張某執酒前曰<lb/>
今人於任資格小不合意呶呶論列若無以為生既遂<lb/>
或所授差逺輙稱疾託故以避縱往不事事事事又不<lb/>
克竟者聞吾信卿其亦有所媿矣大抵天下之事常患<lb/>
無非常人任之得其人則難可易危可安獷可制而擕<lb/>
者可懐且今阻聲教者非他族别種皆國家所嘗股肱<lb/>
手足視者苐以厥初怵於邪説艱於卒改故自伏於日<lb/>
<pb n="KR4d0425_WYG_003-12b"/>
月所不耀之地是豈異姓諸侯王怙强逆命者比哉苟<lb/>
懐之以寛仁要之以信義無蹙其境而遲以嵗月彼有<lb/>
不格者乎信卿嘗與共事知其臨事有逺慮故敢以是<lb/>
語之意必不以為迂而糞土吾言也<lb/>
　　　送栁唐佐序<lb/>
世皆曰官外者唯縣尹為切民州次之府郡又次之譬<lb/>
則子於父母於大父母相詎寖逺其情意寖隔以薄走<lb/>
獨以為不然夫父母愛子固為天性其或狠忍殘酷自<lb/>
<pb n="KR4d0425_WYG_003-13a"/>
戕所生彼為大父母者將忿而謫之邪亦將縱其毒而<lb/>
莫之恤也苟縱而不恤則父母之罪小祖父母之罪大<lb/>
也苟怒而謫之使易其行則父母之恩即大父母恩也<lb/>
顧何隔逺之有哉嗚呼飢而啼寒而呼疴癢而為不寜<lb/>
或肆於嬉而及於井或輕於出而途之迷此赤子之<lb/>
常也於斯數者而有一焉不於父母大父母咎之而誰<lb/>
哉故余直不敢以縣尹為逺民者此也友人栁君唐佐<lb/>
由章慶使司同知出拜懐孟路總管以余嘗職民於外<lb/>
<pb n="KR4d0425_WYG_003-13b"/>
過而求言焉切謂吏之於民親之如子是或一道故以<lb/>
是説贈之若夫唐佐之才若行詳見清河元明善序兹故<lb/>
不及<lb/>
　　　送郭幹卿序<lb/>
余平生交逰甚鮮性且不喜瓦合非其人雖貴且富不<lb/>
以屑坐是零丁於世行焉而無伍倡焉而莫之和者二<lb/>
十餘年於兹矣至大改元始與今右司員外郎郭君幹<lb/>
卿同拜監察御史先雖識君衆中其所抱則未之知也<lb/>
<pb n="KR4d0425_WYG_003-14a"/>
迨共事憲府每私相朂曰仕宦而至御史要莫甚焉平<lb/>
昔所懐庻乎可以言矣於是凡朝廷利疚得諸聞見者<lb/>
靡不言之其章則余二人必共議合署聫其䘖以上未<lb/>
来之禍所甘心焉是雖秘而不傳之人君與余每言及<lb/>
之亦未嘗不慨然自許至於知與不知則固有所不計<lb/>
也雖然君由余而瀕危隣殆余由君而垂斃虎口者亦<lb/>
云屢矣嗚呼使當時萬一蹈禍則余二人尚得聫武青<lb/>
𤨏以有今日哉由是而論人之涖官臨事顧忌不前所<lb/>
<pb n="KR4d0425_WYG_003-14b"/>
謂無關得䘮徒缺雅道者信矣君謀畫深逺常欲的而<lb/>
後發而余也第知職所當爾成敗或不暇計以余之踈<lb/>
濟君之密所以不至顛覆者亦未必不由乎此也雖然<lb/>
古人舉事未始不忠義自將固不以幸存苟免為智也<lb/>
忠則盡於所事而無不言義則安於所遇而無不定若<lb/>
乃依阿淟涊凡可保身固位者無有不至一旦事敗情<lb/>
露罪延其家乃自取耳尙何人之責哉故由道得禍君<lb/>
子不以為辱而以為福枉道得福君子不以為榮而以<lb/>
<pb n="KR4d0425_WYG_003-15a"/>
為禍嗚呼之言也微吾幹卿其孰可與語此於其别遂<lb/>
序以贈之<lb/>
　　　送蔣府判為道士序<lb/>
異端横中國釋為甚黄老次之然二氏為害綿千數百<lb/>
年而卒莫之夷滅者其故何哉蓋人所惡者莫甚於死<lb/>
而老氏餌之以長生人所好者莫甚於福利而釋氏餌<lb/>
之以因果上而王公下而閭閻邱民莫不篤信其説以<lb/>
為敬而事之則能資福已禍今雖貧則其再生也必富<lb/>
<pb n="KR4d0425_WYG_003-15b"/>
今雖夭折則其再生也必年嗚呼是不知人之夀夭貴<lb/>
賤皆命於天殆非佛老二氏所能移易况人既死則其<lb/>
魂體俱離豈有能復假胎於人輪廽而生之理夫男女<lb/>
相偶則人生焉鳥獸相偶則鳥獸生焉雖三尺童子知<lb/>
之信如彼説則人亦可胎而為獸則獸亦可胎而為人<lb/>
矣天下有是理哉彼為士大夫既不能以辭闢之顧往<lb/>
往為彼所愚亦從而靡豈不深可惜哉前睢陽府判蔣<lb/>
君某性沖抑嘗欲超然世外以親老黽勉於仕者且十<lb/>
<pb n="KR4d0425_WYG_003-16a"/>
餘年近以親終遂棄妻子入深山為道家者流將終其<lb/>
身諸公賞其决咸詩餞之要僕為序切惟君平昔讀書<lb/>
逹義禮二氏之妄必所素知今焉若是者其意不過倦<lb/>
逰厭仕姑徜徉泉石以休形息影夫豈樂彼無父無君<lb/>
之教長往而不返哉昔張子房當漢之興棄萬户封願<lb/>
從赤松子逰唐嵩髙張隠君有文武才寄迹老子法中<lb/>
以養其親概以名教責之可乎吾意蔣君此舉殆與彼<lb/>
無異恐議者覩其外而不究其中故書此以冠篇首<lb/>
<pb n="KR4d0425_WYG_003-16b"/>
　　　送李溉之序<lb/>
曩余謝太子文學數往来今翰長牧菴姚公門時李君<lb/>
溉之從牧菴學白晳眉目秀髯鬒且美類神仙中人後<lb/>
又得所述飄逸有新意問其里則濟南父字和甫仕江<lb/>
南久余以同鄉閭喜甚尋用公薦授翰林國史院編修<lb/>
官士夫皆賀得人而余獨不見其以是喜者叩焉則曰<lb/>
泂親老學且未竟將藉此奉懽歸以求吾所未至敢以<lb/>
小有進畫其大耶余聞𢥠然曰子乃志是哉今人甫執<lb/>
<pb n="KR4d0425_WYG_003-17a"/>
巻已心軒冕獲寸級輙泥土所業棄不反顧者比比是<lb/>
子乃志是哉夫編修官品雖居八國史之事實預焉選<lb/>
部執資考法比校甚嚴君素無所階一舉而班諸太史<lb/>
氏在他人得之其自榮幸為何如而子顧以為不足欲<lb/>
歸以安親而肆力於學則其志豈淺淺為丈夫者比哉<lb/>
雖然夫聖人之道閎逺髙妙愈求而愈無窮非心專志<lb/>
確未易致之嘗聞諸師為學當若濟河而戰必戕舟發<lb/>
梁焚次夷竈示士卒必死無還心如此始可以有得外<lb/>
<pb n="KR4d0425_WYG_003-17b"/>
陳編簡而内思鴻鵠雖於焉白首奚益哉溉之歸其以<lb/>
是勉焉則於親於師於知己庶有以慰其心且不孤其<lb/>
所望矣余與君同里在京師比居又相好觀其言則他<lb/>
日所至殆未可量於其行故敢以此勉之<lb/>
　　　送王克誠序<lb/>
士未嘗不志乎天下也亦非有志而無其才也志與才<lb/>
兩有其所以不獲施者時不與焉耳時苟不與雖聖賢<lb/>
惡乎施雖然夫水不必江漢然後能潤物一溝之溉所<lb/>
<pb n="KR4d0425_WYG_003-18a"/>
及若不廣謂於物無益則不可也迹是而論士凡得仕<lb/>
中外者無曰崇卑大小苟有所效人有不蒙其澤者乎<lb/>
窮庇草茅可謂時不與矣行修乎身善刑乎家化流一<lb/>
鄉一國則其所補亦豈細哉嘗觀自古名人志士遭<lb/>
時際運出而用世動焉則民從語焉則君聽其事業炳<lb/>
焉足為天下後世法者莫不皆由薄於巳而厚於民約<lb/>
於家而豐於公室舉天下利欲不能動其心之所致耳<lb/>
夫衣焉必華食焉必珍居焉必閎麗位焉必髙崇其為<lb/>
<pb n="KR4d0425_WYG_003-18b"/>
心如是而曰我能為善吾不信也虎豹熊羆天下至威<lb/>
之獸然卒肉於食皮於寢者驕氣盈而欲心熾也大抵<lb/>
義與利不能兩大義重則利輕外濃則厥中枯落此理<lb/>
必然無足疑者友人王君克誠端人有學守涖官必求<lb/>
報稱耻齷齪以取容敭歴二十年厥問籍籍荐紳間妻<lb/>
子告貧敖然不以綴意居陋食菲裕如也蚤從關中蕭<lb/>
徴君維斗學故其志尚不卑凡若此嘗與共事其議論<lb/>
起余甚多近由禮部郎官出為陜西行省左右司郎中<lb/>
<pb n="KR4d0425_WYG_003-19a"/>
位雖幕僚一省之務靡不預焉余喜此行之足以有信<lb/>
也於是贈之以言<lb/>
　　　送元復初序<lb/>
士所貴夫學者安於内不揺乎外而已用則經綸天下<lb/>
不以為夸否則著述山林不以為歉蓋經綸所以行道<lb/>
著述所以傳道其升沉顯晦雖若不同揆諸事業則埓<lb/>
也故士之處世進不欣退不戚一意義命囂囂然無入<lb/>
而不自得者灼於此而已矣大抵彼於焉不務急利而<lb/>
<pb n="KR4d0425_WYG_003-19b"/>
狥名所以傴傴於未得施施於幸成隕穫乎失狼狽乎<lb/>
退者比比是欲望窮逹胥有所立難矣清河元君復初<lb/>
蚤宦學江南富於觀覽文辭踔厲竒刻肖其為人事有<lb/>
當言剖露無所藴人以是重亦以是忘焉要其心無他<lb/>
也比由樞密照磨辟掾中書綽有才幹聲未再歳以微<lb/>
故去職畧無所動即浩然挈家而南將讀書山林間弃<lb/>
其舊而惟新之圖嗚呼如君可謂善處得失者矣雖然<lb/>
人不歴成敗資分雖髙其謀猷終不能底夫深逺<lb/>
<pb n="KR4d0425_WYG_003-20a"/>
且天將玉人於成其顑頷頓挫有所不能免孟子所謂<lb/>
空乏其身行拂亂其所為者信矣吾恐復初此行非惟<lb/>
不能深藏久遯將因是反得厚其所養而趍其所未至<lb/>
他時挾所有而復来則赫赫於時非君其誰哉舘閣諸<lb/>
名公咸詩餞之友生張某實為之序<lb/>
　　　送蔡天祥之般陽路儒學正序<lb/>
士之貴賤顧其行之若何爵之有無不列也何謂行子<lb/>
焉則孝宗族焉則仁朋友焉則義以信或任之事則必<lb/>
<pb n="KR4d0425_WYG_003-20b"/>
殫忠罄力而後已嗚呼士而能是雖身韋布廬草茅吾<lb/>
未始不見其曄然簪組之輝奐乎榱題之崇且麗也故<lb/>
古之人有被褐窮處而天下以公輔蘄者如八顧八龍<lb/>
八及之類蓋其徳具於身而時論不迨輿望攸属雖國<lb/>
家有不可敓者繇是而論則士之為士果待夫位然後<lb/>
為顯耶彼中無所存要軒冕以詡俗假貨財以潤屋雖<lb/>
曰貴且富焉吾未始不以為墦間之乞市中之攫禦人<lb/>
於國門之外也然則二者榮辱優劣詎不灼然易辯也<lb/>
<pb n="KR4d0425_WYG_003-21a"/>
哉所以君子之學惟務矻矻於内凡物在外者不使入<lb/>
其舎而為吾之擾苟於焉未竟崇虗飾於雕蟲篆刻之<lb/>
末一旦納之繁而責以事譬猶䇿枯以扞敵棹朽以濟<lb/>
海是自趣其敗與溺也尚何功之可期哉鄉士蔡君天<lb/>
祥性炳烈有為雖囂處市㕓其氣恒振厲無所沮天分<lb/>
既髙又濟以學余每見之未嘗不偉其所守惜其未展<lb/>
試於世比授般陽儒學正軷且有日過余綽然亭言别<lb/>
余曰函牛之鼎烹小鮮剸犀象之刄刺鼷䑕在君固無<lb/>
<pb n="KR4d0425_WYG_003-21b"/>
所愠尚論人材者獨能無慨然矣乎雖然自昔用不滿<lb/>
能俯首於么䯢之任者則亦不少以夫子之聖嘗為委<lb/>
吏禄以代耕所繇来久然亦豈足害其良貴哉况君太<lb/>
夫人年且八旬不擇而仕斯政人子所當亟圖者欣然而<lb/>
往其孰曰不宜兹因徵言於余故書此為贈而不敢<lb/>
固陋辭泰定青龍丙寅陽月五日齊東野人張養浩序<lb/>
　<lb/>
　歸田類稿巻三<lb/>
</p>
<p>
</p>
  </div>
</body>
</text>
</TEI>
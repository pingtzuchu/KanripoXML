<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田類稿巻十二</head> <lb/>
    <p>
<pb n="KR4d0425_WYG_012-1a"/>
欽定四庫全書<lb/>
　歸田類稿巻十二<lb/>
　　　　　　　　　　　　　元　張養浩　撰<lb/>
　　碑二<lb/>
　　　陽丘張氏先塋碣銘<lb/>
延祐戊午舞陽尹張君如砥由聽調來京師嘗過其寓廣<lb/>
不筵許樵爨索焉君危坐讀書自若余嘉其仕而能貧為喜<lb/>
且媿久之後叩諸人僉曰張君向為舞陽冰蘗聲甚著宜其<lb/>
<pb n="KR4d0425_WYG_012-1b"/>
孤身旅食無所戚戚也未幾偕陽丘彭敬叔過余求銘先塋<lb/>
竊謂以君之賢苟能文辭者疇不願為何乃下徵涼薄如走<lb/>
者為哉然以同宗同里閈遂即其事狀為詮次之維張氏居<lb/>
陽丘之錦川里不知為世凡幾曽大父軼其諱以族次人呼<lb/>
三官人娶王氏生子林為君王父和易善殖生貧乏賑業無<lb/>
所靳里有訟即兩造求直往往面斥無隠退皆説服事母孝<lb/>
少不怡即前稽顙謝不輟冀霽其威嘗負如泰山母恐其罷<lb/>
為減膳君慼然曰我是為者本欲其安今反病之奈何遂躬<lb/>
<pb n="KR4d0425_WYG_012-2a"/>
輦以行虞其頓撼復蒲其輪里中目為孝子所居邇溝<lb/>
澮當夏秋淫雨水奪其途乃購石以梁其上行者迄今<lb/>
徳之母王氏享年八十有四卒葬其里八盤莊西北之<lb/>
先塋妣劉氏四子曰信曰毅曰寛曰徳舉農隠相敬愛<lb/>
寛即君之考性純篤與人交肫肫無勝心嵗時為食於<lb/>
途以待飢者人謂有父風享年六十以至大二年八月<lb/>
二日卒娶樊氏四子如砥如璧如松如衡女子二俱適<lb/>
令族如砥即君字周道䆳於國言早掾湖廣省秩滿調<lb/>
<pb n="KR4d0425_WYG_012-2b"/>
固安州判官佐長吏克盡厥職移舞陽始獲專印剔蠧<lb/>
喣枯翼厥良善於所當為勇前無所避故所至廢政胥<lb/>
舉課最諸縣御史中丞緱山陳先生天祥徳業冠一世<lb/>
至薦君則云自上任無秋毫私觀此則君之治理可見<lb/>
巳既去民為立石頌愛今授承務郎松江上海縣尹未<lb/>
上銘曰<lb/>
世云澤物必官是資既官無聞又嗟其庳原彼之心由<lb/>
弗明理理苟灼然萬善樷已於鑠賢宗其先世農靡資<lb/>
<pb n="KR4d0425_WYG_012-3a"/>
於官而衆偃風維人之徳無大孝義於焉不怍足葢其<lb/>
細厥孝斯何惟恐有違愉愉敬養於未色辭厥義斯何<lb/>
駿奔人急凡百未安如已之責維天衛善宜後孔昌世<lb/>
不一傳益逺益光謂其微耶民社兩有謂其隆耶百里<lb/>
是守嘗聞利器陸剸象犀雖未試彼奚愧割雞善觀人<lb/>
者初不以位其才誠良微豈吾累况其所到殆未可涯<lb/>
梗楠豫章始蘖始芽瞻彼錦川其流瀰瀰碣此銘詩相<lb/>
與無巳<lb/>
<pb n="KR4d0425_WYG_012-3b"/>
　　　有莘王氏先徳碑銘<lb/>
承事郎山東憲使知事王君徳新由高曽而下數䘮未<lb/>
克舉戚不葷茹者十有七年泰定丁夘始謁告更葬其<lb/>
鄉莘縣西南四里所樂祖鄉之原禮也明年用御史薦<lb/>
授承務郎改貳河南憲幙且行持翰林待制李泂所狀<lb/>
先世族次官治與其出處大凡過余拜且請曰先生世<lb/>
名端人文不溢美苟浮於實毫黍無所假借在今言可<lb/>
信後所望惟公吾祖考數十年未獲安厝者今幸妥焉<lb/>
<pb n="KR4d0425_WYG_012-4a"/>
倘先生宥其緩而辱貺以銘不惟徳新之辠少贖而我<lb/>
奕世之徳之澤亦將日星於今江漢於後矣走嘗多君<lb/>
孝行欲為述之而未暇兹因是請遂不復辭按王氏系<lb/>
出金源近族初為完顔氏五世祖榮䕶衛親軍萬戸上<lb/>
京留守其事功皆無所於考眎所授官則其才雄一代<lb/>
為可知髙祖相闕後當嗣讓其弟中都瑪國主義之遂<lb/>
别授總帥戍闗陜時金亂已芽凡狐鼠其境者皆望風竄匿<lb/>
民恃以安次傳曽祖寛鎮淮南未幾宣宗播汴我元徇<lb/>
<pb n="KR4d0425_WYG_012-4b"/>
地河北所在訌潰遂避地於南因易姓王葢完顔華言<lb/>
即王姓也兩世皆葬東平之陽榖祖鐸樸重寡言氣泰<lb/>
神静學問綜博然務韜晦不以已長病人有來從學則<lb/>
諄諄竭其所有以告隠居於莘或勸之仕苐曰諾訖不<lb/>
出時以處士目之妣董氏内徳惟稱考士美字彦徽篤<lb/>
古力行縟於文而厚於質喜交天下知名士凡夫庸子<lb/>
雖焰焰不與游或慕徳來則亦未嘗深拒必牖其心而<lb/>
納之以善教授鄉里人無髦稚淑虣識不識靡不敬仰<lb/>
<pb n="KR4d0425_WYG_012-5a"/>
至不敢口其姓字通尊曰居士居士云嘗南遊僑於安<lb/>
豐妣張氏崇惠先生安民之女由漸濡典訓睦族宜家<lb/>
事舅姑有過人行舅病背癰久未勿藥吮之而愈祖姑<lb/>
九十餘齒盡脱毎咀食哺之凡所嗜不待言輒先意以<lb/>
集里中勃豀誶語者聞其風率相戒改行其叔祖父子<lb/>
曰用尚義有志槩勤恤人隠嵗嘗淫𤣥枵發廪以食民<lb/>
之途於流者無慮數千輦周宗族貧尤無所計一門之<lb/>
内仁孝之風藹然可挹徳新之所以表表於時者葢有<lb/>
<pb n="KR4d0425_WYG_012-5b"/>
所本矣徳新字君實執親䘮不勺飲累日過於哀毁幾<lb/>
殞其生廬墓凡三年每祭有烏千餘下集人謂至孝所<lb/>
格由霍邱教諭辟淮西及山東憲史又辟刑部集賢院<lb/>
掾史滿出為今職先是有司上其孝行朝廷表其門曰<lb/>
孝子署所居里曰孝亷至今鄉人不名其官惟以王孝<lb/>
子稱之嗚呼人而得此亦至榮矣哉夫士固有能立功<lb/>
絶域不能取重於其鄉能威讋千萬人不能得一士君<lb/>
子首肯如君之行鄉人信焉朝廷旌焉名公賢士夫稱<lb/>
<pb n="KR4d0425_WYG_012-6a"/>
頌焉雖三公之貴其能孚人乃爾若夫請行以追逃庀<lb/>
器以食餓論獄以存恕著書以紀聞彚先朝之政以備<lb/>
實録此葢因事致用見於一時刀筆筐篋之微者非孝<lb/>
子平日錫類兼善志也雖然觀其小則其大者可逆知<lb/>
故余得併述之以為他日顯庸起本祖處士君享年九<lb/>
十有六祖妣吕氏享年九十有五考居士君享年五十<lb/>
有七終於延祐乙夘五月十有八日贈承事郎東昌路<lb/>
莘縣尹妣張氏贈宜人享年五十有五終於至大辛亥<lb/>
<pb n="KR4d0425_WYG_012-6b"/>
九月十有四日葢君之所以享兹令名竟厥襄事者其<lb/>
族叔父湘寧王司馬曰公直者多所左右云銘曰<lb/>
孰云世禄家鮮由禮孝義萃一門輪指幾恬無貴胄習<lb/>
斥華靡動必榘彠循蹈儀軌伯仲皆總戎輩金紫有季<lb/>
恩未及責由巳讓其襲弗居䦧者泚為民不藴年各為<lb/>
恥再世㝠丘園激貪鄙講學以自娯爵泥滓道徳久益<lb/>
馨室蘭芷井渫人不食又誰毁頡頏漢彦方儒中比身<lb/>
晦道則彰貞遯尾舉世髙其風莫之企非惟善刑家範<lb/>
<pb n="KR4d0425_WYG_012-7a"/>
閭里譬彼玉在山麗林水又若珠藏淵媚洲沚河潤九<lb/>
里强信如彼使其出用世未必爾既翕則必張物之理<lb/>
有嗣孝且亷殆天啓小施其所施掾風紀始以儒易之<lb/>
迄紛敉衆危輒請行氣何偉投鞭濟鯨濤若途履唾手<lb/>
探虎穴不兵倚桀黠卒莫逸歸角掎諸公為愕然譽金<lb/>
矢惜哉所用微鳯棲枳俾大展厥猷寧彼止必能風四<lb/>
方雨遐邇人皆灼其膚昧所以名敎之所隆曰能子能<lb/>
子斯能臣自親始維善萬有餘孝基址基本既確如他<lb/>
<pb n="KR4d0425_WYG_012-7b"/>
足齒爰思其所然由世美我銘相新阡賁無巳<lb/>
　　　析津陳氏先塋碑銘<lb/>
延祐丙辰夏走以禮部侍郎征舶泉南迴遇資善大夫<lb/>
雲南諸路行中書左丞陳公於京師閒過所寓曰不佞<lb/>
起寒微叨仕中外職風紀者九内焉監察御史外焉僉<lb/>
按察司事河東副亷訪使山東陜西河北使行中書左<lb/>
丞則雲南山南浙西行臺侍御史則江南職民者六在<lb/>
沅為判官在泉為治中刺雄孟州二兩尹平陽潭州職<lb/>
<pb n="KR4d0425_WYG_012-8a"/>
簿領則入省為都事右司大都路為知事兵馬都指揮<lb/>
司為都目奉使宣撫則江右閩中恭行省政則甘肅河<lb/>
南肇釋褐凡卅轉而至今職非其先世有㝠行疇克顯<lb/>
厯若是向嘗託子銘先塋以追封㫖未下故緩今吾大<lb/>
父某由仕金懷逺大將軍知河南路<hi>闕</hi>陽縣追封正奉<lb/>
大夫中書參知政事諡忠敏吾父某追封集賢學士資<lb/>
徳大夫諡節孝皆侯薊郡祖妣時氏妣赫舎哩氏從其郡<lb/>
皆夫人維是二代百餘年幽潜今炳焉一旦而僕也又<lb/>
<pb n="KR4d0425_WYG_012-8b"/>
有㫖諭中書擬擢近地雖生死骨肉㒺克為報子其具<lb/>
文諸石以見國渥之殊先徳之懿臣子千百年不一際<lb/>
之盛竊謂厥今詞臣林立奚彼之捨顧於謬焉末學是<lb/>
徴豈公貳憲山東時走知為深與且走初掾儀曹實用<lb/>
公薦遂不敢辭謹按陳以國氏厥望不一惟河東為最<lb/>
著由兵燹逸其譜莫克逺系曽祖孝矜字嘉善葬太原<lb/>
陽曲之李家山雖言行無所考觀其字可知為慈祥人<lb/>
祖考即正奉公諱聚字鍾秀金之南播徙家析津春秋<lb/>
<pb n="KR4d0425_WYG_012-9a"/>
九十有三卒改兆宛平漆園之樊村考即資善公諱公<lb/>
濟字濟民志尚恢逺義於施與視名宦淡然鄉里仰其<lb/>
髙以處士目之四子曰泰曰時中曰鵬曰英舉敎之儒<lb/>
或曰胡不各殊其業而一於儒緩急恐無所倚母夫人<lb/>
聞之曰吾非不知時方艱棘但吾奕世詩禮家若𨽻彼<lb/>
失此是先世清望自我而隕人其謂何筮仕勉以公忠<lb/>
清泰制國用使司掾早世時中少中大夫知真定中山<lb/>
府鵬鄧新萬户府經厯舉循飭如所訓女一適太原王<lb/>
<pb n="KR4d0425_WYG_012-9b"/>
氏英即公字彦卿沈毅有才畧蚤受知御史大夫太師<lb/>
忠武王伊囉勒諾延嘗從見世祖皇帝儀度若素宦上<lb/>
屬目久其判沅州思播洞寇相挻搆亂長吏莫敢敵公<lb/>
設伏於險要悉出鋭擊之遂潰其僉憲河東憲長瑪哈瑪<lb/>
勒以怙冒兼儲㣥所恣行不若牟西京征榷之利凡三<lb/>
路糧以石計五萬鈔以錠二萬有竒聲罪於朝遂論如<lb/>
律其貳憲山東曲阜林廟洒掃戸為縣官奄有公謂彼<lb/>
戸置自漢唐何堂堂聖元獨不足此迄上章復之宣慰<lb/>
<pb n="KR4d0425_WYG_012-10a"/>
使樂實恃中有援横山東既劾罷未幾復任輒復劾㑹<lb/>
移節陜西乃巳陜西監憲某以事杖西王鷹師師馳訴<lb/>
於上命以杖復公謂臬司職在視奸詎可因一嗇夫之<lb/>
言自塗耳目后有奸其孰肻繩上乃釋然其行臺雲南<lb/>
言獠民鳥獸利馴病逆宜頒書州縣漸入其心其宣撫<lb/>
江右閩中官若吏以墨去者數千沒賄之麗稱是其便<lb/>
民事傍近揭而例焉其參政甘肅邠王穆巴總兵西陲<lb/>
將輟戍卒萬人耀武其地需責星火公言邊事貴不擾<lb/>
<pb n="KR4d0425_WYG_012-10b"/>
無釁而動適生戎心况時未水草必致人畜胥乏廷是<lb/>
其策止之大抵公行善果料事明待朋游誼以信涖官<lb/>
忠確不絲毫利害計今春秋七旬神若志益强且壯嗚<lb/>
呼世之積善者鏡此則其孜孜自效為何如夫人繼室<lb/>
郜氏何氏一子直方女一人適故游平章孫僎銘曰<lb/>
陳氏氏國代聞藝徳前晦弗揚繄後之赫厥赫斯何風<lb/>
紀洊膺有市其奸趾滅角崩或云司憲弗克民字四擢<lb/>
郡府頥指而治或云近易靖逺孔難罙入瘴氛衆綏以<lb/>
<pb n="KR4d0425_WYG_012-11a"/>
安孰林野遺公則連舉何物未春公則霖雨用世有具<lb/>
曰武曰文人一猶難公備乃身矧夫昆季畢途於仕青<lb/>
紫一門又世之異原其致此伊昔匪今世錫榮寵君恩<lb/>
海深維木能林職由本固沔彼流泉源浚之故有山在<lb/>
西翼厥斧封爰碑其間尚與始終<lb/>
　　　晉寧張氏先塋碑銘<lb/>
延祐丁巳春走以禮部侍郎監糴興和時總府治中張<lb/>
君敬甫實董其入見其遇事不難繁劇以身先衆風雨<lb/>
<pb n="KR4d0425_WYG_012-11b"/>
無所避余甚倚之一日過所寓曰徳聚猥以凉譾由詹<lb/>
事院掾事皇上潜邸始焉承務郎都總𬋩府知事次焉<lb/>
承直郎御帶庫使迨上正位宸極改隆興路判官隆興<lb/>
世皇湯沭邑也其長吏以下皆上所親選有司苐制勅<lb/>
焉甫𤓰代復陞今職階奉議大夫惟是四遷舉出特命<lb/>
比以恤典又追封先考福奉議大夫冀寧路汾州尹母<lb/>
劉從封永和郡君非荷國鴻禧暨祖宗餘祉奚以及此<lb/>
日將植碑先塋用侈異數且俾我後人尚引無替敢百<lb/>
<pb n="KR4d0425_WYG_012-12a"/>
拜以銘文累子竊惟張氏之族甚蕃衍於代而走也實<lb/>
所同出按事狀張氏其先關中人髙王父仕金鎮西副<lb/>
元帥曽大父逸其諱王父大亨皇元冀寧石樓縣尹敦誼<lb/>
喜施沈毅有才斷利害敢以身任嵗淫𤣥枵即蠲民租<lb/>
調且㪚已有濟人就饒他所者復則具畀其遺民迄今<lb/>
徳之因家石樓享年八十有四卒葬其縣南五里某邨<lb/>
先塋祖妣晉氏劉氏祔焉三子福禄惠禄以精法律辟<lb/>
晉寧路吏蚤世惠善殖生雅不喜仕福即君之考字仁<lb/>
<pb n="KR4d0425_WYG_012-12b"/>
甫和厚而義綽有父風蚤以時艱失學而所行若素讀<lb/>
書者享年五十有二比卒遺言子若姪欲固本者當茂<lb/>
其枝欲大其宗當昆弟是睦夫祖與吾相距雖逺要自<lb/>
一氣而分後人昧此遂於昆仲間恩義寖薄或䦧墻或<lb/>
異爨或路人如或至相仇殺是不知傷其枝猶傷其本<lb/>
也汝曹其毋蹈此為世僇笑子四人徳聚即君徳元世<lb/>
用徳輿母氏永和郡君今春秋八袠神明不衰猶勤女<lb/>
功不置則其艾年治内可知禄三子徳興志得給事皇<lb/>
<pb n="KR4d0425_WYG_012-13a"/>
太后宫中咸克佩服先訓合族而居極其和孺若是前<lb/>
後數世未嘗有間言君先娶郭氏前十年卒贈永和郡<lb/>
君生子某再娶倪氏中奉大夫淮西宣慰使鳳山公之<lb/>
女生子輒殤從封如郭氏自余游奉議君數月因熟其<lb/>
人葢精敏有幹局者也嘗言十六七時從汾州君如京<lb/>
師早行保定山中因憩於道為數寇竊其行橐以去君<lb/>
援弓躍馬追射之連發連斃二盗餘皆走翳林薄間呼<lb/>
使遞相縳執卒無一人逸者其時微君侍行汾州君幾<lb/>
<pb n="KR4d0425_WYG_012-13b"/>
殆人以孝童目之今年垂七旬膽膂尚不殺舊可卜其<lb/>
來未艾也銘曰<lb/>
維吾之張始由弓氏青陽遺苖代有令器厥族孔殷克<lb/>
述克繼泒之四方西者尤熾於鑠石樓百里是治孰寒<lb/>
而咷我衣之賜孰飢而逋我粒其至其布優優其持惴<lb/>
惴其施祁祁其立暨暨凡今尹民鮮不民噬疇金肻捐<lb/>
而民之利使大厥遺澤詎已是於棘止鸞以箱服驥云<lb/>
不能揚顧其余罪位然弗充行則云備既壬既林胡彼<lb/>
<pb n="KR4d0425_WYG_012-14a"/>
言媿宜後之人世媺無替或長百夫或中給事或佐大<lb/>
藩或家養志孝斯克忠忠則斯義塤箎一門為瑞當世<lb/>
咄彼同居以忍為異人而不天終必逖棄曷思本支始<lb/>
焉一氣其愛之生胡寧有既殊渥薦膺匪徳焉致邇逺<lb/>
胥榮存歿咸被我銘於堅永載攸示<lb/>
　　　真定栢鄉董氏先塋碑銘<lb/>
嵗旃䝉赤奮若日南至吏部尚書董君仁甫訥自京師<lb/>
走書厯下謂友人張某肇公邁迹邱園倐五䙫許企風<lb/>
<pb n="KR4d0425_WYG_012-14b"/>
仰烈殆無虛朝巾車既東忝榮叨渥凡四轉官始由江<lb/>
西憲副召拜吏部侍郎未幾又拜左司郎中今焉待罪<lb/>
吏部顧何及人負且乗乃爾揆諸涯分為恧益深比者<lb/>
吾祖父父有司考儀光啓郡封爵及三代天休寵錫存<lb/>
沒惟均微祖宗潛行㝠功有開於先奚其致兹將表石<lb/>
先塋用本福徳所自謀諸多士僉曰屬厥筆者莫公為<lb/>
宜敢縁舊奉事狀兼幣熏沐九頓首肅使者以請某故<lb/>
嘗與公同官乃反幣受狀為撰次焉按董氏系出軒轅<lb/>
<pb n="KR4d0425_WYG_012-15a"/>
至虞舜有曰某者性好龍龍多與習遂以豢龍事帝春<lb/>
秋時狐以良史見稱孔子厥後繼而仕者史代有人曽<lb/>
大父諱増篤學斤斤自修子男三孟曰貞仲曰成季元<lb/>
即尚書君之祖贈亞中大夫順徳路總管輕車都尉追<lb/>
封趙郡侯沈鷙有力以仁孝得鄉里心罹金末亂二兄<lb/>
辟外獨家居養親雖處兵間能力珍羞以適其志盗至<lb/>
即擒縳毆垂死至哀祈改過乃釋之逺邇讋慴聚落恃<lb/>
以無擾事定悉推田宅與昆弟族人其厚於倫理葢天<lb/>
<pb n="KR4d0425_WYG_012-15b"/>
性然至元二十一年雲州置銀場官發民數百為工命<lb/>
公衛送比無一工軼者㑹銀場罷朝廷以見民歸皇后<lb/>
俾嵗輸綿宫中仍以公領之嵗餘即辭歸課諸子致力<lb/>
問學暇則敎以穡事且耕且誦敦本實而枿厥華靡里<lb/>
或有訟率不白縣决平其言以恚至者以懌歸以負至<lb/>
者以償歸甚則有望其門而返中途者嘗語人吾蚤屬<lb/>
時多虞為勩百至既長始克休息然平生未嘗食言於<lb/>
人失行於已慚徳於天吾子孫或有奮他日者享年七<lb/>
<pb n="KR4d0425_WYG_012-16a"/>
十有五以至元二十九年某月日終正寢鄰郡聞䘮相<lb/>
弔及葬執紼泣送者至二千餘人祭於路者且數百幄<lb/>
近代公侯之䘮未有若是得人夥者昔李廣卒太史公<lb/>
謂天下聞者皆悲嘗以為過以今徴之猶信嗚呼亦豈<lb/>
所謂桃李無言下自成蹊者耶葬某邨先塋妣夏氏追<lb/>
封趙郡夫人内徳惟稱享年九十有六一日前語子婦<lb/>
軰曰婦徳以順為本内能順夫外能順族行之以不欺<lb/>
濟之以不妬壽將自延我所以年期頥者職此今命當<lb/>
<pb n="KR4d0425_WYG_012-16b"/>
終其無憾矣有頃而卒以某年某月日祔順徳君之兆<lb/>
子男四進和福祐進以子貴封嘉議大夫禮部尚書上<lb/>
輕車都尉趙郡侯中扃敏茂外斷斷若無能或犯且負<lb/>
雖百不一校由其子訥周踐臺閣愈益務自貶損人不<lb/>
知為官門昆弟三人皆循愿相友甚妣趙氏淵淑柔惠<lb/>
克服家訓今春秋俱垂八袠神觀無少衰則董氏之先<lb/>
儲休藴懿源深委長者兆於斯矣矧尚書君忠直有器<lb/>
幹比奉使山北課最諸道方器用於時其所至殆未艾<lb/>
<pb n="KR4d0425_WYG_012-17a"/>
子貴法宜銘銘曰<lb/>
維福若徳兩有孔艱徳崇維人福天所關徳苟崇矣福<lb/>
斯樷矣謂天人殊影響從矣於休董氏代有隂隲於前<lb/>
弗昭繄後之赫金季俶擾盗起蝟如民命毫芒遑恤室<lb/>
廬惟公屹然底柱弗動有闖其疆隨意擒縱用是百里<lb/>
奠枕胥安微公之英幾何不殘計兹所活奚千億啻厥<lb/>
報有歸亦勢必至譬彼農者穮蓘必年力如弗周穫亦<lb/>
靡堅宜爾嗣孫由儒而奮厥聲隆隆臺閣増峻左司為<lb/>
<pb n="KR4d0425_WYG_012-17b"/>
職士恒㒺肩非才精强則易以顛於焉恢恢他可坐治<lb/>
欲觀人能莫的於是矧厥攸進川至未涯台衮之膺伊<lb/>
邇匪遐洪惟國經酬庸以爵三代疏封可曰殊渥子焉<lb/>
克孝臣焉克忠宜先之靈覆露厥躬滹水之陽厥兆城<lb/>
許何以賁之録此石語<lb/>
　　　先塋碑銘<lb/>
維我張氏之在濟南其宗屬有二一居陽邱一厯城居<lb/>
陽邱者為伯祖父厯城則祖父也伯祖父諱萬享年九<lb/>
<pb n="KR4d0425_WYG_012-18a"/>
十三祖父諱某享年九十一其世其行具見翰林學士<lb/>
承㫖姚先生燧所撰陽邱先塋碑祖父二子長諱興早<lb/>
失兵間後三十年至自泰安其狀貎動止言笑與祖父<lb/>
甚相肖享年七十二卒葬泰安梁氏邨次為先君諱郁<lb/>
字威卿享年八十以至治元年十二月二十八日見棄<lb/>
初寢疾諄諄訓孤養浩乃祖考早從事戎性直喜施有<lb/>
所得靡計多寡輒周急人家務一不屑吾年十六即身<lb/>
任之家甚寒貸貨於人僅公私給後天兵克宋人心未<lb/>
<pb n="KR4d0425_WYG_012-18b"/>
給出萬死不一生之計賈江淮間以儉濟之致有今日<lb/>
吾茹其苦遺汝軰以甘吾任其勞遺汝軰以逸若不可<lb/>
不思乃翁成家之難驕汰以隕吾業夫驕者貴之賊汰<lb/>
者富之蠧富而不汰家必裕有位而不驕則貴必恒今<lb/>
吾荷祖宗餘慶既富且貴吾恐汝軰不能守故此戒之<lb/>
昔栁玭謂成立之難如登天覆墜之易如燎毛吾每三<lb/>
復其言必為䀌焉心病以是知作者固難保守為尤難<lb/>
汝軰其以是言銘心則吾瞑目無憾矣命孤養浩以筆<lb/>
<pb n="KR4d0425_WYG_012-19a"/>
志之志訖而逝嗚呼慟哉孤養浩又嘗記先君言嘗驅<lb/>
驢走京師困極始一乘阪焉則下水焉則渉為弃骨刺<lb/>
其趾血出欲乘則恐半途而乏欲步則其創痛不可忍<lb/>
孤養浩聞之不覺頫首淚下先君亦為哽噎嗚呼大抵<lb/>
先君以艱難勤儉起家虞養浩軰不能慎持厥盈故覼<lb/>
縷鐫誨若此其燕翼保艾者可謂至矣先君三子長英<lb/>
次塞俱早世季為養浩奉命仕者三十餘年幸無所忝<lb/>
厯膺清要有司考儀贈祖父某安逺大將軍益都路淄萊<lb/>
<pb n="KR4d0425_WYG_012-19b"/>
萬户府中萬户輕車都尉追封濟南郡侯祖母苖氏楊<lb/>
氏並追封濟南郡夫人先君封通議大夫吏部尚書上<lb/>
輕車都尉濟南郡侯先妣許氏追封濟南郡夫人今尚<lb/>
氏封濟南郡太夫人先兄二子長居簡雅才幹次安山<lb/>
東轉運司益昌庫副使三十八卒養浩二子長諱强二<lb/>
十二卒集賢侍講學士元君明善為撰埋銘今碣於隧<lb/>
次引嗚呼保家之道先君言之悉矣孤某不敢復有所<lb/>
列謹掇其緒餘拜手泣血而為銘曰維作室完且鉅必<lb/>
<pb n="KR4d0425_WYG_012-20a"/>
累年欲其弛不一旦瓦礫然尊者遺恣奢棄名逆天嗟<lb/>
爾後亘斯世毋逆先兮<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0425_WYG_012-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歸田類稿巻十二<lb/>
</p>
<p>
</p>
  </div>
</body>
</text>
</TEI>
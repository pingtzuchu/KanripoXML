<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田類稿巻七</head> <lb/>
    <p>
<pb n="KR4d0425_WYG_007-1a"/>
欽定四庫全書<lb/>
　歸田類稿巻七<lb/>
　　　　　　　　　　　　元　張養浩　撰<lb/>
　　傳<lb/>
　　　驛卒佟鎖住傳<lb/>
閒歲京師編民男女之未年者因事而出多為奸民所<lb/>
攘匿或女脅為婢子壓為奴不然則載之遐徼殊域若<lb/>
遼海若朔漠易羊馬牛駝以規贏入幸而敗者常少不<lb/>
<pb n="KR4d0425_WYG_007-1b"/>
幸而轉市互鬻使其父子昆弟妻女死生不聞者比比<lb/>
有焉嗚呼輦轂之下習俗若此豈不為大異事哉延祐<lb/>
丁巳春余以公糴舘興和者凡再月驛卒有佟鎖住為<lb/>
余言本江西㤗和人七歳時與羣兒戲里中為過騎掠<lb/>
之而北凡渡水三逾嶺不知其幾而至興和騎者因飲<lb/>
於市遂命我給事其家酤者一目眇劉姓時固知貨我<lb/>
於彼以幸見留即不辨居数月眇者令我隨馳驅者数<lb/>
人徴所負行二日無所得第云所居尚遠至則畀汝還<lb/>
<pb n="KR4d0425_WYG_007-2a"/>
意眇者又隂貨我聞土俗奴亡而獲者必鉗而黔之用<lb/>
是佯以去故事新為喜所過皆頳山無城郭居民少陰<lb/>
即風雪不可前人以孶畜多寡為富貧所衣皆皮毳所<lb/>
食唯酮及胾無菽粟幣帛以氊為屋狀而居主人以察<lb/>
罕名我且授皮衣一襲羊二千餘頭命服而牧之且戒<lb/>
曰羊有瘠者傷者逸者無故物故者必汝撻距芻地二<lb/>
十里每出必負餱約他牧皆行不然則迷不能返羊合<lb/>
萬餘他畜稱是升高而望彌川亘野若雲霞四敷羣皆<lb/>
<pb n="KR4d0425_WYG_007-2b"/>
淆焉不能别甚憂且恐他牧曰汝勿怖歸則自相友矣<lb/>
及暮果然乃復喜聞同牧者十数輩皆中國良家子為<lb/>
奸民所販至此因自思違鄉井去父母親戚陸沉殊域<lb/>
奴庸於人非我獨也自是始少安焉一日吾羊寢山麓<lb/>
有牛百餘自絶頂奔飲於溪羊不及避而<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>死十𢾗意<lb/>
其不免遂委裘於山以疑追者決意亡去時年十有六<lb/>
矣頗健於行始日百里数日二百或三百惟南其嚮飢<lb/>
則嚽野蔥水飲夜則視穹廬有燈火者往宿焉有問則<lb/>
<pb n="KR4d0425_WYG_007-3a"/>
以蕃言答之故無所疑訝者㑹值使者具詰所從來遂<lb/>
跪語其故意若見憐乃輟一騎乘我始復至此因走白<lb/>
官郎論眇者以法而𨽻我於驛中今年餘於此矣余聞<lb/>
惻然曰我將復若閭里與汝父母兄弟相見何如乃叩<lb/>
頭泣曰固所願也即令有司移文榜近給衣糧䕶送其<lb/>
鄉於戲天下似此者何限庸能盡使遇余若此子耶盖<lb/>
聞古者五家為比五比為閭四閭為族五族為黨五黨<lb/>
為州五州為鄉各設長胥師正等使之相疇相保蓋所<lb/>
<pb n="KR4d0425_WYG_007-3b"/>
以譏奸民而防不虞也故力正矯誣者禁焉横行徑踰<lb/>
者禁焉淫怠竒衺者禁焉行作不將不物者禁焉况保<lb/>
息之制六而慈幼居其一自生齒以上皆書於版司民<lb/>
氏掌之以恊孤終於斯時也使有奸民亦無竄其手故<lb/>
下之所以事上者縻微不綦此無他保之不失其所而<lb/>
已矣又聞古者國有饑民則人主不飱有凍民則人主<lb/>
不裘受計報登則人主親拜其視民之重如此由秦毁<lb/>
先王之制官與民判焉不相預甚則聽其自生自死自<lb/>
<pb n="KR4d0425_WYG_007-4a"/>
強自弱自仁自鄙自壽自夭名置侯牧實與無均又藉<lb/>
以為侵牟奉已之資者總總也嗚呼欲其父子相安昆<lb/>
弟親戚閭里相愛盡力以事其上得乎夫京師天下之<lb/>
本此焉若是逖遠可知伏自聖天子肇臨四海仁萬物<lb/>
如天慈吾民不翅其子是惟不知知則必詔有司以嚴<lb/>
其禁故余為傳其事併及古者安民之法庶使當路者<lb/>
得以上聞或於治理有禆萬一焉<lb/>
　　　節婦柳氏傳<lb/>
<pb n="KR4d0425_WYG_007-4b"/>
節婦柳氏昔户部主事趙君子開之繼室也世為蘓郡<lb/>
人父賔叔嘗尹博平寓京師有年時翰林侍讀學士西<lb/>
皋趙公之子野為戸部主事亡伉儷久未有繼或謂柳<lb/>
氏女可其父以西皋耆儒子又朝廷知名士聞媒介及<lb/>
之即諾焉不辭納采已西皋寢疾其父命柳氏視湯液<lb/>
未幾西皋卒其孤野䕶䘮歸殯長清既殯而子開亦寢<lb/>
疾亟遣人如京師迎柳氏歸半途以訃聞至為服哭盡<lb/>
哀將廬墓側親族不可遂䘮於家頃之其兄從京師來<lb/>
<pb n="KR4d0425_WYG_007-5a"/>
欲召歸使再嫁其族恐將敓之柳曰是在我奚恐為於<lb/>
是其兄見曰吾不忍汝寡將圖汝安汝如我違是汝自<lb/>
取凍餓也柳曰業已歸趙氏雖未及合卺夫婦之禮已<lb/>
定且凍餓與否是蓋有命豈再嫁再醮所能免耶兄灼<lb/>
其不可敓而去間數月偕其弟復來柳氏辭益峻至閉户<lb/>
與之語逾年其父卒繼而母亦卒其兄即以計召柳氏來㑹葬欲<lb/>
因留不遣柳氏泫然泣曰人莫親父母妾既不幸望門<lb/>
而夫殁萬一由此不克反是重妾不幸也况我婦人且<lb/>
<pb n="KR4d0425_WYG_007-5b"/>
寡禮無外事無乃為位哭之遂不往日率僮婢緝生理<lb/>
雖隣婦里嫗亦不以接夙感氣疾毎發即呻吟連日闔<lb/>
家不忍聞欲謁醫治之柳曰妾聞婦人寡者為未亡人<lb/>
我年二十六歸趙氏今且半百天若我憐得死此疾實<lb/>
莫大幸奚醫為此蓋子開前妻兄陳公約為余所言者<lb/>
嗚呼肇自道湮俗漬倫理日微臣弗知所以臣婦弗知<lb/>
所以婦其面合心離生從死背者比比皆是一有毅然<lb/>
秉忠執義矯矯不可奪者其為薄俗之勸不既多乎且<lb/>
<pb n="KR4d0425_WYG_007-6a"/>
臣之狥其君者以嘗服其事也妻之狥其夫者以嘗偶<lb/>
其體也今柳氏與其夫言未嘗相接也面未嘗相見也<lb/>
患難未嘗同而恩惠未嘗及也然則狥夫之志果何從<lb/>
生哉蓋天壤間所以洞金石格鬼神者無他信義而已<lb/>
矣知信義為重則凡天下之物舉不能揺其心否雖一<lb/>
語之甘一惠之利亦必從而靡矣嗚呼是道也慧男子<lb/>
有所不逮曽謂婦人能爾耶大抵受其幣即不敢有其<lb/>
身不必恩惠及也入其門則不敢辭其難不必言語託<lb/>
<pb n="KR4d0425_WYG_007-6b"/>
也自古以忠誼襮世者其處心大率如此所以歴世愈<lb/>
久而人之仰之北斗其高而泰山其峻也河漢無極而<lb/>
日星之永輝也彼剖心拆肝誓生死無他適一旦值不<lb/>
測挈夫所有冐辱䝉詬惟欲是濟者以柳氏概之為何<lb/>
如哉吾承乏太史氏紀人之善故傳其事以為天下婦<lb/>
人楷式云<lb/>
　　哀詞<lb/>
　　　唐承㫖哀詞<lb/>
<pb n="KR4d0425_WYG_007-7a"/>
往遊故平章静徳康公門聞翰林承㫖學士唐公徳若<lb/>
望藉甚蓋二公道合氣同蔚為當代名勝士被接納有<lb/>
不翅龍門登而萬户封者走時年二十有四一見畧齒<lb/>
爵禮夷賔主其引重後學不獨於余為然大徳四年夏<lb/>
四月靜徳公卒明年秋八月公卒嗚呼何天不福斯文<lb/>
使二賢相繼去世亟耶維公姿宇魁秀襟量豁如始仕<lb/>
人以宰輔期之歴官右司郎中工部尚書翰林學士承<lb/>
㫖政聲風節表表一時其家居琴書左右泊然與白屋<lb/>
<pb n="KR4d0425_WYG_007-7b"/>
士埒事母孝與朋友義以誠雖稠人廣坐從容應酬靡<lb/>
不心沃尤恬於權勢人有幼而相好長登台鼎者雖数<lb/>
相過亦不一造門少答閑處数年終不以進取槩懷然<lb/>
議者恒以不膺柄用為恨走嘗傳聞公長右司時或告<lb/>
中書誤釋一囚世祖怒趣宰属詰之吏抱案不知所出<lb/>
遂告急公初公以疾在告未嘗署其案公即援筆補之<lb/>
行且曰不誤毋恐入見具本末敷奏天威遂霽後吏白<lb/>
於廷中外嗟異迄今以為盛談嗚呼人固有一言可見<lb/>
<pb n="KR4d0425_WYG_007-8a"/>
平生大節亦有坐一事軒輊終身不克伸者是殆難以<lb/>
幸不幸論也今人疾吏弊防欺如鬼讎案具求署筆靳<lb/>
靳不肯下駁至再至三虞後連已故為淡墨際紙細書<lb/>
兾日久漫滅不可復識認又有值敗取案爪其畫者政<lb/>
使無誤且迎合附會曲為之徴矧肯明其誣代其辨復<lb/>
補署其銜者哉蓋嘗跡是論公使其進登廊廟其不為<lb/>
公孫𢎞之阿㫖詭隨蘓味道之模稜兩端也審矣古人<lb/>
謂細事如此大亦宜然惜乎天不俾余言之效於世也<lb/>
<pb n="KR4d0425_WYG_007-8b"/>
公諱仁祖字壽鄉畏吾人其履歴之詳見叅議瓠山王<lb/>
公墓誌詞曰<lb/>
窮壤間正大氣生才發於徳苟非其人巧求襲取亦弗<lb/>
克於鑠我公量宏學博徳崇積筮仕卓然人謂他年秉<lb/>
鈞必歴三顯官身同寒士見氷檗下交不凟應酬雍容<lb/>
儀靡忒彼貴而頗見且逃之矧肯即或舍或庸畧不介<lb/>
懷惟自得曩長西曹代吏辨誣義形色冐厥雷霆一語<lb/>
回天汗郡辟有美如斯遐不以年止半百使大厥施淳<lb/>
<pb n="KR4d0425_WYG_007-9a"/>
俗可還今可革謂天漠如倒稇畀人曽弗惜謂天皦如<lb/>
奚獨于賢乃爾嗇厥理孰究非始今焉來自昔我挽以<lb/>
詞九京之憾庶少釋<lb/>
　　　吳道源哀詞<lb/>
天之於人侈其才蹙之於壽是理之不可曉也尚矣疇<lb/>
仕京師後學頴異者亦屡見之然未幾則皆相繼夭殁<lb/>
謂天媢疾耶必不生之矣生之而又才之是天有意於<lb/>
成也然而卒不年之豈彼所禀過清且靈勢固不能久<lb/>
<pb n="KR4d0425_WYG_007-9b"/>
與於戲此余所以於吳生道源之卒重有所哀也夫生<lb/>
濟南人名濬字道源余所命也早失父隨母氏及二弟<lb/>
居性莊重寡言笑持身稜稜有風岸恒欲以道徳文學<lb/>
自襮於世嘗游京者四年歸而其學大進由讀書忘劬<lb/>
勩得痰疾或勸其已面從退而益力然其病有時而差<lb/>
有時而劇余自謝仕居鵲華山間來從予遊時與之論<lb/>
經談道及商歴代治亂人物臧否文章機杼工拙體裁<lb/>
高下靡不周徹間書所得語所見正是於余往往新奇<lb/>
<pb n="KR4d0425_WYG_007-10a"/>
夐出人遠甚心獨異之然以虧弱每令冥心靜坐或有<lb/>
編帙筆硯在前輙為去之於是則專以守身事親相告<lb/>
語余嘗謂之人也使天假以年他日必能以所學名世<lb/>
蓋習見其立志高用心篤一切皆不凡近故也於戲詎<lb/>
意其竟坐是得疾遂孤余之所望耶生自號方齋始以<lb/>
親故欲寓目場屋由有司小忤其意即怒不試後袖紙<lb/>
過綽然亭謂余記其所謂方齋者切欲因是思有以廓<lb/>
之未及而卒以疾未娶得年二十有七實泰定丁卯二<lb/>
<pb n="KR4d0425_WYG_007-10b"/>
月二十四日也余惜其學不遂志才優而命促故為詞<lb/>
哀之使刻石表諸墓庶少慰其不幸云其詞曰<lb/>
維天生毓兮為類孔庶尤物獨尠兮孰灼其故甘露慶<lb/>
雲兮曽不朝暮祥麟威鳳兮曠代靡遇猗嗟若人兮清<lb/>
淑攸聚超彼凡近兮高朗是騖牢籠元氣兮劃劙雲霧<lb/>
追琢風月兮虹霓為馭天呉前茅兮祝融左拒望舒環<lb/>
侍兮靈氛訶䕶方爾馳翔兮胡柅中路無乃鬼神兮修<lb/>
姱之妬厥躬雖土兮神必天附意其仍舊兮八表容與<lb/>
<pb n="KR4d0425_WYG_007-11a"/>
有母慟絶兮有弟號慕里不相杵兮朋泣而賻矧余忝<lb/>
師兮于義有素一聆厭化兮涕泗交注文孰余彚兮道<lb/>
孰余輔心孰余知兮言孰余助緬維有生兮莫匪朝露<lb/>
一氣屈信兮隨彼來去達人大觀兮天地皆寓壽焉奚<lb/>
喜兮夭亦奚惡一時或鬱兮百世斯著述此表隧兮尚<lb/>
慰泉下<lb/>
　　祭文<lb/>
　　　祭姚牧菴先生文<lb/>
<pb n="KR4d0425_WYG_007-11b"/>
嗚呼維斯文之宗伯曠百祀而一人方元精之孕秀光<lb/>
岳慘而不神既培埴之伊厚又喣濡之孔仁及炳炳以<lb/>
瑞世衆嘖嘖為鳳麟何造就之良艱而一旦失於逡巡<lb/>
也嗚呼維公文由天得不踵故蹊縱横操舍舉自已為<lb/>
筆未及落而氣已馳當其賔之筵而酒之冷也人第見<lb/>
顒卬居中而嘯傲殊不知日光玉潔之思已隱隱乎睫<lb/>
眉由神變之叵測故愈出而愈奇小能使之磅礴巨或<lb/>
納於毫釐元則伏於未朕明則耀乎无涯彼江漢之滔<lb/>
<pb n="KR4d0425_WYG_007-12a"/>
滔與嵩華之巍巍雖交梗於前路而足之所到莫不劃<lb/>
然自闢而失其深危為難耶則无樊宗師之深澁為易<lb/>
耶豪放抗衡於坡老正大並轡乎昌黎而跬行顧影偻<lb/>
步呈姿柔筋靡骨膩理纎肌者見之宜其咲發於坐井<lb/>
嘆興於向若面譽其削鐻背非其覆瓿而卒瞠后塵而<lb/>
莫之追也嗚呼其尤可偉者不權之阿弗勢而移遇有<lb/>
論著屹無詭隨或竹帛之揭或金石之垂褒其賢則賤<lb/>
者尊而死者昭於後誅其佞則榮者辱而生者冥於時<lb/>
<pb n="KR4d0425_WYG_007-12b"/>
古所謂良董遷者復奚恧而觀夫靈明之境湛乎其不<lb/>
波含宏之度廓乎其无籬隆於風節粹於倫彛芥功名<lb/>
而无意於屑屑塵富貴而惟道之怡其待問也如響其好<lb/>
施也若遺雖牛童與馬走无不道其姓字而識其容儀<lb/>
衣紫雲兮蓊鬱佩明月兮陸離驂鸞鶴兮周章遨雲漢<lb/>
兮委蛇封君擁節以先導列侯庭俟以帚持席屢前於<lb/>
宣室宴每侍於瑶池惟其名之太盛遂致巧言秉間奪<lb/>
朱亂雅構漂山之謗而磨平淮之碑嗚呼僕初聞此且<lb/>
<pb n="KR4d0425_WYG_007-13a"/>
訝且嗤欲為廷辨計莫我施竟黙黙而坐視誠有負公<lb/>
平昔國士之知也雖然夫文章天下公器豈呫呫者得<lb/>
私今已不能迯乎月旦况千載之可欺夫何損於落落<lb/>
祗自詒其蚩蚩於戲蓋嘗考夫士君子之賢佞惟進退<lb/>
為可窺苟於焉有慚徳雖虛文其何禆初今上之淵龍<lb/>
也授公太子少傅而不拜在他人則<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然驕喜之不暇<lb/>
而公乃惻然以増悲曰吾世父所遜避𦍑何行而及茲<lb/>
九重聞而稱異百辟見而齎咨使區區毁方售進者厥<lb/>
<pb n="KR4d0425_WYG_007-13b"/>
顔厚於十之甲豈特可為將來之範而當世之師也哉<lb/>
如走者道昧於進辭拙於摛夫何有能獨䝉見推播華<lb/>
宣彩揜類隱疪騰章再三必用是期顧公抱負之如許<lb/>
於吾輩乎奚取則其推轂後進之雅量又非今士之可<lb/>
夷始聞訃音忽忽以疑詎有顔如渥丹之懿偕蒲柳而<lb/>
先衰意必出於多口因復傷士風之日澆漓尋得真於<lb/>
門客嗚呼何天不斯文之祚而竟使哲人之萎耶或以<lb/>
為年及則世之齯齒台背獨矍鑠者何限而於大賢乃<lb/>
<pb n="KR4d0425_WYG_007-14a"/>
獨嗇其期頥籲帝閽兮幽遠徒反袂以漣洏嗚呼昔公<lb/>
无恙為世珍兮今公云亡孰柄文兮自京之别三閱春<lb/>
兮茲夕何夕遽永分兮蹇孰余開懦孰振兮窅焉元宫<lb/>
无復晨兮如其可贖人百身兮求而弗得號弗聞兮詞<lb/>
忘其蕪尚鑒情之真兮嗚呼哀哉尚饗<lb/>
　　　祭李宣使文<lb/>
維天歴二年六月丁亥朔越七日癸巳資善大夫陜西<lb/>
諸道行御史臺御史中丞張希孟謹遣令史賈仲幹等<lb/>
<pb n="KR4d0425_WYG_007-14b"/>
以清酌之奠致祭故西臺宣使李生之靈嗚呼人之壽<lb/>
夭皆所素定但行不愧心順守其正年雖不遐其流聲<lb/>
於人則無窮也今年二月余自歴下之官西臺舟次安<lb/>
山而生乗傳來逆且拜且言馳至長清聞公由水而西<lb/>
所以追及於此乃獲瞻拜余見其端確卑慎勞慰久之<lb/>
時訪西事應對甚悉凡所經過傳送供帳輙先告集余<lb/>
第受鞭而馳舍策而憇宴然不知身之為客而道路之<lb/>
為修阻也路出河南流民寖遇抵新安硤石則縱横山<lb/>
<pb n="KR4d0425_WYG_007-15a"/>
谷鵠形菜色殊不類人死者枕籍臭聞数里余即命生<lb/>
躬督主者坎而瘞之余年六十生長齊魯富庶之鄉餓<lb/>
莩流民雅未嘗見一旦遇之心酸鼻辛不覺淚之交頥<lb/>
生見余哀往往先路而行揮使避之民不循途多致顛<lb/>
沛自後余雖悲不使生見之而生亦不知余心之為益<lb/>
哀也行次華陰宿於岳祠時旱暵甚久遂為文禱之文<lb/>
詞甚悲禱之夕余自讀其文讀至悲所不覺失聲生與<lb/>
一二道流亦皆哽噎余欲駐車祠下雨然後去生跽而<lb/>
<pb n="KR4d0425_WYG_007-15b"/>
泣言公為民之心神已洞監必雨乃去無乃偪神太甚<lb/>
况公家有老母萬一因是致疾是公為民而不為母也<lb/>
余蹶然輟哀謝之即趨其行至華州雨連夜不止詰旦<lb/>
命生市羊一豕一反而謝之比迴余已視臺印矣每出<lb/>
閣生必騎隨見流民與曩過無異於是余又悲欲命有<lb/>
司為粥食之皆曰粥誠一設饑民必四遠而至后或不<lb/>
給奈彼衆何余曰若然則將聽其死與余遂出私鏹若<lb/>
干詭為鬻粥者凡三處食之命生往來覆視民稍寧息<lb/>
<pb n="KR4d0425_WYG_007-16a"/>
後又患庫錢細民艱於交易又命生監涖幾其為奸不<lb/>
時給者庫各一啓病民雲集生資禀素薄其毒惡之氣<lb/>
乗之而入遂感成疾凡更数醫迄不能起嗚呼慟哉生<lb/>
有父今為河南省都事余都事右司時常與共事侃侃<lb/>
和易人也頃走書安西懇余指示提誨今而若是將何<lb/>
辭以復其父乎夫生之所以得疾者實由余救民心鋭<lb/>
以生勤不憚勞故每事命之初不期生竟以是而不壽<lb/>
也然則生之死非其命然耶其因余責頻任數而然耶<lb/>
<pb n="KR4d0425_WYG_007-16b"/>
嗚呼聞生有弟年踰冠矣余哀生之没於官事將令其<lb/>
弟復為宣使以慰生之不幸以贖余之所失以足生未<lb/>
遂之心以終其父相倚託之意若然又未知生知乎否<lb/>
乎為有憾乎為無憾乎嗚呼哀哉尚饗<lb/>
　<lb/>
　<lb/>
　<lb/>
　歸田類稿巻七<lb/>
</p>
<p>
</p>
  </div>
</body>
</text>
</TEI>
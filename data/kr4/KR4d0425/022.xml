<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田類稿巻二十二</head> <lb/>
    <p>
<pb n="KR4d0425_WYG_022-1a"/>
欽定四庫全書<lb/>
　歸田類稿巻二十二<lb/>
　　　　　　　　　　　　元　張養浩　撰<lb/>
　　五言絶句<lb/>
　　　詠荷花<lb/>
水府羣仙㑹紅雲擁翠霞黄昬不歸去認得老夫家<lb/>
　　　遂閒堂<lb/>
蕩漾濼湖月氤氲華鵲雲是中有佳趣未易與人云<lb/>
<pb n="KR4d0425_WYG_022-1b"/>
　　　綽然亭即事二首<lb/>
茅亭雖若小左右皆春色風霜一戒嚴惟見松與柏<lb/>
水逝月仍在山深雲不知松陰鶴立久似待老夫詩<lb/>
　　　郊飲醉歸<lb/>
昨朝醉田間欲借山為枕青山不肯前却枕白雲寢<lb/>
　　　過杭州伯顔丞相廟<lb/>
取宋市不易歸朝容若愚誰知六經外元有聖人徒<lb/>
　　七言絶句<lb/>
<pb n="KR4d0425_WYG_022-2a"/>
　　　堂邑宣化堂退食<lb/>
縣齋公退炷爐熏聊為塵煩一解紛開户不教香逺去<lb/>
簟紋浮動半牕雲<lb/>
　　　行水灾郊外<lb/>
雲駁疎陰漏日華曨曨晨色散林鴉馬前怪底猶明月<lb/>
路轉滿川蕎麥花<lb/>
　　　綽然亭口號<lb/>
十年堅卧玉溪東多謝山靈肯我容為問賞心誰是伴<lb/>
<pb n="KR4d0425_WYG_022-2b"/>
抱雲挂月兩竒峰<lb/>
薄暮池亭獨倚笻寒山逺火透林紅却愁今夕雲霄外<lb/>
萬叠屏風一炬空<lb/>
　　　送客郊行二首<lb/>
茅屋春融桑柘煙地偏雞犬靜柴闗野人不解康衢頌<lb/>
短笛一聲牛背山<lb/>
牛羊散亂滿郊坰日莫吹烟草際生野老不須誇穡事<lb/>
馬頭已自見昇平<lb/>
<pb n="KR4d0425_WYG_022-3a"/>
　　　大明湖泛舟<lb/>
浮空汎景泝流光箕踞船頭倒羽觴喚出湘靈歌一曲<lb/>
水雲揺蕩暮山蒼<lb/>
　　　題張古齋書室<lb/>
鼎彛卣鬲夏商前圗畫琴書晉宋間席促爐熏談至莫<lb/>
落紅吹滿小重山<lb/>
　　　南口道中<lb/>
巖壑秋髙楓葉丹天風吹我畫圗間近來人説鑾輿過<lb/>
<pb n="KR4d0425_WYG_022-3b"/>
數日香塵不見山<lb/>
　　　綽然亭十首<lb/>
宦途華髪厭飄零一旦歸来萬慮冥莫道閒人無事業<lb/>
翠紅栽滿綽然亭<lb/>
一亭新構僅如蝸但逺塵埃便自佳底事東風不容物<lb/>
掀簾吹落膽瓶花<lb/>
自築層臺草棘間興来時復一躋攀不知老眼髙多少<lb/>
脚底雲生無數山<lb/>
<pb n="KR4d0425_WYG_022-4a"/>
詩書堆案小牕明花竹交加影半横燕子日長人睡起<lb/>
一簾紅雨落無聲<lb/>
山遶田園水遶菴遨逰隨處儘吾堪老来世事都無味<lb/>
惟覺林泉蔗許甘<lb/>
溪毛園甲儘芳生野鶩河魚亦可羮侑食不須絲與竹<lb/>
只聽兒子讀書聲<lb/>
牕影曨曨破曉寒卧看紅日上簷端雄鷄説與休多事<lb/>
老子而今不屬官<lb/>
<pb n="KR4d0425_WYG_022-4b"/>
虗名常恐汨吾天一日能閒便是仙賓客有無何足校<lb/>
署門未覺翟公賢<lb/>
世途覆轍日相隨不待功成也合歸直道遂心方説退<lb/>
卻疑老子不知機<lb/>
裴度歸休緑野堂鑑湖曽説賀知章老夫何敢前賢比<lb/>
蔀屋荒村分退臧<lb/>
　　　村居<lb/>
萬山青繞綽然亭莫怪龎公懶入城六月人間日如火<lb/>
<pb n="KR4d0425_WYG_022-5a"/>
披襟松影聽泉聲<lb/>
　　　贈李祕監<hi>至治間曽畫御容</hi>
封章曽拜殿廷間凜凜丰儀肅九闗囘首橋山涙成血<lb/>
逢君不忍問龍顔<lb/>
　　　拜東平王拜住丞相畫像<lb/>
孤忠自倚了澄清笑視羣姦不足争壯志未酬還中彼<lb/>
披圗老淚雨如傾<lb/>
　　　夜坐綽然亭<lb/>
<pb n="KR4d0425_WYG_022-5b"/>
夜深獨坐綽然亭林隙誰家燈火明鶴夢不驚人語定<lb/>
空山一𣲖亂泉聲<lb/>
　　　翠陰亭漫興十首<lb/>
池荷香冷碧雲愁林樹陰疎翠幄收老子胡牀山影裏<lb/>
擬尋詩句壓髙秋<lb/>
往歳歸心日夜馳而今何幸遂歸期回頭卻憶從前事<lb/>
真似邯鄲夢覺時<lb/>
野人野處四三年雲擁柴闗晝寂然時向東南一登眺<lb/>
<pb n="KR4d0425_WYG_022-6a"/>
亂山龍虎欲来前<lb/>
終日書堂足誦聲斜陽猶放半牕明硯乾旋滴花瓶水<lb/>
春逐新詩筆下生<lb/>
三十年前種此林當時豈憶此投簪而今嘯傲清陰底<lb/>
未覺從前錯用心<lb/>
緑瓊州渚紫金山滿目風煙白鳥閒莫道好詩無覔處<lb/>
隠然多在夕陽間<lb/>
山妻中饋糝藜羮婢子兵厨取酒傾更喜小兒能養志<lb/>
<pb n="KR4d0425_WYG_022-6b"/>
琅琅不斷讀書聲<lb/>
兩峰華鵲奠西東老子幽居政在中可是天公相愛甚<lb/>
預為陳設待衰翁<lb/>
向来山在夢魂邊今日山居掌握間我即是山山是我<lb/>
君如不信問諸山<lb/>
鉛槧圗書日與偕空庭過雨滿莓苔博山煙底跏趺坐<lb/>
看得瓶花一半開<lb/>
　　　題李瓶之池亭並頭白蓮<lb/>
<pb n="KR4d0425_WYG_022-7a"/>
月光月華幾何年一笑相逢寂寞邊應為湖亭風景好<lb/>
並肩來看水中天<hi>月光月華晉靳淮二女皆有國色劉聰納為左右嬪見晉書</hi>
　　　山中<lb/>
朝居日日憶山中擬欲題詩徧玉峰今日好山俱在眼<lb/>
郤愁詩思不能供<lb/>
　　　題李廣犯夜圗<lb/>
犯法寜論故與新無私方可見為臣竟将尉死将軍手<lb/>
誰道當年國有人<lb/>
<pb n="KR4d0425_WYG_022-7b"/>
　　　題林泉閒居圗<lb/>
向在紅塵羡彼閒而今我亦水雲邊只應此日紅塵客<lb/>
郤羡吾家小洞天<lb/>
　　　題田婦紡績圗<lb/>
稼穡艱難近頗知豈惟田婦獨如斯披圗不用多題品<lb/>
只寫豳風七月詩<lb/>
　　　題洛中諸公真率㑹圗<lb/>
投老雲莊今八年我生常恨後諸賢一盃誰與同真率<lb/>
<pb n="KR4d0425_WYG_022-8a"/>
江上漁樵海上仙<lb/>
諸公事業照乾坤請老還家語語温自愧無成年又未<lb/>
也辭簪紱遯荒村<lb/>
　　　為孔明解嘲<lb/>
　　　　當年諸葛成何事只合終身作卧龍此前軰<lb/>
　　　　之詩也竊謂孔明之心與三代之佐同非可<lb/>
　　　　以出處論其髙下故為賦此以解其嘲云<lb/>
孔明雖與漢為臣尺寸無増只舊貧廊廟草廬初不<lb/>
<pb n="KR4d0425_WYG_022-8b"/>
異誰言只合卧終身<lb/>
　　　過李溉之天心亭二首<lb/>
久别天心水面亭風生吟袖喜重登謫仙将月㳺何處<lb/>
揖徧雲山問不應<lb/>
放眼乾坤獨倚欄古今如夢水雲閒南山也解留連客<lb/>
直送嵐光到座間<lb/>
　　　龍門<lb/>
四野天門錦翠屏愛山直欲挟山行人生何必麒麟閣<lb/>
<pb n="KR4d0425_WYG_022-9a"/>
大字龍門記姓名<lb/>
　　　觀含元殿故址<lb/>
當時宫觀上凌霄回首陵夷半野蒿愛煞堯階土三尺<lb/>
至今猶與北辰髙<lb/>
　　　詠史<lb/>
　　　　至治元年余辭官歸鄉里日以文籍山水自<lb/>
　　　　娛因觀秦漢至魏晉事若有感於中者遂為<lb/>
　　　　詠史詩四十六首以見意云<lb/>
<pb n="KR4d0425_WYG_022-9b"/>
　　　　齊威王<lb/>
君道從来本不難令行惟在賞刑間烹阿封墨須臾頃<lb/>
便覺全齊重泰山<lb/>
　　　　左師觸龍<lb/>
水惟曲折海能通指事直言未必功嘗愛左師開趙后<lb/>
雍容宫殿滿春風<lb/>
　　　　龎涓<lb/>
縱横才略一孫卿底事将軍氣未平只此便知優劣了<lb/>
<pb n="KR4d0425_WYG_022-10a"/>
何勞樹下看輸贏<lb/>
　　　　茅焦<lb/>
積尸闕下欲成邱殺氣纒雲尚未收齊客膝行惟數語<lb/>
誰知狼虎郤回頭<lb/>
　　　　李斯趙髙<lb/>
秦室斯髙兩巨奸﨑嶇心計各求安闔門到了歸誅滅<lb/>
本欲謾君郤自謾<lb/>
　　　　吕后<lb/>
<pb n="KR4d0425_WYG_022-10b"/>
婦人陰類狠淫俱故徳元勲半坐誅鈎弋後来非命死<lb/>
茂陵剛斷古今無<hi>惜髙祖不誅此婦也</hi>
　　　　彭越<lb/>
乗危襲亂起蓬蒿千古風雲有許遭天下已平猶戀寵<lb/>
誅夷休恨卯金刀<lb/>
　　　　周勃<lb/>
兵子何堪總百官陳平狡獪故多端明知宰輔為難事<lb/>
不肯傳人袖手看<lb/>
<pb n="KR4d0425_WYG_022-11a"/>
　　　　武帝<lb/>
内興土木外禽荒北伐東征事擾攘自已欲多渾忘盡<lb/>
却評淖子不宜王<lb/>
漢武公卿動滅夷殺心如此豈君宜他時坐蠱宫中禍<lb/>
子䘮孫亡實自貽<lb/>
　　　　霍光<lb/>
妻行弑逆子專權無乃将軍太黙然女不納宫兒罪死<lb/>
也應慚愧秺侯賢<lb/>
<pb n="KR4d0425_WYG_022-11b"/>
　　　　汲黯<lb/>
大臣懼罪日驚惶强虜聞風亦退藏底事茂陵如此氣<lb/>
不冠不敢見淮揚<lb/>
　　　　公孫賀<lb/>
明知漢武慘無恩相印悲持笑汝昬故使一身攖恥辱<lb/>
鼎砧未必到全門<lb/>
　　　　蘇武<lb/>
為臣惟命敢辭難脱遇艱難亦自安試看子卿持節處<lb/>
<pb n="KR4d0425_WYG_022-12a"/>
雪花如席不知寒<lb/>
　　　　主父偃<lb/>
鼎食渾能幾許甜先生不避朶頥嫌他時舉族皆夷滅<lb/>
此味方知極苦嚴<lb/>
　　　　韋賢<lb/>
一自留侯去决然再無髙士為膠弦力辭台鼎歸田里<lb/>
此日方知有此賢<lb/>
　　　　丙吉<lb/>
<pb n="KR4d0425_WYG_022-12b"/>
瑞氣天成五色文長安獄邸閉皇孫䕶持髙廟神靈在<lb/>
相國應宜不有恩<lb/>
　　　　蕭望之<lb/>
自省無愆任衆排便歸廷尉亦何哀當時恨殺朱雲戇<lb/>
早是剛腸勸自裁<lb/>
　　　　京房<lb/>
盈虗消息理精微易學從来貴見幾箇裏懵然無所見<lb/>
區區占候是耶非<lb/>
<pb n="KR4d0425_WYG_022-13a"/>
　　　　楊惲<lb/>
相臣得罪息交㳺私室兢兢若自囚歌酒放懐非汝事<lb/>
本期行樂郤成憂<lb/>
　　　　王章<lb/>
浮雲蔽日黯無輝此際翻然便合歸説似獄中京兆尹<lb/>
牛衣未必下朝衣<lb/>
　　　　谷永<lb/>
倚中有救恣開陳縷數危亡在莫晨去斾不過交道廐<lb/>
<pb n="KR4d0425_WYG_022-13b"/>
至今寃血漬京塵<lb/>
　　　　息夫躬<lb/>
正進猶難免罪尤况行不法望公侯區區狡計知何益<lb/>
贏得千年臭不休<lb/>
　　　　彭宣<lb/>
百詐千邪安漢公忠良那肯與相從勇投印綬超然去<lb/>
不信孔光無媿容<lb/>
　　　　梅福<lb/>
<pb n="KR4d0425_WYG_022-14a"/>
忠言無路徹宸聰詭服深藏吳市中只道世間無白雉<lb/>
豈知天外有㝠鴻<lb/>
　　　　龔勝<lb/>
解印歸来老分甘素衣不受一塵沾忽驚有詔從天下<lb/>
頓覺衰癃十倍添<lb/>
　　　　劉歆<lb/>
拍塞胸中書五車郤能委曲事奸邪當時似此知多少<lb/>
豈止先生可嘆嗟<lb/>
<pb n="KR4d0425_WYG_022-14b"/>
　　　　王莽<lb/>
桃李原無松柏心鴟梟强作鳯凰音當時一切皆從古<lb/>
底事阿衡用意深<lb/>
　　　　王皓王嘉<hi>二隠士公孫述累徵不起遂賜死</hi>
隠無真識保終難勢廹誰能不改顔愛殺蜀中兩夫子<lb/>
甘心伏劍死空山<lb/>
　　　　韓歆<hi>以直言自殺</hi>
直言為國舉朝無幸有縁何却見誅文叔襟懐乃如此<lb/>
<pb n="KR4d0425_WYG_022-15a"/>
誰言髙祖與同符<lb/>
　　　　馬援<lb/>
丈夫竒節在邊庭不願黄腸送此生底事五溪煙瘴底<lb/>
鄉居却羡少㳺榮<lb/>
　　　　劉昆<lb/>
矯情干譽世紛然才有微功即自傳滅火反風言偶爾<lb/>
此心安得不廻天<lb/>
　　　　桓榮<lb/>
<pb n="KR4d0425_WYG_022-15b"/>
諸生為學務明倫受印何須廣坐陳以此便為稽古力<lb/>
阿榮胸次太埃塵<lb/>
　　　　黄憲<lb/>
風㫖言談了不聞諸君降伏毎疑人乃知道義熏蒸處<lb/>
形迹俱無物自春<lb/>
　　　　楊震<lb/>
喜君清白羡君忠既去宜平磈礧胸半路慨然甘自酖<lb/>
先生舒巻欠雍容<lb/>
<pb n="KR4d0425_WYG_022-16a"/>
　　　　李固杜喬<lb/>
危邦何可一朝居二子雖忠識亦疎地下若逢楊太尉<lb/>
不須更問國何如<lb/>
小人方寸足機阬君子從来直道行二者早知難並處<lb/>
不如田里樂餘生<lb/>
　　　　魏桓<hi>累徵不起或勸其行桓曰后宫可損乎左右權倖可去乎云云</hi>
將進先思已所行所行不遂有何榮直教遇難方知止<lb/>
郤笑渠儂理未明<lb/>
<pb n="KR4d0425_WYG_022-16b"/>
　　　　朱震<hi>陳蕃友也蕃誅為匿其子事覺考掠終不肯言</hi>
交道衰㣲數百年死亡誰肯與周全如何當日陳蕃榻<lb/>
止為南州孺子懸<lb/>
　　　　范滂<lb/>
時危政要似愚癡出位譏評恐未宜可惜許多忠義士<lb/>
纍然俱與禍相隨<lb/>
　　　　陳容<hi>在袁紹座見臧洪甘與同死紹亦殺之</hi>
不期袁紹共生全甘與臧洪赴九泉毎誦此言千載下<lb/>
<pb n="KR4d0425_WYG_022-17a"/>
令人毛髪尚森然<lb/>
　　　　禰衡<lb/>
才如利器要深藏揮霍於人何可當自古殺身多坐此<lb/>
聖賢固不貴詞章<lb/>
　　　　袁閎<hi>為黨人潛土室中十八年</hi>
志士從来多苦心逃名不厭土房深弟兄妻子皆無見<lb/>
時有白頭老母臨<lb/>
　　　　龎徳公<lb/>
<pb n="KR4d0425_WYG_022-17b"/>
鹿門佳處恣逰遨誰識沉冥一世豪莫把功名論出處<lb/>
卧龍終讓徳公髙<lb/>
　　　　司馬懿<lb/>
魏移漢祚未須臾三馬槽中已夢符天道好還良可畏<lb/>
不如為善百無虞<lb/>
　　　　蔡邕<lb/>
殿廷白晝墮青蜺乾道無剛政可知顧此何時陳正論<lb/>
有才無識亦堪悲<lb/>
<pb n="KR4d0425_WYG_022-18a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0425_WYG_022-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歸田類稿巻二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田類稿巻一</head> <lb/>
    <p>
<pb n="KR4d0425_WYG_001-1a"/>
欽定四庫全書<lb/>
　歸田類稿巻一<lb/>
　　　　　　　　　　　　元　張養浩　撰<lb/>
　　經筵餘旨<lb/>
　　　進表<lb/>
臣養浩嘗讀孟軻氏書至言我非堯舜之道不敢以陳<lb/>
於王前其風裁凛然壁立萬仞千百世下猶可令人想<lb/>
見葢臣之於君惟敬之至故其為慮也深慮之深故其<lb/>
<pb n="KR4d0425_WYG_001-1b"/>
期之也逺雖三代皋䕫稷契伊傅周召之用心率不越<lb/>
此所可惜者不能告之天子施諸當代乃為戰國區區<lb/>
一邦之君而發明月夜光宜彼不知其珍也然由是而<lb/>
使後世為人臣者知必如此乃可盡為臣之心為人君<lb/>
者知必如此乃可盡為君之道其有功世教議者謂不<lb/>
在禹下詎不信哉欽惟皇帝陛下寬仁明哲以無心而<lb/>
承大業兢兢守成惟祖是式而又創開經筵登進儒雅<lb/>
御書求治至于再三臣某忝以宫僚召預侍講之末際<lb/>
<pb n="KR4d0425_WYG_001-2a"/>
兹隆盛欣感交集輒不自揆僭陳平昔所聞於先哲者<lb/>
著書五篇一曰君道二曰君德三曰君體四曰君威五<lb/>
曰君治總而名曰經筵餘旨謹繕冩成帙上塵睿覽萬<lb/>
一有取則臣某之遇前賢有不逮矣臣某無任惶懼待<lb/>
罪之至謹隨所著奉表以聞<lb/>
　　　君德篇第一<lb/>
剛健篤實輝光日新人君之德也堯之德曰欽明舜之<lb/>
德曰文明禹湯曰祗承于帝曰聖敬日躋皆輝光日新<lb/>
<pb n="KR4d0425_WYG_001-2b"/>
之謂也今夫天所以轉四時括萬象者剛也惟剛故健<lb/>
惟健故萬古不息人君上法乎天則宜剛健厥德使輝<lb/>
光日新而聲色外物舉不能蝕矣夫物之感於人也始<lb/>
則甚微及其盛則逸不可制惟剛與明乃克勝之葢明<lb/>
則能自知剛則能自斷割愛於所嬖止於<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>發囘心於<lb/>
篤好改行於已然非於人心道心瞭然者不能況人君<lb/>
與天體雖殊而其心則一隱顯之間影響斯應一念之<lb/>
善雖未形諸言天必應之以和一念不善雖未見諸事<lb/>
<pb n="KR4d0425_WYG_001-3a"/>
天必應之以異所以自古帝王遇災警省發政施仁卒<lb/>
能變而為祥者往往由此舜何人哉顧立志何如耳<lb/>
　　　君道篇第二<lb/>
天之道即君道也天道無私人君亦無私堯舜禹湯有<lb/>
天下而已不預焉公也桀紂幽厲有天下而民不預焉<lb/>
私也公者以天下為心一巳之奉不計也私者以一身<lb/>
之樂一時之適為心天下皆失其所不恤也然而數千<lb/>
載下聞堯舜禹湯之風者莫不感戴如父母聞桀紂幽<lb/>
<pb n="KR4d0425_WYG_001-3b"/>
厲之風者莫不疾恨如仇讎囘視當時所樂若瓊宫瑤<lb/>
臺今皆蕩為太虚之塵而無毫髪縱影之可見其昭然<lb/>
而存者貪暴之名萬古如一日嗚呼堯舜禹湯動相規<lb/>
戒不自暇逸其始也若自苦由今觀之乃大安也大榮<lb/>
也大樂也桀紂幽厲窮奢極欲人莫敢言其始也若自<lb/>
得由今觀之大危也大辱也大戚也嗚呼聖人立教每<lb/>
以堯舜禹湯為天下後世法桀紂幽厲為天下後世戒<lb/>
者其有以夫<lb/>
<pb n="KR4d0425_WYG_001-4a"/>
　　　君體篇第三<lb/>
維簡維靜為人君之體簡非省事謂不侵臣務也靜非<lb/>
無為謂應物而物不能撓也鑑之空衡之平物有萬殊<lb/>
美惡輕重靡不畢見者得應物之體也故聖人之治天<lb/>
下泊乎其心與衡鑑等爵以待有德不敢私於所舊刑<lb/>
以待有罪不敢貸於所親況人君以一心而應萬機之<lb/>
繁以一身而臨億兆之衆深居九重而欲使天下皆安<lb/>
百官皆舉其職非於賞罰之柄握之堅行之必其何以<lb/>
<pb n="KR4d0425_WYG_001-4b"/>
臻此我世祖皇帝臨御三十餘年而賞罰之柄未嘗一<lb/>
日或失端嚴簡重而天下歸心昔漢髙既帝矣擁戚姬<lb/>
騎周昌項慢罵臣下故四皓恥而不仕唐太宗由秦邸<lb/>
而踐天位好勝自矜猶藩王之轍是皆有失乎人君之<lb/>
體也然則得體之道奈何曰敬<lb/>
　　　君威篇第四<lb/>
盛飾儀衞非君威也專於誅殺非君威也峻其宫闕城<lb/>
郭非君威也然而為威者何不殺諫臣以作臺諫敢言<lb/>
<pb n="KR4d0425_WYG_001-5a"/>
之氣此天子之威也古人喻諫者為批龍鱗又為犯雷<lb/>
霆幸而見從猶慮不測萬一致怒輕則杖之重則刃之<lb/>
又重則籍而族之自非忠懇出于極不得已孰肯舍身<lb/>
為國甘受如許之禍哉故自古迄今人臣以諫聞者百<lb/>
無一二王者知其然故表木以來之和顔以聽之重賞<lb/>
以勸之人猶畏首畏尾而不至況壓以勢而中之以法<lb/>
孰敢伸其喙哉大哉人臣之納諫也必有拂乎人君之<lb/>
心使其言惟務於順則非所謂諫矣然順心之言多喜<lb/>
<pb n="KR4d0425_WYG_001-5b"/>
逆心之言多怒者亦人主之常情但於其將怒也反而<lb/>
思曰彼所以冒罪而諫者抑為誰歟苟為國為民則是<lb/>
忠於我者而怒之則天下必將懲艾而為不忠矣嗚呼<lb/>
為人君而使天下以言為戒則何弊不生何奸不起何<lb/>
亂不作人主誠能如是思之則凡進言者萬不至於加<lb/>
罪矣故前代以不殺諫臣為天子家法告之宗廟傳之<lb/>
子孫頌詔天下真後世人主享國綿逺之計哉<lb/>
　　　君治篇第五<lb/>
<pb n="KR4d0425_WYG_001-6a"/>
夫人君致治之要有三一曰宰相得人二曰臺諫得人<lb/>
三曰左右侍從得人葢得人則朝廷尊而君德日盛於<lb/>
斯三者而左右所係為尤重昔孟子謂左右前後皆薛<lb/>
居州王孰與為不善左右前後皆非薛居州王孰與為<lb/>
善夫宰相臺諫進見有時左右之臣則朝夕所親炙苟<lb/>
不嚴示以法使之恒有所警則雖宰相臺諫之職亦將<lb/>
有所不能行矣夫君子多易疎小人多易親葢君子惟<lb/>
知納君於善詭隨容恱雖死不為小人惟知謟佞奉迎<lb/>
<pb n="KR4d0425_WYG_001-6b"/>
百無顧一或不察則以忠者為不忠不忠者為大忠矣<lb/>
三代而下有國家者所以致治致亂大概不出此二途<lb/>
善乎楚共王之言曰常侍筦蘇與我處常忠我以道正<lb/>
我以義吾與處不安也不見不思也雖然吾有所益焉<lb/>
其功不細申侯伯與我處常恣縱我吾所樂者勸吾為<lb/>
之吾所好者先吾服之吾與處歡樂之不見戚戚也雖<lb/>
然吾終無所益焉其罪不細於是重賞筦蘇而逐申侯<lb/>
嗚呼人君能以是為心則天下何患乎不治<lb/>
<pb n="KR4d0425_WYG_001-7a"/>
　　奏疏<lb/>
　　　諫燈山疏<lb/>
至治元年正月初七日大中大夫㕘議中書省事臣張<lb/>
養浩謹齋沐信宿頓首百拜昩死實封獻書于皇帝陛<lb/>
下伏念臣養浩才行無奇竊食于官殆三十年矣每愧<lb/>
出仕明時無有寸報兹葢伏遇皇帝陛下英明仁孝自<lb/>
登大位近除㓙慝逺鎮邊荒親祀祖宗溥恩黎庶薄海<lb/>
内外為臣為民者無不懽忻踴躍以為世祖規模復見<lb/>
<pb n="KR4d0425_WYG_001-7b"/>
今日而陛下又頒詔旨凡百政務一遵世祖皇帝舊制<lb/>
為臣民者愈益懽忻思觀治化臣養浩近聞一事不無<lb/>
所疑欲黙不言受國厚恩有所不忍欲言恐天威一震<lb/>
勢無生全然人臣事君寧坐犯顔不敢緘黙外人皆曰<lb/>
今歲正月十五夜聖上欲于宫中結綺為山樹燈其上<lb/>
盛陳諸戲以為娯樂臣養浩初聞其事意謂妄傳豈有<lb/>
萬乘英明仁孝之君臨御之初而肯為此浮華無益之<lb/>
事既而質諸近侍頗以為然臣養浩不敢逺引古昔欽<lb/>
<pb n="KR4d0425_WYG_001-8a"/>
惟我世祖皇帝在位三十餘年每值元夕雖市井之間<lb/>
燈火亦禁葢聖人之心所慮者逺所防者深況宫掖之<lb/>
嚴尤當戒慎往歲曲律皇帝由輔導非人剏構燈山喧<lb/>
閧數夕迄今中外百官嗟惜不已雖取樂于一時而史<lb/>
冊書之適足為大不樂于千載臣養浩于今月初六日<lb/>
密言此意于左丞相拜珠丞相苐曰已知臣養浩不勝<lb/>
慺慺螻蟻微誠塵瀆天顔僣陳所見伏願皇帝陛下以<lb/>
世祖皇帝崇儉慮逺為法以曲律皇帝喜奢樂近為戒<lb/>
<pb n="KR4d0425_WYG_001-8b"/>
寢其燈宴止其所為之山臣養浩雖獲罪于聖明而于<lb/>
平昔報國之心庶少白今日矣其從與否伏乞聖鑒臣<lb/>
養浩俯伏玉階罪當萬死誠惶誠恐頓首謹言<lb/>
　　　西臺上王者無私疏<hi>咨内臺聞奏</hi>
臣某伏聞天無私覆地無私載日月無私照王者無私<lb/>
恩又聞聖人謂大哉堯之為君惟天為大惟堯則之葢<lb/>
堯之所以能則天而為君者其道無他至公無私而已<lb/>
矣夫名爵賞罰天下之公器所以奔走豪傑懲勸臣下<lb/>
<pb n="KR4d0425_WYG_001-9a"/>
初非為人主喜怒之資而設也如欲賞一人則當詢諸<lb/>
省臺若省臺以為可賞然後賞之是慶賞無所私也如<lb/>
欲罰一人亦當詢諸省臺若省臺以為可罰然後罰之<lb/>
是刑威無所私也夫賞無所私雖至舊至親者不敢妄<lb/>
有所祈罰無所私雖至愛至狎者不容有所貸三代有<lb/>
國家所以享祚綿逺垂拱無為而天下义安者其道由<lb/>
此欽惟皇帝陛下寬仁大度早歷艱難天相民獲迄復<lb/>
于今龍飛伊始願陛下思得之之難與天下從新更始<lb/>
<pb n="KR4d0425_WYG_001-9b"/>
萬幾之来稽諸祖宗成憲而陛下應之以無心處之以<lb/>
無職毋因怒而輒刑人于市朝毋因喜而輒加官于左<lb/>
右凡進諫者皆為主進忠之人願自陛下為始勿加誅<lb/>
戮以彰聖明傳之萬世子孫永為家法夫賞善罰惡國<lb/>
之大柄此而公當帝王之能事畢矣卑職承乏臺官不<lb/>
避斧鉞謹言如右<lb/>
　<lb/>
　歸田類稿巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田類稿巻八</head> <lb/>
    <p>
<pb n="KR4d0425_WYG_008-1a"/>
欽定四庫全書<lb/>
　歸田類稿巻八<lb/>
　　　　　　　　　　　　元　張養浩　撰<lb/>
　　雜著<lb/>
　　　家訓<lb/>
維人之生或孩而殤或冠而殀或壮而疾廢幸而不殤<lb/>
不殀不疾廢則生於陋邦遐邑而不於中原幸而生中<lb/>
原則又屠沽貧賤而不於富貴好禮之家嗚呼其孩焉<lb/>
<pb n="KR4d0425_WYG_008-1b"/>
而不殤冠焉而不殀壮焉而無疾廢而又生於中原好<lb/>
禮之家者天既全之如此而人之所以求稱其全者顧<lb/>
可苟簡而不力哉夫學不求至於聖賢皆負徳造物者<lb/>
也道萬里而不以為逺陟千仞而不以為高洞金石而<lb/>
不以為難蹈水火而不以為殆者志焉而已矣志苟一<lb/>
立天下無不能為之事而况讀書乎志苟不立目擊所<lb/>
有而不能致而况為聖賢乎嗚呼士而無志可與有為<lb/>
耶自開闢以來不知為年幾千而汝始生焉自祖宗以<lb/>
<pb n="KR4d0425_WYG_008-2a"/>
來不知傳世幾百而汝始承焉嗚呼以開闢以來始有<lb/>
之身祖宗以來承傳之緒而於汝託焉則汝所以兢兢<lb/>
業業殖學禔身克肩厥任者當何如哉汝其齋心凝慮<lb/>
以思古之學者皆有所志志者心所向也志高而或下<lb/>
者有矣志下而能高者未之有也故古人謂取法於上<lb/>
猶得於中取法乎中不免為下也信矣<lb/>
　　　堂邑祈雨文<lb/>
維某年某月某日承務郎堂邑縣尹兼本縣諸軍鄂囉<lb/>
<pb n="KR4d0425_WYG_008-2b"/>
勸農事張某謹以清酌庶羞之奠敬祭於某神之靈某<lb/>
祗受天子命出尹於此未及其境夙夜以思㓜而讀書<lb/>
長得百里之地而治之是惟無為為則何政不可行何<lb/>
徳不可積何人不可澤上不負國中不負親下不負所<lb/>
學奉職以來即潔躬齋居屏逺聲色心欲與古之㓕火<lb/>
反風蝗不入境政如神明者並驅爭先此某素心而天<lb/>
地鬼神所照臨者也未及數月值旱暵不雨民頗為憂<lb/>
切自謂以某之心膏澤之降必在旦暮今既旬浹而亢<lb/>
<pb n="KR4d0425_WYG_008-3a"/>
陽如故將以恵民而神不随將以報國而神不與抑不<lb/>
知某何以得罪於神而斬焉無所感格如是耶且厥今之<lb/>
制昭昭者責之於吏冥冥者託之於神所以詔書每下<lb/>
自古聖帝明王忠臣烈士名山大川凡血食於郡國者<lb/>
未嘗不懇懇及之非徒美觀聴為虚文盖以賛治道福<lb/>
民生成歲事實有望於爾神也神不見答豈惟負國抑<lb/>
亦負民豈惟負民抑亦負某此來為國為民之心使縣<lb/>
尹貪庸鄙猥神之不見亮也固宜苟為不爾神必有以<lb/>
<pb n="KR4d0425_WYG_008-3b"/>
處之矣尚享<lb/>
　　　謝雨文<lb/>
年月日具官某謹以清酌庶羞之奠敬謝於某神之靈<lb/>
某性識愚暗溺於古而不通於今孚於民而不信於神<lb/>
向以旱故輙以狂直之文有禱於祠下将謂神必見怒<lb/>
荐降以災不意奠拜之明日甫交三鼓隂雲四合自昧<lb/>
爽至午後不風不雷既沾既渥闔縣耆老皆歸功其尹<lb/>
夫尹恃神以濟其不及者也其敢貪厥成功以自重其<lb/>
<pb n="KR4d0425_WYG_008-4a"/>
曠職之罪哉謹躬詣拜嘉㐲惟尚享<lb/>
　　　西華嶽廟祈雨文<lb/>
維天厯二年三月戊午朔越廿有九日乙酉陜西諸道<lb/>
行御史臺御史中丞張某謹以清酌庶羞之奠敢昭告<lb/>
於金天大利順聖帝之靈某㓜讀古人書欽聞明神獨<lb/>
尊西土厯代祈禱靈應赫然則神之得名於世者舊矣<lb/>
不虞衰暮兹因㳺宦始獲仰止下風然不幸屬民多艱<lb/>
流亡强半餓而死者相枕於途今将首夏尚爾亢旱如<lb/>
<pb n="KR4d0425_WYG_008-4b"/>
故某雖叨榮行臺實悲實懼使某平昔素無為民為國<lb/>
之心重以貪殘邪僻神不見恤則固其宜萬一少有可<lb/>
取則神亦安能漢然坐視不為動於中也伏望垂監愚<lb/>
忱少沛甘㴻使民回生意歲秋有期則神之血食古今<lb/>
者為不誣矣倘不見與則某惟有省愆待罪日拜神前<lb/>
必待示其不見答之由然後退尚享<lb/>
　　　西華嶽廟催雨文<lb/>
維天厯二年三月戊午朔越三十日丁亥西臺御史中<lb/>
<pb n="KR4d0425_WYG_008-5a"/>
丞張昨以歲旱民亡比屋病疫謹齋沐於二十九日早<lb/>
哀祈雨澤於金天帝君之前黎明雲氣四集川岳之形<lb/>
皆為冥晦私切甚喜以為神明見憐甘霖之來可跂而<lb/>
待不圖為風所梗旋致觖然伏念某為西臺之官帝為<lb/>
西土之神今歲屯如是民隠如是臣雖未上胡寧彼忘<lb/>
不神之禱尚誰禱哉况神令一出闔境之内何靈不隨<lb/>
非勢窮事廹臣亦何敢不知忌諱連日荐瀆惟神有以<lb/>
哀其愚而終恵之則某雖旅困於途敢不重報尚享<lb/>
<pb n="KR4d0425_WYG_008-5b"/>
　　　為民病疫告斗<lb/>
維天厯二年六月某日資善大夫陜西諸道行御史臺<lb/>
御史中丞張某等謹以清酌庶羞之奠敢昭告於北極<lb/>
𤣥武之神惟神斟酌元氣標凖衆星運行四時賛成天<lb/>
道凡沴疫不正之氣上干隂陽之和者屏而去之是固<lb/>
其職今三輔之民自春徂夏由病疫而死者殆數萬計<lb/>
巷哭里哀月無虚日使彼有罪已盈其罰伏望明神自<lb/>
今咸加寛宥杜其禍源開以生路滌之以甘雨蕩之以<lb/>
<pb n="KR4d0425_WYG_008-6a"/>
祥颷使人䝉休嘉物遂生息某等雖備員西臺亦或少<lb/>
紓厥責凡此者無非神之恵也尚享<lb/>
　　　綽然亭上梁文<lb/>
常慕閑而未遂久搴清泉白石之思不待年而遽歸已<lb/>
冥皂盖朱幡之慮必功成而始去恐時失而莫追聞徤<lb/>
休官用期寡過伏念某夙非閥閲雅欝經綸𤣥裳豈願<lb/>
乎乗軒赬尾本期於縱壑偶操刀於外邑俄持斧於中<lb/>
臺抗言幾血於虎牙珥筆復塵於螭首在棘闈而兩叨<lb/>
<pb n="KR4d0425_WYG_008-6b"/>
貢舉入蘭省而三預賛襄薄書身憊於奔馳期㑹耳煩<lb/>
於呼叱五更待漏遥瞻兎魄於璇霄一䟽論燈誤得驪<lb/>
珠於滄海衆皆過譽其忠藎已獨自悔其狂愚雖䝉鈇<lb/>
鉞之寛實出神明之祐幸今完璧理合迴輈王夷甫宦<lb/>
情之無哂清談之多躗錢若水急流而退嘆竒節之鮮<lb/>
儔非有心敢儗乎名賢固無技可呈於治世疇昔之捧<lb/>
檄非詘而今之税駕何疑人謂歐陽公踐言之遲我喜<lb/>
陶𢎞景掛冠之早爰於别墅肇構斯亭適當華鵲之衝<lb/>
<pb n="KR4d0425_WYG_008-7a"/>
兼有泉石之勝芳叢錯秀繞風烟移榻而觀老瓦傾銀<lb/>
掬水月洗觴而飲於心足矣何福如焉昌晩景於桑榆<lb/>
傲歲寒於松栢一簑烟雨絶無庾亮之塵四面雲山盡<lb/>
是王維之筆或天㳺於汗漫或雲卧於荒寒或散髪以<lb/>
弄扁舟或披襟而坐茂樹或投轄以留飲或臨池以學<lb/>
書或倚笻而聴猿啼或投芥以命鶴舞或弦誦以教子<lb/>
或吐納以學仙或酣歌賔客之前或長嘯烟霞之表惟<lb/>
日不足其樂無涯一壑一丘聊以償半生之苦五年五<lb/>
<pb n="KR4d0425_WYG_008-7b"/>
詔将何報九重之知仰架脩梁俯陳善禱<lb/>
　東繞屋烟嵐萬玉峯莫道歸來無用處也能善頌效<lb/>
　華封<lb/>
　南林影山光水倒㴠一自角巾還第後懶将心事向<lb/>
　人談<lb/>
　西竹塢蓮塘接稻畦榮辱從今都識破不須鵬鷃校<lb/>
　高低<lb/>
　北郊原處處皆春色牧童也識太平懽落日一聲牛<lb/>
<pb n="KR4d0425_WYG_008-8a"/>
　背笛<lb/>
　上朝暮雲烟千萬状紅塵不到笑談邉何處人間有<lb/>
　蓬閬<lb/>
　下世累而今都不挂閑來底處用吾心看水看山仍<lb/>
　看稼<lb/>
伏願上梁之後神人胥悦物我皆春書添架上之芸香<lb/>
酒溢床頭之松乳佳客常盈於座榻好山永對乎軒楹<lb/>
居畎畆而遺安窈比襄陽之隠士處岩穴而索價不為<lb/>
<pb n="KR4d0425_WYG_008-8b"/>
少室之山人<lb/>
　　　擬唐河東節度使李克用破黄巢露布<lb/>
臣聞王者之兵若時雨所向者俱荷來蘇人主之威猶<lb/>
雷霆凡擊者無不推㓕矧兹䑕軰敢犯龍廷果兵出而<lb/>
有名将賊亡之無日恭惟尊號陛下茂昭聖武誕受天<lb/>
休屈羣䇿於殿陛之間運四封於股肱之上其或不率<lb/>
在所必誅雖日月所弗臨亦梯航之相繼賊臣黄巢者<lb/>
麻漚小竪唐室大奸恃其吞噬之雄肆厥飛揚之志横<lb/>
<pb n="KR4d0425_WYG_008-9a"/>
行郡國汙我衣冠毒熖延灼于下民醜徳升聞於上帝<lb/>
初無挈瓶之智每懐問鼎之心非朝廷駕馭之乖方實<lb/>
鬼神使令其如此不盈其惡曷殞厥軀臣克用等指彼<lb/>
凶殘奮揚乂烈挾長風而破鯨浪未足喻其發機皷烈<lb/>
火以燎鴻毛不足擬其乗勢四岳以之而震蕩三光於<lb/>
是乎晦冥期欲一平誓不兩立轍亂旗靡競曵兵弃甲<lb/>
而奔弓撥矢鈎咸裂帛褁瘡而走伏尸蔽野流血殷渠<lb/>
破竹之勢已成拒轍之心猶熾彼謂乘間抵隙可狙<lb/>
<pb n="KR4d0425_WYG_008-9b"/>
擊而成功孰知自午至晡反狼狽而敗績彼黄巢者零<lb/>
丁獨竄顛仆無歸収淚向天甚項羽烏江之窘投身失<lb/>
地劇曹暪赤壁之危計莫能施生遂自刎臣等叨司戎<lb/>
律沮守雄藩顧兹毫髪之勲要出聖明之力獻俘太室<lb/>
拓境明時三箭而定天山已復禹州之疆宇一鼓而空<lb/>
醜類載瞻唐徳之輝光臣等無任慶快激切屏營之至<lb/>
謹奉露布以聞<lb/>
　　　序菊<lb/>
<pb n="KR4d0425_WYG_008-10a"/>
余於諸花中獨愛菊非矯情襲陶之高之潔而然也夫<lb/>
菊之種甚繁花若色亦不一葉雖荏苒相肖然隨其花<lb/>
而為状亦不同味則似苦而甘餌之可以輕體延年者<lb/>
無分黄白紅紫朱則一也大抵黄為菊之正色然黄之<lb/>
中又有所不一有淡者焉有濃者焉有先黄後白者焉<lb/>
有黄白相錯者焉其他或白或紅或紫或朱者亦如之<lb/>
比聞京師傳有黒者由未之覩兹故不録夫色之不一<lb/>
他花亦或有然者若乃花之不一吾惟菊之見焉且五<lb/>
<pb n="KR4d0425_WYG_008-10b"/>
行之氣播為萬物其精英之餘為異葩竒卉隂陽一嘘<lb/>
而滋荣隂陽一吸而揫歛而菊也獨能於揫歛之時揚<lb/>
芳吐秀又能状他花而兼之此其所以為尤竒也歟夫<lb/>
牡丹花中極品也然其花止如其名菊則有桃花若者<lb/>
有薔薇若者有垂絲海棠若者有䓿菡芙蓉若者枇杷<lb/>
荔芰牡丹若者木香茶䕷棣棠若者凡若彼者亦不一<lb/>
至其生也雖有踈宻脩短大小肥瘠之不同大槩皆叢<lb/>
而不樹最余平昔所見率不越二三尺蕭頴士謂既低<lb/>
<pb n="KR4d0425_WYG_008-11a"/>
其枝又弱其幹者其為叢葢自古然也其强之以為樹<lb/>
者纔近年見之嘗聞園丁言菊一叢可折數十本一本<lb/>
則枿其横枝掇其傍蕾惟餘數蕚若然則花之敷也廣<lb/>
徑可三寸許其孤高可以丈餘由無庶蘖以竊其氣故<lb/>
也余聞哂且誥曰審如是則焦僥去其手亦可使如古<lb/>
防風氏乎園丁亦哂而不荅後余宦京師於宗仁張儀<lb/>
之家見盆植六七尺强者其名勝金黄驚詢之語如園<lb/>
丁旨其家又云此猶非高者苟巧於摘剔工於矯揉勤<lb/>
<pb n="KR4d0425_WYG_008-11b"/>
於膏沃専於䕶持有踰尋丈者余雖懲前詰之誤然質<lb/>
諸古人之辭叅以平日所見其心終不深信及致政家<lb/>
居於張智甫家見丈五有竒者花淺紅名醉楊妃余謂<lb/>
菊為高人勝士重者以耿介特立不與凡卉伍也庸可<lb/>
以亡國嬖孽目之因易曰傲霜春主人甚偉余言繼而<lb/>
於姻親吴彦清家彷彿二丈者名御愛黄二花皆植陶<lb/>
器中高則高矣然其花止五六且居其顛余又哂曰使<lb/>
淵明觀之則必矯首引領踵為之虚而背為之仰矣雖欲<lb/>
<pb n="KR4d0425_WYG_008-12a"/>
采落英以杯之恐不可得聞者皆為粲然因思草木非<lb/>
有古今之别也然昔者殺而今焉隆昔者叢而今焉樹<lb/>
者何也葢羣彚囿生大化之中氣升降而物亦隨之理<lb/>
勢然也况古人厚而今人薄古人約而今人汰古人朴<lb/>
而今人機且巧為彼物者惡得不與之靡耶嗚呼嘗聞<lb/>
申包胥人能勝天之言為太過今以是花觀之則申公<lb/>
之言為有徵矣雖然夫菊鍾秋肅殺之氣以生葢其性<lb/>
本貞竊嘗引之以况壽者惟貞也故宻可使之䟽焉短<lb/>
<pb n="KR4d0425_WYG_008-12b"/>
可使之脩焉小可使之大焉瘠可使之肥焉若乃霜之<lb/>
風之不變易摧落者此則人所不能為也葢人所能者<lb/>
末也其所不能者本也本於天者貞而人從而脩之則<lb/>
其益茂益長也又奚訝余於是得飬生焉故序之以示<lb/>
與吾同好者<lb/>
　　　致樂堂銘<lb/>
繄子若親厥本維一心親之心是為子職親苟見惡則<lb/>
益敬恭纎怨不起斯表厥𠂻亘古能子奚稱舜獨非以<lb/>
<pb n="KR4d0425_WYG_008-13a"/>
處變始終克淑嗟今之孝皆親所安故其致樂靡有孔<lb/>
艱試於燕閒心自語口如弗子余則懟則否萬一未至<lb/>
其加勉旃朝治夕克必復我天猗與周君事此伊舊反<lb/>
而體之順徳日茂凡百珍飬乃其緒餘願言鑒此聖域<lb/>
有途<lb/>
　<lb/>
　<lb/>
　<lb/>
<pb n="KR4d0425_WYG_008-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歸田類稿巻八<lb/>
</p>
<p>
</p>
  </div>
</body>
</text>
</TEI>
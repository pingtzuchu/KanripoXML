<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>歸田類稿</head>
    <p>
<pb n="KR4d0425_WYG_000-1a"/>
欽定四庫全書　　　　　集部五<lb/>
　歸田類稿　　　　　　　别集類四<hi>元</hi>
　　提要<lb/>
　　　　<hi>臣</hi>等謹案歸田類稿二十二巻元張養浩撰<lb/>
　　　　養浩有三事忠告己著錄是編乃其詩文也<lb/>
　　　　養浩嘗自序其集稱退休田野錄所得詩文<lb/>
　　　　樂府九百餘首岐為四十巻名曰歸田類稿<lb/>
　　　　富珠哩翀序<hi>按富珠哩翀原作孛术魯翀今改正</hi>作三十八巻<lb/>
<pb n="KR4d0425_WYG_000-1b"/>
　　　　巻數己異文淵閣書目載養浩雲莊傳家集<lb/>
　　　　一冊雲莊集三冊焦竑國史經籍志則作張<lb/>
　　　　養浩文忠集十八巻書名巻數更均與養浩<lb/>
　　　　自序不符黄虞稷千頃堂書目載歸田類稿<lb/>
　　　　之名而亦無巻數考呉師道序云公雲莊集<lb/>
　　　　四十巻己刻於龍興學宫臨川危素履掇其<lb/>
　　　　有闗於治敎大體者為此編而屬予以序云<lb/>
　　　　云則龍興所刻者即養浩手編之類稿而改<lb/>
<pb n="KR4d0425_WYG_000-2a"/>
　　　　其名曰雲莊集亦即文淵閣書目之三冊素<lb/>
　　　　履所刪定者即經籍志之張文忠集十八巻<lb/>
　　　　而所謂家集一冊者當由後人掇拾乃外集<lb/>
　　　　補遺之類也然蘇天爵輯元文類僅錄養浩<lb/>
　　　　文二篇故明葉盛水東日記頗以天爵失載<lb/>
　　　　諫燈山疏為譏疑元末己罕流播近時王士<lb/>
　　　　禎偶得養浩王友開墓誌歎其竒詭載之皇<lb/>
　　　　華紀聞則亦未見其全集惟明季有刻本二<lb/>
<pb n="KR4d0425_WYG_000-2b"/>
　　　　十七巻尚存于世既多漏畧編次亦失倫類<lb/>
　　　　今據以為本而别採永樂大典所載刪其重<lb/>
　　　　複補其遺闕得雜文八十八首賦三首詩四<lb/>
　　　　百六十三首共為五百八十四首釐為二十<lb/>
　　　　四巻較之九百原數己及其大半亦足見其<lb/>
　　　　崖畧矣又集中有和陶詩序自謂年五十二<lb/>
　　　　退居無事日讀陶詩擬其題以發己意得詩<lb/>
　　　　若干篇云云今集中乃無一篇殆别為一編<lb/>
<pb n="KR4d0425_WYG_000-3a"/>
　　　　未以入集故永樂大典不收歟養浩為元代<lb/>
　　　　名臣不以詞翰工拙為重輕然讀其集如陳<lb/>
　　　　時政諸疏風采凛然而哀流民操長安孝子<lb/>
　　　　賈海詩諸篇又忠厚悱惻藹乎仁人之言即<lb/>
　　　　以文論亦未嘗不卓然可傳矣乾隆四十六<lb/>
　　　　年十二月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校官<hi>臣</hi>陸　費墀<lb/>
<pb n="KR4d0425_WYG_000-4a"/>
歸田類稿原序<lb/>
聖朝牧菴姚文公以古文雄天下天下英才振奮而宗<lb/>
之卓然有成如雲莊張公其魁傑也公自弱齡以才行<lb/>
名縉紳間仕於朝盡讜言行直道自禮部尚書㕘議中<lb/>
書請謁親濟南俄以吏部尚書召親疾終喪省臺奏召<lb/>
至再至三至五六不起文皇即位關陜以西兵侵旱厲<lb/>
民莩政荒拜行臺中丞迺起西馳及秦民四流亡耄穉<lb/>
孑遺若鼎魚筏蟻天毒方熾湯沸泉溢吏士猖蹶目瞠<lb/>
<pb n="KR4d0425_WYG_000-4b"/>
神駭莫克拯拔公懇悃率倡務用仁術官帑不繼傾已<lb/>
囊槖日不勝給每每大慟民僅蘓復公疾薨天子聞之<lb/>
惻然憫悼贈攄誠宣惠功臣陜西等處行中書省平章<lb/>
政事柱國追封濱國公諡文忠中外嗟惜無何翀使憲<lb/>
陜西士民談道琅琅耿耿未始不悽愴以聽之秦人悲<lb/>
思樹石刋頌不忘公質厚剛毅正大明白仁於家忠於<lb/>
上確信不渝已善不伐人之善推獎若不及其文淵奥<lb/>
昭朗豪宕妥帖其動盪也雲霧晦㝠霆砰電激其靜止<lb/>
<pb n="KR4d0425_WYG_000-5a"/>
也風熙日舒川嶽融峙綽有姿容闢翕頓挫辭必巳出<lb/>
讀之令人想像其平生千載而下凜有生氣不可摩滅<lb/>
斯足尚矣公素知翀其子引偕其婦翁呉肅彦清持公<lb/>
所輯歸田類稿三十八巻徴序因書其概如此公諱養<lb/>
浩字希孟雲莊其自號也行業履歷家乘國史有載兹<lb/>
不容贅元統三年龍集乙亥二月甲寅朔中奉大夫江<lb/>
淛等處行中書省㕘知政事富珠哩翀序<lb/>
人聲之發為言言之精者為文而皆出於氣也昔人謂<lb/>
<pb n="KR4d0425_WYG_000-5b"/>
文不可以學而能氣可以養而致是氣也孟子所謂浩<lb/>
然至大至剛以直養而無害者歟夫其養充而氣完然<lb/>
後理暢而辭達孟子之言非為作文設而作文之法孰<lb/>
有過此竊嘗以是驗之世之人即其文之髙下而其氣<lb/>
之大小能養與否與夫養而未至者併可以得之也故<lb/>
濱國文忠張公名養浩字希孟庶幾學孟子者公早負<lb/>
文名由至大初仕顯于朝逮延祐中天子方好文一時<lb/>
侍從言語之臣號稱最盛而公頡頏其間及至治時所<lb/>
<pb n="KR4d0425_WYG_000-6a"/>
上時政書萬言力詆權姦變更法度非便幾蹈禍不測<lb/>
諫鐙山疏謂閭閻細民戲玩非人主所宜作犯顔攖鱗<lb/>
衆咸為之恐而卒以直見賞其剛大之發沛然而莫之<lb/>
禦者豈一日之致哉暨解參議中書歸卧華不注鵲山<lb/>
之陽殆將十年屢召不起翛然雲莊之居悠然山泉禽<lb/>
魚之樂沉潛乎經史百氏益肆於詞和平沖澹之中錯<lb/>
以奇崛藻麗要其依據義理而切於日用之實流布自<lb/>
然而無綴緝辛苦之態所養蓋可知巳竊聞公最後起<lb/>
<pb n="KR4d0425_WYG_000-6b"/>
為西臺中丞以救荒憂勞致疾而殆奉元鼓樓梁木自<lb/>
壞其夕有光若星殞于濟南則其平生之氣感動至于<lb/>
如此豈獨見于文也哉往年某至京師公已還第時公<lb/>
父濟南郡侯年壽八十嘗賦詩頌美以致慕向之意今<lb/>
公之子秘書郎引出家集示予重惜公之不可見也公<lb/>
雲莊集四十巻巳刻于龍興學宮臨川危素履掇其關<lb/>
于治教大體者為此編秘書屬予以序顧以朝多名公<lb/>
辭謝不敢則委其集數月而請不置因為推公之所得<lb/>
<pb n="KR4d0425_WYG_000-7a"/>
者如此若其世系官位之詳則有太史之傳墓道之碑<lb/>
兹得而略也吴師道序<lb/>
<pb n="KR4d0425_WYG_000-8a"/>
歸田類稿自序<lb/>
文章天下難事自昔耗精殫神以蘄立言而迄泯泯無<lb/>
聞者何可枚數嗚呼奚作者夥而傳之于今者不多見<lb/>
耶余蚤嘗從事焉筮仕来益知非易欲中輟未能間雖<lb/>
操觚弄翰第因事寓懷及應酬徴索而巳初非有心班<lb/>
古人甲當世以圖不朽之傳也歷年既久所述寖多頃<lb/>
退休家野出而録之凡得詩若賦若文若樂府九百餘<lb/>
首岐為四十巻名曰歸田類稿櫃而藏之用示張氏子<lb/>
<pb n="KR4d0425_WYG_000-8b"/>
孫使知吾家亦有<graphic n="KR4163" url="https://raw.githubusercontent.com/kanripo/KR-Gaiji/master/images/KR4163.png" mimeType="image/png"/>學勤文墨如僕者庶因而有所觀<lb/>
感興起增光其前詎不愈于貽貨利以愚子孫者乎恐<lb/>
或者訾其不火而存之自列其所以然于編首<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田類稿巻六</head> <lb/>
    <p>
<pb n="KR4d0425_WYG_006-1a"/>
欽定四庫全書<lb/>
　歸田類稿巻六<lb/>
　　　　　　　　　　　　元　張養浩　撰<lb/>
　　記三<lb/>
　　　龍洞山記<lb/>
歴下多名山水龍洞為尤勝洞距城東南三十里舊名<lb/>
禹登山按九域志禹治水至其上故云中有潭時岀雲<lb/>
氣旱禱輒雨勝國嘗封其神曰靈惠公其前層峯雲矗<lb/>
<pb n="KR4d0425_WYG_006-1b"/>
曰錦屏曰獨秀曰三秀釋家者流居之由錦屏抵佛刹<lb/>
山巉巖環合飛鳥劣及其半即山有龕屋深廣可容十<lb/>
數人周鐫佛像甚夥世兵逃亂者多此焉依然上下有<lb/>
二穴下者居傍可逶迤東岀其曰龍洞即此穴也望之<lb/>
窅然竊欲偕同來數人入觀或曰是中極闇非燭不能<lb/>
徃即遣僕燃束茭前導初焉若髙濶可步未幾俯首焉<lb/>
未幾磬折焉又未幾膝行焉又未幾則蒲伏焉又未幾<lb/>
則全體覆地蛇進焉㑹所導火滅烟鬱勃滿洞中欲退<lb/>
<pb n="KR4d0425_WYG_006-2a"/>
身不容引進則其前愈愜且重以烟遂椷吻抑鼻潜息<lb/>
心駭亂恐甚自謂命當盡死此不復岀矣余强呼使疾<lb/>
進衆以烟故無有岀聲應者心尤恐然余適居前倐得<lb/>
微明意其穴竟於是極力奮身若魚縱焉者始獲脱然<lb/>
以岀如是僅里所既㑹有泣者恚者詬者相譏笑者頓<lb/>
足悔者提肩喘者喜幸生手其額者免冠科首具陳其<lb/>
狼狽状者惟導者一人年稚形瘠小先出若無所苦見<lb/>
衆皆病亦陽懾為殆其讌於外者即舉酒酌穴者人二<lb/>
<pb n="KR4d0425_WYG_006-2b"/>
杯雖雅不酒必使之釂名曰定心飲余因黙憶昔韓文<lb/>
公登華山窮絶頂梗不能返號咷連日聞者為白縣吏<lb/>
遂遣人下之嘗疑許事未必有由今觀之則韓文公之<lb/>
號為非妄矣嗚呼不登髙不臨深前聖之訓較然而吾<lb/>
輩為細娛使父母遺體幾同壓溺不弔其為戒詎止圽<lb/>
身不可忘竊虞嗣至者或不知誤及此故紀其事以告<lb/>
焉游洞中者七某官某洞之外坐而宴飲者四某官某<lb/>
凡十有一人時延祜龍集丁巳八月也<lb/>
<pb n="KR4d0425_WYG_006-3a"/>
　　　遊紫金山記<lb/>
紫金山在雲莊西三里而近平地隆起不峻而孤石蒼<lb/>
翠可挹周環僅二畝許林樹蔚然主人劉氏嘗亭其上<lb/>
廢久不能復土人稱劉氏為状元葢金末進士也余生<lb/>
後不及識之其子有字器之者疇嘗游焉魁梧有才氣<lb/>
未五旬卒用是劉氏遂無人聞以貧故欲貨之或謂是<lb/>
山距雲莊甚邇子盍市諸竊惟器之余故人也且家世<lb/>
儒又嘗有名士今而陵替政使得之時登眺焉未必樂<lb/>
<pb n="KR4d0425_WYG_006-3b"/>
也恒人慮不能逺覩人美田宅園圃窮百計欲規有之<lb/>
甫得而又為他人有者比比是昔范文正公将致政老<lb/>
洛陽子弟勸市田為莬裘文正不懌曰人苟有道義之<lb/>
樂形骸可外况居第哉且洛中好事家孰無園池余時<lb/>
造焉必不我拒顧與已居奚異詎必有諸已然後為適<lb/>
哉嗚呼余嘗三復文正之言則凢荒躭宴游屑屑居止<lb/>
者亦宜知所警矣大抵士之處世誠能一切無欲則天<lb/>
下之善何患不叢乎吾身所以文正公忠貫日月功銘<lb/>
<pb n="KR4d0425_WYG_006-4a"/>
鼎彛百世而下使人聞其風為歛袵者良由外物不能<lb/>
搖其心也因游此及之庶使劉氏之山永不為他人所<lb/>
有而走也亦自今知所勉同來者清江諭仁本子引姪<lb/>
孫止也僮一與余凡五人云<lb/>
　　　標山記<lb/>
綽然亭西四三里有雙山曰標各廣四十畝童無樹林<lb/>
東西並峙皆青石叠矗勢陂陀可步而上按輿圖經無<lb/>
其名葢土人以旁無他山惟此若標可望故以名之其<lb/>
<pb n="KR4d0425_WYG_006-4b"/>
居東者上有洞如屋可避風雨㤗定甲子三月命童擕<lb/>
酒殽偕館客清江諭仁本登焉始小有勞既戾其上神<lb/>
超氣逸身欲羽飛環視衆山手若可即其聨巖屬巘盛<lb/>
於東南而㣲殺於西北諸支流之水縈絡交碧練横繩<lb/>
引析而復合葢郊外可登眺者莫此勝焉嘗欲構亭其<lb/>
上時杖履徃來以豁心目因仍未暇既而坐洞屋中岀<lb/>
觴更酌詠古人閒適之詩如陶謝韋栁者數篇其清歡<lb/>
雅思悠悠而集若世若形兩忘其所恃加以烟嵐坌湧<lb/>
<pb n="KR4d0425_WYG_006-5a"/>
相與㝠合窅乎不知余之為山而山之為余也於是仁<lb/>
本舉酒相屬曰樂矣哉公之逰乎殆不可以無記遂書<lb/>
而貽之<lb/>
　　　李平章還山亭記<lb/>
辯章秦國公早以儒術事皇上潛邸從行中外且二十<lb/>
年格論嘉猷所以開廣天聰封植國本隂毗治道以棐<lb/>
以迪者靡遺餘力皇慶改元上以耆望舊學既相之省<lb/>
又公而國諸秦未幾又承㫖翰林不再年授一品之職<lb/>
<pb n="KR4d0425_WYG_006-5b"/>
者三其睿眷隆洽有國儒臣鮮有儷者公自以布衣致<lb/>
此懼弗克任數請致政休居上弗為允遂於上黨先塋<lb/>
距數百舉武某山之陽構亭曰還山志其退也或曰士<lb/>
方窮處其志未嘗不欲用世今秦國公天子大臣兩定<lb/>
内難不可謂道不行軍國重務奏無不允不可謂言不<lb/>
聽夫人臣亟于退者不越逺讒避禍二焉耳矣葢讒不<lb/>
必逺當正身率物使讒言無隙之入為可法禍不必避<lb/>
當殫誠為國使禍患不自我作為可師允能是則廟堂<lb/>
<pb n="KR4d0425_WYG_006-6a"/>
之高與山林之䆳也奚其異僕曰是言也固臣子律已<lb/>
之上䇿然聞之天地無全功聖人無全能善作者不必<lb/>
善成所以自古明哲之士審幾隆盛而戒進於滿盈初<lb/>
非藉以自全葢隂陽消長物理人事之自然者也嘗見<lb/>
史籍所載勲高位重者國家一旦顧遇少不及悻悻其<lb/>
色辭彼不自訟夫已之昧於去就乃横生怨望卒之罹<lb/>
尤逢殆使君臣之間胥失不能善厥終者何可枚數况<lb/>
一治一亂固由人事究其本言之要亦有數存乎其間<lb/>
<pb n="KR4d0425_WYG_006-6b"/>
聖人不語及者葢恐國家有所倚而不力于治理故也<lb/>
彼曰吾留則治吾去則亂又曰容有少俟皆燭理不明<lb/>
信道不篤自治不勇有所牽冒戀嫪而然復有一蹠仕<lb/>
途求田問舍絶口不及人或勸之非惟力拒又從而衘<lb/>
入骨髓嗚呼其樂然受之而踐之者幾何人哉嘗謂山<lb/>
林之樂造物甚靳而不輕以畀人苟非其人雖見留于<lb/>
暫終必假軒裳以去之以是知鍾山之英草堂之靈必<lb/>
福德俱盛者可以鎮服于是或者造然失容曰有是哉<lb/>
<pb n="KR4d0425_WYG_006-7a"/>
吾亦從此反躬求吾税駕之所矣㑹公命記還山亭故<lb/>
概括其言而書之以獻<lb/>
　　　濟南安氏家傳朝服記<lb/>
吾鄉貴族顯室甚衆然率不過一傳再傳遂衰替如編<lb/>
垊者比比有之大抵積德深者其享世也逺積德淺者<lb/>
其享世也近謂天不可必者然乎哉或曰跖何積而延<lb/>
囬何拂而促非天不可必歟嗚呼葢不知善焉而慶者<lb/>
理之常惡焉而禍不及者偶然耳故君子以跖之年為<lb/>
<pb n="KR4d0425_WYG_006-7b"/>
幸囘之不年為不幸則天地之昭昭者可見矣今夫農<lb/>
者之於稼人力至焉地利盡焉則所獲必多耕以鹵莽<lb/>
而耘以鹵莽則所獲必少雖然良農惟知盡力士君子<lb/>
惟知脩己至於豐歉禎咎則有所不屑屑焉人而知此<lb/>
則其為善之心定矣余隣居有安氏者其曽祖曰圭三<lb/>
子曰伸曰僖曰偘伸子惟湛僖子惟洪偘子惟演湛子<lb/>
景良洪子景賢或中或外皆有禄焉若緋若紫若青一<lb/>
門而三等之服皆備嗚呼非其先世隂騭有素克重光<lb/>
<pb n="KR4d0425_WYG_006-8a"/>
累徽駢榮聨秀爾耶一日景良過余曰我先大父嘗以<lb/>
緋傳先伯父伯父傳兄景范景范今傳於僕一朝服而父子<lb/>
兄弟三世四傳亦今所不多見也幸子一言紀之用勗<lb/>
我后人余識安氏祖子孫凡三世因謂昔唐魏鄭公笏<lb/>
傳子若孫史冊書之迄今赫赫若前日事今君所傳殆<lb/>
類是歟雖然夫能世其物者不若能世其德世其物則<lb/>
有時而究世其德則滋久滋著矣吾聞令先祖襟度坦<lb/>
夷博涉多通喜交天下名士甫出五十即致政家居以<lb/>
<pb n="KR4d0425_WYG_006-8b"/>
琴書自樂在鄉里祥容輭語惟恐傷人人百負之一無<lb/>
所校大扺媿心之行過分之榮非義之富平生舉未始<lb/>
有位不滿德美必酬焉宜夫流澤子孫冠裳奕葉繼繼<lb/>
繩繩不一再而止也景良誠因先世之服懋修乃德俾<lb/>
後之嗣者又能以景良之心為心雖十世百世其前人<lb/>
之芳可必不墜詎止章服之華而已哉於是景良憮然<lb/>
曰公之此言僕當世守之遂書以為安氏家傳朝服記<lb/>
　　　范德機寓田記<lb/>
<pb n="KR4d0425_WYG_006-9a"/>
人多不能隠而德機銳於隠顧無田以為歸天下事若<lb/>
此者多矣豈德機與余終於胥失耶雖然夫田土為物<lb/>
實傳世不可人力錮者其或有焉不能守守焉不能恒<lb/>
恒矣而旱溢以厄之螟蜷以痒之劇族豪隣侵牟之則<lb/>
其為擾反不若無有之愈然則為德機計者將柰何哉<lb/>
德機其以博厚為田高明為廬仁以為山智以為水種<lb/>
以義理而穫以道德將居之食之無不窮極厭足雖使<lb/>
子若孫永世守之亦無厄痒侵牟之患則其為業不既<lb/>
<pb n="KR4d0425_WYG_006-9b"/>
安且久乎於是德機憮然曰吾不貧矣遂為書之以滿<lb/>
其所欲云<lb/>
　　　靜齋記<lb/>
高唐商澤民氏余識之三十年矣嘗守庠濟南居相比<lb/>
游相從又相善也後余仕京師契濶不相聞者甚久至<lb/>
治改元余退居鵲華山中君自新章來見命酒道故舊<lb/>
為樂甚洽間謂余家有書室扁曰静齋徃嘗託公為記<lb/>
未及筆而别今閑處敢請為我卒記之余亦忘其嘗託<lb/>
<pb n="KR4d0425_WYG_006-10a"/>
與否以早相友今髪各種種遂述所嘗躬歴者以告焉<lb/>
初余之退處于此也杜門距躍燕坐一室平昔一切之<lb/>
慮漠焉其風休廓焉其雲散寂寂焉木反其根也冺冺<lb/>
焉蟄墐其封也當是時不知天地為吾室耶吾室為天<lb/>
地耶萬物為吾體耶吾體為萬物耶其静其動雖吾亦<lb/>
不能自測其端倪徃者又嘗為三釜之養從仕京師四<lb/>
方豪傑川匯而林立相與釃酒賦詩抵掌談天下事又<lb/>
以王命北走燕南走吳越風於餐雨於宿波浪於舟崇<lb/>
<pb n="KR4d0425_WYG_006-10b"/>
岡峻阪於騎虎狼之虞盜賊之警傳舍郵亭之荒寂不<lb/>
知凡幾涉幾歴矣當是時也其動其靜雖吾亦不能自<lb/>
測其朕兆雖然由今言之處而閑居其體若静而有動<lb/>
在焉出而從仕其體若動而有静在焉是知動靜之機<lb/>
初不可以二殊觀亦不可以一致得地若靜也而氣實<lb/>
轉之山若靜也而氣實通之户樞雖動而未嘗易車輪<lb/>
雖動而未嘗移是知靜者動之本而動者靜之基也於<lb/>
是君舉酒謝曰易有之天下之動貞夫一者也豈是之<lb/>
<pb n="KR4d0425_WYG_006-11a"/>
謂乎余曰子既得之何以記為必欲記無大此者遂書<lb/>
以貽之<lb/>
　　　雲莊記<lb/>
余性雅嗜山水向敓於仕弗克如志謝政來日與之處<lb/>
凡七年無厭意葢吾鄉多名山泉靈異者尤夥違治城<lb/>
西北十數里為先塋其西百舉武為别業第宅一區始<lb/>
皆茅<graphic n="KR1492" url="https://raw.githubusercontent.com/kanripo/KR-Gaiji/master/images/KR1492.png" mimeType="image/png"/>且<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>近年侈而易之以瓦水陸田為畆且五百<lb/>
吾祖至養浩相傳凡三世矣第前有林甚茂皆先祖手<lb/>
<pb n="KR4d0425_WYG_006-11b"/>
植迨今将百餘年樹多梨杏桃柿交枝合䕃盛夏亦爽<lb/>
然無暑意負林為亭面亭激流為池實以荷芰環以叢<lb/>
篁垂栁檜栢花卉之植所謂名山靈泉者或獻嵐貢翠<lb/>
於几席之下或岐流合派經緯乎畎畝之中王維輞川<lb/>
殆伯仲埒池取其芳名曰雲錦野取其幽名曰雲莊林<lb/>
取其潔名曰雲香亭取其閑適名曰綽然中林植石一<lb/>
株兩峯隆起嵁竇虧蔽逺視若無俯而臨之上下無不<lb/>
洞徹惟西一峯則顯其竅甚因名掛月厥形大較類巨<lb/>
<pb n="KR4d0425_WYG_006-12a"/>
人元夫岸焉危坐而主之者嘗得鶴二豢之既久習人<lb/>
不懾徃來飲啄或翔或眠或立或曲頸理羽與林泉花<lb/>
石相暎巧史有不能繪當其戞然而鳴聲動寥廓牛童<lb/>
輩擬而和之若相應答聞之令人神形飄灑不待目崑<lb/>
邱踵蓬萊已彷彿其羽化矣於戯夫田園之勝世非無<lb/>
有也第人徃徃慕之而不能遂遂而不能完完而不能<lb/>
享享而不樂樂而不能久久而不能形諸文形諸文而<lb/>
不能曲盡其所以樂今夫農者漁者樵牧者非不日親<lb/>
<pb n="KR4d0425_WYG_006-12b"/>
山水也問厥趣則瞪目不能語惟得人焉而居之則澗<lb/>
喜林歡胥有輝而交相益矣彼僕僕塵埃間虞鞭笞憂<lb/>
責任聞清談則朶賾覩高蹤則汗背此慕焉不能遂也<lb/>
投紱而歸以宅則無廬以稼則無土以遊觀則無園池<lb/>
以出入則無子孫此遂而不能完者也家溢於貨齷齪<lb/>
淟認惟已之需威脅勢軋則施無不辭一客過門縮首<lb/>
止避此完焉不能享者也蛟轟而集烏合而歛管絃聾<lb/>
其耳優伎狂其心與景慚然畧無所預此享而不能樂<lb/>
<pb n="KR4d0425_WYG_006-13a"/>
者也日薄崦嵫衰與疾㑹始營菟裘放情邱壑笑焉而<lb/>
容不伸歌焉而聲不副此樂而不能久者也康寧壽考<lb/>
鬱於典墳卑於詞翰時有所述雲扞物格舉不受制此<lb/>
久而不能形於文者也其或斐然而成言不中度音不<lb/>
中節得彼失此心手不相隨此文而不能曲盡其所以<lb/>
樂者也今余也為未遂甫半百而休居為未完子孫田<lb/>
園靡一之或缺為不能享宴無虚設而客無虛歸為不<lb/>
能樂樽酒琴書行與偕而坐與之偶為不能久肇釋重<lb/>
<pb n="KR4d0425_WYG_006-13b"/>
負巖居川觀者殆十年于兹為不能文風雲月露晨吟<lb/>
夕詠靡不括竒納秀於囊篋為不能曲盡其所以樂意<lb/>
之所得物之所感目之所及筆之所向亦足以發焉而<lb/>
無餘藴嗚呼田園也第宅也子孫也名也年也言也他<lb/>
人求其一而獲者皆於余而具之是知造物之福於我<lb/>
者可謂完矣夫膺其物而不知君子謂之不祥信如其<lb/>
言而走也何敢不千萬荷故記之<lb/>
　　　翠隂亭記<lb/>
<pb n="KR4d0425_WYG_006-14a"/>
違歴城西北十數里有山曰標若二而一皆亂石叢矗<lb/>
危立道左其背有水西流民橋于上踰橋而東不里許<lb/>
余别墅在焉由城中來者面華鵲兩峯而與東南諸山<lb/>
相背由村而城者面東南諸山華鵲兩峯若相踵大抵<lb/>
左右前後或斷或續無適而不山伍余愛其勝遂臨墅<lb/>
起亭曰翠隂以余退閒無官守言責故又名綽然前引<lb/>
流為池中植石一株曰玊雲峯環以荷芰岸樹倒影池<lb/>
水益緑當其雨之霽而日之夕也雲與山若相娛嬉徃<lb/>
<pb n="KR4d0425_WYG_006-14b"/>
來出没錦翠間愈變而愈竒客至即盤果于林筌魚于<lb/>
淵或飲或饌或游歴詠歌以窮厥勝人既歡洽物亦隨<lb/>
適家有蒼白二鶴山椒水涯必與俱徃其他鷗鷺鱗甲<lb/>
之屬亦莫不雍容閒雅飛泳自如吾墅之趣大較若此<lb/>
嗚呼人之處世其去就無越山林朝市二途出乎彼入<lb/>
乎此其岀也非苟利己其處也非苟潔身要之各適於<lb/>
義為無歉况余自筮仕來凡為年三十有餘矣譬之久<lb/>
籠之禽困駕之馬一旦翔雲霄而縱郊牧則其快心適<lb/>
<pb n="KR4d0425_WYG_006-15a"/>
意為何如而或者乃謂余年未老而閒為太早計嗚呼<lb/>
知止知足栖遲物外者古之人皆然尚何年齒衰壯之<lb/>
計哉因記是亭及之庶俾過吾墅者知余閒之所以云<lb/>
　　　處士庵記<lb/>
余既構綽然亭於鵲華之雲荘以其羨材為庵於亭東<lb/>
偏茨苫而土垣之弦誦之隙偃息其中久而不得其名<lb/>
或請名藏拙或請名樂閒或請名休影皆未當余意乃<lb/>
自署曰處士或者哂曰甚矣哉子之夸也弱冠岀仕華<lb/>
<pb n="KR4d0425_WYG_006-15b"/>
要之津清顯之途靡不周踐宦成心怠挾䇿而歸喘猶<lb/>
未定輒以處士自高所謂得隴望蜀腰錢騎鶴者信如<lb/>
人之言矣走曰以迹觀余曰仕或可以心觀余則余固<lb/>
未嘗仕也何以言之走也性迂才拙自㓜知其不能諧<lb/>
俗加以内無城府樞機不宻謂人之心一皆已若餌焉<lb/>
而輒欣鼓焉而輒奮善人與處猶或見容一值奸黠敗<lb/>
不旋踵由是心嘗語口他日學問充足當超居物外為<lb/>
一代高士亦足奉歡吾親增輝閭里不虞所業未竟迫<lb/>
<pb n="KR4d0425_WYG_006-16a"/>
於嚴命規進京師遺子公之書上光範之牘廽顧所期<lb/>
萬分不克一遂包羞䝉辱隨衆而趍積以年勞始有今<lb/>
日是豈余之所願哉昔毛義為區區功曹喜形於色及<lb/>
親之没累聘不赴嗚呼使義不幸早世則終身為鄙猥<lb/>
人矣况余之仕也年甫踰冠以今觀彼二十嵗人猶童<lb/>
子也昔魯昭公年數十九而童心未除今之既冠者非<lb/>
童而何幸而天相其育奉命朝夕無所顛躓迹雖朝市<lb/>
而心未嘗不在乎山林所謂避世金馬門者不獨前人<lb/>
<pb n="KR4d0425_WYG_006-16b"/>
為善矣人謂其進自則以為退焉人謂其顯自則以為<lb/>
晦焉人謂其信自則以為詘焉其苦如是亦謂之仕可<lb/>
乎夫古人於仕大則匡時翊國小則效一官一職故有<lb/>
為世仕者為貧仕者為親仕者為世仕者盖通才全德<lb/>
其勢不容不進韓子所謂畏天命而悲人窮其為貧而<lb/>
仕者力有不及勢有未免孟子所謂辭尊居卑禄以代<lb/>
耕要非其獲已也不獲已則才必有所不展志必有所<lb/>
不白時必有所不知期夫志易塞而不浮於食斯得之<lb/>
<pb n="KR4d0425_WYG_006-17a"/>
矣雖然使余仰無所累誠用於時其所自效雖未能越<lb/>
一世而儕古人至於恢𢎞治本參贊政機秉義蹈忠與<lb/>
時流並轅則亦不敢後於人矣惟其失之彼故得之此<lb/>
焉失之主故得之於親焉失之人故得之於己焉余故<lb/>
曰以心觀余則固未嘗仕者此也且昔者聖人之作春<lb/>
秋也其有褒貶徃徃不迹之究而惟原其心之何如釋<lb/>
者謂春秋有誅心之法考其書可見今子不本余𠂻而<lb/>
拘拘焉缺缺焉求我於形迹之末固無訝其見譙且哂<lb/>
<pb n="KR4d0425_WYG_006-17b"/>
也於是或者俛首踧踖而退遂述其言為處士庵記<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歸田類稿巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田類稿巻十五</head> <lb/>
    <p>
<pb n="KR4d0425_WYG_015-1a"/>
欽定四庫全書<lb/>
　歸田類稿巻十五<lb/>
　　　　　　　　　　　　元　張養浩　撰<lb/>
　　五言古詩一<lb/>
　　　古意十首<lb/>
我夢上寥廓宫殿深綺雲上有龍鳯飛下有虎豹蹲茫<lb/>
茫四圍水玊鏡無纎痕坐覺宫殿揺縹𣺌驚心魂欲下<lb/>
客相挽酌我青霞樽前後鳴雲韶左右歌天孫四坐儼<lb/>
<pb n="KR4d0425_WYG_015-1b"/>
冠佩光爛扶桑暾囑我到塵世膠口慎勿論劃然隕穹<lb/>
崖雪屋燈微昏<lb/>
驅車上崔嵬進寸還退尺極知太行險政爾未遑息我<lb/>
僕既巳痡我馬亦傷䇿魂斷猩鼯聲心掉虎狼迹欲廽<lb/>
惜前功將往孰引汲林端風雨交谷口雲霧塞惟應徐<lb/>
徐行庶免胥顛躓由正莫務㨗其到或可必前路方巉<lb/>
巖仰視天井窄憂端從中來比山郤平易<lb/>
有客逺征戍乃在朔漠陰怙恃既云失友于亦俱沈獨<lb/>
<pb n="KR4d0425_WYG_015-2a"/>
存寡弱妻氷蘖持寸心極知形影孤不忍忘遺簮夜織<lb/>
侵昊月晨爨掃墜林有時睇層穹悠悠恨彌襟人生果<lb/>
奚恃道義扶古今窮微豈為累他日知良金<lb/>
薄言採蘭芷將以貽逺人逺人天一方相望邈參辰蘭<lb/>
芷秋欲萎步繞蒼煙津終朝不盈掬戚戚懐苦辛徒令<lb/>
翡翠禽驚逝不我親禽逝可再至人别㑹何晨惻愴訴<lb/>
無所商颷動白蘋<lb/>
鵷鶵千仭翔所下惟徳輝非竹實不食非梧桐不棲竹<lb/>
<pb n="KR4d0425_WYG_015-2b"/>
實豈恒有梧桐亦云稀所以髙世士抱飢守巖扉寥寥<lb/>
經濟懐不忍輕發揮朝飲西江流暮采南山薇千駟豈<lb/>
難致不義秋毫微寄言時之人慎勿賤布衣<lb/>
好鳥止庭樹睍睆揚嘉音再三未云已慰我山澤深緩<lb/>
飈襲野服起步林之陰仰視離離天悠然動孤吟倐爾<lb/>
鳥驚逝寜知出無心<lb/>
任公坐松頂垂釣横海鰲芥視三神山咫尺萬里濤鰲<lb/>
魚至難必但見雲天髙豈無鱣與鮪吾餌不汝挑寜期<lb/>
<pb n="KR4d0425_WYG_015-3a"/>
毫髪功要使斯世膏此志果終定遲速終相遭<lb/>
我欲適鄒魯嵗晏道阻脩奎文遥相望五彩爛不收孔<lb/>
林無曲柯洙泗恒安流春風吹舞雩童軰方詠逰彼樂<lb/>
乃如許我志獨未酬徘徊暮雲邊心往形跡留何當生<lb/>
羽翰因之閲濟州<lb/>
美人余所珍睠焉靡從致之人為美何玊體性蘭蕙熙<lb/>
熙如陽春着物惟自遂動靜語黙間恨有無限意我欲<lb/>
相徴逐咫尺霄壤異何時觀清揚滌此塵鄙氣<lb/>
<pb n="KR4d0425_WYG_015-3b"/>
我有書一函字不類人世雲擁蛟龍翔風飄鳯鸞逝寳<lb/>
藏將百齡時時露竒氣上令星斗殷下益山海翠非不<lb/>
欲出之將恐反為罪嵗晏何所歸自樂諒無媿<lb/>
　　　寓興和<lb/>
　　　　延祐四年二月余以事至興和凡留百餘日<lb/>
　　　　寓居城東隅幽閴深迥類隠者所居因得詩<lb/>
　　　　十首以為他日歸田起本<lb/>
平昔嗜幽隠未敢聞斯行雖云縻以爵雅負羲皇情兹<lb/>
<pb n="KR4d0425_WYG_015-4a"/>
來志頗愜若遂林泉盟城居况清寂冲襟澹無營開簾<lb/>
納南薫庭草微波生非因客相過竟日無人聲烏衣時<lb/>
往還黄耳恬不驚安得幅員廣舉若此境清<hi>時陜西小有警</hi>嘉<lb/>
時恐易失孰謂淹邊城<lb/>
日出未云起枕上聞禽呼緬思金馬門萬騎爭先驅而<lb/>
我幸免此日與幽寂俱所涖惟一事事己無餘拘或杖<lb/>
陟城堞或騎逰郊墟或賞東隣花或閲西家書歸來曲<lb/>
枕臥旅牕亦明虗優哉聊復爾詎必山澤居<lb/>
<pb n="KR4d0425_WYG_015-4b"/>
鈎簾坐觀雨濛濛散如絲彼燕何所欣往來經緯之簷<lb/>
風爽毛骨詎惟物䝉滋餘洒寖廹人却避榻屢移從來<lb/>
幾風雨今始有此怡乃知寸心靜萬象皆委蛇人生故<lb/>
多事安得恒如斯<lb/>
　　　得子强也書詩以答之<lb/>
有客附書至封識墨尚新展讀笑良久勸我歸及辰我<lb/>
豈不汝懐愛此泉石鄰官事亦既簡又多素心人劉生<lb/>
書滿家楊叟酒味醇而况俱好客有假眉不顰緬思霄<lb/>
<pb n="KR4d0425_WYG_015-5a"/>
壤間實與逆旅均焉往非寄寓奚必家園親置書桃笙<lb/>
底且復樂我真<lb/>
伊人旅他域每每心不舒而我獨誰安起居常晏如政<lb/>
餘釋經史既飽行庭除優逰度旦昏瞬息三月餘當其<lb/>
未來此咸謂不可居迨其既戾止漸喜與世踈所寓復<lb/>
幽僻風景仍清虗况丁大火時爽氣恒襲裾蠅蚋一無<lb/>
有雅稱頥病軀為隣地髙寒形影忘覊孤書以寄兒子<lb/>
無用占蜘蛛<lb/>
<pb n="KR4d0425_WYG_015-5b"/>
　　　三月二十五日雨<lb/>
邊雨易風色當春雨恒慳芳菲既遲廻原隰復平寛禾<lb/>
種聞入土熇熇尋復乾農習多鹵莽畯亦溺晏安豐歉<lb/>
付天運畧不人力干我來每病此宿弊無從刋所以逢<lb/>
甘澤百倍樂且懽祈祈入薄暮淅淅挾輕寒畇畇既沾<lb/>
足穟穟行及觀所以願嵗登惟恐<graphic n="KR1986" url="https://raw.githubusercontent.com/kanripo/KR-Gaiji/master/images/KR1986.png" mimeType="image/png"/>厥官因之為懐土<lb/>
賣劔耕家山<lb/>
　　　登閔忠閣<hi>北三十里為大内</hi>
<pb n="KR4d0425_WYG_015-6a"/>
覊思惄如擣奮欲飛彼旻於焉一振衣聊以樂我員三<lb/>
都鼎足峙二水衣帶分穹窿天羃野浩蕩風披雲新宫<lb/>
何鬱然所見勝所聞利聲閧塵市夕彩山明曛羣角散<lb/>
濈濈衆翼廻紛紛登髙窮邇遐撫事兼悲欣故園定何<lb/>
許憑欄重殷勤<lb/>
　　　夜雨寄吕叔泰<lb/>
隆隆暑威歇稍稍秋意深豐草漸改色窮林亦蕭森況<lb/>
兹風雨夕微鐙翳寒陰潛蛩洩幽語徂鴈遺哀音以我<lb/>
<pb n="KR4d0425_WYG_015-6b"/>
耿耿懐知子難為心含情睇層昊咫尺猶商參裹飯孰<lb/>
子遺載酒孰子斟豈不欲一往畏彼泥潦侵古人道義<lb/>
交非惟讓分金斯事久索寞念之恨彌襟願言軌前躅<lb/>
尚期勗來今<lb/>
　　　二月二日雨寄杜希聖<lb/>
入春不旬浹小雨凡兩作兹晨尤所欣生意際寥廓初<lb/>
看冗纎塵尚恨為力弱扶笻立未㡬巳訝淚花蕚神哉<lb/>
造化功悠悠諒難度狼戾期在兹殿屎不復作睇雲引<lb/>
<pb n="KR4d0425_WYG_015-7a"/>
深杯儗勸龍公嚼蕭蕭一簾風揺蕩春陰薄因之成短<lb/>
章聊發幽人噱<lb/>
　　　禮部新鑿蓮池成<lb/>
春官大宗伯非據恒拳拳云胡舒所憂鑿池納清漣明<lb/>
月忽倒掛停雲亦中懸纎鱗泳幽深淨植成芳妍公餘<lb/>
為寓目彷彿湖海前未遑范蠡舟聊當陳登田頭白尚<lb/>
兒戯自笑復自憐孰知此舉中仕隠乃兩全言念揚州<lb/>
鶴其然豈其然<lb/>
<pb n="KR4d0425_WYG_015-7b"/>
　　　乗傳過家同馬克脩總骨晏金線池<lb/>
皇皇使者車每出每怱遽兹行諒多暇值勝轍少住而<lb/>
况父母邦所與多舊故張燕臨芳池人影亂波素華堂<lb/>
翳歌雲香玊蘸杯露于于来逺岑歴歴散層樹纍纍泉<lb/>
引珠奕奕風起絮<hi>二泉名</hi>舊聞金線竒屢至未曽遇川妃<lb/>
若余誇一縷出容與因知穹壤間靈異固無數寒氷乃<lb/>
生蠶烈火能浣布滄溟有樓臺弱水不毛羽伊誰亭毒<lb/>
司儗欲扣其故題詩池上亭它日記分聚<lb/>
<pb n="KR4d0425_WYG_015-8a"/>
　　　直省<lb/>
危松蔭華構叢卉延清池雖有聲利喧吏隠良亦宜稍<lb/>
稍多士散怱忽落景移喓喓草蟲鳴熠熠螢火馳驚飈<lb/>
葉蕭瑟淡月雲迷離夜澄神慮醒人杳音塵遲感兹耿<lb/>
無寐廻廊步委蛇懐哉百年心欲語難為辭<lb/>
　　　登司天臺同李景山元復初分韻得色字<lb/>
湫居厭紛厖升髙百憂失河流耿微明野燒還故碧太<lb/>
行望中低斷處仍雪色翠華天尺五金城年萬億美哉<lb/>
<pb n="KR4d0425_WYG_015-8b"/>
山河固兩有險與徳區區遼與金銅駝㡬荆棘開闔㸔<lb/>
煙雲興廢感今昔所恨難久留悲風晚来急<lb/>
　　　夏日姜氏園亭避暑<lb/>
赫赫三伏威遲遲六龍轂劇暑將焉迯於彼濼之曲人<lb/>
家佳林薄一徑入脩竹牕扉翳深青水石帶微馥魚若<lb/>
逰空明花如媚幽獨時於喬木顛瞥見飛来鵠桃源昔<lb/>
疑妄歴此方心服詎知虗落間而有無懐俗心隨潭影<lb/>
澄詩與禽聲逐此樂且勿竟留待重来續<lb/>
<pb n="KR4d0425_WYG_015-9a"/>
　　　飲崔氏别墅<lb/>
駕言徂莽蒼煩抱豁㠯舒佳處尚邈然俯仰已自如行<lb/>
行遵大路未覺我馬瘏雲林展平逺田苗散敷腴奕奕<lb/>
荒落煙肅肅幽人廬入門恍世異危亭繞芙蕖波影漾<lb/>
屋壁禽聲亂庭除穹木清夏風遐原澹夕蕪幽討起新<lb/>
思雅集存真娱羣賢迭詠歌夫豈山陰殊且勿慨陳迹<lb/>
萬古皆須臾<lb/>
　　　登㑹波樓<lb/>
<pb n="KR4d0425_WYG_015-9b"/>
吾郡山水窟竒勝聞未嘗於何得全觀兹樓水之陽羣<lb/>
峯闖城郭飛棟相頡頏影倒馮夷宫錦亂天孫裳明湖<lb/>
一神鏡照萬無留良華鵲乃後驅使我背若芒欲舉酒<lb/>
相囑彷彿䨇龍翔形勢信絶美求稱慙徳凉雖云生長<lb/>
兹㑹少離尋常桑梓尚敬止况乃十二强何當棄官歸<lb/>
扁舟永徜徉<lb/>
　　　大眀湖泛舟<lb/>
肇余復鄉土樹石皆華滋沔彼眀湖波倍覺香可巵携<lb/>
<pb n="KR4d0425_WYG_015-10a"/>
朋訪蓮葉浩浩從何之俯視亂山影與樹相參差商飈<lb/>
一披拂夾岸蛟龍嬉舉手欲攬玩復恐陽侯悲平生慕<lb/>
天逰不意今有兹赤壁坡仙笛渼陂少陵詩二子孰可<lb/>
繼沙鷗㺯晴熹<lb/>
　　　趵突泉<lb/>
物平莫如水陻阻乃有聲云胡在坦夷起立若紛爭無<lb/>
乃滄溟穴漏洩元氣精不然定鬼物摶激風濤驚竒觀<lb/>
天下無每過煩襟清茫茫彼區域載物良不輕微水坤<lb/>
<pb n="KR4d0425_WYG_015-10b"/>
焉浮非天水奚生孰知一脉許而與天地并因之有真<lb/>
悟日晏忘濯纓<lb/>
　<lb/>
　<lb/>
　<lb/>
　<lb/>
　<lb/>
　歸田類稿巻十五<lb/>
</p>
<p>
</p>
  </div>
</body>
</text>
</TEI>
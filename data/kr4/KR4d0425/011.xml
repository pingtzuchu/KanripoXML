<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田類稿巻十一</head> <lb/>
    <p>
<pb n="KR4d0425_WYG_011-1a"/>
欽定四庫全書<lb/>
　歸田類稿巻十一<lb/>
　　　　　　　　　　　　元　張養浩　撰<lb/>
　　碑一<lb/>
　　　濟南劉氏先塋碑銘<lb/>
中奉大夫陜西等處行中書省參知政事劉君事義以泰<lb/>
定丙寅八月四日卒官既殯歴下其從弟歸徳府治中居仁<lb/>
過余慼言先兄參政公敭歴三十年清苦猶一日年垂七袠<lb/>
<pb n="KR4d0425_WYG_011-1b"/>
竟以勞於王事而逝鄉不恙時常謁故翰林學士損齋楊先<lb/>
生文郁銘其父故御史中丞王公博文銘其祖今二先生筆<lb/>
澤宛然由宦遊南北舉未遑表諸隧此先兄所以目不獲瞑<lb/>
而居仁日夕痛心疾首不能自已者也今先兄以品以秩又<lb/>
當有碑神道惟是三世數十年闕焉未舉之典幸先生有以<lb/>
哀而完之則死者生者均無憾於幽顯矣於是居仁泣余亦<lb/>
泣余與參政公同里閈且十年長又嘗同仕遂諾焉不辭因<lb/>
首載楊王二公之文而以參政公行實終之西溪王公博文<lb/>
<pb n="KR4d0425_WYG_011-2a"/>
叙其祖曰君諱震字晋臣上世有官青州者至曽祖洪<lb/>
徙濟南鄒平祖諱清四子季信為君之考以邃吏學終<lb/>
益都總管府掾性孝友三兄逺遊久不歸母氏憂思致<lb/>
䘮明乃日汲井洌浸舌舐之月餘遂瞭然人謂孝所感<lb/>
嘗戒君曰吾始不能擇術以城旦書發身雖家温而身<lb/>
逸不願汝為之君恪受敎遂業儒既冠有聲鄉校間貢<lb/>
春官罹河朔山東饑亂所在皆盗區君挈二弟匿巖穴<lb/>
中朝出莫返以所獲食其弟日以為常居嘗曰屯難之<lb/>
<pb n="KR4d0425_WYG_011-2b"/>
世弱者不能有立必强焉依即杖策欵軍壘謁帥兵者<lb/>
撼以言帥説留麾下事皆諮訪然後行一日齊河令乘<lb/>
良驥過帥帥愛其乘既去欲遣人追殺奪之君聞蹙然<lb/>
曰所湏者馬以物易之彼必不靳何至殺人君即召令<lb/>
與其直遂以馬歸帥騎管定者數有小過帥怒欲殺之<lb/>
君曰今雖饑亂行臺宻邇如責專殺其將何辭罪果白<lb/>
具獄上聞戮之庸何遲帥怒少觧君即隂誨定母率鄉<lb/>
隣善帥者百餘人往謝罪事遂釋君之存心救物類此<lb/>
<pb n="KR4d0425_WYG_011-3a"/>
壬辰授行臺令濟南公檄為鄒平詳議兼提領尋改監<lb/>
軍需庫又監本府税嵗巳酉某月日以疾終得年五十<lb/>
有七娶同邑張氏生四子鑑鐸鍔錫或仕或農或賈俱<lb/>
以謹愿稱一女適鄒平尉子張某素菴楊先生𢎞道山<lb/>
東名徳也與君相得甚聞其卒贈以銘詩昔與吾子同<lb/>
居一鄉坎離屈信八載延長曰異曰同以徳以禮不及<lb/>
就中凝滯斯啟㑹遷青社予往子留傳聞頃逝弗獲奠<lb/>
羞有子胥孝克䘮於鄒書之於碑行實陳露老病思澁<lb/>
<pb n="KR4d0425_WYG_011-3b"/>
莫既情素聊述此銘識子之墓損齋楊先生文郁叙其<lb/>
父曰君諱璧字君用齊之鄒平人曽大父清大父信以<lb/>
孝行著仕金為益都掾史長考震詞賦進士㑹汴梁下行<lb/>
臺濟南公延致賔幕終於詳議官山東諸儒間稱偉人<lb/>
長者故素菴先生楊公宏道銘其墓御史中丞王公博<lb/>
文序而碣之其載世徳詳矣君承父師之訓逾冠能以<lb/>
儒學飭吏術選為京畿都漕運司知事尋陞經歴時柄<lb/>
臣擅作威福漕司法盡廢乾沒之屬與之同惡相濟贓<lb/>
<pb n="KR4d0425_WYG_011-4a"/>
汚狼籍至有以空鑰相授者自君涖事同官以故意相<lb/>
處欲有分遺君竦然曰是言豈可及我哉其人慚服君<lb/>
乃盡革宿弊經畫周宻冒濫無所施利其餽饟未幾倉<lb/>
廪告實京師仰給時議多君亷敏進利用監丞所以懋<lb/>
其功也秩滿調深州静安縣尹適盧世榮以言利竊政<lb/>
立法剥下使郡縣官同於商販百色取贏筭至蔬果蠏<lb/>
鰕官吏急於奉承人人惶惑争訟讙然君顧其勢不可<lb/>
久日親諭衆姑勉强趨應期㑹毋釀怨生事以濟黠吏<lb/>
<pb n="KR4d0425_WYG_011-4b"/>
貪孜孜為區處視民力强弱令相助藉民感其懇欵聽<lb/>
命迄於盧敗一切休之以静民安其政静安深州之附<lb/>
郭邑也為監州者蔑視同列每治事日僚屬朝莫將迎<lb/>
於第君獨不然或勸從衆君曰縣尹吾職非役於監州<lb/>
者也吾之為縣若五事不治或貪殘而獲戾坐是召辱<lb/>
固所甘心二者吾所無將若之何終不為屈遷承務郎<lb/>
建徳路推官專訊鞫兩造在庭君平心淑問未嘗疾聲<lb/>
遽色人為吐實察其情有可宥多從末減不以上官喜<lb/>
<pb n="KR4d0425_WYG_011-5a"/>
怒為輕重讞獄至屬縣囚聞之曰劉公來我輩其無寃<lb/>
矣經其處決者使人思之不㤀其明年朝廷更新大政<lb/>
改用人京都諸司且交辟君不幸建徳巳以訃聞矣得<lb/>
年五十有九時至元二十七年九月八日也孤事義奔<lb/>
赴䘮䕶北還以某年某月日窆於鄉某原之先塋<hi>闕</hi>人<lb/>
馮氏一子即事義為禹城縣尹君天姿中和内方外圓<lb/>
平居温克無忤於物然遇一事問<hi>闕</hi>如何不以徇隠遷<lb/>
就方赴調日有鉤致君以行賂者謂可得善地不爾將<lb/>
<pb n="KR4d0425_WYG_011-5b"/>
有逺移君曰予從官有年矣顧若無所媿今始行賂其<lb/>
何媿如之已而果除建徳去京葢數千里事義請以疾<lb/>
辭君曰無疾吾將誰欺趨治裝行既到官益勤於吏治<lb/>
退寓書樓起居殊無逺外之戚非以義理自勝者不能<lb/>
也歴官所至以平易近民以潔修舉職以謙恭接士夫<lb/>
共嘆詳議公之有子古有之雖無老成人尚有典刑葢<lb/>
於是乎在况又以家學成其子入官已有善狀劉宗之<lb/>
昌未有艾也銘曰維榮若利舉世所事有階可升孰安<lb/>
<pb n="KR4d0425_WYG_011-6a"/>
理義猗與劉君明敏寛舒秀出乎長厚之餘遵循乎平<lb/>
易之途誘之而不能前脅之而不可遷他人實難已所<lb/>
易稱其臨民也清而通其治獄也愛以忠豈無神明福<lb/>
此靖共然壽不周於甲子材不展於朝士天殆啟其後<lb/>
與子克肖以濟美有豐其邱有碑道周歌此銘詩利享<lb/>
春秋余按叅政公諱事義字伯宜鯁亮有風槩㓜敏於<lb/>
學能詩其所題詠人多膾炙之由禮部掾辟詹事院掾<lb/>
又辟丞相掾時當國者遇下如束濕諸掾屬動罹刑辱<lb/>
<pb n="KR4d0425_WYG_011-6b"/>
君以慎敏無所及自謂久此非福遂求副大都酒課提<lb/>
舉或以貨慊止君君曰幸完身出誠能自潔職貨庸何<lb/>
傷未幾授承務郎禹城縣尹既上與同官不相中欲有<lb/>
所為彼輒撓沮君言于上官使輟職専奔命于外條其利疚<lb/>
相時興除有訟庭决吏㦸手無所弄民深徳之惟恐同<lb/>
官復職以弛賢令尹心㑹民上嘉禾一莖九穗咸謂治<lb/>
理所感𤓰代耆老為碑其政縣治部使者上其實授遼<lb/>
陽行中書省左右司都事尋選為吏部工部主事所至以<lb/>
<pb n="KR4d0425_WYG_011-7a"/>
治稱用是拜監察御史先是犯臣法樂實以宣慰使横<lb/>
山東君為禹城時耳熟其惡至是遂發其奸狀以聞未幾<lb/>
轉中書右司都事甫滿制授秘書少監執政以秘書散<lb/>
局非君所宜復奏授兵部郎中階中順大夫省臣以大都<lb/>
宣課提舉司所入多不實命君監榷果増倍蓰具以數<lb/>
聞賞白金五十兩異幣各二端臺臣亷之奏授浙西亷<lb/>
訪副使階太中大夫葢浙西民物殷甚有行省諸司素<lb/>
號難治君一切務盡公他無所頋既而改兩浙鹽運使<lb/>
<pb n="KR4d0425_WYG_011-7b"/>
入羡出均課無所詘期年以疾去㑹陜西有亂徴臺奏<lb/>
為治書侍御史亂弭改嘉議大夫湖南亷訪使至治三<lb/>
年拜江南行臺治書侍御史中執法阿爾哈雅素有<lb/>
聲臺閣明敏且威藐當世如無人獨偉君為加禮今上<lb/>
踐阼拜中奉大夫陜西行臺侍御史明年拜是省參知<lb/>
政事卒時年六十有七祖父震先封亞中大夫東平路<lb/>
總管輕車都尉彭城郡侯今贈嘉議大夫上輕車都尉<lb/>
彭城郡侯祖妣張氏贈彭城郡夫人考璧先贈中順大<lb/>
<pb n="KR4d0425_WYG_011-8a"/>
夫戸部侍郎今贈中奉大夫河南等處行中書省參知<lb/>
政事䕶軍追封彭城郡公母馮氏彭城郡夫人君配成<lb/>
氏葢氏韓氏俱前卒今室齊氏皇慶元年封建徳郡君<lb/>
延祐四年封彭城郡夫人最劉氏至參政公凡三世矣<lb/>
素菴楊先生若西溪王中丞皆一代偉人而與其祖如<lb/>
此損齋楊先生以年以徳為國老成而與其父又如此<lb/>
所以期君甚重今皆如其言余生也後不及識其祖若<lb/>
父獨與參政公相好嗚呼觀三先生之文則知劉氏所<lb/>
<pb n="KR4d0425_WYG_011-8b"/>
以致伯宜者葢有以古人謂徳逺而後興諒哉銘曰<lb/>
河日瀉源崑崙岳雲夷基厚坤劉之先徳世累前未施<lb/>
後廸啟猗若人才諝周衆所艱巳則優始職民厥績著<lb/>
謷强鋤循弱樹迨裏行奸力政震以霆折以風方有為<lb/>
賔省幕恥容容恒諤諤出憲浙問益宣言射如中乃愆<lb/>
使鹽司欲鋒挫彼則頗我奚過尋有命貳陜臺起巳顛<lb/>
式后年自西河移南紀所去思所至理晉臺衮庸勸忠<lb/>
天胡然遽霣躬壽七袠品登二恩薦承華奕世子則孝<lb/>
<pb n="KR4d0425_WYG_011-9a"/>
臣焉忠生有述沒有聲我作銘惟實紀匪耀今贊無已<lb/>
　　　濟南陽邱許氏先塋碑銘<lb/>
走甫七嵗而外家許氏盡室自歴下徙居於江之南尚<lb/>
記先妣攜某祖西城門外俱哭失聲而别時某漠然不<lb/>
知為何悲迨年十三先妣薨謝既而又聞外王父若母<lb/>
相繼卒時某頗有所知竊自唁負何罪天壤間既早失<lb/>
母又失外王父雖有舅氏軰一二又邈焉數千里外死<lb/>
者生者皆不敢必其見矣至大改元走由太子文學拜<lb/>
<pb n="KR4d0425_WYG_011-9b"/>
監察御史而表兄伯時自江南來使其不言則彼此俱<lb/>
不能識表兄自道其舊於是某哭表兄亦哭今年夏走<lb/>
復以尚書承匱禮闈而表兄以聽調來京師且致我舅<lb/>
氏之命以先塋銘為請竊惟某自齠齓與我外家别今<lb/>
四十餘年恒欲往省而不得今乃辱以不腆之文託之<lb/>
塋域則某平昔懸懸者或可少慰矣故不讓而為援翰<lb/>
焉按許以國氏系出炎帝姜姓世居濟南章邱之延安<lb/>
里髙曽以上其仕其世屬金源氏易代之際譜逸無從<lb/>
<pb n="KR4d0425_WYG_011-10a"/>
考祖全和厚敏生植嘗典獄有隂功享年七十三祖妣<lb/>
馬氏享年七十八卒俱權厝武昌某原二子長克修次<lb/>
某一女為先妣從大人封贈濟南郡夫人我舅氏字仲<lb/>
徳克修其名精律學試吏總府綽有幹稱後由雲南行<lb/>
省掾調亷州合浦縣尹再調象州路總管府經歴二所<lb/>
皆炎荒遐徼民鳥獸難靖官政廢久胥吏所在横甚我<lb/>
舅氏不以中外遐邇異心循職當為直前無所顧未再<lb/>
嵗學興於鄉農力於野盜不闖垝而積年逋氓襁屬來<lb/>
<pb n="KR4d0425_WYG_011-10b"/>
復獠俗為之丕變憲司宣閫争上其能故再尹静江古<lb/>
縣政聞益著先是兩江廣西宣慰司幕官累以墨敗其<lb/>
潔者往往不職使者病焉聞公前績遂辟為都事贊上<lb/>
朂下裁剸裕如所部賴以寧敉憲府有訟輒移檄使決<lb/>
平心以理罪者自以為不寃在幕職三年宦意寖弛即<lb/>
以陽朔縣尹致政或以未衰止之公曰吾早棄鄉壠踸<lb/>
踔無定居桑梓之心日深一日不及兹時還吾故都以<lb/>
畢吾親襄事則吾他日將不能瞑地下矣或者聞而賢<lb/>
<pb n="KR4d0425_WYG_011-11a"/>
之今七十有七神明尚不殺觀此則僕相見之期庻幾<lb/>
可必矣娶髙氏賢而能家三子長可道即表兄今授承<lb/>
直郎湖州路推官次可權監税湖廣次畊道早世皆僕<lb/>
表弟云銘曰<lb/>
世謂君子其概二焉有位曰貴有徳曰賢位苟隆盛而<lb/>
徳弗稱彼則為華識者攸病徳則優矣位弗酬矣我乃<lb/>
自如彼其羞矣猗我外祖殖徳奕世報雖未𢎞行則云<lb/>
備矧夫百里為古侯封名亞公爵其獲巳豐孰云荒服<lb/>
<pb n="KR4d0425_WYG_011-11b"/>
恒逺王化而公一臨不異中夏公未來思其暴虎狼亦<lb/>
既戾止乃馴若羊風紀訟牒日不暇給檄公代推纎忽<lb/>
必析凡兩為縣厥政孔良幕府載賔令聞益揚他人有<lb/>
此必巧其宦誰肻方隆途止於半知足不辱老氏有云<lb/>
以公槩之爰信所聞沔彼繡泉有山環峙碣此銘詩永<lb/>
榖來嗣<lb/>
　　　濟南厯城縣侯氏先塋碑銘<lb/>
維侯為氏晉緜裔子孫列國簮組繼有居大梁夷門市<lb/>
<pb n="KR4d0425_WYG_011-12a"/>
被褐獨以氣髙世列侯封君蔑如視敖然坐伏魏無忌<lb/>
至漢惟霸號循吏為郡兩舉威與恵自是以衰代有位<lb/>
譜牒茫茫莫之系髙祖仕金逸其諱官至明威閫外制<lb/>
世居考縣兵燹值避亂而東亦其勢三子不後者孟季<lb/>
仲其曽祖聶其妣子男亦三惟記二曰元曰興威不仕<lb/>
元配聶馮生子四林傑全三鼎足似曰光祖者出馮氏<lb/>
其父為林寖昌熾術效白圭居貨利妣李若鄒内助治<lb/>
五子長亮季安次次禮次仁次斌弟各世其業引勿替<lb/>
<pb n="KR4d0425_WYG_011-12b"/>
諸女婉娩聽從備既適名族稱中饋亮鹽管勾當㑹計<lb/>
繼陞徳州税司使非直儒通吏且䆳所抱宏多未及試<lb/>
曰克敬者乃其嗣麪局提舉𢎞州涖階承務郎緋綬被<lb/>
位不滿能箱屈驥季安喜施性温粹揮金傾接當世士<lb/>
不貨藩身藩以誼動為交遊輟車騎小孟嘗聞月旦謂<lb/>
循名覈實諒無戾彼雖鉅萬縮如蝟咄哉胡可同日語<lb/>
拜官同知和州事繇親喜懼職隨棄春秋五十有六嵗<lb/>
天不愸遺衆為喟軸折中途舟半濟水陸徒勞竟無遂<lb/>
<pb n="KR4d0425_WYG_011-13a"/>
謂耄非耄稚非稚使假以年何可冀其弟即仁仲賢字<lb/>
㓜而恒有老成氣每悼先塋缺述記嘗謂萬物祖天地<lb/>
維人於先又奚異豺獺魚獸尚知祭昧兹寧不慚物類<lb/>
遂於兆域營不置為屏為垣松栢藝嵗時粢盛必躬致<lb/>
手足皸瘃㤀厥勩方謀伐石表諸隧遽先朝露命非是<lb/>
友于賴斌克繼志亦由耳聞目見異過我語我哽且淚<lb/>
父兄幸託在世契敢以銘文為子累走拜命辱中甚媿<lb/>
肇農圃歸耗文思堅辭者再請愈鋭擇重而書畧其細<lb/>
<pb n="KR4d0425_WYG_011-13b"/>
復借樹泉以為譬欲泉之達必疏滯欲木之蕃固根蔕<lb/>
源如弗濬委將匱不本之培葉斯瘁積善不善見諸易<lb/>
慶殃無不以類至此理必然非有偽服善而行葢天畏<lb/>
今君追逺如始瘞使賢者興愚者勵顧余何敢骩骳避<lb/>
因變其文泉壤賁况古人於碑若誌本以題名與牲麗<lb/>
後來履厯亦附綴往往鋪張坐辭費以頗為端佞為智<lb/>
文過於華實則未葢由作者利其賜因之馳騁所有藝<lb/>
奚暇深虞失初意維歴城西山矗翠有蔚其塋樹林庇<lb/>
<pb n="KR4d0425_WYG_011-14a"/>
齊東野人抉其秘字字有徴非死媚庻千萬齡永昭示<lb/>
　　　濟南姚氏先徳碑銘<lb/>
姚虞舜之𦙍也舜生姚墟子孫因其地以氏焉春秋鄭<lb/>
大夫勾耳漢諫大夫平唐梁國公崇宋太尉麟其族之<lb/>
尤著者也國初有諱成者拳勇閑騎射繇避金末亂自<lb/>
寧海來亳懿瓦合於俗人未之竒也一日羣行郊外一<lb/>
人持弓矢誇衆公縮縮若無能也俄而三兎歘起樷薄<lb/>
間弓者躬不能一公取其弓連三菆三中衆始訝其能<lb/>
<pb n="KR4d0425_WYG_011-14b"/>
武也後至濟南二州民視為扞援聚而從者幾千人公<lb/>
弗能止也因曉衆曰我漢人也材微勢孤將不能汝庇<lb/>
萬一為人疑是公等反禍我也聞今雅克國王中朝貴<lb/>
胄甚徳而度可往歸也遂率其衆見之王喜甚承制署<lb/>
軍民元帥尋聞於上錫以金符旌其忠也未幾朝廷黜<lb/>
減諸侯王官屬遂歸其符節合族退歸鄒平之厓鎮或<lb/>
惻其中廢公處之怡然也後因占名數濟南以天年終<lb/>
娶趙氏三子諱貴者其長諱徳諱乂者其季也貴事東<lb/>
<pb n="KR4d0425_WYG_011-15a"/>
諸侯張宏為郎君郎君者當時親近之稱也侯愛其沈<lb/>
黙淳慤信任之人莫能間也居常逺貨利友二季極和<lb/>
孺周親屬貧及人急出所有不計也由是鄉黨一辭曰<lb/>
姚郎君善人也義人也嘗遇一道士傳秘方療瘡瘍無<lb/>
衰壯可必其愈也遂居其藥四方求者不逺千里絡繹<lb/>
踵門雖徒手無不給也享年八十卒於里第正寢實至<lb/>
元某年月日也娶張氏三子長允中仲徳山東永阜鹽<lb/>
塲管勾以親老便養也次用中彦徳次行中用中與全<lb/>
<pb n="KR4d0425_WYG_011-15b"/>
游相善也由掾江浙省入為羣牧司照磨内宰司典簿<lb/>
徽政院都事經厯内宰丞此皆出入禁近或兼内帑人<lb/>
所憚為之職也君恭慎詳宻不大聲色所任克荷不知<lb/>
其為難且劇也其居徽幕權臣特們德爾聲勢張甚附<lb/>
者立致華要數宻召君君策其必敗不屑也俄出為龍<lb/>
興路富州尹階中議大夫富在江西劇郡也先是為州<lb/>
者往往以墨敗君自上絲餽縷謁則亦無自入也民訟隨<lb/>
决不鉗以威惟善導義諭期於安静非頑弗率太甚者<lb/>
<pb n="KR4d0425_WYG_011-16a"/>
未嘗麗於辟也期年闔境皆化服葢其存心仁恕循良<lb/>
之政有以深洽於人故也初廟學嵗久寖弛慮無以稱<lb/>
瞻仰也乃葺而新之且刻桐為七十二賢及從事諸儒<lb/>
像兩廡凡七十餘楹工夥役鉅未半載落成衆皆不以<lb/>
為勞也𤓰將及不幸遘疾民函香走望至有祈以身代<lb/>
者雖子為親有不若是之懇也既稍間即移文而歸士<lb/>
民書帳頌徳遮拜車前且泣且留以壺飱祖者從百餘<lb/>
里不釋也君亦悲不自勝及别慰之曰父老良苦微吾<lb/>
<pb n="KR4d0425_WYG_011-16b"/>
病其忍舍女以去天若我憐他日或復臨此未可知也<lb/>
至其鄉月餘尚居内未勿藥也命表姪潘遹偕其友蔡<lb/>
君珦致言於余曰用中百不逮人然致兹通顯者繄祖<lb/>
宗賴也由轉仕南北先世之兆久而未營非敢緩於報<lb/>
本葢將有所待也日命堪輿家相地得於厯城西南十<lb/>
餘里洪山之陽從吉卜也倘公惠顧前好辱貺以文勒<lb/>
之金石非惟存者拜嘉昭昭而歿者亦將刻骨㝠㝠也<lb/>
走與中議君皆濟南家也其仕京師也走為吏部君參<lb/>
<pb n="KR4d0425_WYG_011-17a"/>
議徽政且同時也況其志在顯親又重以蔡請皆所不<lb/>
敢辭也銘曰<lb/>
夫士之取功名以自㧞於寒微者匪獨恃其才之竒葢<lb/>
亦由夫遭際之有時也際其時匹夫可以揚天逵不然<lb/>
雖有豪傑之姿者曽不能枳棘棲也夫以寧海公之雄<lb/>
武使其將虎貔以藩邊陲詎不足以敵王所愾鼓而不<lb/>
罷與英衛褒鄂之流並馳惟其足甫展而半途以羈之<lb/>
所以弗克究其施盡其才也雖然位不稱徳者後必達<lb/>
<pb n="KR4d0425_WYG_011-17b"/>
前人之辭固有稽而無疑也宜乎子孫奕世襲芳承輝<lb/>
以神術惠政福黔黎於無涯也嗚呼後之觀於斯者其<lb/>
惟善之孜孜毋謂天與人違漠然不吾知也<lb/>
　　　章邱楊氏先塋碑銘<lb/>
凡游宦於江之南者無曰嵗久與否往往利其庶饒輒<lb/>
戀嫪㤀歸於戯夫狐死正首邱者言不㤀其生存之地<lb/>
也人而㤀其桑梓可乎至治癸亥冬今鎮江路總管府<lb/>
同知致政楊君允過余曰允既冠從故參知政事繡江<lb/>
<pb n="KR4d0425_WYG_011-18a"/>
張公服政於南者殆四十年時同往皆家於彼竊獨不<lb/>
能安必欲歸老鄉鄙然後為無歉且我楊氏其先冀州<lb/>
棗强人由避金季亂徙泰安自髙祖又徙齊之陽邱從<lb/>
占名數濟南曽祖逸其字素孝友軫其伯仲不後為大<lb/>
冢暨其父合葬東頓邱唐業邨今其地有塜二苐弗知<lb/>
為始祖伯耶叔耶兄耶弟耶曽祖五子皆稽田不仕曰<lb/>
寳曰聚曰福曰友曰善諱友者為允大父善其義弟也<lb/>
為族甚蕃和孺共居者數世人稱為義門楊氏大父三<lb/>
<pb n="KR4d0425_WYG_011-18b"/>
子長琦次為先君次甫先君諱良字君佐先妣王氏享<lb/>
年俱及七旬卒自髙祖至允凡五世矣其子孫仕者無<lb/>
有而允也獨叨通貴殆祖宗殖徳而始萌芽於子兹將<lb/>
勒石先塋用廸我後人敢再拜以銘辭請余聞而大其<lb/>
不㤀本重以里故遂諾焉不辭其髙曽而下則見君所<lb/>
自列按楊氏之先實周武王第三子唐叔虞之胄至晉<lb/>
出公遜於齊生伯僑歸周封為楊侯因以國氏周末有<lb/>
楊朱以辯聞列國降秦漢隋唐名世者不乏入國朝為<lb/>
<pb n="KR4d0425_WYG_011-19a"/>
公若卿者亦時有之君情藻潔作事無巨麽必底規矩<lb/>
早學吏視符刺檄牘如夙習由掾江浙行省秩滿尹慈<lb/>
溪不忍繩民以法治尚寛恕人以佛目之嘗值大䘲莩<lb/>
死載路明越台皆然君白帥府馳聞行省獲發倉賑虞<lb/>
未周又鐫豪室施錢如干患乃少弭邑中失火延廟學<lb/>
君以身先衆將赴烈熖中㑹火自滅人謂至忱所感再<lb/>
調台州路總管府經厯時朝廷遣使采訪諸道所至按<lb/>
黜無留員台為甚惟君無毫髪及既代授平江路推官<lb/>
<pb n="KR4d0425_WYG_011-19b"/>
呉俗輕生多詭故聽獄為獨難君一切以誠心求之故<lb/>
嘗得其情偽竟任未聞一有寃者一日自以年及慨然<lb/>
有返初服懷故都意即移文公府挈家而東制授朝列<lb/>
大夫鎮江路同知致仕娶李氏前十年卒一子名庭顯<lb/>
紹興路諸暨州儒學正女子四皆適大家君今年七十<lb/>
有三神觀如五六十者况年及不衰國制亦許乃仕而<lb/>
君所以徑歸無所顧者其意若曰人於富貴利達知足<lb/>
者少不攖鉅厄則其心不灰今也厯艱難險阻四十年<lb/>
<pb n="KR4d0425_WYG_011-20a"/>
幸而無虞復保桑梓則天之福我者巳多又可貪榮冒<lb/>
恥媚人矍鑠耶走謂老不㤀其鄉仁也退不佞於人義<lb/>
也久樂土而不流勇也表先徳以詔其後昆孝也一舉<lb/>
而四物具法宜銘銘曰<lb/>
狐死首邱尚不㤀本輕違生存而人奚忍所獲幾何其<lb/>
失孔多人孰君賢矢心靡他始官於南勢有未免浮華<lb/>
湍如山立無轉一留許年心惟故阡白首鄉閭卒復我<lb/>
天自其上世舉農於隠既匯既深乃發攸藴其發伊何<lb/>
<pb n="KR4d0425_WYG_011-20b"/>
不專以位位崇人庳適速顛墜有官能幾得名循良以<lb/>
是絜之優劣甚明今焉桑榆力弗殺舊可灼彼蒼惟徳<lb/>
純佑頓邱峩峩兮上有林先世攸歴兮林之隂勒銘樂<lb/>
石兮昭徳音勿替有引兮子孫自今<lb/>
　<lb/>
　<lb/>
　<lb/>
　歸田類稿巻十一<lb/>
</p>
<p>
</p>
  </div>
</body>
</text>
</TEI>
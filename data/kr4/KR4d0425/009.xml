<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田類稿巻九</head> <lb/>
    <p>
<pb n="KR4d0425_WYG_009-1a"/>
欽定四庫全書<lb/>
　歸田類稿巻九<lb/>
　　　　　　　　　　　　元　張養浩　撰<lb/>
　　碑<lb/>
　　　勅賜極真萬壽宫碑<lb/>
極真萬壽宫者髪冠仙姑封悟𤣥叅化妙靖真人寓迹<lb/>
之所也然真人之迹所寓不一始焉寓肥城夫家既棄<lb/>
家寓東張村澗槐上未幾寓西郊樷祠中又未幾寓東<lb/>
<pb n="KR4d0425_WYG_009-1b"/>
原門孫䩵家竈前又未幾寓滕之嶧山積功滿千遂寓<lb/>
於此焉以卒蓋真人本濟寧肥城農家女俗姓田後歸<lb/>
同邨孫氏自合卺其家数有妖弗寧以新婦為不利逐<lb/>
之無所於適距村十數里有槐幄如横生澗脅澗深叵<lb/>
測真人泰然處其上者數月風雨皆不及虎狼蝮蛇望<lb/>
而不敢偪其寓於古祠也年少見而媟之俄而媟者若<lb/>
空縣去地尺呻吟如被楚檟其竈隱於民家也始終凡<lb/>
八年其家禮之甚至其人有辟榖術日惟啖棗數顆不<lb/>
<pb n="KR4d0425_WYG_009-2a"/>
言不笑或代汲或洴澼或執爨皆不辭自歸道二十餘<lb/>
年首未嘗櫛沐髪皆上生樷合高尺餘其端旋結如雲<lb/>
鄉里異之因目為髪冠仙師云至元己巳世祖皇帝召<lb/>
至京師一日見便殿上問而師為誰而有何術而髪因<lb/>
何上指真人曰我乃農家婦由不獲已出家如上所問<lb/>
皆不知其所以上誠其言厚賜遣之厥後為人言休咎<lb/>
若出無心往往竒中江浙省平章徹里素崇飲因朝㑹<lb/>
請見師曰物莫毒酒弗戒將及後竟坐飲不年監察御<lb/>
<pb n="KR4d0425_WYG_009-2b"/>
史鄭某病羸久未勿藥真人食以所食棗遂差乃執弟<lb/>
子禮終身彭城展某田某俱休官師事真人惟謹其它<lb/>
公卿大夫過而候謁自遠餽贈走下風而願聆謦欬接<lb/>
武於門甚至圖其像歸而祀之維楊富民劉伯淵闔家<lb/>
敬信尤篤施財為築室任城西南名曰極真觀走往年<lb/>
使江左過之師年已七十餘形臞而顔色黄明脉絡皆<lb/>
現顱骨若嬰兒柔且陷雅不火食寢所時有光怪出沒<lb/>
祈寒則盆冰水而浴日以為常其高弟陳志海亦女冠<lb/>
<pb n="KR4d0425_WYG_009-3a"/>
也為余言師之得道蓋由神授始為婦時夢游大川值<lb/>
縞衣女仙乘舟招曰若能我從乎師欣然諾之女仙即<lb/>
抽簪畫水倐化為梁師因登舟舟移而寤遂語親故相<lb/>
絶問之則曰我寶華城主人也或訪以養生則曰寡食<lb/>
訪修身則曰謙退素不知書一旦捉筆書曰縳住心猿<lb/>
消甚言説功滿崑崙方顯孤月為歌詩類此者不一志<lb/>
海嘗與女徒數輩游嶧山牛口嶺一人偶失㡌物色之<lb/>
無所獲既歸師笑而出諸懷中里人御史中丞兾徳方<lb/>
<pb n="KR4d0425_WYG_009-3b"/>
有遠行來别師以所服半臂贈之兾固辭師曰第持去<lb/>
一日必用此後宿古驛中甫瞑若有童男女服五色衣<lb/>
羣行而前驚不能寢如是者連夕兾因取師所贈枕之<lb/>
而卧衆皆相拽愕遁去且曰師在斯師在斯兾平昔頗<lb/>
不相信至是始神之暮年恒閉閣匡坐或卧游物外浹<lb/>
一晝夜乃起自號洞春有司上其道行朝廷為易其觀<lb/>
曰極真萬壽宫封悟𤣥叅化妙靖真人命下而師厭世<lb/>
享年八十有五實延祐某年某月某日也後七年當致<lb/>
<pb n="KR4d0425_WYG_009-4a"/>
和改元秋其徒宋志誠掌徳元持翰林侍講學士曹元<lb/>
用所述事狀且致新州尹李絅書求記其所謂萬壽宫<lb/>
者余曰疇過所居甚隘其侈而改建者起於何時何人<lb/>
志誠曰以師之心豈欲為此嘗曰心誠事神一茅茨足<lb/>
矣何必殿為師既沒僕二人倡同門道衆贅金築之三<lb/>
清殿凡三楹神門居前左右齋廡庖庫畢具公所過者<lb/>
今殺為方丈矣余因嘆人之所以動盪一世者必有其<lb/>
實如師刻苦精練數十年一旦超詣仙域冥與道合莫<lb/>
<pb n="KR4d0425_WYG_009-4b"/>
之為而人從無所陳而人信所謂不逆寡不雄成不謩<lb/>
士尸居龍見淵黙雷聲者非耶嗚呼使為吾道者亦如<lb/>
是尚奚儒風不振之患哉乃為銘貽之以見師之所以<lb/>
化服其徒徒之所以報徳其師者彼此胥無所負云辭<lb/>
曰<lb/>
維至人兮澹無為合鴻濛兮混希夷以宇宙兮為閫奥<lb/>
雲若月兮為藩籬霞珮兮風衣龍馭兮驂螭翠旍兮晻<lb/>
靄珵珥兮陸離命麻姑兮前導使雙成兮後隨約飛瓊<lb/>
<pb n="KR4d0425_WYG_009-5a"/>
兮殊庭㑹金母兮瑶池排虛兮乾開扶陰兮坤移頫萬<lb/>
山兮累塊閱千古兮曾不異夫晷時揚揚兮有得納納<lb/>
兮無涯陋土木兮儗居鄙錦繡兮為儀繄仙師之此心<lb/>
彼濁世兮焉知奈其徒之失相中侘傺兮曷依爰周謁<lb/>
以贅泉舉樂助兮訢施遂積微以成鉅詔靈氛而占之<lb/>
輿謀兮允叶羣力兮是基棟宇兮鑿鑿丹碧兮差差如<lb/>
矢兮斯棘如翰兮斯飛琦瑋兮僪詭輪奐兮葳嵬詎一<lb/>
州兮香火乃九域兮蓍龜匪伊人兮降康實為國兮祝<lb/>
<pb n="KR4d0425_WYG_009-5b"/>
釐雖其師未及乎目撃必天游兮過斯領羣仙兮弭節<lb/>
亦戀嫪兮棲遲憶形神兮渺不知其所蹠第蕭蕭兮風<lb/>
悲將上下兮求索又不示余以所貽北指兮沍寒西阻<lb/>
脩兮崦嵫如東兮洪濤南阻兮炎曦志緯繣而莫達𦍑<lb/>
儃佪兮邈而倚閶闔兮延佇企閬風兮齎咨蕙肴兮孰<lb/>
烝桂醑兮孰釃遼絶兮鈞天芳歇兮瓊枝江永兮愁懷<lb/>
不可兮方思竭耳兮既寂滅以絶聽窮目兮又沕穆惘<lb/>
怳而叵窺心純厖兮蹇無階以攀附憗遲此兮或彷彿<lb/>
<pb n="KR4d0425_WYG_009-6a"/>
其一來誠閔余昏墊以援手其眎賈尤媒禍軒冕兮又<lb/>
奚翅土苴之棄而與夫瓦礫之遺也<lb/>
　　　歸信縣尹史君去思碑<lb/>
利人澤物士君子通願也然阨於窮而不獲施者十恒<lb/>
七八苟獲厥施無曰官之廣狹皆足以效其所有况令<lb/>
為民率一邑之政靡不仰成雖所及有限他日擴而充<lb/>
之以相天下以福斯民有弗難者嗚呼孰謂州縣之職<lb/>
為徒勞人哉歸信為雄州属邑其尹曰史君肇下車不<lb/>
<pb n="KR4d0425_WYG_009-6b"/>
鉤距不機穽牖民於約繩吏以律明聽慎罰以治其下<lb/>
殆有志利人澤物者與延祐改元夏四月邑耆老趙某<lb/>
數輩走京師謁余曰我史君去官今一年矣其為治也<lb/>
雍容無遽色或以為緩既而民孚吏革闔境懾然愛而<lb/>
敬之耋稚惟一逮其去茫然若失怙恃雖吾輩亦不自<lb/>
知其然將碑以發之敢属筆於子訪其政皆相顧若不<lb/>
能名因叩之曰世之為縣者聞有挾勢而商徧賦所部<lb/>
倍責贏入名為義取實則豪敓史君有此乎曰無有也<lb/>
<pb n="KR4d0425_WYG_009-7a"/>
聞有盛飾厨傳稱過使客以賈聲譽史君有此乎曰無<lb/>
有也聞有舞才骫法浚氣樹威內厭同僚而外惟民剥<lb/>
史君有此乎曰無有也聞有乗荒緣疫噤不上聞奴厥<lb/>
人民妻厥子女史君有此乎曰無有也聞有歲括匠師<lb/>
工金工木厥直弗畀惟趣其成器服是修昭榮宣富史<lb/>
君有此乎曰無有也余曰審若是則史君之賢視古良<lb/>
二千石無怍矣豈直倍蓰世之為縣者哉彼於此不能<lb/>
免乃日敏於簿書勤於期會苛於督責噫是得為善政<lb/>
<pb n="KR4d0425_WYG_009-7b"/>
乎哉然謂之無能則不可必欲假此以託金石以範今<lb/>
詔後則非僕之所敢知也嗚呼後之觀吾文者必輪指<lb/>
以議曰此可為此不可為亦將有所聳然已故重之以<lb/>
詩併使邑人知賢令尹之政在此不在彼云史君名郁<lb/>
字文卿景州東光人今改河間寧津縣尹階承事郎詞<lb/>
曰<lb/>
為令而愎則民咸盡毋曰克威其究惟忒為令而罷則<lb/>
民罔齊毋曰克惠其究萎而不罷不愎惟吾尹然道我<lb/>
<pb n="KR4d0425_WYG_009-8a"/>
於平迷我指焉我田膴膴有饁惟旅或其蹊之令則尤<lb/>
汝令之始來若無所施既而私省其獲不訾登幼於學<lb/>
俾老有養宇者攸寧塗者相讓令今歸矣吾疇依矣追<lb/>
而縻之嘅其悲矣彼察為明彼苛為能雖鑠一時日逺<lb/>
則冥古云良吏利可歲計悃愊無華是歟非矣其民欲<lb/>
碑言表永思口不能陳心獨德之凡若此者詎力能致<lb/>
勒詩於堅式榖嗣至<lb/>
　　　朝㪚大夫同知山東東路都轉運鹽使司事恭<lb/>
<pb n="KR4d0425_WYG_009-8b"/>
　　　古行司惠政碑有序<lb/>
古者鹽與民共周雖置官掌之初不倚以資國也迨管<lb/>
敬仲相齊以富說君始籠其利而居之厥後相沿遂𣙜<lb/>
筦以扼民用防塞日嚴而奸軌遂熾其間或弛或禁歴<lb/>
代不同要皆以貨視之而重其入矣皇元有天下世祖<lb/>
皇帝肇建官制惟民是恤以山東瀕海素饒為置都轉<lb/>
運司濟南司設使二同知副使判官各一使則監守餘<lb/>
則行司其境而督成焉今上御極初年大都路南兵馬<lb/>
<pb n="KR4d0425_WYG_009-9a"/>
司都指揮使恭古出為山東轉運司同知公西域人英<lb/>
敏明决所歴有聲尤練刀筆其所増削老吏有不逮每<lb/>
行司即囊槖自隨與所部無毫許干曰吾不侵彼彼敢侵<lb/>
吾竈民比歲縮厥煎厲由户乏賦重户乏由官給工價<lb/>
隔閼吏手且易真以偽無所於質賦重由亡不補缺併<lb/>
其工見民當舉火者父子兄弟妻女盡室以出鵠形菜<lb/>
色傴僂執薪烟焰中仁人君子見為酸鼻若復從而慁<lb/>
之則課耗工隳咎將誰執又曰夫鹽斤二百為席為袋<lb/>
<pb n="KR4d0425_WYG_009-9b"/>
國有定制比聞賂則加多否則加少其司場官吏卒徒<lb/>
恒不下廿餘人一人弗嗛即勒不與發夫鹽乃竈民膏<lb/>
血使若輩操賈肥家可乎夫以歲鬻官帖為轉運者差<lb/>
以上中下賄厚者給以上帖謂之答首錢往往致鉅萬<lb/>
許諸宿弊積奸類此者偕其使湛穆直權宜創法為屏<lb/>
絶盡以所分地寧海新鎮永利固隄等場十有二他官<lb/>
所分或有故亦攝領之其給工直載楮鏹躬詣其地召<lb/>
竈民面覆手授纎釐必足吏無施其奸由是恩威胥著<lb/>
<pb n="KR4d0425_WYG_009-10a"/>
逺近無不聳服煎有羨餘而課軼疇昔數倍至有事已<lb/>
以斗實香鳴樂焚之行司拜徳酬惠者憲司聞其能諸<lb/>
訟不法輙檄使按問未嘗阿㫖希薦使人有讟泰定二<lb/>
年夏旁近諸縣火災朝廷遣使賑之而漏竈民公曰均<lb/>
饑於災此獨屯其膏何也遂遣吏再三請乃更溥及舊<lb/>
所逃亡聞而來歸者繩繩無虛日嗚呼世恒以職財為<lb/>
慁人且謂不足展志而薄之胡不視公所就哉大抵微<lb/>
難劇無以見人之能微清濁無以表人之節處㪚局冷<lb/>
<pb n="KR4d0425_WYG_009-10b"/>
地而曰我清且幹是誠清幹乎哉語有之不曰堅乎磨<lb/>
而不磷不曰白乎涅而不淄殆公之謂也夫今年某月<lb/>
寧海場鹽司令李良佐率耆艾數輩走濟南乞文於僕<lb/>
將伐石勒公懿績樹於利津行司之口曩余為禮部時<lb/>
聞公出使泉南適有冦亂職兵者皆顧望不前公怒而<lb/>
敓其兵進討平之蓋其為國為民之心非獨今日余惜<lb/>
其用不滿能且嘉佐鞭筭而使人感戴不忘如是故不<lb/>
讓而為辭以礪夫有土不得於民者其辭曰<lb/>
<pb n="KR4d0425_WYG_009-11a"/>
凡仕祈治奚擇清流處濁能清維貞之尤何莫非民事<lb/>
悉王事民靖事凝職斯無媿今官計者肖公幾人奸蠧<lb/>
求源有革靡因孰朘吾民我憲我理孰政之瘝我石以<lb/>
已歲行其部德徽孔宣族信羣孚有命胥先竈民有歌<lb/>
曰奚來暮昔逃以離今完而裕属丞亦曰公我父師匪<lb/>
厥教命幾敗乎私彼云理財昜易素志所歴許隆遐邇<lb/>
公視人事一職猶弗克揚矧兼其他而優益臧往使於<lb/>
南適際冦虐春秋與專三掫咸若彼司民土蔑寸善稱<lb/>
<pb n="KR4d0425_WYG_009-11b"/>
俾而聞茲恧其可勝闔境皇皇云報無所託言於石永<lb/>
徹終古<lb/>
　　　大都河間等路都轉運鹽使約約惠政碑<lb/>
三代以前鹽與民共𣙜筦之法無有也夫利鹽以資國<lb/>
萌於齊威滋於秦漢氏蔓於魏陳唐宋之間惟得人焉<lb/>
而尸之則財阜民康經用不蹷非其人往往挾權骫法<lb/>
殖私以厲民不至敓爵䘮軀而不已於戲自古職財不<lb/>
為財所禍者詎不确确其難哉泰定丁卯夏五太常禮<lb/>
<pb n="KR4d0425_WYG_009-12a"/>
儀院同僉致政李君惟肅為余言大都河間都轉運鹽<lb/>
使約約肇下車首公絶私以身帥下物務之至惟正是<lb/>
從諸司轉運在江左者惟河間為重且劇雖夙名智囊<lb/>
善賈而能者往往弗克荷公以國人紀綱其間未數月<lb/>
久弊宿奸芟剔殆盡加以同使郝君托歡恊心輔治言<lb/>
合計諧其相信之深巧於用諜者有不能間先是為轉<lb/>
運者餘鹽為引一十萬五千二百五十滯而不能售累<lb/>
政坐視計無從出公於是走省部言狀遂聽就實次年<lb/>
<pb n="KR4d0425_WYG_009-12b"/>
之數中外無不趯趯稱快居嘗曰天下事自難則難自<lb/>
易則易不特理財為然也持身玊雪竈民自裕商貨自<lb/>
均所課自集所部自肅功一二而功千百焉若乃外示<lb/>
扄鐍內懷溪壑一中其餌詘信操縱惟彼之隨小有所<lb/>
更即從而騰口其慝力雖千而厥功不能毫許嗚呼觀<lb/>
是言則公平昔臨政可知已居無何朝廷聞其能賜金<lb/>
幣異帛有差於是長蘆民無少長一辭僉謂國家猶示<lb/>
旌勸若是吾輩可䝉其惠不為表諸顯乎遂偕滑州尹<lb/>
<pb n="KR4d0425_WYG_009-13a"/>
韓嚴及鄉士李梓崔惟謙輩謀伐石頌其善政式範後<lb/>
來聞子雅與吾使君善又嘗同朝盍賜一言為嗣至者<lb/>
勸走昔為禮部時公為侍郎工曹嘗竒其剖擿明敏胄<lb/>
世族而事儒學後走辭叅議還濟南而公亦由工部尚<lb/>
書出為閩海道肅政廉訪使客有自南來者口其政嘖<lb/>
嘖不置繼而聞有是遷為愕然良久夫中外之官雖夥<lb/>
足以伸其志行其道者莫廉訪使若焉名為三品其權<lb/>
之重宰相有不逮轉運使瞠乎後塵矣向清而要今班<lb/>
<pb n="KR4d0425_WYG_009-13b"/>
之常流向舉刺人今為人舉刺在他人必缺焉不樂赧<lb/>
焉而有難色公畧無纎毫不足聞命即欣然趨駕以行<lb/>
非處心以義而不以利以國而不以身以逺大而不以<lb/>
淺近者能若是乎余由是知公他日為公輔器也無疑<lb/>
矣故述其徳於民者如此且係之以詩曰<lb/>
昔醝利庸共民疇𣙜之始齊君逮兩京若唐宋法寖周<lb/>
國攸潤官者能用斯溥瘝厥官弊蠭午諒為政在任賢<lb/>
何彼汙此皦然故所司貨山積欲表裏莫斯的公曰嘻<lb/>
<pb n="KR4d0425_WYG_009-14a"/>
如我何誠堅白從涅磨由憲南荷茲任制許顓益清眘<lb/>
事沓至不亟徐棼者條䧟者途蠧畢祛政優布令下孚<lb/>
公上裕昔啇人惟賄先今秩秩罔敢愆昔竈民命朝莫<lb/>
今樂生若春毓其被賜詎止斯舉要言他可知謂易輕<lb/>
經費寄謂重難頥指治猗若績孰克凝宜我公天寵承<lb/>
監既前衆胥勉肆故人喻推輦凡有位能舉然何事功<lb/>
不萬全我摭實詩以紀俾爾民詠無已<lb/>
　<lb/>
<pb n="KR4d0425_WYG_009-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歸田類稿巻九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田類稿巻十九</head> <lb/>
    <p>
<pb n="KR4d0425_WYG_019-1a"/>
欽定四庫全書<lb/>
　歸田類稿巻十九<lb/>
　　　　　　　　　　　元　張養浩　撰<lb/>
　　七言律詩一<lb/>
　　　過舜祠<hi>時年十七</hi>
太古淳風呌不還荒祠毎過為愁顔蒼生有感歌謡外<lb/>
黄屋無心揖讓間一井尚存當日水九嶷空憶舊時山<lb/>
能令子孝師千古瞽叟元来不是頑<lb/>
<pb n="KR4d0425_WYG_019-1b"/>
　　　登泰山<lb/>
風雲一舉到天闗快意平生有此觀萬古齊州烟九㸃<lb/>
五更滄海日三竿向来井處方知隘今後巢居亦覺寛<lb/>
笑拍洪崖詠新作滿空笙鶴下髙寒<lb/>
　　　和田師孟春夕韻<lb/>
翠軃紅濡雨霽初一軒深靚稱幽居艷雲流月天機妙<lb/>
華表撑秋鶴影孤勘破宦途盤谷序蹴開天網漆園書<lb/>
何時舊隠相携去君種山田我水漁<lb/>
<pb n="KR4d0425_WYG_019-2a"/>
　　　驛途小憩書田家壁<lb/>
踈林淅瀝露藩籬雞犬花陰白日遲抔飲汙尊存太古<lb/>
摽枝野鹿見今兹荒城路轉山孤聳古廟墻摧樹半欹<lb/>
我本三生田舎叟買牛賣劍定何時<lb/>
　　　直省<lb/>
是非榮辱日相尋壯歲何堪白髪侵三釜若非親有命<lb/>
片㠶應與世無心天公所靳惟清福交友難逢是賞音<lb/>
何日超然遂初志溪山佳處恣登臨<lb/>
<pb n="KR4d0425_WYG_019-2b"/>
　　　初拜堂邑縣尹<lb/>
一縣安危任不輕初聞恩命喜愁并徒勞人爾豈吾意<lb/>
何以報之惟此誠操刃豈容傷美錦循墻誰敢望髙名<lb/>
前賢為尹規模在他日須期與抗衡<lb/>
　　　堂邑逺心亭飲歸<lb/>
小雨林梢生莫寒野亭朋酒暫盤桓弄蒼始見春風巧<lb/>
作牧方知政事難吉網羅鉗非我志堯年舜日儘民懽<lb/>
他時考績甘書下自有知音後世看<lb/>
<pb n="KR4d0425_WYG_019-3a"/>
　　　登憫忠閣<lb/>
一閣渾疑鬼構成倚欄天外壯心驚河山都向掌中見<lb/>
雲霧忽從胸次生死戰一時皆朽骨憫忠千古定虗名<lb/>
只今兵裹臯比了留與殘僧樂盛平<lb/>
　　　飲平則門外崔氏别墅<lb/>
十年夢斷鑑湖春彷佛中郎類虎賁珮解瓊瑰愁漢女<lb/>
機閒雲錦失天孫日光亂軋波光碎野色遥連樹色昬<lb/>
愛殺主人清且古相邀石上共窪罇<lb/>
<pb n="KR4d0425_WYG_019-3b"/>
　　　元日朝賀<lb/>
綿蕝區區笑叔孫聖元相萬漢君臣鳯龍齊舞雲間樂<lb/>
虎象爭輸海外珍仙仗分開丹禁曉朝班浮動翠花春<lb/>
與天同大惟王者今日方知此語真<lb/>
　　　挽劉夢吉先生<lb/>
白髪山林僅四旬兩朝不肯屈經綸才名暗折世間夀<lb/>
氣節偉髙天下人康節縱吟無限樂希夷髙卧有餘春<lb/>
一生懐抱誰能識他日休猜作逸民<lb/>
<pb n="KR4d0425_WYG_019-4a"/>
　　　過中都<lb/>
三月龍沙春未知雲山環野玉參差半空蜃氣雲間闕<lb/>
一路驪珠馬上詩豐沛漢皇湯沐邑豳岐周室治平基<lb/>
我来厯覽開天處億萬斯年理固宜<lb/>
　　　題康信夫宅湖石<lb/>
翠竇寒生太古苔乾坤元氣此胚胎一峰雷震崑崙裂<lb/>
七竅神剜混沌開呼丈便宜牀下拜和雲誰負座間来<lb/>
不須更作山林計己覺髙情隘九垓<lb/>
<pb n="KR4d0425_WYG_019-4b"/>
　　　送范徳機赴海北道憲司知事<lb/>
金薤銀鈎兩絶竒才華江右捨君誰一官毛義榮親日<lb/>
千里吕安懐友時叫斷霜天鴻雁瘦吟殘山月鳯鸞飢<lb/>
從今夜夜江湖夢説佀楊花未必知<lb/>
　　　早春郊外<lb/>
去歲春光蝶夢空今年邂逅又東風岸氷欲泮猶衷甲<lb/>
汀草將抽尚鞠躬一氣未嘗停晝夜百花何處認青紅<lb/>
新詩亦在氤氲裏説與當年太極翁<lb/>
<pb n="KR4d0425_WYG_019-5a"/>
　　　春日水邊<lb/>
袖拂烟霞坐釣磯登臨終日澹忘歸鶴嫌客俗穿雲去<lb/>
燕喜春陰掠地飛樓外長江流世事雨邊殘照媚林霏<lb/>
一閒久與時情逺尚賴東風不我違<lb/>
　　　城樓晩眺<lb/>
禹跡茫茫畫九州斜陽古意滿林邱嘯呼風月来詩巻<lb/>
醉挽山河入酒甌華髪半簪天與老丹楓兩岸水分秋<lb/>
逢人莫話功名事且道甘心落魄休<lb/>
<pb n="KR4d0425_WYG_019-5b"/>
　　　秋夜枕上<lb/>
繞屋江聲風夜呼一鐙揺影客牕虗俗縁去盡尚懐土<lb/>
習氣未除猶嗜書今古等為浮世夢林泉空憶故山居<lb/>
何時真遂平生志野鶴孤雲縱所如<lb/>
　　　寄厯下諸君<lb/>
張飲東秦記昔年衣冠傾倒漢文園禮忘賓主觥籌亂<lb/>
聲攪弦歌笑語喧世路勞形真左計人生行樂是名言<lb/>
舊逰囘首何時復膓斷春風濼水源<lb/>
<pb n="KR4d0425_WYG_019-6a"/>
　　　過東方朔廟<lb/>
先生髙識絶當時誰道偷桃舊小兒揖讓不逢三代盛<lb/>
滑稽聊免一身危草荒漢構雲承宇苔蝕顔書雨澁碑<lb/>
我亦從来惡苛禮斜陽遥望酹空巵<lb/>
　　　題廉野雲城南别墅<lb/>
鍾鼎山林果孰優羡公騎鶴上揚州田園獨占人間勝<lb/>
懐抱尚餘天下憂<hi>公之父有堂名徳樂</hi>好為習池留故事未應緑<lb/>
野美前修半生乾沒塵埃底羞向滄浪照白頭<lb/>
<pb n="KR4d0425_WYG_019-6b"/>
　　　承宣堂早衙<lb/>
桴鼓無聲獄市清南風吹緑滿槐㕔要囚服念五六日<lb/>
華髪又添三四莖胥吏抱書趨雁鶩牙兵持梃趾階庭<lb/>
職微尚恐才難稱敢效龎公醉不醒<lb/>
　　　齋居春莫<lb/>
漂泊東君底處家落紅風捲赤城霞半牕春夢子規月<lb/>
滿院客愁楊栁花世事悠悠惟欠酒棠陰密密欲藏鴉<lb/>
韶光九十須臾頃不是劉郎髪易華<lb/>
<pb n="KR4d0425_WYG_019-7a"/>
　　　中都雷家站枕上<lb/>
紅塵澒洞路間闗又見東風馬首還報國丹心炳星日<lb/>
壓頭白髪重丘山休疑奉檄毛生喜莫羡歸田靖節閒<lb/>
説與春知亦絶倒論人不在去留間<lb/>
　　　送趙道士出祠南岳<lb/>
閬范仙人雲錦裳天風絳節恣徜徉紫簫吹月山雞舞<lb/>
寳劍飛空海若藏靈隠依然存故我勝㳺聊爾厯遐荒<lb/>
三生我亦烟霞客追逐無從鬢欲霜<lb/>
<pb n="KR4d0425_WYG_019-7b"/>
　　　雪後過張秋泉盆花盛開索詩為賦<lb/>
道人㝠坐養黄芽百順熏烝到物華風暗玉塵門外雪<lb/>
春明銀燭坐間花潛移造化韓湘子髙蹈塵埃蔡少霞<lb/>
却笑三郎無伎倆謾令羯鼓不停撾<lb/>
　　　郊原清曉<lb/>
清曉郊原望翠微隠如波浪與雲齊老夫栗里懐方切<lb/>
浮世槐安夢政迷白雪糝平鵝鸛浦黄雲翻動稻粱畦<lb/>
昨宵怪有維魚兆釣艇相銜水滿溪<lb/>
<pb n="KR4d0425_WYG_019-8a"/>
　　　京師除夕<lb/>
旅食京華歲又殘悠悠身世去留難身能安分賢於隠<lb/>
子肯讀書貴佀官潦倒乾坤雙鬢禿凄凉今古一燈寒<lb/>
明朝五十從頭數且盡椒盤此夜懽<lb/>
　　　李溉之還山隠居<lb/>
厭直承明拂袖東此懷未易語諸公髙情野鶴雲霄外<lb/>
往事醯雞瓮盎中八表謫仙鯨海月一襟髙士虎溪風<lb/>
黒頭莫訝歸来早政要山林伴退翁<lb/>
<pb n="KR4d0425_WYG_019-8b"/>
　　　過沛縣髙祖廟<lb/>
天厭秦苛欲世蘇赤龍從此入西都五年諸國破迎刃<lb/>
四海一朝安覆盂山峙尚疑神劍在雲飛猶與大風俱<lb/>
不知萬歲千秋後魂魄端能到此無<lb/>
　　　登徐州項王戲馬臺<lb/>
咄彼重瞳太計疎欲憑扛鼎帝堪輿鴻門老叟無竒䇿<lb/>
烏岸漁人有逺圗佇目河山空錦繡傷心劉項總丘墟<lb/>
經過莫笑書生懦我亦毫端敵萬夫<lb/>
<pb n="KR4d0425_WYG_019-9a"/>
　　　過錢塘<lb/>
天上鈞天杳莫攀繁華移在武林間樓臺萬井蔽虧日<lb/>
烟水四圍揺撼山花草故宫春一夢江湖逰子鬢雙斑<lb/>
此心只恐移聲色舟促篙師半夜還<lb/>
　　　游西湖<lb/>
一片樓䑓四面山玻瓈揺碎錦斕斑畫船載酒来天上<lb/>
寳月和雲落世間千古風烟留客醉幾時魚鳥伴余閒<lb/>
乃知西子真尤物竟日令人不欲還<lb/>
<pb n="KR4d0425_WYG_019-9b"/>
　　　游靈隠寺<lb/>
常憐無地蜕塵烟人向空門見性天一路密松山左右<lb/>
半空飛瀑寺旁前馴猿就手取新果老衲鞠躬參舊禪<lb/>
歸去不妨鐙火晩與君同看萬家蓮<lb/>
　　　興化道中<lb/>
駭目樟榕樹半天雄陰翠壓道途邊滿城香火民風鬼<lb/>
到處樓臺海市仙驛舎逺因山曲折僧居喧為水潺湲<lb/>
有時㸃檢奚奴錦盡覺新詩帶瘴烟<lb/>
<pb n="KR4d0425_WYG_019-10a"/>
　　　福州<lb/>
聞説東南秀所鍾此行處處覺詩工飛来天上三山島<lb/>
驚倒人間百歲翁茘子種成唐室禍蘆花飄滿越王宫<lb/>
斜陽無限興亡恨何事烟波尚爾東<lb/>
　　　過髪冠仙姑隠所<lb/>
抗塵自覺道無縁何幸容參杖屨前春色九天歸絳節<lb/>
矞雲一朶冠華顛馳神夜宴西王母御氣時尋姑射仙<lb/>
四海異人今日見此行萬里不徒然<lb/>
<pb n="KR4d0425_WYG_019-10b"/>
　　　貢院試筆<lb/>
斯道寥寥百許年天開文運到吾元鑑衡别物寧容意<lb/>
桃李成蹊不待言下筆園林驚落葉得人麟鳯瑞中原<lb/>
潛心為向朱衣道莫使劉蕡李豸寃<lb/>
　　　詔五十以上未第者賜出身有差<lb/>
吾皇仁聖邁勲華重為斯文掩纇瑕漢苑有林皆桂樹<lb/>
禹門無浪不桃花殊恩逺紹千餘載和氣旁延百萬家<lb/>
比屋可封今起本懽餘不覺淚横斜<lb/>
<pb n="KR4d0425_WYG_019-11a"/>
　　　直省<hi>時為左司都事</hi>
翠䕃長廊樹影深塵喧收盡鳥遺音古今吾道窮途恨<lb/>
日夜家山故國心花簇鳯池春欲合雲連仙島晝常陰<lb/>
書生習氣真堪笑簿領如山尚苦吟<lb/>
　　　辭叅議還家<lb/>
平昔㣲官本為親歸来一意奉常珍都將丹漏門前曉<lb/>
辦作斑衣膝下春忠孝誰云難遂意始終今喜得全身<lb/>
呼兒為我修園圃從此無心走世塵<lb/>
<pb n="KR4d0425_WYG_019-11b"/>
　　　挽元復初<lb/>
韓孟雲龍上下從豈期神物去無蹤知君本自雄才刃<lb/>
顧我安能直箭鋒一死一生空世隔三薰三沐為誰容<lb/>
平生碑版天留在不朽何須藉景鍾<lb/>
　　　逰華不注<lb/>
蒼烟萬頃挿孤岑未許君山冠古今翠刃剚雲天倚劍<lb/>
白頭歸第日揮金攀援直欲窮危頂歌舞休教阻盛心<lb/>
星月滿湖歸路晩不妨吟棹碎清陰<lb/>
<pb n="KR4d0425_WYG_019-12a"/>
　　　同鄉友宴㑹波樓<lb/>
久處紅塵眼倦開飄然今喜到蓬莱春風碧水雙鷗沒<lb/>
落日青山萬馬來栁外行舟喧鼓吹途中過客指樓臺<lb/>
一時人境俱相稱却恐新詩未易裁<lb/>
　　　逰香山<lb/>
常恐塵紛汨寸心好山時復一登臨長風將月出滄海<lb/>
老柏與雲藏太隂寳刹千間窮土木殘碑一片失遼金<lb/>
丹崖不用題名姓俯仰人間又古今<lb/>
<pb n="KR4d0425_WYG_019-12b"/>
　　　同元復初飲許仲文别墅<lb/>
曉日樓臺海市仙春風歌吹酒家天五雲分彩来瓊島<lb/>
兩鶴聨飛下玉田流水故將塵隔斷好花都被雨開全<lb/>
人生佳處無何國鍾鼎山林恐未然<lb/>
　　　過顔魯公廟<lb/>
李唐失紀相非夫竟遣忠良與禍俱抗賊一身皆是膽<lb/>
留名千古不因書極知老境桑榆近爭忍清時社稷孤<lb/>
下馬荒祠訪遺躅北風吹樹渺愁余<lb/>
<pb n="KR4d0425_WYG_019-13a"/>
　　　上都察院<lb/>
柏臺人散坐堆豗黙記灤江四往廻髪為廌冠容易雪<lb/>
心因蝸角等閒灰慚無元素迴天䇿空負坡仙酹月杯<lb/>
兩處飄零家萬里亂山遮斷白雲堆<lb/>
　　　秋日棃花<lb/>
雪香吹盡樹頭春誰遣西風為返魂月影已非前日夢<lb/>
雨容獨帶舊時痕只知秋色千林老爭信陽和一脉存<lb/>
莫訝殷韓太多事仙家原不計寒暄<lb/>
<pb n="KR4d0425_WYG_019-13b"/>
　　　九日<lb/>
一行作吏廢懽逰九日登臨擬盡酬詩有少陵難著語<lb/>
菊無元亮不成秋雲山自笑頭將鶴人海誰知我亦鷗<lb/>
幸遇佳辰莫辭醉浮雲今古劇悠悠<lb/>
　　　大雨<hi>不用風雪雷霆江海等字</hi>
六合乾坤一太陰仰觀毛髪為蕭森排空疑有鬼爭戰<lb/>
對面不聞人語音元氣只愁今日竭桑田更比向来深<lb/>
湏臾林杪標新霽一抹斜陽濕欲沉<lb/>
<pb n="KR4d0425_WYG_019-14a"/>
　　　寒食逰廉園<lb/>
湖天過雨澹春容輦路迢迢失輭紅花栁巧為鸎燕地<lb/>
管絃遥遞綺羅風羣仙出沒空明裏千古銷沈感慨中<lb/>
免俗未能君莫笑賞心吾亦與人同<lb/>
　　　留别元復初<lb/>
臺閣聨飛二十年臨岐欲别重悽然人言廉藺才相軋<lb/>
誰信陳雷志愈堅古井不妨風浩蕩浮雲何損月嬋娟<lb/>
江湖秋淨多来雁莫惜平安到瘴烟<lb/>
<pb n="KR4d0425_WYG_019-14b"/>
　　　中都道中<lb/>
細草和烟展翠茵雜花勻簇道傍春鳴禽曠野棲無樹<lb/>
破屋荒山住有人露濕弊袍寒襯月風餐行鉢暗凝塵<lb/>
去年閩海今沙漠贏得霜華鏡裏新<lb/>
　　　客中除夕<lb/>
野性嶤嶤不耐官强顔塵土步邯鄲移文久為雲山笑<lb/>
捧檄聊供菽水懽香返梅魂春一脉愁叢燈影夜千端<lb/>
古人事業余何有羞見茅齋歳又䦨<lb/>
<pb n="KR4d0425_WYG_019-15a"/>
　　　直省<lb/>
微風吹雨濕層陰寂寂長廊靜足音怒虎九闗天日逺<lb/>
𠖇鴻一線海雲深求田素有陳登志作吏初非叔夜心<lb/>
説與飢鳶休嚇我掉頭巢父正長吟<lb/>
　　　留别鄉里諸友<lb/>
粉署銜香十許年故鄉重到重留連子牟戀闕心空赤<lb/>
江總還家鬢尚𤣥金縷歌殘華鵲月蘭舟揺碎濼湖烟<lb/>
一襟離恨東州路莫訝羸驂不肯前<lb/>
<pb n="KR4d0425_WYG_019-15b"/>
　　　興和道中<lb/>
底事勞勞形與神道途鞍馬動經旬煙横絶澗疑無地<lb/>
風響深林似有人早發舉鞭揮霧露夜行翹首認星辰<lb/>
何時却逐桑榆晚愛殺坡仙此語真<lb/>
　　　建寜道中<lb/>
行盡溪山得市㕓橋樓深入路綿延商帆腥帶諸蕃雨<lb/>
天宇昬連百粤煙言語不通剛作字道途良苦且停鞭<lb/>
老兵来報肩輿穏使我愀然愧昔賢<hi>不敢以人代畜半山事</hi>
<pb n="KR4d0425_WYG_019-16a"/>
　　　泉州<lb/>
萬里飄零兩鬢華瘴煙為屋海為家山無髙下皆行水<lb/>
樹不秋冬盡放花得句珠還合浦月亂懐杯吸赤城霞<lb/>
蓬莱咫尺無由到慙愧當年犯斗槎<lb/>
　　　寄李道復平章<lb/>
文武全才每許君逢時談笑建竒勲世稱李道為賢相<lb/>
帝重嚴陵是故人滄海兩扶新日月青天一埽舊煙雲<lb/>
盛名自古多難處好及明時乞此身<lb/>
<pb n="KR4d0425_WYG_019-16b"/>
　　　黄州道中<lb/>
濯足常思萬里流幾年塵迹意悠悠閒雲一片不成雨<lb/>
黄葉滿城都是秋落日斷鴻天外路西風長笛水邊樓<lb/>
夢廻已悟人間世猶向邯鄲話舊逰<lb/>
　<lb/>
　<lb/>
　<lb/>
　歸田類稿巻十九<lb/>
</p>
<p>
</p>
  </div>
</body>
</text>
</TEI>
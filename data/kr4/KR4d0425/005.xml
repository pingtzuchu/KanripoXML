<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田類稿巻五</head> <lb/>
    <p>
<pb n="KR4d0425_WYG_005-1a"/>
欽定四庫全書<lb/>
　歸田類稿巻五<lb/>
　　　　　　　　　　　　元　張養浩　撰<lb/>
　　記二<lb/>
　　　奉元路魯齋書院三先生祠堂記<lb/>
皇上踐阼之五年詔輟榮禄大夫大都留守臣趙世延<lb/>
為平章政事行中書省四川公既上走書禮部尚書張<lb/>
某曰某向承匱西臺嘗請建魯齋許文正公書院翰林<lb/>
<pb n="KR4d0425_WYG_005-1b"/>
學士承㫖程鉅夫記其成重惟宋横渠先生張公及我<lb/>
潛齋楊元復先生皆奉元家而魯齋雖非其鄉以嘗主<lb/>
善安西路學遂于書院中合祠三先生于一室庶使前軰<lb/>
典刑日逺日著又以奉元故為皇太后分地啟賜經籍<lb/>
如干巻學田七十畝子其為我具文諸石某辭再三竊<lb/>
惟三先生出處事業若或不同然其道未始不一要皆<lb/>
平昔願學聖人者神宗初見横渠問以治道對曰為治<lb/>
不法三代終苟道也觀此則先生所自任者可知宜其<lb/>
<pb n="KR4d0425_WYG_005-2a"/>
卒與時相不合而去我朝魯齋許文正公衡其所陳於<lb/>
世祖皇帝前者無非堯舜禹湯治天下大經大法三代<lb/>
以降皆無所及其與横渠先生所對若出一轍厥後力<lb/>
辭執政出教國庠未㡬竟以疾去而潛齋先生之于魯<lb/>
齋則又且師且友者也其道合氣同相與維持人紀左<lb/>
右斯文發明正學功于聖門均為不細大抵世非無儒<lb/>
也而克繼道統者少人莫不學也力行其所得者難嗚<lb/>
呼使後之用世者皆如三先生之正學不雜吾知雍熈<lb/>
<pb n="KR4d0425_WYG_005-2b"/>
之俗有不難復雖然三先生之道雖不能盡行于時觀<lb/>
其著書立言窮探聖賢隠微言外之㫖以詔後世以繩<lb/>
前人其視富貴一時者豈直相距霄壤此平章趙公所<lb/>
以肖像立祠率一方士子歳時瞻仰奉奠者其意豈不<lb/>
曰他時諸生達而在上則當視三先生之事君窮而在<lb/>
下則當視三先生之處已若乃于焉不務惟事虗文以<lb/>
為規取仕進之計是則三先生之罪人也故不敢不預<lb/>
為諸生告之<lb/>
<pb n="KR4d0425_WYG_005-3a"/>
　　　勅賜成都紫巖書院記<lb/>
綿竹廣漢屬邑北違邑二十里為岷山之麓隆然復起<lb/>
者為紫雲巖宋南軒先生張宣公拭故居也餘皆蕪廢<lb/>
惟讀書堂遺址在焉今光祿大夫行四川省平章政事<lb/>
趙公世延察判雲南憲司時秩滿過蜀偕同官郝如淵<lb/>
将起其廢以為書院其讀書堂則沿之為祠以奉先生<lb/>
之像而未遑也後公為憲使四川復申其議所屬遂捐<lb/>
俸以先且曰里賢所居存今僅此不有以昭其遺烈公<lb/>
<pb n="KR4d0425_WYG_005-3b"/>
論謂何於是若吏若士民欣助説從合力以相厥役乃<lb/>
命邑尹任某首創先聖燕居堂及先生之祠功甫集公<lb/>
改官西臺㑹四川儒學提舉彭㕘嗣至而公拜御史中<lb/>
丞縣縣焉若負未庚亟走書行省及為憲司者俾竟其<lb/>
事而提舉彭㕘乃身任之經始於延祐丙辰秋潰成于<lb/>
戊午之春地以畝計者二十屋以楹計者二百有竒齋<lb/>
序堂室庫庾庖湢凡學所需靡不具其先聖燕居堂配<lb/>
以顔曽思孟西向列坐應圗合禮其制度精詳規橅宏<lb/>
<pb n="KR4d0425_WYG_005-4a"/>
敞皆蜀所未有臺臣圗之以聞詔賜額曰紫巖書院公<lb/>
喜其完過以語僕併命記之向以掾属嘗佐公于臺于<lb/>
省誼若叵辭於戯夫事固有世所通忽識者不敢後人謂<lb/>
不切大賢君子謂與世教有所闗是殆難與囿於淺近<lb/>
者言也蓋自聖人道微士多忘已所守以規榮寵以趍<lb/>
時好所以浮學日熾正教日㝠而真儒之用遂不復見<lb/>
于世逮宋周程諸公起向之鬱者以白棼者以理迷者<lb/>
知所歸又傳而至晦菴朱文公熹東莱吕太史祖謙及<lb/>
<pb n="KR4d0425_WYG_005-4b"/>
是邑南軒先生則斯文益章而聖賢絶學始有以繩其<lb/>
前矣按先生履厯詳見宋史大抵公之教人則使先明<lb/>
義利蓋義利堯桀所從分於焉灼然則聖門可迹矣其<lb/>
立朝則慕諸葛武侯之大公無我蓋其時國事方殷時<lb/>
相素無恢復天下才故公毎慨然於此則其平昔自任<lb/>
可知己夫甘棠由召伯所憩人猶不忍翦敗矧鄉先生<lb/>
所嘗含休育徳之所烏可不為増飾也哉大抵物之隠<lb/>
顯有時其成也有候是學也㣲先生之居則不興先生<lb/>
<pb n="KR4d0425_WYG_005-5a"/>
之居㣲平章趙公之力則不能復趙公之力㣲國家崇<lb/>
尚斯文則亦不能致彼如是之懿然則事之相契豈偶<lb/>
然哉雖然走齊産也自筮仕紀其行半天下獨于全蜀<lb/>
雖聞其山川人物之勝恒以未獲一寓目為恨顧今乃<lb/>
獲託名大賢書院中則又公之波及我者也公字子敬<lb/>
累任臺閣有聲觀其孜孜于學則餘者可概見云<lb/>
　　　重修㑹波樓記<lb/>
吾鄉山水之勝名天下代之談佳麗者多以江左為稱<lb/>
<pb n="KR4d0425_WYG_005-5b"/>
首疇嘗游焉南方之山大概肖其風土沉雄渾垕者少<lb/>
襛鮮清婉靚莊雅服之比道路相望惟吾鄉則兼而有<lb/>
之其曰厯山者迤嵐突翠虎逐龍從南楗岱宗東属于<lb/>
海華鵲兩峯屹然劍列削㧞無所附麗衆山皆若相率<lb/>
拱秀而君之大明湖則滙碧城郭間涵光倒景物無遁<lb/>
形自逺而視則華鵲又若據上㳺而都其勝者至於四<lb/>
時之變與夫隂霽早莫水行陸走隨遇出竒凡可以排<lb/>
囂宣鬱使人蜕凢近心髙明可喜可愕可詩可觴可圗<lb/>
<pb n="KR4d0425_WYG_005-6a"/>
者靡一不具其基城北水門翹然而屋者為㑹波樓蓋<lb/>
濟南形勝惟登兹樓可得其全焉繇吾鄉多名泉衆流<lb/>
至此而合故以名之往年官轉運者嘗一増葺今國子<lb/>
司業張先生臨為記其成距兹殆三紀周矣泰定改元<lb/>
秋雨甚城少圯樓亦挈挈入于壞舟者仰視縮頸連舞<lb/>
櫂過之怖其見壓於是司憲諸公以語監郡都侯侯曰<lb/>
是不難遂割已俸鳩工式新厥構不華侈是尚惟固是圖<lb/>
未浃月潰成民弗知勞倐還舊觀一日邀余落之酒半<lb/>
<pb n="KR4d0425_WYG_005-6b"/>
余指衆山謂客曰有天地則有是山其閲變故多矣蓋<lb/>
代有興替山則亘今古而自如惟人也有生有卒雖曰<lb/>
最靈且貴要之反有不逮物之榮悴循環者况能山之<lb/>
久乎故凡登眺者無論先後彼此往往燕樂甫洽而感<lb/>
慨踵至此無他蓋有見乎是也雖然人而苟欲與山並<lb/>
存抑亦有不難者前軰謂死而不朽是謂之夀臣焉以<lb/>
臯䕫稷契為心子焉以舜之事親為法儒焉以顔孟伊<lb/>
洛諸公自期若然則其形雖不夀于山而令聞長世亦<lb/>
<pb n="KR4d0425_WYG_005-7a"/>
足與山無窮矣又何感慨之有哉於是都侯矍然興灑<lb/>
然喜引盃相屬曰公之此言非直詠景述事又足亷頑<lb/>
立懦振聳人之善心殆不可使無傳焉遂書以貽之都<lb/>
侯國人名某莅官廉慎由世為都達嚕噶齊濟南故以<lb/>
官氏云<lb/>
　　　警宵樓記<lb/>
堂漢陳午所侯邑午尚武帝姑竇后女封館陶公主與堂<lb/>
隣壤由漢而下皆縣焉或謂堂故𨽻毛州毛廢𨽻博今<lb/>
<pb n="KR4d0425_WYG_005-7b"/>
東昌是已皇元有天下若州若縣差以上中下而以堂<lb/>
為中然户羡事殷比他縣為劇大徳己巳春余由堂掾<lb/>
出尹是邑剔蠧薅莠閲半載民乃帖然他日勸農㑹通<lb/>
鎮長老遮馬言兹鎮介二漕渠曰臨清曰㑹通實朔南<lb/>
轉輸喉咽處民盈四千有竒違邑治百里逺豪猾宵聚<lb/>
不逞隨發隨逸弗懲將熾於是檄所屬捕盗官議僉謂<lb/>
戒夜莫嚴更漏然非樓無以溥其聞向也亦嘗及之第<lb/>
卜未定今其材具在遂胥地㑹通渠北為樓兩楹二阿<lb/>
<pb n="KR4d0425_WYG_005-8a"/>
廣丈崇倍今集賢大學士張孔孫扁其額曰警宵且走<lb/>
書請記走也承匱邑長誼難他辭切惟官無卑循其分<lb/>
足以忠國事無小袪其弊足以恵人夫夜士夜禁在周<lb/>
官己有之雖近代亦有以更漏分明覘政得人者是殆<lb/>
不可蔑為末務也且恒人之情多牿於昭昭弛於㝠㝠<lb/>
覯隙則欲生慎防則勢沮彼徒知白日攫金為可禦殊<lb/>
不知奸宄之生暮夜者為尤甚焉噫自道湮俗潰有司<lb/>
不知為民逺罪惟宻其網待之所以習尚日偷赭衣載<lb/>
<pb n="KR4d0425_WYG_005-8b"/>
路非民利災樂禍彼牧者盖有以使然也嘗試徴諸父<lb/>
母之育其子惟其愛之誠故億無不中教之至故慮無<lb/>
不周若乃一切不恤而惟荆楚之臨将見子日以離而<lb/>
鞠育之恩隳矣今觀捕盗官史周二君此舉其有見於<lb/>
兹歟志有之天下之善不必已出故余訢然贊其成并<lb/>
述其事若此<lb/>
　　　甘肅行省創建来逺樓記<lb/>
維昔聖人之有天下畫九州䂓五服惟内是理而外之<lb/>
<pb n="KR4d0425_WYG_005-9a"/>
庭與否弗校也肇嬴秦反古自帝欲籠有八荒于是耀<lb/>
武邊陲者殆無虗歳迨漢興武帝尤勤逺略臣下既弗<lb/>
克正又吹波揚瀾以侈厥欲若唐䝉張騫司馬相如軰<lb/>
植功一時而蔓禍千載下魏晉隋唐為尤甚於戲已之<lb/>
未盡惟人不禮不恭之讓邇之未悦惟逺不王不臣之<lb/>
攻以是持心宜夫怨搆兵拏厲無有紀極也我國家體<lb/>
乾御極奄奠方夏古所未賓罔弗率俾或有所梗亦未<lb/>
嘗威加力刼聽其殄然後舉之故深仁宏澤上昭天下<lb/>
<pb n="KR4d0425_WYG_005-9b"/>
漏泉傍洽四逺惟是甘肅實漢通西域時曰張掖酒泉<lb/>
郡地往年朝廷以密邇邊鄙詔闢行省填之為省者率<lb/>
狃故習常選耎弗力于治大德丙午秋仲改浙西道肅<lb/>
政廉訪使陳公彦卿㕘兹省政鏟弊澣汙化孚威振餫<lb/>
無愆序而軍實裕如政隙又偕辯章某官洎僚佐出公<lb/>
府羡財如干樓于城東門上凡五楹閎壯崇麗卓冠一<lb/>
方中懸金革以節昬昕以肅列鎮瞻聽權輿至大改元<lb/>
之春僝功其年十月因上計吏徴名翰林學士承㫖<lb/>
<pb n="KR4d0425_WYG_005-10a"/>
姚公燧乃俾昭文館大學士李溥光筆曰来逺且命太<lb/>
子文學張某記其故某辭不允竊惟張掖距京師為里<lb/>
數千民錯居其間者種復非一其𨽻省州郡犬牙相靡<lb/>
劇者以十數地邈俗悍利馴病逆綏御小有失易揺以<lb/>
離使他人相之必將畏難憚逺不一日留走聞侯自下<lb/>
車閲兩寒暑凡可以禆國若民如興學賓士贊邊朂吏<lb/>
招懐携逺者靡朝以夕盡瘁亡倦其建是樓不惟章聖<lb/>
天子同仁一視神武不殺之懿抑令彼反側子聞之將<lb/>
<pb n="KR4d0425_WYG_005-10b"/>
不煩申諭輦琛駿奔惟恐来格之後矣然則斯樓之建<lb/>
更漏云乎哉侯名英彦卿其字嘗奉使采訪江西奏課<lb/>
最諸道云<lb/>
　　　安西府咸寧縣創建覇橋記<lb/>
霸橋者堂邑民劉斌所修而圗之者臣下歸美之義也<lb/>
初斌業輪輿嘗逰闗中還偕二客道覇上水卒至一死<lb/>
於溺一幾殆而斌獨先濟因叩天自誓吾不橋覇者如<lb/>
此水至語其家無不仁其心難其事斌曰吾不死何難為<lb/>
<pb n="KR4d0425_WYG_005-11a"/>
乃辭親廬覇上以所業易材于人人誼其為皆倍酬之<lb/>
不給又募工采諸秦隴諸山遂于故蹟少西七十舉武<lb/>
釃渠以殺湍悍夷阻以端地形下鋭木地中而席石其<lb/>
上然後累石角起髙仭餘若門而圎其額俗謂矼者一<lb/>
十有九先嘗為九矼水来不能制至是始益其十矼廣<lb/>
二丈其隙則錮以銅鐵經軌三途中備輦路欄檻柱礎<lb/>
玉立掖分柱琢一狻猊于上合柱凡五百六十橋兩端<lb/>
虞其峻甚又覆石各八十尺礲甃琱餙殫及諸巧袤四<lb/>
<pb n="KR4d0425_WYG_005-11b"/>
十丈廣如干崇如廣而省三丈隆然卧波若修螮下飲<lb/>
過者莫不駭異嗟訝以為永世無窮之利至元三年肇<lb/>
功潰成于二十五年石以車計者五千有竒木以株計<lb/>
者二萬五千灰以石計者千有五百銅鐵以斤計者五<lb/>
千二百五十始卒糜楮幣十萬緡輪輿之酬不列也先<lb/>
是平章賽音迪延齊行省陕西謂僚佐曰橋梁不修乃<lb/>
有司責今逺方之人来倡斯役坐視不為一應民将謂<lb/>
何遂捐楮幣千緡調丁力二百佐之㑹行省廢嗣至者<lb/>
<pb n="KR4d0425_WYG_005-12a"/>
詭揺以言冀其中輟而斌不懈益䖍未幾流聲朝廷驛<lb/>
召斌圗上其制且問所需洎興創之由入對大稱㫖凡<lb/>
有所請皆報可尋詔近臣伯勝驛送楮幣二萬五千五<lb/>
百緡皇子安西王始聞斌役賜楮幣五千緡合前後賜<lb/>
凡三萬五百後訖功斌報京師且為近侍言安西始割<lb/>
𨽻潛邸實聖上疇昔九旒所經之地前代有天下者若<lb/>
周若秦若漢唐皆嘗都焉地腴户羡非他郡比橋必稱<lb/>
是為宜今幸告成繄國家之力斌何有焉乞文諸石以<lb/>
<pb n="KR4d0425_WYG_005-12b"/>
詔悠久近侍以聞上曰此斌功也乃勅尚書省下翰林<lb/>
國史院為辭臣某忝當執筆謹按覇水出藍田谷在京<lb/>
兆三十里古為滋水周太公望所嘗漁者秦穆始改今<lb/>
稱其水西北流道銅公水經二谷合渥及荆而北㑹滻<lb/>
水入於渭横絶秦雍要途逮天連雨濟者多水死而斌<lb/>
實嘗躬其害者嗚呼向使斌不至覇水之險國家不知<lb/>
斌矢心之誠則斯橋獲成者能幾不避其難而决于必<lb/>
創所以跋涉三千餘里不為逺綿厯二十五年不為遲<lb/>
<pb n="KR4d0425_WYG_005-13a"/>
利貽後之人不為功見褒九重而無一毫覬覦榮寵意<lb/>
人斌若者詎多得哉竊嘗又考夫自昔帝王之靖天下<lb/>
文納猷謀武輸威略英魁豪異所至景從微而賈豎芻<lb/>
蕘苟有所挟亦莫不奔走而願為之盡蓋天之所興人<lb/>
必從之理勢固然有不待威脅利誘者我國家集天景<lb/>
命奮迹朔方神應人叶明良胥㑹内焉若是田野可知<lb/>
周詩所謂中林武夫莫不好徳者以斌概之誠不多讓<lb/>
雖然一橋梁之功其成與否固不足輕重昭代所可書<lb/>
<pb n="KR4d0425_WYG_005-13b"/>
者野人有澤世利民之志朝廷無沮善<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>功之嫌下歸<lb/>
美于上上推功于下其忠厚雍遜之風藹然殿廷之間<lb/>
而汪濊乎仁夀之域雖曠千百載猶足使人奮激興起<lb/>
其為勸善庸有既乎視夫季世之君不能示之以廣至<lb/>
與臣下角功爭能者豈直雲泥霄壤哉夫斌以草澤匹<lb/>
夫絜寸能自效聖天子猶遇睐如此矧剖符䟽鬱為國<lb/>
家樹大勲建大事者乎蓋嘗迹是以思吾元所以有天<lb/>
下者仁以裕民誠以孚下善焉即録用罪焉即誅夷其<lb/>
<pb n="KR4d0425_WYG_005-14a"/>
獲臣妾多方冠冕百代基萬世治平之業者有以矣夫<lb/>
故臣直不敢以區區木石之觀夸示西土而具述聖人<lb/>
寛仁大度鴻休盛徳尚穀来世云<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0425_WYG_005-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　歸田類稿巻五<lb/>
</p>
<p>
</p>
  </div>
</body>
</text>
</TEI>
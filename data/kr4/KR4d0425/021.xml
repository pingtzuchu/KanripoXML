<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>歸田類稿巻二十一</head> <lb/>
    <p>
<pb n="KR4d0425_WYG_021-1a"/>
欽定四庫全書<lb/>
　歸田類稿巻二十一<lb/>
　　　　　　　　　　　　元　張養浩　撰<lb/>
　　七言律詩三<lb/>
　　　讀史有感自和十首<lb/>
治運方開亂已隨陽竒陰偶見天機綱常壊自周秦始<lb/>
禮法傳由漢魏非歌鳯楚狂聲振野獲麟宣聖淚沾衣<lb/>
若無直筆開来世一脉斯文想更微<lb/>
<pb n="KR4d0425_WYG_021-1b"/>
善教何心不我隨底須智力巧為機每憐鑄鐵作人謬<lb/>
更覺懸金徙木非千載舒長堯日月九重垂拱舜裳衣<lb/>
眼中龜鑑昭然在莫信攝提入太微<hi>見武三思飾奴救旱事</hi>
揖讓雍容萬喜隨紛紛攘奪費心機前車才覆後車繼<lb/>
曩日為公今日非神器果誰承正統博徒亦復著黄衣<lb/>
雲翻雨覆無從詰可是天公寓意微<lb/>
季子縱横六印隨張儀無語不投機周衰遂使諸卿顯<lb/>
孟出方知二子非豈止古今知軌範要令楊墨盡冠衣<lb/>
<pb n="KR4d0425_WYG_021-2a"/>
理明天下無難事可惜時君力量微<lb/>
不信忠良信詭隨於兹可灼亂亡機東京黨錮迷臧否<lb/>
西晉𤣥談混是非被禍枉投冠在地復仇空拔劍揮衣<lb/>
因知髙蹈丘園者不是區區愛翠微<lb/>
為善恒難惡易隨事機未曉况先機剥牀已及猶言稳<lb/>
覆鼎將空不悟非盡委貨財求佛果誰分藍縷到民衣<lb/>
金甌休倚完無缺只恐竒灾發隠微<lb/>
作徳休徴影響隨一誠端足破千機才如智伯才何益<lb/>
<pb n="KR4d0425_WYG_021-2b"/>
智似萇𢎞智愈非言行但宜遵聖軌浮華且莫羡時衣<lb/>
軒然三命車中舞堪笑渠儂眼孔微<lb/>
大斾髙軒憂患隨可能娱樂故忘機退延多士豈遑飯<lb/>
進受羣言毋遂非任使貨盈元載物莫教鹿化士衡衣<lb/>
丈夫用世當如此不爾超然賦式微<lb/>
吉凶消長日相隨此是乾坤造化機物盛則衰奚足訝<lb/>
功成者去未為非鶢鶋豈樂金石奏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>觫烏庸錦繡衣<lb/>
試問商巖采芝叟功名何啻一毫微<lb/>
<pb n="KR4d0425_WYG_021-3a"/>
政有經綸孰汝隨疎迂况復動違機久知好瑟吹竽拙<lb/>
毎笑還珠買櫝非幕府髙談人側目田園長往子牽衣<lb/>
分明二者安危在不信君其問子㣲<hi>唐赤城居士司馬承楨也</hi>
　　　觀物亭落成<lb/>
席許池塘斗許齋翛然人境逺塵埃山容低斂煙雲起<lb/>
荷葉亂鳴風雨來泉石洗心無俗慮郊原遂意有詩材<lb/>
一生雅志今方遂莫作終南㨗徑猜<lb/>
　　　觀物亭漫興二首<lb/>
<pb n="KR4d0425_WYG_021-3b"/>
星斗風雲月露煙松筠梅菊蕙蘭荃天教此景全吾隠<lb/>
誰道還丹屬彼仙飯飽㸔山行曳杖詩成對客舞當筵<lb/>
漫郎宦意從来少不為蘇卿二頃田<lb/>
一亭環列萬山青竒玩寜容造物慳黄巻真懽名利外<lb/>
白頭清福水雲閒農人場圃深秋畢童子芻蕘薄莫還<lb/>
碎錦滿庭苔蘚合定知無客到柴闗<lb/>
　　　大暑<hi>白戰體</hi>
帝德如天本好生誰将虐焰爍生靈乾坤卻願長為夜<lb/>
<pb n="KR4d0425_WYG_021-4a"/>
物我還愁遂不醒玉井瑶池皆欲沸蓽門圭竇若為寧<lb/>
何當喚起龍宫睡一雨先秋看建瓴<lb/>
　　　和子翬學士見寄韻十首<lb/>
蔀屋雖非緑野堂歸来亦用得深藏時雍擊壤歌堯舜<lb/>
年邁披書愛老莊林果簇金低蘚徑山泉分玉注蓮塘<lb/>
無窮湖濼風煙在都把悠悠付坐忘<lb/>
滿坐清風拙逸堂底須詹尹卜行藏淵明髙躅廬山社<lb/>
摩詰真懽輞口莊花下車聲香覆帽沙頭人影玉沉塘<lb/>
<pb n="KR4d0425_WYG_021-4b"/>
但行華鵲相招飲多謝山靈不我忘<lb/>
佳句人傳自雪堂萬人如海一身藏騎鯨有志尋仙李<lb/>
刺虎無心效卞莊髙枕拂雲眠薤谷直鉤和月釣林塘<lb/>
寄聲沙鳥休飛去老子年来物我忘<lb/>
時約漁樵㑹草堂放懐彼此各無藏泉鳴石罅心尤亮<lb/>
山闖墻頭色亦莊秋意已侵潘叟鬢春魂猶繞謝家塘<lb/>
從閒經濟心灰盡惟有詩籌未易忘<lb/>
葯房蓀壁桂蘭堂無限春風此處藏山上挂絲誰夢亮<lb/>
<pb n="KR4d0425_WYG_021-5a"/>
燈前角奕儘思莊聲寒風雨千竿玉色絆烟霞半畝塘<lb/>
客過不煩頻振袂紅塵名利自然忘<hi>夢亮在北齊薛琡傳思莊見齊蕭恵</hi>
<hi>公傳</hi>
從閒距躍倦開堂聞客敲門欲壁藏世有古今皆夢境<lb/>
心無塵垢即仙莊風鳴琴筑鶯啼樹波泛氷霜鶴浴塘<lb/>
六尺方牀隨意卧未應佳思此時忘<hi>見梁賀革傳</hi>
青春回首去堂堂衰白侵尋底處藏老我癡蠅鑽故紙<lb/>
何人肥馬耀康莊翠花挟日山排闥練影翻秋水滿塘<lb/>
<pb n="KR4d0425_WYG_021-5b"/>
自笑此心猶有著幾時喧寂兩俱忘<lb/>
非傲軒裳畏廟堂白雲堆裏八年藏每思海上尋徐福<lb/>
不願山東説鄭莊移石庭中觀岱華埋盆牕外幻陂塘<lb/>
春秋六十猶為此方信童心未易忘<hi>畏廟堂見梁阮孝緒傳</hi>
千金子坐不垂堂甘效黄麞井底藏<hi>黄麞事見唐王孝傑傳</hi>誰種<lb/>
三槐期相位自栽五栁庇山莊呢喃簾幙烏衣國蕩漾<lb/>
風煙白鳥塘每到綽然亭子上今吾故我一時忘<lb/>
春滿家園書滿堂是中惟許老夫藏對賓但可頻斟杜<lb/>
<pb n="KR4d0425_WYG_021-6a"/>
著論何須强廢莊我愛萬山圍濼水誰言五絶出錢塘<lb/>
閒中幾度承髙作故舊知君未始忘<lb/>
　　　秋日村居<lb/>
衰年卜宅喜山村俗事經年不到門疎雨與秋添索寞<lb/>
逺烟因晦學黄昏倚松野叟清於鶴偷果溪童㨗似猿<lb/>
莫笑吾廬太孤僻塵囂終勝市朝喧<lb/>
　　　木榻<lb/>
　　　　余於綽然亭左右設木榻二蓋榆杏盤根也<lb/>
<pb n="KR4d0425_WYG_021-6b"/>
　　　　一輪囷離竒如虎伏一夭矯促縮若螭卧而<lb/>
　　　　藏其首余愛其古為賦是詩<lb/>
盤結何年出厚坤山房對列鬼潛奔龍頭深縮彌明鼎<lb/>
虎背横眠謝傅墩作室己乖梁棟用漬衣猶帶土沙痕<lb/>
有時坐寐烟霞影尚覺餘春殢夢魂<lb/>
　　　書半仙亭壁自和十首<lb/>
夢裏雲山久見招歸来懽若布衣交人間萬事老無味<lb/>
林下一身閒最髙牧豎樵童皆我友竹溪花圃亦吾巢<lb/>
<pb n="KR4d0425_WYG_021-7a"/>
英雄税駕都如此把菊東籬豈止陶<lb/>
丘園投老謝麾招相與無非莫逆交破屋帶花紅掩陋<lb/>
矮牆圍栁翠添髙日明牕戸蠨蛸網風動蘭苕翡翠巢<lb/>
人境清幽塵事少詩成原不費甄陶<lb/>
自携斗酒赴佳招山市江村錦翠交身健得閒方是福<lb/>
才疎辭聘本非髙謀身安用營三窟容膝惟堪占一巢<lb/>
犬足生氂田里靜長官共説是劉陶<hi>後漢劉陶為順陽長有恵化既代民</hi>
<hi>歌曰邑然不樂思我劉君何時復来安此下民</hi>
<pb n="KR4d0425_WYG_021-7b"/>
天際閒雲坐可招墻頭山色淡相交權門非貴閒門貴<lb/>
醒者何髙醉者髙揺碎庭烟風動竹衝開林靄鳥歸巢<lb/>
從閒精力知誰健豈止塵襟解鬱陶<lb/>
去留心定任相招叔夜何須著絶交徂嶺有詩懐六逸<lb/>
華峰無路訪三髙<hi>五代鄭遨隠居華山與二道士逰為三髙</hi>終身白刃卑頗<lb/>
牧亘古清風仰許巢佳客相過適乏酒只談風月亦<lb/>
陶陶<lb/>
莫訝漁溪不復招書詩正好結深交地寛飛鳥如爭逺<lb/>
<pb n="KR4d0425_WYG_021-8a"/>
天濶行雲欲鬬髙但可對山時拄笏何須上樹縱探巢<lb/>
<hi>王登事</hi>戲人造物從今省夷跖從來共一陶<lb/>
可人宻邇若難招俗士紛然毎易交流水樹圍三面濶<lb/>
逺山雲放一頭髙坐呼赤脚澆新圃卧看烏衣葺舊巢<lb/>
衰白太平當自賀試聽工部詠陳陶<lb/>
才薄常慚尺一招性孤不耐雨雲交舉頭看鳥回頭錯<lb/>
開口驚人閉口髙痛飲且須邀北海劇談無用及南巢<lb/>
逃名笑殺鴟夷子既氏朱公又氏陶<lb/>
<pb n="KR4d0425_WYG_021-8b"/>
鄰家来往不須招吾軰寧同市道交鷸蚌何心爭勝負<lb/>
鷃鵬無意校低髙人疑地僻如無世我愛民淳似有巢<lb/>
和氣春風仁夀域豈惟魚鳥被薫陶<lb/>
達士應難折簡招未能數面但神交胸呑雲夢八九小<lb/>
氣壓太華千仭髙緑野有雲隨杖履紅塵無路到枝巢<lb/>
山中宰相知誰是老子如今不姓陶<lb/>
　　　翠陰亭落成自和十首<lb/>
一退愁城萬里降從今安堵樂吾邦睡殘蕙月猿推枕<lb/>
<pb n="KR4d0425_WYG_021-9a"/>
吟斷松風鶴啄牕槁木不春從換歲虗舟無物任飄江<lb/>
撫尊笑向兒童道安得佳肴錦鯉雙<lb/>
此心外物不能降投紱歸休父母邦日展樹陰濃壓地<lb/>
雲縈嵐氣濕穿牕詩書有感人千古心迹無塵月一江<lb/>
杖屨出門皆樂地白頭如我復誰雙<lb/>
豪氣消磨壯氣降更無憂思到家邦地形蛇轉林邊路<lb/>
舎影魚驚水底牕工部扶衰歸杜曲賈生攄憤弔湘江<lb/>
懐賢政爾心無那何處飛来白鳥雙<lb/>
<pb n="KR4d0425_WYG_021-9b"/>
無奈詩魔未易降頓兵堅壁鵲華邦古今不巻江山畫<lb/>
日月長開宇宙牕我愛園公并角里誰誇陸海與潘江<lb/>
寄聲農父須勤力已辦良田四十雙<lb/>
錦里歸来萬慮降戴逵何必適他邦<hi>晉戴逵為避徵君逺依王珣</hi>㓜<lb/>
思弓劍驅千騎老愛琴書占一牕分芋帶烟寒斵玉尋<lb/>
梅和月夜臨江漫郎誰是扁舟客政恐漁樵不敢雙<lb/>
髙岸深溝水自降為田初不異為邦鴉林影閙斜陽屋<lb/>
蚕葉聲乾莫雨牕夢覺春迷天上路文成神决筆頭江<lb/>
<pb n="KR4d0425_WYG_021-10a"/>
幽閒愛殺村居好日盡山行鶴與雙<lb/>
亂山龍虎若余降誰道青山困一邦乏力病軀資凈几<lb/>
讀書老眼借明牕樽中竹葉能忘世枕上楊花不度江<lb/>
自覺閒来文思進未應江下獨無雙<lb/>
蝸爭蟻戰一麾降春滿東秦禮義邦皮裏陽秋寧用鑑<lb/>
胸中樓閣底須牕吟笻有興時行野博具無心盡墜江<lb/>
為謝百花潭上叟肯容分酌玉瓶雙<lb/>
酒令詩籌衆所降虗名誰説可安邦一行鷺起滄浪水<lb/>
<pb n="KR4d0425_WYG_021-10b"/>
半世蠅鑽故紙牕談麈坐招樵對榻茶甌笑與客分江<lb/>
紅塵千丈人間世此樂人間信少雙<lb/>
百戰功名孰肯降須知險地是危邦一時蠻觸憐南國<lb/>
千古羲皇羡北牕老柏倚風鳴地籟亂雲翻浪溢天江<lb/>
詩因韻險還竒崛隻字真堪白璧雙<lb/>
　　　遂閒堂獨坐自和十首<lb/>
鄉社優㳺素所甘煙霞原不責余貪山因野濶無藏碧<lb/>
水為溪窮有斷藍佳景自當書一一元機誰與論三三<lb/>
<pb n="KR4d0425_WYG_021-11a"/>
歌謡聖代文田里莫道衰翁百不堪<lb/>
露盤杞菊齒牙甘何必鹽梅鼎鼐貪五栁似人嚴户牖<lb/>
百花如綬亂緋藍世傳元圃還丹九誰見黄眉洗髓三<lb/>
我道雲莊即仙境杖藜逰世四時堪<lb/>
自到家鄉水亦甘蓴鱸非是季鷹貪有生不喜窺權要<lb/>
<hi>宋顔延之事</hi>無禍何慙衣縷藍數具河圗中衍五氣原太極<lb/>
内函三平生伎倆多曾慮只有調朱弄墨堪<lb/>
擊鮮釃酒有餘甘種竹移花不是貪世事灰殘心上火<lb/>
<pb n="KR4d0425_WYG_021-11b"/>
年光絲盡鬢邊藍地環赤縣神州九<hi>中國外又加赤縣神州者九見史記</hi>
人共山猿野鶴三六載丘園凡六召小臣何徳聖恩<lb/>
堪<lb/>
世味寧同酒味甘野情不似宦情貪乗舟逺遁誰如范<lb/>
拍板髙歌毎羡藍追狗僅能功第二卧龍竟使國分三<lb/>
英雄事業無涯苦舉似髙人一笑堪<lb/>
至味何嘗有苦甘大觀初不校廉貪苔垣蝸篆斜行玉<lb/>
栁岸鸎梭巧織藍飲興半吞雲夢九吟魂髙繞華峰三<lb/>
<pb n="KR4d0425_WYG_021-12a"/>
青編黄髪林泉下此樂惟應我軰堪<lb/>
涉世誰云病叟甘祝田嘗笑野人貪稻塍隣沼多蓮葉<lb/>
栁岸圍村半蓼藍人馬郊行并影四<hi>宋沈慶之以公就第獨行田園</hi>
<hi>人不知為三公后賜三望車慶之曰我毎㳺厯有人時與馬成三無人時與馬成二安用此車遂不受</hi>風<lb/>
雷霆震任呼三<hi>後漢公沙穆隠居建成山中依林阻為屋嘗暴風震雷有聲呼穆者三讀書自</hi>
<hi>若</hi>只應瀟洒雲莊景繪畫為圗想亦堪<lb/>
嚼蠟功名幾許甘從今斥競斷癡貪雲山使我心如水<lb/>
富貴令人面似藍<hi>盧飛事</hi>幽處且同龜縮六讒言但恐虎<lb/>
<pb n="KR4d0425_WYG_021-12b"/>
成三緑簔青篛真無價處處斜風細雨堪<lb/>
江山天許為分甘莫訝雲莊老子貪對客不妨㕘玉版<lb/>
誨人政要勝氷藍管斑許我時窺一鞶帶從渠日褫三<lb/>
甚欲搜詩滿千首還愁花月不能堪<lb/>
老来潄石枕流甘無意髙牙大纛貪二子但教皆種徳<lb/>
諸生何苦為裁藍<hi>後漢楊震少孤貧養母假地種植諸生嘗有助種藍者震見折抜去</hi>謀<lb/>
生鬼笑營十一得句鶴驚舞再三不是身閒衒詞翰挑<lb/>
人風景毎難堪<hi>宋劉伯顔厯位九卿郡守貧屢尤甚嘗在家慨然將營十一之方一鬼在旁撫</hi>
<pb n="KR4d0425_WYG_021-13a"/>
<hi>掌大笑伯顔嘆曰貧窮固有命乃復為鬼所笑也遂止</hi>
　　　野興二首<lb/>
出門游目景無窮老子惟愁詩不供流水紆青圗地勢<lb/>
斜陽分綵繡山容代天理物頻澆圃為世儲材自種松<lb/>
莫視一閒為草草功名良苦且多凶<lb/>
顔氏身窮道不窮一瓢何異八珍供天憐幽僻書門扁<lb/>
<hi>梁沈瑀與范雲善齊末瑀就雲宿夢坐屋上仰見天中有字曰范雲宅見本傳</hi>花為衰癃照病<lb/>
容雲放月波揺岫幌風將仙樂入雲松此生已付林泉<lb/>
<pb n="KR4d0425_WYG_021-13b"/>
了莫向蓍龜問吉凶<lb/>
　　　王内翰哀挽<lb/>
束髪躭經晩益勤平生精力盡斯文前朝十老今餘幾<lb/>
當代三王獨數君李賀屢煩韓愈駕羊曇空阻謝安<lb/>
墳玉堂寥索人何在落日溪牕滿白雲<lb/>
　<lb/>
　<lb/>
　歸田類稿巻二十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱文集巻二十六</head> <lb/>
    <p>
<pb n="KR4e0117_WYG_026-1a"/>
欽定四庫全書<lb/>
　椒邱文集巻二十六<lb/>
　　　　　　　　　　　　明　何喬新　撰<lb/>
　哀辭<hi>附誄</hi>
　　　徐孺人哀辭<lb/>
孺人黄氏竹樓先生之女贈翰林編修金谿徐君之配<lb/>
今翰林侍講時庸之母也以子貴封孺人年七十有二<lb/>
以疾卒於家予與時庸同薦於鄉其歸葬也不獲助其<lb/>
<pb n="KR4e0117_WYG_026-1b"/>
沐槨故為虞殯之詞遺之俾輓者秉鐸歌之以慰孺人<lb/>
之靈云<lb/>
繄有熊之裔胄兮產兹窈窕之好逑既姱嫭其鮮雙兮<lb/>
又愔嫕而好修撫芳年而結帨兮得佳匹於南州淑慎<lb/>
厥躬兮曽何有於暇豫曰老吾奉兮曰幼吾撫握荃而<lb/>
枕蕙兮矧帶衡而佩矩婦職是共兮敢少愆乎厥度天<lb/>
佑淑懿兮有岐嶷之佳兒匪徒勤乎三遷兮鬻簪珥以<lb/>
教之子克祇厥慈訓兮肆騫翥乎鳳池皇貤恩而寵嘉<lb/>
<pb n="KR4e0117_WYG_026-2a"/>
兮命書煥其陸離服匪無綺縠兮胡獨衣此縞紵也食<lb/>
豈無臛臇兮顧乃甘此蔬茹也夫豈自約以肥厥家兮<lb/>
範諸婦以儉素也春秋不奄兮老冉冉而逮之乗剛飈<lb/>
而遐逝兮奄一去而莫追虚室閴其無人兮幽竁窈以<lb/>
茫茫想其駕翠輧而從王母兮醉瑤池之霞觴抑亦度<lb/>
弱流之滈溔兮與姑射而徜徉䨧雲四塞兮素驥徬徨<lb/>
寒飈憀慄兮畫翣翩其飛揚悵淑質之永殂兮幸懿範<lb/>
之孔彰嚮佳城而敶誄兮感予涕之浪浪<lb/>
<pb n="KR4e0117_WYG_026-2b"/>
　　　玉田耕隱李先生哀辭<lb/>
先生諱陞字汝登玉田耕隱其别號也少孤母孺人居<lb/>
貧守節躬教之先生感母之教刻苦自勵發為詞翰皆<lb/>
精絶可喜以養母不求仕延名師教諸子俾無墜先業<lb/>
已而其子廷韶廷美聨舉於鄉而廷美登進士第累官<lb/>
刑部員外郎廷儀亦以禮經魁鄉選先生以子恩封刑<lb/>
部主事成化壬辰母孺人殁先生哀痛過禮得疾竟不<lb/>
起嗚呼哀哉始予官刑部愛廷美清慎而文友之及佐<lb/>
<pb n="KR4e0117_WYG_026-3a"/>
憲於閩獲與先生接其貌溫溫其言恂恂其行渾然端<lb/>
且厚予乃知廷美之賢蓋有自也閩固多賢士然明允<lb/>
和厚不以愛憎為毁譽者予知先生而已嗚呼先生不<lb/>
可作矣長厚之風不復見矣則予哀悼之情其能自已<lb/>
乎是用哀之以辭以寫予情焉辭曰<lb/>
少微夕隕兮䨧雲沈以𡨕𡨕金飈蕭瑟兮挾怒潮以悲<lb/>
鳴嗟若先生兮奄乘鷖而上征淑哉若人兮鍾三山之<lb/>
粹靈明秀好修兮指先哲以作程被蓉裳之芳潔兮懷<lb/>
<pb n="KR4e0117_WYG_026-3b"/>
椒醑以為食膏粱匪所願兮等文繡於絺綌清詞燁燁<lb/>
兮燦綠水之芙蓉雅操稜稜兮挺寒巖之孤松懷瑾握<lb/>
瑜兮羌獨偃蹇乎林坰隆忠養於所恃兮亦何心乎浮<lb/>
榮築室玉田兮聊耕讀以娛情嗟若先生兮孝且慈胄<lb/>
𦙍多賢兮天實錫之或登名於蘭省兮或端笏於彤墀<lb/>
譬羣鳳之翩翩兮覽徳輝而來儀后皇嘉惠兮爰貤恩<lb/>
而疏封光寵舄奕兮益履謙而執冲彼燕山之竇老兮<lb/>
蓋異世而同風嗟若先生兮胡不少留駕蒼螭而遐逝<lb/>
<pb n="KR4e0117_WYG_026-4a"/>
兮挹赤松而同逰抑將渡弱流之濎濙兮採玉芝於崑<lb/>
丘鄉失蓍龜兮吉與凶其孰諏後生悵悵兮莫識先民<lb/>
之風猷嗟若先生兮竟何為天不可問兮命不可知九<lb/>
原茫茫兮莫予起之生芻一束兮感予涕之漣洏<lb/>
　　　嘉興吕文懿公哀辭<lb/>
有姜氏之鼻祖兮肇受吕以建邦昆仍去厥邑以南遷<lb/>
兮爰有家於江東委厥祉於夫子兮際明時而奮庸繄<lb/>
夫子承兹世美兮又重之以好修嚌詩書之雋永兮服<lb/>
<pb n="KR4e0117_WYG_026-4b"/>
周孔之芳猷日勉焉若弗及兮追駿步而遐逰鄉大夫<lb/>
之賓賢兮夫子褎然為舉首叫閶闔而陳昌言兮眎賈<lb/>
董孰知其先後彼欽永與元白兮固將汗流而却走肆<lb/>
登秩於翰苑兮日密邇乎清光既紬書於石渠兮亦視<lb/>
草於玉堂抒經邦之素蘊兮贊明堂之宏議彼九州紛<lb/>
總總兮固已陰受其賜何嚴霜之遽降兮諼草曶其先<lb/>
蘦承凶問而號慟兮淚雨下而霑膺詔諭勉至再三兮<lb/>
夫子控辭而弗起出承明而南邁兮抵嘉禾而戾止爰<lb/>
<pb n="KR4e0117_WYG_026-5a"/>
匐匍以將事兮遑恤厥躬之摧毁嗟窀穸之未就兮奄<lb/>
遘兹大故豈昊天之不憖遺兮抑修短之有數哀訃達<lb/>
於九重兮聖衷䀌其孔傷䘏典之加等兮煒存沒之有<lb/>
光哀與榮之兼備兮在夫子其奚憾惟哲人之既萎兮<lb/>
斯羣情之所感慟多士以隕涕兮悲梁壞而山傾爰述<lb/>
行而陳誄兮嚮西風而舒情亂曰黝雲鬱兮含凄石瀨<lb/>
潏兮増悲悵夫子兮安在超寥廓兮騎箕層城千仞兮<lb/>
雲路險巇三神邈以逺兮弱流淼瀰吁嗟夫子兮盍歸<lb/>
<pb n="KR4e0117_WYG_026-5b"/>
乎來<lb/>
　　　歐陽隱君哀辭<lb/>
隱君諱顓字允乾姓歐陽氏其先與文忠公同出於唐<lb/>
吉州刺史而别居於太和之蜀江者也隱君少有異操<lb/>
不樂從事於俗或勸之仕則曰吾兄若吾弟咸仕於時<lb/>
吾焉用仕為矧吾親老矣忍為升斗之禄逺違膝下耶<lb/>
於是隱君不出以養親為己職砥行植節鄉邦稱焉鄰<lb/>
有鬬訟者隱君為直之歳歉不足於食者隱君發粟以<lb/>
<pb n="KR4e0117_WYG_026-6a"/>
周之蓋有王彥方連舜賔之遺風焉年七十有三考終<lb/>
於家冢宰王先生既銘其墓後數年其子溥來京復求<lb/>
予為之辭予辭不獲命乃為楚歌以招之曰<lb/>
繄君子之仕隱兮維道是由摰旦由光兮孰知其劣與<lb/>
優嗟若先生兮羌獨偃蹇乎山丘託喬林之幽䕃兮濯<lb/>
碧澗之澄流攀商顏之逸駕兮襲嚴瀨之風猷匪絶世<lb/>
以為髙兮固吾志之是求維吾兄若吾弟兮聨翩奮乎<lb/>
明時親髮既種種兮嗟予舍膝下其焉之蜀江之涘兮<lb/>
<pb n="KR4e0117_WYG_026-6b"/>
厥壤孔阜仰吾事兮有老俯吾育兮有幼善薰其鄉兮<lb/>
信孚其友彼鄰競之方紛兮就吾廬而聽直一言若持<lb/>
衡兮羣囂嗼焉以息凶歳之薦饑兮或不厭乎糠籺發<lb/>
廩粟以飽之兮焚逋劵而靡責既綏里閈以仁兮又申<lb/>
導之以義是亦為政兮奚必違親而求仕或容與於南<lb/>
磵兮或植杖乎西疇松柏蔚其葰茂兮秔稌芃芃而有<lb/>
秋眎世外之功名兮邈太空之雲浮鷤䳏曶其先鳴兮<lb/>
老冉冉而將至溘埃風而遐征兮儵電流而飈逝石泉<lb/>
<pb n="KR4e0117_WYG_026-7a"/>
咽而含悲兮巖霏黯以帶愴山川宛其如昨兮悵靈爽<lb/>
之安往哀老成之不可作兮心紆軫而不舒抽予思而<lb/>
為誄兮忳鬱邑乎増歔誶曰魂乎歸徠兮魂無西東西<lb/>
顥沆碭兮東溟泱泱魂乎歸來兮魂無南北雕題獷戾<lb/>
兮𤣥朔閟塞魂兮乎歸來兮魂無上下重陰幽晻兮太<lb/>
空<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>慌蜀江之上兮有田有廬左右雜列兮有琴有書<lb/>
山可樵兮溪可䱷歸徠逍遙兮四極不可以居<lb/>
　　　參政郭公哀辭<lb/>
<pb n="KR4e0117_WYG_026-7b"/>
公諱循字邦禮其先本尚父汾陽王之裔避難南遷遂<lb/>
占籍於吉公少舉進士擢刑部主事嘗上書宣廟陳工<lb/>
部營繕之弊召對便殿改司空屬以憂去位服闋仍為<lb/>
刑部尋陞郎中奉詔讞畿郡獄多平反遂拜廣東參政<lb/>
時海冦猖獗命大帥討之以公贊理戎政暨冦平公之<lb/>
䇿畫居多將入覲以疾卒時年五十有七而已予哀公<lb/>
年不躋百齡位不登三事而功業不大見於世也為著<lb/>
哀辭以永其傳云<lb/>
<pb n="KR4e0117_WYG_026-8a"/>
繄汾陽之裔胄兮簪黻嬋嫣其相仍季葉汨其南征兮<lb/>
肇即宅乎廬陵公既稟兹異質兮又承圭茅之洪族探<lb/>
洙泗之聖髓兮踵濂洛之芳躅勉汲汲乎踐修兮指前<lb/>
哲以作則仁義藹其内融兮文章爣<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>而外揚乘青雲<lb/>
而髙馳兮鳴和鸞之鏘鏘閶闔洞以四闢兮威鳳噦乎<lb/>
朝陽皇曰予嘉兮汝作朕鷞鳩明刑以弼五教兮合榘<lb/>
矱於咎繇撫爰書而屢歎兮惟生是求嗟共工氏之蠧<lb/>
弊兮曽莫達乎聖聰爰閉閣而草疏兮叩黼扆而獻忠<lb/>
<pb n="KR4e0117_WYG_026-8b"/>
天聽甚邇兮曰予揆汝忠直俾佐司空兮冀羣蠧之丕<lb/>
革何彼蒼之降酷兮曶纍然而衰服終喪而入覲兮步<lb/>
亨衢而騁力服忠貞以圖報兮矢九死其靡忒奉明詔<lb/>
以讞獄兮勤五聽而察寃揚日月之盛明兮俾宏爥乎<lb/>
覆盆聲隱隱而日隆兮肆簡注乎皇心乘鷺車而載馳<lb/>
兮參大政乎嶺之南何海壖之羣醜兮紛弄兵乎潢池<lb/>
長蛇舔舕而當道兮走平陸之妖螭奮天戈而致討兮<lb/>
劓殄滅之無遺妖氛廓以清兮渤澥恬其不波駕言覲<lb/>
<pb n="KR4e0117_WYG_026-9a"/>
帝都兮馳四牡之騑騑曶沉疴之頓劇兮奄長逝而莫<lb/>
予追公年非殀兮位亦不可謂卑惟用不究其才兮感<lb/>
多士而歔欷昔先公與君聨舉於鄉兮交誼亶其夙敦<lb/>
肆童孺之不肖兮嘗獲接乎誨言悵九原之不可作兮<lb/>
曽莫薦乎蘋蘩氣涫<graphic n="KR1594" url="https://raw.githubusercontent.com/kanripo/KR-Gaiji/master/images/KR1594.png" mimeType="image/png"/>而填膺兮聊寓哀乎斯文<lb/>
　　　故處士王君敷若哀辭<lb/>
三山有隱君子曰王君敷苦前翰林修撰中美之從子<lb/>
而今秋官郎中彥弼之季父也少習舉子業慨然有志<lb/>
<pb n="KR4e0117_WYG_026-9b"/>
於用世既而以疾廢遂捨科舉之學益務博覽無所不<lb/>
窺發為詩歌新麗可喜尤工行草書以故士大夫皆重<lb/>
之其事親也孝以誠其事兄也恭以順其處里閈也衎<lb/>
衎以和蓋其為行尤可重也彥弼少孤君教勵甚至故<lb/>
彥弼學底於成登進士第以顯於朝廷皆君之教也今<lb/>
彥弼得告歸省則君之墓木已拱矣與予言不勝其哀<lb/>
且求哀輓之辭予謂君葬已久無事乎輓也為作楚歌<lb/>
二章以遺之彥弼歸拜銅盤之塋俾未冠者歌之以侑<lb/>
<pb n="KR4e0117_WYG_026-10a"/>
奠觴亦庶幾少紓其哀矣乎其詞曰<lb/>
有美一人兮山之中金玉其音兮冰雪其容濯石泉兮<lb/>
自潔歌紫芝兮倚雲松曶厭世兮遐峰挾天風兮浮游<lb/>
太空左王喬兮右韓衆出入慌惚兮起鴻濛仙馭寥寥<lb/>
兮吾將奚從瞻望徒勞兮憂心冲冲<lb/>
巋焉銅盤兮山之岡白楊櫹槮兮有封若堂夜猿啾啾<lb/>
兮含怨石瀨潏潏兮帶愴牲孔碩兮酒孔旨掃石苔兮<lb/>
薦芳仙之遊兮𣺌何許歌楚些兮命巫陽歸來歸來兮<lb/>
<pb n="KR4e0117_WYG_026-10b"/>
慰兹孝誠毋為遲畱兮使我心傷<lb/>
　　　處士胡君允恭哀辭<lb/>
遼陽處士胡君允恭今監察御史以道之伯父也以道<lb/>
少失怙恃處士鞠而長之不啻若已出以道亦孝養備<lb/>
至若已所繇出迨既知學處士朝夕督勵以進其業凡<lb/>
裘葛之費脯腊膎胰之需一不以累以道俾得專志於<lb/>
學以道悱然克邁進修思顯其身以為伯父光寵不數<lb/>
年遂領鄉書登進士為名憲臣蓋處士之教也方將以<lb/>
<pb n="KR4e0117_WYG_026-11a"/>
其祿養而處士遽以疾殁於家訃聞以道號慟幾絶欲<lb/>
解官持服顧不敢以己之私而干國家之典心常歉然<lb/>
言及之輙泣下乃求知處士者銘其墓又屬余為辭以<lb/>
寫其哀昔者蘇明允之葬也其子文忠公軾既請歐陽<lb/>
公銘之又請曽子固為之哀辭曰銘將納之壙中辭將<lb/>
刻之塚上也以道求哀辭於余亦文忠公之意歟乃為<lb/>
楚歌二闋以遺之俾凡胡氏子孫歳時上塚歌之以侑<lb/>
奠觴庶乎處士之靈臨舊鄉而下睨乘鶴以來歸亦足<lb/>
<pb n="KR4e0117_WYG_026-11b"/>
少慰侍御君之心而紓其哀焉其辭曰<lb/>
秋風起兮黝雲幽幽江鼯啼雨兮夜啾啾悵美人兮𣺌<lb/>
何許斧屋閟兮海之陬嗟若人兮世敦與儔志芳潔兮<lb/>
謇其好修考槃空谷兮惟志之求鍾鼎圭茅兮邈若雲<lb/>
浮厭兹坌濁兮駕言遐遊遡剛飈兮度弱流左招赤松<lb/>
兮右挹丹邱蓬嶠髙寒兮胡為淹留盍歸來兮享此腒<lb/>
䐹<lb/>
秋露隕兮羣芳萎蓊茸欣植兮蕙枯蘭衰懷美人兮不<lb/>
<pb n="KR4e0117_WYG_026-12a"/>
見感余涕兮交頤嗟仲氏蚤逝兮渺遺孤兮㷀㷀疇依<lb/>
字且誨兮俾克有知摩九霄兮振羽儀簪筆螭陛兮金<lb/>
豸煇煇匪伯氏兮胡能臻兹樹欲静兮風撓之祿方養<lb/>
兮何遽違鴨綠蕩蕩兮靡有息時含悲茹痛兮終天為<lb/>
期酌寒泉兮侑以瓊爢盍歸來兮慰此孝思<lb/>
　　　吳母魏孺人哀辭<lb/>
予讀詩二南未嘗不慨然而歎曰天下未易化者莫女<lb/>
婦若也而周之盛時自公侯之妃大夫之夫人至江漢<lb/>
<pb n="KR4e0117_WYG_026-12b"/>
之女汝墳之婦莫不有貞信之行肅雍之徳焉非先王<lb/>
神化有以陰中其心能爾哉三代以降女教既廢雖士<lb/>
大夫之室家以賢淑著稱者亦鮮矣况其下者乎及考<lb/>
南平吳母魏孺人之行乃知閨壼之賢可以嫓美二南<lb/>
者未嘗無之第世人不盡知耳孺人生於名門作嬪君<lb/>
子其幽閒之徳則闗雎所詠也其絺綌之工則葛覃所<lb/>
稱也歳時助祭敬供籩豆則采蘋之意也享有多福母<lb/>
有多子則芣苢螽斯所頌也嗚呼賢哉其眎二南所歌<lb/>
<pb n="KR4e0117_WYG_026-13a"/>
者有以異乎無以異也孺人既殁其子鄉貢進士珙屬<lb/>
予為哀悼之辭予謂三代以前女婦之賢者既播之聲<lb/>
詩被之筦絃矣三代而下幸有賢如孺人者其可使之<lb/>
泯泯無聞耶故為辭以哀之其辭曰<lb/>
靈萲旖旎兮繁霜悴之慈竹蕭疎兮迎驚飈以離披吁<lb/>
嗟夫人兮奄棄世其如遺夫人稟兹姱質兮又申之以<lb/>
懿徳佩湘蘭以自芳兮垂寳璐以為飾陳圖史以自鑑<lb/>
兮願依公父氏之遺則甫二八而結帨兮得嘉匹於名<lb/>
<pb n="KR4e0117_WYG_026-13b"/>
宗令徳令儀兮窈窕而肅容春秋將事兮蘋藻是共勤<lb/>
婦職以成絺綌兮有葛覃之遺風舅姑交慶兮嬪御孔<lb/>
宜天佑淑懿兮福履綏之蘭玉紛其充庭兮信振振其<lb/>
螽斯嗟薤露之易晞兮悵壑舟之遽移壽年未耄兮奄<lb/>
一疾而莫追文筆之峯兮佳城鬱其嵯峨女婦失厥攸<lb/>
師兮感淚雨以滂沱誶曰緱嶺邈兮鶴已飛秦臺寂兮<lb/>
鳳不歸將同王母兮宴瑶池抑駕翠輧兮從麻姑而娱<lb/>
嬉雲容慘兮風聲悲宿草青兮秋露淒錦機塵兮走蛜<lb/>
<pb n="KR4e0117_WYG_026-14a"/>
蝛悵音容兮杳莫知有生必死兮孰能逭之淑行孔昭<lb/>
兮百世其誰命巫陽兮陳些詞夫人有知兮盍歸乎來<lb/>
　　　監察御史伍君哀辭<lb/>
嗚呼吾忍哭吾體馴耶體馴有洪裕之度有剛介之操<lb/>
有剸煩治劇之材不惟吾知之凡士大夫蓋莫不知也<lb/>
然位不滿其徳用不盡其材年未臻下壽而死天耶人<lb/>
耶誰實為之耶嗚呼哀哉初體馴按部於閩聞上杭衺<lb/>
民聚羣不逞構亂單騎抵盜所且檄三司以兵来㑹躬<lb/>
<pb n="KR4e0117_WYG_026-14b"/>
入其巢穴諭以禍福盜感悦降者日數千獨其渠魁負<lb/>
固不服體馴督勵將士進討之破其砦馘其魁而散其<lb/>
黨三司欲上其功體馴固止之故事莫上聞而賞亦竟<lb/>
弗及體馴之在上杭也晝夜起居恒在炎風苦雨中繇<lb/>
是得疾代還寖劇竟至不起嗚呼哀哉人有恒言曰賢<lb/>
者必貴仁者必壽若吾體馴非所謂賢且仁者耶然位<lb/>
止此年止此天道𡨕𡨕蓋不可究也吾與體馴相知最<lb/>
深嘗謂他日建丕績於國家垂休名於竹帛者必吾體<lb/>
<pb n="KR4e0117_WYG_026-15a"/>
馴也曽謂體馴止於斯乎宜吾咨嗟痛悼不能自己也<lb/>
故托之楚聲以寫吾之哀焉其辭曰<lb/>
停雲靄其在望兮思美人而不見九原杳以𡨕𡨕兮感<lb/>
予涕其若霰惟美人之好修兮瑩其玉潔而珠明潄六<lb/>
藝之芳潤兮掇百氏之精英甫壯歳而領鄉書兮肆䇿<lb/>
名於天庭金豸峩峩兮白簡凛其飛霜駕星軺以四馳<lb/>
兮風聲邁乎范張夫何閩山之嶔崎兮小醜肆其狂攘<lb/>
鴟張而螗怒兮孰舉手以遏其狂美人促駕以駿奔兮<lb/>
<pb n="KR4e0117_WYG_026-15b"/>
誓以蕩平為己責先之文告兮匪徒逞志乎斬馘衝霧<lb/>
雨之溟濛兮犯炎埃之歊赩豈不恤吾躬兮念王事之<lb/>
孔棘妖氛豁以曭朗兮身抱痾而日瘁和扁莫吾療兮<lb/>
溘先朝露而長逝年雖匪天兮胡不耄期位雖匪卑兮<lb/>
胡不丞疑叩巫咸而莫余告兮獨咨嗟而涕洟嗟世之<lb/>
貪凌兮或黄髪而兒齒包羞以茍生兮不如遄死嗟世<lb/>
之回遹兮或厚祿而榮名芳譽不立兮雖顯寵其何稱<lb/>
年與壽若有歉兮名凛凜有耿持此以較彼兮果孰短<lb/>
<pb n="KR4e0117_WYG_026-16a"/>
而孰長余知美人賢且仁兮力莫足以振之嚮西風而<lb/>
延佇兮謾含哀以敶詞<lb/>
　　　劉母安人翁氏哀辭<lb/>
嗚呼風俗之弊久矣自為士者不能終其節况於女子<lb/>
乎有如南平劉母翁安人者蓋為愧也安人年廿有九<lb/>
喪所天其子璋方在襁抱不能必其立也安人居窮守<lb/>
節勤瘁困阨而不變其志卒就其子以克紹其家閭里<lb/>
嗟異之有司髙其行欲請諸朝以旌其閭安人謝曰此<lb/>
<pb n="KR4e0117_WYG_026-16b"/>
女婦當然耳何足上聞乃止嗚呼安人之節行如此視<lb/>
士之守一善而己不克終者為何如也安人孀居廿一<lb/>
年而卒卒若干年而璋以進士擢地官主事又三年天<lb/>
子以璋克舉其職推恩其父母乃有追贈之命焉璋懼<lb/>
安人之節不傳於世屬余為哀辭嗟夫安人守制育孤<lb/>
而不欲上聞豈願以節行稱於後世哉哀辭不作可也<lb/>
雖然風俗既弊若凱風之不安其室者紛如也有若安<lb/>
人之徳而使之無聞其何以翼世教激弊俗則哀辭不<lb/>
<pb n="KR4e0117_WYG_026-17a"/>
可不作也昔陶嬰蚤寡作黄鵠之歌以自誓予謂安人<lb/>
之行無愧於嬰故託物引類為辭以哀之其辭曰<lb/>
黄鵠翩翩兮金衣而菊裳朝遊太液兮比翼而翔暮宿<lb/>
鄧林兮和鳴鏘鏘毓兹五采雛兮實肅肅而蹌蹌驚飈<lb/>
振撼兮危巢委地傷哉雄鵠兮羌中道而長逝哀哀孤<lb/>
雌兮蹢躅悲鳴徘徊顧影兮不如無生豈無雎鳩兮在<lb/>
彼河渚亦有鴻鴈兮載飛載下匪我好逑兮寧嫠居而<lb/>
獨處懷彼故雄兮雲路杳漫欲殺身以相從兮固非余<lb/>
<pb n="KR4e0117_WYG_026-17b"/>
之所難念黄口之疇依兮揆諸義猶未安風霜酸苦兮<lb/>
余心甘之粱藻不充兮敢云余飢山石可泐兮此志不<lb/>
移羲馭不留兮奄追於崦嵫羽化而登仙兮從故雄以<lb/>
娛戲雛今羽翼兮粲繽紛其有章簉彤廷之鵷鴻兮侣<lb/>
阿閣之鸞凰追昔顧復兮清淚縱横已焉哉白楊慘兮<lb/>
宿草青骨雖朽兮有餘馨氣澌盡兮凛其猶生鴇羽豈<lb/>
不肅肅兮死有餘腥嗟此黄鵠兮擅百世之休聲<lb/>
　　　太保王文端公哀辭<lb/>
<pb n="KR4e0117_WYG_026-18a"/>
太保王文端公西昌之世家也登永樂甲申進士入翰<lb/>
苑為侍從以選勸講春宫遷禮部侍郎遂登冢宰位師<lb/>
傅歴官五十餘年文章道徳卓然名世天下之士頌其<lb/>
文而思見其人既見其人靡不服深逺去疵吝下至里<lb/>
巷孺婦亦能道其姓號其薨也士大夫識與不識莫不<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>嗟慟悼嗚呼若公者豈非古之所謂盛徳君子耶喬<lb/>
新與公為通家子又非他人之痛悼者比故哀之以辭<lb/>
云<lb/>
<pb n="KR4e0117_WYG_026-18b"/>
鬱余懷而紆軫兮汨余淚之浪浪余心曷其孔哀兮悼<lb/>
哲人之云亡自古孰不有死兮羌睠睠而懷兹念夫子<lb/>
之盛徳兮固今世之所稀夫子禀兹姱質兮又申之以<lb/>
問學匪秋蘭其靡佩兮匪芳杜其焉服尋洙泗之墜緒<lb/>
兮蹠濂洛之遺則道徳藹其中弸兮英華煜其外敷椉<lb/>
風雲而髙騫兮宏經邦之訏謨紬史牒於東觀兮典綸<lb/>
綍於北門雄篇鉅册軼歐蘇而駕班揚兮追姚姒之灝<lb/>
渾彼崔蔡之𤨏𤨏兮固縮恧而横奔或輔徳乎春宫兮<lb/>
<pb n="KR4e0117_WYG_026-19a"/>
或辨章乎台階屹明堂之柱石兮亶當世之蓍龜志欲<lb/>
合榘矱於伊周兮陋姚宋而不為秉端直以相吾君兮<lb/>
履繩墨而不頗太山喬岳雖不見其運動兮顧澤物之<lb/>
孔多功成而身退兮將投老乎山之阿朝發軔於潞渚<lb/>
兮夕弭棹乎文江讓後人於丕時兮尋舊隱乎西昌追<lb/>
綠野之遺風兮續耆英之嘉㑹保厥美以自樂兮日容<lb/>
與乎物外歳忽忽其易徂兮老冉冉而將至嘉傅說之<lb/>
託列宿兮騎箕尾而偕逝皇覽訃而増傷兮嘆昊天之<lb/>
<pb n="KR4e0117_WYG_026-19b"/>
不憗遺多士掩涕以相弔兮悲泰山之忽頽爰考行於<lb/>
太史兮定所諡於太常修名耿其永延兮吾知夫子之<lb/>
不亡歎先公之典銓衡兮與夫子而聨事顧童騃亦何<lb/>
知兮屢進拜乎庭戺聞鶴馭之上征兮怛痛焉余衷腸<lb/>
嗟音容之不復覩兮念誨言之不可忘曇追感於謝傅<lb/>
兮過西州而徘徊軾睠睠於文忠兮亦椷辭以寓哀人<lb/>
情同於懷舊兮豈今昔而異心非盛徳之君子兮曷為<lb/>
使余歔欷而不可禁夜曼曼而不旦兮寒颸凄其四來<lb/>
<pb n="KR4e0117_WYG_026-20a"/>
鵜鴂鳴於木杪兮似助余之悲哀擥蘅若以薦芳兮<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>
夫子之弗歆托巫陽以敶些兮又<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>夫子弗我顧臨聊<lb/>
抽毫而抒思兮寫煩瞀於中心<lb/>
　　　陳君廷泰哀辭<lb/>
廷泰姓陳氏今秋官郎中廷儀之兄也其先世家光之<lb/>
固始唐季避亂入閩遂為閩之連江人君為人和易莊<lb/>
重好學能詩其字畫亦遒勁可愛其事父母以孝稱撫<lb/>
諸弟友愛尤篤廷儀仕於朝君數寓書戒以居官行己<lb/>
<pb n="KR4e0117_WYG_026-20b"/>
之道故廷儀為時名執法賢聲藹然是雖父母之教抑<lb/>
亦其兄有助焉耳天順壬午十有二月廿有六日不幸<lb/>
殞於非命廷儀聞訃哭之慟語及之輒澘然嗚呼以廷<lb/>
儀之哀悼如此則君之賢可知已今廷儀謝事南歸將<lb/>
葬君於廉湖山之原屬余辭以寫其哀故為辭以招之<lb/>
俾執紼者歌以相輓庶幾化者聞之將不悼其不幸於<lb/>
地下矣其辭曰<lb/>
閩之山兮蒼蒼閩之水兮泱泱悵美人兮長<graphic n="KR0616" url="https://raw.githubusercontent.com/kanripo/KR-Gaiji/master/images/KR0616.png" mimeType="image/png"/>㦧予懷<lb/>
<pb n="KR4e0117_WYG_026-21a"/>
兮增傷嗟夫君兮好修承華胄兮中州搴芙蓉兮攬芳<lb/>
茝日徜徉兮安流孝爾親兮夔䕫友爾弟兮怡怡樂天<lb/>
倫兮自得肯衒外兮賈知羌瞢闇兮彼穹弗祐良兮殲<lb/>
兇禍機發兮叵測倐隕生兮狡童天髙髙兮莫籲地茫<lb/>
茫兮莫訴跖之壽兮顏之夭予不知兮曷故椿庭寂兮<lb/>
含悽鴒原慘兮増悲抱寃憤兮誰語魂惝怳兮知不知<lb/>
幸承芳兮有子桂枝紛兮旖旎亶仁者兮有後綿休慶<lb/>
兮無已采溪毛兮薦芳丹旐繽兮飛揚些歌下招兮遣<lb/>
<pb n="KR4e0117_WYG_026-21b"/>
巫陽君不來兮我淚浪浪佳城鬱鬱兮卜云允臧願乗<lb/>
桂車兮結蕙纕凌風歸來兮廉湖之岡<lb/>
　　　雙峯劉先生哀辭<lb/>
雙峯劉先生求素由進士累官刑部副郎以守法不阿<lb/>
忤權貴權貴中以危禍衆惴惴謂且不測賴先帝仁聖<lb/>
卒全宥之謫戍遼海今天子嗣統歸凡被謫者詔下而<lb/>
先生已没嗚呼可哀也已予與先生有同鄉之好故為<lb/>
文以哀之云<lb/>
<pb n="KR4e0117_WYG_026-22a"/>
悲若人之遘患兮蹇侘傺以隕生問蒼天弗吾諭兮感<lb/>
予淚之霑膺先生幼而志學兮指先哲以作則匪寳璐<lb/>
其弗珮兮匪瓊爢其焉食抱遺經究終始兮爰窮幽而<lb/>
探賾學成而致諸用兮恒斷斷乎所執明經以輔教兮<lb/>
期踵武於前修秉邦憲而不貳兮肯吐剛而茹柔帶鉤<lb/>
矩而珮衡兮謂無施而不可何世途之險巇兮忽獨遘<lb/>
兹奇禍彼讒人之㒺極兮肆蔓辭以詆欺皦日當空兮<lb/>
䨧雲黯黮而蔽之清廟之宏璧兮僉訾以為石也芳洲<lb/>
<pb n="KR4e0117_WYG_026-22b"/>
之嘉橘兮反誣以枳棘也仰𤣥穹而自愬兮窅穆穆其<lb/>
無言咎繇不可作兮孰察先生之煩寃伏圜扉以累月<lb/>
兮欿愁顇而日憂幸皇鑒之孔明兮薄示竄於荒陬出<lb/>
國門以東邁兮指醫閭而戾止鴨綠浟湙以無垠兮瞻<lb/>
故鄉其萬里羲和髙馳兮忽已迫於崦嵫乘化以歸盡<lb/>
兮與斯世乎長辭賈生之投湘兮終召見於宣室劉向<lb/>
遭讒以下獄兮晚歳亦登乎顯秩先生一斥不復兮抱<lb/>
幽懷而莫伸襲長夜之悠悠兮不及見乎陽春先民有<lb/>
<pb n="KR4e0117_WYG_026-23a"/>
言兮自古孰不有死憸夫之無良兮雖生其猶鬼先生<lb/>
守正而斃兮名凛凛有耿光一世之短兮百世之長茍<lb/>
修名以永延兮雖九死亦何傷臨西風而歌些兮聊以<lb/>
慰子於窅茫<lb/>
　　　封監察御史魏公誄<lb/>
成化丙午秋九月廿有四日封監察御史餘姚魏公卒<lb/>
於家得年八十有一喬新與公之子今江西布政使瀚<lb/>
同年進士也公卒時喬新宦轍南北不及賦述行相紼<lb/>
<pb n="KR4e0117_WYG_026-23b"/>
之辭迺為之誄蓋雖不獲載之素旍庶幾附諸家譜其<lb/>
辭曰<lb/>
於惟魏公畢公之緒佐周戡殷肇起茅土厄於嬴秦北<lb/>
南散處嗣世綿綿惟卿惟輔繄公之生實承先祉爰在<lb/>
垂髫含和率禮藝苑舒翹詞林振韡賢良之舉乘時奮<lb/>
起華問聿彰益敦素履銓曹遴材佐邑於瀧惟時蠻獠<lb/>
䖍劉我疆元戎震怒欲殲以兵公曰不可懷逺以徳撫<lb/>
以恩信而獷不格兕奔獸擾式宣皇澤椎䯰卉裳誠感<lb/>
<pb n="KR4e0117_WYG_026-24a"/>
心革願歸皇化附我版籍壯哉濬邑在國南圻徴發旁<lb/>
午殘民日疲公往丞之敏且有為不競不絿恩威隨施<lb/>
逋租匿役歸首如期飛蝗逺避大田如茨遺秉滯穗利<lb/>
及鰥嫠公亦有子休聞夙著振翼天衢蜚英憲府公曰<lb/>
歸哉返我初服酌我寒泉藝我芳菊良朋涖止陟降追<lb/>
逐惟帝貤恩即命於家豸冠岌岌繡服孔華恩寵雖隆<lb/>
退然靡夸謙徳之光里閈歎嗟夀胡不多八旬而止嗟<lb/>
今之人其誰不死戩穀如公令聞曷已餘慶所延簪裳<lb/>
<pb n="KR4e0117_WYG_026-24b"/>
濟濟矧惟方伯殿兹南紀天之報公庶其在此豐山之<lb/>
原松柏蒼蒼生雖有止其存者長我懷若人名在形亡<lb/>
敬薦哀誄以焯幽光<lb/>
　<lb/>
　<lb/>
　<lb/>
　<lb/>
　椒邱文集巻二十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱文集巻二十</head> <lb/>
    <p>
<pb n="KR4e0117_WYG_020-1a"/>
欽定四庫全書<lb/>
　椒邱文集巻二十<lb/>
　　　　　　　　　　　　明　何喬新　撰<lb/>
　傳<hi>附行狀</hi>
　　　李泰伯傳<lb/>
李覯字泰伯建昌南城人也父某隱居篤學不求聞達<lb/>
鄉人從之學者甚衆母鄭氏無子禱于麻姑山一夕夢<lb/>
二道士對奕户外往觀之其一取局中一子授焉遂娠<lb/>
<pb n="KR4e0117_WYG_020-1b"/>
生覯頴悟過人五歲能調聲律習字書十歲通舉子業<lb/>
或時閲書敞然憶舊嘗讀此徐思之未嘗見也家貧竭<lb/>
力養親不慕榮利倡立旴江書院講明正學從而師之<lb/>
者恒數十百人所學以推明聖經為本不泥於漢唐諸<lb/>
儒穿鑿之説獨不喜孟子嘗曰孔子尊王孟子乃勸諸<lb/>
侯叛王故作常語其間多毁斥孟子者郡舉茂才異等<lb/>
有㫖召試及試六論不得其一覯語人曰吾於書盡讀<lb/>
此必孟子註疏也擲筆而出罷歸益務博學稽古作禮<lb/>
<pb n="KR4e0117_WYG_020-2a"/>
論易論明堂定制圖平土書范仲淹守饒州得其文驚<lb/>
異因薦于朝曰覯講論六經辨博明達著書立言有孟<lb/>
軻揚雄之風以母老不願仕乞就除一官以便養并上<lb/>
其所業二十四篇不報皇祐二年仲淹又與余靖交章<lb/>
薦之乃授將仕郎大學助教嘉祐二年召為大學説書<lb/>
明年又以海門縣主簿禄之胡瑗以疾罷又以覯權同<lb/>
管勾大學尋以祖母未祔先塋請假歸遷塟至家卒臨<lb/>
終執門人陳次公手以明堂制圖為託以三禮論未成<lb/>
<pb n="KR4e0117_WYG_020-2b"/>
為恨言不及它覯所著有禮論七篇易論十三篇周禮<lb/>
致太平論五十篇明堂定制圖一巻冨國强兵安民策<lb/>
各十篇濳書十五篇廣濳書又十五篇慶厯民言三十<lb/>
篇常語三巻門人自閩浙至著録者千有餘人鄧温伯<lb/>
仕最顯温伯為御史中丞上覯所著書且請官其子參<lb/>
魯朱仲晦嘗謂覯之學得於經為多又言周禮論與己<lb/>
意合獨其毁孟子世或譏其偏云<lb/>
賛曰宋承五季分亂之餘道喪文弊甚矣天下既定乃<lb/>
<pb n="KR4e0117_WYG_020-3a"/>
有栁開穆脩之徒變骫骳之習復渾雄之體然未知本<lb/>
諸經以推明聖人之道也覯與曽鞏者出乃能深求於<lb/>
經其文以明道為本是時洛學未興也而二子之學卓<lb/>
然如此可不謂豪傑之士哉予故采而論次之無亦使<lb/>
其無傳焉<lb/>
　　　南京禮部左侍郎章恭毅公傳<lb/>
公諱綸字大經温州樂清人其先有仔鈞者仕閩官至<lb/>
太傅因家閩之溥城太傅之孫賁避亂徙樂清之南閣<lb/>
<pb n="KR4e0117_WYG_020-3b"/>
傳數世至開宗者本吳氏子後章氏公之髙祖也父文<lb/>
寳以篤行稱于鄉公初名崙八歲入社學讀書刻苦自<lb/>
勵遇夜則燃枯竹以繼晷稍長從兵部主事黄岩章仲<lb/>
寅先生學舉子業時予先公為温州太守患樂清東數<lb/>
鄉瀕海俗獷戾思有以變其習乃選良家俊秀補郡庠<lb/>
弟子員公在選中先公問其業甚習為易今名因留府<lb/>
廨躬教之府掾南昱亦頴敏好學先公免其治簿書俾<lb/>
與公同學政暇輙召至後堂親為講析義理教之作文<lb/>
<pb n="KR4e0117_WYG_020-4a"/>
繇是學大進正統四年登進士第六年秋除南京禮部<lb/>
主客司主事將赴任先公戒之曰南都政務甚簡子勿<lb/>
以事簡自逸勿以名成自畫當勤勵問學求底大成管<lb/>
仲宴安鴆毒之言不可不深思也公謝曰敢不奉教至<lb/>
官月俸仰事俯育外盡以市書積書至萬巻誦讀討論<lb/>
孜孜無少怠自六經諸史以至九流之説莫不探其要<lb/>
㫖南畿士子從學者甚衆經其指授者往往擢科躋仕<lb/>
景泰元年陞禮部儀制司郎中先公方典銓衡進用人<lb/>
<pb n="KR4e0117_WYG_020-4b"/>
材多訪於公公所薦皆知名士時景皇帝在位北部未<lb/>
賔南蠻搆亂公上章陳政事闕失其畧曰陛下應運中<lb/>
興上承祖宗列聖之統下為四海臣民之主今刑罰未<lb/>
平㓂盗未戢灾異未弭正内脩外攘以隆治化之日臣<lb/>
謹陳為治急務十有四事干冒天威觸忤大臣雖禍及<lb/>
身家臣不敢避也其目一曰躬攬乾綱在聖徳英明二<lb/>
曰緝熙聖學在儒臣直説三曰面議大政在委任孤卿<lb/>
四曰為政得人在愛惜名爵五曰肅政朝綱在激勸憲<lb/>
<pb n="KR4e0117_WYG_020-5a"/>
諫六曰廣開言路在聴用忠良七曰敬畏天戒在下詔<lb/>
求言八曰精慎選舉在舉主得人九曰嚴明考覈在黜<lb/>
陟公當十曰守備邉境在選將練兵十一曰征討不庭<lb/>
在專任將帥十二曰禁止罪犯在恪守律例十三曰官<lb/>
吏養亷在沙汰冗職十四曰作興人材在教養有道反<lb/>
復萬餘言景帝嘉納命所司議行又請増觧額以廣賢<lb/>
路更鈔法以順民情汰僧道以去游食禁越訴以懲姦<lb/>
民勸屯種以養兵薄税歛以利農多見采用北敵額森<lb/>
<pb n="KR4e0117_WYG_020-5b"/>
遣使入貢且求報使廷議謂額森乃托克托布哈之臣不<lb/>
足辱使者公言往者額森犯蹕罪不容誅然終能感悔<lb/>
奉太上皇還京貢獻不絶宜遣使往諭賜以金繒答其<lb/>
善意四年夏車駕欲幸隆福寺公上疏曰佛者方外之<lb/>
法非聖人之道以萬乘之尊臨非聖之地史官書之傳<lb/>
之萬世恐累聖徳疏上即日罷行冬十一月額森使來<lb/>
上表自稱為汗朝廷欲賜敕而疑所以稱之者命羣臣<lb/>
議之公言汗者乃外國極尊之號今以稱額森則置托<lb/>
<pb n="KR4e0117_WYG_020-6a"/>
克托布哈於何地或止稱太師又恐其心慚忿犯我邉陲<lb/>
宜因其部落舊號稱為衛喇特王庶為得體五年夏五月<lb/>
公以儲位久虚灾異數見因陳脩徳弭灾十四事一曰<lb/>
戒天變二曰順燮理三曰養聖躬四曰節幸御五曰務<lb/>
儉約六曰勤論政七曰敦孝義八曰慎賞賚九曰重名<lb/>
爵十曰革巡撫十一曰擇重臣十二曰辨異端十三曰<lb/>
却獻貢十四曰汰冗官大畧以為太上皇君臨天下十<lb/>
有四年是天下之父也陛下嘗受冊封是上皇之臣也<lb/>
<pb n="KR4e0117_WYG_020-6b"/>
上皇以天下授陛下陛下當以天下尊上皇伏望時率<lb/>
羣臣朝見南宫以敦同氣之情以隆崇奉之道復汪后<lb/>
於中宫以正壼儀復沂王於儲位以端大本則天意可<lb/>
回和氣可致灾沴可消禍患不難弭矣景帝覽疏大怒<lb/>
下公錦衣衛獄初監察御史鍾同亦嘗有言并逮同治<lb/>
之日加搒掠血流被體越五月天大風雨黄沙翳空景<lb/>
帝稍悟宻勑錦衣衛緩其獄六年秋南京大理寺少卿<lb/>
廖莊丁憂至京莊亦嘗疏請復儲及廷見有㫖箠八十<lb/>
<pb n="KR4e0117_WYG_020-7a"/>
謫邉郡驛丞因憶公與同皆嘗有言遂命錦衣衛各杖<lb/>
之百公死而復甦同竟死杖下天順元年春太上皇復<lb/>
位是為英宗皇帝首命釋公及出獄都人士聚觀者塞<lb/>
途或嘆息泣下上求公疏不獲内臣有記其槩者為上<lb/>
誦之上嗟嘆再三明日陞公禮部右侍郎尋命公往鄭<lb/>
王府册妃王贈遺幣馬甚厚公力辭不受及還遇襄王<lb/>
入朝公謁見王曰是請復儲章郎中邪對曰然王喜命<lb/>
公誦所疏惇孝義一節嘆曰我朝作養士大夫垂百年<lb/>
<pb n="KR4e0117_WYG_020-7b"/>
乃得好人如卿者山東奏水灾乞减科徴户部沮不行<lb/>
公請减田租之半上許之親藩有被火灾乞賑濟者同<lb/>
列言無例公曰朝廷以親親為重豈須有例邪具奏上<lb/>
特賜白金五百兩忠國公石亨招公卿燕飲公謝不往<lb/>
亨不悦興濟伯楊善掌禮部事與公議政多不合善亦<lb/>
忌之相與短公于上㑹南京禮部缺侍郎上以命公及<lb/>
陛辭召至文華殿賜白金二十兩文綺二表裏諭遣之<lb/>
且曰事有當奏者具以聞公頓首謝四年冬改南京吏<lb/>
<pb n="KR4e0117_WYG_020-8a"/>
部芝産于公署之庭樹人以為公和氣所感八年春英<lb/>
宗皇帝升遐遺詔嗣君繼承為重婚禮毋得過百日公<lb/>
上疏言先王制禮三年之喪達乎天子陛下臨御之初<lb/>
當以孝治天下以道率臣民今山陵尚新元朔未改諒<lb/>
隂之中遽講婚禮臣竊以為不可伏望降勑待來春行<lb/>
之事下禮部皆謂公狂妄請治其罪憲宗皇帝勑勿問<lb/>
成化元年春兩淮饑公奏救荒四事一曰救民急二曰<lb/>
息民力三曰恤流民四曰備儲積事下户部皆舉行之<lb/>
<pb n="KR4e0117_WYG_020-8b"/>
四年上勑公與南京都察院僉都御史髙明考察官吏<lb/>
公言御史某乏風節郎中某無亷聲主事某浮獧皆當<lb/>
黜髙公執不可公獨以為當黜者請于上南京六科十<lb/>
三道忿之交章誣公罪朝廷遣禮部侍郎葉盛刑科給<lb/>
事中毛𢎞按騐具得誣狀公賢益明五年秋公以星變<lb/>
上書自劾乞致仕優詔不允秩滿遷南京禮部左侍郎<lb/>
十年春考績至京又乞致仕仍不允是歲丁繼母憂歸<lb/>
持服十二年夏公自陳衰老懇求致仕上乃許之公既<lb/>
<pb n="KR4e0117_WYG_020-9a"/>
謝事徜徉泉石翛然埃壒之表自號廣莫野人十八年<lb/>
閏八月所居北山石巖忽自崩聲如震霆公登樓望之<lb/>
曰異哉必有當之者十九年三月甲寅公以疾卒于家<lb/>
人謂巖崩盖其兆事聞上命浙江叅議張敷華諭祭工<lb/>
部進士王俌為營塟事二十三年七月詔贈公南京禮<lb/>
部尚書諡恭毅公所著有拙稿困志集進思録藏于家<lb/>
為文以理為主不務諧世好詩平淡温雅不為雕刻之<lb/>
詞皆可傳子二𤣥應舉進士為南京禮科給事中𤣥㑹<lb/>
<pb n="KR4e0117_WYG_020-9b"/>
以恩例為鴻臚寺序班初公所與同學南昱者後公三<lb/>
年登進士官至南京大理寺副<lb/>
賛曰章公恂恂和易與人語開口見肺肝對客毎嘯詠<lb/>
為樂人不知其剛也至其臨大事决大議它人跼促若<lb/>
轅下駒公奮然争之不以禍福為顧慮孔子所謂仁者<lb/>
必有勇若公非耶昔陳宜中指斥權姦直聲聞天下至<lb/>
其晩節乃阿姦相求進盖更變而氣餒矣宜中與公皆<lb/>
温人然公在獄三年日與死伍及得出讜言勁氣不少<lb/>
<pb n="KR4e0117_WYG_020-10a"/>
挫視宜中為何如嗟夫世常謂古今人不相及豈其然<lb/>
哉豈其然哉<lb/>
　　　梅伯華傳<lb/>
梅伯華字汝芳世居大江之南其先本若木氏之裔食<lb/>
采於梅春秋時役屬于楚秦始皇帝遣將軍王剪滅楚<lb/>
遂移兵伐梅㓕之子孫散處江南以國氏其家杭之西<lb/>
湖粤之大庾者宗支尤蕃衍伯華自㓜好修丰姿芳㓗<lb/>
翛然埃壒之表玉雪如也好居山澤毎與騷人處士徜<lb/>
<pb n="KR4e0117_WYG_020-10b"/>
徉泉石雲壑之間終日忘返不識者疑為仙云性剛介<lb/>
寡與然士無賢不肖皆知敬重好事者或寫其像于屏<lb/>
見者肅然起敬不覺鄙吝自消楚令尹子蘭申公子椒<lb/>
以清脩自負願託交于伯華伯華曰若等無實而外飾<lb/>
終將委厥美以從俗耳非吾友也凌波仙子洛迦樊生<lb/>
亦以雅素絶俗願與伯華為異姓兄弟伯華笑曰若等<lb/>
得吾一體非可與共度歲寒者也丞相廣平宋公貞心<lb/>
勁質於人少許可獨敬重伯華嘗作賦以誦其美伯華<lb/>
<pb n="KR4e0117_WYG_020-11a"/>
覽之不樂曰知人信不易哉吾嘗以宋公鐡石心膓顧<lb/>
乃輕吐綺語至以文君緑珠况我噫知徳者鮮矣當陽<lb/>
春和煦時羣葩競榮紅香翠蔓燦如也而伯華恬然於<lb/>
荒寒之埜或以後時誚之者曰大丈夫盍乘時取紅紫<lb/>
自苦於寂寞誰復知之伯華曰榮悴命也然有性焉吾<lb/>
知安吾命盡吾性而已且子未覩其終爾狂飈振蕩彼<lb/>
將飄泊何所戾耶言者慚而退石湖范文穆公與伯華<lb/>
交莫逆買地於所居之范村招伯華聚族居之且為作<lb/>
<pb n="KR4e0117_WYG_020-11b"/>
譜辨其韻格之異而嘆寫真者不察也繇是伯華益有<lb/>
聞於天下云<lb/>
太史公曰梅氏之先有二族當商之季梅伯以忠諫死<lb/>
漢南昌尉福其後也伯華與福異祖本支最茂以蕃豈<lb/>
若木氏之遺澤邪伯華知榮悴有命而安之非知道者<lb/>
不能雖其違世恬幽然胄裔皆負鼎鼐之具至其子實<lb/>
以和羮顯于時累葉不絶傳曰盛徳必百世祀信哉<lb/>
　　　都憲程公平蠻録<lb/>
<pb n="KR4e0117_WYG_020-12a"/>
古之君子誠以待物不以苗蠻之獷二其心誠之至也<lb/>
金石可貫豚魚可孚卉木可感而况於同生於天地之<lb/>
間者乎若都察院副都御史東吳程公之撫木邦從容數<lb/>
言而使荒遐獷戾之夷歡呼聴命非誠之所感而然歟<lb/>
木邦本麓川宣慰司之部落其先有刀干孟者為麓川<lb/>
頭目事宣慰思倫法蕃佫凡什伍之長皆稱頭目盖言<lb/>
如人身之有頭目也洪武中刀干孟自據其地與思倫<lb/>
法構兵相攻我太祖皇帝遣兵擒而誅之永樂初木邦<lb/>
<pb n="KR4e0117_WYG_020-12b"/>
諸蠻言已與麓川搆怨頭目為一部以供職貢太宗皇<lb/>
帝俯順其情分麓川之地為木邦宣慰司以刀干孟之<lb/>
子罕楪法為宣慰罕楪法以其女曩罕弄妻頭目思任<lb/>
法割所部孟宻習播之地畀之地有寳井青紅寳石産<lb/>
其中曩罕弄専其利正統五年麓川宣慰思任法叛英<lb/>
宗皇帝命靖逺伯王公驥率師討之木邦孟宻各出糧<lb/>
給官軍已而木邦遲疑不給惟孟密轉餉無怠思任法<lb/>
既誅王公割麓川所統孟木等十六寨畀曩罕弄以賞<lb/>
<pb n="KR4e0117_WYG_020-13a"/>
其勞罕楪法死再傳至罕落法始與孟宻搆隙景泰間<lb/>
思外法死罕落法以兵掠奪孟宻村寨因與曩罕弄攻<lb/>
戰無虚嵗罕落死其子罕穵法力弱以鄰夷孟養方强<lb/>
乃以妹嫁其酋思六且割孟木等寨歸思六為奩田思<lb/>
六又與曩罕弄争地連年攻戰成化十七年罕穵法隂<lb/>
遣頭目詣鎮守金齒太監王舉乞兵征孟宻且㗖以事<lb/>
平之後歲致寳石舉喜語鎮守雲南太監覃公平總戎<lb/>
黔國沐公某巡撫都御史吳公誠曰曩罕弄欺孤叛主<lb/>
<pb n="KR4e0117_WYG_020-13b"/>
自立門户若不加誅則諸部效尤争戰無已時諸公以<lb/>
為然不知其㗖於利也乃同奏其事請調夷漢兵十七<lb/>
萬討之憲宗皇帝下其章命羣臣㑹議以聞僉謂孟宻<lb/>
險且逺用兵不便宜遣大臣諭之可不煩兵而下上從<lb/>
之乃命羣臣推選大臣諳治體識夷情者以名上衆推<lb/>
公與兵部侍郎李公敏户部侍郎李公術皆可用上以<lb/>
命公時公丁内艱家居服闋未起復上遣序班蘇銓捧<lb/>
勑諭符驗闗防授公于家時十八年閏八月七日也銓<lb/>
<pb n="KR4e0117_WYG_020-14a"/>
至公頓首受命以是月二十九日啓行兼程而進十月十<lb/>
八日至雲南與太監總戎巡撫議之諸公以乖其素謀<lb/>
異議紛然公曰天子命我撫輯畨酋倘致南夷不靖其<lb/>
何以復命乃遣銓與布政使吳玘副使董俊捧勅書榜<lb/>
文往諭之吳都憲留雲南公偕覃太監沐總戎至金齒<lb/>
㑹王太監具道勑㫖十二月六日公與覃王二太監沐<lb/>
總戎發金齒由蒲縹驛過潞江江水瘴氣可畏將渡者<lb/>
必先飲食否則病是夜宿潞江驛黎明登髙黎共山路<lb/>
<pb n="KR4e0117_WYG_020-14b"/>
皆巨石谽谺下臨峭壁行五十里至五十三叅山危石<lb/>
巉然欲墜人馬從石鏬行至山巔有分水嶺蘭蕙皆寄<lb/>
生古木間迤邐下山至龍江驛地多瘴不敢宿遂至騰<lb/>
衝曩罕弄罕穵法皆遣頭目來迎銓亦遣使報公云曩<lb/>
罕弄等聞勑使至郊迎欣躍然其性多疑託云雞卜不<lb/>
利不肯遽出公乃與諸公出騰衝過鎮夷巡檢司由南<lb/>
甸至干崖宣撫司駐營雲晃瘴霧彌日銓又遣使白公<lb/>
云曩罕弄等皆言都堂乃天皇帝所命救我者我敢見<lb/>
<pb n="KR4e0117_WYG_020-15a"/>
太監總戎欲殺我以為功我不敢見於是太監總戎回<lb/>
駐騰衝公進至雷弄驛營于戞勒以待之十九年二月<lb/>
三日曩罕弄等踰大小南牙山令其孫思混等詣公獻<lb/>
谷茶且云來日詣營聴諭谷茶葉如建茶以鹽水和蜜<lb/>
漬之蠻人以為珍味時有忌公成功者縱反間云都堂<lb/>
大治刑具伺曩罕弄至執送京師餘人皆剥皮剮肉羣<lb/>
蠻大懼乘夜逃歸公嘆曰吾奉天子命撫邊境事垂集<lb/>
而為奸人所敗將奈何乃回駐騰衝又遣經歴王執中<lb/>
<pb n="KR4e0117_WYG_020-15b"/>
往諭之曰汝既來聴命何遽逃回必有沮之者倘不聴<lb/>
吾言且進兵加誅其無悔曩罕弄等叩頭具道所以并<lb/>
遣頭目掃硬以金寳羽牙等物入貢具以聞上勑公等<lb/>
撫之且許以其地開設安撫司公又遣叅政金醖僉事<lb/>
易居仁與銓皆往諭以上意二十年正月三日公復自<lb/>
金齒往諭諸蠻至騰衝銓等又遣人白公曰曩罕弄雖<lb/>
云聴撫每以雞卜不利為辭猶豫不進覃王二太監曰<lb/>
夷人疑懼為我曹故也吾當先歸請公以勑㫖諭之送<lb/>
<pb n="KR4e0117_WYG_020-16a"/>
公至鎮夷闗遂各歸鎮公獨與從兵數百人至南甸罕<lb/>
穵法率其族五百餘人迎拜道左公宣勑諭之罕穵法<lb/>
曰孟宻故木邦地也乞仍𨽻木邦無事矣公折之曰木<lb/>
邦本麓川地汝祖刀干孟奪而有之朝廷撫而不責俾<lb/>
爾子孫世守其土不欲窮逺畧故也曩罕弄之擅孟宻<lb/>
亦效尤汝祖耳孟宻雖在木邦域内乃汝祖割以畀之非<lb/>
以兵奪孟木等寨又總戎以賞曩罕弄者汝何有焉若<lb/>
欲復故地則汝木邦當歸麓川豈獨孟宻邪羣酋皆拜<lb/>
<pb n="KR4e0117_WYG_020-16b"/>
曰都堂之言是也奴等不敢復爭明日進次戞勒二月<lb/>
十三日銓遣知州賀從政白公言曩罕弄皆出次孟恰<lb/>
山南牙山險峻恐仇人掩襲不敢過第遣其婦及頭目<lb/>
來請命公曰兹事重大非其婦所能了者吾當躬往諭<lb/>
之從政及土人皆諫曰南牙道險惡轎馬莫能度又夷<lb/>
鬼能殺人都堂不宜往公曰君命也遑恤其它夜半啓<lb/>
行從者五十餘騎天未曙登大南牙山山髙萬仭亂石<lb/>
﨑嶔樹木隂翳惡木毒草叢生路傍孔雀猿猴呌嘯林<lb/>
<pb n="KR4e0117_WYG_020-17a"/>
木間山巔浮沙尺許滑莫能步公與從者匍匐爬行而<lb/>
進行半里倦極坐沙中少頃復行如是者日至八九里<lb/>
又有四巨石側俯道中俗謂之天生梯内倚懸崖外臨<lb/>
峻岅攝衣横爬而過乃至山麓宿河底營皆馬鬃及芭<lb/>
蕉葉覆之曩罕弄遣頭目養勒來迎夜四鼓聞子規啼<lb/>
公起飯訖遲明度小南牙山曩罕弄又遣頭目刀孟扛<lb/>
等來迎又有頭目百餘人皆衣婦人紅紫衣裙拜謁又<lb/>
行四五里曩罕弄率夷兵象馬萬餘來迎人象皆拜伏<lb/>
<pb n="KR4e0117_WYG_020-17b"/>
道傍曩罕弄令譯者進谷茶且頓首曰奴等今日見都<lb/>
堂老者得好死㓜者得長大矣遂迎公至孟恰營夷兵<lb/>
象馬分布營外公具冠服設香案曩罕弄與其下俯伏<lb/>
于前公宣勑諭之且令譯者傳以相告衆皆叩頭而謝<lb/>
既撤香案曩罕弄率其頭目拜謁公諭之曰罕穵法思<lb/>
六侵奪汝地固非義矣汝等不請命于朝擅相攻擊亦<lb/>
惡得無罪天子念汝曹不知禮義之教不足責命我來<lb/>
赦汝舊愆歸汝故地汝其各守疆域以供職貢毋相侵<lb/>
<pb n="KR4e0117_WYG_020-18a"/>
掠以干天誅曩罕弄伏地曰奴等自分死矣天皇帝遣<lb/>
都堂來是猶久病者之獲靈丹枯蘖逢春而再華也敢<lb/>
不惟命是聴公徐令頒賞紵絲紗羅絹布各有差是月<lb/>
十五日也夜宿營中夷兵護衛甚謹三更風雨大作曩<lb/>
罕弄等帥其衆避雨山下小營天明開霽或傳曩罕弄<lb/>
夜半逃去公曰吾諭以朝廷威徳彼感戴不已必不逃<lb/>
因令從官整兵而還方登輿曩罕弄乘象馳而至其衆<lb/>
仍逾萬望見公輿遽下跪于道左請公少留數日公不<lb/>
<pb n="KR4e0117_WYG_020-18b"/>
可曰吾遄歸雲南為汝請于天子不可緩也因命三司<lb/>
設宴以朝命犒之曩罕弄與其衆再拜而辭公輿既東曩罕<lb/>
弄望塵仰天祝曰天皇帝萬嵗都堂千嵗其下和之歡聲動<lb/>
地公歸次南甸諸酋各率所屬來謁公頒賞宴勞如前遂移<lb/>
檄木邦孟養令各以所侵村寨歸孟密且戒以各守其土母<lb/>
越境啟釁具以事聞上悉從公請即其地設孟密安撫司以<lb/>
曩罕弄之子思柄為安撫直𨽻雲南布政司羣夷遂相輯睦<lb/>
公之功也兵部言公不用一兵不折一矢而三十餘年之叛<lb/>
<pb n="KR4e0117_WYG_020-19a"/>
夷帖然聴命宜有褒嘉詔陞公左副都御史加俸一級<lb/>
公將還京㑹吳都憲卒朝廷以公威信素著留公巡撫<lb/>
雲南兼賛理軍務二十二年秋八月上召公還陞刑部<lb/>
右侍郎明年陞左侍郎又明年陞南京工部尚書自公<lb/>
受命撫夷至是六年矣公好作詩雖䟦涉險阻吟聲咿<lb/>
咿未嘗廢當其得意欣然不知身在萬里之外也在雲<lb/>
南時嘗命畫工圖所過山川景物并繫以所作詩間出<lb/>
示予曰子為我記之俾子孫有考也予惟誠能動物理<lb/>
<pb n="KR4e0117_WYG_020-19b"/>
之必然也二夷搆兵已垂三紀孰不謂獷戾兇頑非用<lb/>
兵不可公往返不毛之地責之以義諭之以理不啻家<lb/>
人父子之相告語而世所謂鈎距籠絡之術未嘗少萌<lb/>
於心非所謂誠耶故覩其面聞其言者莫不欣慰鼓舞<lb/>
獷戾自消兇頑自革彼固感公之誠也孔子曰言忠信<lb/>
行篤敬蠻貊之邦行矣公其有焉公當有傳國史予故<lb/>
詳畧其事以備太史氏之採摭公名宗字源伊蘇之常<lb/>
熟人舉進士擢刑部主事遷員外郎歴知吉安武昌二<lb/>
<pb n="KR4e0117_WYG_020-20a"/>
府陞四川叅政陜西布政使以至今官其持身為政可<lb/>
紀者甚多平蠻其一事耳<lb/>
　　　澹菴先生胡君行述<lb/>
先生諱鍾字應律姓胡氏澹菴其别號也其先世家蜀<lb/>
之成都至宋有諱諒者守汀州有惠政汀州之仲子讓<lb/>
為撫州之典幕因家州之大塘其後又自撫徙豐城之<lb/>
厚郭故今為豐城之望族曽祖諱某濳遯弗耀祖諱宗<lb/>
仁沈靜寡言自號樂山處士考諱軫登永樂乙未進士<lb/>
<pb n="KR4e0117_WYG_020-20b"/>
累官山西按察副使母吳氏封安人先生性警敏而量<lb/>
洪裕雖生于宦家而局度凝重無子弟輕儇態弱冠憲<lb/>
副君宦遊京師念其母夫人老不能就養乃留于家以<lb/>
孝養屬先生先生事之惟謹日致甘腴婉容愉色務得<lb/>
其歡心憲副君守瓊州屬吏有貪戾者將言于上官而<lb/>
黜之吏覺顧誣憲副君以罪就逮京師先生自家走蜀<lb/>
又自蜀走京師泛濤江冒霜雪水陸奔走往返幾萬里<lb/>
而後至至則詣有司具陳父寃狀卒白憲副君之誣而<lb/>
<pb n="KR4e0117_WYG_020-21a"/>
抵吏罪憲副君居官以亷介稱俸禄不自給闔門千指<lb/>
歲時裘葛之需族姻問遺之禮與凡筐筥米鹽細故一<lb/>
於先生乎仰給先生惟勤惟儉不事侈靡久之家日充<lb/>
裕故憲副君益得盡心所職而不以家為累性至孝母<lb/>
夫人有疾晝夜侍醫藥無少懈母卒哀毁踰禮憲副君<lb/>
卒于晉陽官舍先生徒步數千里奉其匶以歸窀穸之<lb/>
事極力營之而不以煩其諸弟事繼母徐不異所生徐<lb/>
歿喪塟以禮鄉人稱焉先生少好學工書法有志於用<lb/>
<pb n="KR4e0117_WYG_020-21b"/>
世既而以冢子綜家政不得専志於學每以為恨廼課<lb/>
其諸子涇等以學且勉之曰吾家詩書之澤數百年矣<lb/>
汝曹際世休明當致力問學以亢吾宗以迓續先世之<lb/>
遺緒可也涇感其訓磨礱淬濯克有成立登庚辰進士<lb/>
拜監察御史先生又以書戒之曰汝祖居官三十年以<lb/>
亷介著稱今汝幸藉遺休以有官序當益以清慎自持<lb/>
毋遺汝祖羞也今天子嗣位之初推恩羣臣封先生以<lb/>
涇官烏㡌繡衣出入煒如里巷以為榮而先生接人恂<lb/>
<pb n="KR4e0117_WYG_020-22a"/>
恂以恭以和君子益以是多之晩歲益自韜晦築室别<lb/>
墅以山水琴書自娛有越塵之思焉生於永樂己丑八<lb/>
月二十有八日歿於成化丁亥六月二十有一日享年<lb/>
五十有九配鄒氏有淑徳封孺人子男四長即涇次淵<lb/>
次海次淮女一適臨川甘鳯孫男一曰棖嗚呼先生生<lb/>
長世族而能刮劘豪習徳禮以禔身勤儉以裕家以憲<lb/>
副為父而克承其志以侍御為子而克成其材可謂君<lb/>
子也已先生之歿也涇方按部南畿聞訃解官歸將以<lb/>
<pb n="KR4e0117_WYG_020-22b"/>
是年冬塟先生于縣之某山之陽泣語喬新曰涇不天<lb/>
先考奄棄諸孤顧圖其不朽者竁宜有銘陌阡宜有表以<lb/>
焯濳徳而昭掲于後世子幸為我述先君志行世系為<lb/>
狀將謁銘表於當世立言者喬新與涇同薦于鄉又同<lb/>
官于朝知先生行義為詳故不敢辭乃具䟽其實如右<lb/>
以俟大君子有道徳而能文章者采摭而論著焉<lb/>
　　　資政大夫工部尚書贈太子少保謝公行狀<lb/>
公諱一䕫字大韶姓謝氏其先本晉太保文靖公安之<lb/>
<pb n="KR4e0117_WYG_020-23a"/>
裔世家南昌之新建之古源祖永亨避仇匿婣丈王氏<lb/>
家遂從其姓及公貴顯廼請於朝復先姓云父得仁為汀<lb/>
州經歴以㢘惠得民部使者薦之陞推官讞獄明恕正<lb/>
統乙巳大盗起沙縣攻圍汀城勢張甚郡推集民兵助<lb/>
閫帥守禦屢挫賊鋒既解圍官軍執村氓四百餘誣為<lb/>
賊又為力辨得釋民徳之及卒汀州人建祠以祀焉公<lb/>
天資温粹弱冠從翰林侍講吉水尹鳯岐先生讀蔡氏<lb/>
書先生覽其所作經義論䇿大加稱賞語諸生曰大韶<lb/>
<pb n="KR4e0117_WYG_020-23b"/>
它日所就吾不及也吾於文字間見之矣郡推卒于行<lb/>
營公扶柩歸塟居喪讀禮足跡不至城市免喪以所業<lb/>
赴江西鄉試名在前列㑹試禮部以書經冠天下士及<lb/>
廷對英宗皇帝䇿以禮樂刑政之要公所對上推唐虞<lb/>
三代之盛下及漢唐宋沿革之詳凡三千餘言末又曰<lb/>
禮樂之本刑政之原不外乎一誠臣願陛下運此誠以<lb/>
興禮樂則大禮與天地同節大樂與天地同和矣運此<lb/>
誠以用刑政則一政之出人信之如蓍龜一刑之施人<lb/>
<pb n="KR4e0117_WYG_020-24a"/>
畏之如鈇鉞矣英廟覽之深契聖𠂻賜進士及第擢翰<lb/>
林院脩撰又命公與庶吉士楊英等同進學于翰林俾<lb/>
讀中秘書繇是所學益博所得益精發為文章不為竒<lb/>
崛雕刻之詞而純鬯淵永人共推服少保李文達公尤<lb/>
重公毎以偉器期之脩英廟實錄文達為總裁以公為<lb/>
纂脩官據事直書得史官體今皇帝初御經筵以公為<lb/>
講官賜銀二十兩鈔二千貫紵絲二表裏實錄成陞左<lb/>
春坊左諭徳加賜銀幣尤厚公因請假歸省先塋扺家<lb/>
<pb n="KR4e0117_WYG_020-24b"/>
捐俸立義學以教族黨鄉閭之子弟又置義田義倉以<lb/>
賑貧無以養者郡推祠在汀躬往祭奠遺民迎拜公接<lb/>
之無貴賤皆與抗禮汀吏民咨嗟頌其賢暨還京㑹朝<lb/>
廷以星變求言公上䟽陳五事一曰正宫闈以端治本<lb/>
二曰親大臣以詢治道三曰開言路以决壅蔽四曰慎<lb/>
刑獄以廣好生五曰戒妄費以足財用忠懇剴切多人<lb/>
所不敢言者士大夫翕然稱之雖不識公者讀其疏亦<lb/>
皆慨嘆想見其為人上以宋元二史予奪迄無定論特<lb/>
<pb n="KR4e0117_WYG_020-25a"/>
命内閣儒臣妙選學識老成者用朱子書法編纂成書<lb/>
以續通鑑綱目時翰林在選者僅十有四人而公與焉<lb/>
公分修元史因推廣前待制王禕之論以為泰定帝為<lb/>
世祖長孫宜承大統雅克特穆爾迎立明文不過欲因際<lb/>
㑹圖富貴爾故於雅克特穆爾舉兵以謀逆書凡以兵附<lb/>
雅克特穆爾者以謀叛書於上都遣兵以討叛書一正前<lb/>
史之謬君子韙之書成進御陞翰林院學士賜宴于文<lb/>
華門右廊又賜鈔一千貫成化十四年二月皇太子出<lb/>
<pb n="KR4e0117_WYG_020-25b"/>
閣詔簡儒臣充東宫官公與學士彭公彦實等皆以學<lb/>
行選侍講讀十九年九月陞禮部右侍郎凡制度儀文<lb/>
多所裁定前所未有者必稽經考史㕘以祖宗舊制具<lb/>
為儀注務使可行二十二年冬陞工部尚書工部所掌<lb/>
素號繁猥而工匠之長號作頭者持吏短長恣為奸利<lb/>
公躬校案牘嚴勾稽剔蠧弊謹物料出納之數正匠作<lb/>
逋匿之罰斥遣作頭不得近左右凡有營繕必計程期<lb/>
慮財用以授屬官之亷能者使董之故費出有經人無<lb/>
<pb n="KR4e0117_WYG_020-26a"/>
久役二十三年春公得痰咳疾在告三月上書辭俸優<lb/>
詔不允夏五月疾稍愈亟出視事俄而病復作易數醫<lb/>
寖劇卒之晨命僕取水盥頮訖衣冠出坐小齋指口言<lb/>
渇侍者以湯進飲之又進粥未及食溘然而逝是月十<lb/>
有九日也享年六十有三事聞贈太子少保賜鈔萬貫<lb/>
賻其家遣官諭祭者再且命有司造墳以塟公天性樂<lb/>
易待人接物一本於誠尤篤於友誼有誤罹法網不能<lb/>
自直者必語所司為辨之不啻已事或材可用而沉淪<lb/>
<pb n="KR4e0117_WYG_020-26b"/>
下僚者薦諸當道㧞而用之不幸客死者為歸其喪或<lb/>
䘏其妻子在翰林屢典文衡嘗考禮部貢士得羅倫置<lb/>
諸魁選已而倫以狀元及第考南畿貢士得王鏊以冠<lb/>
多士及試大廷鏊名在第三人皆服其鑒别之精自少<lb/>
好學至老不倦所著有古源文集若干巻藏于家娶鄧<lb/>
氏有賢行累封淑人先公三年卒塟邑之某原至是諸<lb/>
子卜以某年某月某日奉公柩合塟焉子男三曰綱鄉<lb/>
貢進士先公九年卒曰紀曰經女二長適國子生余校<lb/>
<pb n="KR4e0117_WYG_020-27a"/>
次適國子生况鑾皆宦家子也孫男五曰麒邑庠生曰<lb/>
驥國子生曰鳯曰驊曰騮俱習舉子業惟公以大魁致<lb/>
位司空文行卓然為士林模楷其歿也當宁嗟悼䘏典<lb/>
優隆可謂哀榮兼至者已公官居二品隧道有碑幽竁<lb/>
有銘宜得當世名儒為之論次以垂不朽喬新與公生<lb/>
同鄉仕同朝居又比舍相知最深謹述公世系行已歴<lb/>
官之槩以俟立言君子采摭焉<lb/>
　<lb/>
<pb n="KR4e0117_WYG_020-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　椒邱文集巻二十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱文集巻二十一</head> <lb/>
    <p>
<pb n="KR4e0117_WYG_021-1a"/>
欽定四庫全書<lb/>
　椒邱文集巻二十一<lb/>
　　　　　　　　　　　　明　何喬新　撰<lb/>
　詩<lb/>
　　四言古詩<lb/>
　　　終慕堂<lb/>
　薊門敦君信念其二親蚤逝欲養弗逮故名所居之<lb/>
　堂曰終慕志不忘乎親也予嘉其能孝為賦詩以冩<lb/>
<pb n="KR4e0117_WYG_021-1b"/>
　其思親之情云<lb/>
瞻彼堂前維椿鬱鬱念我父兮心焉如割瞻彼堂北維<lb/>
諼靡靡念我母兮澘焉出涕椿兮諼兮載榮載落父兮<lb/>
母兮逝不可作豈無尊酒為誰酌之豈無鐘鼓為誰樂<lb/>
之日居月諸迅逾川流顧懷罔極我思悠悠朝風飄飄<lb/>
庭樹蕭蕭我思我親中心翹翹夕風烈烈庭樹掲掲我<lb/>
思我親中心惙惙維古有聖終身慕而永言孝思殆其<lb/>
庶而九天蒼蒼九原茫茫我生有盡我思曷忘<lb/>
<pb n="KR4e0117_WYG_021-2a"/>
　　　平林送憲使錢廷珍赴任<lb/>
　平林送憲使錢公也公以懿行淵識光膺寵命典憲<lb/>
　滇南軺車既駕羣公出祖故作是詩以餞之<lb/>
菀彼平林言秣我馬君子于征言餞于野㫖酒維醹嘉<lb/>
殽維旅羣公具來爰兹出祖<lb/>
於維君子武肅之胄金劵玉冊勛庸維舊慶澤攸鍾徳<lb/>
音是茂克纘前休維邦之秀<lb/>
有豸斯冠有繡斯服為皇藎臣憲度是飭汾水之曲梁<lb/>
<pb n="KR4e0117_WYG_021-2b"/>
山之麓駟牡騑騑爰咨爰度<lb/>
閩海茫茫有廓其疆皇命藎臣式是南邦毋茹其柔毋<lb/>
吐其剛以佐膚使恵我逺氓<lb/>
龍節煌煌鸞聲瑲瑲繡衣孔揚戾于海邦孰為豺兕我<lb/>
斧其吭孰為鴻鴈我哺之糧<lb/>
敷政維公有嚴有容恵于神人罔怨罔恫相彼蓼蕭零<lb/>
露濃濃淑爾君子寵禄攸崇<lb/>
嶻彼滇城南控金齒膚使來臨戎夏咸喜乃激乃揚有<lb/>
<pb n="KR4e0117_WYG_021-3a"/>
紀有綱孰為民痏憲度孔明<lb/>
黒水南注維禹之績於皇有命徃宣我澤是綏是附百<lb/>
蠻無侮厥篚大貝歸于天府<lb/>
嚶嚶者鳥求其友聲念我良友中心怦怦㸃蒼蒼蒼昆<lb/>
明洋洋願言從之道阻且長<lb/>
肅肅皇命維公將之悠悠我思何日忘之矢此頌歌式<lb/>
昭徳音令徳不忘以慰我心<lb/>
　　　　右平林十章章八句<lb/>
<pb n="KR4e0117_WYG_021-3b"/>
　　　桂山送朱方伯赴陜西<lb/>
　桂山送方伯朱公也公歴典諸藩有勞有烈肆膺寵<lb/>
　命尹兹西夏羣僚出餞賦詩以致頌禱之意焉<lb/>
桂山嶻兮桂水潏兮産兹藎臣邦之傑兮維此藎臣允<lb/>
武允文奮庸中外厥聲沄沄<lb/>
廼登賢書廼踐亨衢廼秉邦憲廼敶訏謨龍節斯煌鷺<lb/>
車載驅孰荒我鋤孰枯我濡<lb/>
炎海之陬有鴞有蟊帝命公往㕘彼大猷敷政不絿是<lb/>
<pb n="KR4e0117_WYG_021-4a"/>
釐是柔皇澤爰流恫瘝以瘳<lb/>
帝曰良哉予嘉乃績于旬于宣徃佐邦伯以糾以逖以<lb/>
𢎞皇徳内綏羣黎外威北貊<lb/>
涇原有騎敢犯我圉公董王旅往禦其侮龍盾虎韔載<lb/>
斧其吭羣醜以劉北鄙載寧<lb/>
公有丕績皇用寵錫有廓閩邦陟公為伯是懷是撫公<lb/>
維民父是訓是釐公維民師<lb/>
相彼玉瓚注兹黄流温温君子多祉是遒天祚公𦙍是<lb/>
<pb n="KR4e0117_WYG_021-4b"/>
多賢子春榜秋臺克趾厥美<lb/>
河華千里維古帝京皇曰往哉汝維長城公拜稽首寵<lb/>
命維隆敢竭股肱之屏之墉<lb/>
金城萬雉周漢所營公往<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>之扞彼朔庭四國來同方<lb/>
伯之功訖其外庸乃卿乃公<lb/>
隼旟熊軾出次芋原羣公餞之班以周旋有鱻有薧有<lb/>
㮚有棗方伯燕胥其鼓考考<lb/>
咸陽遺黎戴公父母若耋若稚奔走來迓秦人之喜閩<lb/>
<pb n="KR4e0117_WYG_021-5a"/>
人之悲願秉鈞樞式𢎞厥施<lb/>
終南之麓煙樹蒼蒼思我公兮曷日其忘粤山之椒停<lb/>
雲䨧䨧公念我兮毋金玉其音<lb/>
　　　　右桂山十二章章八句<lb/>
　　五言古詩<hi>附集句</hi>
　　　讀曾南豐詩<lb/>
韓公殁已久詩道日陵夷豈識渾雅作徒逞妖媚詞有<lb/>
如苔砌蛩竟夕鳴聲悲又如娼家婦粉黛飾陋姿寥寥<lb/>
<pb n="KR4e0117_WYG_021-5b"/>
數百載天子起紹之一掃西崑陋力追騷雅遺峻如登<lb/>
華岳石磴何嶔﨑壯如雷電驚白晝騰龍螭清如方塘<lb/>
水風静綠漪漪澹如空桑瑟枯桐縆朱絲雄㧞追李杜<lb/>
竒澁薄宗師金陵與六一嗟賞無異辭羣皃厭黍稷相<lb/>
與甘糠糜黄口恣凌詬顧謂不能詩豈知韓公後何人<lb/>
能庶幾想當揮翰時元氣盎淋漓渾涵實天造顧豈推<lb/>
敲為我願冩萬本卑卑喻羣兒千周燦彬彬大音初可<lb/>
窺欲造風雅域斯文乃階梯朂哉追古作峻途極攀躋<lb/>
<pb n="KR4e0117_WYG_021-6a"/>
毋為拾紅紫㸃綴鬬妍媸<lb/>
　　　謁冦忠愍公祠<lb/>
靈宇何沕穆幽篁亦蕭疎殘碑半剥落荒蘚侵庭除嗟<lb/>
公抱竒節毅然雄萬夫平生致君意欲與皇王俱從容<lb/>
定儲極决策佐神謨九重方眷注羣憸紛詆誣寃哉孤<lb/>
注説坐使君心渝出典北門鑰南投瘴海隅厭世一何<lb/>
蚤騎箕返太虛遺黎迓歸櫬哭祭填道途精誠感枯竹<lb/>
翠籜俄紛敷江臯敞祠宇黻冕何翼如至今民與吏薦<lb/>
<pb n="KR4e0117_WYG_021-6b"/>
獻羣奔趨我來拜庭下周覽掃平蕪英姿凛如生尚足<lb/>
懾奸諛直道古難合臨風增鬱紆<lb/>
　　　謁考亭朱夫子祠<lb/>
嘉樹何莞莞方塘亦溶溶溪山幽勝處中有夫子宫慨<lb/>
自孔孟殁秦坑焰復紅吾道殆欲熄斯人如盲聾天未<lb/>
䘮斯文乃啟洛水翁茫茫尋墜緒懇懇開羣䝉夫子振<lb/>
其後超然盖世雄六籍重研究心與徃聖通長風掃陰<lb/>
翳皦日行晴空明王曠不作天下孰予宗䲭梟噪威鳳<lb/>
<pb n="KR4e0117_WYG_021-7a"/>
蜿蜒嘲神龍携持二三子講道空山中昕夕絃與頌衿<lb/>
珮何雍容至今建溪上斷斷騶魯風乘鷖溘遐逝聲光<lb/>
赫無窮嗟予生已晚慕道恒忡忡少壯不自力倐覺頭<lb/>
欲童兹晨欵門墻再拜涕沾胸九原如可作執鞭以相<lb/>
從<lb/>
　　　謁李忠定公祠<lb/>
　宋故丞相李忠定公世家樵川其精忠大節史載之<lb/>
　詳矣使公之言用於靖康之初徽欽必無北狩之辱<lb/>
<pb n="KR4e0117_WYG_021-7b"/>
　使公之言用於建炎之際髙宗必無蹈海之危讒邪<lb/>
　交作而公竟歿貶所嗚呼哀哉予謁公之祠感公之<lb/>
　忠節慨嘆之餘情不能已故賦此<lb/>
孤狐升御座黒𤯝翳炎精北騎忽南下長驅無堅城廟<lb/>
堂無逺略金幣但乞盟我公抱忠憤抗疏請親征内選<lb/>
環衛士外招勤王兵北人聞褫魄逡巡為徙營羣邪互<lb/>
擠排不顧皇穹傾公謀既不用彼勢益憑陵青城駕不<lb/>
返哀恨徒嚘嚶建炎初嗣統起公秉鈞衡拳拳復三鎮<lb/>
<pb n="KR4e0117_WYG_021-8a"/>
汲汲返汴京慷慨陳十策炳焉如日星國勢稍張皇彼<lb/>
衆咸震驚汪黄苦相忌投荒復南行敵主據宸極神龍<lb/>
幽邊庭公轅不復北河洛戰血腥皇天不憗遺騎箕上<lb/>
青㝠此邦公故里遺廟儼儀刑神遊三百禩英氣凛如<lb/>
生升堂展拜謁溪毛薦芳馨思公不可見頫仰清淚零<lb/>
　　　嵇侍中廟<hi>賈后字南風</hi>
華林怒蛙鳴桂寢南風競五王弄戈鋋宫闕煙塵暝英<lb/>
英嵇侍中忠誼本天性當其徵起時捐軀計已定傷哉<lb/>
<pb n="KR4e0117_WYG_021-8b"/>
蕩陰戰鼓衰將亦病狡童犯屬車王旅忽奔迸僕姑集<lb/>
帝躬六璽墮深穽公焉豈不佳見危思授命兇渠何咆<lb/>
哮曳公斫其頸血流湔帝裾藻火互相映年深化碧草<lb/>
萋萋紛被徑公名耿不磨屹與華崧並至今蕩東門廟<lb/>
貎嚴且正我來欵靈宇蘋藻載將敬韓原驅車馳成臼<lb/>
載孥泳鄭誅非濫刑亹免實天□思公不可作臨風發<lb/>
髙詠<lb/>
　　　越王臺懷古次南谷韻<lb/>
<pb n="KR4e0117_WYG_021-9a"/>
甌閩古建國釣龍有遺臺臺空龍已逝沕穆祠宇開劍<lb/>
履掩虛幌丹青雜荒苔念兹勾踐胄桓桓亦竒才援戈<lb/>
逐秦鹿土宇日以恢疏封受赤社組練咸陽回貢篚來<lb/>
百粤威聲振九埃緬懷全盛日意氣亦雄哉至今奠椒<lb/>
醑猶有遺民來魚燈已黯黯馬鬛尚纍纍故宫渺禾黍<lb/>
落日潮聲哀感此發長喟登臨為低徊<lb/>
　　　長平懷古<lb/>
寒雲起崇岡厲風振林木山鳥鳴嚶嚶恍如趙兵哭低<lb/>
<pb n="KR4e0117_WYG_021-9b"/>
徊憶徃事感我淚相續哀哉長平戰虎吻厭人肉翩翩<lb/>
佳公子慮事何不熟括也喜談兵身死家亦覆忍哉白<lb/>
氏子欺天逞淫毒雄兵紛若林一旦填溪谷至今耕墾<lb/>
者徃往得遺鏃孰云天網疎報應如轉轂杜郵豈為寃<lb/>
萬死未足贖嗟嗟秉鉞士起傳宜三復前車諒未逺後<lb/>
乗慎馳逐<lb/>
　　　潞城懷古<hi>春秋潞子嬰兒之國也</hi>
朝出上黨城晝扺嬰兒國民俗固質野原田亦磽瘠西<lb/>
<pb n="KR4e0117_WYG_021-10a"/>
望荆卿墳蒼然閟榛棘衛公有遺祠繪事儼冠舄我懐<lb/>
馮野王自少謹修飾雖云世所賢衆枉紛忌直初焉斥<lb/>
藩邦繼乃困徽纆積善云有慶伊人死讒慝天道良悠<lb/>
悠古今同太息我欲訪松楸剪薙加培植空原渺無覩<lb/>
悵望淚沾臆<lb/>
　　　武鄉懷古<lb/>
武鄉古名縣孤城瞰漳水漳流日奔騰雉堞半淪圯居<lb/>
民百餘家築室傍山趾我來賑饑羸周覽臨漳涘石勒<lb/>
<pb n="KR4e0117_WYG_021-10b"/>
城久荒凄迷暮烟紫當時逞桀逆所過生荆杞襄國既<lb/>
稱孤歸來宴鄉里此鄉比豐沛夸談曾不耻寕知二紀<lb/>
餘竟作若敖鬼榮華詎㡬時起沒浮漚爾如何金秺侯<lb/>
英名照青史<lb/>
　　晋陽懐古<hi>十首</hi>
　　　懷卜子夏<hi>河津縣</hi>
龍門崇且秀間氣鍾名賢卓哉卜氏子允為羣彦先講<lb/>
道師元聖顔冉同周旋序詩發㣲㫖傳易探幽𤣥豈惟<lb/>
<pb n="KR4e0117_WYG_021-11a"/>
富文學垂訓多格言悠悠千載下斧屋尚巋然我欲薙<lb/>
荒穢采蘋薦寒泉九原如可作願言為執鞭<lb/>
　　　懷郭林宗<hi>介休縣</hi>
炎光日以曀羣閹弄王綱忠賢弃埜澤憸狡登巖廊李<lb/>
范秉清論侃侃扶天常豈知稽天浸一葦詎能航夫子<lb/>
明且哲允為萬夫望匪夷亦匪恵相時慎行蔵終然脱<lb/>
竒旤㝠鴻恣髙翔瞻烏止誰屋感此懷悲傷中郎發潛<lb/>
徳千載揚休光<lb/>
<pb n="KR4e0117_WYG_021-11b"/>
　　　懷闗壽亭<hi>解州</hi>
黄星爛長空漢社倐已屋髙皇有賢孫慷慨志恢復桓<lb/>
桓壽亭侯佐佑共馳逐紫髯勁如鐵面色類頳玉破操<lb/>
遂收荆虜璋載開蜀襄樊陳魚麗黠冦勢日蹙天意不<lb/>
可回臨沮竟顛覆生為萬夫雄死義不為辱英爽原不<lb/>
亡鞭霆駕雲轂至今海宇中饋奠競尸祝嘉殽薦羔豚<lb/>
桂醑清且馥吕䝉今何如餒鬼啾啾哭<lb/>
　　　懷文中子<hi>河津縣</hi>
<pb n="KR4e0117_WYG_021-12a"/>
洙泗啟道統緜延及孟軻軻殁聖緒絶兹道寢以訛河<lb/>
汾有名儒志道心靡它禮樂事探討詩書重研磨董薛<lb/>
與王魏從游共切磋上希紹絶緒下欲障頽波續經雖<lb/>
云僣格言亦已多云何未學士持論紛詆訶欲知經世<lb/>
心東征有遺歌<lb/>
　　　懷郭汾陽<hi>太原</hi>
華清春晝長羯鼓聲方競鐵騎來漁陽翠華遽西幸郭<lb/>
公真雄才仗鉞事戡定北征掃欃槍東討戮梟獍回鶻<lb/>
<pb n="KR4e0117_WYG_021-12b"/>
請受盟吐蕃夜奔迸從容進退間順人且安命奸閹亦<lb/>
革面洒涕起深敬汾陽啟茅土寵眷一何盛安危繫一<lb/>
身夷夏知名姓中興多英賢福履誰能並茂績紀汗青<lb/>
千秋尚輝映<lb/>
　　　懷陽諫議<hi>夏縣</hi>
晴壑凝黛色寒溪漾澄流睠昔陽諫議韜光此夷猶賢<lb/>
聲徹黼座徴詔來林丘遂辭鹿豕羣去與鵷鷺㳺謂公<lb/>
當謇謇而公但悠悠青蠅忽止藩賢相投荒陬公乃叩<lb/>
<pb n="KR4e0117_WYG_021-13a"/>
閣争累疏不自休精忠貫皎日勁氣凌清秋白麻不果<lb/>
降憸佞恚且羞公歿數百載士風日以偷旖旎荃與蕙<lb/>
兹焉化為茅朝陽無鳴鳳立仗多驊騮思公不可見悵<lb/>
然抱孤憂<lb/>
　　　懷裴晉公<hi>聞喜</hi>
淮西有猘犬狂吠何狺狺廟謨方致討噬齧及四鄰晉<lb/>
公秉旄鉞出頓激水濵鐵騎既蕭蕭檀車亦轔轔顔愬<lb/>
争效㨗古通敢逡巡元兇卒就戮寵錫何來頻歸朝贊<lb/>
<pb n="KR4e0117_WYG_021-13b"/>
大猷讜論常誾誾青蠅紛來集皇甫亦何人奉身歸綠<lb/>
野詩酒陶吾真列閫仰舊徳四朝推宗臣髙步姚宋後<lb/>
誰能繼芳塵我歌平淮雅清淚欲沾巾<lb/>
　　　懷文潞公<hi>嘗為翼城令</hi>
亭亭潞公軒膴膴翼城縣公昔宰縣時琴觴此游衍泉<lb/>
石清且幽芳林亦葱蒨一朝秉鉞軸徳望膺殊眷建儲<lb/>
耻言功被劾不自辨管鑰司北門旌麾靖東甸廟堂殊<lb/>
雍容士庶自歡抃偉哉社稷臣百世能㡬見平生仰髙<lb/>
<pb n="KR4e0117_WYG_021-14a"/>
風覽物增遐睠典刑邈難覿俯仰淚如霰<lb/>
　　　懷司馬温公<hi>夏縣</hi>
瑶臺何巍巍涑水亦瀰瀰我公獨何之空堂遺劒履念<lb/>
昔熙寧初事事稽周禮新法紛如毛舊基寖以圯公時<lb/>
居洛師容與花竹裏朝披嵩阜雲夕釣伊川水宣仁始<lb/>
臨朝翻然為時起惓惓撫瘡痍汲汲除莠秕坐令憔悴<lb/>
民復見雍熈理胡為厭氛濁溘然騎箕尾忠清與粹徳<lb/>
令聞傳不已嗟予生已晚髙山夙仰止稽首遺像前酌<lb/>
<pb n="KR4e0117_WYG_021-14b"/>
泉薦芳芷<lb/>
　　　懷趙忠簡公<hi>聞喜</hi>
淮甸狼烟昏鑾輿欲南避羣公奉頭竄肯為宗社計英<lb/>
英忠簡公談笑却邊騎六飛一臨江將士争奮勵蘄王<lb/>
既北首魏公亦南至敵帥失色歸逆豫亦潛逝王室再<lb/>
造功當時誰與二孽秦忽登庸力主和戎議遂令社稷<lb/>
臣白首投荒裔妖鱷鼓腥濤海酋揚赤幟遺表何琅琅<lb/>
初心猶不替公歿纔百年吳宫已蕪穢董澤有遺祠嵗<lb/>
<pb n="KR4e0117_WYG_021-15a"/>
時薦椒荔騎箕倘來歸怊悵仍增欷<lb/>
　　　題蘇李泣别圖<lb/>
黄雲黯欲暮歸騎慘將發釃酒上河梁羞與故人别後<lb/>
㑹不可期請與君永訣祈連山前箭沙漠窖中雪君心<lb/>
與我志各欲效忠節老親坐誅夷此志遂蹉跌今君獲<lb/>
生還竹帛炳貞烈顧我墜家聲有懐共誰説韓王昔降<lb/>
虜茅土世不絶念我先飛將守邉號瓌傑臣罪固當誅<lb/>
臣族詎宜滅嗟嗟全軀臣誰肯為論列我心豈忘歸望<lb/>
<pb n="KR4e0117_WYG_021-15b"/>
鄉心如爇親族靡孑遺念之肝腸裂慟哭送歸旌哀哀<lb/>
淚成血君歸謁茂陵毋為遂結舌寄語霍將軍此心宜<lb/>
識察<lb/>
　　　巡黄花鎮<lb/>
驅車出東郭行行指邉城是時嵗向暮陰靄晝晦𠖇驚<lb/>
風號枯柯寒鳥鳴嚶嚶中官候道左邉帥戎服迎旌旂<lb/>
分旖旎劍㦸亦縱横閲兵黄花鎮駐節驢安營山路石<lb/>
确确斷溪氷始凝羸馬鞭不前僕從皆涕零昔賢畏險<lb/>
<pb n="KR4e0117_WYG_021-16a"/>
道我胡不自寧邊氛正澒洞詎敢憚遐征三陟記嚴寒<lb/>
尚慮稽王程安得霍嫖姚一掃邉塵清<lb/>
　　　過諸葛武侯廟<lb/>
　予使蜀過沔聞縣有武侯廟極欲往謁而積雪載道<lb/>
　僕夫已痡遂不果往馮上誦出師表慨然嘆後世如<lb/>
　公者何其鮮也因賦短歌一章以致髙山景行之意<lb/>
　云石棺山名吉利曹操小字也時成化丙午冬十月<lb/>
　二十九日<lb/>
<pb n="KR4e0117_WYG_021-16b"/>
石棺山靄靄沔水波溶溶中有武侯廟棟杗亦崇崇念<lb/>
昔炎祚㣲諸藩務争雄吉利據全魏仲謀擅江東斯人<lb/>
伊吕儔長嘯草廬中英英髙皇胄志欲芟羣兇徘徊襄<lb/>
漢間孰與同其功一聞卧龍名三顧禮益恭從容决大<lb/>
計魚水欣相逢首結孫氏好再摧曹氏鋒益梁既歸命<lb/>
滇嶲亦乗風遂令寰宇内重視炎光紅天意苦難諶大<lb/>
星隕長空超然謝氛濁歸覲永安宫歴觀百世下孰能<lb/>
蹈其縱有謖孰肯戮有正孰能容公道未必布忠益未<lb/>
<pb n="KR4e0117_WYG_021-17a"/>
必從九原不可作孰為人中龍廟貌在兹邑聲光赫無<lb/>
窮嗟予生已晚仰止常忡忡朗誦出師表慨然淚霑胸<lb/>
　　　景陵書事<hi>即南齊之竟陵伏羲之後風氏封於此</hi>
漢江南匯處云是古䢵鄉風氏遺封在茶翁舊井荒五<lb/>
華飄暖翠三澨滉晴光名宦懐仁傑賢藩憶子良俗淳<lb/>
民訟簡政峻吏書忙水國舟為市漁家葦作檣春深茭<lb/>
筍美秋晚稻花香菱芡充常貢魚鰕售逺商茅簷晨霧<lb/>
重蓮蕩午風凉犬吠蘆汀月雞鳴蓼岸霜鳬鷖晴泛泛<lb/>
<pb n="KR4e0117_WYG_021-17b"/>
葭菼暮蒼蒼最愛停舟處漁歌送夕陽<lb/>
　　　王昭君<lb/>
昭君在掖庭皎皎氷玉姿絶色恒自負不肯賂畫師君<lb/>
王不識面逺嫁與胡皃愛惡元有命不在妍與媸名花<lb/>
萎荒穢小草植軒墀古來盡如此悲嘆亦奚為<lb/>
　　　真氏女<lb/>
　真文忠公之裔孫當元時仕為筦庫負官錢數十萬<lb/>
　鬻其女以償久之流落倡家女以剛貞自持日隨其<lb/>
<pb n="KR4e0117_WYG_021-18a"/>
　儕出惟歌雅詞吹洞簫而已狎客不敢犯姚牧庵為<lb/>
　承㫖嘗㑹客翰林院女以善歌徃供奉牧庵聞其作<lb/>
　閩語詢知其故而憐之告於所司脱其籍以嫁院吏<lb/>
　黄逮逮後仕至顯官客有談其事者予因賦詩以紀<lb/>
　之<lb/>
妾本相門女少小顔如玉阿爺負官錢鬻妾以自贖詩<lb/>
書不復理學唱金縷衣當筵歌一曲贏得錦纒歸相君<lb/>
名世儒聞歌忽驚訝相問始知因矜憐重悲詫告官脱<lb/>
<pb n="KR4e0117_WYG_021-18b"/>
妓籍禮送歸名家紗忩理舊業肯復歌淫哇昔為糞上<lb/>
英今作閨中秀長安逰冶郎詎敢窺忩牖羅裾與象揥<lb/>
淡然儒家粧良人詞苑吏不數羽林郎今宵復何宵三<lb/>
星正當戸喜極忽成悲澘然淚如雨幽蘭植糞壤芳潔<lb/>
常猗猗妾身猶處子郎君當自知<lb/>
　　　夢萱堂<lb/>
靈萱委秋露嵗月忽已徂永夜不能寐念此增煩紆孝<lb/>
誠既昭格精意遂潛孚宛然升北堂音容懽以愉酌酒<lb/>
<pb n="KR4e0117_WYG_021-19a"/>
為親壽起舞為親娛不知夢裏逢但覺愁懷舒寒雞俄<lb/>
戒旦幽明遂殊途攬衣重悽惻清淚沾華裾推忩悄無<lb/>
覩落月啼林烏<lb/>
　　　挽段節婦<hi>新城令敏之母也</hi>
結髪事君子燕婉期百年寧知賦命薄中道失所天應<lb/>
門既無童負郭靡有田呱呱兒在褓詎敢覬成全嵗晏<lb/>
衣未製午過突無烟蹇修倐來顧巧語何便便謂言栢<lb/>
舟詩寧勝凱風篇殉節空自苦饑寒竟誰憐婦聞氣填<lb/>
<pb n="KR4e0117_WYG_021-19b"/>
膺㡬欲奮其拳妾心雖匪石比石似更堅貞松挺寒翠<lb/>
忍使柔蔓纒蹇脩慚且走舌縮詞莫宣苦莭益自勵之<lb/>
死矢靡愆梧桐秋月冷照我影姢娟豈無忘憂草對之<lb/>
不開顔天道信靡忒子壯孫益賢日月迅如矢霜華倐<lb/>
盈顛奄忽厭榮養城南起新阡孫今振脩翼虞廷日蹁<lb/>
躚追思重闈志清淚長澘然不羨雙烏綽楔樹門前不<lb/>
羨五花錦誥來日邉但願太史紀貞烈耿耿徽音百世<lb/>
傳<lb/>
<pb n="KR4e0117_WYG_021-20a"/>
　　何家莊八景<lb/>
　　　髙嶺晴雲<lb/>
危峰髙際天掩冉雲滿谷幽人玩竒變昕夕看不足迎<lb/>
風翠葢翻映日錦屏矗澹涵霞影紅濃混黛光綠出處<lb/>
自有時悠然靡羈束蒼生望霖雨毋為滯林麓<lb/>
　　　東陽霽雪<lb/>
積雪徧原埜兹山晝未消汙池與危石皜皜成瓊瑶寒<lb/>
光徹疎櫺素蘤綴枯梢出門騁遐矚玉柱倚層霄樵逕<lb/>
<pb n="KR4e0117_WYG_021-20b"/>
邈難尋鳥聲亦寂寥何當登絶頂曠望遺紛囂<lb/>
　　　杉山翠色<lb/>
我昔種嘉樹封培恒究心樵斧不敢睨牛羊靡相侵兹<lb/>
焉三十載蒼然秀穹林喬柯拂晴昊宻葉蔭閒潯春至<lb/>
黛色媚雨餘翠烟深豈同牛山木濯濯彼遥岑<lb/>
　　　竹墅秋聲<lb/>
崇岡曠且夷種竹十餘畝長風天際來瑟瑟鳴不已清<lb/>
音諧鳳鸞雅韻協宫徴恍疑王子晉吹笙碧雲裏山居<lb/>
<pb n="KR4e0117_WYG_021-21a"/>
澹無為塵慮浄如洗何必筦與磬鏗鍧聒人耳<lb/>
　　　井庵曉鼓<lb/>
玉繩麗東峰斜月映虛牖山僧初出定逢逢鼉鼓吼填<lb/>
然一何壯隨風落谷口巖壑欲振揺魑魅盡驚走征人<lb/>
戒前途耕夫趨隴畝山翁朝慵起輾轉搔白首<lb/>
　　　水碓宵舂<lb/>
村居澹無營所需在粒食引泉運雙杵匪藉樵青力飈<lb/>
輪駛若飛怒湍亦衝激月明響丁丁隨風入寥泬精鑿<lb/>
<pb n="KR4e0117_WYG_021-21b"/>
諒天成功利妙無迹却憶漢陰言赩然長太息<lb/>
　　　戍卒故營<lb/>
原田何畇畇禾黍亦彧彧村氓耕墾餘徃徃得遺鏃云<lb/>
昔備閩粤貔貅曽此宿緬懐屯戍時笳鼓振山谷四海<lb/>
今一家荒壘成平陸萬竈無遺踪長林曉烟綠<lb/>
　　　石門古道<lb/>
雙石勢峍屼山徑出其間將將如觀闕行人日徃還初<lb/>
疑登劔閣一髪縈巖巒又疑出井陘詰屈羊腸盤吾聞<lb/>
<pb n="KR4e0117_WYG_021-22a"/>
長安道車馬去閒閒駕言趣行邁交衢鳴和鑾<lb/>
　　　夏夜獨坐<lb/>
炎宵苦煩燠燕坐綠樹陰凉颸天際來朗月照我襟幽<lb/>
懷鬱未展忼慷撫鳴琴初彈龜山操再奏猗蘭吟曲盡<lb/>
長太息悠悠孰知音俚耳厭苦淡新聲競哀淫懷哉荷<lb/>
蕢者猶識宣尼心<lb/>
　　　田家即事效陶彭澤<lb/>
春至原草綠驅牛出東隄野麋避我走田家向我啼放<lb/>
<pb n="KR4e0117_WYG_021-22b"/>
牛恣所適植杖采柔薇倦来卧松下松髙暑氣㣲俯聴<lb/>
流泉聒仰看浮雲飛日暮騎牛還稚子候柴扉濁醪聊<lb/>
自慰相顧情依依但願長如此安知慕輕肥<lb/>
　　　偏頭闗書事<lb/>
金湯天設險形勝壯遐荒地控黄河扼山連紫塞長别<lb/>
營貔虎卧分陣鸛鵝翔羽檄通西極烽煙接朔方降胡<lb/>
隨畜牧戍卒事耕桑土屋冬偏暖松棚夏獨凉樺林藏<lb/>
蟄獸麋壠走羣狼雲暗金笳急風髙鐵騎强承恩司管<lb/>
<pb n="KR4e0117_WYG_021-23a"/>
鑰敷徳輯戎羌徳化雖無外神州自有疆洗兵青海上<lb/>
秣馬黒山陽誓斬樓蘭首銘功答聖皇<lb/>
　　　有感<lb/>
季子相六國孟軻老於行悠悠千載下不知孰重輕如<lb/>
何當世士之死競浮榮乞墦曾莫耻醉飽還自矜豈知<lb/>
妻與妾慚憤號中庭<lb/>
氷山何嵯峨羣兒競依倚謂若崧華安豈復憂崩圯<lb/>
皦日出雲端炎光徹厚地堅氷泮如淖羣兒竟何恃叔文<lb/>
<pb n="KR4e0117_WYG_021-23b"/>
柄國時門下客如市一朝竄南荒諸客亦逺徙寄言媚<lb/>
竈者胡不鑑前軌<lb/>
　　　秋懐<hi>六首</hi>
白露悴百草𤣥蟬寂無聲庭柯歛新翠竟夕寒螿鳴感<lb/>
此時序易披衣坐前榮仰視天宇間銀河隔雙星一葦<lb/>
亮可航相望未合并𤣥運亦多阻矧兹塵俗情援琴鼓<lb/>
别鶴感我淚交零<lb/>
驚飈撼庭樹秋氣慘悲凉𤣥鳥已逺逝羣鴻亦南翔幽<lb/>
<pb n="KR4e0117_WYG_021-24a"/>
人抱遐思攬衣起彷徨念昔少壯日志輕杜與房淹留<lb/>
竟何成鬢髪倐已蒼平津為漢輔汲生老淮陽感彼積<lb/>
薪嘆悽然令心傷<lb/>
月明秋院静砧聲一何悲為問搗衣者云是逰子妻昔<lb/>
居燕昵初不忍一夕違如何逺行役十載猶未歸淇上<lb/>
有游女邯鄲多妖姬容華雖可愛節義亦易虧君雖不<lb/>
我念妾志終不移願君一回慮追念合卺時<lb/>
籬菊翹芳蘤井梧墮輕碧榮悴諒有時世情何役役寒<lb/>
<pb n="KR4e0117_WYG_021-24b"/>
蛩亦何求嘒嘒號永夕端居澹無營玩物聊自適春華<lb/>
雖可娛適口美秋實得馬未足欣亡羊亦非戚生年知<lb/>
㡬何撫巻悼徃跡乃知蒲圃檟不若道傍櫟<lb/>
方塘澹無波風起蹙文縠亭亭芙蓉花穠艶照晴綠顧<lb/>
兹揺落時蘋蓼紛在目豈知窈窕姿寂寞寒江曲想應<lb/>
厭紛華寄此媚幽獨我來當秒秋臨風挹寒馥但憂芳<lb/>
嵗晏月白霜華肅<lb/>
褰裳渉秋水言采芙蓉花采之欲誰遺所思在天涯念<lb/>
<pb n="KR4e0117_WYG_021-25a"/>
與君别時春風茁蘭芽蘭枯秋露冷君行未還家豈無<lb/>
一樽酒亦有筝與琶單居誰共懽俯仰增長嗟此花何<lb/>
足愛逺寄比容華但恐去路遥零落同羣葩<lb/>
　　　題黄君愈宣江山一覽亭<lb/>
山翁不川游溪翁不山住兹亭何巍巍妙得江山趣浮<lb/>
光滉簾櫳飛翠墮窗戸江山百里間一一堪指顧披雲<lb/>
欵巖扉乗月泛烟溆鷗鷺狎琴尊鹿麋隨杖屨悟兹動<lb/>
静理悠然豁心慮嗟予抱清尚山水夙所慕年來徇㣲<lb/>
<pb n="KR4e0117_WYG_021-25b"/>
祿舊游隔煙霧聞君構危亭便擬投簮去憑髙騁遐矚<lb/>
允矣愜中素<lb/>
　　　貧女萹答王元哲<lb/>
妾本貧家女陋質匪姬姜幸承姆史訓恒以禮自防雖<lb/>
無珠翠飾被服潔且芳弱年甫及笄爺娘擇宜當朱門<lb/>
非敢望所願夫壻良命薄蹇修拙誰歌鳳求凰同時拾<lb/>
翠者兒女已成行嗟我獨何辜悽悽守空房常恐芳嵗<lb/>
暮繁華委秋霜覽鏡毎自悲幽憂結中腸忽承眷顧言<lb/>
<pb n="KR4e0117_WYG_021-26a"/>
感我思徬徨失時固可悼失身重堪傷赤繩有定分桑<lb/>
中詎非狂矢言保貞節肯踰東家墻伯鸞倘見求勉焉<lb/>
希孟光斂衽謝贈言清淚沾羅裳<lb/>
　　　涔陽道中<lb/>
秋郊雨初霽駕言適涔陽炎氛淨如洗髙樹含新凉蕙<lb/>
草已歛色菊花正揚芳㣲風來逺壑衆綠紛披揚溪濵<lb/>
暫税駕水石鳴琳琅渚沙粲如雪鸂鶒雙飛翔低廻翫<lb/>
物理塵想頓消忘落景麗西嶠漁歌起滄浪蒼然暮色<lb/>
<pb n="KR4e0117_WYG_021-26b"/>
至候騎紛道傍登眺興未窮悵然陟崇岡<lb/>
　　　澧陽道中見蘭有感而作<lb/>
驅車道涔陽極望蕭艾綠㣲風起道傍吹幰送清馥穿<lb/>
林競披尋猗蘭在幽谷翠葉泛寒飈素華映晨旭羣蕕<lb/>
苦蔽翳悴憔抱幽獨幸兹臭味同相依有秋菊洛人愛<lb/>
牡丹楚客重薋菉誰能憐國香過者競驅轂感彼尼父<lb/>
嘆凄然淚盈掬聊為剪荒榛毋令肆侵瀆<lb/>
　　　逰疊山亭和自立僉憲韻<lb/>
<pb n="KR4e0117_WYG_021-27a"/>
𤣥雲鬱四塞白日奄西淪邊馬忽飛渡長江猶平津先<lb/>
生起南服夙昔味道真援戈挽頽景力竭心徒勤六龍<lb/>
既浮海單騎乃來閩間關豺虎場號慟霜霰晨寕知造<lb/>
物者全節付斯人北轅竟不屈九死等一塵髙節何所<lb/>
擬閩山碧嶙峋嗟哉師䕫輩乃甘異域臣浮榮今何如<lb/>
庭草秋復春<lb/>
　　　送朱方伯<lb/>
春郊雨初霽綠樹含華滋使君駕言邁雙斾風披披崤<lb/>
<pb n="KR4e0117_WYG_021-27b"/>
函渺何許去路正倭遲且罄同袍歡飲餞江之湄開樽<lb/>
酌芳醑授簡哦新詞賔從勸且酬不覺駛景移念兹長<lb/>
安道年來困創痍窮邉吼豺虎孤戍屯熊羆君行殿藩<lb/>
服一展胷中竒露檄諭疏勒揮戈斬屠耆坐令三邉士<lb/>
賣刀事鋤犁功成奏丹扆峻擢擁旌麾君車日已逺㑹<lb/>
晤當何時願言樹嘉績慰我渇與饑<lb/>
　　　齋居對雨懷惟孝<lb/>
空庭灑飛雨花樹凉蕭蕭端居倦佔畢隱几不自聊念<lb/>
<pb n="KR4e0117_WYG_021-28a"/>
我同袍友暌違忽連朝官曹咫尺地邈若千里遥清觴<lb/>
悵獨酌𤣥理孰與昭含情無枯桐絃急思轉焦何當化<lb/>
雙鵠聯翮凌層霄<lb/>
瑶臺雙靈鳥文采何葳蕤蕭韶感清夢飛下丹山陲鳴<lb/>
聲殷笙磬羣喙徒啞咿鵷鴻苦相妬况此鴉與䲭棲息<lb/>
每非所羽毛日摧萎願言共髙舉結巢碧梧枝飬此五<lb/>
采翎逺彼百鳥嗤<lb/>
　　　春暉堂為周冬官賦<lb/>
<pb n="KR4e0117_WYG_021-28b"/>
春暘麗晴顥百卉含和澤離離堂下草乘時泛輕碧念<lb/>
茲茂以榮允籍春睴力春暉豈望報草心自罔極婉彼<lb/>
周家母顧復心尤劇子今茂且賢亨衢振脩翮貤恩攽<lb/>
命書亦既昭淑徳母髪日種種子心恒惻惻豈無羶與<lb/>
薌亦有琴與瑟雖能養口體未足供子職常恐駛景流<lb/>
嵗月忽復易髙堂掲華扁睿藻何舄奕願同堂北萱長<lb/>
使慈心懌<lb/>
　　　終慕樓<lb/>
<pb n="KR4e0117_WYG_021-29a"/>
日沒旦復出花落春再開哀哀父與母一去不復回思<lb/>
親不可見登樓寄遐矚西風吹庭樹徬徨動心曲樓前<lb/>
有慈烏啞啞啼晨霜我親獨何之感我淚沾裳樓外有<lb/>
飛雲悠悠覆親舎我親獨何之感我涙如瀉豈無祠與<lb/>
墓嵗時薦蘋藻雖云祭時豐不似養時好海深猶可竭<lb/>
山髙或可夷我生雖有盡我思無窮時<lb/>
　　　秋夕獨坐有懐鳳儀秋官<lb/>
炎暉倐西沉華月映虛牖凉颸天際來秋聲在髙栁念<lb/>
<pb n="KR4e0117_WYG_021-29b"/>
我夙心親倚牀屢搔首憶昔遇君初傾盖即如舊古道<lb/>
期共敦斯文相與剖胡兹遽逺别中腸互縈糾君如遷<lb/>
喬鶯嚶嚶求其友我如失羣鴻孤飛粤南岫豈無鷹與<lb/>
鸇自顧非我偶憂來還自慰同心勝握手寳劍尚有合<lb/>
别離詎當久所願勵姱莭芳名垂不朽<lb/>
　　　次文瑞僉憲遊鼓山韻<lb/>
靈山何嶻<graphic n="KR1110" url="https://raw.githubusercontent.com/kanripo/KR-Gaiji/master/images/KR1110.png" mimeType="image/png"/>髙瞰弱流東萬井喧俱寂諸天路可通松<lb/>
雲春黯黯花雨晝濛濛浴鳳池波冷潛龍石竇空祇園<lb/>
<pb n="KR4e0117_WYG_021-30a"/>
珠作實梵刹玉為宫文物懐先哲胚胎想化工叨陪羣<lb/>
彦後並駕此山中細草承香轂垂楊繫玉騘沉烟凝瑞<lb/>
靄寳燄炫晴虹已喜朋簮盍還憐意味同繡衣來上客<lb/>
華帨侍羣童對奕慚予拙論文羨子雄鶴隨飛珮舞花<lb/>
映醉顔紅縁業嗤禪伯風流仰謝公詩成鬼神䕶何必<lb/>
羨紗籠<lb/>
　　　挽孟侍郎鑑<lb/>
華胄承騶魯宏才邁俊英麟經曾擅業虎榜蚤登名英<lb/>
<pb n="KR4e0117_WYG_021-30b"/>
蕩風聲逺黄門地位清含香趨瑣闥擁笏導霓旌奏對<lb/>
承殊渥超遷位列卿朔方勞轉餉南海藉治兵區脱狼<lb/>
烟息滄溟蜃霧晴賜歸䝉聖眷徴起愜輿情勲業追先<lb/>
哲威儀式後生白雞俄入夢黄閣竟辭榮當宁嗟楊綰<lb/>
同朝惜孔明芳聲垂汗簡懋績紀桓楹舊業荒烟暝新<lb/>
阡宿草縈臨風歌楚些悽愴淚沾纓<lb/>
　　水南八景<lb/>
　　　東嶺日華<lb/>
<pb n="KR4e0117_WYG_021-31a"/>
羲馭升暘谷千峰煥景光巖巒含霽色松桂散幽香繡<lb/>
壑清暉動丹崖暝霧蔵暖晞花徑露晴爍竹橋霜行客<lb/>
催朝發驚烏趂曉翔柴門翹首處杲杲麗扶桑<lb/>
　　　西池月影<lb/>
碧霄氛翳浄皓魄映清池風止浮光静波揺素影欹山<lb/>
河凌滉漾蟾兎浴漣漪露墮驚鷗夢莎寒眩鷺窺天邉<lb/>
瓊宇逈雲外玉簫遲清味誰能識長吟康莭詩<lb/>
　　　梅徑香風<lb/>
<pb n="KR4e0117_WYG_021-31b"/>
寒飈生曲徑玉樹散清芬輕颺横斜影全披落寞雲吹<lb/>
簾聞馥郁拂座見氤氛幽鳥憐香雪逰人愛夕薫氷花<lb/>
晴䔩䔩露蕋曉紛紛早結和羮實金盤薦聖君<lb/>
　　　禪菴古蹟<lb/>
山麓古禪宫凄凉見舊蹤菱池蛙吹閙石砌蘚痕封香<lb/>
閣蒼烟暝祗園白露濃已無僧出定時有鶴巢松古磬<lb/>
埋衰草殘碑卧斷蓬誰當再雕飾登覽得從容<lb/>
　　　金嶂曉雲<lb/>
<pb n="KR4e0117_WYG_021-32a"/>
翠嶺倚層霄祥雲向曉飄輕籠瓊島樹潤浥玉田苗捧<lb/>
日舒華葢從龍曳絳綃連蜷時度壑夭矯或成橋黛色<lb/>
晴如滴風光晝未消為霖端有望四海正枯焦<hi>絳綃見東坡昭</hi>
<hi>靈侯碑</hi>
　　　軍峰霽雪<lb/>
危峰寒翳歛天際玉嶙峋一柱擎晴漢長河落曉旻光<lb/>
揺書幌曙影晃畫樓春𤣥圃琪花爛貧家縞袂新松巢<lb/>
迷鶴夢茅屋起龍鱗預喜豐年慶謳歌祝聖神<lb/>
<pb n="KR4e0117_WYG_021-32b"/>
　　　烏石層巒<lb/>
層巘翠重重崚嶒聳半空近分金嶂秀逺壓玉山雄亂<lb/>
石𤣥圭積懸崖黛碧崇泉飛春磴滑霞映曉林紅佳氣<lb/>
參差外神光杳靄中儲靈生俊傑元不讓衡崧<lb/>
　　　南田晚渡<lb/>
林外斜光暝沙頭短棹忙迎風舷屢叩膠淺楫齊揚三<lb/>
老纔迴舵羣樵又喚航歌聲聞欵乃帆影見㣲茫棲鶻<lb/>
頻驚起游䱔亦逺蔵徃來思濟險莫遣繫垂楊<lb/>
<pb n="KR4e0117_WYG_021-33a"/>
　　　輓嚴郎中憲母<lb/>
窈窕名家媛閨門藹徳音采蘋共婦道斷織感夫心恪<lb/>
孝尊章重謙慈娣似欽鳳雛嗟未長鸞影悵先沉芳草<lb/>
埋珠珮浮埃掩繡衾庭萱凄曉露原栢鎖秋陰懿徳生<lb/>
前著恩波沒後深鳳冠峩夏翟龍誥濕泥金啼鳥悲春<lb/>
檻愁雲起暮岑賢郎腸斷處風急樹蕭森<lb/>
　　　倒馬闗<lb/>
漢代飛狐道今朝倒馬闗危峰臨晋甸秀色接燕山倦<lb/>
<pb n="KR4e0117_WYG_021-33b"/>
翮飛難度羸驂去復還秋髙笳吹急月冷柝聲閒路控<lb/>
八盤阨溪流九折彎雞鳴紅樹裏人住白雲間牙帳衝<lb/>
烟濕金戈過雨斑戍兵勞校閲仄徑壓躋攀烽火通荒<lb/>
徼塵埃變壯顔何當歸報命玉陛簉鵷班<lb/>
　　　過李都運故居<lb/>
　都運景陵李公積善清慎君子也歴官二十餘年田<lb/>
　園不増尺寸茅屋數椽僅蔽風雨而妻孥無怨色予<lb/>
　過其家為之感涕因賦長律一章以述公徳而寫予<lb/>
<pb n="KR4e0117_WYG_021-34a"/>
　哀云<lb/>
奕奕靈宗逺汪汪雅度寛黄堂賢别駕粉署老郎官清<lb/>
氣金莖露芳聲楚畹蘭姓名聞輦下寵命出朝端國課<lb/>
常先足醝丁亦自安心公寮寀服政簡吏民歡北闕方<lb/>
趨覲東門又掛冠兒童隨去斾耆舊擁歸鞍楚甸俄聞<lb/>
恙吳山遽盖棺異鄉魂杳杳旅櫬路漫漫節操追前輩<lb/>
儀刑聳後觀薄田臨沔澳老屋枕江干葛嶺松雲暝堂<lb/>
封草露寒晚風吹鼓子清淚不勝彈<lb/>
<pb n="KR4e0117_WYG_021-34b"/>
　　　太師定興張忠烈王既葬嗣子英國公懋以宗<lb/>
　　　伯丘先生所作平交南錄勒石墳前未㡬隊道<lb/>
　　　産芝一本人以為忠孝所感<lb/>
聖代開昌運名邦産偉人氣鍾嵩洛秀材軼鄂褒倫授<lb/>
鉞燕山曲宣威瀚海濵雲隨征騎動雪晃戰袍新紫塞<lb/>
咸歸欵烏蠻盡效珍疏封名數重頒祿寵光頻狂猘侵<lb/>
南鄙天兵出粤垠先機𢎞將略不殺體皇仁鵝鸛鹹闗<lb/>
隘樓船富水津蝥弧來靡靡象陣走踆踆仗節誅兇豎<lb/>
<pb n="KR4e0117_WYG_021-35a"/>
飛章諭叛民窮邉皆感化幽谷緫回春略地過銅柱班<lb/>
師覲紫宸節旄加將校錫賚逮宗姻史閣監脩日經筵<lb/>
侍講辰豈徒兼莭制更喜展經綸虓闞周方叔憂勤漢<lb/>
祭遵臨戎常暨暨接士每申申胡馬俄南牧皇輿又北<lb/>
廵誓將殱頡利志欲殄軍臣殺氣凌孤壘腥風鼓戰塵<lb/>
平生思殉國此日竟捐身錫爵分𤣥社銘功勒翠珉殊<lb/>
恩宜世享嘉應亦駢臻隧道平如砥華芝爛若銀潤含<lb/>
晨露重色映曙霞勻齋室歌靈瑞新豐表孝純慶源方<lb/>
<pb n="KR4e0117_WYG_021-35b"/>
混混奕世畫麒麟<lb/>
　　　集淵明句輓吳處士<lb/>
自古皆有殁此語真不虛伊人亦云逝精爽今何如少<lb/>
時壯且厲委懷在琴書誤落塵網中暫與園田疏園田<lb/>
日夢想息駕歸閒居長吟掩柴門棲遲固多娛翳然乗<lb/>
化去壑舟無須臾寒華徒自榮深谷久應蕪荒草何茫<lb/>
茫時時見廢墟人生無根蒂終當歸空無念此懷悲悽<lb/>
言盡意不舒<lb/>
<pb n="KR4e0117_WYG_021-36a"/>
　　　集句送羅上舎<lb/>
驅車上東門遊子暮何之親昵並集送恨恨不能辭丈<lb/>
夫志四海不得中顧私及時當勉勵濯翼凌髙梯惟念<lb/>
當離别思心常依依仰觀南鴈翔音響一何哀起坐彈<lb/>
鳴琴中心愴以摧嘉㑹不可常執手將何時撫心長太<lb/>
息泫然沾我衣願言崇令徳以副饑渇懷安得凌風翰<lb/>
送子俱逺飛<lb/>
　　　集句輓泰和蕭隱君<lb/>
<pb n="KR4e0117_WYG_021-36b"/>
生在華屋處終復委山岡百年誰能持人命若朝霜眷<lb/>
言懷君子零淚空霑裳平生有壯志一旦異存亡慘悽<lb/>
嵗方晏祖載發中堂潜寐黄泉下仰視白日光欲歸路<lb/>
無因四顧何茫茫茫茫終何之封樹已荒凉北風聲正<lb/>
悲飛烏遶樹翔自古皆有然哀哉亦何傷吾欲竟此曲<lb/>
長嘆不成章<lb/>
　<lb/>
　椒邱文集巻二十一<lb/>
</p>
<p>
</p>
  </div>
</body>
</text>
</TEI>
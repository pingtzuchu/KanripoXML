<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱文集巻二十八</head> <lb/>
    <p>
<pb n="KR4e0117_WYG_028-1a"/>
欽定四庫全書<lb/>
　椒邱文集巻二十八<lb/>
　　　　　　　　　　　　明　何喬新　撰<lb/>
　廟碑<lb/>
　　　廣昌縣重修廟學碑<lb/>
皇帝嗣統改元之三年夏四月同知建昌府事麻城蕭<lb/>
侯允恭行部至廣昌爰詣學宫祇謁先聖先師顧杗桷<lb/>
摧朽圖繪䵝昧慨然太息謂廣昌名邑耆俊多此出焉<lb/>
<pb n="KR4e0117_WYG_028-1b"/>
而廟學不修殆非我國家崇聖道育俊材之意吾為郡<lb/>
佐與有責焉敢不以修飭為己任乃告太守三山謝公<lb/>
仲仁用圖改作議既克合侯首捐俸金四百八十銖為<lb/>
倡於是縣令莆陽葉君茂髙丞晉陽李君拳暨學之師<lb/>
生縣之義民祇若侯意或輸之財或助之役奔走奉承<lb/>
以後為羞乃僦良匠市美材斵石為礎埏埴為瓴煉蜃<lb/>
為灰筮日奏功始事於大成殿黼坐朱几廟貌孔嚴旁<lb/>
及兩廡拓而大之自羣弟子以及從祀諸儒圖像惟肖<lb/>
<pb n="KR4e0117_WYG_028-2a"/>
前為正門列以畫戟外惟三門上應靈臺又作先賢祠<lb/>
以祀鄉之先正至於齋舍庖庾之屬欹側者正之陊剝<lb/>
者修之丹雘漫漶者飾之侯往來涖縣躬自督勸衆驩<lb/>
趨之不煩執扑經始於是歳夏六月越明年戊子春三<lb/>
月始考成焉殿廡靚深門闥宏麗多士聚觀以為他邑<lb/>
所未有也侯帥令佐師儒舍菜於新宫告成事焉教諭<lb/>
桐廬邵君忠訓導英山段君俌湖南王君涣暨學之諸<lb/>
生謂侯嘉惠此邦聿新廟學不可無辭以敭休聞相與<lb/>
<pb n="KR4e0117_WYG_028-2b"/>
伐石置廡下而屬喬新書之喬新竊惟魯僖公作頖宫<lb/>
史克頌焉吳仲庶新潭學王臨川歌之今蕭侯修學養<lb/>
士之勤殆無異於魯公潭守所建立而聲歌不作非闕<lb/>
典歟迺具書其成績於碑而系之以詩以繼頖宫潭學<lb/>
之聲以昭示於來世侯字某以儒發身佐郡有威惠其<lb/>
善政可繼者甚多以非廟學所係故不書其詩曰<lb/>
盱水之曲奕奕新宫孰經孰營蕭侯之功於惟蕭侯民<lb/>
之父母蘇枯齦强惠澤孔厚華幡彭彭戾於我邦念兹<lb/>
<pb n="KR4e0117_WYG_028-3a"/>
庳陋顧瞻徬徨迺究迺圖迺戒工徒迺卜迺諏爰兹暨<lb/>
塗有伉惟門有翬惟殿丹楹藻梲㒺諐彜憲我材孔良<lb/>
我役惟時閱歳乃成匪亟匪遲新宫告成祀事孔明毛<lb/>
牷斯疈黍稷惟馨侯升講堂衿佩濟濟或誦或絃亦文<lb/>
亦史侯曰朂哉敬明迺徳厥徳靡修我心有慼諸生拜<lb/>
手侯訓惟休勉焉祇服敢遺侯羞麗牲有碑方趺圓首<lb/>
侯之嘉聞百世不朽<lb/>
　　　建昌府重脩城隍廟碑<lb/>
<pb n="KR4e0117_WYG_028-3b"/>
天下郡邑通得祀者惟城隍之神為然蓋築土為城鑿<lb/>
土為隍凡以為民之衛焉髙城浚隍固風氣扞寇攘必<lb/>
有司之者察民淑慝而禍福之非妙萬物而神者與建<lb/>
昌城隍旴江誌謂其神乃漢頴陰侯灌嬰考之於史侯<lb/>
起布衣佐髙皇定天下垓下之戰䠞項羽東城而誅之<lb/>
遂渡江平吳定豫章諸郡凡大江之西皆侯提戈斬級<lb/>
所立功處生為元功殁為明神其理必有然者則司此<lb/>
城隍而廟食無窮者非侯其誰哉廟舊在郡之西北宋<lb/>
<pb n="KR4e0117_WYG_028-4a"/>
紹定四年回祿煽孽郡人聶衛公子述始遷於城南通<lb/>
㑹門内太平寺之故基元至正壬辰為羣寇所燬國朝<lb/>
洪武十年知府王偁復建自堂徂門罔不畢備永樂二<lb/>
年知府潘榮仲因其舊而修之迨今八十餘年棟楹楶<lb/>
棁漸以腐折瓴甓丹堊日滋刓泐成化二年春郡守三<lb/>
山謝侯仲仁謂廟宇傾陊不足以妥靈將事爰諮羣僚<lb/>
下暨有衆相與捐金楮市木石鳩工徒撤而新之易腐<lb/>
折為堅良革刓泐為端潔若堂若廡以及三門凡為屋<lb/>
<pb n="KR4e0117_WYG_028-4b"/>
二十間崇廣有宜文質中度左右司則仍其舊而加圬<lb/>
塓焉又搏土以肖神像琢石以為神座别創雲崖道院<lb/>
俾本廟道士居之肇事於是歳夏四月至冬十二月乃<lb/>
訖功焉侯刲羊豕帥寮屬告成於神闔境民庶聚觀讚<lb/>
頌凡旱澇之變癘疫之興必祈焉報焉禬焉禳焉將事<lb/>
益安靈貺斯勞物不疵癘歳屢豐登侯迺具廟之本末<lb/>
遣耆民胡以榮屬予紀之予惟守土之職神人具依侯<lb/>
自下車以來勤心庶政民既太和又飭神宇用安其靈<lb/>
<pb n="KR4e0117_WYG_028-5a"/>
所謂惠於神人罔怨罔恫其諸豈弟君子者與迺作迎<lb/>
享送神之詩遺之使并刻於麗牲之碑歳時薦獻工祝<lb/>
歌之以侑牲醴焉是役也贊其成者同知麻城蕭侯允<lb/>
恭通判某推官某董其役者耆民某也其詩曰<lb/>
神之來兮冷然以風絳旍旖旎兮駐斯宫睠威靈兮有<lb/>
赫敷佑我民兮無窮牲腯兮酒馨鼓坎坎兮瑶瑟和鳴<lb/>
神之所享兮在寅清我之將事兮在齋明明神既享兮<lb/>
遲迡風馬雲車兮倐何之姑山之顛兮盱水之湄儼神<lb/>
<pb n="KR4e0117_WYG_028-5b"/>
馭兮娛嬉神不我顧兮我心悲家有雞豚兮野有秔稌<lb/>
神惠我民兮俾蕃以庶驅癘鬼兮錫我純嘏春祈兮秋<lb/>
報歳復歳兮敢忘神祜<lb/>
　　　東平王廟碑<lb/>
廣昌之東園有祠曰東平王者宋咸淳中縣令朱汝賢<lb/>
所立以祀唐忠臣張睢陽也按史王諱巡舉進士累官<lb/>
真源令祿山之亂起兵討賊與賊將令狐潮尹子奇等<lb/>
大小四百餘戰屢挫賊鋒後以孤城援絶力不敵以身<lb/>
<pb n="KR4e0117_WYG_028-6a"/>
死之當是時逆胡起河朔蹂躪河華兵禍蔓延幾遍天<lb/>
下而王以區區睢陽扼其衝賊死咋終不敢越而南江<lb/>
淮之間晏然不識兵革者王之功也王之將死也西向<lb/>
再拜曰臣生無以報陛下死當為厲鬼以殺賊道家者<lb/>
流遂謂王受命上帝為瘟部帥察民善惡而賞罰焉其<lb/>
説窈𡨕蓋不可信然江淮之民慕王之忠烈且信道流<lb/>
之說故所在立廟水旱癘疫必禱焉其應如響東園之<lb/>
祠其一也永樂甲申廟圮於水正統庚申邑民始修復<lb/>
<pb n="KR4e0117_WYG_028-6b"/>
之時先公為刑部侍郎記之甚詳歳久滋敝天順八年<lb/>
冬十一月予從兄本堅弟喬福暨耆民吳大成居士掲<lb/>
仲雍大覺寺僧道霖等始合衆力而新之中為正殿後<lb/>
為寢室前為飲福之亭越明年夏六月廟成簷楹翬騫<lb/>
金碧絢麗梐枑嚴整劍佩葳蕤耆稚聳觀以為有廟以<lb/>
來未覩兹盛道霖因予弟喬年求紀其成績夫王之忠<lb/>
烈無以贊為矣論者或謂王生鄧州死節睢陽其平生<lb/>
足跡未嘗履江南廟而祀之恐非先王制祀之意是不<lb/>
<pb n="KR4e0117_WYG_028-7a"/>
然宇宙間屈伸變化不可測度者神也神之所以然者<lb/>
氣也得其氣之剛大靈著者則為偉人發為忠義之業<lb/>
炳然巍然不幸而死其精爽耿耿者不為異物澌盡復<lb/>
為明神無所不之焄蒿悽愴隨所在而著見焉若王是<lb/>
已廟食於兹夫何疑哉初王著神南土號封累加其曰<lb/>
東平威烈昭濟顯慶靈佑王者宋景定元年十一月所<lb/>
封也乃作歌遺之使邦人歌以祀王庶幾飈游來格降<lb/>
福於民焉其歌曰<lb/>
<pb n="KR4e0117_WYG_028-7b"/>
桂醑湛兮瑶觴簫鼓鍧兮中庭靈連睠兮未來渺予思<lb/>
兮睢之陽靈之來兮旗纛繽紛駕赤虬兮驂蒼麟霽雲<lb/>
先驅兮殿以萬春歆我烝嘗兮穆且欣嗟天寳兮多盤<lb/>
胡騎鬨兮闗河昏長蛇在闕兮龍在野悵孰掃兮妖氛<lb/>
靈哀憤兮援戈起彎烏號兮射妖豕北風競兮西日蒼<lb/>
凉力既竭兮繼之以死身雖死兮精爽不亡陟降帝廷<lb/>
兮乘陰陽察民善惡兮下殃祥龍岡之下兮盱之滸松<lb/>
筠蕭槮兮綠陰承宇朝出逰兮暮來歸越千歳兮毋逺<lb/>
<pb n="KR4e0117_WYG_028-8a"/>
兹土屏蟊賊兮驅癘鬼錫我百福兮夀且祉靈之降福<lb/>
兮不那我民報祀兮終古無已<lb/>
　　　漳州重建道原堂碑<lb/>
漳州治城之西北有臺屹然曰臨漳實據溪山之勝宋<lb/>
紹熙庚戌紫陽朱夫子守是邦登兹臺而愛之欲築讀<lb/>
書之室不果寳慶乙酉郡守危楨始倣白鹿洞規築龍<lb/>
江書院於臺之下成夫子之志也淳佑丙午郡守方來<lb/>
復於書院之東偏構堂三楹肖夫子之像于其中配以<lb/>
<pb n="KR4e0117_WYG_028-8b"/>
髙弟北溪陳安卿毎歳春秋率庶僚暨邦之羣彥祀焉<lb/>
而顏其堂曰道原蓋取夫子與北溪授受之語也其後<lb/>
邦人復以勉齋黄直卿侑食於堂蓋勉齋亦閩人且嘗<lb/>
講道夫子之門者也迨宋社既屋書院燬於兵遺址歸<lb/>
浮屠氏惟堂巋然故處歴歳既久屢圯屢葺然規制隘<lb/>
陋杗棟欹摧有識者憫焉成化四年春正月福建按察<lb/>
司僉事臨江周君守謨行部至漳祇謁遺像周覽慨然<lb/>
顧謂知府英山王文同知舒城胡珉推官南城江白曰<lb/>
<pb n="KR4e0117_WYG_028-9a"/>
昔之思召伯者不忍拔其所茇之棠思萊公者不忍傷<lb/>
其所植之柏兹堂實朱子之明靈攸棲非植物比也傾<lb/>
圮若是是固為政者之過予司憲諸君守臣也弗亟圖<lb/>
之安所諉其責皆應曰諾相與捐俸以圖新之於是僦<lb/>
良匠斬美材礲堅礎卜日而興役焉君又為度其面勢<lb/>
之宜且節縮廪餐以助其費為堂五間其崇三尋有奇<lb/>
旁為兩齋以處游學者前為三門以謹啓閉肇役於是<lb/>
月丙戌至三月朔乃訖功焉像設有嚴繪飾惟煥郡之<lb/>
<pb n="KR4e0117_WYG_028-9b"/>
長貳率諸生暨鄉之薦紳用少牢於堂以告成事焉君<lb/>
屬予書其事於石予惟道之大原出於天神聖繼之至<lb/>
孔子而後集羣聖之大成孟軻氏没斯道之傳殆絶周<lb/>
子倡之程子和之至吾朱夫子而後紹孔氏之世嫡若<lb/>
黄若陳實羽翼夫子以共振斯道於衰絶之中者也夫<lb/>
功被一時惠洽一邑且尸而祝之夫子與二子有功斯<lb/>
道甚大而漳又夫子過化之地兹堂之建禮實宜之繼<lb/>
自今以往凡登兹堂者瞻梁山之崇秀俯清潭之泓渟<lb/>
<pb n="KR4e0117_WYG_028-10a"/>
而致髙山仰止之思興逝者如斯之歎蓋將有黙契神<lb/>
㑹於千載之下者乎君由進士歴刑部副郎遂擢今職<lb/>
所至有冰蘖聲其在漳首新兹堂蓋欲風厲漳人向道<lb/>
也繫之以詩以告志於道者詩曰<lb/>
大哉斯道實原於天敦克任之惟聖若賢孟氏既殂吾<lb/>
道日斁紫陽崛興式纘厥緒迺擥其粹迺㑹其全若黄<lb/>
若陳與有聞焉道學載明於今為烈質諸洙泗若合符<lb/>
節清漳之濵梁山之下掲䖍妥靈有堂有廡邦人具瞻<lb/>
<pb n="KR4e0117_WYG_028-10b"/>
胡兹摧圮顯允周君載振而起惟堂翼翼惟門將將時<lb/>
時薦祼牲腯醴芳嗟嗟斯道靡古靡今有志於斯盍明<lb/>
厥心咨爾多士來游來歌匪察匪由爾心式訛<lb/>
　　　福寧節孝祠碑<lb/>
古之忠臣孝子烈婦遭時不幸死於所天者代有其人<lb/>
而出於一家者蓋鮮父子同死者古有之矣晉卞壼是<lb/>
也夫婦同死者古有之矣宋趙昴發是也至若忠孝貞<lb/>
節萃於一門若元福寧州尹王公者曠百世不數人焉<lb/>
<pb n="KR4e0117_WYG_028-11a"/>
公諱巴延字伯敬濵之霑化人也起家宣使為祁陽令<lb/>
調烏程以循良稱遷信州推官數辨寃獄所全活者甚<lb/>
衆至正九年以大臣論薦擢朝列大夫福寧州尹至之<lb/>
日黜奸吏誅元豪覈賦籍均徭役修學宫以教諸生建<lb/>
禮殿以祀先聖福寧翕然稱治尋陞福建轉運副使㑹<lb/>
盜起徐蔡蔓延及閩羣兇相煽為變漸逼州境民留公<lb/>
不得行公乃築壘門募民兵守之嚴候望謹熢燧賊不<lb/>
敢犯十二年秋賊陷寧徳掠羅源勢益張冬十一月賊<lb/>
<pb n="KR4e0117_WYG_028-11b"/>
與建寇合兵來寇公遣巡檢諤勒哲率兵出禦之而命<lb/>
千户嚴巴延布哈主簿陳文積守西門諤勒哲遇賊於古<lb/>
縣戰敗死之嚴陳懼不敵開門先遁賊突入公聞之亟<lb/>
帥親兵迎戰連鬬數合不利遂被執賊帥坐州治召公<lb/>
詰之公掀髯歴階而升賊叱曰强盜猶作態耶公罵曰<lb/>
汝本販鹽盜縣官何負於汝而反顧謂我為盜耶賊怒<lb/>
叱之跪公兩手據地不為動賊益怒令撻之公詬曰吾<lb/>
為天子吏頭可斷身不可撻遂死於東門之外立而受<lb/>
<pb n="KR4e0117_WYG_028-12a"/>
刃血出白如乳民哀之哭聲連巷明日賊執公仲子相<lb/>
及其婦潘至相罵曰吾父已死吾豈茍生者何不速殺<lb/>
我當為鬼以滅賊耳賊忿其言引出斬之潘有殊色賊<lb/>
欲汚之時潘產未彌月不可近乃閉之空室不食數日<lb/>
而死寇退民斂公權厝於郭東之佛宇明年公長子楨<lb/>
負公遺骸歸塟行臺御史余公闕以其事聞命立祠學<lb/>
宫之右而以相與潘侑食焉元末祠燬於火成化壬辰<lb/>
秋八月予行部至福寧耆民林慈等相率請復公祠予<lb/>
<pb n="KR4e0117_WYG_028-12b"/>
因出西門觀公與賊戰處古木櫹槮寒烟蒼然溪流㶁<lb/>
㶁有悲咽聲慨然太息想見公之為人乃以廢佛宇曰<lb/>
般若菴者為公祠命縣丞劉福介葺其弊陋加之圬塓<lb/>
前為三門旁為兩廡繞以髙墉塑公之像於中以相配<lb/>
之而置潘之像於東廡懼瀆也經始於是月甲戌落成<lb/>
於是歳冬十月辛未扁其祠曰節孝邦人請予書其事<lb/>
嗚呼公死於忠而使子死於孝婦死於貞眎卞壼趙昴<lb/>
發蓋似過之是宜祠也乃作歌以遺邦人使歳時歌以<lb/>
<pb n="KR4e0117_WYG_028-13a"/>
祀焉其祠曰<lb/>
靈宇沕穆兮烟㝠𡨕簫鼓奏兮華鐙明神馭招揺兮何<lb/>
許慘將降兮風泠泠公之來兮駕蒼螭佩吳鉤兮曵絳<lb/>
旗俯故宫兮太息城郭是兮人民非松醪清兮海錯香<lb/>
巫屢舞兮升公堂子來歆兮婦亦嘗公雖死兮嗟何傷<lb/>
一世之短兮萬世之長龍山之顛兮長溪之湄倐而去<lb/>
兮忽而來睠我民兮降繁釐民之承祀兮終古無隳<lb/>
　　　新城縣重修廟學碑<lb/>
<pb n="KR4e0117_WYG_028-13b"/>
新城為縣肇自宋紹興八年割南城之東境置縣治於<lb/>
黎川鎮後四年乃置學於縣之巽隅由宋歴元以及皇<lb/>
朝學宫敝而載新者屢矣𢎞治壬子冬十月金壇段侯<lb/>
敏以進士出宰兹邑祇謁先聖周覽廟堂兩廡齋舍暨<lb/>
門棟宇欹傾粉繪摧剝慨然欲新之顧歳方艱民方病<lb/>
未暇有作越二年歳豐民樂政舉化流迺謀與縣丞黎<lb/>
君某主簿祝君某及里居之賢者曰縣令民之師帥兼<lb/>
治教之責焉今學宫頽圮若是殆無以養士而淑民盍<lb/>
<pb n="KR4e0117_WYG_028-14a"/>
思所以新之乎丞簿皆曰是誠不可後也方圖興事邑<lb/>
之富而好禮者胥告語曰吾侯此舉將以納吾民於禮<lb/>
義之域吾曹衣食幸有餘盍助侯成之乎於是義民凃<lb/>
汝謙建櫺星門砌泮池耆民朱時寧甃學前通衢俾行<lb/>
者無渫汚之患里民楊嵩塑先聖像改造龕座鄧廷璋<lb/>
陶甓甃戟門暨兩廡前陰陽訓術凃汝校建郷賢祠他<lb/>
若講堂露臺從祀羣賢之像庖廪之房藏書之庫師儒<lb/>
之廨諸生肄業之齋則侯與丞簿二君節縮冗費規畫<lb/>
<pb n="KR4e0117_WYG_028-14b"/>
羨財以成之工善材良並手偕作始事於某年某月某<lb/>
日迄工於某年某月某日既成像設孔嚴規制宏麗他<lb/>
邑學宫未能或之先也侯卜日用少牢於文廟告成事<lb/>
焉教諭葉君鳳靈訓導陳君某范君某相謂曰昔魯侯<lb/>
作泮宫詩人頌焉文翁興學於蜀漢史美之今段侯修<lb/>
理學宫而寮佐協贊邑之耆彥亦丕應以相其成是不<lb/>
可無紀也乃具其事屬蒙陰丞凃達請予書之予素知<lb/>
段侯康惠明果凡有興作民不勞而事集而達又予族<lb/>
<pb n="KR4e0117_WYG_028-15a"/>
甥也乃詳書其事而系以詩曰<lb/>
黎川之隩學宫渠渠孰作新之惟邑大夫於惟大夫涖<lb/>
兹百里永惟治本斆學惟始迺咨迺詢迺計徒庸爰新<lb/>
學宫以牖民衷自堂徂門自殿徂廡修廣質文罔浮于<lb/>
度長衢如砥髙門有伉泮水汪汪蘋藻其芳侯曰髦士<lb/>
其聽予言修學匪艱懋學為艱士曰朂哉是訓是履敢<lb/>
有怠荒貽侯之恥日峯蒼山黎水湯湯侯之徳音百世<lb/>
有光<lb/>
<pb n="KR4e0117_WYG_028-15b"/>
　　　贈太子少保彭惠安公祠堂碑<lb/>
𢎞治八年正月十有三日刑部尚書彭公以疾卒於家<lb/>
訃聞天子嗟悼特贈太子少保諡惠安命官諭祭者再<lb/>
有司治墳塋以葬郡學舊有鄉賢祠大夫君子既為公<lb/>
作主祀之其中而國子監丞林君大猷太僕寺丞吳君<lb/>
世騰暨莆人之在朝者相謂曰惠安公一代之偉人宜<lb/>
有專祠俾後學有所矜式迺與其里居之賢作祠堂若<lb/>
干楹於所居之里中奉公像左右廂藏祭器遺書而以<lb/>
<pb n="KR4e0117_WYG_028-16a"/>
書屬予紀其事予與公嘗同官且同志者也不敢辭公<lb/>
諱韶字鳳儀世家莆田之涵口自少莊重好學稍長學<lb/>
問該洽議論醇正一時學者皆推重之登天順丁丑進<lb/>
士除刑部山西司主事丁内艱服闋改廣東司遷員外<lb/>
郎大臣有自他途進者公上書言之坐是下制獄朝臣<lb/>
多捄之者得釋久之遷郎中成化庚寅陞四川按察司<lb/>
副使尋陞按察使又陞廣東布政使中官有家在廣東<lb/>
者公言其恣横坐是調貴州甲辰擢右副都御史巡撫<lb/>
<pb n="KR4e0117_WYG_028-16b"/>
南畿召為大理寺卿未至坐論鎮守内外官貢獻非宜<lb/>
道改右副都御史巡撫畿内兼理邊務今天子嗣位召<lb/>
為刑部右侍郎屬浙西不靖奉勅往平之尋以本官兼<lb/>
僉都御史整飭鹽法既還㑹朝廷以水灾求言公請厚<lb/>
根本減役錢正近侍慎官爵上皆嘉納改吏部左侍郎<lb/>
壬子夏陞刑部尚書明年以疾連章乞罷遂得命致仕<lb/>
初公為郎官論囚嘗求生之然元奸宿豪雖權貴交囑<lb/>
不少貸及居外臺凡大吏貪縱者治之甚嚴而小官誤<lb/>
<pb n="KR4e0117_WYG_028-17a"/>
犯者多所開釋巡撫南畿議者謂周文襄公後惟公可<lb/>
繼之而律己之嚴出納之慎文襄不及也畿内多皇莊<lb/>
其中官典守者徃徃怙勢病民聞公至憚其嚴肅皆自<lb/>
戢其臨邊督耕戰嚴守備敵不敢窺塞垣為大司寇有<lb/>
犯罪者參錯訊鞫多所平反嗚呼公以節行文章著聲<lb/>
於時其行已為政務以古人自期待士君子識與不識<lb/>
皆企慕之然亦不勝憸壬之媢嫉也故屢中以奇禍或<lb/>
下獄或改官雅知公者猶以為好名賴列聖仁明卒保<lb/>
<pb n="KR4e0117_WYG_028-17b"/>
全之致位六卿至其殁也贈諡之典祭塟之禮視當時<lb/>
大臣有過無不及焉嗟夫古今忠賢能得此者幾人哉<lb/>
公有二子長濬鄉貢進士次瀚嘉興縣丞皆先公卒一<lb/>
孫曰輔尚幼公之世系履歴之詳具載隧道之碑𤣥堂<lb/>
之銘予可畧也特紀其志節之大者以昭諸君子尊賢<lb/>
尚徳之心又系以楚聲俾莆人歳時祭祀歌以招之其<lb/>
詞曰<lb/>
吁嗟夫子兮端潔而好修日孜孜而忘倦兮惟道是求<lb/>
<pb n="KR4e0117_WYG_028-18a"/>
上泝淵源於洙泗兮下絜榘矱於韓歐何厭世之太蚤<lb/>
兮駕𤣥鷖而逺遊層城髙寒兮曷足久留盍歸來兮徜<lb/>
徉故丘壺山之巔兮有蘭有芷涵江之涯兮有魴有鯉<lb/>
丹茘黄蕉兮甘且美素馨黄菊兮香旖旎夫子歸來兮<lb/>
其樂無已撫汝孫曽兮慰我朋友騎箕尾而上下兮稅<lb/>
駕於此采溪毛以薦芳兮酌甘露以當醴夫子不我顧<lb/>
兮我淚如洗歸來歸來兮毋逺桑梓<lb/>
　　　范氏先塋碑<lb/>
<pb n="KR4e0117_WYG_028-18b"/>
洛陽之萬安山下宋資政殿學士贈太師魏國范文正<lb/>
公之墳在焉其子將作監簿純佑丞相忠宣公純仁右<lb/>
丞恭獻公純禮龍圖閣學士純粹皆祔葬其間公葬距<lb/>
今三百餘䙫塋域榛蕪樵牧不禁石麟僵卧宿草中而<lb/>
甿𨽻或墾其隧户過者傷之成化乙未夏四月公之十<lb/>
二世孫家吳中者曰從規詣巡撫南圻都憲洛陽畢公<lb/>
陳其狀畢公移書巡撫河南都憲江浦張公屬修之公<lb/>
曰噫文正公一代偉人也凡所憩之樹尚當愛䕶而封<lb/>
<pb n="KR4e0117_WYG_028-19a"/>
植之况體魄所藏乎亟下令正其塋域禁其樵牧且命<lb/>
㕘政孫君伯大㕘議蔡君克存副使王君廷秀僉事馮<lb/>
君景陽督守令治其墳因其幽竁甃以堅甓刜其奥草<lb/>
樹以嘉木繚以峻垣表以綽楔又為祠三間以為公子<lb/>
孫歳時拜掃之所於是公之體魄永有攸寧矣從規偕<lb/>
其族兄希紳自吳走洛展省先塋用少牢於祠下以告<lb/>
成事周覽壤樹愴然興感因相語曰先塋榛蕪殆百年<lb/>
圮而復完繄二都憲暨藩臬諸君子是賴不可無識也<lb/>
<pb n="KR4e0117_WYG_028-19b"/>
迺琢石置祠下請予書其事夫公之盛徳駿烈史有傳<lb/>
隧有碑名儒畯賢有論述奚取予不腆之辭哉然嘗論<lb/>
之宋有天下三百年賢相眎漢唐為多而紫陽朱夫子<lb/>
獨稱公為第一流人物何耶蓋昔之賢相或功業焯焯<lb/>
而學術無聞焉或文章名世而相業不滿人意若公者<lb/>
可謂兼之矣自漢以來諸儒未有知中庸之義者公當<lb/>
洛學未興首勸横渠張子讀中庸是蓋灼然知其為傳<lb/>
道之書所學固已絶出千古矣至其推之於用也居諌<lb/>
<pb n="KR4e0117_WYG_028-20a"/>
垣以謇諤著為郡守以惠政稱臨邊圉而威震於戎狄<lb/>
晚登政府又欲堯舜其君民以成其先憂後樂之志彼<lb/>
蕭曹房杜以及王寇諸公所建立有是哉宜朱夫子以<lb/>
人物第一流許公也瀧岡之阡以其子之賢至於今毋<lb/>
敢壞况公之塋耶予既書其事并作迎享送神之歌以<lb/>
遺范氏子孫俾拜掃者歌之以侑牲醪焉其辭曰<lb/>
樊之里兮洛之滸松楸櫹槮兮有封若斧靈之來兮駐<lb/>
雲軿鼓坎坎兮巫屢舞靈宇沕穆兮風泠泠蕙肴香兮<lb/>
<pb n="KR4e0117_WYG_028-20b"/>
松醪清覽故邱兮増欷菉葹多兮蘭杜零左忠宣兮右<lb/>
恭獻父子一堂兮飫以宴願遲迡兮毋遽旋愴予懷兮<lb/>
淚如霰<lb/>
　　　　右迎神<lb/>
靈之旋兮杳何方飈馭翩翩兮雲路長衮衣爛兮赤舄<lb/>
几几陟且降兮帝之傍天下之山兮白雲泉怨夜鶴兮<lb/>
啼春鵑乘蒼虬兮駕𤣥鷖朝出遊兮暮來還靈之在天<lb/>
兮儼若存錫多祉兮啓我後昆曽若𤣥兮永承祐春秋<lb/>
<pb n="KR4e0117_WYG_028-21a"/>
拜掃兮奠蘋蘩<lb/>
　　　　右送神<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0117_WYG_028-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　椒邱文集巻二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱文集巻二十九</head> <lb/>
    <p>
<pb n="KR4e0117_WYG_029-1a"/>
欽定四庫全書<lb/>
　椒邱文集巻二十九<lb/>
　　　　　　　　　　　　明　何喬新　撰<lb/>
　神道碑<lb/>
　　　故榮禄大夫刑部尚書諡康僖陸公神道碑<lb/>
刑部尚書省菴先生陸公以成化八年秋七月致仕歸<lb/>
四明家居十有七年為𢎞治二年公有疾是歳九月十<lb/>
有四日卒於家享年八十有一寧波府以聞今天子嗟<lb/>
<pb n="KR4e0117_WYG_029-1b"/>
悼命禮部考行易名賜諡康僖翰林院撰祭文下浙江<lb/>
布政司遣官諭祭其家府若縣助其襄事以殁之明年<lb/>
某月某日葬於鄞之西山桃源鄉之原啓夫人婁氏之<lb/>
竁合而窆焉嗣孫仁不敢違喪次從子鄉貢進士坡奉<lb/>
夏官郎中同邑洪公子經所述行狀至京請吏部左侍<lb/>
郎彭公鳳儀銘其墓右侍郎雲間張公時敏為之傳而<lb/>
以隧道之碑屬喬新蓋三人皆公故吏也喬新辭曰康<lb/>
僖公朝之耆徳宜得當世有徳有言者銘非小子所能<lb/>
<pb n="KR4e0117_WYG_029-2a"/>
稱坡泣而言曰子先公所器重且知先公行治最詳敢<lb/>
固請喬新不獲辭乃叙而銘之公諱瑜字廷玉姓陸氏<lb/>
本顓頊之子陸終之後代有顯者宣公䞇以文學謀猷<lb/>
相唐中葉公實其裔也宋有諱升之者提舉兩浙鹽課<lb/>
徙居慈谿歴五世至諱元者又徙鄞之月湖西里公之<lb/>
髙祖也故今為鄞人曽祖諱義元台州千户祖諱睿考<lb/>
諱應吉再世不仕皆以公貴贈資政大夫刑部尚書母<lb/>
陳氏繼母黄氏皆贈夫人公生於永樂己丑八月晦聰<lb/>
<pb n="KR4e0117_WYG_029-2b"/>
悟夙成稍長從鄉先生孫尚珩習舉子業有聲場屋弱<lb/>
冠登進士第奉使湖南徵發海艘水手柁工率禮慎法<lb/>
無毫髪詿吏議丁繼母憂服闋除刑部山西司主事時<lb/>
郎中仲閔為之長知公為偉器每舉洪武永樂間法比<lb/>
沿革告公且曰子他日必大用不可不知國朝舊典也<lb/>
故公於律例條格究心焉及公大用每舉仲君之言戒<lb/>
勵屬官差盤内帑貨幣勾較精密中官無敢欺隱者遷<lb/>
廣西司員外郎正統九年歳旱英宗皇帝慮天下獄多<lb/>
<pb n="KR4e0117_WYG_029-3a"/>
寃勅公往淮揚蘇松等十七郡審錄繫囚公㕘錯訊鞫<lb/>
務求其情廬州大家僦匠構居室供饋甚薄匠恨之以<lb/>
里諺有丁倒户絕之語乃以丁揷蒜瓣中置於梁間主<lb/>
翁得之執匠訟於府府坐魘魅當死公言律法造魅符<lb/>
書呪詛者以謀殺論揷釘蒜中非符書亦無呪詛法不<lb/>
當死坐匠他比其平反多此類諸郡繫囚得釋者三百<lb/>
餘人改從輕比者又千餘人大司寇金公語寮屬曰陸<lb/>
員外克體朝廷欽恤之意矣遷貴州司郎中丁資政公<lb/>
<pb n="KR4e0117_WYG_029-3b"/>
憂服闋改四川司郎中景泰三年陞山東布政司右布<lb/>
政使齊魯荐飢貧民相率持杖發巨室廪粟前使坐以<lb/>
强刦當死者三十六人公曰民苦飢攘粟以延殘喘耳<lb/>
改坐白晝搶奪而三十六人皆不死河决張秋朝命僉<lb/>
都御史徐公有貞塞之徐公諉公督其役時工匠集者<lb/>
數萬公為設方畧編荆為筐實以土石沉而築之水患<lb/>
遂息尋轉左布政使天順二年冬以李文達公薦徵拜<lb/>
刑部尚書及廷謝英廟見公奏對洪暢進退雍容語左<lb/>
<pb n="KR4e0117_WYG_029-4a"/>
右曰刑部得人矣公久居法曹練達國家典故凡有大<lb/>
獄屬官不能决者質於公則曰某時某所犯類此退索<lb/>
故牘閱之年時無少差者時錦衣衛指揮門達怙寵作<lb/>
威宏農衛卒誣指揮李斌與其弟健謀反事下達鞫之<lb/>
達煅煉以為反狀已具奏請㑹三法司審問衆相顧莫<lb/>
敢異論公獨言其寃達怒語侵公公曰法司所執者祖<lb/>
宗之法耳吾何敢捨所執法枉人以滅族之罪耶達不<lb/>
從譖公欲出反者上知公無他曰彼欲重慎耳及奏上<lb/>
<pb n="KR4e0117_WYG_029-4b"/>
誅止斌兄弟而免其妻子曹欽反武夫希功者執其佃<lb/>
人送官以為逆黨凡數千人公從容語都憲李公曰欽<lb/>
之反起於倉猝佃人相去或數百里安得與謀公奈何<lb/>
使數千人無辜而死并籍其家耶李公以為然於是佃<lb/>
人皆不坐上素重公或獵近郊或遊上苑輙召公從行<lb/>
禮遇優渥憲宗皇帝初開經筵公與羣卿侍講有白金<lb/>
文綺之賜成化三年夏尚書九載滿上疏乞致仕上曰<lb/>
卿才識老成朕方倚任所辭不允復任五年忽感風疾<lb/>
<pb n="KR4e0117_WYG_029-5a"/>
甚劇上遣中使臨問御醫療疾賜以酒米食物疾少間<lb/>
復乞致仕上不允特免朝㕘仍理部事越兩月疾復作<lb/>
又上疏懇求謝事上乃許之辭之日賜寳鈔千貫公抵<lb/>
家以泉石詩酒自娛别號鑑湖後逸聖慈仁壽太后徽<lb/>
號禮成推恩致仕之老進公階榮禄大夫榮祿階一品<lb/>
非奉特旨不授公所被蓋殊恩也惟公端亮而有容寛<lb/>
裕而有制觀其容止醞藉進趨安雅知其為有徳者也<lb/>
為刑部尚書十有五年其明習法令如漢薛宣而無煩<lb/>
<pb n="KR4e0117_WYG_029-5b"/>
碎之失其練達典章如漢胡廣而無與世浮沉之譏其<lb/>
能斷大事如唐姚崇而挾數獻諛有不為也屬官賢者<lb/>
禮之如賔友其險且暴者馭之甚嚴及其改過則坦懷<lb/>
待之不追咎其既往人以是徳之門達素與公不合及<lb/>
達敗言者欲寘之死李文達訪公公曰達典制獄任情<lb/>
輕重不可謂無罪然視紀綱馬順則有間矣文達然之<lb/>
達卒得不死都御史寇深暴戾自用每㑹審罪囚强辨<lb/>
巧詆衆無敢違者公徐一言據理正罪深不覺自詘先<lb/>
<pb n="KR4e0117_WYG_029-6a"/>
娶王氏贈夫人後娶婁氏封夫人皆先公卒側室李氏<lb/>
潘氏一子埈國子生早卒無子以從孫仁為嗣女一適<lb/>
同邑袁孟慤尚寳卿宗徹之孫也所著有笑苑秋臺稿<lb/>
藏於家初先冢宰為刑部侍郎公與廬陵蕭文昭公皆<lb/>
為先公所敬愛曰廟堂之器也其後公為刑部尚書文<lb/>
昭為南京刑部尚書世以先公為知人銘曰<lb/>
昔在英皇治底丕平眷求哲人式典祥刑哲人伊誰惟<lb/>
康僖公有學有文有徳有容始官郎署克著茂績繼典<lb/>
<pb n="KR4e0117_WYG_029-6b"/>
東藩賢聲孔赫皇曰汝來作朕士師惟兹臣庶汝其于<lb/>
治公拜受命克明克恭弼教棐彝俾協於中孰疑不辨<lb/>
孰寃不直彼暴且慠公以柔克憲考嗣服率謀從徳祇<lb/>
迓天休繄公之績公曰老矣乞臣之骸惟聖眷留久乃<lb/>
許歸公雖歸休恩眷不忘一品之階即命於鄉夀登八<lb/>
旬為國黄耉逝從二聖陟降左右公則逝矣悠悠我思<lb/>
欲考公徳眎此穹碑<lb/>
　　　太子少保都察院右都御史贈榮祿大夫太子<lb/>
<pb n="KR4e0117_WYG_029-7a"/>
　　　太保朱公神道碑<lb/>
成化二十有一年夏六月太子少保都察院右都御史<lb/>
朱公以疾不能朝憲宗皇帝命太醫視疾中使賜酒米<lb/>
撫慰甚厚秋七月十有二日公卒於時雍坊之第事聞<lb/>
上嗟悼詔贈公榮祿大夫太子太保又命中使賜楮幣<lb/>
萬緡為喪費給驛舟歸其柩於家有司為治葬事自聞<lb/>
喪至窆皆遣官諭祭明年冬十有二月某日葬公於其<lb/>
鄉髙坡之陽卒後四年公之子守蒙奉今南京禮部尚<lb/>
<pb n="KR4e0117_WYG_029-7b"/>
書黎公所述行狀詣予拜且泣曰先公之殁荷先帝寵<lb/>
光哀榮兼至矣惟是隧道之碑未有文懼無以昭示於<lb/>
後知先公者莫如先生敢泣血以請蓋公布政福建時<lb/>
予方佐閩臺及公典憲内臺予亦入佐秋官辱公知愛<lb/>
最深誼不可辭乃叙次而銘之按狀公諱英字時傑郴<lb/>
之桂陽人也曽祖希尹隱居不仕號竹園處士祖攀麒<lb/>
廣西陽朔主簿考思諫亦不仕及公貴祖若考贈資政<lb/>
大夫都察院右都御史妣胡氏贈夫人公少孤母夫人<lb/>
<pb n="KR4e0117_WYG_029-8a"/>
鞠而教之稍長遣入邑庠為弟子員克自砥礪有學有<lb/>
文登正統乙丑進士第大司馬鄺忠肅公深加器重曰<lb/>
吾鄉老成凋謝殆盡負重致逺者吾於子有望矣擢監<lb/>
察御史激揚有聲十四年處州賊葉宗留反其黨周明<lb/>
松等四出剽掠朝廷慮其與閩寇合遣公與中官分守<lb/>
要地公榜諭脅從示以禍福降者甚衆又以計生致明<lb/>
松等數人械於慶元諜報賊首黑面大王領衆三萬來<lb/>
刦明松等中官大懼欲走公不可即令所司誅明松等<lb/>
<pb n="KR4e0117_WYG_029-8b"/>
尸於市賊聞之逡巡遁公乃募壯勇據阨塞逺斥堠民<lb/>
賴以安賊平還京都督汪全以戚畹之貴縱家人奪民<lb/>
田公與諸御史劾之景皇帝責全而歸其田於民中官<lb/>
姚廣單増怙寵恣横公又率同列劾之皆抵罪㑹有獻<lb/>
議易皇儲者召羣臣入議公與給事中林公季聰上書<lb/>
力陳不可由是牾執政意俄有詔風憲官被告訐者皆<lb/>
外補公上章極論其非執政益忌之尋遷廣東布政司<lb/>
㕘議嶺南寇亂之後閭巷蕭然公撫凋瘵招流亡寛徵<lb/>
<pb n="KR4e0117_WYG_029-9a"/>
斂理寃滯民用蘇息奸民避役者率投司府為𨽻卒主<lb/>
者納其賂而庇之多者百餘人少者亦七八十人公痛<lb/>
革之怨毁不恤也又立均徭之法等其貲產厚薄以輕<lb/>
重其役吏民稱便峒蠻為亂公撫之不聽乃進兵𠞰之<lb/>
其黨棄賊先降者百餘人大帥欲悉誅之公力持不可<lb/>
誅首惡數人而已英宗皇帝既復辟凡諍易儲者皆得<lb/>
優賞公嘗至京林公已遷都憲語公盍自陳吾為之証<lb/>
公曰向日之言吾職耳豈覬後福耶卒不自言君子韙<lb/>
<pb n="KR4e0117_WYG_029-9b"/>
之都憲葉公與中巡撫兩廣其治法征謀與凡興革予<lb/>
奪之宜多諮於公兩廣合兵𠞰賊葉公屬公督察奸弊<lb/>
先是㕘將范信以兵㑹𠞰大藤峽信利虜掠馳至廉横<lb/>
間誣宋泰永平等鄉居民皆賊黨屠戮殆盡至是又欲<lb/>
并進城等鄉屠之以為功公力爭其非辜且遣間使請<lb/>
葉公亟班師諸鄉民始免屠戮之慘又有告廣州半湖<lb/>
堡民謀亂議者欲遣兵屠之公知其寃又力爭以免潮<lb/>
賊羅留寧等寇掠郡縣公奉臺檄討之官軍執脅從者<lb/>
<pb n="KR4e0117_WYG_029-10a"/>
欲盡戮之公曰良民也諭而遣之又别置營以處被掠<lb/>
女婦兵罷訪其家歸之蓋公屢破劇盜誅止其魁脅從<lb/>
賴以全活者不啻萬人巡撫上其功遷本司右㕘政且<lb/>
賜綵段寳鏹丁母夫人憂解官歸居廬三年恒蔬食一<lb/>
日偕親族省墓渡溪有巨魚躍入舟因取以薦人謂孝<lb/>
誠所感服闋改陜西㕘政固源熟羌滿四反朝命都憲<lb/>
項公忠率兵討之項公檄公督饋餉凡用兵方畧悉以<lb/>
訪公暨賊平公之謀畫居多成化五年陞福建右布政<lb/>
<pb n="KR4e0117_WYG_029-10b"/>
使福建八郡歳輸大青大綠非土所產常厚價買諸他<lb/>
省吏並緣為奸青綠一斤至科銀十餘兩公減其三之<lb/>
二擇屬官廉能者總收之買以輸官民免科斂提督市<lb/>
舶中官死鎮守太監分其餘貲遺藩臬公力辭不能郤<lb/>
乃受而輸於官八年遷陜西左布政使十年春陞都察<lb/>
院左副都御史巡撫甘肅公首陳安邊十事大槩欲練<lb/>
兵積粮興屯田柔諸番皆切於時務又陳十事如徙諸<lb/>
戎簡貢獻謹烽燧防間諜亦常慮所未及又遷拔偏禆<lb/>
<pb n="KR4e0117_WYG_029-11a"/>
授以閫職如王璽劉晟後皆為名將上以兩廣久困於<lb/>
兵命公總督軍務兼理巡撫兩廣用兵以來戎帥喜邀<lb/>
功每有小寇輙張大賊勢覬用兵得成其私公深知其<lb/>
弊下令撫緝猺獠各安生業約飭將士寇來在吾不許<lb/>
輒進兵諸峝氓有倡亂者購首惡誅之而釋其黨田州<lb/>
知府岑溥與其叔恩平知州欽内屬久有頭目黄明者<lb/>
烝溥祖母而離間其叔姪刧衆以叛總帥請用兵公曰<lb/>
何事於兵吾將使岑氏送其首耳乃遣間使密諭欽誅<lb/>
<pb n="KR4e0117_WYG_029-11b"/>
明以雪家門之恥欽感泣遂斬明父子傳首軍門他如<lb/>
天河荔浦潯瀜間皆巨盜巢穴莫不畏服乞供職貢事<lb/>
聞上賜勅褒諭陞右都御史食從一品俸交趾侵老撾<lb/>
連歳戰爭衆疑其謀入寇勅詢公處之之宜公奏曰交<lb/>
趾蕞爾小國不過與老撾爭地耳遣使諭之彼當悔悟<lb/>
不可輕用兵上用公言交人感愧上表謝罪且貢方物<lb/>
兵部尚書缺廷臣薦公補之上以兩廣民夷方安公政<lb/>
不果用公居兩廣幾十年上念公久勞於外乃召入掌<lb/>
<pb n="KR4e0117_WYG_029-12a"/>
臺事公又懇辭上曰卿才識老成練達有年宜勉副委<lb/>
任乃就職未幾六載考績上遣中使賜公羊酒寳鏹尋<lb/>
加太子少保㑹有星變詔求直言公首陳八事多人所<lb/>
不敢言者上皆納用及公有疾予適奉勅賑飢晉陽公<lb/>
聞予遣使奏事召至寢室手書勉予大畧謂民飢盜起<lb/>
可憂賢者所當努力無一語及私時公病已亟字半不<lb/>
成越二日而公殁嗚呼豈非所謂忠愛之心斃而後已<lb/>
者耶公平生好學政暇手不釋巻所著有澹菴紀年誠<lb/>
<pb n="KR4e0117_WYG_029-12b"/>
庵奏議認真子集凡若干巻娶胡氏封夫人子男五曰<lb/>
守孚刑部郎中曰守頤曰守謙曰守蒙鄉貢進士曰守<lb/>
賁縣學生女四千户葛勉冠帶義民宋志淵縣學生歐<lb/>
守雄其壻也一蚤卒孫男十四玭瓏皆國子生瑯珙瑭<lb/>
璋皆縣學生瑺珷瑤璵璠珣瑞瓛皆未仕孫女五嗚呼<lb/>
公有宏裕之度有通敏之才有剛介之操莅官所至皆<lb/>
有赫赫聲至於誅剪羣兇而全活脅從者以萬計人尤<lb/>
以為難惜夫宦轍所歴多在外服不克究其用晚始還<lb/>
<pb n="KR4e0117_WYG_029-13a"/>
朝而公已老矣然觀其所就非所謂名世者耶予既論<lb/>
次其事系之以銘曰<lb/>
於昭皇明克配于天天維純佑賚以忠賢粤若朱公維<lb/>
邦之傑出入臺省有勞有烈爰初筮仕憲度是司儲宫<lb/>
之議抗言靡随乃參名藩敷德釐政蘇枯薙强小大胥<lb/>
慶乃都方伯政尚中和盗遁奸革黎民頌歌逖彼河西<lb/>
外控戎羌節鉞往莅相率來王嶺海之陬蜑獠攸聚畏<lb/>
威懐德稽首承叙帝曰來歸掌我邦紀嘉謀嘉猷用弼<lb/>
<pb n="KR4e0117_WYG_029-13b"/>
我理立朝謇謇帝方倚毗胡不黄耉天遽奪之寵禄光<lb/>
大世則多有孰克如公哀榮終始髙陂之原桓楹峩峩<lb/>
石可泐也公名不磨<lb/>
　　　資政大夫刑部左侍郎曽公神道碑<lb/>
𢎞治四年春正月十有五日刑部左侍郎曾公以疾卒<lb/>
於家吉安府以聞聖天子嗟悼特命江西布政司參議<lb/>
李魁諭祭工部主事張瑺營葬費皆官給時公致仕十<lb/>
有八年矣公之子䕫奉翰林侍講劉君景光所述公行<lb/>
<pb n="KR4e0117_WYG_029-14a"/>
狀請予銘其神道之碑適予致仕將南歸謝曰公未葬<lb/>
也姑俟葬而圖之六年春正月六日夔等葬公於縣南<lb/>
小馬坑之原夔既釋服又詣予家中申前請乃叙而銘<lb/>
之公諱翬字時升世居泰和之上模曽祖徳榮賢而蚤<lb/>
世祖存吾考忠良再世不仕而以徳義聞俱以公貴贈<lb/>
刑部左侍郎妣劉氏繼母郭氏俱贈淑人公幼穎敏嗜<lb/>
學書一過目終身不忘稍長習舉子業援筆數千百言<lb/>
立就鄉閭爭延請為塾師宣徳壬子以書經中江西鄉<lb/>
<pb n="KR4e0117_WYG_029-14b"/>
試明年㑹試中第二名廷對賜同進士出身觀政工部<lb/>
奉部檄往陜西治永興王葬事規畫有方事竣如期藩<lb/>
臬故舊餽遺悉拒不受歸謁少師楊文貞公文貞知公<lb/>
拒餽事大加奬慰除刑部山西司主事公治獄證逮訊<lb/>
鞫務求其情老於法家者自以為不及丁父憂去服闋<lb/>
改刑部浙江司正統七年海寇作亂沿海衛所多以無<lb/>
備僨事英廟命户部侍郎焦公往飭兵備焦公奏以公<lb/>
從行凡將士有罪者悉屬公治之而守戰方畧一惟公<lb/>
<pb n="KR4e0117_WYG_029-15a"/>
言是用及還焦公語朝士大夫曰曽主事有猷有為可<lb/>
大用也文貞公聞焦公言亟欲薦擢會薨不果九年陞<lb/>
陕西司員外郎大司㓂金公濂以諸司奏牘浩穰命公<lb/>
典之獄有闗權貴者諸司或跼蹐不敢治金公常以屬<lb/>
公公無所左右一斷以法由是賢聲益著秦府誣奏廵<lb/>
撫都御史陳僖敏公私於樂婦朝論疑駭公逮樂人治<lb/>
之立得其情遂劾奏者妄而白僖敏之誣尋陞湖廣司<lb/>
郎中時有例方面有缺命大臣各舉所知先公時為吏<lb/>
<pb n="KR4e0117_WYG_029-15b"/>
部侍郎素知公賢遂以公薦陞廣西布政司右參政廣<lb/>
西租賦多逋徴督苛急民不堪戎伍逃亡而冒支糧餉<lb/>
如故公乃稽逋租之籍諭令漸輸戎伍實數停其冒給<lb/>
繇是邉儲漸充思眀土官知府黄銶與都指揮黄鈜族<lb/>
兄弟也鈜殺銶父子詐言為盗所殺獄乆不决公奉臺<lb/>
檄會勘鈜以黄金二十斤賄公請緩其獄公拒不納具<lb/>
奏其罪會鈜以隂謀得脫且徴用之衆為公危公自若<lb/>
也太平府與交趾鄰永樂中運鹽以餉征交之師及兵<lb/>
<pb n="KR4e0117_WYG_029-16a"/>
罷鹽留太平者歳撥民丁看守民苦之公曰樹已生於<lb/>
鹽倉消耗多矣奈何猶累守者耶具奏以鹽折俸而罷<lb/>
遣守者民皆歡呼丁郭淑人憂去服闋改河南時清軍<lb/>
御史務多得軍以補伍公與共事歎曰兵民異籍豈可<lb/>
誣也有可辨者輒為辨之㑹言事者謂天下多寃獄請<lb/>
委官審辨河南以屬公精察詳審多所平反英廟復辟<lb/>
公來朝因言每歳兌軍糧運至臨清倉復出兌軍出納<lb/>
多弊乞改水次交兌為便上允所請至今行之南陽諸<lb/>
<pb n="KR4e0117_WYG_029-16b"/>
縣多流民衆議一切驅逐人情洶洶公曰彼不過避役<lb/>
耳急之且變生遂與巡撫協謀止之衆乃安天順五年<lb/>
陞山東右布政使所居官署相傳有妖前任者不敢居<lb/>
公居之不疑既而妻子沒於署衆因勸公他徙公曰死<lb/>
生命也妖何能為山東舊苦塞河之役又荐罹水旱公<lb/>
殫心賑恤凡河役所需多方區畫不以煩民曹州奸氓<lb/>
有指民新墾田為無糧者以獻戚畹部使者檄公丈量<lb/>
公曰舊令許民墾荒永為世業今欲丈量起科得無不<lb/>
<pb n="KR4e0117_WYG_029-17a"/>
可乎部使者深然之遂止成化元年轉河南布政使河<lb/>
南人皆喜曰吾父母來矣荆襄盜起公念朝廷出師征<lb/>
討必道河南預命郡縣儲糧餉具茭芻兵至給之民以<lb/>
不擾歳飢民缺食而賞軍需銀數萬兩公私無所措公<lb/>
㑹計開封倉糧甚多乃出官粮百餘萬石平價糶之飢<lb/>
民賴以濟而軍賞亦無缺四年陞刑部左侍郎仍給從<lb/>
二品俸明年憲廟命公巡視浙江許便宜行事公徧歴<lb/>
郡縣問民疾苦考吏治得失庶官以不職黜者數百人<lb/>
<pb n="KR4e0117_WYG_029-17b"/>
皆以為當所旌異者如何宜李嗣阮勤劉喬等後皆為<lb/>
名臣省重役減官租讁奸吏禁刁訟局匠死絕者減其<lb/>
歳造之額銀場礦絶者停其歳輸之課官司冗濫者革<lb/>
之巡徼當設者増之民皆稱便踰年乃歸中貴怙寵殺<lb/>
人事覺公具奏逮治奏上不報衆為公危之越三日奏<lb/>
下卒從公請部臺科道皆吐舌以為難九年公自陳老<lb/>
疾懇乞致仕上念公實多病許之及辭特命光禄寺賜<lb/>
宴公既抵家絶迹不至城府每風日清美徜徉泉石間<lb/>
<pb n="KR4e0117_WYG_029-18a"/>
歌詠以自適巡按藩臬議歳撥皂𨽻四名送公家供役<lb/>
公辭不受㑹有詔文臣致仕者五品以上進一階廉且<lb/>
貧者給半俸有司以告公奉例進階資善大夫卒辭俸<lb/>
及得微疾子孫侍者覺稍異問所苦公笑曰吾今日得<lb/>
正而斃矣誦曽子啓手啓足之言溘然而逝元配蕭氏<lb/>
封宜人贈淑人繼室亦蕭氏次室髙氏子男四曰莊六<lb/>
合縣學訓導曰慈蚤卒曰夔縣學生曰藎未仕女二長<lb/>
適陳琪次適蕭乃匡孫男五長慶福建布政司都事次<lb/>
<pb n="KR4e0117_WYG_029-18b"/>
<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>縣學生次序次磨次廣女三曽孫男六南冋同岡甫<lb/>
女一𤣥孫男二戩戡女一嗚呼公廉慎君子也清癯若<lb/>
不勝衣及其有所執萬夫莫奪不可以禍福動也自入<lb/>
仕以恬退自守深恥奔競為郎中時或語以一造大臣<lb/>
門公卿可立致公笑而不應其執法未嘗少徇或謂非<lb/>
保身保家之道公曰吾所知者法耳他非所恤也公之<lb/>
位不滿其徳故施於用者不盡所蘊然所謂古之大臣<lb/>
者公無愧焉公别號省軒晚更號龍坡居士所著有龍<lb/>
<pb n="KR4e0117_WYG_029-19a"/>
坡集系之以銘曰<lb/>
維公先世肇邦於鄫迨其季葉去邑為曽子孫南遷丕<lb/>
顯亦世實生名卿卓哉偉器爰初幼學道藝是勤發為<lb/>
文章繅藉彬彬迺領鄉書迺登髙第羽儀曹官屬鷞鳩<lb/>
氏民有不穀自罹於刑公心仁恤惟求其生迺佐名藩<lb/>
遂都方伯邕桂汳齊咸濡沛澤皇有恩命俾佐士師不<lb/>
縱不苛嫓美臯夷寵眷方隆遽求謝事從容嘯咏文水<lb/>
之涘嗟時大臣有卿有公哀榮之典孰與公同曷克承<lb/>
<pb n="KR4e0117_WYG_029-19b"/>
兹亦惟公徳其徳伊何廉惠正直隧道如砥穹碑峩峩<lb/>
清風懿行百世不磨<lb/>
　　　中憲大夫都察院左僉都御史髙公神道碑<lb/>
成化二十一年秋九月十有九日都察院左僉都御史<lb/>
髙公以疾卒於家有司以聞憲宗皇帝遣江西布政司<lb/>
㕘議林同以牲幣諭祭焉公卒之三年為𢎞治元年太<lb/>
子太保兼兵部尚書余公請於朝謂公居官以廉慎稱<lb/>
且有平閩寇功宜命有司為治葬事今天子允其請特<lb/>
<pb n="KR4e0117_WYG_029-20a"/>
命有司治其塋域於縣之某山之原公之子鵬卜以是<lb/>
歳某月某日葬既詣闕頓首謝乃捧監察御史鄭君惟<lb/>
桓所述公行狀詣予拜且泣求銘公隧道之碑蓋以予<lb/>
與公同薦於鄉同官於朝而鵬又嘗從學予弟喬夀知<lb/>
公最深故也予辭不獲乃叙而銘之公諱明字上達世<lb/>
家信之貴溪其先有諱仁者仕唐為福建觀察使寔公<lb/>
逺祖諱觀仕宋為國子學錄以道學鳴作桐源書院以<lb/>
淑其徒曽祖諱元杰祖諱則銘再世不仕皆以端厚稱<lb/>
<pb n="KR4e0117_WYG_029-20b"/>
父諱吉昌以公貴累封中憲大夫都察院右僉都御史<lb/>
母鄒氏累封恭人公自幼以孝聞年十三恭人病甚公<lb/>
焚香籲天請以身代又刲股肉投粥中恭人食之頓愈<lb/>
稍長補邑庠生篤學不勌為文以理為本不為浮豔之<lb/>
辭景泰庚午領江西鄉薦明年登進士第試政都察院<lb/>
未幾擢山東道監察御史彭城李茍等苦官吏貪暴訟<lb/>
於朝事下御史臺時越訴者例謫戍邊公奏曰謫戍之<lb/>
例為妄訴者設茍等訴不誣法當杖康定皇帝從之因<lb/>
<pb n="KR4e0117_WYG_029-21a"/>
著為令村氓趙釗等為訞言吏欲居功執其黨數十人<lb/>
誣以謀反獄上公曰此愚民處以訞言足矣又致其反<lb/>
何刻也由是其家屬皆獲免巡按河南黜汙暴誅兇頑<lb/>
風聲凜然郡縣寃獄吏不能讞者悉為辨之黄河南徙<lb/>
民耕其填淤者畆收數斛吏議使民計畆輸稅公不可<lb/>
曰河徙不常異日平陸復為巨浸耕者何以供稅議者<lb/>
乃止及還朝適邊報沓至公奉勅督邊餉人皆趨令靡<lb/>
後期者都御史寇深剛愎自用屬官少當其意者尤忌<lb/>
<pb n="KR4e0117_WYG_029-21b"/>
江右人獨於公敬愛無斁凡大獄大政惟公言是聽章<lb/>
疏當上者俾公具草焉英宗皇帝既復位天下藩臬郡<lb/>
縣百司來朝監察御史趙銘等劾其罪而彈文出於公<lb/>
上怒其觸諱命中官詰草奏者衆懼莫敢對公毅然曰<lb/>
彈文實出明手銘等無與中官入白之上顧左右曰賢<lb/>
御史也釋不問忠國公石亨以擅權得罪言者劾其不<lb/>
軌上命公與錦衣衛指揮門達籍其家公語達曰亨非<lb/>
有反謀其僮僕不當從坐達然之遂同以實聞得免者<lb/>
<pb n="KR4e0117_WYG_029-22a"/>
四十餘人尋陞大理寺丞凡獄情矜疑者㕘錯訊鞫多<lb/>
所平反憲宗皇帝嗣位遷南京都察院僉都御史時南<lb/>
臺以去輦轂逺憲度稍隳而百司亦多自恣公振風紀<lb/>
明法令痛斥庶官之貪暴者南都肅然㑹淫雨彌月公<lb/>
上章言此皆陽㣲陰盛之徵宜修徳以回天意上嘉納<lb/>
之衺民販私鹽者縱横江上商旋幾絶勅公𠞰之公遣<lb/>
南臺御史顧以山戴琥往捕授以方畧擒賊首九百餘<lb/>
人長江以清行舟無阻公念二親老連章乞致仕未允<lb/>
<pb n="KR4e0117_WYG_029-22b"/>
又三疏乞終養上乃許之居無何二親相繼逝執喪哀<lb/>
毁幾不能生戊戌上杭盜起兇燄日熾詔起公於家改<lb/>
左僉都御史賜勅許以便宜從事公力疾而行至則先<lb/>
掲榜諭之賊恃險不服乃遣兵搗其巢穴馘其渠魁撫<lb/>
其脅從又以上杭之溪南里實盜淵藪乃析為永定縣<lb/>
以統釐之於是汀漳之間晏然公以寇平又上章乞歸<lb/>
上憫公久勞瘴鄉乃許謝事既歸絶口不談官府事惟<lb/>
與子弟及縣之俊秀講論經史而已給事中虞瑤太學<lb/>
<pb n="KR4e0117_WYG_029-23a"/>
生袁慶祥等皆上章乞起公用之然當道多與公不合<lb/>
者故卒不用公生於永樂壬寅十一月二十五日至其<lb/>
卒得年六十有四娶徐氏初封孺人再封恭人側室吳<lb/>
氏子男三長鸞蚤夭次即鵬邑庠生季曰鴻女四適張<lb/>
留塤周佩珩宗室輔國將軍宸渠其一則適御史惟桓<lb/>
即狀公行者惟桓蚤從公學故公以女妻焉所著詩文<lb/>
散軼惟終養錄征閩錄安宅錄傳於家初公奏乞歸養<lb/>
曰無才一宜退有疾二宜退親老三宜退故自號三宜<lb/>
<pb n="KR4e0117_WYG_029-23b"/>
及自閩歸語人曰國家有事宜再起事已宜再退更號<lb/>
五宜臨殁索筆大書曰平生無一事欺天至死全百骸<lb/>
歸地命鵬掲於柩前嗚呼公之為人兩言盡之矣銘曰<lb/>
於赫髙氏維信聞家爰初學錄樹徳振華顯允中丞克<lb/>
紹厥祉允哲允文乘時奮起乃擢御史玉斧鉄冠風節<lb/>
矯矯嚴而不殘乃丞大理平反庻戮漢有張于公繼其<lb/>
躅乃陟南臺憲度是宣薙荒獮獷畿甸肅然函封亟上<lb/>
曰有老親俾歸終養繄帝之仁閩有狂猘狺狺吠噬帝<lb/>
<pb n="KR4e0117_WYG_029-24a"/>
命起公俾往督制威以戡虣信以招攜曽不踰時羣醜<lb/>
以夷功成不居返我初服勇退之節士論攸屬謂公未<lb/>
老尚其起之胡兹長逝奄莫予追嗟嗟中丞位不滿徳<lb/>
考其行治惟時之則髙墳巋然信溪之濵勒詞穹碑式<lb/>
昭後昆<lb/>
　<lb/>
　<lb/>
　<lb/>
<pb n="KR4e0117_WYG_029-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　椒邱文集巻二十九<lb/>
</p>
<p>
</p>
  </div>
</body>
</text>
</TEI>
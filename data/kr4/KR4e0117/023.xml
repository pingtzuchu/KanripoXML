<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱文集巻二十三</head> <lb/>
    <p>
<pb n="KR4e0117_WYG_023-1a"/>
欽定四庫全書<lb/>
　椒邱文集巻二十三<lb/>
　　　　　　　　　　　　明　何喬新　撰<lb/>
　詩<lb/>
　　七言古詩<hi>附長短句</hi>
　　　題東波遊赤壁圖<lb/>
長江西來遶赤壁山色蒼蒼江氣白黄岡遷客人中仙<lb/>
傲睨江山如戲劇笑吞山月吸江風羇愁肯使嬰吾胸<lb/>
<pb n="KR4e0117_WYG_023-1b"/>
扁舟夜泛赤壁下文光下燭馮夷宫湘妃歌兮河伯舞<lb/>
川后山靈相爾汝同遊一客非時人想是元之與文舉<lb/>
酒酣飛上千仭峰呵叱虎豹鞭虬龍倐然獨立風埃表<lb/>
俯視塵世皆沙蟲洗磨折㦸認前代一炬東風昔稱快<lb/>
英雄不數曹與孫况復周郎與黄盖江空月落髙枕眠<lb/>
夜深夢到蓬萊巔横江孤鶴來何許似欲載我歸鈞天<lb/>
洞簫聲斷客已去起望三山渺烟霧空餘兩賦在人間<lb/>
星斗熒煌垂萬古<lb/>
<pb n="KR4e0117_WYG_023-2a"/>
　　　題祖逖聞雞起舞圖<lb/>
洛陽雙鵝飛翀天兵塵澒洞如雲烟將軍雅志翊皇極<lb/>
聞雞起舞心茫然晋陽有聦趙有勒豺虎憑陵恣殘賊<lb/>
中原大半警狼烽誰向河南剪荆棘嘐嘐夜半荒雞鳴<lb/>
情知此聲非惡聲披衣慷慨㧞劍舞英氣耿耿摩蒼冥<lb/>
一舞龍光競揮霍眼中已自無屠各再舞頓挫騰雪霜<lb/>
欲掃欃槍靖沙漠可憐瑯琊無逺圖謾憑天險保三吳<lb/>
將軍氣欲吞吐谷渡河擊楫聲嗚嗚屯兵雍丘威赫赫<lb/>
<pb n="KR4e0117_WYG_023-2b"/>
敵軍破膽頻敗北關河部落盡來歸譙沛遺民咸仰徳<lb/>
兩京未復功未成妖星夜照鎮西營天不祐晉將軍歿<lb/>
千載英雄長涕零<lb/>
　　　題明皇秉燭夜逰圖<lb/>
沉香亭上烏飛速歌吹未終宫漏促歡娛不足可奈何<lb/>
夜遊更秉西園燭銀盤萬炬照天紅恍如赤日行晴空<lb/>
更將羯鼓催花栁共信聖主真天公太真娉婷奉巵酒<lb/>
願上大家千萬壽隋家天子放流螢熠燿㣲光詎能久<lb/>
<pb n="KR4e0117_WYG_023-3a"/>
伶官再拜前致詞祗今四海皆熙熙將有禄山相林甫<lb/>
聖人不樂復何為念奴髙歌八姨舞鱗膾駝峰薦雕爼<lb/>
明朝且放紫宸朝翠帳醒來日方午金鷄帳裏卧猪龍<lb/>
内寵不減昔秦宫昏昏醉夢日復夜豈料興衰在眼中<lb/>
桃林一戰血沒踝薄暮不見平安火蒼茫西出馬嵬坡<lb/>
驛舎無燈相枕卧斜谷鈴聲暮雨寒歸來無復舊時歡<lb/>
霜凝鴛瓦不成寐怨對孤燈夜未䦨<lb/>
　　　題韓蘄王湖上騎驢圖<hi>張俊封循王附秦檜殺岳飛又欲分背嵬軍者</hi>
<pb n="KR4e0117_WYG_023-3b"/>
錦裘綉帽韓將軍江上淮東屢䇿勛朝端蒼檜何蓊菀<lb/>
干霄蔽日長氤氲髙皇未有宣光徳指仇為親忠為逆<lb/>
鳥未盡兮弓已蔵岳家父子死讒慝將軍連訴解兵權<lb/>
蕭然物外如神仙清凉居士聊自命蹇驢時跨西湖邉<lb/>
古槐疎冷秋陰薄門巷蕭條可羅雀相隨惟有舊奚僮<lb/>
偏禆盡入循王幕路傍下種故侯𤓰湖堤携酒看梅花<lb/>
酒酣時過岳侯墓澘然長淚落烟霞敵人忽動南侵志<lb/>
舉朝争獻檀公計黄金不鑄韓蘄王烈士忠臣謾歔欷<lb/>
<pb n="KR4e0117_WYG_023-4a"/>
　　　題幼安濯足圖<hi>華歆字子魚故借用之</hi>
當塗睥睨漢家鼎江左孫郎恣馳騁茫茫九域戰塵飛<lb/>
潔身東適𤣥莵境黄雲黯黯炎精昏避地且復依公孫<lb/>
公孫非有興漢志爼豆詩書聊共論誰云此地在東鄙<lb/>
箕子舊邦風化美同㳺不獨邴與王尚友欲追孤竹子<lb/>
猘子猖狂事漸非扁舟浮海又西歸尚愁黄塵涴吾足<lb/>
褰裳自濯滄浪溪滄浪之水清徹底更欲枕流洗其耳<lb/>
水中圉圉疑子魚似亦含羞倐驚逝嗟哉子魚良可羞<lb/>
<pb n="KR4e0117_WYG_023-4b"/>
昔為吾友今吾仇何當一請尚方劍斷取頭顱擲濁流<lb/>
　　　題金章宗畫馬圖<lb/>
混同江上黒龍起雄據中原慕文治欲令頑礦變精金<lb/>
文物直追周漢美明昌天子世宗孫善書善畫兼善文<lb/>
揮毫拂素貎騏驥神妙不數曹將軍龍鬐鳳臆真無比<lb/>
汗血猶沾渥洼水汧陽雲錦非不多如此權竒能有㡬<lb/>
憶昔武元起海東從騎躞蹀皆游龍西馳木葉風沙静<lb/>
南蹴大梁榛棘空梁王已死陳王戮飲馬泉荒無苜宿<lb/>
<pb n="KR4e0117_WYG_023-5a"/>
天閑十二俱下材薄蹄秃尾空多肉此圖想是建國初<lb/>
明昌以後此馬無北荒鐵騎忽馳驟山後山前草木枯<lb/>
　　　壽徐主事父母<lb/>
金雞喔喔華堂曙佳氣葱葱藹如霧鳳笙吹空奏靈鼓<lb/>
五采斑斕紛起舞座中仙翁蓬萊客烱烱雙瞳湛秋碧<lb/>
北堂况是瑶池仙鶴髪蕭蕭映珠翟餐玉曾傳却老方<lb/>
姓名已入丹臺蔵聖皇推恩加寵錫金函寳敕頒明光<lb/>
長庚煌煌光照户花底張筵列尊爼新詞唱徹鶴南飛<lb/>
<pb n="KR4e0117_WYG_023-5b"/>
笑吸仙人掌中露小鬟吹笙隔雲屏却疑便是董雙成<lb/>
仙家元只在人世何須泛海求蓬瀛賢郎久著金閨籍<lb/>
翹首白雲歸未得願椿不老萱長存年年嵗嵗承天澤<lb/>
　　　送族孫垕㑹試<lb/>
我家本是韓侯裔散處江南知㡬世黎川之隩平西臺<lb/>
簮笏詩書世相繼舸齋直閣典絲綸先公持憲還秉鈞<lb/>
孰云族逺情寖薄恩義不啻同産親吾兄長史尤卓犖<lb/>
輔導親藩稱謇諤西江庚午棘闈開我與而翁共騰躍<lb/>
<pb n="KR4e0117_WYG_023-6a"/>
而翁蚤嵗委秋霜我今歸田鬢已蒼瓊枝玉樹喜見汝<lb/>
森然秀出嗣書香今秋挾䇿赴鄉試笑談折取蟾宫桂<lb/>
鄉書傳得到山中老眼摩挲為驚視我家諸兒愚且蚩<lb/>
有書不讀惟遨嬉一經賴汝傳舊徳頓令門户增光輝<lb/>
凍雲釀雪北風厲匹馬凌兢隨計吏莫嗟三陟犯隆寒<lb/>
萬里亨衢期奮翅龍門浪暖起春雷還將三策獻堯階<lb/>
瓊林宴罷歸來晚錦幖前導亦榮哉丈夫立志須逺到<lb/>
一第區區奚足道祖宗功徳與文章百世休光汝當紹<lb/>
<pb n="KR4e0117_WYG_023-6b"/>
　　　雙桂堂為秋官李時賜賦<lb/>
西臺使君人中龍氣酣飛上廣寒宫愛此宫中雙桂樹<lb/>
翠蕤金粟何玲瓏移得靈根下仙陌素娥含情不敢惜<lb/>
畫蘭文砌重栽培日倚胡牀玩芳色謝家蘭砌謾馳聲<lb/>
王氏槐堂未足榮風起似聞環珮響月明恍若蛟龍争<lb/>
使君二子更岐㠜蚤嵗聮翩登桂籍仲兮金榜久蜚聲<lb/>
伯也雲衢方振翼桂兮桂兮徳之符豈同凡木空扶疎<lb/>
炎風苦雨慎封植待作明堂欂與櫨<lb/>
<pb n="KR4e0117_WYG_023-7a"/>
　　　題南莊圖壽陳孟祥婦翁<lb/>
碧梧露冷秋將半南極騰輝照晴漢主家壽日集羣真<lb/>
羽節飈輪來汗漫主人元是南莊仙五畝青桑二頃田<lb/>
對酒髙歌紫芝曲焚香細和白駒篇邇來移住金河曲<lb/>
烱烱方瞳貎如玉不知遐筭今㡬齡但覺添籌已盈屋<lb/>
翠鳳纔炰白鹿烹當筵小玉鳴銀筝東牀佳客起稱壽<lb/>
酒酣笑絶縵胡纓披圖却憶南莊好坐見滄溟遶蓬島<lb/>
何當跨鶴歸去來笑拂扶桑拾瑶草<lb/>
<pb n="KR4e0117_WYG_023-7b"/>
　　　題張將軍廟<hi>諱飛字翼徳廟在保寧</hi>
車騎將軍盖世雄蚤年仗劍從真龍並遊惟許多髯翁<lb/>
俯視餘子猶沙蟲曹瞞欺天悖且兇欲移漢鼎歸鄴宫<lb/>
將軍眥裂髪上衝忠憤凛凛摩蒼穹佐佑昭烈剪蒿蓬<lb/>
威如虓虎氣若虹提戈斬級無怛容萬衆莫敢嬰其鋒<lb/>
取荆兼益啟漢中重噓炎燼光曨曨剖符遂受徹侯封<lb/>
帶礪河山誓始終天不祚漢構禍凶變生肘腋殞厥躬<lb/>
飄然騎箕返大空在帝左右佐化工殄戮癘鬼驅螟螽<lb/>
<pb n="KR4e0117_WYG_023-8a"/>
嘉陵江上廟宇崇吏民薦享誠且恭鳳笙嗚嗚鼓逢逢<lb/>
飈車雲馬紛來降斷碑苔蘚何重重誰操巨筆曾南豐<lb/>
光明俊偉星斗同功名何必上景鐘斯文足表將軍忠<lb/>
威靈赫赫垂無窮<lb/>
　　　送金郎中還南京分韻得韡字<lb/>
君家兄弟何所擬皎如玉樹翹瓊蘤伯兮早拜地官郎<lb/>
典賦南都政聲美叔也新擢白雲司籍籍清名滿人耳<lb/>
兩京相望若參商冀北江南㡬千里覔句春尋芳草池<lb/>
<pb n="KR4e0117_WYG_023-8b"/>
看雲晝隱烏皮几伯兮奏最來皇都叔也承迎多樂豈<lb/>
趍朝紫陌曉聯鑣聴雨寒忩宵共被塤箎迭奏肅以容<lb/>
不必清商間流徵歡娯未洽又分携戒行曉逐雞聲起<lb/>
賔朋出祖官道傍金巵㶑灔香浮蟻蘆花飛雪暗長汀<lb/>
楓葉栖霞映秋水離亭分手正凄然况復秋空雁聲唳<lb/>
征車轔轔不可留離懐戀戀何時已遥知别後重相思<lb/>
愁看荆花春韡韡<lb/>
　　　讀西臺慟哭記<hi>留夢炎葉李俱以宋臣仕元貴顯方鳯呉思齊與謝翺同隱終</hi>
<pb n="KR4e0117_WYG_023-9a"/>
　　　<hi>身不仕</hi>
北風怒撼龍舟覆十萬貔貅葬魚腹廬陵魁輔死燕山<lb/>
頸血化為原草緑當時門下多俊材鳥散雲消那敢哭<lb/>
裂冠毁冕彼何人俯首穹廬食讎粟轅門從事抱孤憤<lb/>
芒屩潛行嚴瀬曲肯隨留葉立新朝甘與方吳卧空谷<lb/>
遡風直上千仭臺采采溪毛薦寒淥歌殘楚些招不來<lb/>
蕭瑟寒飈振林木仰天長慟天亦愁山鬼驚啼猿躑躅<lb/>
冬青樹下頻往還淚眼摩挲望天目鳳逝龍亡王氣消<lb/>
<pb n="KR4e0117_WYG_023-9b"/>
日暮驚烏止誰屋褰裳㡬度濯江潯尚恐塵汙涴吾足<lb/>
帝曰巫陽汝下招促駕青虬歸玊局鐃歌騎吹世空傳<lb/>
月表未成竟誰續毅魄雖埋神不沒仙逰想在文山麓<lb/>
相逢握手共欷歔細論興亡淚如掬浮雲倐忽風中燭<lb/>
忠義千年有餘馥巋然荒冡釣臺東我欲乗風奠醽醁<lb/>
　　　題鄭氏齊壽堂分韻得彩字<lb/>
三神之山渺何在員嶠方壺峙瀛海華堂誰築山之巔<lb/>
雲氣連蜷浮瑞彩堂中偕老地行仙雙頰如丹雙鬢皠<lb/>
<pb n="KR4e0117_WYG_023-10a"/>
懿行真為百世師靈宗况出前朝宰平生酷慕王儒仲<lb/>
偕隱山中知㡬載石田烟暖茁瓊芽琪樹春深結珠蕾<lb/>
祗今遐筭踰七旬合樂張筵慶嘉㑹㶑灔霞觴玉作流<lb/>
芳鮮雕爼龍為醢蟠桃花下共稱觴載詠周詩歌壽愷<lb/>
賢郎元是蟾宫仙剪得春雲供戲綵願祝雙親偕百齡<lb/>
烱烱方瞳神觀倍丹成不必跨黄班鸞鶴翔空正相待<lb/>
　　　蘇墨亭<lb/>
　都水主事山陽尹君治徐州洪得蘇文忠公題名於<lb/>
<pb n="KR4e0117_WYG_023-10b"/>
　亂石中其文曰郡守蘇軾山人張天驥詩僧道潜月<lb/>
　中遊君洗滌汙垢識為坡書舁置其視事之所作亭<lb/>
　以覆之翰林學士徐先生題其亭曰蘇墨過而覽者<lb/>
　咸有賦詠焉噫君之於文忠公之遺墨寳愛之如此<lb/>
　則於公之平生風莭所向慕者深矣<lb/>
彭城太守眉山翁雄詞勁莭人中龍叩閽連疏詆新法<lb/>
一麾來此綏疲癃雲龍山人亦超絶毎御仙禽遡天末<lb/>
詩僧况復有參寥耻與貫休較工拙長空月白玉宇秋<lb/>
<pb n="KR4e0117_WYG_023-11a"/>
扁舟載月谼邉游塵襟蕩滌殆欲盡便疑身世在瀛洲<lb/>
瓊樓貝闕凉如洗月華倒蘸金尊裏酒酣俯視塵中人<lb/>
甕盎醯雞飛復止醉磨山骨題姓名金戈寳劍何稜稜<lb/>
不知埋歿㡬百載夜深尚有虹光騰多才水部偏好古<lb/>
得此方珉谼上土剜苔滌垢識坡書寳愛不啻岐陽鼓<lb/>
芳亭彩檻深且崇壯夫舁來置其中細觀頓覺心神肅<lb/>
姿媚豈與黄庭同吳興墨妙委芳草學士新題名更好<lb/>
千年化鶴倘來歸再與摛詞美莘老<lb/>
<pb n="KR4e0117_WYG_023-11b"/>
　　　題陰崖舞鳳圖<lb/>
畫船昨泛湘江曲江上蕭疎森紫玊天邉彩鳳忽飛來<lb/>
羽毛猶帶湘雲緑陰崖曉霽暖烟消翠蕤飛舞風翛翛<lb/>
九疑凝黛湘波静林間彷彿聞簫韶黄陵廟前春欲暮<lb/>
鷓鴣啼斷班班雨好向虞廷覽徳輝碧梧菶菶摶桑曙<lb/>
　　　題霜林孤鷹圖<lb/>
霜林揺落秋天逈鷙鳥摩空風力勁大鵬却避狡兎愁<lb/>
老樹無聲萬山静喬柯獨立何雄哉金眸玊爪非凡材<lb/>
<pb n="KR4e0117_WYG_023-12a"/>
健翮孤騫晴雪落老拳怒攫寒雲開荒城古社多狐䑕<lb/>
閟翳荆榛嘯烟雨乘秋一掃妖穴空萬里寒霄看髙翥<lb/>
　　　白髪行<lb/>
我昔年方十六七面如玉盤髪如漆玉河堤上脩褉時<lb/>
公子王孫皆自失聖朝天子詔興賢詞場早著祖生鞭<lb/>
杏花園中㑹羣彦同輩共詫人中仙天官掄材官粉署<lb/>
晝閲刑書夜縑素誰云勞悴損容顔雙鬢青青祗如故<lb/>
外臺持憲陟薇垣北臨汳水南閩山奸氓老吏竊相語<lb/>
<pb n="KR4e0117_WYG_023-12b"/>
使君精悍猶童顔一從仗鉞臨冀北漸覺三莖五莖白<lb/>
承恩召拜秋官卿猶幸簮中强半黒去年解紱辭清朝<lb/>
歸來林下自逍遥滿頭一夕垂白雪縱遇春風未易消<lb/>
少時一覽輒成誦筆底詞源似泉湧于今百過旋遺忘<lb/>
揮毫不啻千鈞重閒中覽鏡空自悲百嵗光陰能㡬時<lb/>
家人進酒强開慰天運如此非人為有形畢竟還銷爍<lb/>
世上應無不死藥何須懊惱傷心神知命知天且為樂<lb/>
　　　題南山晚翠圖<lb/>
<pb n="KR4e0117_WYG_023-13a"/>
姑蘇才子鳳池仙氣吐胸中常浩然能書能詩亦工畫<lb/>
妙處徃往逼輞川不學趙昌畫牡丹金絲粉瓣誇清妍<lb/>
不學徐熙畫渚蓮絳綃翠幄映漪漣酒酣放筆恣揮冩<lb/>
崢嶸磥砢天機全墨汁淋漓雲霧濕黛色暝與徂徠連<lb/>
生平抱負與衆異勁氣凛凛見毫端初疑晴影落屏障<lb/>
六月颯颯秋飈寒又疑潜蛟在素壁帶得寒濤洒四筵<lb/>
畢宏韋偃稱好手此圖與之孰後先𤣥都障子不復見<lb/>
三絶令人懷鄭䖍我昔見松武侯廟龍虎攫拏錦水邉<lb/>
<pb n="KR4e0117_WYG_023-13b"/>
又嘗見之晉山麓屈鐵交錯森戈鋋歸來對此為動色<lb/>
摩挲老眼思昔年固知畫者有深意畫中有意誰能言<lb/>
亭亭有若橋與梓並立雲際擎蒼天異材自合棟清廟<lb/>
何事老棄荒山巔繁柯亦足備榱桷匠石未遇空連蜷<lb/>
吾皇聖徳邁姚姒將建明堂招俊賢林間樸<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>尚收拾<lb/>
况此異材忍棄捐我家季方愛此畫不啻𢎞璧出藍田<lb/>
寳蔵髙閣遺孫子肯數米家書畫船臨風更招杜陵老<lb/>
和我南山晚翠篇<lb/>
<pb n="KR4e0117_WYG_023-14a"/>
　　　三臺懷古<lb/>
長安市中歌布乎闗東盟主推本初帝胄﨑嶇西入蜀<lb/>
孫郎慷慨南吞吳奸閹遺𦙍最桀黠奮戈頓地地欲裂<lb/>
黄雲倐起翳長空黯黯炎精竟淪滅輕車勁卒入鄴宫<lb/>
袁家豚犬走遼東燕姬趙女了無失祗留妲己賜周公<lb/>
三臺髙築漳河曲勢擬未央與天禄璇題翠瓦絢晴霄<lb/>
傑閣危䦨壓王屋身都冀郡帝許昌時來奉帝歸山陽<lb/>
弱寡欺孤似狐媚私心郤欲擬文王成濟抽戈南闕下<lb/>
<pb n="KR4e0117_WYG_023-14b"/>
崇基旋已歸司馬繐帷艶骨已成塵至今惟有當年瓦<lb/>
西陵疑冡何纍纍我來弔古增歔欷欲呼斗酒招文舉<lb/>
共論曹瞞弱漢時<lb/>
　　　夀俞進士母<lb/>
光風吹緑瀛洲草玉樹瓊芝遶庭好北堂清晝壽筵開<lb/>
青鳥雙飛下蓬島座中阿母西池仙霞光滿面霜滿顛<lb/>
庭前八子皆秀好就中一子尤稱賢去年對策金鑾殿<lb/>
黄封曾醉瓊林宴今年謁告歸故鄉正值髙堂氣葱蒨<lb/>
<pb n="KR4e0117_WYG_023-15a"/>
天香兩袖宫袍碧起舞尊前勸雲液但令阿母一開顔<lb/>
不管烏紗漸欹側宜男花暖春正長鳳翎鵠觜含晴光<lb/>
願祝慈顔似花好年年此日薦霞觴<lb/>
　　　題金人出獵圖<lb/>
陰山寒飈捲晴雪白草蕭蕭凍欲折選徒校獵曉合圍<lb/>
萬騎蹴氷如蹴鐵狐裘狐帽紫絨絛上凌大磧下深濠<lb/>
鐵騎咆哮聲震地毛羣無計可潜逃鴐鵝戛戛來何許<lb/>
一片晴雲蔽天宇海青直上鷙且雄頃刻平蕪洒紅雨<lb/>
<pb n="KR4e0117_WYG_023-15b"/>
紛飛鵾鸛與鶖鶬雨血風毛墮獵塲車徒獻獲大綏下<lb/>
割鮮野食駝蹄香金輪半墜西山缺鐃管嘲轟向區脱<lb/>
解鞍縶馬未肯眠笑擊黄獐飲其血白旂忽動鄂諾河<lb/>
猛士更比金源多柴潭已涸蔡州破狡兎雖肥奈爾何<lb/>
　　　秋夜搗衣曲<lb/>
髙梧露墮銀牀冷宫漏沉沉夜初永碧落無雲月正中<lb/>
樓臺滉漾玻璃影輕移芳屣下空庭未拂瑶玷已愴情<lb/>
玉腕徐揮搗寒素丁東寫出斷腸聲非絲非竹亦非木<lb/>
<pb n="KR4e0117_WYG_023-16a"/>
碎珮繁鈴斷還續壯如巫峽瀉春濤清似寒溪漱鳴玉<lb/>
商聲嗚咽徵聲悲散入秋空逺更㣲公主辭唐嫁回紇<lb/>
文姬歸漢别焉支乍沉乍振聲尤苦顧影無言淚如雨<lb/>
嚴陵臺上哭孤臣白傅舟中泣商婦砧聲轉急愁轉深<lb/>
栖烏驚起啼霜林長風吹入征夫耳應識香閨悵望心<lb/>
玉杓斜指天將曙停杵凄然倚庭樹却愛蓮塘水不波<lb/>
雙鴛交頸眠香霧<lb/>
　　　樂樵隱畫虎<lb/>
<pb n="KR4e0117_WYG_023-16b"/>
山人采樵慣識虎畫虎於今推獨歩吮毫濡墨欲畫時<lb/>
猛態雄姿宛如覩祗今畫者多擅名徃徃粉墨肖其形<lb/>
孰如此圖造神妙顧盼凛凛寒風生原田毎每羣豕暴<lb/>
曷不為我盬其腦黍稷與與嵗有收田豕從兹迹如掃<lb/>
城狐社䑕為民憂為我搏噬無復留村甿稱快共歡笑<lb/>
雞鶩成羣散不收嗟哉此圖真可愛魑魅逢之應自敗<lb/>
蕘兒牧子懾餘威藜藿滿山那敢采<lb/>
　　　題獅子圖<lb/>
<pb n="KR4e0117_WYG_023-17a"/>
莎溪之域弱水濵金精下降毓怪珍偉哉狻猊産此地<lb/>
雄姿猛態夐絶倫雙睛睒睒電流赤勁爪銛牙侔劍㦸<lb/>
空山怒吼轟春雷百獸聞之皆辟易饑來不食麋鹿羣<lb/>
摶犀拉象如孤㹠㡬廻饑飲龍門涘積石半露餘波渾<lb/>
聖皇端拱位皇極月竁氷天皆仰徳荒夷得此不敢留<lb/>
縶以金繩獻京國脩途萬里經流沙羣動懾竄不敢譁<lb/>
尾端尚帶昆侖霧口角仍含葱嶺霞彤軒文陛麗晴旭<lb/>
遥望龍顔自馴伏低頭安尾體態閒黄毳蒼髵絢人目<lb/>
<pb n="KR4e0117_WYG_023-17b"/>
皇威逺被萬國寕長楊靈囿多祥禎獅兮獅兮歛鷙猛<lb/>
長與騶虞作隊行<lb/>
　　　題桃源圖<lb/>
咸陽鹿走羣雄起河北山東多敵壘楚鄉耆舊獨知㡬<lb/>
避地移家阻烟水烟水茫茫别有天塵寰疑是地行仙<lb/>
誅茅剪棘初為室引水開渠漸種田老翁侵晨放鷄鶩<lb/>
稚子乗春藝桑竹無刑無賦無追呼淳風自是羲皇俗<lb/>
児孫更抱日相親酒食時常㑹里隣桃花隔斷人間路<lb/>
<pb n="KR4e0117_WYG_023-18a"/>
不識西風有戰塵漁郎鼔棹來何許競引歸家具雞黍<lb/>
當時祗記有秦皇此日方知為典午水流花謝路榛蕪<lb/>
誰把仙源託畫圖雲山有路如可訪便擬辭家徃卜居<lb/>
　　十樓懷古<lb/>
　　　黄樓<hi>在徐州</hi>
黄河西來坤軸折濁浪排空天欲裂彭城老稚哀哀啼<lb/>
自分闔門作魚鼈仁明太守眉山蘇誓以隻手障其衝<lb/>
指麾徒旅荷畚輂長隄隱起如晴虹波恬浪静民安堵<lb/>
<pb n="KR4e0117_WYG_023-18b"/>
共喜更生歌且舞九重下詔侈褒嘉拯溺禦災非小補<lb/>
飛樓髙壓城之東張筵㑹客何雍客後山作銘潁濵賦<lb/>
筆力直與造化争瓌雄神遊八表知何處贏得穹碑照<lb/>
今古當年舒李今何如羈鬼啾啾泣烟雨<lb/>
　　　竹樓<hi>在黄州</hi>
黄岡使君文中虎勁氣英英隘寰宇西清東觀莫容身<lb/>
又擁朱轓守江渚江雲山雨晝𠖇𠖇使君對此若為情<lb/>
驚濤厭見蛟黿舞老樹愁聞猿狖鳴平生才名冠當世<lb/>
<pb n="KR4e0117_WYG_023-19a"/>
每吐忠言禆國是哆侈竊笑奸諂排一身南北長如寄<lb/>
使君知命不解愁竹樓突起江之陬笑呼斗酒酹前哲<lb/>
風帆沙鳥任沉浮仙逰今在蓬萊島陳迹荒凉凄蔓草<lb/>
我來不見樓中人自酌寒泉薦蘋藻<lb/>
　　　燕子樓<hi>在徐州</hi>
彭城城下汳水流弭棹江臯訪燕樓畫簷綉拱杳何許<lb/>
但見衝烟掠水雙燕愁憶昔南陽張僕射文武兼資擅<lb/>
聲價隼旟龍節涖名藩赫奕威聲震東夏貞心姱質闗<lb/>
<pb n="KR4e0117_WYG_023-19b"/>
家姬姿容冠世兼能詩明珠買得侍尊爼擊毬張宴常<lb/>
相隨曲房邃閣歡未足豈料清歌成慟哭從兹但詠栢<lb/>
舟詩不唱秋娘金縷曲十載樓中只獨眠霜晨月夜淚<lb/>
㳙㳙却嗟老大潯陽婦忍抱琵琶過别船<lb/>
　　　黄鶴樓<hi>在武昌</hi>
黄鶴髙樓渺煙霧黄鶴飄飄不知處我曾凌風登此樓<lb/>
但見蒼茫漢陽樹我聞羽士徐佐卿化為黄鶴朝太清<lb/>
雲衢偶爾中金鏃戛然驚飛入杳𠖇錦袍仙人昔曾到<lb/>
<pb n="KR4e0117_WYG_023-20a"/>
醉眼摩挲睨晴昊倚䦨招鶴鶴不來槌碎瓊樓委荒草<lb/>
樓前大别髙崔嵬樓下長江滚滚來仲謀孟徳今何在<lb/>
空遺陳迹後人哀我本芙容城裏客謫在塵寰歸未得<lb/>
月明黄鶴倘來歸便欲乗之遡空碧<lb/>
　　　岳陽樓<hi>在岳州</hi>
飛樓百尺壓城上坐看長風掀巨浪澄湖周迴八百里<lb/>
雨態烟姿千萬狀倚䦨一眺心茫然三湘七澤來目前<lb/>
欲呼湘女一鼓瑟更起靈均細問天我懐文正髙平老<lb/>
<pb n="KR4e0117_WYG_023-20b"/>
後樂先憂古今少廟堂宻勿能㡬時遽遣行邉迹如掃<lb/>
又懐武穆岳將軍用兵决䇿如有神樓船剪冦來此地<lb/>
功成乃不保其身英雄已矣不可問斗酒那能散孤悶<lb/>
欲乗𤣥鳳上九嶷還就重華訴忠憤<lb/>
　　　庾公樓<hi>在九江</hi>
庾樓昔日瞰江渚髙棟危䦨撼風雨年深傾圯成荒丘<lb/>
月冷蘆汀啼杜宇庾公瀟洒清談人連輝椒掖秉國均<lb/>
寡謀輕啟歴陽釁臨難䑕竄私其身冦平尚幸免誅殛<lb/>
<pb n="KR4e0117_WYG_023-21a"/>
猶秉旌旄鎮南國神州未復邊騎驕擁衆何當剪仇敵<lb/>
當時㕘佐殷謝徒嘯詠風月無逺圖樓中開宴揮玊麈<lb/>
志識僅比牧豬奴九原㝠㝠不可作雲散太虛水歸壑<lb/>
廬山飛瀑和雨來似為元規洗餘惡<lb/>
　　　建國樓<hi>在大梁</hi>
銀槍已降鐵槍死建國樓傾土花紫午溝王氣澹秋烟<lb/>
始信太原真有子唐家季葉如亂蓬茫碭雲深蛇化龍<lb/>
初從劇盜旋納欵授節賜名恩寵隆西摧强晉東遷洛<lb/>
<pb n="KR4e0117_WYG_023-21b"/>
雪滿紇干凍死雀窮兇極惡甚阿瞞况復墻茨恣淫樂<lb/>
氣盈志足誇成功翬飛傑閣凌蒼穹封丘門外晉王至<lb/>
阿兒血濺雕楹紅惜哉未按王敦例剖棺戮尸示當世<lb/>
何人獻諂誤莊宗欲借太阿斬全義<lb/>
　　　文選樓<hi>在襄陽</hi>
漢江緑遶南雍州敗瓦頽垣江上頭蕘兒牧豎笑相語<lb/>
云是昭明文選樓昭明好學無與比鬬雞肯效諸王戱<lb/>
古今作者浩如烟欲選雄渾垂萬世旁搜陶謝曹劉詩<lb/>
<pb n="KR4e0117_WYG_023-22a"/>
細閲班揚賈馬辭明珠溢目取照乗夷玉在序收懸藜<lb/>
江蘺沅芷萃靈囿亦有殷彛及周卣誰云小兒强解事<lb/>
作者藉之傳不朽江陵典籍亦已多七官文字勤捜羅<lb/>
當時不作選萃計化作飛烟奈爾何<lb/>
　　　柴潭樓<hi>在汝寧</hi>
金源立國雄且武蹴宋殱遼跨中土豈知中葉漸陵夷<lb/>
虓闞憑陵有䝉古燕京南遷到汴京花帽不守杏花營<lb/>
黄河已失哈達死猶欲假息懸瓠城懸瓠頟頟近荆楚<lb/>
<pb n="KR4e0117_WYG_023-22b"/>
京湖亦有復仇舉長圍已合效魚麗癡心尚恃柴潭固<lb/>
柴潭樓下碧漪漪上有伏弩下潛螭一朝决之入汝水<lb/>
螭亡潭涸竟奚為幽蘭軒中苦復苦分取遺骸蔵宋圄<lb/>
當年忠烈冠華夷惟有忠臣忽斜虎<hi>按忽斜虎應改呼沙呼因韻語故存其舊</hi>
　　　籌邊樓<hi>在西川</hi>
元和相國有賢子仗鉞擁麾鎮西鄙朱甍翠瓦構危樓<lb/>
徼外聞聲盡風靡樓中粉壁圖江山南樓羌僰西吐蕃<lb/>
不須聚米著形勢阨塞盡歸指顧間維州向化首來服<lb/>
<pb n="KR4e0117_WYG_023-23a"/>
凛凛威聲震殊俗可憐相府妬成功執送蕃酋逞殘酷<lb/>
誰為此策竒章公不恤國是心匪忠馬公反復義利辨<lb/>
此論未知吾不從雄姿偉略今安在髣髴丹青見風采<lb/>
忠貞世篤能㡬人獨立風前增感慨<lb/>
　　　題畫虎圖<lb/>
長林有獸雄且威非熊非兕非狻猊月明一嘯陰風起<lb/>
羣獸膽破争奔馳平臯曠野閒縱步愁殺山中狐與免<lb/>
銛牙鈎爪孰敢攖晋國休誇有馮婦松坡隱卧攫噬閒<lb/>
<pb n="KR4e0117_WYG_023-23b"/>
芻牧莫敢窺其間四望芃芃藜藿茂豈知鷙獸在兹山<lb/>
雙睛如電良可畏犀象相逢皆䘮氣良工畫此向髙堂<lb/>
雞犬遥瞻俱駭避君不見窮邉仗鉞有虎臣匈奴逺遁<lb/>
無烟塵又不見周廬陛㦸有虎旅百辟趨朝敢迴顧壯<lb/>
哉此獸真軼羣𤣥章霞彩負竒文莫言鷙猛非所貴䝉<lb/>
馬猶能破楚軍<lb/>
　　　海屋添籌圖壽徐進士父母<lb/>
華月映綺疏長庚耿銀漢髙堂匏竹何煌煌云是佳晨<lb/>
<pb n="KR4e0117_WYG_023-24a"/>
届華誕堂中二老仙者流碧瞳燁燁明清秋不知甲子<lb/>
今㡬百但見海屋頻添籌鳳為膏兮龍為醢錦帳銀屏<lb/>
爛霞彩緑華起舞飛瓊歌誰道蓬萊隔瀛海諸郎濟濟<lb/>
玉雪姿盡是天上麒麟兒就中一子稱白眉春風射䇿<lb/>
登彤墀子兮孝以忠親兮榮且壽作傳宜紬石室書盛<lb/>
事從來世稀有<lb/>
　　　過雞冠隘弔曹將軍<lb/>
　將軍諱友聞舉進士調天水教授㑹䝉古攻城糾合<lb/>
<pb n="KR4e0117_WYG_023-24b"/>
　義兵拒之始解圍去制置使製大旗書滿身膽以表<lb/>
　之且檄公扼蜀口有功累遷驍衛大將軍已而䝉古<lb/>
　合金人吐蕃回紇之兵五十餘萬入㓂將軍與弟友<lb/>
　萬拒戰於此敵死傷無筭血流二十里救兵不至兄<lb/>
　弟俱死於陣全軍盡沒無一降者嗚呼烈哉<lb/>
曹將軍素虓闞帥閫稱為滿身膽横戈躍馬馬蹄驕赤<lb/>
霧彌空天氣惨邊塵澒洞鐵山摧青野原頭萬騎來漢<lb/>
川士女走失魂嬰孺棄擲聲哀哀將軍慷慨髪上指兄弟<lb/>
<pb n="KR4e0117_WYG_023-25a"/>
同驅誓同死右持龍劍左蛇矛斬刈勁敵如斬豖雞冠<lb/>
隘口血成河健馬强兵來益多風凄雨急敵氛惡天不<lb/>
祚宋將奈何喧呼動地地欲裂凍鼓無聲寳刀折綿裘<lb/>
濕透足難移猶奮空拳誓翦滅虎倒龍顛互啖吞山川<lb/>
震眩塵霾昏罵聲愈髙頭已斷怒氣勃勃如生存君不<lb/>
見吕家兄弟降異土遺臭至今誰比數將軍死去三百<lb/>
年赫赫英名照今古<lb/>
　　　題尹内翰家山圖<lb/>
<pb n="KR4e0117_WYG_023-25b"/>
南山凌蒼㝠北山屹絶壁美人愛山住山中恍似當年<lb/>
謝安石清溪一帶縁桃花春流滉漾蒸紅霞漁郎到此<lb/>
驚且喜祗疑誤入仙人家草堂數間蔭喬木知是美人<lb/>
讀書屋晴峰當户開秋渠飛瀑縈林潄寒玉一從獻策<lb/>
來皇都西清東觀恩寵殊長楊不奏子雲賦石室還紬<lb/>
太史書閒來却憶釣游處桑梓迢迢隔烟霧舊時猿鶴<lb/>
今何如應怨山人不歸去何人冩此家山圖長林逺岫<lb/>
春模糊墨雲翻空太陰黒妙筆直與造化俱山腰小徑<lb/>
<pb n="KR4e0117_WYG_023-26a"/>
僅如髪細看尚恐苔花滑斷崖老樹杳莫窺似聽孤猿<lb/>
啼夜月蹇予舊住金嶂西别來芳草應凄凄對此新圖<lb/>
憶丘壑歸心便逐秋鴻飛人生無如歸去好莫使山中<lb/>
迹如掃何當訪子三顧山共荷長鑱拾瑶草<lb/>
　　　賦得君馬黄贈錢憲使<lb/>
君馬黄我馬白君馬紫絲韁我馬黄金勒榕城雨霽炎<lb/>
埃清聯鑣共出城南陌城南緑陰凉似洗下馬班荆話<lb/>
疇昔君才卓犖非尋常蚤我金豸承恩光西登岷峨北<lb/>
<pb n="KR4e0117_WYG_023-26b"/>
太行鷺車所歴飛秋霜閩山千里海為疆帝遣侍臣撫<lb/>
疲甿青𠖇空闊孤隼翔當道無復豺與狼往年玊莭臨<lb/>
上杭鼪鼯膽破狡穴荒去年樓船泛東洋支祁帖耳海<lb/>
若藏才名藉甚范與張薦剡如雲上廟堂詔遷憲使總<lb/>
臺綱騘馬行行過故鄉到家未詫銀黄好且喜堂中親<lb/>
未老赤麟為脯玉為漿綵服承歡毋草草交游似我情<lb/>
最親鸎花同醉曲江春聞君峻擢喜欲舞惜君逺别還<lb/>
成嚬兩情繾綣何時已且拚一醉緑陰裏驪駒歌罷玉<lb/>
<pb n="KR4e0117_WYG_023-27a"/>
缾空笑指三山暮烟紫君馬去我馬歸明朝兩地遥相<lb/>
憶滇雲閩樹同依依<lb/>
　　　見燕憶兒來鳳<lb/>
去年燕來時吾兒歡笑牽我衣口誦差池頡頏句婆娑<lb/>
庭下看雙飛今年燕復至吾兒嗟已逝梁間空聴燕呢<lb/>
喃不見兒來堂下戲燕兮秋去春復來吾兒一去再不<lb/>
回沉思弱質今何在芳草寒烟翠作堆草色青更青我<lb/>
心苦復苦不獨聞猿堪斷腸見燕傷心淚如雨<lb/>
<pb n="KR4e0117_WYG_023-27b"/>
　　　明妃曲<hi>在瓊州巫陽縣相傳即昭君生長之地</hi>
寧胡閼氏漢宫女為國和親嫁驕虜氊車軋軋向陰山<lb/>
回首長安淚如雨黄沙白草路漫漫蕭瑟驚飈徹骨寒<lb/>
萬縷幽懐共誰語鵾絃彈罷淚䦨干身輕豈不如飛燕<lb/>
十年不覩君王面姿態未必慙子夫更衣不得承歡娛<lb/>
妾命薄妾自嗟承恩元不在絶色辜負春風滿面花寄<lb/>
聲良娣與昭儀莫惜黄金賄畫師昭陽隆寵繫圖繪冠<lb/>
世姿容誰得知<lb/>
<pb n="KR4e0117_WYG_023-28a"/>
　　　題泉州福寧道嵗寒三友<lb/>
淇園此君最瀟洒孤髙不是悠悠者同心况有五大夫<lb/>
鐵榦銅柯異檉檟羅浮仙子亦清真縞袂珠冠不涴塵<lb/>
相逢共結嵗寒友肯同羣卉競芳春莫學隋堤栁揺颺<lb/>
春風能㡬久莫學董澤蒲弱質迎秋半已枯炎風苦雨<lb/>
慎相保過眼浮榮奚足道他日棟明堂奏清廟帝鼐和<lb/>
羮風味好共持貞潔應時需不負生平氷雪操<lb/>
　　　讀余玠遺愛碑<lb/>
<pb n="KR4e0117_WYG_023-28b"/>
　䝉古入蜀殺戮㡬無噍類余玠以龍圖學士帥蜀據<lb/>
　險築城蒐兵養士通商勸農蜀人始有生意時宰信<lb/>
　偏禆之譖嗾臺諫論其罪召還竟以憂憤卒其卒也<lb/>
　蜀人哀之如悲親戚玠死未㡬而䝉古長驅取宋矣<lb/>
　眉山黄大有作玠遺愛碑具載蜀受禍之慘與玠再<lb/>
　造之功視宋史尤詳予讀而悲之賦短歌以識其事<lb/>
　嗟夫士君子懐忠死莭而困於讒口者多矣豈獨玠<lb/>
　哉<lb/>
<pb n="KR4e0117_WYG_023-29a"/>
北風蕭蕭戰血腥殺氣晝壓蠶叢城將軍俯首送降表<lb/>
况敢仰視攖其兵龍圖學士奮戈起隻手欲障横流水<lb/>
冉家兄弟亦英雄獻策魚山築髙壘連雲戰格控黔中<lb/>
鐵馬金戈氣勢雄北兵睥睨不敢近兩川再造伊誰功<lb/>
青蠅紛飛㸃白璧臺諫承風競彈擊指忠為逆逆為忠<lb/>
志士含寃氣填臆萬里長城忽自摧蜀中士女空悲哀<lb/>
敵騎從此蹂吳甸金闕瓊樓起戰埃招賢亭館今安在<lb/>
尚有殘碑紀遺愛欲持杯酒酹忠魂彷彿雲間見麾盖<lb/>
<pb n="KR4e0117_WYG_023-29b"/>
君不見馬伏波蠻兵未破謗已多又不見岳武穆中原<lb/>
未復家已覆功名自昔保全難鳥盡弓藏世共嘆江頭<lb/>
廢壘苔花紫千載英雄掩淚看<lb/>
　　　戲綵圖<lb/>
雪花繽紛墮雲端銀燭飛光消嫰寒華堂簫鼓慶初度<lb/>
仙軿縹緲來青鸞九十慈幃七十子此樂人間能有㡬<lb/>
子兮有子孫有孫玊樹瓊芝紛旖旎曾孫調錦瑟𤣥孫<lb/>
進瑶觴阿兒種種髪如雪斑衣起舞何蹡蹡一門慈孝<lb/>
<pb n="KR4e0117_WYG_023-30a"/>
誰能並况復詩書流澤盛天公剪水作瓊花散作華筵<lb/>
表祥慶綵衣舞兮日正長龎眉一笑回春陽蟠桃千嵗<lb/>
正堪摘碧實纍纍清露香綵衣舞兮日將暮兒心一喜<lb/>
還一懼安得長繩萬丈餘繫彼金烏莫飛去<lb/>
　　　十禽言<lb/>
行不得也哥哥山有貙虎水有蛟鼉銛牙利爪競塞路<lb/>
仗劒欲往誰敢過勸君歸來且髙卧苦竹岡頭安樂多<lb/>
不如歸去人生多被功名誤宦成名遂能知足自昔惟<lb/>
<pb n="KR4e0117_WYG_023-30b"/>
推疏太傅萊公再相老不歸可憐逺謫崖州户<lb/>
蘄州鬼讜論從來多逆耳有言逆耳奈若何罷官逺竄<lb/>
南荒死當時諛佞非不多端笏朝堂相天子<lb/>
脱布袴杼軸已空那得布舊袴綻裂願脱之新袴家貧<lb/>
誰與做剥膚椎髓何紛然循吏今無廉叔度<lb/>
婆餅焦不逢樂嵗逢𤣥枵囷倉久空兒索餅啼饑滿屋<lb/>
聲嘵嘵馬糞火中且煨麵敢望當年煉火燒<lb/>
提壺蘆相携共向黄公罏竹葉青兮秋露白問君所嗜<lb/>
<pb n="KR4e0117_WYG_023-31a"/>
為君沽一杯一曲莫辭醉重來愁聴笛聲孤<lb/>
泥滑滑積雨初晴天又雪泥深路滑雪更寒兩足凌兢<lb/>
盡流血可憐馬上誰家郎醉擁貂裘却嫌熱<lb/>
割茆過荒今年饑歉不可當割得茆來何所用賣與巨<lb/>
室换餱糧只愁野燒茆又盡兒啼妻泣淚浪浪<lb/>
得過且過知㡬安分終無禍風和莫詫文羽鮮雪冷休<lb/>
慚氄毛堕故侯還賣青門𤓰相君曾向牛衣卧<lb/>
婆婆繅絲繅得五采光陸離織成山龍與藻火獻諸紫<lb/>
<pb n="KR4e0117_WYG_023-31b"/>
禁供朝衣祀汾封岱總宜服不須山繭貢莱夷<lb/>
　　　松坡為奉新胡處士賦<lb/>
君不見彭澤門前五株栁揺曳春光能㡬久又不見武<lb/>
陵溪邉千樹桃落紅凌亂泛寒濤君家住在楚江曲五<lb/>
畝芳園數椽屋園中不種栁與桃千箇長松伴幽獨大<lb/>
枝夭矯凌蒼㝠小枝裊娜當簷楹月明恍見蛟龍鬬風<lb/>
起如聞鸞鳳鳴炎埃不到清如洗良朋對奕松陰裏樵<lb/>
人偶見苦不識却疑便是園與綺斸苓為餌花為酒不<lb/>
<pb n="KR4e0117_WYG_023-32a"/>
須辟榖求延壽髙風瀟洒夐出塵彭澤武陵曾有否我<lb/>
亦生平最愛松夢魂長遶徂徠峰煩君預掃松間石遲<lb/>
我來訪彈絲桐<lb/>
　　　三香圖為白黄門昂賦<lb/>
蕋宫三仙姝貞姿競芳潔何年謫降來塵寰化作三花<lb/>
總清絶一在落伽峰珠珮瑶環氷雪容一在羅浮下縞<lb/>
袂霓裳光照夜凌波仙子竒更竒水沉為骨氷為肌皦<lb/>
然並立風埃表回看紅紫俱堪嗤前身同住仙宫裏故<lb/>
<pb n="KR4e0117_WYG_023-32b"/>
向人間叙晜季素質元因一氣鍾清芬肯與羣葩比江<lb/>
州司馬遺澤長嶷然三子如三香娟娟叔季儒林秀長<lb/>
公况是黄門郎我願三子崇令徳留取芳聲垂簡册西<lb/>
蜀由來重二蘇晉陵行見推三白<lb/>
　　　金嶂山歌<lb/>
巍乎金嶂之為山也披霄聳漢吾不知其髙但見羣山<lb/>
俱在履舄下拱揖拜頫若兒曹或如萬馬競馳驟又若<lb/>
長風捲海驅波濤金精峙其南軍山聳其北層崖秀巘<lb/>
<pb n="KR4e0117_WYG_023-33a"/>
髙入雲正與兹山勢相敵銀江滔滔遶其趾深涵清兮<lb/>
淺沸白金鱗頳尾日㳺揚或乘風雷變化生羽翼寒潭<lb/>
窅窅深莫測下有虬龍卧澄碧嵗旱村翁事禱雨油然<lb/>
雲興霈甘澤長松不知㡬百年黛色蓊鬱蔵雲烟𤣥猿<lb/>
蒼鹿游其下鵾鸛鶖鶬羽其巔緑陰滿地凉似水我欲<lb/>
髙卧消煩悁山椒祠宇壯且麗云是炎漢之髙帝長陵<lb/>
原廟在闗中神遊詎肯來兹地琳宫碧殿何渠渠乃是<lb/>
釋老之所居相與談空寂講𤣥虛變幻百出誘羣愚函<lb/>
<pb n="KR4e0117_WYG_023-33b"/>
香剪紙日奔趨石橋夭矯蒼苔滑上有石臺臨木末山<lb/>
頭瀑布非練光疑是陰崖未消千古雪東村匝埠多人<lb/>
家平原百里皆桑麻民風醇樸無紛華朝耕暮詠為生<lb/>
涯嵩邙瀍榖差可擬王官杜曲未足誇紫芝赤箭香旖<lb/>
旎雲暖羅生碧巖底采之自足制頽齡何用瓊漿和石<lb/>
髓嗟予老病久懸車愛此名山擬卜居何用遂良圖結<lb/>
茆三五間種樹千百株看山晨拄笏篝燈夜讀書松風<lb/>
瑟瑟似笙竽漱滌塵思半㸃無雖非午橋莊庶㡬南陽<lb/>
<pb n="KR4e0117_WYG_023-34a"/>
廬惜哉此志未能遂悵望雲山增鬱紆<lb/>
　　　榮壽歌為安陽劉宗瀾賦<lb/>
劉郎卓犖龍頭客蚤向彤庭獻三策白雲司裏久蜚聲<lb/>
寵及雙親何舄奕徃年初拜郎官封寳敕龍光貫采虹<lb/>
今春又錫大夫誥玳首金葩絢晴昊阿翁烏㡌錦為衣<lb/>
阿母珠冠光陸離顔如渥丹鬢如雪榮壽兼全世所稀<lb/>
黄花爛熳秋空杳繡幙低垂綺忩曉雕盤錯落壽筵開<lb/>
恍似羣仙宴蓬島最憐膝下好兒郎瑜珥瑶環雲錦裳<lb/>
<pb n="KR4e0117_WYG_023-34b"/>
酒酣蹌踉紛拜舞左持麟脯右瓊漿賔筵佳客盡珠履<lb/>
笑語怡怡歡未已纎歌聲遏鄴臺雲洞簫吹沸漳河水<lb/>
漳河水長㴞㴞願言榮壽亦如此笑摘西池千嵗桃<lb/>
　<lb/>
　<lb/>
　<lb/>
　<lb/>
　椒邱文集巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱文集巻十九</head> <lb/>
    <p>
<pb n="KR4e0117_WYG_019-1a"/>
欽定四庫全書<lb/>
　椒邱文集巻十九<lb/>
　　　　　　　　　　　　明　何喬新　撰<lb/>
　雜著<lb/>
　　　傳國寳志<lb/>
秦始皇得和氏璧命工以為璽上琢螭紐而刻其正面<lb/>
曰受命于天既夀永昌寔李斯魚鳥篆也漢髙帝定三<lb/>
秦子嬰上之歴世傳以為寳及王莽簒漢就元后取之<lb/>
<pb n="KR4e0117_WYG_019-1b"/>
后怒投之地螭角㣲玷莽敗校尉王憲得之將軍李松<lb/>
入闗斬憲取璽上更始赤眉破更始璽歸劉盆子馮異<lb/>
破赤眉于崤盆子奉璽詣光武降傳至獻帝董卓作亂<lb/>
典璽者投諸洛陽城南井中孫堅討卓至洛其帳下兵<lb/>
見井有五色以告堅乃浚井果得璽袁術僭逆拘堅妻<lb/>
奪之術死徐璆得而上之魏文帝簒漢璽歸于魏𨽻刻<lb/>
肩際曰大魏受漢傳國之寳晉武帝簒魏璽歸于晉漢<lb/>
劉曜冦洛陽執懐帝取璽詣平陽石勒㓕漢璽乃屬石<lb/>
<pb n="KR4e0117_WYG_019-2a"/>
勒氏為冉閔所滅璽復屬閔閔敗其將軍蔣幹得之晋<lb/>
謝尚遣戴施救幹紿幹得璽遣使獻之璽復歸中國晉<lb/>
傳之宋宋傳之齊齊傳之梁梁傳之陳隋滅陳璽歸于<lb/>
隋唐受隋禪璽歸于唐廣明之亂遂失所在按五代史<lb/>
蜀世家云田令孜為監軍也盗傳國璽入蜀而埋之王<lb/>
廷永平二年尚食使歐陽柔治令孜故第穿地得之以<lb/>
獻則璽在蜀也又按通鑑云黄巢之破長安也魏州僧<lb/>
傳真得傳國寳以為常玉將鬻之或識之曰傳國寳也<lb/>
<pb n="KR4e0117_WYG_019-2b"/>
莊宗入魏傳真詣行臺獻之則璽在唐也又云莊宗入<lb/>
汴梁王置傳國寳于卧内左右竊之以迎唐軍則璽似<lb/>
又在梁也璽一而已然在蜀在唐在梁者皆稱傳國寳<lb/>
其孰真孰贋盖不可考吾意秦璽之亡久矣其所謂傳<lb/>
國者得非依倣為之以欺世邪莊宗㓕梁取蜀璽併歸<lb/>
唐及晉石敬瑭反潞王從珂擕傳國寳登𤣥武樓自焚<lb/>
則秦璽雖在固已燬矣敬瑭入洛更以玉為之契丹滅<lb/>
晉重貴獻之契丹以所獻傳國寳非真詰之具言其故<lb/>
<pb n="KR4e0117_WYG_019-3a"/>
乃止然契丹沾沾自喜以為有傳國寳遼興宗試進士<lb/>
遂以有傳國寳者為正統命題而不知所得者乃晉璽<lb/>
非秦璽也金人之追遼主延禧遺傳國寳於桑乾河於<lb/>
是石氏之璽亦亡矣元世祖時有札拉爾氏者漁于桑<lb/>
乾之濱得之而不識歸寘其室夜有光盖延禧所遺者<lb/>
監察御史楊桓辨其文以為歴代傳國璽即叙而上之<lb/>
至正末天兵至燕順帝挾之北遁沙漠至今北人猶誇<lb/>
語中國曰我有傳國寳云椒邱子曰寳得其寳者安寳<lb/>
<pb n="KR4e0117_WYG_019-3b"/>
失其寳者危易曰聖人之大寳曰位何以守位曰仁理<lb/>
財正辭禁民為非曰義仁義也者帝王之寳也和氏之<lb/>
璧亦玉耳果何足寳邪堯舜禹湯文武之有天下所寳<lb/>
者仁義而已三代享祚皆數百年萬世以為正統無異<lb/>
議焉固未有所謂傳國寳也向使夏后氏之璜東序之<lb/>
𢎞璧西序之天球空桑之琴瑟宻須之鼔至今猶存不<lb/>
過一器耳固無足寳况秦皇李斯所為惡足寳哉秦皇<lb/>
李斯所為且不足寳况石氏敗亡之餘其制作未必工<lb/>
<pb n="KR4e0117_WYG_019-4a"/>
不旋踵而為敵人所有不祥莫大焉又豈足寳哉然有<lb/>
天下乃或睠睠於亡國不祥之一璽甚至命將出師以<lb/>
求之暴師原野甘心焉抑過矣盖世有可寳者在此而<lb/>
不在彼也余竊感焉作傳國寳誌<lb/>
　　　忠卦<lb/>
忠有孚王三錫命元亨彖曰忠盡已之心也内盡其心<lb/>
而上行故有孚王三錫命嘉其忠也元亨其道不窮也<lb/>
咎繇謨明弼諧比干以死殉諫子文毁家紆國忠之時<lb/>
<pb n="KR4e0117_WYG_019-4b"/>
義至矣哉象曰中心忠君子以秉徳明恤初一進退以<lb/>
禮勿比于匪人象曰進退以禮慮枉已也比于匪人雖<lb/>
忠可鄙也次二或都或吁矢我嘉謨象曰或都或吁上<lb/>
下志同也矢我嘉謨抒厥忠也次三宣力四方乃心罔<lb/>
不在王室象曰宣力四方推上之仁也心存王室弗敢<lb/>
忘君也次四憸人諾諾直士諤諤象曰憸人諾諾逢君<lb/>
之惡也直士諤諤輔君以徳也次五惟大人能格君心<lb/>
之非象曰大人之道先正己也君心既格天下可理也<lb/>
<pb n="KR4e0117_WYG_019-5a"/>
次六批龍之鱗貞厲象曰批龍之鱗志在正君也雖貞<lb/>
而厲弗恤厥身也<lb/>
　　　勤卦<lb/>
勤利不息之貞大人勤徳小人勤力逸豫㓙彖曰勤内<lb/>
殫其精外力於行亹亹其誠所務惟貞大人逸豫績用<lb/>
弗成小人逸豫百榖用弗登勤其崇徳廣業之本乎象<lb/>
曰心無勌勤君子以進修不怠初一䂓其枕終夜不寢<lb/>
厲無咎象曰䂓其枕慮荒寧也雖厲無咎學有成也次<lb/>
<pb n="KR4e0117_WYG_019-5b"/>
二敏于學厥徳修罔覺象曰學務時敏志於道也徳修<lb/>
罔覺克深造也次三無怠無荒厥徳以光利用賔于王<lb/>
象曰無怠無荒勤厥徳也利賔于王庸於國也次四祇<lb/>
祇兢兢庶績其迎象曰祇祇兢兢不遑安也庶績其迎<lb/>
匪素餐也次五自朝至昃不遑安息民用無斁象曰不<lb/>
遑安息勤于民也民用無斁懐其仁也次六宏綱之瞢<lb/>
𤨏𤨏疲其精卒隳厥成吝象曰為治之要振其綱也𤨏<lb/>
𤨏疲精亦可傷也<lb/>
<pb n="KR4e0117_WYG_019-6a"/>
　　　亷卦<lb/>
亷亨君子貞吉小夫狷以吝彖曰㢘不茍取也事以義<lb/>
制不求不忮自天祐之吉無不利是以亨君子吉亷而<lb/>
不狷也小夫吝矯以自衒也亷其可以聲音笑貌為之<lb/>
乎象曰心無欲亷君子以端操厲俗初一監于蝜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>無<lb/>
咎象曰蝜<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之貪卒隕其生也君子監之不失其名也<lb/>
次二貪泉潏潏君子酌之不易其節象曰亷貪繇已匪<lb/>
泉之為也中心已定物豈能移也次三㧞園葵出織婦<lb/>
<pb n="KR4e0117_WYG_019-6b"/>
莫予敢侮象曰㧞葵黜婦約已以裕下也民服其亷又<lb/>
孰敢侮也次四宋人獻玉司城辭玉各全其寳象曰以<lb/>
玉為寳殉于利也不貪為寳志于義也次五暮夜之金<lb/>
惕若有臨楊震用昭其徳音象曰暮夜之金雖隠而章<lb/>
也君子郤之徳聲用光也次六垢其服内多欲或承之<lb/>
辱象曰垢其服矯以求名也内多慾終莫掩其情也<lb/>
　　　慎卦<lb/>
慎夙夜兢業君子慎徳小人慎法利行師利用折獄彖<lb/>
<pb n="KR4e0117_WYG_019-7a"/>
曰慎戒懼也君子慎徳懼離于道小人慎法懼陷于咎<lb/>
利行師好謀而成也利折獄慎則得其情也慎之時義<lb/>
大矣哉象曰真心慎君子以克己畏天初一我室𡨕𡨕<lb/>
我心惺惺無咎象曰幽暗之中道所存也心常惺惺罔<lb/>
敢昏也次二慎爾言毋易毋煩象曰言語之發榮辱之<lb/>
機也君子慎之懼來違也次三慎爾飲食無有遘厲疾<lb/>
象曰飲食不慎必喪生也慎而有節體用寧也次四慎<lb/>
厥職朝夕祗惕用熙乃丕績象曰朝夕祇惕敬天工也<lb/>
<pb n="KR4e0117_WYG_019-7b"/>
熙乃丕績紹勛庸也次五畏天之命惟察惟行式踐其<lb/>
形元吉象曰天有顯道甚可畏也察之行之全所賦也<lb/>
次六慎而無禮君子攸耻象曰君子之慎貴有禮也過<lb/>
於恐懼亦可耻也<lb/>
　　　設翟公與東郭生問答<lb/>
翟公罷政閒居賔客無一至者門庭閴然既而復用客<lb/>
欲往翟公大書其門曰一死一生廼見交情一貧一富<lb/>
廼見交態一貴一賤交誼廼見客見之慙而退東郭生<lb/>
<pb n="KR4e0117_WYG_019-8a"/>
聞之徃謁門下者不為通指其書示之東郭生曰是書<lb/>
予己見之矣然予非公之舊客也予從下邑來竊慕公<lb/>
之髙誼故願一見焉公毋以為舊客而拒之也門者通<lb/>
之翟公知其將有説也厲色須之入坐定東郭生曰聞<lb/>
公閉門絶客有諸翟公曰有之東郭生曰胡為其然也<lb/>
翟公曰吾昔為廷尉也賔客朝夕吾門强笑語出肺肝<lb/>
以求親悦而吾接之未嘗少勌及吾閒居向之嬉遊追<lb/>
逐者雲散鳥沒而逝矣甚者過吾門不入或遣使招之<lb/>
<pb n="KR4e0117_WYG_019-8b"/>
亦遷延辭避而吾之門可以張羅是何客之薄也自今<lb/>
以來者吾將唾其面東郭生曰吁公何見之晩也公盍<lb/>
觀百家之市乎犀珠綺繡布縷粟米以至鱻薧醯醢之<lb/>
品皆萃焉市門旦開挾貲而來者肩相摩踵相曬也以<lb/>
所求在此也夕而罷市則東西散去了不見蹤跡欲聞<lb/>
跫然之足音不可得矣方公之柄用也貧者求贍於公<lb/>
窮在下者求舉於公宗姻之逮繫者求辨於公宜其户<lb/>
外屨恒滿也及公閒居禄不足以贍其宗族勢不足以<lb/>
<pb n="KR4e0117_WYG_019-9a"/>
奔走郡縣彼無所求矣又胡為而來哉今公復用求於<lb/>
公者又至矣而公書門以拒之不已隘乎翟公曰吾聞<lb/>
管仲鮑叔之交也不以窮逹而易心羊角哀左伯桃相<lb/>
與為友死生不相負吾之客何獨不然邪東郭生曰公<lb/>
過矣彼所謂道義之友也公之客則市利之交也道義<lb/>
之交千百廼一二焉公求千百於千百宜其不可得哉<lb/>
翟公曰然則如何東郭生曰市利之交固不可親也亦<lb/>
不可拒也拒之怨尤且叢于身矣來則接之去則舎之<lb/>
<pb n="KR4e0117_WYG_019-9b"/>
斯逺怨之道也翟公謝曰子之言至矣敢不奉以周旋<lb/>
遽命門者堊其書為説者曰朋友道絶久矣炎而附凉<lb/>
而棄者天下皆是也豈獨翟公之客哉世道愈下儀秦<lb/>
以術相傾耳餘以利相殺而寄也忍於賣其友眎翟公<lb/>
之客又甚焉東郭生之言其心近厚者歟使其處用舍<lb/>
窮逹之際必不忍為客所為者况肯為儀秦耳餘之徒<lb/>
之行哉<lb/>
　　　讀李徳裕傳<lb/>
<pb n="KR4e0117_WYG_019-10a"/>
李徳裕惡白居易而薦白敏中及其失勢敏中從而擠<lb/>
之不遺餘力王安石忌司馬光而薦吕惠卿及其罷相<lb/>
惠卿誣譖百端至發其私書二事相類也以居易鯁介<lb/>
有文使獲柄用雖不能救徳裕崖州之竄必不忍擠之<lb/>
于險以光之清儉好古使處政府雖不免變安石病民<lb/>
之法豈肯攻訐其私哉二子可謂不知人矣自貽伊戚<lb/>
也哀哉君子曰是徳裕安石之罪也好佞而惡直好同<lb/>
而惡異不以大公至正存心顧以愛憎為用舎非徳裕<lb/>
<pb n="KR4e0117_WYG_019-10b"/>
安石之罪歟其得旤也非不幸也宜也雖然二子固不<lb/>
得無罪然於敏中惠卿不可謂無恩也敏中惠卿受恩<lb/>
不知報則亦已矣廼以怨報徳焉曽犬豕之不若也嗚<lb/>
呼此兩人者真刑戮之民哉<lb/>
　　　讀宋史<lb/>
元祐初宣仁臨朝司馬光吕公著在政府蘇轍劉安世<lb/>
孔文仲在諌臺蘇軾程頥范祖禹之屬居侍從羣賢協<lb/>
心取熙豐病民之法一切更之而主其法者悉從貶逐<lb/>
<pb n="KR4e0117_WYG_019-11a"/>
蔡確章惇吕惠卿之徒或竄炎荒或黜散秩天下拭目<lb/>
想見太平及宣仁崩章惇相熙豐羣邪唾掌而起布在<lb/>
朝著於是賢人君子一日充塞嶺南而凡以正直自名<lb/>
者無一得脱于旤延及宣和之末士氣消人心去外患<lb/>
啓而宋事不可為矣君子曰元祐諸賢之旤盖生於激<lb/>
也水之激也覆舟矢之激也傷指天下之事過於激者<lb/>
其旤必至於不可救古之君子處變故之際以忠恕之<lb/>
心行寛平之政故卒免於報復之旤惜夫諸賢不審於<lb/>
<pb n="KR4e0117_WYG_019-11b"/>
此也熙豐之法固多病民然其間亦有一二可行者不<lb/>
問是非一切紛更之則過矣熙豐用事之臣固多狡佞<lb/>
大者均逸外藩小者斥居州縣亦可以已矣而任言責<lb/>
者滌瑕索瘢攻擊不少恕典制命者擿㣲發隱惟恐其<lb/>
罪之不昭不亦甚乎孔子曰人而不仁疾之已甚亂也<lb/>
諸賢之於羣小疾之亦已甚矣彼熙豐小人惴惴無所<lb/>
容則其協以謀我求逞其毒以快其忿者將無所不至<lb/>
矣一旦主心既移乘隙而動諸賢欲自全於世其可得<lb/>
<pb n="KR4e0117_WYG_019-12a"/>
邪夫主人攻盗也猶有怛心焉盗之攻主人也凡可以<lb/>
剚刃者極其力而後已故始也陳瓘劉安世紏劾羣奸<lb/>
終也楊畏來之邵掊擊善類始也蘇軾草制過於抑揚<lb/>
終也林希草制極其醜詆始也貶死瘴江者蔡確一人<lb/>
耳終也劉摯吕大防之屬死于嶺海不知其幾豈非旤<lb/>
生於激邪賢人君子之受禍固不暇計國勢陵夷至于<lb/>
不可復振不亦悲乎嗚呼世之君子當其時而遇其事<lb/>
尚以元祐諸賢為監哉<lb/>
<pb n="KR4e0117_WYG_019-12b"/>
　　　辨通鑑綱目書漢亡<lb/>
炎興元年十一月魏鄧艾至成都帝出降皇子北地王<lb/>
諶死之漢亡尹起莘曰書漢亡者以見漢之自亡非艾<lb/>
輩所能㓕之也君子曰尹氏之説非也子朱子之作綱<lb/>
目上下千餘年其紀亡國多矣未有書某國亡者獨於<lb/>
此書漢亡乃綱目之特筆也昭烈帝室之胄也忿奸臣<lb/>
竊命漢鼎將移志欲芟刈羣兇以復髙光之大業不幸<lb/>
天命已去力挽不回及曹丕簒位乃即位武擔之南嘘<lb/>
<pb n="KR4e0117_WYG_019-13a"/>
炎燼於已熄宣烈祖之重光其名甚正而其義至𢎞也<lb/>
自陳夀謟晉其作三國志尊曹而抑劉於昭烈父子不<lb/>
稱漢而稱蜀盖絶之於漢也司馬氏因之遂以黄初之<lb/>
年接建安之紀盖謂漢已亡矣子朱子之意則以為一<lb/>
脉尚存不可謂之亡昭烈父子建號隴蜀祀漢配天者<lb/>
四十有五年是漢未亡也及鄧艾兵至成都帝禪不用<lb/>
皇子諶之言而用譙周之計於是赤帝不祀而漢統絶<lb/>
矣故特書漢亡以見漢之亡非亡於奉帝為山陽公之<lb/>
<pb n="KR4e0117_WYG_019-13b"/>
日乃亡於鄧艾至成都之時也尹氏求其説不得從而<lb/>
為之辭是惡足以知大賢筆削之㫖哉陳子桱之續通<lb/>
鑑綱目其知此㫖乎故崖山之破特書宋亡盖以巴延<lb/>
入臨安宋猶未亡也及帝昺蹈海宋始亡矣由是觀之<lb/>
陳夀書丞相亮討賊之師為入㓂姚燧詆陸秀夫之屬<lb/>
為逋播臣者真名教之罪人哉<lb/>
　　　周官調人復讐辨<lb/>
調人之設先儒多疑之愚竊以為此聖人救時之法也<lb/>
<pb n="KR4e0117_WYG_019-14a"/>
當商之季小民方興相為敵讐周既克商而其遺風未<lb/>
能盡變聖人之心盖以為不許復讐則傷孝子悌弟之<lb/>
心許其復讐則啓胥戕胥虐之暴故立調人之官以排<lb/>
難解紛焉過誤殺傷人者在此雖出於無心在彼不免<lb/>
於痛忿故以鄉里之民共和解之所以釋其怨而觧其<lb/>
仇也其過誤殺傷人之畜産者亦然若父兄師長為人<lb/>
所故殺此則必報之仇也故使其避去而不相接避諸<lb/>
海外則重於幽州之流矣避諸千里之外則無異於三<lb/>
<pb n="KR4e0117_WYG_019-14b"/>
危之竄矣避諸異國則不得保其鄉井矣為人子弟者<lb/>
雖不得剚刃於其仇亦可以少紓其忿而慰其心矣有<lb/>
調人之令而不肯避是不從王命者也故王以瑞節與<lb/>
調人使執其仇正其罪而驅遣于所當避之地焉若被<lb/>
殺者之子弟既殺其仇矣而仇之子弟復殺其人是往<lb/>
來報復無有已時故使邦國交讐之而不容也殺人而<lb/>
義者如當官而誅大憝執法而戮元姦是皆義也若此<lb/>
者避之它境令其子弟勿讐之若讐之是亦不從王命<lb/>
<pb n="KR4e0117_WYG_019-15a"/>
者也必誅之而不宥焉以其仇奉法之吏也有争鬬而<lb/>
忿怒者亦以和難之法平之平之而不聴者則書其孰<lb/>
是孰非後相報復者則從而誅之焉或曰殺人者死為<lb/>
邦之大法也彼既殺人父兄矣盍以王法誅之柰何使<lb/>
其子弟讐之邪愚曰法有經權情有故誤殺人之父可<lb/>
誅也如魯軌之殺徐達之則不可誅也殺人之兄可誅<lb/>
也如田横之殺酈食其則不可誅也原情以定法因法<lb/>
以求情可也必若逞私忿肆奸威以屠戮無辜則所謂<lb/>
<pb n="KR4e0117_WYG_019-15b"/>
不待教而誅者又何諧和之有哉聖人承衰亂之後矜<lb/>
過誤而弛重辟之施縁人情而立避仇之法慮之精而<lb/>
處之當矣<lb/>
　　　成周設官煩𤨏辨<lb/>
或曰聖人治天下亦惟本於道化舉其綱執其要使鬼<lb/>
神各受其職民物各安其所而已周公之作周禮自巫<lb/>
祝之屬以至除毒蠱攻蠧物除貍蟲去鼃黽除水蟲敺<lb/>
妖鳥煩𤨏一至於此豈聖人之法邪曰上古之世草木<lb/>
<pb n="KR4e0117_WYG_019-16a"/>
榛榛鹿豕狉狉生民之害多矣聖人與民同吉㓙之患<lb/>
凡興妖而害物者皆在此去焉獸蹄鳥跡交於中國不<lb/>
可以不去也蛟蜃魑魅出而侮人不可以不除也虎豹<lb/>
犀象為民之害不可以不敺也神降于莘墟蛇鬬于鄭<lb/>
門鳥鳴于宋社鬼哭于齊闕在春秋戰國之時猶有之<lb/>
况上國洪荒之世乎故因事設官以禜禱而敺除之凡<lb/>
以為民也周公之法猶堯擒猰㺄而殺之也禹驅龍蛇<lb/>
而放之也益烈山澤而焚之也孰謂非聖人之法乎或<lb/>
<pb n="KR4e0117_WYG_019-16b"/>
曰除蠧物用莽草除貍蟲用炭灰除鼃黽用牡鞠除水<lb/>
蟲用牡橭古未有是法也周公何從而知之曰聖人達<lb/>
萬物之理以為除害之方如作舟車以致逺古未有也<lb/>
伏羲氏始為之嘗百草以療疾古未有也神農氏始為<lb/>
之豈有所受邪世儒不務窮理不知古今之異宜乃謂<lb/>
巫祝之官可刪硩蔟氏可刪壺涿氏可删是以己之不<lb/>
知而果於非聖人也且儺以逐疫不近於戯乎然周禮<lb/>
載之魯論記之古今行之未有以為非者而獨致疑于<lb/>
<pb n="KR4e0117_WYG_019-17a"/>
此數官何哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0117_WYG_019-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　椒邱文集巻十九<lb/>
</p>
<p>
</p>
  </div>
</body>
</text>
</TEI>
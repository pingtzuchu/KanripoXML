<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱文集巻二十五</head> <lb/>
    <p>
<pb n="KR4e0117_WYG_025-1a"/>
欽定四庫全書<lb/>
　椒邱文集巻二十五<lb/>
　　　　　　　　　　　　　明　何喬新　撰<lb/>
　詩<lb/>
　　七言絶句<hi>附集句</hi>
　　　福安書事<lb/>
　福安連嵗被冦加以洪水為災室廬蕩然水後疫氣<lb/>
　大作死者什三四甚至家無噍類鄰里懼其相染也不<lb/>
<pb n="KR4e0117_WYG_025-1b"/>
　敢過門故死者徃徃暴露不葬嗚呼哀哉何吾民之<lb/>
　不幸也予行部至縣延問父老慨嘆不已雖悉心圖<lb/>
　之然才非張養浩未能有濟也因即所見漫成十絶<lb/>
　用貽一二同志庶㡬共圖救荒之策云<lb/>
海門夜半吼長鯨怒捲閭閻入巨溟惟有清霜臺上檜<lb/>
亭亭不改舊時青<lb/>
市閭白晝舞天吳無限羣生化作魚弭節行臺增慨嘆<lb/>
蕭條邑里似荒墟<lb/>
<pb n="KR4e0117_WYG_025-2a"/>
兵後蕭然甑有塵更堪癘鬼困殘民慚予不是張希孟<lb/>
也對斜陽淚滿巾<lb/>
驅車曉度碧山隈拂拂腥風逆鼻來怪得饑鳶飛舞下<lb/>
前村露骴卧汙萊<lb/>
危檣巨舶晝縱横海上時聞鼔角鳴莫怪近來征税少<lb/>
編氓漸入緑林兵<lb/>
青裙少婦抱孤兒長跪車前淚滿頤夫死銀坑生業盡<lb/>
日鋤野菜和糠炊<lb/>
<pb n="KR4e0117_WYG_025-2b"/>
去年賑濟仰官儲今嵗官儲半粒無捕得海鮮將换米<lb/>
可憐孤溆遇强徒<lb/>
兒釣青蛙母捕鰻溪邊風雨不勝寒歸來竈冷生柴濕<lb/>
寂寞無言掩淚看<lb/>
鴻雁嗷嗷可奈何桑田此日變滄波願持誠意回天意<lb/>
却轉悲歌作笑歌<lb/>
茅簷過午突無烟里正催租更索錢不遇使君親問訊<lb/>
此身已分入黄泉<lb/>
<pb n="KR4e0117_WYG_025-3a"/>
　民有貧不聊生者欠糧七升不能納里正督之且索<lb/>
　私債民急欲自縊里正執以詣道予訊而憐之笞里<lb/>
　正使代納俟秋成取償焉民泣謝更生故録其語云<lb/>
　　　山亭瑞香次宗源韻<lb/>
翠袖珠翹吐異香不隨羣卉競春陽名園臺榭今餘幾<lb/>
得似山亭晚更芳<lb/>
　　　福安行臺次景澄韻<lb/>
軺車曉駕粤山陽苦雨蕭蕭去路長最是不堪怊悵處<lb/>
<pb n="KR4e0117_WYG_025-3b"/>
平原桑柘盡凋傷<lb/>
　　　重過大凝寺次景澄韻<lb/>
三年四度過禪家兩見凋零兩見花今日畫轓重駐此<lb/>
緑陰彌望盡桑麻<lb/>
　　　初度有感時寓寧徳行臺<lb/>
五年初度客中過不似今晨感最多先壠在盱身在粤<lb/>
蓼莪咏罷淚懸河<lb/>
　　　石牛驛次南谷韻<lb/>
<pb n="KR4e0117_WYG_025-4a"/>
苦雨炎風促去程此心不為世間名願將㡬滴天瓢水<lb/>
一洗閩山萬壑清<lb/>
　　　訊鞫稍暇偶閲唐人王建宫詞愛其寓興深逺<lb/>
　　　頗得國風離騷之㫖因擬作四章録呈易庵兼<lb/>
　　　柬南谷年兄<lb/>
花貌宫娃老掖庭承恩元不在傾城披香殿上開春讌<lb/>
閒看羣姬弄化生<lb/>
憔悴無心對鏡臺燕釵象揥鎖塵埃昭陽自有身輕者<lb/>
<pb n="KR4e0117_WYG_025-4b"/>
肯放羊車夜半來<lb/>
纎眉如月鬢如蟬金屋栖遲十二年别院昭容新繫臂<lb/>
而今已賜洗兒錢<lb/>
碧梧淅淅送秋聲坐倚銀牀百感生誰向御溝題落葉<lb/>
不知溝水最無情<lb/>
　　　汀州行臺次易庵韻<lb/>
榕陰垂緑暗閩溪蹀躞花騘去欲迷駐節行臺心獨喜<lb/>
幽林無復怪禽啼<lb/>
<pb n="KR4e0117_WYG_025-5a"/>
　　　玉華洞次易庵韻<lb/>
白雲深處是仙臺寳樹春深玉蘤開蓬島未應能勝此<lb/>
仙人何事不歸來<lb/>
洞前琪樹倚雲栽洞裏瑶華映雪開一自飛軿遊碧落<lb/>
月明空見鶴歸來<lb/>
　　　道傍李花為風雨所殘<lb/>
縞袂珠襦白玊冠含悽無語怯春寒東風不為多情惜<lb/>
無數殘鈿趂馬鞍<lb/>
<pb n="KR4e0117_WYG_025-5b"/>
　　　行部上杭道過三洲館見白花生枳棘中芳潔<lb/>
　　　可愛而不知其名問之村民曰文壇花也予哀<lb/>
　　　其託根非所賦詩唁之又推花意而答賦焉凡<lb/>
　　　得六首<lb/>
雪彩氷姿傍棘叢更堪苦雨與斜風五侯亭館多閒地<lb/>
何事凄凉向箇中<lb/>
　　　　右唁花<lb/>
素質生來異衆葩孤根不識五侯家年年雨露隨天分<lb/>
<pb n="KR4e0117_WYG_025-6a"/>
肯向風前怨嵗華<lb/>
　　　　右代花答<lb/>
麗館崇臺二月時羣葩紅紫競葳蕤可憐寂寞荒山裏<lb/>
空抱芳心吐向誰<lb/>
　　　　右重唁花<lb/>
不誇顔色不誇香不共羣英競艶陽造化栽培知有意<lb/>
且隨本分過春光<lb/>
　　　　右花重荅<lb/>
<pb n="KR4e0117_WYG_025-6b"/>
沁園臺榭五雲連鈴索春來處處懸何苦甘心蕭艾裏<lb/>
炎風瘴雨有誰憐<lb/>
　　　　右再唁花<lb/>
碧桃紅杏炫春容嵗晚紛飛總是空縱在主家鈴索裏<lb/>
可能禁得五更風<lb/>
　　　　右花再荅<lb/>
　　　渭水秋風圖<lb/>
剪得秦川半畝雲晴忩鳳羽翠紛紛狂飈莫苦相摧折<lb/>
<pb n="KR4e0117_WYG_025-7a"/>
清廟箾韶待此君<lb/>
　　　行臺有花名剪春羅一夕盛開時浙㓂入境予<lb/>
　　　與景澄督兵討之賊敗走因戲成詩一絶云<lb/>
劍倚晴空殺氣髙鼪鼯膽破抱弓嘷天公應欲行勛賞<lb/>
故剪春羅製絳袍<lb/>
　　　坐客有談兵者縱横無窮謾成一絶以警之<lb/>
趙括談兵世鮮倫長平一敗血成津誰知蹙項安劉者<lb/>
却是當時重厚人<lb/>
<pb n="KR4e0117_WYG_025-7b"/>
　　　過斜頭遇雨<lb/>
肩輿薄暮過斜頭風雨蕭蕭送旅愁太息人家生計盡<lb/>
柴扉不掩野麋逰<lb/>
　　　録村氓語<hi>二首</hi>
大兒前嵗死銀坑弱子而今又出征但願使君平黠冦<lb/>
老氓從此樂農耕<lb/>
行營昨夜運糧回今日還差送甲來道路奔馳何日已<lb/>
石田强半是蒿萊<lb/>
<pb n="KR4e0117_WYG_025-8a"/>
　　　過卧龍岡有感<lb/>
卧看闗河起戰埃草廬數語見雄才于今未必無諸葛<lb/>
誰肯三迴枉駕來<lb/>
銅臭紛紛位顯庸豈知王佐卧隆中山林莫道無伊吕<lb/>
氷鑑何人似徳公<lb/>
孝直竒謀世鮮雙君侯共事每包荒忠勤亦有張樞宻<lb/>
却恨臺章詆李綱<hi>論者謂張浚忠勤似孔明然孔明能容法孝直而浚不能容李綱此其所</hi>
<hi>短也</hi>
<pb n="KR4e0117_WYG_025-8b"/>
　　　題鰲溪圖<lb/>
滿榻松陰滿院苔書聲隱隱蕙帷開雙橈誰鼓晴川艇<lb/>
應是門生問字來<lb/>
　　　題屏間紅梅<lb/>
曽餌仙人换骨丹霞裳翠舞月華寒暗香疎影終非俗<lb/>
莫比桃花一様看<lb/>
　　　録襄鄧民言<hi>七首</hi>
一檄賢於十萬兵西南赤子荷更生雄詞誰似元夫子<lb/>
<pb n="KR4e0117_WYG_025-9a"/>
重與磨崖頌聖明<lb/>
襄陽行徧到南陽勞徠寕辭去路長刁斗不驚雞犬靜<lb/>
村居處處樂耕桑<lb/>
總戎徃嵗駐荆襄黄口呱呱泣路傍今日歡然騎竹馬<lb/>
攔街歌舞迓都堂<lb/>
白茅覆屋竹編籬斫得生柴給曉炊婦子熙熙還感嘆<lb/>
於今始得免流移<lb/>
緑林兵散瘴烟清歸買山田自力耕蕎麥收來村釀熟<lb/>
<pb n="KR4e0117_WYG_025-9b"/>
家家歌吹頌皇明<lb/>
荒山寒谷停車處慰問丁寕出至情白叟黄童俱感泣<lb/>
不圖今日覩昇平<lb/>
玊節光臨漢水湄殘民喜極更成悲峴山何用銘遺愛<lb/>
千載斯人口是碑<lb/>
　　　寒食郊行書所見<lb/>
破帽飄飄白髪垂日斜醉飽意施施歸家尚作驕人態<lb/>
不記墦間乞食時<lb/>
<pb n="KR4e0117_WYG_025-10a"/>
　　　偶成<lb/>
氷鑑當年重徳公近來何事大冬烘人間未必無王佐<lb/>
却認長蛇是卧龍<lb/>
　　　題梅竹巻<hi>四首</hi>
棃雲漠漠楚天低縞袂相逢思欲迷斗轉參横寒漏永<lb/>
夢廻惟聽翠禽啼<lb/>
姑射仙人氷雪姿珠冠瓊珮下瑶池湘江帝子元同調<lb/>
翠袖相依嵗晚時<lb/>
<pb n="KR4e0117_WYG_025-10b"/>
鐵榦瓊英玉作魂託根不傍五侯門嵗寒惟有疎篁在<lb/>
共保清貞水石村<lb/>
霜華簌簌暗香浮萬顆明珠夜不收㡬度披圖吟興逺<lb/>
恍如水部在揚州<lb/>
　　　次吳原明韻<lb/>
故人寄我錦䙀兒要識淇園烟雨姿却笑河豚誇絶品<lb/>
此君真味有誰知<lb/>
　　　憶汳臺竹偶成<lb/>
<pb n="KR4e0117_WYG_025-11a"/>
汳水當年總憲時翛翛半畝雪霜枝别來久斷平安信<lb/>
勁節清風又屬誰<lb/>
　　　題菊<lb/>
霜葩露葉冷香浮别是人家一種秋嵗晏羣芳揺落盡<lb/>
翛翛翠篠伴清幽<lb/>
　　　題松為樊都運賦<lb/>
虬枝夭矯翠㕘天雨榦霜皮老更堅榱桷年來收拾盡<lb/>
豈知梁棟在山巔<lb/>
<pb n="KR4e0117_WYG_025-11b"/>
　　　晉陽途次所見作<hi>六首</hi>
采采槐牙不滿筐婦姑踞地且同嘗祗愁四月槐牙老<lb/>
從此貧家又絶糧<lb/>
阿母前行兒後追兒追不及哭聲悲祗知各自求生路<lb/>
肯復回頭一顧兒<lb/>
苜蓿花開松粉飄貧家生計轉蕭條平原處處無牟麥<lb/>
山鳥休呼婆餅焦<lb/>
二八了鬟泣路隅逢人但道乞為奴豈知富室都懸罄<lb/>
<pb n="KR4e0117_WYG_025-12a"/>
誰有餘糧養侍姝<lb/>
縣令傳言禁食人誰憐百姓甑生塵情知醉客非糟彘<lb/>
且飽饑腸度此春<lb/>
榆皮細擣晝丁丁野菜同烝半熟生㓜稚呱呱羸老泣<lb/>
不知何日見秋成<lb/>
　　　平陸所見<lb/>
被苫藉草倚頽垣父啖兒屍祖啖孫一段民風堪入畫<lb/>
冩生只欠鄭監門<lb/>
<pb n="KR4e0117_WYG_025-12b"/>
　　　録村嫗言<lb/>
　芮城有村嫗坐豆畦間呼兒而哭問之則曰有女年<lb/>
　十五换得豌豆三斗種之冀以療饑今天旱而豆槁<lb/>
　矣徒使母子離散終不免餓死也<lb/>
賣却嬌兒换豆歸豈知種豆盡為萁空令骨肉東西散<lb/>
不得杯羮療母饑<lb/>
　　　過故相第作<hi>二首</hi>
門掩西風晝不開蛜蝛滿壁粉墻頽庭前乳犬休驚吠<lb/>
<pb n="KR4e0117_WYG_025-13a"/>
無復懐金暮夜來<lb/>
偃月堂空複道深薔薇零落棘成林槎槎喜鵲歸何處<lb/>
不到人家送好音<lb/>
　　　白羊石<lb/>
白石離離似白羊嶄然頭角徧沙場獨慚未學初平術<lb/>
一任閒眠對夕陽<lb/>
　　　播州夜聞子規有感<lb/>
命墮殊方一羽輕更憐十口住都城播江此夜聞啼鴂<lb/>
<pb n="KR4e0117_WYG_025-13b"/>
涙濕寒衾夢不成<lb/>
　　　事竣還京將發渝城偶成口號<lb/>
去嵗乗軺出帝畿兹晨整珮覲彤闈擔頭訟牒兼詩草<lb/>
不帶川中一物歸<lb/>
　　　山居觀物偶成作<hi>四首</hi>
風暖空庭草色青門如市處不曾生閒中玩物窺天意<lb/>
始悟春風也世情<lb/>
雙燕應懐舊主人巡簷緝壘徃來頻却嗟老圃春光暮<lb/>
<pb n="KR4e0117_WYG_025-14a"/>
黄蝶紛飛過别鄰<lb/>
風和日麗百花香坐看逰蜂釀蜜忙擾擾營營空自苦<lb/>
蜜成端的是誰嘗<lb/>
靈烏噭噭集林端浪惹羣兒競射彈何似黄鸝逞嬌舌<lb/>
逰人聽罷有餘歡<lb/>
　　　題泥金畫梅<lb/>
此花元是玉為容金粉何勞㸃染工識得和羮風味别<lb/>
始知來自蕋珠宫<lb/>
<pb n="KR4e0117_WYG_025-14b"/>
瓊姿不肯染緇塵别是西湖一種春畫裏底須論色相<lb/>
金丸熟處見天真<lb/>
　　　别同年王繡衣集句<hi>四首</hi>
我去君留可奈何<hi>李竹所</hi>青雲莫道故人多<hi>劉文房</hi>片帆今<lb/>
夜又何處<hi>施釣</hi>獨影翩翩逐逝波<hi>丼允從</hi>
頭上花枝照酒巵<hi>千家詩</hi>鳳城依約更相期<hi>陳益稷</hi>九重正<lb/>
爾思梁棟<hi>子昻</hi>可向江南久别離<hi>吳全莭</hi>
楊栁青青江水平<hi>劉夢得</hi>别時相顧酒如傾<hi>岑參</hi>何當共剪<lb/>
<pb n="KR4e0117_WYG_025-15a"/>
西忩燭<hi>李義山</hi>更與慇懃唱渭城<hi>劉夢得</hi>
日暖飛花近鬢絲<hi>虞集</hi>相留一醉本無期<hi>戴㓜公</hi>明年此日<lb/>
知何處<hi>韋應物</hi>立在清朝白玊墀<hi>薩天錫</hi>
　<lb/>
　<lb/>
　<lb/>
　<lb/>
　<lb/>
<pb n="KR4e0117_WYG_025-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　椒邱文集巻二十五<lb/>
</p>
<p>
</p>
  </div>
</body>
</text>
</TEI>
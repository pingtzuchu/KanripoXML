<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱文集巻二十七</head> <lb/>
    <p>
<pb n="KR4e0117_WYG_027-1a"/>
欽定四庫全書<lb/>
　椒邱文集巻二十七<lb/>
　　　　　　　　　　　　明　何喬新　撰<lb/>
　祭文<lb/>
　　　祭沈方伯文<lb/>
嗚呼沈公遽止斯耶慨念疇昔使我傷嗟始佐夏官克<lb/>
亮厥采倐嬰奇禍逺竄遼海鼪鼯之穴冰雪之場荏苒<lb/>
十年艱阻備嘗人為公憂公順以處視險若夷居嘗暇<lb/>
<pb n="KR4e0117_WYG_027-1b"/>
豫皇有恩命起佐汴藩敷政優優小大稱賢桂嶺之陬<lb/>
炎烟鬱勃公往旬宣不遑自恤霾霧内作赫赩外烝天<lb/>
不憗遺遽隕其生嗚呼哀哉公之鴻材宜躋臺閣數也<lb/>
多奇位止方岳公之仁厚宜享耄期命也不淑奄逝莫<lb/>
追堂有慈親霜華被鬢倚門而望今見歸櫬庭有令子<lb/>
岐嶷而才昔焉戲綵今服絰衰嗚呼沈公歆此芳酎夀<lb/>
雖不多名則不朽悠悠畫翣暫駐江濆臨棺一慟侑以<lb/>
此文嗚呼哀哉尚享<lb/>
<pb n="KR4e0117_WYG_027-2a"/>
　　　祭程襄毅公文<lb/>
嗚呼維昔忠壯著勛於梁儲休委祉祚𦙍以昌繄公之<lb/>
生實鍾先慶毅然其剛翼乎其敬京闈擢秀遂登賢科<lb/>
敭歴中外勞績實多簪筆黄門忠言謇謇出贊大藩惠<lb/>
澤流衍獫狁孔熾邊鋒屢驚秉節出鎮屹如長城入佐<lb/>
秋官明慎庶獄隱慝沈寃靡幽不燭烏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>狂獽擾我南<lb/>
疆董師致討羣醜于襄帝曰爾來作朕圻父往鎮南邦<lb/>
式總機務迺攽教條迺戢奸驕畿甸肅然罔或讙囂連<lb/>
<pb n="KR4e0117_WYG_027-2b"/>
章乞歸晚乃得謝從容詩酒追蹤洛社厭世何早騎箕<lb/>
太空當宁嗟悼䘏典優隆追贈有誥易名有諡生榮歿<lb/>
哀在今罕比矧有賢子侍講經筵清文雅望與公後先<lb/>
周之休父宋之文簡以及公身奕世丕顯某等素辱公<lb/>
愛承訓良多聞公之訃怛焉驚嗟縻祿於兹無由執紼<lb/>
椷辭寓哀往酹公室嗚呼哀哉尚享<lb/>
　　　祭陳亞卿文<lb/>
惟公系出太丘世以儒名傳序迨公益振休聲年方垂<lb/>
<pb n="KR4e0117_WYG_027-3a"/>
髫沈酣經史發為詞章博贍雄偉京闈論秀黄甲蜚英<lb/>
爰擢都官式典邦刑單辭是清兩造斯理俾我聖皇從<lb/>
欲以治迺將皇命錄囚南邦開釋沉寃頌聲洋洋迺陟<lb/>
藩垣于彼東土敷政優優民歌且舞烏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>弗率越蹈我<lb/>
疆命公建節往斧其吭叛者威之服者綏之椎髻卉裳<lb/>
投戈畢來皇曰汝歸往我司寇小大之獄庶罔或謬彼<lb/>
造物者胡嗇公年溘焉遐逝曽莫少延朝失蓍龜民失<lb/>
父母矧予同志失兹良友吟溪之滸新塋載開莫助執<lb/>
<pb n="KR4e0117_WYG_027-3b"/>
紼曷慰我哀陳此嘉殽侑以芳醑公其來格鑒我衷愫<lb/>
嗚呼哀哉尚享<lb/>
　　　祭左時翊文<lb/>
嗚呼時翊遽止於兹耶博洽之學雄麗之辭遒勁之字<lb/>
俊逸之詩世寧復得見之耶其仕也内佐冢宰外典藩<lb/>
司身雖貴而不驕年雖髙而不衰謂公終當躋崇秩而<lb/>
享期頤孰謂奄一疾而莫追耶世之人不歉於人則謗<lb/>
且悱不獲乎天則怨且疑公之所歴有窮有達有險有<lb/>
<pb n="KR4e0117_WYG_027-4a"/>
夷而公處之若一但見坦坦而怡未見戚戚而悲非樂<lb/>
天知命其孰能如斯耶嗚呼麻姑之谷旴水之湄吾知<lb/>
公駕𤣥鷖驂白螭與泰伯南雲相從而娱戲彼一抔之<lb/>
土南山之陲文光炯炯固將燭霄漢而陸離某等或通<lb/>
家之夙好或交誼之相知聞公之訃固當匍匐而執紼<lb/>
顧山川悠邈弗克駕素驥而送靈輀何以寫哀奠此巵<lb/>
酒而侑以此詞嗚呼哀哉尚享<lb/>
　　　祭劉侍郎文<lb/>
<pb n="KR4e0117_WYG_027-4b"/>
嗚呼惟公風標俊偉冰襟磊落才邁王楊學宗濂洛其<lb/>
於文也浩乎蘇王之雄渾其於書也淵乎馬鄭之辨博<lb/>
發於詩詞也有若金聲玉振之鏗鏘見於字畫也不啻<lb/>
春蚓秋蛇之間錯故其論秀詞場也攄藻思之舂容其<lb/>
簪筆螭頭也效忠言之謇諤其進貳憲卿也休聞揚於<lb/>
羣公其出佐藩服也嘉績冠於列岳胡一疾之弗痊奄<lb/>
九原之不作是何志之壯而氣之漓才之豐而命之薄<lb/>
耶然而年垂五十不可謂夭也官躋三品不可謂小也<lb/>
<pb n="KR4e0117_WYG_027-5a"/>
承家有子慶綿綿也制行無慚名皦皦也則公之云殁<lb/>
亦復何憾乎所可悼者朝失良臣民失父母矧於予軰<lb/>
亦失益友哀訃忽傳乃心孔疚葬莫執紼斂莫撫柩臨<lb/>
風灑淚酹此巵酒嗚呼哀哉尚享<lb/>
　　　祭黄公愈宣文<hi>二首</hi>
嗚呼公吾之世婣也吾嫂公妹吾婦公孫情親義篤匪<lb/>
伊異人公之生平吾能言之標格峻整襟度融怡富而<lb/>
能約崇而自卑羸餒者賴公而舉火仳離者賴公而有<lb/>
<pb n="KR4e0117_WYG_027-5b"/>
依弱而良者恃公得以自立狂而狡者畏公有所不為<lb/>
所施雖不過一鄰亦足以為世家大族之師今公之殁<lb/>
也羸餒者將為溝中之瘠仳離者將為中谷之蓷狂狡<lb/>
孰為之呵叱善良孰為之扶持孰知徳義之可尚孰知<lb/>
巧險之為非薄俗方興而未艾數十年後安知不為貙<lb/>
獍與梟鴟安得起公於九原以為鄉邦之羽儀嗚呼死<lb/>
生之理吾非不知然於公之殁不能已於言者非獨婣<lb/>
舊存亡之情蓋悼老成之凋謝傷風俗之淳漓所以洒<lb/>
<pb n="KR4e0117_WYG_027-6a"/>
淚而酹此一巵也嗚呼哀哉尚享<lb/>
惟公祖考世以善稱公克踐修益著令名門第雖崇謙<lb/>
恭自克貲產雖裕勤儉惟徳歉歳發粟惠於鄉邦義聲<lb/>
上聞寵命聿彰諭以綸音錫以章服奚啻束帛賁於空<lb/>
谷有子翼翼有孫英英花封作宰璧水明經年登八袠<lb/>
康寧樂凱胡不耄期遽此乎止惟我與公世為婚姻情<lb/>
義之篤不讓朱陳我歸林下謝絶塵事所冀與公徜徉<lb/>
山水天嗇此好乃忍奪公山霞水月誰復相從今公將<lb/>
<pb n="KR4e0117_WYG_027-6b"/>
葬我適有疾不哭於堂莫助執紼言雖有情情則難忘<lb/>
椷詞叙訣以侑奠觴嗚呼哀哉<lb/>
　　　祭大理卿王公文<lb/>
嗚呼公之平生吾能言之其學之博也淵乎江漢之渟<lb/>
滀其文之雄也浩乎波濤之硱砅其剛介之操則松貞<lb/>
而柏勁其純懿之行則玉良而金精其典邦計也經畫<lb/>
之材與韓劉而並駕其綰郡符也循良之政與霸遂而<lb/>
齊名其位方伯也隱然東藩之重鎮其臨邊疆也屹乎<lb/>
<pb n="KR4e0117_WYG_027-7a"/>
北鄙之長城至其為卿於大理也直欲追踪乎皐陶之<lb/>
種徳蘇公之敬獄非徒若漢之于張讞獄之得其情而<lb/>
已嗚呼公材既優公行尤懿推其蘊足以秉國之鈞摛<lb/>
其文可以掌帝之制惟天生公殆必有意然而年不滿<lb/>
五旬位不登三事將生民之無祿耶抑宏材絶識固造<lb/>
物者之所忌也嗚呼公乎其胸中之炯炯者其能埋藏<lb/>
湮塞於朽壤之中乎必將粲為列星流為風霆或為山<lb/>
河以壯國家或為麟鳳以昭文明豈若世之庸庸者有<lb/>
<pb n="KR4e0117_WYG_027-7b"/>
時澌盡而飄零也哉嗚呼自公云亡朝野嗟咨矧於吾<lb/>
儕素辱公知昔升公堂笑語怡怡今升公堂素幔凄凄<lb/>
臨棺一奠而侑以此辭者蓋為天下惜非獨感今悼昔<lb/>
而寫吾之私也尚享<lb/>
　　　祭丘文莊公文<lb/>
嗚呼唐有曲江世稱賢相公生其鄉名徳相望宋有名<lb/>
臣曰崔菊坡公賢與齊而文則過公之於文奫泓演溢<lb/>
孰可擬之東坡父子公之所學渟滀瀴瀛孰可擬之原<lb/>
<pb n="KR4e0117_WYG_027-8a"/>
父弟兄兩秉史筆褒貶惟公叙述髙簡有史漢風三持<lb/>
文衡痛叱浮薄軋茁之辭變為灝噩乃典國學教嚴道<lb/>
尊時之公輔多出其門乃登内閣贊元輔徳海内士民<lb/>
陰被其澤公在相位不見所為所可見者民物熙熙天<lb/>
不憗遺遽奪司馬士林相弔或慟於野我昔弱冠已聞<lb/>
公名甲戌春試遂獲同升公不我愚每相磨礪謂宜勉<lb/>
進毋隳所志公有著述每俾評之且約後死則為銘之<lb/>
我之南歸握手相别臨别之言遽成永訣誼當往弔謂<lb/>
<pb n="KR4e0117_WYG_027-8b"/>
老病何弗躬弗親負公實多陳此蕪詞以侑罇俎公知<lb/>
我心寧不我顧嗚呼哀哉尚享<lb/>
　　　祭憲副游公文<lb/>
嗚呼游公遽止於斯耶位不登丞弼年不躋期頤謂公<lb/>
禄壽之未艾胡為乎捨我而永歸耶嗚呼公之儀刑不<lb/>
可得而見公之平生尚可想像而推其志節之剛毅挺<lb/>
挺乎孤松之偃蹇其學問之宏博浩浩乎長江之渺瀰<lb/>
其襟度之和易溫溫乎春陽之煦物其文章之純質鑿<lb/>
<pb n="KR4e0117_WYG_027-9a"/>
鑿乎菽粟之療饑其有志於道蓋將尋紫陽之轍涉濂<lb/>
洛之涯使得及門於孔氏雖未敢謂其升堂而入室然<lb/>
於道之大本其殆庶幾乎嗚呼公之存也學者仰之如<lb/>
山斗寮友信之如蓍龜憸夫憚公而縮恧善類賴公而<lb/>
扶持今其亡也學者失所景仰寮友無所稽疑憸夫欣<lb/>
欣肆其惡而莫之沮善類惴惴或見義而不敢為是以<lb/>
識與不識聞公之喪莫不悵然痛悼而嗟咨况予於公<lb/>
朋友之分情誼之篤宜乎淚疾下而漣洏也嗚呼西山<lb/>
<pb n="KR4e0117_WYG_027-9b"/>
之麓劍江之嵋公之體魄將復於彼公之神氣則無不<lb/>
之臨棺一奠侑以此詞蓋一為斯文痛一為友誼悲嗚<lb/>
呼游公知與不知尚享<lb/>
　　　祭伯父稼軒先生文<lb/>
嗚呼昔我先公兄弟三人粤自蚤歳其艱其屯由艱而<lb/>
康由屯而泰孰庇孰庥先澤攸賴先公出仕為時富歐<lb/>
伯父逺隱擬跡巢由昊天不弔先公奄棄㷀㷀諸孤伯<lb/>
父是倚白首巋然九族蓍龜一疾奄逝曽莫予追念昔<lb/>
<pb n="KR4e0117_WYG_027-10a"/>
如京拜公於堂諄諄明訓佩服敢忘兹焉來歸墓木已<lb/>
拱追思音容曷勝感慟宿草青青白露載零酹此巵酒<lb/>
清淚霑纓嗚呼哀哉尚享<lb/>
　　　祭原司馬文<lb/>
嗚呼哀哉公生於世六十有一宣力四方奮庸帝室有<lb/>
猷有為有勞有烈紀於竹帛蓋焯然其不滅也彭蠡之<lb/>
域龜蒙之邦肅乎秋霜靄乎春陽乃贊國計乃振臺綱<lb/>
懋績益著令聞不忘至於籲懷流徙輯寧荆襄則其事<lb/>
<pb n="KR4e0117_WYG_027-10b"/>
為尤難而其功為愈光初公受命而南也或沮之於内<lb/>
或撓之於外徼功者慮發其奸戕民者懼罹其罪惟公<lb/>
毅然泰然罔忿罔懟如羊祜之建議伐吳如裴度之决<lb/>
䇿平蔡乃協羣䇿乃諏善謀或攬轡武闗之險或擊楫<lb/>
漢川之流攀援乎猿猱之窟出入乎虺豺之陬爰告爰<lb/>
慰以綏以柔授之田宅戢其戈矛曽不踰時而愁歎之<lb/>
聲轉為歌謳榛莽之區變為田疇彼馘齊民以獻捷視<lb/>
赤子如敵讐聞公成功徒悔恨而含羞帝念其功遄加<lb/>
<pb n="KR4e0117_WYG_027-11a"/>
寵錫都憲尚書崇秩薦陟公宜夀考臻於大耋秉國之<lb/>
鈞以熙庶績胡兹遘疾奄逝莫追豈公之厭世溘埃風<lb/>
而遐舉抑民之無祿而昊天之不憗遺當宁震悼羣公<lb/>
增悲而荆襄士女如喪所親謂公歿而疇依嗚呼哀哉<lb/>
然公年踰六<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>位列六卿有傳國史有諡太常焯徳有<lb/>
碑虞殯有章在公可以無憾是謂雖死而不亡嗚呼昔<lb/>
公之來也士女喜極而歔欷今公之歸也士女慟極而<lb/>
涕洟况於某等奉令承序又所嚮慕而瞻依感今悼昔<lb/>
<pb n="KR4e0117_WYG_027-11b"/>
曷勝清淚之漣洏寓哀一奠非徒哭吾之私而已蓋以<lb/>
慟哲人之萎嗚呼哀哉尚享<lb/>
　　　祭憲副李世望文<lb/>
嗚呼李惟著姓代襲簪纓公復秀出載振家聲學專麟<lb/>
經窮幽探賾發為詞章精華奕奕擢秀南省䇿名南宫<lb/>
遂登上第休聞日隆銓曹掄材爰擢柱史鰥嫠以安寃<lb/>
滯用理出僉臺事于貴于蜀謇謇直聲士論攸屬相彼<lb/>
巧宦一歳屢遷公守一官踰十八年晚陟憲副典兵西<lb/>
<pb n="KR4e0117_WYG_027-12a"/>
鄙邊塵不飛虎旅循軌蠢兹醜類掠我土毛元戎出征<lb/>
誓殄腥臊公董偏師直探虎穴屢馘兇渠載殲餘孽天<lb/>
不憗遺星隕將營大勛未集遽殞其生靈轜南還暫泊<lb/>
湘浦俾我友朋益増凄楚徼功倖勝祿厚位髙公殁王<lb/>
事誰錄其勞有酒在巵有肴在俎思公不見洒淚如雨<lb/>
嗚呼哀哉尚享<lb/>
　　　禱雨文<lb/>
嗚呼惟予與神同涖兹邦予所職者政教神所司者雨<lb/>
<pb n="KR4e0117_WYG_027-12b"/>
暘念雨澤之不時由政教之或斁固知咎過之在予非<lb/>
明靈而曷赴愬意者某等誠敬不足以格神與慈惠不<lb/>
足以保民與羣生怨咨恬莫之恤庶獄寃濫壅莫之伸<lb/>
與典兵者徒事朘削之政牧民者未施撫字之仁與庶<lb/>
官之廉慎者未能舉而諂詖或親與巨室之豪横者未<lb/>
能誅而哀籲不聞與咎實在予民則何罪胡明神之爽<lb/>
罰俾民遘此大戾沃以腴者化為燥剛秀且實者轉為<lb/>
枯瘁興言及此澘焉出涕然神享民之祀猶予食民之<lb/>
<pb n="KR4e0117_WYG_027-13a"/>
食也民窮無告殆將匱神之祀非徒為予之憂責也爰<lb/>
叩靈壇載伸微悃惟爾有神鑒予之誠哀民之困𤣥雲<lb/>
倐興靈雨載零轉呻吟為歡聲變黄槁為榮茂歳事有<lb/>
成邦賦用登則予知免乎鑴誚而神亦永享乎嘗烝矣<lb/>
謹告<lb/>
　　　禱城隍祈晴文<lb/>
嗚呼淫雨為孽洚水壅以沸也甽畆淪没秋成不可冀<lb/>
也室廬漂蕩老弱無所庇也百姓何辜遘此大戾也某<lb/>
<pb n="KR4e0117_WYG_027-13b"/>
等涖事兹土歳時享其祭也百姓嗷嗷豈惟官之憂責<lb/>
亦將乏神之祀也雨暘水旱神實司之非官所能制也<lb/>
躬禱靈宇覬神恤民之匱也神其降庥驅屏羣陰俾陽<lb/>
光昭以晰也羣潦歸壑舄鹵其藝也棟宇載葺民獲奠<lb/>
居之制也四野熙熙恬以泰也孰尸厥躬惟神之惠也<lb/>
擊鮮薦芳報祀無替也謹告<lb/>
　　　山西禱雨文<lb/>
迺者自冬徂春雨雪弗降三農告病庶類焦然雩禜雖<lb/>
<pb n="KR4e0117_WYG_027-14a"/>
勤靈貺未應雲將合而忽散雨欲墜而復止意者喬新<lb/>
等事神之敬未至與恤民之心未誠與兵已困而征戍<lb/>
愈勞與民已窮而聚斂愈急與沉寃未雪而無辜困於<lb/>
狴犴與巨蠧未除而赤子厄於豺虎與賑貸雖勤而實<lb/>
惠未加於民與祈禱雖切而誠意未盡於己與是皆吾<lb/>
曹之愆而小民何罪焉兹者春已暮矣民已瘁矣原田<lb/>
日就蕪矣生意日就槁矣少者壯者適彼樂土矣老且<lb/>
羸者轉於溝瀆矣神於吾民何憗然無情耶夫修缺政<lb/>
<pb n="KR4e0117_WYG_027-14b"/>
以保民者吏之職也沛甘雨以濟旱者神之責也風雨<lb/>
不時麥菽不藝豈惟吾曹之罪哉神亦不得辭其責焉<lb/>
爰詣靈祠載陳微悃神其有知賜我嘉澤慰我疲氓俾<lb/>
騂剛赤緹沾而足焉萎苗瘁孽優而渥焉則喬新等少<lb/>
逭其咎而神亦有攸享矣謹告<lb/>
　　　禱中鎮文<lb/>
三晉比歳暵旱嘉穀不登兵民流亡餓莩載路皇帝西<lb/>
顧惻然哀烝黎之無弔爰命喬新來拯疲氓而公私匱<lb/>
<pb n="KR4e0117_WYG_027-15a"/>
乏罔有攸措矧春氣已動雨澤未濡大懼未克有年無<lb/>
以上副聖心下慰民望惟神作鎮并州享兹典祀興雲<lb/>
雨致財用神之職也爰詣靈祠用伸懇禱神其黙贊鴻<lb/>
造大庇吾民俾甘雨時降百穀用成流逋來歸冦攘屏<lb/>
迹物無疵癘人用恬康則喬新獲免於戾而神亦永有<lb/>
攸享矣謹告<lb/>
　　　禱禹廟文<lb/>
惟王疏鑿龍門拯兹墊溺俾我烝民克享粒食河流溶<lb/>
<pb n="KR4e0117_WYG_027-15b"/>
溶嘉穀芃芃萬世攸賴繄王之功惟兹三晉實王故國<lb/>
王念遺民拯凶弔溺胡兹兩載飢饉荐臻粒食孔艱迺<lb/>
至食人王聖且仁我民父母忍使蚩蚩墮兹罪罟下車<lb/>
而泣昔嘗聞之民羸且亟寧不憫之王靈在天誕作霖<lb/>
雨膏我麥苗爰及稷黍喬新將命西來齋祓以祈王神<lb/>
如在諒不我遺佑我殘民驅彼蟊賊梁山洛水敢忘王<lb/>
徳謹告<lb/>
　　　禱汾陰后土祠文<lb/>
<pb n="KR4e0117_WYG_027-16a"/>
惟神厚徳載物克配彼天立我烝民厥功懋焉汾陰之<lb/>
祠肇自漢氏雩禜禳祈迨兹千䙫行祠翼翼遍於晉封<lb/>
刲牲薦醴罔敢不豐胡兹三載旱魃為虐癘鬼逞妖人<lb/>
困痁瘧殘民惴惴曷愬曷依神聽甚邇寧不我哀喬新<lb/>
祇奉明命憫兹窮毒陳詞以禱敢徼神福𤣥雲滃興沛<lb/>
然甘㴻沃我菽麥爰及秔稌驅彼癘鬼逬諸遐方俾我<lb/>
遺黎式恬以康神佑我民錫兹繁祉我民報祀曷其有<lb/>
已尚享<lb/>
<pb n="KR4e0117_WYG_027-16b"/>
　　　平陽禱雨文<lb/>
山西之境荐罹旱灾兵民轉徙異鄉委屍溝壑者不知<lb/>
幾千萬人矣喬新受命賑濟來涖兹邦所望五氣順布<lb/>
羣黎安生而自春以來雨澤罕敷疫癘大作亡者未葬<lb/>
而存者無樂生之心逋者未歸而居者有逺徙之志惟<lb/>
神徳澤崇深世享禋祀視斯民危急而不救何與謂民<lb/>
之頑悍宜降以殃耶則民已盈其罰也謂官之貪殘獲<lb/>
罪於天耶則不宜遷怒於民也謂喬新無憂國憂民之<lb/>
<pb n="KR4e0117_WYG_027-17a"/>
誠故漠然無應耶則此心之誠可以質諸鬼神也敢願<lb/>
明神悔過敷佑下民沛甘霖以沃焦土驅妖癘以蘇疲<lb/>
民俾生意離離人心熙熙生者有養逋者以歸是則神<lb/>
之惠也謹告<lb/>
　　　再禱雨文<lb/>
昔關中大旱張養浩禱於華岳甘雨如注禾黍自生今<lb/>
三晉之旱不減闗中神之靈應無異華岳喬新祇率吏<lb/>
民齋沐䖍禱矣雲將合而忽開雨將墜而復止豈今之<lb/>
<pb n="KR4e0117_WYG_027-17b"/>
請禱者非養浩其人與喬新雖無養浩濟世經邦之材<lb/>
然素存養浩忠君愛民之志而神漠然不答何耶伏望<lb/>
少鑒愚誠賜以甘㴻轉歉為穰變沴為祥俾愁者以喜<lb/>
病者以安逋逃來歸冦盜潛藏則喬新少逭其責而神<lb/>
之靈應益彰彰矣謹告<lb/>
　　　三禱雨文<lb/>
山川出雲雨及天下神之職也國家命祀春祈秋報為<lb/>
民福也惟兹三晉荐罹凶屯臻兹極也亢陽為虐繼以<lb/>
<pb n="KR4e0117_WYG_027-18a"/>
嚴霜靡康食也嗷嗷遺民徬徨四顧將安適也迨兹三<lb/>
春霖雨不降田龜坼也𤣥雲方合忽劙劃也簷溜將鳴<lb/>
忽閴寂也嗟孰為之繄風伯也哀我㷀獨啜其泣也雩<lb/>
禜禳祈心孔劇也惟神有靈胡黙黙也尚鑒愚忱沛膏<lb/>
澤也鞭雷叱風畎澮溢也俾我百穀秀且實也俾我四<lb/>
民忭且懌也豐年穰穰繄神徳也我民報祀矢無斁也<lb/>
𤣥酒嘉牲釃且疈也幽明一理誠則格也洋洋如在毋<lb/>
我咈也謹告<lb/>
<pb n="KR4e0117_WYG_027-18b"/>
　　　謝雨文<lb/>
惟兹三春雨澤罕敷嗟我民兵呻吟載途爰率庶官齋<lb/>
沐請禱以祈甘㴻以沃枯槁惟神畀矜靈貺孔昭雨我<lb/>
大田以滋我苗勾者以萌瘁者以榮秔稌菽麥庶幾用<lb/>
成清酒潔牲以答神惠尚錫洪禧俾民康乂民既康乂<lb/>
祝事是承神亦萬年式昭厥靈尚享<lb/>
　　　平陽祭龍文<lb/>
旱魃為祟嘉穀將焦徧禱羣神未獲甘雨惟神變化不<lb/>
<pb n="KR4e0117_WYG_027-19a"/>
測以興雲降雨為職者爰凖古法作神之象齋戒以禱<lb/>
焉神其誕昭靈貺瀉天瓢以沃焦土宣嘉澤以滌炎氛<lb/>
則官民受賜多矣謹告<lb/>
　　　禱龍湫文<lb/>
清冷之淵惟神之宫藏雲蓄雨有感斯通神飛於天雲<lb/>
行雨施或濳於淵山澤明媚翼翼靈雨在山之巔吏民<lb/>
承祀罔敢後先惟兹晉陽亢旱已極大田如頳靡有菽<lb/>
麥雨暘旱澇實神尸之民死幾盡神胡不哀膚寸之雲<lb/>
<pb n="KR4e0117_WYG_027-19b"/>
三日之雨神茍祐民厥施斯溥雷以為鼓電以為旗千<lb/>
里之内甘雨淋漓俾我平皐芃芃積黍畀我疲民嘻嘻<lb/>
笑語豐年穰穰敢忘神庥吹笙考鼓以薦腒䐹謹告<lb/>
　<lb/>
　<lb/>
　<lb/>
　<lb/>
　椒邱文集巻二十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱外集</head> <lb/>
    <p>
<pb n="KR4e0117_WYG_035-1a"/>
欽定四庫全書<lb/>
　椒邱外集<lb/>
　　　椒邱先生像贊<lb/>
學而仕則出入䑓省迄掌邦禁仕而學則博極載籍<lb/>
主名斯文其履操如寒潭蒼崖炯以秋月其制作如<lb/>
瑞麟威鳯翼以祥雲是宜明啓之占無幽弗燭廉立<lb/>
之風無往弗聞人望之謂浩乎莫知所極其自處則<lb/>
退然不自以云此寵命之申不殊於稷契時亮之績<lb/>
<pb n="KR4e0117_WYG_035-1b"/>
自協於華勲也歟賜進士及第中憲大夫太常寺少卿<lb/>
兼翰林院侍讀經筵講官兼修國史晚生渝北傅<lb/>
瀚贊<lb/>
　　　椒邱先生像贊<lb/>
氣正而完徳剛而毅經訓沈酣道腴雋味逺追古作<lb/>
潄餘藝苑之芳力挽頽波屹立中流之砥含冰齧蘗<lb/>
士論攸歸弼教明刑聖明所倚聯八座美已濟其世<lb/>
康兆民世已享其利而自視恒欿然信有本乃如是<lb/>
<pb n="KR4e0117_WYG_035-2a"/>
噫此其所以能守用舎行藏之家法而流行坎止一<lb/>
適夫義也歟賜進士及第奉政大夫右春坊右庶子<lb/>
兼翰林院侍講經筵國史官鄉生董越贊<lb/>
　　　椒邱先生傳<lb/>
先生名喬新字廷秀姓何氏世家旴之廣昌宋寳謨<lb/>
閣直學士諡文定公坦之裔吏部尚書東園先生第<lb/>
三子也少多疾九嵗始就外傅讀書頴敏過人年十<lb/>
一讀通鑑綱目輒了其大㫖有問者備舉其首尾若<lb/>
<pb n="KR4e0117_WYG_035-2b"/>
道目前事聽者忘倦刑部尚書匡山魏公侍郎豐城<lb/>
丁公皆以偉器期之翰林修撰周君中規嘗至先生<lb/>
書齋見壁間懸新城朱文徽所寫丹鳯鳴陽圖中規<lb/>
因歎文徽多能先生徐曰此非學者所當為也中<lb/>
規異之因問所閱何書對曰陳子桱通鑑續編也曰<lb/>
子桱書法視朱子何如曰先輩著述非後生所敢議<lb/>
然吕文煥之降元不書其叛張世傑之溺海不書其<lb/>
死節曹彬包拯之卒不書其官紀羲軒則採怪誕不<lb/>
<pb n="KR4e0117_WYG_035-3a"/>
經之談書遼金則失春秋筆削之義似未有當也中<lb/>
規大驚因白東園曰三郎學識不易及也景泰庚午<lb/>
赴江西鄉試時姑蘇韓公雍巡按江右欲私見之先<lb/>
生辭不往及入試主司天台章先生陬得其文擢置<lb/>
第一監察御史周君孔明以東園方典銓衡懼招物<lb/>
議乃移置第六明年會試禮部名在甲榜翰林學士<lb/>
江先生淵亦避嫌移置乙榜例授教職辭不受及東<lb/>
園致仕乃登進士第觀政工部嘗奉使淮西巢縣令<lb/>
<pb n="KR4e0117_WYG_035-3b"/>
閻徽少學於東園以白金文綺為贈先生力却之徽曰<lb/>
吾以壽吾師非贈君也先生曰子欲壽吾親因他人致<lb/>
之則可因吾致之則不可卒不受東園聞之喜曰吾兒<lb/>
如是吾無憂矣景泰七年春擢南京禮部主客司主事<lb/>
政務甚簡終日閉戸讀書宗伯姚公重之語人曰何主<lb/>
事方為時用恐其不習於政奈何乃檄先生收糧先生<lb/>
平斗斛謹出納嚴勾稽而痛懲奸吏之侵漁者姚公喜<lb/>
謂先生曰推是以往無施不可矣㑹丁東園憂解任歸<lb/>
<pb n="KR4e0117_WYG_035-4a"/>
宋樞宻陳文定公父塟廣昌世稱吉壤其子孫貧甚欲<lb/>
鬻其墳為東園宅兆先生曰暴人之父而塟吾父吾不<lb/>
忍為也繼丁母夫人憂服闋改刑部陜西司主事先生<lb/>
盡心庶獄無小大必求其情武清農家婦牧牛於野二<lb/>
戍卒驅其牛去婦號而請之不予錦衣衛捕盗者執之<lb/>
以為强盜送刑部治其罪先生曰此白晝奪人物非强<lb/>
盜也律當徒又有强盜舎逆旅分所刼彩繒遺主翁事<lb/>
覺廵徼者并主翁執之以為同盜先生訊得其情曰此<lb/>
<pb n="KR4e0117_WYG_035-4b"/>
與盜分贓耳當與强盜殊科司㓂陸公喜曰子愼刑如<lb/>
此不愧廼翁矣遷本部廣東司員外郎錦衣衛𨽻廣東<lb/>
司其官校恃侍衛親軍恣横冐禁法司每優容之先生<lb/>
曰法者天下之公也有犯輙捕治不少貸由是官校悚<lb/>
懼相戒不敢犯修英廟實録命各部採摭事當紀載者<lb/>
為書上之司㓂以屬先生及書上史舘少保南陽李文<lb/>
逹公閲之曰紀實而飾以文視諸司惟謄吏牘者大不<lb/>
侔矣遷本司郎中錦衣衛百戸有逐其舅之子而奪其<lb/>
<pb n="KR4e0117_WYG_035-5a"/>
財産者舅子死其孫訟於官指揮使袁彬嘱先生抑訟<lb/>
者先生執不可悉奪財産歸其孫彬怒欲因事䧟先生<lb/>
遣覘事者百端攟摭卒無毫髪可指為罪者先生在刑<lb/>
部久凡法比禁例具通其本末陸公及侍郎太原周公<lb/>
新安程公漷水董公皆重之有大獄具必以屬先生章<lb/>
疏當上者輙使具草吏部尚書古曹李公知先生才且<lb/>
賢屢薦於朝陞福建按察司副使既抵任浙冦千餘人<lb/>
壽寕等縣盜採銀礦所過剽掠先生募鄉兵擊之斬首<lb/>
<pb n="KR4e0117_WYG_035-5b"/>
數百級擒其魁浙㓂敗走福寕土豪尤氏暴横殺人出<lb/>
入以甲兵自隨縣官捕之輙旅拒不服㡬二十年先生<lb/>
設方畧生致其父子置於法福清薛氏以所居瀕海歳<lb/>
出諸蕃互市事覺遂聚衆欲為亂先生掩其不備盡獲<lb/>
其渠黨海道以寕福安寕徳銀礦久絶有司責民供歳<lb/>
課民多破産先生具奏減二縣銀課三之二行郡興化<lb/>
問民所病皆曰洪武初官以牛貸民耕而徴其租牛物<lb/>
故已久而徴租如故民以是病先生以聞遂蠲其租都<lb/>
<pb n="KR4e0117_WYG_035-6a"/>
察院副都御史滕公廵撫福建檄先生分廵汀卲延建<lb/>
先生徧歴諸縣訪民利病而興除之清流之歸化里介<lb/>
乎將樂沙縣之間民恃其險僻不供徭賦先生白滕公<lb/>
即其地置歸化縣其民始奉法令龜山先生將樂人子<lb/>
孫㣲甚墳塋蕪穢其書院亦為戎卒所㩀先生修其墳<lb/>
復其書院且藉廢寺腴田百畆俾其子孫耕以奉祀焉<lb/>
典番舶中官死鎮守太監分其餘財遺三司先生力辭<lb/>
不得廼受而輸之庫陞河南按察使福建都指揮僉事<lb/>
<pb n="KR4e0117_WYG_035-6b"/>
武成以先生薦授閫職及先生行以犀帶銀器為贐先<lb/>
生笑而却之曰我知君君何不知我邪成慙而退河南<lb/>
大水民艱食舊制賑貸貧民至秋罷先生曰令賑貸止<lb/>
於秋者以秋成可仰也今秋田無收賑貸可已乎命郡<lb/>
縣如舊賑之至麥熟乃止流民入境無食者發粟為粥<lb/>
食之無衣者以庫藏帛給之所全活甚衆河南守薛昌<lb/>
鹿邑令胡宏杞縣令李文中皆以貪暴病民而有强援<lb/>
他使者不敢問先生劾其罪或徙㦯黜鈞州民趙甲飲<lb/>
<pb n="KR4e0117_WYG_035-7a"/>
於陳乙酒肆乘夜渡河溺而死甲之子訟於官謂甲與<lb/>
乙鬪乙殺而投諸河乙以煆鍊慘酷自誣服坐繫數年<lb/>
先生讞之曰酒肆民居櫛比使鬭必有聞之者肆距河<lb/>
且十里負屍投之必有見之者奈何以單辭成罪乎令<lb/>
有司驗甲屍腦皮裏有沙石仵作定為溺死遂破械出<lb/>
之都御史陽城原公招籲流民至河南引先生自助先<lb/>
是都御史項公驅逐流民死者十餘萬及聞原公至皆<lb/>
逃匿先生馳至山谷委曲諭之流民感泣願附籍者六<lb/>
<pb n="KR4e0117_WYG_035-7b"/>
萬餘戸兩覲京師同覲者多重載以遺權貴先生僦車<lb/>
以行所載書籍朝服而已陞湖廣右布政使荆襄大水<lb/>
漂溺千餘家廵撫都御史劉公檄先生賑之先生躬自<lb/>
撫循發粟以續其食而給錢使葺其居民咸安焉荆民<lb/>
以徭役不均訟於䑓劉公又檄先生理之先生驗其丁<lb/>
口登耗貲産厚薄列為九等以輕重授役焉民咸稱便<lb/>
成化十七年冬十一月陞都察院右副都御史廵撫山<lb/>
西兼督三關兵偹時山西連歲旱飢米價騰躍先生發<lb/>
<pb n="KR4e0117_WYG_035-8a"/>
倉粟三十萬减價糶之民頼以濟北人㓂邊先生伏兵<lb/>
灰溝營奮力邀戰斬獲甚衆陞左副都御史奉勅清理<lb/>
刑獄辯沉寃察隠慝咸當人心律重情輕者具以聞多<lb/>
得末減召為刑部左侍郎屢辯疑獄請託無所狥屬官<lb/>
畏其威莫敢恣睢者酋長小王子冦大同殺邊將畿内<lb/>
驚駭紫荆居庸二關尤急先生奉勅廵邊相險阻築城<lb/>
堡簡精壮厲器械為戰守備嘗獲間諜知小王子營在<lb/>
邊守者多老弱又請選精兵間道出搗之㑹濳遁去不<lb/>
<pb n="KR4e0117_WYG_035-8b"/>
果用山西大飢人相食逃徙他境者什四五上命先生<lb/>
徃賑之許便宜行事先生請於朝發内帑并賣淮塩得<lb/>
銀數萬兩又勸富室及僧道士得粟數十萬石選司府<lb/>
官分部賑濟死者為叢塜𦵏之又僦民䟽溝渠而償以<lb/>
粟所活凡三十萬人招囬復業者十四萬人播州宣慰<lb/>
使楊愛與其庶兄友不睦友奏愛奢僭淫暴等罪且云<lb/>
有異謀朝廷命先生即訊囚愛以待命先生言楊氏據<lb/>
有播州六百餘年其民知有楊氏而已一旦見其酋長<lb/>
<pb n="KR4e0117_WYG_035-9a"/>
囚禁羣夷驚疑恐生他變乞審驗虚實重者監候輕者<lb/>
發遣上從之既而訊鞫具得其情友實欲奪愛宣慰肆<lb/>
為誣罔先生具以上請且慮其兄弟相仇殺遷友他郡<lb/>
邊夷以安今上皇帝即位陞南京刑部尚書到任僅二<lb/>
月召為刑部尚書先生在南都嘗言沿江蘆洲率為中<lb/>
官占據有訟者輙云買物進奉今陛下既罷貢獻乞以<lb/>
蘆洲給還軍民由是牾中官意及在刑部拒絶請託凡<lb/>
大小之獄一以法律從事或脅以禍福皆不顧錦衣衛<lb/>
<pb n="KR4e0117_WYG_035-9b"/>
官校出入逮捕但賫駕帖到䑓皆不與聞先生言舊制<lb/>
提取囚犯必給精㣲批所至比號乃行則矯詐無所託<lb/>
駕帖不必比號則真偽無由辨乞仍給批便又言京師<lb/>
大水恐内外刑獄有寃枉者乞選官審録庶以弭灾又<lb/>
言京師軍民多服異服言異言至互相仿效漸成風俗<lb/>
者乞出榜禁約上皆從之兩以疾卧家上皆命醫診治<lb/>
又遣中使臨問賜以酒米肴𬞞屢䟽乞罷上不允然以<lb/>
執法不阿羣小多不悦御史鄒魯等乘風誣奏先生不<lb/>
<pb n="KR4e0117_WYG_035-10a"/>
自辯但解印待罪且乞致仕既而有㫖仍令先生掌印<lb/>
亦固辭及錦衣衛逮證佐鞫之知魯等所奏皆誣詞上<lb/>
乃命先生致仕賣宅即行抵家不接人事鄉人罕得見<lb/>
其面大理少卿屠勲及南京六科十三道累奏欲起先<lb/>
生權貴多忌之者竟不用宣慰楊愛聞先生致仕遣使<lb/>
致金銀為夀並獻名梓可為棺者先生拒不受或譏其<lb/>
近名先生曰吾道當如是也自初仕即自誓不營利不<lb/>
阿權貴不以愛憎為賞罰守其誓終身性剛介寡與厯<lb/>
<pb n="KR4e0117_WYG_035-10b"/>
官皆久而後遷自少好學公餘書聲琅然聞戸外雖視<lb/>
事亦手一編不少置聞人有異書輙假録之藏書三萬<lb/>
巻皆手自讎校所著有宋元史臆見周禮集註椒邱稿<lb/>
所編選有文苑羣玉唐律羣玉續編百將傳勛賢琬<lb/>
琰集皆蔵於家江西按察司提學副使門生晉江蔡<lb/>
清述<lb/>
　　　刑部尚書贈太子少傅諡文肅何公神道碑<lb/>
椒邱公之卒𢎞治壬戌臘月俊廵視江西時也遺命屬<lb/>
<pb n="KR4e0117_WYG_035-11a"/>
文墓道之碑春二月公配呉夫人先卒敬皇帝賜𦵏祭<lb/>
公例得賜祭合𦵏之典俊䟽公完徳䆳學宜贈諡並乞諡<lb/>
文猶有阻者嗣是吳給諫世忠申論今正徳丙子廣昌<lb/>
令張燦又再論上曰何喬新學行俱優始終全徳贈太<lb/>
子少傳廕子孫一人入監嗚呼論至是定矣俊得以假<lb/>
靈卒役公者公出宋寳謨閣直學士文定公坦之裔吏<lb/>
部尚書東園公文淵淑子第進士為南京禮部主事家<lb/>
艱復起歴刑部主事員外郎郎中福建副按察使轉使<lb/>
<pb n="KR4e0117_WYG_035-11b"/>
河南轉湖廣右布政使都察院右副都御史廵撫山西<lb/>
兼督三關以功轉左入為刑部左侍郎南京刑部尚書<lb/>
又入為刑部尚書御史鄒魯謀躐大理丞公薦魏紳㑹<lb/>
公外氏與鄉人奏訐魯遂誣公與聞當道右之已之訊<lb/>
無驗公乞致仕魯尋謫外尋又以罪論死為天下快言<lb/>
者累䟽起公不果嗚呼論無待是定矣公字廷秀少頴<lb/>
異年十一二通鑑道首尾無遺病陳子桱續編書法卒<lb/>
曹彬包拯不書官吕文煥降元不書叛張世傑溺海不<lb/>
<pb n="KR4e0117_WYG_035-12a"/>
書死節紀羲軒附不經之談書遼金失春秋内外之辨<lb/>
為周殿撰中規所奇而沉晦周謹時然後出言動必儒<lb/>
賢為凖其學以窮理為先博物洽聞為輔正心修身而<lb/>
措之家國天下為期自公之隙目存心寄盡在書有異<lb/>
種輙從假録藏書至三萬巻忘其疲與其身之既老文<lb/>
章援據經史謹重而簡則所著宋元臆見周禮集註椒<lb/>
邱集所編選文苑羣玉唐音羣玉續編百將傳勛賢琬<lb/>
琰集秘終其身間梓行之天下孤介嚴冷法執是確不<lb/>
<pb n="KR4e0117_WYG_035-12b"/>
可移積忤袁錦衣伺之無其隙大僚大奏讞大制作皆<lb/>
出其手在閩奏減銀礦課額蠲牛租以無病在民而寘<lb/>
其稔惡土豪尤者交畨薛者於獄在河南出貪横有强<lb/>
援守者一人令者二人趙甲飲陳乙酒肆歸而溺諸河<lb/>
甲之子訟乙毆死誣服公讞之曰肆櫛比民居毆必有<lb/>
間去河逺負亦必有以見其驗果十甲沙泥乙得辯開<lb/>
封并郡境歲飢故事賑至秋公令連賑麥實乃已前後<lb/>
安輯南陽賑荆襄一再賑山西全活者不可勝計南陽<lb/>
<pb n="KR4e0117_WYG_035-13a"/>
招囬復業十四萬人附籍六萬餘户北人犯邊公設伏<lb/>
灰溝橋斬獲甚衆又犯邊殺邊將畿輔震驚紫荆居庸<lb/>
尤急公徃經畧鍊兵立險為必搗老營之計小王子聞<lb/>
而遁播州楊友謀宣撫遂謀奪宣慰誣有反狀公徃訊<lb/>
具得其奸奏誅其黨數人革官銷印而遷友保寕其他<lb/>
䟽還留守奪民蘆洲革官校私駕帖禁京師服飾妖異<lb/>
録罪囚第徭役行賤糶經猷注措皆翊正國是贊畫太<lb/>
平之大端雖未能盡副人意要所謂異同公者殆非公<lb/>
<pb n="KR4e0117_WYG_035-13b"/>
人也國朝父子尚書何為盛識者擬之范之文正忠宣<lb/>
可謂世澤之綿𢎞治初與王端毅三數公稱大老可謂<lb/>
人望之重嘗兩得疾敬皇帝命醫胗視遣中官賜酒米<lb/>
𬞞肴可謂眷遇之深雖禄世二品已即貧而義利界軫<lb/>
截不可犯鎮守分恵市舶遺財輸之庫武都司感薦已<lb/>
有文犀之贐楊宣慰聞謝致飲器秘具皆不納平生氣<lb/>
節友彭恵安文學友邱文莊以為知己而聲色澹然晩<lb/>
年䘮道同永孚永弼三子僅一弱孫呉夫人强為立妾<lb/>
<pb n="KR4e0117_WYG_035-14a"/>
舉承鳯舉瑞麟承鳯邑庠生蔭入監孫一延禄道同生<lb/>
曽孫二洛濓延禄生嗚呼公之隠無愧矣或疑公若渉<lb/>
隘夫䋲矩之間寕有餘地公壽七十六墓去其居百武<lb/>
者再銘曰<lb/>
天維純佑光啓聖明有毓碩人于邦之楨岡鳯誰孳藪<lb/>
麟誰種靈芝無根醴泉獨涌聨休嗣淑有本有文貞霜<lb/>
夏冽粹玉冬温上宰望崇總兹銓鏡執虗懸平神力内<lb/>
定秋卿式似繼總邦刑隠幽照燭嚚驩順成國有甫申<lb/>
<pb n="KR4e0117_WYG_035-14b"/>
家有摯陟弗震弗揺並是遺直縟典申錫華衮是宜有<lb/>
訶若神舊徳在兹賜進士第資政大夫都察院右都<lb/>
御史莆田林俊撰<lb/>
　　　贈何君廷秀赴福建按察司副使序<lb/>
予友旴江何君廷秀以秋官正郎擢副閩憲朝之薦紳<lb/>
大夫士咸賦詩贈行虗首簡俾予言以叙其相贈之意<lb/>
噫予何言廷秀承家學以經術發身賢科以簉屬省部<lb/>
厯禮而刑自貳升長聲名籍籍朝野間夫人能言之予<lb/>
<pb n="KR4e0117_WYG_035-15a"/>
何言矧廷秀勵行嗜學發於文章典重有法凡今之政<lb/>
務法比無不精鍊夫人能知之予何言雖然予於廷秀<lb/>
同年登進士素所推重者也欲不言得不言乎予聞古<lb/>
之君子其事君也憂治世而危明主其交友也危君子<lb/>
而憂善人何則自古及今君子少小人多善人少不善<lb/>
人多善人君子在衆人中如斗在星也如明燎之䖏群<lb/>
燈中也如比屋中之危棟突出也如衆器雜陳而明鏡<lb/>
爛然於其間也蓋其自䖏髙其為質大而又致用之明<lb/>
<pb n="KR4e0117_WYG_035-15b"/>
髙大而光明如此人舉目斯見之矣有善美焉固未<lb/>
必彰一有疵失人皆傳播之指擿之不少容矣豈非<lb/>
深可憂危者乎是以古之君子有志於扶持善類者恒<lb/>
切切焉偲偲焉過於憂危非故以是相黨比也其心<lb/>
誠有在於斯世焉傳曰不有君子其能國乎使凡今<lb/>
之布列中外者皆若而人人人存此憂危之心自<lb/>
憂自危而又相與為憂危則善類以植國脉以夀天<lb/>
地之元氣恒以完矣尚何憂危之有哉廷秀徳周<lb/>
<pb n="KR4e0117_WYG_035-16a"/>
而才敏讀書而又讀律一旦出刑曹以持一方之<lb/>
風紀固其所也而予猶必以是為言者蓋推古君<lb/>
子相與扶持之心憂其無可憂之憂危其無可危之<lb/>
危是則予向所謂何言之言不得不言者也賜進<lb/>
士出身翰林院侍講學士兼修國史經筵官瓊山<lb/>
邱濬序<lb/>
　　　送刑部尚書何公序<lb/>
天地民物之理具於載籍者浩瀚無涯君子積學既久<lb/>
<pb n="KR4e0117_WYG_035-16b"/>
融㑹貫通則體諸身而為徳行吐諸詞而為文章敷諸<lb/>
時而為政事皆契天理合民心而可以垂於不朽書曰<lb/>
學於古訓乃有獲亶其然乎今刑部尚書何公自少頴<lb/>
悟絶人潛静篤學凡羣經諸史以及百家書皆窮搜力<lb/>
索而得其歸趨宅心操行嚴辨可否動必思古人惟恐<lb/>
自負其所學援筆為詩文雄渾典雅可追於古名家自<lb/>
登甲戌進士歴官兩京郎署擢司藩臬副都䑓佐刑部<lb/>
以至南京刑部尚書所至振頽綱平寃獄革吏弊去民<lb/>
<pb n="KR4e0117_WYG_035-17a"/>
瘼政聲轟烈溢於中外世之品藻人物者恒言徳行文<lb/>
章政事人難以兼若公殆能兼之矣聖天子嗣服之初<lb/>
寤寐英豪以弼成致治顧惟公在南部事簡才優朝廷<lb/>
之上明刑弼教非公不可者乃以刑部尚書召時公南<lb/>
來甫數日部屬皆視公以為楷範聞公將赴召皆悵然<lb/>
不䏻為懐而輿論以公是行可大敷藴抱以澤寰區則<lb/>
又皆欣然為天下得人賀也公世家江右之廣昌為文<lb/>
獻望族其八世祖宋直寳謨閣學士文定公暨厥考太<lb/>
<pb n="KR4e0117_WYG_035-17b"/>
子太保吏部尚書公皆能立徳立言立政以丕聞於世<lb/>
然則公之所學蓋有得於家傳者矣文定嘗為提刑吏<lb/>
部嘗為御史而公履歴多法曹則秉法匡時乃公之世<lb/>
職而尤練者以是為司刑元吏固奕秋良御可不勞而<lb/>
理然古人於刑必欽恤寅恭敬忌㦲慎敷祥刑以棐彜<lb/>
教使民協於中則足以揚休竹帛光增厥世而道之大<lb/>
行将後不止此也夫賜進士出身中憲大夫南京太<lb/>
常寺少卿前翰林院侍講經筵官兼修國史莆<lb/>
<pb n="KR4e0117_WYG_035-18a"/>
田陳音序<lb/>
　　　送刑部尚書何公赴召詩序<hi>詩凡十六首</hi>
上嗣統元之春日親萬㡬注意簡任大臣以弼文教比<lb/>
從太子太保吏部尚書王公請召南京刑部尚書廣昌<lb/>
何公廷秀復以司邦禁公卿大夫咸以朝廷喜任得人<lb/>
而各賦詩為别僚友左侍郎阮公集盈于軸屬瓊序諸<lb/>
端嘗觀髙宗命傅說曰惟后非賢不乂惟賢非后不食<lb/>
言君臣相遇之難也公今之賢臣古之弼直非邁迹自<lb/>
<pb n="KR4e0117_WYG_035-18b"/>
身其正學承於乃祖寳謨文定公家法守於乃父太保<lb/>
鈍庵先生自公少時已負重名景㤗甲戌登第初授南<lb/>
京主客主事庭草交翠觀書若将終身丁外艱去起復<lb/>
改刑部再遷至郎中執法不囬雖豪右無少假借用事<lb/>
者啣之欲傾伺累月無得時皆為公危公嚴己自如彼<lb/>
用事者竟敗貶公名益彰後用薦累遷為福建憲副為<lb/>
河南憲使為湖廣左右布政使為都察院右副都御史<lb/>
廵撫山西建有軍功用轉於左徳威清肅邊境剔蠧抑<lb/>
<pb n="KR4e0117_WYG_035-19a"/>
勢元元用乂審録獄囚䟽上先帝覽而喜其簡明簡在<lb/>
淵𠂻尋遷刑部左侍郎議公久撫山西逹軍民之情兩<lb/>
奉勅行先詰戎兵後賑旱飢以致戎事休而老稚無溝<lb/>
壑之轉矣既還不狥賈媚潔己獨立退則謙抑下人至<lb/>
臨大事决大疑則愕愕便便勇冠三軍而利害不之顧<lb/>
以故寡合久不調賴上出震明於知人即擢任南京以<lb/>
培國本於萬年無㡬召復以用天討之五刑此非公之<lb/>
賢而聞望素隆奚能得上之寵遇而近之重寄如是㦲<lb/>
<pb n="KR4e0117_WYG_035-19b"/>
夫飛龍在天利見大人千載一時公獨䏻寵遇而重寄<lb/>
其急趍也何以俟終日乎在途之趍固欲其急在廷既<lb/>
覲當體上之意夫古之善用刑者莫如臯陶蘇公臯陶<lb/>
事舜明刑弼教以致好生之徳洽蘇公事成王式敬由<lb/>
獄以致王國之命長以公平昔學於此不以虞周大臣<lb/>
所以事君以事吾君吾不信也意上之用公又有重於<lb/>
此者公必直道而行若枉道事人幸遇圖食有志者所<lb/>
不為曽謂為之乎此瓊於公之行喜上下之遇共成隆<lb/>
<pb n="KR4e0117_WYG_035-20a"/>
古之治功羣公相與詠歌以致期望之意瓊於是乎序<lb/>
賜進士及第嘉議大夫南京太常寺卿掌國子監祭酒<lb/>
事前翰林侍講學士經筵官同修國史金谿徐瓊序<lb/>
　　　送司冦何公赴召<lb/>
與君並命到留䑓又送君承召命回竇氏已㸔傳世業<lb/>
蘇公原是濟時才行装滿載皆書巻祖道臨歧共酒杯<lb/>
際遇明良真不偶好將事業贊康㦲<lb/>
　　　　　　晉陵王㒜<hi>南京吏部尚書</hi>
<pb n="KR4e0117_WYG_035-20b"/>
纔掌南邦禁遷階又北行憲官新舉直聖主舊知名日<lb/>
下綸音降江邊候吏迎山河歸路熟日月仰天明春載<lb/>
仙舟滿風移客棹輕百年餘慶在兩世一官升寃鬼重<lb/>
交活枯枝再俾生當朝父子貴信史古今榮宣父敷仁<lb/>
政臯陶種徳刑龍江樽酒别戀闕不勝情<lb/>
　　　　　　華容黎淳<hi>南京禮部尚書</hi>
南北多年著盛譽平生清望許誰如秋卿甫拜臨留部<lb/>
温詔俄徴侍玉除弼教正應同大化築門寕記過髙車<lb/>
<pb n="KR4e0117_WYG_035-21a"/>
明良遭際誠千載好展胷藏萬巻書<lb/>
　　　　　　鉅鹿耿裕<lb/>
歌罷驪駒盡玉缾春江浩浩栁青青丈夫事業昭千古<lb/>
聖代㤙波湛八溟范老家聲原有自舜庭徳教欲無刑<lb/>
昨宵耿耿蒼穹外一㸃光芒是法星<lb/>
　　　　　　古雄侯瓚<lb/>
西疇家學舊知名父子三朝列上卿詩誦臯陶䏻淑問<lb/>
心存天地務持平恢恢賢路因時啓望望仙舟照眼明<lb/>
<pb n="KR4e0117_WYG_035-21b"/>
仰止惟應自前昔不縁隨隊㸔花行<lb/>
　　　　　　黄巖黄孔昭<lb/>
平生鯁介獨超然敭歴中朝亦有年接武䕫龍人共羨<lb/>
故家文獻孰誰先南畿沛澤纔敷布北闕徴書又召還<lb/>
霖雨塩梅知有待金陵洗耳聽音傳<lb/>
　　　　　　長安李益<lb/>
世業儒冠重古旴明時相繼位尚書纔承驛傳来南國<lb/>
又捧宣書拜玉除弼教兩京隆治化為霖四海際唐虞<lb/>
<pb n="KR4e0117_WYG_035-22a"/>
臯陶事業堪銘册耿耿聲名永不渝<lb/>
　　　　　　玉融王克復<lb/>
經濟才華動聖明忽承優詔復之京錦㠶初掛江天曙<lb/>
玉勒頻嘶驛路晴調鼎廟廊資爕理持衡刑玉付公平<lb/>
貞元㑹合生良佐未許臯陶獨擅名<lb/>
　　　　　　西蜀呉宏道<lb/>
多君才徳廟堂珍英英氣莭横秋旻孔壬<hi>闕</hi>被縱熏灼<lb/>
有刺豈肯輕投人聖皇御極六龍起八座髙遷響人耳<lb/>
<pb n="KR4e0117_WYG_035-22b"/>
相逢纔聽金陵鐘丹詔又催輔天子嚴翁老冢宰四海<lb/>
咸知名手扶日月廽雲漢金甌獨覆天光榮一郷兩世<lb/>
登台輔時論同歸天尺五風雲慶㑹泰階平期收勲名<lb/>
冠今古<lb/>
　　　　　　古括虞瑶<lb/>
楊栁江頭春尚寒五雲髙䖏是金鑾官船風送還朝去<lb/>
客路人爭駐馬看盛治只今逢舜禹祥刑自古陋申韓<lb/>
尚書草履傳家舊須遣聲光永不刋<lb/>
<pb n="KR4e0117_WYG_035-23a"/>
　　　　　　莆田呉希賢<lb/>
聲望年來冠士流綸音端為老成求好文天子思賢佐<lb/>
執法尚書慰主憂恵若陽春資庶物心如霽月照清秋<lb/>
䕫龍盡在雲霄上事業應期繼有周<lb/>
　　　　　　洛中翟瑛<lb/>
綸音煥發下南畿春暖江頭彩鷁飛四代尚書恩不忝<lb/>
兩京司冦世應稀雲龍遭運乾坤㤗彛鼎勲名日月輝<lb/>
晝夜兼程當宁望長亭休歎故人違<lb/>
<pb n="KR4e0117_WYG_035-23b"/>
　　　　　　莆田陳音<lb/>
早歩青雲萬里程恢恢徳業重時評尚書袍笏承先代<lb/>
司㓂鑑衡厯兩京南省秋霜雀角散北䑓春暖馬蹄輕<lb/>
顧予何幸亦膺詔驥尾期追入禁城<lb/>
　　　　　　㤗和曽彦<lb/>
九重有詔趣還京去住公應繫重輕周室舊稱司㓂獄<lb/>
虞廷今賴士師明天顔咫尺瞻宫仗仙珮委蛇聽履聲<lb/>
却恨後生南望逺三台髙䖏不勝情<lb/>
<pb n="KR4e0117_WYG_035-24a"/>
　　　　　　屠勳<lb/>
快覩祥鸞上紫霄自憐幽鳥亦遷喬南来北徃無寜歲<lb/>
我後公先只數朝漢室何須徴賈誼虞廷端合問臯陶<lb/>
到京煩語吾兄道五月應仝宣政朝<lb/>
　　　　　　四明楊守阯<lb/>
旴江文獻舊簪纓橋梓高遷八座榮兩世賢勞推宦業<lb/>
百年忠義著家聲金門曉日彈冠慶玉殿春風聽履行<lb/>
老我同年最知己臨歧分手若為情<lb/>
<pb n="KR4e0117_WYG_035-24b"/>
　　　　　　上官阮勤<lb/>
　　　送刑部尚書何公歸旴江序<lb/>
天下之書士所當誦習而施用者若經史文賦章程法<lb/>
比雖其議論有大小淺深之殊而惟用之適顧専攻者<lb/>
㦯泥於偏滯博取者或失於泛濫皮膚口耳之學無所<lb/>
徃而適於用斯患也亦恒有之故倪寛以經術飾事雋<lb/>
不疑以經義㫁獄竇儀讀書以為翰林歐陽䏻文章以<lb/>
為㕘政孔休文解朝儀以為郎官學之不善則雖經如<lb/>
<pb n="KR4e0117_WYG_035-25a"/>
陸贄文如栁宗元不免為罪人法令如張湯不免為酷<lb/>
吏典故如陳彭年不免為佞夫揆其所就而所學可知<lb/>
己若用舎顯晦則皆時之所為豈君子之所計㦲刑部<lb/>
尚書旴江何公受尚書學舉進士以博洽聞為部屬遂<lb/>
精法律同署者皆自謂不及為大臣出行荒政則先賑<lb/>
貸蓋取諸周禮服苗蠻則先撫恤次攻伐蓋取諸春秋<lb/>
至於議大政㫁大獄則雜取諸子史百家之言皆有所<lb/>
依據不為空撰臆説茍且滅裂之事非庸流悍吏之所<lb/>
<pb n="KR4e0117_WYG_035-25b"/>
敢望又以其餘為著述為詞賦皆合體裁該時制鑿鑿<lb/>
乎若不可闕者要其所學可謂専而不滯博而不濫者<lb/>
矣而公益篤嗜不厭雖家無贏貲食不重肉而諷誦抄<lb/>
録常若有餘雖剖决如流庭無留案而稽據探索恒若<lb/>
不足其所施用愈多而愈不窮故登朝厯省人皆想望<lb/>
翹企以冀其來及其解簪組歸田園則惋惜不暇以為<lb/>
不易得蓋公自掌邦政以來有所咈嘗累月不視事上<lb/>
䟽乞歸者亦屢矣察其意殆將歛未究之事業於不朽<lb/>
<pb n="KR4e0117_WYG_035-26a"/>
之文章去留進退無所徃而不得其樂者著宋論人固<lb/>
有見之者矣又嘗欲輯國朝諸制作為一代之典而尚<lb/>
編未究其所自為文章不與之並傳於後也㦲夫政雖<lb/>
大臣猶分曹限職有所不得為文則天下之大無所不<lb/>
得與其緩急雖殊而逺近之辨又如此公之去安之其<lb/>
不得為用也詩云左之左之君子宜之右之右之君子<lb/>
有之予辱知公謂其不獨宜於此而又有於彼也故因<lb/>
部院諸公卿之贈追而為之辭賜進士出身中順大夫<lb/>
<pb n="KR4e0117_WYG_035-26b"/>
太常寺少卿翰林院侍講學士經筵講讀官同修國史<lb/>
長沙李東陽書<lb/>
　　　贈大司冦何公廷秀致政還廣昌<lb/>
一箧圖書出鳯城衣冠堪繼洛中盟清朝事業終無愧<lb/>
白首功名去亦輕薏苡豈䏻汙馬援蒲輪還擬迓申生<lb/>
紛紛為謝梁松客千古妍媸史有評<lb/>
天書一夜下楓宸禮退還應易退人展獲名髙三黜後<lb/>
晉公獨擅午橋春眼前得失何須較身外存亡始是真<lb/>
<pb n="KR4e0117_WYG_035-27a"/>
老我樸忠無䖏着空瞻山衮惜元臣<lb/>
　　　　　　三原王恕<hi>太子太保吏部尚書</hi>
尚書致仕尚童顔千里清風一棹還定性有原秋水凈<lb/>
素心無繫白雲閒立誠未始違前訓知止還應免後艱<lb/>
更羨文章可傳世㡬多末學仰髙山<lb/>
　　　　　　雲間張悦<hi>南京吏部尚書</hi>
　　　賦得麻姑山奉司冦何先生致政還旴江<lb/>
維斗分野山有麻姑上陵天樞下壓坤輿其名洞天也<lb/>
<pb n="KR4e0117_WYG_035-27b"/>
第居三十有六其為道里也周遭四百有餘清泉白練<lb/>
濺沫乎其間兮流瀑布於匡廬丹霞紫氣杳藹乎其巔<lb/>
兮照初日於香鑪爰有仙人氷肌玉膚雲駢鶴馭玉珮<lb/>
瓊琚逍遥乎是者不知其歴㡬千萬年但見山因是靈<lb/>
而名冠華蓋酒縁是美而味勝醍醐飲之者心醉望之<lb/>
者神愉固嘗見詠於騷人而垂名於竹書矣客有倦逰<lb/>
而歸過此山招麻姑之神而問之曰子之有是山也蓋<lb/>
云久矣亦知其含氣以生物息機以調神之為消息盈<lb/>
<pb n="KR4e0117_WYG_035-28a"/>
虗者乎木晦窮陰春必華敷鴂鳴氣至蟲蟄冬初倐陽<lb/>
徳之方亨忽歲事之云徂子徒名能洞燭化機盜竊元<lb/>
氣若是之箧䏻易於胠乎麻姑笑而答曰客因隨吾名<lb/>
與山俱而不能與之為徒吾亦謂客理窮萬變而獨不<lb/>
知今吾之即故吾也方吾跨大鵬歴清都塊五岳杯五<lb/>
湖朝刷景乎暘谷夕收功乎桑榆長歗一聲震撼八區<lb/>
蓋嘗勞塵凡下土張目逺盱矣然而舊鄉不䏻忘乎睥<lb/>
睨𠂻情不能免於欝紆所以瀝膽金鋪稽首玉除帝固<lb/>
<pb n="KR4e0117_WYG_035-28b"/>
許吾飛舄雙鳬稅駕轅駒矣猶慮夫林慚吾變谷謝吾<lb/>
逋幸文不移於北山失不咎乎東隅還吾居於丹霞之<lb/>
壁反吾服於列仙之癯吾因得馭氣凌風邀客相歸於<lb/>
是乎于于矣客乃能鴻𠖇杳漠蛻脫濁汙不待乎黄鶴<lb/>
之招已巾乎柴桑之車孰謂客於兹山而肯少孤乎且<lb/>
有仙則名其說近諛地因人勝其言不誣吾不能與客<lb/>
並駕而齊驅獨以為鞭背不能不増兹多口借鵬不䏻<lb/>
為辨其本無吾名不損於仙曹瑕終掩於瑾瑜若是者<lb/>
<pb n="KR4e0117_WYG_035-29a"/>
客又以為何如邪客喜笑乃歌曰千仭之陟必循途兮<lb/>
萬𣲖之流必歸壚兮從吾所好之何吁兮<lb/>
　　　　　　寜都董越<hi>南京禮部尚書</hi>
遼禽歸睨化衣塵卿衮還公獨若新三代上追光駕逺<lb/>
六經中見道根真飛鵬乍副東人望别泪俄沾貢禹巾<lb/>
不信輕雲常在日老成經濟可無人<lb/>
　　　　　　南昌張元禎<hi>南京翰林學士</hi>
執法秋曹遍兩京極知氷蘗是平生衣冠帝簡三朝舊<lb/>
<pb n="KR4e0117_WYG_035-29b"/>
父子家傳八座榮返櫂江湖思徃事著書林壑見髙情<lb/>
雲霄路在平如砥他日蒲輪自在行<lb/>
　　　　　　長沙李東陽<lb/>
　　　次賔之學士韻<lb/>
曉拜金鑾下玉京暮㠶髙掛渚風生功名自覺秋雲淡<lb/>
富貴誰如晝錦榮北闕無書徴寵渥東籬有菊適閒情<lb/>
百年桑梓身强健共訝神仙地上行<lb/>
　　　　　　漳浦呉原<hi>户部尚書</hi>
<pb n="KR4e0117_WYG_035-30a"/>
四朝聲價重南金江右斯文未陸沉希聖希賢千古志<lb/>
為民為國一生心泰山北斗瞻依近烈日嚴霜矩誨深<lb/>
優詔歸來無長物萬家春雨詠棠隂<lb/>
　　　　　　浮梁戴珊<hi>刑部侍郎</hi>
衰栁不堪折脆葉先秋零踟蹰欲何贈唯有長松青公<lb/>
家旴水南英姿鍾地靈朅來四十載中外持邦刑秉操<lb/>
凛氷雪鑑物嚴渭涇具瞻百僚上側媚思潛形春風動<lb/>
歸興拜䟽陳王庭天語再三勞卿車其少停云胡罹口<lb/>
<pb n="KR4e0117_WYG_035-30b"/>
語羣蚊聚喧庭九闕不可叩黈纊将為聽公歸遂初志<lb/>
欣然駕軒軿是非付公論昭晰惟滄溟故園松與菊乆<lb/>
遲迎前逈山水有餘樂海鷗還共盟逹觀世所稱如如<lb/>
芬徳馨尚友前古誰曲江張九齡愧予拂塵服餞别臨<lb/>
長亭去旌望不極喬首空馳情<lb/>
　　　　　　濠梁顧佐<hi>僉都御史</hi>
孤立誰能久不歸人家鴈犬峙危機天髙讒口誰真偽<lb/>
論定公心有是非百世文章洙泗水一生清節首陽薇<lb/>
<pb n="KR4e0117_WYG_035-31a"/>
富文再召應難免只恐青簔戀釣磯<lb/>
　　　　　　樂平程楷<hi>翰林編修</hi>
學行才名重一時青蠅㸃玉未能虧朝端氣節華夷見<lb/>
塞北風聲草木知去國喜無軒冕累還家賴有鶴琴隨<lb/>
洛中不久聞司馬指日徴書下玉墀<lb/>
要作人間大丈夫肯隨流俗避艱虞氷霜素服平生操<lb/>
薏苡從教衆口誣千載是非公信史一時得失等樗蒲<lb/>
胷中萬慮都灰盡惟有青山眼不枯<lb/>
<pb n="KR4e0117_WYG_035-31b"/>
　　　　　　莆田王穆<hi>翰林編修</hi>
平生法從仰儀刑父子尚書重古今孔雀不知牛有角<lb/>
淘河寕識燕無心暫時畫舫辭烟渚指日蒲輪出漢庭<lb/>
遥憶温州人物論風雲布䕶却金亭<lb/>
　　　　　　延平劉璋<hi>工部尚書</hi>
　　　寄致政司冦何公<lb/>
白首孤忠賴主知聲華贏得重當時家山别業雖堪樂<lb/>
砥柱中流更有誰君實有才終入相仲淹無病可容辭<lb/>
<pb n="KR4e0117_WYG_035-32a"/>
黄花莫戀東籬好只恐吹香到鳯池<lb/>
縮地無由侍教難泰山北斗㡬囬㸔祗知范老䏻憂國<lb/>
豈料逄萌便掛冠靜裏江湖雙眼闊酒中天地寸心寛<lb/>
蒼生久渴商霖望未許東山卧謝安<lb/>
　　　　　　晉陽韓文<lb/>
　　　次貫道韻寄司冦年兄<lb/>
道藴胷中只自知行藏舒巻却隨時三槐名位應堪並<lb/>
五栁風流肯讓誰華髪滿頭良可惜青尊到手不須辭<lb/>
<pb n="KR4e0117_WYG_035-32b"/>
閒居莫問浮沉事烟雨垂竿釣碧池<lb/>
赤心奉國罔辭難模範應留後世㸔動止不違周禮度<lb/>
風流却笑晉衣冠逍遥山水襟懐爽傲睨乾坤眼界寛<lb/>
只恐聖明懐舊徳蒲輪還見入長安<lb/>
　　　　　　貴溪邱鼐<hi>都察院僉都御史</hi>
江西監察御史陳銓題為分辨小過以全大臣名節事<lb/>
考功清吏司案呈奉本部送吏科抄出廵按江西監察<lb/>
御史陳銓等題嘗聞用舎固由乎天因得罪而舍者大<lb/>
<pb n="KR4e0117_WYG_035-33a"/>
丈夫有終身之玷進退固聽乎命因斥逐而退者士君<lb/>
子䝉沒齒之羞此大臣小臣之當分大過小過之當辨<lb/>
也昔陳平受諸将之金而不見罪於漢髙趙普納呉越<lb/>
之賂而不見斥於宋祖是二君者豈敢用其不亷不法<lb/>
之臣㦲一則取其有戰敵之䏻一則重其為社稷之臣<lb/>
心雖知之未嘗顯言而置於法蓋欲全其大義而隠其<lb/>
小過也視彼以二卵而棄干城之将者其賢否何如㦲<lb/>
洪惟祖宗制律立法有八議之條而賢能故舊之不棄<lb/>
<pb n="KR4e0117_WYG_035-33b"/>
有六贓之罪而親故餽送之未聞也又我朝列聖相承<lb/>
重大臣通人情之法律也臣竊見刑部尚書何喬新為<lb/>
鄉里之屬託而得罪不知屬託之罪可原八議免之乎<lb/>
受鄉親之土儀而玷名亦不知親故之物可以六贓坐<lb/>
之乎劾者以一時之見而不察其平日之操存議者以<lb/>
一事之失而不論其平生之得䘮荷䝉聖㤙念以先帝<lb/>
舊臣不忍加罪放歸田里為何喬新者粉骨碎身恩莫<lb/>
能報投閒置散樂不可言但臣以何喬新素持操守之<lb/>
<pb n="KR4e0117_WYG_035-34a"/>
名一旦以失守而舎久著執法之譽一旦以不法而退<lb/>
此所以為何喬新有終身之玷沒齒之羞而未能雪也<lb/>
且何喬新之徳政文章臣不敢論謹以臣今昔之所擊<lb/>
見者為陛下言之臣係湖廣永州衛人成化間何喬新<lb/>
任湖廣布政使前此任布政者其他贓私亦未悉知凡<lb/>
遇府州縣僉送農民到司假以區罰紙價為由每名或<lb/>
罰銀一兩或罰銀五兩方得撥㕘吏役一年之間不下<lb/>
萬兩任隨花銷侵欺積弊之久遂為當得自何喬新到<lb/>
<pb n="KR4e0117_WYG_035-34b"/>
任之後州縣農民不許濫僉區罰之弊盡行革去科𣲖<lb/>
無損益之私錢糧無那移之弊民懐吏畏清徹湖湘至<lb/>
今人尚思之此何喬新操守之實跡一也成化二十二<lb/>
年因四川播州宣慰司宣慰使楊愛與弟楊友訐奏不<lb/>
軌不法重情䝉朝廷差遣何喬新同錦衣衛指揮劉剛<lb/>
等詣彼勘問臣彼時任四川内江縣知縣䝉何喬新等<lb/>
取臣前去委用勘事臣見得何喬新一以朝廷委任為<lb/>
重二以地方生靈是念不為目前之謀必圖經久之計<lb/>
<pb n="KR4e0117_WYG_035-35a"/>
凡楊愛楊友所奏事情逐一勘問明白奏䝉將楊友革<lb/>
其衙門𨽻屬軍衛削其官爵安置有司存其産業周急<lb/>
用度凡百䖏置一出於公無不停當使楊愛之禍已息<lb/>
楊友之心已安彼時何喬新若肯狥私而存留楊友之<lb/>
官爵不革安撫之衙門則萬金之富可立而至今日楊<lb/>
愛楊友兄弟仇殺之祸豈能得已乎即今廣西土官連<lb/>
年仇殺皆由上司䖏置不得其宜蓋可見矣此何喬新<lb/>
之實跡二也臣於𢎞治十年八月初二日欽承上命㸃<lb/>
<pb n="KR4e0117_WYG_035-35b"/>
差廵按江西訪得何喬新自䝉朝廷容罪歸家常懐感<lb/>
激畧無怨言閉門託疾而親朋不得覩其形晦迹潛身<lb/>
而官府不得見其面所存益正所養益髙此何喬新操<lb/>
守之實跡三也夫以何喬新始而堅操守於居官之時<lb/>
既而全節介於退閒之日何為受親故之物貽全徳之<lb/>
累是辭十萬而受萬也雖欲致富豈為此㦲此臣之所<lb/>
以為何喬新不能不發長歎而太息也昔宋趙抃在言<lb/>
路彈劾不避權貴常欲朝廷别白君子小人其言曰小<lb/>
<pb n="KR4e0117_WYG_035-36a"/>
人雖有過當力遏而絶之君子不幸詿誤當保全愛惜<lb/>
以成就其徳於戯趙抃之言可謂深識逺慮真知大體<lb/>
之論矣奈何何喬新禀賦之性太急惡惡之心太甚得<lb/>
罪於人者頗多今至此孰肯為彼陳其事而雪其恥邪<lb/>
此臣之所以諄諄言之切切辯之者豈敢沽名於人市<lb/>
恩於彼㦲蓋為大臣不可不敬也小過不可不宥也不<lb/>
然周公何以謂魯公曰故舊無大故則不棄伏望聖㤙<lb/>
以大臣為重以故舊為念以小過為宥㫁自宸衷乞勅<lb/>
<pb n="KR4e0117_WYG_035-36b"/>
吏部合無查勘何喬新如無疾可用則行取任用如老<lb/>
病不起則慰勞嘉奨以存君臣故舊之㤙以雪終身汙<lb/>
辱之玷以全進退用舍之正非惟何喬新一人感聖㤙<lb/>
於無涯則普天率土亦皆知聖恩敬大臣宥小過之洪<lb/>
㤙也凡居臣下孰不披肝瀝膽致身盡忠於國㦲臣以<lb/>
庸愚叨居言路凡有所見不敢緘黙昧死上言干冐天<lb/>
威不勝惶懼隕越之至等因該通政使司官員奏奉聖<lb/>
㫖該衙門知道欽此<lb/>
<pb n="KR4e0117_WYG_035-37a"/>
都察院右僉都御史林俊題為乞恩褒異舊臣事據江<lb/>
西建昌府申據廣昌縣報𢎞治十五年十二月二十二<lb/>
日本縣致仕刑部尚書何喬新病故㸔得本官敭歴中<lb/>
外全徳始終致仕十有餘年足跡不入城府聲色貨利<lb/>
素不嬰心著書立言老尤造妙誠為中朝耆望名世碩<lb/>
臣縁本官與刑部尚書彭韶吏部侍郎葉盛人望相同<lb/>
合申乞照彭韶贈太子少保葉盛諡文莊事例奏請贈<lb/>
諡及賜祭𦵏以快人心等因到臣行間又據江西布政<lb/>
<pb n="KR4e0117_WYG_035-37b"/>
司呈同前事查得何喬新妻夫人呉氏先於本年二月<lb/>
内病故已經奏差進士林魁督造墳塋本官丁憂囬家<lb/>
守制行委該府同知沈景督造外臣聞何喬新與彭韶<lb/>
先為刑部屬官並負盛名積官俱至刑部尚書彭韶忠<lb/>
亮懿醇何喬新貞方恭慎又各儒術精究吏治熟諳得<lb/>
古人之深以同任天下之重當時言完徳純名文學政<lb/>
事節槩皆屬心焉及位序已極請老歸榮識者猶以不<lb/>
盡用為歉䟽起者再四彭韶沒有贈諡仰悉我聖天子<lb/>
<pb n="KR4e0117_WYG_035-38a"/>
優異名徳盛心然彭韶學有經緯道適中和危言峻行<lb/>
㢘問貞風文有也正有也忠與節與恪與清與憲則又<lb/>
有也其視葉盛學行同而事功過之葉盛得諡文彭韶宜<lb/>
無靳况追贈都察院右副都御史呉訥諡文恪南京吏<lb/>
部尚書魏驥諡文靖彭韶實足並美嗣休又宋臣歐陽<lb/>
修諡文忠范仲淹諡文正論者謂彭韶正色立朝先憂<lb/>
為國生今之世無愧古人沒而易名宜亦近之不知定<lb/>
議之時何取恵安之義捨大録細不類其人不足服中<lb/>
<pb n="KR4e0117_WYG_035-38b"/>
外之心為後世史書之信今何喬新之卒該府兼舉彭<lb/>
韶官階葉盛文荘事例為言似亦有未慊於彭韶之諡<lb/>
而欲求畀何喬新以文者㦯疑彭韶何喬新非出翰林<lb/>
不得諡文不知諡以責名實公是非聖君賢相所以右<lb/>
人文昭信史而風動士大夫者端亦藉是况呉訥葉盛<lb/>
魏驥近事甚明而李時勉先諡文毅曹鼐諡文襄王英<lb/>
諡文安後各諡文忠著例歴歴可舉者㦲此臣所以不<lb/>
揆狂昧特為申請伏望陛下褒崇舊徳特隆何喬新贈<lb/>
<pb n="KR4e0117_WYG_035-39a"/>
祭開壙之典仍勅翰林院㕘詳臣奏揆以公義将彭韶<lb/>
再議與何喬新果合文正忠獻貞宣恭肅憲恪諡法具<lb/>
議上請聖裁易去彭韶恵安舊諡庶名實允符臣工胥<lb/>
勸縁係褒異舊臣及改諡事理未敢擅便為此具本謹<lb/>
題請㫖<lb/>
都察院右副都御史韓邦問題為乞㤙優厚病故大臣<lb/>
事據江西建昌府廣昌縣申據本縣東隅一圖官籍何<lb/>
延禄狀告有祖母夫人呉氏先於𢎞治十四年二月内<lb/>
<pb n="KR4e0117_WYG_035-39b"/>
病故將情具告申逹䝉朝廷差有進士林魁祭𦵏中途<lb/>
丁憂去訖一向未舉今於𢎞治十五年十二月二十二<lb/>
日有祖刑部尚書何喬新亦故乞憫念申逹合干上司<lb/>
轉行具奏照例贈諡祭𦵏庶不有孤㤙典等因備申到<lb/>
臣照得刑部尚書何喬新歴官年久終始一節文章政<lb/>
事巋然人望進而立朝則足為天下之倚望退而居家<lb/>
則足為鄉邦之儀刑今其病故殊可憐惜况兩䘮在家<lb/>
子㓜孫弱尤宜優厚如䝉乞勅該衙門查照將已故刑<lb/>
<pb n="KR4e0117_WYG_035-40a"/>
部尚書何喬新考其平生履行若何照例加以贈諡賜<lb/>
以祭𦵏俾夫妻有歸子孫有望以為聖朝人臣之勸縁<lb/>
係乞㤙優厚病故大臣事理未敢擅便謹題請㫖<lb/>
吏科給事中臣呉世忠謹題為公贈諡以彰勸懲事先<lb/>
該傳聞江西致仕刑部尚書何喬新病故士類咨嗟皆<lb/>
有哲人漸逝之歎續該欽差廵視江西地方右僉都御<lb/>
史林俊奏乞聖恩欲與贈諡祭𦵏并欲與彭韶改諡奉<lb/>
聖㫖該衙門㸔了來說欽此欽遵前之歎者又有公道<lb/>
<pb n="KR4e0117_WYG_035-40b"/>
不冺聖鑒不忘之喜該吏部查照彭韶贈官事例覆奏<lb/>
又奉聖㫖何喬新還查他致仕縁由明白來說命下之<lb/>
後臣等且喜且疑不知陛下知其致仕被誣不辨而去<lb/>
而欲與之洗濯耶將聖意或他有所在也臣考何喬新<lb/>
始自刑部主事歴陞尚書學行俱優政事兼備忠勤剛<lb/>
介老而彌堅識與不識莫不髙尚其行及御史鄒魯等<lb/>
嗔其薦用魏紳奪伊寺丞聴受人言誣以小事本官一<lb/>
辭不辨歛然而歸識者聞之莫不益髙其志及居林下<lb/>
<pb n="KR4e0117_WYG_035-41a"/>
閉門著書賔客不接州縣不通聞四川有土官感其公<lb/>
道不逺千里資以棺木藥食之費其禮頗厚其意甚勤<lb/>
本官拒辭一無所受夫於此不受則其他可知於致仕<lb/>
之日不受則其平日可知而何喬新之名又充滿於士<lb/>
大夫之耳較諸他人居家走趨貪濁遑遑不已者真鸞<lb/>
鳳之於鴟鶚矣此則何喬新之素行清朝之完人也今<lb/>
鄒魯擯於聖明死於積惡人皆為公道之慶為何喬新<lb/>
之快陛下因是而盡滌其㣲染重賜其贈諡實為海内<lb/>
<pb n="KR4e0117_WYG_035-41b"/>
衆人之心豈徒何喬新一人之幸必若因其致仕之誣<lb/>
而並疑其贈諡之典如蔣之竒嘗誣奏歐陽修而後日<lb/>
太師文忠之贈諡愈顯胡紘輩嘗誣奏朱熹而後日太<lb/>
師文公之贈諡愈光蓋好惡者一時之私贈諡者萬世<lb/>
之公况何喬新之誣既小且誣又非他臣之比陛下何<lb/>
疑於此而欲廢此公典也㦲臣又論之夫為善去惡者<lb/>
君子之本心好善惡惡者天下之公論而操縦予奪人<lb/>
主之大權若官爵贈諡必加於善人而不及於惡徳則<lb/>
<pb n="KR4e0117_WYG_035-42a"/>
公道以服善人以勸若一槩濫及惡徳而善人反不能<lb/>
及雖及之而不稱情彼君子孳孳為善之心或不以有<lb/>
無而為榮辱第恐人心不服衆論不貴而在上將無所<lb/>
施其勸懲之典此則國家所宜以為慮者是以前代聖<lb/>
帝明王以及於我朝列聖於臣子贈諡必從人之公論<lb/>
而不敢論一己之好憎甚至予之而復奪畀之而復改<lb/>
必求至於名實相稱而後已者非徒為其人之榮辱計<lb/>
實亦為國家勸懲計也夫蓋棺事定之後而猶公論不<lb/>
<pb n="KR4e0117_WYG_035-42b"/>
明則中人何利於為善而小人何憚於為惡在上又將<lb/>
何以勸沮之邪臣愚謂國家所宜以為慮者意竊如此<lb/>
伏望陛下深念何喬新彭韶砥礪名莭為時名臣有光<lb/>
聖代勅下該部将何喬新被汚之事先與洗濯仍并將<lb/>
二人平生文行重加考議賜以髙節重以美諡以慰忠<lb/>
魂以愜公論其餘老臣負天下名望或在林下逺方者<lb/>
亦及時取用母使如何喬新等既沒而空惜之臣子幸<lb/>
甚天下幸甚臣不勝惜賢為國之意謹具奏聞伏候勅<lb/>
<pb n="KR4e0117_WYG_035-43a"/>
㫖<lb/>
江西等處承宣布政使司建昌府廣昌縣知縣臣張澯<lb/>
謹奏為録遺功以勵人心事准本府帖下抄䝉合干上<lb/>
司案驗備奉吏部勘合於正徳十年六月内陛下可給<lb/>
事中毛憲所奏開稱録文學之臣則自永樂以後闡文<lb/>
立教如尚書薛瑄大學士邱濬等皆究心吾道講明性<lb/>
理文章著述足範後學與凡聞見未及所當錄者一體<lb/>
上請恩命如前頒賜後該本部覆奏奉聖㫖是欽此欽<lb/>
<pb n="KR4e0117_WYG_035-43b"/>
遵通行廵按衙門且欲㕘以監司守令之見等因到臣<lb/>
准此臣伏見本縣已故刑部尚書何喬新由進士歴官<lb/>
刑部尚書累上䟽求罷政尋䝉孝廟准令以禮致仕歸<lb/>
家杜門著書足跡未嘗至城府後該大理寺屠勲及給<lb/>
事中楊㢘等屢薦不復起𢎞治十五年十二月内喬新<lb/>
終於其家朝廷遣官諭祭及𦵏亦如之臣仰見先帝優<lb/>
禮故官藹然唐虞氣象而出於尋常萬萬矣臣竊禄兹<lb/>
土查㸔得喬新歴官中外全徳始終篤學力行清修苦<lb/>
<pb n="KR4e0117_WYG_035-44a"/>
節其仕也有功有烈其䖏也有徳有言嘗與大學士邱<lb/>
濬為道義交平居每相語曰吾與子相知不啻君實景<lb/>
仁不幸死則後死者銘之此其自負為何如而其志豈<lb/>
易量㦲今邱濬之書家傳人誦而喬新其友也記曰不<lb/>
知其人視其友况其平生出處大致彰彰較明如是而<lb/>
使之寂寥無聞吏兹土者固與有其責矣既又獲覩其<lb/>
門人提學副使蔡清所作小傳歴溯師友淵源備見規<lb/>
模宏逺推其有足以尊主而庇民出其餘足以範俗而<lb/>
<pb n="KR4e0117_WYG_035-44b"/>
垂世其信道之篤既無愧於薛瑄而著述之多實可配<lb/>
乎邱濬奈何數經兵火不過存什一於千萬耳臣竊惜<lb/>
之間又訪其致政家居也安貧守節樂道忘年聞有四<lb/>
川土官感其在任公道之恩不逺千里資以棺木藥食<lb/>
之費其禮頗厚其意甚勤喬新堅然却之一無所受夫<lb/>
晩年如此則壮歲可知致事如此則守官可知蓋由其<lb/>
平日謹獨工夫深潛縝宻無所為而為義者故其辭受<lb/>
取與之際又盡彰彰較明如是真可謂昭代之耆儒夫<lb/>
<pb n="KR4e0117_WYG_035-45a"/>
豈獨近世之名宦雖其前長刑部秉道嫉邪為讒夫鄒<lb/>
魯所誣然而賣宅即行沒齒無怨深得大臣體清議之<lb/>
在昔固已甚明公論之至今久愈難掩前該廵按御史<lb/>
陳銓已經具奏辯其誣謗之故又該廵撫都御史林俊<lb/>
䟽其行事欲舉贈諡之典而給事中呉世忠又詳議而<lb/>
申論之且曰鄒魯擯於聖朝死於積惡人皆為公道之<lb/>
慶為何喬新之快因是而重賜其贈諡實為海内衆人<lb/>
之心又曰如蒋之竒嘗誣奏歐陽修而後日太師文忠之<lb/>
<pb n="KR4e0117_WYG_035-45b"/>
贈諡愈顯胡紘輩嘗誣奏朱熹而後日太師文公之贈<lb/>
諡愈光蓋誣善者羣小之私而贈諡者萬世之公此臣<lb/>
於喬新所以表其為昭代之耆儒而不但稱為近世之<lb/>
名宦凡以此也其屈也不久則其伸也不大其晦也不<lb/>
乆則其光也不長臣仰惟先帝之於喬新可謂無負而<lb/>
羣臣建白又如是之力當時吏兹土者萬一䏻將順徳<lb/>
意則贈諡之典亦不至於久曠矣惟其未然臣又竊惜<lb/>
之曽見名臣録内尚書魏驥致仕病故蕭山知縣李鞏<lb/>
<pb n="KR4e0117_WYG_035-46a"/>
上䟽請諡後得賜諡文清嘗欲援此事例再為喬新申<lb/>
請顧念逺臣之體當務晦藏是以對案細思将作復止<lb/>
詎意伏遇聖明舉行曠典羣臣將順之不暇此固千載<lb/>
一時也臣以踈逺之㣲亦與博訪之列敢不奉承詔㫖<lb/>
宣揚上徳而共成此清明盛事㦲今准該䝉備奉前因<lb/>
質之鄉評㕘以衆論同然一辭臣過不自揆竊惟喬新<lb/>
所有贈諡及録䕃之典委的事體相應但恩典出自朝<lb/>
廷國是須歸廊廟如蒙皇上俞允乞勅吏部㸔詳臣奏<lb/>
<pb n="KR4e0117_WYG_035-46b"/>
仍行禮部議擬應得諡法一體施行則賢人君子有所<lb/>
資以為善而世之所謂讒夫者亦將有所憚而不敢為<lb/>
惡矣豈特何喬新之幸實斯道斯文之大幸也臣無任<lb/>
悚慄惶恐待罪之至為此具本順差縣吏譚輝謹齎捧<lb/>
奏奉聖㫖是何喬新學行俱優始終全徳准贈太子少<lb/>
傅廕子孫一人入監讀書欽此<lb/>
　　　都察院都御史林俊祭文<lb/>
嗚呼我公先公太保嵬然物望公貳吾閩臬時岳䝉泉<lb/>
<pb n="KR4e0117_WYG_035-47a"/>
出自内閣守郡居然前輩獨禮下公語人曰是何上宰<lb/>
子與彭正郎齊聲刑部者也蓋從吾恵安公也公博記<lb/>
善文精吏事清剛孤特嘗忤一錦衣伺之一無所得為<lb/>
膚使為岳長任方取忘而名益上流尹上宰嘗曰吾位<lb/>
惟彭可居若季聰之位何無疑也許之如此季聰林荘<lb/>
敏時論重属者也尹恡愛才名然在其時公已晋少司<lb/>
㓂彭踣以起亦為御史中丞李咨省用事附者屈起公獨<lb/>
為司㓂南京皇上嗣大位大臣多免者三原王介庵特<lb/>
<pb n="KR4e0117_WYG_035-47b"/>
起為上宰公特入為司㓂彭入為少宰時九卿稱多賢<lb/>
然亦介庵從吾我公馬鈞陽張華亭而已其後公薦長<lb/>
属為少廷尉則某御史預為地者也若或奪之媒蘖公<lb/>
事以迎合要人助中傷公不為辯疏歸甚力頼皇上明<lb/>
聖得請以行明年要人罷憤死御史尋謫去當死於獄<lb/>
公優㳺林壑如千年海内望風采占一起為世道軒輊<lb/>
䟽起嵗為常嗚乎公之不盡用尼若伸晦之而章白以<lb/>
完暮景収著述終效斯天也我皇上兼覆旁燭陽舒而<lb/>
<pb n="KR4e0117_WYG_035-48a"/>
隂慘妙聲迹於無朕斯其謂至古堯舜何以加諸俊在<lb/>
湖南有中貴人至深䘖簡已久謂偕事曰林自如是既<lb/>
别挽之山髙處闢左右人咨訪人物俊謝不知強數事<lb/>
則應之曰王介庵然老矣國體當善其歸曰宗貫朝廷<lb/>
知之内人無忌焉則某也道之云云又問應之曰彭從<lb/>
吾然病且老矣人情當遂其歸曰鳯儀朝廷知之内人<lb/>
無忌焉然竟誠難處難其代者曰何椒邱曰廷秀朝廷<lb/>
知之内人無忌焉則某也道之云云嗚呼吾軰持論其<lb/>
<pb n="KR4e0117_WYG_035-48b"/>
然耶則可嘅也弗自顧惜而妬人之不右已謀國道固<lb/>
當如是耶介庵與公表表特偉稱大人物者也猶盡氣<lb/>
力為敵必排使解去妨賢病國其毋畏人言亦至矣嗚<lb/>
呼適自絶而已矣俊吏于公嗜近酸醎故誤被公知凡<lb/>
所遷叙私自為過則以為非私自為驪則顧以為遲既<lb/>
還海上両辱公書隠誼㣲詞奥懐而幽意永有餘味無<lb/>
謂而出東廵公鄉自幸得拜床下聆髙論以載仰末光<lb/>
則而已矣褒異之䟽以公當贈諡從吾當易諡俱畀以<lb/>
<pb n="KR4e0117_WYG_035-49a"/>
文我皇上若允之矣事出中更罔悉意謂謂既死猶有<lb/>
追憾如彼人者哉嗚呼公道人心誰則終冺之固有嗣<lb/>
俊之章以泄大夫士之忿囬天之聽以易公名垂信史<lb/>
與王彭並傳如韓范數公者固未得終易之也嗚呼公<lb/>
有知乎公有知其曽是為意耶國論之公史官者之専<lb/>
責也嗚呼哀哉尚饗<lb/>
　　　兵部尚書兼翰林院學士尹直祭文<lb/>
於乎人有邪正天有隂陽盛明之朝不能無小人但不<lb/>
<pb n="KR4e0117_WYG_035-49b"/>
使之猘噬䲭張公何幸夫聖明之在上而不幸夫小人<lb/>
之在旁肆以權奸之鷹犬妄詆瑞世之鳯凰荷明鑑於<lb/>
日月卒不枉夫忠良奉身完名歸榮於鄉盖公之操履<lb/>
徳望文章辟如金石峻岳長江出處進退係時之望日<lb/>
月何傷於武叔行止不係於臧倉嗟彼宵人旋皆㓕亡<lb/>
狗彘不食其餘碪斧自絶其吭公獨考終於正寝孰不<lb/>
嘅悼而悲傷正邪得失不待較量予所私念同出西江<lb/>
早聨名於虎榜遂簉羽於鵷行心孚誼篤金堅蘭芳中<lb/>
<pb n="KR4e0117_WYG_035-50a"/>
間出入以相違晚復同處於廟堂公尋陟夫司㓂於南<lb/>
都我繼得請退休而南翔適公被召解后廣昌相並嗟<lb/>
嘆世態滄桑及公家居相憶靡忘以慰以懌詩簡時将<lb/>
方擬放舟於雪夜溘然上従於先皇聞訃驚怛摧裂肝<lb/>
膓顧少長而茍存亦孰短而孰長惟恤典之腆備信公<lb/>
論之有常尚瞑目於九原将愈久而彌光冩哀以詞遠<lb/>
奠一觴於乎尚饗<lb/>
　　　翰林院編修羅玘等祭文<lb/>
<pb n="KR4e0117_WYG_035-50b"/>
旴江汪濊鳯山嶙峋含靈蓄秀鍾為哲人惟司㓂公邦<lb/>
家之瑞遭際休明徳稱其位早掇巍科聲聞遠揚如麟<lb/>
如鳯如珪如璋歴職刑曹謹持三尺疇能轉移我心匪<lb/>
石掌臬掌藩于汴于閩亦于三楚吏畏民親都憲中䑓<lb/>
澄清於外達枉通幽去甚去泰乃佐秋官遂陟上卿為<lb/>
民作則為國持平清苦之操如氷如蘖堅貞之性如松<lb/>
如栢大小之獄必盡其辭民以不寃如漢釋之彼勢重<lb/>
天我無造請一言不交如唐宋璟闗節不到笑彼河清<lb/>
<pb n="KR4e0117_WYG_035-51a"/>
權奸歛迹如宋中丞五鼓朝朝穆穆在列坐聴吏事片<lb/>
言以折夜則讀書對聖對賢竒辭奥義發於大篇好學<lb/>
之心老而不倦百氏衆流兼該貫穿文傳海内書則滿<lb/>
家宗工大手蔚於國華羣議於庭隂闔陽闢有攸弗中<lb/>
我則面赤弗協於中翻然就正我則攸同八柱擎天九<lb/>
重所倚才髙忌生行孤謗起何物小人敢爾譸張搆成<lb/>
大獄繆悠荒唐誰謂萬目隻手可掩白璧奚累青蝇徒<lb/>
㸃正氣方欝公議大喧虎豹在闗莫叩帝閽小人徒勞<lb/>
<pb n="KR4e0117_WYG_035-51b"/>
天道終定匪天之定惟天子聖陳情累表堅請還山心<lb/>
則戀闕身與雲閒愷悌君子神眀所勞長大兒孫閲歴<lb/>
耆耄賔客謝絶不忘著書考徳問業履滿其廬抱真葆<lb/>
和神清顔澤彼蒼何知台星忽坼訃音驛聞天子咨嗟<lb/>
告祭營葬恩禮有加縉紳聚嘆哲人萎矣百身莫贖去<lb/>
莫追矣玘等同鄉後進景仰髙風南歸之後欲拜無從<lb/>
今公逝矣典型日遠水落山空江寒嵗晚哀慟之情十<lb/>
倍尋常慟乃天下豈止鄉邦薄禮兼詞深慚遠致公神<lb/>
<pb n="KR4e0117_WYG_035-52a"/>
不忘鍳此誠意尚饗<lb/>
　　　禮部尚書張昇等祭文<lb/>
軍峯之秀旴水之清扶輿欝積毓此儒英文章政事行<lb/>
義堅貞協天下議匪獨鄉評發軔刑曹佐憲閩海遷臬<lb/>
中州憲度無改吏懾威稜士慕風采開省湖湘政簡功<lb/>
倍命撫晋冀人竦先聲為民保障為塞長城入賛司㓂<lb/>
犴獄清平秋卿正位歆動兩京天欲成之早遣稅駕雖<lb/>
退而進名播夷夏閉户著書人事俱謝我朝名臣不朽<lb/>
<pb n="KR4e0117_WYG_035-52b"/>
有藉究心周禮註疏益優不日而就聖典以修存不出<lb/>
閾沒乃神逰傷哉經濟竟秘荒邱天限斯人罔躋上夀<lb/>
乃遭不辰奄失耆舊吾輩疇依有淚盈袖薄瀉我意爰<lb/>
寄清酎尚饗<lb/>
　　　巡撫山西都察院右僉都御史魏紳祭文<lb/>
嗚呼孰謂斯世而有公其人者乎公以雄才碩徳魁鄉<lb/>
闈登甲科位極人臣以歩先尚書之武何愧於古之君<lb/>
子崇徳而象賢者乎歴刑曹藩臬以晋於中丞大司㓂<lb/>
<pb n="KR4e0117_WYG_035-53a"/>
以執祖宗之法以平天下之獄而能柔不茹剛不吐猛<lb/>
濟乎寛仁兼乎恕其古所謂社稷臣者乎若其最不可<lb/>
及者正色立朝直道行己徳髙謗興勢孤䜛擠雖搆无<lb/>
妄之災乃以有故而去髙卧雲山醉吟烟渚而其最不<lb/>
可者老蚌生珠二雛英物方一身之既輕而萬事亦咸<lb/>
足其古所謂嘉樂令徳自□申之者乎盖公之身雖處<lb/>
乎今而其風實追乎古功髙韓范學宗鄒魯處己則清<lb/>
而不汚遇事則正而不腐見善則若覩鳯麟嫉惡則欲<lb/>
<pb n="KR4e0117_WYG_035-53b"/>
投豺虎顧紳謭劣昔任秋署才本庸庸政亦無補荷公<lb/>
甄録進為可語累辱恩遷恐負公舉茲者叨撫晋䑓承<lb/>
公遺緒両荷緘題尤切教許嗚呼海宇茫茫孰云知己<lb/>
紳受公知如斯而已方期載駕蒲輪重作霖雨否則優<lb/>
㳺林下從丁令威以問庚霜楚夫何天不憗遺一老而<lb/>
遂使公乎不起嗚呼哀哉無計登堂何由執紼第使既<lb/>
遣征斾亦出覩邊壘則仰公之遠圖望闗城則憶公之<lb/>
偉績徒感徳於百年惟凝思以終日聊緘詞而寫哀庻<lb/>
<pb n="KR4e0117_WYG_035-54a"/>
靈爽其鍳恤尚饗<lb/>
　　　吏部尚書馬文昇等祭文<lb/>
大江之右山川毓神廼克生公一代偉人剛方英邁徳<lb/>
器天成雄才遠畧作求先民操節矜勵玉潔氷清學識<lb/>
其大志存經綸歴官中外振揚休聲暨掌邦禁海内稱<lb/>
平法訖威富氣凌秋旻風采凝峻表儀縉紳年未耋耄<lb/>
抗疏乞身遄歸故山飬重尊生烟霞風月觸處皆春天<lb/>
胡弗弔遽爾沉淪事聞當宁悼念舊臣錫葬錫祭恩禮<lb/>
<pb n="KR4e0117_WYG_035-54b"/>
荐臻生榮死哀誰其擬倫予輩曩昔恊恭同寅追惟夙<lb/>
好怛焉酸辛悠悠旴江隔越神京賵賻酹奠邈弗可親<lb/>
駕言緘詞聊寫㣲誠平生交誼盡此一觥嗚呼尚饗<lb/>
　　　吏部員外郎夏良勝祭文<lb/>
人有越千里而交百世而通者神也氣也非因心之感<lb/>
則迹似之求也良勝於公一何有哉而夣寐閒見公者<lb/>
累矣南不夣駝北不夣象非所見也良勝後公生數十<lb/>
年公所居又去數百里稚聞公名長得公文字閒思欲<lb/>
<pb n="KR4e0117_WYG_035-55a"/>
見之而公不可作矣是故每異乎夣之無從也雖然公<lb/>
在鄉為賢士在廷為名臣神氣在天下若日星具目者<lb/>
所共見也周官三夢有所謂觭夢者謂志所向也天下<lb/>
之夢見公者固多矣况良勝為鄉之後進者哉若所謂<lb/>
志於公者未有也嘗讀公與圭峰太史書云獨好名之<lb/>
心未能盡忘所好者非禄位之名廼後世之名也是公<lb/>
肝膈之言圭峰可與道亦信不負所託若良勝者何能<lb/>
為哉公邑有賢令疏公心迹贈命薦加登錄公嗣良勝<lb/>
<pb n="KR4e0117_WYG_035-55b"/>
嘗與聞每至圭峰所必私忭焉所謂後世之名在公若<lb/>
持劵取物無違期也獨謚議未下著作未傳後生之責<lb/>
尚有在者然亦豈敢謂持此足副公之託耶香帛藉手<lb/>
展拜墓道公神氣若生幸鍳斯悃謹告<lb/>
　　　懐椒邱先生詩<hi>三首</hi>
落日倚城頭空山翠霧收松坡馳走馬草隴飽眠牛天<lb/>
晚燈揺市風寒笛滿樓憑髙舒望眼何處是椒邱<lb/>
　　　　　　華亭陳良瑚<lb/>
<pb n="KR4e0117_WYG_035-56a"/>
少日幽居詠楚騷先生一叙品題髙拈将濓洛千年意<lb/>
壓倒韓歐両代豪元晦處䜛真活潑汝愚憂國自煎熬<lb/>
南来偶見椒邱稿一夜思公㡬百遭<lb/>
寂寞椒邱何處尋椒邱文學擅茲今師心未信陳公甫<lb/>
好古真知邱仲深雲谷已成脩史志天津自愛打乖吟<lb/>
個中剰有青田老徳義風流吾亦欽<lb/>
　　　　　　順徳張燦<lb/>
　　　續附奏議<lb/>
<pb n="KR4e0117_WYG_035-56b"/>
江西等處承宣布政使司建昌府廣昌縣知縣臣陳錫<lb/>
謹奏為照例乞恩補廕事臣伏聞本縣已故刑部尚書<lb/>
何喬新由進士始授南京禮部主客清吏司主事復改<lb/>
刑部陜西清吏司主事歴陞本部廣東清吏司貟外郎<lb/>
郎中福建按察司副使河南按察司按察使湖廣布政<lb/>
司左布政使精通吏事在在有聲陞都察院右副都御<lb/>
史巡撫山西植安邊禦狄之功陞左副都御史清理刑<lb/>
獄馳伸寃理枉之譽陞刑部左侍郎疑獄悉辯羣情懾<lb/>
<pb n="KR4e0117_WYG_035-57a"/>
伏陞南京刑部尚書未㡬入為刑部尚書邦禁嚴明刑<lb/>
罰得中既而累遷乞休尋䝉孝廟准令以禮致仕歸家<lb/>
杜門著書足跡不至城府後該大理寺屠勲及給事中<lb/>
楊亷䓁屢勸不起是其進也有功有烈足為天下之倚<lb/>
重其退也有徳有言足為鄉邦之儀刑誠為中朝耆望<lb/>
名世碩臣𢎞治拾伍年拾貳月内終於其家伏䝉朝廷<lb/>
遣官賜以葬祭後該都察院右僉都御史林俊右副都<lb/>
御史韓邦問吏科給事中吳世忠本縣知縣張燦各具<lb/>
<pb n="KR4e0117_WYG_035-57b"/>
奏請加贈諡及錄廕伏䝉武宗皇帝聖旨是何喬新學<lb/>
行俱優始終全徳准贈太子少傅廕子孫一人入監讀<lb/>
書欽此至正徳拾貳年貳月貳拾伍日伏䝉朝廷誥命<lb/>
特諡文肅夫崇徳報功帝王盛典臣仰見先帝之待喬<lb/>
新恩禮加隆誠無負於舊臣矣縁喬新原廕男何承鳳<lb/>
忽於嘉靖叁年拾貳月内病故合邑士民咸為傷悲臣<lb/>
吏茲土亦慨其雖沾録廕未膺禄仕先朝恩典不無虚<lb/>
負随准本縣闗㨿本縣儒學生員何洛呈稱委係何喬<lb/>
<pb n="KR4e0117_WYG_035-58a"/>
新曽孫相應補廕呈乞備由奏請補廕等因到臣臣查<lb/>
得正徳拾年拾壹月内本縣奉到都察院巡按江西壹<lb/>
千叁拾號勘合劄付壹道為録遺功以勵人心事内開<lb/>
邱濬廣東瓊山縣人由進士歴任少保兼太子太保戸<lb/>
部尚書武英殿大學士在任病故贈太傅特進左柱國<lb/>
諡文荘廕孫邱□授尚寳司司丞未任病故正徳玖年<lb/>
該伊母韓氏奏乞将孫男邱郊補廕該部覆題奉聖旨<lb/>
是邱郊補廕尚寳司司丞欽此葉盛直𨽻崑山縣人由<lb/>
<pb n="KR4e0117_WYG_035-58b"/>
進士歴任吏部左侍郎在任病故謚文荘廕男葉震入<lb/>
監讀書未任病故<hi>闕</hi>　　年該部照例查取孫男葉孟<lb/>
琪補廕臣切照何喬新與邱濬葉盛人望相同其廕子<lb/>
不幸大率亦相類邱郊葉孟琪既得補廕則何洛亦得<lb/>
照例補廕矣但恩典出自朝廷國是須歸廊廟如䝉皇<lb/>
上俞允乞勅該部詳㸔臣奏仍行該部議擬查例将何<lb/>
洛補廕施行則舊臣之遺功可表先朝之恩典不負亦<lb/>
足以激勵人心於将来矣臣不勝惶悚待罪之至等因<lb/>
<pb n="KR4e0117_WYG_035-59a"/>
具本該通政使司官奏奉聖㫖該部知道欽此嘉靖五<lb/>
年十月二十七日吏部覆題二十九日奉聖㫖是何洛<lb/>
准補廕欽此<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0117_WYG_035-59b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　椒邱外集<lb/>
</p>
<p>
</p>
  </div>
</body>
</text>
</TEI>
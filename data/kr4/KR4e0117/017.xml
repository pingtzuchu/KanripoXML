<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱文集巻十七</head> <lb/>
    <p>
<pb n="KR4e0117_WYG_017-1a"/>
欽定四庫全書<lb/>
　椒邱文集巻十七<lb/>
　　　　　　　　　　　　明　何喬新　撰<lb/>
　銘<lb/>
　　　陽休軒銘<lb/>
　御史中丞永新劉公宣撫楚甸嘗謁襄王王大書陽<lb/>
　休二字贈公俾扁其燕休之軒且為記以發其義揚<lb/>
　休見戴記玉藻篇説者謂陽與揚同休與嘘同言和<lb/>
<pb n="KR4e0117_WYG_017-1b"/>
　氣接人如陽和之嘘物也賢王書此贈公盖狀公之<lb/>
　徳云大夫君子咸為賦詠以頌公徳而予為之銘其<lb/>
　詞曰<lb/>
太和坱圠塞乎兩間吹之嘘之萬彚以蕃繄人之生寔<lb/>
禀兹氣充養有道式完以粹和氣内實徳容外形温乎<lb/>
其恭湛乎其清於為中丞氣剛且大先哲是師善養罔<lb/>
害如春之温如醴之醇如彼時雨潤澤生民我思古人<lb/>
維顔若愚深潜純粹於道庶乎在宋有程金聲玉色涵<lb/>
<pb n="KR4e0117_WYG_017-2a"/>
而充之渾然天徳顔兮程兮百世之師是鑚是仰庶幾<lb/>
同歸保我天和消彼隂慝睟焉盎兮斯為至徳<lb/>
　　　恒齋銘<lb/>
　樂安唐君佐名其燕居之所曰恒齋盖念其祖考世<lb/>
　有恒徳故以是榜于其前朝夕出入觀焉思先世所<lb/>
　以為恒者而務及之也士大夫咸賦詩以發其名齋<lb/>
　之義而旴江何喬新為之銘其詞曰<lb/>
天道維恒四序行焉人道維恒百行成焉相彼昧者乃<lb/>
<pb n="KR4e0117_WYG_017-2b"/>
罔斯守虚而為盈無而為有樂只君子齋居晏如久焉<lb/>
若暫終焉若初惟兹恒徳匪今斯今乃祖乃考世有恒<lb/>
心人之有恒若水有本放乎四海其流混混人之無恒<lb/>
猶彼汙渠驟焉而溢倏焉而除嗟爾君子動息于此無<lb/>
念祖考維恒是履南人之言大易之辭罔或忽忘念兹<lb/>
在兹<lb/>
　　　徳星堂銘<lb/>
　將樂陳君叔誠其先盖出太丘長嘗構一堂以為燕<lb/>
<pb n="KR4e0117_WYG_017-3a"/>
　休之所其從父中書君為本太丘之事題之曰徳星<lb/>
　盖叔誠兄弟四人雍雍翼翼無愧紀諶而諸子若姪<lb/>
　又皆温雅有學行克肖長文兄弟者也試使太史氏<lb/>
　占之安知徳星不爛然聚於斗牛之墟邪君之從子<lb/>
　監察御史維裕既求翰林學士王公記其事又屬喬<lb/>
　新銘之乃為之銘曰<lb/>
粤城之隅有堂孔阜繄堂之人維時孔脩思卬顯祖寔<lb/>
長太丘懷徳葆光卓焉寡儔仁義之澤延被後裔若紀<lb/>
<pb n="KR4e0117_WYG_017-3b"/>
若諶難兄難弟念兹同徳寔為荀君駕言訪之從子若<lb/>
孫於維荀君亦多才子矯矯八龍乃饋乃侍靈臺峩峩<lb/>
占象于天今夕何夕徳星萃焉繇漢迄今殆于千禩荀<lb/>
也罕聞陳則有繼其繼伊何有美叔誠温乎其和介乎<lb/>
其清克紹其先克啓其後玉樹瓊芝競爽偕秀廸徳在<lb/>
人其象在天天人一理于兹徴焉髙秋無月湛乎玉宇<lb/>
爛然徳星照我牖户爰銘斯堂告爾來昆世徳無怠以<lb/>
永厥聞<lb/>
<pb n="KR4e0117_WYG_017-4a"/>
　　　持敬齋銘<lb/>
　龍虎山人張君留本四十五代天師澹然之從子也<lb/>
　嘗闢一室為藏脩之所扁曰持敬大理少卿李公既<lb/>
　為之記留本又屬予為之銘予嘉其有志於聖賢之<lb/>
　學也取吾儒之説銘之曰<lb/>
靈臺孔㣲曰理之郛持之有要曰徳之輿其功伊何主<lb/>
一無適無怠無荒有嚴有翼窅兮暗室若帝之臨坦兮<lb/>
康衢若淵之深端爾之儀定爾之志儼乎若思肅乎若<lb/>
<pb n="KR4e0117_WYG_017-4b"/>
祭心之流蕩譬彼逝川敬以為防湛乎澄淵心之放逸<lb/>
譬彼奔驥敬以為靮駸乎按轡朝焉慄慄夕焉兢兢五官<lb/>
弗擾百度惟貞從事於斯永矢弗渝匪仙之流伊聖之<lb/>
徒嗟爾君子毋兹怠逸我銘爾心匪銘爾室<lb/>
　　　敬慎齋銘<lb/>
　無錫令李君叔蘭闢小齋於其署公退則燕休其中<lb/>
　而扁之曰敬慎間因冬官丁君元美屬予銘之予謂<lb/>
　敬以心言慎以事言能敬且慎修己安民之要不外<lb/>
<pb n="KR4e0117_WYG_017-5a"/>
　是矣乃為之銘曰<lb/>
錫山之署有齋伊闢愷悌君子于焉燕息嗟爾君子惟<lb/>
敬是蘉爾心或怠厥政以龎嗟爾君子尚慎無斁爾事<lb/>
或荒終累厥徳敬之惟何夙夜兢兢譬彼涉川而履春<lb/>
氷慎之維何朝夕惕厲譬彼山行而蹈虎尾内敬于心<lb/>
外慎于事上帝臨汝其敢或肆從事於斯靡怠靡荒厥<lb/>
績用懋厥民用康華扁有煒齋居有翼銘以坐右尚朂<lb/>
爾徳<lb/>
<pb n="KR4e0117_WYG_017-5b"/>
　　　寳賢堂銘<lb/>
　晉世子既攝邦政爰作堂于王宫之西南以為燕休<lb/>
　之所屏去玩好惟圖書琴瑟彛卣之器布列左右日<lb/>
　延師碩論道講業其間扁曰寳賢盖取周書召公之<lb/>
　語也喬新宣撫晉陽祗謁世子于兹堂出示薦紳歌<lb/>
　詠諸什且授簡俾賦焉迺再拜而獻銘曰<lb/>
懸藜結緑梁宋所珍玩好之美匪益身心繁弱闕鞏魯<lb/>
晋是寳佩服之華靡兹治道若古有訓所寳惟賢於惟<lb/>
<pb n="KR4e0117_WYG_017-6a"/>
王儲克廸斯言廼構兹堂以燕以息忠賢是親典謨是<lb/>
式殷盤周誥味兹道腴左琴右瑟斥彼齊竽濟濟俊賢<lb/>
廼賔廼友以紏我慝以詔我美若鄒與枚詞匪不工弗<lb/>
以為寳厭彼雕蟲若衍與髠辨匪不博弗以為寳惡彼<lb/>
曲學黄髪諤諤文儒申申所寳在兹乂我受民漢有河<lb/>
間克崇古學亦有東平惟善是樂𢎞我祖訓闡我大猷<lb/>
與古哲王異世同休景霍之疆汾澮之域世祚大邦繄<lb/>
賢之力<lb/>
<pb n="KR4e0117_WYG_017-6b"/>
　　　硯銘<lb/>
硯之徳直以方磨而不磷維其剛溫乎如玉浬而不緇<lb/>
既貞且白宜君子之寳之其徳若此其用則待乎時其<lb/>
遇於時也則勒彛卣之銘演綸綍之辭其不用也端居<lb/>
深藏若無能為孔子云用之則行舍之則藏吾與汝其<lb/>
庶幾<lb/>
　　　楷杖銘<lb/>
　予得孔林楷杖以遺予弟廷祺而為之銘曰<lb/>
<pb n="KR4e0117_WYG_017-7a"/>
産于孔林化雨維深嗤彼桃竹出于江心匪規而圓匪<lb/>
繩而直制以為杖用之無斁金嶂銀溪出入相從或過<lb/>
葛陂毋化為龍顛兮汝扶危兮汝持爾子爾孫永世保<lb/>
之<lb/>
　賛<hi>附字辭</hi>
　　　李晉王遺像賛<lb/>
　王諱克用其先本朱邪氏世為沙陀部長父國昌當<lb/>
　唐懿宗時從康承訓討龎勛有功始賜國姓附屬籍<lb/>
<pb n="KR4e0117_WYG_017-7b"/>
　累拜振武節度使王初為沙陀副兵馬使廣明之亂<lb/>
　遷鴈門節度使舉兵勤王誅黄巢復長安功第一遂<lb/>
　引兵東解陳汳之圍巢黨朱温節度宣武媢王初功<lb/>
　夜遣兵圍之王幾不自脱既免歸晉陽以温終為國<lb/>
　患數請討之當是時奸閹擅政宰輔非材顧右温而<lb/>
　抑王已而朱邪王行瑜相繼構亂詔王討之逆臣就<lb/>
　戮勞賜優洽然昭宗不諒王心終疑而不用王既歸<lb/>
　鎮諸藩以賞罰無章愈肆兇逆温遂逼遷昭宗洛陽<lb/>
<pb n="KR4e0117_WYG_017-8a"/>
　竟移唐祚温之簒也蜀王建以書勸王稱帝王復書<lb/>
　曰誓於此生靡失臣節嗚呼王於國亡之後猶不敢<lb/>
　自帝况於宗國尚存忍隳臣節邪君相疑之過矣唐<lb/>
　有天下三百年宗室布天下如璘如煴遭時不靖竊<lb/>
　窺神器而振佐温為逆以覆宗國亦何取於維城哉<lb/>
　王雖賜姓實非王𦙍然乃心帝室始終不渝賢於人<lb/>
　逺矣使唐倚為藩扞遽至於亡哉王志圖恢復抱憤<lb/>
　以歿而子莊宗克剪逆類復國號曰唐亦足以慰王<lb/>
<pb n="KR4e0117_WYG_017-8b"/>
　在天之靈矣王塟于代州今所謂晉陽是也予巡邉<lb/>
　至代得王遺像于寺僧亟命畫工摹而傳之感王忠<lb/>
　節遂為之賛其詞曰<lb/>
蒲海之濵金山之麓産兹傑人面如赭玉鹵豎倡亂爰<lb/>
覆西都鑾輿狩蜀禁壘為墟王奮厥旅于彼晉陽龍旂<lb/>
虎䩨我威孔揚乃殱羣醜乃復帝京妖氛既豁九廟載<lb/>
清維汳有梟實彼逆類險悍慓賊睥睨神器維君與相<lb/>
聴胡不聰謂梟為鳯謂逆為忠兇渠是親忠謀是憝金<lb/>
<pb n="KR4e0117_WYG_017-9a"/>
祥受冊宗祊以墜王心孔䀌清淚浪浪移檄到閫誓復<lb/>
宗邦天不憖遺溘然長逝錦囊三矢以遺厥嗣維嗣孔<lb/>
武既孝且賢珍其鯤鮞祀唐配天嗟彼兇渠朽骨以腐<lb/>
王歿不朽英聲益著堂堂遺像朱服𤣥冠百爾具瞻肅<lb/>
然易顔<lb/>
　　　徳馨堂賛<lb/>
　安成之書岡世傳為晉徴士陶元亮讀書處今國子<lb/>
　司業張先生振烈之居在焉先生之祖澧陵君素以<lb/>
<pb n="KR4e0117_WYG_017-9b"/>
　學行稱嘗仕有禄位矣既罷官南歸盡以先宅讓其<lb/>
　族人而相故宅之旁得異地焉作屋數十楹而居之<lb/>
　前臨東湖後負書岡烟雲紛蔚花竹繁鮮極幽雅之<lb/>
　趣落成之日瀘溪司訓周君尚善以詩賀之有眼前<lb/>
　多少幽人宅寧似其中有徳馨之句郷人傳誦焉澧<lb/>
　陵君之子以儒起家累官祁陽教諭而其孫則司業<lb/>
　君與其兄振光甫也司業君念嗣續孔繄堂構未稱<lb/>
　乃與振光甫鳩工庀材聿新其居輪且奐焉而顔其<lb/>
<pb n="KR4e0117_WYG_017-10a"/>
　堂曰徳馨取周君詩中語也間與予道之予惟徳者<lb/>
　仁義禮智之得於心者也徳藴於心無聲無臭曷有<lb/>
　所謂馨香哉盖盛徳之至充諸身見諸行而洽諸人<lb/>
　則休聲令聞發而不可掩譬諸物之馨香旁達而無<lb/>
　間也世之穹堂奥屋侈且麗者不少然徳義不聞君<lb/>
　子耻道焉澧陵君之宅傳子若孫而休澤益隆芳聲<lb/>
　益振非本於徳耶夫藝蘭於戺蘭悴而香消樹桂於<lb/>
　庭桂摧而香絶惟積徳於身則馨香旁達越百世而<lb/>
<pb n="KR4e0117_WYG_017-10b"/>
　有遺芳也若澧陵君是巳命其堂曰徳馨宜已哉喬<lb/>
　新與司業君同領鄉薦相好也乃為之賛以頌張氏<lb/>
　之世美且以朂其子孫焉其詞曰<lb/>
東湖之隩書岡之麓奕奕斯堂君子攸宅允哲君子遺<lb/>
後以安肇此堂構孔阜且完禮以為門智以為牖厥徳<lb/>
惟馨曷云其陋顯允司業克承厥祉念我先宅胡兹傾<lb/>
圮廼築廼捄乃茨乃塗髙閎將將峻宇渠渠我居聿新<lb/>
有嚴有翼曷克臻兹曰維先徳我祖我考于兹享祀我<lb/>
<pb n="KR4e0117_WYG_017-11a"/>
宗我婣于兹燕喜斯堂何有馥郁其馨匪蘭匪蓀維徳<lb/>
昭升斯堂何有維香芬苾匪椒匪桂維徳發越先祖之<lb/>
基我維𢎞之先祖之徳我維承之克永其徳克篤其祜<lb/>
如瓜斯緜永宅兹土嗟爾嗣孫陟降斯堂纉之其艱維<lb/>
徳是蘉我頌我歌以揚芳聲維雲若仍世振其馨<lb/>
　　　定逺張允器畫像賛<lb/>
　此予友定逺張先生允器之像也予與先生别四十<lb/>
　餘年矣思一見其眉宇不可得乃今於畫圖見之因<lb/>
<pb n="KR4e0117_WYG_017-11b"/>
　為之賛曰<lb/>
涵和茹粹容色穆如帶䂓佩衡威儀肅如或玩游鯈於<lb/>
濠上或濯清風於舞雩不狥時以為通不泥古以為迂<lb/>
觀其外則蕭然物表類山澤之臞探其中則淵然宏博<lb/>
乃君子之儒噫斯人也采苓者之徒歟釣瀬者之徒歟<lb/>
　　　陳秋官賛<hi>名章松江人</hi>
氷蘖之操梧竹之姿其檢身也以禮其酧酢也有儀所<lb/>
味者道而澹然於人所同嗜所勇者義而退然於世所<lb/>
<pb n="KR4e0117_WYG_017-12a"/>
競馳人所推者漢之不疑心所期者古之士師用能迓<lb/>
休命保羣黎噫詩所謂邦家之基書所謂無疆之辭非<lb/>
斯人將屬之誰邪<lb/>
　　　劉先生廷益字辭<lb/>
　福建按察使永新劉公之子裒既冠憲副四明錢君<lb/>
　字之曰廷益盖附其名之義而為之耳公以裒之冠<lb/>
　予寔有位于賔戺俾申其義以飭之予惟裒之為義<lb/>
　聚也君子之求益必學以聚之焉山惟聚衆土也故<lb/>
<pb n="KR4e0117_WYG_017-12b"/>
　能益其髙川惟聚衆流也故能益其深君子惟聚衆<lb/>
　善也故知益髙明行益光大裒而聚之其求益之本<lb/>
　乎夫子生而父名之既冠而賔字之非直使之有美<lb/>
　稱而已盖欲其顧名思義因字勉徳而不失其所以<lb/>
　美焉裒也朂之四端五典之懿也禮樂名物之詳也<lb/>
　前言往行之浩以繁也博學以聚之反躬以踐之㑹<lb/>
　萬善于一身其為益也不亦深且逺哉祗遹前休以<lb/>
　建嘉績以膺純嘏以為我皇家之世臣予有望於子<lb/>
<pb n="KR4e0117_WYG_017-13a"/>
　矣裒也朂之尚無忘父若賔命名制字之意廼祝之<lb/>
　曰<lb/>
維天之命播為萬理萃萬于一斯益於己六籍羣言既<lb/>
浩以穰融而㑹之我智以明天道物理既㣲且宻博而<lb/>
求之斯協于一温温劉生文若抒霞裒名益字厥義孔<lb/>
嘉學以裒之萬善咸備道積厥躬聖賢可企一簣不已<lb/>
積為崇丘一勺不已瀦為洪流於惟若翁為時膚使克<lb/>
念厥紹乃為有子晉有碩輔其名曰裒仗鉞東夏厥聞<lb/>
<pb n="KR4e0117_WYG_017-13b"/>
惟休虞有藎臣實為伯益顯有丕功皂斿是錫父命若<lb/>
名賔制若字念之敬之古人是似我言惟服毋忽毋忘<lb/>
受之天慶邦家之光<lb/>
　　　周仲儀字辭<lb/>
　古者子生而父名之既冠而賔字之禮也非求以為<lb/>
　美稱也周公孔子禮之所繇出者名其子曰伯禽字<lb/>
　其子曰伯魚曷嘗求美稱哉後之君子愛其子者必<lb/>
　求美稱焉夫美稱者無它亦曰使之顧名思義曰仁<lb/>
<pb n="KR4e0117_WYG_017-14a"/>
　廸仁曰孝履孝焉耳名字所係豈輕也哉近世冠禮<lb/>
　既廢命字亦非其時士大夫簡於禮也甚矣惟御史<lb/>
　大夫太原周公則不然公之子紞年既可冠筮日擇<lb/>
　賔而授事焉既成禮賔字之曰仲儀盖紞者冠之垂<lb/>
　王后親織以充耳者也古之聖賢知人之不可無威<lb/>
　儀也故為衡紞紘綖以章之為琚瑀珩璜以節之為<lb/>
　琴瑟鐘鼔以養之凡使之淑慎厥儀而已詩曰敬慎<lb/>
　威儀維民之則又曰慎爾威儀無不柔嘉盖威儀之<lb/>
<pb n="KR4e0117_WYG_017-14b"/>
　不可不慎也如此紞雖冕之一物然一有缺焉則其<lb/>
　制不備而不足為人之儀况君子之行一有虧焉其<lb/>
　能使人則而象之邪名紞字仲儀父師之所望者逺<lb/>
　且大矣豈徒使之有美稱哉春秋之法其人賢則字<lb/>
　以褒之否則名以貶之二百四十二年之間以字見<lb/>
　經者十有二人而已人有美稱而不失其美何鮮也<lb/>
　仲儀其尚率禮無違進學不怠庶幾克保美稱詩所<lb/>
　謂無不柔嘉維民之則者將於子乎見之僉謂仲儀<lb/>
<pb n="KR4e0117_WYG_017-15a"/>
　之冠喬新與供事焉俾為説以朂之乃敷其義而申<lb/>
　之以辭其辭曰<lb/>
冕之為制大備於周有紘有綖有覆有旒彼垂者紞維<lb/>
后所織以章令儀匪以為飾都憲之子内翰之弟曰紞<lb/>
其名仲儀其字服之有紞厥冠峩峩望之儼然可樂可<lb/>
嘉一或蹶焉厥冠僛僛就之弗畏無威無儀來爾仲儀<lb/>
明聴無惑淑慎爾止以成乃徳去爾㓜志毋儇以輕順<lb/>
爾成徳克明以誠相爾嚴君國之司直正色立朝其儀<lb/>
<pb n="KR4e0117_WYG_017-15b"/>
不忒相爾元兄出入鑾坡温恭和懿其儀孔嘉爾往何<lb/>
監監于父兄克敬克勤紹厥休聲克享遐福若軾有轍<lb/>
若尹有陟嗟爾仲儀念之敬之成人之道祗服訓辭<lb/>
　<lb/>
　<lb/>
　<lb/>
　<lb/>
　椒邱文集巻十七<lb/>
</p>
<p>
</p>
  </div>
</body>
</text>
</TEI>
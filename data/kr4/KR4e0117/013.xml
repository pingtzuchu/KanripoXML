<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱文集巻十三</head> <lb/>
    <p>
<pb n="KR4e0117_WYG_013-1a"/>
欽定四庫全書<lb/>
　椒邱文集巻十三<lb/>
　　　　　　　　　　　　明　何喬新　撰<lb/>
　記<lb/>
　　　道南祠記<lb/>
皇帝紹膺景命之初蕭山耆俊相率請以宋龍圖閣直<lb/>
學士龜山楊先生從祀孔廟詔儒臣僉議可否以聞少<lb/>
保吏部尚書兼華盖殿大學士南陽李公暨翰林詞臣<lb/>
<pb n="KR4e0117_WYG_013-1b"/>
具陳先生師友淵源與其言行之槩請命有司於先生<lb/>
故郡立祠春秋致祭以表聖朝崇儒重道之意以慰後<lb/>
覺景模仰範之心制曰可且賜祠額曰道南而以豫章<lb/>
羅先生延平李先生配享禮部下延平府建祠奉祀如<lb/>
式福建提督學校僉事豐城游君大昇躬相地於郡治<lb/>
東北旗山之麓而督所司營之知郡事淮西鄭時宗良<lb/>
以祠役為己任斬材於野伐石於山工取於僦徒取於<lb/>
傭為祠堂五間齋房左右各六間神厨庫房三間中門<lb/>
<pb n="KR4e0117_WYG_013-2a"/>
以省牲品外門以嚴闢闔工未訖宗良以憂去郡西蜀<lb/>
馮孜師虞繼之凡塈垐之未畢者丹雘之未施者築構<lb/>
之未成者以次就功繚以崇垣表以華扁經始於成化<lb/>
二年十有二月以五年秋八月落成未㡬師虞徙知邵<lb/>
武今知郡事晉陵盛顒時望以是祠之建有闗風教不<lb/>
可無紀琢碑中門請於游君属予書之嗟夫孔聖孟子<lb/>
既歿吾道之不傳久矣士之為學其卑者溺於訓詁而<lb/>
不知性命道徳之㣲其髙者淫於佛老而惑其𤣥虛空<lb/>
<pb n="KR4e0117_WYG_013-2b"/>
寂之説豈復知有所謂道學哉矧七閩僻在南服自薛<lb/>
令之以進士舉士知科目之榮矣自歐陽詹以文學顯<lb/>
士知文章之重矣至於道學之説則槩乎未聞也及河<lb/>
南二程夫子得孔孟不傳之學於遺經然其學行于中<lb/>
州未及南國先生以絶倫之資生於此邦聞程夫子之<lb/>
道北之河洛而學焉窮探力索務極其趣及辭歸夫子<lb/>
送之曰吾道南矣故一傳而得豫章再傳而得延平三<lb/>
傳而得紫陽朱夫子集諸儒之大成紹孔孟之絶緒其<lb/>
<pb n="KR4e0117_WYG_013-3a"/>
道益光而西山蔡氏勉齋黃氏九峯蔡氏北溪陳氏相<lb/>
繼而興閩之道學遂與鄒魯同風其波及四方者皆本<lb/>
於閩嗚呼盛哉揆厥所自先生之功大矣而祠事弗舉<lb/>
者三百餘年非缺典歟我國家以道為治凡敷政立教<lb/>
一本於儒肆我聖皇舉茲曠禮非獨崇祀先哲而已盖<lb/>
所以風勵學者嚮道也士之拜祠下者其尚祗若徳意<lb/>
景仰前休以振斯道於無窮斯善矣不然科目而已耳<lb/>
文章而已耳是豈先生之學亦豈朝家所望於南邦之<lb/>
<pb n="KR4e0117_WYG_013-3b"/>
士者哉願朂焉<lb/>
　　　福建提刑按察司題名記<lb/>
福建提刑按察之職按察使一人副使二人僉事四人<lb/>
所以飭憲度糾吏治而理民訟者也其後又增置副使<lb/>
三人僉事一人以董學政以巡海道以典坑冶以督屯<lb/>
饟凡十有一人宋元官於此者皆題名於石入國朝以<lb/>
來缺焉予懼久而無徴乃與按察使淳安洪公副使豐<lb/>
城游公暨同官諸君子稽諸故牘㕘之郡乗質之耆俊<lb/>
<pb n="KR4e0117_WYG_013-4a"/>
得按察使陶公垕仲以下十有五人副使王公璉以下<lb/>
三十有七人僉事謝公肅以下六十有三人刻著於石<lb/>
其間或不知為何許人或失其履任之嵗月盖吏牘散<lb/>
軼不可考故也予惟國初迄於今百有餘年官於此者<lb/>
奚啻數百人今可考者僅此而已其焯焯知名者僅十<lb/>
三四而不可識者大半焉嗟夫君子之生世惟立徳立<lb/>
功乃可以不朽否則秩之崇禄之豐沒未百年人覩其<lb/>
名而莫之識也豈不惜哉凡我同官君子端乃心礪乃<lb/>
<pb n="KR4e0117_WYG_013-4b"/>
操以脩乃職以成乃徳毋哫訾以狥時毋脂韋以干譽<lb/>
毋動於毁譽禍福而不知所以自持庶乎有令名於永<lb/>
永世矣不然後之眎今亦猶今之眎昔也嗚呼可不懼<lb/>
哉<lb/>
　　　表忠祠記<lb/>
洪武元年春正月天兵入閩諸郡守臣相率迎降元漳<lb/>
州路達嚕噶齊哈拉衮公達哩黙色死之公素有恵政<lb/>
民聞其死走哭庭下聲振地共歛塟於城東門外三十<lb/>
<pb n="KR4e0117_WYG_013-5a"/>
有三年故户部尚書夏忠靖公始刻石表其墓迨茲百<lb/>
有餘年墓圯而碑亦仆大姓頗侵其塋域成化己丑春<lb/>
予行部至漳公之𤣥孫朝輔詣予愬之予亟命郡守佐<lb/>
復其塋域加封樹焉且語之曰忠臣名賢墳墓嚴禁樵<lb/>
牧國有著令况大節崪然如公者顧可使其遺壠蕪穢<lb/>
邪矧閩俗尚淫祠凡淫昏之鬼廟貎相望而公之忠烈<lb/>
不得祠焉抑何好尚之異邪於是知府英山王文通判<lb/>
凌江李玹推官南城江白請即公塋中作屋三楹以為<lb/>
<pb n="KR4e0117_WYG_013-5b"/>
漳人暨公子孫嵗時拜奠之所以是嵗夏五月己亥肇<lb/>
事至六月甲子屋成表以綽楔而予題其額曰表忠僉<lb/>
謂予宜記之按史公西域人字子初哈魯衮盖其氏也<lb/>
少以良家子宿衛忠勤畏慎為衆所推及長屢欲薦用<lb/>
之輙以母老固辭母歿服除年已四十矣猶杜門無仕<lb/>
進意東宫素知其賢命中書奏官之擢江浙行省宣政<lb/>
院崇教累轉奉議大夫福建行省理問與平章政事雅<lb/>
克齊巴哈同赴任時巨盜據省治不得入公為平章畫䇿<lb/>
<pb n="KR4e0117_WYG_013-6a"/>
募民兵環而攻之盜出戰輒敗度其勢蹙廼撤城東圍<lb/>
使得奔盜競出即勒兵殱之遂復省治時至正二十二<lb/>
年也尋轉是官階朝列大夫公至漳屬兵燹之餘民憊<lb/>
甚公撫凋殘繩豪猾詢庶政之利病而興革之民用大<lb/>
和及我師取省治郡縣皆降公嘆曰吾不才位三品有<lb/>
死而已俄報招諭使者至吏白公郊迎公語之曰爾第<lb/>
徃吾將出矣乃朝服焚香北面再拜曰臣四十始仕不<lb/>
數年致位二千石國恩厚矣今力不能禦義不忍降惟<lb/>
<pb n="KR4e0117_WYG_013-6b"/>
以死報國耳遂引斧砍其印且篆書其笏曰大元臣子<lb/>
即就坐㧞佩刀自剄既死手執刀按膝坐毅然如生盖<lb/>
公之大節如此嗚呼忠義人心固有之天也而鮮克蹈<lb/>
之元有天下百有六十餘年其入主中國又㡬百年方<lb/>
其盛時章逢之士立其朝食其禄者不知其㡬及危且<lb/>
亂也或走或降或賣國以為利所謂守圉之臣誠死封<lb/>
疆以允蹈其忠義之天者惟公與余忠宣公無愧焉忠<lb/>
宣之死我太祖髙皇帝詔立廟安慶以旌其忠聖謩宏<lb/>
<pb n="KR4e0117_WYG_013-7a"/>
逺矣而公之死有司不以聞故褒贈不及焉今皇帝嗣<lb/>
位首詔天下凡忠臣義士之墳有司悉為脩治茲祠之<lb/>
設所以祗遹聖謩而欽若明詔也嗟夫人固有一死彼<lb/>
走而降而賣國為利者後公而死逺者十餘年近者四<lb/>
三年耳顧今安在哉公死百餘年凛然猶有生氣其精<lb/>
爽耿耿固將仍羽人於丹邱從重華於縣圃雖死猶不<lb/>
死也予觀世之人平居以忠義自許及臨小利害若毛<lb/>
髪然輙縮恧不敢為視公之從容就死不惑何其烈也<lb/>
<pb n="KR4e0117_WYG_013-7b"/>
予於是重有感焉為之記不獨著公之大徳且使拜公<lb/>
祠下泚然自省焉<lb/>
　　　江西布政司黄冊庫脩造記<lb/>
郡邑黄冊建庫藏之重民數也我太祖髙皇帝受天命<lb/>
以有天下疆理之廣逺邁漢唐列聖休養生息户口滋<lb/>
殖亦非前代所及舊制天下版籍每十年輙改造繕冩<lb/>
既成獻於天府蔵之後湖庫副在布政司者蔵於架閣<lb/>
庫江西布政司所統郡縣既廣版籍尤多庫不能容則<lb/>
<pb n="KR4e0117_WYG_013-8a"/>
别蔵於章江門之城樓及廣積倉之别室天順八年左<lb/>
布政使莆田翁公世資以為黄冊蔵於它所非先王拜<lb/>
民數孔子式負版之意乃度地城東得故鑄錢庫廢地<lb/>
建庫房五十間㕔事三間作門以謹啟閉鑿池以防鬱<lb/>
攸之灾悉徙郡縣所上黄冊弆藏於此嵗命幕職一員<lb/>
吏一人卒徒二十人責以典守然創始之初規制未備<lb/>
成化十八年左布政使福清王公克復右布政使三山<lb/>
陳公煒以㕔事隘陋撤而新之前為視事之㕔後為燕<lb/>
<pb n="KR4e0117_WYG_013-8b"/>
休之堂翼室庖湢等房以次列置又作中門以嚴出入<lb/>
凡為屋十有三間嵗久寖圯未有葺之者𢎞治五年左<lb/>
布政使宜興沈公暉來莅茲藩周覽及是顧棟橈瓦落<lb/>
地堙墻傾乃與右布政使㑹稽韓公邦問㕘政太康陳<lb/>
公瑗當塗夏公祚㕘議姚江朱公讓天台潘公祺髙要<lb/>
李公魁議曰黄冊朝廷所重黄冊完具則敷政出令可<lb/>
倚而定也今藏冊之所傾弊如此不可以不葺遂相與<lb/>
計材慮役具白於鎮守太監桂林鄧公原巡按監察御<lb/>
<pb n="KR4e0117_WYG_013-9a"/>
史姚江韓公眀皆以為宜沈公乃命照磨吳應鵬鳩工<lb/>
庀材卜日興事橈者易之落者補之堙者濬之頺者築<lb/>
之又於堂北作樓七間以逺渫汚前為歩廊以便校閲<lb/>
樓南為甬道十有六丈以達於堂後凡用木三千七百<lb/>
章瓦甓黝堊鐵石之用稱是經始於𢎞治六年六月以<lb/>
是嵗九月訖工是役也財取諸在官之羨錢役取諸負<lb/>
辠之囚徒而勞費盖不及民既成脩梁傑棟堅磩崇墉<lb/>
稱其為蔵典籍之所者沈公以書属予記之予惟王者<lb/>
<pb n="KR4e0117_WYG_013-9b"/>
以民為天而黄冊所以紀民數也蕭何在漢入闗之初<lb/>
先收圖籍傅崇在宋手自書籍躬加隱校古之名臣未<lb/>
有不致重於此者我國家紹古致治尤重版籍藏冊有<lb/>
常所造冊有常時誠以為版籍者治忽所係也今沈公<lb/>
與諸君子祗徳意敬民數髙簷大厦庥而蔵之誠知所<lb/>
重矣繼自今稽户口之登耗者在是攷墾田之多寡者<lb/>
在是辨兵民驗主客以令徒役者又在是其有資於治<lb/>
道豈淺也哉夫一庫之作似不必書然所係甚重不可<lb/>
<pb n="KR4e0117_WYG_013-10a"/>
不書於是乎書<lb/>
　　　新城縣重建譙樓記<lb/>
新城為縣自宋南渡始析南城之半為之立治所於黎<lb/>
川始為縣者建譙樓於縣治之前上置鼓漏以辨昕昏<lb/>
下設閎闥以嚴啟閉繇宋至元繇元至我朝幾四百年<lb/>
樓之廢且興屢矣𢎞治三年秋畢方扇毒穹簷傑棟化<lb/>
為烟燼士民憾焉樓燬之二年金壇段侯敏繇進士來<lb/>
宰是縣察政之疵民之病梳剔而摩拊之凡有所為本<lb/>
<pb n="KR4e0117_WYG_013-10b"/>
之以亷行之以仁民既感悦顧譙樓久廢無以昭等威<lb/>
竦觀聴乃圖興作謀諸寮佐僉以為宜時江西布政司<lb/>
㕘政陳公瑗以公事莅縣侯具以白之公以為縣有麗<lb/>
譙禮法所宜檄下從之侯方㑹計帑蔵羨財以為構築<lb/>
之需民聞之相與語曰吾侯亷非便其私圖者又曰吾<lb/>
侯仁非時詘舉贏而妨我穡事者歡然佽助或輸金粟<lb/>
或出材瓦無有後者侯乃鳩工令徒相方視址卜日而<lb/>
興事焉又擇鄉老之材者董其役令史之勤者執其程<lb/>
<pb n="KR4e0117_WYG_013-11a"/>
以畚以築以斵以削經始於六年冬十有二月某日至<lb/>
明年夏六月某日而迄工焉為重屋五間其崇若干尺<lb/>
廣若干尺侯合賔屬士民登而落之溪山之勝近在目<lb/>
前棟宇之麗輝映霄漢境内士女偕來游觀咸以為前<lb/>
所未有也於是邑之耆舊以里居之賢以為侯作麗譙<lb/>
民不勞而事集不可無文字以垂永久廼因予族孫進<lb/>
士垕求紀成績予惟譙樓之作鼓漏蔵焉日之昕昏於<lb/>
是乎辨官之作息於是乎節民之觀聴於是乎齊其所<lb/>
<pb n="KR4e0117_WYG_013-11b"/>
闗亦重矣昔者周之諸侯興居無節來詩人之刺宋之<lb/>
邑長更鼔分明應名臣之薦侯之此役豈尋常構築之<lb/>
比邪然非侯之㢘且仁素信於民吾恐執扑徒煩不免<lb/>
於怨且誹也今怨誹不形又欲垂諸永久非侯之賢而<lb/>
能得之乎是役也經營皆侯主之贊其事者縣丞咸陽<lb/>
黎君瑄主簿龍泉祝君達典史曲阜顔君彪董其役者<lb/>
鄉老黄公鼐許叔能許延泰執其程者縣史蕭任也故<lb/>
故牽聯書之而助財宣力者具列於碑陰<lb/>
<pb n="KR4e0117_WYG_013-12a"/>
　　　江西治城新建譙樓記<lb/>
皇明奄甸九有稽用周漢唐宋之制分畫天下為十有<lb/>
三道各設都布按三司以統理之江西為南服大藩南<lb/>
昌則古之豫章郡三司之治所在焉舊有譙樓在城南<lb/>
普賢寺洪武中始徙建於治城東湖之上廣濟橋之南<lb/>
外為飛簷五層内為重屋三層鐘鼓畫角列置其上樓<lb/>
之後為陰陽學前為臺以奠日圭為室以置壺漏及居<lb/>
昕夕之司其事者嵗久寢圯雖屢脩葺僅支其欹仄補<lb/>
<pb n="KR4e0117_WYG_013-12b"/>
其敝漏而已比年以來則岌乎將壓矣鎮守太監鄧公<lb/>
原謀於巡按監察御史鄧公公輔欲改作之以嵗艱民<lb/>
病未暇為既而御史鄧公代還公又與監察御史張公<lb/>
縉王公恩議曰譙樓之設所以謹莭候而授民時也顧<lb/>
傾圯日甚及今圖之猶有材瓦可用者一旦壓焉將榱<lb/>
折瓦破而勞民傷財滋甚今嵗豐政簡庶可興役乎二<lb/>
公皆以為然公又合三司長貳謀之亦皆以為政體攸<lb/>
繫相與贊其興作退而鳩工庀財諏日興事求大木於<lb/>
<pb n="KR4e0117_WYG_013-13a"/>
湖湘得瓌傑之材可為柱者四公喜曰是可以任重矣<lb/>
風雨震凌不能動也分命有司斬木山巔陶瓦水次命<lb/>
南昌府同知張汝舟撤而新之其故材舊瓦堅緻可用<lb/>
者亦所不棄於是拓其舊址而築之圜周四十丈因其<lb/>
舊規而構之其崇七丈重屋飛簷皆如其舊陰陽之署<lb/>
壺漏之室司事者棲息之所以次新之凡為屋十有八<lb/>
間徙日圭之臺於大門外欲便於測景也又以舊路狹<lb/>
隘市民地以廣之湖波蕩激築石隄以桿之作門以臨<lb/>
<pb n="KR4e0117_WYG_013-13b"/>
通衢扁曰授時凡用木以株計者新舊九千三百六十<lb/>
有六瓦以片計者新舊二十四萬九千三百四十有四<lb/>
鉄石黝堊之需大率稱是然費出公帑工出傭賃而勞<lb/>
費不及兵民始事於𢎞治甲寅冬告成於丙辰春閏三<lb/>
月崇簷翬飛踈櫺虛敞自逺望之崪然若出霄漢之上<lb/>
登髙臨之超然若在埃壒之表咸以宏壯瑋麗前所未<lb/>
有稱其為南服大藩者公曰是役之勞與費亦大矣不<lb/>
可以無紀於是憲副吳公瓊具事之顛末属予記之予<lb/>
<pb n="KR4e0117_WYG_013-14a"/>
惟時以作事事以厚生為政者之先務也今鄧公與諸<lb/>
君子汲汲脩葺是樓伐鼓鳴角以警昏昕測景眎刻以<lb/>
節晝夜非急所先務者乎曽文定公有言禮必有隆不<lb/>
得而殺政有必舉不得而廢若茲樓之建是也是役也<lb/>
協謀勸相者布政使祁公順洪公鍾按察使陸公珩㕘<lb/>
政洪公漢閭公鉦副使吳公瓊趙公艮談公俊㕘議潘<lb/>
公祺王公有恬僉事黄公仲昭張公源潔郭公秉昭茆<lb/>
公欽沈公清指揮同知何公昇僉事馮公泰單公暠楊<lb/>
<pb n="KR4e0117_WYG_013-14b"/>
公泰戴公賢詳書其實俾是邦之人百世之下於諸公<lb/>
之勤尚有考焉<lb/>
　　　新建巡撫院記<lb/>
皇帝即位之七年汀贛姦氓合為冦其始甚㣲萑苻狗<lb/>
䑕之盗耳郡縣有司無逺畧不急逐捕其勢寖熾而嶺<lb/>
南湖湘之不逞者從而和之四出剽掠刼富室燔民居<lb/>
掠帑蔵殺官軍鬨然為東南郡縣患有司始駭而圖之<lb/>
備其東則發於西勦其南則竄於北時鎮守江西太監<lb/>
<pb n="KR4e0117_WYG_013-15a"/>
鄧公原暨廵按監察御史布按三司議以為盗之未平<lb/>
以政令不一而鄰境有司不肯協心故也宜設巡撫憲<lb/>
臣置司要地以節制之而割附近郡縣以𨽻之則盜易<lb/>
平也迺合辭以聞皇帝俞其請爰命大臣慎選方岳重<lb/>
臣有牧民御衆之才者以授之得廣東左布政使金公<lb/>
澤遂遷都察院右副都御史俾巡撫江西兼督閩廣<lb/>
湖湘之地置司於贛而割江西之南安贛州建昌福建<lb/>
之汀州廣東之潮州恵州南雄湖廣之郴州𨽻焉四省<lb/>
<pb n="KR4e0117_WYG_013-15b"/>
三司皆聴節制賜之璽書許以便宜行事公既至贛而<lb/>
贛舊無巡撫治所於是鎮守巡按三司諸公謂公奉勑<lb/>
巡撫一方兼督四省事體至重不可無建牙駐節之所<lb/>
廼請於朝命副使談君俊㕘議李公魁鈎校府庫羨財<lb/>
市材僦匠即贛城中擇地營之前後堂五間穿堂兩廊<lb/>
大門儀門廊廡各若干間東左建寢室又東則建賞功<lb/>
所大門之外立撫安鎮静二坊牌屏墻之南又立三司<lb/>
㕔以為巡守兵備㑹議白事之所經始於𢎞治八年十<lb/>
<pb n="KR4e0117_WYG_013-16a"/>
月落成於明年閏三月穹堂峻宇髙閎崇墉規制壯麗<lb/>
它鎮所未有也凡公政令之布賞罰之施皆在此諸帥<lb/>
出兵受律獻馘亦在此郡縣百司政有弛張亦必至此<lb/>
白之而後敢罷行焉而贛遂為重鎮公既莅政盜遁奸<lb/>
革兵民以安既而廣東守臣謂韶州地險民獷且於潮<lb/>
患為近宜以𨽻公朝議皆以為然遂以韶州屬公所轄<lb/>
公以贛有巡撫院實自今始以書屬喬新記之竊惟自<lb/>
昔帝王疆理宇内固貴乎任用得其人然亦必政令出<lb/>
<pb n="KR4e0117_WYG_013-16b"/>
於一昔漢有西羌之警命趙充國出鎮雖强悍如辛武<lb/>
賢者不得撓其策宋有西蜀之變命張詠出守雖驕貴<lb/>
如王繼恩者不敢拂其言此二公所以能成功也夫以<lb/>
數郡之地分為四省政令不一心力不齊安能成功乎<lb/>
聖天子納用羣策舉而付之於公自東徂西延袤數千<lb/>
餘里皆受節制廟謨宏且逺矣今公祗奉綸音以節鉞<lb/>
鎮茲要地朝下一檄而諸藩奔走恐後夕馳一使而列<lb/>
閫罔敢差池異時羣盜屏息四境晏然豐功偉烈銘彛<lb/>
<pb n="KR4e0117_WYG_013-17a"/>
卣而垂竹帛豈直追踪趙張二公而已哉公字徳潤由<lb/>
名進士敭歴中外所至有賢聲所謂有牧民御衆之才<lb/>
者公真其人也遂為之記<lb/>
　　　兩浙都轉運使前建昌太守江侯生祠記<lb/>
成化五年春兩淅都轉運使新安江侯致政歸其鄉始<lb/>
侯宰吾邑守吾郡皆有恵政自侯秩滿而去吾郡之人<lb/>
思之不已而吾邑之人思之尤深及聞侯致政而歸也<lb/>
邑之耆舊黄愈宣偕其從弟愈敬妹壻曽唯學暨吾弟<lb/>
<pb n="KR4e0117_WYG_013-17b"/>
喬年等相語曰侯之恵愛吾民不啻父母於子也而吾<lb/>
民愛侯亦若子之於父母也子於父母忍一日弗覿其<lb/>
儀容邪方侯在縣吾民日瞻拜焉及在郡吾民以事至<lb/>
郡者時瞻拜焉生祠可無作也自侯去我而官於浙吾<lb/>
猶覬其進位藩屏旬宣吾邦得以展瞻拜之敬今侯致<lb/>
其政矣吾民無復望矣生祠可無作乎衆皆曰然相與<lb/>
擇地於縣東隅作屋三間肖侯像其中前為亭三楹以<lb/>
為展拜之所嵗時必謁焉飲食必祝焉水旱疫癘必禱<lb/>
<pb n="KR4e0117_WYG_013-18a"/>
焉事有不平者必號於庭而愬焉既而以書抵喬新曰<lb/>
侯之善政子知之最詳生祠之記非子誰属喬新不敢<lb/>
辭則摭其實書之侯名浩字敬大歙之世家也少受業<lb/>
大司冦楊公之門以春秋領鄉薦擢宰吾廣昌時吾邑<lb/>
久不治政日弊而民日逋侯始至大書楹間曰治百姓<lb/>
須愛百姓要一文不直一文民聞之轉相告曰吾侯仁<lb/>
且㢘自今吾民有所仰庇矣民有訟者侯召之案前從<lb/>
容誨諭且曰忿恚可忍法網不可觸也皆悔悟而退有<lb/>
<pb n="KR4e0117_WYG_013-18b"/>
不得已而治之則曲直立斷未嘗下獄自始至迄其去<lb/>
獄無繫者公暇輙詣學宫進諸生講論經史考其勤怠<lb/>
而勸懲之繇是士風益振㑹閩冦掠新坊官軍潰侯招<lb/>
丁壯理濠柵為守禦計冦再至敗之唐坊敗之仁豐冦<lb/>
乃歛鋒遁民賴以安部使者上其功詔陞侯建昌府通<lb/>
判仍掌縣事一日召耆舊詢之曰吾閲縣誌國初為里<lb/>
八十有二今僅二十有四登耗若何是懸絶也皆對曰<lb/>
田歸閭右賦在貧下故逋者衆耳侯曰吾知之矣即選<lb/>
<pb n="KR4e0117_WYG_013-19a"/>
老人履畝覈之凡得羨田數千頃俾計畝輸賦民始不<lb/>
憂為里正而逋者日歸縣治瀕溪每嵗春濤湍悍為民<lb/>
患侯築埧捍濤樹以佳木嵗久菀然侯既去邑民望而<lb/>
懐思以比甘棠為政雖以恵愛為本然誅奸去頑不少<lb/>
貸曰不可縱惡以殃良民輕重予奪一斷於心吏胥不<lb/>
敢啟其喙曰吾視鄰邑倚成於吏致威福下移者竊羞<lb/>
之在邑六年百廢具舉常禄外無錙銖取於民賢聲焯<lb/>
焯遂陞建昌太守其在郡亷慎之操寛恵之政如在吾<lb/>
<pb n="KR4e0117_WYG_013-19b"/>
邑時九載秩滿吏部屢以㕘政薦不果用乃擢今職仍<lb/>
食正三品俸侯在鹺司清操善政可紀者甚多以生祠<lb/>
立於廣昌故予紀廣昌之政特詳焉先冢宰平生慎許<lb/>
可獨於侯推重每見於文詞載於家集可考也昔朱邑<lb/>
有遺愛於桐鄉其民奉祀至今不絶廣昌侯之桐鄉也<lb/>
百千年後侯之神其徃來於廣昌新安之間乎喬新為<lb/>
縣學諸生時侯以為可教而進之故書其事且系之以<lb/>
詩以頌侯之遺愛其詞曰翼翼新祠在旴之陬孰肖厥<lb/>
<pb n="KR4e0117_WYG_013-20a"/>
儀祀我江侯於維江侯民之父母不競不絿維今召社<lb/>
昔侯未來我寒無衣侯既莅止衣有布絲昔侯未来我<lb/>
饑無粥侯居三年囷有餘粟侯詣黌舎稽今考文左右<lb/>
衿珮絃頌彬彬夫耕于前婦饁于後昔逋其邑茲獲安<lb/>
處祝侯壽考祝侯康寕嘉祉休慶延及雲仍金嶂峨峨<lb/>
銀溪湯湯我民思侯曷日而忘嵗時來謁敢有不肅侯<lb/>
像在堂顒顒穆穆<lb/>
　　　寫騷軒記<lb/>
<pb n="KR4e0117_WYG_013-20b"/>
秋官主事淮陽葉君崇禮愛楚靈均之騷公暇輙諷之<lb/>
詠之又染翰而寫之因名其燕居之軒曰寫騷客有過<lb/>
其軒者詰之曰騷古詩之流也三百篇之詩吾夫子刪<lb/>
之以垂訓與易書春秋禮記並列為經矣離騷風雅之<lb/>
再變者也揚雄反之班固譏之端人莊士或羞道之今<lb/>
子舎聖人之經而騷是寫無乃先其末而後其本志其<lb/>
小而遺其大者邪崇禮曰嗚呼為人臣而可哀者孰有<lb/>
若屈平者乎原之為人也其志潔其行亷其材足以撥<lb/>
<pb n="KR4e0117_WYG_013-21a"/>
亂世而反之正使其遇明王聖主而為之宣力則股肱<lb/>
之良佐已不幸前遇懐王後遇襄王懐瑾握瑜而世莫<lb/>
之知平王所詫同徳者蘭與蕙耳然或變而不芳或化<lb/>
而為茅况揭車胡繩之瑣瑣者耶愁吟澤畔徬徨江濵<lb/>
獨抑鬱無誰語而離騷之詞作焉嗚呼為人臣而可哀<lb/>
者孰有若原者乎三百篇之詩聖人之經也離騷非聖<lb/>
經之羽翼耶故吾於講經之餘惓惓於騷諷之詠之又<lb/>
從而寫之而不能已焉世之不自知者或薄原而不為<lb/>
<pb n="KR4e0117_WYG_013-21b"/>
然一武夫氣勢稍能動人者則奔走其門而不耻眎原<lb/>
之不阿子蘭何如也其或忤於世而困頓焉則終身懲<lb/>
創而不自振眎原之九死不悔又何如也彼揚雄屈節<lb/>
於簒賊班固失身於戚畹皆原之罪人也其論議予奪<lb/>
又奚足為輕重哉嗚呼孰若原者吾願從之垂蓉佩被<lb/>
荷衣徜徉縣圃以遨以嬉俯眎雄固之徒奚啻醯鷄之<lb/>
紛飛邪客黙而退他日崇禮為予道之且求言記其軒<lb/>
予謂崇禮潔㢘好脩有契乎原之心其詞瓌麗可喜有<lb/>
<pb n="KR4e0117_WYG_013-22a"/>
得乎騷之體宜其於原慕之深也雖然原之作離騷豈<lb/>
慕不遇而死哉時之不遇也今天子聖明屏讒佞進忠<lb/>
良崇禮適際斯時所遇非原比也推潔亷之志而弼成<lb/>
治化以瓌麗之詞而歌詠太平則與原殊跡而同心也<lb/>
崇禮勉乎哉<lb/>
　　　雙松書屋記<lb/>
遼水之陽有屋翼然於雙松之下者今秋官主事邱君<lb/>
時雍讀書之屋也邱氏世家鄱水自時雍之祖有戍籍<lb/>
<pb n="KR4e0117_WYG_013-22b"/>
於遼陽始徙家焉時雍自少好學築室四楹於所居之<lb/>
東聚書數千巻凡六經諸史九流之説班楊韓栁歐曽<lb/>
王蘇之文章山鑱冢刻彛卣鍾鼎之銘莫不畢具時雍<lb/>
居其間譚性命之㫖探道徳之原以求聖賢指歸日孳<lb/>
孶焉屋旁有巨松二株夭矯盤互若螭龍鬬而貔虎蹲<lb/>
雨雪之晨風月之夕清音泠然又如振䓗珩而奏竽籟<lb/>
也時雍讀書之暇輙游咏於此襟度融恬不啻浴沂風<lb/>
雩之樂因名其屋曰雙松書屋既而時雍學大成去登<lb/>
<pb n="KR4e0117_WYG_013-23a"/>
進士位司灋寖寖嚮用矣追憶舊遊夢寐未嘗不在雙<lb/>
松之下乃属工畫者圖之而求予惟之記予惟古之君<lb/>
子未遇之時講業於山林閒曠之野以充其材養其徳<lb/>
而成其文一旦出為時用懋勛績播風猷表然為世偉<lb/>
人則嚮所豹隱處雖荒遐僻絶之域亦藉以有聞於世<lb/>
故長白之山非有瓌竒紆鬱之觀也以范文正公讀書<lb/>
其下而有稱濓溪之水非有漭沆浟湙之勢也以周元<lb/>
公讀書其上而有稱豈非地因人而重故耶時雍質甚<lb/>
<pb n="KR4e0117_WYG_013-23b"/>
美學甚勤方其講業雙松書屋時猶文正公之在長白<lb/>
元公之在濓溪也茲既有位於朝凡文正公之相業元<lb/>
公之道學皆可勉焉而自致者時雍勉之則不惟邱氏<lb/>
之子孫學於此者景芳猷式明訓思匹休於前烈而凡<lb/>
遼陽之士過其門墻者翹首雙松蒼然雲表有不可犯<lb/>
之色必將慨然太息曰此吾鄉邱君讀書處其所樹立<lb/>
卓卓乃如此盖有低回容與而不忍去者矣予知雙松<lb/>
書屋有稱於後猶長白濂溪之有稱於今也乃為之記<lb/>
<pb n="KR4e0117_WYG_013-24a"/>
　　　錦溪小墅記<lb/>
吳中山水名天下髙人韻士占幽勝治臺館靡有遺矣<lb/>
若錦溪之勝則前世未有發之者今福建㕘知政事陸<lb/>
公孟昭始發其勝而居焉初孟昭家太倉城之巽隅所<lb/>
居之西有地數百弓規為園園之左澄溪溶溶自東南<lb/>
來芙蕖芰荷列植其間花時爛若錦繡故以錦雲名為<lb/>
溪云孟昭愛其幽雅遂徙家於茲伐石為堤陶甓為墉<lb/>
髙栁古槐緑陰布覆前為堂五楹扁曰寳勑龍光燁然<lb/>
<pb n="KR4e0117_WYG_013-24b"/>
上燭晴昊所以蔵列聖所賜璽書也次為屋五楹扁曰<lb/>
夀安踈櫺邃閣夏凉冬温所以奉其母太宜人也又次<lb/>
為屋五楹扁曰世榮琴冊在几簮笏在床所以居其諸<lb/>
子也東為一軒聚石為山扁曰翠雲小朶竒峰恠壑岈<lb/>
然窪然蒼潤可愛恍然終南廬阜飛來庭户間也園之<lb/>
東西為二亭其一幽蘭白芷香襲巾樸故扁曰洒香其<lb/>
二晨嵐暮靄翠浮几席故扁曰霏翠合而名之曰錦溪<lb/>
小墅因其地也孟昭謂予曰吾於世味泊然顧獨嗜嘉<lb/>
<pb n="KR4e0117_WYG_013-25a"/>
山水方家食時循溪而遨坐喬木之繁陰酌幽泉之清<lb/>
泚容與乎溪風山月之間歌石湖三髙之詞繼以晦翁<lb/>
武夷九曲之調胷次悠然盖不知舞雩之風濠上之逰<lb/>
其樂視今為何如也自吾從仕於朝以至出叅藩政宧<lb/>
轍南北日憧憧焉追念釣逰之處山川景物之勝未嘗<lb/>
不悵然遐思而動蓴鱸之興焉子尚為吾記之時一展<lb/>
翫亦足少慰舊逰之思也予謂天下山水含清負竒者<lb/>
多矣然非襟宇清曠者不能發其勝非心無富貴之累<lb/>
<pb n="KR4e0117_WYG_013-25b"/>
者雖知其勝而不能樂也錦溪勝積數千年未有知者<lb/>
孟昭得而發之遂有聞於時非襟宇清曠者歟士之彯<lb/>
纓垂組者志之所存功名富貴而已舊逰泉石曽足嬰<lb/>
其念哉孟昭有章綬之榮而不忘山水之樂非心無富<lb/>
貴之累者歟孟昭賢於人逺矣顧予之言豈足以狀茲<lb/>
溪之勝哉姑識其槩使後之人有考焉<lb/>
　　　清風館記<lb/>
秋官郎中陸君孟昭之私第在長安右門之南孟昭嘗<lb/>
<pb n="KR4e0117_WYG_013-26a"/>
即其東偏作屋七楹為燕休之室其棟宇伉以閎其忩<lb/>
牖疏以達其圬塓完以潔種竹於庭僅十餘箇翠色津<lb/>
津菀如蒼雪公暇領客其中風生簷間與竹相薄翏翏<lb/>
乎刁刁乎或疾或徐或喁或于砯乎潮汐夜驚噦乎鳳<lb/>
凰朝鳴鏗乎筦磬竽瑟之間作而節以柷敔之聲也孟<lb/>
昭聴而樂之取壁間琴鼓南薫之歌襟度悠然邪氣蕩<lb/>
滌殆盡恍若與列禦冦之徒相從寥廓間而忘其在人<lb/>
世也顧謂客曰快哉此風孰吹嘘是孰槖籥是所以洒<lb/>
<pb n="KR4e0117_WYG_013-26b"/>
濯吾心以疏瀹世之紛濁者不在此風邪吾室毋以它<lb/>
名為也願以清風名之可乎客難之曰風者天地之噫<lb/>
氣也發乎太空行乎四方無處無之無賢愚貴賤皆得<lb/>
而有之豈子所得轉邪孟昭笑曰風在宇宙間固非吾<lb/>
得而轉也然世之人有之而不知愛者多矣歌臺舞榭<lb/>
非無此風也彼方肆情聲色惡知其為清賈區販肆非<lb/>
無此風也彼方沈溺貨利雖有泠然者飄其襟裾而不<lb/>
自知也今吾燕坐一室琴瑟在左圖書在右玗琪之棋<lb/>
<pb n="KR4e0117_WYG_013-27a"/>
在庭而此風適來不暴不曀吹萬咸作入吾耳宣吾心<lb/>
使吾塵濁之思散釋無餘而性之真靈豁然呈露然則<lb/>
是風也屬之彼乎屬之我乎客黙然良久曰屬之子矣<lb/>
孟昭於是題其前榮曰清風之館而属予記之予惟人<lb/>
之一心靈且瑩者存焉膠於事物而靈者昧汨於情欲<lb/>
而瑩者昏所以祛其昧滌其昏而養其靈且瑩者必有<lb/>
其道矣孟昭欲燕休此室濯清風滌塵想而遊神於静<lb/>
虛動直之域焉其知養心之道哉若予之愚所謂牽於<lb/>
<pb n="KR4e0117_WYG_013-27b"/>
俗而蕪穢者也它日獲登斯館輕飈徐來披襟當之歌<lb/>
穆如之頌孟昭賡之以淇澳之章庶㡬心融神凝而有<lb/>
浴沂風雩之趣乎乃為之記<lb/>
　　　金井山居記<lb/>
廣昌西南九十里有地曰金井承仕郎黄君愈敬之别<lb/>
墅也愈敬謂予曰自吾祖吾父以及吾身家銀溪之上<lb/>
三世矣銀溪距縣治四十里然居民稠宻市肆浩穰吾<lb/>
病其未能逺煩囂而極山水之樂也故擇其幽遐深邃<lb/>
<pb n="KR4e0117_WYG_013-28a"/>
者居之得金井焉金井多佳山水若牙梳嶂若飛來峰<lb/>
顛崖秀壑虎兕蹲而鸞鶴翥者皆環拱於吾居而仙人<lb/>
井七星潭含烟雲而出風雨者近在東阡西陌可逰也<lb/>
吾甚愛之故築室於茲前為堂後為寢旁為燕休之室<lb/>
墾田以種稻嵗時衣食仰給焉鑿池以養魚賔祭於是<lb/>
乎取之度地以為圃雜蒔花卉果蔬可以娯耳目而養<lb/>
口體吾將老焉尚寳丞程公嘗題吾室曰金井山居子<lb/>
幸為吾記之又曰吾觀今之所謂巨室者營營焉務厚<lb/>
<pb n="KR4e0117_WYG_013-28b"/>
積以充其欲以遺其子孫良田美莊百計求之象犀珠<lb/>
玉珍麗之物巧取豪奪惟恐其不得也然不旋踵而歸<lb/>
於它姓者有之或子孫不能守而復為豪有力所奪者<lb/>
有之吾心創焉故凡世之可欲者泊然其間所未能忘<lb/>
情者山水之樂耳為此所以成吾樂也山水之樂非良<lb/>
田美莊象犀珠玉珍麗之物可比庶㡬可以終吾身遺<lb/>
吾子孫而豪有力者亦將不吾奪也予嘆曰愈敬之賢<lb/>
加人數等矣知煩囂之可厭而逺身於間曠之野知貨<lb/>
<pb n="KR4e0117_WYG_013-29a"/>
財之不可守而娛情於山水之觀可不謂賢乎傳曰智<lb/>
者樂水仁者樂山觀其所樂可以知其徳矣知以燭之<lb/>
仁以體之黃氏之慶澤盖未有涯也異時過其居者見<lb/>
其喬木蔚然秀色在户曰斯賢者之居也將有徘徊瞻<lb/>
仰而興嘆者矣愈敬今四川灌縣尹愈明之兄以納粟<lb/>
授散官云<lb/>
　　　江山一覽亭記<lb/>
白水黃氏世家邑之大岡旴水曲折流其前崇巒峻嶺<lb/>
<pb n="KR4e0117_WYG_013-29b"/>
環峙其左右黄之彦曰愈宣作亭以覽山川之勝而扁<lb/>
之曰江山一覽先冡宰嘗賦詩以記之嵗久漸圯愈宣<lb/>
撤其朽腐易以堅壯去其漫漶加以繪飾忩牖<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏欄<lb/>
檻宏豁於是登覽之勝甲一邑矣廼取先公之詩勒諸<lb/>
亭中而屬予為之記予以未獲登覽不能狀其勝辭焉<lb/>
愈宣曰亭之勝盖難言也吾能言其概耳水之流者如<lb/>
藍如苔如練如帶㣲風摶之變態横生或屹如雪山或<lb/>
矗如氷岸而蛟黿蛇鱷殊形詭狀出沒隱見者皆在吾<lb/>
<pb n="KR4e0117_WYG_013-30a"/>
杖屨之下山之峙者或伏或騖或蟠或踞鸞鵠峙而虎<lb/>
兕呀戈矛森而旌旗靡城郭拱而樓觀翬皆在吾几席<lb/>
之前若夫四時之變不同江山亦隨時而改觀晴波溶<lb/>
漾奔流洶湧潦盡而鰅鱅露水涸而洲島出是水之態<lb/>
度不一也岫凝烟而霮䨴樹涵風而䓗蘢雲收雪霽則<lb/>
爽氣浮而寒光㵿是山之姿狀無窮也至於危檣勁㯭<lb/>
徃來天光雲影之間漁歌牧笛互答乎晨嵐暮靄之際<lb/>
其景象其物情可喜可愕者非惟吾所不能言雖有巧<lb/>
<pb n="KR4e0117_WYG_013-30b"/>
於繪者亦不能畫也予嘆曰壯哉亭也吾域之望湖南<lb/>
昌之勝以快予心乎雖然古之人所樂乎山水者觀㳺<lb/>
云乎哉因山水以反之身心而已今夫水流而不息君<lb/>
子之進學似之今夫山嶻然而不可攀君子之崇徳似<lb/>
之愈宣朝夕斯亭探逝者如斯之㫖頌髙山仰止之詩<lb/>
則有得於身心者大矣請以是記君之亭可乎愈宣謝<lb/>
曰可矣遂書以記其亭<lb/>
　　　披雲樓記<lb/>
<pb n="KR4e0117_WYG_013-31a"/>
肇慶郡治之後崇岡㧞起十餘丈其上坦然如砥治城<lb/>
夾岡之左右而合於其趾焉宋政和中郡守鄭敦義作<lb/>
樓其上而扁之曰披雲盖言樓之髙峻若披雲霧而出<lb/>
埃壒也皇明洪武元年江西行省郎中黄本初攝郡事<lb/>
既脩其城并新茲樓飛簷傑閣屹然為一郡偉觀迄今<lb/>
百餘年風摧雨隳日以傾圯成化丁亥冬太守雲間黄<lb/>
君瑜乃撤其故而重搆之為樓三間其髙二丈五尺深<lb/>
眎其髙<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>其五之一廣眎其深倍之棟宇宏壯忩牖虛<lb/>
<pb n="KR4e0117_WYG_013-31b"/>
敞登其上者恍然若擥星辰而臨風雨不知斯樓之在<lb/>
人寰也黄君政事之暇輙與寮佐登焉啟忩拊檻縱覽<lb/>
山川銅鼓屹其前頂湖峙其後崧臺石室環其旁而端<lb/>
溪大江縈紆其下其竒峰疊巘髙薄霄漢深涵烟雨蹲<lb/>
者如狻猊翔者如鸞鵠矯者如螭龍或旖旎如旌旂或<lb/>
森竦如劒㦸其澄波漫流或沉沉如白虹或靡靡如匹<lb/>
練或㶁㶁有聲如鳴環珮莫不逞竒競態以自獻于几<lb/>
席之間至於嘉植芳苞垂蔭而飄香錦鱗翠羽飛翔而<lb/>
<pb n="KR4e0117_WYG_013-32a"/>
潛泳皆可以坐而玩之觀遊之勝甲一郡矣黄君以郡<lb/>
通判李敏斯和嘗學於予俾走書閩海屬予記之予惟<lb/>
古之君子所以居髙明而逺眺望升邱陵而處臺榭夫<lb/>
豈徒然哉盖將澄其心滌其慮以善其政而施於民也<lb/>
黄君之建是樓非所謂居髙明而逺眺望者邪想其登<lb/>
斯樓也見山之安重不遷思所以𢎞其仁見水之周流<lb/>
無滯思所以擴其智見里居之氓晨汲而暝舂思盡其<lb/>
綏靖之道見峒處之猺帶牛而佩犢思所盡其招懐之<lb/>
<pb n="KR4e0117_WYG_013-32b"/>
宜則為政之具不出户庭而得之矣肇慶為嶺南大郡<lb/>
頗稱難理黄君為之三年政以龢民以寧頑且獷者革<lb/>
心而慕善非獨其材識之優而然盖所以開明其心目<lb/>
宣泄之志意者斯樓亦有助焉予未識黄君然聞其少<lb/>
學於廣西僉憲四明黄先生而與先生之子福建僉憲<lb/>
自立逰自立每為予言黄君亷慎有為不負所學則其<lb/>
賢可知已故為之記<lb/>
　　　竹鶴軒記<lb/>
<pb n="KR4e0117_WYG_013-33a"/>
廣昌司訓羊城李先生明之篤學而好脩者也嘗闢一<lb/>
軒以為燕休之所軒之前種竹數十个庭中養二鶴蔭<lb/>
翠篠而啄石苔每烟雨之晨風月之夕静坐軒中玩蒼<lb/>
雪之紛霏招縞衣而起舞輙欣然有㑹於心歌緑漪之<lb/>
詩鼓鳴臯之曲超然若出人世而立乎埃壒之表者乃<lb/>
名其軒曰竹鶴因以自號云間語予求記之予惟植物<lb/>
之中若松若檜若梅若桂皆可以供玩好而先生獨取<lb/>
於竹飛物之中鷴也鷺也孔雀之與黄鸝也皆可以娛<lb/>
<pb n="KR4e0117_WYG_013-33b"/>
耳目而先生獨取於鶴是盖有深意焉非嗜好瑣瑣者<lb/>
可比也夫竹之為物疎簡抗勁不以春陽而榮不以秋<lb/>
霜而悴君子比節焉鶴之為物清逺閒放潔而不可汙<lb/>
介而不可狎君子比徳焉先生取二物以名軒者得不<lb/>
以是哉夫人靈於萬物者也世之人於富貴貧賤進退<lb/>
用舎之際亦有不以炎凉而變其態如竹者乎亦有軒<lb/>
昻超卓不為勢利所羈如鶴者乎宜乎先生有取於竹<lb/>
鶴而以自况也先生曰是固然矣然吾於竹鶴不徒嘉<lb/>
<pb n="KR4e0117_WYG_013-34a"/>
其節尚其徳而已□為吾更思之予曰我知之矣淇澳<lb/>
之詩曰瞻彼淇澳緑竹漪漪有斐君子如切如磋如琢<lb/>
如磨盖興君子之有文也先生有取於竹非有取進徳<lb/>
修業以成其斐然之文邪鶴鳴之詩曰鶴鳴于九臯聲<lb/>
聞于天盖言誠之不可掩也先生有取於鶴非欲慎獨<lb/>
存誠以䆒聖賢之心學耶先生嘗學詩矣因觀感以進<lb/>
徳托興喻以示戒是固詩人之㫖也然則名軒之義盖<lb/>
出於此乎先生謝曰得之矣乃書以記其軒<lb/>
<pb n="KR4e0117_WYG_013-34b"/>
　　　觀徳亭記<lb/>
射之為禮肇自上古備於成周而廢於列國兵争之際<lb/>
自漢以降莫有講其禮者我太祖髙皇帝興學養士肇<lb/>
復古先哲王之制乃詔天下學校皆立射圃每月朔望<lb/>
師儒帥諸生以從事焉建昌舊有射圃在豐盈倉之西<lb/>
偏去郡學稍逺師生習射者病之天順癸未夏五月三<lb/>
山謝侯仲仁繇户部主事出守茲邦侯䆒心民事未數<lb/>
月政通人龢盜遁奸革民用宜之蒞政之明年侯視射<lb/>
<pb n="KR4e0117_WYG_013-35a"/>
圃隘且逺乃度地於郡學之西偏以為師生習射之所<lb/>
繚以崇墉作亭其中廣若干歩深若干歩而扁之曰觀<lb/>
徳以予為郡人也俾為之記予惟射者君子之事也天<lb/>
下無事則用之於禮義天下有事則用之於攻代其法<lb/>
賔主有送迎之拜耦繼有上下之比弓有横卻兼弣張<lb/>
弛之度矢有搢挾順羽拾取之儀其行有左右其升降<lb/>
有先後其容體必比於禮其節奏必比於樂盖其儀文<lb/>
之備如此故禮曰内志正外體直然後持弓矢審固持<lb/>
<pb n="KR4e0117_WYG_013-35b"/>
弓矢審固然後可以言中此可以觀徳行矣周衰禮廢<lb/>
士大夫於觀徳之射既莫之講而貫革之射遂轉於武<lb/>
夫迨我聖祖祗遹先王令猷講求其禮而行之天下將<lb/>
使為士者復覩古昔儀文之盛今謝侯又能擴射圃新<lb/>
射亭俾郡之師生有所從事盖將納士於禮樂之中以<lb/>
成其文武之材也其用心厚矣哉予繫官於朝未得與<lb/>
郡之諸君子較藝茲圃他日幸得歸榮姑山旴水之間<lb/>
聞郡大夫暨群彦講行鄉射之禮將與鄉之好學不勌<lb/>
<pb n="KR4e0117_WYG_013-36a"/>
好禮不變旄期稱道不亂者徃觀焉雖肋力不能勝弓<lb/>
矢亦庶㡬可以觀徳矣姑記諸亭以俟<lb/>
　　　終慕堂記<lb/>
南京大理司務陶君子立痛其二親不逮養也每念及<lb/>
之輙泫然不自勝今年踰五十而思親之心不少忘因<lb/>
名其所居之堂曰終慕以志不忘乎親也乃者考績來<lb/>
京泣而謂予曰傷哉吾之不天也生十有八而先君棄<lb/>
諸孤廿有四而先妣繼逝世之不天有若吾之甚者乎<lb/>
<pb n="KR4e0117_WYG_013-36b"/>
先君諱志華好學尚節概有司欲以賢良薦固辭不就<lb/>
先妣陳氏進士性成之季女也能通孝經列女傳諸書<lb/>
淑懿之行宗姻儀之始先君遣吾講業邑庠也訓之曰<lb/>
顯親揚名孝之大者兒其勉之先妣亦訓之曰服任遂<lb/>
功為孝兒其祗服父訓以毋貽汝母羞吾奉以周旋思<lb/>
所以立身以顯吾親者顧命與時違兩試於鄉再試京<lb/>
闈皆不偶今幸承乏棘寺獲從朝士之列食有禄居有<lb/>
署出入有輿臺之從是皆吾父母之訓也而吾父母安<lb/>
<pb n="KR4e0117_WYG_013-37a"/>
在哉故吾之於斯堂也倚䦨而盼凄然風木之悲號躡<lb/>
級而升愾然音容之如在不知涕之泫然也盖吾之生<lb/>
有盡而吾之思慕無涯此吾堂之所以名也幸為記之<lb/>
以舒吾哀焉予曰子立孝矣哉夫孩提之童無不知愛<lb/>
其親者愛而不見則思慕之心興焉是故蔵魄於野而<lb/>
拜掃焉設主於堂而嘗烝焉皆所以致其思慕之誠也<lb/>
是心也人皆有之然或外誘而内遷故有自奉極珍麗<lb/>
而母居止單陋者矣亦有身方苫塊而釋服以從禄仕<lb/>
<pb n="KR4e0117_WYG_013-37b"/>
者矣斯人也其有一日之慕於其父母耶子立以逾五<lb/>
望六之年而抱無涯之慕可謂孝也已雖然身者親之<lb/>
枝也慕其親莫若敬其身思為善可以榮吾親也不敢<lb/>
不勉焉思為惡足以辱吾親也不敢或由焉是足為孝<lb/>
矣不然悲哀涕泗徒為無益之慕亦何足為孝哉<lb/>
　<lb/>
　<lb/>
　椒邱文集巻十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱文集巻八</head> <lb/>
    <p>
<pb n="KR4e0117_WYG_008-1a"/>
欽定四庫全書<lb/>
　椒邱文集巻八<lb/>
　　　　　　　　　　　　明　何喬新　撰<lb/>
　史論<lb/>
　　元<lb/>
　　　都元帥張𢎞範卒<lb/>
禍莫大於滅人之國無罪而滅之者隂譴尤重鍾㑹鄧<lb/>
艾致力滅漢然漢亡未幾㑹以反誅艾以讒死天道不<lb/>
<pb n="KR4e0117_WYG_008-1b"/>
爽蓋如此宋室不競僻處江南子孫相承百五十餘年<lb/>
矣其君雖微弱然周官九伐之目宋有其一乎元人怙<lb/>
其强悍俘其君滅其國而翦刈其民其暴甚矣張世傑<lb/>
陸秀夫不忍宗社之亡捧負二王而崇立之崎嶇閩海<lb/>
之間庶幾少延天潢之祀其志亦可憫矣為元君臣者<lb/>
割江南之地而封之俾奉其烝嘗如周之杞宋如宇文<lb/>
氏之後梁未為不可奈何汲汲欲滅之也方倪宙至燕<lb/>
世祖召達實等北還議二王事宜是猶有不忍遽滅之<lb/>
<pb n="KR4e0117_WYG_008-2a"/>
意而𢎞範志在進取力請用兵於是自淮入江自江踰<lb/>
嶺窮追逺略若馳韓盧而逐困兔必得之而後快使忠<lb/>
臣義士死於鋒鏑死於滄溟者不知其幾十萬人嗚呼<lb/>
何其不仁之甚哉宋既亡矣𢎞範自以為不世之功子<lb/>
孫世享茅土之封矣抑豈知天定勝人凱還之後身遽<lb/>
殞滅子雖幸免而立孫為亂臣所殺且籍其家而没入<lb/>
其妻女亦足以報其滅宋之酷乎嗚呼世之務逞雄心<lb/>
者亦可以少戒矣<lb/>
<pb n="KR4e0117_WYG_008-2b"/>
　　　初太子之奔太原欲援靈武故事自立庫庫特<lb/>
　　　穆爾不從及還京竒后遣人諭庫庫以重兵擁<lb/>
　　　太子入城脅帝禪位庫庫未至京三十里即散<lb/>
　　　遣其軍故太子深銜之<lb/>
元之亡也豈獨羣雄並起而後亡哉太子阿裕錫哩達<lb/>
喇蓋有力焉夫太子之職問安視膳撫軍監國而已爵<lb/>
徳官能出師決獄制在君父夫豈敢専耶順帝雖曰昏<lb/>
亂失道然自太子言之以親則父也以尊則君也彌縫<lb/>
<pb n="KR4e0117_WYG_008-3a"/>
其闕將順其美使政出君父而已無與焉斯善矣顧乃<lb/>
不父其父不君其君竊取其生殺廢置之柄欲迫脅而<lb/>
奪之位是乃身為叛亂者也彼劉福通張士誠陳友諒<lb/>
之屬又奚責焉竊考太平之死婁達實之逃博囉之反<lb/>
庫庫之貳皆以得罪太子故也求其所以得罪者以太<lb/>
子急於受禪而諸臣不肯順㫖焉耳嗚呼何其不思耶<lb/>
既為太子矣天位舍我誰適哉方是時豪傑蠭起土宇<lb/>
𤓰分荆江之瘡痍未已汝潁之烈燄方炎灤陽之宫闕<lb/>
<pb n="KR4e0117_WYG_008-3b"/>
已焚燕趙之榛棘日茂君臣父子協心戮力以遏亂略<lb/>
以戡兇渠尚懼不足以圖回天命也今乃視君父猶土<lb/>
梗欲撤而據其位焉用心如此雖欲不亡其可得乎<lb/>
　　　殺宋少保樞宻使信國公文天祥<lb/>
宋養士三百年遭時變故以忠節自奮者蓋多有之然<lb/>
未有若文天祥之烈者也自其起兵入衛志圖恢復間<lb/>
關嶺海出入死生畧無毫髪怨悔之意至於兵敗身執<lb/>
拘囚燕獄臨之以威而不挫誘之以利而不動卒之從<lb/>
<pb n="KR4e0117_WYG_008-4a"/>
容就義視死如歸其遺跡傳播後世雖蕘童牧䜿亦知<lb/>
其為烈也前史謂天祥意廣才踈卒以窮死是殆不然<lb/>
觀其舉兵之初文武英賢皆羅致幕府而耕甿峒丁盡<lb/>
詣轅門請自效者以萬計非有撥亂之才者不能也及<lb/>
在行都陳分地建閫之䇿在真州與苗再成論兩淮合<lb/>
從之計才踈者有是乎天果祚宋則其策必行其計必<lb/>
用其功必可成矣彼陳宜中沮之於前李庭芝疑之於<lb/>
後蓋以天不祚宋故耳豈可以是歸咎天祥哉雖然成<lb/>
<pb n="KR4e0117_WYG_008-4b"/>
敗不足論論其所得而已天祥一死而其精忠大節耿<lb/>
耿然與日月争光雖死猶不死也彼偷生茍免者至今<lb/>
人猶唾罵不已是不忍一死而繼之以百千死矣嗚呼<lb/>
自古皆有死君子尚思死忠之為烈哉<lb/>
　　　徵劉因為賛善大夫尋辭歸<lb/>
儒者守先待後固將以性命道徳為指歸寜惟是詞華<lb/>
足貴哉元之初以博學雄詞著稱於世者不為無人然<lb/>
求其潛心於性命道徳之妙而不牽於記誦詞章之習<lb/>
<pb n="KR4e0117_WYG_008-5a"/>
者鮮矣至於養心怡性行其所學而出處進退粹然不<lb/>
失其道者尤鮮也劉因生於元世迺能知訓詁之末不<lb/>
足以盡聖人之精而沉潛於周程張邵之書力學以求<lb/>
其至焉視郝經姚燧之徒以辨博為長雄者奚啻什百<lb/>
而千萬哉至於被徵入朝擢官賛善遽以母老辭歸俸<lb/>
給一無所受講道著書飄飄乎氛埃之表俯視𤣥袞赤<lb/>
舄之華不知為何物也尤可謂賢矣始予讀其文温醇<lb/>
深厚有濂洛之典刑而得其所以言及考其出處進退<lb/>
<pb n="KR4e0117_WYG_008-5b"/>
之大節皭然不汙又得其所以行有元一代以儒名者<lb/>
多矣然學行之醇且正者因之外殆不多見焉<lb/>
　　　僧格薦盧世榮才能富國以為右丞世榮既入<lb/>
　　　中書自謂生財有法用其法當賦倍増而民不<lb/>
　　　擾<lb/>
元有天下輿圖之廣戎馬之强逺邁前古至於君徳治<lb/>
道百年之間其卓然可稱者惟世祖而已然佳兵好貨<lb/>
崇信異端猶不能充其恭儉之心也平宋之後所宜安<lb/>
<pb n="KR4e0117_WYG_008-6a"/>
民和衆以成嘉靖之治顧乃窮兵荒徼命阿勒哈擊日<lb/>
本命索多擊占城命托歡擊安南師旅之事無嵗無之<lb/>
軍死於戰鬬民死於轉輸者不知其幾百萬仁君忍為<lb/>
之耶阿哈瑪特死而盧世榮繼之世榮誅而僧格繼之立<lb/>
規措所置徵理司檢覈錢榖増多嵗課割剝之苦掊斂<lb/>
之苛天下騷然而江淮尤甚恭儉之君殆不如是也至<lb/>
於尊崇帝師加以皇天之下一人之上宣文輔治之號<lb/>
帝師所欲釋則釋之帝師所欲罪則罪之寫經設醮金<lb/>
<pb n="KR4e0117_WYG_008-6b"/>
楮酥宻之費嵗以萬計斯豈賢君之所為乎昔魏孝文<lb/>
金世宗皆充其恭儉之心為政愛民息兵崇儒好學有<lb/>
漢文帝宋仁宗之風焉若世祖者考其所行有愧於孝<lb/>
文世宗多矣將欲紹休三五比迹漢唐其可得乎<lb/>
　　　以僧格為平章政事諾爾根薩里為右丞葉李<lb/>
　　　為左丞<lb/>
葉李在宋伏闕上書力詆奸相遂竄瘴鄉亦可謂忠直<lb/>
之士矣宗社既亡奸臣已死為李者屏居田里終身不<lb/>
<pb n="KR4e0117_WYG_008-7a"/>
見可也既承召命陳誠固辭必不得已繼之以死以全<lb/>
其節可也而李不然變節仕元致位丞轄與聞國政彼<lb/>
曽無愧焉又阿附奸人薦之為相俾流毒於中原之民<lb/>
其忠直之節掃地盡矣不亦可鄙之甚哉或曰李之在<lb/>
宋未沾一命甫一上書遽加竄逐君臣之義亦太薄矣<lb/>
國亡之後幡然改圖亦何可深責哉嗚呼謝翺一布衣<lb/>
耳不忍背宋彷徨窮山陳瓉執政從子耳不肯臣元甘<lb/>
心屠戮况李在宋嘗居國學而飽廪食矣宋社既屋以<lb/>
<pb n="KR4e0117_WYG_008-7b"/>
身殉義固其分也顧乃忘君事讎食元之食受元之寵<lb/>
而為元宣力焉稍有人心者忍為之耶<lb/>
　　　福建參知政事魏天祐執宋謝枋得至燕不屈<lb/>
　　　死之<lb/>
枋得之死可謂死得其所矣自安仁之敗義不臣元亡<lb/>
匿山谷妻子囚縶不顧焉及天下稍定程文海薦之留<lb/>
夢炎薦之魏天祐又誘而執之是三人者果何心哉文<lb/>
海夢炎則背宋而臣元者也是猶婦人失身於人又為<lb/>
<pb n="KR4e0117_WYG_008-8a"/>
媒以誘貞節婦也天祐則獻計以煉銀者也欲求薦賢<lb/>
之名以蓋其貪虐之罪也枋得視文海輩若將浼焉不<lb/>
惑於甘言不屈於怒態絶粒而死以全其節而潔其身<lb/>
真可謂死得其所矣彼偷生忍恥者其果不死乎雖死<lb/>
猶有餘辱若枋得者雖死猶不朽也枋得遺書夢炎有<lb/>
曰江南無人才未有如今日之可恥者欲求一人如吕<lb/>
飴甥程嬰杵臼厮養卒亦不可得其譏之切矣夢炎以<lb/>
狀元為宰相既不能如吕貽甥厮養卒以口舌歸其主<lb/>
<pb n="KR4e0117_WYG_008-8b"/>
又不能如程嬰杵臼以忠智存其孤顧欲誘忠誼之士<lb/>
以共為失節之事不亦可恥之甚耶<lb/>
　　　逮西僧嘉木揚喇勒智下獄尋釋之<lb/>
佛者西方之鬼耳世祖以中智之君奉西方之鬼而崇<lb/>
信西方之法無足深怪者然而嘉木揚喇勒智者於佛之所<lb/>
謂律戒亦皆棄而不守不知世祖何以取之也夫佛之<lb/>
為道清浄而無慾恬澹而不求慈悲而不殺彼嘉木揚喇勒<lb/>
智者取其清浄耶則妾媵姬女充其房闥矣取其恬澹<lb/>
<pb n="KR4e0117_WYG_008-9a"/>
耶則金寶珠玉溢其帑藏矣取其慈悲耶則發宋諸陵<lb/>
及大臣墳墓剖其棺暴其骸攘其禭與賵而禍及九原<lb/>
矣是乃一劇賊耳使佛果有所謂剉燒舂磨之刑舍是<lb/>
人孰施哉今也罪惡既彰神人共怒為世祖者所宜代<lb/>
佛行刑誅其身火其居散其妻妾而没其貲産亦足以<lb/>
紓天下之憤矣既不能然又還其所籍且以其子為行<lb/>
省左丞嗚呼何其惑哉<lb/>
　　　御史中丞崔彧得傳國璽獻之<lb/>
<pb n="KR4e0117_WYG_008-9b"/>
傳國寶之説昉於秦始皇五帝三王之世未有也始皇<lb/>
得和氏璧制以為璽而李斯篆其文曰受命于天既壽<lb/>
永昌自漢以來傳以為寶以及後唐潞王從珂縱火自<lb/>
焚而秦璽已為燼矣契丹滅晉所得者石氏所作之璽<lb/>
耳傳至延禧因金兵追急遺於桑乾河則晉璽已亡矣<lb/>
崔彧所得果秦璽耶抑晉璽耶以為秦璽則焚於從珂<lb/>
矣以為晉璽則沉於桑乾矣史傳所載不可誣也彧之<lb/>
所得安知非奸人偽造以希世取寵耶使彧所得果秦<lb/>
<pb n="KR4e0117_WYG_008-10a"/>
晉之舊物歟二氏享祚不永滅亡尤酷其璽不祥莫大<lb/>
焉又惡足寶哉而時君乃眷戀不已有若河圖大訓然<lb/>
噫亦惑矣契丹試進士至於有傳國之寶者為正統命<lb/>
題是尤可笑也五帝三王不聞其有傳國寶也謂之非<lb/>
正統可乎劉聰石勒苻堅嘗得傳國寶矣果可謂之正<lb/>
統乎易曰聖人之大寶曰位何以守位曰仁理財正辭<lb/>
禁民為非曰義仁義者人君無形之寶也彼亡國之璽<lb/>
豈足為寶哉<lb/>
<pb n="KR4e0117_WYG_008-10b"/>
　　　賜宋使者家鉉翁號處士遣還鄉<lb/>
士之仕也猶女之嫁也嫁而更二夫不可謂之貞婦仕<lb/>
而更二姓其可謂之忠臣乎宋之亡也士大夫仗節死<lb/>
義者固多然貪生失節者亦不少焉留夢炎宰相也事<lb/>
元為尚書趙孟頫宗室也事元為學士彼皆號通古今<lb/>
者也不知平日所學何事哉若家鉉翁者可謂不負所<lb/>
學矣鉉翁學専春秋其於君臣上下之分道義功利之<lb/>
辨講之明而信之篤矣故元師入杭也不署諭降之檄<lb/>
<pb n="KR4e0117_WYG_008-11a"/>
及奉使北行也不受敵國之官安置河間流離困悴曽<lb/>
無毫髪怨悔之心至其年踰八十賜號處士遣還鄉里<lb/>
賜予金幣皆固辭不受皭然不染於汙塵而俯視膚敏<lb/>
祼將之士殆若沙蟲醯鷄然所謂忠臣不事二君者鉉<lb/>
翁有之矣彼夢炎孟頫彯纓垂組揚揚出入元之朝廷<lb/>
者聞鉉翁之風其顙能無泚乎<lb/>
　　　翰林學士承㫖留夢炎致仕<lb/>
宋以科目取士三百年間以大魁登相位者七人而已<lb/>
<pb n="KR4e0117_WYG_008-11b"/>
若吕䝉正王曽李迪宋祁馮京文天祥或以相業著或<lb/>
以剛直稱或以忠義顯皆足以為科目重其為科目玷<lb/>
者惟留夢炎耳當徳佑初立敵兵長驅夢炎嘗以右相<lb/>
兼樞宻督諸路軍馬矣又嘗以江東西湖南北宣撫大<lb/>
使守衢婺矣權位非不隆委任非不重也然元師渡江<lb/>
既不能督勵列閫北首迎敵及元兵攻衢又不能竭力<lb/>
固守遽以城降至乃立元朝受元官以榮名厚禄終其<lb/>
身所謂狀元宰相者乃如此豈不為武夫俗吏所嗤哉<lb/>
<pb n="KR4e0117_WYG_008-12a"/>
趙孟頫乃稱夢炎好謀能斷有大臣器嗚呼謂夢炎好<lb/>
謀耶不聞其出謀獻䇿以救國家之危謂夢炎能斷耶<lb/>
不聞其臨機制變以成敵愾之功至於阿比似道循黙<lb/>
取容又豈大臣之道哉孟頫此言非特阿其所好也彼<lb/>
固背宗國而臣讎敵者宜其不知夢炎忘君事讎之為<lb/>
恥也<lb/>
　　　昭文館大學士平章軍國事博果宻卒<lb/>
世祖之約不以漢人為相而所相者皆國族然當是時<lb/>
<pb n="KR4e0117_WYG_008-12b"/>
勛戚之賢而可相者孰有逾於博果宻者乎蓋其生於<lb/>
世家而又從學於許衡得聞性命道徳之要修已治人<lb/>
之術故其立朝大節有可觀者非巴延鄂勒哲諸人比也<lb/>
觀其諫安南之征陳弭災之道争郭佑楊寛安之誅論<lb/>
西僧釋囚祈福之謬謇謇然有古賢相之烈至於位歴<lb/>
顯要家素清貧其卒也賴上賜賻而後克塟則不惟當<lb/>
時諸相所不及視盧懐慎楊綰之清儉蓋無愧焉使世<lb/>
祖成宗置之相位推心而委任之則其啟沃君心董正<lb/>
<pb n="KR4e0117_WYG_008-13a"/>
庶職修典章立法制釐弊政革汙俗雖未能嫓美唐宋<lb/>
亦庶幾乎拓抜魏宇文周之風矣奈何置之閒散而不<lb/>
極其用也惜哉嗚呼有元一代不相漢人而相國族矣<lb/>
然國族之賢者又不得相焉而所相者乃奸貪兇穢之<lb/>
徒此元之治所以不若遼金也歟<lb/>
　　　蘭谿處士金履祥卒<lb/>
元有天下之始草昧初開固無所用儒也儒者生於其<lb/>
時超然嘉遯考六藝之遺文究聖人之至道以成其身<lb/>
<pb n="KR4e0117_WYG_008-13b"/>
以淑諸人斯可謂賢矣然當時所謂儒者乃或仕於其<lb/>
朝以茍升斗之禄何其不自重也雖云志在行道抑不<lb/>
知吾儒之所謂道者彛倫之理也禮樂之文也道義功<lb/>
利之辨也元初諸臣其所挾以立乎朝者皆不免毁其<lb/>
規矩準繩而逐時好耳若履祥者真所謂道學之儒哉<lb/>
履祥之學得之何基基之學得之王柏柏之學得之黄<lb/>
幹而幹則親炙朱子而得其傳者也其學固有自矣宋<lb/>
之將亡履祥絶意仕進屏居窮山著書明道羽翼遺經<lb/>
<pb n="KR4e0117_WYG_008-14a"/>
以待後之學者不食元粟不受元官視彼身既屈而道<lb/>
不行者果孰優耶元之世以儒自命者多矣潔身不汙<lb/>
如履祥者乃無愧儒之名也嗚呼賢哉<lb/>
　　　哈瑪爾矯詔殺右丞相托克托史臣曰托克托事君始<lb/>
　　　終不失臣節惟惑於羣小急復私仇君子病焉<lb/>
順帝在位所命為相者率皆貪庸憸悍之徒彼善於此<lb/>
者惟托克托耳觀其秉大義以黜巴延辭相位而薦阿嚕<lb/>
圖始出師而彭城之盜平再出師而髙郵之賊窘其所<lb/>
<pb n="KR4e0117_WYG_008-14b"/>
建立非碌碌者當是時羣雄並起則疆土日蹙内則府<lb/>
藏日虚幸而材器可倚者猶有托克托焉使順帝推誠而<lb/>
委任之雖不能救其必亡之禍亦庶乎少延嵗月未遽<lb/>
亡也顧乃信讒而殺之是何異病者氣息奄奄而又戮<lb/>
巫咸逐扁鵲以自速其死哉或曰托克托可謂大臣歟曰<lb/>
可謂能臣矣大臣則未也古之所謂大臣者親正直逺<lb/>
讒邪不賞私勞不報私怨夫然故足以尊主而庇民托<lb/>
克托則不然太平之正直則忌而逐之汝中栢之讒邪則<lb/>
<pb n="KR4e0117_WYG_008-15a"/>
惑而信之哈瑪爾以營䕶之力而引居政府伯勒齊爾以中<lb/>
傷之怨而斥居外藩是豈大臣至公無我之道哉雖其<lb/>
死不以罪君子哀之然迹其所為亦有以來讒賊之口也<lb/>
愚故備論之使後世命相者當知棄瑕而録功為相者<lb/>
當知忘私而徇理<lb/>
　　　哈喇哈遜等言與翰林太常議皇考大行皇帝<lb/>
　　　母兄也二帝神主依兄弟之次祔廟為宜制可<lb/>
宗廟之禮左昭右穆易世之後以次而升祔焉其祔廟<lb/>
<pb n="KR4e0117_WYG_008-15b"/>
也稽諸典禮告諸先王親者不敢抗也踈者不敢抑也<lb/>
豈臣子所得而私哉元之諸臣議祔廟之次一何瀆禮<lb/>
紊經之甚耶夫順宗固成宗之兄也然成宗為帝之時<lb/>
順宗北面而臣之矣兄弟之倫私恩也君臣之分公誼<lb/>
也謂弟不可以先兄抑豈知臣不可以先君乎昔魯用<lb/>
夏父弗忌之言躋僖公於閔公之上春秋譏之以為逆<lb/>
祀順宗成宗祔廟之次正與魯僖閔之事相類夫僖公<lb/>
繼閔公而為君躋之且不可況順宗未嘗為帝徒以子<lb/>
<pb n="KR4e0117_WYG_008-16a"/>
居天位而追帝之再祔之太廟也不可況可逆其班乎<lb/>
然元之失豈獨祔廟之次哉<lb/>
　　　徐夀輝破江州總管李黼死之<lb/>
元有中國垂百及其亂也儒臣秉節而死者甚多若李<lb/>
黼李齊余闕台哈布哈其忠義尤表表然論者謂崔杼之<lb/>
亂左右為莊公死者七人而不得與孔父荀息並書於<lb/>
春秋以為死非所當死也余闕台哈布哈世居漠北為主<lb/>
而死當矣若黼與齊則中州之士而先代之遺民也區<lb/>
<pb n="KR4e0117_WYG_008-16b"/>
區扞衛疆圉為之效死是亦如石之紛如之輩耳何足<lb/>
取哉愚以為不然士之仕也猶女之嫁也嫁者當謹於<lb/>
納幣之先知其家之逆亂勿嫁可也仕者當審於委質<lb/>
之始知其國之危亂勿仕可也既成夫婦矣迺以門户<lb/>
衰薄而反目焉不可謂之義既成君臣矣迺以國家阽<lb/>
危而改節焉不可謂之忠元政衰亂士不幸生於其時<lb/>
者潔身於風塵之外髙蹈乎大山長谷之中玩聖賢之<lb/>
遺經以求其志以淑其徒斯無憾矣既欲随世以就功<lb/>
<pb n="KR4e0117_WYG_008-17a"/>
名矣其安也則寵其名位其危也則委而去之是夏侯<lb/>
令女所不為也曽謂大丈夫而為之哉故責黼與齊者<lb/>
當責其不能審於委任之初不當責其死於危亂之際<lb/>
　　　加宦者李邦寧大司徒兼左丞相<lb/>
閽寺之官自古有之職在掃門庭執䙝器守中門之禁<lb/>
掌女宫之戒而已雖有正直如吕强忠誼如張承業賜<lb/>
之以財可也終不可授之以重任焉邦寧宋之閹䜿國<lb/>
亡被俘因獲給事宫庭歴事三帝寵任益隆至於武宗<lb/>
<pb n="KR4e0117_WYG_008-17b"/>
遂以為大司徒且使之兼左丞相位崇任重無以加矣<lb/>
夫司徒者敷五教擾兆民在漢則三公之職也丞相者<lb/>
統百官均四海在周則冡宰之任也是二官者非學足<lb/>
以知天命道足以翊皇極武足以戡亂略文足以迪彛<lb/>
教不足以當之邦寧所以獲寵者便辟而已矣慧黠而<lb/>
已矣經邦𢎞化夫豈所能哉今也以亡國之俘奸閹之<lb/>
醜而兼掌治掌教之職猶為國有人乎嗚呼出則巍冠<lb/>
長劍當體貌之隆入則金璫右貂供使令之役䙝名器<lb/>
<pb n="KR4e0117_WYG_008-18a"/>
辱朝廷亦甚矣然武宗庸主何足責哉英明之君不可<lb/>
不深監焉<lb/>
　　　史臣論武宗曰帝慨然欲創制改法而有為故<lb/>
　　　其封爵大濫錫賚大泛至元大徳之政於是稍<lb/>
　　　有更變云<lb/>
史臣之賛武宗謂其慨然欲創制改法而有為斯言過<lb/>
矣元之諸帝安於晚季之俗而不遵三代之法非一日<lb/>
也雖以世祖之英武仁宗之恭儉無能改於其俗況於<lb/>
<pb n="KR4e0117_WYG_008-18b"/>
武宗視三君尤劣者乎武宗在位四年無一善可稱者<lb/>
實特迪伶人也以為平章李邦寧閹䜿也以為司徒教鄂<lb/>
博畨僧也以為學士承㫖他如進鷹坊之秩為二品畀<lb/>
西域賈人以虎符所溺者酒色所好者逰畋斯豈有為<lb/>
之君哉其所創改者不過置尚書省行至大銀鈔二事<lb/>
而已是皆毒民之法豈為治之先務耶使武宗果有志<lb/>
於創制改法則當召用名儒稽式古典正彛倫厚風俗<lb/>
修法度定官名考章服以革竒厖之陋制雅樂以變淫<lb/>
<pb n="KR4e0117_WYG_008-19a"/>
蕩之聲庶幾乎魏孝文金世宗之所為矣顧武宗性質<lb/>
凡下豈足以語此哉<lb/>
　　　以趙孟頫為翰林學士承旨<lb/>
士君子所以異於流俗者知義而已士不知義雖有他<lb/>
美不足取矣宋為華夷之主三百餘年䝉古氏窮兵黷<lb/>
武滅其國俘其君使藝祖仁宗不祀忽諸當是時忠臣<lb/>
烈士毀家沉族而不忍為䝉古之臣激於義故也則凡<lb/>
為之宗室者悼宗國之亡念祖宗之憤其含悲茹痛當<lb/>
<pb n="KR4e0117_WYG_008-19b"/>
何如哉孟頫天潢之裔也舍生取義北首死敵以與孟<lb/>
錦與睪同逰於地下可也不然棲遁巖谷力辭徵聘以<lb/>
全其義可也顧乃不知忘親事仇之為非不以下喬入<lb/>
谷之為恥北面事人拜跽匍匐於其庭珠帽貂裘日與<lb/>
羣官相追逐使人望而指之曰此故宋王孫也而孟頫<lb/>
曽不恥焉豈復知有義哉嗚呼宗社為墟帝后為虜誰<lb/>
實為之尚忍為之臣乎天祥枋得之徒皆庶姓也為誰<lb/>
而死而宗子顧可食其禄乎孟頫之罪於是大矣雖詞<lb/>
<pb n="KR4e0117_WYG_008-20a"/>
翰之工學問之博又何足稱哉<lb/>
　　　敕建西山佛寺甚亟御史觀音保索約勒哈達<lb/>
　　　黙色上章極諫帝怒殺之<lb/>
自釋氏入中國時君世主靡然崇信未有卓然不惑者<lb/>
故其寺宇極金碧之麗而宗廟不如也醮祠備水陸之<lb/>
珍而郊禋不及也傾帑藏之財竭兵民之力咈忠諫之<lb/>
言甘心不顧焉嗚呼何其惑哉若元之英宗則又甚焉<lb/>
英宗即位以來不恤嵗飢不求民瘼不施善政而汲汲<lb/>
<pb n="KR4e0117_WYG_008-20b"/>
營西山之佛寺觀音保等上章極諫遂寘極刑不仁之<lb/>
君惡可與言哉且英宗崇飾梵宇者其心靡他亦曰求<lb/>
福田利益而已佛果有靈宜其享祚悠久也曽幾何時<lb/>
駐蹕南坡變生禁幄西天諸佛不聞擁䕶之功列刹羣<lb/>
僧靡有勤王之舉所謂福田利益果安在哉嗚呼人主<lb/>
溺於佛法者察英宗之始終亦可以少悟矣<lb/>
　　　開經筵命平章張珪學士呉澄等以帝範資治<lb/>
　　　通鑑大學衍義貞觀政要等書進講<lb/>
<pb n="KR4e0117_WYG_008-21a"/>
經筵之設所以講聖學沃君心以為脩齊治平之本也<lb/>
所用者必端良博洽之儒所講者必明徳新民之要夫<lb/>
然後可以涵養本原成就徳器矣二帝三王之徳與治<lb/>
所以不可及者其大本蓋出於此也自漢以來人主留<lb/>
意於正學者寡矣宋雖大儒迭出而當時猶或以程朱<lb/>
輩為偽是又烏知有所謂學哉泰定自藩邸入纂宸極<lb/>
嗣位之初首開經筵之所用如呉澄者迺一時之名儒<lb/>
其所進講者又皆致治之明鑑格心之大訓斯亦可謂<lb/>
<pb n="KR4e0117_WYG_008-21b"/>
賢矣使是君也果能始終此心始終此學則其所就豈<lb/>
不為一代之賢主哉奈何崇儒不如崇帝師之隆信道<lb/>
不如信梵唄之篤故終不足以成其徳而推諸治也可<lb/>
勝歎哉<lb/>
　　　張珪等言賈胡中賣寶石分珠寸石價值數萬<lb/>
　　　是皆時貴與中寶之人妄稱呈獻冒給回賜髙<lb/>
　　　其價值且至十倍彼此通同暗行分用宜行禁<lb/>
　　　止帝不從<lb/>
<pb n="KR4e0117_WYG_008-22a"/>
古昔明王所寶者有六曰聖曰玉曰龜曰珠曰金曰山<lb/>
林藪澤而大寶之位不與焉聖所以為寶者以其能制<lb/>
議百物以輔相國家也玉所以為寶者以其能庇廕嘉<lb/>
穀使無水旱之灾也龜則足以憲臧否珠則足以禦火<lb/>
災金則足以禦兵亂山林澤藪足以備財用此明王之<lb/>
所寶也寶是六者則所謂大寶者庶乎可守矣三代以<lb/>
降昏庸之君往往所寶非所寶者晉以垂棘之璧為寶<lb/>
魏以照乘之珠為寶趙以和氏之璧為寶而不知是迺<lb/>
<pb n="KR4e0117_WYG_008-22b"/>
玩好之具也豈國家所當寶哉元有天下舟車通乎八<lb/>
極外國之珍若珊瑚瑪瑙西珠北珠之類流入中國上<lb/>
之人眩於耳目而好之下之人承其風㫖而進之於是<lb/>
搜索奇異以獻闕庭交通閹䜿以邀厚價故一分之珠<lb/>
賜錢萬緡一寸之石給銀數錠嗟夫是物也不可以充<lb/>
飢不可以禦寒不可以濟國用徒足以迷心敗徳而已<lb/>
豈所謂寶哉元之諸帝溺志於此故金幣之積充牣於<lb/>
黠商奸䜿之家而府庫日虚心志日蠱所謂大寳者日<lb/>
<pb n="KR4e0117_WYG_008-23a"/>
危矣豈非萬世之大監哉<lb/>
　　　八月丙戌明宗還次翁果察圖皇太子圖特穆<lb/>
　　　爾入見庚寅明宗暴崩<lb/>
明宗暴崩於行宫世以為圖特穆爾弑之也愚嘗考文<lb/>
宗之始終而推其心竊恐弑逆之事出於史氏之誣夫<lb/>
明宗文宗皆武宗之子自武宗之崩歴仁宗英宗泰定<lb/>
之世兄弟皆南瀕於危殆者屢矣一旦重㑹行宫必將<lb/>
握手歔欷悲懽交集自丙戌至庚寅纔五日耳豈至遽<lb/>
<pb n="KR4e0117_WYG_008-23b"/>
萌逆心哉借曰文宗急於自取忍於弑兄不可以常情<lb/>
推是不然當雅克特穆爾舉兵之初明宗逺在漠北文宗<lb/>
已據大都而正位號使其詔告宗王改封其兄而止其<lb/>
來南顧不易耶然文宗遣使奉迎讓以天位而退處東<lb/>
宫是未嘗有利天下之心也豈有大事已定人心已安<lb/>
迺急於為帝而弑其兄乎且自昔弑君簒國者慮貽後<lb/>
患必勦其種類而後已故齊之簒宋也盡滅劉氏之族<lb/>
蕭鸞之簒齊也悉誅髙武之𦙍使文宗果弑其兄獨不<lb/>
<pb n="KR4e0117_WYG_008-24a"/>
念兄子既立將復其怨乎然文宗将崩捨其子而立寧<lb/>
宗及寧宗即世鴻吉哩后又捨其子而立順帝獨不慮<lb/>
後患耶由是推之明宗之崩決非文宗之弑也然則順<lb/>
帝何以謂文宗謀為不軌使明宗飲恨而崩乎曰文宗<lb/>
嘗詔天下謂順帝非明宗之子順帝既立追忿前詔而<lb/>
佞臣又從而媒蘖之故加文宗以弑逆之名撤其主廢<lb/>
其后而殺其子史臣既不能辨又因而實之使文宗負<lb/>
謗於萬世嗚呼寃哉<lb/>
<pb n="KR4e0117_WYG_008-24b"/>
　　　監察御史陳思謙言内外官非文武全才出處<lb/>
　　　繫天下安危能拯金革之難者不許奪情起復<lb/>
　　　從之<lb/>
三年之喪先王因人情而為之節文賢者不敢過愚者<lb/>
不敢不及惡有親喪未終釋苴經之慘而纓弁冕之華<lb/>
哉不幸遭時多艱迫於君命亦當審度其宜而處之戎<lb/>
狄交侵疆圉孔棘則墨衰以從戎事可也内訌外叛宗<lb/>
社將傾則抑哀以紓國難可也舍是則守經而已矣自<lb/>
<pb n="KR4e0117_WYG_008-25a"/>
漢以來有奪情起復之制於是張九齡起復而為相矣<lb/>
馬光祖起復而典兵矣張茂昭起復而尚主矣士大夫<lb/>
玩常習故不以為非其懇辭不起如富弼劉珙者蓋不<lb/>
多見焉況至有元典禮蕩然親存無省覲之期親殁無<lb/>
丁憂之制而忘哀作樂食稻衣錦者接踵於時宜夫陳<lb/>
思謙言以警有位者也嗟夫三年之喪未足以報其親<lb/>
也三年之喪猶不遂服則視其親猶路人耳士君子遭<lb/>
親之喪而有起復之命則必外度其時曰國有門庭之<lb/>
<pb n="KR4e0117_WYG_008-25b"/>
寇歟朝有睥睨之奸歟宗社有杌<graphic n="KR1150" url="https://raw.githubusercontent.com/kanripo/KR-Gaiji/master/images/KR1150.png" mimeType="image/png"/>之患歟無是三者<lb/>
雖有君命不敢從也又必内度諸已曰吾之徳足以尊<lb/>
主庇民歟吾之材足以靖難遏亂歟吾之出處足以繫<lb/>
天下安危歟無是三者雖當其時不可起也外不度其<lb/>
時内不度諸已而冒金革之名以私利禄之實是烏鳥<lb/>
之不若者豈非先王之罪人哉<lb/>
　　　文宗以明宗在時素謂托歡特穆爾非其子遷<lb/>
　　　於廣西之静江命奎章學士虞集草詔播告天<lb/>
<pb n="KR4e0117_WYG_008-26a"/>
　　　下及寧宗崩皇太后曰托歡特穆爾明宗長子<lb/>
　　　也於理當立乃遣烏庫哩濟蘓往迎之<lb/>
順帝生於沙漠世莫審其所自出或以為宋帝昰之子<lb/>
也閩人余應有詩紀之其畧云帝昰降元世祖封為瀛<lb/>
國公俾尚公主後因侍宴有奇怪之徵忌之遣學佛法<lb/>
於帝師遂居漠北其後明宗逃居沙漠行帳適與瀛國<lb/>
公近締交甚宻一夕明宗方寢聞瀛公帳中有笙鏞聲<lb/>
問其故乃嬰兒始生而啼也明宗知其非常人遂乞歸<lb/>
<pb n="KR4e0117_WYG_008-26b"/>
養為子托歡特穆爾是也詩之所言如此考之元史文<lb/>
宗以明宗在時素謂太子非我子遂命虞集等草詔告<lb/>
天下及宗室諸王蓋必有所據矣不然文宗舍己子而<lb/>
立兄子何獨忌順帝而偏愛寧宗耶故老相傳世祖取<lb/>
江南之時有水竭火生之謠蓋元以水徳王宋以火徳<lb/>
王是則繼却特氏起者實趙氏之遺𦙍也嗟夫世祖百<lb/>
戰取宋蹙之於錢塘殱之於海上將以為子孫帝王萬<lb/>
世之業也曽不知宋滅未六十年而天乃以宋之𦙍隂<lb/>
<pb n="KR4e0117_WYG_008-27a"/>
簒元之統矣是豈人力所能為哉世之欲滅人之國以<lb/>
利其子孫者亦可以自省矣<lb/>
　　　詔罷科舉丞相巴延用薩里特穆爾之議也<lb/>
先王取士官人之法見於周官禮記者詳矣自漢以來<lb/>
有孝弟孝亷之選有明經進士之科有賢良方正之舉<lb/>
然惟進士一科得人為最盛名臣碩輔聲光照映竹帛<lb/>
者大扺皆由科目進也䝉古有國不立取士之法其所<lb/>
用者皆取於省臺郡縣之掾吏與所謂宣差知印通事<lb/>
<pb n="KR4e0117_WYG_008-27b"/>
之流耳其間固有豪傑由之而進者然士之有志節者<lb/>
終懐慙而不肯就蓋恥其名也仁宗在位始詔以科舉<lb/>
取士歴科所得如黄溍歐陽𤣥之文章張起岩馬祖常<lb/>
之器識李黼余闕之忠節進士如此亦何負於國家也<lb/>
哉設科未二十年遽以巴延薩哩之議而罷之彼巴延<lb/>
薩里特穆爾無識者也知有掾吏宣差知印通事而已<lb/>
耳豈知儒者之可貴乎夫二臣欲罷科舉者不過為供<lb/>
張之盛與進士妨選法耳科舉之供張未若僧道醮祠<lb/>
<pb n="KR4e0117_WYG_008-28a"/>
之費也進士之入選未若襍流補官之多也不罷彼而<lb/>
罷此尚為知類者乎書之簡冊徒以遺臭萬世焉耳<lb/>
　　　帝以世祖在位長久欲祖述之詔改元統三年<lb/>
　　　仍為至元元年<lb/>
建號紀年自秦以前未有也年號雖古所未有然在後<lb/>
世則不可廢焉蓋古者民俗淳官政簡案牘無檢覆之<lb/>
繁雖無年號可也至於後世奸偽日滋官政日繁文書<lb/>
盈於几閣非有年號以别之則嵗月瞀亂黠吏為奸將<lb/>
<pb n="KR4e0117_WYG_008-28b"/>
不勝其弊矣順帝欲祖述世祖仍以至元紀年亦可謂<lb/>
有志矣然年號襲舊則文案所紀者不知為前至元乎<lb/>
為後至元乎檢覆之際奸偽百出其害可勝言哉且順<lb/>
帝果欲追紹祖烈亦惟法其所行而已何必區區襲其<lb/>
年號乎世祖在位其用度也約其責罰也明其賦斂有<lb/>
制其畋逰有時擇才以任官原情以斷獄儒者雖不究<lb/>
其用然許衡王磐之徒咸見尊禮南人雖不以為相然<lb/>
程鉅夫葉李之屬皆在要位此其所以致至元之盛也<lb/>
<pb n="KR4e0117_WYG_008-29a"/>
若順帝則不然奇后専寵於内而用度日侈矣巴延擅<lb/>
政於外而賞罰日紊矣賦斂無藝而竭其衣食之業畋<lb/>
遊無度而妨其耕穫之時用舍失宜而在位者多憸庸<lb/>
刑罰不當而伏鑕者多寃濫曷嘗有一事克繩祖武哉<lb/>
嗚呼襲其號而不踐其實徒啟弊端而已謂之善法祖<lb/>
可乎<lb/>
　<lb/>
　<lb/>
<pb n="KR4e0117_WYG_008-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　椒邱文集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱文集巻三十一</head> <lb/>
    <p>
<pb n="KR4e0117_WYG_031-1a"/>
欽定四庫全書<lb/>
　椒邱文集巻三十一<lb/>
　　　　　　　　　　　　明　何喬新　撰<lb/>
　墓表<lb/>
　　　節婦劉氏墓表<lb/>
嗚呼女教之隳久矣江漢汝墳之風不復見於世矣有<lb/>
若節婦劉氏者生於教弛風頽之餘孀居三十餘年貞<lb/>
潔之行如一日可不謂賢矣乎節婦諱除維吉其父易<lb/>
<pb n="KR4e0117_WYG_031-1b"/>
氏其母也世為廣昌望族節婦幼有淑質組絍縫製不<lb/>
煩姆傅而工既笄為處士吳公世昌之妻事舅姑撫媵<lb/>
侍罔不中度居數歳處士君有疾纏綿袵席垂二載節<lb/>
婦蚤夜侍湯藥備殫勤瘁無少怠處士君自度不支謂<lb/>
節婦曰吾累汝多矣吾死汝無壯子將若何節婦泣曰<lb/>
婦之從夫有死無二君茍不諱妾敢有他志耶己而處<lb/>
士君卒節婦時年二十有八一子尚呱呱節婦哀毁幾<lb/>
不能生斂之日拔髮納棺中誓靡他俄而子又死節婦<lb/>
<pb n="KR4e0117_WYG_031-2a"/>
痛之甚嚙其臂既葬處士君穿穴墓傍欲自縊相從於<lb/>
地下舅姑知其必死慰勉之曰汝自為謀則善矣其如<lb/>
舅姑老何節婦感悟乃强自寛躬自節約以養舅姑鄉<lb/>
閭稱其節孝舅姑憐其無子命以處士君弟世旺之子<lb/>
仁傑為嗣初仁傑方在娠處士君降於巫語節婦曰吾<lb/>
弟之子即汝子也其臂猶有汝之齒痕及生視其臂果<lb/>
然節婦撫育仁傑不啻已出仁傑亦孝養備至如實生<lb/>
已景泰元年冬節婦年已六十矣知廣昌縣事新安江<lb/>
<pb n="KR4e0117_WYG_031-2b"/>
侯浩具奏節婦志行無玷請加旌表以勵風俗事下禮<lb/>
部移文覈實未報明年三月十四日節婦以疾卒又明<lb/>
年六月禮部請旌表如式詔旌其門曰吳世昌妻劉氏<lb/>
貞節之門且復其家又明年十二月廿四日仁傑奉節<lb/>
婦之柩葬於郭頭嵊孫男六曰徳曰徵曰某曰循曰衛<lb/>
曰徽孫女三長適黄璿次適李祥次適李成仁傑致隆<lb/>
所後買附郭田二十畆俾其子孫歳收其租以供處士<lb/>
君與節婦寒食祭掃之費且盟於族曰後世子孫有侵<lb/>
<pb n="KR4e0117_WYG_031-3a"/>
此田而怠其祀者宗族共斥之又礱石置墓前請予表<lb/>
之嗚呼先王盛時所以教於閨閫者備矣居有姆出有<lb/>
傅養其徳有樂歌其行而導其志有詩然猶有凱風不<lb/>
安其室者出於其間况於後世乎而節婦卓然如此既<lb/>
全其節又延其嗣生也鄉閭稱之殁也朝廷旌之真可<lb/>
謂賢也已嗚呼彼錦衣象揥者孰非人婦哉孰非人婦<lb/>
哉予故表之以勸為人婦者<lb/>
　　　明故中順大夫福建按察司副使辛公墓表<lb/>
<pb n="KR4e0117_WYG_031-3b"/>
成化九年冬十月三日福建按察司副使襄城辛公以<lb/>
疾卒於家是歳十二月四日其孤耕與其壻髙瑁葬公<lb/>
龜山先塋之次葬後五年予遷湖廣布政使道襄城過<lb/>
其家弔焉耕奉公行狀泣而請曰先君葬已久而墓石<lb/>
無文懼無以昭徳垂逺惟先生圖之噫公予之畏友也<lb/>
其奚辭按狀公諱訪字咨道其先本魏侍中毗之後世<lb/>
家真定之陽曲曽祖友敬避亂徙許之襄陽城遂占籍<lb/>
焉祖諱達以子貴贈承徳郎户部主事考諱謙以公貴<lb/>
<pb n="KR4e0117_WYG_031-4a"/>
封文林郎四川道監察御史母蔚氏贈太孺人公自少<lb/>
端重不妄語笑年七歳父兄授之書不數過輒成誦巡<lb/>
按河南監察御史趙公遇諸途奇之召補邑庠弟子員<lb/>
公篤志問學文詞典贍邑之耆宿皆器重之正統丁卯<lb/>
以詩經中河南鄉試第三名景泰辛未登進士第觀政<lb/>
吏部益務進學公退未嘗釋手時予先公為吏部尚書<lb/>
好誘掖後進一日召諸進士試之命題以光武賜隗囂<lb/>
書唐人送李愿歸盤谷序公所作詞理淵永先公亟稱<lb/>
<pb n="KR4e0117_WYG_031-4b"/>
之㑹都察院御史員缺詔吏部選進士勤慎者補之先<lb/>
公曰勤慎莫如辛進士者遂擢廣東道監察御史糾慝<lb/>
繩違克振憲度康定皇帝念西北邊兵戍守良苦勅公<lb/>
賫金帛往勞之先時使者憚臨邊不親致賜故將校多<lb/>
侵尅賜物者公馳至延綏榆林召集戍卒稱詔慰勞而<lb/>
賜之人人皆霑上恩丁孺人憂解官居喪足不踐公門<lb/>
服闋赴京同儕多願居輦轂下以便進取公自言親老<lb/>
願官南臺以便養冢宰王公賢之改南京四川道益以<lb/>
<pb n="KR4e0117_WYG_031-5a"/>
廉慎自持風裁凛然都御史蕭公深重之獄之疑者多<lb/>
以屬公都憲軒公督南京糧儲持法甚嚴御史鮮當其<lb/>
意者獨賢公且曰吾老矣堪代我者惟子而已天順己<lb/>
卯秋應天府開科取士蕭公命公監試主司欲取其所<lb/>
親衆以主司官翰林不敢言公厲色曰大比興賢顧可<lb/>
徇私耶主司赧然而止遷浙江按察司僉事抵任錢塘<lb/>
仁和二縣循故事具供張什物送官舍公悉却之或以<lb/>
故事為言公曰辭受惟其當而已何必拘故事也處州<lb/>
<pb n="KR4e0117_WYG_031-5b"/>
頑民聚徒千餘盜採銀礦衆議發兵討之公曰兵刃既<lb/>
接必有死於無辜者乃掲榜諭以禍福衆皆歡呼而散<lb/>
公暇輙詣學宫進諸生講論經史金華舊有麗澤書院<lb/>
以祀吕成公歳久寖圮公命有司新其祠宇又以何文<lb/>
定公基王文憲公柏金文安公履祥許文懿公謙承朱<lb/>
文公之正傳奏請立祠鄉邦春秋致祭以風厲學者桐<lb/>
廬大姓連姻權貴怙勢恣横部使者莫敢誰何公獨捕<lb/>
治之當道交屬且脅以危言公竟抵之法由是忤權貴<lb/>
<pb n="KR4e0117_WYG_031-6a"/>
意有薦公者輒沮之刑部侍郎曽公訪察浙江諸司以<lb/>
不職黜者甚衆獨稱公廉能力薦於朝陞福建按察司<lb/>
副使奉勅巡視海道瀕海大姓私造海艦歳出諸番市<lb/>
易因相剽殺公捕其渠黨而寘諸法没入其艦事連達<lb/>
官窮治甚急其家訟於御史誣公激變良民或勸公稍<lb/>
緩其獄公奮然曰吾寧執法而死不忍賣法而生也自<lb/>
是奸民屏息海道肅清未幾文林公卒公聞訃號慟幾<lb/>
絶即解官北歸寮友致賻皆不受既襄事負土築墳手<lb/>
<pb n="KR4e0117_WYG_031-6b"/>
種松柏有助之者輒辭曰人子所當盡也嗚呼公之行<lb/>
治如此然官終四品年僅四十有八不獲大用以究其<lb/>
志此君子所為痛悼也公先娶王氏封孺人繼娶邢氏<lb/>
男五長即耕次曰耘曰耒曰植曰溉女五長適髙瑁次<lb/>
適許某王恬吳溥田<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>公恬淡寡慾官南臺時未有子<lb/>
或勸之買妾公謝曰吾妻已產女矣安知終無男耶居<lb/>
官二十餘年常祿外一芥不取於人其自閩奔喪也延<lb/>
平太守與公同年知公貧厚貲幣將賻焉公知之過延<lb/>
<pb n="KR4e0117_WYG_031-7a"/>
平稱疾卧舟中不起太守不能見而去平居癯然言若<lb/>
不能出口至其據法守正毅然不顧慮雖萬夫莫回也<lb/>
昔孔子謂未見剛者或曰申棖孔子曰棖也慾焉得剛<lb/>
嗚呼剛者不可多見久矣若公非所謂剛者歟其所以<lb/>
剛者非以其無慾歟予嘗與公同官於閩故表諸其墓<lb/>
庶幾有聞其風而興起者<lb/>
　　　雯峰先生饒公墓表<lb/>
嗚呼此雯峯先生饒公之墓公嘗仕為郡守惠澤流於<lb/>
<pb n="KR4e0117_WYG_031-7b"/>
人聲績焯於時矣予不稱其官而表其墓曰先生者蓋<lb/>
先生有徳之稱為士而有徳功名富貴不足道也公諱<lb/>
秉鑑字憲章世家廣昌之麟昌里曽祖仲實祖文逺父<lb/>
希明累世不仕而以長厚稱母掲氏公生長巨室思以<lb/>
文學顯其身以及其親初從監察御史聶公宗尹受春<lb/>
秋又從教諭羅子濬受尚書發為文章詞采爛然見者<lb/>
驚異弱冠逰京師先冢宰一見許以國器且作文贈之<lb/>
曰他日竦壑昻霄必此子也正統甲子領江右鄉薦兩<lb/>
<pb n="KR4e0117_WYG_031-8a"/>
試禮部名俱在乙榜例授教職辭不就卒業太學時李<lb/>
忠文公為祭酒士之明睿者多在館下公獨與彭文憲<lb/>
公友朝夕相切磋學益進景泰三年除廣東肇慶府同<lb/>
知肇慶地險俗獷號難治公疏瀹宿弊均徭賦繩豪猾<lb/>
惠貧弱境内以安鄰郡有羣盜侵掠至境上公督民兵<lb/>
敗之斬獲甚衆屬邑有奸氓聚羣不逞欲為亂公單騎<lb/>
入其地曉以逆順衆讙然羅拜而散右都御史馬公昻<lb/>
征瀧水猺公獻平蠻䇿馬公善之委公督兵餉暨蠻寇<lb/>
<pb n="KR4e0117_WYG_031-8b"/>
平又委公城瀧水上其功於朝陞四品俸僉都御史葉<lb/>
公盛巡撫兩廣召公詢以時事公具言盜賊所由起與<lb/>
平寇安民之䇿葉公深然之用其言羣盜稍戢僉都御<lb/>
史李公秉巡撫南畿聞公名薦於朝欲以為太平府太<lb/>
守不果用尋以葉公薦遷知廉州府廉與交阯接壤連<lb/>
年用兵重以中貴採珠邊民不勝其困公規畫有方民<lb/>
以不勞又什伍其民教以騎射有寇至輙擊敗之葉公<lb/>
上其功特賜寳鈔綵段公痛兩廣賊勢日張民日凋瘵<lb/>
<pb n="KR4e0117_WYG_031-9a"/>
具奏監軍及諸將無平賊方畧所至惟事刻剝戰小勝<lb/>
則張虛聲以邀賞大䘐則匿不以聞臣恐數年之間兩<lb/>
廣盡為盜區矣章上權貴大怒思有以中之㑹公督兵<lb/>
餉逺出寇乘虚襲城陷之衆因以失守為公罪坐褫職<lb/>
廉民千餘人詣當道訟寃且言知府文吏非守城者况<lb/>
以公事逺出城陷非其罪也乞還知府以活吾民時當<lb/>
道多忌之者莫肯上聞公歸家優游泉石以書史自娱<lb/>
又作義倉以賙貧乏立義學以教宗族建雯峰書院與<lb/>
<pb n="KR4e0117_WYG_031-9b"/>
翰林修撰羅應魁講學其間成化二十二年十月十七<lb/>
日以疾殁於家享年七十有四初娶黄氏繼娶王氏無<lb/>
子以弟秉綱子弼為嗣一女適同邑何慶同弼以卒之<lb/>
年十二月十一日葬公於里之南應山所著有雯峯集<lb/>
春秋提要春秋㑹傳傳於世葬後八年弼録公行實求<lb/>
予表諸墓予讀秦漢以下史疑命之有無久矣及論次<lb/>
公行事首末乃知事之窮通信乎有命也公少以博學<lb/>
自負鋭意取進士所交多一時豪傑然以議論不合於<lb/>
<pb n="KR4e0117_WYG_031-10a"/>
主司不克如其志及既出仕政聲日聞慨然欲以功名<lb/>
自見於世然官僅止二千石竟以非罪黜當公黜時李<lb/>
公為冢宰馬公為大司馬葉公為少宗伯皆素知公者<lb/>
然不一引手救豈非命耶嗚呼世之為太守者多矣然<lb/>
殁而使人稱為先生者則不多見也夫使人稱為良二<lb/>
千石曷若使後世稱為先生以昭其有徳哉嗚呼雯峯<lb/>
峩峩雯溪溶溶先生之名與世無窮<lb/>
　　　桂林太守衡公墓表<lb/>
<pb n="KR4e0117_WYG_031-10b"/>
皇明有廉吏曰桂林太守衡公汝寧西平人也其歴官<lb/>
三十餘年清白之操若冰玉然其謝事家居貧不自存<lb/>
其殁也身無以為斂子孫無以為喪真為吏者之師表<lb/>
也公殁廿餘年予為河南按察使移檄汝寧訪求公後<lb/>
得公之子平召而詢之道公之履歴甚詳且丐文表諸<lb/>
墓公之守桂林也先公實薦之予於公有世舊誼不可<lb/>
辭乃為叙之公諱岳字世瞻其先世家隨州父通元季<lb/>
以武功累官至百夫長典屯香山國初棄官歸過西平<lb/>
<pb n="KR4e0117_WYG_031-11a"/>
道梗不通遂留家焉母周氏慈惠喜施予公少以俊茂<lb/>
補郡學弟子員中河南鄉試遂升太學洪武三十年詔<lb/>
國子監選諸生通理道者赴詹事府議事六館之士咸<lb/>
推公往公敷陳時政切而不迂所司以聞擢廣東潮州<lb/>
府同知公酌已惠民自常祿外餽遺一無取布衣蔬食<lb/>
不異寒士嶺海間翕然稱其廉三十五年遷陜西西安<lb/>
府知府其清操善政如在潮時丁内艱去職服闋改知<lb/>
慶陽益以清白自勵民愛之如父母僚友諸婦嘗㑹飲<lb/>
<pb n="KR4e0117_WYG_031-11b"/>
公之内子與焉在席者金鈿綺綉爛然而公内子荆釵<lb/>
布裙而已既罷頗不樂公曰汝坐於何處曰首席公曰<lb/>
既坐首席又要服飾華好富貴可兼得耶慶陽人至今<lb/>
以為口實永樂十年朝覲至京以言事忤旨謫戍交阯<lb/>
慶陽西安二郡民千餘人詣闕請貰公以終其惠不報<lb/>
仁宗皇帝嗣位下詔求賢監察御史袁錠鹽運使何士<lb/>
英指揮范智交章薦公起為南城令以舊官復任改南<lb/>
豐令其為令祿薄不足用常於官舍種蔬以自給家人<lb/>
<pb n="KR4e0117_WYG_031-12a"/>
或有慍色輒曰不猶愈於充軍時耶無不意滿正統四<lb/>
年夏五月公秩滿至京欲告歸時先公為刑部侍郎薦<lb/>
公於朝遂擢桂林守在郡五年廉慎之操愷悌之政始<lb/>
終如一以年踰七十致其政而歸景泰三年三月三日<lb/>
終於家享年八十有四葬於縣大堰灣之原配王氏有<lb/>
淑徳子七曰友民曰忠曰用曰平曰直曰美曰慶孫八<lb/>
曰世隆曰鏞曰世雄曰林曰海曰鉞曰鎧曰錠今都御<lb/>
史江浦張公巡撫河南過西平聞公之賢令有司恤其<lb/>
<pb n="KR4e0117_WYG_031-12b"/>
家且補世隆鏞邑弟子員俾紹素業嗚呼廉吏之不聞<lb/>
於世久矣碩鼠之刺城烏之謠在古且然况後世乎世<lb/>
所謂貪者固不足道其矯而為廉者垢衣敝屨以欺人<lb/>
而後房姬媵極珠翠之麗亦豈真廉者哉若公者迺真<lb/>
廉吏也予故表其墓以為世勸<lb/>
　　　故承事郎趙君孺人華氏墓表<lb/>
承事郎無錫趙君汝明之配曰孺人華氏以𢎞治元年<lb/>
春三月十有九日卒其子濴沔卜以卒之明年冬十有<lb/>
<pb n="KR4e0117_WYG_031-13a"/>
一月六日葬於邑嵩山先塋啓承事君之兆合而窆焉<lb/>
先期以江西布政使秦君廷韶所述孺人行狀託其父<lb/>
友吏部員外郎馬君宗勉屬予表諸墓予亟辭不獲乃<lb/>
摭狀所述叙而表之曰孺人諱淑清無錫之名家子在<lb/>
元初有諱子勉者累官江浙財賦都總管府同知其五<lb/>
世祖也曽祖徳逺祖仲安父以常皆隱居不仕而以貲<lb/>
產雄於鄉母虞民自幼溫嬺静莊稍長習蠶績紉縫之<lb/>
事暇則誦詩書習圖史足跡不出閨閣父母愛之曰賢<lb/>
<pb n="KR4e0117_WYG_031-13b"/>
女也擇所從以歸承事君時舅姑在堂孺人入門孝養<lb/>
篤志姑嘗盛夏遘疾孺人左右扶持晝夜無少懈疾亟<lb/>
刺股血和羮以進姑歠之頓愈自舅姑以及六親又皆<lb/>
曰孝婦也趙系出天潢族大貲厚而承事君無他兄弟<lb/>
恒執役於官孺人綜理家政僮使千指懔懔趨命凡歳<lb/>
時羔豚之祭宗戚慶弔餽遺之禮咸中儀則田園之籍<lb/>
日増承事君歎曰吾家業所以益充者以有賢嫓焉耳<lb/>
承事君三男子其一孽也孺人教字如一及諸子就學<lb/>
<pb n="KR4e0117_WYG_031-14a"/>
督勵甚嚴閱史見古人善惡成敗輒舉以語諸子曰汝<lb/>
當為此不得為彼故諸子皆嶷然有立鄉之人又皆曰<lb/>
趙氏諸子秀出者非獨承事君之教蓋有内訓焉承事<lb/>
君卒孺人傳内政於其婦日誦佛書安恬自適而已及<lb/>
得疾諸子涕泣進藥孺人曰吾年踰八十得從汝父供<lb/>
養舅姑於地下足矣何以藥為不食數日而卒距其生<lb/>
永樂六年八月二十有四日享年八十有一子男三長<lb/>
潚次濴次沔俱以輸粟授承事郎潚後孺人一年卒女<lb/>
<pb n="KR4e0117_WYG_031-14b"/>
四華春顧瑜蔡祚蔣堂其壻也孫男二長楠以餉邊功<lb/>
授蘇州衛指揮僉事次桓孫女三曽孫男一其子孫繩<lb/>
蟄又如此予讀劉向列女傳見其所叙多者人二三事<lb/>
少者一事而已若孺人者生名家嬪名士女徳婦道母<lb/>
儀皆可紀而又享夀考多子孫視向所傳奚愧焉顧予<lb/>
不腆之詞不足昭孺人之懿行姑撮其大者以遺其子<lb/>
俾琢石墓上庻幾有如向者採而傳焉<lb/>
　　　通議大夫雲南按察使劉公墓表<lb/>
<pb n="KR4e0117_WYG_031-15a"/>
成化十有四年春雲南按察使劉公仗和帥其屬入覲<lb/>
懇求謝事吏部以聞憲宗皇帝特允其請公歸徜徉林<lb/>
泉者七年以疾卒於家享年六十有四時二十一年五<lb/>
月廿有四日也其子縝等以是年九月庚午葬於邑黄<lb/>
土尾之原依先壠也葬後五年公之子絢㑹試來京詣<lb/>
予拜且泣曰知先君之行詳且實者莫先生若乞為文<lb/>
表諸墓嗚呼公實忠愍公之仲子惟忠愍公與先冢宰<lb/>
同領鄉薦而公又與予同舉於鄉同登進士第世契之<lb/>
<pb n="KR4e0117_WYG_031-15b"/>
厚非他人比誼不可辭乃為叙次其事俾刻之墓上公<lb/>
諱釪仗和其字也其先本長沙定王之裔王之子蒼别<lb/>
封安城侯安城即今吉之安福也至其孫夀光以罪國<lb/>
除因家於邑之茨溪祚𦙍蕃衍歴唐及宋以至於元代<lb/>
有顯者曽祖諱子定别號新齋始自茨溪徙家邑之葛<lb/>
溪祖諱伯文别號文園贈禮部儀制主事考諱球由進<lb/>
士累官翰林院侍講上疏牾權奸殁於制獄贈翰林院<lb/>
學士諡忠愍母鄧氏累贈太宜人公自幼頴敏過人忠<lb/>
<pb n="KR4e0117_WYG_031-16a"/>
愍躬教之時姚文敏公學於忠愍公之門公與之上下<lb/>
議論文敏每嘆服之稍長從學於禮部侍郎李公克述<lb/>
學益大進㑹忠愍以忠諌受禍公哀痛毁瘠幾不能生<lb/>
服闋讀書養母無復仕進意景皇帝即位臺諫言忠愍<lb/>
之寃詔贈官賜諡且祀於郡之忠節祠刑部侍郎楊公<lb/>
彥謐巡撫江西召公語之曰而翁忠節已獲昭雪子可<lb/>
以仕矣公乃赴江右省試以春秋魁多士登甲戌進士<lb/>
第改翰林庶吉士預修寰宇通志書成賜楮幣文綺擢<lb/>
<pb n="KR4e0117_WYG_031-16b"/>
廣東道監察御史未幾出巡福建畿郡遼東於時同官<lb/>
者務擊搏以峙聲威公獨慎憲度理寃獄察吏治巡歴<lb/>
所至訪民利病而興除之不求赫赫名人皆以為得憲<lb/>
體真定有嫠婦不安其室其族長恥之合羣從毆殺之<lb/>
有司坐以謀殺當死者七人公曰此羞惡之心所發也<lb/>
何可深罪具以上請遂皆免死福建都指揮僉事錢輅<lb/>
與其長劉姓者有隙劉密白鎮守中官誣以罪乘夜以<lb/>
兵圍其第輅覺而逃中官遽以輅反聞廷議遣官㑹公<lb/>
<pb n="KR4e0117_WYG_031-17a"/>
覈其事輅亦詣公自首公具奏輅懼罪而逃非反也輅<lb/>
得釋每語人曰微劉御史吾族夷矣汀州豪民欲奪鄰<lb/>
之墳地以葬其親鄰不與豪怒言於朝云其地當出帝<lb/>
王英宗遣中貴人㑹公驗之公曰七閩遐且僻寧有帝<lb/>
王地耶寘妄言者以法既還臺同官以私忿欲劾大臣<lb/>
且誣以閨門之私以章示公公曰言事當顧大體奈何<lb/>
以曖昧之事汙衊大臣其人慚而削之天順甲申陞浙<lb/>
江按察司副使奉璽書提督學校公至則明教條嚴考<lb/>
<pb n="KR4e0117_WYG_031-17b"/>
校進茂良黜惰窳由是兩浙文風丕振擢倫魁登膴仕<lb/>
者彬彬焉成化辛卯遷按察使或疑公優於文學法律<lb/>
非所長及見公聽辭决獄曲當其情乃大服尋丁太宜<lb/>
人憂去服闋改雲南按察使雲南荒服之地外與哀牢<lb/>
交趾接公因俗為治寛其禁令馴以恩信蠻僰畏而懷<lb/>
之及公歸羣夷皆太息曰是善撫我者何遽去耶公娶<lb/>
伍氏封宜人子男三縝舉進士為南京禮部主事徽以<lb/>
餉邊功授承事郎絢鄉貢進士女二適袁州醫學正術<lb/>
<pb n="KR4e0117_WYG_031-18a"/>
歐陽淮次適廬陵庠生曽洪孫男七祚祺禧祠禠䄡祩<lb/>
公性孝友忠愍公殁事太宜人以孝稱與兄㕘政仗徳<lb/>
友愛尤篤接人一以誠意而世所謂機變之巧若無聞<lb/>
者居官盡其職分所當為未嘗衒能矜名以求人知而<lb/>
當道亦無能知之者故其官止於此昔司馬溫公論才<lb/>
徳之辨以為聰察强毅之謂才正直中和之謂徳且謂<lb/>
察者多蔽於才而遺於徳若公非所謂正直中和者耶<lb/>
然官止三品而未極其用抑察者有所遺耶雖然諸子<lb/>
<pb n="KR4e0117_WYG_031-18b"/>
翼翼諸孫蟄蟄天之報公庶幾在此而無斁予故表諸<lb/>
其墓以為樹徳者之式云<lb/>
　　　故中奉大夫廣東布政司右布政使左公墓表<lb/>
𢎞治二年冬十有二月壬子廣東布政使旴江左公以<lb/>
疾卒於家時其子慧游學京師聞訃號慟詣予泣且拜<lb/>
曰慧不孝禍延先君方有疾不獲躬湯藥及殮又不獲<lb/>
眎衣衾之厚薄兹將匍匐歸襄事大懼先君善行無傳<lb/>
以重不孝之罪敢求先生之文表諸墓用垂永久嗚呼<lb/>
<pb n="KR4e0117_WYG_031-19a"/>
公予畏友也年雖少長於予而素强無疾予方期謝事<lb/>
南歸得從公徜徉紅泉碧澗之間孰意遽止於此耶表<lb/>
阡之文奚忍為之然念公與予有世契重以慧之請又<lb/>
不忍不為也公諱贊字時翊世家旴之南城曽祖諱友<lb/>
文仕元為平樂州學正署南城縣尉事祖諱彥彰以能<lb/>
詩名贈文林郎監察御史考諱瑺别號訥菴登進士第<lb/>
累官山東布政司左㕘政以公仕於朝贈大中大夫資<lb/>
治少尹妣白氏累贈淑人公初有至性方五六歳母淑<lb/>
<pb n="KR4e0117_WYG_031-19b"/>
人患乳癰甚危公日跪膝前吮之癰尋愈稍長就學日<lb/>
記數千言作詩語出驚人字畫遒勁可喜少宰同邑鄭<lb/>
公文實見之謂訥菴曰此兒頴悟過人當使從碩師必<lb/>
克有成訥菴乃命公學春秋於太宰姚公大章學書於<lb/>
太常卿程公南雲由是以詞翰名於時公天分既髙加<lb/>
以篤學未冠博極羣書於經史疑義制度沿革罔不窮<lb/>
探而謹識之名儒宿學皆折輩行與之友寧獻王聞其<lb/>
名召見使賦玉界尺詩援筆立就王覽之亟加稱賀且<lb/>
<pb n="KR4e0117_WYG_031-20a"/>
曰秀才詞翰兼美不易得也以所作草書賜之天順丁<lb/>
丑登進士第擢吏部稽勲司主事丁訥菴憂去服闋復<lb/>
舊任未幾丁淑人憂去服闋改司封主事尋陞稽勲司<lb/>
員外郎又陞郎中政務之暇蒐覽百氏作為文章未嘗<lb/>
少廢嘗同考禮部㑹試取舍各當士論稱之遷浙江布<lb/>
政司右㕘政巡歴列郡所至勸農興學理寃獄謫奸豪<lb/>
兩浙荒歉之餘露骴遍野公檄所司殮而瘞之吏部累<lb/>
薦公材堪典大藩不果用成化二十二年秋陞廣東右<lb/>
<pb n="KR4e0117_WYG_031-20b"/>
布政使未赴以老謝事優游泉石先世有别墅在麻源<lb/>
三谷每風日清美輒與鄉之耆舊登覽觴詠或連日忘<lb/>
歸家素充裕鄉人有假貸不能償者即焚其劵家食時<lb/>
嘗宿逆旅旁舍有自經者衆救之而甦公問其故曰負<lb/>
官租不能辦耳公如數予之不問其姓名其好施多此<lb/>
類與人接無賢愚皆盡其懽然其所推以為賢者不過<lb/>
數人君子是以知公非汎交者初公學於姚文敏公又<lb/>
受知李文達公二公秉鈞衡人謂公且大用然公外和<lb/>
<pb n="KR4e0117_WYG_031-21a"/>
内剛議論是非不肻少假借以是為當道所忌在浙藩<lb/>
九年吏部薦章屢上皆為同進者所先公恬然無毫髪<lb/>
見顏面晚乃登用而公無意於世矣娶胡氏有賢行累<lb/>
封宜人側室林氏劉氏毛氏子男二長即慧次曰愷女<lb/>
六適同邑鄧昇陶祿上官偉黄某張某孫男一曰俌孫<lb/>
女三所著有桂坡遇錄一巻桂坡文集三十巻梅花百<lb/>
詠一巻深衣考正一巻厯解易覽一巻皆傳於世桂坡<lb/>
公少時讀書處因以自號公為人豪邁不覊至其為文<lb/>
<pb n="KR4e0117_WYG_031-21b"/>
謹繩尺崇理致讀之溫然可愛其書兼善諸體而尤精<lb/>
於𨽻端重奇古得二蔡筆意憲宗皇帝嘗訪求善𨽻書<lb/>
者或以公所書進上覧之稱善諸子卜以某年月日葬<lb/>
公於某山之原蓋公生前所擇吉壤也予嘗論先王盛<lb/>
時名卿大夫之胄多能世其家自漢以來若汝南袁氏<lb/>
河東柳氏東萊吕氏蓋亦庻幾焉其子若孫雖隱顯不<lb/>
一徳業不齊然風流文雅終異乎崛起者旴江左氏望<lb/>
臨一鄉訥菴以謙恭惠和之徳作於前而公以宏博俊<lb/>
<pb n="KR4e0117_WYG_031-22a"/>
瑋之材振於後信乎其家之多賢也視世祿之家不以<lb/>
一善聞者何如哉訥菴與先冢宰為同年友而予與公<lb/>
有通家之好故撮其行已為政之槩表諸墓非徒著公<lb/>
之行以示其子孫以告吾邦世家俾有所感奮焉<lb/>
　　　祮古余先生墓表<lb/>
先生諱倫字公理姓余氏其先有諱澄者家蜀之眉山<lb/>
仕唐官至諫議大夫卒諡曰襄諫議之子諱慶為臨安<lb/>
太守廣明之亂避地下邳其後再遷於新安至梁開平<lb/>
<pb n="KR4e0117_WYG_031-22b"/>
間又遷南豐之沙溪今所居是也曽祖諱平甫隱居求<lb/>
志祖諱文徳歳凶減價以糶鄉人徳之父諱應祖憫鄉<lb/>
之子弟無師設義學以教之母某氏婦道母儀宗姻稱<lb/>
焉先生自幼頴敏好學而不樂仕進構一室以為講學<lb/>
之所積書數萬巻法書古器充牣其中日與名人賢士<lb/>
講論聖賢之學扁之曰袺古士大夫皆有賦詠學者因<lb/>
稱為袺古先生鄉鄰有競者請先生質之辨其曲直無<lb/>
所徇罔不心服或恥以是非溷先生中途胥命而返平<lb/>
<pb n="KR4e0117_WYG_031-23a"/>
居儼然端坐雖族子孫過門不衣冠不見既見誨以古<lb/>
人為已之學間及經史疑義皆充然有得而退有司欲<lb/>
以賢良舉固辭不就凶歳鄉鄰飢窘先生竭囷倉以賑<lb/>
焉不足則貸於巨室以益之憲宗皇帝嘗詔民年八十<lb/>
以上為鄉里推服者賜以冠帶先生與焉居鄉益恂恂<lb/>
謙慎不以受寵誇里閈每歳有司舉行鄉飲請為正賔<lb/>
亦謝不往不敢以齒徳先人也先生雖老素無疾一日<lb/>
體中微覺不佳遽就枕家人欲召醫搖手止之溘然而<lb/>
<pb n="KR4e0117_WYG_031-23b"/>
逝時𢎞治六年二月七日也娶宜黄樂氏宋名臣史之<lb/>
裔有賢行子男二曰瑑曰球女一嫁予子道同孫男三<lb/>
長淳次汳季學孫女二瑑等卜某年月日奉柩葬於某<lb/>
山之原且述先生之行為狀屬余表諸墓予讀兩漢以<lb/>
下史見士之隱居不仕徳義著聞者代有其人雖五代<lb/>
亂世亦有可紀如鄭遨李自倫者求諸近世蓋不多見<lb/>
先生以文學行誼師範一鄉有戚同文之風發粟賑窮<lb/>
惠其州里有連舜賔之賢至於鄉人爭訟直於其家又<lb/>
<pb n="KR4e0117_WYG_031-24a"/>
如古之王彥方嗚呼孰謂今之人果不及古人哉予故<lb/>
表諸其墓使過者知吾鄉有行誼如古君子者異時太<lb/>
史氏傳逸民獨行者或有采焉<lb/>
　　　承事郎黄君廷瑞墓表<lb/>
銀溪黄君愈敬以書告予曰吾兒琮殁且葬於兹十有<lb/>
四年矣每念及之淚輒澘然下蓋是兒也生而淑吾不<lb/>
能永其年思所以永其名嘗礱石置其墓前子能為吾<lb/>
表而識之以紓吾哀乎因授予以行狀予不獲辭則叙<lb/>
<pb n="KR4e0117_WYG_031-24b"/>
次而歸之曰琮字廷瑞愈敬第三子也自其曽祖仲名<lb/>
祖希古世以善聞而愈敬溫恭惠和克紹先儀母賴氏<lb/>
邑名士伯淵之女廷瑞幼時姿儀端潔容止言辭溫溫<lb/>
可愛自宗戚以及里閭皆嗟異之稍長朝夕怡愉以共<lb/>
子職與兄璋琳弟琬琰璨友愛尤篤家雖充裕而服食<lb/>
有常度無豪靡之習鄰邑寧都令羅珪以歳歉走書勸<lb/>
廷瑞出粟賑飢廷瑞曰此義事也白其父出米二百五<lb/>
十石以賑不能自食者事聞朝廷授廷瑞承事郎以寵<lb/>
<pb n="KR4e0117_WYG_031-25a"/>
之一日得疾慮貽父母憂戒家人勿言疾既亟父母問<lb/>
之乃泫然曰兒弗克終養矣又屬其兄延素與往還者<lb/>
至私室從容道故舊與訣且曰修短命也顧恐吾親不<lb/>
自堪耳客退沐浴正衣冠溘然而逝時成化辛卯八月<lb/>
廿一日也距其生正統癸亥正月十一日得年二十有<lb/>
九以没之年十有二月六日葬邑之古原山前坳之陽<lb/>
娶寧都蕭氏義民大韶之女生二子男曰極女旺廷瑞<lb/>
既殁蕭自誓守節以事老字幼為已責今極已授室而<lb/>
<pb n="KR4e0117_WYG_031-25b"/>
旺嫁予子永孚鄉里皆嗟歎其難嗟夫人之有賢子孰<lb/>
不願其壽考哉然夀夭有命焉韓子有言生而不淑孰<lb/>
謂其夀死而不朽孰謂之夭觀愈敬過時而哀可以知<lb/>
廷瑞順乎親觀蕭氏不貳其操可以知廷瑞刑於家是<lb/>
所謂殁有令名夀莫永乎此也嗚呼廷瑞其行也良其<lb/>
名也光年雖不延其存者長百世之下過其墓者讀予<lb/>
之文庶幾勿伐其樹勿啓其藏耶<lb/>
　椒邱文集巻三十一<lb/>
</p>
<p>
</p>
  </div>
</body>
</text>
</TEI>
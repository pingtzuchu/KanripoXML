<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱文集巻三</head> <lb/>
    <p>
<pb n="KR4e0117_WYG_003-1a"/>
欽定四庫全書<lb/>
　椒邱文集巻三<lb/>
　　　　　　　　　　　　明　何喬新　撰<lb/>
　䇿府十科摘要<lb/>
　　吏科<lb/>
　　　銓選<lb/>
致治之要必資扵賢才得賢之道必由扵銓選葢賢才<lb/>
用則上無廢事矣銓選精則下無遺才矣為治之道孰<lb/>
<pb n="KR4e0117_WYG_003-1b"/>
有外扵此哉成周之世鄉大夫舉賢能而賓以禮司徒<lb/>
教三物而興諸學司馬辨官材以定其論太宰詔廢置<lb/>
而持其柄内史賛予奪而貳其中司士掌其版而知其<lb/>
數此皆古之法也漢以郡縣守相之髙第者然後為二<lb/>
千石二千石有治行者然後為九卿九卿之稱職者然<lb/>
後為御史大夫然張釋之十年不得調揚雄三世不徙<lb/>
官賈誼歳中超遷至大中大夫公孫𢎞徒步數年至宰<lb/>
相封侯未始有資格之拘也成帝時置常侍曹尚書一<lb/>
<pb n="KR4e0117_WYG_003-2a"/>
人主公卿二千石曹尚書一人主郡國而銓曹之名始<lb/>
扵此焉光武改常侍曹尚書為吏部尚書而専主選舉<lb/>
所用者必以歳月先後之次尚書從而簡試之魏文帝<lb/>
時陳羣立九品官人之法州縣皆置中正以定其選行<lb/>
修或以五升四以六升五行虧則降者亦然及其弊也<lb/>
惟知閥閲不辨賢愚隋制尚書舉其大者侍郎舉其小<lb/>
者六品以下咸吏部所選唐文選吏部掌之武選兵部<lb/>
掌之皆為三銓之法在尚書則典其一在侍郎則分其<lb/>
<pb n="KR4e0117_WYG_003-2b"/>
二其綱維所係不過二端一曰試法二曰集法試以訂<lb/>
其實集以限其來已集而試察其書判既試而銓察其<lb/>
身言此試法也期以十月畢以三月此集法也其後裴<lb/>
光庭作循資格以矯試法之弊陸宣公立計闕例以救<lb/>
集法之偏然躡級限年賢愚一槩扵是有四十而從仕<lb/>
六十而未離一尉者矣宋朝典選之職有四文選曰審<lb/>
官東院曰流内銓武選曰審官西院曰流外銓元豐定<lb/>
制合東西審官之院而歸之左右尚書合流内三班之<lb/>
<pb n="KR4e0117_WYG_003-3a"/>
事而歸之左右侍郎扵是吏部有四選之法焉嗟夫馬<lb/>
有騏驥駑駘惟伯樂為能識玉有瓊玖珷玞惟卞和為<lb/>
能辨司銓衡者誠能澄其慮如氷鑑平其心如權衡如<lb/>
毛玠在魏而典選清正如山濤在晉而甄㧞人物則何<lb/>
患不得賢才以為用哉<lb/>
　　　爵禄<lb/>
嘗謂爵以崇德不可以濫授禄以養賢不可以濫及葢<lb/>
爵禄者人君之大權所以厲世而摩鈍也爵禄無僣濫<lb/>
<pb n="KR4e0117_WYG_003-3b"/>
之患則天下可從而理矣粤稽諸古成周冢宰以八柄<lb/>
詔王馭羣臣有曰爵以馭其貴禄以馭其富司士掌羣<lb/>
臣之版有曰以徳詔爵以功詔禄載師之職有士田賞<lb/>
田而卿大夫之采邑則有大都小都之田任官然後爵<lb/>
之位定然後禄之外而公侯伯子男則有九品五命之<lb/>
制内而公卿大夫則有八命四命之别固未始輕以授<lb/>
人也自春秋之時吳越之君僣號扵中國而古人列爵<lb/>
之意遂亂戰國之時諸侯惡害其已而皆去其籍故司<lb/>
<pb n="KR4e0117_WYG_003-4a"/>
禄之職遂闕今其遺制僅見扵王制孟子之書自公一<lb/>
位而至子男同一位者皆爵也自君十卿禄而至下士<lb/>
在官者皆禄也漢承秦制其頒爵也曰闗内侯者即無<lb/>
受邑曰徹侯者乃得食禄曰大庶長以至公士者如吏<lb/>
職耳要之自侯以上則食租自大庶長以下則贖罪遷<lb/>
轉等級截然有紀其頒禄也曰真二千石者歳得千八<lb/>
百石曰比二千石者歳得千二百石曰中二千石者歳<lb/>
得二千百六十石曰二千石者歳得千四百石下至百<lb/>
<pb n="KR4e0117_WYG_003-4b"/>
石亦各有差光武中興千石以上减扵西京舊制六百<lb/>
石以下増扵西京舊秩在唐則爵有九等曰王國至子<lb/>
男邑數亦有九曰萬戸至三百戸然後假以虚名而無<lb/>
管攝之柄焉俸禄之多寡則視其品數之高下京諸司<lb/>
則有公廨田諸州則有職田然其後方鎮所取無算而<lb/>
京官俸禄寡薄焉宋懲唐弊其爵有五等曰公侯伯子<lb/>
男也其禄則内外百司皆有禄以養之也斟酌其制惟<lb/>
天朝因古今之宜定爵禄之制功有大小則爵有尊卑<lb/>
<pb n="KR4e0117_WYG_003-5a"/>
位有高下則禄有厚薄葢與成周之制同一揆也又豈<lb/>
漢唐宋所可比哉<lb/>
　　戸科<lb/>
　　　井田<lb/>
井田行扵三代之上而天下無貧民井田廢扵三代之<lb/>
下而天下無善治夫井田者王政之本也井田之法行<lb/>
則經界可正而榖禄可平矣井田之法廢則貧富不均<lb/>
教養無法雖欲善治其可得哉請詳陳之井田之制黄<lb/>
<pb n="KR4e0117_WYG_003-5b"/>
唐肇啟於前夏商稍定於後夏時一夫受田五十畆每<lb/>
夫計其五畆之入以為貢商人始為井田之制以六百<lb/>
三十畆之地畫為九區區七十畆中為公田外為私田<lb/>
八家各受私田一區但借其力助耕公田而不復税其<lb/>
私田故謂之助周時一夫受田百畆鄉遂用貢法十夫<lb/>
有溝都鄙用助法八家同井耕則通力而作收則計畆<lb/>
而分故謂之徹夏商之制其詳不可得而聞矣成周之<lb/>
制則可得而考焉大司徒自五家為比五比為閭積而<lb/>
<pb n="KR4e0117_WYG_003-6a"/>
為鄉五家為隣五隣為里積而為遂故遂人之治田野<lb/>
則夫間有遂十夫有溝百夫有洫千夫有澮萬夫有川<lb/>
其上有徑畛道塗以達扵王畿此鄉遂公邑之所寓軍<lb/>
賦之所出而在逺郊近郊之地者也小司徒之均土地<lb/>
九夫為井四井為邑四邑為丘四丘為甸四甸為縣故<lb/>
匠人之為溝洫方里為井方十里為成方百里為同其<lb/>
間為洫者十為澮者百為溝者萬此公卿采地之所入<lb/>
車乘之所出而在大都小都之間者也遂人之造都鄙<lb/>
<pb n="KR4e0117_WYG_003-6b"/>
辨其一易再易之差匠人之治田野分其上中下地之<lb/>
等其受田則由百畆而差之至扵二百畆其列等則自<lb/>
上農夫而等之至扵下農夫疆理有常度分畫有常制<lb/>
地力足以食人人力足以闢地信良法也迨夫李悝盡<lb/>
地力扵魏商鞅開阡陌扵秦而井田之法蕩然無遺矣<lb/>
自是以來董仲舒師丹建限田之説以謂井田之法雖<lb/>
難卒行宜少近先王之法而限民田庶塞兼并之路而<lb/>
贍不足此其有得扵裁抑豪强之意也而時不能用趙<lb/>
<pb n="KR4e0117_WYG_003-7a"/>
過立代田之法一畆三畆歳代其處善田者令學養苖<lb/>
之狀無牛者教以人耕之法此其有得扵一易再易之<lb/>
意也而行扵武帝之時占田之議出扵石苞謂王公以<lb/>
國為家京城不宜復有田宅今可限之自國王公侯以<lb/>
至丁男丁女皆有降差而行扵晉武之時也均田之法<lb/>
出扵李安世男子露田四十畆婦人桑田二十畆戸絶<lb/>
者以為公田刺史十五頃縣令以上六頃其田則更代<lb/>
相付而行扵後魏孝文之時也司均之官置扵後周視<lb/>
<pb n="KR4e0117_WYG_003-7b"/>
戸口之衆寡而有五畆四畆三畆之宅有家者田百四<lb/>
十畆有丁者田止百畆而行扵伯政之初也永業之制<lb/>
出扵北齊男十八以上皆授口田婦十八以上皆授口<lb/>
業沒得以為子孫長乆之計而行扵河清之時也唐太<lb/>
宗因貞觀之盛而損益數代之制以二百四十步為畆<lb/>
百步為頃民年十八受田一頃八十畆為口分二十畆<lb/>
為世業田多可以足其人者為寛鄉田少不足給者為<lb/>
狹鄉凡徙鄉及貧無以葬者得賣世業自狹鄉徙寛鄉<lb/>
<pb n="KR4e0117_WYG_003-8a"/>
者得賣口分已賣者不復授此其最為精密若可行者<lb/>
然比之周制其不合者多矣嗟夫仁政必自經界始經<lb/>
界不正則田無定分而豪强得以兼并賦無定法而貪<lb/>
暴得以多取雖欲言治皆茍而已誠能採張子講求之<lb/>
意朱子經界之説擇亷幹之吏以重其選申乆任之法<lb/>
以責其成抑商賈禁逰惰使野無荒頓之土民無逰惰<lb/>
之夫則庶乎不失先王之遺意矣<lb/>
　　　荒政<lb/>
<pb n="KR4e0117_WYG_003-8b"/>
有備荒之政有救荒之政備荒者所以防之扵未然萬<lb/>
世之長䇿也救荒者所以拯之扵已然一時之權宜也<lb/>
成周之世遺人掌邦之委積以待施惠倉人掌粟入之<lb/>
藏以待邦用他如積倉扵邠峙糧扵申無非備凶年之<lb/>
振施也豈非備荒之有其政乎司徒以十二荒政聚萬<lb/>
民曰散利薄征緩刑弛力舎禁皆所以施寛恤之恩曰<lb/>
去㡬𤯝禮殺哀蕃樂多昏皆所以為節制之道至扵索<lb/>
鬼神以兾救旱除盜賊以去民害無非救災之大端也<lb/>
<pb n="KR4e0117_WYG_003-9a"/>
又非救荒之有其政乎平糴之法肇扵魏之李悝視歳<lb/>
之上中下熟而糴之有差小飢則發小熟之所斂中飢<lb/>
則發中熟之所斂大飢則發大熟之所斂故雖遇飢饉<lb/>
糴不貴而民不散也常平之制行扵漢之耿夀昌豐年<lb/>
榖賤則増價而糴以利農凶年榖貴則減價而糶以利<lb/>
民有益扵民無損扵國民甚便之義倉之制行扵唐之<lb/>
戴胄民之有田者毎畆税二升粟麥秔稻隨土所宜商<lb/>
賈無田者以戸為九等自石至升出粟有差豐年則斂<lb/>
<pb n="KR4e0117_WYG_003-9b"/>
之凶年則散之或以賑貧民或以為種子宋之朱文公<lb/>
扵崇安立社倉其始也請官米六百石以為本逓年收<lb/>
息二分斂散以時各有明法其後本米還官息米三千<lb/>
餘石遂定為乆計更不收息故雖有水旱之變而民無<lb/>
飢饉之憂此皆備荒之政見扵後世者也若夫春秋轉<lb/>
粟勸分之策惠王移民移粟之政西漢則有丞相以下<lb/>
出粟之詔東都則有入粟補官之方富弼之在青州也<lb/>
募民入粟益以官廪散處其民以便薪水而活民五十<lb/>
<pb n="KR4e0117_WYG_003-10a"/>
餘萬韓琦之在益州也蠲租税逐貪殘罷冗吏為饘粥<lb/>
而活民九十餘萬趙抃知越州任糶者増價以致米商<lb/>
陳堯佐漕兩浙則發廪減直以贍貧民此皆救荒之政<lb/>
見扵後世者也夫氣化有不齊陰陽有愆伏而水旱之<lb/>
災不能無也田野熙熙民物怡怡勿以時之未荒為可<lb/>
以少安力農務本儲積有備庸可不以此為念乎生靈<lb/>
焦焦有識凛凛勿以時之既荒為無可柰何轉豪勢之<lb/>
有餘以補不足發倉廪之儲積以賑飢窮庸可不以此<lb/>
<pb n="KR4e0117_WYG_003-10b"/>
為計乎不以此之為念不以此之為計茍安扵目前坐<lb/>
視扵危急其可以為民父母哉<lb/>
　　禮科<lb/>
　　　郊廟<lb/>
國家之事莫大扵敬天而尊祖祭祀之禮必在扵備物<lb/>
而盡誠葢郊社之禮所以事上帝也宗廟之禮所以祀<lb/>
其先也然儀物之不備禮意之不周又何以達吾之誠<lb/>
敬哉古先哲王以為萬物資始扵天故扵冬至日祭天<lb/>
<pb n="KR4e0117_WYG_003-11a"/>
扵南郊之圓丘葢取陽氣之始也萬物資生扵地故扵<lb/>
夏至日祭地扵澤中之方丘葢原陰氣之萌也丘圓而<lb/>
上所以象天丘方而下所以象地㤗壇南郊之壇也以<lb/>
之燔柴㤗圻北郊之坎也以之瘞埋燔柴以升煙則扵<lb/>
樂六變之前瘞埋以達氣則扵樂八變之前先王燔瘞<lb/>
扵郊丘其牲角繭栗其牲體全膋器用陶匏藉用藁秸<lb/>
其車玉路素車其服大裘衮冕南郊之樂宫用夾鍾于<lb/>
震之宫以其帝出于震也而謂之圜鍾者取其形以象<lb/>
<pb n="KR4e0117_WYG_003-11b"/>
天也三一之變合陽竒之數也北郊之樂宫用林鍾于<lb/>
坤之宫以其萬物致養乎坤也而謂之函鍾者取其陽<lb/>
以象地也四二之變合陰耦之數也禮坤之玉則以蒼<lb/>
璧禮祗之玉則以黄琮祭天扵圓丘則神南面王北面<lb/>
祭地扵方丘則祗北面王南面此古者郊祀之大畧也<lb/>
更秦則興鄜宻上下之四畤以祀五帝至漢則増以北<lb/>
畤以祀五帝漢之祀天不扵南郊而扵甘泉其祀地不<lb/>
扵北郊而扵汾隂河東壇有八觚席有六采樂有玉女<lb/>
<pb n="KR4e0117_WYG_003-12a"/>
車有鸞輅騂駒龍馬一切侈靡元始之間繆戾尤甚春<lb/>
則天地同牢扵南郊冬夏則天地分祭扵南郊光武兆<lb/>
南郊扵洛陽之陽兆北郊扵洛陽之陰其儀禮度數一<lb/>
遵元始之制而先王之禮隳廢殆盡良可悼也唐初冬<lb/>
至祀昊天上帝于圓丘正月辛日祀感生帝扵南郊以<lb/>
祈榖而孟夏雩于南郊季秋大享于明堂皆祀五天帝<lb/>
高宗顯慶中議以六天出扵緯書而南郊圓丘一也由<lb/>
是盡黜鄭𤣥之説而南郊祈穀孟夏雩明堂大享皆祭<lb/>
<pb n="KR4e0117_WYG_003-12b"/>
昊天上帝開元中王仲丘議以為宜扵祈榖祭昊天而<lb/>
兼祭五帝既而蕭嵩撰開元禮雖未能合古而天神之<lb/>
位别矣天寳元年遂合祭天地扵南郊是時神僊道家<lb/>
之説興而𤣥元皇帝之廟建凡有事于上帝則廟獻扵<lb/>
太清朝獻扵太廟然後有事扵南郊遂為故事終唐之<lb/>
世莫能改為可不謹歟有宋因之未遑釐正元豐間陳<lb/>
襄援周禮之文始分祭天地扵南北元祐初蘇軾引昊<lb/>
天有成命之詩復合祭天地扵南郊殊不知南郊非欵<lb/>
<pb n="KR4e0117_WYG_003-13a"/>
地之處冬至非見地之時黄鍾太簇非致地之音燔<lb/>
柴升煙非祭祗之禮合祭之説果可用乎至扵祀天帝<lb/>
之説鄭氏則謂昊天上帝北辰耀魄寳也其五帝則東<lb/>
方青帝靈威仰南方赤帝赤熛怒西方白帝白招拒北<lb/>
方黒帝協光紀中央黄帝含樞紐然詩書言天之與帝<lb/>
天即帝帝即天豈昊天上帝之外又有所謂五帝哉周<lb/>
禮所謂祀昊天上帝五帝亦如之葢五帝者五人帝東<lb/>
方其帝太昊南方其帝炎帝西方其帝少昊北方其帝<lb/>
<pb n="KR4e0117_WYG_003-13b"/>
顓頊中央其帝黄帝此五人帝皆有大功扵天下故以<lb/>
之配天帝焉晉從王肅一天之説扵是除五帝之位則<lb/>
自太昊至扵黄帝不得祀扵明堂南郊其失又甚矣萬<lb/>
物本乎天人本乎祖故宗廟之禮又當講焉有虞氏禘<lb/>
黄帝而郊嚳祖顓帝而宗堯夏后氏禘黄帝而郊鯀祖<lb/>
顓帝而宗禹商人禘嚳而郊㝠祖契而宗湯周人禘嚳<lb/>
而郊稷祖文王而宗武王若以廟制言之古者天子七<lb/>
廟三昭三穆與太祖之廟而七也太祖之廟始祖居之<lb/>
<pb n="KR4e0117_WYG_003-14a"/>
昭之北廟二世之君居之穆之北廟三世之君居之昭<lb/>
之南靣四世之君居之穆之南廟五世之君居之又昭<lb/>
之南廟六世之君居之又穆之南廟七世之君居之廟<lb/>
皆南向主在廟之中皆東向各有門堂寢室而墻宇四<lb/>
周焉太祖之廟百世不遷其餘六廟八世之後毎易世<lb/>
而一遷其遷之也新主祔于其班之南廟南廟之主遷<lb/>
扵北廟北廟既盡則遷其主扵太廟之夾室而謂之祧<lb/>
宗廟之制昭常扵昭穆常扵穆但以左右為昭穆不以<lb/>
<pb n="KR4e0117_WYG_003-14b"/>
昭穆為尊卑及其祫祭扵太廟然後序尊卑之次惟太<lb/>
祖東向自如而為最尊之位羣昭列序扵北牖下南向<lb/>
群穆列序南牖下北向南向者取其向明故曰昭北向<lb/>
者取其深逺故曰穆迨夫漢惠帝始立原廟而昭穆之<lb/>
次序無復見明帝同堂異室而七廟之規模無復存至<lb/>
唐𤣥宗増太廟為九室而七廟又過其制焉若以禘祫<lb/>
之祭言之追祭始祖之祖曰帝合食太祖之廟曰祫禘<lb/>
之為言大也惟大祭則謂之禘祫之為言合也惟合祭<lb/>
<pb n="KR4e0117_WYG_003-15a"/>
則謂之祫或謂之間祀者以其祭在四時之間也或謂<lb/>
之盛祭者以其合五年再盛之義也三年一祫五年一<lb/>
禘重其事也祫以五齊禘以四齊昭其數也禘以四月<lb/>
祫以七月正其時也祫則毁廟未毁廟皆升合于太祖<lb/>
所謂合食于太祖也禘則惟及扵毁廟而不及扵親廟<lb/>
所以審禘其尊卑也奈何諸儒之論紛紛不同馬融以<lb/>
為禘大而祫小鄭康成以為祫大而禘小愚以為大小<lb/>
之異不必深辨惟明乎禘祫之義則古人尊祖之意得<lb/>
<pb n="KR4e0117_WYG_003-15b"/>
矣高堂隆以為前三後二徐邈以為前二後三愚以為<lb/>
前後之説不必深辨惟明乎禘祫之義則古人祀先之<lb/>
意眀矣禘祫兩祭賈逵則以為一祭二名禘夏祫秋張<lb/>
純則以祫為冬祭宗廟之禮止扵九獻先儒則曰大祫<lb/>
十有二獻此皆謬妄之説也漢唐之間禮意不明光武<lb/>
中興而禘祫之祭僅能再舉是不㡬扵疏而怠乎𤣥宗<lb/>
在位而禘祫之禮并扵一歳是不㡬扵數而瀆乎惟宋<lb/>
三年一祫以孟春五年一禘以孟冬其制頗合扵古焉<lb/>
<pb n="KR4e0117_WYG_003-16a"/>
若夫四時之祭則大宗伯以春祠夏禴秋嘗冬烝享先<lb/>
王也祠者告祠也禴者薄物也嘗則薦新之義烝則衆<lb/>
多之義也聖人制禮取法天道以事其祖故三年一閏<lb/>
天氣小備也扵是乎祫扵太廟五年再閏天氣大備也<lb/>
扵是乎祫于始祖祠禴禮簡以春夏物未成也嘗烝禮<lb/>
備以秋冬物成就也他如五齊三酒之辨泛醴盎醍沈<lb/>
所謂五齊也曰醆曰澄曰清所謂三酒也或以為祫祭<lb/>
三齊坊記所謂醴酒在室粢醍在堂澄酒在下是也或<lb/>
<pb n="KR4e0117_WYG_003-16b"/>
以為禘祭四齊禮運所謂𤣥酒在室醴醆在戸粢醍在<lb/>
堂澄酒在下是也先王祭祀之禮何其備歟<lb/>
　　　律吕<lb/>
論作樂者莫先扵定六律定六律者莫先扵審黄鍾葢<lb/>
六律為衆音之根本而黄鍾又為六律之根本也粤自<lb/>
黄帝使伶倫取嶰谷之竹吹之以聽鳯凰之鳴其雄鳴<lb/>
為六雌鳴亦六而律吕之制興焉夫律以統氣類物黄<lb/>
鍾太簇姑洗蕤賔夷則無射陽月之管也故謂之陽律<lb/>
<pb n="KR4e0117_WYG_003-17a"/>
吕以旅陽宣氣大吕夾鍾仲吕林鍾南吕應鍾隂月之<lb/>
管也故謂之陰吕黄鍾長九寸太簇長八寸林鍾長六<lb/>
寸此三律無餘分他律則餘分參差不齊也若以律吕<lb/>
相生之法論之陽律生陰吕曰下生三分長而損一陰<lb/>
吕生陽律曰上生三分長而益一皆隔八律而左旋黄<lb/>
鍾下生林鍾林鍾上生太簇太簇下生南吕南吕上生<lb/>
姑洗姑洗下生應鍾應鍾上生蕤賔蕤賔重上生大吕<lb/>
大吕下生夷則夷則上生夾鍾夾鍾下生無射無射下<lb/>
<pb n="KR4e0117_WYG_003-17b"/>
生仲吕此京馬鄭蔡諸儒及杜佑通典所説也然班固<lb/>
漢書所載律吕相生皆一上一下而京房等乃自蕤賔<lb/>
重上生大吕以後咸易漢志上下之號何哉葢一上一<lb/>
下者相生之道也言重上生者吹候之用也論陰陽相<lb/>
生之正則當從班氏之説若必施之吹候之用則當從<lb/>
京馬鄭蔡之説二者並行而不悖焉京房又推相生之<lb/>
法以上生下皆三分生二以下生上皆三分生四黄鍾<lb/>
下生林鍾林鍾上生太簇陰陽相生而終扵仲吕十二<lb/>
<pb n="KR4e0117_WYG_003-18a"/>
律畢矣中吕上生執始執始下生去滅上下相生終扵<lb/>
南事而六十律畢矣十二律之變為六十律猶八卦之<lb/>
變為六十四卦也律吕之中其用全律則為正聲用半<lb/>
律則如子聲如黄鍾之管正聲九寸為均其子聲則四<lb/>
寸有半葢樂音最忌相凌如黄鍾為宫其律最長以次<lb/>
諸律用正聲固順若以他律為宫則長短相凌故半用<lb/>
子聲然後高下得以相依清濁得以相間而樂無不和<lb/>
矣若夫五音之中宫音屬土其絃八十一絲為聲最濁<lb/>
<pb n="KR4e0117_WYG_003-18b"/>
君之象也商音屬金三分徴益一以生其絃七十二絲<lb/>
其濁宫次臣之象也角音屬木三分羽益一以生其絃<lb/>
六十四絲其清濁居中民之象也徴音屬火三分宫去<lb/>
一以生其絃五十四絲其聲㣲清事之象也羽音屬水<lb/>
三分商去一以生其絃四十八絲其聲最清物之象也<lb/>
凡聲尊卑取象五行最多者濁最少者清大不過宫細<lb/>
不過羽然商角羽無變而宫徴有變者何哉葢臣有常<lb/>
職民有常業物有常形此所以無變也君緫萬務不可<lb/>
<pb n="KR4e0117_WYG_003-19a"/>
執以一方事通萬變不可滯扵一隅此所以有變也然<lb/>
太史公謂五音始扵宫窮扵角此乃始扵宫終扵羽何<lb/>
哉葢宫徴羽商角隔八相生之序也宫商角徴羽是乃<lb/>
還相為宫之道也雖然古人制律皆本扵中聲中聲黄<lb/>
鍾之宫也度量衡扵是而受法十二律由是而損益故<lb/>
曰黄鍾為聲氣之元八十四聲之中至為純粹者也中<lb/>
聲既定然後十二律可得而定焉宋西山蔡氏深以鍾<lb/>
律為急著書兩巻明白而淵深縝宻而通暢其言雖多<lb/>
<pb n="KR4e0117_WYG_003-19b"/>
出扵近世之所未講其實無一字不本扵古人也試之<lb/>
成法蓋若黄鍾圍徑之數則漢斛之積分可考寸以九<lb/>
分為法則淮南太史小司馬之説可推五聲二變之數<lb/>
變律半聲之例則杜氏之通典具焉變宫變徴之不得<lb/>
為調則孔氏之禮䟽因亦可見至扵先求聲氣之元而<lb/>
因律以生尺則尤所謂卓然者而亦雜見扵兩漢之制<lb/>
蔡邕之説與夫國朝㑹要以及程子張子之言可謂得<lb/>
作樂之本矣<lb/>
<pb n="KR4e0117_WYG_003-20a"/>
　　兵科<lb/>
　　　兵法<lb/>
大易論行師之道而惓惓扵師出以律之言周書載誓<lb/>
師之辭而諄諄乎六伐七伐之法葢兵凶器也戰危事<lb/>
也用凶器而臨危事其可不知料敵之方制勝之道哉<lb/>
是故星宿孤虛天陣也山川向背地陣也偏伍彌縫人<lb/>
陣也此非所謂三陣乎直陣屬木鋭陣屬火圓陣屬金<lb/>
方陣屬土曲陣屬水此非所謂五陣乎天地風雲虎翼<lb/>
<pb n="KR4e0117_WYG_003-20b"/>
虵蟠飛龍鳥翔此則風后八陣也方圓牝牡衝方罘罝<lb/>
車箱雁行此則孫子八陣也車箱車<graphic n="KR2343" url="https://raw.githubusercontent.com/kanripo/KR-Gaiji/master/images/KR2343.png" mimeType="image/png"/>曲陣鋭陣直陣<lb/>
卦陣衝陣鵝鸛陣此則吳起八陣也洞當中黄龍騰鳥<lb/>
翔連衝握機虎翼折衝此則孔眀八陣也李靖六花陣<lb/>
則中軍左虞候右虞候左一廂右一廂左二廂右二廂<lb/>
是也李靖十二陣則大黒大赤青虵白雲左突右擊前<lb/>
衝後衝摧凶決勝破敵先鋒中黄逰奕是也若以兵法<lb/>
言之孫子之言兵也則有五事五法之論吴子之言兵<lb/>
<pb n="KR4e0117_WYG_003-21a"/>
也則有五名四機之説與夫司馬法之所謂七政鼂錯<lb/>
書之所謂三急皆用兵之先務也曰道曰天曰地曰將<lb/>
曰法非五事之謂乎曰度曰量曰數曰稱曰勝非五法<lb/>
之謂乎義兵强兵剛兵暴兵逆兵非所謂五名乎氣機<lb/>
地機事機力機非所謂四機乎曰人曰正曰辭曰巧曰<lb/>
火曰水曰兵此所謂七政曰得地形曰卒服習曰器用<lb/>
利此之謂三急圮地無舎衝地合交絶地無留圍地則<lb/>
謀死地則戰途有所不由軍有所不擊城有所不攻地<lb/>
<pb n="KR4e0117_WYG_003-21b"/>
有所不争君命有所不受此則孫子所謂九變也地形<lb/>
有通者有卦者有支者有隘者有險者有逺者此則孫<lb/>
子所謂六地也火攻有五豈非火人火積火輜火庫火<lb/>
隊之謂乎用間有五豈非因間内間反間死間生間之<lb/>
謂乎然用兵莫先扵擇將擇將之方有八證一曰問之<lb/>
以言以觀其詳二曰窮之以辭以觀其變三曰與之間<lb/>
諜以觀其誠四曰明白顯問以觀其聽五曰使之以財<lb/>
以觀其亷六曰試之以色以觀其貞七曰告之以難以<lb/>
<pb n="KR4e0117_WYG_003-22a"/>
觀其勇八曰醉之以酒以觀其態然將有五材五謹有<lb/>
五危十過所謂五材者勇智仁信忠是也勇則不可犯<lb/>
智則不可亂仁則愛人信則不欺忠則無二心所謂五<lb/>
謹者理備果戒約是也理者治衆如治寡備者出門如<lb/>
見敵果者臨敵不懐生戒者雖克如始戰約者法令省<lb/>
而不煩所謂五危者必死可殺必生可虜忿速可侮亷<lb/>
㓗可辱愛民可煩是也所謂十過者勇而輕死者可暴<lb/>
也急而心速者可乆也貪而好利者可貴也仁而不忍<lb/>
<pb n="KR4e0117_WYG_003-22b"/>
人者可勞也智而請怯者可窘也信而喜信人者可誑<lb/>
也亷㓗而不愛人者可侮也智而心緩者可襲也剛毅<lb/>
而自用者可事也懦而喜任人者可欺也若夫荀子論<lb/>
將有六術五權三至五無壙之説號令欲嚴以威賞罰<lb/>
欲必以信處舍欲周以固徙舉進退欲安以重欲疾以<lb/>
速窺敵觀變欲潜以深欲伍以參遇敵决戰必行吾所<lb/>
明無行吾所疑夫是之謂六術無欲將而惡廢無怠勝<lb/>
而㤀敗無威内而輕外無見利而不顧其害凡慮事欲<lb/>
<pb n="KR4e0117_WYG_003-23a"/>
熟而用財欲泰夫是之謂五權可殺而不可使處不完<lb/>
可殺而不可使擊不勝可殺而不可使欺百姓夫是之<lb/>
謂三至敬謀無壙敬事無壙敬吏無壙敬衆無壙敬敵<lb/>
無壙夫是之謂五無壙慎行此六術五權三至而處之<lb/>
以恭敬無壙夫是之謂天下之將至扵尉繚子論人君<lb/>
必勝之道有十二焉一曰連刑謂同罪保伍也二曰地<lb/>
禁謂禁止行道以網外姦也三曰全車謂甲首相附三<lb/>
五相連以結其聫也四曰開塞謂分地以限各死其職<lb/>
<pb n="KR4e0117_WYG_003-23b"/>
而堅守也五曰分限謂左右相禁前後相待坦車為固<lb/>
以逆以止也六曰號别謂前列務進以别其後者不得<lb/>
争先登不次也七曰五章謂章明行列始卒不亂也八<lb/>
曰全曲為曲相從皆有分部也九曰金鼓謂興有功與<lb/>
致有德也十曰陳車謂接連前矛馬冒其目也十一曰<lb/>
死士謂衆軍之中有材力者乘扵戰車前後縱横出竒<lb/>
制敵也十二曰力卒謂經旗全曲不麾不動也雖然用<lb/>
兵固不可以無法而亦不可泥扵法故霍去病為將不<lb/>
<pb n="KR4e0117_WYG_003-24a"/>
學古兵法張巡用兵未嘗依古法趙括讀父書不知合<lb/>
變卒死扵長平陳餘稱義兵不用詐謀卒死扵泜上此<lb/>
為將者所以貴扵臨危制勝料敵設竒也豈可拘扵紙<lb/>
上之陳言哉<lb/>
　　　兵制<lb/>
自昔帝王之興憂天命之圯絶而求與之保合憫人心<lb/>
之陷溺而思與之拯援扵是修軍政設武備立行陣之<lb/>
制申教閲之令内以消奸雄覬覦之念外以杜蠻夷猾<lb/>
<pb n="KR4e0117_WYG_003-24b"/>
亂之階是有所不得已焉夫豈其心之所欲哉粤自黄<lb/>
帝有涿鹿之戰顓頊有共工之戰兵之名見矣而兵制<lb/>
則未立也舜有三苗之征夏有甘扈之誓兵之制立矣<lb/>
而制度則未備也至扵成周因農事而定軍令因井田<lb/>
而制軍賦自一里之井積而為成為同凡百里焉自百<lb/>
里之同積而為封為畿凡千里焉而天下之田井矣自<lb/>
五人為伍積而為兩為卒者百人焉自五卒為旅積而<lb/>
為師為軍凡萬二千五百人焉而天下之軍立矣自四<lb/>
<pb n="KR4e0117_WYG_003-25a"/>
井之邑而為丘四邑之丘而為甸積而為六十四井為<lb/>
戎馬者四為兵車者一為牛者十二甲士三人步卒七<lb/>
十二人其出各有差焉自百乗之家而為千乗之國積<lb/>
而為萬乗提封九百萬井出賦凡六十四萬井為戎馬<lb/>
者四萬匹為兵車者萬乗其數靡不具焉當時之兵居<lb/>
則為比閭旅黨州鄉出則為伍兩卒旅師軍當時之將<lb/>
居則為鄉師黨正大夫出則為將帥長與司馬連率比<lb/>
年簡車卒正三年簡徒羣牧五載大簡車徒則選擇為<lb/>
<pb n="KR4e0117_WYG_003-25b"/>
有時矣春振旅以蒐夏苃舎以苗秋治兵以獮冬大閲<lb/>
以狩則練習為有節矣任地事以令貢賦故農時不違<lb/>
因農隙以講武事故武備無闕其平居也出入相友而<lb/>
恩義足以相結其戰陣也音容相接而死生足以相救<lb/>
此古者兵制之善也春秋之世齊管仲作内政而寓軍<lb/>
令五家為軌故五人為伍軌長率之十軌為里故五十<lb/>
人為小戎里有師率之四里為連故二百人為率連長<lb/>
率之十連為鄉故二千人為旅鄉良人率之五鄉一師<lb/>
<pb n="KR4e0117_WYG_003-26a"/>
故萬人為軍五鄉之帥率之國中之事為兵郊野之民<lb/>
為農兵不諳耒耜之功農不識干戈之具扵是先王寓<lb/>
兵扵農之意冺矣迨夫晉作州兵魯作丘甲齊以技擊<lb/>
强魏以武卒奮秦以鋭士勝民自勝甲以上皆籍為兵<lb/>
則當時民力之困可知矣漢無計口授田之法故賦兵<lb/>
以丁而不以田自其二十三為正卒五十六為退卒京<lb/>
師有南軍北軍之屯以備宿衛郡國有材官騎士之制<lb/>
以備行兵南軍衛尉主之北軍中尉主之材官騎士都<lb/>
<pb n="KR4e0117_WYG_003-26b"/>
尉主之南北軍不出京師而民兵散扵郡國如巴蜀三<lb/>
河潁川則有材官隴西天水安定則有騎士西北之地<lb/>
則多車騎東南之地則多樓船以至臨淄之弩手荆楚<lb/>
之劔客各任其土之所宜而習熟之一旦有事則以羽<lb/>
檄召赴而無有不集者武帝平百粤内増中壘屯騎步<lb/>
兵越騎長水胡騎射聲虎賁八校尉外置樓船皆歳時<lb/>
講肄其後南北二軍皆郡國畨土扵是有養兵之患而<lb/>
京師之兵制壞矣元狩以後兵革數動民多買役扵是<lb/>
<pb n="KR4e0117_WYG_003-27a"/>
發七科之謫而郡國之兵制又壊焉中興之後兵旅尤<lb/>
弛都試之法不可罷者罷之校尉之官不可廢者廢之<lb/>
而兵制蕩然矣唐因西魏周隋府兵之制而益修之二<lb/>
十為兵六十而免而民無常兵之勞三時耕稼一時治<lb/>
兵而兵無常聚之患置府六百三十四而居闗中者二<lb/>
百六十一所以明輕重之勢兵散扵府將歸扵朝所以<lb/>
杜禍亂之原至扵器甲則出扵兵衣糧則取辦扵民而<lb/>
國無養兵之廢此其為法最為近古奈何貞觀而後畨<lb/>
<pb n="KR4e0117_WYG_003-27b"/>
役更代多不以時是以張説募騎兵以為長從宿衛而<lb/>
畨土之制已廢李林甫募長征兵以息山東之戍而邊<lb/>
戍之制又廢天寳以後騎兵之法又稍變廢折衝諸府<lb/>
無兵可交而方鎮之兵盛矣及其末也天子亦自置兵<lb/>
於京師號曰禁軍焉宋之制兵其名有八禁軍之親近<lb/>
曰班直其出戍邊者曰屯駐𨽻總管者曰駐泊以糴賤<lb/>
而留之者曰就糧諸司募者曰役兵諸州募者曰駐泊<lb/>
什五其民教以武事為之民兵蕃夷内附紏而用之謂<lb/>
<pb n="KR4e0117_WYG_003-28a"/>
之蕃兵其制精兵二十萬京師屯十萬足以制外變外<lb/>
郡屯十萬足以制内患内有三衙四廂諸司外有總管<lb/>
鈐轄諸將然亦未若唐置府立衛之意為善也<lb/>
　　刑科<lb/>
　　　刑制<lb/>
三代而上以徳行罰其效深三代而下以罰行徳其效<lb/>
淺葢以德行罰則欽恤之意存乎其中先刑罰而後仁<lb/>
義則能存欽恤者鮮矣何怪其治效之異哉夫刑以輔<lb/>
<pb n="KR4e0117_WYG_003-28b"/>
治聖人之所不得已也有虞之世伯夷降典折民惟刑<lb/>
臯陶作士惟民克允故民協于中而四方有風動之休<lb/>
成周之時有蘇忿生敬爾由獄扵前有康叔封敬明乃<lb/>
罰扵後故刑措不用而厯年有八百之永漢高祖入闗<lb/>
除秦苛法約法三章可謂簡矣繼以孝文恭儉化民感<lb/>
緹縈之言而肉刑之法遂廢從釋之之議而犯蹕盜環<lb/>
之罪獲減景帝患笞者之多死也而更定箠令元帝患<lb/>
重刑之繁也減三十四事哀帝又減八十一事其心亦<lb/>
<pb n="KR4e0117_WYG_003-29a"/>
仁矣然治效不能比隆扵虞周者盖文帝寛厚而禮樂<lb/>
未遑景帝刻薄而誅戮肆行元帝牽制文義哀帝寵信<lb/>
嬖倖此豈有仁義之道哉唐高祖入闗除隋苛法約法<lb/>
十二條亦可謂簡矣繼以太宗仁恕為治念肉刑乆廢<lb/>
而斷趾之刑不敢復覽明堂炙圖而鞭背之刑不敢用<lb/>
高宗永徽中詔省律令四十七條𤣥宗開元中詔定絹<lb/>
估並以實錢是時天下大辟有終歳止二十四人及五<lb/>
十八人者亦可謂仁矣然治效亦不能比隆扵虞周者<lb/>
<pb n="KR4e0117_WYG_003-29b"/>
盖髙宗柔懦廢嫡后而立孽妾𤣥宗奢侈殺愛子而戮<lb/>
諫臣又豈有仁義之道哉此漢唐之治所以不古若也<lb/>
宋太祖始用士人分治州縣之獄太宗遣官提㸃諸路<lb/>
刑獄而又置審刑院扵禁中防大理刑部之失凢獄必<lb/>
先三司然後闗報審刑院事從申覆然後下丞相府丞<lb/>
相又以聞然後論刑其謹重之意如此迨末世則不然<lb/>
矣<lb/>
　　　法律<lb/>
<pb n="KR4e0117_WYG_003-30a"/>
三代而上以仁義而行法律三代而下以法律而行仁<lb/>
義盖仁義者化民之本法律者防民之具也古者教化<lb/>
有本故民務為仁義以求免扵刑罰後世教化無本故<lb/>
民慎法律之及身亦相勉扵仁義也請詳陳之有虞之<lb/>
世象以典刑自五刑而至扵金贖法之經也自𤯝災而<lb/>
至扵怙終法之權也厥後夏作禹刑商作湯刑至周其<lb/>
法益備大司㓂掌三典詰四方一曰刑新國用輕典二<lb/>
曰刑平國用中典三曰刑亂國用重典以五刑紏萬民<lb/>
<pb n="KR4e0117_WYG_003-30b"/>
一曰野刑上功料力二曰軍刑上命紏守三曰鄉刑上<lb/>
德紏孝四曰官刑上能紏職五曰國刑上愿紏暴司刺<lb/>
掌三刺三宥三赦之法所謂三刺者豈非訊羣臣羣吏<lb/>
萬民之謂乎所謂三宥者豈非宥不識過失遺㤀之謂<lb/>
乎所謂三赦者又非赦㓜弱老旄蠢愚之謂乎其政令<lb/>
詳明教條嚴整使人知畏懼而已穆王命吕侯訓夏贖<lb/>
刑五刑之屬至扵三千而大辟之屬止扵二百重刑之<lb/>
條目減扵前而輕刑之條目増扵舊也世道愈下法律<lb/>
<pb n="KR4e0117_WYG_003-31a"/>
愈繁李悝制律書六篇有盜賊囚捕雜具之法蕭何作<lb/>
律令九章而増戸婚擅興廐庫之篇叔孫通又益律之<lb/>
所不及者十八篇惠帝除妖言挾書之律孝文去收拏<lb/>
相坐之法馬鄭作律令章句陳思作决事比例曹魏作<lb/>
新律十八篇晉解充増損漢魏為二十篇隋令髙熲更<lb/>
定律令分笞杖徒流死為五刑凡十二篇一曰名例二<lb/>
曰衛禁三曰職制四曰戸婚五曰廐車六曰擅興七曰<lb/>
盜賊八曰鬬訟九曰詐偽十曰雜律十一曰捕亾十二<lb/>
<pb n="KR4e0117_WYG_003-31b"/>
曰斷獄唐之刑書有四曰律令格式令為國家之制度<lb/>
格為有司之常行法為守法之常法凡政事必從事扵<lb/>
此三者有所違而入扵罪者一斷以律律之為書因隋<lb/>
之舊而長孫無忌等作為疏義焉宋太宗時則有太平<lb/>
編勑真宗時則有成平編勑仁宗時則有嘉祐編勑神<lb/>
宗命有司編修勑令凡舊載之扵勑者多移之扵令蓋<lb/>
違勑之罪重而違令之罪輕也他如傅霖作律統賦而<lb/>
櫽括律意無復餘藴竇儀上統刑而文義簡古可亞六<lb/>
<pb n="KR4e0117_WYG_003-32a"/>
經我朝頒降律令分吏户禮兵刑工為六篇凡三十巻<lb/>
四百六十條以八字為例曰以曰准曰皆曰各曰其曰<lb/>
及曰即曰若以八議論刑曰議親曰議故曰議賢曰議<lb/>
能曰議功曰議貴曰議勤曰議賔輕重適宜用舎各當<lb/>
著昭代之盛典為萬世之常經蓋與虞周之制同一揆<lb/>
也<lb/>
　　工科<lb/>
　　　水利<lb/>
<pb n="KR4e0117_WYG_003-32b"/>
嘗謂食之所出者本扵田而田之所頼者在扵水此周<lb/>
禮述溝洫遷史書河渠良有以也粤自大禹盡力溝洫<lb/>
商髙宗始為經界而水利之興尚矣至扵成周而後制<lb/>
度大備營溝行水之制則職之匠人止水蓄水之令則<lb/>
領之稻人可决則决而無泛濫之患可塞則塞而無旱<lb/>
乾之虞三代之時所以家給而人足者未有不本扵此<lb/>
也秦漢以來人君志扵惠養黎元者亦莫不汲汲扵得<lb/>
人以任其責漢則京師有水衡之官郡國有都水之職<lb/>
<pb n="KR4e0117_WYG_003-33a"/>
宋三司則有都水監諸路則有提舉自春秋以降興水<lb/>
利者代有其人孫叔敖起芍陂而楚受其惠李永堰江<lb/>
水而蜀以富饒鄭國導涇水扵秦而谷口有禾黍之歌<lb/>
史起引漳水扵魏而鄴旁有稻粱之詠下至劉漢穿㳛<lb/>
口以溉繁田則有文翁焉開渭渠以灌闗中則有鄭當<lb/>
時焉莊熊穿龍首渠扵馮翊之地兒寛鑿六輔渠扵髙<lb/>
仰之田白公引涇水扵池陽之區召信臣造鉗盧扵穰<lb/>
縣之南王景修芍陂而廬江之境大豐馬臻築鑑湖而<lb/>
<pb n="KR4e0117_WYG_003-33b"/>
㑹稽之民獲利此漢之得人也其在唐也引黄河以溉<lb/>
田則有雲得臣焉毁碾磑以導渠則有長孫祥焉引雷<lb/>
陂之水築句城之塘非李襲之在揚州乎决鄭白之渠<lb/>
復秦漢之水非黎幹之尹京兆乎温造開渠扵朗州而<lb/>
溉田二千餘頃之多孟簡開瀆扵常州而沃壤四千餘<lb/>
頃之廣田𢎞正開古河之道而水患以除白居易浚錢<lb/>
塘之湖而水利以興此唐之得人也他如許景山修蕭<lb/>
何之故堰而廢壞之地化而富饒趙尚寛修召信臣之<lb/>
<pb n="KR4e0117_WYG_003-34a"/>
舊渠而荒瘠之土變為沃壌築海隄以衛田而民享其<lb/>
利則如范文正興水利有功而治累得聲則如劉彛復<lb/>
馬氏之龜塘而溉田萬頃者吕頤浩也修鎮江之練湖<lb/>
而灌田十萬者錢良臣也此又宋之得人也然諸君子<lb/>
有聲於水利者豈有他哉亦惟相地勢之崇卑放溝洫<lb/>
之遺法穿陂塘以備亢旱之虐使田之高者無龜拆之<lb/>
憂堅隄岸以塞泛漲之勢使田之下者無浸淫之患不<lb/>
貪小利以害大謀不急近功以遺逺害田疇有灌溉之<lb/>
<pb n="KR4e0117_WYG_003-34b"/>
益川澤無壅塞之憂則其有利扵生民有益扵國家豈<lb/>
淺淺哉<lb/>
　　　屯田<lb/>
立國資乎兵兵有餘而食不足是餒其兵也養兵資乎<lb/>
食食有餘而兵不精是蠧其食也何則兵者國之爪牙<lb/>
食者兵之命脉有國其可無兵乎養兵其可無食乎茍<lb/>
兵精而食足以守則固以戰則克誠國家萬全之計也<lb/>
成周之世比閭之中卒伍具焉耒耜之暇干戈屬焉民<lb/>
<pb n="KR4e0117_WYG_003-35a"/>
之所蓄即兵之所食故屯田之法三代之前無有也田<lb/>
不井授國有兵費糧以漕運士有飢色後之欲為富國<lb/>
足兵之計者不出乎屯田之制耳自漢文帝募民耕塞<lb/>
下已有屯田之説自武帝遣戰士田西域始有屯田之<lb/>
規成扵昭宣廣扵魏晉而極盛扵唐然漢之屯田以兵<lb/>
唐之屯田以民漢自通西域始以校尉將卒屯田渠黎<lb/>
而用戊巳校尉屯田車師趙充國既罷騎兵所留蓋弛<lb/>
刑應募及灌陽汝南兵此皆以兵也唐因軍府以置營<lb/>
<pb n="KR4e0117_WYG_003-35b"/>
田天下之屯凡九百九十有二或𨽻司農或屬苑内或<lb/>
分諸州軍或以少卿巡行或以御史蒞輸或有警以兵<lb/>
千人助穫此則以民也他如諸葛亮屯田扵渭水羊祜<lb/>
屯田扵荆州則如漢人之制也任峻募民屯田扵許下<lb/>
隋人立堡營田於河西則如唐人之制也然屯田之説<lb/>
有三兵屯而不戰則可以耕如諸葛亮之田渭水張公<lb/>
謹之田代郡皆養兵蓄鋭而不廢耕墾也議定而不揺<lb/>
則可以耕如趙充國之田金城棗祗之田許下皆素有<lb/>
<pb n="KR4e0117_WYG_003-36a"/>
成謀而不惑異議也將帥先士卒則可以耕如郭子儀<lb/>
躬耕百畆軍士不勸而耕婁師德身衣皮袴士卒樂為<lb/>
之田此皆將帥先士卒之驗也宋初置屯田務扵唐鄧<lb/>
襄三州雜置營田使扵河北東西路若王守斌調兵卒<lb/>
田河北耿望調丁夫田襄陽兵民盖通用矣髙宗中興<lb/>
尤切留意書充國留屯之事以勉之申建隆歳課之法<lb/>
以督之是以韓世忠田金陵岳飛田鄂州王之竒田兩<lb/>
淮吳玠田梁洋當時淮南官四十三耕田二百二十<lb/>
<pb n="KR4e0117_WYG_003-36b"/>
五頃官得萬九千九百九十八石建寧官莊三十九耕<lb/>
田一百八十四頃官得六千五百二十石其明驗可見<lb/>
矣夫屯田固富國足兵之要誠能倣漢唐之制酌古今<lb/>
之宜沿邊則責之將帥而部兵以耕境内則責之守令<lb/>
而募民以耕如此則上有益扵國下有益扵民矣<lb/>
　<lb/>
　<lb/>
　椒邱文集巻三<lb/>
</p>
<p>
</p>
  </div>
</body>
</text>
</TEI>
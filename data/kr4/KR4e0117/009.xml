<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱文集巻九</head> <lb/>
    <p>
<pb n="KR4e0117_WYG_009-1a"/>
欽定四庫全書<lb/>
　椒邱文集巻九<lb/>
　　　　　　　　　　　　明　何喬新　撰<lb/>
　序<lb/>
　　　周禮集註序<lb/>
周禮一書周公致太平之法也非周公之法乃文武之<lb/>
法也非惟文武之法乃堯舜禹湯之法也堯舜禹湯文<lb/>
武周公距今數千載其致治之大本大法於今可見者<lb/>
<pb n="KR4e0117_WYG_009-1b"/>
書與周禮而已書載其道治天下之本也周禮載其法<lb/>
治天下之具也有志於唐虞三代之盛者舍二書何以<lb/>
哉秦火之餘書軼其半然諸儒無異論周禮固多錯簡<lb/>
諸儒論說何其紛然也甚者或以為戰國隂謀之書或<lb/>
以為漢儒附㑹之說嗚呼使戰國有是法則為三代矣<lb/>
使漢儒有是學尚可謂之漢儒哉獨程朱二大儒洞識<lb/>
聖心之精㣲以為非聖人不能作然亦論其大旨而已<lb/>
㣲詞奥義未及論著殘章斷簡未及考正君子惜之夫<lb/>
<pb n="KR4e0117_WYG_009-2a"/>
冬官未嘗亡也何必以千金購之胡為以考工記補之<lb/>
至臨川俞氏壽翁始悟冬官散見於六官之中作復古<lb/>
編以正漢儒妄補之非永嘉王氏次㸃亦作周禮訂註<lb/>
以羽翼俞氏之說其後臨川吳氏清源邱氏各有考註<lb/>
喬新自幼讀是書沉潛有年以為四家之說備矣惜其<lb/>
得於此者或失於彼乃重加考訂毎篇首依鄭本列其<lb/>
目存舊以㕘考也次則取四家所論定其屬正訛以從<lb/>
古也黜考工記别為巻不敢淆聖經也㕘考諸說附以<lb/>
<pb n="KR4e0117_WYG_009-2b"/>
臆見作集註以俟後之君子有天下國家者以書之所<lb/>
載立其本以周禮所載措諸用孰謂唐虞三代之盛治<lb/>
不可復哉世謂周禮不可行者以劉歆王安石用之而<lb/>
敗也嗚呼是非聖經之過也彼不識聖心而徒泥其文<lb/>
也唐太宗斟酌蘇綽之制以為建官授田制軍詰禁之<lb/>
法而貞觀之治逺邁兩漢况以聖人之心行聖人之法<lb/>
天下豈有不䝉聖人之澤乎<lb/>
　　　春秋左傳擷英序<lb/>
<pb n="KR4e0117_WYG_009-3a"/>
春秋之世先王之澤未息上自王朝下及列國外至戎<lb/>
夷之邦凡發於辭命見於應對者皆燦然成章其氣象<lb/>
雍容而不廹其文詞温雅而不爂如鍚鑾和鈴周旋交<lb/>
衢之間如藻率鞞鞛陟降明堂之上蓋文武成康之遺<lb/>
化猶有存者而其大夫君子皆習於禮樂之教明於道<lb/>
徳之旨故其言語詞章寖寖乎上薄典誥下軼秦漢有<lb/>
繇然矣孔子曰周監於二代郁郁乎文哉觀左氏所述<lb/>
則成周一代之文亦可㮣見已予少讀昌黎河東二家<lb/>
<pb n="KR4e0117_WYG_009-3b"/>
文愛其叙事峻潔摛詞豐潤及讀春秋左氏傳廼知二<lb/>
家之文皆宗左氏如韓之田𢎞正家廟碑董晉行状桞<lb/>
之封建論梓人傳玩其詞而察其態度宛然左氏之榘<lb/>
矱也予因慨然曰有志學古者左傳不可廢廼日取而<lb/>
讀之挹之而愈深追之而愈不可及宦逰四方他書不<lb/>
暇挾而常與左傳俱蓋未甞一日釋手及奉命飭邉備<lb/>
於代北出入亭障間固不能挾書而檄牘旁午雖有書<lb/>
亦不暇多讀也間者弭節雁門邊烽稍息夙好未忘假<lb/>
<pb n="KR4e0117_WYG_009-4a"/>
左傳於學宫録其尤可愛者百餘篇釐為三巻題曰左<lb/>
傳擷英加以批㸃藏之巾笥以便觀覽庶幾足吾所嗜<lb/>
焉雖然言者心之聲也春秋之世大夫君子有禮樂道<lb/>
德以養其心故其出詞吐氣皆自然之文不得其心而<lb/>
徒操觚染翰以追其跡雖曰逼真亦猶優孟之似叔敖<lb/>
耳是又學古者所當知也<lb/>
　　　楚辭序<lb/>
楚辭八巻紫陽朱夫子之所校定後語六巻則朱子以<lb/>
<pb n="KR4e0117_WYG_009-4b"/>
晁氏所集録而刋定補著者也蓋三百篇之後惟屈子<lb/>
之辭最為近古屈子為人其志潔其行亷其姱辭逸調<lb/>
若椉鷖駕虬而浮游乎埃壒之表自宋玉景差以至漢<lb/>
唐宋作者繼起皆宗其榘矱而莫能尚之真風雅之流<lb/>
而詞賦之祖也漢王逸甞為之章句宋洪興祖又為之<lb/>
補註而晁無咎又取古今詞賦之近騷者以續之然王<lb/>
洪之註随文生義未有能白作者之心而晁氏之書辨<lb/>
說紛拏亦無所發於義理朱子以豪傑之才聖賢之學<lb/>
<pb n="KR4e0117_WYG_009-5a"/>
當宋中葉阨於權奸迄不得施不啻屈子之在楚也而<lb/>
當時士大夫希世媒進者從而沮之排之目為偽學視<lb/>
子蘭上官之徒殆有甚焉然朱子方且與二三門弟子<lb/>
講道武夷容與乎溪雲山月之間所以自處者蓋非屈<lb/>
子所能及間嘗讀屈子之辭至於所謂往者余弗及來<lb/>
者吾不聞而深悲之乃取王氏晁氏之書刪定以為此<lb/>
書又為之註釋辨其賦比興之體而發其悲憂感悼之<lb/>
情繇是作者之心事昭然於天下後世矣予少時得此<lb/>
<pb n="KR4e0117_WYG_009-5b"/>
書而讀之愛其詞調鏗鏘氣格髙古徐察其憂愁鬱邑<lb/>
繾綣惻怛之意則又悵然興悲三復其辭不能自己顧<lb/>
書坊舊本刓缺不可讀嘗欲重刋以恵學者而未能也<lb/>
及承乏汳臺公暇與僉憲吳君源明論朱子著述偶及<lb/>
此書因道予所欲為者吳君欣然出家藏善本正其譌<lb/>
補其缺命工鍥梓以傳既而以書屬予曰書成矣子其<lb/>
序之使讀者知朱子所以訓釋此書之意而不敢以詞<lb/>
人之賦視之也嗟夫大儒著述之旨豈末學所能窺哉<lb/>
<pb n="KR4e0117_WYG_009-6a"/>
然嘗聞之孔子之刪詩朱子之定騷其意一也詩之為<lb/>
言可以感發善心懲創逸志其有禆於風化也大矣騷<lb/>
之為辭皆出於忠愛之誠心而所謂善不由外來名不<lb/>
可以虚作者又皆聖賢之格言使放臣屏子呻吟咏嘆<lb/>
於寂寞之濱則所以自處者必有其道矣而所天者幸<lb/>
而聽之寧不淒然興感而迪其倫紀之常哉此聖賢刪<lb/>
定之大意也讀此書者因其辭以求其義得其義而反<lb/>
諸身焉庶㡬乎朱子之意而不流於雕蟲篆刻之末矣<lb/>
<pb n="KR4e0117_WYG_009-6b"/>
　　　宋論序<lb/>
古之作史評者多矣若遷固之論賛司馬文正公之治<lb/>
鑑蘇文忠公之志林致堂胡公之管見尤所謂傑然者<lb/>
也遷之詞雄健而是非頗謬於聖人固之辭奥雅而予<lb/>
奪或盭於公義君子不能無憾焉求其議論英發可以<lb/>
定前古之邪正俟後聖而不惑者惟司馬蘇胡三君子<lb/>
而已若禮部侍郎兼翰林學士永新劉文安公之宋論<lb/>
其殆度越遷固而無愧於三君子者歟公博極羣書尤<lb/>
<pb n="KR4e0117_WYG_009-7a"/>
究心史學間讀宋史取其治亂興衰之大者辨其是非<lb/>
評其得失而著此論凡二十有八篇如論陳橋之變以<lb/>
為本於太祖之素心論金匱之書以為出於太宗之假<lb/>
託元符之獲秦璽則謂踵天書之故智金人之逼汴都<lb/>
則謂兆於靈素之妖言他若引斧斮地之疑屈已和戎<lb/>
之辨皆先儒所未發真百世不易之至論也公為此書<lb/>
不輕示人予曩為秋官郎嘗謁公於私第公出示十餘<lb/>
篇予讀而愛之固求録焉公笑曰此吾未成之書所見<lb/>
<pb n="KR4e0117_WYG_009-7b"/>
亦多未定之見也姑置之他日書成當以示子公歿其<lb/>
書始出予乃得而細讀之其持論正其予奪公其詞瑰<lb/>
麗而可喜如老將用兵指麾進退動合節制如哲匠運<lb/>
斧横斜曲直悉中榘度又如老吏讞獄逮訊論報而未<lb/>
發之慝難知之情洞然而莫遁也予知此論可與治鑑<lb/>
志林管見並傳無疑矣後世有續紫陽綱目而稽合諸<lb/>
儒之論者於公此書必多有采焉南臺副都御史淳安<lb/>
胡公謂此書有禆世教而學者多未之見屬按察使洪<lb/>
<pb n="KR4e0117_WYG_009-8a"/>
公士直刻諸梓洪公乃僦工重刻於閩臺以廣其傳而<lb/>
命予叙之公之履歴都憲吳公序之詳矣予奚庸贅第<lb/>
述此以見宋之是非得失待公之論而定公之論又待<lb/>
胡公洪公而傳也<lb/>
　　　百將傳續編序<lb/>
古之言兵者莫詳於孫武凡山林沮澤之形戰守攻圍<lb/>
之法窺敵用間之深謀批抗擣虛之竒略莫不具載於<lb/>
十三篇而漢唐以來為将者用之則勝違之則衂未有<lb/>
<pb n="KR4e0117_WYG_009-8b"/>
能出其範圍者殆猶醫之有方弈之有譜耶宋東光張<lb/>
預公立取歴代名将用兵制勝有合於孫子者編次為<lb/>
百將傳蓋武之所論者用兵之法而公立所傳者用兵<lb/>
之實二書並行於世誠登壇受鉞者不可廢也頃予祇<lb/>
奉上命出鎮北陲自念累世儒家於行師御衆營壘戰<lb/>
陣之法素未之講大懼無以應變於倉卒廼取公立所<lb/>
編正其訛補其缺治戎之暇輒用而閱之以考古人用<lb/>
兵勝負之迹庶幾緩急不致於僨事已而踰勾注出鴈<lb/>
<pb n="KR4e0117_WYG_009-9a"/>
門北過長城西扺黄河徧歴障隧周覽山川毎遇老校<lb/>
退卒訪以用兵方畧雖其言人人殊退而考之於武之<lb/>
書往往有合焉武真精於兵者歟傳曰有文事者必有<lb/>
武備是則武之書公立之傳非惟將帥不可廢而儒者<lb/>
亦不可不知也然公立所編起吕尚迄劉詞其餘缺焉<lb/>
讀者病之予乃考五代及宋元史又得王彦章以下四<lb/>
十人芟其浮詞摭其事實以續公立所編本傳有缺者<lb/>
雜取他書以補之於是上下數千年元戎大帥用兵之<lb/>
<pb n="KR4e0117_WYG_009-9b"/>
迹可以一覽而得矣或曰王者之兵以仁義為本權謀<lb/>
非所尚也自漢迄元稱善用兵者大率權謀有餘仁義<lb/>
不足豈可以為訓哉予以為不然伊尹升陑之師說者<lb/>
謂出其不意也武王牧野之戰說者謂以上智為間也<lb/>
是雖不尚權謀而權謀未嘗不寓於其間彼謂義兵不<lb/>
用詐謀竒計而卒死於泜上者成安君之謬也權謀亦<lb/>
豈可少哉世之膺閫寄者本之於仁義輔之以權謀平<lb/>
居則以保國而安邉有事則以禁暴而戢亂斯可謂仁<lb/>
<pb n="KR4e0117_WYG_009-10a"/>
義之兵而無愧伊吕之佐矣<lb/>
　　　論學繩尺序<lb/>
論學繩尺凡十巻宋鄉貢進士魏天應編選南渡以降<lb/>
場屋得雋之文而筆峰林子長為之箋釋以遺後學者<lb/>
也元取士以賦易論於是士大夫家藏此書者蓋少至<lb/>
國朝始復宋制以論試士而此書散逸多矣予友僉憲<lb/>
司事㳺君大昇董學於閩極力搜訪始盡得之正其譌<lb/>
補其缺然後此書復完爰命工刻之而屬予序諸首序<lb/>
<pb n="KR4e0117_WYG_009-10b"/>
曰議論之文尚矣禹皋之都俞吁咈見於經春秋卿大<lb/>
夫之辭命往來紀於史其論之權輿乎自漢以來賈生<lb/>
之論過秦班彪之論王命而論之名始見夏侯太初之<lb/>
論樂毅劉孝摽之論絶交而論之文益盛唐宋以詞章<lb/>
取士論居其一焉唐人省試諸論蓋不多見其傳於今<lb/>
者惟蘇廷碩之夷齊四皓孰優韓退之之顔子不貳過<lb/>
而已若此書所載則皆南宋科舉之士所作者也予竊<lb/>
評之其才氣俊逸若青冥空曠秋隼孤鶱而廹之以風<lb/>
<pb n="KR4e0117_WYG_009-11a"/>
也其體製古雅若殷彞在庭竹書出冢雖不識者亦知<lb/>
其為寳也其文采縟麗又如洛陽名園而姚黄魏紫濃<lb/>
豔眩目也於戲竒哉其登薦書而甲俊造宜矣予少時<lb/>
從事舉子業先公嘗訓之曰近時場屋論體卑弱當以<lb/>
歐蘇諸論為法乃可以脫凡近而追古雅予因取歐蘇<lb/>
諸論熟讀之間倣其體擬作一二出示同舍生莫不駭<lb/>
且笑之雖予亦不䏻自信蓋當是時科舉之士未見此<lb/>
書故也今㳺君惓惓於此以嘉恵後學其用心勤矣是<lb/>
<pb n="KR4e0117_WYG_009-11b"/>
書一出予知四方之士疾讀而力追之上下馳騁不自<lb/>
踰於法度如工之有繩尺焉而場屋之陋習為之一變<lb/>
矣凡世之學者本之經史以培其根㕘之賈班夏劉以<lb/>
暢其支廓之蘇韓以博其趣旁求之歐蘇諸論以極其<lb/>
變而其法度一本此書庶乎華實相副彬彬可觀豈直<lb/>
科舉之文哉<lb/>
　　　瓊臺類藁序<lb/>
禮部尚書掌詹事府事瓊臺丘先生出其平生所作詩<lb/>
<pb n="KR4e0117_WYG_009-12a"/>
文曰瓊臺類藁者屬予校閱而定其可傳者予讀之數<lb/>
月而後畢因定其灼然可傳者凡若干巻適都憲吳興<lb/>
閔公出鎮兩廣見之歎曰此名世之文也當為刻之以<lb/>
傳於天下後世先生因屬予序之予辭謝不獲已乃叙<lb/>
之曰文者道之英華也得於道者精而深則發於文者<lb/>
𢎞以博唐虞三代之世士君子未有以文名者蓋其人<lb/>
皆深於道其見於文辭皆發其心之所得者也自漢以<lb/>
來世始以文名然皆因其所見以為文而於道無聞焉<lb/>
<pb n="KR4e0117_WYG_009-12b"/>
故作者多而傳者鮮唐宋之盛以文名世者七家而君<lb/>
子所取者惟韓氏歐陽氏曽氏三家之文而已以其頗<lb/>
得於經而有見於道也至濓洛闗閩諸大儒出窮經明<lb/>
道而後其文粹然一出於正論者謂周似經程張似子<lb/>
豈非有得於道故耶先生生嶺海之間又當理學大明<lb/>
之後天分過人沉酣六經蒐獵諸史百氏務求所謂道<lb/>
者而體之身宣之文而不茍自其少時科試之文已為<lb/>
同舍生所推服間發於歌詩論議長老見之皆驚歎以<lb/>
<pb n="KR4e0117_WYG_009-13a"/>
為有作者風弱冠魁鄉選卒業大學所友皆天下賢俊<lb/>
既而登進士第官翰林得盡讀中袐書繇是所學益博<lb/>
其文益不可及先生之文有濓洛之典刑而不失韓歐<lb/>
之榘矱其粹然純正若𢎞璧琬琰陳於周室其溔然泓<lb/>
深若沅漸酉澧滙於洞庭其雄瑋縟麗若龍盾鳥旟馳<lb/>
騁疆場之間珠槃玉敦周旋壇坫之上嗚呼盛哉非有<lb/>
得於道而能然哉論者謂先生以豪傑之材藴經濟之<lb/>
學使究其用其可傳者不止此也惜夫其文不施於典<lb/>
<pb n="KR4e0117_WYG_009-13b"/>
誥其詩不著於樂章其學術不見於事業嗚呼元楊之<lb/>
文施於典誥矣相如之詩著於樂章矣荆舒之學見於<lb/>
事業矣然行不副言或播其醜於後視先生立言卓然<lb/>
可傳而不朽果孰得孰失哉是宜閔公欲刻而傳之也<lb/>
先生所論著甚多其大學衍義補藏於祕閣世史正綱<lb/>
傳於學者皆别為巻不在集中<lb/>
　　　忠義集序<lb/>
宋有天下三百餘年以仁厚立國以詩書造士以節義<lb/>
<pb n="KR4e0117_WYG_009-14a"/>
勵士大夫故其士民觀感興起皆知殺身成仁之為美<lb/>
及其遭罹變故而且亡也死宗廟者有之死社稷者有<lb/>
之死君上者有之死城郭封疆者亦有之下至山谷之<lb/>
儒里巷之婦亦皆秉義抱節矢死不辱嗚呼漢唐之末<lb/>
曷嘗有是哉南豐水村劉先生壎如村劉先生麟瑞生<lb/>
當宋元之際懼忠臣烈士貞婦湮没而無傳也水村作<lb/>
十忠補史詩如村作昭忠逸詠皆據其所見聞而録之<lb/>
蓋野史之流也其邑人趙秉善合二先生所作為一編<lb/>
<pb n="KR4e0117_WYG_009-14b"/>
附以汪水雲方虚谷諸君子傷時悼事之什若干首總<lb/>
謂之忠義集是時元有天下諱言宋事諸儒於是集私<lb/>
相傳録而已歴世既久遺老凋謝殆盡後生不知前輩<lb/>
麥秀黍離之悲而是集幾與塵埃蟲䑕共敝於敗篋之<lb/>
間上舍生趙君璽二先生之鄉人也得是集於老農之<lb/>
家讀而悲之乃校補其訛缺特以示予予受而閱之觀<lb/>
文履善對博囉之語謝君直復留夢炎之書為之慨然<lb/>
觀吳楚材答録事之詰朱浚語兵士之詞毛髪洒然恨<lb/>
<pb n="KR4e0117_WYG_009-15a"/>
不生同其時助其怒罵也觀劉銳幼兒下拜受藥與王<lb/>
士敏書詩於裾以死自誓又泫然淚落而不能自己也<lb/>
嗚呼三百餘年樂育之效可見於此矣因釐為七巻録<lb/>
而藏之浙江僉憲王君廷光見之歎曰此集所記多宋<lb/>
史所遺者是不可使其無傳將刻諸梓屬予序之嗟夫<lb/>
忠義人之大節也根於天性具於人心凡立於天地之<lb/>
間而名為人者孰無是性孰無是心哉惟存養不失則<lb/>
其氣浩然一旦遭事之變觸白刃蹈鼎鑊而不懾若此<lb/>
<pb n="KR4e0117_WYG_009-15b"/>
集所載諸君子是也先正有言讀出師表而不流淚者<lb/>
其人必不忠讀陳情表而不流淚者其人必不孝予謂<lb/>
讀是集而不咨嗟涕洟者尚可謂之人哉廷光佐外臺<lb/>
風力凛然惓惓欲刻是集而傳之其所契者深矣<lb/>
　　　唐律羣玉序<lb/>
詩自風雅騷選之後莫盛於唐選唐詩者數十家惟周<lb/>
伯㢸之三體楊伯謙之正音石溪周氏之類編新寧髙<lb/>
氏之正聲盛行於時予甞取四家所選而考之或精而<lb/>
<pb n="KR4e0117_WYG_009-16a"/>
不博或博而不精讀者不能無憾焉乃即所選抜其尤<lb/>
可喜者得五言律詩一百七十二五言長律四十四七<lb/>
言律詩二百三五言絶句三十七言絶句一百一十四<lb/>
析為十有六巻雨雪之朝風月之夕居間處獨之時沉<lb/>
潛而玩之從容而諷之若㳺虞庭而聞戛擊之音若入<lb/>
周廟而覩琬琰之列若登元圃而得蒲穀之質也故命<lb/>
之曰唐律羣玉或曰孔子之刪詩子朱子之註騷劉坦<lb/>
之之註選皆取其可興可觀可羣可怨而有裨於風化<lb/>
<pb n="KR4e0117_WYG_009-16b"/>
者也唐之律詩其音響節族已蕩然無復騷選之遺音<lb/>
矣况於風雅之旨乎而子何取於此哉予以為不然夫<lb/>
詩者人之性情也唐之律詩其音響節族雖與古異然<lb/>
其本於性情而有作則一而已讀者因其辭索其理而<lb/>
反之身心焉則可興可觀可羣可怨而有裨於風化者<lb/>
豈異於風雅騷選哉遂書以冠其篇云<lb/>
　　　南豐縣志序<lb/>
國有史郡邑有志其紀載雖殊所係之重一也凡作史<lb/>
<pb n="KR4e0117_WYG_009-17a"/>
與志者其叙述必有法其是非必以公夫然後可以久<lb/>
傳而不泯况史之所紀必㕘諸志之所録則志之所係<lb/>
不尤重乎唐宋以來郡邑之圖志多矣然或叙述無法<lb/>
或是非不公往往湮没不傳間有傳者久亦厭觀有由<lb/>
然也𢎞治七年秋江右藩臬移文所屬郡縣各纂修志<lb/>
書上之㑹省將刪為通志於時郡縣或以冗迫不暇及<lb/>
而付之稍知章句者紀載多有可議坡陀小邱獲録而<lb/>
髙大可以奠疆域者遺焉鄉黨所不齒者曲為粉飾而<lb/>
<pb n="KR4e0117_WYG_009-17b"/>
勛烈文章偉然一世之英者不紀甚者索貨幣需酒食<lb/>
乃立為傳鄙哉斯人眎昔之陳壽魏收尤下矣惟南豐<lb/>
令巴陵雷侯孟正知其所係之重乃集邑之師儒耆宿<lb/>
語之曰南豐名邑有曽文定公之文章曽文昭公之剛<lb/>
大朱光禄之厚徳曽悟黄樞之忠義其他名賢碩士未<lb/>
易縷數紀載其可不謹乎願相與成之乃本舊志考諸<lb/>
家文集參以里巷紀聞公暇延訪多士親加筆削賦貢<lb/>
物産丁口頃畝務紀其實吏治得失人才賢否不為虚<lb/>
<pb n="KR4e0117_WYG_009-18a"/>
美開巻一閱而一邑數千年之故瞭然在目矣侯既繕<lb/>
寫上之藩臬而留其副於縣屬予序之予謂侯真知所<lb/>
重矣他邑茍具文書者能不泚其顙乎侯名頤發身科<lb/>
目其來為邑凡前政之妨民者痛爬梳之興學養士崇<lb/>
禮勵俗修文廟飭廨宇均徭賦一權量嵗早禱雨輒應<lb/>
其可紀者甚多今之良有司也<lb/>
　　　新刋經籍考序<lb/>
經籍有禆於世道大矣經以載道人生不可一日而無<lb/>
<pb n="KR4e0117_WYG_009-18b"/>
者也史以紀事有國有家者亦不可缺也至於子集其<lb/>
言雖有純駮之不同亦皆經史之支流餘裔士大夫不<lb/>
可不知也古昔英君誼辟建藏書之府設校書之官遣<lb/>
求書之使夫豈徒然哉漢晉唐宋之史皆有藝文志然<lb/>
漢志所録者至晉已多散亡矣唐志所錄者至宋亦多<lb/>
遺軼矣君子不能不深慨於此鄱陽馬貴與氏宋丞相<lb/>
碧梧先生之子家多縑素學有淵源常著文獻通考以<lb/>
補通典之未備其經籍考尤為精詳予甞讀之竊謂賢<lb/>
<pb n="KR4e0117_WYG_009-19a"/>
於前史之藝文志蓋藝文志惟列其巻目而經籍考則<lb/>
載其著述之由辨其純駮之異而先儒之議論附焉開<lb/>
巻疾讀如登延閣㳺石渠而閱芸編緗帙之富信乎為<lb/>
羣書之體要也通考巻帙重大人不易致經籍考自可<lb/>
孤行以資傅洽甞以語一二士友俾釐而刻之然莫有<lb/>
究心者江西按察司僉事莆陽黄公仲昭奉敕來董學<lb/>
政予雅知其博學而好古因以告之公曰是吾職也當<lb/>
圖成之乃於莅政之暇取國子監本校其訛補其缺繕<lb/>
<pb n="KR4e0117_WYG_009-19b"/>
寫成編且規措楮板之資付南昌府同知張君汝舟俾<lb/>
刻之張君篤意斯文市名梓僦良匠以成公嘉恵後學<lb/>
之志躬自督視鍥梓既完公以書屬予序之嗟夫讀書<lb/>
考古固格物致知之一端亦所以為誠正脩齊治平之<lb/>
本也然典籍散在天下欲盡得而讀之雖王公大人有<lb/>
不能致而况窮鄉陋巷之士哉有志於學古者得此書<lb/>
而讀之則於古昔典籍雖不見其全書而亦可得其大<lb/>
旨矣是經籍固有禆於世道而馬氏此書又有禆於經<lb/>
<pb n="KR4e0117_WYG_009-20a"/>
籍也得此書者明牕棐几日閱數巻擷其英摭其華嚌<lb/>
具膏馥反之於身心發之於事業此公所望於學者也<lb/>
博識而已耳多聞而已耳豈公所望哉<lb/>
　　　平蠻詩稿序<lb/>
冬官郎中羊城何君宗易從大司空白公自荆襄振旅<lb/>
而歸出其軍中所作五七言律絶長短歌行凡若干首<lb/>
題曰平蠻詩稿屬予序之予讀之其叙師旅之盛則江<lb/>
漢常武之意也其閔征戍之勤則出車枤杜之旨也至<lb/>
<pb n="KR4e0117_WYG_009-20b"/>
於感寒暑之變遷道室家之怨曠則又采薇東山之遺<lb/>
風也渢渢乎治世之音葢將軼盛唐追魏晉而上薄騷<lb/>
雅矣初荆襄羣寇裒兇慿阻四出剽敓以䖍劉我民聖天<lb/>
子赫然震怒遣将徂征而命白公綜理戎政宗易以公<lb/>
辟居幕府凡奏疏之達於上檄牘之布於下書簡啟劄<lb/>
之通於羣寮以至軍旅之籌畫芻饟之轉輸與凡叢冗<lb/>
之務一委之宗易宗易随事應之畧無留意而其餘力<lb/>
又及於此非學博而材優者能爾哉及元兇授首而鯨<lb/>
<pb n="KR4e0117_WYG_009-21a"/>
鯢醜類亦皆雲散而鳥没於是宗易乃得從公奏凱而<lb/>
還議者謂荆襄之平雖公與大帥之功而宗易賛畫之<lb/>
勞居多且嘗躬冒矢石督勵将士非徒持文墨議論而<lb/>
已宜有旌寵公亦亟言於朝請加顯擢而有司不察僅<lb/>
増一秩士論咸為不平而宗易澹如也昔裴晉公董師<lb/>
淮西韓退之實從焉張魏公出師關陜劉子羽實在幕<lb/>
下然淮寇之平退之不聞進秩金師之退子羽反以得<lb/>
罪則宗易之増秩視退之子羽不為幸耶然雖増秩與<lb/>
<pb n="KR4e0117_WYG_009-21b"/>
否不足論也而宗易之勞不可從之無傳故予序其詩<lb/>
並及其謀畫之勞使異時紬金匱石室之書者或有採<lb/>
焉<lb/>
　　　桂坡稿序<lb/>
司封主事左君時翊彚次其所作歌行選律詞調箴銘<lb/>
賛賦書奏記序題跋碑銘表誌之文為十巻其為佛老<lb/>
氏作者别為方外稿一巻總題之曰桂坡稿屬予序之<lb/>
時翊故山東㕘政訥菴先生之子也自幼穎敏絶人七<lb/>
<pb n="KR4e0117_WYG_009-22a"/>
嵗有能詩聲稍長博學無所不窺自六經諸史以至百<lb/>
氏之說靡不含其英咀其華而飫其實既而侍訥菴宦<lb/>
游四方浮江踰淮扺京師東逰齊魯南走楚粤所至輒<lb/>
求其俊傑之士與之上下其議論而其所見喬岳長河<lb/>
摩霄漢而盪煙雲者有以發舒其精神繇是其學益博<lb/>
其氣益充其文日新而未已予竊評之其詞氣雍容如<lb/>
藻率鞞鞛陟降明堂之上也其論辨雄偉如龍盾虎䩨<lb/>
馳騁轅門之間也其體製古雅又如離磬崇鼎陳列於<lb/>
<pb n="KR4e0117_WYG_009-22b"/>
清廟之東西也是雖本於問學之功要之其資性有過<lb/>
人者而然也吾盱自宋號稱多士其以文章名世者如<lb/>
直講李公泰伯曽文定公子固與其弟文昭公子開雄<lb/>
詞健筆與歐蘇並驅而爭先數十年來諸老殂謝殆盡<lb/>
雖作者不乏然未有能攀三君子之逸駕者以時翊質<lb/>
之美學之博茍能服膺韓子所謂無迷其塗無絶其源<lb/>
者而不已焉則其文將駸駸乎上薄古人異時起衰振<lb/>
陋以追蹤三君子者非時翊而誰耶予少時亦嘗有志<lb/>
<pb n="KR4e0117_WYG_009-23a"/>
於斯及官刑曹日閱訟牘弊弊焉不少暇暮歸輒昏然<lb/>
欲睡豈復能琱琢文章以與作者並騁於翰墨之塲哉<lb/>
而時翊自登第以來所歴皆清選益得肆力問學其文<lb/>
之日新也固宜先冢宰與訥菴為同年友予與時翊通<lb/>
家兄弟也故序其文既致歆慕之私又悼予學之無成<lb/>
云<lb/>
　　　黄氏流芳集序<lb/>
廣昌之銀溪黄氏世居焉黄之耆俊曰愈敬者富而樂<lb/>
<pb n="KR4e0117_WYG_009-23b"/>
施予景泰閒嘗出粟千餘石儲之官以備凶年賑貸有<lb/>
司上其事景皇帝降璽書以奬之成化戊子嵗荐飢又<lb/>
出米二百五十石以賑貧乏事聞朝廷命以章服秩承<lb/>
事郎其家世業儒名卿偉人作為文章以道其美者彬<lb/>
彬焉愈敬嘗慨然曰璽書之藏吾家燦然日星之昭垂<lb/>
吾不敢䙝也薦紳先生之詩若文鏘乎玉珮瓊琚之詞<lb/>
吾寳而弆之不敢失也是皆吾黄氏所託以揚芳聲於<lb/>
無窮者也然懼久而散軼無以昭示後裔廼録所得大<lb/>
<pb n="KR4e0117_WYG_009-24a"/>
夫君子之作屬亷州太守雯峯饒先生定其可傳者萃<lb/>
為一編冠以璽書而序記碑銘詩歌次之問訊之書簡<lb/>
又次之遂鍥之梓以傳諸鄉邦以貽諸子若孫曰斯集<lb/>
不朽吾黄氏所藉以不朽乎故題曰黄氏流芳集雯峯<lb/>
既為之序愈敬又以書屬予序之凡黄氏家世之懿衣<lb/>
冠之盛雯峯序之詳矣予何言哉或謂君子率禮迪義<lb/>
修其在我者而已非蘄後世名也愈敬善積於躬恵洽<lb/>
於鄉而義聲達於朝矣胡為汲汲後世名耶士之不朽<lb/>
<pb n="KR4e0117_WYG_009-24b"/>
者德與功耳言其次也愈敬顧欲因文字以傳不朽何<lb/>
耶予謂不然君子固不急於名然名湮滅而無稱君子<lb/>
以為耻故孔子曰君子疾没世而名不稱焉太史公曰<lb/>
伯夷叔齊雖賢得夫子而名益彰夫德如咎卨功如伊<lb/>
吕斯可以不朽然如咎如卨如伊如吕代有幾人君子<lb/>
欲自見於後世者安得不假文字以傳耶魯兩生雖賢<lb/>
史軼其名世莫知其為誰覃季子之學術連舜賓之行<lb/>
義世固有與之班者然賴河東六一之文人到於今稱<lb/>
<pb n="KR4e0117_WYG_009-25a"/>
之愈敬惓惓是集其自待重而為圖逺矣遂書之以繼<lb/>
雯峯之說<lb/>
　　　同年燕集詩序<lb/>
君子之燕樂非肆情觴豆而已所以講禮文敦交誼而<lb/>
盡懽洽之情也予同年登進士第者三百有五十人其<lb/>
官秋臺者五十餘人自甲戌迄今十有五年之間或遷<lb/>
他官或以喪去職或不幸化為異物五十餘人之中其<lb/>
在者十有一人而已成化戊子春正月上以元夕令節<lb/>
<pb n="KR4e0117_WYG_009-25b"/>
百官各予假十日貟外郎廣信周宗用語凡同年官秋<lb/>
臺者曰吾曹終嵗訊鞫不遑燕私今天子幸賜休暇盍<lb/>
相與為㑹以罄一日之懽乎衆咸以為然期以是月十<lb/>
八日合醵治具於宗用之家至期畢㑹㑹者永豐劉寛<lb/>
仁永新劉主敬古嵊謝永清豐城范彦聲南昌熊廸吉<lb/>
華亭王廷玉羊城韓阜民廬陵陳時荘㑹稽吳文謨暨<lb/>
予與宗用也是㑹也坐以齒為序尚齒也酒以醉為度<lb/>
極歡也獻酬進退必以禮違禮者輒罰一巨觥崇禮也<lb/>
<pb n="KR4e0117_WYG_009-26a"/>
歌伐木之詩鼓南薫之調而金縷豔曲檀槽淫響不奏<lb/>
於樽俎之間樂而不失其正也其所謂講禮文敦交誼<lb/>
而盡歡洽之情者歟予在京師者八年公卿貴人酒食<lb/>
伎樂之燕未嘗赴雖寮友之㑹亦鮮預預焉而樂者莫<lb/>
兹㑹若也於是諸君子取蘇子卿贈李陵詩願言崇令<lb/>
徳随時愛景光之句為韻各賦詩一章以志之而退予<lb/>
為序予因循未暇為又二月而予有福建憲副之命念<lb/>
暌違之有日而兹樂之不可再也廼序之以歸宗用嗟<lb/>
<pb n="KR4e0117_WYG_009-26b"/>
乎予同年之友亦多矣其有名位稍崇而慠然視同進<lb/>
若途人者亦有乘其顛危從而擠之者彼獨何心哉而<lb/>
予十一人者獨相親厚如此是可以警薄俗矣乃各錄<lb/>
一巻藏於家異時湖山千里之外覽斯文而頌諸君子<lb/>
之詩停雲之思殆將悵然不自勝矣<lb/>
　　　桂坊藁序<lb/>
詹事府少詹事兼翰林院侍講學士四明楊先生出其<lb/>
所著詩賦銘賛序記碑誌論說雜著之文凡若干篇題<lb/>
<pb n="KR4e0117_WYG_009-27a"/>
曰桂坊稿蓋為太子洗馬時所作也予讀之累旬而後<lb/>
盡乃作而言曰儒者以文章為小技夫豈然哉文者道<lb/>
之英華也得於道者深則其發於文也閎以贍得於道<lb/>
者粹則其發於文也貞以醇譬之木焉道其根本而文<lb/>
其華葉也文不本於道是猶無根之華葉朝榮夕悴乃<lb/>
所謂小技也君子之文豈具然哉三代盛時大道明而<lb/>
王化洽郁郁之文非獨士君子為然衢童里婦肆口而<lb/>
成亦皆典麗靖深有後世能言之士所不及者蓋有所<lb/>
<pb n="KR4e0117_WYG_009-27b"/>
本也自秦以降雖作者不乏然本於道者蓋鮮矣惟董<lb/>
仲舒韓愈歐陽修能因文以求道故其所著炳炳焉與<lb/>
六經並傳而不廢及濓洛諸大儒出相與講明道學而<lb/>
後其言粹然一出於正論者謂周似經程邵張似子非<lb/>
以有本而然耶先生以絶世之資而生當聖明之世其<lb/>
氣充其學正自其少時為科試之文已夐出流軰弱冠<lb/>
遂魁鄉選擢髙第載筆蘭臺讎書延閣侍講經幄輔導<lb/>
儲宫歴官三十餘年不離翰苑而所學益博自六經諸<lb/>
<pb n="KR4e0117_WYG_009-28a"/>
史旁及九流之說靡不探其源綜其要而於所謂道者<lb/>
得之心而體諸身矣故其發於文也本周邵程張之淵<lb/>
源循董韓歐陽之榘矱其法度森嚴如龍虎鳥蛇布列<lb/>
於行陣之間其意度閒雅如朱紘赤舄周旋於殿陛之<lb/>
上其閎深雄放又如彭蠡之睛濤龍門之駭浪滈乎淼<lb/>
乎而不可狎玩也先生所自得者非予所能知然即其<lb/>
文觀之其深且粹矣乎予嘗論近代之文如姚牧菴馬<lb/>
石田皆有志於修辭矣而於道無聞焉許魯齋饒雙峰<lb/>
<pb n="KR4e0117_WYG_009-28b"/>
皆有志於明道矣而其文未能脫語錄之餘習求其華<lb/>
實相副如先生之文者豈可多得哉先生不予鄙屬為<lb/>
之序辭不獲命乃述所嘗論者於末簡庶使讀先生之<lb/>
文者有以探其本云<lb/>
　　　賜閒詩序<lb/>
襄府左長史㑹稽韓先生發身賢科累遷今職歴相憲<lb/>
王定王有忠直聲先皇帝知其賢陞四品禄晉階中順<lb/>
大夫年甫六十即求致仕定王奬慰不允居三年又請<lb/>
<pb n="KR4e0117_WYG_009-29a"/>
定王眷留如初又二年先生年六十有五矣求歸益切<lb/>
定王知不可奪具以其情聞今皇帝特允所請乃得歸<lb/>
休於家或曰先王際盛時相親藩職任雖隆政務甚簡<lb/>
足以頤神延年何必求歸歴相二王有東平之賢無江<lb/>
都之驕先生所言無圓鑿方枘之患又何遽求歸且七<lb/>
十致仕禮也六十有五而致仕無乃太蚤乎先生謝曰<lb/>
年至而致仕先王之禮也有疾而解官我朝之制也夫<lb/>
有疾則廢事廢事不去姑以年未至為詞是貪禄而無<lb/>
<pb n="KR4e0117_WYG_009-29b"/>
恥也吾豈忍捨吾賢藩哉顧恐陷於貪禄無恥耳吾觀<lb/>
古之人有宜歸而不肯歸者蔡元長是也有欲歸而不<lb/>
得歸者范忠宣是也不肯歸者有所溺故卒有嶺南之<lb/>
竄不得歸者有所制亦不免南荒之行是雖忠邪不同<lb/>
其不免後艱一也今吾去畏途而即閒曠坐茂樹之繁<lb/>
隂酌石泉之清泚是聖皇之賜也是得忠宣所不得者<lb/>
也吾老矣惟朝夕誨吾諸子圖惟報稱而已他何知焉<lb/>
於是衆咸以先生之言為然相率賦詩以美之其子方<lb/>
<pb n="KR4e0117_WYG_009-30a"/>
伯公邦問萃為一巻題曰賜閒本先生之語也間屬予<lb/>
序之予為湖廣布政使時獲與先生接目其貌耳其言<lb/>
已知其為賢矣及觀其急流勇退益信其賢也乃序之<lb/>
以冠諸作先生名弼字藎臣宋丞相魏國忠獻王之十<lb/>
一世孫也<lb/>
　　　和梅花百詠序<lb/>
古今名流畯儒之詠梅者多矣而馮海粟之百詠尤為<lb/>
世所傳誦蓋自國風摽梅之篇以降未有盛焉者也予<lb/>
<pb n="KR4e0117_WYG_009-30b"/>
友天官主事左君時翊嘗讀書桂坡之草堂歳暮雪作<lb/>
啟牕四矚而堂梅盛開清香冷艶滉瀁簡䇿吟思浩然<lb/>
因誦海粟之詩而和焉録為一帙及來京師出以示予<lb/>
俾序之予平生亦有梅癖自居輦轂下不見梅者六載<lb/>
矣忽得時翊之詩讀之恍然如行孤山而徘徊於暗香<lb/>
踈影之中也悠然如㳺石湖而容與於文穆公之圃也<lb/>
又如醉臥羅浮而聽翠羽之刺嘈也詩之動人一至此<lb/>
哉持以較海粟所詠予不知孰優孰劣也嗟夫梅一卉<lb/>
<pb n="KR4e0117_WYG_009-31a"/>
木耳然有君子之德焉其花素而不妖君子淡而不厭<lb/>
似之其香逺而益清君子闇而日章類焉吐華於氷雪<lb/>
之際斂實於暄姸之時君子之樂幽雅而逺芬華又有<lb/>
同焉者修潔之士愛之賞之又從而詠歌之蓋有以也<lb/>
時翊頴敏而好學清修而有文眎其所愛可以知其人<lb/>
矣昔海粟之百詠甞為趙文敏公所稱賞時翊之詩美<lb/>
矣第未遇文敏公顧使予得而讀之豈知言哉豈知言<lb/>
哉姑序之以俟當世之知言如文敏公者<lb/>
<pb n="KR4e0117_WYG_009-31b"/>
　　　鼓山紀逰詩序<lb/>
鼓山在福州治城東二十里其氣雄勢秀為附郭諸山<lb/>
冠予與寮友約同逰者屢矣輒為事所奪成化六年春<lb/>
二月辛未監察御史清漳陳君彌旦將之京過福城乃<lb/>
相與逰焉是日陳君肩輿先扺山下寺予從憲使永新<lb/>
劉君叔榮副使四明錢君廷珍淮西潘君景澄僉事羊<lb/>
城康君文瑞泰和康君主一淦川周君守謨視事罷乃<lb/>
行共飯寺中遂登山過圓通庵歴半山亭約五里許乃<lb/>
<pb n="KR4e0117_WYG_009-32a"/>
至山上寺林樾蒼潤巗壑谽谺真佳境也茶罷屏騶從<lb/>
逰寺左靈源洞洞有泉出石罅據石飲之甘寒可愛又<lb/>
行數百步至天風海濤亭亭額紫陽朱夫子所書也其<lb/>
遺刻在山巔欲往觀之以倦於躋攀不果徜徉久之乃<lb/>
還扺寺出酒共飯寺僧亦汲泉瀹茗以飲客酒酣童子<lb/>
歌雅詞數闋賓主歡甚陳君首賦律詩一章諸君子亦<lb/>
相繼有作薄暮乃歸劉君謂清逰不可數得也命侍史<lb/>
録諸作刻諸壁間而予為之序逰之又明日旴江何喬<lb/>
<pb n="KR4e0117_WYG_009-32b"/>
新序<lb/>
　　　陸廷貴卓行詩序<lb/>
姑蘇陸君廷貴少嗣父職為武成後衞百夫長謙恭好<lb/>
學無將門子輕儇態其配陳氏名家媛有幽閒之德焉<lb/>
廷貴年四十有七無子陳毎欲為買妾廷貴輒峻拒之<lb/>
㑹廷貴以職務遠出陳遂私買侍兒置其室姱麗異甚<lb/>
及廷貴歸陳戒侍兒盛飾出拜廷貴驚焉以問陳對曰<lb/>
妾薄祜無子故買是俾抱衾裯侍巾<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>庶幾生君之子<lb/>
<pb n="KR4e0117_WYG_009-33a"/>
以延慶緒於無窮耳廷貴悵然曰天茍祐陸氏不斬其<lb/>
後汝將有子惡用是為欲遣之陳執不可廷貴乃紿曰<lb/>
是尚少姑俟他日因處之别室且屬陳以女眎之未幾<lb/>
陳有孕明年遂生一子廷貴語陳曰吾有子矣當使是<lb/>
女有歸於是選良家子得太僕少卿張君之族子某治<lb/>
裝奩以嫁焉猶處子也其友陳君顯聞之歎曰廷貴之<lb/>
行豈惟今世之所稀在古人猶以為難也是不可使之<lb/>
無傳乃求當世能言之士賦詩以詠歌之彚成巨帙而<lb/>
<pb n="KR4e0117_WYG_009-33b"/>
因秋官主事錢君有本請予序其首簡予曰風俗之不<lb/>
古若久矣為夫者妾媵盈室以肆其情為婦者謡諑妬<lb/>
忌以顓其寵此在薦紳之家亦或有不免者况於生長<lb/>
將門者乎有如廷貴以未衰之年而能逺色以嫁其妾<lb/>
陳氏以嗣續之艱而能買妾以侍其夫是皆卓焉寡儔<lb/>
者也熊羆兆祥克有良嗣是蓋天之所賜也嗚呼風俗<lb/>
之不古若久矣孰知乃有賢如廷貴夫婦者耶昔荆國<lb/>
王文公未有子其夫人吳氏為買一妾公見之遽遣之<lb/>
<pb n="KR4e0117_WYG_009-34a"/>
今觀廷貴之行蓋庶幾於公而陳之事亦無愧夫人者<lb/>
歟予少讀史覽文公夫人之事以為曠千百年不可復<lb/>
見於今乃有之然則廷貴夫婦之賢其可使之無傳歟<lb/>
而陳汲汲於表章其友之善惟恐其無聞非所謂樂道<lb/>
人之善者耶是皆可書也故為之書<lb/>
　　　同年燕集詩後<lb/>
成化丙申冬湖南僉憲泰和蕭君彦祥偕其同年在藩<lb/>
臬者七人奉表入賀聖壽其同年在翰苑者念暌違之<lb/>
<pb n="KR4e0117_WYG_009-34b"/>
久而喜朋簮之盍也相與為醵而治具於修撰羅先生<lb/>
明仲之第邀彦祥暨七人者而觴焉罇罍序陳醴胾芳<lb/>
潔歌風雅之古詞斥箏琶之淫響主賓獻酬怡怡如也<lb/>
酒酣明仲賦律詩一首以道意在席者屬而和之因以<lb/>
為八人贈或道其遭際之盛或美其車服之華或以爵<lb/>
位崇顯為禱或以勛烈光大為勉勤厚之意溢於聲詩<lb/>
之表皆可傳者彦祥萃為一巻持以示予且屬序之嗟<lb/>
夫同年者四海九州之人而偶同科第耳然自唐以迄<lb/>
<pb n="KR4e0117_WYG_009-35a"/>
於今士君子之交㳺於其同年尤加厚焉何哉蓋其進<lb/>
也同道其升也同時意氣相孚道誼相合固非燕㳺之<lb/>
好者比其加厚也宜矣若翰苑諸君子於八人者貺之<lb/>
以燕好申之以詞章眎昔人為尤厚焉彼金谷有㑹矣<lb/>
然溺情伎樂君子惡其侈桃李園有燕矣然沉酣麯蘖<lb/>
君子譏其狂是燕也賓主相輝聲詩繼作歡娱之中不<lb/>
忘警飭之意是所謂樂而不失其正者也豈金谷桃李<lb/>
園屑屑罇俎者可擬哉遂序於末簡<lb/>
<pb n="KR4e0117_WYG_009-35b"/>
　　　瞻雲詩序<lb/>
秋官主事淮陽葉君崇禮示予望雲詩一巻曰此朝之<lb/>
大夫君子為吾鄉人蔣仲誠而賦也仲誠負竒而好逰<lb/>
嘗泛黄河浮汳渠陸走齊魯燕趙之郊扺京師而縱觀<lb/>
四方之勝以自壮然念其父志端母劉皆蚤世不及養<lb/>
居常䀌然痛之旅逰之際見白雲英英升自山谷彌布<lb/>
霄漢或濃或澹或散或合或蜿蜒如虬龍或翔翥如鸞<lb/>
鳳或奔驟如虎兕或旖旎如絳旌羽節之往來或崔嵬<lb/>
<pb n="KR4e0117_WYG_009-36a"/>
如金觚銅爵之矗峙變態不常可喜可愕輒悵然思親<lb/>
而不能已因求善繪者圖之時一展玩有不勝其慨然<lb/>
者大夫君子賢之此詩之所由作也子幸為序之予惟<lb/>
昔狄文恵公赴并州登太行回瞻河陽見白雲孤飛曰<lb/>
吾親舍於其下徘徊不能去仲誠之瞻雲非慕文恵之<lb/>
為人耶雖然善學古人者當師其心而不可徒逐其迹<lb/>
夫子路之負米其所以為孝者不在於負米也老萊子<lb/>
之戲綵其所以為孝者不在於戲綵也望雲興歎固文<lb/>
<pb n="KR4e0117_WYG_009-36b"/>
恵公誠孝之發見然文恵公之所以為孝者豈徒望雲<lb/>
而已哉其行己也方其臨民也仁其立朝大節偉如也<lb/>
此其所以為孝歟不師其心而徒慕其迹則世之臨清<lb/>
溪望白雲者皆可以為文恵公矣仲誠勉之心文恵公<lb/>
之心毋徒託意於望雲而已公之勲業之隆仲誠有未<lb/>
得為者然其立心行己師之則是夫豈難哉荀卿子曰<lb/>
塗之人可以為禹矧文恵公乎遂書之以冠諸羣什<lb/>
　　　友松詩序<lb/>
<pb n="KR4e0117_WYG_009-37a"/>
廬陵有隱君子焉曰劉君世嶽世家於邑之藤橋其先<lb/>
世嘗植松一株於所居之傍迨兹餘二百年髙且百尺<lb/>
大幾十圍其柯盤錯若屈鐡其根磊砢若怪石其葉蓊<lb/>
鬱若垂天之雲君甚愛之日徜徉其下曰吾友在是矣<lb/>
因以友松自命士或疑之曰友者人倫之一也生斯世<lb/>
為斯士友斯人可也松植物耳能與子握手笑語耶能<lb/>
與子銜杯酒接殷勤之歡耶抑能與子相規以過相責<lb/>
以善耶子雖欲友之惡從而友之君笑曰吾豈不欲取<lb/>
<pb n="KR4e0117_WYG_009-37b"/>
諸人而友哉世降俗漓而友道廢絶久矣臏於㳙賣於<lb/>
寄相戕賊於耳餘吾求其可友者未得也取諸人而未<lb/>
得舍是松吾安友哉故吾於是松也朝夕對之如對益<lb/>
友焉觀其蒼髯黛色凛乎其不可狎也則思所以潜消<lb/>
吾暴慢之氣觀其霜枝雪幹挺乎其不可撓也則思所<lb/>
以益厲乎貞介之操觀其貫四時而不改越千嵗而不<lb/>
衰也則思所以誠吾恒久之心仰焉而睇頫焉而思其<lb/>
有益於吾之進修多矣松良吾友非特世俗之所謂友<lb/>
<pb n="KR4e0117_WYG_009-38a"/>
也士大夫聞而髙之曰卓哉劉君之志乎於是相率賦<lb/>
詩以歌詠之凡若干首秋官主事陳君時荘君之甥也<lb/>
彚為一編屬予序之予辭不獲命乃述君之所以友松<lb/>
者其言蓋如此君名灝長沙定王發之後也剛介不阿<lb/>
有類於松故命松為友云<lb/>
　　　鈔塘十景詩後序<lb/>
新建萬君邦泰世家縣之鈔塘鈔塘距縣治百里許實<lb/>
據山水之勝其先有諱天瑞者由明經舉為閩令始構<lb/>
<pb n="KR4e0117_WYG_009-38b"/>
書屋以教其族人屢廢輒復今所謂萬坊書屋是也其<lb/>
山則南嶺峙其前鳯岡翼其左虎嶺踞其右而連峰接<lb/>
岫逺在前村與後里者若伏若騖若蟠若踞不可殫状<lb/>
又有官竈相傳為古陶人埏埴之所其水則泓然而渟<lb/>
滀者為蘇陂錦鱗頳尾㳺泳其中滃然而仰出者為石<lb/>
井其泉甘冽有痼疾者飲之輒愈澄波演迤者為藥湖<lb/>
漁人牧竪跳嘯其傍是皆山水之勝處也閩令君十一<lb/>
世孫仲實嘗摘其景物之尤勝者析為八景曰萬坊書<lb/>
<pb n="KR4e0117_WYG_009-39a"/>
屋南嶺仙峰蘇陂錦鱗石井靈泉前村叠秀後里層巒<lb/>
藥湖漁牧官竈烟霞一時名流韻士相與歌詠以傳焉<lb/>
至邦泰又謂八景固山水之絶者然鳳岡虎嶺近接耳<lb/>
目不可以遺廼益以鳳岡捧月虎嶺屯雲以表其勝間<lb/>
屬善繪者圖之又求能言之士賦焉彚為巨帙大理少<lb/>
卿文江李公既為之序矣邦泰復屬予序其後予惟君<lb/>
子之心澹然無所好而獨不能忘情於山水者豈真為<lb/>
景物役哉觀山益懋於仁觀水益懋於智無非進徳之<lb/>
<pb n="KR4e0117_WYG_009-39b"/>
資也邦泰講業於其所謂書屋者日孜孜焉以探性命<lb/>
道徳之懿進徳之本在是矣及其倦也息焉㳺焉仰南<lb/>
嶺之峻極恍如卓爾之見徘徊眺望見山之在前村後<lb/>
里者紆青縈翠應接不暇又若瞻前而忽後也顧鳳岡<lb/>
之鶱翥則思巻阿鳴陽之詩覩虎嶺之雄峭則思大易<lb/>
虎變之象玩錦鱗於蘇陂思所以成其文酌靈泉於石<lb/>
井思所以濯其徳聽漁歌牧唱於藥湖之上則樂萬物<lb/>
各得其所徜徉官竈之間以觀烟霞舒巻晨夕萬變又<lb/>
<pb n="KR4e0117_WYG_009-40a"/>
有以見造化之妙而加日新之功是皆所以為進德之<lb/>
資也豈徒性情之適而已哉嗟夫南山崔崔詠於風洛<lb/>
水泱泱歌於雅山水之播諸聲詩尚矣顧予非卜商烏<lb/>
足以序作者之意哉姑道邦泰之所以好者使覽者有<lb/>
考焉邦泰舉鄉貢進士今為懷慶推官云<lb/>
　　　梅荘八詠序<lb/>
鄞之東南三十里有地曰梅荘或曰禹廟梅梁甞飛沉<lb/>
於此故以名或曰是地也梅花成林名之以其産今福<lb/>
<pb n="KR4e0117_WYG_009-40b"/>
建按察副使錢君廷珍世家焉君嘗謂予曰梅荘之東<lb/>
有宅一區喬木蔚然者吾祖之舊宅也荘之前有田數<lb/>
頃秋穀垂隴望之如黄雲被野吾家之世業也龍山峙<lb/>
其北蒼崖翠巘若翔螭之攫雲馬渚滙其南縈青漾緑<lb/>
若繡鞶之遶戸雙渠夾其旁石梁跨之四望蒼然無際<lb/>
三市在其西民居鱗比炊煙滃若屯雲又其南為横河<lb/>
春雨時澄波萬頃滈然如巨浸其西南為小墅孤阜拔<lb/>
起夕陽晃之霞采爛如金芙蓉吾少讀書於此倦則登<lb/>
<pb n="KR4e0117_WYG_009-41a"/>
山而遨臨流而釣以覽夫四時景物之變意甚樂之因<lb/>
取其尤勝者析為八景曰龍山拱秀馬渚環清二橋野<lb/>
色三市人煙横河春漲小墅晚霞南畝新禾東塘舊宅<lb/>
以表其勝焉自吾入仕以來累夫事物之自外至者追<lb/>
念舊逰之樂未嘗不思休於此也嘗屬善繪者圖之而<lb/>
求薦紳君子為之歌詠焉子其為吾序之他日歸休於<lb/>
此展圖詠詩而讀子之序瞻逺岫之歸雲其亦足樂也<lb/>
予歎曰士風之不古久矣其處也則急於仕固不知山<lb/>
<pb n="KR4e0117_WYG_009-41b"/>
水之為樂其出也則忘其歸視舊逰若敝屣然今君有<lb/>
章綬之榮而睠焉湖山之樂是豈常情沉酣於富貴者<lb/>
可同日而語哉然君年未五十方將攄大猷奮丕績以<lb/>
佐聖天子出治於明堂梅荘之樂予知其未能遽有也<lb/>
異時成功謝事錦衣南歸如歐陽公之居潁上庶乎有<lb/>
此樂矣予不佞將自附於趙康靖訪君東塘之上以周<lb/>
覽八景之勝然後采溪毛烹海錯相與一醉焉亦庶幾<lb/>
潁上之遺風也姑序之以俟<lb/>
<pb n="KR4e0117_WYG_009-42a"/>
　　　花谿集後序<lb/>
古之君子志於不朽者知立徳立功之未易則銳意於<lb/>
立言自漢以來篇目見於藝文志者無慮數百家然不<lb/>
數世輒澌盡冺滅而無傳方其疲精神勞心思肆意於<lb/>
觚牘之間豈不欲傳於久逺哉然卒至於亡滅豈其學<lb/>
術之不純耶抑其才氣之有所局耶是皆可悲也幸而<lb/>
有賢子孫為之收拾則雖不能傳於天下猶能傳於一<lb/>
家又幸而有知言君子采其一二萃為類編則遂以不<lb/>
<pb n="KR4e0117_WYG_009-42b"/>
朽矣而世之得此者幾何人哉予讀吳興沈先生之花<lb/>
谿集深有感焉先生諱夢麟在勝國時以明經領鄉薦<lb/>
擢婺源州學正遷武康令元季天下多故遂解官歸隱<lb/>
益肆力於詩文薦紳先生多推許之入國朝以來三校<lb/>
文閩浙又兩同考㑹試有司嘗以賢良薦徵之辭不起<lb/>
髙皇帝知其老不强也年九十而卒平生所作詩文巻<lb/>
帙甚多題曰花谿集者因其舊隱而名之也先生卒後<lb/>
子孫遭罹變故謫戍邊鄙而家集散軼多矣久之其𤣥<lb/>
<pb n="KR4e0117_WYG_009-43a"/>
孫清舉進士擢刑部主事因奉使南畿過故鄉訪求遺<lb/>
集得詩文若干首手録以歸既而清遷江西按察司僉<lb/>
事乃請副使同邑陸公某編次成帙又得副使同郡呉公<lb/>
懷徳校其譌舛嘗請大司寇莆陽彭恵安公序之近又<lb/>
請予序予竊評先生學術正材氣優其發於詩文根本<lb/>
義理如宋儒而無其萎弱不振之態筆勢雄偉如元人<lb/>
而無其風沙麄豪之習世有蕭統姚鉉吕伯恭蘇天爵<lb/>
者出而類選國朝之文於此集必見采録焉先生之不<lb/>
<pb n="KR4e0117_WYG_009-43b"/>
朽其在此也而清可謂賢子孫矣遂書於其末簡<lb/>
　　　重刊黄楊集序<lb/>
錫山華先生彦清在勝國時以詩名於吳中所著黄楊<lb/>
集門人呂緯文鋟梓以傳嵗久譌且缺其𤣥孫守方購<lb/>
得善本正其譌補其缺重刋於家然守方甚重斯集不<lb/>
輕以傳諸人雖子姓宗戚求摹印者亦靳不予守方之<lb/>
族弟烈由進士擢建昌郡推以斯集傳之未廣慮久而<lb/>
湮滅乃捐俸重刋以廣其傳屬予序予惟詩之為言可<lb/>
<pb n="KR4e0117_WYG_009-44a"/>
以觀風俗察政治有元一代俗漓政厖無足言者而其<lb/>
詩矯宋季之委靡追盛唐之雅麗則有可取者蓋自郝<lb/>
伯常姚公茂鳴於北方而馬伯庸薩天錫諸公繼作楊<lb/>
仲𢎞范德機倡於江南而虞伯生掲曼碩諸公從而和<lb/>
之及其久也上自臺閣名公下至山林逸士外至徼塞<lb/>
部長往往以詩名家雖其間不能無麄豪之譏纎巧之<lb/>
病要之不失為能言之士也先生之詩温麗靜深視當<lb/>
時能言之士蓋相頡頏予嘗攷元詩見於編選者如所<lb/>
<pb n="KR4e0117_WYG_009-44b"/>
謂皇元風雅元詩體要之類其採取博矣而先生之詩<lb/>
乃遺焉豈非所傳未廣而選者未之見歟此郡推君所<lb/>
以惓惓重刋以傳也斯集既傳吾知世有選元詩者於<lb/>
先生之詩必有採取焉而元之風俗政治亦因可見矣<lb/>
禮曰先祖有善而弗知不明也知而弗傳不仁也若郡<lb/>
推者非所謂明且仁者耶先生諱幼武其别號栖碧蓋<lb/>
取太白詩中語也<lb/>
　　　一峯集序<lb/>
<pb n="KR4e0117_WYG_009-45a"/>
一峯羅先生應魁既殁其所與㳺雯峯先生饒公秉鑑<lb/>
之弟秉元得其詩文遺稿一帙釐為十有二巻附以大<lb/>
夫君子祭誄哀輓之辭因其别號通謂之一峯集刻而<lb/>
傳之雯峰屬予為之序予辭謝不敢當□幾秉元雯峰<lb/>
相繼殁雯峰之子廷賛因子弟喬年申其父叔之請求<lb/>
序益堅予諾之未果為也既而一峯之叔師張授徒予<lb/>
家謂予曰子與一峯最相知何靳一言不序其集使天<lb/>
下後世知其為人予謝曰㣲子之言吾豈敢忘之顧予<lb/>
<pb n="KR4e0117_WYG_009-45b"/>
言不足為一峯重廼取饒氏所刻讀之盡巻作而言曰<lb/>
一峯之文善矣是理學之所融㑹也誠心之所昭敷也<lb/>
忠肝義氣之所發見也其垂世傳後必矣歐陽子哭石<lb/>
守道不云乎子道自能久也何必予序觀其論著本於<lb/>
理學故其文珠瑩玉潔而無駮雜嬉笑之辭發於誠心<lb/>
故其文斥邪翼正而無駕虚肆誕之說出於忠義故其<lb/>
文凛然如秋霜烈日非萎弱乏骨氣者比讀其文者自<lb/>
能知其人奚待予序而後傳也一峰諱倫應魁其字也<lb/>
<pb n="KR4e0117_WYG_009-46a"/>
世為永豐儒家宋季有諱開禮者為武岡教授舉兵應<lb/>
文信公兵敗執節死一峰其裔也自少力學非五經四<lb/>
書濓洛闗閩之說不講而非聖人之書未嘗一接其目<lb/>
動静語黙一以誠為本而致力於司馬公所謂不妄語<lb/>
者朋友有不善引古誼以繩之其人至面頸發赤不顧<lb/>
及以進士對䇿大廷敷陳聖學之本吏治之弊民生之<lb/>
困反復數千言多人所不敢言者憲宗皇帝嘉之擢魁<lb/>
天下以為翰林院修撰未數月以言事忤旨出為福建<lb/>
<pb n="KR4e0117_WYG_009-46b"/>
市舶提舉尋召還復職改南京翰林院僅閱嵗以疾求<lb/>
歸四方來學者恒數百人嗚呼一峯所學純以誠所存<lb/>
所行剛且大其文之不易及也宜哉所著周易傳中庸<lb/>
解禮記集註皆别為巻不在集中<lb/>
　<lb/>
　<lb/>
　<lb/>
　椒邱文集巻九<lb/>
</p>
<p>
</p>
  </div>
</body>
</text>
</TEI>
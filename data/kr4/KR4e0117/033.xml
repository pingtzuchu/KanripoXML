<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱文集巻三十三</head> <lb/>
    <p>
<pb n="KR4e0117_WYG_033-1a"/>
欽定四庫全書<lb/>
　椒邱文集巻三十三<lb/>
　　　　　　　　　　　　明　何喬新　撰<lb/>
　　奏議集畧<lb/>
題為霸占蘆洲等事廣東清吏司案呈奉本部送該南<lb/>
京通政使司連狀送據王智剛周興莫圯趙清等連名<lb/>
告係應天府江浦縣軍民籍成化十七年被豪軍王貴<lb/>
奸民韋玘等将智剛等景泰等年間奏奉戸部勘合委<lb/>
<pb n="KR4e0117_WYG_033-1b"/>
官勘明撥補坍江田土等項納糧沙洲投獻已故守備<lb/>
太監黄賜等處占管今又令權豪舎人陳聰違例朦朧<lb/>
告佃糧累民陪等情又據髙英告係應天府六合縣𤓰<lb/>
埠廵檢司砍蘆弓兵本司原額蘆場六䖏自洪武年間<lb/>
額徴錢糧運送南京工部交納成化二十一年奸民張<lb/>
梅鼎糾合鄰場餘丁林埜詭名李鸞强将原額洲場三<lb/>
䖏包占蘆柴盡被砍賣肥已該徴柴銀鈔貫負累各兵<lb/>
棄賣子女房屋償官等情到司行文勘斷徃徃稱係先<lb/>
<pb n="KR4e0117_WYG_033-2a"/>
年奏對之数不肯退還節該伏覩成化二十三年九月<lb/>
初六日詔書内一欵各䖏地土山塲湖蕩軍民開懇管<lb/>
業已久近年以來多被權豪勢要之家及奸詐無藉之<lb/>
徒侵占投獻雖有禁約事例多不遵守以致小民受害<lb/>
無伸詔書到日限一月以内退還敢有不遵並今後仍<lb/>
前侵占投獻者許被害之人告理照例治以重罪欽此<lb/>
欽遵查得成化二十一年該南京吏部等衙門尚書等<lb/>
官陳俊等為應詔陳言共圖治安等事内一件開稱南<lb/>
<pb n="KR4e0117_WYG_033-2b"/>
京楊子江一帶蘆洲俱是軍民承佃及廵司弓兵採打<lb/>
輸官納糧近被豪滑之徒妄作新主無主之洲投獻勢<lb/>
要占管稱要賣錢買辦利歸勢要累及貧難合無南京<lb/>
戸工二部委官踏勘除成化十一年以前原管不動外<lb/>
近年以來受人投獻但係有主洲場俱各給還本主管<lb/>
業再不許勢要之人受獻亦不許見在官員之家承佃<lb/>
再有妄行投獻者追問明白發遣充軍等因㑹奏節該<lb/>
奉憲宗皇帝聖㫖是准擬欽此欽遵今王智剛髙瑛等<lb/>
<pb n="KR4e0117_WYG_033-3a"/>
各告前因訪得各項洲場先年多係軍民用力開墾及<lb/>
撥佃起科年久欲照欽奉詔書並陳言事例踏勘明白<lb/>
將有主洲場斷還軍民管業縁中間有係近年勢要之<lb/>
家朦朧奏討之數有碍斷給呈乞定奪等因案呈到部<lb/>
續據山東清吏司呈為投獻湖地事據宋名等告係南<lb/>
京瀋陽左等衛餘丁有各祖父先於永樂年間用工開<lb/>
墾營基湖蕩等地成化十八年被軍人靳通等將前項<lb/>
地土投獻屈認租錢今被奸詐之徒張慶等不遵詔書<lb/>
<pb n="KR4e0117_WYG_033-3b"/>
事理仍前妄報投獻以圖收租等因到司行提張慶等<lb/>
前來不服斷理亦呈到部參照前項蘆洲湖地先年俱<lb/>
係軍兵開墾承佃及弓兵採納輸官利及細民事亦歸<lb/>
一近年豪猾之徒投獻勢要之家就行承佃受獻者懼<lb/>
人告爭輙便朦朧奏討或稱係無主荒地或稱係新生<lb/>
沙洲兼指買辦進貢為詞得請之後無復忌憚或以毗<lb/>
連而混占他洲或名起科而欺隠數倍多者萬餘畆少<lb/>
者數千畝逓年花利奏討者十得二三投獻者十得七<lb/>
<pb n="KR4e0117_WYG_033-4a"/>
八業主節次告理難會委官踏勘因有奏討明文只得遷<lb/>
就以致貧難之家業去稅存豪横之徒地連阡陌幸䝉<lb/>
陛下洞察下情首頒㤙詔不許額外進貢仍將地土山<lb/>
場湖蕩退還原主軍民懽忭如獲更生臣等尤宜竭心<lb/>
奉將徳音但中間有被勢要之家朦朧奏准管業難擅<lb/>
斷給欲行南京都察院委有風力御史一員本部及南<lb/>
京工部各委公正官一員將成化十二年以後一應投<lb/>
獻洲場地土從公審勘原係軍民用力開墾及先年撥佃<lb/>
<pb n="KR4e0117_WYG_033-4b"/>
起科者照例給主欺隱畆數撥與無田小民承佃果係<lb/>
朦朧奏討曽經起科者一體清出給還原主仍將起科<lb/>
稅糧除豁其侵占投獻及有怙勢不服㫁理之人應提<lb/>
問者許令就便提問應奏請者徑自㕘奏照例治以重<lb/>
罪敢有揑詞妄奏摭拾原委官員者聽該科並法司㕘<lb/>
奏治罪情詞立案不行原委官員亦要秉公循理不許<lb/>
偏執如此則聖澤流行人免被害縁係委官清理洲場<lb/>
地土事理未敢擅便具本専差辦事官齎捧謹具奏<lb/>
<pb n="KR4e0117_WYG_033-5a"/>
聞伏候勑㫖<lb/>
題為修省事該刑部題前事節該太監韋<hi>闕</hi>傳奉聖㫖<lb/>
近日京城雨水為災南又奏大雨雷雨之異朕當檢身<lb/>
飭行祗謹天戒爾文武百官尤當各加修省勉圖報稱<lb/>
毋事因循各衙門政事有缺失當舉行改正的斟酌停<lb/>
當來説欽此欽遵臣等備員法司所掌者刑所講者律<lb/>
不敢泛及他事竊惟刑律之制肇自虞之象刑其後夏<lb/>
有政典商有官刑周有三典及漢唐宋而律書日繁我<lb/>
<pb n="KR4e0117_WYG_033-5b"/>
太祖髙皇帝肇造區夏本諸欽恤之心旁採漢唐之制<lb/>
定大明律以為輔治之具輕重適中度越前代矣列聖<lb/>
相承因時制宜又有事例以輔律之不及内外法司遵<lb/>
守惟謹迨今百有二十餘年罔敢違越然律文深奥百<lb/>
司官吏講解未明或以一字之文而害一條之義及其<lb/>
引律㫁罪徃徃有乖律意承訛踵謬不知其非此乃有<lb/>
司因襲之弊非聖祖制律之本意也夫律意不明則刑<lb/>
罰不當刑罰不當則民有不得其死者矣臣等謹條今<lb/>
<pb n="KR4e0117_WYG_033-6a"/>
之擬罪有當改正者於後伏乞聖明裁䖏㕘酌輕重著<lb/>
於典章頒行天下永為遵守臣民幸甚等因具本奉聖<lb/>
㫖這本恁還㑹都察院大理寺詳議停當来說欽此欽<lb/>
遵㑹同都察院右都御史屠<hi>闕</hi>等大理寺卿馮<hi>闕</hi>等詳<lb/>
議得凡告子孫及子孫之婦不孝并監臨官因公毆人<lb/>
至死及因事威逼人致死律例甚明近來有司遇有告<lb/>
子孫及婦不孝者不問虚實即坐重罪因公毆人至死<lb/>
者雖不曽用慘酷刑具俱作酷刑官員起送吏部奏請<lb/>
<pb n="KR4e0117_WYG_033-6b"/>
降調愚民或因忿爭小故致令自盡者俱坐以威逼致<lb/>
死此皆有司因襲之弊殊失律意合依本部所擬改正<lb/>
通行内外法司永為遵守庶㡬不失聖祖制律之意其<lb/>
邊逺充軍江南等䖏發西北衛分江北等䖏發東南衛<lb/>
分律有坐定地方但近年兵部奏稱内外法司問該充<lb/>
軍人犯俱要就近編發以便勾取合無照依見行事例<lb/>
發遣中間有係苗蠻種類者或發兩廣雲貴衛分充軍<lb/>
以防意外之虞其言國初定律之時鈔重而物輕經今<lb/>
<pb n="KR4e0117_WYG_033-7a"/>
百有餘年鈔輕而物重要將鋃每一兩銅錢每一千文<lb/>
各估鈔四十貫揆之時估固為有理但銀錢估鈔行之<lb/>
已久合仍依原佑其他一應貸物委有估計失當臣等再<lb/>
行斟酌估計務在輕重得中另行具奏定奪縁節該奉<lb/>
欽依還㑹都察院大理寺詳議停當來説事理未敢擅<lb/>
便今將㑹議過縁由開坐謹題請㫖<lb/>
　計開<lb/>
　一節該伏覩大明律内一欵凡罵祖父母父母及妻<lb/>
<pb n="KR4e0117_WYG_033-7b"/>
　　妾罵夫之祖父母父母者並絞註云須親告乃坐<lb/>
　　又一欵其祖父母父母誣告子孫子孫之婦者各<lb/>
　　勿論欽此竊詳律意蓋謂祖父母之於孫父母之<lb/>
　　於子天性之至親也子婦悖戻至於毁罵其親故<lb/>
　　坐以絞然恐人誣告致罪故云須親告乃坐謂之<lb/>
　　親告乃坐者以見他人雖告不坐也近見問刑衙<lb/>
　　門遇有祖父母父母告子孫及子孫之婦罵者不<lb/>
　　問虚實輙坐以絞是乃親告即坐非親告乃坐矣<lb/>
<pb n="KR4e0117_WYG_033-8a"/>
　　使凡親告即坐何以有誣告子孫之律乎凡人之<lb/>
　　誣告子孫及子孫之婦者多出於愛憎之偏有因<lb/>
　　後妻之譖而憎前妻之子者有溺愛少子而惡其<lb/>
　　長子者有欲奪孫之貲産以歸其子者有憎其孫<lb/>
　　遂及其婦者使親告即坐則雖恭順如薛包孝友<lb/>
　　如王祥者父母一有誣告將不免於死况於其他<lb/>
　　乎合無通行内外問刑衙門今後若祖父母父母<lb/>
　　告子孫及子孫婦不孝者必須追究得實然後坐<lb/>
<pb n="KR4e0117_WYG_033-8b"/>
　　罪如律若祖父母父母偏私誣告仍依誣告子孫<lb/>
　　律擬斷庶無乖聖朝制律之意而克全天性之㤙<lb/>
　　矣<lb/>
　　　前件㑹議得合依所擬<lb/>
　一節該伏覩大明律内一欵凡官司决人不如法者<lb/>
　　笞四十因而致死者杖一百均徴埋𦵏銀一十兩<lb/>
　　若監臨官因公事於人虚怯去䖏非法毆打及自<lb/>
　　以大杖或金刃手足毆人至折傷以上者減凡闘<lb/>
<pb n="KR4e0117_WYG_033-9a"/>
　　傷罪二等至死者杖一百徒三年追埋𦵏銀一十<lb/>
　　兩若於人臀腿受刑去䖏依法决打邂逅致死及<lb/>
　　自盡者各勿論欽此查得見行事例各䖏有司及<lb/>
　　問刑官有用腦篐夾棍烙鐡闌馬棍等項酷刑官<lb/>
　　員問罪起送吏部奏請定奪㦯降雜職㦯革為民<lb/>
　　蓋所以懲戒殘忍之徒也近見内外官司或因督<lb/>
　　理公事或因考訊獄囚依法决打致死人命者問<lb/>
　　刑衙門一槩擬作酷刑黜罷殊與律例不合且鞭<lb/>
<pb n="KR4e0117_WYG_033-9b"/>
　　作官刑朴作教刑自古有之但不當肆為殘忍以<lb/>
　　毒其民耳若因公事决打致死輙出為民非律例<lb/>
　　之意也合無通行内外問刑衙門今後有犯除用<lb/>
　　腦篐夾棍烙鐡闌馬棍等項慘酷刑具及於虚怯<lb/>
　　去䖏毆打致死者照例問罪為民其餘如因公事<lb/>
　　或笞或杖於臀腿去䖏决打致死者各依本律科<lb/>
　　斷不在起送降調之例庶於情法得中<lb/>
　　　前件㑹議得合依所擬<lb/>
<pb n="KR4e0117_WYG_033-10a"/>
　一節該伏覩大明律内一欵凡因事威逼人致死者<lb/>
　　杖一百追埋𦵏銀一十兩欽此竊詳律意蓋謂諸<lb/>
　　色人等或逼取田園或強索財物或見其愚弱而<lb/>
　　恐之以罪或因其卑賤而脅之以威其人畏威懾<lb/>
　　勢以至自殺者坐以前罪仍追埋𦵏之貲給與死<lb/>
　　者之家近見街市愚夫愚婦或一時語言忿爭㦯<lb/>
　　偶因酒醉戯罵本無用勢挾威凌逼情由而愚民<lb/>
　　輕生輙便自盡者官司徃徃問擬威逼罪名追給<lb/>
<pb n="KR4e0117_WYG_033-10b"/>
　　銀兩殊非律意其罪雖止於杖然監追銀兩有力<lb/>
　　者隨即送官貧窘者淹禁連月甚至於鬻子女典<lb/>
　　房屋而後完納深為可憫合無通行内外問刑衙<lb/>
　　門今後遇有此等囚犯研審明白果係因事威逼<lb/>
　　人致死者依本律科㫁若因一時忿爭或因醉戯<lb/>
　　謔互鬪等項致人輕生自盡别無逼追之情者止<lb/>
　　依不應并毆罵人等項律條科㫁不必追銀庶㡬<lb/>
　　情法相當而死生無憾<lb/>
<pb n="KR4e0117_WYG_033-11a"/>
　　　前件㑹議得合依所擬<lb/>
　一伏覩大明律邊逺充軍條内開江南並浙江江西<lb/>
　　等布政司府分發定遼山西等都司所轄衛分充<lb/>
　　軍江北並山西陜西等布政司府分發廣東廣西<lb/>
　　等都司所轄衛分充軍竊見近來編發充軍囚犯<lb/>
　　不分南北多發西北邊衛充軍蓋以地方遼廓故<lb/>
　　欲填實邊衛也然此等囚犯多是原問斬絞罪名<lb/>
　　饒死及一應姦頑梗化輕於犯法之徒徃徃隨到<lb/>
<pb n="KR4e0117_WYG_033-11b"/>
　　隨逃仍復為惡雖有仍問死罪䖏决之例然逃者<lb/>
　　接踵終不知警况中間又有原係苗蠻種類諳知<lb/>
　　邊情慣習夷語恐其乘隙逃出邊外為之謀主啓<lb/>
　　釁擾邊不可不防漢之衛律宋之張元可為永鑑<lb/>
　　合無今後編發充軍囚徒仍照律内所定地方原<lb/>
　　係北人者編發江南衛分原係南人者編發江北<lb/>
　　衛分庶可革其屢逃之弊亦可免意外之虞<lb/>
　　　前件㑹議得充軍囚犯就近編發照兵部見行<lb/>
<pb n="KR4e0117_WYG_033-12a"/>
　　　事例中間係有北人發兩廣雲貴充軍<lb/>
　一伏覩大明律凡四百六十條其間計贓科罪者居<lb/>
　　多至於計贓又須估鈔方可定罪然計贓科罪者<lb/>
　　律也律一定而不可易以贓估鈔者例也例所以<lb/>
　　輔律可隨時損益之但國初制律之時每銀一兩<lb/>
　　値鈔一貫今則値鈔八十貫是國初常人盜銀八<lb/>
　　十兩方得絞罪監守盜銀四十兩方得斬罪今常<lb/>
　　人盜銀一兩監守盜銀五錢即坐絞斬罪名雖曰<lb/>
<pb n="KR4e0117_WYG_033-12b"/>
　　民俗澆漓恐人易犯故重以䋲之然非祖宗制律<lb/>
　　之本意查得正統成化年間都御史陳智監察御<lb/>
　　史李志剛等各有論奏或欲照依國初估鈔常人<lb/>
　　盜銀八十兩方坐絞罪或欲照今時估常人盜銀<lb/>
　　一兩即坐絞罪合而論之贓輕罪重者似過於刻<lb/>
　　贓重罪輕者似失於縦况陳智等擬奏時估止稱<lb/>
　　銀兩銅錢而貨物固未之及其後估計貨物雖有<lb/>
　　定規一向遵行就中輕重失倫者亦多如綿被一<lb/>
<pb n="KR4e0117_WYG_033-13a"/>
　　件値銀不過七八錢乃估以一百貫金一兩値銀<lb/>
　　不下五六兩止估以一百六十貫大車一兩值銀<lb/>
　　十餘兩而以七十貫估之柴草一大車値銀五六<lb/>
　　錢而以一百貫估之其他估計失當者不可枚舉<lb/>
　　依此論罪刑罰豈䏻得中合無今後估計鈔貫銀<lb/>
　　每一兩銅錢每一千文各値鈔四十貫其餘馬騾<lb/>
　　等畜並諸般貨物本部㑹同都察院大理寺從公<lb/>
　　斟酌估計務在合乎人情宜於時俗定擬停當通<lb/>
<pb n="KR4e0117_WYG_033-13b"/>
　　行内外問刑衙門遵依折錢擬罪庶㡬得輕重之<lb/>
　　中而不失制律之意矣<lb/>
　　　前件㑹議得銀錢估鈔照舊其餘貨物另行估<lb/>
　　　計<lb/>
　𢎞治二年九月十八日刑部尚書何<hi>闕</hi>等具題本月<lb/>
　二十一日奉聖㫖這本内罵祖父母父母一條係干<lb/>
　倫理還着吏部㑹同戸禮兵工四部及通政司六科<lb/>
　再將律意講明來説其餘准擬欽此<lb/>
<pb n="KR4e0117_WYG_033-14a"/>
題為陳言愼刑以弭災變事竊見今年六月以來淫雨<lb/>
連綿潦水泛溢京城内外官員軍民之家牆壁傾頽房<lb/>
屋倒塌通州張家灣河西務等䖏水勢悍猛臨河居人<lb/>
廬舎漂流人畜溺死者衆糧船客船沉沒損壊者不知<lb/>
其㡬父老傳言數十年來水患未有甚於此日者也陛<lb/>
下惻然矜憫即命廵城御史督五城兵馬司查勘京師<lb/>
軍民被災者量加賑䘏此實畏天愛民之盛心也臣等<lb/>
仰惟陛下嗣位以來勵精圖治約已裕人召用老成貶<lb/>
<pb n="KR4e0117_WYG_033-14b"/>
斥邪佞䑓諫有言常舎己以從之刑獄有疑每屈法以<lb/>
宥之宜夫和氣召祥雨暘時若星緯順度山川咸寕矣<lb/>
然雨雹風霆天鳴地震迭見於四方之奏報今京師畿<lb/>
甸又有此水災良由臣等任職無狀不䏻奉宣徳意之<lb/>
所致耳俯躬省咎罪不容誅竊伏思之水隂類也以地<lb/>
言之則中國為陽外國為隂以人言之則君子為陽小<lb/>
人為陰以政事言之則徳為陽刑為陰洪範庶徴皆由<lb/>
人事所感今雨水為災意者外國之謀侵邊與小人之<lb/>
<pb n="KR4e0117_WYG_033-15a"/>
或干政與皆非愚臣之所䏻知臣等亦不敢越職而言<lb/>
獨以臣職掌言之恐天下刑罰未盡當此亦致災之一<lb/>
端也夫民情狡詐百端而隠慝未易遽察問囚者止據<lb/>
原詞審録者多拘成案至於人命强盜情尤難明人命<lb/>
或因鬭殺誤殺而檢勘者輙以為謀故盜賊或係搶奪<lb/>
拒捕而廵捕者輙以為强刼茍非的有證佐誰敢輕與<lb/>
辨明縱欲辯之衆口譁然或以為受屬或以為納賄以<lb/>
故好名畏謗者寕失入而不敢輕出誠以公道之難明<lb/>
<pb n="KR4e0117_WYG_033-15b"/>
而謗議之易騰此天下之通患也以在京法司尚且顧<lb/>
忌如此則在外可知矣昔臯陶稱舜曰與其殺不辜寕<lb/>
失不經聖人之仁蓋如此伏望陛下因雨水之災廣好<lb/>
生之徳特勑兩京法司將見監重囚再行詳審凡情有<lb/>
可矜法有可疑及人命無屍可檢强盜追無贓仗者備<lb/>
開矜疑縁由具奏取自聖裁在外各布政司及直𨽻府<lb/>
衛州縣有廵撫者勑廵撫都御史㑹同廵按並布都按<lb/>
三司官審録無廵撫者勑廵按御史㑹同三司並直𨽻<lb/>
<pb n="KR4e0117_WYG_033-16a"/>
府衛正官審録中間有可矜疑者具實以聞仍下法司<lb/>
㕘詳取㫖定奪其各䖏該决重囚亦令决囚官員照奉<lb/>
欽依事理情真罪當者就行䖏决若有稱寃異詞及情<lb/>
可矜疑者即與辯理具奏䖏治庶㡬刑獄不寃災變可<lb/>
弭矣臣等又聞正統四年六月京師大水為災英宗睿<lb/>
皇帝勑戸部侍郎呉璽順天府尹姜濤存問軍民被水<lb/>
之家具奏賑䘏又條示合行事宜勑五府六部都察院<lb/>
等衙門各修其職今陛下率由祖宗令典已命廵城御<lb/>
<pb n="KR4e0117_WYG_033-16b"/>
史查勘京城内外被水軍民給糧賑䘏矣其通州一帶<lb/>
水患尤甚乞勑該部委官查勘一體賑䘏係官錢糧果<lb/>
被漂流者量為分豁俾聖澤沾被無間逺邇其各衙門<lb/>
合行事宜亦乞遵聖祖勑諭斟酌而行之萬機之暇召<lb/>
問内閣及文武大臣詢訪致災之由同加修省至於修<lb/>
徳以凝天命正心以端治原勤聖學以講求治道法祖<lb/>
宗以輯寕邦家此又敬天勤民之大本也尤乞聖心加<lb/>
之意焉臣等昧死陳言不勝戰慄之至𢎞治二年七月<lb/>
<pb n="KR4e0117_WYG_033-17a"/>
初五日具題次日奉聖㫖兩京及在外刑獄寫勅去審<lb/>
録通州扺張家灣一帶並蘆溝橋上下水患户部便<lb/>
差官同順天府官查勘被災之家一體賑䘏欽此<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0117_WYG_033-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　椒邱文集巻三十三<lb/>
</p>
<p>
</p>
  </div>
</body>
</text>
</TEI>
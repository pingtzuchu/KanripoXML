<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>椒邱文集巻十五</head> <lb/>
    <p>
<pb n="KR4e0117_WYG_015-1a"/>
欽定四庫全書<lb/>
　椒邱文集巻十五<lb/>
　　　　　　　　　　　　明　何喬新　撰<lb/>
　賦<hi>附文附樂歌</hi>
　　　弔昆陽城賦<lb/>
　昆陽城在葉一舍許楚葉公所築縣治既遷舊城亦<lb/>
　圮其可見者頽垣斷礎而已予招籲流民至葉周覽<lb/>
　遺迹思光武之駿烈而悼陵谷之變遷也賦以弔之<lb/>
<pb n="KR4e0117_WYG_015-1b"/>
　其辭曰<lb/>
后皇嘉惠兮愍蒸庶之流離予承命以籲懷兮爰弭節<lb/>
乎滍之湄陟崇岡以遐覽兮風雲慘其増悲原野□寥<lb/>
兮頽垣之隱起僕夫跽而告予兮曰兹昆陽之遺址顧<lb/>
樓櫓之安在兮雉堞悵其已圯血淪地而化碧兮㦸沉<lb/>
沙而凝紫耕夫豈識興亡兮方肆墾而未已嘆炎祚之<lb/>
中微兮戚畹竊其威權羌狡童之狂僭兮據鼎耳而埀<lb/>
涎始矯行而罔世兮卒假符而誣天慠然自擬黄虞兮<lb/>
<pb n="KR4e0117_WYG_015-2a"/>
誦六藝以文其奸繄髙皇之龍孫兮憤丕基之忽墜援<lb/>
戈典於楚甸兮將叩闗而問罪彼綠林與新市兮棼總<lb/>
總而來萃既定宛而取郾兮駐諸梁之故壘何狡童之<lb/>
迷復兮驅羣醜而來攻騎膠葛而言邁兮類螳斧而蝟蜂<lb/>
圍效彼魚麗兮或鸛鶴之横縱志驕而氣溢兮謂不日<lb/>
而成功天道祐順兮人心迪其果毅王旅闞如虓虎兮<lb/>
軍容肅乎暨暨鼓闐闐而雷震兮旍靡靡而電曵風雨<lb/>
助其威怒兮士賈勇而髙厲彼逆徒何蠢蠢兮棼束手<lb/>
<pb n="KR4e0117_WYG_015-2b"/>
而就殪或倒戈而疾馳兮或棄甲而横潰野流血而變<lb/>
赭兮川浮骴而擁穢氛䘲廓而清明兮人神為之暢快<lb/>
元兇授首兮遂定鼎而澗瀍嘘炎燼於既熄兮迓景命<lb/>
而益延復漢官之威儀兮慰百姓之震衍昔商周師於<lb/>
牧野兮炎黄戰於阪泉視兹役之烈烈兮在古未能或<lb/>
先世運忽其變遷兮哀漢社之已屋荒墉穴彼狐兔兮<lb/>
京觀墾為平陸草露淒以沾衣兮林霏淡其惨目惟山<lb/>
鳥之嚶嚶兮恍國殤之夜哭駐予車而一弔兮菀忳忳<lb/>
<pb n="KR4e0117_WYG_015-3a"/>
而含慼<lb/>
　　　三谷賦<lb/>
　麻源三谷之勝為吾旴江山水甲今司勛員外郎左<lb/>
　君時翊之仙廬在焉時翊嘗為予道其泉石幽雅之<lb/>
　趣巖壑瑰詭之觀予欣然欲逰而未能乃想像而賦<lb/>
　之每一展翫庶幾乎宗少文之卧遊矣<lb/>
出城闉以遐覽兮爰陟峻而捫幽度駝嶺之谽谺兮訪<lb/>
仙臺乎山之陬銅陵岌嶪而凝黛兮紅泉汨㶁其鳴璆<lb/>
<pb n="KR4e0117_WYG_015-3b"/>
琪花瑤草紛不知其名兮桂樹鬱其相繆予乃凌犖确<lb/>
厲清泠窺石門之窈窕躡雲蓋之崢嶸石梁龍矯兮卧<lb/>
波仙觀翬飛兮凌空吸紫霞兮石閣招白雲兮羅峰步<lb/>
予馬於靈豐兮悵宿莽之離離訪繙經之遺臺兮蒼烟<lb/>
惨其増凄若乃崇岡<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒疉嶺巑岏丹光夜爍土花春<lb/>
殷非子期仙隱之所存乎寒燐宵飛山精暮泣折戟沉<lb/>
沙戰血凝碧非危郎駐兵之故柵乎山川宛其如昨嗟<lb/>
昔人其安在攀古柏之虬枝兮増予心之永慨謂仙人<lb/>
<pb n="KR4e0117_WYG_015-4a"/>
之不死兮吾不得而見之謂英雄之不朽兮亦澌盡而<lb/>
無遺招黄鶴而訊之兮鶴翩翩其髙翥尋斷碑於荒榛<lb/>
兮蝸涎苔花閟而不可覩重予懷之耿耿兮撫幽篁而<lb/>
延佇迴飈冷兮欲秋斜月淡兮將夕駕予輈以復路兮<lb/>
聊容與乎田北騁予目以流觀兮見夏屋之渠渠萬瓦<lb/>
鱗鱗以波偃曰美人之故廬綠樹藹其承宇兮清泉琤<lb/>
其循除詠先生之遺風兮有左琴而右書愛兹境之幽<lb/>
勝兮恍王官於綠野欲誅茅以葺廬兮敢云信美非吾<lb/>
<pb n="KR4e0117_WYG_015-4b"/>
土何所獨無芳草兮羌睠睠而懷兹念美人之好脩兮<lb/>
茍去此其從誰倘解印以南旋兮將税駕乎旴之湄從<lb/>
美人以徜徉兮終歳晏以為期<lb/>
　　　梅雪齋賦<lb/>
　新建李京春氏好脩之士也嘗銘其燕居之齋曰梅<lb/>
　雪蓋梅取其貞雪取其白也予嘉京春好尚與世俗<lb/>
　異乃為賦之其辭曰<lb/>
夫何美人之好脩兮逺兹垢以自清闢崇軒以息游兮<lb/>
<pb n="KR4e0117_WYG_015-5a"/>
表梅雪以為名雪以况昭質之弗虧兮梅以况其姱節<lb/>
服貞白以自嘉兮蹈前脩之為則昔美人之既有知兮<lb/>
恒汲汲乎脩能厭桃李之嬌媚兮又何羡乎美人之姿<lb/>
態惟兹梅為可貴兮鍾造化之冲和向北風而合韻兮<lb/>
粲的皪之瓊葩惟兹雪之可喜兮信皎潔其不汙白皚<lb/>
皚以遐積兮變埃壒為珣玗方仲冬之凝沍兮狂飈凛<lb/>
以戒寒元雲鬱以四塞兮雪花交下其漫漫松筠慘以<lb/>
改色兮又况荏弱之荃蘭當衆芳之搖落兮惟兹梅之<lb/>
<pb n="KR4e0117_WYG_015-5b"/>
不然吐素華之濯濯兮欲與六出而爭妍美人退而齋<lb/>
居兮啓南牕以遐矚悵百卉之既萎兮睠梅雪之如玉<lb/>
芳菲菲以襲人兮光㵿㵿其眩目誦廣平之妍辭兮賡<lb/>
郢客之妙曲感貞白之若兹兮忽有契其中情聊假物<lb/>
以自况兮掲華扁於軒櫺維梅之貞兮猶吾節之不移<lb/>
也維雪之白兮猶吾志之不緇也羌朝夕於此齋兮信<lb/>
芳潔之不忘茍予行之靡忒兮不見是亦何傷欸時俗<lb/>
之昧昧兮胡好尚其獨異値桃李為庭實兮采芙蓉以<lb/>
<pb n="KR4e0117_WYG_015-6a"/>
為珮惟溺志於紛華兮委兹梅而弗睇愛江上之清風<lb/>
兮悦山中之白雲惟光景之流連兮曽兹雪之足云何<lb/>
美人之耿介兮乃獨為此度也夫豈矯世以自異兮惟<lb/>
好脩之故也先民有言兮名不可以虚作茍矯名而無<lb/>
實兮顧身心亦何獲中情信其貞白兮斯行成而名彰<lb/>
朂諸兹志尚兮耿百世猶有光<lb/>
　　　闇然軒賦<lb/>
　憲副豐城游先生名其藏脩之軒曰闇然蓋志於聖<lb/>
<pb n="KR4e0117_WYG_015-6b"/>
　賢為己之學也予嘗從事於斯而未有得焉因先生<lb/>
　名軒有慨於中為賦之以申其義云<lb/>
繄末俗之徇外兮絢繁飾以自揚何美人之練要兮挹<lb/>
至道而深藏美人禀兹懿質兮又重之以好脩追洙泗<lb/>
之遐軌兮航濂溪之絶流日孜孜而靡懈兮期先哲之<lb/>
與儔曰君子求諸己兮兹前聖之格言溫恭濬哲兮舜<lb/>
徳所以為元回也如愚兮夫子屢歎其賢曽氏之傳得<lb/>
其宗兮日勤勤乎三省迨聖孫之紹其緒亦曰衣錦而<lb/>
<pb n="KR4e0117_WYG_015-7a"/>
尚絅服聖人之明訓兮指羣哲以作程潄詩書之芳潤<lb/>
兮啐道徳之精英愳充實之未至兮夫何慕乎修名元<lb/>
縞為冠兮大練為衣貝錦在其中兮文采燁其陸離太<lb/>
羮在俎兮元酒在樽孰云淡泊兮乃至味之攸存朱絃<lb/>
疏越兮世寘瑱而莫予聽一倡而三歎兮有韶濩之遺<lb/>
聲相珣玗之在璞兮氣如虹而外揚驪珠濳於九淵兮<lb/>
吐青熒之耿光萬善衍溢於吾躬兮肆闇然而日章嗟<lb/>
衆人之貿貿兮何文肆而□中枵然而若盈兮躬處約<lb/>
<pb n="KR4e0117_WYG_015-7b"/>
而為泰製芰荷之綠衣兮被芙蓉之朱裳駕華輈之煥<lb/>
爛兮珮寳璐之琅琅鳳旍繽其翾飛兮絃匏奏而鏗鏘<lb/>
華文煒其可美兮羌無實而日亡歎予生之佗傺兮志<lb/>
古人之所服文質疏内兮每見嗤於流俗方世俗之矜<lb/>
衒兮又孰揆予之中情予不能改此度以徇時兮將合<lb/>
矩矱於顏曽幸美人之耿介兮夙與予而目成解佩蘭<lb/>
以贈予兮又重之以芳盟曰彼儒服而市心兮夫焉可<lb/>
與適道志乎古必違乎今兮又何必諧乎世好堅汝志<lb/>
<pb n="KR4e0117_WYG_015-8a"/>
而毋惑兮庶任重而逺到懼予力之莫任兮愛此言之<lb/>
不可忘念餘齒之未衰兮願從美人以相羊慮此志之<lb/>
不固兮爰抒情而成章<lb/>
　　　鉤勒竹賦<lb/>
　南谷先生好竹其友金本清氏以所作鉤勒竹贈之<lb/>
　蓋竹有君子之徳先生好之其中必有契焉椒邱子<lb/>
　因推其意而賦之其詞曰<lb/>
夫何美人之清修兮秉姱節以為常所好在乎同徳兮<lb/>
<pb n="KR4e0117_WYG_015-8b"/>
豈羣葩之能當駕飈輪而遐覽兮乃夷猶乎瀟湘芳草<lb/>
薆其溢目兮紛迎秋而凋傷爰有貞筠兮冰玉其標挺<lb/>
宿莽而獨立兮凌霰雪而不凋雖同族於草木兮顧殊<lb/>
質於夭喬承雨露於天際兮蒼玉瑩其嬋娟回風飄拂<lb/>
兮揚鳳羽之翩躚迅雷奮乎九地兮迸龍孫之斬然感<lb/>
美人之永歎兮載移植於崇軒嗟衆芳之總總兮何變<lb/>
化之不常彼幽蘭之旖旎兮羌無實而容長申椒誾誾<lb/>
其芳烈兮糅蕭艾而不香荃蕙化為茅兮况辛夷與昌<lb/>
<pb n="KR4e0117_WYG_015-9a"/>
陽覽衆芳之若兹兮歎兹筠之可欽澹容與於春陽兮<lb/>
類富貴而不淫厯元冬而一色兮若處憂患之不易其<lb/>
心中虛如有所受兮外直而不倚雖歳序之逓遷兮肯<lb/>
隨俗而委靡何衆人之殊尚兮競樹桃李於門牆菉葹<lb/>
果何物兮亦雜蒔乎都房曽不知兹筠之可嘉兮獨凌<lb/>
厲於嚴霜委厥美以徇時兮非兹筠之所志也保晚節<lb/>
於歳寒兮庶比徳於君子也繄鳳池之仙客兮夙與美<lb/>
人其同調揮毫以肖厥像兮神造追乎文趙蛟螭紛其<lb/>
<pb n="KR4e0117_WYG_015-9b"/>
攫拏兮珊瑚盤錯而交柯金刀鐵鈕不足喻其壯兮森<lb/>
若劍戟之相摩凉飈生於座隅兮明月娟娟而在户恍<lb/>
淇澳於渭濵兮撫貞姿而延竚亂曰羣葩葳蕤迎秋而<lb/>
萎兮猗猗貞筠隆寒不衰兮直如史魚清比伯夷兮置<lb/>
以為像爰肖厥儀兮保兹姱節歳晏為期兮<lb/>
　　　石鐘山賦<lb/>
　彭蠡之口有石鐘山焉蘇文忠公辨之詳矣士大夫<lb/>
　喜幽尋而樂勝選者莫不游焉景泰六年春三月予<lb/>
<pb n="KR4e0117_WYG_015-10a"/>
　與今夏官郎中王君尚忠俱以進士奉使江南尚忠<lb/>
　家湖口邀予艤舟絶壁之下以訪其所以謂石鐘者<lb/>
　水石相激響若洪鐘始信昔賢之言不誣也因為賦<lb/>
　之後十有二年尚忠出示舊稿俾重書之因歎予學<lb/>
　之不進而悼勝遊之難再也乃刪其辭以歸之云<lb/>
乙亥之歳暮春之夕予與王子泛舟澄湖艤於絶壁援<lb/>
危藤登懸崖以訪昔賢之遺跡於時天和氣清江空月<lb/>
明魚龍咸伏波濤不驚縱予目以遐覽舒懷古之幽情<lb/>
<pb n="KR4e0117_WYG_015-10b"/>
但見怪石嵳峩㠎嶫㟪磥峥嶸奇形異狀不可殫名或<lb/>
如鳳如螭欲蟠欲飛或如鬼如獸將行將驟岩㟧霮䨴<lb/>
拂藍撲黛穴罅呀<graphic n="KR2430" url="https://raw.githubusercontent.com/kanripo/KR-Gaiji/master/images/KR2430.png" mimeType="image/png"/>欱雲歕雷異哉石乎蓋造物者之<lb/>
所胚胎也俄而㣲雲生於廬阜長風來乎太空驅濤擁<lb/>
瀨吼鯨躍龍爰有洪聲發於水中殷殷喤喤如游舜庭<lb/>
而聽鏞鐘之撞鏘鏘鍧鍧如入周廟而聞無射之聲填<lb/>
兮若雷颯兮若雨又如卻至使楚而金奏作於下予乃<lb/>
恍然而驚悄然而思問王子曰是何聲耶豈靈鼇奮首<lb/>
<pb n="KR4e0117_WYG_015-11a"/>
而三山頽耶抑海若驚起而號風雷耶無乃共工氏觸<lb/>
不周而天柱摧耶胡為乎有是聲也王子笑曰子不知<lb/>
耶是所謂石鐘者也昔者酈元言之而不詳李勃訪之<lb/>
而失實東坡居士泛舟江上以求之而後衆論定於一<lb/>
也予曰石之為物塊乎其形未與水遇不聞其鳴水之<lb/>
為物湛乎其清未與石鬬若嘗有聲彼涵乎清越窽坎<lb/>
鏜鎝之音果出於水耶亦出於石耶王子曰不然夫水<lb/>
之性動石之性靜動静相摩厥聲以應水之質柔石之<lb/>
<pb n="KR4e0117_WYG_015-11b"/>
質剛柔剛相盪厥聲以彰是非水之聲也亦非石之聲<lb/>
也水石相搏而聲出焉此石鐘之所以名也夫峭壁岩<lb/>
岩鐘之銑角也懸蘿裊裊鐘之旋蟲也丹崖翠壑鐘之<lb/>
簨簴也驚濤駭浪鐘之撞杵也是鐘也蓋天地為爐萬<lb/>
物為銅陰陽為炭造化為工齊侯不得銘其績而鳬氏<lb/>
無所與其功也嗟夫洪水横流巨浸稽天象罔出而侮<lb/>
人螭蜃過而垂涎民其魚矣尚何鐘之聽焉今吾與子<lb/>
脱介鱗而弁冠去沮洳而宫室泛蘭舟以遨遊聽水樂<lb/>
<pb n="KR4e0117_WYG_015-12a"/>
以自適揆厥所元伊誰之力耶於是相與徜徉眺望咨<lb/>
嗟感激已而雲消風止浪平響息水天相映瑩然澄碧<lb/>
返而登舟呼酒相酢乃鼓枻而歌曰駕吾舟兮泛長江<lb/>
馮夷起舞兮酌我以羽觴侑以嘉樂兮鼓鐘喤喤慨念<lb/>
上古時濁流湯湯孰致平成兮孰理懷襄願銘此鐘兮<lb/>
紀神功千秋萬歳兮永不忘<lb/>
　　　秋蘭賦<lb/>
　金君文逺晉陵之隱君子也於物無所好顧獨愛蘭<lb/>
<pb n="KR4e0117_WYG_015-12b"/>
　蓋其情性有合焉耳嘗得畫蘭一巻曲盡露葉春莖<lb/>
　之妙文逺寳而藏之其從子秋官主事和之出以示<lb/>
　予予為推其意而賦之其詞曰<lb/>
予昔好此芳草兮歳逾邁而不衰步予馬於楚畹兮弭<lb/>
予棹乎澧之湄登芳臯以騁望兮渺予心之顧懷蕭艾<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>靡其極目兮宿草莽莽以紛披睠兹蘭之旖旎兮屏<lb/>
山谷以自藏芳菲菲而襲予兮羌居蔽而聞章濯湛露<lb/>
以自潔兮泛光風而逺揚雖寂寥乎山阿兮豈以無人<lb/>
<pb n="KR4e0117_WYG_015-13a"/>
而不芳感予心而長喟兮爰移植乎都房飾雕檻以固<lb/>
䕶兮恐廻風之飄颺驅蜂蝶以逺屏兮恐芳蕋之見凌<lb/>
何所獨無芳草兮胡睠睠而懷兹念綠葉而素莖兮夐<lb/>
異乎杜蘅與江蘺憺容與而獨秀兮肖君子之幽貞也<lb/>
芬郁郁而逺聞兮猶吾徳之馨也人之心不與吾同兮<lb/>
胡好惡其獨異户服艾以自好兮紉萹薄以為佩菉葹<lb/>
薆其盈室兮顧謂秋蘭為不芳茍中情之貞姱兮不吾知<lb/>
其何傷苦靈均之好脩兮每惓惓於荃蘭與衆草而為<lb/>
<pb n="KR4e0117_WYG_015-13b"/>
伍兮發素王之悲歎固予異乎衆好兮矧兹幽獨之可<lb/>
願期與子而為友兮敦久要而弗諼委厥美以從俗兮<lb/>
匪余情之所安肖子像以為儀兮矢共保乎歳寒重曰<lb/>
睠彼佳卉擅國香兮㷀獨處廓聊自芳兮姱而不淫可<lb/>
充纕兮不采而佩庸何傷兮置以為像無異乎夷之清<lb/>
兮<lb/>
　　　衍慶堂賦<lb/>
　湖南方伯吳公扁其所居之堂曰衍慶昭先徳也蓋<lb/>
<pb n="KR4e0117_WYG_015-14a"/>
　公之髙祖崇本翁以仁厚肇厥家而曽祖清逸翁祖<lb/>
　靜庵翁考怡靖翁世有令徳以培其基儲休委祉大<lb/>
　發於公此堂之所以名也予以公為同寮故推其名<lb/>
　堂之意而賦之其詞曰<lb/>
夫何穹堂之將將兮據吳山之幽勝掲華扁於前榮兮<lb/>
昭先世之休慶維兹堂之宏建兮既考極而相方工師<lb/>
殫其智巧兮矧掄材之孔良木蘭為榱兮文杏煥其為<lb/>
梁礱文磶以居楹兮煉蜃以塓其垣墻楶棁粲乎山與<lb/>
<pb n="KR4e0117_WYG_015-14b"/>
藻兮丹雘煒其有光桂樹陰陰以承宇兮荃蕙旖旎而<lb/>
含芳泉㶁㶁而循除兮三秀猗猗而效祥匪徒宗戚之<lb/>
燕集兮祖考於焉而烝嘗嗟斯堂之肇造兮實先世之<lb/>
所貽彼延陵之宏博兮乃慶源之由開崇本遘時孔艱<lb/>
兮秉恭儉以作則清逸恂恂惠和兮亦允蹈乎先徳靜<lb/>
庵懷瑾握瑜兮維先猷之踐脩怡靖憺以貞閒兮撫松<lb/>
菊而夷猶皇天無私阿兮睠積善而敷祐茍或嗇於其<lb/>
躬兮休祉式豐於其胄肆美人之挺生兮鍾海岳之靈<lb/>
<pb n="KR4e0117_WYG_015-15a"/>
秀日磨淬而好脩兮期光前而裕後振六翮以上征兮<lb/>
戾天衢而髙翥始䇿名於大廷兮荐揚聲於粉署㕘大<lb/>
政於西蜀兮頌聲藹其載路陟南紀之雄藩兮政與陽<lb/>
和其同布羌休顯之臻兹兮由先澤之汪洋感締造之<lb/>
孔艱兮吾其敢忘於構堂維兹堂之宏敞兮匪暇豫以<lb/>
自逸也念先慶之流衍兮思不忘於繼述也覽濤江之<lb/>
溶㵝兮思先澤之悠長也蘭茝紛其充庭兮恍先徳之<lb/>
遺芳也積善有慶兮聖垂訓於大易孰無施而有報兮<lb/>
<pb n="KR4e0117_WYG_015-15b"/>
孰不種而有穫于公髙其門閭兮知後嗣之必昌晉公<lb/>
邁種厥徳兮樹三槐以為徵天道不爽兮諒今昔以同<lb/>
然維嗣徳之有人兮斯慶澤之益延亂曰瞻彼髙堂何<lb/>
言言兮徳以為基禮為藩兮趾美承芳罔或愆兮世載<lb/>
令聞雲來嬋嫣兮<lb/>
　　　和歸去來辭題王司馬休菴<lb/>
　休菴者大司馬王公歸休之室也公國之重臣職典<lb/>
　邦政聖天子之所倚毗而天下士大夫所望以興道<lb/>
<pb n="KR4e0117_WYG_015-16a"/>
　致治者也顧以夙夜在公憂勤致恙數上章求去位<lb/>
　優詔不允而公請之益堅乃得解政暫歸烏乎卓哉<lb/>
　世之名位與公等者不少勛烈如公者蓋亦有焉至<lb/>
　於當國家倚任之時而秉急流勇退之節者求諸古<lb/>
　今蓋不多得也乃今於公見之昔陶淵明解官而歸<lb/>
　作歸去來辭以見志千載之下頌其辭想其人景仰<lb/>
　而不已公之風節視淵明蓋無愧焉喬新仰公之盛<lb/>
　徳久矣第以地分懸絶未嘗敢一謁公之門今公之<lb/>
<pb n="KR4e0117_WYG_015-16b"/>
　歸休是菴也不得已於言故取歸去來辭和之以道<lb/>
　公歸休之樂又以見公之風節足以繼美於昔人也<lb/>
　其辭曰<lb/>
歸去來兮胡為眷眷而懷歸念人生之如寄忽感悟以<lb/>
興悲睠明哲之已逺幸軌轍之可追既委心於義命又<lb/>
奚較乎是非指崤函之歸路想兒女之牽衣望太華之<lb/>
嶙峋見翠靄之霏㣲故園伊邇我車載奔綠陰垂宇清<lb/>
光遶門蘭茝未蕪簡篇尚存撫我素琴酌我芳尊無囂<lb/>
<pb n="KR4e0117_WYG_015-17a"/>
聲之聒耳無憂悰之在顏悵百歳其幾何知一菴之足<lb/>
安翫寒泉之滴滴聽黄鳥之闗闗坐盤石以長嘯登崇<lb/>
巖以縱觀魚洋洋以潛泳雲靄靄以往還撫物理而自<lb/>
感聊夷猶以盤桓歸去來兮與赤松而同游屣軒冕其<lb/>
如脫惟道義之是求榮莫榮於不辱樂莫樂於無憂歛<lb/>
濟世之宏畧爰經畫其田疇乃駕鹿車乃泛蘭舟采蘋<lb/>
藻兮幽澗藝蘭杜兮芳邱滌煩襟於茂蔭濯塵纓於清<lb/>
流念歸全於此菴實祖考之餘休已矣乎吾不能變心<lb/>
<pb n="KR4e0117_WYG_015-17b"/>
以徇時相彼欲去而可留汨寵利竟安之尋泉石之舊<lb/>
盟赴鷗鳥之幽期逐猿鶴以長往荷鎛釤以載耔續歸<lb/>
田之雅製歌考槃之遺詩信俯仰以無愧泰然自得夫<lb/>
何疑<lb/>
　　　和歸去來辭送李先生<lb/>
　成化二年夏六月少宗伯安成李先生上疏謝病優<lb/>
　詔許之且諭以病愈還朝蓋欲復用之也於戲休哉<lb/>
　聖天子好賢無己之心先生急流勇退之節蓋曠古<lb/>
<pb n="KR4e0117_WYG_015-18a"/>
　所未有也昔者陶淵明為彭澤令觧印而歸作歸去<lb/>
　來辭以見志百世之下讀其辭而髙之先生之事業<lb/>
　固非淵明所及而其遭際又淵明之所無者惟其髙<lb/>
　風清節足以廉貪立懦則先生與淵明異世而同符<lb/>
　也先生考甲戌進士時喬新誤蒙甄拔辱知最深故<lb/>
　取淵明之辭和之以遺歸休之樂云<lb/>
歸去來兮倦遊廿載今始歸幸夙心之既遂胡喜極而<lb/>
更悲設供帳於都門紛冠蓋其予追望層峰於雲際疑<lb/>
<pb n="KR4e0117_WYG_015-18b"/>
家山而猶非僕夫歌以促駕稚子笑而牽衣問歸路以<lb/>
猶緬悵屢歌乎式㣲故廬在望歸心欲奔白雲承宇蒼<lb/>
松蔭門石逕未荒岫幌猶存良朋在座新醪滿尊道故<lb/>
舊以共醉春風盎其在顏喜菟裘之已營知蝸室之足<lb/>
安葺芳杜以成帷擥碧蘿以為闗臨瀘水以洗耳登書<lb/>
臺以遐觀鴻𡨕𡨕以髙舉雲冉冉以孤還歳晼晚其將<lb/>
暮攀桂枝而盤桓歸去來兮訪昔日之釣遊浮世憺其<lb/>
相忘外物廓乎無求蔭茂樹以自適玩遺經以忘憂田<lb/>
<pb n="KR4e0117_WYG_015-19a"/>
翁告予以有年黍稷薆其盈疇或山而屐或水而舟緡<lb/>
游鯈兮碧澗擷芳實兮椒邱招白雲於逺岫弄明月於<lb/>
清流念歸老於田園信造化之餘休已矣乎出處進退<lb/>
信有時彼懷祿而干進留老將至矣竟安之襲髙風於<lb/>
表聖踐芳躅於榮期或乘月以長嘯或迎春以載耔歌<lb/>
白駒之雅調和招隱之新詩功成而身退超然物表夫<lb/>
何疑<lb/>
　　　和歸去來辭送尹貳尹<lb/>
<pb n="KR4e0117_WYG_015-19b"/>
　君子之仕也不矯情以為髙不徇俗以為通惟其時<lb/>
　而已昔陶淵明為彭澤令恥束帶見督郵解官而歸<lb/>
　君子不以為矯吾廣昌丞桐城尹君佐邑僅餘三載<lb/>
　亦以志不得盡行致仕而歸君子亦不以為非君將<lb/>
　歸縣正周侯等屬予言為贈予謂淵明之歸賦歸去<lb/>
　來辭以見志今君之歸宜有能言之士為之賦者而<lb/>
　未聞也乃因淵明之題而次其韻以遺周侯等以贈<lb/>
　尹君祖道之日命五六童子歌之以代陽闗之曲云<lb/>
<pb n="KR4e0117_WYG_015-20a"/>
歸去來兮歳將晏而北歸既去勞而就佚胡喜極而増<lb/>
悲望𡨕鴻於天末逆朔風而相追悔顓孫之干祿慕伯<lb/>
玉之知非對離筵之芳酎振仕路之塵衣瞻龍眠之舊<lb/>
隱烟樹菀其依微風帆晝彍霜屨晨奔去家千里倐已<lb/>
到門問朋舊之存殁幸宗戚之具存載刲肥羜亦列芳<lb/>
樽無鐫誚之入耳無憂悒之在顏身既隱而無競心無<lb/>
營而自安玩游儵之圉圉聽黄鳥之間闗濯長江之清<lb/>
泚挹五老之奇觀念魚貪餌而忘返孰若鷗知機而遄<lb/>
<pb n="KR4e0117_WYG_015-20b"/>
還感物類之禍福擥松桂而盤桓歸去來兮已息心於<lb/>
宦遊競浮名其何益逐世好其焉求榮孰榮於不辱樂<lb/>
孰樂於無憂如古人其可作吾將希蹤於田疇或山而<lb/>
騎或川而舟采紫芝於丹谷鑱黄獨於青邱燒痕茸茸<lb/>
而變綠泉聲激激而分流靜觀萬物之自得充然吾心<lb/>
之休休已矣乎流行坎止信有時茍欲去而可留將舍<lb/>
此其安之從赤松而仙遊結黄石之幽期眎蕭韓溺志<lb/>
於功名寧以沮溺勤身於耘耔賡伐木之餘韻詠歸田<lb/>
<pb n="KR4e0117_WYG_015-21a"/>
之雅詩茍中心之自得樂天委命其何疑<lb/>
　　　續歸去來辭<lb/>
　太子少保禮部尚書劉公以疾乞解政章七上聖天<lb/>
　子乃許之命馳驛以歸又俾有司月給俸為養蓋優<lb/>
　老之異數也公將行羣公相率賦詩贈之予與公為<lb/>
　同年友而予老且病甚於公亦嘗求歸而未得寂寥<lb/>
　短章不足寫情乃續淵明歸去來辭以道公歸休之<lb/>
　樂兼致予欣慕之私祖筵既張俾未冠者歌之以代<lb/>
<pb n="KR4e0117_WYG_015-21b"/>
　驪駒之曲云<lb/>
歸去來兮承溫詔而西歸超氛埃以遐舉兮信明哲而<lb/>
知幾羌素節之既遂兮胡喜極而更悲念弱冠之筮仕<lb/>
兮亦既遻乎明時䇿大廷而賜第兮肆通籍於金閨佐<lb/>
宰衡之黜陟兮典容臺之禮儀春卿宫保之荐陟兮何<lb/>
天寵之吾私或贊祼於清廟兮或奠璧於太壇秉寅清<lb/>
以將事兮昕夕惕其靡安羲馭迅而莫追兮歳忽忽其<lb/>
將暮悵吾髪之種種兮願投簪而逸處叩天閽而敶辭<lb/>
<pb n="KR4e0117_WYG_015-22a"/>
兮曰臣病之日侵皇覽揆吾之中情兮俾歸老涪之南<lb/>
駕余皇而浮江兮又攽祿而養之湛恩汪濊兮嗟欲報<lb/>
而無期冠蓋棼其出饑兮酌兕觥而歌驪駒都人瞻望<lb/>
咨嗟兮亦奚異乎二疏懷吾皇之明聖兮悵欲去而踟<lb/>
蹰瞻都城之烟樹兮感吾涕之漣洳朝發軔於薊門兮<lb/>
夕鼓栧乎潞渚泛彭蠡而上巴峽兮時慿髙而弔古思<lb/>
香山與洛社兮願遵昔賢之遺榘曽日月之幾何時亦<lb/>
既戾乎故邦尋鷗盟其未寒兮喜園廬之未荒撫桂松<lb/>
<pb n="KR4e0117_WYG_015-22b"/>
而延佇兮登雲崖以舒嘯賡考槃之遺什兮歌小山之<lb/>
雅調嗟予齒髪之日衰兮亦睠睠而懷歸章屢上而未<lb/>
獲命兮嬋媛而増欷黄鵠翩然髙逝兮羈鳥猶栖乎彤<lb/>
籠君恩不我遺兮駕桂棹以相從亂曰君子仕止惟其<lb/>
時兮相彼昧者亦何知兮𡨕升不已禍卒罹兮知止不<lb/>
殆古有炯戒兮睠兹明哲功成勇退兮徜徉林壑聊以<lb/>
卒歳兮<lb/>
　　　懷韓忠獻公文<lb/>
<pb n="KR4e0117_WYG_015-23a"/>
　魏國韓忠獻公彰徳人也公之相業軼房杜而陋蕭<lb/>
　曹矣至其能容富弼而薦歐陽修尤他賢相所不及<lb/>
　弼與公同在政府持論多異而公待之坦然畧無芥<lb/>
　蔕修以文章擅一世名世多嫉而擠之者公獨引而<lb/>
　置之政府嗚呼世之為相者惡異己如仇敵有能容<lb/>
　之如公者乎士有盛名者常恐其軋己有如公能薦<lb/>
　之者乎予過彰徳思公而不可見也故為文以致感<lb/>
　慕之意云<lb/>
<pb n="KR4e0117_WYG_015-23b"/>
登休逸之崇臺兮望狎鷗之荒亭訪遺躅而不可見兮<lb/>
感予涕之交横采溪毛以薦芳兮欵靈宇而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>誠當宋<lb/>
氏之中葉兮天純佑而多賢范富在其左右兮晏賈翼<lb/>
而後先彼淵篤與直溫兮紛茅拔而茹連惟夫子之挺<lb/>
生兮遘兹昌時重厚如勃兮文章過之赤舄几几兮日<lb/>
容與乎彤闈追伊周之逸駕兮陋蕭曹而不屑為余蔡<lb/>
謇謇兮公讓其直狄种桓桓兮公嘉其績七政若度兮<lb/>
百僚承式鐃鼜不驚兮野無蟊螣四民熙熙兮孰知公<lb/>
<pb n="KR4e0117_WYG_015-24a"/>
力譬秔稌之芃芃兮忘甘㴻之為澤彼弼之議政兮胡<lb/>
悻直而不同非夫子之偉量兮孰休休而有容修之姱<lb/>
辭兮信矘朗而寡儔夫子引之共政兮人文庶幾乎漢<lb/>
周何公亮之肆謗兮愬夫子以專權天聽弗聰兮俾解<lb/>
政以歸田神功歛而若無兮日夷猶於洛社衣錦而晝<lb/>
行兮華構恍其綠野新法紛如牛毛兮民嗷嗷而喪生<lb/>
厭斯世之迫阨兮忽騎箕以遐征嗟士俗之日偷兮好<lb/>
蔽美而稱惡龜以靈而見剖兮女以蛾眉而見妬徳逺<lb/>
<pb n="KR4e0117_WYG_015-24b"/>
之貞亮兮祉愬鼎而懷忌晉公知愈為賢兮曽莫引之<lb/>
共事惟夫子之盛徳兮固今古之所稀跽薦酒而陳詞<lb/>
兮願荒忽而顧懷茍九原之可作兮吾將執鞭而從之<lb/>
　　　忠愛祠迎送神樂歌<lb/>
　忠愛祠在汀州卧龍山下邦人所建以祀郡推豫章<lb/>
　謝侯也侯為郡有惠政及劍溪盜起攻剽至汀侯出<lb/>
　奇破賊民頼以安侯既没汀民感其遺愛相與言於<lb/>
　郡請為立祠守臣以聞詔賜祠額曰忠愛蓋以侯効<lb/>
<pb n="KR4e0117_WYG_015-25a"/>
　忠於國而惠及其民也予嘗佐閩臺行部屢至汀知<lb/>
　侯之徳政為詳故作迎送神之歌遺汀人俾歳時享<lb/>
　祀歌之以侑牲醴焉其詞曰<lb/>
采芳藻兮澗之濵椒糈馨兮桂酒醇鼓坎坎兮舞羽繽<lb/>
紛侯來降兮慰我民<lb/>
雲為輿兮風為馬侯弭節兮山之下覽舊邦兮一慨故<lb/>
壘荒兮嘉穀被野<lb/>
龍灘浟浟兮水不波園有芋栗兮池有蒲荷寒尨不吠<lb/>
<pb n="KR4e0117_WYG_015-25b"/>
兮稚耋嘯歌曷臻兹兮侯功孔多<lb/>
遺愛在民兮亦有嘉績嗟莫報兮侯之徳侯之神兮如<lb/>
在尚顧予兮昭假<lb/>
　　　　右迎神四章章四句<lb/>
霓旍抗兮風披披劍縱横兮佩陸離紛進拜兮願侯遲<lb/>
遲侯不少竚兮我心悲<lb/>
嗟汀之境兮繄侯桐鄉侯毋懷兮豫章朝出遊兮暮回<lb/>
翔慰我民兮維不忘<lb/>
<pb n="KR4e0117_WYG_015-26a"/>
龡豳籥兮拊魯鼓侯降靈兮錫我純嘏潢池清兮民安<lb/>
堵蟊賊逺屏兮時暘時雨<lb/>
靈宇幽兮露靄蒙蒙松桂萷槮兮泠然以風侯之歸兮<lb/>
何許元鶴唳兮雲中<lb/>
　　　　右送神四章章四句<lb/>
　<lb/>
　<lb/>
　<lb/>
<pb n="KR4e0117_WYG_015-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　椒邱文集巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0101_SBCK_000-1a"/>
唐秘書省正字先輩徐公釣磯文集古序<lb/>
　　朝請郎編修道史檢察官兼次崇文總目管江<lb/>
　　州太平觀守秘書省著作佐郎賜紫魚袋族孫<lb/>
　　師仁撰<lb/>
正字諱<hi>夤</hi>字昭夢按五代史閩世家稱正字唐時以<lb/>
進士名依王審知仕宦九國志列傳正字莆田縣人<lb/>
乾寜𥘉舉進士禮部試止戈爲武賦一燭纔盡已就<lb/>
有破山加點擬戍無人之句侍郎李擇覧而竒之是<lb/>
歳釋褐秘書省正字歸寜於閩中屬江淮盗蠭起退<lb/>
居延壽溪王審知聞之辟居幕下而禮待簡畧内不<lb/>
能平一旦拂衣去曰丈尺之水前陂後堰安能容萬<lb/>
<pb n="KR4c0101_SBCK_000-1b"/>
斛之舟乎㝷舊隐慨然有長徃之志王廷彬刺泉州<lb/>
每同遊賞及陳郯倪曙等賦詩酣酒爲樂凡十餘年<lb/>
求還所居甞被病遣求藥物於廷彬答書曰善自調<lb/>
護亦可自開豁三皇五帝不死何歸蓋舉賦語以戯<lb/>
之竟卒於延壽之別墅本朝張丞相齊賢記正字未<lb/>
第時道汴州進謁梁祖面賦無雲雨篇立就其斷句<lb/>
云爭表梁王造化功大蒙賞遇及解褐東還祖爲開<lb/>
宴醉中誤觸諱歸舘了悟憂在不測復製遊大梁賦<lb/>
以獻其畧曰客有得意還郷遊於大梁遇郊坰之耆<lb/>
舊問今古之侯王父老曰且說當今休論前古昔時<lb/>
之功業誰見今日之聲名有覩中一聮云遂使千年<lb/>
<pb n="KR4c0101_SBCK_000-2a"/>
漢將慿吉夢以神符一眼胡奴望英風而膽䘮祖曾<lb/>
夢韓信授以兵法胡奴指李克用也祖讀至此大恱<lb/>
令軍士傳冩皆諷誦之敇字酬一縑不復責前事按<lb/>
崇文總目正字賦五卷探龍集一卷題曰僞唐徐<hi>某</hi>
撰正字實未甞仕僞唐也<hi>師仁</hi>家故有賦五卷探龍<lb/>
集五卷正字自序其後又於蔡君謨家得雅道機要<lb/>
一卷又訪於族人及好事者得五言詩并絶句合二<lb/>
百五十餘首以類相從爲八卷并藏焉正字人生幾<lb/>
何賦至今膾炙人口兒童婦女往往道徐先輩而集<lb/>
有贈渤海髙元固詩序云髙見訪於閩中言本國得<lb/>
斬蛇賦御溝水賦人生幾何賦家家皆以金書列爲<lb/>
<pb n="KR4c0101_SBCK_000-2b"/>
屏障又自詠詩註云温陵使宅有圗障二面張林西<lb/>
樓書手作廽文八體詩每一首顛倒讀成八首以此<lb/>
知正字之文不獨行於當時名於後世亦播於異域<lb/>
也然八體廽文詩㝷討未獲小說載紅綾餅餤絶句<lb/>
亦不見全其餘碑碣之屬甚衆類皆亡失豈其賦名<lb/>
特髙故他文遂不俱傳歟今觀牋䟽頗類玉溪而律<lb/>
詩精練亦不减同時韓致光吳子華諸人也惜乎遭<lb/>
罹亂世不獲少伸其志其來閩中且有前陂後堰之<lb/>
歎安有爲朱温所屈哉殆亦遜言避禍不得不爾也<lb/>
張丞相記頗詳足以附見建炎三年三月序<lb/>
<pb n="KR4c0101_SBCK_000-3a"/>
唐秘書省正字先輩徐公釣磯文集<lb/>
文集者入莆第五代祖先輩公所撰文也公諱<hi>夤</hi>字<lb/>
昭夢登唐乾寜進士第試止戈爲武賦魁天下授秘<lb/>
書省正字先輩時人推尊之稱也釣磯乃歸隱適意<lb/>
處號也予甞觀舊譜載十二代著作佐郎賜紫魚袋<lb/>
<hi>師仁</hi>公所著文集序云先輩公文字頗多家故有賦<lb/>
五卷探龍集五卷又於蔡君謨家得雅道機要一卷<lb/>
詩二百五十餘首蓋詳論之旣有其序時必有集今<lb/>
皆亡失故常欝欝不樂凢對族人惟以不得其文爲<lb/>
憂至延祐丁酉歳叔父司訓公於洛如金橋林必載<lb/>
家得詩二百六十餘首復於已亥歳族叔祖道真公<lb/>
<pb n="KR4c0101_SBCK_000-3b"/>
遺賦四十篇不勝欣慰合而寳之後則屢求未能再<lb/>
得泊邇歳塵事稍息謹述世緒聲跡已詳於譜牒復<lb/>
讀威武軍殿中侍御史劉公山甫撰公墓誌銘謂公<lb/>
所著詞賦感動鬼神搜括造化又謂悲泣百靈包羅<lb/>
萬象明珠無價至道不文窮達理性諷誡澆浮合先<lb/>
聖賢之意矣讀之至是愈有所感今則據其所得詩<lb/>
賦暫編成卷裝潢類諸譜諜合與族人曁諸君子共<lb/>
之可以知吾祖先手澤尚存而流衍無窮抑祝厥後<lb/>
子孫勉而求之以增是卷庻不負吾故家文獻之烜<lb/>
燿遂書之以爲後之識也玩可珍謹識<lb/>
<pb n="KR4c0101_SBCK_000-4a"/>
　唐祕書省正字先輩徐公釣磯文集目録<lb/>
　　賦<lb/>
　　　卷第一<lb/>
　　　　御溝水　斬蛇劔<lb/>
　　　　勾踐進西施　人生幾何<lb/>
　　　　首陽山懷古　薦藺相如使秦<lb/>
　　　　毛遂請備行<lb/>
　　　　玄宗御製盧君微草堂銘<lb/>
　　　　陳後主獻詩　鮫人室<lb/>
　　　卷第二<lb/>
　　　　朱虚侯唱田歌　外舉不避讐<lb/>
<pb n="KR4c0101_SBCK_000-4b"/>
　　　　避世金馬門　東陵侯弔蕭何<lb/>
　　　　貴以賤爲本　義漿得玉<lb/>
　　　　管仲棄酒　扣寂寞以求其音<lb/>
　　　　知白守黒爲天下式<lb/>
　　　　澗底松<lb/>
　　　卷第三<lb/>
　　　　太極生二儀　貟半千說三陣<lb/>
　　　　文王葬枯骨　五王宅<lb/>
　　　　駕幸華清宫　再幸華清宫<lb/>
　　　　卞荘子刺虎　鑄百鍊鏡<lb/>
　　　　玄宗御注孝經　割字刀子<lb/>
<pb n="KR4c0101_SBCK_000-5a"/>
　　　卷第四<lb/>
　　　　止戈爲武　垂衣裳而天下治<lb/>
　　　　入國知教　豐年爲上瑞<lb/>
　　　　福善則虚　歌<lb/>
　　　　竹箆子　不言錢<lb/>
　　　　朱雲請斬馬劍　江令歸金陵<lb/>
　　　卷第五<lb/>
　　　　過驪山　樊噲入鴻門<lb/>
　　　　漢武帝求仙<hi>缺</hi>隱居以求志<lb/>
　　　　山暝孤猿吟　白衣入翰林<lb/>
　　　　星<hi>缺</hi>雷乃發聲<lb/>
<pb n="KR4c0101_SBCK_000-5b"/>
　　　　寒　伍員知姑蘇臺有遊鹿<hi>缺</hi>
　　詩<lb/>
　　　卷第六<lb/>
　　　長律八首<lb/>
　　　　依御史温飛卿華清宫<lb/>
　　　　尚書命題瓦硯　尚書㑹仙亭<lb/>
　　　　和尚書詠泉山瀑布<lb/>
　　　　自詠　東風解凍<lb/>
　　　　和僕射二十四丈牡丹<lb/>
　　　　釣絲竹<lb/>
　　　五言律詩二十一首<lb/>
<pb n="KR4c0101_SBCK_000-6a"/>
　　　　　旅次寓題　釣臺<lb/>
　　　　　贈嚴司直　贈東方道士<lb/>
　　　　　題僧壁　和人經隋唐間戰處<lb/>
　　　　　追和常建漢王昭君<lb/>
　　　　　贈董先生　河流<lb/>
　　　　　題南寺　北山秋晚<lb/>
　　　　　昔遊　酒胡子<lb/>
　　　　　弔崔補闕　弔赤水李先生<lb/>
　　　　　香鴨　雞<lb/>
　　　　　白鴿　龜<lb/>
　　　　　銀結條冠子　蜀葵<lb/>
<pb n="KR4c0101_SBCK_000-6b"/>
　　　七言絶詩二十八首<lb/>
　　　　鏡中覧懷　楚國史<lb/>
　　　　張儀　薔薇<lb/>
　　　　大夫松　杏園<lb/>
　　　　蕉葉　路旁草<lb/>
　　　　讀漢紀　李夫人二首<lb/>
　　　　明妃　馬嵬<lb/>
　　　　依韻贈南安方處士五首<lb/>
　　　　依韻答黃校書　傷進士謝廷皓<lb/>
　　　　聞司空侍郎下世　偶題二首<lb/>
　　　猿　追和賈浪仙古鏡<lb/>
<pb n="KR4c0101_SBCK_000-7a"/>
　　　　蝴蝶二首　新刺襪<lb/>
　　　卷第七<lb/>
　　　七言律詩五十二首<lb/>
　　　　華清宫　再幸華清宫<lb/>
　　　　鬢髪　喜雨上主人尚書<lb/>
　　　　廽文詩二首　不把魚竿<lb/>
　　　　偶書　潤屋<lb/>
　　　　退居　閑門<lb/>
　　　　開窓　燈花<lb/>
　　　　東歸出城留別知己<lb/>
　　　　詠懷<lb/>
<pb n="KR4c0101_SBCK_000-7b"/>
　　　　郊村獨遊　經故翰林楊左丞池亭<lb/>
　　　　經故廣平員外舊宅<lb/>
　　　　潘丞相<hi>丞祐</hi>舊宅<lb/>
　　　　門外閑田數畆　北園<lb/>
　　　　溪上要一隻白簟扇<lb/>
　　　　招隱　憶山友<lb/>
　　　　溪隱　酒醒<lb/>
　　　　夢斷　人事<lb/>
　　　　休說　嘉運<lb/>
　　　　緑鬢　驕侈<lb/>
　　　　龍蟄二首　逐臭蒼蠅<lb/>
<pb n="KR4c0101_SBCK_000-8a"/>
　　　　牡丹花二首　尚書座上賦牡丹花<lb/>
　　　　依韻和尚書再贈牡丹花<lb/>
　　　　郡庭惜牡丹　追和白舎人詠白牡丹<lb/>
　　　　憶牡丹　惜牡丹<lb/>
　　　　覽栁渾汀洲採白頻之什<lb/>
　　　　司直廵官無諸移到玫瑰花<lb/>
　　　　梅花　荔枝二首<lb/>
　　　　菊花　畫松<lb/>
　　　卷第八<lb/>
　　　七言律詩五十二首<lb/>
　　　　草木　松<lb/>
<pb n="KR4c0101_SBCK_000-8b"/>
　　　　竹　郡侯座上觀琉璃瓶中<lb/>
　　　　　遊魚　尚書打毬<lb/>
　　　　尚書惠臈面茶　勸酒<lb/>
　　　　斷酒　憶舊山<lb/>
　　　　西華　嵐似屏風<lb/>
　　　　憶潼關　憶潼關早行<lb/>
　　　　鴻門　憶長安行<lb/>
　　　　憶長安上省年　長安述懷<lb/>
　　　　長安即事三首　東京次新安道中<lb/>
　　　　山隂故事　温陵即事<lb/>
　　　　温陵殘臘書懷寄崔尚書<lb/>
<pb n="KR4c0101_SBCK_000-9a"/>
　　　　通義里寓居即事　上陽宫詞<lb/>
　　　　西塞寓居二首　題福州天王閣<lb/>
　　　　憶薦福寺南宫　塔院小屋四壁<lb/>
　　　　題琉璃院　寺中偶題<lb/>
　　　　山寺寓居　寄僧偶題<lb/>
　　　　遊靈隱天竺二寺　醉題邑宰南塘屋壁<lb/>
　　　　題泗州塔　東歸題屋壁<lb/>
　　　　寓題　偶題<lb/>
　　　　寓題述懷　將入城靈口道中作<lb/>
　　　　新屋　新葺苑堂二首<lb/>
　　　　苑亭　客㕔<lb/>
<pb n="KR4c0101_SBCK_000-9b"/>
　　　　詠冩真　放榜日<lb/>
　　　　曲江宴日呈諸同年<lb/>
　　　　渤海賔貢髙元固先輩閩中相訪<lb/>
　　　卷第九<lb/>
　　　七言律詩五十二首<lb/>
　　　　偶吟　贈表弟黄校書輅<lb/>
　　　　輦下贈屯田何貟外<lb/>
　　　　贈月君　贈垂光同年<lb/>
　　　　贈楊著作　贈黃校書先輩璞閑居<lb/>
　　　　尚書榮拜恩命二首<lb/>
　　　　府主僕射王搏主日<lb/>
<pb n="KR4c0101_SBCK_000-10a"/>
　　　　獻内翰楊侍郎　送劉常侍<lb/>
　　　　送盧拾遺歸華山　春末送陳先輩之清源<lb/>
　　　　上盧三拾遺以言見黜<lb/>
　　　　送王校書往清源<lb/>
　　　　岳州端午日送人逰郴連<lb/>
　　　　賀清源太保王延郴二首<lb/>
　　　　病中春日即事寄主人尚書二首<lb/>
　　　　寄華山司空侍郎三首<lb/>
　　　　寄盧端公同年　寄天台陳希畋<lb/>
　　　　寄兩浙羅書記　邑宰相訪翌日有寄<lb/>
　　　　白酒兩瓶送崔侍御<lb/>
<pb n="KR4c0101_SBCK_000-10b"/>
　　　　依韵酬常循州　謝主人惠緑酒白魚<lb/>
　　　　蜀　魏<lb/>
　　　　吳　兩晋<lb/>
　　　　宋二首　陳<lb/>
　　　　讀史　漢宫新寵<lb/>
　　　　開元即事　李翰林<lb/>
　　　　聞長安庚午歳事　公子行<lb/>
　　　　依韵贈嚴司直　傷前翰林楊尤丞<lb/>
　　　　日月無情　新月<lb/>
　　　　和尚書詠烟　宫鶯<lb/>
　　　　雙鷺　鷓鴣<lb/>
<pb n="KR4c0101_SBCK_000-11a"/>
　　　卷第十<lb/>
　　　七言律詩五十二首<lb/>
　　　　鷹　蝴蝶二首<lb/>
　　　　剪刀　𥿄被<lb/>
　　　　𥿄帳　貢餘秘色茶盞<lb/>
　　　　蜀鞭　詠簾<lb/>
　　　　詠燈　詠扇<lb/>
　　　詠筆二首　詠錢<lb/>
　　　　尚書筵中詠紅手帕<lb/>
　　　　尚書新造花牋　釣車<lb/>
　　　　栁　愁<lb/>
<pb n="KR4c0101_SBCK_000-11b"/>
　　　草　螢<lb/>
　　　水　苔<lb/>
　　　曉　別<lb/>
　　　夜　雨<lb/>
　　　萍　恨<lb/>
　　　鴻　鶴<lb/>
　　　鵲　霜<lb/>
　　　風　帆<lb/>
　　　夢　東<lb/>
　　　西　南<lb/>
　　　北　雲<lb/>
<pb n="KR4c0101_SBCK_000-12a"/>
　　　燕　蟬<lb/>
　　　露　霞<lb/>
　　　蒲　泉<lb/>
　　　煙　閑<lb/>
　　　忙　淚<lb/>
　　　月<lb/>
唐秘書省正字先輩徐公釣磯文集目録終<lb/>
<pb n="KR4c0101_SBCK_000-12b"/>
</p>
<p>
</p>
  </div>
</body>
</text>
</TEI>
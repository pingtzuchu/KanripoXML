<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0101_SBCK_008-1a"/>
唐秘書省正字先輩徐公釣磯文集卷第八<lb/>
　　　　　　　　　　徐　夤　昭夢　著<lb/>
　詩<lb/>
　　七言律詩五十二首<lb/>
　　　草木<lb/>
草木無情亦可嗟重開明鏡照無涯菊英空折羅含<lb/>
宅榆莢不生原憲家天命豈慿醫藥石世途還要辟<lb/>
蟲沙仙翁乞取金盤露洗却蒼蒼兩鬢華<lb/>
　　　松<lb/>
澗底青松不染塵未逄良匠競誰分龍盤勁節巖前<lb/>
見鶴唳翠梢天上聞大厦可營誰擇木女蘿相附欲<lb/>
<pb n="KR4c0101_SBCK_008-1b"/>
凌雲皇王自有増封日修竹徒勞號此君<lb/>
　　　竹<lb/>
翠染琅玕粉　開東南移得㑹稽栽遊絲掛處漁竿<lb/>
去緑水夾時龍影來風觸有聲含六律露霑如洗絶<lb/>
浮埃王猷舊宅無人到抱却清隂蓋緑苔<lb/>
　　　郡侯座上觀琉璃瓶中遊魚<lb/>
寳器一泓銀漢水錦鱗纔動即先知似涵明月波寧<lb/>
隔欲上輕氷律未移薄霧　來分咫尺碧綃籠處校<lb/>
毫釐文翁未得沉香餌擬置金盤召左慈<lb/>
　　　尚書打毬小驄歩驟最竒因有所贈<lb/>
善價千金未可論燕王新寄小龍孫逐將白日馳青<lb/>
<pb n="KR4c0101_SBCK_008-2a"/>
漢銜得流星入畫門歩驟最能隨手轉性靈多恐會<lb/>
人言桃花雪點多雖貴全假當塲一顧恩<lb/>
　　　尚書惠蠟面茶<lb/>
武夷春暖月𥘉圓採摘新芽獻地仙飛鵲印成香䗶<lb/>
片啼猿溪走木蘭船金槽和碾沉香末氷椀輕涵翠<lb/>
緑烟分贈恩深知最異晚鐺冝煮北山泉<lb/>
　　　勸酒<lb/>
休向樽前愬羽觥百壷清酌與君傾身同緑樹年年<lb/>
老事比紅塵日日生六國英雄徒反覆九原松栢甚<lb/>
分明醉郷路與乹坤隔豈信人閒有利名<lb/>
　　　斷酒<lb/>
<pb n="KR4c0101_SBCK_008-2b"/>
因論沉湎覺前非便碎金罍與羽巵採茗早馳三蜀<lb/>
使看花甘負五侯期窓閒近　劉伶傳座右新銘管<lb/>
仲辭此事十年前已說匡廬山下老僧知<lb/>
　　　憶舊山<lb/>
澗竹巖雲有舊期二年頻長鬂邊絲遊魚不愛金杯<lb/>
水棲鳥敢求瓊樹枝陶景戀深松檜隱留侯抛却帝<lb/>
王師龍爭虎攫皆閑事數叠山光在夢思<lb/>
　　　西華<lb/>
五千仭有餘神秀一一排雲上泬寥叠嶂出關分二<lb/>
陜殘崗過水作中條巨靈廟破生春草毛女峯髙入<lb/>
絳霄拜祝金天乞隂德爲民求主降神堯<lb/>
<pb n="KR4c0101_SBCK_008-3a"/>
　　　嵐似屏風<lb/>
嵐似屏風草似茵草邊時膾錦花鱗山中宰相陶弘<lb/>
景谷口耕夫鄭子真宦達到頭思野逸才多未必笑<lb/>
清貧君看東洛平泉宅只有年年百卉春<lb/>
　　　憶潼關<lb/>
洞<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>䨇扉入到𥘉似從深穽覩髙虚天開白日臨軍<lb/>
國山夾黃河護帝居隋煬逺遊冝不及奉春長策竟<lb/>
何如須知皇漢能扄鐍延得年四百餘<lb/>
　　　憶潼關早行<lb/>
行客豈看仙掌月落星斜照濁河泥故山逺處髙飛<lb/>
鴈去馬鳴時先早雞關栁不知誰氏種岳碑猶見聖<lb/>
<pb n="KR4c0101_SBCK_008-3b"/>
君題蒭蕘十軸僮三尺豈謂青雲便有梯<lb/>
　　　鴻門<lb/>
耨月耕烟水國春薄徒應笑作農人皇王尚法三推<lb/>
禮白杜寧忘四體勤雨洒簔衣芳草暗鳥啼雲樹小<lb/>
村貧猶勝墮力求飱者五斗低腰走世塵<lb/>
　　　憶長安行<lb/>
舊歴關中憶廢興僭奢須戒儉須慿火光只是燒秦<lb/>
塜賊眼何曾視㶚陵鐘鼓煎催人自急侯王更換恨<lb/>
難勝不如坐釣清溪月心共寒潭一片澄<lb/>
　　　憶長安上省年<lb/>
忽憶關中逐計車歴坊騎馬信空虚三秋病起　新<lb/>
<pb n="KR4c0101_SBCK_008-4a"/>
　八月夜長思舊居宗伯帳前曾獻賦相君門下再<lb/>
投書如今說着猶堪泣兩宿都堂過歳除<lb/>
　　　長安述懷<lb/>
黃河氷合尚　遊知命知時肯躁求詞賦有名堪自<lb/>
負春風落第不曽羞風塵色裏凋䨇鬂撃鼓聲中歴<lb/>
幾州十載公卿早言屈何須課夏更冥捜<lb/>
　　　長安即事三首<lb/>
抛擲清溪舊釣鈎長安寒暑再環周便隨鶯羽三春<lb/>
化只識蟬聲一度愁掃藻自憐窓雪照上天寧愧海<lb/>
槎流明時則待金門詔肯羡班超萬户侯<lb/>
　　　又<lb/>
<pb n="KR4c0101_SBCK_008-4b"/>
無酒窮愁結自舒飲河求滿不求餘身登霄漢平時<lb/>
第家得干戈定後書冨貴敢期蘇季子清貧方見馬<lb/>
相如明時用即匡君去不用何妨却釣魚<lb/>
　　　又<lb/>
拖紫腰金不要論便堪歸隱白雲村更無名籍強金<lb/>
榜豈有花枝勝杏園綺席促時皆國器羽觥飛處盡<lb/>
王孫髙眠亦是前賢事爭報春闈莫大恩<lb/>
　　　東京次新安道中<lb/>
賊去兵來歲月長野蒿空滿壞墻匡旋從古轍成深<lb/>
谷幾見金輿過上陽洛水送年催代謝嵩山擎日拂<lb/>
穹蒼殊時異世爲儒者不見文皇與武皇<lb/>
<pb n="KR4c0101_SBCK_008-5a"/>
　　　山隂故事<lb/>
坦腹夫君不可逄千年猶在播英風紅鵞化鶴青天<lb/>
逺綵筆成龍緑水空愛竹只應憐直節書裙多是爲<lb/>
竒童吹笙　嶺登山後東注清淮豈有窮<lb/>
　　　温陵即事<lb/>
早年師友教爲文賣却魚舟網典墳國有安危期日<lb/>
諫家無儋石暫從軍非才豈合攀丹桂多病猶堪伴<lb/>
白雲爭得千鍾季孫粟滄洲歸與故人分<lb/>
　　　温陵殘臘書懷寄崔尚書<lb/>
濟川無楫擬何爲三傑還從漢祖推心學庭槐空發<lb/>
火鬂同門栁即垂絲中興未遇先懐䇿除夜相催也<lb/>
<pb n="KR4c0101_SBCK_008-5b"/>
課詩江上年年接君子一盃春酒一枰棊<lb/>
　　　義通里寓居即事<lb/>
家住寒梅翠嶺東長安時節詠途窮牡丹窠小春餘<lb/>
雨楊栁絲踈夏足風愁鬂已還年紀白衰容寧藉酒<lb/>
盃紅長卿甚有凌雲作誰與清吟遶帝宫<lb/>
　　　上陽宮詞<lb/>
點點苔錢上玉墀日斜空望　龍西粧臺塵暗青鸞<lb/>
掩宫樹月明黃鳥啼庭草可憐分雨露君恩深恨隔<lb/>
雲泥銀蟾借與金波路得入重輪伴羿妻<lb/>
　　　西寨寓居<lb/>
閑讀南華對酒盃醉携笻竹畫蒼苔豪門有利人爭<lb/>
<pb n="KR4c0101_SBCK_008-6a"/>
去陋巷無權客不來解報可能醫病雀重燃誰肯煦<lb/>
寒灰嚴陵萬古清風在好棹東溪詠釣臺<lb/>
　　　又<lb/>
功智爭馳淡薄空猶懷忠信擬何從鴟鳶啄腐疑雛<lb/>
鳳神鬼欺貧笑伯龍烈日不融霜鬂雪病身全仰竹<lb/>
枝笻崇侯入輔嚴陵退堪憶啼猿萬仭峯<lb/>
　　　題福州天王閣<lb/>
絶境冝棲獨角仙金張到此亦忘還三門裏面千層<lb/>
閣萬井中心一朶山江抝碧灣盤洞府石排青壁護<lb/>
禪關有時海上看明月輾出氷輪叠浪閒<lb/>
　　　憶薦福寺南院<lb/>
<pb n="KR4c0101_SBCK_008-6b"/>
憶昔長安落第春佛宫南院獨遊頻燈前不動惟金<lb/>
像壁上曽題盡古人鶗鴂聲中䨇闕雨牡丹花際六<lb/>
街塵啼猿溪上將歸去合問昇平詣秉鈞<lb/>
　　　塔院小屋四壁皆是卿相題名因成四韻<lb/>
雁塔攙空映九衢毎看華宇毎踟蹰題名盡是台衡<lb/>
迹滿壁堪爲宰輔圗鸞鳯豈巢荆棘樹虬龍多蟄帝<lb/>
王都誰知逺客思歸夢夜夜無船自過湖<lb/>
　　　題琉璃院<hi>今改名景祥院</hi>
一條溪遶翠巖隈行脚僧言勝五臺<hi>一本作一條溪碧遶崔嵬餅鉢</hi>
<hi>偏冝向此隈</hi>農罷樹陰黃犢卧齋時山下白衣來松因徃<lb/>
日門人種路是前生長老開三卷貝多金粟語可能<lb/>
<pb n="KR4c0101_SBCK_008-7a"/>
</p>
<p>
　　　寺中偶題<lb/>
聽話金仙白相毫每來皆得解塵勞鶴棲雲路看方<lb/>
貴僧倚松門見始髙名利罷燒心内火雪霜偏垢鬂<lb/>
邊毛銀蟾未出金烏在更上層樓眺海濤<lb/>
　　　山寺寓居<lb/>
髙卧東林最上方水聲山翠剔愁腸白雲送雨籠僧<lb/>
閣黃葉隨風入客堂終去四明成大道暫從䨇鬂許<lb/>
秋霜披緇學佛應無分鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>談空亦不妨<lb/>
　　　寄僧偶題<lb/>
佛頂抄經憶惠休衆人皆謂我悠悠浮生真箇醉中<lb/>
<pb n="KR4c0101_SBCK_008-7b"/>
夢閑事莫添身外愁百歳付於花暗落四時隨却水<lb/>
奔流安眠靜笑思何報日夜焚修祝郡侯<lb/>
　　　遊靈隱天竺二寺<lb/>
丹井冷泉虚易到兩山真界實難名石和雲霧蓮華<lb/>
氣月過樓臺桂子青騰踏囬橋廵像設羅穿曲洞出<lb/>
龍　更憐童子呼猿去颯颯蕭蕭下樹行<lb/>
　　　醉題邑宰南塘屋壁<lb/>
萬古清淮照逺天黃河濁浪不相關縣留東道三千<lb/>
客宅鏁南塘一片山草色淨經秋雨緑燒㾗寒入曉<lb/>
窓斑閩王羙錦求賢製未許陶公解印還<lb/>
　　　題泗洲塔<lb/>
<pb n="KR4c0101_SBCK_008-8a"/>
十年前事已悠哉旋被鐘聲早暮催明月似師生又<lb/>
没白雲如客去還來烟籠瑞閣僧經靜風打虚窓夜<lb/>
月開惟有南邊山色在重重依舊上髙臺<lb/>
　　　東歸題屋壁<lb/>
塵埃歸去五湖東還是衡門一畆宫舊業旋從征賦<lb/>
失故人多逐亂離空恩悲盡室如懸磬却擬携家學<lb/>
轉蓬見說武王天上夢無情曾與傅巖通<lb/>
　　　寓題<lb/>
酒壺棋局似閑人竹笏藍衫老此身託客買書重得<lb/>
卷愛山移宅近爲隣鳴蛩閣上風吹病落葉庭中月<lb/>
照貧見說天池波浪濶也應㳙滴濺窮鱗<lb/>
<pb n="KR4c0101_SBCK_008-8b"/>
　　　偶題<lb/>
閑補亡書見廢興偶然前古也填膺秦宫猶自拜張<lb/>
禄楚幕不知留范增大道豈全關暦數雄圖強半屬<lb/>
賢能燕臺財力知多少　黃金到九層<lb/>
　　　寓題述懷<lb/>
大道真風早晚還妖訛成俗汚乾坤宣尼旣没蘇張<lb/>
起鳯鳥不來雞雀喧蒭少可能供驥子草多誰復訪<lb/>
蘭蓀堯廷忘却徴元凱天闕重關十二門<lb/>
　　　將入城靈口道中作<lb/>
路上長安咫尺閒㶚陵西望接秦源依稀日下分天<lb/>
闕隱映雲邊是國門錦袖臂鷹河北客青桑鳴雉渭<lb/>
<pb n="KR4c0101_SBCK_008-9a"/>
南村髙風九萬程途近與報滄洲欲化鯤<lb/>
　　　新屋<lb/>
耳順何爲土木新叔孫墻屋有前聞縱然一世如紅<lb/>
葉猶得十年吟白雲性逸且圖稱野客才難非敢傲<lb/>
明君清甜數尺沙泉井平與隣家晝夜分<lb/>
　　　新葺苑堂二首<lb/>
剪竹誅茅就水雲静中還得保天真只聞神鬼害盈<lb/>
滿不見古今爭賤貧樹影便爲廊廡屋草香權當綺<lb/>
羅茵堦前一片泓澄水借與汀禽活紫鱗<lb/>
　　　又<lb/>
耨水耕山息故林壯圗嘉話負前心素絲鬂上分愁<lb/>
<pb n="KR4c0101_SBCK_008-9b"/>
色絡緯床頭和苦吟筆硯不才當寸火方書多誑罷<lb/>
燒金同年二十八君子遊楚遊秦斷好音<lb/>
　　　茒亭<lb/>
鴛瓦虹梁計已踈織茅編竹稱貧居剪平恰似山僧<lb/>
笠掃静真同道者廬秋晚捲簾看過雁月明凭檻數<lb/>
跳魚重門公子應相笑四壁風霜老讀書<lb/>
　　　客㕔<lb/>
移却松筠致客堂淨泥環堵貯荷香苑衡只要免風<lb/>
雨藻梲不須髙棟梁豐蔀仲尼明演易作歌五子恨<lb/>
雕墻燕臺漢閣王侯事青史千年播耿光<lb/>
　　　詠冩真<lb/>
<pb n="KR4c0101_SBCK_008-10a"/>
寫得衰容似十全閑開僧舎靜時懸瘦於南國從軍<lb/>
日老却東堂射策年潭底看身寧有異鏡中引影更<lb/>
無偏借將前輩真儀比未愧金鑾李謫仙<lb/>
　　　放榜日<lb/>
喧喧車馬欲朝天人探東堂榜已懸萬里便隨金鸑<lb/>
鷟三台仍借玉連錢<hi>南海相公此時在京䝉借鞍馬人僕</hi>花浮酒影<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>
霞爛日照衫光瑞色鮮十二街前樓閣上捲簾誰不<lb/>
看神仙<lb/>
　　　曲江宴上呈諸同年<lb/>
鷦鷯驚與鳯凰同忽向中興遇至公金榜連名昇碧<lb/>
落紫花封敕出瓊宫天知惜日遲遲暮春爲催花旋<lb/>
<pb n="KR4c0101_SBCK_008-10b"/>
旋紅好是慈恩題了望白雲飛盡塔連空<lb/>
　　　渤海賔貢髙元固先輩閩中相訪云本國人<lb/>
　　　寫得<hi>夤</hi>斬蛇劒御溝水人生幾何賦家皆以<lb/>
　　　金書列爲屏障因而有贈<lb/>
折桂何年下月中閩山來問我雕蟲肯銷金翠書屏<lb/>
上誰把蒭蕘過日東郯子昔時遭孔聖由余往代諷<lb/>
秦宫嗟嗟大國金門士幾箇人能振素風<lb/>
釣磯文集卷第八<lb/>
</p>
<p>
</p>
  </div>
</body>
</text>
</TEI>
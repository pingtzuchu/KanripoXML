<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0101_SBCK_005-1a"/>
唐秘書省正字先輩徐公釣磯文集卷第五<lb/>
　　　　　　　　　　徐　夤　昭夢　著<lb/>
賦<lb/>
　　　過驪山賦<hi>以陵搉國殁永紀窮塵為韻</hi>
六國血於秦秦皇還化塵塵驚而為楚為漢路在而<lb/>
今人古人但見愁雲黯慘曡嶂嶙峋時遷而金石非<lb/>
固地改而荆榛旋新愚聞周衰則避債登臺秦暴則<lb/>
焚書建國貴螻蟻於人命法豺狼於帝德兩曜昏翳<lb/>
九圍傾側扶桑幾里我鞭石以期通溟海幾重我驅<lb/>
山而要塞慘慘元穹嗷嗷七雄三農百穀以休務淬<lb/>
鐵磨金而獻功九州病萬室空韓趙魏以交滅楚燕<lb/>
<pb n="KR4c0101_SBCK_005-1b"/>
齊而坐窮家有子兮誰得孝國有臣兮孰効忠九野<lb/>
分將焉作兆民之主諸侯呑盡方行天子之風星隕<lb/>
九霄城長萬里血染草木肉肥蛇豕將欲手挂天刃<lb/>
足挑地紀拙虞舜而短唐堯污殷辛而長夏癸禍從<lb/>
殃催川揺嶽摧金陵之王氣頓起蓬島之宮娥不來<lb/>
黔首求主蒼昊降災天漢之龍髯倏斷沙邱之鮑臭<lb/>
誰猜魑魅諸夏腥羶九垓於是宅彼岡巒兆斯陵闕<lb/>
猶驅六宮以殉葬豈言蔓草之縈骨嫌示儉於當時<lb/>
更窮奢於旣殁融銀液雪疏下地之江河帖玉懸珠<lb/>
皎窮泉之日月嶫嶫層層不騫不崩斯高之喉舌方<lb/>
滑劉項之雲雷忽興軹道一朝璽獻漢家之主驪山<lb/>
<pb n="KR4c0101_SBCK_005-2a"/>
三月火燒秦帝之陵今則草接平原烟蒙翠嶺想秦<lb/>
史以神竦弔秦陵而恨永華清宮觀鎖雲霓作皇唐<lb/>
之勝景<lb/>
　　　樊噲入鴻門賦<lb/>
沛中之智兮勇鵬飜舞陽侯兮威曷論冒死而嘗輕<lb/>
白刃匡君而直入鴻門巵酒彘肩豈讓匹夫之饍朱<lb/>
輪畫轂能扶萬乘之尊當其秦鹿無主項王赫怒誇<lb/>
楚將於秋鷹滅沛公於蹇兔天地何少風雲可歩海<lb/>
蕩山振龍驚虎懼鳳厤誰傳鴻門晝關湯池命酒歐<lb/>
劍揺環氣隆準以斯挫血重瞳而欲殷鯢浪鯨波呀<lb/>
呷於斯須之際禽籠獸穽炮燔於咫尺之閒洶洶羣<lb/>
<pb n="KR4c0101_SBCK_005-2b"/>
心雄雄壯士詣閶闔而飛歩怒豺狼而切齒僕視閽<lb/>
守掌窺戎壘嵩衡蓋數撮之塵溟海乃一泓之水身<lb/>
輕白羽蹈烈火以非難手擘朱扉信春冰之可履走<lb/>
電呀雷金樞洞開麋鹿奔而貙虎至燕雀驚而鷹隼<lb/>
來愚山可徙藺柱須摧引龍躍於洪波豢人徒爾送<lb/>
鴻飜於碧落弋者何哉<hi>下闕</hi>
　　　漢武帝求仙賦<hi>闕</hi>
　　隱居以求其志賦<hi>以得志明時賢人野悦為韻</hi>
小人之見兮見以求利大人之隱兮隱以求志索其<lb/>
居而弃世捐俗達其義而伺時藏器莫不濯足溪影<lb/>
掛冠山翠不游徑而得康莊不出户而窮天地上自<lb/>
<pb n="KR4c0101_SBCK_005-3a"/>
英君傍爲哲人偕侔鳳而藏羽盡規龍以蟄鱗恭聞<lb/>
舜雷澤而遯跡漢芒碭以潛身板築胥靡熊羆渭濱<lb/>
芝歌商嶺以誰聽瓢掛箕山而曷鄰雷澤之志兮志<lb/>
於聖也芒碭之志兮志於天下得之則宅乎寰海求<lb/>
之必通乎巖野所以賓四門而總百揆揖遜皇王斬<lb/>
白帝而烹楚君巍巍宋社渭濱之志兮國傅王師胥<lb/>
靡之志兮匡君佐時然後神契畋獵天開夢思三十<lb/>
八代之承祧韜鈐自有五十六年之救旱霖雨常滋<lb/>
商嶺之志兮以全真箕山之志兮於髙節逃秦輔漢<lb/>
以無失友帝朋巢而自悦蓋聞析心以智光乎聖哲<lb/>
志也者寂與心通隱也者憑乎志成并於心兮故可<lb/>
<pb n="KR4c0101_SBCK_005-3b"/>
以通造化貫幽明成於隱兮或可君兆庻爵公卿志<lb/>
不立兮吾息則隱志茍通兮吾道斯行君不見西棘<lb/>
乘風上擊雲霓之路蟠泥得水高驤天漢之程奔塵<lb/>
競路以彌惑絶跡深扄而有得惑之者惑於澆濁得<lb/>
之者得於幽黙虱捫西華以持衡龍卧南陽而輔國<lb/>
珞珞雲林之士方器巖廊攸攸市井之徒誰懷道德<lb/>
亦由擇梁棟於<hi>闕一字</hi>山索珠璣而在淵採綠蕙於樊<lb/>
圃刈嘉禾於於甫田其道要其理元嘗聞降蒲輪於<lb/>
草澤天子求賢<lb/>
　　　山暝孤猿吟賦<hi>以吟起殘暉客顔悄惻為韻</hi>
白日光沈青山影深伊萬籟以俱寂有孤猿而忽吟<lb/>
<pb n="KR4c0101_SBCK_005-4a"/>
隔樹初傳切切而來當暮景隨風更遠聲聲而飛下<lb/>
煙岑當其曡嶂凌空微陽送晷擁條之響俄發命侶<lb/>
之音廻起揚清引濁如含莊舄之愁吐怨流哀不為<lb/>
養由之矢增悵望兮動辛酸建陽小兮凝晚寒踰絶<lb/>
壑兮度鳴湍悲風颯兮零雨殘澗草凄綠谿花隕丹<lb/>
此處則臨岸爰笑攀蘿永嘆幾多之去棹來舟驚迷<lb/>
島嶼無限之離魂别緒飛掛林巒感東西而怨行役<lb/>
三峽山光峭空碧冒懸流而躋絶壁苦露結兮寒烟<lb/>
白望帝冤魂萇宏悵魄此處則抱樹驚曉號風向夕<lb/>
峨嵋高兮劍峰綠愁殺巴人錦江暮兮笻竹秋悲纒<lb/>
楚客山隱隱水渺渺孤猿吟兮何悄悄野駭麋鹿林<lb/>
<pb n="KR4c0101_SBCK_005-4b"/>
棲羣鳥往往於松蘿谷口嘯得煙昏時時向薜荔峰<lb/>
前啼摧月皎斷續相催聲長韻微千林之紅葉雖堕<lb/>
萬里之愁雲不飛嘹嘹噭噭休未休如迎靜夜厯厯<lb/>
啾啾起又起似送殘暉足令掩耳傍偟呑聲太息何<lb/>
彼韻之增起欲我聽之暫息則知邊城雁兮高柳蟬<lb/>
未若聽吟猿而慘惻<lb/>
　　　白衣入翰林賦<hi>以玉闕承恩速臣名德為韻</hi>
天寳詞人李謫仙兮誰能論出白屋而謁明主脱布<lb/>
衣而為侍臣誰誇其麗藻清辭將承寵渥不待乎腰<lb/>
金拖紫便掌絲綸則知人不英無以動乎邦國主不<lb/>
聖無以振乎儒墨二美相契千齡所刻愚聞白之始<lb/>
<pb n="KR4c0101_SBCK_005-5a"/>
也宅岷峩鏁羽翼待風雲伸道德金門玉殿兮掛雲<lb/>
夢乾象坤儀兮羅胸臆雲情鶴態歌劍嶺之秋光月<lb/>
夜煙朝釣錦江之春色俄而入洛遊京懐珠袖瓊塵<lb/>
中獨歩酒肆陶情烏棲曲兮金石奏蜀道難兮神鬼<lb/>
驚小隱乎林壑大隱乎帝城賀祕監兮薦英秀韓荆<lb/>
州兮誇盛名於是鳳詔搜揚洪名振發長裾似雪兮<lb/>
出圭竇縫掖如霜兮入禁闕冰姿玉貌别巢許之林<lb/>
巒醉眼慵心豁唐虞之日月走騎飛軒街談巷言青<lb/>
雲得路兮肌骨換白日昇天兮朝市喧縞素麻衣朝<lb/>
雜庻人之伍龍攄虎變夕蒙天子之恩彩筆摛文彤<lb/>
庭歩玉碧山之傲逸猶在紫禁之繁華乍束往往而<lb/>
<pb n="KR4c0101_SBCK_005-5b"/>
紅筵對酒宦者傳觴時時而後殿操麻宮娥捧燭夫<lb/>
如是則才德須憑簪纓自勝起布素之卑位陟蓬瀛<lb/>
之上層白鳳辭高青帝之春華不若金鸞寵異皇王<lb/>
之密旨先承豈不以天假良時神資景福草元之客<lb/>
兮進何晚題柱之人兮望何速曷若我不忮不求脱<lb/>
布衣而食天祿<lb/>
　　　星賦<hi>闕</hi>
　　　雷發聲賦<hi>以起龍驚蟄天道式空為韻</hi>
化不可識春之倏生神不可測雷之忽鳴表隂陽之<lb/>
大信發天地之希聲俄青律之未分寰區曷變俄洪<lb/>
音之一播品彙須驚豈不以上綰天樞下同地紀隂<lb/>
<pb n="KR4c0101_SBCK_005-6a"/>
之變兮將伏陽之開兮欲起撾雲鼓雨殷南山而過<lb/>
北山火轂風輪震百里而越千里浩浩闃闐神驚魂<lb/>
顛冥濛而烏兔將墜動蕩而山河欲遷須臾走電赫<lb/>
飛霆聯霹靂俄奔八表謂衝開下土轟軿繼作九州<lb/>
疑裂破青天烈缺威催豐隆令急晴陽照兮凍冰洗<lb/>
甘澤滂兮衰朽濕幾處脅韶光淑氣振折羣芳數重<lb/>
呀地户坤維驚醒百蟄燭烻洪濛鼙掀碧空香籠麗<lb/>
景翠染東風去年之積冷凄寒皆令變暖昨日之枯<lb/>
株槁木盡使駢紅則知春之榮雷於春而禀德秋之<lb/>
落雷於秋而授職不然者何以動於此以為準止於<lb/>
彼而作式聲之發也星辰將厯候咸移聲旣收焉蠢<lb/>
<pb n="KR4c0101_SBCK_005-6b"/>
動與芳菲並息駕電驅風高凌九重日兮月兮還我<lb/>
化天兮雲兮塗我蹤時時而逺谷隂霾訇崩曡嶂往<lb/>
往而寒湫煙雨吼拔潛龍則知雷發無遺春光自早<lb/>
發聲而歲歲長在景光而人人自老不能火僭逆而<lb/>
霹姦妖攸攸兮天道<lb/>
　　　寒賦<hi>以色悴顔愁臣同役也爲韻</hi>
壬子歲大雪濛濛繁雲鏁空白日光沒樵溪脈窮地<lb/>
洞沍而履不得天颼飀而飛不通庭蘭落翠禁樹摧<lb/>
紅安處王乃去廣殿即深宮獸炭呀焰狐裘禦風頻<lb/>
謂左右曰寡人今日之寒斯甚曷與下民而同憑虚<lb/>
侯進言曰大王自恐嚴凝㒺憂邦國下民將欲凍死<lb/>
<pb n="KR4c0101_SBCK_005-7a"/>
大王未有寒色王曰下民之理聞之可得對曰只如<lb/>
負禦三邊彌年不還戍遠燕嶺衣單雁山鐵甲兵徹<lb/>
金刀血殷風刮衰力砂昬少顏大軍之生死頻決上<lb/>
國之英豪甚閑今則凍平遼水雪滿蕭關此戰士之<lb/>
寒也王曷知其險艱至若荷鍤田里勞乎農事草荒<lb/>
而耒耜無力地冷而身心將悴賦役斯迫鋤耰何利<lb/>
凍體斯露疏蓑莫庇東皋孰閔其耕耘北闕但爭其<lb/>
祿位今則元律將結元冬已繼此農者之寒焉王曷<lb/>
知其憂愧復有萬里辭親求名進身韜玉待價燃金<lb/>
食貧賀清平於四塞冒霜霰於三秦北户無席冬衣<lb/>
有鶉幸偶乎勛華為主同思乎伊呂稱臣今則顓頊<lb/>
<pb n="KR4c0101_SBCK_005-7b"/>
威至元冥令臻此儒者之寒焉王曷知其苦辛别有<lb/>
苦寒之者不能殫寫在臣説矣恐王煩也於時陽氣<lb/>
收隂氣浮火井滅朔風愁千山之凍樹頻折八水之<lb/>
凝波不流王乃閔征戰之勞命偃乎兵革念耕之苦<lb/>
命蠲乎徭役知儒者之寒命選於宗伯<lb/>
　　　伍員知姑蘇臺有遊鹿賦<hi>闕</hi>
釣磯文集卷第五<lb/>
<pb n="KR4c0101_SBCK_005-8a"/>
</p>
<p>
</p>
  </div>
</body>
</text>
</TEI>
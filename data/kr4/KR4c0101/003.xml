<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4c0101_SBCK_003-1a"/>
唐秘書省正字先輩徐公釣磯文集卷第三<lb/>
　　　　　　　　　　　徐　夤　昭夢　著<lb/>
　賦<lb/>
　　　太極生二儀賦<lb/>
太極何名其形混成畫一氣以中斷區二儀而始生<lb/>
厚載者所以凝其濁髙明者所以厚其清吾甞究天<lb/>
地之𥘉洞肧腪之始本無兆以無朕竟何聽以何視<lb/>
茫乎大醉之郷寂若無生之理我形影以都秘我音<lb/>
響而未起混沌將至唯聖乃出隨我聲而發音響逐<lb/>
我象而設形質於是上泝無邉昭然廓然營空碧而<lb/>
星辰錯落豁東西而烏兎髙懸漢玉奚水河銀曷泉<lb/>
<pb n="KR4c0101_SBCK_003-1b"/>
無得而踰六律而宗成大化不言而信四時而飛作<lb/>
流年此一儀者天也上以昭宣復以一撮之多九垓<lb/>
攸布聳華嶽以西峙洶滄溟以東注蔓延生植滄洋<lb/>
制度何舟何楫凌開白浪爲程誰馬誰車碾破青山<lb/>
作路此一儀者地也厚惟固護嗚呼太極故兮二儀<lb/>
新二儀新兮四象分我目明兮所見耳餘聽兮所聞<lb/>
五色成章炳煥而光昭朴素八風從律凄凉而吹散<lb/>
氤氲彼天得一而清地得一而寧秉造化之鈞軸絡<lb/>
虚無之紀經莫不潤之以風雨鼓之以雷霆掲大象<lb/>
以垂象鞠無形而有形然後伏羲聖黃帝靈龜龍負<lb/>
而乾坤定位文籍生而詐僞開扄但見髙極九重下<lb/>
<pb n="KR4c0101_SBCK_003-2a"/>
盤四角日炤朝兮月炤夜融爲川兮結爲嶽旣將入<lb/>
我死而出我生亦何必剖先天之清濁<lb/>
　　　員半千說三陣賦<lb/>
天地人陣者其誰以測惟聖主之嘉問伊賢臣而洞<lb/>
識莫不陳七德機要叙三才楷式願同尚父干戈永<lb/>
佐於周朝敢學宣尼爼豆將言於衛國乃曰臣聞天<lb/>
陣則上考璿樞明孤計虚運星宿而吾君堯舜叱風<lb/>
雷而敵國丘墟斯蓋出黃石之妙訣又武侯之秘書<lb/>
臣謂其不然也出兵者在乎信及寒暑義如時雨春<lb/>
發生兮當養士冬肅殺兮當耀武斯則得天道兮合<lb/>
天時不可辰天時而逆天取此天陣以明焉微言可<lb/>
<pb n="KR4c0101_SBCK_003-2b"/>
補又聞地陣則察土分疆坤盤艮長隨向背而翼鵝<lb/>
鸛順山川而羅紀綱所以韓信背水而趙滅孟氏焚<lb/>
舟而晉藏臣復謂其不然也其用兵者在乎饒金冨<lb/>
粟兵雄食足先耕而九載思蓄後戰而三軍不分斯<lb/>
則分地利而得地財豈有兵未征而農不斸此地陣<lb/>
以明焉微言可録又聞人陣則勇氣生風精神貫虹<lb/>
夭矯而常山躍地彎環而皎月懸空可與樂毅論將<lb/>
穰苴比功臣復謂其不然也且爲師者在乎帥師將<lb/>
肅連營敦睦忠爲甲兮信爲胄身爲弓兮德爲轂指<lb/>
日烹齊國之牛反掌拾秦原之鹿此則協人意而得<lb/>
人心豈有人意和而兵不服此人陣以明焉微言可<lb/>
<pb n="KR4c0101_SBCK_003-3a"/>
祝髙宗乃知天陣則不必占彼星躔地陣則不必恃<lb/>
其山川人陣則不必仗其驍勇唯德義而三軍勝焉<lb/>
　　　文王葬枯骨賦<lb/>
因掘地以及泉見窮塵之委骨陳葬禮以外備實仁<lb/>
心之内發義之克著幽可貫於鬼神德之孔彰明可<lb/>
爭於日月𥘉其取象茫洋開蕪鑿荒幽宅幾壞遺骨<lb/>
遂彰伊彼役者奏於文王王乃掩袂而矚興懐而傷<lb/>
莫不蔓草縈白隂苔染蒼恐是徃古豪傑昔時聖哲<lb/>
澤物名光忠烈宛是其死誰曰不然骨肉歸土神魂<lb/>
升天深谷爲陵波可知而蔑爾佳城不見爲我主以<lb/>
收焉於是召有司其明享賻以衿禭蓋諸泉壤以遐<lb/>
<pb n="KR4c0101_SBCK_003-3b"/>
返邇飛聲走響遂使億兆民庶以來歸八百諸侯之<lb/>
企仰設若不逄君子倐遇小人必應視同塵土棄若<lb/>
灰塵旣丘墟而莫問在封樹以無因則烏鳶是啄螻<lb/>
蟻是親幸將不遇小人獲遭君子而乃覩之而骨驚<lb/>
感之以心死爰拾之於彼葬之於此蓋將斯骨以喻<lb/>
我以已不欲而行之於彼可使見之者悲聞之者喜<lb/>
以至誠賔萬國之臣若滄海走百川之水嗟夫存殁<lb/>
殊塗幽隂鍳乎爾䰟奚在爾肌以枯何得上測於睿<lb/>
哲而再向其塗芻則宗周之仁也不獨及於有情而<lb/>
必軫於觸類祝網之帝不足以言其仁泣辜之君焉<lb/>
可以叶其義得不啓之十代延之百祀俾後之制禮<lb/>
<pb n="KR4c0101_SBCK_003-4a"/>
垂教將掩骼埋胔者也且王於邦而至大骨於物而<lb/>
至微我不以大而自貴不以微而有違以仁不足爲<lb/>
我罪以物失所爲我非是以勞瘁無斁皇寧甚稀骨<lb/>
尚惻於窮泉下土豈惟於獸走禽飛故得九齡者上<lb/>
帝所錫九國者西方允歸以孝治天下也亘萬古以<lb/>
光輝<lb/>
　　　五王宅賦<lb/>
明皇以孝悌爲此地宅而宸遊永賖凄凉而境空鏁<lb/>
悵望而渚已遐鳳去鸞歸秋葉落梧桐之樹年來歳<lb/>
改春風遺棠棣之華當其龍虎俱來蚪龍並轡觀風<lb/>
而玉輦停駕選勝而金鰲負地天師魯匠新土木以<lb/>
<pb n="KR4c0101_SBCK_003-4b"/>
宏規月殿雲樓破荆榛之積翠旣而甲第煌煌維城<lb/>
道　帝子天子肅睦而寧王<lb/>
薛王綵霧彤霞從仙都之八面風臺水榭引蓬島於<lb/>
中央不類遷都平分於宅爲星之渚同數比奕之龍<lb/>
並跡聖主之千聲羯鼓洛水風清岐山之數調胡琴<lb/>
嵩山月白瑞氣飄空蘭深麝濃連雲之飛閣鏁鳳象<lb/>
海之清地蟄龍解愠　風帝舜之琴雅奏興歌立德<lb/>
太康之弟相從莫不以嘉樹𪷟烟崇牖硋日金聲玉<lb/>
韻以總起夏蕚春叢而剪出虹梁綺棟晐天地以量<lb/>
功舞態歌容掌神仙而比質一旦衮冕參差外遐紫<lb/>
微華屋之帳幄蟲蠧深院之欒櫨燕飛時移而玉笛<lb/>
<pb n="KR4c0101_SBCK_003-5a"/>
難㝷清商冺滅事徃而金牌尚在御墨依稀徒令攀<lb/>
詠皇風追思聖德傷宴御以綿起遶周垣而嘆息王<lb/>
侯之地宅雖多未若開元之有國<lb/>
　　　駕幸華清宫<lb/>
明皇帝號天上來華清宫兮雲際開離紫禁而千官<lb/>
捧日出清門兮萬騎屯雷巫山之翠珮珠璫皆移雲<lb/>
雨洞府之霓旌絳節盡去蓬萊當其鯨海澄波驪山<lb/>
叠翠架瓊宫玉殿之宏絶鎻萬户千門之祕邃上以<lb/>
我無爲而國無事記一千年之歴數冨有寰瀛起五<lb/>
十里之烟霞長懸夢寐於是躍馬驂龍烟馭風從從<lb/>
我者七貴中貴翊我者姚公宋公蒙茸之組繡烟花<lb/>
<pb n="KR4c0101_SBCK_003-5b"/>
香隨輦路錯落之星長日月影射虚空及其鰲負瑶<lb/>
臺檠生玉蘂翔鴛振鷺以環列九棘三槐而森峙玉<lb/>
帛駢積梯航萃止隋侯明珠兮飾車馬霧縠雲羅兮<lb/>
縈歩履飄蘭散麝薫昭應之香落翠遺珠遍鬻新豐<lb/>
之市鸑鷟麒麟禎祥日臻朱閣拜玄元皇帝金車迎<lb/>
虢國夫人其有夜光枕貴玉蘂冠新眷五王之燕語<lb/>
倚六相於陶鈞其或露冷仙掌波出渭津河漢佳期<lb/>
七夕會牽牛之什雲天勝賞中秋迎顧兎之倫莫不<lb/>
龜鼎祈年　龍奉職真人羽客兮薦方術朱草靈芝<lb/>
兮表生殖詩成而玉甕題新雲滿而温泉暖極　霄<lb/>
可止期驂彩鳳之翔光景難留誰束金烏之翼諫切<lb/>
<pb n="KR4c0101_SBCK_003-6a"/>
雖納思深半惑禄山已變猶期其十月來王林甫旣<lb/>
　合省其多方蠧國竹語絲喧中元上元葉靖之靈<lb/>
丹舊得花奴之羯鼓新翻人閒有大貝明珠皆歸戚<lb/>
里世上無清歌妙舞不屬梨園是何樂極悲來時移<lb/>
代促燕中之鐡馬俄起環上之羅衣莫贖華清宫觀<lb/>
兮閴無人山青兮水緑<lb/>
　　　再幸華清宫<lb/>
明皇以旣剪漁陽塵清帝郷自蜀郡而𥘉還輦輅幸<lb/>
華清而幾隔星霜巍峩而紫府洪都重開聖日牢落<lb/>
而金門玉户幾閉春光是何樂極難期繁華易　時<lb/>
易而鳯髻成夢歳晚而龍顔皓首嬪嬙零落寧逄舊<lb/>
<pb n="KR4c0101_SBCK_003-6b"/>
日之人耆艾扶携尚獻新豐之酒但見禁栁愁烟宫<lb/>
槐暮蟬苔昬而鏡落金殿岸改而湯催玉蓮螓首蛾<lb/>
眉遺跡而空存處處落花流水無言而但送年年足<lb/>
令左右含悲君王墮睫塵泥漸委於花逕歳月濳更<lb/>
於蓂莢金沙洞濶凄凉而午夜流泉玉蘂峯髙騷屑<lb/>
而一宫紅葉榮謝相催心腸似摧天在而俄懸二日<lb/>
星移而幾别三台金㦸凌霜劔閣而曾悲幸去銀蟾<lb/>
皎夜月宫而長憶遊來蟬寄花鈿星流笑臉陽䑓之<lb/>
吉夢𥘉斷岱嶽之香魂已斂解語之珍禽不見琪樹<lb/>
空髙長生之白鹿空還朱扉半掩象薦塵緇犀屏影<lb/>
移雪衣籠在霜殿松痿雲母波輕遶岸之清漣自改<lb/>
<pb n="KR4c0101_SBCK_003-7a"/>
相思樹老滿山之紅實空垂已而玉笛休吹霓裳罷<lb/>
制秦原杳杳以西接渭水悠悠而東逝空吟其刻木<lb/>
牽絲比人閒世<lb/>
　　　卞莊子刺虎賦<lb/>
人雖至靈虎且至猛此靈智以終刺彼猛暴以何騁<lb/>
固在戮力亦唯三省誰氏之子人爲卞莊有力如虎<lb/>
提戈若霜爾聞力我則非敵我聞知爾何以當始其<lb/>
三徑無人二虎遇肉俱貪而送涎豐草不嘯而風停<lb/>
邃谷我將愛其文而玩其革必冀扼其喉而剖其腹<lb/>
然而以寡制衆彼䨇我獨雖言肉視詎得心服乃即<lb/>
客前而言曰貪夫狥利君子俟時且肉之羙者虎乃<lb/>
<pb n="KR4c0101_SBCK_003-7b"/>
啖斯啖飽則鬬鬬極則疲威稜之大應以縮爪牙之<lb/>
利何以施將一刺矣必兩中之亦猶秦王克韓魏俱<lb/>
㓕漁父獲鷸蚌相持物之理也君冝念兹不然則虎<lb/>
非爾所得爾爲虎所資於是拜其言伺其便不躁進<lb/>
不自衒思曹劌之往畫法李陵之獨戰俄而肉旣盡<lb/>
勢果爭<graphic n="KR1686" url="https://raw.githubusercontent.com/kanripo/KR-Gaiji/master/images/KR1686.png" mimeType="image/png"/>牙而龍劔森齒牙騞而雲雷霹聲樹㧞石<lb/>
裂陵摧谷傾風毛羽血以狼藉地轉天旋而震驚於<lb/>
是氣衰力怠彼竭我盈巖隂而歸鳥皆散野逈而殘<lb/>
陽半明負者可以檻勝者可以烹卞莊乃肉袒歘起<lb/>
持矛迅征足奔而飛箭寧速身㨗而鴻毛未輕爾<lb/>
將極我時以亨遂一麾而並進如拾芥以將行射絶<lb/>
<pb n="KR4c0101_SBCK_003-8a"/>
塞之石頭胡爲等價去南山之白額未足齊名我則<lb/>
視若井中料如几上斬蛟奪劔者其心未壯探龍取<lb/>
珠者其事應誑蓋感人進言神符厥望設若不取善<lb/>
言而善何以師不待物聞而物何以䘮如此則争雄<lb/>
負勢之徒冝覧斯而惻愴<lb/>
　　　鑄百鍊鏡賦<lb/>
十數鍊者未足爲明一百鍊者方爲至精祝皇帝以<lb/>
終貢命良工而鑄成威凝碧渚流泉蛟龍欲活折下<lb/>
青天皎月蟾兎如生淮南王以地産真金天生哲匠<lb/>
開爐呈造化之術爲鏡照星辰之象可以人閒第一<lb/>
法軒轅臺上之規天下無䨇掩秦氏宫中之狀匠者<lb/>
<pb n="KR4c0101_SBCK_003-8b"/>
曰金雖精則不鍊不神鍊有數非百之不新又曰火<lb/>
爲陽晶午爲隂月陽得隂則百工備陽失隂則萬化<lb/>
闕臣今選五月五日之亨吉爲鍜乃礪之始卒而又<lb/>
就澄澈革昏沉擬犯烏光於天上乃維鷁首於江心<lb/>
亦以水能鑒物火能化金念器大以晚成其功乃倍<lb/>
及人生之不滿厥數方深况乎空斷飛烏人稀碧潯<lb/>
顧採艾之輪蹄應難竊視縱升天之雞犬莫得遥臨<lb/>
想其爝火吞光氷壺慘冷幙金而麟鳯相次挂玉而<lb/>
狐狸難屏陶鈞即數同枝頭赤仄之多炤燭無瑕啓<lb/>
匣裏青鸞之影王曰吾秦之鏡也可以照肝膽可以<lb/>
慴奸邪吾將驗彼彼將妄耶且閻樂之奸邪曷隱趙<lb/>
<pb n="KR4c0101_SBCK_003-9a"/>
髙之肝膽誰遮遽至於素車白馬絶國亡家今斯鏡<lb/>
也用其鍳形容定妍醜比君德之不昧論臣心之無<lb/>
茍於是持百鍊而獻九重惟拜手稽首<lb/>
　　　玄宗御註孝經賦<lb/>
明皇以孝理生靈財修紫庭表後主之新鑒注先王<lb/>
之舊經立身行道之文昭如繡縟資父事君之要煥<lb/>
若丹青開元中以儒道風行皇明日皎刪六籍之奥<lb/>
秘定百家之多少顧老氏經標玄黙義理猶淺豈宣<lb/>
尼典急君親源流未顯於是鏡豁宸衷天開聖聰由<lb/>
粗及精刪踳駁於千行之内從無入有縯絲綸於百<lb/>
日之中可以來者無猜學徒洞識三千罪盡顯天鑒<lb/>
<pb n="KR4c0101_SBCK_003-9b"/>
十八章皆流御墨九門翕集清傳鄒魯之風萬室雍<lb/>
熈普詠文明之德浩浩沄沄詳言紏紛素言行在而<lb/>
猶隱聖主躬修以具分髙深如山嶽江河遐開地理<lb/>
炫燿比星辰日月上燭天文蓋以首毁強秦遥興大<lb/>
漢歳月頗謂其綿邈傳冩或多其紊亂朕今屬事比<lb/>
辭飛文染翰冀使爲臣爲子之　自我而行窮經博<lb/>
古之人從吾屢讃皎皎明明神功坐成甲乙之良宵<lb/>
不輟曽顔之宻行俱呈揚名後代之人俾傳白社在<lb/>
上不驕之義自表皇情故得極思九重研精一卷旌<lb/>
孝悌以爲教剪繁蕪而罔倦然後勒貞石而建髙臺<lb/>
萬祝千齡兮誰激勸<lb/>
<pb n="KR4c0101_SBCK_003-10a"/>
　　　割字刀子賦<lb/>
物有至大而無所爲物有至小而功且竒當彩筆臨<lb/>
文之際見銛鋒入目之時改雕蟲篆刻之非重修麗<lb/>
藻正垂露崩雲之誤盡在瑕疵觀其寸鐡雖輕尺書<lb/>
可理磨礱本自於良匠玩愛式歸於君子封章是假<lb/>
常挑鸞鳯之蹤淬礪非多不損盃盂之水文近倚馬<lb/>
多參解牛剗弊能新於鳥跡摧剛幾觸於銀鉤削染<lb/>
翰之繁蕪入行宛定笑磨鈆之濫拙一割何求則知<lb/>
用自名賢成因在冶剔瓊牋而䟽玉無異映月字而<lb/>
連環是假通書窓之琴鳥欲謂割雞制遷史之姓名<lb/>
何慙斬馬起余之思在青雲憶王祥之贈者<lb/>
<pb n="KR4c0101_SBCK_003-10b"/>
</p>
<p>
釣磯文集卷第三<lb/>
</p>
<p>
</p>
  </div>
</body>
</text>
</TEI>
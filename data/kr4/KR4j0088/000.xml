<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>顧曲雜言</head>
    <p>
<pb n="KR4j0088_WYG_000-1a"/>
欽定四庫全書　　　　　集部十<lb/>
　顧曲雜言　　　　　　　詞曲類五<hi>南北曲之屬</hi>
　　提要<lb/>
　　　　<hi>臣</hi>等謹案顧曲雜言一巻明沈徳符撰徳符<lb/>
　　　　有飛鳬語畧已著録此書專論雜劇南曲北<lb/>
　　　　曲之别其論元人未滅南宋以前以雜劇試<lb/>
　　　　士核以元史選舉志絶無影響乃委巷之鄙<lb/>
　　　　談其論遼史樂志有大食調曲譜訛作大石<lb/>
<pb n="KR4j0088_WYG_000-1b"/>
　　　　因有小石調配之其意以大食為國名如龜<lb/>
　　　　兹之類不知自宋已有此名故王珪詩號至<lb/>
　　　　寶丹秦觀詩號小石調不由曲譜之訛其論<lb/>
　　　　五六工尺上四合凡一為出於宋樂書亦未<lb/>
　　　　免附㑹考南曲無凡一上字有髙下之分宋<lb/>
　　　　時樂歌未必分南北曲也如此之類間有小<lb/>
　　　　疵然如論北曲以絃索為主板有定制南曲<lb/>
　　　　笙笛不妨長短其聲以就板立説頗為精確<lb/>
<pb n="KR4j0088_WYG_000-2a"/>
　　　　其推原諸劇牌名自金元以至明代縷晰條<lb/>
　　　　分徴引亦為該洽詞曲雖伎藝之流然亦樂<lb/>
　　　　中之末派故唐人樂府雜録之類至今尚傳<lb/>
　　　　存此一編以考南北曲之厓畧未始非博物<lb/>
　　　　之一端也乾隆四十六年九月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
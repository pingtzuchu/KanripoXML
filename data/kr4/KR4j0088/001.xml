<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>顧曲雜言</head> <lb/>
    <p>
<pb n="KR4j0088_WYG_001-1a"/>
欽定四庫全書<lb/>
　顧曲雜言<lb/>
　　　　　　　　　　　　明　沈德符　撰<lb/>
　　雜劇院本<lb/>
涵虚子所紀雜劇名家凡五百餘本通行人間者不及<lb/>
百種然更不止此今教坊雜劇約有千本然率多俚淺<lb/>
其可閲者十之三耳元人未滅南宋時以此定士子優<lb/>
劣每出一題任人填曲如宋宣和畫學出唐詩一句恣<lb/>
<pb n="KR4j0088_WYG_001-1b"/>
其渲染選其中得畫外趣者登髙第以故宋畫元曲千<lb/>
古無匹元曲有一題而傳至四五本者予皆見之總只<lb/>
四折葢才情有限北調又無多且登塲雖數人而唱曲<lb/>
祗一人作者與扮者力量俱盡現矣自北有西廂南有<lb/>
拜月雜劇變為戱文以至琵琶遂演為四十餘折幾十<lb/>
倍雜劇然西廂到底不過描寫情感予觀北劇儘有髙<lb/>
出其上者世人未曾遍觀逐隊吠聲咤為絶唱真井蛙<lb/>
之見耳本朝能雜劇者不數人自周憲王以至闗中康<lb/>
<pb n="KR4j0088_WYG_001-2a"/>
王諸公稍稱當行其後則山東馮李亦近之然如小尼<lb/>
下山園林午夢皮匠參禪等劇俱太單薄僅可供笑謔<lb/>
亦教坊耍樂院本之類耳　雜劇如王粲登樓韓信胯<lb/>
下闗大王單刀㑹趙太祖風雲㑹之屬不特命詞之髙<lb/>
秀而意象悲壯自足籠葢一時至若<graphic n="KR3082" url="https://raw.githubusercontent.com/kanripo/KR-Gaiji/master/images/KR3082.png" mimeType="image/png"/>梅香倩女離魂<lb/>
墻頭馬上等曲非不輕俊然不出房幃窠臼以西廂例<lb/>
之可也他如千里送荆娘元夜閙東京之屬則近粗莽<lb/>
華光顯聖目連入𡨕大聖收魔之屬則太妖誕以至三<lb/>
<pb n="KR4j0088_WYG_001-2b"/>
星下界天官賜福種種喜慶傳竒皆係供奉御前呼嵩<lb/>
獻壽但宜教坊及鐘鼔司肄習之并勲戚貴璫軰贊賞<lb/>
之耳　若所謂院本者本北宋徽宗時五花爨弄之遺<lb/>
有散説有道念有筋斗有科汎初與雜劇本一種至元<lb/>
世始分為兩迨本朝則院本不傳乆矣今尚院本猶沿<lb/>
宋金之舊也金章宗時董解元西廂尚是院本模範在<lb/>
元末已無人能按譜唱演者况後世乎<lb/>
　　西廂<lb/>
<pb n="KR4j0088_WYG_001-3a"/>
元人周德清評西廂云六字中三用韻如玉宇無塵内<lb/>
忽聽一聲猛驚及玉驄嬌馬内自古相女配夫此皆三<lb/>
韻為難予謂古女仄聲夫字平聲未為竒也不如雲斂<lb/>
晴空内本宫始終不同俱平聲乃佳耳然此類凡元人<lb/>
皆能之不獨西廂為然如春景時曲云栁綿滿天舞旋<lb/>
冬景云臂中𦂳封守宫又云醉烘玉容微紅重㑹時曲<lb/>
云女郎兩相對當私情時曲云玉娘粉粧生香<graphic n="KR3082" url="https://raw.githubusercontent.com/kanripo/KR-Gaiji/master/images/KR3082.png" mimeType="image/png"/>梅香<lb/>
雜劇云不妨莫慌我當兩世姻縁云怎麽性大便殺歌<lb/>
<pb n="KR4j0088_WYG_001-3b"/>
舞麗春堂云四方八荒萬邦俱六字三韻穏帖圓美他<lb/>
尚未易枚舉葢勝國詞家髙處自有在此特其剰技耳<lb/>
本朝周憲王牡丹仙雜劇云意專向前謝天等句亦元<lb/>
人之亞<lb/>
　　拜月亭<lb/>
何元朗謂拜月亭勝琵琶記而王弇州力爭以為不然<lb/>
此是王識見未到處琵琶無論襲舊太多與西廂同病<lb/>
且其曲無一句可入絃索者拜月則字字穏帖舉彈搊<lb/>
<pb n="KR4j0088_WYG_001-4a"/>
膠粘葢南詞全本可上絃索者惟此耳至於走雨錯認<lb/>
拜月諸折俱問答往來不用賓白固為髙手即旦兒髻<lb/>
雲堆小曲模擬閨秀嬌憨情態活托逼真琵琶咽糠描<lb/>
真亦佳終不及也向曾與王房仲談此曲渠亦謂乃翁<lb/>
持論未確且云不特别詞之佳即如聶古陀滿争遷都<lb/>
俱是兩人胸臆見解絶無奏䟽套子亦非今人所解予<lb/>
深服其言若西廂才華富贍北詞大本未有能繼之者<lb/>
終是肉勝於骨所以讓拜月亭一頭地元人以鄭馬闗<lb/>
<pb n="KR4j0088_WYG_001-4b"/>
白為四大家而不及王實甫有以也月亭後小半已為<lb/>
俗工刪改非復舊本矣今細閲拜新月以後無一詞可<lb/>
入選者便知此語非謬月亭之外予最愛綉襦記中鵝<lb/>
毛雪一折皆乞兒家常口頭話鎔鑄渾成不見斧鑿痕<lb/>
跡可與古詩孔雀東南飛唧唧復唧唧並驅予謂此必<lb/>
元人筆非鄭虛舟所能辦也後問沈寧菴吏部云果曽<lb/>
於元雜劇中見之恨其時不曽問得是出何詞予所見<lb/>
鄭元和雜劇凡三本俱無此曲　往年癸已吳中諸公<lb/>
<pb n="KR4j0088_WYG_001-5a"/>
子習武為江南撫臣朱鑑塘所訐謂諸公子且反其贈<lb/>
客詩云君實有心追季布蓬門無計托朱家實謀反確<lb/>
証給事中趙完壁因據以上聞時三相皆吳越人恐上<lb/>
遂信為真急䟽請行撫按會勘虚實㑹朱已去任有代<lb/>
為解者曰此拜月亭曲中陀滿興福投蔣世隆蔣因有<lb/>
此句贈答非創作者因取坊間刻本証之果然諸公子<lb/>
獄始漸解王房仲亦諸公子中一人也今細閲新舊刻<lb/>
本俱無此一聯豈大獄興時憎其連累削去此二句耶<lb/>
<pb n="KR4j0088_WYG_001-5b"/>
抑拜月初無是詩特解紛者詭為此説以代聊城矢耶<lb/>
豈其然乎<lb/>
　　絃索入曲<lb/>
嘉隆間度曲知音者有松江何元朗畜家僮習唱一時<lb/>
優人俱避舍然所唱俱北詞尚得金元蒜酪遺風予幼<lb/>
時猶見老樂工二三人其歌童也俱善絃索今絶響矣<lb/>
何又教女鬟數人俱善北曲為南教坊頓仁所賞頓曾<lb/>
隨武宗皇帝入北京盡傳北方遺音獨歩東南暮年流<lb/>
<pb n="KR4j0088_WYG_001-6a"/>
落無復知其技者正如李龜年江南晩景其論曲謂南<lb/>
曲簫管謂之唱調不入絃索不可入譜近日沈吏部所<lb/>
訂南九宫譜盛行而北九宫譜反無人問亦無人知矣<lb/>
頓老又云絃索九宫或用滚絃或用花和大和釤絃皆<lb/>
有定制若南九宫無定則可依且笛管稍長短其聲便<lb/>
可就板絃索若多一彈少一彈即□<hi>音欹</hi>板矣此説真不<lb/>
易之論今吳下皆以三絃合南曲而又以簫管叶之此<lb/>
唐人所云錦襖上着蓑衣顧阿瑛小像詩所云儒衣僧<lb/>
<pb n="KR4j0088_WYG_001-6b"/>
㡌道人鞋也　簫管可入北詞而絃索不入南詞葢南<lb/>
初不仗絃為節奏也况北詞中亦有不叶絃索者如陳<lb/>
德輝王實甫間亦不免焉今人一例通用遂入笑海嘗<lb/>
見友人以漢𨽻自誇予誚之曰此不過于真字上加一<lb/>
二筆飛撇遂變其名曰𨽻此名𨽻楷非𨽻漢也今南方<lb/>
北曲瓦缶亂鳴此名北南非北曲也只如時所争尚者<lb/>
望蒲東一套其引子望字北音作旺葉字北音作夜急<lb/>
字北音作紀叠字北音作爹今之學者頗能談之但一<lb/>
<pb n="KR4j0088_WYG_001-7a"/>
啓口便成南腔正如鸚鵡效人言非不近似而禽吭終<lb/>
不脱盡奈何强名曰北　老樂工云凡學唱從絃索入<lb/>
者遇清唱則字窒而喉劣此亦至言今學南曲者亦然<lb/>
初按板時即以簫管為輔則其正音反為所遏乆而習<lb/>
成遂如蛩駏相倚不可暫撇若單喉獨唱非音律長短<lb/>
而不諧則腔調務持而走板葢由初入門時不能盡其<lb/>
才也曽見一二大家歌姬軰甫啓朱唇即有簫管夾其<lb/>
左右好腔妙囀反被拖帶不能施展此乃以邯鄲細歩<lb/>
<pb n="KR4j0088_WYG_001-7b"/>
行荆榛濘泥中欲如古所云髙不揭低不咽難矣若吾<lb/>
軰知音者稍待學唱將成即取其中一二人教以簫管<lb/>
既諳疾徐之節且助傳換之勞宛轉髙低無不如意矣<lb/>
今有以吹唱兩師並教者尤舛<lb/>
　　北調傳授<lb/>
自吳人重南曲皆祖崐山魏良輔而北詞幾廢今惟金<lb/>
陵尚存此調然北𣲖亦不同有金陵有汴梁有雲中而<lb/>
吳中以此曲擅塲者僅見張野塘一人故壽州産也亦<lb/>
<pb n="KR4j0088_WYG_001-8a"/>
與金陵小有異同處頃甲辰年馬四娘以生平不識金<lb/>
閶為恨因挈其家女郎十五六人來吳中唱北西廂全<lb/>
本其中有巧孫者故馬氏粗婢貌竒醜而聲遏雲於北<lb/>
詞闗捩竅妙處極得真傳為一時獨歩他姬曾不得其<lb/>
十一也四娘還曲中即病亡諸妓星散巧孫亦去為市<lb/>
嫗不理歌譜矣今南教坊有傳壽者字靈修工北曲其<lb/>
親生父家傳誓不教一人壽亦豪爽談笑傾坐若壽復<lb/>
嫁去北曲真同廣陵散矣<lb/>
<pb n="KR4j0088_WYG_001-8b"/>
　　笛曲<lb/>
今按樂者必先學笛曲如五凡工尺上一之屬世以為<lb/>
俗工俚習不知其來舊矣宋樂書云黄鍾用合字大吕<lb/>
太簇用四字夾鍾姑洗用一字夷則南吕用工字無射<lb/>
應鍾用凡字中吕用上字㽔賓用勾字林鍾用尺字黄<lb/>
鍾清用六字大吕夾中清用五字又有隂陽及半隂半<lb/>
陽之分而遼世大樂各詞之中度曲協律其聲凡十曰<lb/>
五凡工尺上一四六勾合近十二雅律於律吕各缺其<lb/>
<pb n="KR4j0088_WYG_001-9a"/>
一以為猶之雅音之不及商也可見宋遼以來此調已<lb/>
為之祖今樂家傳習教字如律詩之有四韻八句時藝<lb/>
之有四股八比普天不能越獨昧其本始耳<lb/>
　　填詞有他意<lb/>
填詞出才人餘技本㳺戯筆墨間耳然亦有寓意譏訕<lb/>
者如王渼陂之杜甫㳺春則指李西涯及楊石淙賈南<lb/>
塢三相康對山之中山狼則指李空同李中麓之寶劍<lb/>
記則指分宜父子近日王辰玉之哭倒長安街則指建<lb/>
<pb n="KR4j0088_WYG_001-9b"/>
言諸公是也又聞湯義仍之紫簫亦指當時秉國揆者<lb/>
纔成其半即為人所議因改為紫釵而屠長卿之彩毫<lb/>
記則竟以李青蓮自命第未知果愜物情否耳<lb/>
　　南北散套<lb/>
元人如喬夢符鄭德輝軰但以四折雜劇擅名其餘技<lb/>
則工小令為多若散套雖諸人皆有之惟馬東籬百嵗<lb/>
光隂張小山長天落彩霞為一時絶唱元詞多佳俱不<lb/>
及也元人俱嫺北調而不及南音今南曲如四時歡窺<lb/>
<pb n="KR4j0088_WYG_001-10a"/>
青眼人別後諸套最古或以為元人筆亦未必然即沈<lb/>
青門陳大聲軰南詞宗匠皆本朝成𢎞間人又同時如<lb/>
康對山王渼陂二太史俱以北詞擅塲並不染指于南<lb/>
渼陂初學填詞先延名師閉門學唱三年而後出手其<lb/>
專精不泛及如此章丘李中麓太常亦以填詞名與康<lb/>
王俱石友而不嫺度曲即如所作寶劍記生硬不諧且<lb/>
不知南曲之有入聲自以中原音韻叶之以致吳儂見<lb/>
誚同時惟臨朐馮海槎差為當行亦以不作南詞耳南<lb/>
<pb n="KR4j0088_WYG_001-10b"/>
詞自陳沈諸公外如樓閣重重因他消瘦風兒疎剌剌<lb/>
等套尚是成𢎞遺音此外吳中詞人如唐伯虎祝枝山<lb/>
後為梁伯龍張伯起軰縱有才情俱非本色矣　今傳<lb/>
誦南曲如東風轉嵗華云是元人髙則誠不知乃陳大<lb/>
聲與徐髯仙聯句也又東野翠烟銷乃元人子母寃家<lb/>
戯文中曲今亦屬之時曲訛以傳訛至此且今人但知<lb/>
陳大聲南調之工耳其北一枝花天空碧水澄今套與<lb/>
馬致逺百嵗光隂皆咏秋景真堪伯仲又題情新水令<lb/>
<pb n="KR4j0088_WYG_001-11a"/>
碧桃花外一聲鐘全套亦綿麗不減元人本朝填詞似<lb/>
無勝之者陳名鐸號秋碧大聲字也金陵人官指揮使<lb/>
今皆不知其為何代何方人　近代南詞散套盛行者<lb/>
如張伯起燈兒下乃依幽牕下舊腔贈一孌童即席取<lb/>
辦宜其用韻之雜如梁少白貂裘染乃一揚州鹽客眷<lb/>
舊院妓楊小環求其題咏曲成以百金為壽今無論其<lb/>
雜用庚清真文優尋諸韻即語意亦俚拙可笑真不值<lb/>
一文<lb/>
<pb n="KR4j0088_WYG_001-11b"/>
　　時尚小令<lb/>
元人小令行於燕趙後浸淫日盛自宣正至成𢎞後中<lb/>
原人行瑣南枝傍糚臺山坡羊之屬李空同先生初自<lb/>
慶陽徙居汴梁聞之以為可繼國風之後何大復繼至<lb/>
亦酷愛之今所傳泥揑人及鞋打卦熬䯼髻三闋為三<lb/>
牌名之冠故不虚也自兹以後又有要孩兒駐雲飛醉<lb/>
太平諸曲然不如三曲之盛嘉隆間乃興閙五更寄生<lb/>
草羅江怨哭皇天乾荷葉粉紅蓮桐城歌銀絞絲之屬<lb/>
<pb n="KR4j0088_WYG_001-12a"/>
自兩淮以至江南漸與詞曲相逺不過寫淫媟情態畧<lb/>
具抑揚而已比年以來又有打棗乾掛枝兒二曲其腔<lb/>
調約畧相似則不問南北不問男婦不問老幼良賤人<lb/>
人習之亦人人喜聽之以至刋布成帙舉世傳誦沁入<lb/>
心腑其譜不知從何來真可駭嘆又山坡羊者李何二<lb/>
公所喜今南北詞俱有此名但北方惟盛愛數落山坡<lb/>
羊其曲自宣大遼東三鎮傳來今京師妓女慣以此充<lb/>
絃索北調其語穢䙝鄙淺并桑濮之音亦離去已逺而<lb/>
<pb n="KR4j0088_WYG_001-12b"/>
羇人㳺壻嗜之獨深丙夜開尊争先招致而教坊所𨽻<lb/>
筝<graphic n="KR0793" url="https://raw.githubusercontent.com/kanripo/KR-Gaiji/master/images/KR0793.png" mimeType="image/png"/>等色及九宫十二則皆不知為何物矣俗樂中之<lb/>
雅樂尚不諧俚耳如此况真雅樂乎<lb/>
　　雜劇<lb/>
北雜劇已為金元大手擅勝塲今人不復能措手曾見<lb/>
汪太函四作為宋玉髙唐夢唐明皇七夕長生殿范少<lb/>
伯西子五湖陳思王遇洛神都非當行惟徐文長渭四<lb/>
聲猿盛行然以詞家三尺律之猶河漢也梁伯龍有紅<lb/>
<pb n="KR4j0088_WYG_001-13a"/>
線紅綃二雜劇頗稱諧穏今被俗優合為一大本南曲<lb/>
遂成惡趣近年獨辰玉王太史衡所作真傀儡沒奈何<lb/>
諸劇大得金元本色可稱一時獨歩然北劇但四折用<lb/>
四人各唱一折或一人共唱四折故作者得逞其長歌<lb/>
者亦盡其技王初作鬱輪袍乃多至七折其真傀儡諸<lb/>
劇又只以一大折了之似尚隔一塵頃黄貞甫汝亨以<lb/>
進賢令内召還貽湯義仍新作牡丹亭記真是一種竒<lb/>
文未知於王實甫施君美如何恐斷非近日諸賢所辦<lb/>
<pb n="KR4j0088_WYG_001-13b"/>
也湯詞係南曲因論北詞附及之<lb/>
　　梁伯龍傳竒<lb/>
同時崑山梁伯龍辰魚亦稱詞家有盛名所作浣紗記<lb/>
至傳海外然止此不復續筆其大套小令則有江東白<lb/>
苧之刻尚有傳之者浣紗初出梁㳺青浦時屠緯真隆<lb/>
為令以上客禮之即命優人演其新劇為壽每遇佳句<lb/>
輙浮大白酬之梁亦豪飲自快演至出獵有所謂擺開<lb/>
擺開者屠厲聲曰此惡語當受罰葢已預儲洿水以酒<lb/>
<pb n="KR4j0088_WYG_001-14a"/>
海灌三大盂梁氣索强盡之大吐委頓次日不別竟去<lb/>
屠毎言及必大笑以為大快事<lb/>
　　張伯起傳竒<lb/>
伯起少年作紅拂記演習之者遍中國後以丙戌上太<lb/>
夫人壽作祝髪記則母已八旬而身亦耳順矣其繼之<lb/>
者則有竊符灌園扊扅虎符兵刻函為陽春六集盛傳<lb/>
於世可以止矣暮年值播事奏功大將楚人李應祥者<lb/>
求作傳竒以侈其勲潤筆稍溢不免過於張大似多此<lb/>
<pb n="KR4j0088_WYG_001-14b"/>
一段蛇足其曲今亦不行同時沈寧菴璟吏部自號詞<lb/>
隠生亦酷愛填詞至作三十餘種其盛行者惟義俠桃<lb/>
符紅蕖之屬沈工歌譜毎製曲必遵中原音韻太和正<lb/>
音諸書欲與金元名家争長張則以意用韻便俗唱而<lb/>
已予毎問之答云子見髙則誠琵琶記否予用此例奈<lb/>
何訝之<lb/>
　　戯旦<lb/>
自北劇興名男為正末女曰旦兒相傳入於南劇雖稍<lb/>
<pb n="KR4j0088_WYG_001-15a"/>
有更易而旦之名不改竟不曉何義今觀遼史樂志大<lb/>
樂有七聲謂之七旦凡一旦管一調如正宫越調大食<lb/>
中吕之屬此外又有四旦二十八調不用黍律以琵琶<lb/>
叶之按此即今九宫譜之始所謂旦乃司樂之總名以<lb/>
故金元相傳遂命歌妓領之因以作雜劇流傳至今旦<lb/>
皆以娼女充之無則以優之少者假扮漸逺而失其真<lb/>
耳大食今曲譜中訛作大石因有小石調配之非其初<lb/>
矣　元人云雜劇中用四人曰末泥色主引戲分付曰<lb/>
<pb n="KR4j0088_WYG_001-15b"/>
副浄色發喬曰副末色主打諢又或一人裝孤老而旦<lb/>
獨無管色益知旦為管調如教坊之部頭色長矣<lb/>
　　填詞名手<lb/>
本朝填詞髙手如陳大聲沈青門之屬俱南北散套不<lb/>
作傳竒惟周憲王所作雜劇最夥其刻本名誠齋樂府<lb/>
至今行世雖警㧞稍遜古人而調入絃索穏叶流麗猶<lb/>
有金元風範南曲則四節連環綉𥜗之屬出於成𢎞間<lb/>
稍為時所稱其從則嘉靖間陸天池名采者吳中陸貞<lb/>
<pb n="KR4j0088_WYG_001-16a"/>
山黄門之弟也所撰有王仙客明珠記韓壽偷香記陳<lb/>
同甫椒觴記程德逺分鞋記諸劇今惟明珠記盛行又<lb/>
鄭山人若庸玉瑛記使事穏帖用韻亦諧内㳺西湖一<lb/>
套尤為時所膾炙所乏者生動之色耳近年則梁伯龍<lb/>
張伯起俱吳人所作盛行于世若以中原音韻律之俱<lb/>
門外漢也近沈寧菴吏部後起獨恪守詞家三尺如庚<lb/>
清真文恒歡寒山先天諸韻最易互用者斤斤力持不<lb/>
少假借可稱度曲申韓然詞之堪入選者殊尠梅禹金<lb/>
<pb n="KR4j0088_WYG_001-16b"/>
玉合記最為時所尚然賓白盡用駢語餖飣太繁其曲<lb/>
半使故事及成語正如設色骷髏粉捏化生欲博人寵<lb/>
愛難矣湯義仍牡丹亭夢一出家傳户誦幾令西廂减<lb/>
價奈不諳曲譜用韻多任意處乃才情自足不朽也年<lb/>
來俚儒之稍通音律者伶人之稍曉文墨者動輒編成<lb/>
一傳自謂得沈吏部九宫正音之秘然悠謬粗淺登塲<lb/>
聞之穢溢廣座亦傳竒之一厄也　沈寧菴自號詞隠<lb/>
生按北宋万侯雅言在徽宗朝直大晟府亦自稱詞隠<lb/>
<pb n="KR4j0088_WYG_001-17a"/>
豈偶合耶抑慕而效之也<lb/>
　　丘文莊填詞<lb/>
丘文莊淹博本朝鮮儷而行文拖沓不為後學所式至<lb/>
填詞尤非當行今五倫全備是其手筆亦俚淺甚矣初<lb/>
與王端毅同朝王謂講學大儒不宜留心詞曲丘大恨<lb/>
之因南太宰王㒜為端毅作王大司馬生傳稱許太過<lb/>
遂云若有豪傑駁之禍且不測又端毅所刻疏稿凡成<lb/>
化間留中之䟽俱書不報丘又謂王故彰先帝拒諫之<lb/>
<pb n="KR4j0088_WYG_001-17b"/>
失御醫劉文泰得丘語因挾仇特䟽而王遂去位所以<lb/>
報五倫之怨也五倫記至今行人間真所謂不幸而傳<lb/>
矣又聞丘少年作鍾情麗集以寄身之桑濮竒遇為時<lb/>
所薄故又作五倫以掩之未知果否但麗集亦學究腐<lb/>
譚無一俊語即不掩亦可<lb/>
　　白練裙<lb/>
頃嵗丁酉馮開之年伯為南祭酒東南名士雲集金陵<lb/>
時屠長卿年伯乆廢奉恩詔復冠帶亦作寓公慕狹邪<lb/>
<pb n="KR4j0088_WYG_001-18a"/>
寇四兒名文華者先以纒頭往至日具袍服頭踏呵殿<lb/>
而至踞㕔事南面呼嫗出拜令寇姬傍侍行酒更作才<lb/>
語相向次日六院喧傳以為談柄有江右孝亷鄭豹先<lb/>
名之文者素以才自命遂作一傳竒名曰白練裙摹寫<lb/>
屠憨狀曲盡時吳下王百榖亦在留都其少時曾眷名<lb/>
妓馬湘蘭名守真者馬年已將耳順王則望七矣兩人<lb/>
尚講衿裯之好鄭亦串入其中備列醜態一時為紙貴<lb/>
次年李九我為南少宰署禮部追肆刻本毁其板然傳<lb/>
<pb n="KR4j0088_WYG_001-18b"/>
播逺近無算矣予後於都下遇鄭君譽其填詞之妙鄭<lb/>
面發赤囑予勿再告人<lb/>
　　曇花記<lb/>
今上十二年甲申主事俞識軒顯卿論劾禮部主事屠<lb/>
長卿隆得㫖兩人俱革職為民識軒松江之上海人為<lb/>
孝亷時適屠令松之青浦以事干謁之屠不聽且加侮<lb/>
慢俞心恨甚至是具疏指屠淫縱且云與西寧侯宋世<lb/>
恩夫人有私并及屠帷簿至云日中為市交易而退又<lb/>
<pb n="KR4j0088_WYG_001-19a"/>
有翠館侯門青樓郎署諸媟語上覽之大怒遂並斥之<lb/>
屠自邑令内召甫年餘俞第後授官祗數月耳睢眦之<lb/>
忿兩人俱敗終身不復振人亦惜屠之才然終不以登<lb/>
啓事也西寧夫人有才色工音律屠亦能新聲頗以自<lb/>
炫毎劇塲輒闌入羣優中作伎夫人從簾箔見之或勞<lb/>
以香茗因以外傳至於通家往還亦有之何至如俞疏<lb/>
云云也近年屠作曇花記忽以木清泰為主嘗怪其無<lb/>
謂一日遇屠于武林命其家僮演此劇揮䇿四顧如辛<lb/>
<pb n="KR4j0088_WYG_001-19b"/>
幼安之歌千古江山自鳴得意予于席間問馮開之祭<lb/>
酒云屠年伯此記出何典故馮笑曰子不知耶木字増<lb/>
一葢成宋字清字與西為對泰即寧之義也屠晩年自<lb/>
恨往時孟浪致累宋夫人被醜聲侯方嚮用亦因以坐<lb/>
廢此懴悔文也時虞德園吏部在坐亦聞之笑曰故不<lb/>
如予所作曇花序云此乃大雅目連傳免渉閨閣葛藤<lb/>
語差得之予應之曰此乃着色西㳺記何必詰其真偽<lb/>
今馮年伯沒矣其言必有所本恨不細叩之<lb/>
<pb n="KR4j0088_WYG_001-20a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4j0088_WYG_001-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　顧曲雜言<lb/>
</p>
<p>
</p>
  </div>
</body>
</text>
</TEI>
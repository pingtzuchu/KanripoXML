<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_013-1a"/>
欽定四庫全書<lb/>
御製文初集巻十三<lb/>
　後序<lb/>
世宗憲皇帝硃批諭㫖後序<lb/>
皇考世宗憲皇帝天縱聖神精勤庶政四方文武臣僚<lb/>
具摺言事者日或數人人或數事緘封直達<lb/>
御前手自批發或立見施行或咨詢廷議善者温綸褒<lb/>
予過者訓戒諄諄隨宜指示悉出<lb/>
<pb n="KR4f0004_WYG_013-1b"/>
睿裁一字不假手於人御極十有三年常如一日粤雍<lb/>
正十年<lb/>
特檢歴年批發奏摺命内廷詞臣繕録校理付諸剞劂<lb/>
彚成數帙輙以<lb/>
頒賜在廷羣臣工未告竣奄遘<lb/>
上賔予小子纉紹丕基敬展遺箧見所貯<lb/>
手批奏摺不下數萬<lb/>
奎畫爛然充溢巨簏然以未經<lb/>
<pb n="KR4f0004_WYG_013-2a"/>
皇考檢定不敢意為増益謹就檢録已定者彚著為目<lb/>
前後凡二百二十三人分一百一十二帙統為十八函<lb/>
當時隨檢隨發無先後倫次茲亦不復排類盖摺奏浩<lb/>
繁不勝編録所刻僅十百中之一二略見大凡本非全<lb/>
覽故也既告蕆事謹綴序言於後洪惟我<lb/>
皇考至仁如天至眀如日至誠如神簡拔賢才任之以<lb/>
心膂股肱之寄開誠布公藹然家人父子無不可盡之<lb/>
言諸臣之才具大小短長與性質之剛柔彊弱克知灼<lb/>
<pb n="KR4f0004_WYG_013-2b"/>
見如權衡繩尺之不爽片長足録亟登而進之有不及<lb/>
則激厲而開導之稍肆焉則裁抑之其陷於過始則訓<lb/>
飭之能改則已不悛則戒儆之使知悔艾終於怙惡則<lb/>
亦未嘗姑容然哀矜惻怛之意尚流溢於毫楮間也同<lb/>
一事而此或俞之彼或咈之非有所好惡於其間也盖<lb/>
俞之者必有可俞之道而咈之者亦必有可咈之端同<lb/>
一人而始或予之終或斥之非有所喜怒於其間也盖<lb/>
始有可予則予之終有可斥則斥之眀燭幾先坐悉情<lb/>
<pb n="KR4f0004_WYG_013-3a"/>
偽逺隔萬里遲閱數年<lb/>
睿鑒所周範圍莫越正人心厚風俗兢兢業業儆戒無<lb/>
虞雖屢豐見告瑞應頻仍而惟是憂勤惕厲之心久而<lb/>
益篤記有之曰天道至教聖人至徳春秋冬夏風雨霜<lb/>
露無非教也我<lb/>
皇考之為治一天道之運行教澤所被百志惟熈即萬<lb/>
世而下尚如日月之照臨光景常新春風之煦然被物<lb/>
不自知其感動奮發而興起也予小子寅承鴻業自惟<lb/>
<pb n="KR4f0004_WYG_013-3b"/>
寡昧無能企逮萬一仰法<lb/>
皇考眀目達聰孜孜圖治之心祗紹<lb/>
徽猷夙夜黽勉其服教畏神警省弗怠之志詎敢以嵗<lb/>
月易耶謹序<lb/>
　跋<lb/>
　　恭跋<lb/>
世宗憲皇帝御書法帖<lb/>
敬惟我<lb/>
<pb n="KR4f0004_WYG_013-4a"/>
皇考世宗憲皇帝天縱聰眀文思光被<lb/>
奎章寳翰精詣入神夙承<lb/>
皇祖聖祖仁皇帝指授神運天隨涉筆惟肖居<lb/>
潛邸時常以圖史翰墨自娱雅好臨池陶鎔晉唐宋元<lb/>
以来名家墨妙歴年所積充牣琅函迨繼登<lb/>
宸極日理萬幾手自裁答章奏訓廸臣民多至數千言<lb/>
少或一二字研硃灑翰運腕若神累牘連章未嘗有一<lb/>
懈筆至於名山祠宇巨牓豐碑耆舊臣僚柱聨堂額<lb/>
<pb n="KR4f0004_WYG_013-4b"/>
寵頒殊錫照耀寰區而屏素箑頭長牋横巻題新篇摹<lb/>
古蹟者復數十百種盖惟我<lb/>
皇祖集書聖之大成超神入化莫可名言而我<lb/>
皇考以聖繼聖事事善繼善述作則垂憲貽萬世規<lb/>
盛徳之至形於心畫是以變化隨宜不名一體雖一波<lb/>
一磔莫不矩矱天成神妙至於如此即以書法而言亦<lb/>
猶啓承夏后武紹周文羲獻専門固不足道也予小子<lb/>
日侍<lb/>
<pb n="KR4f0004_WYG_013-5a"/>
庭闈仰瞻<lb/>
天藻恭蒙<lb/>
慈誨未涉津涘<lb/>
手澤留貽悲深弓劒爰出内府所藏倣<lb/>
皇祖淵鑑齋法帖排類編次曰朗吟閣法帖者<lb/>
潛邸所書凡十有六巻曰四宜堂法帖者<lb/>
御極以後所書凡八巻通二十四巻礱石選工命莊親<lb/>
王和親王董其事雙鈎入石豪髪逼真摹勒既成恭識<lb/>
<pb n="KR4f0004_WYG_013-5b"/>
巻末以昭<lb/>
聖神立極垂範墨池琬琰圖球永珍世寳云<lb/>
　　為君難跋<lb/>
予昔為創業守成難易說亦既反覆辨論難與不易之<lb/>
輕重懸殊不可同日而語以為岑文本之言非是而定<lb/>
之曰開創不易守成難矣此非在守成言守成盖實有<lb/>
見其難也茲特引伸觸類敬述勤政殿後楣<lb/>
皇考御書為君難之義而為之跋曰大哉<lb/>
<pb n="KR4f0004_WYG_013-6a"/>
王言示大清億萬斯年<lb/>
家法大訓歟夫為君難之言孔子道人之言耳而吾直<lb/>
以為<lb/>
皇考之言者何盖耕當問僕織當問婢豈不以習焉安<lb/>
焉不見異物而遷之謂乎且孔子非為君者也其云難<lb/>
亦不過思其理而度其勢究未身歴其境而心親其勞<lb/>
也<lb/>
皇考禀内聖之姿行外王之道質諸心得騐以躬行故<lb/>
<pb n="KR4f0004_WYG_013-6b"/>
取孔子之言而銘之梠端所以<lb/>
自警也所以訓予小子也所以詔世世孫曽常凛此志<lb/>
以迓<lb/>
天庥而基命宥密永永無極也是故言政莫備於尚書<lb/>
而言難亦權輿於尚書放勲重華一再曰欽引而未發<lb/>
至於大禹祗承于帝首曰后克艱厥后艱者難也承于<lb/>
帝舜者舜實承於帝堯也惟帝其難之則益深切著明<lb/>
言之矣無輕民事惟難伊尹之申誥也先知稼穡之艱<lb/>
<pb n="KR4f0004_WYG_013-7a"/>
難周公之作訓也五十八篇之中其於<lb/>
天命民碞之可畏暑雨祁寒之宜思誨之諄諄三致意<lb/>
焉甄古今之得失綜政典之治亂無知難而不興之世<lb/>
亦無不知難而不亡之朝然而知難非空言知其難而已<lb/>
其必勅命謹幾眀徳修身以立其本懲忿窒欲親賢逺<lb/>
佞以正其施凛凛焉惴惴焉以謹對越而培永圖予故<lb/>
曰大哉<lb/>
王言示大清億萬斯年<lb/>
<pb n="KR4f0004_WYG_013-7b"/>
家法大訓也或曰為君難為臣不易孔子之言也今獨<lb/>
舉其一豈股肱交儆之義哉予曰向不云乎難與不易<lb/>
輕重懸殊不可同日而語則為臣之不易吾將俟為臣<lb/>
者自言其不易可耳未若為君之難也且也當其不易<lb/>
者恒多語有之衆擎易舉則不易者亦將成易而當其<lb/>
難者一人而已嗚呼豈不甚難<lb/>
　書後<lb/>
　　毛詩圖題後<lb/>
<pb n="KR4f0004_WYG_013-8a"/>
宋馬和之善畫人物山水供奉髙孝兩朝嘗取毛詩三<lb/>
百篇篇為一圖以進至今膾炙藝林特流傳零落未睹<lb/>
完璧為憾向在書舍稍解六法輙欲追擬全圖有志未<lb/>
逮御極後偶值㡬餘檢内府書畫舊蹟得所圖毛詩若<lb/>
干篇筆法飄逸務去華藻洵如畫史所稱爰敇畫院諸<lb/>
臣規橅筆意舊有者臨之已缺者補之各圖梗槩清燕<lb/>
情閒間亦随筆㸃染人物及山林水石致趣又仿束廣<lb/>
㣲作笙詩補亡六章並寫大意盖始事扵己未春積以<lb/>
<pb n="KR4f0004_WYG_013-8b"/>
嵗月迄今秋七月之望獲竟斯業雖畫法未克與和之<lb/>
先後而翰墨風流繼踪曩軌亦足標文苑雅事且不啻<lb/>
此詩之教以垂懲勸一披覽間里巷貞淫之故朝廷郊<lb/>
廟之遺犁然在目因是有以考其得失朱子云本之二<lb/>
南以求其端㕘之列國以盡其變正之扵雅以大其規<lb/>
和之扵頌以要其止則修身齊家平均天下之道不待<lb/>
他求而得之然則是圖成而可興可觀其禆益不更深<lb/>
切著明耶乾隆十年嵗在乙丑處暑日御識<lb/>
<pb n="KR4f0004_WYG_013-9a"/>
　　書唐太宗懐鷂事後<lb/>
予讀綱目至唐太宗懐鷂事未甞不益服孟子盡信書<lb/>
不如無書之言而歎司馬温公之未致思也此事也唐<lb/>
史帝紀及魏徴傳皆無之温公輯通鑑蒐羅博採盖取<lb/>
李延夀劉禕張文業諸家之說然正史不載删之可也<lb/>
筆而書之啓後世之疑其誰之咎耶夫温公之書此事<lb/>
盖亦表太宗之重賢與魏徴之敢諫而吾乃以為啓後<lb/>
世之疑者何盖太宗與魏徴君臣相得虚受弼亮實為<lb/>
<pb n="KR4f0004_WYG_013-9b"/>
三代以下所僅見固不在此小節也且小節而信亦足<lb/>
為大者之證而夷考其事有不盡信者豈不反累其大<lb/>
者耶綱目云上甞得佳鷂自臂之望見徴来匿懐中徴<lb/>
奏事故久鷂竟死懐中鷂幸而死設不死則此事傳乎<lb/>
否乎且徴以此事為宜乎不宜乎以為不宜何不犯顔<lb/>
直諫而故為此譎術以徴平日敢言律之其亦必不出<lb/>
此也夫徴奏事故久之心誰則見之詭諫於君前後言<lb/>
於退食徴尚成其為徴耶唐有隋之宫室太宗縱喜延<lb/>
<pb n="KR4f0004_WYG_013-10a"/>
接羣臣其亦有堂廉之分矣徴之来也豈其突然即太<lb/>
宗之果自臂佳鷂以為非見大臣之禮預付侍臣夫豈<lb/>
不可而必倉卒納之懐中耶三家村塾中其師素嚴弟<lb/>
子畏而憚之一日者師出他往羣弟子伺其間無所不<lb/>
為倚梯於楹捎雀於巢師之返也怵慄無所避則納雀於<lb/>
懐而因以死焉觀太宗懐鷂之事豈不有類於此耶而<lb/>
豈太宗之所為耶夫小節之不辨將謂大者亦如此也<lb/>
則書此事者非太宗魏徴之功臣乃太宗魏徴之罪人<lb/>
<pb n="KR4f0004_WYG_013-10b"/>
矣李劉輩之記載雖未傳而其人亦不足責也余故益<lb/>
服孟子盡信書不如無書之言而歎司馬温公之未致<lb/>
思也<lb/>
　　題趙孟頫十札後<lb/>
書格至孟頫一變說者謂其有意取妍微傷婉弱然右<lb/>
軍禊帖正以姿致勝固未可皮毛論也内府貯趙蹟甚<lb/>
夥觀蘭亭十三跋益知其師承所自原民部尚書王鴻<lb/>
緒舊名賞鑒家其子圖炯以所藏唐時僧義道小楷法<lb/>
<pb n="KR4f0004_WYG_013-11a"/>
華經及孟頫十札進經尾餘幅古香可愛為書心經全<lb/>
巻因留為珠林法寳朕惟取貴知足此巻展閱既竟為<lb/>
拈趙法源流題數語而還之俾王氏子孫傳為世守更<lb/>
増藝苑一段佳話云<lb/>
　　書漢文帝除肉刑詔後<lb/>
史稱文帝除肉刑以感女子緹縈上書救父其事不經<lb/>
余故叙而論之<lb/>
夫文帝除肉刑甚盛徳也髙帝約法三章已去秦肉刑<lb/>
<pb n="KR4f0004_WYG_013-11b"/>
復肉刑其在吕后誖暴之時乎帝既去誹謗妖言之令<lb/>
因思及斷體刻膚之痛而有是詔稱虞氏之治欲以徳<lb/>
化民固不因緹縈之言也必因緹縈之言是轉非帝之<lb/>
本意且其事亦有不可為訓者盖淳于公罪屈耶不藉<lb/>
其女之言應出之淳于公罪當耶雖有其女之言應入<lb/>
之其出其入亦惟視其自取是所為與天下共之何容<lb/>
心焉而又何有於感一言而及天下乎且是詔之首即<lb/>
述有虞氏則舜之殛鯀禹固未聞有代父之請也史遷<lb/>
<pb n="KR4f0004_WYG_013-12a"/>
將以為緹縈之孝為過禹乎天下之被刑者多矣孰無<lb/>
子女使皆效緹縈所為從之則殺人者可以不死不從<lb/>
之則傷孝子之意如是則聖人明刑之教廢矣夫逮繋<lb/>
謾罵固常人之情激切救父亦女子所有余獨怪史遷<lb/>
牽及肉刑之詔使有識者必致疑無知者謂可法亂聖<lb/>
人之大經害賢帝之盛徳是固不可不辨<lb/>
　<lb/>
　<lb/>
<pb n="KR4f0004_WYG_013-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製文初集巻十三<lb/>
</p>
<p>
</p>
  </div>
</body>
</text>
</TEI>
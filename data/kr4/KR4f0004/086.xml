<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_086-1a"/>
欽定四庫全書<lb/>
御製文三集巻六<lb/>
　詔<lb/>
　　紀元周甲建立皇太子以明年元日授寳為嘉慶<lb/>
　　　元年詔<lb/>
朕寅紹丕基撫綏方夏踐阼之初即焚香黙禱<lb/>
上天若䝉<lb/>
昊眷俾得在位六十年即當傳位嗣子不敢上同<lb/>
<pb n="KR4f0004_WYG_086-1b"/>
皇祖紀元六十一載之數其時亦未計及夀登八旬有<lb/>
六也自臨御以来仰荷<lb/>
昊蒼垂佑<lb/>
列聖貽庥寰海昇平重熙累洽御宇之年慶週甲子敬<lb/>
念維<lb/>
天維<lb/>
祖宗所以付託在予者至重且鉅扵繼體授受之際曷<lb/>
敢不倍切兢兢朕前此不即立儲之由節經頒發諭㫖<lb/>
<pb n="KR4f0004_WYG_086-2a"/>
反覆申明盖以歴觀史冊三代而下由漢迄明儲貳一<lb/>
建其弊百端前鑒具在我朝<lb/>
太祖<lb/>
太宗<lb/>
世祖俱未預立儲位惟<lb/>
聖祖仁皇帝曽以嫡立理宻親王為皇太子後竟為宵<lb/>
小誘惑兼患痼疾不克祗承其時大臣中曽有以國本<lb/>
應行建立陳請者仰蒙<lb/>
<pb n="KR4f0004_WYG_086-2b"/>
皇祖聖裁獨斷<lb/>
訓諭特頒不復冊立迨傳位<lb/>
皇考十三年勵精圗治内外肅清雍正元年<lb/>
皇考即親書朕名貯扵乾清宫正大光明匾額之上又<lb/>
另書宻緘常以自隨朕纘紹洪業六十年間景運龎洪<lb/>
版圖式廓十全紀績五代同堂積慶駢蕃實為史冊所<lb/>
罕覯此皆仰賴<lb/>
皇祖<lb/>
<pb n="KR4f0004_WYG_086-3a"/>
皇考貽謀燕翼用能唘佑後人綏兹多福朕欽承<lb/>
家法踐阼後亦何嘗不欲立嫡以皇次子為孝賢皇后<lb/>
所生曽書其名遵<lb/>
皇考之例貯扵正大光明匾上不意其早年無禄不能<lb/>
承受曽同大臣等啓緘閲看贈為端慧皇太子此中外<lb/>
所共知者嗣扵癸巳年冬至<lb/>
南郊大祀敬以所定嗣位皇子之名禱扵<lb/>
上帝並黙禱所定嗣位皇子倘不克負荷請降之罰俾<lb/>
<pb n="KR4f0004_WYG_086-3b"/>
臣得另簡元良以為宗祏延逺無疆之福又扵盛京恭<lb/>
謁<lb/>
祖陵時敬告<lb/>
太祖<lb/>
太宗在天之鑒是朕雖不明立儲嗣而扵宗祏大計實<lb/>
早為籌定特不效前代之務虚文而貽後患耳夫建儲<lb/>
一事三代以後建立嫡嗣舊制相沿具載史冊若以此<lb/>
等歴代踵行名正言順之事為非則朕亦非讀書稽古<lb/>
<pb n="KR4f0004_WYG_086-4a"/>
之人矣設名分未定或致如前史夜半宫中出片紙之<lb/>
語其弊更不可言方今紀綱肅清宫府一體歴代權奸<lb/>
婦寺諸秕政絶無其事斷不致因儲位未早宣示致滋<lb/>
他慮我子孫果能效法<lb/>
祖宗及朕之敬<lb/>
天勤民勑㡬親政即不明詔立儲實可萬年無弊然此<lb/>
言即朕自問亦不敢自以為是千萬世後必有以為非<lb/>
者且令其平心觀我<lb/>
<pb n="KR4f0004_WYG_086-4b"/>
祖宗及朕所行與國家之得實益政治之享太平與否<lb/>
可耳朕誕膺大寳今六十年矣迴念踐阼時黙禱<lb/>
上帝之語并追憶朕年五旬後曽扵<lb/>
聖母皇太后前奏及歸政之事彼時䝉<lb/>
聖母諄諭以朕躬膺付託之重天下臣民所繫望即至<lb/>
六十年亦不當傳位自逸次晨朕即以<lb/>
聖母所諭黙奏<lb/>
上帝若能常奉<lb/>
<pb n="KR4f0004_WYG_086-5a"/>
慈寧夀躋頤慶朕亦何敢復執前願乃自丁酉年以来<lb/>
所願既虛於是仍冀得符初志兹<lb/>
天恩申錫竟獲週甲紀元夀躋八旬開五精神康健不<lb/>
至倦勤天下臣民以及蒙古王公外藩屬國實皆不願<lb/>
朕即歸政但<lb/>
天聽惟聰朕志先定難以勉順羣情兹以十月朔日頒<lb/>
朔用是諏吉扵九月初三吉日御門理事召皇子皇孫<lb/>
王公大臣等将癸巳年所定宻緘嗣位皇子之名公同<lb/>
<pb n="KR4f0004_WYG_086-5b"/>
閱看立皇十五子嘉親王　　為皇太子用昭付託定<lb/>
制孟冬朔頒發時憲書其以明年丙辰為嗣皇帝嘉慶<lb/>
元年俟朕長至齋戒後皇太子即移居毓慶宫以定儲<lb/>
位皇太子生母令懿皇貴妃著贈為孝儀皇后升祔<lb/>
奉先殿列扵孝賢皇后之次其應行典禮該衙門查照<lb/>
定例具奏皇太子名上一字改書顒字其餘兄弟及近<lb/>
支宗室一輩以及内外章疏皆書本字之永不宜更改<lb/>
其皇子王公臣下之名清書缺寫一㸃以示音同字異<lb/>
<pb n="KR4f0004_WYG_086-6a"/>
而便臨文至朕仰承<lb/>
昊眷康強逢吉一日不至倦勤即一日不敢懈弛歸政<lb/>
後凡遇軍國大事及用人行政諸大端豈能置之不問<lb/>
仍當躬親指教嗣皇帝朝夕敬聆訓諭將来知所秉承<lb/>
不致錯失豈非國家之大慶至<lb/>
郊壇<lb/>
宗<lb/>
社諸祀朕年當望九扵登降拜跪儀節恐精力稍有未<lb/>
<pb n="KR4f0004_WYG_086-6b"/>
充不足以將誠敬自應嗣皇帝親詣行禮部院衙門並<lb/>
各省具題章疏及引見文武官員尋常事件俱應嗣皇<lb/>
帝一同披閱效朕所為以副天下臣民之望所有冊立<lb/>
皇太子典禮一切虚文俱不必舉行其明年歸政一切<lb/>
典禮儀文著軍機大臣會同各該衙門敬謹條議以聞<lb/>
将此通諭中外知之<lb/>
　訓<lb/>
　　命歸政後諸皇子孫曽元輩仍在尚書房讀書及<lb/>
<pb n="KR4f0004_WYG_086-7a"/>
　　　應用冠服訓<lb/>
我國家重熙累洽<lb/>
列聖相承敬<lb/>
天愛民海内昇平梯航向化朕春秋二十有五御極踐<lb/>
阼初即拈香叩祈<lb/>
天恩設能如<lb/>
聖祖仁皇帝之享祚綿長仰邀<lb/>
昊眷克繩<lb/>
<pb n="KR4f0004_WYG_086-7b"/>
祖武夀祚延洪享國六十年即當歸政不敢更冀有所<lb/>
過算今荷<lb/>
天恩篤佑八旬開五康彊逢吉五代同堂撫御寰區幸<lb/>
周甲子明嵗丙辰即屆歸政之期大廷授受景運増隆<lb/>
實為史冊罕覯惟念諸皇子皇孫以及曽元扵子皇帝<lb/>
嗣位以後一切章服儀制例有一定等差不可僭越但<lb/>
朕為太上皇帝而皇子皇孫不能照諸皇子皇孫之例<lb/>
遂與宗室等倫扵親親之誼似有未協著扵明年歸政<lb/>
<pb n="KR4f0004_WYG_086-8a"/>
後所有諸皇子皇孫以及曽孫元孫仍在尚書房讀書<lb/>
應用冠服韁轡等項俱著仍照現在之例不必更改朕<lb/>
年登九秩即可得六世来孫亦當視元孫一例豈不更<lb/>
為千古未有之吉祥盛事我子子孫孫纘膺統緒倘亦<lb/>
能如朕之享國綿長舉行歸政典禮為太上皇者其皇<lb/>
子皇孫等亦如今日朕加恩曽元輩之服物禮秩照此<lb/>
永以為法光昭奕禩衍慶徵祥實我大清億萬斯年之<lb/>
福若無太上皇之稱則當照國家宗室舊例不可僭越<lb/>
<pb n="KR4f0004_WYG_086-8b"/>
有紊成憲用是特頒訓諭交尚書房敬謹存記俾我世<lb/>
世子孫知所稟承以示惇睦而昭法守<lb/>
　　申示皇太子及内外王公大臣等弗允請緩歸政<lb/>
　　　訓<lb/>
皇太子及王貝勒貝子公暨内外文武大臣蒙古王公<lb/>
等各具摺籲請俯順羣情俟朕夀躋期頤再舉行歸政<lb/>
典禮朕逐加披閱見其情詞懇款實皆出扵至誠敬念<lb/>
維<lb/>
<pb n="KR4f0004_WYG_086-9a"/>
天維<lb/>
祖宗所以付託在予者至重且鉅臨御以来仰荷<lb/>
眷佑海宇乂安康彊逢吉勤求治理惟日孜孜朕亦何<lb/>
敢稍存自暇自逸之念惟是朕紹承大統踐阼之初即<lb/>
焚香黙禱<lb/>
上天若蒙<lb/>
昊蒼垂佑得在位六十年即當傳位嗣子不敢上同<lb/>
皇祖紀元六十以次増載之數且實未計及歸政之年<lb/>
<pb n="KR4f0004_WYG_086-9b"/>
朕夀當八旬有六也迨五旬後甫經念及嵗月舒長倍<lb/>
深兢業初不敢以此自必兹幸<lb/>
天恩申錫竟獲週甲紀元夀躋八旬開五始願克償此<lb/>
皆仰荷<lb/>
上天篤祐<lb/>
烈祖貽庥躬舉授受上儀實為曠古所未有用是特降<lb/>
詔諭冊立皇太子扵丙辰年改元歸政今皇太子及宗<lb/>
室蒙古王公内外大臣以朕八旬衍袠以来精神純固<lb/>
<pb n="KR4f0004_WYG_086-10a"/>
仍請躬攬庶政皇太子及臣工等日侍禁廷渥承恩眷<lb/>
臚誠籲懇愛戴依戀朕未嘗不深鑒其誠悃即天下臣<lb/>
民外藩屬國飲和食徳久沐涵濡實皆不願朕即歸政<lb/>
但朕齋心黙禱之意精誠孚格久荷<lb/>
昊慈垂鑒歴數十年如一日今若因羣情依戀勉遂所<lb/>
請則朕初心焚香告<lb/>
天之語轉為不誠是實難以聽許毋庸再行瀆請況朕<lb/>
仰承<lb/>
<pb n="KR4f0004_WYG_086-10b"/>
天眷純固有常一日不致倦勤即一日不敢懈弛歸政<lb/>
後凡遇軍國大事及用人行政諸大端豈能置之不問<lb/>
仍當勑㡬體健躬親指教嗣皇帝朝夕敬聆訓諭可以<lb/>
知所秉承不致錯失而大小臣工恪恭盡職亦可謹凜<lb/>
遵循迨朕夀臻頤慶之後優㳺無為豈不更為亘古未<lb/>
有之盛事将来嗣皇帝紹膺大統若能如朕之敬<lb/>
天愛民勵精圖治景祚綿長上躋耆夀亦如朕之舉行<lb/>
歸政眀彰典禮大廷授受尤為我國家億萬年無疆之<lb/>
<pb n="KR4f0004_WYG_086-11a"/>
庥此則朕所至願也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0004_WYG_086-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製文三集巻六<lb/>
</p>
<p>
</p>
  </div>
</body>
</text>
</TEI>
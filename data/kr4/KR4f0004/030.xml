<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_030-1a"/>
欽定四庫全書<lb/>
御製文初集巻三十<lb/>
　贊<lb/>
　　紫光閣五十功臣像贊<hi>有序</hi>
　　西師之役賴<lb/>
天佑乗時運資衆力拮挶擘畫幸底厥績固非予一人<lb/>
　　所敢逆料敢期必也然稍可以謝衆論惬深衷者<lb/>
　　無他則以賞罰信而應機速耳語云日中必熭操<lb/>
<pb n="KR4f0004_WYG_030-1b"/>
　　刀必割言應機宜速也書曰罪疑惟輕功疑惟重<lb/>
　　言賞罰宜信也機之來發於無窮之源而應以萬<lb/>
　　變之極盖難言之若夫信賞罰似非難事而亦有<lb/>
　　所難者則以不能因物付物有所容心於其間耳<lb/>
　　且罪疑而後從輕若不疑而亦從輕則偷生者何<lb/>
　　懼焉功不疑而從重其理固當然涉疑而屢從重<lb/>
　　則冒賞者生心而真功反有向隅者矣是知疑不<lb/>
　　可也夫不疑而功惟真功賞斯重焉罪惟真罪罰<lb/>
<pb n="KR4f0004_WYG_030-2a"/>
　　斯必焉則捨命灰軀冒矢石投鋒鏑之倫孰不勸<lb/>
　　以懲乎茲者事定功成寫諸功臣像於紫光閣朕<lb/>
　　親御丹鈆各系以贊不過譽不尚藻惟就諸臣實<lb/>
　　事録之並闡其義如右雲臺二十有八凌烟閣二<lb/>
　　十有四而此五十人者則以國家中外一統宣力<lb/>
　　者衆然此猶舉其尤赫者若夫斬将搴旗建一績<lb/>
　　致一命者亦不忍其泯滅無聞将亦圖其形而命<lb/>
　　儒臣綴辭焉<lb/>
<pb n="KR4f0004_WYG_030-2b"/>
　　　大學士一等忠勇公傅恒<lb/>
世胄元臣與國休戚早年金川亦建殊績定䇿西師惟<lb/>
汝予同酇侯不戰宜居首功<lb/>
　　　定邊将軍一等武毅謀勇公户部尚書兆恵<lb/>
濟爾哈朗喀喇烏蘇兩畨襲迫均保無虞以智濟險以<lb/>
誠感衆卓哉崇勲闢我提封<lb/>
　　　原定北将軍一等誠勇公兵部尚書班第<lb/>
元戎率師平定伊犁而何阿逆叛亂乗危變出不期投<lb/>
<pb n="KR4f0004_WYG_030-3a"/>
軀西漠故里櫬歸痛哉酹酌<lb/>
　　　原靖逆将軍三等義烈公工部尚書納木扎爾<lb/>
我懐賢勞命将往代正值黒水猖獗䑕輩以二百衆陷<lb/>
萬賊中因縁徇節勇濟以忠<lb/>
　　　定邊右副将軍親王品級超勇郡王䇿布登扎<lb/>
　　　布<lb/>
拍馬彎弓無敵所向不曽讀書如古名将和落霍斯少<lb/>
勝衆彼超勇親王額駙之子<lb/>
<pb n="KR4f0004_WYG_030-3b"/>
　　　定邊右副将軍一等靖逺成勇侯理藩院尚書<lb/>
　　　富徳<lb/>
古云福将信有其言所遇均吉勇冠軍門不寧一勇兼<lb/>
善於謀吉林拔萃特賜封侯<lb/>
　　　原定邊右副将軍二等超勇伯内大臣薩拉爾<lb/>
彼中宰桑識時早歸副帥以往克贊戎機拔身戰出不<lb/>
忘本朝云胡不死責備則澆<lb/>
　　　原大學士三等忠勤伯陕甘總督黄廷桂<lb/>
<pb n="KR4f0004_WYG_030-4a"/>
外任封疆内司綸綍俾理儲胥經權弗詘殫誠盡智事<lb/>
協予心未同凱宴痛惜曷任<lb/>
　　　參贊大臣和碩親王固倫額駙色布騰巴爾珠<lb/>
　　　爾<lb/>
惟科爾沁世連姻戚魯館承訓王庭宣力參贊軍務賊<lb/>
營夜侵中創弗退嘉乃忠心<lb/>
　　　參贊大臣固山貝子扎拉豐阿<lb/>
準夷之叛奉命在道賊遮中途屢戰不撓其志既篤其<lb/>
<pb n="KR4f0004_WYG_030-4b"/>
材亦英盖自髫年教養禁廷<lb/>
　　　參贊大臣扎薩克多羅郡王羅卜藏多爾濟<lb/>
渭陽所出扎薩穎材命帥本部宣力龍堆及愛隆阿單<lb/>
騎見虜降哈薩克厥功甚鉅<lb/>
　　　參贊大臣多羅郡王額敏和卓<lb/>
土魯蕃族早年歸正命贊軍務以識回性知無不言言<lb/>
無不宜其心匪石弗可轉移<lb/>
　　　參贊大臣工部尚書舒赫徳<lb/>
<pb n="KR4f0004_WYG_030-5a"/>
屢授重寄亦屢左遷厲厥意懦䇿厥材賢白衣白水聞<lb/>
黒水信安衆進援爵秩重晉<lb/>
　　　參贊大臣一等果毅公兵部尚書阿里衮<lb/>
富徳入援次呼爾璊䟎行戈壁馬不進焉以馬濟軍敵<lb/>
營夜襲同事建績曰鄂博什<lb/>
　　　原參贊大臣三等襄勤伯總督鄂容安<lb/>
世臣知書料善論兵惜弗通語遂弗燭情變起倉卒力<lb/>
戰命畢用違其材實予之失<lb/>
<pb n="KR4f0004_WYG_030-5b"/>
　　　參贊大臣一等承恩毅勇公户部侍郎副都統<lb/>
　　　明瑞<lb/>
椒室懿親年少志雄謂可造就俾學從戎獨出獨入既<lb/>
忠且壮屢立宏勲惬予所望<lb/>
　　　參贊大臣工部侍郎副都統阿桂<lb/>
阿克敦子性頗捷敏力請從戎宜哉惟允身不勝衣心<lb/>
可干城楚材繼出為國之楨<lb/>
　　　原參贊大臣三等子户部侍郎副都統三泰<lb/>
<pb n="KR4f0004_WYG_030-6a"/>
率二百人共詣軍營臨敵而退寧謂忠誠如早聞信何<lb/>
致殞身不前不後失二賢臣<lb/>
　　　原參贊大臣前鋒統領騎都尉又一雲騎尉鄂<lb/>
　　　實<lb/>
其兄徇節其弟忍使欲報兄讐固請不已黒水之挫復<lb/>
以捐身超雪前罪賞延後昆<lb/>
　　　領隊大臣内大臣博爾奔察<lb/>
矍鑠請行索倫巨擘挽五石弓尚能殺賊如鷙之擊不<lb/>
<pb n="KR4f0004_WYG_030-6b"/>
留飛鳥馬援來歸殊恩榮老<lb/>
　　　原領隊大臣安西提督總兵官豆斌<lb/>
宿将行間久矣宣力所董緑旗遵其律則隊中獨喪是<lb/>
有命焉裹創慰衆益厪哀憐<lb/>
　　　原領隊大臣甘肅提督總兵官髙天喜<lb/>
爪牙之将用不拘資感予特達効命何辭百戰百進義<lb/>
弗旋踵怒則面赤是謂血勇<lb/>
　　　領隊大臣副都統塔什巴圖魯端濟布<lb/>
<pb n="KR4f0004_WYG_030-7a"/>
将軍黒水先衆徑渡固營待軍實端濟布衆寡稍挫倉<lb/>
卒周防奪回人馬勇且謀長<lb/>
　　　領隊大臣䕶軍統領愛隆阿<lb/>
将門傑種拍張撫髀受将軍檄力戰全歸整師再進賈<lb/>
勇陷堅弟巴靈阿盡節軀捐<lb/>
　　　領隊大臣前鋒統領墨爾根巴圖魯瑪瑺<lb/>
侍衛從征竒功屢立雖賊萬衆單騎直入陷陣馬仆距<lb/>
躍彎弓賊人咋舌稱天上雄<lb/>
<pb n="KR4f0004_WYG_030-7b"/>
　　　領隊大臣内大臣副都統巴圖濟爾噶爾<lb/>
都爾伯特部中傑驍嘉其心直授職本朝凡與交戰義<lb/>
弗返顧師濟和闐不孤恩遇<lb/>
　　　散秩大臣穆爾徳木圖巴圖魯齊凌扎布<lb/>
旗籍䝉古偏校從軍殺賊則奮鶻入鵶羣與噶布舒分<lb/>
守和闐保衆集事且有謀焉<lb/>
　　　散秩大臣哈坦巴圖魯噶布舒<lb/>
躍馬抨弧先鋒鏖陣入俄羅斯得阿逆信和闐既定論<lb/>
<pb n="KR4f0004_WYG_030-8a"/>
功䇿勲衣錦歸籍散秩大臣<lb/>
　　　副都統噶畢雅圖巴圖魯額爾登額<lb/>
軍門統事諸務勤宣亦能力戰突将無前入拔達山索<lb/>
逆<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>馘曉諭殊方是其偉績<lb/>
　　　郡王霍集斯<lb/>
奉元戎檄擒達瓦齊後稍觀望旋迎我師同大軍進被<lb/>
圍黒水回部望族居之京邸<lb/>
　　　貝子鄂對<lb/>
<pb n="KR4f0004_WYG_030-8b"/>
平伊犁時歸順勤王回部傑出其心允良往諭和闐被<lb/>
圍三月共噶布舒全守卓越<lb/>
　　　内大臣鄂齊爾<lb/>
前無堅對後無返思持矟一呼千賊披靡揚揚英氣洸<lb/>
洸偉身與薩拉爾盖同部人<lb/>
　　　散秩大臣喀喇巴圖魯阿玉錫<lb/>
於格登山賊據險守率廿四人間道襲後諸賊大潰爰<lb/>
以成功本厄魯特降順効忠<lb/>
<pb n="KR4f0004_WYG_030-9a"/>
　　　原散秩大臣騎都尉達什䇿凌<lb/>
衛拉從征喑噁咤叱額駙受創衛䕶以出用賜殊恩用<lb/>
益奮感畢命回城每懐惻慘<lb/>
　　　副都統鄂博什<lb/>
索倫營總乙亥出師老而益壯頗識戎機厄魯回部胥<lb/>
聞其名聳身馬上如撃兔鷹<lb/>
　　　副都統圖布巴圖魯温布<lb/>
生不知懼戰不知退亦不受傷銅額鐵背弓可擔水箭<lb/>
<pb n="KR4f0004_WYG_030-9b"/>
如鍫鏵温侯名布是耶非耶<lb/>
　　　副都統克特爾克巴圖魯由屯<lb/>
本射生手狼不暇走以之殺賊如探囊取竒功屢建亦<lb/>
因閲厯世職崇階酬其勞勣<lb/>
　　　原副都統騎都尉又一雲騎尉三格<lb/>
渾齊濳遁疎防降謫從軍贖罪每戰必力黒水殞命豁<lb/>
罪論功圖像紫光表忠無窮<lb/>
　　　原頭等侍衛舒布圖鎧巴圖魯竒徹布<lb/>
<pb n="KR4f0004_WYG_030-10a"/>
包沁之叛千賊一身賜巴圖魯昉乎斯人後復屢戰喪<lb/>
哈薩克始終於是曷勝悼惜<lb/>
　　　頭等侍衛博克巴圖魯老格<lb/>
哈薩錫拉叫詉稱亂趨羊適過以計解難後復從軍屢<lb/>
戰屢進單馬衝突獅子奮迅<lb/>
　　　頭等侍衛墨爾根巴圖魯達克塔納<lb/>
庫車圍攻命守要害偵賊來援周防以待賊卻乃前賊<lb/>
前乃卻引至大隊是鞣是膊<lb/>
<pb n="KR4f0004_WYG_030-10b"/>
　　　頭等侍衛薩穆坦<lb/>
厄魯劫運構釁互戕識時拔出致力疆場首被掄選往<lb/>
拔達山譯語曉譬共索馘還<lb/>
　　　原二等侍衛固濟爾巴圖魯雲騎尉璊綽爾圖<lb/>
捉生以出被回所遮衆寡不敵矢盡堪嗟罵賊以死雖<lb/>
死猶生時共事者達什䇿凌<lb/>
　　　二等侍衛哈朗圭巴圖魯塔瑪鼐<lb/>
聞戰則喜無生有死五易馬進終弗却視身不及膽心<lb/>
<pb n="KR4f0004_WYG_030-11a"/>
則乏謀用以衝陣勝五百牛<lb/>
　　　原二等侍衛哈布台巴圖魯富錫爾<lb/>
三巴圖魯於中之一要遮色楞忽墮其術不及彎弓白<lb/>
刃揮霍猶斬數人之死弗卻<lb/>
　　　二等侍衛額爾克巴圖魯海蘭察<lb/>
烈風掃枯迅其奚難亦賴衆傑摧敵攻堅於塔巴台射<lb/>
巴雅爾是其偉績勇鮮倫比<lb/>
　　　原二等侍衛雲騎尉富紹<lb/>
<pb n="KR4f0004_WYG_030-11b"/>
黒水築柵未畢賊侵蜂屯蟻襍攘攘林林持将軍令意<lb/>
氣昂藏來往慰衆銃殞堪傷<lb/>
　　　三等侍衛賽音博勒克巴圖魯扎竒圖<lb/>
狗盜雞鳴孟嘗不棄竊馬何害用人之際間道達檄首<lb/>
遴斯人雙雄比肩衝出萬軍<lb/>
　　　三等侍衛什倫哈什哈巴圖魯阿爾丹察<lb/>
騎二駿馬縱兩神鶻回如瓦雀伏不敢發共扎竒圖左<lb/>
旋右抽卒致軍信効力獨優<lb/>
<pb n="KR4f0004_WYG_030-12a"/>
　　　三等侍衛卓里克圖巴圖魯五十保<lb/>
軍檄再發更掄五英馳驛逾月迅至北京捨身報國不<lb/>
可數算舉其尤者圖形作贊<lb/>
　　趙孟頫浴象圖贊<lb/>
五藴六根人物皆具岸然香象豈不可度以八徳水浴<lb/>
四大身曰浴非浴則墮聲聞<lb/>
　　趙孟頫畫達摩像贊<lb/>
一葦横江為來為去瞪目袖手澹然無慮江云渡所葦<lb/>
<pb n="KR4f0004_WYG_030-12b"/>
即是能兩不可得稽首聖僧<lb/>
　　玉鏤達摩面壁贊<lb/>
渡江一葦面壁九年何遲何速法爾如然古玉一握趺<lb/>
對以處不窄不濶全身裏許玉工琢玉思肖達摩汝却<lb/>
是誰知麽知麽<lb/>
　　元人寒山拾得像贊<lb/>
數珠在手右持棕帚一念一掃十八二九孰凡孰聖開<lb/>
口呵呵一二二一與麽與麽你即是我我却非你囅然<lb/>
<pb n="KR4f0004_WYG_030-13a"/>
嗒然水不洗水西天東土如是國清豐干饒舌真頓置<lb/>
生<lb/>
　　木刻文殊像贊<lb/>
是法王子即法王身非一非二何疎何親如是現象據<lb/>
師子背不見一法千古無對五臺示蹟國清留踪成所<lb/>
作智妙應無窮扶寸非小丈六非大住世度人云何不<lb/>
可<lb/>
　　木刻觀音像贊<lb/>
<pb n="KR4f0004_WYG_030-13b"/>
普門大士悲濟以慈隨聲應感實語非虚應以何度現<lb/>
身説法汝自不知墮鳩槃茶須彌棗葉孰大孰小是木<lb/>
栴檀示相了了水月宴坐花雨繽紛善財合掌稽首慈<lb/>
雲<lb/>
　　仿蘇漢臣古佛贊<lb/>
嵌巖盤石宴坐道塲横目䜿鼻具毫相光羣魔伏盡諸<lb/>
天禮畢凡草枯木皆尼拘律偏袒右肩斫羅在手非語<lb/>
非黙不空不有漢臣作像依様偶為能所兩忘稽首導<lb/>
<pb n="KR4f0004_WYG_030-14a"/>
師<lb/>
　　寫五臺殊像寺文殊像成並贊<lb/>
五峯鼎峙境實清涼日面月面靈鷲中央曰有祇園巍<lb/>
然前麓殊像是名法光赫昱師子奮迅大士端嚴均佛<lb/>
性智稽首和南祝<lb/>
釐蕆慶載經花宫相好黙識如印印空像即非像真豈<lb/>
誠真本無同異何復云云寫者為能應復有所乖㬅殊<lb/>
義咄哉未可於未可中覩此滿月常住荘嚴利濟無竭<lb/>
<pb n="KR4f0004_WYG_030-14b"/>
　　南極夀星贊<lb/>
髙弧之南曰有六星聚而為體一老人形一六為七七<lb/>
日復來<lb/>
慈寧大慶七袠爰開綺眉聃耳曲録其腰長頭豐額絲<lb/>
髮飄蕭老人謂予來祝<lb/>
懿夀如髮夀算無疆悠久<lb/>
　　宋人觀音大士像贊<lb/>
大水湯湯大山峩峩是西天竺是南補陀普門獨立山<lb/>
<pb n="KR4f0004_WYG_030-15a"/>
水一如西天南海何有分疏左持浄瓶右緑楊栁度世<lb/>
婆心非空非有佛觀察智赴感離塵應縁隨喜丈六金<lb/>
身<lb/>
　　丁雲鵬<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>嚴大士相贊<lb/>
丗二之相八十種好與佛無差方便權巧彌陀灌頂足<lb/>
踏瑞蓮堂堂獨立法爾如然萬有之母調御丈夫執一<lb/>
以求去道逺乎寳冠若華天衣似鏡内外色空光光相<lb/>
暎本願不離沛然甘露即今衆生無一不度<lb/>
<pb n="KR4f0004_WYG_030-15b"/>
　　鄭重<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>嚴釋迦牟尼佛贊<lb/>
天上天下獨立稱尊水月道塲現此金身三十二相八<lb/>
十種好曰是<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>嚴見為顛倒維摩天花尚云弗著何佛<lb/>
光中㬅陀紛落九華芝盖七寳蓮臺三車法演五葉宗<lb/>
開即有即空非空非有衆生度盡宴坐叉手<lb/>
　　玉觀音贊<lb/>
善哉大士無像不現而不執像權巧方便西崑産玉王<lb/>
母所都大士王母何同何殊水月道塲白衣宴坐施悲<lb/>
<pb n="KR4f0004_WYG_030-16a"/>
用慈無可不可當以何度説法無遮玉不藉鏤竟演法<lb/>
華謂珍琳瑯則匹瓦礫三界十方甘露一滴於㣲塵裏<lb/>
轉大法輪如是瑞相稽首普門<lb/>
　　唐人羅漢贊<lb/>
龎眉台背示此幻身西天弗居而居聖因笻竹罷扶盤<lb/>
陀且坐一彈指間無可不可羚羊挂角銜芝而來埋沒<lb/>
家寳有如是哉左持浄瓶忽現大士明聖之湖全貯其<lb/>
裏<lb/>
<pb n="KR4f0004_WYG_030-16b"/>
　　黄龍古佛贊<lb/>
西湖之上北山之隂有石㠑崣有洞深沈我聞如是佛<lb/>
無今古偶然㳺戲巖壑與處<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>嚴相好現此半身那半<lb/>
弗欠全主全賓尋勝瞻禮調御丈夫黙而識之設色為<lb/>
圖和闐貢玉按圖精琢是同是異一大圓覺曰毘婆尸<lb/>
曰釋迦文無可不可稽首慈雲<lb/>
　逰黄龍禮石洞古佛黙識而歸於舟次敬寫相好一<lb/>
　日便成和闐貢玉適至即命按圖鑿相以為妙蓮華<lb/>
<pb n="KR4f0004_WYG_030-17a"/>
　室清供大小同異玉堅石脆吾将以金剛四句槩之<lb/>
　又是山之陽復有所謂石佛寺者誌稱僧思浄鑿石<lb/>
　為半身像七年乃成令錢汝誠至其處詳視迴稱寺<lb/>
　已頺廢像亦祇滿月面而非半身因並誌之<lb/>
　　仿蘇漢臣古佛像贊<lb/>
嵌巖之中盤厀盎背天上天下獨尊無對有説無説二<lb/>
鐵圍山黙然趺坐莫認不言偏袒右肩法輪在手三乗<lb/>
四諦轉盡奚有水澄於江月印於天像即非像法爾如<lb/>
<pb n="KR4f0004_WYG_030-17b"/>
然<lb/>
　　宋人維摩授經圖贊<lb/>
毘耶長者維摩詰是得無生忍神通㳺戲<hi>叶</hi>不著三界<lb/>
示有妻子因以身疾説法隨喜調御遣問率不任使文<lb/>
殊爰行承佛之㫖不二法門辨論彼此黙然無言如乳<lb/>
合水全圖不存師利奚止天女散花聊復爾爾<lb/>
　　徐揚伏獅羅漢像贊<lb/>
百獸畏象象畏鬈獅應真宴坐以犬畜之問何神通不<lb/>
<pb n="KR4f0004_WYG_030-18a"/>
起於座曰有伏者頓置罪過如意在手内空外空侍者<lb/>
慢怖爾彼原同<lb/>
　　丁觀鵬降龍羅漢像贊<lb/>
尼拘律下盤膝足跣狰獰毒龍視如蝘蜓明珠示諦其<lb/>
捨之乎設云善豢劉累何殊嶽嶽頂相之而欲出前身<lb/>
後身非二非一<lb/>
　　貫休羅漢像贊<lb/>
黄髮鮐背頂若癭瘤何弗醫去見有身不肉髻華鬘亦<lb/>
<pb n="KR4f0004_WYG_030-18b"/>
無所求以手支頤坐石優㳺把巻不談若江海流義在<lb/>
汝邊寧待咨諏問誰作像得貫即休<lb/>
　　盧楞伽無量夀佛贊<lb/>
過去燃燈未來彌勒現在釋迦三身一徳是無量夀是<lb/>
兩足尊是何佛法青蓮在盆鵲噪鵶鳴無非讚歎三際<lb/>
豎窮十方横遍不離於座寳盖䕃垂祥雲甘露稽首皈<lb/>
依<lb/>
　　倣趙孟頫古羅漢贊<lb/>
<pb n="KR4f0004_WYG_030-19a"/>
明珠相好滿月精神娑羅樹下聊憩幻身一花五葉傳<lb/>
法能仁不離坐處普度情倫西天震旦見布疑黂孰為<lb/>
此語水晶道人<hi>孟<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>自跋云曽見盧楞伽羅漢像得西域人情態唐時京師多西域人耳目語</hi>
<hi>言相習至五代王齊翰輩雖善畫與漢僧何異余嘗友天竺僧於像自謂有得夫羅漢以徳稱不以貌較觀此</hi>
<hi>則松雪猶未免有執相之見也</hi>
　　丁觀鵬畫釋迦牟尼佛贊<lb/>
過去燃燈未來彌勒現在釋迦胥不可得堂堂趺坐四<lb/>
智三身諸魔降伏稽首能仁<lb/>
<pb n="KR4f0004_WYG_030-19b"/>
　　丁觀鵬畫十六應真贊<lb/>
　　　第一阿<hi>迎阿</hi>機達尊者<lb/>
搘杖而坐方趾圓顱借問是相為有為無聞法最先成<lb/>
佛最後孰後孰先阿唎在手<lb/>
　　　第二阿資答尊者<lb/>
驀爾遇鬼其心則怖大士嗒然金針已度貌既狰獰衣<lb/>
亦藍縷孰知其中相好爾許<lb/>
　　　第三拔納拔西尊者<lb/>
<pb n="KR4f0004_WYG_030-20a"/>
坐崖入定閉目止觀云見暗不義具八還脱其雙鞋置<lb/>
之足底是何為哉或偶用耳<lb/>
　　　第四嘎禮嘎尊者<lb/>
有眼如盲有口如啞祇拖雙眉長過足下或云方便以<lb/>
是示度是謂著魔不可救處<lb/>
　　　第五拔<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>逋荅荅喇尊者<lb/>
有涎弗吐有癢弗搔火食不親其身出毛在昔虞舜與<lb/>
鹿豕逰其施沛然同源異流<lb/>
<pb n="KR4f0004_WYG_030-20b"/>
　　　第六㧞哈達喇尊者<lb/>
持鉢塞莫轉佛真言所説云何春暖秋寒瞬目於空泯<lb/>
心於有如是如是則否則否<lb/>
　　　第七嘎納嘎巴薩尊者<lb/>
倚刺竭節坐石而思障礙及覺同異然疑假使世間皆<lb/>
如舍利盡共度量不測佛智<lb/>
　　　第八嘎納嘎㧞哈喇錣雜尊者<lb/>
擎金剛拳竪其二指空色聖凡胥藴於裏有説野干無<lb/>
<pb n="KR4f0004_WYG_030-21a"/>
説獅吼水離非冰楊即是栁<lb/>
　　　第九㧞嘎沽拉尊者<lb/>
吧呀大口<graphic n="KR2606" url="https://raw.githubusercontent.com/kanripo/KR-Gaiji/master/images/KR2606.png" mimeType="image/png"/>
                    <graphic n="KR2153" url="https://raw.githubusercontent.com/kanripo/KR-Gaiji/master/images/KR2153.png" mimeType="image/png"/>巨鼻束經弗觀無所為累一樹一身法<lb/>
華有云蓬頭童子以其目聞<lb/>
　　　第十喇乎拉尊者<lb/>
空山無人流水有聲悻然切齒雙目<graphic n="KR2001" url="https://raw.githubusercontent.com/kanripo/KR-Gaiji/master/images/KR2001.png" mimeType="image/png"/>盯若有所怒其<lb/>
怒縁何以一切法行六波羅<lb/>
　　　第十一租查巴納荅嘎尊者<lb/>
<pb n="KR4f0004_WYG_030-21b"/>
心是死灰身即槁木一齊放下倚樹禿兀<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>
                    <graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>曰陋惻<lb/>
怛曰慈隨人識取尊者不知<lb/>
　　　第十二畢那楂拉㧞哈喇錣雜尊者<lb/>
黄耉台背如不勝軀現夀者相金剛云無夫既云無是<lb/>
誰坐者示以二指塵埃野馬<lb/>
　　　第十三巴納塔嘎尊者<lb/>
如空印月月弗礙空展巻無字義具其中審如是云三<lb/>
藏何闡應真注目黙然遍演<lb/>
<pb n="KR4f0004_WYG_030-22a"/>
　　　第十四納阿噶塞納尊者<lb/>
以廣長舌現清浄身䀕爾怒目慈悲度人怒既慈因慈<lb/>
亦怒縁日面月面夫何不然<lb/>
　　　第十五鍋巴嘎尊者<lb/>
持扇而踞露其半面聖亦弗居而況凡見春至花開秋<lb/>
來葉落将謂道著誰知已錯<lb/>
　　　第十六阿必達尊者<lb/>
梵帙閲畢焚香薫之是何佛法不可議思生住異滅萬<lb/>
<pb n="KR4f0004_WYG_030-22b"/>
法歸一胡不視此傳神之筆<lb/>
　　金廷標畫古佛贊<lb/>
見身無實了心如幻海印發光盤厀指按伽梨不著偏<lb/>
袒右肩優曇樹側宴坐巖間諸魔伏盡亦無伏者波旬<lb/>
怒目意若弗下演三乗畢示萬法空無可不可逰戲圖<lb/>
中<lb/>
　　貫休臨吳道子古佛像贊<lb/>
天上天下一人尊獨竹杖誰量丈六丈六菩薩皈依波<lb/>
<pb n="KR4f0004_WYG_030-23a"/>
旬降伏不事荘嚴相好具足現此堂堂本來面目貫休<lb/>
所臨道子之躅作麽生㑹黄花翠竹<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0004_WYG_030-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製文初集卷三十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_091-1a"/>
欽定四庫全書<lb/>
御製文三集巻十一<lb/>
　辨<lb/>
　　絲竹辨<lb/>
桓温之與孟嘉徒以聴妓而論絲竹之不相及世且傳<lb/>
以為佳談而不知其不知樂之甚者也夫樂者何天地<lb/>
之常經人物之正理也咸池大章之法後世失傳其僅<lb/>
傳者虞書言志永言依永和聲四事而萬古為樂之法<lb/>
<pb n="KR4f0004_WYG_091-1b"/>
無不該盖絲之出於手竹之出於口其遞不相及理固<lb/>
易明至所謂不如肉之說肉者人也絲竹皆和聲依永<lb/>
之物其不如永言言志之人亦已明矣而温乃因聴妓<lb/>
以較其長短嘉遂以情欲之私言其逺近是嫟燕好之<lb/>
私失古聖之㫖靡曼之歌委隨之舞皆由是起矣桓温<lb/>
奸雄固不足齒孟嘉稱名士其論樂乃卑卑出此反致<lb/>
一座咨嗟爾時世道人心率可知矣<lb/>
　　夢辨<lb/>
<pb n="KR4f0004_WYG_091-2a"/>
幼讀論語至孔子吾不復夢見周公解之者咸以為孔<lb/>
子盛時曽夢見周公老而衰則無復是夢未甞不疑之<lb/>
然不得其說則亦置之今老矣於學於理頗有所進不<lb/>
忍置此疑而不明作夢辨<lb/>
夫夢者無何有之事也真人不夢尚矣至誠之道可以<lb/>
前知如孔子兩柱之夢非夢也乃前知也類乎是者亦<lb/>
不一而足吾悉以前知概之若夫髙宗版築之夢吾固<lb/>
已疑之而著論於通鑑闡要之書盖二典三謨無所謂<lb/>
<pb n="KR4f0004_WYG_091-2b"/>
夢之語至周禮乃有占夢之官而其說始紛周禮非聖<lb/>
人所作也以予論之夢雖無何有而總不出於思思者<lb/>
情之逺也真人無夢盖不牽於思也然思有有渉者有<lb/>
無涉者若飛而行水而履火之侵崖之墮獸来噬鬼来<lb/>
擾龜之毛兔之角幽漠瀄汨覺則皆無不可紀極此則<lb/>
觭夢而已豈實有哉其有涉者必其所宿識如父子親<lb/>
友之類設非宿識無夢之理見其祖者夢其祖至於髙<lb/>
曽則不能夢也此則思由於心想其形然必宿識其形<lb/>
<pb n="KR4f0004_WYG_091-3a"/>
者耳若孔子之夢周公盖由心想乎而吾以為必無之<lb/>
事亦在此耳夫堯眉八彩舜目重瞳禹耳三漏湯肩二<lb/>
肘是雖出於想像者言然尚有形之可擬也若夫周公<lb/>
之容為晳乎為黔乎其貌為妍乎為媸乎身之直為長<lb/>
為短體之横為肥為瘠是均不可知其為何形然則孔<lb/>
子何以夢之盖孔子自嘆至老而終不能行周公之道<lb/>
故曰不復夢見而已不復夢見者不能復行其道是即<lb/>
衰而已是即俗所謂非夢想所及而已是即嘆道之衰<lb/>
<pb n="KR4f0004_WYG_091-3b"/>
而非嘆身之衰而已且身有盛衰心豈有盛衰乎凡人<lb/>
尚如是而况聖人乎若因身之衰而並道亦失之非聖<lb/>
人之事也楊簡撰易傳於无妄之九五直引以為孔子<lb/>
實不復夢周公此誠不值一噱若倪瓚自詡其畫以謂<lb/>
非王䝉所夢見則尚近之<hi>宋楊簡易傳於无妄之九五以為孔子不夢周公不知其</hi>
<hi>㡬年矣云云是實以孔子曽夢周公此與膠柱之見何異内府有倪瓚獅子林圖其自跋云與趙君善長以意</hi>
<hi>商𣙜真傳荆關遺意非王䝉所夢見此雖尋常習熟之詞却與論語不復夢見語意較為近之</hi>盖謂非<lb/>
其所能即為非其所夢見也所謂孔子嘆道之不能行<lb/>
<pb n="KR4f0004_WYG_091-4a"/>
亦如是而已矣即如言今之政治余以為不能夢見堯<lb/>
舜豈余曽夢見堯舜乎因並識之以俟明於夢者<lb/>
　碑文<lb/>
　　重修葛山隆福寺碑記<lb/>
葛山隆福寺當<lb/>
昌瑞山之坤方或曰龍福或曰隆福其傳不一而今以<lb/>
隆福稱亦已久矣寺始於唐葺於遼修於金明其興廢<lb/>
見於前人碑碣而特詳於乙丑汪由敦之記然不過穴<lb/>
<pb n="KR4f0004_WYG_091-4b"/>
居緇流棲處而已非大刹也癸卯秋往<lb/>
盛京瞻謁<lb/>
福陵<lb/>
昭陵見實勝寺在前處以喇嘛黙思其義盖以國家定<lb/>
制中外䝉古諸王公凡過<lb/>
陵者無不瞻拜而䝉古敬佛用以起敬延福奠安洪基<lb/>
意深逺矣歸而命内府就此寺用<lb/>
盛京實勝寺之例拓而新之以為<lb/>
<pb n="KR4f0004_WYG_091-5a"/>
昌瑞山前屏而由喜峰口赴京諸䝉古視若<lb/>
盛京之實勝寺以之闡黄教綏逺人何一非勉繼繩卜<lb/>
永基之為哉夫此<lb/>
山陵乃我<lb/>
世祖行狩于田<lb/>
親臨所相度也雅頌所稱髙山<lb/>
天作陟巘胥原盖扶輿清淑之氣鍾靈毓粹用兆丕基<lb/>
以建萬國聲靈之極以貽我子孫奕禩無疆之庥非若<lb/>
<pb n="KR4f0004_WYG_091-5b"/>
前代陵寢委之將作聴之堪輿者比寺距<lb/>
兩陵各十餘里傍有行宫展謁先期必駐此澄心齋宿<lb/>
質明將事永惟我<lb/>
世祖<lb/>
聖祖經綸締搆之艱繼序紹庭之重佛時仔肩覲<lb/>
光揚<lb/>
烈將於是乎僾見愾聞焉於是乎儲精希<lb/>
佑焉其敢不欽乎敢不惕乎寺之緇流白足弗稱國家<lb/>
<pb n="KR4f0004_WYG_091-6a"/>
體制則處之村野别寺甲辰春鳩工庀材丙午秋竣事<lb/>
莊嚴佛宇密邇<lb/>
鼎湖大厦雲構靄乎見穆清之宇淵乎登肸蠁之庭所<lb/>
謂隆也吉蠲孝享詒爾多福羣黎百姓徧為爾徳所謂<lb/>
福也夫不以一人之福為福而合億兆人之福以為福<lb/>
此名與實之所以副而非侈岡陵松栢之頌為也然則<lb/>
承是隆福者其亦惟一日二日兢兢業業以無忘我<lb/>
祖櫛風沐雨之勞丕顯丕承之緒以勤思中外億兆生<lb/>
<pb n="KR4f0004_WYG_091-6b"/>
靈託命之重庶㡬隆者益隆而福亦垂裕萬年矣是為<lb/>
記<lb/>
　　平定臺灣告成熱河<lb/>
　文廟碑文<lb/>
昨記平定臺灣生擒二兇之事亦既舉平伊犂定回部<lb/>
收金川為三大事耑文勒太學其次三為誅王倫翦蘇<lb/>
四十三洗田五以在内地懐慚弗薌其事而平定臺灣<lb/>
介其間固弗稱勒太學然較之内地之次三則以孤懸<lb/>
<pb n="KR4f0004_WYG_091-7a"/>
海外事經一年命重臣發勁兵三月之間擒二兇定全<lb/>
郡斯事體大訖不可以不紀因思熱河<lb/>
文廟雖承徳府學耶而余每至山荘必先展拜廟貌秋<lb/>
仲丁祭常遣大學士行禮則亦天子之庠序矣且予去<lb/>
嵗籌臺灣之事日於斯<lb/>
天佑予衷命福康安海蘭察率百巴圖魯以行及簡精<lb/>
兵近萬亦發於斯而諸臣涉重洋冒艱險屢戰屢勝不<lb/>
數月而生擒二兇且無一人受傷者是非<lb/>
<pb n="KR4f0004_WYG_091-7b"/>
上蒼黙佑<lb/>
海神助順曷克臻斯則予感謝之誠兢業之凛亦實有<lb/>
不能已於言者籌於斯發於斯臻於斯<lb/>
文廟咫尺我<lb/>
先師所以鑒而呵護者亦必在於斯記所謂受成告成<lb/>
正合於斯地也則平定臺灣告成熱河<lb/>
文廟所為禮以義起非創實因且予更有深幸於衷而<lb/>
滋懼於懐者予以古稀望八之嵗五十三年之間舉武<lb/>
<pb n="KR4f0004_WYG_091-8a"/>
功者凡八七胥善成其一惟征緬之事以其地卑濕瘴<lb/>
癘我軍染病者多因其謝罪求罷兵遂以振旅是此事<lb/>
究未成也近據雲南總督富綱奏報緬甸謝罪稱臣奉<lb/>
貢之事命送其使至熱河将以賜宴施惠是則此事又<lb/>
以善成於斯矣夫奉<lb/>
天治民百王誰不為天子而予以涼薄仰賴<lb/>
祖宗徳施受<lb/>
天地恩眷獨厚近八旬之天子蕆八事之武功於古誠<lb/>
<pb n="KR4f0004_WYG_091-8b"/>
希示後有述使一事尚留闕欠予之懐慚終不釋也自<lb/>
今以後益惟䖍鞏持盈與民休息敢更懐佳兵之念哉<lb/>
夫<lb/>
天地天子之父母也子於父母之恩不可言報中心感<lb/>
激弗知所云已耳繫之辭曰<lb/>
瀛壖外郡閩嶠南區厥名臺灣古不入圖神禹所略章<lb/>
亥所無本非扼要棄之海隅朱眀之世始聞中國紅毛<lb/>
初據鄭氏旋得恃其險逺難窮兵力毎為閩患訖無寧<lb/>
<pb n="KR4f0004_WYG_091-9a"/>
息<lb/>
皇祖一怒遂荒南東郡之縣之闢我提封一年三熟蔗<lb/>
薯收豐漸興學校頗晉生童始之畏途今之樂土大吏<lb/>
忽之恣其貪取<hi>臺灣逺隔重洋風濤冒涉其始陞調之員原以為畏途既以該郡物産豐饒頗</hi>
<hi>獲厚利調任之員不以涉險為虞轉且視為樂土如近日福康安等㕘奏文職自道員以至廳縣武職自總兵</hi>
<hi>以至守備千總巡查口岸出入船隻於定例收取辦公飯食之外婪索陋規每年竟至盈千累萬而督撫大吏</hi>
<hi>輒諉之耳目難周不能詳查於是益無忌憚兹據㕘奏不可不分别嚴加懲治以儆官邪而申國憲</hi>既嬉<lb/>
其文復恬其武匪今伊昔叛亂屢覩向辛丑年昨丙午<lb/>
<pb n="KR4f0004_WYG_091-9b"/>
嵗一貴爽文其亂為最<hi>地方文武既皆習於恬嬉則文員祇知飽其慾壑豈復以撫字</hi>
<hi>為心武員甚至縦兵離營牟利並自總兵以下各衙門設立四項聴差名日多者三百人少亦三十餘人存營</hi>
<hi>之兵無㡬又豈復以操練為事以致奸民既得藉口更無畏心煽誘愚民屢形叛亂其甚者如康熙辛丑年之</hi>
<hi>朱一貴及昨丙午嵗之林爽文糾衆戕官抜城僭號更為罪大惡極</hi>水陸提督發兵於外<lb/>
奈相觀望賊益張大<hi>林爽文滋事之始水師提督黄仕簡陸路提督任承恩一同帶兵渡</hi>
<hi>海謂可即時撲滅不意南北互相觀望遂致賊勢日益披猖</hi>
天啟予衷更遣重臣百巴圖魯勇皆絶倫川湖黔粤精<lb/>
兵萬人水陸並進至海之濵<hi>上年正月雖燭於㡬先命李侍堯代常青為總督而</hi>
<pb n="KR4f0004_WYG_091-10a"/>
<hi>以常青為將軍専司征𠞰常青究未經行陣祇能保宁府城不能奮加𠞰賊幸    天牖予衷六月内即諭令</hi>
<hi>福康安入覲熱河繼而常青亦請㫖另簡重臣代已随於八月初命福康安為将軍海蘭察為㕘贊帶巴圖魯</hi>
<hi>侍衛章京等百人並即調四川屯練二千廣西兵三千湖南兵二千貴州兵二千水陸並進以待福康安至彼</hi>
<hi>領𠞰</hi>至海之濵崇武略駐後兵到齊恬波徑渡一日千里<lb/>
以遲為速<hi>叶</hi>百舟齊至<lb/>
神佑之故<hi>福康安至厦門於十月十一日自大擔門開舟連次遇風阻囘復在崇武澳守候逾旬適</hi>
<hi>四川屯練與廣西之兵先至而風亦轉利遂於二十八日申刻放洋至二十九日申刻兵船共百餘隻齊扺鹿</hi>
<hi>仔港千里洋面一日而達其始似覺遲滯而既渡之後所向無前轉得迅蕆大功信非  神靈佑助何以至斯</hi>
<pb n="KR4f0004_WYG_091-10b"/>
馳救諸羅羣賊蜂擁列陣以待不值賈勇如虎搏兔案<lb/>
角隴種頃刻解圍義民歡動<hi>維時賊匪久圍諸羅聞大軍既至亦蜂擁迎拒福康</hi>
<hi>安海蘭察及巴圖魯等即日統兵前進𠞰殺無算立即解圍義民等無不歡欣踴躍出城迎師</hi>斗六之<lb/>
門為賊鎖鑰大里之杙更其巢落長驅掃蕩如風捲籜<lb/>
夜擕眷屬内山逃託<hi>斗六門為賊門户最稱險要官兵乗鋭立拔隨即搗其大里杙巢穴</hi>
<hi>林爽文膽落連夜擕其家屬逃至埔裏社埔尾一帶遂成釡底㳺魂矣</hi>生畨化外然亦人<lb/>
類怵之以威賚之以惠彼知畏懐賊竄無地遂以成擒<lb/>
爽文首繫<hi>先聞林爽文計窮即欲逃入内山而生畨狙獷未必能喻利害或将逆首蔵匿則難速蕆</hi>
<pb n="KR4f0004_WYG_091-11a"/>
<hi>預命福康安既怵以威復賚以惠生畨等果即傾心効命協同官兵社丁人等竟扵正月初四日在老衢﨑之</hi>
<hi>地将林爽文生擒解京俾元惡不致漏網可知凡有血氣無不各知自為顧所以經理者得當否耳</hi>狼狽<lb/>
為奸留一弗可自北而南居上臨下<hi>叶</hi>海口遮羅山塗<lb/>
關鎖遂縛大田略無遺者<hi>叶擒林爽文逃入内山勢已成  荘大田在鳳山一路窺</hi>
<hi>伺府城慮其事急遁海而逸乃福康安悉心籌畫預令烏什喀達帶水師兵丁絶其去路而分巴圖魯等為六</hi>
<hi>隊各自山梁挨次排下四面合圍適值順風烏什哈達水師之兵連檣而至沿海密佈荘大田逃竄無路立即</hi>
<hi>就擒并其頭目四十餘人無一脫者又殺賊衆二千餘名又有逃入柴城瑯嶠各畨社者三百餘人被生畨等</hi>
<hi>立即擒獻伏誅扵是賊匪一時殱戮殆盡合郡頓稱平定</hi>二人同心其利斷金曰福<lb/>
<pb n="KR4f0004_WYG_091-11b"/>
康安智超謀深曰海蘭察勇敢獨任三月成功勲揚古<lb/>
今既靖妖孽當安民庶善後事宜康安並付定十六條<lb/>
諸弊祛故永奠海疆光我王度<hi>此次臺灣用兵其始不能滅賊非盡由士卒怯</hi>
<hi>懦之故亦由領兵者不得其人遂至稽延時日若福康安之智謀算無遺策海蘭察之勇敢所向披靡可謂一</hi>
<hi>時無兩而又同心共濟以此士卒用命勢如破竹未及三月而大功告成洵能不負任使至扵平定之後不可</hi>
<hi>不亟籌善後之方以為永靖之計嗣據福康安奏定祛除積弊十六條俱能悉心籌酌切中肯綮已令大學士</hi>
<hi>九卿議行以後地方文武實力遵守海疆庶可永慶安恬矣</hi>凡八武成䝉佑自<lb/>
天雖今耄耋敢弛惕乾如曰七徳實無一焉惟是敬勤<lb/>
<pb n="KR4f0004_WYG_091-12a"/>
勵以永年<lb/>
　　勑建永福寺碑記<lb/>
永福寺例隆福寺而建也寺在良各荘行宫之西有山<lb/>
磅礴蔚然而深秀曠然而坦平土厚泉甘若拱若衛於<lb/>
浄境為宜舊有寺一區誌不載其所由始制頗庳陋爰<lb/>
於乾隆五十二年丁未春命将作擴而新之即山之麓<lb/>
因勢髙卑崇閎傑峙複殿連屬繚以周垣翼以廣廡寳<lb/>
坊彤樓對屹矗起薫修之室守視之所罔不咸具門前<lb/>
<pb n="KR4f0004_WYG_091-12b"/>
流八功徳水虹梁亘度宛然祇林王舎之區也屋凡八<lb/>
十楹費帑金十八萬九千有竒五十三年戊申冬落成<lb/>
寺之所以建者以其地近<lb/>
泰陵毎遇祇謁<lb/>
橋山先憩於此齋心攝神以夙嚴對越之敬亦如隆福<lb/>
之於<lb/>
景陵也兩寺之俱以福名者厥有義洪範之九嚮用五<lb/>
福衆人之所同也乃先於其五建用皇極歛時五福言<lb/>
<pb n="KR4f0004_WYG_091-13a"/>
乎皇極之福不與人人同至於錫厥庶民又無不與人<lb/>
人同之也故自一人以推及於九族百姓下至億兆黎<lb/>
民而其福始大自一身一時一事以引之世世萬子孫<lb/>
而其福始長洪惟我<lb/>
皇祖御宇六十一年<lb/>
聖徳<lb/>
神功上蟠下際儲祥錫羨崇鴻峻極亦既與<lb/>
天並隆矣我<lb/>
<pb n="KR4f0004_WYG_091-13b"/>
皇考有作而述之有堂而構之凡所以創制顯庸貽謨<lb/>
垂裕若<lb/>
實録<lb/>
聖訓所載<lb/>
諭㫖所頒予小子所問安視膳見知而欽承者皆有其<lb/>
量百世其量萬世之規焉此斂福錫福所為永永而無<lb/>
極也大雅之詩曰永言配命自求多福而歸本於世徳<lb/>
作求世徳者永福之源也抑兹地佛氏之宇諸佛經典<lb/>
<pb n="KR4f0004_WYG_091-14a"/>
每言福輒曰福徳亦洪範所云予攸好徳則錫之福也<lb/>
予仰承<lb/>
祖<lb/>
考篤祜福集藐躬将躋八袠矣幸際五代積慶四海綏<lb/>
和而夙夜兢兢惟好徳是亹所藉以攄<lb/>
弓劒之慕展水木之思慎徳永圖以為福基者其曷敢<lb/>
有斁是為記<lb/>
　<lb/>
<pb n="KR4f0004_WYG_091-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製文三集巻十一<lb/>
</p>
<p>
</p>
  </div>
</body>
</text>
</TEI>
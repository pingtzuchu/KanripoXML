<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_020-1a"/>
欽定四庫全書<lb/>
御製文初集巻二十<lb/>
　碑文<lb/>
　　中州治河碑<lb/>
國以民為本在知民莫達之隠民以食為天在防食致<lb/>
害之源害源不求食則無秋達隠莫知民則何依豫民<lb/>
之向隅也切體恤之悉為灾之因潦也為鬟剔之時則<lb/>
守土之臣曰胡寳瑔襄事之臣曰裘曰修二臣奉朕㫖<lb/>
<pb n="KR4f0004_WYG_020-1b"/>
惜工不愛帑不勞民水用洩土計方上源下㳺以次就<lb/>
治撫臣胡寳瑔因民之請欲泐石紀恩而建亭以覆之<lb/>
朕維此繁文可勿事惟是斯民之利賴有宜垂示久逺<lb/>
者虞書言養民之政舉水火金木土穀為六府禹之明<lb/>
徳逺矣究其所設施則決川距海即系之以濬畎澮距<lb/>
川周禮遂人掌邦之野有遂有徑有溝有畛有洫有涂<lb/>
有澮有道有川有路而稻人掌稼下地畜水止水蕩水<lb/>
均水舍水寫水而後作田古先哲王其納天下於在宥<lb/>
<pb n="KR4f0004_WYG_020-2a"/>
兵農禮樂至一名一器之㣲皆纎悉為之制而必先之<lb/>
以水土之政此地平天成之所由基也水土之政不修<lb/>
食曷由出朕於四方水旱之告蠲賑動以千萬計顧圖<lb/>
之於既灾之後不如籌之於未灾之前仰體<lb/>
上天覆育元元之心罔敢暇逸以無負所付用康乂我<lb/>
億兆人良有司為朕分牧民之任者其亦體朕心以期<lb/>
於永永弗隳則朕之至願也至於齊徐淮海莫不分命<lb/>
臣工董司其事以疏以瀹尋源注委而豫居天下之中<lb/>
<pb n="KR4f0004_WYG_020-2b"/>
黄河界其北淮瀆經其南平原髙壤無大陸廣川為之<lb/>
瀉故尤為難治今自滎澤以下導汴渦沙汝諸水以流<lb/>
其惡其支分派别或隄以束之或淵以瀦之或引之使<lb/>
分或滙之使合曲之使有容直之使徑達為水門以蓄<lb/>
洩之為涵洞以吐納之朕後先宣示之㫖及諸臣之疏<lb/>
具在茲不複敘為敘其大指若是嗟乎豫之民其受困<lb/>
亦亟矣及朕知之始為之易撫臣發帑粟興水利然救<lb/>
什一於千百其亦遲矣朕方抱愧之不暇而曰民感恩<lb/>
<pb n="KR4f0004_WYG_020-3a"/>
乎其益増吾愧而已矣<lb/>
　　平定準噶爾後勒銘伊犁之碑<lb/>
天之所培者人雖傾之不可殛也<lb/>
天之所覆者人雖栽之不可殖也嗟汝準噶爾何狙詐<lb/>
相延以世而為賊也彊食弱衆凌寡血人於牙而蔑知<lb/>
悛易也云興黄教敬佛菩薩其心乃如夜叉羅刹之以<lb/>
人為食也故罪深惡極自作之孽難逭活也先是分封<lb/>
四部衆建宰桑四圖什墨廿一昂吉盖欲繼絶舉廢以<lb/>
<pb n="KR4f0004_WYG_020-3b"/>
休以息也而何煽亂不已焦爛為期終於淪亡胥盡伊<lb/>
犁延袤萬里寂如無人之域也是非我佳兵不戢以殺<lb/>
為徳也有弗得已耳西師之什實紀其詳悉也以其反<lb/>
覆無常遲益久而害益深則其叛亂之速未嘗非因禍<lb/>
而致福也是盖<lb/>
天佑我皇清究非人力也伊犁既歸版章久安善後之<lb/>
圖要焉已定者詎宜復失也然屯種萬里之外又未可<lb/>
謂計之得也其潛移黙運惟<lb/>
<pb n="KR4f0004_WYG_020-4a"/>
上蒼鑒之予惟奉時相機今日之下亦不敢逆以料也<lb/>
是平定準噶爾後勒銘伊犁之碑所由作也<lb/>
　　重修柏林寺碑文<lb/>
京師名刹不勝紀而柏林寺以傅近<lb/>
雍和宫特著<lb/>
雍和宫者我<lb/>
皇考興慶潛邸也<lb/>
皇考祝釐<lb/>
<pb n="KR4f0004_WYG_020-4b"/>
皇祖故於康熙癸巳施檀重修且請於<lb/>
皇祖特賜萬古柏林之額若禪堂若經閣則皆<lb/>
皇考寳翰後先輝映至自今又四十餘年矣塗之丹者<lb/>
日以剥構之聳者日以落爰以乾隆丁丑仲冬勅所司<lb/>
葺而新之逮戊寅長至訖工寳界荘嚴人天増勝攷寺<lb/>
之始剏也不著於圖志惟明正統間所存故碣稱元至<lb/>
正七年肇建乃其所援据僅出屋梁題字近時孫承澤<lb/>
春明夢餘録闕而不詳朱彞尊日下舊聞亦苐載夏㫤<lb/>
<pb n="KR4f0004_WYG_020-5a"/>
金湜包琪輩故嘗聨詠於此将謂希風蓮社則可若薌<lb/>
林興起之縁不足引以為重也夫史䇿所傳天池躍龍<lb/>
之篇一名一物猶必鄭重愛惜被諸樂府垂示無窮茲<lb/>
也精藍翼然依光<lb/>
聖蹟所以肯構而崇飾之者匪直表章緇素而已夫人<lb/>
之情雖善忘而孩提時事或不忘者以其見聞久而孺<lb/>
慕切也茲寺之葺其不可已者以此将作以礱石請故<lb/>
不徵象教言詮而書之重紀實也<lb/>
<pb n="KR4f0004_WYG_020-5b"/>
　　平定回部告成太學碑文<lb/>
建非常之功者以舉非常之事舉非常之事者以藉非<lb/>
常之人然亦有不藉非常之人而舉非常之事終建非<lb/>
常之功者則賴<lb/>
昊蒼篤貺神運斡旋事若禍而移福機似逆而轉順順<lb/>
天者昌逆<lb/>
天者亡故犁準夷之庭掃回部之穴五年之間兩勲並<lb/>
集始遲疑猶未敢信終劼劬以底有成荷<lb/>
<pb n="KR4f0004_WYG_020-6a"/>
天之龍在茲畏<lb/>
天之鑒益在茲爰叙其事如左達瓦齊之就俘也伊犁<lb/>
已大定矣無何而阿睦爾撒納叛彼其志本欲藉我力<lb/>
以成已事時也人心未定佐饔者嘗一蜮肆狂萬狙應<lb/>
響蜂屯蟻雜不可<graphic n="KR1057" url="https://raw.githubusercontent.com/kanripo/KR-Gaiji/master/images/KR1057.png" mimeType="image/png"/>梳畏難者羣謂不出所料準夷終<lb/>
不可取並有欲棄巴里坤為退守謀然予計其衆志不<lb/>
齊将有歸正倒戈者於是督䇿将帥之臣整師亟進既<lb/>
而伊犁諸台吉宰桑果悔過勤王思討逆賊以自贖此<lb/>
<pb n="KR4f0004_WYG_020-6b"/>
天恩助順者一也二酋大小和卓木者以回部望族久<lb/>
為準噶爾所拘於阿巴噶斯鄂拓者也我師既定伊犁<lb/>
乃釋其囚以兵送大和卓木波羅泥都歸葉爾竒木俾<lb/>
統其舊屬而令小和卓木霍集占居於伊犁撫其在伊<lb/>
犁衆回乃小和卓木助阿逆攻勤王之台吉宰桑等阿<lb/>
逆賴以苟延及我師再入阿逆遂逃入哈薩克而霍集<lb/>
占亦即收其餘衆竄歸舊宂此<lb/>
天恩助順者二也準夷之事前紀略見梗槩茲不複紀<lb/>
<pb n="KR4f0004_WYG_020-7a"/>
紀興師討<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>之由則以我将軍兆恵在伊犁時曽遣副<lb/>
都統阿敏道往<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>議事小和卓木乃以計誘阿敏道而<lb/>
拘之及我師抵庫車問罪彼攜阿敏道以來援至中途<lb/>
害之及從行者百人彼猶逞其狂勃抗我師顔且敢冒<lb/>
死入庫車城乃雅爾哈善略無紀律致彼出入自由然<lb/>
我滿洲索倫衆兵士無不念國家之恩効疆場之力故<lb/>
能以少勝衆逆渠懼而兔脱此<lb/>
天恩助順者三也知僨轅之無濟掄幹材之可任時将<lb/>
<pb n="KR4f0004_WYG_020-7b"/>
軍兆恵以捜𠞰準夷餘黨至布露特部落已款服其衆<lb/>
因命旋師定回部於是克庫車存沙雅爾定阿克蘇略<lb/>
烏什收和闐師之所至降者望風直至葉爾竒木城下<lb/>
而我軍人馬周行萬有餘里亦猶强弩之末矣二酋以<lb/>
其逸待之力統數萬人與我三千餘人戰我師之過河<lb/>
者纔四百餘猶能斬将搴旗退而築堡黒水固守以待<lb/>
此<lb/>
天恩助順者四也萬里之外抱水救火其曷能濟乃予<lb/>
<pb n="KR4f0004_WYG_020-8a"/>
以去年六月即降㫖派兵撥馬欲以更易久在行間者<lb/>
耳故兵馬率早在途一䟎進而各争前恐後人人有敵<lb/>
愾之憤此<lb/>
天恩助順者五也副将軍富徳及參賛舒赫徳輩率師<lb/>
進援以速行戈壁中馬力復疲值狂<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>據險坐俟頗有<lb/>
難進之勢夫援軍不能進則固守以待者危矣而參賛<lb/>
阿里衮驅後隊之馬適至夜𢷬賊營我師内外夾攻彼<lb/>
不知我軍凡有㡬萬握炭流湯之徒自相蹂躪顧命不<lb/>
<pb n="KR4f0004_WYG_020-8b"/>
暇於是解黒水之圍鹿駭麞驚遁而保窟我之兩軍合<lb/>
隊全旅以迴阿克蘇此<lb/>
天恩助順者六也既而彼料我必再入泰山之壓難當<lb/>
乃於我師未進之先攜其部落載其重器跳而逺去而<lb/>
葉爾竒木哈什哈爾二城之舊伯克等遂獻城以降參<lb/>
賛明瑞一邀之於霍斯庫魯克副将軍富徳再陷之於<lb/>
阿爾楚爾於是離心者面内前途者反斾二酋惟挈其<lb/>
妻孥及舊僕僅三百人入拔達克山境此<lb/>
<pb n="KR4f0004_WYG_020-9a"/>
天恩助順者七也人跡不通之地語言不同之國既已<lb/>
雀敺寧不狼顧其授我與否固未可定也然一聞将軍<lb/>
之檄莫不援旗請奮整旅前遮遂得兇渠函首露布遥<lb/>
傳此<lb/>
天恩助順者八也夷考西師之役非予夙願之圖何則<lb/>
實以國家幅員不為不廣屬國不為不多惟厪守成之<lb/>
志無希開創之名兼以承平日久人習於逸既無非常<lb/>
之人安能舉非常之事而建非常之功哉然而輾轉輻<lb/>
<pb n="KR4f0004_WYG_020-9b"/>
湊每以艱而獲易視若失而反得故自締始以逮定功<lb/>
雖予自問亦将有所不解其故而不敢期其必然者故<lb/>
曰非人力也<lb/>
天也夫<lb/>
天如是顯佑國家者以<lb/>
祖宗之敬<lb/>
天愛民䝉<lb/>
眷顧者深也則我後世子孫其何以心<lb/>
<pb n="KR4f0004_WYG_020-10a"/>
上蒼之心志<lb/>
列祖之志勉繼繩於有永保丕基於無窮乎繫以銘曰<lb/>
二酋偝徳始亂為賊是興王師報怨以直伊犁既平蕞<lb/>
爾奚屑徐議耕闢徐議戍設以噢以咻伊予本懐豈其<lb/>
弗戢圖彼藐<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>彼<graphic n="KR0624" url="https://raw.githubusercontent.com/kanripo/KR-Gaiji/master/images/KR0624.png" mimeType="image/png"/>不量怒臂當車戕我王臣助彼狂<lb/>
狙始攻庫車僨轅敗事用人弗當至今為愧悖逆罪重<lb/>
我武宜揚易将整師直壓彼疆阿蘇烏什玉隴和闐傳<lb/>
檄以定肉袒羊牽二酋孽深知不可活狼狽相顧固守<lb/>
<pb n="KR4f0004_WYG_020-10b"/>
其穴桓桓我師周行萬里馬不進焉强弩末矣以四百<lb/>
人戰萬餘虜退猶能守黒水築堡間信達都為之傷悼<lb/>
所幸後軍早行在道督勅速援人同怒心曽不兩月賊<lb/>
境逼臨賊境逼臨彼復徼隙馬繼以進賊營夜斫出其<lb/>
不意賊乃大驚謂自天降孰敢鋒攖大鞣大膊如虎搏<lb/>
兔案角隴種誰敢迴顧黒水圍解合軍暫旋整旅三路<lb/>
期並進焉賊偵軍威信不可支挈其妻孥遁投所依所<lb/>
依亦回豈不自謀豈伊庇猿而受林憂利厥輜重無遺<lb/>
<pb n="KR4f0004_WYG_020-11a"/>
盡掠遣其都丸遂來獻馘詎惟獻馘並以稱臣捧賫表<lb/>
章将詣都門奏凱班師前歌後舞尸逐染鍔温禺釁鼓<lb/>
露布至都正逮初陽<lb/>
慈寧稱慶亞嵗迎祥<lb/>
郊廟告成諸典並舉皇皇太學豐碑再樹豐碑再樹敢<lb/>
予喜功用不得已<lb/>
天眷屢䝉始之以武終之以文戡亂惟義撫衆惟仁布<lb/>
恵施恩寰㝢共喜古不羈縻今為臣子疆闢二萬兵出<lb/>
<pb n="KR4f0004_WYG_020-11b"/>
五年據實書事永矢乾乾<lb/>
　　平定回部勒銘葉爾竒木之碑<lb/>
粤稽回始肇自天方又名黙克一曰天堂大食見元回<lb/>
鶻見唐是皆仿髴所傳弗詳惟我皇清撫有華夏血氣<lb/>
之倫均歸陶冶準夷昔强㝠頑弗下恃厥險逺實梗化<lb/>
者䝟貐其衆豺狼其羣以回為羊役以耕耘利其善賈<lb/>
三倍市欣拘二酋長處伊犁濱四大回城輸租獻賦騰<lb/>
格是供衛拉是懼繭絲奚堪溝壑已遽有面内心其何<lb/>
<pb n="KR4f0004_WYG_020-12a"/>
能訴準夷既平羣回見天謂自今始飽食晏眠遣厥酋<lb/>
歸撫爾土田生死肉骨詎疑變遷詎疑變遷徳竟怨報<lb/>
助我叛疆戕我使軺<hi>叶</hi>是用興師聲罪致討<hi>叶</hi>乃敢抗<lb/>
顔蜩螗讙譟既侮厥外宜安厥内而何狂狙心焉昏憒<lb/>
殺人為戲奪妻為穢大失衆心無不怨背三道並發四<lb/>
甄齊攻酋知弗支自擄一空廿日之前駾走無蹤爾雖<lb/>
無蹤我追應窮滔滔洸洸連戰皆克旦夕苟延遂入異<lb/>
域異域畏懐舉旗助力腐䑕莫逋遂來獻馘二酋既殱<lb/>
<pb n="KR4f0004_WYG_020-12b"/>
諸回永靖<hi>叶</hi>設官定賦去其苛政昔之諸回曉戰夜偵<lb/>
今恬以嬉各保性命昔之諸回為準夷臣今語鄰封曰<lb/>
天王民曰天王民誰汝苦辛藝爾稷黍孶爾子孫在昔<lb/>
己巳爰平金川茲定回部亦己夘年嵗符理紀瑞疊祥<lb/>
駢持盈保泰惟懋慎旃<lb/>
　　平定回部勒銘伊西洱庫爾淖兒之碑<lb/>
機有視若失而反得智者之所懃而愚者之所惑也事<lb/>
有初若勞而終逸壯者之所劭而懦者之所怯也若夫<lb/>
<pb n="KR4f0004_WYG_020-13a"/>
定全回殱二酋戰無不克攻無不取皆二将軍及諸參<lb/>
贊以及行間衆将士之力也然予亦有所深慰於其間<lb/>
者則以五年劼劬宵旰運籌狎至實未敢偷安於頃刻<lb/>
也幸我武保定庶因答<lb/>
乾貺慰<lb/>
先志且以免浮議之指斥也伊西洱庫爾淖兒者我副<lb/>
将軍富徳等窮追二酋至拔達克山之界獲其降者萬<lb/>
人二酋僅以身免而遣使索俘遂得獻馘振旅以成茂<lb/>
<pb n="KR4f0004_WYG_020-13b"/>
勣也其地倚山臨水單騎可容而我突将無前四甄並<lb/>
發如入無人之域也賊衆首尾不能相顧豎我回纛以<lb/>
招之降者鋪崖以來霍集占持刃止之或且反戈倒㦸<lb/>
也是以二酋見事不成拔身逺跳駾突而喙息也先是<lb/>
蹙之於霍斯庫魯克襲之於阿爾楚爾無不以少勝衆<lb/>
批亢𢷬堅桓桓之士真如驅虎豹而逐貍兔纒頭碩鼻<lb/>
者流皆惃惃踉踉見即辟易也是以先聲異域駭其跳<lb/>
盪遮逆助順用攫重輜而獻兇級也我兵未深入拔達<lb/>
<pb n="KR4f0004_WYG_020-14a"/>
克山境者則以討逆之師不蹂無罪之地姑遣使焉彼<lb/>
或曉逆順亦将擒獻是以将帥之臣審機度時我武少<lb/>
輯也卒蕆事而告成功則亦未為計之失也回部始末<lb/>
已見於勒銘葉爾竒木之碑辭不複綴也特紀耆定之<lb/>
在茲是以誌嵗月而刻石也<lb/>
　<lb/>
　<lb/>
　<lb/>
<pb n="KR4f0004_WYG_020-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製文初集巻二十<lb/>
</p>
<p>
</p>
  </div>
</body>
</text>
</TEI>
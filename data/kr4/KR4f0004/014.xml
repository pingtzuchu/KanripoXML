<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_014-1a"/>
欽定四庫全書<lb/>
御製文初集巻十四<lb/>
　問<lb/>
　　經解問<lb/>
儒者之學莫尚於窮經經籍浩繁毋煩臚舉今試撮其<lb/>
大綱凡通儒所宜共曉者為多士詢焉經之名昉於何<lb/>
時五經六經七經九經十一經十三經之名分於何代<lb/>
秦燄雖烈而不能掩其光者藏於何人所藏何書其後<lb/>
<pb n="KR4f0004_WYG_014-1b"/>
出於何地獻於何朝頒於何世各經授受源流何所依<lb/>
據章句注䟽傳解箋詁之屬有何異同其施諸學官用<lb/>
以取士者何所因革又如古有三易夏何以稱連山殷<lb/>
何以稱歸藏周何以稱周易且連山不始於夏歸藏不<lb/>
始於殷周易不始於周其說可得聞歟傳周易者有四<lb/>
家其興廢可得考歟書何以有古文今文之别詩何以<lb/>
有齊魯韓毛之殊春秋左氏公穀而外又何以有鄒氏<lb/>
夹氏鐸氏虞氏之類諸家分門别派其說可悉數歟禮<lb/>
<pb n="KR4f0004_WYG_014-2a"/>
始於髙堂生顯於后倉其轉相傳述者誰歟二戴何刪<lb/>
馬氏何補冬官何闕儀禮何逸羣儒議論紛紜其說可<lb/>
詳陳歟論語何以有魯論齊論大學孝經何以有古本<lb/>
今本爾雅或曰周公作或曰子夏作其說何居孟子何<lb/>
以或刪或疑或翼或尊何其識之相逺歟惟中庸無異<lb/>
說而學庸二篇原皆載於戴記其别為詮說而列於四<lb/>
書者自何而始歟凡此經傳源委其能條分縷晰闡其<lb/>
微言抉其奥義而銖黍之不爽歟漢唐以經學取士或<lb/>
<pb n="KR4f0004_WYG_014-2b"/>
専通或兼通或帖十通五皆得與選舉之格多士果能<lb/>
博學該通條對精詳斷制明决者固膺上第即或就所<lb/>
已知各抒所見而言有條理詞歸雅馴亦足以備採擇<lb/>
其悉言毋隠朕將親覽焉<lb/>
　　史論問<lb/>
儒者學術之要先經次史凡具淵通之學必擅著作之<lb/>
才然非熟於掌故周知上下數千載之事理而剖决其<lb/>
是非者不足以語此則史學尚矣今之稱正史者皆曰<lb/>
<pb n="KR4f0004_WYG_014-3a"/>
廿一史豈廿一史之外别無正史歟抑廿一史之名遂<lb/>
定而不可移易歟又豈正史之外别無他史歟考之漢<lb/>
唐宋藝文志及隋經籍志所載諸史其名類甚多而稱<lb/>
史學者惟以馬班諸人為宗何歟史記漢書成於遷固<lb/>
不自遷固始也開之者誰補之者誰註解之者又誰也<lb/>
范史一書與馬班並稱三史而袁宏荀悅之作獨不可<lb/>
嫓美歟陳夀之志帝魏退蜀正統已紊孰稱其是孰正<lb/>
其非可與三史並傳歟即三史之書又果無遺憾歟晉<lb/>
<pb n="KR4f0004_WYG_014-3b"/>
書創於何人共有幾家唐太宗命房喬等再加撰次所<lb/>
稱房喬者何人也其稱房喬等者又共幾人也觀其文<lb/>
多駢麗史體固應然歟南北史皆成於李延夀而考之<lb/>
南朝北朝各有専史乃延夀復為合之合者可取則専<lb/>
者宜刪専者既行則合者可廢而八書二史皆得並行<lb/>
辭多重複後之作者獨不可彚而修之歟六朝之後隋<lb/>
書頗善其所撰諸志綜覈尤工近世儒者専稱五代史<lb/>
而不及隋書又何說也唐書新舊二編各有短長自新<lb/>
<pb n="KR4f0004_WYG_014-4a"/>
書出而舊書流布無多不得並載十七史中其故何歟<lb/>
梁唐晉漢周皆有史薛居正甞修之歐陽氏之本誠善<lb/>
矣而薛氏之本猶可得見歟宋遼金三史已不及前代<lb/>
而元史成於倉猝舛謬尤多乃後儒罕能刪定以成佳<lb/>
史豈古今人果不相及歟且史之體有二曰編年曰紀<lb/>
傳紀傳之善自司馬遷史記始而編年之善則自司馬<lb/>
光通鑑始通鑑本春秋之法至朱子則綱仿春秋目仿<lb/>
左氏而前編續編之作亦皆得其遺意此外體例甚繁<lb/>
<pb n="KR4f0004_WYG_014-4b"/>
沿革互異作史者奚啻數百家多士有能悉數其姓氏<lb/>
詳其名目以證其是非者歟將備舉作者之優劣以考<lb/>
正諸史之得失則一代著作之任殊有厚望焉毋剿說<lb/>
毋雷同毋苟且以干名毋徇人以自誤有志進取者尚慎<lb/>
旃哉其各矢乃心獨抒所見以毋負朕延訪之至意<lb/>
　　乾隆四年三月廷試貢士策問<lb/>
朕惟帝王統御寰區代天子民敇眀旦凛對越廣諮詢<lb/>
切飢溺朝夕乾惕不遑寧處者亦惟思措天下於治安<lb/>
<pb n="KR4f0004_WYG_014-5a"/>
登斯民於衽席緬想唐虞之世吁咈一堂時幾互儆其<lb/>
時黎民於變府事修和猗歟盛矣朕以凉徳纂承丕基<lb/>
孜孜圖治四年於茲勤恤民隠痌瘝在抱蠲復遍于各<lb/>
省而閭閻尚覺艱難賞賚時及八旗而京師未見富庶<lb/>
論者謂泉布之貴病在禁銅今銅禁開矣而錢價轉昂<lb/>
又謂物料之貴病在稅重今關稅薄矣而物價未減用<lb/>
是日夜思維不能稍釋惟恐言路或有壅塞而利弊不<lb/>
知乃諮詢倍切而假公借私者多實心忠愛者少苟且<lb/>
<pb n="KR4f0004_WYG_014-5b"/>
塞責者多直陳時務者少豈折檻牽衣之流不可見於<lb/>
今日耶元為善長宅心豈可不寛而尚寛大則諸弊叢<lb/>
生民生轉受其累恐其流也稍事整飭而觀望者又以<lb/>
為上心在嚴遂莫不以苛為察以刻為眀而民受其困<lb/>
矣夫以今日之風行今日之政不過補偏救弊權宜設<lb/>
施思欲家給人足講讓興廉成比户可封之俗將何術<lb/>
之從歟又如河工一事動如聚訟新開運口論者紛紛<lb/>
彼身當其事者稍自擔承衆即以為固執而措置失宜<lb/>
<pb n="KR4f0004_WYG_014-6a"/>
若一無釐正又以為因循而不足與為是責人則易而<lb/>
自處之則又難也生民休戚視庶司賢否而承宣表率<lb/>
則大吏之責也乃今之課吏者不過稽其案牘察其考<lb/>
成其愛民若子如召父杜母者果得與旌揚之典耶凡<lb/>
此數事皆朕時厪於懐而未得其要領者爾多士起自<lb/>
草茅入對眀廷既無頋忌之嫌宜盡敷陳之義若能仿<lb/>
治安六策賢良三策深達天人之理性命之原治亂安<lb/>
危之機者亦不拘體制詳切陳之朕將進而親詢焉<lb/>
<pb n="KR4f0004_WYG_014-6b"/>
　　乾隆七年三月廷試貢士策問<lb/>
朕徳弗類託於士民君公之上凛對越之小心思安危<lb/>
之至計兹爾多士釋褐觀光宜有以陳古今之通變直<lb/>
指當世之切務是以詳延於廷諏以政要匄以啓告朕<lb/>
匪惟覘多士之所學亦以匡朕不逮思益下民耳盖君<lb/>
之於民其猶舟之於水耶舟不能離水而成其功人主<lb/>
亦不能離民而成其治是以古先聖王恫瘝懐保<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然<lb/>
惟日不足者非蘄民之懐恵而已也實有見於君民一<lb/>
<pb n="KR4f0004_WYG_014-7a"/>
體之故今君與民誠一體歟徳之不修政之不宣賢才<lb/>
之不進民隠之不聞有一於此其能成治道者未之或<lb/>
聞也將欲補四者之闕又何術之從歟夫天下不必治<lb/>
也君眀而臣良上令而下從天下雖亂識者知其有治<lb/>
之幾焉天下不必亂也君庸而臣諂上令而下違天下<lb/>
雖治識者知其有亂之幾焉其盈虚消息之機多士亦<lb/>
嘗籌之素而欲有辰告乎務民之本莫要於輕徭薄<lb/>
賦重農積穀我國家從無力役之征斯固無徭之可輕<lb/>
<pb n="KR4f0004_WYG_014-7b"/>
矣而賦猶有未盡合古者乎賦之外曰耗羨此固古之<lb/>
所無也抑亦古甞有之不董之於官則雖有若無而今<lb/>
不可考耶且康熈年間無耗羨雍正年間有耗羨無耗<lb/>
羨之時凡州縣莅任其親戚僕從仰給於一官者不下<lb/>
數百人上司之苛索京官之勒助又不在此限而一遇<lb/>
公事或强民以樂輸或按畝而派捐業田之民受其累<lb/>
矣自雍正年間耗羨歸公所為諸弊一切掃除而㳺民<lb/>
之借官吏以謀生者反無以餬其口農民散處田間其<lb/>
<pb n="KR4f0004_WYG_014-8a"/>
富厚尚難於驟見而㳺民喧闐城市貧乏已立呈矣人<lb/>
之言曰康熈年間有清官雍正年間無清官亦猶燕趙<lb/>
無鎛非無鏄也夫人而能為鎛也而議者猶訾征耗羨<lb/>
為加賦而不知昔之公項皆出於此而有餘今則日見<lb/>
其不足且動正帑矣是亦徒被加賦之名而公與私交<lb/>
受其困而已矣將天下之事原不可以至清乎抑為是<lb/>
言者率出於官吏欲復耗羨者之口乎多士起自田間<lb/>
其必不出此而於農民之果有無利弊必知之詳矣又<lb/>
<pb n="KR4f0004_WYG_014-8b"/>
如常平之設遍天下而卒不聞百姓無鮮飽之嗟或者<lb/>
禾栖畆而給銀稼登塲而責穀是民未受其益先受其<lb/>
害矣將欲改絃易轍而天時不可必其何恃以無恐耶<lb/>
凡此數者皆朕日夜躊躇而未得其領要者多士其無<lb/>
以朕為不足告而閟之隠之其尚以朕為足告而敷之<lb/>
陳之悉言其志毋有所諱<lb/>
　　乾隆十年四月廷試貢士策問<lb/>
國家設科取士每三年而賔興之復眀試於廷以覘所<lb/>
<pb n="KR4f0004_WYG_014-9a"/>
志朕既不逮立政無方常思進彼嘉言佐予休治比策<lb/>
試貢士亦既不愧不文爰咨爰度矣乃多士之對揚者<lb/>
華藻是飾骨鯁無聞豈朕求之不誠歟抑司其事者抑<lb/>
不以進歟不然豈時無闕政民無隠情耶則多士以起<lb/>
自田間未諳政務為辭耳夫政事與學問非二途稽古<lb/>
與通今乃一致爰以多士所素服習敬業者詢之必有<lb/>
以導朕焉五六七九十一十三之經其名何昉其分何<lb/>
代其藏何人其出何地其獻何時傳之者有幾家用以<lb/>
<pb n="KR4f0004_WYG_014-9b"/>
取士者有幾代得縷晰而歴數歟三選四科五問十條<lb/>
乃周漢以下取士之别為取為棄為同為異為得為失<lb/>
可得而詳言歟其銓除也代復不同魏晉而下率循資<lb/>
格有四科九班之别五保七流之異其體例亦能條對<lb/>
論列否耶將欲得賢材舎學校無别途將欲為良臣舎<lb/>
窮經無他術多士宜有以奮發敷陳啟廸朕蔽其有深<lb/>
悉時政得失直言極諫者聴<lb/>
　考辨<lb/>
<pb n="KR4f0004_WYG_014-10a"/>
　　黄子久富春山居圖真偽辨<lb/>
乙丑夏沈徳潛進其所為詩古文稿幾暇披閱則跋黄<lb/>
子久富春山居圖在焉所記題跋收藏始末甚詳是年<lb/>
冬偶得黄子久山居圖筆墨蒼古的係真蹟而徳潛文<lb/>
中所載沈文王董鄒氏五跋有董鄒而缺其三且多孔<lb/>
諤一跋以為山居與富春自兩圖也然愛其溪壑天成<lb/>
動我吟興乃有長言亦命徳潛和之且詢其較富春為<lb/>
何如徳潛之跋以富春山居歸安氏為未得所安氏不<lb/>
<pb n="KR4f0004_WYG_014-10b"/>
知也越眀年丙寅冬安氏家中落將出所藏古人舊蹟<lb/>
求售於人持富春山居巻并羲之袁生帖蘇軾二賦韓<lb/>
幹畫馬米元暉瀟湘等圖共若干種以示傅恒傅恒曰<lb/>
是物也飢不可食寒不可衣將安用之居少間恒舉以<lb/>
告朕朕謂或者汝弗識耳試將以来翦燭粗觀則居然<lb/>
黄子乆富春山居圖也五跋與徳潛文脗合偶憶董跋<lb/>
與予舊題所謂山居圖者同則命内侍出舊圖視之果<lb/>
同次日命梁詩正等辨其真偽乃咸以舊為真而新為<lb/>
<pb n="KR4f0004_WYG_014-11a"/>
偽反覆詳覽始知燈下駭以為更得富春者乃誤也匪<lb/>
惟予誤沈徳潛之嗟咨嘆賞勒文以記者亦誤也奚啻<lb/>
徳潛髙士竒王鴻緒輩之侈賞鑒之精賈直之重以為<lb/>
豪舉者均誤也富春山居本屬一圖向之題山居者遺<lb/>
富春二字故雖真而人疑其非是耳雖然摹董而即董<lb/>
肖黄而即黄盖非近日俗工所能為且其别種亦有實<lb/>
出舊人手筆而古香清韻堪以繼武石渠寳笈者槩以<lb/>
二千金留之予因之有深警焉歎盛衰而歸夢幻徳潛<lb/>
<pb n="KR4f0004_WYG_014-11b"/>
盖詳言之玩物䘮志又不若不識者之為得矣而况目<lb/>
迷五色易眩鮮眀於流覽其尚可也於出治用人其可<lb/>
乎哉因一事乃獲三益是不可以無記爰書之於舊圖<lb/>
而正其名曰富春山居云<lb/>
　　西域地名考證叙概<lb/>
禹貢稱析支之叙周書紀西旅之貢自是而外西域之<lb/>
誌經書莫詳詳西域實權輿司馬氏然司馬氏實未身<lb/>
涉其地而詢諸其人也徒以漢武勤逺使張騫輩持賂<lb/>
<pb n="KR4f0004_WYG_014-12a"/>
鑿空繼以貳師興師一狼千羊所得不償所失遷之所<lb/>
記出於傳聞夫魯魚豕亥以華言傳華言尚不能無訛<lb/>
而况語音殊衣服異嗜好不同之絶域哉其不能無訛<lb/>
不待燭照而龜卜矣今我師平西域伊犁之地屯牧者<lb/>
我人回部之城蕃宣者我臣且國語切音實能盡各部<lb/>
轉韻曲折之妙是則傳萬里幅員之悉正千古紀載之<lb/>
舛實惟此時漢唐往事無論即如朔漠方畧所載初征<lb/>
噶爾丹時有回回國王阿卜都里什特者来降稱其地<lb/>
<pb n="KR4f0004_WYG_014-12b"/>
為葉爾欽哈思噶爾後盡歸準噶爾我之使臣不過至<lb/>
伊犁而止不能至回部諸城也乙亥興師以来執訊獲<lb/>
醜屢詢其人稱為葉爾竒木哈什哈爾今則二城之人<lb/>
住京師者有之細詢其音乃定為葉爾羌喀什噶爾盖<lb/>
回語謂地為葉爾寛為羌謂各色為喀什謂甎房為噶<lb/>
爾合而言之則葉爾羌者地寛也喀什噶爾者各色甎<lb/>
房也其他類此皆有名義然彼地自隆古以来其名其<lb/>
義未之或易徒以阻隔幅員不通音問遂至屢易文而<lb/>
<pb n="KR4f0004_WYG_014-13a"/>
始得其正夫以國語近各部之轉韻而一譯漢音必待<lb/>
再三詳考始能無訛則史遷之不免闕漏益不待燭照<lb/>
而龜卜矣茲為方略之書恐分纂之人無所取裁濫觴<lb/>
者豪釐之差承流者且致千里之謬因取各部山川疆<lb/>
域部落姓氏命軍機諸臣詳考確證歸於一是如提要<lb/>
凡例之作而叙其概如右自是之後統以新正之名為<lb/>
指南云爾<lb/>
　　茅山正譌<lb/>
<pb n="KR4f0004_WYG_014-13b"/>
壬午春巡將發金陵道句容徴三茅之勝而邑誌率摭<lb/>
吴越春秋禹改茅山曰㑹稽為茲山數典所自是援越<lb/>
入吴疆域紊而世代淆予不可以不辨按史記注引越<lb/>
傳禹到大越上苗山苗與茅古字通而小異其為屬越<lb/>
則均水經注漸江條云㑹稽古防山亦謂之茅山别稱<lb/>
防者盖以防風後至故而漸江即浙江其山𨽻今紹興<lb/>
境眀甚若句容之茅山本名句曲亦名已山自後漢茅<lb/>
盈兄弟學仙於此三茅之名始著距吴越時既逺地與<lb/>
<pb n="KR4f0004_WYG_014-14a"/>
紹興又絶不相蒙輯誌無識者沿名竄附牽連為一謂<lb/>
㑹稽同出異名若良常秦望海江仙韭之屬二十有六<lb/>
實為一山且注出吴越春秋今覈全書初無是語况自<lb/>
紹興至句容道踰千里中隔一江三茅即號地肺安能<lb/>
呼吸一氣若此使其言然則方内纍纍宫霍蜀繹者疇<lb/>
不當名之曰崑崙岱宗乎再考江寧郡志良常秦望仙<lb/>
韭諸山並與句曲壤接道里可數更於紹興無涉即以<lb/>
所引秦望言紹興句容皆有要各自為一山未可强而<lb/>
<pb n="KR4f0004_WYG_014-14b"/>
合之獨於茅山乎何疑或曰㑹稽為古揚州鎮山後漢<lb/>
移㑹稽郡治越秦初置時本治吴焉知㑹稽始名之茅<lb/>
山不可通於句曲後著之茅山也予得仍以吴越春秋<lb/>
正之其書凡六巻前吴傳三後越傳三茅山之改名㑹<lb/>
稽入越外傳不入吴内傳當時方隅所限詎不較然風<lb/>
馬牛哉用覼縷析之以俟後之訂山經者<lb/>
　　古泮池證疑<lb/>
甚矣讀書之忌麤踈浮過不沈潛深造博綜詳考執一<lb/>
<pb n="KR4f0004_WYG_014-15a"/>
為是譬為禾者鹵莽耕而鹵莽穫確乎其弗可也今之泮<lb/>
池非古之泮池歟而予丙子過此曽有詩闢之<hi>舊詩云十里東</hi>
<hi>郊舊魯城新城安得泮池名</hi>徒以新城舊城之說横於中遂以為新<lb/>
城不應有古池耳丁丑再過闕焉未證其疑茲南巡迴<lb/>
蹕復駐曲阜廣核諸書及詢之孔氏家乗乃知古魯城<lb/>
即今曲阜其可證者以史記孔子𦵏魯城北泗上也水<lb/>
經注所引亦與脗合輿志稱今之曲阜為新城者盖因<lb/>
宋大中祥符間移築城於東十里許眀正徳間因流㓂<lb/>
<pb n="KR4f0004_WYG_014-15b"/>
兵燹仍徙還魯古址而築新城焉夫以眀視宋固為新<lb/>
而不知以宋視古為尤新也是則統志諸書錯出者悉<lb/>
可按訂乃知今之曲阜縣治實即古之魯城也古魯城<lb/>
既不舛則古泮池之與靈光舊址其不出此城章章眀<lb/>
矣至若南北步武之數偶爾差乖大者同而小者異稽<lb/>
古者可以折中而弗覼縷究也予實悔夫前詩之率爾<lb/>
置論不足為據也甚矣讀書之忌麤踈浮過不沈潛深<lb/>
造博綜詳考執一為是譬為禾者鹵莽耕而鹵莽穫確<lb/>
<pb n="KR4f0004_WYG_014-16a"/>
乎其弗可也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0004_WYG_014-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製文初集巻十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_017-1a"/>
欽定四庫全書<lb/>
御製文初集巻十七<lb/>
　碑文<lb/>
　　重建鐘樓碑記<lb/>
皇城地安門之北有飛簷傑閣翼如焕如者為鼓樓樓<lb/>
稍北崇基並峙者為鐘樓其來舊矣而鐘樓亟燬於火<lb/>
遂廢弗葺治朕惟神京陸海地大物博通闤别隧黎庶<lb/>
阜殷夫物龎則識紛非有器齊壹之無以示晨昏之節<lb/>
<pb n="KR4f0004_WYG_017-1b"/>
器鉅則用廣非藉樓表式之無以肅逺近之觀且二樓<lb/>
相望為紫禁後䕶當五夜嚴更九衢啓曙景鐘發聲與<lb/>
宫壺之刻漏周廬之鈴柝疾徐相應清宵氣肅輕飈逺<lb/>
颺都城内外十有餘里莫不聳聴仿挈壺雞人之遺制<lb/>
宵衣待漏均有警焉爰飭所司重加經度基仍舊址構<lb/>
用新製凡柱梲榱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>之用悉甃以甎石俾規制與鼓樓<lb/>
相稱經始於乾隆十年閲二年工竣所司請紀之石以<lb/>
式於後夫春秋之義興作必書矧兹樓之成昭物軌定<lb/>
<pb n="KR4f0004_WYG_017-2a"/>
衆志體國諴民著在令典修而舉之以重其事弗可以<lb/>
已也乃為之銘曰<lb/>
鳧氏賦形鼓盪元音體乾作則為圜為金式鎔九乳儆<lb/>
壹衆心啓閉出入罔敢不欽京邑翼翼四方之極洪鐘<lb/>
萬鈞司寤所職鏗以立號協於箭刻巍樓髙絙乗風屴<lb/>
崱昔罹鬱攸久廢不脩咨彼工師審揆其由木母火子<lb/>
長風颼飂鼓之則熾匪藉人謀聿規新制瓴埴比次巧<lb/>
斵山骨輸我匠契尺木不階屹然巨麗㧞地切雲穹窿<lb/>
<pb n="KR4f0004_WYG_017-2b"/>
四際岌嶪崢嶸金觚繡甍鳥革翬飛震耀華鯨不窕不<lb/>
槬桐魚應聲偕是雷鼓鏜鞳砰訇宣養九徳振肅庶類<lb/>
作息以時品物咸遂以器節時以時出治宵旰攸資亦<lb/>
宣堙滯聲與政通碩大龎洪正宫堂皇元氣昭融導和<lb/>
利用警聴達聰億萬斯年揚我仁風<lb/>
　　闕里<lb/>
　孔廟碑文<lb/>
朕惟<lb/>
<pb n="KR4f0004_WYG_017-3a"/>
至聖先師孔子天縱聖仁躬備至徳修明六籍垂訓萬<lb/>
世自古聖帝明王繼天立極覺世牖民道法之精藴至<lb/>
孔子而集其大成後之為治者有以知三綱之所由以<lb/>
立五典之所由以敘八政之所由以措九經之所由以<lb/>
舉五禮六樂之所由以昭宣布列於天地之間遵而循<lb/>
之以仰溯乎古昔雖堯舜禹湯文武之盛弗可及已而<lb/>
治法賴以常存人道賴以不泯詎不由聖人之教哉往<lb/>
代表章尊禮隆重亦越我朝備極其盛當<lb/>
<pb n="KR4f0004_WYG_017-3b"/>
皇祖聖祖仁皇帝甲子之嵗東巡闕里躬謁殿廷盛典<lb/>
矞皇垂於冊府<lb/>
皇考世宗憲皇帝追晉王封鼎新廟貌崇敬誠切瑞應<lb/>
章顯實由心源孚契先後同揆惟<lb/>
聖人能知<lb/>
聖人所由躋海宇於蕩平仁壽之域也朕自養徳書齋<lb/>
服膺聖教髙山景行之慕寤寐弗釋於懐嗣統以來仰<lb/>
荷<lb/>
<pb n="KR4f0004_WYG_017-4a"/>
天庥海宇乂安用舉時巡之典道畿甸歴齊魯登<lb/>
夫子廟堂躬親盥獻瞻仰睟儀展敬林墓徘徊杏壇循<lb/>
撫古檜穆然想見盛徳之形容愾乎若接夫聞聖人之<lb/>
風誦其詩讀其書皆足以觀感興起況親陟降其庭觀<lb/>
車服禮器得見宗廟百官之美富有不益增其嚮慕俛<lb/>
焉而弗能自已者歟朕撫臨方夏惟日兢兢期與斯世<lb/>
臣民率由至道敷教澤於無疆顧徳弗類於衷歉焉恭<lb/>
繹<lb/>
<pb n="KR4f0004_WYG_017-4b"/>
兩朝碑刻之文益以知道徳政治體用一源顯微無間<lb/>
慕聖人之徳而不克見之躬行者非切慕也習聖人之<lb/>
教而不克施之實政者非善學也法<lb/>
祖尊<lb/>
師固無二道用勒石中唐志鑚仰服習之有素思以繼<lb/>
述<lb/>
前徽酬願學之初志云敬系以辭曰<lb/>
皇矣<lb/>
<pb n="KR4f0004_WYG_017-5a"/>
至聖代天覺民天何言哉聖人是申立人之極曰義與<lb/>
仁建治之統曰明與新聖謨洋洋祖述憲章配天廣運<lb/>
應地無疆四時遞嬗日月貞明濯以江漢暴以秋陽泱<lb/>
泱東海巖巖岱宗於穆聖徳疇與絜崇巍乎聖功疇與<lb/>
比隆循之則治彌暢皇風仰稽令辟展敬尊師過魯祠<lb/>
牢炎祚開基宫牆翼翼魯壁金絲蒼檜鬱鬱殷楹鼎彞<lb/>
皇祖<lb/>
皇考聖智達天探脈道要孚契心源豐碑虬䕶巨㮄鸞<lb/>
<pb n="KR4f0004_WYG_017-5b"/>
鶱上繼三五一中允傳顧惟寡昧仰紹先型時邁自東<lb/>
祇謁廟庭洋洋盈耳玉振金聲若弗克見時殫予誠見<lb/>
聖匪艱由聖則難弗克由聖孰圖治安亦既莅止觀止<lb/>
是歎摛辭表志乾隆戊辰<lb/>
　　菩薩頂碑文<lb/>
盖聞青鴛建刹須彌垂蘭若之規白馬馱經洛下記伽<lb/>
藍之始演龍華於印度輪轉蜂臺廣象教於閻浮鐙傳<lb/>
鵠苑矧擅神臯之名勝尤瞻佛地之崇嚴五臺菩薩頂<lb/>
<pb n="KR4f0004_WYG_017-6a"/>
者叶斗標靈虒陽結秀王舎城之宫闕白玉為階給孤<lb/>
獨之園林黄金布地溯化城之初啓原法像之由來厥<lb/>
有名緇親瞻鬘蓋寳珠五髻燦天半之圎光瓔珞千花<lb/>
示雲中之妙相於是蓮趺玉座號曰真容貝樹銀龕傳<lb/>
為靈蹟我<lb/>
聖祖仁皇帝躬探道妙心㑹真如停<lb/>
仙仗於青峯賁<lb/>
宸章於紫碣廓十方之淨境蓮界增輝振三要之宗風<lb/>
<pb n="KR4f0004_WYG_017-6b"/>
旃林煥彩朕欽承<lb/>
祖徳仰祝<lb/>
慈禧乃因清宴之期特舉遊巡之典鳴鑾靈嶽領物外<lb/>
之烟霞駐蹕精藍接空中之唄讃繞砌則一花寳樹影<lb/>
拂經幢環庭而八水香池聲凝梵磬攬兹聖蹟恍陟金<lb/>
沙顧此禪棲宜新珠網稍更位置益整規模轉初地之<lb/>
幡風重燃慧炬散諸天之花雨再現曇雲庶使薝蔔長<lb/>
芬苾蒭競集狻猊坐處宏開了了之門龍象行時共入<lb/>
<pb n="KR4f0004_WYG_017-7a"/>
如如之室用鐫貞石永煥仙都<lb/>
　　殊像寺碑文<lb/>
盖聞鐘函九乳輪王開説法之臺樹散千香菩薩啓經<lb/>
行之室鹿野仙人之苑白玉為階馬鳴花氏之城絳雲<lb/>
成蓋是以葱河既渡聿垂象教之荘嚴蘭若繁興共表<lb/>
鴦摩之願力五臺殊像寺者竒標紫塞秀聳蒼巖曼殊<lb/>
演教之場旃檀繞錫方廣化身之所薝蔔垂欄依初地<lb/>
之清涼踞中臺之名勝蓮趺妙相玉毫騰五髻之輝柰<lb/>
<pb n="KR4f0004_WYG_017-7b"/>
苑神工金界煥雙林之色晚漲浮杯之浪般若泉清晨<lb/>
飛補衲之雲梵仙山碧洵安禪之奥境誠選佛之靈區<lb/>
康熙三十七年<lb/>
皇祖仁皇帝臨幸名山鼎新舊刹水晶淨域瞻鳥革之<lb/>
凌霄金粟豐碑仰<lb/>
龍章之麗日迺以六輪風轉四紀星移經壇之紫翠依<lb/>
然畫壁之丹青非故朕以巡方之次選勝招提駐蹕之<lb/>
餘參元止觀溯宣遊於<lb/>
<pb n="KR4f0004_WYG_017-8a"/>
祖武迓景福於<lb/>
慈闈爰發金泉重修琳宇丹楹載啟紺榭還新五色琉<lb/>
璃光暎鴿王之座七重竹樹香霏獅子之園庶幾法鼔<lb/>
宏宣慈燈普照應真五百再留餌菊之蹤沙界三千復<lb/>
見拈華之教用鐫勝果永紀貞珉<lb/>
　　演教寺碑文<lb/>
宇内名山形勢皆以中峯為尊勝仙佛化現常安立道<lb/>
場此四臺所以環拱中臺而建刹表名獨以是為曼殊<lb/>
<pb n="KR4f0004_WYG_017-8b"/>
演教之區也夫菩薩之欲度脫衆生與聖賢之欲垂教<lb/>
萬世道不同而心則一但菩薩常顯示神變以警衆發<lb/>
心故說法度世無有窮盡華嚴謂東北方有清涼山文<lb/>
殊師利常在其中而演說法文殊亦嘗語舎利弗吾能<lb/>
持一切草樹無心之物變相說法皆令如佛今臺南谷<lb/>
中清涼石舊傳有梵僧說法其上即之則失後人因目<lb/>
為曼殊牀然則大士演教無生滅相法身圎對以不聞<lb/>
聞則無言無說而聲震大千入此寺者真入不二法門<lb/>
<pb n="KR4f0004_WYG_017-9a"/>
矣朕詣寺瞻禮恭誦<lb/>
聖祖御製碑文謂靈秀所鍾中臺尤異故知吉祥萬衆<lb/>
常行道於此爰命重葺而文以證明之<lb/>
　　望海寺碑文<lb/>
慈氏以性海為萬法之宗故息心淨行必窮極海藏超<lb/>
證圎通乃為深入佛海衆生縁未成熟則皆以津筏濟<lb/>
渡令到彼岸學人勤苦精進以求證入固瞻望覺海而<lb/>
未測究竟者也東臺之峯與寺並以望海名志稱東望<lb/>
<pb n="KR4f0004_WYG_017-9b"/>
大海如波若鏡盖盪雲沃日之觀境固然已朕命修葺<lb/>
此寺因思即境徵名是世諦非義諦也夫佛説國土如<lb/>
恒河沙皆依華藏世界海住國土無量海益無量今踞<lb/>
一峯之頂瞻望一隅遂以是為大觀而即藉以表佛刹<lb/>
之號乎象教流入震旦縁盛於東東臺那羅延窟經云<lb/>
是菩薩住處天龍八部圍繞供養則海㑹即在山中瞻<lb/>
謁曼殊者但當於此尋源東望滄溟猶墮見網昔<lb/>
聖祖駐蹕兹山諸寺皆降<lb/>
<pb n="KR4f0004_WYG_017-10a"/>
御筆而兹寺獨顔以般若原可循本而悟真詮矣<lb/>
　　普濟寺碑文<lb/>
五臺按方嶽峙而山勢北聳即東西中三臺皆偏近於<lb/>
北惟南臺正居丁位近接闗城于入山為初地聖真應<lb/>
化靈蹟實多盖象教遍四天下大乗氣象獨見南洲於<lb/>
此焉悟之矣清涼氷雪之窟山陽則葩卉欣榮峯攅錦<lb/>
繡琳宫華藏天與莊嚴普濟寺者建自宋時<lb/>
聖祖巡幸特命鼎新歴今六十餘載朕恭奉<lb/>
<pb n="KR4f0004_WYG_017-10b"/>
皇太后瞻禮曼殊重繕完而丹雘之夫能仁度世固將<lb/>
施洽羣有而室利行願廣大出生一切菩薩功徳滅除<lb/>
衆生無量苦惱人天瞻仰廣證善因此普濟之功也至<lb/>
於根極慧命䕶持正法用以祝釐資福上介<lb/>
慈闈下覃黎庶則朕之此舉猶<lb/>
先朝之志焉抑豈擬金閣螺城之幻化飾龍宫玉像之<lb/>
竒觀也哉已事而竣因勒石以紀嵗月<lb/>
　　法雷寺碑文<lb/>
<pb n="KR4f0004_WYG_017-11a"/>
西臺舊名栲栳山危磴縁雲蠡旋箕織厥狀肖焉五峯<lb/>
各表嘉名若以栲栳之稱之過質也則易之曰挂月唐<lb/>
建法雷寺頺廢久矣康熙二十二年與諸寺同奉<lb/>
勑修復甲子既周金雘改色朕咸葺而新之夫佛固西<lb/>
方聖人其徒行化中國常以西土為歸此間一草一木<lb/>
無非文殊境界雖不必執著西臺尋覓消息而西來大<lb/>
意正可當境有省昔如來唱導羣迷師吼雷音徧十方<lb/>
界文殊立光音天說法魔宫振裂惡道休息然則法雷<lb/>
<pb n="KR4f0004_WYG_017-11b"/>
之震歴劫並應警動又況指月妙諦傳自楞嚴登禮至<lb/>
此不隨在皆可證入乎朕以聖王之法治天下而於法<lb/>
王之法蚤承<lb/>
先訓深契淨因故推演至義為大衆津梁凡欲萬善同<lb/>
歸永資福祐云爾<lb/>
　　靈應寺碑文<lb/>
北臺髙出四臺之上凌薄斗杓故峯以叶斗名世傳龍<lb/>
窟所在雪罨氷封風勢尤烈臺麓纎蘿微動即其上噫<lb/>
<pb n="KR4f0004_WYG_017-12a"/>
氣鼔怒行者率裹足朕將詣靈應寺瞻禮從臣多以風<lb/>
為解且謂<lb/>
聖祖臨幸未嘗登此朕讀<lb/>
御製清涼諸詩有北臺眺望之作則當日登臨已有確<lb/>
據且致䖍祝釐亦未敢以道險辭也爰約飭騎從盤雲<lb/>
造天炷香金像已周覽八荒窮盡沙界羣山部婁時露<lb/>
頂雲霧中若俛滄海而辨島嶼于時山氣暄融氷雪滋<lb/>
液從者並如挾纊風亦間作殊不如向者所云因嘆險<lb/>
<pb n="KR4f0004_WYG_017-12b"/>
阻之境固時有不常有事可以理斷而數典尤足以證<lb/>
之則一舉足而紹聞之義著矣寺為康熙癸亥年修茲<lb/>
復葺而新之住山禪侣覩朕此行其共發勇猛精進心<lb/>
得大安隠而超悟最上乗乎<lb/>
　　平定金川告成太學碑文<lb/>
天畀我皇清握乾符俯坤軸函括萬邦悉主悉臣<lb/>
五后纉承創守佑啓亦惟是二三藎臣布徳宣力予曰<lb/>
有先後予曰有禦侮用造我丕丕基罔有蘖芽罔不煦<lb/>
<pb n="KR4f0004_WYG_017-13a"/>
嫗長養游於大當粤有金川娑羅奔者居西蜀桃闗以<lb/>
外界綽斯甲小金川之間向曾從征得受符檄與諸土<lb/>
司齒顧恃其險逺夜郎自大搆釁鄰番各土司申訴封<lb/>
疆吏吏曰蔓之不圗豈其視為甌脱乃請兵籌餉期掃<lb/>
其穴而司其事者或怯縮以老師或<graphic n="KR1536" url="https://raw.githubusercontent.com/kanripo/KR-Gaiji/master/images/KR1536.png" mimeType="image/png"/>狡以蓄志軍無<lb/>
適從事用弗集予心<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然念邊徼之不寧或致增防置<lb/>
戍重勞吾民大學士忠勇公傅恒義同休戚毅然請肩<lb/>
斯任乃命以經畧印益厚集諸路軍芻粟相繼閭閻不<lb/>
<pb n="KR4f0004_WYG_017-13b"/>
驚卜吉於戊辰十一月之三日<lb/>
禡牙以指所征朕親御武帳賜經畧酒以行天日和昶<lb/>
陽氣宣復都人士聽覩聳躍罔不忭喜謂露布之旦暮<lb/>
至也乃歴燕晉驅秦隴越劔閣絶川江凌桃闗之巇徑<lb/>
天射之峻又日討軍實而教誡拊循之均其渴飲飢食<lb/>
同其曉征夜眠至於密贊機務親草奏章則又經畧獨<lb/>
勤其勞而諸武臣有所不知有弗能共者恩威既明士<lb/>
用益勵度番落如户庭過部伍於袵席奸酋授首軍聲<lb/>
<pb n="KR4f0004_WYG_017-14a"/>
大振復以巨礟擊其碉堅碉以摧將俟諸軍之集搗其<lb/>
中堅而番酋騤瞿駾喙稽首請降經畧臣以彼罪重惡<lb/>
極窮而乞生久或渝且偝焉慮不允所請朕惟<lb/>
天地之徳在好生彼蟻潰而鼠駭者毋寧赦而宥之且<lb/>
求降而盡殱之不可謂武矧不足以汚我斧也於是經<lb/>
畧宣朕明㫖登壇受降己巳二月之望日金川平定捷<lb/>
音至京是役也罙入數千里奏凱未七旬而振旅之師<lb/>
多有返自中途未究其用者昔之成功巴蜀如建武之<lb/>
<pb n="KR4f0004_WYG_017-14b"/>
定公孫江陵之降李勢皆在版圗之内無足比數廷臣<lb/>
舉<lb/>
皇祖朔漠<lb/>
皇考青海成例請勒碑成均以示來許夫秉丹誠而運<lb/>
籌決勝永靖荒徼者經畧大學士之功也商可否於帷<lb/>
幄衝石矢於行陣者參贊大臣及諸將士力也朕何有<lb/>
焉惟是體<lb/>
乾元之徳凛佳兵之戒保大定功安民和衆庶幾可以<lb/>
<pb n="KR4f0004_WYG_017-15a"/>
垂則乎乃系之辭曰<lb/>
維<lb/>
天生人類聚羣分凡茲林林孰非我民有羈而縻有誨<lb/>
而諄豈伊異視逺近殊倫守在四夷稽古名言無已用<lb/>
之寓義於仁　蠢彼金夷恃其險阻蠶食豨張謂莫我<lb/>
拒不靖不庭侵厥鄰聚駭奔叫呶以干大咎匪棘匪紓<lb/>
玁狁之故我張我伐玁狁之故　我師既集賊亦相持<lb/>
匪敢相持懼誅自支兩易寒暑敉功稍稽賊益以狂怒<lb/>
<pb n="KR4f0004_WYG_017-15b"/>
臂當車罪臣既誅以徇我師朕咨於恒汝徃視之　朕<lb/>
咨於恒惟汝同徳惟我庶士亦乆于役将茲旗兵羽林<lb/>
神策其勇熊羆其心金石何敵弗摧何攻弗克濟以汝<lb/>
忠奏捷頃刻　恒拜稽首臣敢弗□既禡既宜師出于京<lb/>
師出于京時惟一陽未逾五旬乃壓其疆前旌獵獵有<lb/>
節煌煌羣畨迺驚謂自天降　惟彼攸恃曰良爾吉以<lb/>
偵以諜如鬼如蜮其恃爰誅其類股慄紀律是明戎兵<lb/>
是詰鑄礟攻碉其守以失惟是懼誅潛弗敢出　其潛<lb/>
<pb n="KR4f0004_WYG_017-16a"/>
弗出乃旦夕延將齊我軍披其中堅大鞣大膊期目之<lb/>
前彼乃窮蹙乞降悚䖍惟命是從六事永遵除道築壇<lb/>
肉袒羊牽　赳赳鍾琪乃度之愬聿抵賊巢開誠以諭<lb/>
攜其二酋軍門親赴悔罪歸誠車塵馬足順斯撫之昭<lb/>
我王度昔也雷霆今也雨露　七縱諸葛單騎汾陽曰<lb/>
我相臣于前有光晉爵錫服黼黻龍章速歸黄閣左右<lb/>
贊襄休養生息惠鮮蜀邦我武既揚無疆惟慶<lb/>
　<lb/>
<pb n="KR4f0004_WYG_017-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製文初集巻十七<lb/>
</p>
<p>
</p>
  </div>
</body>
</text>
</TEI>
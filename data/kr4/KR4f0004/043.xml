<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_043-1a"/>
欽定四庫全書<lb/>
御製文二集巻九<lb/>
　諭<lb/>
　　重刻<lb/>
五朝册寳尊蔵<lb/>
太廟禮成諭<lb/>
朕承<lb/>
上蒼眷佑<lb/>
<pb n="KR4f0004_WYG_043-1b"/>
列聖垂庥平伊犁定回部闢疆二萬餘里回子伯克盡<lb/>
為臣僕和闐良玉充貢内廷敬維<lb/>
太廟尊蔵<lb/>
五朝册寳係随時鐫造玉色長短未能一律用是選擇<lb/>
精璆特派大臣董率敬造<lb/>
五朝册寳全分以今嵗孟冬時享恭奉入<lb/>
廟舊有<lb/>
册寳送至盛京<lb/>
<pb n="KR4f0004_WYG_043-2a"/>
太室尊蔵王檢金繩䖍申<lb/>
對越聿照我<lb/>
祖<lb/>
宗功徳之成於萬禩甚鉅典也所有恭造餘存未鎸各<lb/>
分朕親加檢閲其玉色與<lb/>
五朝冊寳相符者均編為廟字號嗣後有舉行册寳入<lb/>
廟之事概用此玉以昭畫一其玉色較白而未能一律<lb/>
者另編為喜字號將來朕歸政後嗣位之皇子崇上尊<lb/>
<pb n="KR4f0004_WYG_043-2b"/>
稱即將此玉成造册寳並嗣後皇孫皇曾孫輩有承事<lb/>
東朝尊崇徽號者皆以此䓁喜字號玉一體呈用永為<lb/>
定制洪惟我<lb/>
列祖<lb/>
列宗荷<lb/>
天之龍重熈累洽勤求治理不敢康寧用克上協<lb/>
天心暨於朕躬纉緒承庥撫有方夏弗懈益䖍克集大<lb/>
勲版圖式廓迄今年逾古稀猶日孜孜益不敢不敬<lb/>
<pb n="KR4f0004_WYG_043-3a"/>
天益不敢不勤民自新疆底定以來伊犁將軍及駐劄<lb/>
大臣盡皆恪遵功令撫綏安輯仰體朕一視同仁徳意<lb/>
新疆萬里無不安居樂土効悃抒忱即有一二滋事之<lb/>
臣如素誠髙樸者皆不旋踵而敗露治罪不動聲色力<lb/>
加整飭俾享安全是以回部伯克内如色提巴爾第鄂<lb/>
斯滿等久在乾清門行走竭誠供役與内地臣民無異<lb/>
其𣲖令採玉者亦皆歡欣踴躍共效子來我子孫繼序<lb/>
䋲承敬瞻<lb/>
<pb n="KR4f0004_WYG_043-3b"/>
册寳當益凛<lb/>
天命之難諶知守成之不易聮内外以同心設或稍存<lb/>
怠忽所用非人以致撫馭失宜則和闐珍産未必能源<lb/>
源而至又或意存徴索苛求苦累則不惟玉不可得而<lb/>
且别啟事端其所闗係甚大思艱圖易可不慎乎可不<lb/>
戒乎用是諄切訓諭面命耳提我子孫當以朕此心為心<lb/>
凝承<lb/>
鴻貺篤念<lb/>
<pb n="KR4f0004_WYG_043-4a"/>
前徽永存無疆之恤以保無疆之休庶無負朕反覆教<lb/>
誡之至意此㫖著録三通一存内閣一存尚書房一存<lb/>
内務府其敬承無斁欽哉<lb/>
　　命館臣入吳三桂擒桂王由榔諭<lb/>
通鑑輯覽附録之載唐王桂王所以匹於宋之帝昺帝<lb/>
昰以示萬世之實録也館臣以吳三桂為叛臣不書其<lb/>
擒桂王由榔事而以屬之愛星阿夫愛星阿固為定西<lb/>
將軍領兵而三桂彼時實為平西大將軍且必應殄滅<lb/>
<pb n="KR4f0004_WYG_043-4b"/>
由榔三患二難之議發自三桂即後之進兵檄緬甸敺<lb/>
李定國降白文選皆出自三桂之籌畫其功固不可冺<lb/>
也然其諸籌豈實為我國家哉彼時伊已具欲據滇黔<lb/>
而有之之心由榔定國文選而在伊豈能據之哉盖自<lb/>
古權奸無時無之亦無地無之三桂之必欲滅由榔實<lb/>
猶近日之阿睦爾撒納之必欲滅達瓦齊達瓦齊而在<lb/>
阿睦爾撒納必不能據凖噶爾<hi>詳見西師詩及開惑論</hi>則彼之為<lb/>
我宣力皆所以自為也今昔相形三桂之奸計畢露又<lb/>
<pb n="KR4f0004_WYG_043-5a"/>
何不可功則功之而罪則罪之乎其依國史三桂傅盡<lb/>
載其入緬事莫刪昔許子將之相曹操兩言撮其要而<lb/>
操亦喜適所舉二人頗甚類之亦在用之而已矣又在<lb/>
先覺之俾毋出我範圍而已矣<lb/>
　　命皇子及軍機大臣訂正通鑑綱目續編諭<lb/>
朕披閱<lb/>
御批通鑑綱目續編内周禮發眀張時泰廣義於遼金<lb/>
元事多有議論偏謬及肆行詆毁者通鑑一書闗係前<lb/>
<pb n="KR4f0004_WYG_043-5b"/>
代治亂興衰之迹至綱目祖述麟經筆削惟嚴為萬世<lb/>
公道所在不可稍渉偏私試問孔子春秋内有一語如<lb/>
發眀廣義之肆口嫚罵所云乎向命儒臣編纂通鑑輯<lb/>
覽其中書法體例有闗大一統之義者均經朕親加訂<lb/>
正頒示天下如内中國而外夷狄此作史之常例顧以<lb/>
中國之人載中國之事若司馬光朱子義例森嚴亦不<lb/>
過欲辨眀正統未有肆行嫚罵者朕於通鑑輯覽内存<lb/>
𢎞光年號且將唐王桂王事蹟附録於後又諭存楊維<lb/>
<pb n="KR4f0004_WYG_043-6a"/>
楨正統辨使天下後世曉然於春秋之義實為大公至<lb/>
正無一毫偏倚之見至於東夷西戎南蠻北狄因地而<lb/>
名與江南河北山左闗右何異孟子云舜為東夷之人<lb/>
文王為西夷之人此無可諱亦不必諱但以中外過為<lb/>
軒輊逞其一偏之見妄肆譏訕毋論桀犬之吠固屬無<lb/>
端即區别統系昭示來許亦並不在乎此也况前史載<lb/>
南北朝相稱亙行詆毁此皆當日各為其主或故為此<lb/>
訕笑之詞至史筆係千秋論定豈可騁私臆而廢公道乎<lb/>
<pb n="KR4f0004_WYG_043-6b"/>
夫厯代興亡前鑒不逺人主之道惟在敬<lb/>
天勤民兢兢業業以綿億萬載之丕基所謂天難諶命<lb/>
靡常常厥徳保厥位誠不在乎區區口舌之争若主中<lb/>
國而不能守如宋徽欽之稱臣稱姪於金以致陵夷南<lb/>
渡不久宗社為墟即使史官記載曲為掩飾亦何補耶<lb/>
所有通鑑綱目續編一書其遼金元三朝人名地名本<lb/>
應按照新定正史一體更正至發眀廣義内三朝時事<lb/>
不可更易外其議論詆毁之處著交諸皇子及軍機大<lb/>
<pb n="KR4f0004_WYG_043-7a"/>
臣量為刪潤以符孔子春秋體例仍令粘簽進呈候朕<lb/>
閲定並將此諭冠之編首交武英殿照改本更正後發<lb/>
交直省督撫各一部令各照本抽改將此通諭中外知<lb/>
之特諭<lb/>
　　命廷臣更議<lb/>
厯代帝王廟祀典諭<lb/>
朕因覽四庫全書内大清通禮一書所列廟祀厯代帝<lb/>
王位號乃依舊㑹典所定有所弗惬於心敬憶<lb/>
<pb n="KR4f0004_WYG_043-7b"/>
皇祖實錄有勑議增祀之諭今查取禮部原議紅本則<lb/>
係康熈六十一年十一月内具題爾時諸臣不能仰體<lb/>
聖懐詳細討論未免因陋就簡我<lb/>
皇祖諭㫖以凡帝王曾在位者除無道被弑亡國之主<lb/>
此外盡應入廟即一二年者亦應崇祀煌煌<lb/>
聖訓至大至公上自羲軒下至勝國其間聖作明述之<lb/>
君守文繼體之主無不馨香妥侑不特書生臆論無能<lb/>
仰喻<lb/>
<pb n="KR4f0004_WYG_043-8a"/>
髙深即厯代以來升歆議禮未有正大光眀若此者也<lb/>
乃㑹議疏内聲眀偏安亡弑不入祀典而仍入遼金二<lb/>
朝不入東西晋元魏前後五代未免意有偏向視若仰<lb/>
承<lb/>
聖意而實顯與<lb/>
聖諭相背朕意若謂南北朝偏安不入正統則遼金得<lb/>
國亦未奄有中原何以一登一黜適足啟後人之訾議<lb/>
即因東西晉前後五朝有因簒得國擯而不列如操丕<lb/>
<pb n="KR4f0004_WYG_043-8b"/>
不得為正統之例殊不知三國時正統在昭烈故雖以<lb/>
陳夀三國志之尊魏抑蜀而卒不能奪萬世之公評至<lb/>
司馬氏簒竊以還南朝神噐數易如宋武帝崛起丹徒<lb/>
手移晋祚自不能掩其簒奪之罪其他雖祖宗得國不<lb/>
正而子孫能繼緒承休即為守文中主亦不可概從缺<lb/>
畧况自漢昭烈以至唐髙祖統一區夏時之相去三百<lb/>
餘年其間英毅之辟節儉之主史不絶書又安可置而<lb/>
不論至於後五代如朱温以及郭威或起自㓂竊或身<lb/>
<pb n="KR4f0004_WYG_043-9a"/>
為叛臣五十餘年更易數姓中華統緒不絶如綫然周<lb/>
世宗承藉郭氏餘業憑有疆域尚不失為令主此而概<lb/>
不列入則東西晋前後五代數百年間創守各主祀典<lb/>
缺如何以協千秋公論他若元魏雄據河北地廣勢强太<lb/>
武道武勤思政理講學興農亦可為偏安英主並當量<lb/>
入祀典以示表彰朕前命館臣錄存楊維楨正統辨諭<lb/>
内詳晰宣論以維楨所辨正統在宋不在遼金之說為<lb/>
是所以存春秋綱目之義見人心天命之攸歸且檢閱<lb/>
<pb n="KR4f0004_WYG_043-9b"/>
孫承澤春眀夣餘錄所載眀代崇祀古帝王位號原未<lb/>
列遼金二朝今<lb/>
帝王廟崇祀遼金而不入東西晉前後五代似此互相<lb/>
入主出奴伊於何底是皆議禮諸臣有懐偏見眀使後<lb/>
世臆說之徒謂本朝於<lb/>
厯代帝王未免區分南北意存軒輊甚失<lb/>
皇祖降諭之本意也至眀之亡國由於神熹二宗紀綱<lb/>
隳而法度弛愍帝嗣統時國事已不可為雖十七年身<lb/>
<pb n="KR4f0004_WYG_043-10a"/>
厯辛苦不能補救傾危卒且身殉社稷未可與荒滛失<lb/>
國者一例而論是以<lb/>
皇祖睿裁將神熹二宗撤出而愍帝則<lb/>
特令廟祀<lb/>
褒貶予奪毫釐不爽實千古大公定論乃諸臣於定議<lb/>
時轉復將漢之桓靈增入豈未思炎漢之亡亡於桓靈<lb/>
而不亡於獻帝乎從前定議未將東漢全局詳審論斷<lb/>
轉使昏闇之君濫叨廟食所議未為允協夫自古帝王<lb/>
<pb n="KR4f0004_WYG_043-10b"/>
統緒相傳易代以後饗祀廟廷原以報功崇徳至於嚴<lb/>
簒竊之防戒守成之主或予或奪要必𠂻於至當而無<lb/>
所容心於其間方協彰癉之義所有<lb/>
厯代帝王廟祀典著大學士九卿更行悉心詳議具奏<lb/>
並著於定議後交四庫館恭錄<lb/>
皇祖諭㫖並朕此㫖於通禮廟饗巻首以昭殷鑒厯朝<lb/>
垂示萬年之至意<lb/>
御製文二集巻九<lb/>
</p>
<p>
</p>
  </div>
</body>
</text>
</TEI>
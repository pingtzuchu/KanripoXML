<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_036-1a"/>
欽定四庫全書<lb/>
御製文二集巻二<lb/>
　經筵御論<lb/>
　　仁者先難而後獲<lb/>
問仁於孔子者多矣而所對各有不同然聖門以顔淵<lb/>
為髙弟孔子所對者則曰克已復禮以是知克已復禮<lb/>
實為仁之最切冣要即所對樊遲者亦豈外扵是哉盖<lb/>
先難者何克已也後獲者何復禮也夫難莫難於克已<lb/>
<pb n="KR4f0004_WYG_036-1b"/>
仁者天理也私欲介扵中其能存天理者鮮矣故易曰<lb/>
大師克相遇必用大師之力而後能克其私欲以全天<lb/>
理故易又曰顔氏之子其殆庶㡬乎有不善未嘗不知<lb/>
知之未嘗復行不逺復无祗悔元吉皆克已復禮之為<lb/>
也董仲舒正誼明道之論畧為近之而朱子舉以為不<lb/>
求後效又以為警樊遲有先獲之病未嘗申明告顔子<lb/>
之意余故叙而論之<lb/>
　　功崇惟志業廣惟勤<lb/>
<pb n="KR4f0004_WYG_036-2a"/>
斯言也豈特卿士所宜勉而已哉卿士皆亮天功之人<lb/>
而用卿士以亮天功實為君者之責故必敬天愛民以<lb/>
永此志朝乾夕惕以勵此勤然後有以倡卿士而胥崇<lb/>
其功以廣其業故臯陶曰率作興事慎乃憲慎憲志之<lb/>
崇興事業之廣如是則所謂功業者仍不異敬天愛民<lb/>
之為而非好大喜功事紛更而無實恵者所可同年而<lb/>
語也<lb/>
　　日日新又日新<lb/>
<pb n="KR4f0004_WYG_036-2b"/>
曽子釋新民之義而引湯之盤銘此意冣親切盖湯之<lb/>
銘盤以脩身而及正心也曽子之解經文則以治人而<lb/>
及脩已也終必由始末當返夲故欲洗濯其身者要當<lb/>
先復其心之善而欲教化其民者要當先勉其身之修<lb/>
夫正心以脩身者豈有他術哉亦惟克已復禮去其習<lb/>
染之汚而復其夲然之善而已盖習染之最易害人心<lb/>
如塵埃之冣易生室宇日日掃之塵埃未必䏻盡去日<lb/>
日新之習染未必能盡除日日新又日新如是而已矣<lb/>
<pb n="KR4f0004_WYG_036-3a"/>
若謂新民之道必更有以新之之法則是外夲内末雖<lb/>
日施訓誡之令有不出扵栁宗元之所譏矣<lb/>
　　有孚恵我徳<lb/>
易理廣大無所不包仁者見之謂之仁知者見之謂之<lb/>
知予昔嘗以勿問其施恵釋元吉矣至扵恵我徳予亦<lb/>
以為應扵為君者言之盖恵者何即我之徳也我施徳<lb/>
恵而稍有不孚扵心則仍是違道干譽之為欲天下人<lb/>
愛戴此非問乎此非不孚乎且九五為君位亦不應計及<lb/>
<pb n="KR4f0004_WYG_036-3b"/>
人之愛戴也或曰如此不有違厯来釋經者乎曰觀象<lb/>
玩辭予惟知盡予為君之道<lb/>
　　百姓足君孰與不足<lb/>
後儒觧此章者率以深言君民一體什一天下之中為<lb/>
言而戒夫横征暴歛以虐民耳夫横征暴歛自非大無<lb/>
道之君與夫極孱弱之國孰肯為之彼其剜肉補瘡胥<lb/>
淪扵亡有如哀公所云二猶不足之歎耳余則以為為<lb/>
人君者當常存百姓不足而欲其足之心而此心常不<lb/>
<pb n="KR4f0004_WYG_036-4a"/>
足也盖貴為天子富有四海豈有不足之理但四海之<lb/>
内百姓衆矣其皆足乎若但知已之不足而不知百姓<lb/>
之不足視已之足即以為百姓亦足則是孤為君之職<lb/>
背天理而失民心必在此矣然百姓之足豈易言哉水<lb/>
旱之不齊貧富之不等非輕徭薄賦之所能及也一<lb/>
人向隅仁者有所不忍而况向隅者衆乎此余所以宵<lb/>
旰祈年令各省無匿災傷而亟為賑恤緩貸補偏救弊<lb/>
之為夜以繼日猶不足也<lb/>
<pb n="KR4f0004_WYG_036-4b"/>
　　君子所其無逸<lb/>
無逸一篇凡七發端而皆以嗚呼始之所以長言詠歎<lb/>
戒宴安勵祇懼三致意焉而開章即曰君子所其無逸<lb/>
實挈通篇綱領夫所者處所也即地也盖人晝而作夜<lb/>
而息皆必有所處之地不䏻離也為人君者果能以無<lb/>
逸為所處之地作焉息焉語焉黙焉動焉静焉無不以<lb/>
無逸為所焉則何私欲之侵而怠惰之萌哉召誥王敬<lb/>
作所益相發明而著誡深矣<lb/>
<pb n="KR4f0004_WYG_036-5a"/>
　　先之勞之請益曰無倦<lb/>
夫子為子路言先之勞之者似為有司親民者而發而<lb/>
人君為政之道亦實不外乎此盖君與臣其職不同而<lb/>
為民為政則同先之以孝弟固君臣所應同者至扵循<lb/>
阡陌勸農桑乃臣之事而非君所宜親者然則君可以<lb/>
不勞乎朝乾夕惕宵衣旰食又何以云乎是則君有君<lb/>
之勞臣有臣之勞臣之勞即所謂循行勸課勞其身之<lb/>
事也至扵君之勞則所謂敬天勤民勑幾求賢先天下<lb/>
<pb n="KR4f0004_WYG_036-5b"/>
之憂而憂其勞盖有不可勝言者而皆勞其心之事也<lb/>
設厭其勞而圗逸雖不乏一日之樂而将貽百世之害<lb/>
是則夫子一言而具萬世君臣為政之大要若夫無倦<lb/>
則益申乾象天行不息之義與公旦無逸之訓相發明<lb/>
非徒為子路好勇而戒其不能持久而已也<lb/>
　　自上下下其道大光<lb/>
自上下下二語非申明損上益下而言也夫既損上以<lb/>
益下民之說之自无窮極其為益也更有何言盖自者<lb/>
<pb n="KR4f0004_WYG_036-6a"/>
由也自上下下重言為上者應不自恃居崇髙之位每<lb/>
虗已撝謙尊賢納諫縦能而視若不能已治而恒如未<lb/>
治延訪必以精明達必以徧雖芻蕘弗遺焉斯乃由上<lb/>
以下而其道有弗大光者乎或曰如此則益彖祇為為<lb/>
君言之乎曰易無不該且一邑有一邑之上下一家有<lb/>
一家之上下推是道也孰無自上下下之理而吾在君<lb/>
言君惟引以為已鑒耳<lb/>
　　此之謂絜矩之道<lb/>
<pb n="KR4f0004_WYG_036-6b"/>
曽子聞夫子一貫之心傳其告門人曰夫子之道忠恕<lb/>
而已矣故其釋治國平天下以為有絜矩之道又申之<lb/>
以上下前後左右各有所以接之之境處之之理而曰<lb/>
此之謂絜矩之道盖矩者境也絜者理也理也境也不<lb/>
外乎一心境者心之接理者心之處中心之謂忠處理<lb/>
之謂也如心之謂恕接境之謂也一以貫之豈更外扵<lb/>
此乎然非克已復禮理境相融其能與扵此者鮮矣仲<lb/>
弓問仁而夫子示之以敬恕此物此志也<lb/>
<pb n="KR4f0004_WYG_036-7a"/>
　　乾始能以美利利天下不言所利<lb/>
項氏謂乾始而四徳在其中俞氏謂乾始即乾元是二<lb/>
說也一則分始與元為二一則合始與元為一余以為<lb/>
俞說近之而猶未識夫始也元也總一乾也盖乾具四<lb/>
徳大哉乾乎乾之大不可見扵四徳見之所為始䏻以<lb/>
美利利天下不言所利天何言哉四時行焉百物生焉<lb/>
无所不利非可指名即貞也四徳以是乎流行萬彚以<lb/>
是乎䝉美豈不大乎夫人君者體天者也有孚恵心勿<lb/>
<pb n="KR4f0004_WYG_036-7b"/>
問元吉余嘗申其義而論之亦曰不言所而已矣<lb/>
　　知者樂仁者夀<lb/>
仁者知之體知者仁之用亦如山者水之體水者山之<lb/>
用故無水之山必枯無山之水必泄知而離仁失之巧<lb/>
仁而離知失之訥朱子觧此章雖云不是兼仁知而言<lb/>
而夫子之言實並仁知之形容及與其效相提並論以<lb/>
顯其相資殷而相得彰也明乎仁知之相資則體用各<lb/>
得其宜盖知有知之體用仁有仁之體用而仁知又互<lb/>
<pb n="KR4f0004_WYG_036-8a"/>
相為體用渾然天理動静周流其樂與夀不求而必得<lb/>
矣雖然其樂與夀豈一已之私哉知者無不通樂何如<lb/>
之仁者無不善夀何如之夫然則其樂其夀實泯彼此<lb/>
該物我樂以天下夀以萬世學者宜無不加勉而為人<lb/>
君者更當以是為亟也<lb/>
　　在知人在安民<lb/>
臯陶言人君為治之道在知人在安民斯言也實示千<lb/>
古帝王治世之要道舎是無他求矣夫知人安民非二<lb/>
<pb n="KR4f0004_WYG_036-8b"/>
事也人君以一身臨萬民之上萬民衆矣豈能一一教<lb/>
之養之是在知人善任内而百官外而民牧必各稱其<lb/>
職而䏻其事以相輔弼承宣然後庶政惟和萬國咸寜<lb/>
夫使若而人者皆各稱其職而䏻其事豈易致哉故大<lb/>
禹吁之曰惟帝其難之而何憂何畏皆重扵知人是安<lb/>
民必在扵知人而知人尤難扵安民䏻知人則無不安<lb/>
之民矣夫以神堯所難之事而為帝王者無不有是責<lb/>
嗚呼可不畏乎可不慎乎<lb/>
<pb n="KR4f0004_WYG_036-9a"/>
　　悠久所以成物也<lb/>
解是章者率以久為内而悠為外分而言之予以為悠<lb/>
久自是至誠無息之一貫雖有存内驗外之殊其實一<lb/>
而二二而一者也且天之髙明地之博厚可分為二乎<lb/>
博厚髙明既不可分則悠久之不可分不待辨而明矣<lb/>
是故天地之徳不可見而見於博厚髙明聖人之徳不<lb/>
可見而見於悠久惟其悠久故積累之至而為博厚發<lb/>
越之極而為髙明斯則天地之大亦因聖人之至誠無<lb/>
<pb n="KR4f0004_WYG_036-9b"/>
息見之所謂致中和而天地位萬物育悠久所以成物<lb/>
非子思述曽子所聞於夫子一貫之道乎<lb/>
　　惟臣欽若惟民從乂<lb/>
説命四言余向為乾清宫屏銘亦曽發明其義矣兹因<lb/>
繹臣民之義而益凜為君者之上宜法天下宜表率臣<lb/>
民也夫人君而不能法天則何以使其臣民胥欽若而<lb/>
從乂乎且法天非虚言也必至公無私弗用聰明而於<lb/>
理於事自無不聰不明於是乎取舍當而賞罰明臣民<lb/>
<pb n="KR4f0004_WYG_036-10a"/>
其誰不欽若而從乂乎設不能克己復禮而欲其臣民之<lb/>
欽而敬之從而順之是則逞私欲而背天理予無樂乎<lb/>
為君一言䘮邦胥在是矣可不慎乎<lb/>
　臨雍御論<lb/>
　　為人君止於仁為人臣止於敬為人子止於孝為<lb/>
　　　人父止於慈與國人交止於信<lb/>
此雖言文王之止扵至善而實訓萬古五倫之要道也<lb/>
夫文王固身厯為君臣父子與人交而各盡其善者矣<lb/>
<pb n="KR4f0004_WYG_036-10b"/>
試思人孰不在五倫之中而各有當止扵其善之道乎<lb/>
是故為君者匪惟博施濟衆以為仁即癉惡弼教之義<lb/>
亦必當夲扵仁而出之所謂止也人臣之敬詎其夙夜匪<lb/>
懈恪恭承㫖之謂即繩愆糾謬陳善閉邪亦必當夲扵<lb/>
敬而出所謂止也生事死𦵏祭之以禮人子之止扵孝<lb/>
盖終身之事非謂無父母即無子之止扵善也若夫父<lb/>
之日嚴似殊乎母之慈而不知父之嚴正所以行其慈<lb/>
也至扵兄友弟恭夫唱婦隨皆與人交之義而朋友之<lb/>
<pb n="KR4f0004_WYG_036-11a"/>
信固該其中矣余故云此雖言文王之止扵至善而實訓<lb/>
萬世五倫之要道也<lb/>
　　天行健君子以自彊不息<lb/>
天一日一周是行健也然天之運行終古不息不惟不<lb/>
息盖並不息亦無意扵其間斯乃健也應與中庸至誠<lb/>
無息之語並觀之所謂誠者天之道也若夫法天之君<lb/>
子乃誠之者人之道然亦不外自强不息而已盖天之<lb/>
不息無為而為人之不息則在自强自强者必夲扵克<lb/>
<pb n="KR4f0004_WYG_036-11b"/>
已復禮人十已千成已成物胥在乎是聖人之言非特<lb/>
為為君者言盖人人皆有法天之責此責不在扵外而<lb/>
在扵心人各盡其心之誠所謂天君泰然百體從令而<lb/>
為人君者益當法天行健夕惕朝乾孜孜亹亹不遑暇<lb/>
逸以是為亟耳<lb/>
　<lb/>
　<lb/>
御製文二集巻二<lb/>
</p>
<p>
</p>
  </div>
</body>
</text>
</TEI>
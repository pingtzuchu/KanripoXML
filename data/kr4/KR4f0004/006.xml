<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_006-1a"/>
欽定四庫全書<lb/>
御製文初集巻六<lb/>
　記<lb/>
　　萬夀山五百羅漢堂記<lb/>
調御丈夫作天人師世出世間示權變法以度衆生得<lb/>
其門而入其室者自小乗進至四果方得謂之羅漢故<lb/>
楞嚴經富樓那言我於佛前助佛轉輪因獅子吼成阿<lb/>
羅漢十六應真之號諸經皆有而大論則云五千羅漢<lb/>
<pb n="KR4f0004_WYG_006-1b"/>
其力最大金剛經須菩提言世尊我若作是念我得阿<lb/>
羅漢道世尊則不説須菩提是樂阿蘭那行者是知五<lb/>
千不為多十六不為少五百羅漢堂之作抑亦槩於是<lb/>
乎昔蘇東坡有薦誠禪院五百羅漢記其言曰僧應言<lb/>
將造五百羅漢於錢塘而載以歸夫羅漢何處不可造<lb/>
而必錢塘乎及辛未南巡至浙若雲林若浄慈無不有<lb/>
五百羅漢之堂乃知五百之名始自錢塘其來久矣歸<lb/>
而萬夀山之大報恩延夀寺適成寺之西有隙地因命<lb/>
<pb n="KR4f0004_WYG_006-2a"/>
築堂以肖錢塘第雲林浄慈皆五百列坐斯乃置山林<lb/>
溪澗宫殿其中俾步以入者後先左右與袈裟鉢錫之<lb/>
侣相周旋若夫行住坐卧不拘一律又非盡跏趺之死<lb/>
灰槁木已也於諸境界各取梵經所載以標其名而五<lb/>
百人者不復一一為之安名立字所為不即不離如是<lb/>
如是而已<lb/>
　　　甲<lb/>
祇樹園者金剛經所云佛在舍衛國祇樹給孤獨園與<lb/>
<pb n="KR4f0004_WYG_006-2b"/>
大比邱等説法之所也以杖錫擔椶毛坐具者一執如<lb/>
意者一執卷軸者一肩杖履若達摩者一執經冊者一<lb/>
矮而擕笻竹以行者一皆若欲入園門而往聴法然者<lb/>
門之内步崖側者一踞石坐者一立峯頂而向下窺者<lb/>
一峯迴路轉而為獅子窟所為善獅子吼施無畏聲者<lb/>
是以手指雲逕似示人以路者一合十隻手而執靈夀<lb/>
杖者一拂而左鉢而右立於兩傍者二崖之巔抱膝而<lb/>
坐者一以手指地若諮唘者一摇手者一憩樹下者一<lb/>
<pb n="KR4f0004_WYG_006-3a"/>
澗旁嵌穴而露半身者捻數珠者迴首顧者将前却者<lb/>
閉雙目者嗒然笑者倚杖坐者竪一指者手擎巻者坐<lb/>
撫膝者披經示者瞪目觀者手揮拂者俯流泉者顧而<lb/>
問者凡十五澗之彼岸荷禪杖飛行為撒手懸崕者一<lb/>
徐而步者負囊者走且顧者二人持一杖者嗅天花者<lb/>
振錫者為思想者凡八而獅子窟之事略畢<lb/>
　　　乙<lb/>
過獅子窟則為須夜摩洞須夜摩者此云善時分也洞<lb/>
<pb n="KR4f0004_WYG_006-3b"/>
之内坐而手持桃者立而合掌者袖手者問訊者凡四<lb/>
見於巖之穴者三或捧腹或槃陀或撫石状各别引雙<lb/>
手者一拄木杖者一<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>瓏峯之内或見半身或見其首<lb/>
者二垂膝坐而磕睡者指經冊若參究者捧香鑪者笠<lb/>
而執拂者持經函者側而𢷾石坐者攑窣堵波者凡七<lb/>
河之中立而<graphic n="KR1143" url="https://raw.githubusercontent.com/kanripo/KR-Gaiji/master/images/KR1143.png" mimeType="image/png"/>雙手者一立擥雙手於胸者一河之裔<lb/>
端坐持斫訖羅<hi>此云輪</hi>於胷前者一擲杖為龍飛去者一<lb/>
前而行後而附其臂者凡二又前而却視者一坐石窟<lb/>
<pb n="KR4f0004_WYG_006-4a"/>
者立其側者揶揄者凝目視者凡四舞鐃鈸者二坐而<lb/>
觀空者二洞之右為阿伽橋阿伽此云水也橋之北閉<lb/>
目而坐於巒岫間者一拱雙手而立者一執如意行者<lb/>
一搘隙棄羅<hi>此云錫杖</hi>行者一隠現而見於峯隙石旁若笑<lb/>
若戚若語若黙者凡四抱膝坐而迴睇者一雙拳手者<lb/>
一挈杖且扶及所扶者二合掌立者一按手仰視山腰<lb/>
者一俯而若答者二度橋而南扶智杖偏袒兩肩者一<lb/>
合掌者一托鍵<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者一坐嶺上挺右臂摘星者一振徳<lb/>
<pb n="KR4f0004_WYG_006-4b"/>
杖者一持應器對語者二怒者喜者欠伸者垂膝者垂<lb/>
頭者凡五提鉢塞莫<hi>此云數珠</hi>者一步屧磵道者一傴僂者<lb/>
一振鐸者一轉而右坐阿樓那崖<hi>阿樓那者香華如日出前紅赤相云</hi>鉢<lb/>
中生青蓮花者一立其側者二崖之畔舉一指出乾闥<lb/>
城者一若指人以正路者一袒裼雙臂若擲拂子者一<lb/>
撫膝不語者一立而問者疑者對者是者非者服者不<lb/>
服者自思者凡八過此而為摩偷地矣<lb/>
　　　丙<lb/>
<pb n="KR4f0004_WYG_006-5a"/>
經云三天有摩偷地在須彌四陲住於是而證四果曰<lb/>
須陀洹曰斯陀含曰阿那含曰阿羅漢者凡四參六波<lb/>
羅蜜曰布施曰精進曰持戒曰忍辱曰禪定曰智慧而<lb/>
各執一義者凡六參六種性曰習種曰長養曰性種曰<lb/>
不可壊曰道種曰正法而各執一義者凡六於六波羅<lb/>
蜜而不住者一於六種性而善離者一窈然而深處於<lb/>
摩訶窩者三摩訶有三義謂大多勝各持一義而究之<lb/>
出石洞立而若有遲者一坐而竪天龍指者一並肩行<lb/>
<pb n="KR4f0004_WYG_006-5b"/>
者二接武行者三揎拳作相撲者二立而觀者二背而<lb/>
弗觀者一共語者二以屈眴<hi>此云大細布</hi>拭背者一轉而為<lb/>
徙多橋西域記所云冷河者也立此岸而振九連環杖<lb/>
者一著僧伽梨而乗馬於河中者一牽者一向而頂禮<lb/>
於此岸者一右膝著地舉一手啓請者一彼岸卓立翠<lb/>
㣲者一趺而揓鉢多羅<hi>此云應器</hi>者一摇扇者戲獅子者揮<lb/>
麈尾者握蓮花者數阿唎吒迦<hi>此云數珠</hi>者支頤者凡六立<lb/>
水中壺盧上者一橋之右立水中石砥者一浴者二将<lb/>
<pb n="KR4f0004_WYG_006-6a"/>
浴者三浴罷者二持浄瓶者一雙手抖擻數珠者一見<lb/>
於叢樾間或肥或瘠或肥瘠適中者三嶤峯拔起而立<lb/>
於最髙處者一欹仄以下得稍平可立二人一老者一<lb/>
壮年者又縁而下地遂廣把花籃者戴箬笠者承貝葉<lb/>
者騎白象者凡四綿谷沿縁以進趨步徐步連步展步<lb/>
者亦四却望而俟之者二將為五體投地頂禮者一合<lb/>
掌為恭敬者三此則彌樓前或至或未至者彌樓者此<lb/>
云光明七金山法華談經之所因以天竺紫金光如來<lb/>
<pb n="KR4f0004_WYG_006-6b"/>
像供之樓之背峭壁千尋不可上下一石撐澗底而亘<lb/>
立干雲霄是則砥柱也已柱之旁一鬚者一不鬚者鬚<lb/>
者拍不鬚者肩而不鬚者枝月牙杖云<lb/>
　　　丁<lb/>
岈然窪然尺寸千里迥不可窮宏不可概者曰兜率陀<lb/>
兜率陀者妙足之謂也宴坐而談四大者四曰地曰水<lb/>
曰火曰風遥向望而瞻禮者二促膝坐而談二白法者<lb/>
二曰慙曰愧獨坐而究無生者一以拂拂之者一展瞿<lb/>
<pb n="KR4f0004_WYG_006-7a"/>
脩羅<hi>此云圖像</hi>而視之者二為食施五福相者五曰富曰夀<lb/>
曰顔澤曰多力曰身安參楞伽三種波羅蜜者三曰世<lb/>
間曰出世間曰世出世間參圓覺三無礙法界者三曰<lb/>
静曰幻曰寂<lb/>
　　　戊<lb/>
兜率陀之南則功徳池八功徳水出佛攝受經往而浴<lb/>
者凡十三執珊瑚者徒步者曳杖者走而却者擎壺盧<lb/>
中出蜃氣者疾足躡足蹀足舉足行者擁膝盤膝側膝<lb/>
<pb n="KR4f0004_WYG_006-7b"/>
捫膝憩者池彼岸為坻為嶼髙下相錯坐而撫雄獅者<lb/>
一促膝觀者一獨坐止觀者一立而證三種羅漢果者<lb/>
三曰慧解脱曰俱解脱曰無礙解脱戲子母虎者一揚<lb/>
拳欲搏之者一拒而止之者一坐池邊參華嚴六相者<lb/>
六若總相若别相若同相若異相若成相若壊相杖而<lb/>
將至溪邊者一伸左臂其長不可量而入水捉月者一<lb/>
坐其側觀者一横溪則為信度橋所為菩薩化為龍王<lb/>
流出信度河者是橋之西坐而隻手持輪者一橋之東<lb/>
<pb n="KR4f0004_WYG_006-8a"/>
坐穹洞劈腹見佛相者一向而作禮者六讃之歎之悲<lb/>
之欣之敬之慕之情不一背而立者一洞之隂藉草坐<lb/>
石者四振衣者舉扇者閉目入定者擊擊子聒之者状<lb/>
不一轉而南則為香巖步巖洞将出者一旃檀功徳佛<lb/>
相在焉合掌作禮者一執經者執法供者執七寳如意<lb/>
者凡三嶔嵜旁出坐深穴中者二若不知有佛者然其<lb/>
知之乎其不知之乎吾安得而知之<lb/>
　　　已<lb/>
<pb n="KR4f0004_WYG_006-8b"/>
樹之名不可窮也有菩提有娑羅有尼拘律陀有多羅<lb/>
而賅之曰栴檀林輪囷蒙絡槎枒摇綴日照之為空色<lb/>
風拂之為空音偃息其間者則有晳者黒者赤者黄者<lb/>
白者面之色各殊嚬者顰者吁者听者吲者呿者<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>者<lb/>
面之状各殊若是者凡十二自頂門出嬰兒者一入三<lb/>
摩提毒蟲魑魅擾之而不動者一将出洞門手持拂子<lb/>
絲覼覼下垂者一出林洞則須彌頂此云妙髙也未至<lb/>
頂而徘徊於翠嵁間者五若獰貌若嬉貌若善貌若不<lb/>
<pb n="KR4f0004_WYG_006-9a"/>
善貌若美貌立於頂之上者八若長身若短身若麤身<lb/>
若細身若壮身若弱身若偉身若孱身步蜿蜒石徑将<lb/>
往法華所謂善現城者六趻而行者䟓而行者䟛而行<lb/>
者䟰而行者蹻而行者䟻而行者立善現城當門而咍<lb/>
者一若曰此不易入云爾<lb/>
　　　庚<lb/>
振衣干仭之岡若跣足者婆娑大樹之下若鈎膝者若<lb/>
深目者若痒耳者若哆口者獨立詭石之側若方面者<lb/>
<pb n="KR4f0004_WYG_006-9b"/>
侣武羊腸之逕若疎眉者若曲碌腰者若彈指者若碧<lb/>
眼者徘徊谿谷之幽若挺臂者若台背者若拳攣手者<lb/>
踟蹰碧岫之旁若隆鼻者結伴峭蒨之叢若剖胸者若<lb/>
露肘者若露齒者若宣舌者是皆得於金田及陀羅峯<lb/>
之間凡十八金田者布金之田而陀羅者即所云能持<lb/>
集種種善法云<lb/>
　　　辛<lb/>
極神通之變而莫可究範者莫過於阿羅漢矣則有若<lb/>
<pb n="KR4f0004_WYG_006-10a"/>
自手劈面而復露一面者以手捧膝<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>立而旋轉無窮<lb/>
者以手按膝作胎息導引法者噀鉢而興雲者揮手而<lb/>
生風者擎一樹而三千年開花三千年結子如西池蟠<lb/>
桃者怡而為春舒者笑而為夏長者怒而為秋落者戚<lb/>
而為冬藏者説如不説者不説如説者示如不示者不<lb/>
示如示者劈胷見佛端坐者躴躿而不覺其長者侏儒<lb/>
而不覺其短者臃腫而不覺其肥者端坐琢齒潄舌為<lb/>
化身坐忘法者四肢距地伸縮引氣為鹿戲法者頽形<lb/>
<pb n="KR4f0004_WYG_006-10b"/>
雕容而相好具足者伸一指而具空色二諦者伸二指<lb/>
而具非空非色一諦者㣲笑不言而具空色非空非色<lb/>
皆非諦者凡二十四皆聚於雞園得見如來最初成道<lb/>
如楞嚴憍陳那五比丘所云者<lb/>
　　　壬<lb/>
仙人鹿野苑者辟支佛所住世尊亦於此成道遥向室<lb/>
羅筏而頂禮者一旅而進将受教者二騎鸞鳯行空而<lb/>
來受教者二室羅筏者世尊談華嚴之所林曰逝多園<lb/>
<pb n="KR4f0004_WYG_006-11a"/>
曰給孤獨大莊嚴重閣在焉梵天紫金光如來據七寳<lb/>
座而為説法一切菩薩天人八部之所圍繞不可量數<lb/>
自重閣夤縁而下繚而曲窈而深者曰耆闍崛山形如<lb/>
鷲亦名鷲嶺撞鐘者一鳴鼓者一擊木魚者一由山逕<lb/>
降而復升招手者一摇手者一揝手者一斂手者一展<lb/>
手者一揚手者一披蒙茸躋㠝岏則見所謂舍利塔者<lb/>
扶攜行者二握手行者二拾級登者一欲登且止而悟<lb/>
眼之見色耳之聴聲鼻之嗅香舌之辨味身之知觸意<lb/>
<pb n="KR4f0004_WYG_006-11b"/>
之思法者六及登塔院繞塔而悟四種性智者四曰大<lb/>
圓鏡智曰平等性智曰妙觀察智曰成所作智塔之下<lb/>
峯益峭樹益宻逕益險坐雲竇雙手拖眉至地者一著<lb/>
鬱多羅繒<hi>此云七條衣</hi>者一瘦骨立者一磬折者一盤曲出<lb/>
幽可達蜂臺<lb/>
　　　癸<lb/>
佛説法四十九年未曽説一字而謂有所説法耶所説<lb/>
法不可得而謂有聴法及於法得度者耶而謂有西天<lb/>
<pb n="KR4f0004_WYG_006-12a"/>
震旦種種世界國土之分别耶蜂臺者吾知其為天竺<lb/>
世尊誦經之處乎吾知其為樊忱詩中所云者乎則有<lb/>
若參禪那者有若持戒律者有若演大論者有若譯經<lb/>
論者有若摇扇思者有若扶刺竭節<hi>此云杖</hi>思者有若黙<lb/>
坐思者有若倚樹思者有若掇籃思者有若捧冊思者<lb/>
有若<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>石思者凡十一大溪横其前野彴可步過顤顟<lb/>
其面者褦襶其身者呴嘘其口者凡三皆若有所佇嶊<lb/>
崣閜砢褭窕沖融之間若有路若無路若可見若不可<lb/>
<pb n="KR4f0004_WYG_006-12b"/>
見而呮爾呴爾卓爾提爾攜爾介爾率爾莞爾啞爾騷<lb/>
騷爾灑灑爾狰狰爾涼涼爾悠悠爾若是者凡十四溪<lb/>
流益濶橋益長其名曰毘訶羅<hi>此云遊行處也</hi>橋之南參眼受<lb/>
色者耳受聲者鼻受香者舌受味者身受觸者意受法<lb/>
者凡六是受者非受者凡二能受者所受者凡二非能<lb/>
受者非所受者凡二絶嶺之上各露半身逺而魁而衎<lb/>
而者凡三石室之中攅簇而立粲然肅然漠然怡然凜<lb/>
然隤然者凡六極下牝穴窅隘以深寂若邈若者凡二<lb/>
<pb n="KR4f0004_WYG_006-13a"/>
隔岫顒若者一縁磴而上躍如坦如招如昂如迢如仙<lb/>
如軒如泊如侃如皤如如如者凡十一磴側峭壁之下<lb/>
圩其頂而凹凸其面者凡二一按雙手於腹若運氣然<lb/>
其一挺一臂向空而握一拳當胸前坐其旁而持結夏<lb/>
具者三一以浄瓶植珊瑚一以玻璃盤貯修陀<hi>此云天食</hi>其<lb/>
一展畫巻華嚴所云露山者在焉穿洞而出亦可達香<lb/>
巖洞之左立而持鐼子者一坐而結手印者一洞之右<lb/>
展雙手若取物者一執朶蓮者一杖頭繫壺盧畫巻雜<lb/>
<pb n="KR4f0004_WYG_006-13b"/>
物而執之者一執舍羅<hi>此云籌也</hi>者一據洞頂一手持摩尼<lb/>
珠而戲天龍者一飛流直下自龍口出即信度河源也<lb/>
其菩薩所化為龍王者乎盤桓㠎嶫之嵕若坐若立者<lb/>
八則究涅槃八味者也若常住若寂滅若不老若不死<lb/>
若清浄若靈通若不動若快樂紆繞而下得稍平立者<lb/>
四則諮賢首四事者也為理為事為事理為事事轉而<lb/>
又下立平石者二則思楞嚴二殊勝者也曰上合聖曰<lb/>
下合凡翹立澗邊以軍持<hi>此云澡瓶</hi>接懸泉者一以二鐵鉢<lb/>
<pb n="KR4f0004_WYG_006-14a"/>
接者一既接水而灌潄罷者一嗅優鉢曇花者一彈指<lb/>
者一持七寳輪者一<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>坐者一别為一旅騎麒麟而行<lb/>
者一前後擁䕶供養者凡八持浄水者澡水者香者花<lb/>
者燈者塗香者食者樂器者復有六曰執鏡者曰執琵<lb/>
琶者曰執炷香者曰執蒲闍尼<hi>此云正食</hi>者曰執震越<hi>此云衣</hi>
者曰執如意寳者復有二曰供養作供養觀者曰供養<lb/>
不作供養觀者五百羅漢之蹟于是乎畢闡<lb/>
　<lb/>
<pb n="KR4f0004_WYG_006-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製文初集巻六<lb/>
</p>
<p>
</p>
  </div>
</body>
</text>
</TEI>
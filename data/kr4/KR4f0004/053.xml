<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_053-1a"/>
欽定四庫全書<lb/>
御製文二集巻十九<lb/>
　按語<lb/>
　　河源按語<hi>河源詩别載詩集</hi>
按班固漢書張騫傳天子使窮河源其山多玉石采來<lb/>
天子按古圖書名河所出山曰昆侖云而固贊又謂騫<lb/>
使大夏之後窮河源惡覩所謂昆侖者乎故言九州山<lb/>
川尚書近之於是鄧展遂謂河源出於積石是皆拘墟<lb/>
<pb n="KR4f0004_WYG_053-1b"/>
未見顔色之言盖千古以上中國以外紀載已舛言語<lb/>
不通而欲定其確實何異北轅適越考元史始有星宿<lb/>
海之名而以為河源元䝉古也鄂敦即星宿彼時訛譯<lb/>
為火敦則漢人不通䝉古語耳此為近之今則更溯以<lb/>
上遂得真源然昆侖之語亦不為無因盖昆侖在今回<lb/>
部中回部諸水皆東注蒲昌海即鹽澤也鹽澤之水皆<lb/>
入地伏流至青海始出則星宿海諸水皆是也而大河<lb/>
之源獨黄色為靈異更在星宿海之上非昆侖之水伏<lb/>
<pb n="KR4f0004_WYG_053-2a"/>
地至此以出而挾星宿海諸水為河瀆而何濟水三伏<lb/>
三見此亦一證矣獨漢書所云采玉則因昆侖出玉未<lb/>
免牽就詢之阿彌達則稱河源皆土山無石無石安能<lb/>
有玉夫非精通䝉古語及漢書更問之親履其地之人<lb/>
率欲定此事體大而地逺理博之事不亦甚難乎於甚<lb/>
難而得决疑傳正亦一大快也<lb/>
　　河源簡明語<lb/>
予既為河源詩並按語既讀宋史河渠志有文命輯河<lb/>
<pb n="KR4f0004_WYG_053-2b"/>
源紀畧有諭兹以體大物博考今證古不無費辭雖彼<lb/>
此細勘事則明恐毫釐稍差義乃紊兹為簡明之語庶<lb/>
因提要而便覽盖河源究以張騫所探蒲昌海鹽澤及<lb/>
漢武所定昆侖為是雖山海經水經注皆畧具其説山<lb/>
海經劉歆稱伯益所著本無所據水經注則桑欽酈道<lb/>
元皆張騫後人實祖其説而廣之以致於煩文且昆侖<lb/>
在回部原出玉也獨未明掲伏流至青海於阿勒坦噶<lb/>
達素之天池而出耳厯唐宋以至元乃有鄂敦淖爾為<lb/>
<pb n="KR4f0004_WYG_053-3a"/>
河源之語鄂敦為䝉古語漢語即星宿海也彼時雖未<lb/>
考至天池而中國之河源實由此頗見梗概矣溯伏流<lb/>
以至蒲昌海鹽澤非河源而何星宿海亦鹽澤之伏流<lb/>
至青海而出為清水黄河挾之以流始為微淡後為純<lb/>
黄是二水本一源至中國出地為二色而終歸於一若<lb/>
夫曲折纎細則見近所為詩文及紀畧之書獨敘其簡<lb/>
明崖畧如此<lb/>
　識語<lb/>
<pb n="KR4f0004_WYG_053-3b"/>
　　道命録識語<lb/>
昨命詞臣校勘永樂大典得李心傳道命錄一冊集當<lb/>
時論伊川程子之事以道屬之而以命惜之所見不衷<lb/>
於理曽題詩帙首並序而正其失兹内廷翰林覆校天<lb/>
祿琳瑯舊藏有元板道命錄十巻重以永樂大典本校<lb/>
之則前六巻相同者過半其刋本有而寫本無者計二<lb/>
十八條第七巻以下則寫本皆不錄疑其為未全之書<lb/>
及細檢之又有寫本所錄而刋本無者凡八條似大典<lb/>
<pb n="KR4f0004_WYG_053-4a"/>
别有所據考李心傳原序専以伊川為言而刋本則兼<lb/>
及朱子並附濂洛闗閩事復考程榮秀序云李秀巖道<lb/>
命錄五巻梓在江州燬於兵榮秀嘗得而讀之疑為初<lb/>
稿欲刪定而未成兹因原本畧加釐次十巻如左云云<lb/>
今大典寫本止載伊川事與心傳序合或寫本乃鈔江<lb/>
州初梓之本而龜山書院所鐫十巻兼及朱子諸人乃<lb/>
榮秀増定之本耳因識原詩後以俟考其元板書前篇<lb/>
已有甲子題語兹不複錄<lb/>
<pb n="KR4f0004_WYG_053-4b"/>
　　重書詩經全部識語<lb/>
今年偶覽向所為詩經圖嫌其字不臻於法因重書一<lb/>
通易之舊冊以登石渠寳笈書成故每冊欵識小璽一<lb/>
如前例不復改易惟是舊冊以指示畫稿及間亦涉筆<lb/>
人物故自己未始事至乙丑方蕆工兹惟易書故自五<lb/>
月廿日始事而六月廿日遂書成其舊書亦不忍棄置<lb/>
仍命畫院補成弆之<lb/>
盛京或他時以為臨池工夫深淺之騐夫以六年之久<lb/>
<pb n="KR4f0004_WYG_053-5a"/>
所書畢之以兩閲月用筆運神雖愜於懐而究以欲速<lb/>
恐尚有不及古人處也乾隆辛丑六月廿日御筆再識<lb/>
於避暑山莊之戒得堂<lb/>
　　宋徽宗畫唐十八學士圖議語<lb/>
世間艷傳唐十八學士登瀛洲之事擬之仙而望如雲<lb/>
為圖肖其形詠詩紀其蹟盖不知凡㡬矣而莫若宋徽<lb/>
宗此巻為藝林之最所珍而予亦以此巻為最可議夫<lb/>
十八學士之集為何時乎乃太宗之為秦王時也潛龍<lb/>
<pb n="KR4f0004_WYG_053-5b"/>
勿用守子職者所不當為也孝王兔園已有覬覦之心<lb/>
獻王三雍稍具博稽之雅若夫文學館之設則直以收<lb/>
人材資異圖之為房元齡告秦王欲留杜如晦大可見<lb/>
矣馴致元武門之變幸而太宗即位未至大亂使非太<lb/>
宗其人破國亡家者有之矣則斯事也夫何艷羡之有<lb/>
而宣和自題且有儒林華國之詞蔡京跋語直貢鄉舉<lb/>
里選跨唐越漢之頌其時金事将興君臣燕處為此豐<lb/>
亨豫大之説不亦謬乎是不翅不知登瀛虚文之為非<lb/>
<pb n="KR4f0004_WYG_053-6a"/>
而並登瀛虚文之不若矣向屢詠此事引而未發兹因<lb/>
㡬暇觀圖爰為議語書巻前石渠寳笈書久成兹以繼<lb/>
鑑别鈐識之<lb/>
　書後<lb/>
　　書蘇軾刑賞忠厚之至論後<lb/>
宋蘇軾刑賞忠厚之至論有云臯陶曰殺之三帝堯曰<lb/>
宥之三遂為千古名談而予以為實不經之論也夫不<lb/>
經非謂其不出典故如梅聖俞之所詰也盖帝堯聖君<lb/>
<pb n="KR4f0004_WYG_053-6b"/>
臯陶賢臣聖君賢臣必有一徳同風之盛不應大相徑<lb/>
庭雖都俞吁咈並行不悖要惟斟酌乎理之至是相從<lb/>
而施之政事耳殺之宥之繫人命之至重而豈有不求<lb/>
一至是之理哉且殺之宥之亦非堯與臯陶所得而主<lb/>
惟其人之自取而已其宜殺耶堯與臯陶皆應曰殺之<lb/>
其宜宥耶堯與臯陶皆應曰宥之豈有臣則慢謂之應<lb/>
殺而君則佯謂之應宥是其人之果宜殺果宜宥君若<lb/>
臣原無定見即三代以下慎刑矜獄之君臣未必出此<lb/>
<pb n="KR4f0004_WYG_053-7a"/>
而謂堯與臯陶曽有是事則予謂之不經豈苛論哉後<lb/>
世擬人以重辟而曰以待恩出自上者皆蘇軾此言有<lb/>
以啟之夫幸而上有恩焉其人已不勝臨淵之凛使不<lb/>
幸而如所擬則寃無辜而害生命是誰為之作俑乎功<lb/>
疑之説向亦具謂於功臣像贊之序夫與其疑而從輕<lb/>
從重曷若明目達聰虚心晰理求其不疑以定其輕重<lb/>
乎或曰蘇軾當神宗偏信王安石牟利致刑之説故為<lb/>
是想當然之言以矯其枉何怪之深耶夫斥新法可也<lb/>
<pb n="KR4f0004_WYG_053-7b"/>
斥新法而誣及堯與臯陶不可也且其流弊或致為君<lb/>
者以為殺與宥皆吾可以自主是益大不可也<lb/>
　　書程頤論經筵劄子後<lb/>
程頤論經筵劄子凡數上無不剴切詳明引經據史可<lb/>
謂上不負其君下不負所學矣獨其貼黄所云天下治<lb/>
亂繫宰相君徳成就責經筵二語吾以為未盡善焉盖<lb/>
君徳成就責經筵是矣然期君徳之成就非以繫天下<lb/>
之治亂乎君徳成則天下治君徳不成則天下亂此古<lb/>
<pb n="KR4f0004_WYG_053-8a"/>
今之通論也若如頤所言是視君徳與天下之治亂為<lb/>
二事漠不相闗者豈可乎而以繫之宰相夫用宰相者<lb/>
非人君其誰為之使為人君者但深居髙處自修其徳<lb/>
惟以天下之治亂付之宰相已不過問幸而所用若韓<lb/>
范猶不免有上殿之相争設不幸而所用若王吕天下<lb/>
豈有不亂者此不可也且使為宰相者居然以天下之<lb/>
治亂為己任而目無其君此尤大不可也<lb/>
　　書歐陽修瀧岡阡表後<lb/>
<pb n="KR4f0004_WYG_053-8b"/>
唐宋以來阡表不可屈指數而必以歐陽修此篇為巨<lb/>
擘朱子常心服之豈不以情致悱惻一唱三嘆達所不<lb/>
能達之隠言雖盡猶有不盡之意乎酷吏羅織但知求<lb/>
其死而不求其生冺良害理者固不必論至讀是文者<lb/>
率以修父哀矜庶獄以致有後報為美而未深思修所<lb/>
謂求之而得與求之不得而無恨之義為知一而未知<lb/>
其二也盖歐陽修常闢唐太宗之縱囚是非徒尚寛者<lb/>
也夫不察理而徒求其生遇一切獄皆不聴其所生者<lb/>
<pb n="KR4f0004_WYG_053-9a"/>
多矣而民不知畏法将有白晝持刃殺人者則所謂生<lb/>
之者即殺之者也抱薪救火被害必衆辟以止辟之謂<lb/>
何惟設三章以不煩秉一公而詳酌其生乎其死乎皆<lb/>
彼有以自取而無所容心於間或者刑不濫而法不弛<lb/>
是盖修之所以表其父而訓世以弼教之意乎設曰修<lb/>
父尚寛而得後報則是積冥福修隂徳為佛家之言修<lb/>
母婦人之仁或出於此而修必不出於此也向評文醇<lb/>
畧及於此引而未發兹因閲秋審册遂更闡其義而書<lb/>
<pb n="KR4f0004_WYG_053-9b"/>
之雖然不能修徳化俗使民不犯法而惟於其已犯法<lb/>
中求其一綫之可生斯亦末矣抑亦愧不可當矣<lb/>
　<lb/>
　<lb/>
　<lb/>
　<lb/>
　<lb/>
御製文二集巻十九<lb/>
</p>
<p>
</p>
  </div>
</body>
</text>
</TEI>
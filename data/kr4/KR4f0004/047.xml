<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_047-1a"/>
欽定四庫全書<lb/>
御製文二集巻之十三<lb/>
　記<lb/>
　　文淵閣記<lb/>
國家荷<lb/>
天庥承<lb/>
佑命<lb/>
重熈累洽同軌同文所謂禮樂百年而後興此其時也<lb/>
<pb n="KR4f0004_WYG_047-1b"/>
而禮樂之興必藉崇儒重道以㑹其條貫儒與道匪文<lb/>
莫闡故予蒐四庫之書非徒博右文之名盖如張子所<lb/>
云為<lb/>
天地立心為生民立道為徃聖繼絶學為萬世開太平<lb/>
胥於是乎繋故乃下明詔勅岳牧訪名山捜祕簡并出<lb/>
天禄之舊藏以及世家之獨弆於是浩如淵海委若邱<lb/>
山而總名之曰四庫全書盖以古今數千年宇宙數萬<lb/>
里其間所有之書雖夥都不出四庫之目也乃掄大臣<lb/>
<pb n="KR4f0004_WYG_047-2a"/>
俾總司命翰林使分校雖督繼晷之勤仍予十年之暇<lb/>
夫不勤則玩日愒時有所不免而不予之暇則又恐欲<lb/>
速而或失之踈畧魯魚亥豕因是而生語有之凡事豫<lb/>
則立書之成雖尚需時日而貯書之所則不可不宿構<lb/>
宫禁之中不得其地爰於文華殿後建文淵閣以待之<lb/>
文淵閣之名始於勝朝今則無其處而内閣大學士之<lb/>
兼殿閣銜者尚存其名兹以貯書所為名實適相副而<lb/>
文華殿居其前乃歲時經筵講學所必臨於以枕經葄<lb/>
<pb n="KR4f0004_WYG_047-2b"/>
史鏡已牖民後世子孫奉以為家法則予所以繼繩<lb/>
祖考覺世之<lb/>
殷心化育民物返古之深意庶在是乎庶在是乎閣之<lb/>
制一如范氏天一閣而其詳則見於御園文源閣之記<lb/>
　　文源閣記<lb/>
藏書之家頗多而必以浙之范氏天一閣為巨擘因輯<lb/>
四庫全書命取其閣式以構庋貯之所既圖以來乃知<lb/>
其閣建自明嘉靖末至於今二百一十餘年雖時修葺<lb/>
<pb n="KR4f0004_WYG_047-3a"/>
而未曽改移閣之間數及梁柱寛長尺寸皆有精義盖<lb/>
取天一生水地六成之之意於是就御園中隙地一倣<lb/>
其製為之名之曰文源閣而為之記曰文之時義大矣<lb/>
哉以經世以載道以立言以牖民自開闢以至於今所<lb/>
謂天之未喪斯文也以水喻之則經者文之源也史者<lb/>
文之流也子者文之支也集者文之派也派也支也流<lb/>
也皆自源而分集也子也史也皆自經而出故吾於貯<lb/>
四庫之書首重者經而以水喻文願溯其源且數典天<lb/>
<pb n="KR4f0004_WYG_047-3b"/>
一之閣亦庶幾不大相徑庭也夫<lb/>
　　文津閣記<lb/>
輯四庫全書分為三類一刋刻一抄録一祗存書目其<lb/>
刋刻者以便於行世用武英殿聚珍版刷印但邊幅頗<lb/>
小爰依永樂大典之例概行抄録正本備天禄之儲都<lb/>
為四部一以貯紫禁之文淵閣一以貯盛京興王之地<lb/>
一以貯御園之文源閣一以貯避暑山莊則此文津閣<lb/>
之所以作也盖淵即源也有源必有流支派於是乎分<lb/>
<pb n="KR4f0004_WYG_047-4a"/>
焉欲從支派尋流以溯其源必先在乎知其津弗知津<lb/>
則躡迷途而失正路斷港之譏有弗免矣故析木之次<lb/>
麗乎天龍門之名標乎地是知津為要也而劉勰所云<lb/>
道象之妙非言不津津言之妙非學不傳者實亦先得<lb/>
我心之所同然夫山莊居塞外伊古荒畧之地而今則<lb/>
閭閻日富禮樂日興益兹文津之閣貯以四庫之書地<lb/>
靈境勝較之司馬遷所云名山之蔵豈啻霄壤之分也<lb/>
哉<lb/>
<pb n="KR4f0004_WYG_047-4b"/>
　　快雪堂記<lb/>
淳化閣帖之重刋以内府向有賜畢士安之初刻而世<lb/>
鮮原本用以永其夀而公後来臨池習書者也爾時並<lb/>
有以覔快雪堂原刻為請者<hi>其人為裘曰修</hi>置而弗許盖以淳<lb/>
化所收頗富其内不過缺一快雪帖耳餘則倍蓰勝之<lb/>
至彼墨蹟則早收入石渠且刻之三希堂法帖矣一之<lb/>
為甚其可再乎乃今楊景素以快雪石刻來獻且云快<lb/>
雪堂石刻本故臣馮銓所集其子孫不能守鬻於閩之<lb/>
<pb n="KR4f0004_WYG_047-5a"/>
黄氏兹黄氏復不能守臣曽督閩知其事故貰之以獻<lb/>
欲却之則事已成且舉闗翰墨非貢䛕逢惡之為因受<lb/>
之並築堂為廊以嵌石版從淳化軒之例也石版長短<lb/>
寛窄不一且有木刻三版因命内府摹淳化之善手重<lb/>
撫其蹟而泐之石俾長短寛窄較若畫一其木版仍置<lb/>
堂中以記數典列觀兩廊秩如彬如弗啻黄氏所未營<lb/>
而亦馮氏所未逮矣夫快雪堂之建因石刻非因雪然<lb/>
循名責實三冬未逢時玉蒿目焦心又何有於悦目娛<lb/>
<pb n="KR4f0004_WYG_047-5b"/>
志而閲古則増滄桑之歎問今益凛好惡之戒凡吾所<lb/>
為記多出於誌愧而不出於誌喜也<lb/>
　　河復記<lb/>
河之復也以隄合龍隄之合龍也以<lb/>
天佑<lb/>
神助然<lb/>
天之佑廣大精微不可以一二事舉亦不可以一二日<lb/>
期<lb/>
<pb n="KR4f0004_WYG_047-6a"/>
神之助則有可以<lb/>
顯示昭靈事舉日期者此義已見於丁酉陶莊<lb/>
河神廟之文而今復有<lb/>
顯示昭靈聲應底績之貺是不可以不記儀封決口之<lb/>
築移金門開引河厯以年餘訖未成功亦無别法於舊<lb/>
冬仍為大開引河圖掣溜歸壑之為及今春二月阿桂<lb/>
等始有十一日兩壩自行合龍隨填壓茭土不逾數刻<lb/>
金門立見斷流俟十分穏固即馳報合龍之奏未數日<lb/>
<pb n="KR4f0004_WYG_047-6b"/>
而合龍之奏果至然所謂自行合龍之語不解何謂兹<lb/>
阿桂以善後大局已定來<lb/>
行在復命細問之乃稱二月十一日儀封漫口未合龍<lb/>
以前金門尚濶三丈水深十一丈餘至午時忽報順黄<lb/>
南壩沈墜驚徃勘視則南壩埽根全勢向北移走陡與<lb/>
北壩接連時金門水面深止一二丈爾時見機可乗隨<lb/>
將合龍稭料趕𦂳填壓不三四刻已見斷流而埽底亦<lb/>
無翻花過溜若非南壩向北沈墜移走則三丈口門下<lb/>
<pb n="KR4f0004_WYG_047-7a"/>
埽合龍非三兩日不能完竣今機縁巧合因敗為功以<lb/>
兩載之勤劬收功片刻實由<lb/>
至誠感召<lb/>
天和<lb/>
河神黙相非人力所能到更非在事諸臣所敢望云云<lb/>
自前歲河決後予無日不叩<lb/>
天禱<lb/>
神冀速合龍以佑蒼生昨初十日渡黄於香棚及陶莊<lb/>
<pb n="KR4f0004_WYG_047-7b"/>
河神廟更益竭誠黙籲而十一日遂有兩壩自行合龍<lb/>
黄流順歸故道之事此豈非<lb/>
天佑<lb/>
神助前記所謂適逢其時者歟予非敢自詡誠之能感<lb/>
若謂能感則自前嵗至今二月初十以前豈誠之未至<lb/>
耶而<lb/>
神之顯示昭靈實不可以不誌或謂陶莊在江南儀封<lb/>
在河南云一則不可兩處各有廟云二則此未必能及<lb/>
<pb n="KR4f0004_WYG_047-8a"/>
彼夫一佛而為千百億化身姑不必論即蘇東坡論韓<lb/>
昌黎所謂如水在地中無徃不在昌黎不過文宗尚能<lb/>
如是而福國佑民之<lb/>
正神固當論其在此在彼是一是二耶及䝉<lb/>
庇䕃合答<lb/>
庥祉予惟䖍鞏孜孜日甚一日永祈<lb/>
安瀾之錫儀封合龍處已命建<lb/>
廟答貺當别有記而此陶荘實予竭誠䝉<lb/>
<pb n="KR4f0004_WYG_047-8b"/>
佑之所因命樹碑紀實親書泐石一如前建廟之例時<lb/>
庚子嵗暮春上澣之吉也<lb/>
　　戒得堂記<lb/>
孔子三戒之論朱子注謂以理勝之則不為血氣所使<lb/>
又引范氏之言以為養其志氣故不為血氣所動䝉引<lb/>
又引新安陳櫟之語以為志亦定向於理志有善惡理<lb/>
無不善諸說繹聖析理各抒所見亦既擇之精而語之<lb/>
詳矣我<lb/>
<pb n="KR4f0004_WYG_047-9a"/>
皇祖聖夀望七時嘗欲鐫通用小璽命内廷翰臣擬文<lb/>
皆無當<lb/>
聖意者乃定戒之在得字用之此語聞之張照盖爾時<lb/>
伊在南書房裏行也然當時<lb/>
聖意引而未發予今年亦屆七袠於元旦試筆即櫽括<lb/>
此語為什兹駐蹕避暑山莊乃<lb/>
皇祖朝乾夕惕用此璽之處而予受<lb/>
恩之所也適作書堂於清舒山館之左即以此題額而<lb/>
<pb n="KR4f0004_WYG_047-9b"/>
為記以闡<lb/>
皇祖之義曰帝王之學與佔畢書生有不同則所戒亦<lb/>
當各異未定方剛之戒兹不復論兹所戒者當在得矣<lb/>
而得豈與庶人同乎欲得賢才而用之此可戒乎欲得<lb/>
億萬年永承<lb/>
天眷此可戒乎欲得寰宇安寧萬姓樂業此可戒乎欲<lb/>
得五風十雨屢綏普徧此可戒乎若夫欲得貨財為瓊<lb/>
林大盈金花内帑之私則是剜肉補創自速其亡之舉<lb/>
<pb n="KR4f0004_WYG_047-10a"/>
古有明戒而戒及此其亦小矣因敬思<lb/>
皇祖所云戒得者其在擴土兼逺之為乎擴土兼逺之<lb/>
不已必有窮兵黷武之事我<lb/>
皇祖雖征朔漠復衛藏非窮兵也不得已也予小子欽<lb/>
承<lb/>
先志亦既平伊犁定回部靖金川擴土不為不遐兼逺<lb/>
不為不備然非敢恃兵之强將之畧而窮黷以逞己之<lb/>
欲亦惟是不得已而用之耳幸䝉<lb/>
<pb n="KR4f0004_WYG_047-10b"/>
天助諸事順成今則夀登七旬亦既老矣尚何所不足<lb/>
敢弗以<lb/>
皇祖之戒為戒乎如是則先儒所謂志氣血氣胥不外<lb/>
一理然此理實非佔畢儒生所得同而或有合於我<lb/>
仁祖垂示萬禩之義乎<lb/>
　<lb/>
　<lb/>
御製文二集巻之十三<lb/>
</p>
<p>
</p>
  </div>
</body>
</text>
</TEI>
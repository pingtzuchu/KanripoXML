<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_010-1a"/>
欽定四庫全書<lb/>
御製文初集巻十<lb/>
　序<lb/>
　　大清律例序<lb/>
象刑有典肇見虞書其用之之道則曰欽曰恤曰眀曰<lb/>
允一篇之中三致意焉武王誥康叔以用其義刑義殺<lb/>
而吕刑則曰士制百姓于刑之中以教祇徳古先哲王<lb/>
所為設法飭刑布之象魏縣之門閭自朝廷達於邦國<lb/>
<pb n="KR4f0004_WYG_010-1b"/>
共知遵守者惟是適於義協於中弼成教化以洽其好<lb/>
生之徳非徒示之禁令使知所畏懼而已我<lb/>
列祖受<lb/>
天眀命撫綏萬邦頒行大清律例仁育義正各得其宜<lb/>
聖祖仁皇帝至仁如天化成久道徳洋恩溥涵浃羣生<lb/>
皇考世宗憲皇帝際重熙累洽之運振起而作新之<lb/>
親定大清律集解刋示中外甄陶訓迪刑期無刑法外<lb/>
之仁垂為<lb/>
<pb n="KR4f0004_WYG_010-2a"/>
眀訓有曰寛嚴之用必因乎其時洋洋<lb/>
聖謨洵用法之權衡制刑之準則也朕寅紹丕基恭承<lb/>
徳意深念因時之義期以建中於民簡命大臣取律文<lb/>
及遞年奏定成例詳悉參定重加編輯揆諸天理準諸<lb/>
人情一本於至公而歸於至當折衷損益為四百三十<lb/>
六門千有餘條凡四十七巻條分縷析倫叙秩然頒布<lb/>
宇内用昭畫一之守於戲五刑五用以彰天討而嚴天<lb/>
威予一人恭<lb/>
<pb n="KR4f0004_WYG_010-2b"/>
天成命監<lb/>
成憲以布於下民敢有弗欽雖然有定者律令無窮者<lb/>
情偽也易曰君子以眀慎用刑而不留獄書曰式敬爾<lb/>
由獄以長我王國忠信之長慈恵之師尚其慎厥用敬<lb/>
厥由體欽恤明允之意率乂於民棐彞克協於中以弼<lb/>
予祈<lb/>
天永命允升于大猷從事於斯者胥懋敬哉是為序<lb/>
　　御選唐宋文醇序<lb/>
<pb n="KR4f0004_WYG_010-3a"/>
不朽有三立言其一言之無文行而不逺若是乎言之<lb/>
文者乃能立於後世也文之體不一矣語文者說亦多<lb/>
矣羣言淆亂衷諸聖當必以周孔之語為歸周公曰言<lb/>
有序孔子曰辭達而已矣無序固不可以達欲達其辭<lb/>
而失其序則其為言奚能雲粼波折而與天地之文相<lb/>
似也然使義則戔戔而言有枝葉妃青嫓白雕琢曼辭<lb/>
則所謂八代之衰已其咎同歸於無序而不達抑又有<lb/>
進焉文所以足言而言固以足志其志已荒文將奚附<lb/>
<pb n="KR4f0004_WYG_010-3b"/>
是以孔子又曰言有物夫序而達達而有物斯固天下<lb/>
之至文也已昌黎韓愈生周漢之後㡬五百年逺紹古<lb/>
人立言之軌則其文可謂有序而能達者然必其言之<lb/>
又能有物如布帛之可以煖人菽粟之可以飽人則李<lb/>
漢所編七百篇中猶且十未三四況昌黎而下乎甚矣<lb/>
文之至者不易得也明茅坤舉唐宋兩朝中昌黎栁州<lb/>
廬陵三蘓曾王八大家薈萃其文各若干首行世迄今<lb/>
操觚者膾炙之本朝儲欣謂茅坤之選便於舉業而弊<lb/>
<pb n="KR4f0004_WYG_010-4a"/>
即在是乃復增損之附以李習之孫可之為十大家欲<lb/>
俾讀者興起於古毋祇為發䇿決科之用意良美已顧<lb/>
其識之未衷而見之未當則所去取與茅坤亦未始逕<lb/>
庭朕讀其書嘉其意而亦未嘗不懲其失也夫十家者<lb/>
謂其非八代駢體云爾駢句固屬文體之病然若唐之<lb/>
魏鄭公陸宣公其文亦多駢句而辭達理詣足為世用<lb/>
則駢又奚病日月麗乎天天之文也百榖草木麗乎土<lb/>
地之文也化工之所為有定形乎哉化工形形而不形<lb/>
<pb n="KR4f0004_WYG_010-4b"/>
於形而謂文可有定形乎哉顧其言之所立者何如耳<lb/>
敇㡬之暇偶取儲欣所選十家之文録其言之尤雅者<lb/>
若干首合而編之以便觀覽夫唐宋以来名儒碩士有<lb/>
序有物之嘉言固不第十人已也雖然嘗鼎一臠亦足<lb/>
以知道腴之可味况已斟其雉膏哉<lb/>
　　協紀辨方書序<lb/>
粤昔帝堯命羲和敬授人時厥民知析因夷隩之節後<lb/>
聖有作推而彌廣至於外事用剛日内事用柔日此皆<lb/>
<pb n="KR4f0004_WYG_010-5a"/>
載之經典百王不易者也厥後濫觴日以訛謬術士以<lb/>
吉凶禍福之說震驚朕師不可方物如褚少孫補史記<lb/>
所稱彼家云吉此家云凶彼家云小吉此家云大凶茫<lb/>
乎不知其畔岸漢武以来已如聚訟而荀悅王充輩斥<lb/>
為理之所無棄而勿論者也雖然天以日月行四時人<lb/>
奉天而時若嚮眀而治嚮晦而息后王君公所以奉若<lb/>
天道也日出而作日入而息羣黎百姓所以奉若天道<lb/>
也否則不能晨夜不夙則暮詩人譏焉人人所知也然<lb/>
<pb n="KR4f0004_WYG_010-5b"/>
則舉大事動大衆協乎五紀辨乎五方以順天地之性<lb/>
豈無寸分節解以推極其至精至微之理者歟其支離<lb/>
䝉昧拘牽謬悠之說乃術士之過而非可因噎而廢食<lb/>
者也欽天監舊有選擇通書刻於康熙二十二年其書<lb/>
成於星官之手因訛襲謬見之施行往往舉矛刺盾<lb/>
皇祖聖祖仁皇帝知其荒率不可以訓曾纂為星厯考<lb/>
原一書刋刻頒行而未將監本改正盖以待夫後人<lb/>
聖人之心慎而又慎如此也以諭監臣監臣曰通書之<lb/>
<pb n="KR4f0004_WYG_010-6a"/>
謬允宜改正朕因其請謂及今猶有荘親王等數人曾<lb/>
經<lb/>
皇祖指授稍眀此理使此時不加訂正恐後此益復無<lb/>
可任使爰命編輯成書頒布天下較之舊本謬說少除<lb/>
然俗所乆沿則亦不能盡去便民用也命名曰協紀辨<lb/>
方書夫協紀辨方者敬天之紀敬地之方也一作止一<lb/>
語黙天地實式臨之况其大乎如曰如是則吉如是則<lb/>
凶如是則福如是則禍則眀者所勿道也雖然敬不敬<lb/>
<pb n="KR4f0004_WYG_010-6b"/>
之間吉凶禍福隨之矣是為序<lb/>
　　大清一統志序<lb/>
惟<lb/>
上天眷顧我大清全付所覆海隅日出罔不率俾<lb/>
列祖<lb/>
列宗徳豐澤溥威鑠恵滂禹跡所奄蕃息殷阜瀛壖炎<lb/>
島大漠蠻陬咸𨽻版圖置郡築邑聲教風馳藩服星拱<lb/>
禀朔内附六合一家逺至開闢之所未賔梯航重譯歴<lb/>
<pb n="KR4f0004_WYG_010-7a"/>
嵗而始達者慕義獻琛圖於王㑹幅隕袤廣古未有過<lb/>
焉<lb/>
聖祖仁皇帝特命纂輯全書以昭大一統之盛巻帙繁<lb/>
重乆而未成<lb/>
世宗憲皇帝御極之初重加編纂閱今十有餘載次第<lb/>
告竣自京畿達於四裔為省十有八統府州縣千六百<lb/>
有竒外藩屬國五十有七朝貢之國三十有一星野所<lb/>
占坤輿所載方䇿所紀憲古證今眉列掌示圖以臚之<lb/>
<pb n="KR4f0004_WYG_010-7b"/>
表以識之書成凡三百五十餘巻夫肇十有二州見於<lb/>
虞典禹貢一篇備列九州疆域山川土田貢賦物産實<lb/>
為方志之權輿周禮大司徒以天下土地之圖周知地<lb/>
域廣輪之數辨其山林川澤邱陵墳衍原隰之名物土<lb/>
訓道地圖誦訓道方志職方氏掌天下之圖辨其邦國<lb/>
都鄙四夷八蠻七閩九貉五戎六狄之人與其財用九<lb/>
穀六畜之數漢郡國地志與計書俱上太史厥後寰宇<lb/>
志記列於正史者代數十家盖將以觀民設教體國經<lb/>
<pb n="KR4f0004_WYG_010-8a"/>
野表皇威之有截眀王道之無外匪徒備掌故徵博洽<lb/>
已也撫疆宇則念肇造之艱稽制置則念經畫之要采<lb/>
謡俗則念化導之方考循良人物而知治理之效念所<lb/>
以振興而長育之核户口田賦而察登耗之故念所以<lb/>
懐保而蕃殖之書曰皇天既付中國民越厥疆土于先<lb/>
王肆王惟徳用和懌先後迷民用懌先王受命我<lb/>
祖宗克眀峻徳以有九有之師傳緒在予敢不惟徳之<lb/>
勤篤<lb/>
<pb n="KR4f0004_WYG_010-8b"/>
前人成烈其在我内外百執事慎固封守阜成兆民懋<lb/>
相予修和有夏亦越我後嗣子孫咸敬厥徳以昭受丕<lb/>
基萬年惟無斁覽斯編也其善體諸<lb/>
　　八旗姓氏通譜序<lb/>
我<lb/>
祖<lb/>
宗誕膺<lb/>
天命勃興東土徳綏威讋奄甸萬姓維時龍従鳯附之<lb/>
<pb n="KR4f0004_WYG_010-9a"/>
衆雲合響應輻輳鱗集强者率屬歸誠弱者舉族内附<lb/>
我<lb/>
祖宗建師設長以莅之分旗𨽻屬以别之厥有熊羆之<lb/>
士不二心之臣効命疆場建謀帷幄親以肺腑重以婚<lb/>
姻酬以爵命迨入關定鼎或聚居遼左或散處燕畿錫<lb/>
之土田爰及苗裔至於今百五六十年生聚蕃衍時萬<lb/>
時億<lb/>
累朝休養煦植鞠保胥勤越我嘉師咸能永世以滋大<lb/>
<pb n="KR4f0004_WYG_010-9b"/>
朕惟<lb/>
祖宗徳澤之深不可不繼修令緒益綿延惇固於無疆<lb/>
重慮物阜且博代序日逺族姓日繁不為之眀章統系<lb/>
俾知世徳所自将罔克念先人之勤無以光昭前烈爰<lb/>
發金匱石室之蔵徴載籍稽圖譜考其入我朝来得姓<lb/>
所始表之以地系之以名官階勲績綴為小傳勲舊戚<lb/>
畹以及庶姓釐然備具秩然有條與國史相為表裏昔<lb/>
周小史定繋世辨昭穆左氏内外傳言天子建徳因生<lb/>
<pb n="KR4f0004_WYG_010-10a"/>
賜姓胙土命氏而司商吹律以定姓名盖萬物本乎天<lb/>
人本乎祖木有根而枝附焉水有源而流出焉譜牒者<lb/>
所以聨人情之渙而維舊俗之漓不可忽也相昔先民<lb/>
遺風敦樸不徒以俗望相髙是書之作非如魏晋隋唐<lb/>
譜牒之學炫博聞而廣附會以膏粱閥閱為尚也書曰<lb/>
古我先王暨乃祖乃父胥及逸勤又曰惟乃祖乃父世<lb/>
篤忠貞服勞王家纘乃舊服無忝祖考前之人既以忠<lb/>
實勤勞覆幬其後嗣凡茲食舊徳而服先疇者其何以<lb/>
<pb n="KR4f0004_WYG_010-10b"/>
無隳厥緒書亦曰率乃祖考之攸行昭乃辟之有乂是<lb/>
則朕所厚望也夫<lb/>
　　眀史綱目序<lb/>
編年之書奚啻數十百家而必以朱子通鑑綱目為準<lb/>
通鑑綱目盖祖述春秋之義雖取裁於司馬氏之書而<lb/>
眀天統正人紀昭監戒著㡬微得春秋大居正之意雖<lb/>
司馬氏有不能窺其藩籬者其他盖不必指數矣嘗謂<lb/>
讀書立言之士論世為難非如朱子具格致誠正之功<lb/>
<pb n="KR4f0004_WYG_010-11a"/>
眀治亂興衰之故其於筆削鮮有不任予奪之私失褒<lb/>
貶之公者自綱目成而義指正大條理精宻後儒有所<lb/>
依據踵而續之由宋迄元釐然方䇿至眀代君臣事蹟<lb/>
編輯之難更倍於諸書盖明史已成於百年之後而世<lb/>
變風漓記載失實若復遲待將何以繼續編而示来許<lb/>
爰命儒臣法朱子通鑑綱目義例增損編摩大書以提<lb/>
要分注以備言每一巻成呈覽朕於㡬暇亦時御丹鉛<lb/>
為之參定雖於天人一貫之精微未之能盡而惟是謹<lb/>
<pb n="KR4f0004_WYG_010-11b"/>
嚴之義守而弗失簡正之㫖志而必勉書既成羣臣舉<lb/>
唐太宗之事為言勉從其請而為之序云<lb/>
　　律吕正義後編序<lb/>
皇祖聖祖仁皇帝建中和之極通聲氣之元<lb/>
欽定律厯淵源一書審推步以眀象緯研數理以備成<lb/>
法至律吕正義凡所以定尺考度制器審音與夫五聲<lb/>
二變應和之原析其精微區其訛舛古樂之大義明而<lb/>
千古有定論今樂之至理具而千古有正聲誠所謂惟<lb/>
<pb n="KR4f0004_WYG_010-12a"/>
聖人能之者顧七政授時九章布算至今遵循罔斁而<lb/>
律吕尚未暇施行太常之司和聲之署習其器而不能<lb/>
究其所以然遂并其所習者而失之襲謬承譌不協不<lb/>
度篇章音節非重為釐正不可和碩莊親王親承<lb/>
皇祖指授貫徹樂義尚書張照研窮律本博習往訓因<lb/>
命協同考正朕親加釐定為器為音為宫為調聲之髙<lb/>
下節奏之短長分刌而節比之合則仍其故不合則易<lb/>
其辭更其調或出自臣工撰述或出自㡬暇親裁必考<lb/>
<pb n="KR4f0004_WYG_010-12b"/>
義理之原究制作之本夫而後<lb/>
郊<lb/>
廟所陳朝會燕饗所奏律吕各得其宜歌奏不淆其序<lb/>
八音克諧無相奪倫矣爰詮次成編俾垂永乆更參稽<lb/>
前代因革損益之異為樂器考樂制考樂章考度量權<lb/>
衡考以備律吕之條貫復推闡為樂問三十五篇以申<lb/>
眀其㫖趣於是而<lb/>
聖祖之所為審音定樂制器協均者一一施諸實用自<lb/>
<pb n="KR4f0004_WYG_010-13a"/>
漢魏以迄元眀是非得失之故瞭然可述名之曰後編<lb/>
者實以徵<lb/>
皇祖天縱聖神通極造化千古作者無能出其範圍亦<lb/>
無能窺其涯涘至於繼述<lb/>
先緒則在我後人益亹焉而弗敢忘<lb/>
　　新刻稽古齋文集序<lb/>
吾弟和碩和親王所著序論詩賦雜文曰稽古齋文集<lb/>
者凡若干巻編次於雍正八年秋越今年夏將以授梓<lb/>
<pb n="KR4f0004_WYG_010-13b"/>
来請予書舊所為序弁諸巻首盖去作序時忽忽十有<lb/>
七年矣予與王幼同學同課習為詩古文詞當是時侍<lb/>
奉<lb/>
皇考膝下優游書府日寢饋於經史文字中世網塵務<lb/>
毫髪不以嬰其心吾兩人者相觀以善交相勉相得無<lb/>
間如是者垂二十年天倫之樂無過於是集中所載大<lb/>
都至性所呈流溢豪素之表讀其辭可想見其為人也<lb/>
顧予與王同時訂定詩文予以乾隆元年勉從内廷諸<lb/>
<pb n="KR4f0004_WYG_010-14a"/>
臣之請刋布樂善堂文集迄今十有一年王始出是編<lb/>
命梓其遲回慎重不自滿假謙徳雅懐足為師法是則<lb/>
予之所深愧而嘉歎為不可及者夫抑予重有感者予<lb/>
自踐阼以来萬㡬在御惟日兢兢馭朽臨淵未足為喻<lb/>
雖結習未忘時亦寄懐翰墨求如曩時之暢情専意上<lb/>
下古今流連陶泳其為樂既不可復得而王亦典旗務<lb/>
領内府亮采有邦非復書齋稽古之舊娱意斯文者盖<lb/>
亦希矣予每循覽舊作俯仰疇昔未嘗不為之撫巻三<lb/>
<pb n="KR4f0004_WYG_010-14b"/>
歎故於王之来請非僅僅重録原序所可盡其意輒復<lb/>
為之序如此王之年日增徳日進文日多異時有二集<lb/>
三集者出予當以是為例一一為王序之<lb/>
　　惇叙殿栢梁體聨句詩序<lb/>
乾隆丙寅秋八月式宴王公宗室於瀛臺之惇叙殿法<lb/>
皇祖也惟時朕諸叔父列王爵者四人皇弟封王者二<lb/>
人皇子三人宗室王公有爵者三十二人念我羣從子<lb/>
姪孫姓之同出自<lb/>
<pb n="KR4f0004_WYG_010-15a"/>
皇祖者或俟封或爵不至與宴之列十年以来未舉和<lb/>
㑹之典親親之誼踈焉則亦命入今日之座凡六十有<lb/>
二人其以事故是日未至者復五十餘人於戲自黄虞<lb/>
以来有大徳者之得其位得其禄得其名夀如我<lb/>
皇祖者其誰耶即子姓之繁衍雖文王不得尚之使目<lb/>
前之振振揖揖我<lb/>
皇祖<lb/>
皇考式臨式憑予與諸弟兄子姪孫姓稱觴獻夀於其<lb/>
<pb n="KR4f0004_WYG_010-15b"/>
間其愉悅鼓舞又當何如歡極而戚固情之所必至也<lb/>
然今日之宴㑹我<lb/>
皇祖<lb/>
皇考實式臨之實式憑之諸伯叔父自當以予言為不<lb/>
謬也則又洒然以怡焉昔漢武帝柏梁之宴同姓者惟<lb/>
梁王武及宗正安國而已其餘皆羣臣然尚以此留詩<lb/>
唐明皇改集仙殿為集賢籲俊之義尚矣而周親未與<lb/>
亦闕典也朕今易崇雅為惇叙以紀今日之事復倡為<lb/>
<pb n="KR4f0004_WYG_010-16a"/>
首句以俟衆作之成凡今茲之掞藻得句者皆我<lb/>
皇祖<lb/>
皇考遺教之所垂也又何必舉金谷之例乎<lb/>
　　瀛臺賜宴聨句詩序<lb/>
稽古虞廷卿雲有什亦越周廟湛露升歌股肱之義斯<lb/>
眀上下之情攸暢胥任亮采恵疇之寄應同先憂後樂<lb/>
之心故以式宴陳詩必有取爾颺言拜手豈徒然哉嵗<lb/>
在攝提月維夷則披雄風於閶闔揚皜日於蓬莱慶叶<lb/>
<pb n="KR4f0004_WYG_010-16b"/>
西成感<lb/>
圓穹之厚賜筵開上苑仰<lb/>
聖祖之徽猷蘭沼澄而鏡影開楓林踈而黛光罨蘆蔵<lb/>
迴雁無煩寄塞上之書藻樂遊魚更致想渭濵之釣召<lb/>
儒雅而布席匪為賞花對景物以開樽多因登糓桂馥<lb/>
涵元殿甫度中秋之晨菊芳待月軒預借重陽之㑹園<lb/>
臨豐澤麟鳯紛来院賞淑清魚龍曼衍於是庖人設宜<lb/>
凉之饌常侍頒授衣之緋藻思構而艶吐筆花繪景呈<lb/>
<pb n="KR4f0004_WYG_010-17a"/>
而香霏墨雨三爵無限尚餘恭儉之儀一日追歡敢忘<lb/>
惕乾之警千言成序自愧無文七字導吟共成全首<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0004_WYG_010-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製文初集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_076-1a"/>
欽定四庫全書<lb/>
御製文二集巻四十二<lb/>
　贊<lb/>
　　五代人畫伏虎羅漢贊<lb/>
竹下婆娑坐而頂露嗟爾牛哀何不可度亦無慈力亦<lb/>
無威神芒鞋木杖隨物為羣馮婦攘臂劉昆渡河世傳<lb/>
竒事奈何奈何<lb/>
　　丁雲鵬掃象贊<lb/>
<pb n="KR4f0004_WYG_076-1b"/>
普賢大士佛功徳智行願恒沙度未來世六牙馴伏其<lb/>
名曰象設如有為功徳亦障督視掃之以物喻理然非<lb/>
了義半提而已<lb/>
　　陳居中畫無量夀佛贊<lb/>
混沌以前火刦以後一刹那間是無量夀蓮座御牛慢<lb/>
擬猶龍咄哉濫觴六祖五宗<lb/>
　　玉刻達摩贊<lb/>
地既載水水豈非地踏步以行殊非竒事西来西返前<lb/>
<pb n="KR4f0004_WYG_076-2a"/>
波後波如是如是作麽作麽<lb/>
　　宋人達摩像贊<lb/>
貝多樹下趺坐觀空九年面壁同乎不同一花五葉東<lb/>
土流傳擎拳豎拂紛矣談禪<lb/>
　　吴道子畫寳積賔伽羅佛像贊<lb/>
金甲裝校現賔伽羅以威神力降伏諸魔寳葢住空八<lb/>
部拱手既舞既歌亦空亦有瘦金所識道子作圖如水<lb/>
中月是乎否乎<lb/>
<pb n="KR4f0004_WYG_076-2b"/>
　　丁觀鵬十八羅漢贊<lb/>
　　　第一阿<hi>迎阿</hi>機達尊者<lb/>
出王舍城詣耆闍崛何以隨行拄杖蠅拂履空如地詎<lb/>
曰神通不有而有不空而空<lb/>
　　　第二阿資答尊者<lb/>
乗桴抱膝亂彼滄溟鬼伯四五使之負行髙矚雲霄不<lb/>
霑泥水漢渚浮槎視此小矣<lb/>
　　　第三㧞納㧞西尊者<lb/>
<pb n="KR4f0004_WYG_076-3a"/>
示少者相拔納㧞西經巻在手不議不思設謂坐忘是<lb/>
野狐禪侍者擊磬響寂自然<lb/>
　　　第四嘎禮嘎尊者<lb/>
學人膜拜尊者閉目示以無示青山緑竹聞詩三百一<lb/>
言蔽之此不言者可與言詩<lb/>
　　　第五㧞雜哩逋荅荅喇尊者<lb/>
眉毛拖地以手挽之全身直指㑹者為誰曲録其腰凍<lb/>
梨其面不以聲求不以色見<lb/>
<pb n="KR4f0004_WYG_076-3b"/>
　　　第六㧞哈達喇尊者<lb/>
數珠在手百八琉璃爾問我荅妙諦無遺流泉出峽去<lb/>
而為川三乗演盡法爾如然<lb/>
　　　第七嘎納嘎巴薩尊者<lb/>
石橋之上屧步欲過過将何徃来又従那上猗修竹下<lb/>
俯流水刹那萬刦應復同此<lb/>
　　　第八嘎納嘎<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>喇錣雜尊者<lb/>
從佛聞道迦毘降生比肩進步如鏡中行檀那第一不<lb/>
<pb n="KR4f0004_WYG_076-4a"/>
住檀那是七佛偈真六波羅<lb/>
　　　第九㧞嘎沽拉尊者<lb/>
手鍼自縫慣補破裳童子猴子捻線其旁三既非三一<lb/>
豈是一是非非是半得半失<lb/>
　　　第十喇乎拉尊者<lb/>
行脚事畢宴坐以嬉欲爬其背養和手持癢既自知養<lb/>
和何有夢中佛事視此同否<lb/>
　　　第十一租查巴納荅嘎尊者<lb/>
<pb n="KR4f0004_WYG_076-4b"/>
香積食畢童子洗鉢一粒不受大觧大脱手持一巻了<lb/>
義細探従何悟入盖是楞嚴<lb/>
　　　第十二畢那楂拉㧞哈喇錣雜尊者<lb/>
倚松而立有鬼立前顧之若怖又若見憐憐即是慈怖<lb/>
豈非悲普門大士無為而為<lb/>
　　　第十三巴那塔嘎尊者<lb/>
佛大弟子傳律之宗而不縛律禪教胥通右執如意意<lb/>
将奚如是塗毒鼓是摩尼珠<lb/>
<pb n="KR4f0004_WYG_076-5a"/>
　　　第十四納阿噶塞納尊者<lb/>
妙法蓮華諸佛開塔以手擎之世界畢納是何神通尊<lb/>
者弭口㑹在汝邉有㑹則否<lb/>
　　　第十五鍋巴嘎尊者<lb/>
义手當胸如滿月容披衣七條示以吾宗笠子弗戴直<lb/>
露頂相丈六丈六即真即妄<lb/>
　　　第十六阿必達尊者<lb/>
三十二相八十種好云佛有此是謂顛倒波斯捧杯滿<lb/>
<pb n="KR4f0004_WYG_076-5b"/>
盛甘露是不二門無物不度<lb/>
　　　第十七納納荅宻荅荅喇尊者<lb/>
盋盂之中飛迸銀水獰龍乗雲直入其裏龍大盂小如<lb/>
何可容偶作逰戲非謂神通<lb/>
　　　第十八嘎<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>巴達喇瑪尊者<lb/>
猛獸蹲前摇尾可愛恰是沙彌摩頂受戒何事國清豐<lb/>
干饒舌大空小空熾然分别<lb/>
　　丁觀鵬畫三世佛像贊<lb/>
<pb n="KR4f0004_WYG_076-6a"/>
我聞如是調御有言一彈指頃三世如然過去未来及<lb/>
與現在胥不可得是所以乃云何堂堂而俱現相具三<lb/>
世稱各印以掌於極樂界晏息優㳺著筆之先畫師悟<lb/>
由<lb/>
　　丁觀鵬畫觀世音像贊<lb/>
瑞蓮池中擁起綵雲種種相好現是普門慈具無緣悲<lb/>
含同體救種種難非彼非此娑羅樹上一花一果方便<lb/>
示人無可不可<lb/>
<pb n="KR4f0004_WYG_076-6b"/>
　　丁觀鵬畫地藏菩薩像贊<lb/>
七寳盆内滿如意珠大士宴坐十王敬趨地獄一空豈<lb/>
不善妙無奈衆生三塗六道稽首皈依甚深願海誓不<lb/>
成佛以衆生在<lb/>
　　丁觀鵬畫四天王贊<lb/>
　　　東方提唎答喇阿□持國天王<lb/>
須彌山王東面半腹王曰持國揵達婆主<hi>即乾闥婆孔雀王經作如</hi>
<hi>是譯</hi>擁䕶如來除煩惱憂夀命百嵗得見百秋<lb/>
<pb n="KR4f0004_WYG_076-7a"/>
　　　南方畢<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <hi>楂哈</hi>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>增長天王<lb/>
以浄石鉢施供如来正念增長速証菩提住於南方掌<lb/>
俱槃荼<hi>即鳩槃荼</hi>頞蜜怛羅慧劍手拏<lb/>
　　　西方畢<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>
                    <graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>□廣目天王<lb/>
正西天王亦名廣目是那伽主<hi>此云龍</hi>百千眷屬決江開<lb/>
瀆䕶守伏藏得清浄心人天供養<lb/>
　　　北方<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>沙喇斡那阿多聞天王<lb/>
是藥义主<hi>或名夜义</hi>曰毘沙門<hi>又曰鞞沙門譯經者互異</hi>右建寳幢左捧<lb/>
<pb n="KR4f0004_WYG_076-7b"/>
塔雲賢刦千佛均所受記以無為心而為䕶衛<lb/>
　　陳居中畫釋迦佛贊<lb/>
獅座之上青蓮開朶現天人師跏趺以坐曰相曰好自<lb/>
然而成無為無事放大光明雙手結印是演法輪滿字<lb/>
半字何果何因<lb/>
　　陳居中畫羅漢贊<hi>次右</hi>
指出乾闥手扶禪杖塔或倚肩缾或擎掌或佩法輪或<lb/>
持拂子如意如誰數珠數此虎馴若貍以手撫之全身<lb/>
<pb n="KR4f0004_WYG_076-8a"/>
威猛滿志慈悲<lb/>
　　陳居中畫羅漢贊<hi>次左</hi>
有肅其容有怡其面䏺肛者咍戍削者粲少者童顔老<lb/>
者龎眉鉢貯浄飯尺守毘尼明珠在握戲彼癡龍應真<lb/>
二九像示居中<lb/>
　　如松柏之茂贊<lb/>
崇宫夀安安娯<lb/>
夀母嵗嵗承<lb/>
<pb n="KR4f0004_WYG_076-8b"/>
歡大慶益茂<hi>叶</hi>重簾暖閣用奉冬温沐手撰述供<lb/>
目顧存畫代以書書宛成畫夀字逾萬延<lb/>
釐申介如松及柏其茂無央為殿九祝櫽括六章一字<lb/>
一年<lb/>
年與字永敬待<lb/>
九旬新圖筆秉<lb/>
　　白玉福禄夀如意贊<lb/>
和闐瑞珍耆闍寳器夀獻<lb/>
<pb n="KR4f0004_WYG_076-9a"/>
萱闈福禄並致洪範疇一中庸得次景福維祺<lb/>
遐齡永世三朋之作<lb/>
八旬初暨願百倍兹無不如意<lb/>
　　宋人畫達摩贊<lb/>
直指上乗不屑聲聞未契梁武彼何足云渡葦已畢藉<lb/>
草以坐廓然無聖亦復無我食罷洗鉢袖手而咍一花<lb/>
五葉濫矣紛哉<lb/>
　　仇英畫普賢像贊<lb/>
<pb n="KR4f0004_WYG_076-9b"/>
普賢大士願海甚深本功徳智具修習心三千大千諸<lb/>
佛所在無弗供養無弗懴悔禪枝垂蔭慧草生芽底須<lb/>
七寳祗據六牙凡屬有為不離一象坐而伏之人天遍<lb/>
仰<lb/>
　　和闐玉達摩渡江屏風贊<lb/>
佛大勝多六宗建立達摩破之謂涉修習六波羅蜜豈<lb/>
非習修以無建立認性隨流一葦中流弗南弗北曰有<lb/>
二宗毫釐差慝藉曰頓漸何異有為玉人鑿像不語得<lb/>
<pb n="KR4f0004_WYG_076-10a"/>
之<lb/>
　　吴道子畫文殊像贊<lb/>
威音已前㕘佛宗風示童子像於賢刼中堂堂獨立經<lb/>
巻手持三藏五乗可以盡之西域耆闍震旦五臺彈指<lb/>
現身不費徃來道子妙繪浄業習薰葉衣永住妙吉祥<lb/>
雲<lb/>
　　和闐玉鏤面壁達摩圖贊<lb/>
化被五印法度六宗爰來震旦闡佛真風廓然無聖梁<lb/>
<pb n="KR4f0004_WYG_076-10b"/>
王不識渡江而北少林面壁神光㕘承黙爾端坐立雪<lb/>
㫁臂乃名慧可初無言示曰安心竟壁契其㫖至今玉<lb/>
瑩<lb/>
　　宋人畫白衣大士贊<lb/>
綠草如雲白衣似水撫膝宴坐清浄無比清故非染浄<lb/>
故非紛弗離本念是為普門本念云何妙觀察智莫不<lb/>
悲度莫不慈濟衆生所仰現前豈殊設曰應感尚屬汙<lb/>
塗<lb/>
<pb n="KR4f0004_WYG_076-11a"/>
　　玉鏤達摩贊<lb/>
厜㕒趺坐面壁依然少林之石詎比和闐是語然乎曰<lb/>
然即否面者已非壁復何有同斯一花異斯五葉是即<lb/>
拈手是即笑頰崑崙蔥嶺地脉相連冺歸去來示現隨<lb/>
緣<lb/>
　　宋人畫文殊贊<lb/>
現童子相侍天人師與物無二具體而微一巻在手義<lb/>
括三乗滿字半字何所何能巍巍相好示蹟五臺草衣<lb/>
<pb n="KR4f0004_WYG_076-11b"/>
被髮同異漫猜作者何人不留名氏稽首慈雲如然法<lb/>
爾<lb/>
　　和闐玉鏤羅漢贊<lb/>
嵌巖獨坐浄瓶持手一彈指頃非空非有竹杖傍倚蕉<lb/>
葉上覆<hi>叶</hi>剖盡心無擘開節紐天鹿伏馴銜芝在口於<lb/>
何為獻於何為受崑崙之墟環貽王母應真示現不脛<lb/>
而走<lb/>
　　趙奕畫白衣大士贊<lb/>
<pb n="KR4f0004_WYG_076-12a"/>
白衣披身金仙灌頂大慈大悲性志平等浄瓶在手㵼<lb/>
為水雲合掌其上善財殷勤無示固非有示豈是曰聖<lb/>
曰凡孰彼孰此<lb/>
　　牙刻五百羅漢贊<lb/>
應真五百各具神通須彌可把芥子能容巧匠㑹意寫<lb/>
以銛鋒方廣三寸變化無窮鹿苑巍煥雁塔穹窿騎麟<lb/>
駕鶴來徃其中是何佛法是何鬼工象脅林園意樹菁<lb/>
葱伊婆羅那同乎不同<lb/>
<pb n="KR4f0004_WYG_076-12b"/>
　　劉松年羅漢贊<lb/>
倚菩提樹俯視伊尼如示妙偈知乎不知樹頭結果其<lb/>
果纍垂猨猴登樹摘果以嬉童子攓袂仰而承之有色<lb/>
有象無意無為細入毫髮匪夷所思金剛四句一幅全<lb/>
披合掌欲詢應真伊誰<lb/>
</p>
<p>
</p>
  </div>
</body>
</text>
</TEI>
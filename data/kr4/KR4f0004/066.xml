<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_066-1a"/>
欽定四庫全書<lb/>
御製文二集巻三十二<lb/>
　書事<lb/>
　　己未嵗我<lb/>
太祖大破明師於薩爾滸山之戰書事<lb/>
葢聞國之將興必有禎祥然禎祥之賜由乎<lb/>
天而致<lb/>
天之賜則由乎人予小子於己未嵗我<lb/>
<pb n="KR4f0004_WYG_066-1b"/>
太祖大破明師於薩爾滸之戰益信此理之不爽也爾<lb/>
時草剏開基篳路藍縷地之里未盈數千兵之衆弗滿<lb/>
數萬惟是<lb/>
父子君臣同心合力師直為壯荷<lb/>
天之龍用能破明二十萬之衆每觀<lb/>
實録未嘗不流涕動心思我<lb/>
祖之勤勞而念當時諸臣之宣力也謹依<lb/>
實錄叙述其事如左<lb/>
<pb n="KR4f0004_WYG_066-2a"/>
己未二月明帝命楊鎬杜松劉綎等統兵二十萬號四<lb/>
十萬來攻左翼中路以杜松王宣趙夢麟張銓督兵六<lb/>
萬由渾河出撫順闗右翼中路以李如柏賀世賢閻鳴<lb/>
泰督兵六萬由清河出鴉鶻闗左翼北路以馬林麻巖<lb/>
潘宗顏督兵四萬由開原合葉赫兵出三岔口右翼南<lb/>
路以劉綎康應乾督兵四萬合朝鮮兵出寛甸口期並<lb/>
趨我興京三月朔我西路偵卒遥見火光馳告甫至而<lb/>
南路偵卒又以明兵逼境告我<lb/>
<pb n="KR4f0004_WYG_066-2b"/>
太祖曰明兵之來信矣南路駐防之兵有五百即以此<lb/>
拒之明使我先見南路有兵者誘我兵而南也其由撫<lb/>
順關西來者必大兵急宜拒戰破此則他路兵不足患<lb/>
矣即於辰刻率大貝勒代善<hi>後封禮親王</hi>及衆貝勒大臣統<lb/>
城中兵出而令大貝勒前行時偵卒又以明兵出清河<lb/>
路來告大貝勒曰清河之界道途偪仄﨑嶇兵未能驟<lb/>
至我兵惟先往撫順以逆敵兵遂過扎喀闗與達爾漢<lb/>
侍衞扈爾漢<hi>後授三等子世職</hi>集兵以待<lb/>
<pb n="KR4f0004_WYG_066-3a"/>
上之至時<lb/>
四貝勒<hi>即我皇帝太宗文</hi>以祀事後至謂大貝勒曰界藩山<lb/>
上我築城夫役在焉山雖險倘明之將帥不惜士卒奮<lb/>
力攻之䧟夫役奈何我兵宜急進以安夫役之心大貝<lb/>
勒等善是言下令軍士盡擐甲日過午至太蘭岡大貝<lb/>
勒及扈爾漢欲駐兵隠僻地以待敵<lb/>
四貝勒艴然曰正宜耀兵列陣明示敵人壯我夫役士<lb/>
卒之膽俾并力以戰何故令兵立隠僻地耶巴圖魯額<lb/>
<pb n="KR4f0004_WYG_066-3b"/>
亦都<hi>後為一等大臣追封𢎞毅公</hi>曰貝勒之言是也我兵當堂堂正<lb/>
正以向敵人遂督兵赴界藩對明兵營列陣而待初衆<lb/>
貝勒兵未至我國防衛築城夫役之兵僅四百人伏薩<lb/>
爾滸谷口伺明總兵杜松王宣趙夢麟之兵過谷口將<lb/>
半尾擊之追至界藩渡口與築城夫役合據界藩山之<lb/>
吉林崖杜松結營薩爾滸山而自引兵圍吉林崖仰攻<lb/>
我兵我兵四百人率衆夫役下擊之一戰而斬明兵百<lb/>
人時我國衆貝勒甫至見明兵攻吉林崖者約二萬人<lb/>
<pb n="KR4f0004_WYG_066-4a"/>
又一軍列薩爾滸山巔遥為聲勢四大貝勒與諸將議<lb/>
曰吉林崖巔有防衛夫役之兵四百人急增千人助之<lb/>
俾登山馳下衝擊而以右翼四旗兵夾攻之其薩爾滸<lb/>
山之兵則以左翼四旗兵當之遂遣兵千人往吉林崖<lb/>
上至問四大貝勒破敵策四大貝勒具以前議告<lb/>
上曰日暮矣且從汝等今分右翼四旗之二與左四旗<lb/>
兵合先破薩爾滸山所駐兵此兵破則界藩之衆自喪<lb/>
膽矣再令右二旗兵遥望界藩明軍俟我兵由吉林崖<lb/>
<pb n="KR4f0004_WYG_066-4b"/>
馳下衝擊時并力以戰是時我國近都城之兵乗善馬<lb/>
者先至乗駑馬者後至其數十里外者尚未至於是合<lb/>
六旗兵進攻薩爾滸山明兵駐營列陣發鎗礮我兵仰<lb/>
而射之奮力衝擊不移時破其營壘死者相枕藉而所<lb/>
遣助吉林崖之兵自山馳下衝擊右二旗兵渡河直前<lb/>
夾擊明兵之在界藩山者短刃相接我兵縱横馳突無<lb/>
不一當百遂大破其衆明總兵杜松王宣趙夢麟等皆<lb/>
殁於陣横屍亘山野血流成渠其旗幟器械及士卒死<lb/>
<pb n="KR4f0004_WYG_066-5a"/>
者蔽渾河而下如流凘焉追奔逐北二十餘里至碩欽<lb/>
山時已昏軍士沿途搜𠞰者又無數是夜明總兵馬林<lb/>
兵營於尚間崖濬壕嚴斥堠鳴金鼔自衛我兵見之乗<lb/>
夜馳告於大貝勒翼旦大貝勒以三百餘騎馳往馬林兵<lb/>
方拔營行見大貝勒兵至回兵結方營環營濬壕三匝<lb/>
列火器俾習火器者立壕外繼列騎兵以俟又潘宗顔<lb/>
一軍距西三里外營斐芬山大貝勒見之使人馳告於<lb/>
上時我國逺路之兵亦陸續至與大貝勒兵合明左翼<lb/>
<pb n="KR4f0004_WYG_066-5b"/>
中路後營遊擊龔念遂李希泌統步騎萬人駕大軍持<lb/>
堅楯營於斡琿鄂謨地環營濬壕外列火器<lb/>
上見之與<lb/>
四貝勒率兵不滿千人分其半下馬步戰明兵發火器<lb/>
拒敵<lb/>
四貝勒引騎兵奮勇衝入我步兵遂斫其車破其楯明<lb/>
兵又大敗龔念遂李希泌皆陣殁焉會大貝勒使人至<lb/>
知明兵巳營尚間崖<lb/>
<pb n="KR4f0004_WYG_066-6a"/>
上不待<lb/>
四貝勒兵急引侍從四五人往日中至其地見明兵四<lb/>
萬人布陣成列<lb/>
上趣令我軍先據山巔向下搏擊衆兵方欲登山而馬<lb/>
林營内之兵與壕外兵合<lb/>
上曰是將與我戰也我兵且勿登山宜下馬步戰令大<lb/>
貝勒往諭時左二旗兵下馬者方四五十人明兵巳自<lb/>
西突至大貝勒代善言於<lb/>
<pb n="KR4f0004_WYG_066-6b"/>
上曰兵已進矣即怒馬迎戰直入其陣二貝勒阿敏三<lb/>
貝勒莽古爾泰與衆台吉等各鼔勇奮進兩軍搏戰遂<lb/>
敗明兵斬首捕鹵過當方戰時我六旗兵見之不及布<lb/>
列成陣人自為戰前後弗相待縱馬飛馳直偪明營明<lb/>
兵發鳥鎗巨礮我兵衝突縱擊飛矢利刃所向無前明<lb/>
兵不能支又大敗遁走我兵乗勝追擊明副將麻岩及<lb/>
大小將士皆陣沒總兵馬林僅以身免滅跡掃塵案角<lb/>
隴種尚間崖下河水為之盡赤<lb/>
<pb n="KR4f0004_WYG_066-7a"/>
上復集軍士馳往斐芬山攻開原道潘宗顏兵令我兵<lb/>
之半下馬仰山而攻宗顏兵約萬人以楯遮蔽連發火<lb/>
器我兵突入摧其楯遂破之宗顏全軍盡沒時葉赫貝<lb/>
勒錦台什布揚古欲助明與潘宗顏合其兵甫至開原<lb/>
中固城聞明兵敗大驚而遁是時我軍既擊破明二路<lb/>
兵<lb/>
上乃收全軍至固勒班地方駐營而明總兵劉綎李如<lb/>
柏等由南路進者已近逼興京偵卒馳告<lb/>
<pb n="KR4f0004_WYG_066-7b"/>
上遂命扈爾漢先率兵千人往禦翼旦<lb/>
上復命二貝勒阿敏率兵二千繼之<lb/>
上率衆貝勒大臣還軍至界藩行凱旋禮刲八牛祭纛<lb/>
告<lb/>
天大貝勒代善請曰吾先歸從二十騎㣲行探信祀畢<lb/>
上徐來<lb/>
上許諾三貝勒莽古爾泰亦相繼行<lb/>
四貝勒馳至<lb/>
<pb n="KR4f0004_WYG_066-8a"/>
上前請與俱往<lb/>
上曰汝兄微行往探汝隨吾後行<lb/>
四貝勒曰兄獨往吾留此未安也遂亦行日暮大貝勒<lb/>
回至興京入宫則<lb/>
皇后内庭等見大貝勒至亟問禦敵策大貝勒曰撫順<lb/>
開原二路敵兵已破誅戮且盡南來兵已遣將往禦我<lb/>
待<lb/>
父皇命當即往破之於是大貝勒復出城迎<lb/>
<pb n="KR4f0004_WYG_066-8b"/>
上於大屯之野<lb/>
上自界藩啟行至興京平明命大貝勒三貝勒<lb/>
四貝勒統軍士禦劉綎而留兵四千於都城待李如柏<lb/>
賀世賢等之兵初劉綎兵出寛甸進棟鄂路我居民避<lb/>
匿深山茂林中劉綎悉焚其柵寨殺其孱弱佐領託保<lb/>
額爾訥額赫率駐防五百人迎敵劉綎兵圍之數重額<lb/>
爾訥額赫死之并傷我卒五十人託保引餘兵與扈爾<lb/>
漢軍合扈爾漢伏兵山隘以待巳刻大貝勒及三貝勒<lb/>
<pb n="KR4f0004_WYG_066-9a"/>
四貝勒引兵甫出瓦爾喀什窩集時劉綎所率精鋭二<lb/>
萬先遣萬人前掠將趨登阿布達哩岡布陣大貝勒欲<lb/>
引兵先登馳下擊之<lb/>
四貝勒曰兄統大兵留此相機為援吾先督兵登岡自<lb/>
上下擊之大貝勒曰善吾引左翼兵出其西汝引右翼<lb/>
兵登山俾將士下擊汝立後督視勿違吾言輒輕身入<lb/>
也<lb/>
四貝勒遂率右翼兵往先引精騎三十人超出衆軍前<lb/>
<pb n="KR4f0004_WYG_066-9b"/>
自山馳下奮擊之兵刃交接戰甚酣後軍隨至衝突而<lb/>
入大貝勒又率左翼兵自山之西至夾攻之明兵大潰<lb/>
四貝勒乗勝追擊與劉綎後隊兩營兵遇綎倉卒不及<lb/>
陣<lb/>
四貝勒縱兵奮擊殱其兩營兵萬人劉綎戰死是時明<lb/>
海蓋道康應乾步兵合朝鮮兵營於富察之野其兵執<lb/>
筤筅長鎗被籐甲皮甲朝鮮兵被紙甲其胄以栁條為<lb/>
之火器層疊列待<lb/>
<pb n="KR4f0004_WYG_066-10a"/>
四貝勒既破劉綎兵方駐軍衆貝勒皆至遂復督兵攻<lb/>
應乾明兵及朝鮮兵敵發火器忽大風驟作走石揚<lb/>
沙烟塵反撲敵營昏㝠晝晦我軍乗之飛矢雨發又大<lb/>
破之其兵二萬人殱焉應乾遁去先是二貝勒阿敏扈<lb/>
爾漢前行遇明遊擊喬一琦兵擊敗之一琦收殘卒奔<lb/>
朝鮮都元帥姜功烈營時功烈據固拉庫崖衆貝勒復<lb/>
整兵逐一琦遂攻朝鮮營功烈知明兵敗大驚遂按兵<lb/>
偃旗幟遣通事執旗來告曰此來非吾願也昔倭侵我<lb/>
<pb n="KR4f0004_WYG_066-10b"/>
國據我城郭奪我疆土急難之時賴明助我獲退倭兵<lb/>
今以報徳之故奉調至此爾撫我我當歸附且我兵之<lb/>
在明行間者已被爾殺此營中皆髙麗兵也明兵逃匿<lb/>
於我者止遊擊一人及所從軍士而已當執之以獻四<lb/>
大貝勒定議乃曰爾等降先令主將來否則必戰功烈<lb/>
復遣使來告曰吾若今夕即往恐軍亂逃竄其令副元<lb/>
帥先往宿貝勒營以示信詰朝吾率衆降遂盡執明兵<lb/>
擲於山下付我明遊擊喬一琦自縊死於是朝鮮副元<lb/>
<pb n="KR4f0004_WYG_066-11a"/>
帥先詣衆貝勒降翼日姜功烈率兵五千下山降衆貝<lb/>
勒宴勞之送功烈及所部將士先詣都城<lb/>
上御殿朝鮮都元帥姜功烈及副元帥等匍匐謁見<lb/>
上優以賓禮數賜宴厚遇之士卒悉留豢養四大貝勒<lb/>
既殱南路明兵四萬人我軍駐三日籍其俘獲人馬輜<lb/>
重鎧仗而還是役也明以傾國之兵雲集遼瀋又招合<lb/>
朝鮮葉赫分路來侵五日之間悉被我軍誅滅其宿將<lb/>
猛士暴骸骨於外士卒死者不啻十餘萬我軍邀<lb/>
<pb n="KR4f0004_WYG_066-11b"/>
天佑助以少擊衆無不摧堅挫鋭迅奏膚功策勲按籍<lb/>
我士卒僅損二百人自古克敵制勝未有若斯之神者<lb/>
也時明經畧楊鎬駐瀋陽聞三路兵敗大驚急檄總兵<lb/>
李如柏副將賀世賢等回兵如柏等自呼蘭路遁歸我<lb/>
哨兵二十人見之據山上鳴螺繫㡌弓弰揮之作招集<lb/>
大兵狀已而呼噪下擊殺四十人獲馬五十匹明兵奪<lb/>
路而逃相蹂踐死者復千餘人庚寅大軍還至都城<lb/>
上顧衆貝勒大臣曰明以二十萬衆號四十七萬分四<lb/>
<pb n="KR4f0004_WYG_066-12a"/>
路并力來戰今我不踰時破之遂獲全勝各國聞之若<lb/>
謂我分兵拒敵則稱我兵衆若謂我往來𠞰殺則服我<lb/>
兵强傳聞四方孰不懾我軍威者哉嗚呼由是一戰而<lb/>
明之國勢益削我之武烈益揚遂乃克遼東取瀋陽王<lb/>
基開帝業定夫豈易乎允因我<lb/>
太祖求是於<lb/>
天復讐乎<lb/>
祖同兄弟子姪之衆率股肱心膂之臣<lb/>
<pb n="KR4f0004_WYG_066-12b"/>
親冐矢石授方畧一時<lb/>
聖嗣賢臣抒勞效悃用成鴻勲我大清億萬年丕丕基<lb/>
實肇乎此予小子披讀<lb/>
實錄未嘗不起敬起慕起悲媿未能及其時以承<lb/>
訓抒力於行間馬上也夫我<lb/>
祖如此勤勞所得之天下子若孫覩此戰蹟而不思所<lb/>
以永<lb/>
天命綿帝圖兢兢業業治國安民凛惟休惟恤之誡存<lb/>
<pb n="KR4f0004_WYG_066-13a"/>
監夏監殷之心則亦非予子孫而已爾此予覩薩爾滸<lb/>
之戰所由書事也此予因<lb/>
實錄尊藏人弗易見而特書其事以示我大清億萬年<lb/>
子孫臣庶期共勉以無忘<lb/>
祖宗開創之艱難也<lb/>
　<lb/>
　<lb/>
　<lb/>
<pb n="KR4f0004_WYG_066-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製文二集巻三十二<lb/>
</p>
<p>
</p>
  </div>
</body>
</text>
</TEI>
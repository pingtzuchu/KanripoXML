<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_023-1a"/>
欽定四庫全書<lb/>
御製文初集巻二十三<lb/>
　賦<lb/>
　　五六天地之中合賦<hi>以敬授民時聖人所先為韻</hi>
繄鴻濛之坱圠兮肇兩儀而互應昭法象之崇卑兮紛<lb/>
萬物其繁盛羌孰體夫天心兮伊誰契乎地柄揭造化<lb/>
之元樞兮示羣生以金鏡粤若宓犧畫卦而知一元之<lb/>
廣運亦越周文繋彖而明三才之有正於焉定嵗序乎<lb/>
<pb n="KR4f0004_WYG_023-1b"/>
星辰總以握綱維於祇敬爾其渾淪初分經緯斯究竒<lb/>
全偶半地天恰配乎朔南兼兩函三剛柔各居其左右<lb/>
積五位以相乘合六爻而互就置閏則道在歸竒積䇿<lb/>
則法惟用九載在周禮屬太卜之攸司稽乃虞書實羲<lb/>
和之所授孰云一三二四之當前與夫七九八十之應<lb/>
後此盖隂陽定位其運乃神至聖觀象用以前民來復<lb/>
而知履端於子交泰而識建統於寅覘氣候於十有二<lb/>
月騐嵗差於三百六旬彼夫土圭銅渾之是製保章馮<lb/>
<pb n="KR4f0004_WYG_023-2a"/>
相之所陳或北陸而成嵗或東嵎以紀春豈能外大衍<lb/>
之名數總萬有之紛綸若乃衍母衍子各殊其用大餘<lb/>
小餘不紊其時雖月窟天根眇忽難窮其象罔而乾維<lb/>
坤絡翕闢自著其端倪天五得其中也地六從而合之<lb/>
五挈陽樞五五二十五數而不忒六維隂紐六六三十<lb/>
六宫而咸宜於以協大中之運於以定保合之規乃其<lb/>
變化相尋權輿斯定天數六為用而五為體倍其五兮<lb/>
天干盈地數五為君而六為臣重其六兮地支竟氣降<lb/>
<pb n="KR4f0004_WYG_023-2b"/>
為味兮聿觀大化之所由敷民受以生兮乃識萬彚之<lb/>
所從孕圖呈龍馬兮妙用洩造物之竒象著龜書兮至<lb/>
瑞應憲天之聖辨方辨卦定至定分六甲為日五子維<lb/>
辰十一而道畢六十而數均極其數兮遂定天下之象<lb/>
通其變兮遂成天地之文陽竒隂偶兮合而言之曰易<lb/>
天圓地方兮中而處者惟人茲五六之迭乗兮實行生<lb/>
之橐籥惟中合之妙構兮顯天地之絪緼於是順布五<lb/>
行修和六府言乎理兮健順統㑹乎苞符言乎器兮權<lb/>
<pb n="KR4f0004_WYG_023-3a"/>
度不差乎絫黍用布令於提陬遂紀元於章蔀占鳥火<lb/>
虚昴而定嵗功乗震兊坎離以致時序豈其事事而為<lb/>
之則物物而為之所哉重曰居寰中以御極兮道在節<lb/>
宣察璣衡以齊政兮聖人我先愧參贊之靡易兮凛若<lb/>
氷淵顧民事之綦重兮時罔或愆敷五典與六職兮取<lb/>
法自然期無逸以勤恤兮欽若昊天<lb/>
　　恭祝<lb/>
聖母皇太后萬夀無疆賦<hi>有序</hi>
<pb n="KR4f0004_WYG_023-3b"/>
　　伏聞累洽重熙光唘夀昌之運垂恩儲祉慶延慈<lb/>
　　訓之隆惟懿徳在躬以至仁為茂育斯降年有永<lb/>
　　自諸福之駢臻我<lb/>
聖母崇慶慈宣皇太后<lb/>
　化協乾樞<lb/>
　恩周坤絡<lb/>
　興媯佐嚳申錫久而長發其祥<lb/>
　明徳宣仁垂裕深而並受其福茲值仲冬之月欣逢<lb/>
<pb n="KR4f0004_WYG_023-4a"/>
萬夀之期禹甸春回堯封慶洽集衣冠於萬國率拜舞<lb/>
　　於千官共稱北斗之觴竊擬南山之頌謹拜手稽<lb/>
　　首而獻賦曰<lb/>
惟坤徳之無疆乃自天而凝命既體順以承乾遹鍾祥<lb/>
而衍慶王母受介福逺垂羲易之文京室紀徽音載詠<lb/>
周詩之盛禮崇尊養㑹下國之共球律轉陽和運中天<lb/>
之璣鏡桃熟三千之候愛日舒長山呼萬嵗之聲慈雲<lb/>
髙映占南極之光華奉<lb/>
<pb n="KR4f0004_WYG_023-4b"/>
東朝之温凊擁佳氣於蓬萊共欽瞻於<lb/>
慈聖<lb/>
徽號極域中之尊至仁為天下之<lb/>
母配天而䖍奉三無應地則含宏九有永彌性以優㳺<lb/>
介繁禧而昌後竊欣<lb/>
膝下之承歡就養無方於左右黄裳中正開長信而禮<lb/>
洽宫庭<lb/>
彤幄輝光出丹泉而瑞盈郊棷挹天酒以潤芳蘐迴<lb/>
<pb n="KR4f0004_WYG_023-5a"/>
鳯輦而縈宫栁臨華渚以逍遥邁斗維之悠久於時律<lb/>
中黄鍾日臨婺女騐添線於金針候吹葭於玉吕恭逢<lb/>
誕<lb/>
聖之辰正協履長之序聲傳綘幘尚衣初進雲裘光暎<lb/>
朱霞列樹猶然彩炬引<lb/>
璇宫之法駕盛儀衛於鈎陳振丹陛之元音應鏗鏘於<lb/>
鐘虡雲開扇影瞻<lb/>
寳座而奏瑶箋香裊鑪烟唘芳筵而斟桂醑躬舞蹈以<lb/>
<pb n="KR4f0004_WYG_023-5b"/>
奉觴循玉除而容與歡騰薄海慶溢敷天曠代之苞符<lb/>
輻輳殊方之寳賮駢闐九葉金芝吐榮華於天秀萬年<lb/>
玉冊銘琬琰以神鐫雲綃呈織女之機七襄錦麗寳□<lb/>
綴仙人之珥四寸珠圓饌龍根而待御擘麟脯以烹鮮<lb/>
紫府之瓊漿若醴華峯之碧藕如船盡入充庭之貢並<lb/>
登介夀之筵若乃車書南北尉候西東競厠身於朝列<lb/>
隨稽拜於臣工共晉九如之祝羣欽萬福之同聴仙韶<lb/>
之應節覘瑞靄之浮空鳯舞鸞歌奏鈞天而陳廣樂雲<lb/>
<pb n="KR4f0004_WYG_023-6a"/>
蒸霞蔚揖金母而拜木公花滿瑤池之上籌添海屋之<lb/>
中信上元之資福緜景祚於無窮<hi>臣</hi>祇奉<lb/>
母儀儼同天覆幸當清晏之期喜值文明之晝㳺觀上<lb/>
苑効扶侍於<lb/>
鸞輿瞻望<lb/>
春暉煥斑斕於舞袖天開有道之祥星紀長庚之宿仰<lb/>
純嘏之緝熙兮荷貽謀之孔厚愧頌颺而莫罄兮願福<lb/>
禄之永茂自今以始兮八千春長祝<lb/>
<pb n="KR4f0004_WYG_023-6b"/>
慈闈兮無量夀<lb/>
　　建福宫賦<lb/>
居寰中以御物凛<lb/>
天命兮難諶懼大業之弗勝恒乾惕兮小心戒峻宇與<lb/>
雕牆鑒酒池兮肉林愧飢溺其未解遑安逸兮是尋乃<lb/>
者新宫落初玉戺金鋪剏名建福義何居乎盖是地也<lb/>
圍於宫牆而弗加擴卑於路寢而弗増華畏炎歊之相<lb/>
偪乃託興於清嘉儉不至陋幽而匪遐況在重華之右<lb/>
<pb n="KR4f0004_WYG_023-7a"/>
<hi>重華宫朕舊居也在新宫之左</hi>比之興慶之宫未費司農之帑何勞庶<lb/>
民之攻經之營之募千夫而齊力如松如竹閱數月而<lb/>
成功於是殿方馺娑宫比駘盪長春長樂披青簡而空<lb/>
傳太和保和凭朱欄而相望千門萬户兮笑漢制之太<lb/>
奢茅茨土階兮欽堯儉之堪尚軒號静怡兮期成性之<lb/>
常存齋名敬勝兮恐舉念之或妄亭顔惠風兮欲膏澤<lb/>
之旁敷閣扁延春兮與羣生而咸暢觸目警心兮守此<lb/>
志而始終居安思危兮常厪懐而籌量爾其文石矗立<lb/>
<pb n="KR4f0004_WYG_023-7b"/>
嘉木叢生羅芝田兮蕙畹來燕賀兮鶯鳴披薫風兮思<lb/>
解愠對時雨兮樂向榮觀太宇兮調元化育萬物兮騐<lb/>
農耕又何必焚隋廷之甲煎樹漢苑之金莖歌陳宫之<lb/>
玉樹聴唐曲之新聲而始稱悦情也哉於時而春覽生<lb/>
意而欣欣於時而夏逺煩暑而灑灑乃其秋也偉西成<lb/>
之可慶乃其冬也體貞元之凝命載色載笑奉<lb/>
慈闈而承歡來㳺來歌與良臣而交儆於以承<lb/>
先廑肯構而勿忘於以示後庶斯言之是聴重曰洪範<lb/>
<pb n="KR4f0004_WYG_023-8a"/>
有言斂時五福敷錫庶民與時茂育予宅是居心乎肅<lb/>
肅受<lb/>
天之祜匪藉田燭建民之極匪侈華屋繼繩<lb/>
光烈對越於穆進賢納諫懲惡旌淑志苟懐安是謂不<lb/>
穀尚慎旃哉永膺<lb/>
天禄<lb/>
　　盛京賦<hi>有序</hi>
　　嘗聞以父母之心為心者天下無不友之兄弟以<lb/>
<pb n="KR4f0004_WYG_023-8b"/>
　　祖宗之心為心者天下無不睦之族人以天地之<lb/>
　　心為心者天下無不愛之民物斯言也人盡宜勉<lb/>
　　而所繋於為人君者尤重然三語之中又惟以祖<lb/>
　　宗之心為心居其要焉盖以祖宗之心為心則必<lb/>
　　思開剏之維艱知守成之不易兢兢業業畏天愛<lb/>
　　人於是刑兄弟而御家邦斯以父母之心為心也<lb/>
　　民同胞而物吾與斯以天地之心為心也孔子曰<lb/>
　　明乎郊社之禮禘嘗之義治國其如示諸掌乎宗<lb/>
<pb n="KR4f0004_WYG_023-9a"/>
　　廟禘嘗之典固先王繼志述事之大經也然自聖<lb/>
　　人象大過肇封樹以來上陵之制漢代已然我國<lb/>
　　家肇興盛京邠岐之地橋山在焉昔<lb/>
皇祖六十一年之間三謁<lb/>
丹陵用展孝敬<lb/>
皇考在位百度維新日不暇給適西鄙有事徴役已勞<lb/>
　　又<lb/>
藩邸時曽奉<lb/>
<pb n="KR4f0004_WYG_023-9b"/>
皇祖命往謁<lb/>
祖陵是以十有三年中未舉是典予小子纉承丕基懼<lb/>
　　徳弗嗣深帷<lb/>
祖宗締搆之勤日有孜孜敬奉神器言念盛京為天作<lb/>
　　之基<lb/>
永陵<lb/>
福陵<lb/>
昭陵巍然在望不躬親祀事其奚以攄慤忱而示來許<lb/>
<pb n="KR4f0004_WYG_023-10a"/>
　　爰以乾隆癸亥秋恭奉<lb/>
皇太后發軔京師届我陪都孝思以申<lb/>
祖武是仰因周覽山川之渾厚民物之樸淳穀土之沃<lb/>
　　肥百昌之繁廡洵乎天府之國興王之㑹也昔豳<lb/>
　　居相度召頌公劉岐宅作屏周歌大王莫不於<lb/>
上帝之監觀下民之君宗三致意焉故物以賦顯事以<lb/>
　　頌宣既見於斯豈黙於言乎遂作賦曰<lb/>
嵗大淵獻時旦栁中協律無射辨方庚辛厯吉日以建<lb/>
<pb n="KR4f0004_WYG_023-10b"/>
旗駕應龍之龢鸞紛灕虖蕤蜿蜒旌雄虹橦鳴鳶周乎<lb/>
神臯之壤届乎箕尾之躔循我留都殺禋<lb/>
珠丘懐精氣仰<lb/>
徳流既備既申乃御黼座而覲臣僚維締造之彌艱撫<lb/>
草創之鴻圖曰於休哉是盖突載亳之子殷躐宅鎬之<lb/>
姬周憑虚致譏於東約安處薦誚於西踰下此離為十<lb/>
二之國合為六七之侯鼎立𤓰分者益瑣纎旁魄不足<lb/>
以殫攄而孟堅平子太沖者倫方且艷陳崤函隴坻之<lb/>
<pb n="KR4f0004_WYG_023-11a"/>
隘鹽池墨井之腴枍詣天梁之麗三條五劇之區極鋪<lb/>
張以詭辨彼何辭迺稱諸奚侔夫天作之皇宅又何藉<lb/>
萇宏與魏舒於是諮文獻攷圖冊不恧不文爰賦其畧<lb/>
聚精搆思挂一漏百粤我清初肈長白山扶輿所鍾不<lb/>
顯不靈周八十里潭曰闥門鴨緑混同愛滹三江出焉<lb/>
帝女天妹朱果是吞爰生<lb/>
聖子<lb/>
帝用錫以姓曰覺羅而徽其稱曰愛新是翦是除匪安<lb/>
<pb n="KR4f0004_WYG_023-11b"/>
匪康乃有葉赫輝發界蕃撫順遂築城於遼陽以為東<lb/>
國之宗<lb/>
天篤其祜載恢厥功天命十年相險宅中謂瀋陽為王<lb/>
氣所聚乃建盛京而俯闗西故言其封域則雖始自秦<lb/>
漢厯隋唐以迄遼金歟而舉其規模則維新<lb/>
皇運膺靈佑之獨深也仰符十度之尾實臨析木之津<lb/>
得雲漢之所垂維北極之所鄰亦何異乎召伯相宅卜<lb/>
惟洛食奉春建䇿留侯演成哉於是乎左挾朝鮮右據<lb/>
<pb n="KR4f0004_WYG_023-12a"/>
山海北屏白山南帶遼水滄溟為池澎湃㵽渨流湯湯<lb/>
赴瀰瀰撇<graphic n="KR2699" url="https://raw.githubusercontent.com/kanripo/KR-Gaiji/master/images/KR2699.png" mimeType="image/png"/>渹迴渾渼浴日沃星莫測其始東盡使犬<lb/>
之部朔連牧羊之鄙唘我漠恵之原擴我俄朶之址髙<lb/>
燥埤濕原田每每走大野而拱太室者萬有餘里其山<lb/>
則鐵嶺繡嶺平頂降龍木查石門東水南雙矗嵑<graphic n="KR1625" url="https://raw.githubusercontent.com/kanripo/KR-Gaiji/master/images/KR1625.png" mimeType="image/png"/>聚<lb/>
<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>嵏<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>兮屴崱嵌兮<graphic n="KR2886" url="https://raw.githubusercontent.com/kanripo/KR-Gaiji/master/images/KR2886.png" mimeType="image/png"/>峒<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>兮巃嵃嵂兮嵣嵡蔽虧日<lb/>
月源流湖江既孕竒而盤鬱亦含秀而隆崇故夫四蹄<lb/>
雙羽之族長林豐草之衆無不博産乎其中蹄類則虎<lb/>
<pb n="KR4f0004_WYG_023-12b"/>
豹熊羆野馬野騾鹿麞麅麀狼豺封駝狐貍貛貉跳兔<lb/>
婆娑鼢鼯艾虎貂䑕輕嘉其他牛馬羊豕之資以日用<lb/>
者盖填閭巷而蒸寢訛羽類則野雞沙雞鵞鴨青<graphic n="KR1860" url="https://raw.githubusercontent.com/kanripo/KR-Gaiji/master/images/KR1860.png" mimeType="image/png"/>鸛<lb/>
鶴禿鶖維鵜在梁縮脖鳩燕啄木鵲鶬鷹鷂鵰鶻紅牙<lb/>
商倉黄鵪䑕化白雁霜横曰海東青出黒龍江林撃則<lb/>
天鵞褫魄甸搏則窟兔走僵其他鴿雀銅嘴桃蟲鴛鴦<lb/>
雜沓紛泊騰軼翺翔其草則蒿艾香蒲蘆葦蕭荻章茅<lb/>
水葱紅藍綬虉馬藺知時木槿紀節厥惟人參三椏五<lb/>
<pb n="KR4f0004_WYG_023-13a"/>
葉氣禀地靈功符隂隲商陸茵陳萹蓄葶藶蠡實兔絲<lb/>
均能已疾其林則五鍼之松萬年之柏重障隠天幽林<lb/>
蔽澤挺崇槐之曽青䕃柜栁之濃碧大椿以八千為春<lb/>
夀櫟以不材為徳爛紅杏與緋桃紛白梀與黄蘗山藤<lb/>
柔韌是資鞭䇿雞桑落黄可供蠶織陸珍既牣海錯亦<lb/>
繁鯉魴鱒鱖鯼鯽鱅鰱鰷鯝鱧鱤鮠鰌鮎鱓比目分合<lb/>
重脣浮湛劔飾鮫翅栁炙細鱗牛魚之長丈計帶魚之<lb/>
白韋編烏鰂之鬚粘石渡父之喙矴船他如䖳馬驢狗<lb/>
<pb n="KR4f0004_WYG_023-13b"/>
豚獺豹貛出没乎洶涌潛躍乎㳺淵蒼龍揵鬐而雲作<lb/>
赤螭掉尾而波開老蚌含珠九光燭天神竒是韞瓌瑰<lb/>
是生雖山經與地志羌莫得而詳焉懿茲奥區原隰畇<lb/>
畇厥田上中厥壤惟平抱海負盖跨遼欱宣渾河為帶<lb/>
興京為襟袤複陸而坦坦黋拓落而芸芸偉嘉禎之萃<lb/>
薈信槖籥之絪緼<lb/>
帝眷東顧用畀皇清而為萬載之沛豐若其測圭臬度<lb/>
廣輪依繩尺疏渠川歌經始詠攸寧又可畧聞矣天命<lb/>
<pb n="KR4f0004_WYG_023-14a"/>
天聰丕顯丕繼因其舊瀋拓我新制規天矩地嚮明授<lb/>
時増八門之詄蕩脅九逵之邐迤翼翼俾倪岧岧堞雉<lb/>
起<lb/>
圜丘於郊南單埢垣之潔祕欽柴颺槱陳玉薦幣鼓雲<lb/>
和升繭栗以邀肸蠁而昭祀事霜露在履春秋聿遷愾<lb/>
乎僾乎肈禋閟宫滌濯毛炰元酒太羮<lb/>
文祖<lb/>
神宗爰歆於斯符帝車之太乙正王宫於未央重三殿<lb/>
<pb n="KR4f0004_WYG_023-14b"/>
之實枚表雙闕於闔閶闕名維何文徳武功殿名維何<lb/>
崇政建中髙樓望氛厥題鳯皇後宫紫極交泰清寧闗<lb/>
雎麟趾化洽家邦維樸而安乃鞏而臧豈其工㮰檻之<lb/>
刻鏤豈其飾榱橑之焜煌豈其疏龍首之㟪嶫豈其叛<lb/>
鳯翼之昻藏匪有心於儉約乃潜揆夫陶唐大政當陽<lb/>
十亭雁行爰諏爰度日贊日襄吉君臣之一徳而擴我<lb/>
闥於八荒正號紀元以受天慶於是定兩翼之位列八<lb/>
旗之方黄白紅藍有正有鑲法其象於河鼓則其數於<lb/>
<pb n="KR4f0004_WYG_023-15a"/>
羲經神其變於三五握其竒於九宫<lb/>
大聖創制動協天象是猶易之書契乃觀蹄迒焉樹以<lb/>
屏翰馭輕居重本支百世昌我宗潢佐命之勲曰費英<lb/>
東額都希福績茂蕭張曰有坐謀曰有折衝既彬彬而<lb/>
濟濟亦赳赳而彭彭其餘附鳯而攀龍者盖車載與斗<lb/>
量爰制國書聿興文教演義譯音物取其肖允維大海<lb/>
克稱檢校雖絶域其必通即纎故其亦貌若夫人自為<lb/>
戰王者無敵角嚴則百墉失憑旌揮則三邊定檄義不<lb/>
<pb n="KR4f0004_WYG_023-15b"/>
返顧勇不重壁是以敉四海而莫攖亘千古而鮮匹故<lb/>
班録於累世用以酬夫勞績及其斗杓北指涉冬背秋<lb/>
爰狩中原我戎是修靡虹采裊蜺斿拖霧纛建雲旂後<lb/>
屬車前導㳺乗我良産屏彼彫輈右忘歸之箭勁左繁<lb/>
弱之弓柔倩浰而雷動鴻絧而星流又何必王良執轡<lb/>
纎阿御軥也哉於是帶甲之士百萬盡發鷹犬而驟驊<lb/>
騮卑泰山之為櫓跨渤海以張罘林林裔裔列列裒裒<lb/>
命地而後中應聲而先掊散壄麋之羣友剔穴狸之伏<lb/>
<pb n="KR4f0004_WYG_023-16a"/>
留駭巘麢之儦俟讋郊兔之佻偷既肩惰指倦而麌麌<lb/>
之羣猶縁陵蔽野比夏草之稠焉爰用三驅示無盡劉<lb/>
更命羽林佽飛之士手豹尾踞虎頭搏洞熊殱澤䝏觀<lb/>
壯夫之鶴躍快猛獸之貙膢乃獻我成禽舍彼踐毛擇<lb/>
其上殺允惟左膘以奉<lb/>
宗廟乾豆亨炰次充賔客乃薦君庖班獲行賞訖乎輿<lb/>
僚是盖因天地之利習軍旅之勞戰則克而祭受福古<lb/>
者蒐苗獮狩之禮所為昭詎其害三時之土糓奪百姓<lb/>
<pb n="KR4f0004_WYG_023-16b"/>
之腴膏蹂桑柘之地廣虞獵之郊如子虚上林之所嘲<lb/>
也哉将将蕃后䕫䕫列君奉贄來朝齋遫侍宸或稽首<lb/>
而請聘或傾心而納姻於是樂以九奏饗以八珍邁呼<lb/>
韓之朝天踰頡利之舞庭合内外為一家自我<lb/>
祖而已然坰牧之宜曰大凌河亘肥壤之博衍茁靈草<lb/>
之敷披夏蚊避境春泉漾波是以駉駉之牡蕃孶孔多<lb/>
爾其驪驈騅駓騂騏駱驒騮馰驔騧馯䭵駰騢或眠而<lb/>
馾或行而<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>惟致逺之有賴亦揚威之無過畿甸既闢<lb/>
<pb n="KR4f0004_WYG_023-17a"/>
農桑是咨爰飭田畯爰勵甸師物早晩之種辨髙下之<lb/>
宜男則耕耘是務女則織紝是謀抑工商之末業勤衣<lb/>
食之本圖故深耕易耨糓用滋也九夏三耘免汙萊也<lb/>
雨我公田遂及私也庤我錢鎛銍艾時也我簋斯盛實<lb/>
佳粢也我倉如陵庾如坻也服尚布棉奚纎美也器用<lb/>
陶匏戒奢靡也土物是愛神降嘉生黍惟秬秠稻惟糯<lb/>
秔粟惟穈芑梁惟白黄解蠡胡麻來牟鈴鐺蘇分紫赤<lb/>
豆有豌豇蔬則蕓薹薤蒜蘿蔔韭葱蔞蒿蒲筍紫堇茴<lb/>
<pb n="KR4f0004_WYG_023-17b"/>
香壺盧蔓菁萵苣葵䕬鮮不斾斾穟穟唪唪幪幪驛驛<lb/>
厭厭緜緜穰穰惟脈土之獨純斯穡事之孔良農隙教<lb/>
戰守禦相望國以殷富兵以盛彊鬱蔥佳氣盤礴無垠<lb/>
民風噩噩伾侁自然休有<lb/>
烈光格于<lb/>
皇天<lb/>
上帝其子之維有厯年是以我<lb/>
世祖因人心之歸清順天意之厭明掃驅除之閏位統<lb/>
<pb n="KR4f0004_WYG_023-18a"/>
子弟之精兵無亡矢遺鏃之費而膺圖正位乎燕京盖<lb/>
嘗攷千古之興替稽百代之厯數拒符瑞之難諶信仁<lb/>
義之堪守斥逐鹿之蠱説審神器之有授乃知<lb/>
帝命不時眷清孔厚也不有開之何以培之不有作之<lb/>
何以得之夫其披荆棘冒氛霾厯艱辛躬利害無嬗代<lb/>
之迹而受車書之來者盖書所謂于湯有光詩所謂民<lb/>
之攸歸矣皇矣陪都實惟帝鄉乃命秉鉞之帥乃置五<lb/>
部之卿民安郡縣旗樂屯荘春秋耕斂我倉我箱朝㑹<lb/>
<pb n="KR4f0004_WYG_023-18b"/>
朔望躋躋蹌蹌昭萬年之有道卜百世之靈長乃作頌<lb/>
曰<lb/>
於鑠盛京惟瀋之陽大山廣川作觀萬方虎踞龍蟠紫<lb/>
縣浩穰爰浚周池爰築長墉法天則地陽耀隂藏貨别<lb/>
隧分旗亭五重神基崇俊帝系緜昌周曰邠岐漢惟豐<lb/>
沛白水慶善興王之㑹長白隆隆滄溟濊濊形勝之選<lb/>
奕世永賴俯臨區夏襟控中外休養百年既豐而泰溯<lb/>
其始謀繼序敢懈昔我<lb/>
<pb n="KR4f0004_WYG_023-19a"/>
聖祖三至斯土棽麗六飛森沈萬旅孔碩九重不遑安<lb/>
處祇謁<lb/>
山陵亦臨朝宁置酒故宫用酧父老乃霈恩施逮乎編<lb/>
户匪勤於巡良慕乎古閔予弗徳實纘丕基嵗時<lb/>
太廟陟降格思緬仰<lb/>
鼎湖惟瞻惟依荷<lb/>
天之龍際時之和駕言徂東絡繹羽儀風舉雲揺鱗萃<lb/>
魚麗我賔我臣我行是隨載至神鄉載覲<lb/>
<pb n="KR4f0004_WYG_023-19b"/>
園寢靈鬱崇輝祥凝巨瀋原廟衣冠霸陵衾枕松柏雲<lb/>
縵溪池流淰盪滌洪鑪陶甄羣品石馬悲風淚泉沾衽<lb/>
豈必羮牆一氣是禀聿造故宫故宫赫赫聿升太階太<lb/>
階奕奕無彩之飾惟厚之積皜曜䨲照歙赩烏赤左墄<lb/>
右平坤闔乾闢土壁葛燈遐哉儉徳詒我孫謀萬年之<lb/>
宅乃開南端設席肆筵爰爵周親及彼鵷鸞南陽故舊<lb/>
洒如言言惟此嘉師<lb/>
列祖之臣是噢是咻是貽我躬敬之敬之翼翼惴惴於<lb/>
<pb n="KR4f0004_WYG_023-20a"/>
億萬嵗皇圖永綿<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0004_WYG_023-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製文初集巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_051-1a"/>
欽定四庫全書<lb/>
御製文二集巻十七<lb/>
　序<lb/>
　　硯譜序<lb/>
向詠文房四事謂筆硯紙墨文房所必資也然筆最不<lb/>
耐久所云老不中書紙次之墨又次之惟硯為最耐久<lb/>
故自米芾李之彦輩率譜而藏之以為藝林佳話内府<lb/>
硯頗夥或傳自勝朝或弆自國初如晉玉蘭堂硯璧水<lb/>
<pb n="KR4f0004_WYG_051-1b"/>
暖硯久陳之乾清宫東西暖閣因思物繁地博散置多<lb/>
年不有以薈綜稡記或致遺佚失傳為可惜也因命内<lb/>
廷翰臣甄覈品次圖而譜之凡舊藏者若干枚散置者<lb/>
若干枚新獲者若干枚其棄置庫中為之剪拂刮磨鬱<lb/>
為竒品者又若干枚譜既成欲命于敏中擬四六引言<lb/>
以行之既思題句銘辭皆自作且六日而成四十首所<lb/>
為惜淪棄悟用人慎好惡戒玩物無不三致意焉則又<lb/>
不可以無文而不序其梗概也昔許採一文人耳藏硯<lb/>
<pb n="KR4f0004_WYG_051-2a"/>
㡬至百枚兹百年太平石渠天祿之府貯硯多至二百<lb/>
枚亦不為過而予以為已過者盖意有所好必有所繫<lb/>
若謂文房之資立言傳道有異他物之為嗟夫是予所<lb/>
以自解乎抑亦所以自訟乎<lb/>
　　滿珠䝉古漢字三合切音清文鑑序<lb/>
向既増訂清文鑑序而行之與夫穿鑿字法謬寓褒譏<lb/>
曲解方言傅㑹漢語一切務竒求勝亦既辨之詳矣兹<lb/>
三合切音清文鑑書成司事者以序為請夫既有前序<lb/>
<pb n="KR4f0004_WYG_051-2b"/>
則此可以不必重為然前書祇載國語漢語而未及䝉<lb/>
古此書乃並載䝉古語所為異於前書者是不可以不<lb/>
闡其義我國家自<lb/>
太祖<lb/>
太宗以來近邊諸䝉古部落久為世臣而至今則喀爾<lb/>
喀青海及準噶爾之四衛拉特前後歸順盖無一䝉古<lb/>
之非我臣矣諸部語言音韻剛柔雖畧殊而大段則一<lb/>
即國語雖與䝉古語異而亦有一二相同者朕即位初<lb/>
<pb n="KR4f0004_WYG_051-3a"/>
以為諸外藩嵗來朝不可不通其語遂習之不數年而<lb/>
畢能之至今則曲盡其道矣侵尋而至於唐古特語又<lb/>
侵尋而至於回語亦既習之亦既能之既可以為餘暇<lb/>
之消遣復足以聨中外之性情因悟天下之語萬殊天<lb/>
下之理則一無不戴天而履地無不是是而非非無不<lb/>
尊君上而孝父母無不賢賢人而惡小人彼其於語言<lb/>
文字中謬存我是彼非入者主之出者奴之不亦仰而<lb/>
唾空終於自汚其面哉故向有校正金元國語解之命<lb/>
<pb n="KR4f0004_WYG_051-3b"/>
及製西域同文志壹是義也雖然予以為亦無足深怪<lb/>
作金元史者之讕文何則彼一類之人尚有越人視秦<lb/>
人肥瘠之言而况非其類者乎又况彼實不解其語言<lb/>
音義乎則又安能保千秋萬世後不解此書者之不又<lb/>
将如作金元國史者之其人乎前書之序並命載於後<lb/>
庶㡬並觀以互相發明也<lb/>
　　平定兩金川方畧序<lb/>
前平定金川實祇受促浸一處之歸降後平定兩金川<lb/>
<pb n="KR4f0004_WYG_051-4a"/>
則併促浸儧拉兩處削平之而屯戍其地不讀前方畧<lb/>
不知予之撫順宥過之寛恵不讀後方畧不知予之保<lb/>
大經久之苦心兩金川之偝恩奢望屢赦屢叛與夫不<lb/>
得已用兵之原委亦既見之後告成太學之碑文矣兹<lb/>
方畧成而司事者以序請從其請是贅言不從其請是<lb/>
闕體以書之有弁詞蕆體例也夫示之義方之謂方定<lb/>
之智畧之謂畧有方無畧失之執有畧無方失之隨二<lb/>
者相需殷而相得彰且方有隅之義而象地畧有包之<lb/>
<pb n="KR4f0004_WYG_051-4b"/>
義而象天乾圓坤方隂静陽動即兵法實不出乎此要<lb/>
之本於敬而弗懈公而無私泰而不驕勤而非躁然後<lb/>
能賞罰明而進退當緩急應而機宜合運之九重之上<lb/>
示之絶域之遥忘憂不可掣肘益不可是必注精神於<lb/>
董事之諸臣而念辛苦於衝鋒之䇿士嗚呼定方畧豈<lb/>
易言而成方畧更難覩也今幸覩方畧之成庶乎五年<lb/>
忘餐廢寢之勞得以少慰而藉以解後世窮兵黷武之<lb/>
譏所為伐逆不伐順伐險不伐夷者或庶㡬乎<lb/>
<pb n="KR4f0004_WYG_051-5a"/>
　　熱河志序<lb/>
為各省之志書易為熱河之志書難彼其以漢人書内<lb/>
地事且各府州縣本有晉乗楚檮杌薈而輯之其易也<lb/>
不待燭照數計而龜卜也熱河之志則以闗外荒畧非<lb/>
内地而遼金元之史成於漢人之手所為如越人視秦<lb/>
人之肥瘠忽然故曰難夫遼金元非若唐宋之興於内<lb/>
地而據有之也又其臣雖有漢人通文墨者非若唐宋<lb/>
之始終一心於其主語言有所不解風尚有所不合且<lb/>
<pb n="KR4f0004_WYG_051-5b"/>
遼金元皆立國不久旋即遜出則所紀載欲其得中得<lb/>
實盖亦難矣夫遼金元之史紀内地而欲其得中得實<lb/>
尚且難之況紀邊闗以外荒畧之地乎其不能得中得<lb/>
實亦益明矣當今之時熱河之志不可不成者則以本<lb/>
朝荷<lb/>
天之寵百有餘年累洽重熈漢人已數世被覆載生育<lb/>
其語言風尚薫陶漸漬不可以遼金元之漢臣例之亦<lb/>
理之必然况我<lb/>
<pb n="KR4f0004_WYG_051-6a"/>
皇祖建山莊於此地非為一已豫逰實貽萬世之締構<lb/>
而顧可無書以垂永久乎山莊内本有温泉出而滙武<lb/>
列之水俗遂有熱河之稱兹雖為府為縣而仍以熱河<lb/>
稱之者存其朔便於衆也<lb/>
皇祖有詩云聚民至萬家盖篳路之際人烟尚少後乃<lb/>
閭閻日以富耕桑日以闢至於今将百年屹為都會<lb/>
皇祖雖嘗名之曰避暑山莊序詠三十六景而未輯志<lb/>
者其或有待耶抑亦文獻不足徴而遲遲為之耶山川<lb/>
<pb n="KR4f0004_WYG_051-6b"/>
里邑建置沿革與夫古蹟人物司事之臣雖捃摭遺逸<lb/>
猶有未備未信者其説具見於前而吾之序是書以行<lb/>
世者正所云在此不在彼<lb/>
　　改譯遼金元三史序<lb/>
改譯遼金元三史成司事者以序請史無序例也齊梁<lb/>
陳書及後五代乃有序盖出於宋臣修史者剏為之飾<lb/>
例也亦足以觀其政之不綱而事之紛紊也若今三史<lb/>
之請序將比於孰乎曰彼之序皆序其事而此之序乃<lb/>
<pb n="KR4f0004_WYG_051-7a"/>
序其言則不可以齊梁等比之矣序其言亦非為之修<lb/>
辭飾説乃改譯漢文譯其國語之訛誤者至於其國制<lb/>
度之理亂君臣之得失未嘗一字易盖史者信也所以<lb/>
傳萬世垂法戒彼其時之史或已不能保其必信數百<lb/>
年之後無庸為之修飾且改譯者不過正其訛誤之語<lb/>
而其舊史之布天下者自在也讀史者執舊簡而證以<lb/>
新書則可知語之異而事之同則此序之不可不作乃<lb/>
所以明吾志也夫春秋一字之褒貶示聖人大公至正<lb/>
<pb n="KR4f0004_WYG_051-7b"/>
之心若遼金元三國之譯漢文則出於秦越人視肥瘠<lb/>
者之手性情各别語言不通而又有謬寓嗤斥之意存<lb/>
焉此豈春秋一字褒貶之為哉向於改譯三史之㫖及<lb/>
同文韻統熱河志諸序已屢言之兹不複綴夫遼金雖<lb/>
稱帝究屬偏安元雖一統而主中華者纔八十年其時<lb/>
漢人之為臣僕者心意終未浹洽我國家承<lb/>
天庥命建極垂統至於今百四十年矣漢人之為臣僕<lb/>
者自其髙曽逮将五世性情無所不通語言無所不曉<lb/>
<pb n="KR4f0004_WYG_051-8a"/>
且今之纂修諸臣即有善通清書兼習諸國字之人則<lb/>
兹三史必當及此時而改譯其訛誤者是則吾於遼金<lb/>
元三代實厚有造而慰焉雖然是造非吾造乃<lb/>
天造我國家重熈累洽而後得此則所以祈<lb/>
天永命日慎一日之忱惟益兢兢懼乃勝於慰焉云耳<lb/>
　後序<lb/>
　　避暑山莊後序<lb/>
我<lb/>
<pb n="KR4f0004_WYG_051-8b"/>
皇祖於辛夘年成此避暑山莊三十六景繢圖賦什為<lb/>
序以行之而予適生於是年此中因縁不可思議即位<lb/>
後於辛酉年始為巡狩之舉至山莊徘徊思慕因敬依<lb/>
元韻以誌景仰甲戌年又增賦三十六景盖以<lb/>
皇祖昔曽題額而未經入圖及余逰覽所至隨時題額<lb/>
補定者總弗出<lb/>
皇祖舊定之範圍故永恬居之詩曰已是洞天傳玉簡<lb/>
得教福地續琅書永恬居即<lb/>
<pb n="KR4f0004_WYG_051-9a"/>
皇祖御書也<lb/>
御序至矣盡矣兹後序何為而作盖予之生年既同山<lb/>
莊而予之侍<lb/>
皇祖適以壬寅而今嵗又恰當壬寅六十餘年藴於深<lb/>
衷者不可以不明白宣示以自戒已者戒我後人耳夫<lb/>
居此山莊日凛敬<lb/>
天法<lb/>
祖勤政恵民柔逺寧邇諸大端見之詩文者不知凡㡬<lb/>
<pb n="KR4f0004_WYG_051-9b"/>
何尚有未宣之深衷乎無而謂有是欺已有而弗宣是<lb/>
欺人我<lb/>
皇祖建此山莊所以詰戎綏遐崇樸愛物之義見於<lb/>
御製序中意深逺也是以<lb/>
皇考十三年之間雖未舉行此典常<lb/>
面諭曰予之不往避暑山莊及木蘭行圍者盖因日不<lb/>
暇給而性好逸惡殺生是予之過後世子孫當遵<lb/>
皇考所行習武木蘭毋忘<lb/>
<pb n="KR4f0004_WYG_051-10a"/>
家法煌煌<lb/>
聖訓予與和親王及爾時軍機大臣實共聞之而今皆<lb/>
無其人矣予如不言後更無知<lb/>
皇考聖意者又數年來日涉成趣於向所定景外不無<lb/>
建置如創得齋戒得堂之類不下二十處既見之昨嵗<lb/>
知過之論矣而予之意猶有未盡者亦不可不宣示後<lb/>
人也盖漢唐以來離宫别苑何代無之然不過費人財<lb/>
逞己欲其甚者乃至破國亡家是可戒無足法也若今<lb/>
<pb n="KR4f0004_WYG_051-10b"/>
之山莊乃在闗塞之外義重習武不重崇文而今則升<lb/>
府立學駸駸乎崇文矣然杜甫所云将軍不好武稚子<lb/>
總能文之句余常駁之以為各有其地其職也設衆人<lb/>
遂以此為美亦美中之不足矣又扈蹕之衆厯數月于<lb/>
役采薇出車古人所以恤下此亦不可不念俾人知其<lb/>
所繫者大且時加恵賜焉則勞而不怨若圖已樂而忘<lb/>
人苦亦非仁人之所為也若夫崇山峻嶺水態林姿鶴<lb/>
鹿之逰鳶魚之樂加之巖齋溪閣芳草古木物有天然<lb/>
<pb n="KR4f0004_WYG_051-11a"/>
之趣人忘塵世之懐較之漢唐離宫别苑有過之無不<lb/>
及也若耽此而忘一切則予之所為羶薌山莊者是䧟<lb/>
穽而予為得罪<lb/>
祖宗之人矣此意蓄之久而不忍言今老矣終不可不<lb/>
言故書之既以自戒仍敬告我後人若後人而忘予此<lb/>
言則與國休戚相闗之大臣以及骨鯁忠直之言官執<lb/>
予此言以諫之可也設諫而不從或且罪之者則是<lb/>
天不佑我國家朕亦無如之何也已矣<lb/>
<pb n="KR4f0004_WYG_051-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製文二集巻十七<lb/>
</p>
<p>
</p>
  </div>
</body>
</text>
</TEI>
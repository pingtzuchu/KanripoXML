<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_044-1a"/>
欽定四庫全書<lb/>
御製文二集巻十<lb/>
　記<lb/>
　　萬夀山清漪園記<lb/>
萬夀山昆明湖記作於辛未記治水之由與山之更名<lb/>
及湖之始成也萬夀山清漪園成於辛巳而今始作記<lb/>
者以建置題額間或緩待而亦有所難於措辭也夫既<lb/>
建園矣既題額矣何所難而措辭以與我初言有所背<lb/>
<pb n="KR4f0004_WYG_044-1b"/>
則不能不愧扵心有所言乃若誦吾過而終不能不言<lb/>
者所謂君子之過予雖不言能免天下之言之乎葢湖<lb/>
之成以治水山之名以臨湖既具湖山之勝概能無亭<lb/>
臺之㸃綴事有相因文縁質起而出内帑給雇值敦撲<lb/>
素袪藻飾一如圓明園舊制無敢或踰焉雖然圓明園<lb/>
後記有云不肯舎此重費民力建園囿矣今之清漪園<lb/>
非重建乎非食言乎以臨湖而易山名以近山而創園<lb/>
囿雖云治水誰其信之然而暢春以奉<lb/>
<pb n="KR4f0004_WYG_044-2a"/>
東朝圓明以恒蒞政清漪静明一水可通以為勅㡬清<lb/>
暇㪚志澄懷之所蕭何所謂無令後世有以加者意在<lb/>
斯乎意在斯乎及憶司馬光之言則又爽然自失園雖<lb/>
成過辰而往逮午而返未嘗度宵猶初志也或亦有以<lb/>
諒予矣<lb/>
　　安瀾園記<lb/>
安瀾園者壬午幸海寧所賜陳氏隅園之名也陳氏之<lb/>
園何以名御園葢喜其結構致佳圖以歸園既成爰數<lb/>
<pb n="KR4f0004_WYG_044-2b"/>
典而仍其名也然則創歟曰非也就四宜書屋左右前<lb/>
後畧經位置即與陳園曲折如一無二也四宜書屋者<lb/>
圓明園四十景之一既圖既詠至於今已厯廿年也土<lb/>
本之工廿年斯敝故就葺修之便稍為更移費不侈而<lb/>
一舉兩得也彼以安瀾賜額則因近海塘似與此無渉<lb/>
也然帝王家天下薄海之内均予户庭也况予繾念塘<lb/>
工旬有報而月有圖所謂魚鱗土備南坍北漲諸形勢<lb/>
無不欲悉安瀾之願實無時不厪於懐也由其亭臺則<lb/>
<pb n="KR4f0004_WYG_044-3a"/>
思至鹽官者以籌海塘而願其瀾之安也不寧惟是凡<lb/>
長江洪河與夫南北之濟運清黄之交滙何一非予宵<lb/>
旰切切闗心者亦胥願其瀾之安也是則予之以安瀾<lb/>
名是園者固非逰情泉石之為而實蒿目桑麻之計所<lb/>
為在此不在彼也<lb/>
　　永佑寺舎利塔記<lb/>
自辛未奉<lb/>
慈輦南巡於夫招提蘭若轉輪祝<lb/>
<pb n="KR4f0004_WYG_044-3b"/>
釐無不䖍掖<lb/>
金根随喜檀界乃識所謂金陵之報恩武林之六和歸<lb/>
而欲肖之以延<lb/>
鴻算無何而一不戒於火其一將成而圮龜玉毁於櫝<lb/>
有司者不能辭其責也雖然予豈肯以工作微過而責<lb/>
人於是一無所問且或者如形家之言北方其誠不可<lb/>
如南方之為塔乎則有誌過之作永罷塔而弗為然同<lb/>
時之建於熱河之永佑寺者不可中止恐其蹈轍乃命<lb/>
<pb n="KR4f0004_WYG_044-4a"/>
拆其弗堅及築不如式者而概易之以石越十嵗甲申<lb/>
窣堵乃成巋然峙於避暑山莊較京師為尤北則堪輿<lb/>
風水之論固不足慿此亦黙有以啟予之不必信八㑹<lb/>
地莭之濫陳禍福以聳聴乎若夫工匠於未經試䋲墨<lb/>
者棘手瞠目亦人情之常政不必畏難塗廢而棄前功<lb/>
於無用也然是塔經營之初實為四衛拉特來歸西師<lb/>
籌畫之始至自今大功告成伊犁耕牧日以闢而堵波<lb/>
法輪舎利迥煥所謂有志者事必成儒釋雖殊途其理<lb/>
<pb n="KR4f0004_WYG_044-4b"/>
則一也兹故詳誌其事而於刹土僧祗化城福田之説<lb/>
則畧之抑以金剛六如雖調御相好有所弗屑何有於<lb/>
塔也塔隂泐避暑山莊百韵詩敬闡<lb/>
皇祖巡狩之義欲以示範永世乃予本意後之人讀是<lb/>
碑者當以繼<lb/>
武詰戎為兢兢政不必以闡象教期利益為亟亟則思<lb/>
過半矣<lb/>
　　荆山橋記<lb/>
<pb n="KR4f0004_WYG_044-5a"/>
乾隆丙寅允尹繼善之請重修荆山橋越明年丁夘橋<lb/>
成而未有記丁丑壬午忽忽兩過之各有詩紀梗概然<lb/>
亦未悉其肯𦂳為之記也去年甲申用崔應階議濬微<lb/>
湖下㳺乃復疏剔荆山以資宣洩兹自韓莊遵陸往徐<lb/>
閱河長橋所必經兼欲洞燭源委因慿輿厯覽過北山<lb/>
口不一里許則逮橋之北梁兩旁麦田齊橋頂漸南田<lb/>
漸低見跨橋有隄髙亦與橋欄齊以為南岸矣至隄<lb/>
始知為所除沙土積以成者實北隄也其内方為正河<lb/>
<pb n="KR4f0004_WYG_044-5b"/>
果深濬露石橋中間十九洞未全過水夏秋盛漲頗足<lb/>
容河南之隄之梁之田以次低髙與北同乃愕而吁曰<lb/>
有是哉橋之所以長圖容水也今束其中間為河而兩<lb/>
垂之餘出者棄之隄外豈資容納之計乎然南北之田<lb/>
以次漸髙者多與橋面齊平實亦無藉其橋之長如許<lb/>
也則有詩曰橋建苟非虚河疏功乃捐二者必居一於<lb/>
此矣因考張玉書為邑人張膽作重修橋記引周禮雨<lb/>
畢治道水涸成梁云云乃知此地故為沮洳之鄉橋之<lb/>
<pb n="KR4f0004_WYG_044-6a"/>
築一所以釃巨浸一所以避泥潦曡土為路虞不固故<lb/>
甃以石耳然舊橋長三百六十丈已屬過甚而重修者<lb/>
乃至四百八十丈是甚而又甚矣舊橋所費財二萬六<lb/>
千餘金今所增之石梁長未至一倍而所費乃至五萬<lb/>
八千餘金是倍而又倍矣以是詢之尹繼善則稱承修<lb/>
者為張宏運後以張家馬路工侵帑治罪然督察之未<lb/>
詳自不能辭其責因思近有詠桃源耕者句云斌豈欺<lb/>
予者葢受人欺蔽非斌為然尹繼善即其次矣然屢<lb/>
<pb n="KR4f0004_WYG_044-6b"/>
受人欺朕亦豈能以觀過知仁自解哉傳云與其有聚<lb/>
歛之臣寧有盗臣此朕本意也兹盗臣以他事抵罪則<lb/>
天網原未漏而既往不咎今亦仍置之弗問但記其詳<lb/>
悉如此使後之復修是橋者不更張大其事冐帑干咎<lb/>
而已耳雖然天下大矣萬㡬煩矣必待目擊而後知其<lb/>
當否一人之聴明其與幾何可不畏哉可不勗哉<lb/>
　　雪浪石記<lb/>
丙戌春直𨽻督臣方觀承獲蘇東坡雪浪石並其故以<lb/>
<pb n="KR4f0004_WYG_044-7a"/>
聞請移置苑囿予曰否否東坡之石宜置之東坡之雪<lb/>
浪齋而此何有焉然向過定州齋與石非不屢形之歌<lb/>
貌之圖而今又出所謂雪浪者真偽果孰是哉則稱今<lb/>
所出者乃所謂真稽其故葢自康熙初年有臨城令宋<lb/>
廣業者自定州移此石於彼建亭鑿池詩酒其間而有<lb/>
中山一片石之句其後亭圮石仆鞠為茂草衙之人或<lb/>
以為馬厩皁棧而繫馬於此石馬輙咆哮<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>躟不敢遺<lb/>
溲齕草否則踜蹬病以斃人異之今牧趙州李文耀者<lb/>
<pb n="KR4f0004_WYG_044-7b"/>
聞其事乃親詣臨城掘土剔苔沃之以水而石之上宛<lb/>
露雪浪二篆題因以告之方伯是可信矣夫何信在是<lb/>
其不可信即在是何言之東坡之石宜以東坡之詩為<lb/>
凖東坡之詩一則曰朅來城下作飛石一礟驚落天驕<lb/>
魂一則曰異哉礟石雪浪翻以詩質之則向置定州者<lb/>
<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>屯磊磊有礟石之用焉若今之片石髙且盈丈其不<lb/>
可為礟石而非真益明矣既考墨莊漫錄稱東坡帥中<lb/>
山得黒石白脈如蜀孫位孫知微所畫石間奔流云云<lb/>
<pb n="KR4f0004_WYG_044-8a"/>
則兹得之臨城者又實似之而向之定州所置者實不<lb/>
似焉夫東坡去今六百餘年風流太守一時遣興摛詞<lb/>
即瓦礫可為珠王而必爭是非真偽於此時是不大可<lb/>
笑哉且也可移之中山而去即可移之臨城而來又安<lb/>
知他日之不可復移之中山而去哉然則向之形之歌<lb/>
貌之圖者為均誤耶曰不誤也形之歌貌之圖者自在<lb/>
東坡之雪浪石而不在礟石片石之間也是不可起東<lb/>
坡並向承予命圖中山雪浪石之張若靄而一問之矣<lb/>
<pb n="KR4f0004_WYG_044-8b"/>
　　紀<lb/>
恩堂記<lb/>
圓明園之後記成於昔壬戌紀<lb/>
恩堂之題額乃於今丙戌始黾勉以亟為既鄭重以有<lb/>
待事若相殊理則一致我<lb/>
皇考之為圓明園前記也凡夫遵<lb/>
訓勤民親賢勵已之要深切言之而於昔恭迓<lb/>
皇祖鑾輿欣承<lb/>
<pb n="KR4f0004_WYG_044-9a"/>
色笑綢繆懇欵三致意焉予小子敬奉<lb/>
先帝園囿此對時而此臨政故敬成後記申闌<lb/>
皇考遵<lb/>
訓勤民親賢勵已之義惟日孜孜毋敢少懈黽勉亟為者<lb/>
以此若今紀<lb/>
恩堂之題額實因紀<lb/>
皇祖之恩紀<lb/>
皇祖之恩必有差所謂不負<lb/>
<pb n="KR4f0004_WYG_044-9b"/>
皇祖之恩者是不易言也我<lb/>
皇考迓<lb/>
皇祖承<lb/>
色笑者嵗每一再舉行至予小子之恭承<lb/>
皇祖恩養育宫中則在康熈壬寅春即<lb/>
駕臨之日而覲於斯堂之内云斯堂在圓明園寢殿之<lb/>
左舊謂之牡丹臺即四十景内所稱鏤月開雲者向於<lb/>
詩中亦經言及惟時<lb/>
<pb n="KR4f0004_WYG_044-10a"/>
皇考奉<lb/>
皇祖觀花燕喜之次以予名奏聞遂䝉<lb/>
眷顧育之禁廷日侍<lb/>
慈顔而承教訓即雍正十三年<lb/>
詔尚以是為言故予小子自踐阼以來敬惟<lb/>
古帝王所以凛承付託者不過於其考或偶於其祖若<lb/>
子則<lb/>
皇祖<lb/>
<pb n="KR4f0004_WYG_044-10b"/>
皇考付託所洊重言念及此自視常若不足遑敢弛朝<lb/>
乾夕惕之志故凡出治臨民罔不盡心籌度日慎一日<lb/>
至於今三十年仰䝉<lb/>
天佑内恬外闢政雖未臻上理而民則可謂粗安此所<lb/>
謂差不負<lb/>
皇祖之恩者乎鄭重有待者以此夫人之論周室率謂<lb/>
太王欲傳位王季以及文王泰伯知而避去此非也盖<lb/>
知子莫若父王季其勤王家實足以興周家也若泰伯<lb/>
<pb n="KR4f0004_WYG_044-11a"/>
之不從朱子以為即夷齊叩馬之心予以為在夷齊則<lb/>
可在泰伯則不可何則從聖父以翦寖衰之啇正也太<lb/>
王知泰伯有㢘譲而無締構王季又聖故傳位焉是亦<lb/>
正也是知以及文王之言乃後人想當之談政恐後人<lb/>
之謬為比擬是以申而論之然則紀<lb/>
皇祖之恩即所以紀<lb/>
皇考之恩則先此之不敢遽云紀<lb/>
恩者以有待也雖然豈一題額即可以告畢吾事而息<lb/>
<pb n="KR4f0004_WYG_044-11b"/>
吾肩者哉苟吾志之偶渝即吾言之自寒矜矜焉惴惴<lb/>
焉將日觸吾目而警吾心且以告後來之入斯堂者亹<lb/>
繼繩而篤勤敬云爾<lb/>
　　萬泉莊記<lb/>
萬泉莊之名不見於日下舊聞春明夣餘錄二書而經<lb/>
其地指其村者無不知為萬泉莊若夫丹稜沜之稱互<lb/>
見扵二書而經其地指其村以問諸土人則茫然不知<lb/>
所謂吾於是慨然歎千古紀載家之述耳食而鮮目撃<lb/>
<pb n="KR4f0004_WYG_044-12a"/>
於是乎失實者多矣繼又思失實者固由彼之未平心<lb/>
精思廣諮博考不究乎實而不已然尚賴有此失實者<lb/>
存而得以考其是非辨其差訛則彼述耳食而鮮目擊<lb/>
者亦未嘗無小補於後世未足深怪也丹稜沜之說二<lb/>
書所載雖小異而謂出巴溝以達於髙梁則同然其同<lb/>
歸於失實者寔亦在此盖丹稜沜本明戚清華園之蹟<lb/>
今暢春園其故址也園之前有水一溪俗所稱菱角泡<lb/>
子者疑即其地其水實由南而北巴溝在其南安能逆<lb/>
<pb n="KR4f0004_WYG_044-12b"/>
流而上以入於髙梁橋乎盖髙梁之水自由玉泉發脈<lb/>
滙為昆明湖流為長河以經髙梁而為通恵河其詳悉<lb/>
已具於向作之麥莊橋記與此無渉也今巴溝橋之名<lb/>
尚存而橋之南實有大沙泉小沙泉在焉其平地淙淙<lb/>
出乳穴者不可勝數與二書所載東雉西勾水入地中<lb/>
者頗合獨水盡向北流而從無涓滴向南者此為異耳<lb/>
夫水性就下人所易知萬泉莊髙於巴溝巴溝又髙於<lb/>
稜沜則水之北流而不南流不待燭照數計矣而猶有<lb/>
<pb n="KR4f0004_WYG_044-13a"/>
此訛焉則吾謂朱彛尊孫承澤之述耳食而未目擊非<lb/>
刻論也且二人去今不過百餘年所記者又不過明季<lb/>
之事其訛已如此之甚溯而上之其紀載之訛又豈待<lb/>
燭照數計哉而又豈啻丹稜沜之與萬泉莊哉夫人皆<lb/>
知此為萬泉莊而泉之源又實在此此不可不正其名<lb/>
而核其實也因命所司建泉宗廟於此地若大沙小沙<lb/>
巴溝皆立碣以誌之而廟之内東西為池沼亭臺若干<lb/>
所其淙泉處亦皆與之名而誌之碣凡二十有八廟之<lb/>
<pb n="KR4f0004_WYG_044-13b"/>
外噴出於稲町栁岸如盂漿如蹄涔者盖不可勝記則<lb/>
萬泉之名益應在此而不可他屬因綜其大要樹以豐<lb/>
碑以證二書之訛如右云<lb/>
　　泉宗廟記<lb/>
萬泉荘之記記泉之源委泉宗廟之記記神所慿依或<lb/>
曰泉之數以萬而神之祠惟一其一以貫萬之㫖乎曰<lb/>
然又曰知一以貫萬則玉泉山天下苐一泉不既有祠<lb/>
乎其亦可以概之矣而又為是若殿宇若像設者不已<lb/>
<pb n="KR4f0004_WYG_044-14a"/>
多乎曰否奚以然然乎然奚以否否乎否於是申其義<lb/>
而詔之曰天一之精流而為水四凟四海一水而已綜<lb/>
而括之其神惟一㪚而分之各有所司非特此也一黄<lb/>
河而神之祠不啻數百十此謂之非合且不可而謂之<lb/>
是分又豈得乎故泉之所在神斯在焉則吾之構殿宇<lb/>
而嚴像設之意其亦如此而已矣且玉泉之水自西山<lb/>
諸泉伏流而來其義已見於向記兹萬泉之地實近長<lb/>
河之東提其伏流隐脈至此而一蓄一現於是乎泛濫<lb/>
<pb n="KR4f0004_WYG_044-14b"/>
演漾溉町塍而資挹注仍一玉泉之功用也則以河瀆<lb/>
神祠例之實亦不見其異而又何必言同哉祠之後為<lb/>
傑閣奉北極以鎮之盖亦取乎元武主水之義而所以<lb/>
崇肸蠁祈昭育永灌注之利無旱暵之虞重農興穡則<lb/>
吾之意實在斯乎實在斯乎因為之記而泐之廟前<lb/>
　<lb/>
　<lb/>
御製文二集巻十<lb/>
</p>
<p>
</p>
  </div>
</body>
</text>
</TEI>
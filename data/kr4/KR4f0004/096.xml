<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_096-1a"/>
欽定四庫全書<lb/>
御製文三集巻十六<lb/>
　贊<lb/>
　　平定臺灣二十功臣像贊<hi>有序</hi>
　　近著𠞰滅臺灣逆賊生擒林爽文紀事語以為伊<lb/>
　　犂囘部金川三大事各有専文王倫蘇四十三田<lb/>
　　五次三事不足薌其功若兹林爽文之勦滅介扵<lb/>
　　六者間雖弗稱大事而亦不為小矣故其次三訖<lb/>
<pb n="KR4f0004_WYG_096-1b"/>
　　未紀勲圖像而兹福康安海蘭察等渡海搜山竟<lb/>
　　成偉勲靖海疆吁亦勞矣不可湮其功而弗識故<lb/>
　　扵紫光閣紀勲圖像一如向三大事之為然究以<lb/>
　　一區海濵數月厎績故減其百者為五十而朕親<lb/>
　　製贊五十者為二十餘命文臣擬撰一如上次之<lb/>
　　式夫用兵豈易事哉昔漢光武有云每一發兵頭<lb/>
　　鬚為白況予古稀望八之年鬚鬢早半白而拓土<lb/>
　　開疆過光武逺甚更有何冀而為佳兵之舉誠以<lb/>
<pb n="KR4f0004_WYG_096-2a"/>
　　海疆民命不得不發師安靖所為乃應兵非佳兵<lb/>
　　也然亦因應兵非佳兵幸邀<lb/>
天助順而成功速此予所以感謝<lb/>
鴻貺不可以言語形容而又不能已扵言者也昔人有<lb/>
　　言滿洲兵至萬横行天下無敵今朕所發巴圖魯<lb/>
　　侍衛章京等纔百人已足以當數千人之勇綠營<lb/>
　　兵雖多怯而無用兹精選屯練及貴州廣東湖廣<lb/>
　　兵得近萬人統而用之遂以掃巢穴縛逆首是緑<lb/>
<pb n="KR4f0004_WYG_096-2b"/>
　　營果無用哉亦在率而行之者為之埋根倡首有<lb/>
　　以鼓勵之耳若福康安未渡海以前臺灣緑營已<lb/>
　　共有四萬餘兵何以不能成功則以無率而行之<lb/>
　　者豈不然哉且臺灣一嵗三收蔗薯更富朕若微<lb/>
　　有量田加賦之意以致民變<lb/>
天必罪之不能如是成功速也後世子孫當知此意毋<lb/>
　　信浮論富國之言愛民薄斂眀慎用兵庶其恒承<lb/>
天眷耳近日以宫商三百逐章饜飫其義竟如幼年書<lb/>
<pb n="KR4f0004_WYG_096-3a"/>
　　室學詩之時然彼時但知讀其章句而今則究其<lb/>
　　義味因思采薇出車諸章乃上之勞下其義正斯<lb/>
　　為正雅祈父北山諸什乃下之怨上其義變斯為<lb/>
　　變雅夫上勞下可也下怨上不可也何則下之怨<lb/>
　　上固在下者不知忠義然亦必在上者有以致之<lb/>
　　斯則大不可也我滿洲舊風以不得捐軀國事死<lb/>
　　扵牖下為恥其抱忠知義較祈父北山之怨上為<lb/>
　　何如是則緑營之多恇怯思家伊古有之無足多<lb/>
<pb n="KR4f0004_WYG_096-3b"/>
　　怪矣然為上者不可不存采薇出車之意更不可<lb/>
　　不知祈父北山之苦如其一概不知而但欲開疆<lb/>
　　擴土是誠佳兵黷武之為望其有成豈非北轅而<lb/>
　　適越乎故因為功臣圖贊而申其說如此以戒奕<lb/>
　　葉子孫並戒萬世之用兵者<lb/>
　　　大學士一等誠謀英勇公阿桂<lb/>
勘外守中未恒亮功馳咨軍務志每予同歸朝襄贊翦<lb/>
逆除兇三登紫閣福厚功崇<hi>去嵗在山荘籌辦臺灣軍務其時阿桂留京辦事七</hi>
<pb n="KR4f0004_WYG_096-4a"/>
<hi>月間又命往河工會辦堵築事宜是此次軍務阿桂並未辦理惟間有指示方略諭令閱看覆奏每多意見相</hi>
<hi>同及後報㨗之時阿桂甫得差竣囘京是以一體予以議叙且以班次在前故列為功臣之首云</hi>
　　　大學士三等忠襄伯和珅<lb/>
承訓書諭兼通清漢旁午軍書惟明且斷平薩拉爾亦<lb/>
曽督戰賜爵勵忠竟成國榦<lb/>
　　　大學士王杰<lb/>
典學七閩肅正士風臺灣民俗頗悉心中山海險夷㕘<lb/>
畫具通有佐樽俎圗貌紀功<lb/>
<pb n="KR4f0004_WYG_096-4b"/>
　　　協辦大學士吏部尚書陜甘總督一等嘉勇公<lb/>
　　　福康安<lb/>
金川領兵已著偉名㡬處封疆吏肅政成解圍擒逆能<lb/>
人不能崇封殊錫嘉爾忠誠<lb/>
　　　領侍衛内大臣二等超勇公海蘭察<lb/>
勇弗知書謀勝智士匹馬彎弓賊不敢視欲致活口射<lb/>
勿令死進爵錫服言難盡美<lb/>
　　　工部尚書福長安<lb/>
<pb n="KR4f0004_WYG_096-5a"/>
父兄及已胥國勲親英年習政其心孔純承旨㕘議有<lb/>
見敬申忠良之報並得圗麟<lb/>
　　　户部尚書董誥<lb/>
舊例軍務多用清文兹或用漢緑營海濵治以馬上亦<lb/>
頗效勤堪同福將閣表書勲<lb/>
　　　閩浙總督李侍堯<lb/>
以恒入覲命往閩疆戰固老矣謀猷允長渡兵濟餉井<lb/>
井有方不悞軍儲其績孔臧<lb/>
<pb n="KR4f0004_WYG_096-5b"/>
　　　兩廣總督一等輕車都尉孫士毅<lb/>
粤閩接境脣齒相依資鄰守已均合時機向任部員曽<lb/>
隨出師文武榦才超錫允宜<lb/>
　　　福建巡撫徐嗣曽<lb/>
宣撫之任守土安民一應軍務責成督臣佐之贊之竭<lb/>
慮攄勤渡海籌疆亦可稱勲<lb/>
　　　成都将軍法式尚阿巴圖魯雲騎尉鄂輝<lb/>
無前出力屯練之兵将軍鄂輝實率以行覆穴摧壘到<lb/>
<pb n="KR4f0004_WYG_096-6a"/>
處功成勇而有謀覃國之英<lb/>
　　　護軍統領穆騰額巴圖魯雲騎尉舒亮<lb/>
金川之役已為領隊事定功成統軍歸内搜捕逸賊不<lb/>
遺醜輩生致逆渠其能弗昧<lb/>
　　　護軍統領沙爾瑪海巴圗魯三等奮勇男普爾<lb/>
　　　普<lb/>
隨父入都甫十餘嵗既長<hi>上聲</hi>能勇曉兵有制同救諸羅<lb/>
通路府際先登拔柵圗容兩逮<lb/>
<pb n="KR4f0004_WYG_096-6b"/>
　　　福建水師提督健勇巴圖魯蔡攀龍<lb/>
臺灣戰將巨擘惟兹向嘉大紀乃被所欺<hi>上年因柴大紀在諸羅被</hi>
<hi>圍日乆曽諭令酌量如實不能支不妨保護義民全師而出另圖進取而柴大紀覆奏不忍将數萬生靈委之</hi>
<hi>賊手仍督率兵民忍飢固守以待援應覽奏為之堕淚是以特沛殊恩封伊伯爵並賞銀一萬兩以示優眷嗣</hi>
<hi>據福康安奏其為人狡詐予猶不忍以空言遽加之罪其後徳成自浙江差竣復命細詢之遂将伊居官聲名</hi>
<hi>狼藉之處逐一面陳因命福康安李侍堯琅玕各據實查奏則其貪劣釀成逆案種種竟有確據且當賊匪起</hi>
<hi>事之初柴大紀正值巡察彰化不即帶兵𠞰捕轉託稱派兵回郡及聞彰化失陷仍復觀望不前遲至數日始</hi>
<hi>行以致逆匪蔓延其罪尤不可逭因即令革職孥問其水師提督員缺即以蔡攀龍調補盖前此未有人摘發</hi>
<pb n="KR4f0004_WYG_096-7a"/>
<hi>其私予焉肯為逆詐億不信之見迨既經敗露則不得不明其賞罰以示勸懲是柴大紀之前後功罪予惟協</hi>
<hi>扵至公更無所容心扵其間也</hi>賞罰各當弗濫弗遺惟明克允奉三無<lb/>
私<lb/>
　　　福建陸路提督奮勇巴圖魯梁朝柱<lb/>
金川𠞰逆埋根進首鹽水恒瑞未免掣肘及防蔴豆禦<lb/>
賊堅守受創力戰嘉哉鮮偶<lb/>
　　　浙江提督堅勇巴圗魯許世亨<lb/>
黔省之兵素稱勇敢率以赴軍半天衝險嬰之者斷當<lb/>
<pb n="KR4f0004_WYG_096-7b"/>
之者斬不愧丈夫一身是膽<lb/>
　　　四川松潘鎮總兵奮圖禮巴圗魯穆克登阿<lb/>
斗六里杙排竹為城直砍而入大敗賊兵隴種鹿埵内<lb/>
山遁形搜擒首惡林林衆英<lb/>
　　　四川建昌鎮總兵扎敦巴巴圗魯張芝元<lb/>
金川隨征超熊羆旅兹領番兵以通番語賊屬生縛賊<lb/>
路嚴禦卒獲生俘厥功允巨<lb/>
　　　臺灣鎮總兵沖傑巴圗魯普吉保<lb/>
<pb n="KR4f0004_WYG_096-8a"/>
攻克笨港本有微功未解諸羅賊衆難通賈勇贖過奮<lb/>
不顧躬扼科仔坑逸賊路窮<lb/>
　　　散秩大臣贊巴巴圗魯四川土副将穆塔爾<lb/>
金川降番功難屈指兹領軍隊有進無止衆志成城妖<lb/>
氛淨洗晉秩中朝同仁一視<lb/>
　　呢瑪寧波噶布拉贊<lb/>
呢瑪<hi>畨語謂日</hi>寧波<hi>謂/心</hi>噶布拉<hi>謂頂骨</hi>捨身為清淨供養博宻<lb/>
<hi>博地名宻謂人其山即以此得名在察木多碩板多之間</hi>山洞忽出現二千餘嵗傳<lb/>
<pb n="KR4f0004_WYG_096-8b"/>
至今五徳七寳重荘嚴<hi>據駐蔵大臣和琳奏稱查沙瑪爾巴陽八井廟内有呢瑪寧波</hi>
<hi>噶布拉因送京遂命達賴喇嘛查其根源達賴喇嘛奏言釋迦牟尼佛湼槃後千餘年嘉噶爾地方出一泥瑪</hi>
<hi>寧波呼必勒罕至第七世後一有道行僧名博嘛桑巴者獲其噶布拉蔵扵博宻山洞五輩達賴喇嘛時又一</hi>
<hi>有道行僧名多爾濟者夢中見一神女告其處依所言尋獲之後沙瑪爾巴之呼必勒罕多從博宻地方轉世</hi>
<hi>将此噶布拉世世供奉至今已二千餘年色澤古潤洵屬有道舍利實為罕見</hi>供養不作供養<lb/>
觀色見聲求一切非是謂如来之本智<lb/>
　　古噶布拉供椀賛<lb/>
我聞在昔佛月光明以頭施檀普度衆生左旃檀塗右<lb/>
<pb n="KR4f0004_WYG_096-9a"/>
利刀割扵此二人不分别撥五印三蔵古徳多有用是<lb/>
義例自施其首十方十色一以化之同凡悲仰共聖慈<lb/>
悲是真供養無供養者作贊饒舌波羅般若<lb/>
　　西番古徳噶布拉<hi>注見前供養器也</hi>贊<lb/>
西番古徳閱百餘世凡身既棄聖跡仍示曰阿<hi>番文本□</hi>曰<lb/>
吽<hi>番文本□</hi>隠現二字<hi>西蔵吉隆呼圗克圗所進古徳噶布拉一具隠隠有文現出如阿吽</hi>
<hi>二字非人工所作惟深得秘宻正道者方能有是異蹟</hi>阿寂静源吽安樂義有為<lb/>
無為色空非二作是供養允第一諦<lb/>
<pb n="KR4f0004_WYG_096-9b"/>
　　平定廓爾喀十五功臣圗贊<hi>有序</hi>
　　廓爾喀畏威乞降歸順武成平定功臣効力宜有<lb/>
　　圗賛例應論爵以軍機大臣為首而大學士阿桂<lb/>
　　以此番絶域厯險實異常之勞當以大将軍福康<lb/>
　　安為首因嘉許之為之序曰<lb/>
　　武成圗功逮此凡四<hi>紫光閣圖功臣像各為之賛自平定西域兩金川臺灣逮</hi>
　　<hi>此凡四次</hi>夫用兵豈易言哉必出扵不得已而不出扵<lb/>
　　貪得恃強審時應機既明且斷信賞必罰仍總賴<lb/>
<pb n="KR4f0004_WYG_096-10a"/>
天貺助順捨斯數者未有不見其敗而資窮黷之譏者<lb/>
　　也伊犂回部金川既受俘蕆事余已不復萌用武<lb/>
　　之心無何而臺灣叛福康安等渡海𠞰賊不久生<lb/>
　　擒賊首故此戰圗仍依例以阿桂為首今之廓爾<lb/>
　　喀又在西蔵數千里外絶壁衝天急湍臨峡捨馬<lb/>
　　單步非福康安海蘭察二人同心鼓勇身先士卒<lb/>
　　斷不能成此七戰七勝之功首圖其像允合予心<lb/>
　　而符衆望也西師金川功臣各百予親為贊者各<lb/>
<pb n="KR4f0004_WYG_096-10b"/>
　　五十餘命儒臣為賛各五十以成百數臺灣功臣<lb/>
　　予親賛者二十餘命儒臣為賛者三十以成五十<lb/>
　　數今平定廓爾喀之功臣予親賛者十五餘命儒<lb/>
　　臣為賛者十五以成三十數盖以西師及金川厯<lb/>
　　年久而擴地廣故人數多臺灣成功速而地非廣<lb/>
　　故人數次之若廓爾喀則又速扵臺灣地雖險而<lb/>
　　實弗廣也故予親為賛者不過十五儒臣為賛者<lb/>
　　亦祇十五然以總數較仍勝凌煙雲臺之所表也<lb/>
<pb n="KR4f0004_WYG_096-11a"/>
　　此實<lb/>
昊蒼護佑國家<lb/>
祖宗教養所貽賢材接踵為邦家光予藐躬欽承惟謹<lb/>
　　盛滿是懼且歸政年近老而畏事遑敢復有他圗<lb/>
　　哉<lb/>
　　　大學士一等忠銳嘉勇公兩廣總督福康安<lb/>
百戰久經兩功近成近之險絶前聞未曽七戰七勝度<lb/>
索乗桴舊勲新讓<hi>此番聲討廓爾喀福康安身先将士履險臨深無戰不捷大功克蕆其忠</hi>
<pb n="KR4f0004_WYG_096-11b"/>
<hi>貞實邁等倫若以爵論阿桂本應居首而阿桂自以此次未臨行陣奏譲福康安為首功實為公允可嘉遂俞</hi>
<hi>其請</hi>嘉許首圖<lb/>
　　　大學士一等誠謀英勇公阿桂<lb/>
七旬以上身體康强從不言功黄閣賛襄威克安久<hi>此次</hi>
<hi>用師必大彰國威而後允降庶㡬可以久安不致再生事端唐太宗所謂示之必克其和乃固正合朕意福康</hi>
<hi>安固能仰體此意力蕆殊勲而阿桂原有協謀之功亦不可掩</hi>曽亦協謀亶一个臣有<lb/>
容休休<lb/>
　　　大學士三等忠襄伯和珅<lb/>
<pb n="KR4f0004_WYG_096-12a"/>
國家用武帷幄絲綸事殊四朝<hi>謂漢唐宋明</hi>清文漢文䝉古<lb/>
西番頗通大意<hi>去嵗用兵之際所有指示機宜每兼用清漢文此外頒給達賴喇嘛及傳諭廓</hi>
<hi>爾喀勅書並兼用䝉古西番字臣工中通曉西番字者殊難其人惟和珅承㫖書諭俱能辦理秩如</hi>勤勞<lb/>
書㫖允稱能事<lb/>
　　　大學士王杰<lb/>
司學閩疆臺灣事曉海洋進退頗亦了了短詩長記晝<lb/>
夜謄章<hi>每軍營奏報捷章皆有詩文誌事隨時謄寫至西蔵番地情形實未能知悉也</hi>無暇贊<lb/>
䇿人各用長<lb/>
<pb n="KR4f0004_WYG_096-12b"/>
　　　大學士孫士毅<lb/>
安南之伇體國還軍<hi>安南之伇初以黎氏臣服年久不忍坐視惟是    天厭黎徳朕已</hi>
<hi>先見及此使孫士毅既為復國之後果即遵㫖班師何至後此有傷我官軍之事然孫士毅身為帥臣彼時設</hi>
<hi>亦如武臣等捐軀効命則所繫國家威重匪小幸而全師以出寧歸闕請罪是尚知以國為重者也</hi>削功<lb/>
寛罪<hi>孫士毅克復黎城朕原賞以公爵迨失事之後彼亦自知罪無可逭朕削其功而寛其罪懲奨悉本</hi>
<hi>至公盖亦嘉憫能臣之意也</hi>懲奨能臣征廓爾喀命理軍儲盡其心<lb/>
力亦堪入圗<lb/>
　　　原任領侍衞内大臣一等超勇公海蘭察<lb/>
<pb n="KR4f0004_WYG_096-13a"/>
勇而有謀侍衞洊公<hi>乙亥征討準噶爾時海蘭察方以索倫馬兵從軍先是輝特台吉巴</hi>
<hi>雅爾率屬来降已封為汗及阿睦爾撒納復叛後巴雅爾旋亦從逆以大兵追急遁入塔爾巴哈台山中海蘭</hi>
<hi>察奮力窮追射之墜馬遂生擒以歸以此立擢為侍衞嗣後每派出兵無不奮勉争先而料敵策應宛若素嫻</hi>
<hi>韜略者然屢以戰功洊封公爵此次為㕘賛功成後晉封一等超勇公實為索倫之傑出者矣</hi>索倫巨<lb/>
擘黼衣錫龍圖形四番福禄鮮比旋終扵家矜惜無已<lb/>
　　　户部尚書福長安<lb/>
戚畹閥門家國一體兄勤逺征弟賛近理鴻邱之隔樽<lb/>
俎之間無不同心弗稱已<hi>上聲人巳之巳</hi>關<hi>征廓爾喀之伇予與軍機大臣等籌</hi>
<pb n="KR4f0004_WYG_096-13b"/>
<hi>畫機宜福長安盡心㐮賛悉合予意伊本以國事為重詎稱關已而已哉</hi>
　　　户部尚書董誥<lb/>
儒雅搢紳本不識兵樞機久㕘習以盡誠地官掌賦<hi>軍中</hi>
<hi>儲糈皆從内地撥往及凱旋後銷算事宜一切皆户部掌之</hi>度支是司軍儲萬里調<lb/>
撥合宜<lb/>
　　　兵部尚書慶桂<lb/>
所謂故國賴有世臣量<hi>去聲</hi>材授職非卑踰尊<hi>用孟子語</hi>本兵<lb/>
習政<hi>明代最重本兵之職凡遇軍興悉以委之自中葉以後其君不親政事又無知人之明而肩斯任者</hi>
<pb n="KR4f0004_WYG_096-14a"/>
<hi>率多庸懦腐儒動皆掣肘更恣苞苴此其國事寜復可問近作凱旋兵丁各歸營伍紀事文曽指其失以昭懲</hi>
<hi>戒至我朝用兵惟任将軍㕘賛相機攻取是以所向無敵而兵部所司不過設驛安頓送往迎回諸事而已</hi>
元長<hi>上聲</hi>之子<hi>慶桂為尹繼善之/子繼善字元長</hi>跨竈是乎<hi>從前西域用兵惟傅恒與</hi>
<hi>予一心主必辦之說其時尹繼善為陜甘總督頗不欲用兵此亦習扵書生拘守之常談不足以識事機彼時</hi>
<hi>並慮辦理軍務非其所長因令黄廷桂調任陜甘専司其事是以西師蕆功伊雖為世臣未得列入戰圖今慶</hi>
<hi>桂以軍機大臣邀恩得此榮遇轉覺跨竈矣</hi>圗形始爾<lb/>
　　　工部尚書和琳<lb/>
二庸駐蔵諸務推諉<hi>俘習渾雅滿泰二人同為駐蔵大臣乃平時扵廓爾喀之事置若㒺</hi>
<pb n="KR4f0004_WYG_096-14b"/>
<hi>聞蔵中一切委之噶布倫等任其妄為迨廓爾喀侵擾蔵地又不能帶兵征𠞰轉欲将達賴喇嘛班禪額爾徳</hi>
<hi>尼移至内地竟甘心棄置蔵地不知是何肺腸因令将伊二人扵蔵地枷責以為推諉國事者之戒</hi>選良<lb/>
代之條條有理和珅之弟責難觀成<hi>和琳先為御史屢命巡漕扵河道漕</hi>
<hi>運頗能認真挑濬督催因悉其才具優長並知為和珅之弟去嵗令往代俘習渾等為駐蔵大臣沿途據奏催</hi>
<hi>儧烏拉立定期限嚴申賞罰軍裝火藥源源運送不致遲誤及到蔵後辦理糧餉事宜整頓蔵中諸務一切井</hi>
<hi>井有條初不料其竟能副朕委任而國家得一良材尤堪慰恱</hi>喜得世臣為國之楨<lb/>
　　　四川總督恵齡<lb/>
和琳督糧至蔵之西<hi>濟嚨以内糧運烏拉専任和琳往来督催可以無誤然亦僅至蔵之</hi>
<pb n="KR4f0004_WYG_096-15a"/>
<hi>西界其大兵所到地方之後路亦難兼顧</hi>師進賊境繼運留資<hi>初命恵齡為四川總督即</hi>
<hi>令同至軍營授為㕘賛大臣既念大兵深入賊境師行糧隨最關緊要而恵齡扵調度既不能如福康安戰陳</hi>
<hi>亦更不如海蘭察用其所長莫若竟以後路糧運専責其成其在拉子地方設法趕運糧石軍械及僱覓商民</hi>
<hi>長運諸務悉為周妥並不貪得戰功希冀懋賞此意亦為可嘉</hi>餉械不匱用濟武成功<lb/>
亦懋㡬初被圖形<lb/>
　　　原任都統銜護軍統領喇布凱巴圖魯台斐英<lb/>
　　　阿<lb/>
首攻擦木繼克濟嚨身先士卒奮勇成功遂至帕朗逼<lb/>
<pb n="KR4f0004_WYG_096-15b"/>
甲爾古<hi>台斐英阿自擦木進兵以後無不身先士卒往来截殺最為奮勇及攻東覺山梁尚用礮轟斃</hi>
<hi>紅衣緑衣賊目其後進攻甲爾古拉復直前射斃紅衣賊目不意中鎗殞軀深堪痛惜</hi>直進殞身<lb/>
痛惜心楚<lb/>
　　　護軍統領和隆武巴圗魯額勒登保<lb/>
石碉木柵鱗疊賊防勢如捲籜捷似頹牆将軍所示無<lb/>
不領略<hi>額勒登保時為翼長司軍前各隊營務及調遣諸事故能領略将軍意指此番前後七戰率領</hi>
<hi>精兵攻碉奪柵所至無不克捷</hi>率領精兵埋根卓鑠<lb/>
　　　原任副都統扎努巴圖魯阿滿泰<lb/>
<pb n="KR4f0004_WYG_096-16a"/>
遇有絶險莫弗身先詎惟力勇實以心堅攻堆補木奪<lb/>
橋命殞馬革未能<hi>官軍攻奪濟嚨官寨及搶奪熱索橋由峩緑大山繞至上㳺紫筏渡河又</hi>
<hi>攻克協布魯賊寨阿滿泰無不身先鼓勇痛殱賊衆忠悃實屬超羣乃至攻噶勒拉堆補木過河時見賊匪将</hi>
<hi>徹橋板直前搶奪兵丁乗勢競進而伊適以在前中鎗落河水深溜急當争先進擊之際不及撈覓並不得裹</hi>
<hi>馬革以歸益堪憫惻</hi>更切哀憫<lb/>
　　　副都統銜駐劄西蔵協辦事務大臣賽尚阿巴<lb/>
　　　圖魯成徳<lb/>
曽争巴忠<hi>前次廓爾喀侵擾蔵邊巴忠授意噶布倫丹津班珠爾許銀贖地成徳未嘗不知然聞彼</hi>
<pb n="KR4f0004_WYG_096-16b"/>
<hi>時曽力詆其非而巴忠恃在御前行走諸事擅専雖争之不得而心膽尚壯</hi>尚有雄心克聶<lb/>
拉木<hi>賊人佔據聶拉木官寨成徳與穆克登阿率兵乗夜前進距寨里許穆克登阿由西南伊由西北進</hi>
<hi>攻抛入火彈燒斃賊匪甚衆其逃出者復被官兵殱戮二百餘名寨中尚屯聚賊匪令我兵四面圍困無一漏</hi>
<hi>網者頗見勇略</hi>亦見韜襟重進𠞰賊别分一路<hi>既而大兵由色達木一路冞入</hi>
<hi>賊境福康安分派成徳由哈那衮木山一路進攻既同阿尼雅布等将扎木攻克又聞前途有鐡索橋即潛行</hi>
<hi>樹林内奪據大河東岸賊卡乗夜奪橋並将西岸賊卡攻克沿途殺獲甚衆復由江各波邁山梁直趨隴岡與</hi>
<hi>彦吉保㑹合兩面夾擊佔住隴岡所有賊卡悉被焚燬此次成徳分路攻𠞰功亦可録</hi>頗有所克<lb/>
圖形表故<lb/>
<pb n="KR4f0004_WYG_096-17a"/>
　　右旋白螺贊<lb/>
螺多左轉希有右旋孰謂生海而能從天<hi>天右旋日月左旋其向西</hi>
<hi>行則以天行速而日月行遲天帶之而行似右旋耳古人以蟻退行磨上為喻甚精螺為海中一微物而或有</hi>
<hi>右旋者涉海者攜帶扵舟則吉祥安穏最為靈異</hi>所以梵帙標竒著編<hi>西畨蔵大逰戲</hi>
<hi>經載釋迦牟尼佛初入母胎時淨飯王家示現一切勝福吉祥所有金銀如意寳珠琉璃玻瓈珊瑚一切寳箧</hi>
<hi>以及増夀右旋白螺箧自然開放衆寳潔淨無垢盈滿其中云云</hi>丹書呈瑞<hi>每年蔵中喇嘛扵新</hi>
<hi>正及萬夀節進丹書所陳供器時有獻右旋法螺者以為竒寳而不多見</hi>弗恒遇焉寓聲於<lb/>
寂三乗提全<hi>吹則有聲置則寂然聲為有寂為無有無一合而扵螺之空體現之實寓三乗法也</hi>
<pb n="KR4f0004_WYG_096-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製文三集巻十六<lb/>
</p>
<p>
</p>
  </div>
</body>
</text>
</TEI>
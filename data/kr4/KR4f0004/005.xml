<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_005-1a"/>
欽定四庫全書<lb/>
御製文初集巻五<lb/>
　記<lb/>
　　登開化寺六和塔記<lb/>
杭州月輪峰六和塔宋開寳中創建以鎮江潮開化寺<lb/>
其塔院也自宋以來屢燬屢復燬則有驚浪之虞復則<lb/>
有安瀾之慶是以雍正十三年我<lb/>
皇考世宗憲皇帝特發帑金命有司鳩工庀材是輪是<lb/>
<pb n="KR4f0004_WYG_005-1b"/>
奐越二年而告成又十有四年而朕以南巡之便親陟<lb/>
其頂且為之記焉盖浙之潮人所共知為雄鉅浙之塘<lb/>
人所共知為要害然非目擊終為耳食且沿江而來亦<lb/>
不辨其曲折之形也造塔巔而後審其所以稱浙江者<lb/>
溯流東睎又悉其亹龕赭迓溟渤頓挫渟蓄迭蕩掀激<lb/>
斯所以為廣陵之潮者我<lb/>
皇考居九重之穆清運萬㝢於几席留意海塘福彼蒼<lb/>
赤葺新穹塔資茲佑相予小子景仰<lb/>
<pb n="KR4f0004_WYG_005-2a"/>
前烈深惟愛民之心既誠故為民之慮無所不至而必<lb/>
中其綮夫必待身悉而始圖之斯不已遲乎是<lb/>
皇考之聖神而予小子瞠乎其後者也故勒貞珉以識<lb/>
之<lb/>
皇太后駕臨金山記<lb/>
朕惟省方觀民先王所重時巡之典虞夏以來尚己我<lb/>
皇祖聖祖仁皇帝撫御九有匪居匪康以江浙地逺京<lb/>
畿其民文而慧文則知禮義導之善可以為天下倡慧<lb/>
<pb n="KR4f0004_WYG_005-2b"/>
則鮮堅持入於惡亦可以為天下倡而且財賦所出國<lb/>
家藏富之地也是以涉河渡江不憚數勤<lb/>
清蹕問風俗咨疾苦<lb/>
湛恩汪濊江鄉父老至於今謳思弗諼朕臨御以來十<lb/>
有六年於兹蚤作寤思宵衣旰食兢兢懼一夫之不獲<lb/>
㒺敢稍自暇逸謁盛京幸三晉巡齊魯㳺河雒所在周<lb/>
察民隠廣敷解澤而東南士民尚未得邀清問而布愷<lb/>
惠良用殷然嵗辛未恭遇<lb/>
<pb n="KR4f0004_WYG_005-3a"/>
皇太后六袠萬夀朕将合億兆望幸之歡心以祝無疆<lb/>
爰敬循<lb/>
皇祖舊典躬奉<lb/>
慈輿届春南幸上元前二日發自京師渡濟漯汶沂至<lb/>
黄河周覽堤工遂汎舟踰淮以達於江採民謡詢土俗<lb/>
祇承<lb/>
慈訓屢沛殊恩維時逺邇欣愉殊音同聲秀眉黄髮扶<lb/>
杖而觀者耄期之叟也摳衣束帶望清塵而抃舞者官<lb/>
<pb n="KR4f0004_WYG_005-3b"/>
吏迎而搢紳謁也掞華摛藻陳詩而獻頌者士藹吉而<lb/>
民秀良也攜童稚挈壺飱駢肩接踵於輦路之旁者田<lb/>
夫野老村嫗里媪之雜遝而笑語也盖江國之望朕來<lb/>
已久而懽欣鼓舞願為<lb/>
聖母稱萬年之觴者其積忱非一日矣二月之望舟過<lb/>
大江顧瞻金山上凌太虚下瞰洪流為江南諸勝之最<lb/>
遂奉<lb/>
皇太后一登覽焉迨巡浙迴舟以及江寧旋蹕先後凡<lb/>
<pb n="KR4f0004_WYG_005-4a"/>
三登焉侍<lb/>
輦周歴敬仰<lb/>
聖祖宸翰榜署詩篇貞珉相映其豐碑屹立於中泠之<lb/>
右者則康熙三十六年奉<lb/>
寧夀皇太后駐蹕兹山所為<lb/>
御製記也瞻誦之餘穆然見當日忭喜之情慈愛之意<lb/>
與夫士民慶豫之忱髣髴長在江聲山色間以今日觀<lb/>
之雖不敢云後先一轍傳有之曰豐水有芑數世之仁<lb/>
<pb n="KR4f0004_WYG_005-4b"/>
也洪惟我<lb/>
聖祖詒謀至深且逺與斯民休養生息涵育喣嘔於無<lb/>
窮者如膏之沃浹而彌融如水之潤濡而彌廣醖醲釀<lb/>
厚蒸為太和用使奕禩子孫臣民藹然親愛於山川清<lb/>
晏之餘即金山一行宫而繞屬車環宫扇者數十年以<lb/>
前於<lb/>
皇祖見之數十年以後又於朕奉<lb/>
聖母皇太后見之豈非重熙累洽純佑命於日引月長<lb/>
<pb n="KR4f0004_WYG_005-5a"/>
有以得此歟<lb/>
皇太后聖慈覃被福徳並茂<lb/>
母儀天下享尊養之隆與<lb/>
寧夀前後輝耀仰見我朝<lb/>
聖母嗣徽篤祜其為宫庭之盛美寰宇之鴻庥繄皇古<lb/>
以來所未有則是舉也實有足紹美於<lb/>
前徽者焉若夫江天之浩蕩風煙雲樹之鬱蒼與夫鱗<lb/>
昆甲族之神竒而變化雖遇目賞心偶一寄興然朕之<lb/>
<pb n="KR4f0004_WYG_005-5b"/>
所以俯仰而忻愜者固不在此也<lb/>
　　萬夀山昆眀湖記<lb/>
嵗己巳考通惠河之源而勒碑於麥莊橋元史所載引<lb/>
白浮甕山諸泉云者時皆湮沒不可詳夫河渠國家之<lb/>
大事也浮漕利涉灌田使漲有受而旱無虞其在導洩<lb/>
有方而瀦蓄不匱乎是不宜聴其淤閼汎濫而不治因<lb/>
命就甕山前芟葦茭之叢雜浚沙泥之隘塞滙西湖之<lb/>
水都為一區經始之時司事者咸以為新湖之廓與深<lb/>
<pb n="KR4f0004_WYG_005-6a"/>
兩倍於舊踟蹰慮水之不足及湖成而水通則汪洋漭<lb/>
沆較舊倍盛扵是又慮夏秋汛漲或有踈虞甚哉集事<lb/>
之難可與樂成者以因循為得計而古人良法美意利<lb/>
足及民而中止不究者皆是也今之為閘為<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>為涵洞<lb/>
非所以待汛漲乎非所以濟溝塍乎非所以唘閉以時<lb/>
使東南順軌以浮漕而利涉乎昔之城河水不盈尺今<lb/>
則三尺矣昔之海甸無水田今則水田日闢矣顧予不<lb/>
以此矜其能而滋以懼盖天下事必待一人積思勞慮<lb/>
<pb n="KR4f0004_WYG_005-6b"/>
親細務有弗辭致衆議有弗恤而為之以僥倖有成焉<lb/>
則其所得者必少而所失者亦多矣此予所重慨夫集<lb/>
事之難也湖既成因賜名萬夀山昆明湖景仰放勲之<lb/>
蹟兼寓習武之意得泉甕山而易之曰萬夀云者則以<lb/>
今年恭逢<lb/>
皇太后六旬大慶建延夀寺於山之陽故爾寺别有記<lb/>
兹特記湖之成並元史所載泉源始末廢興所由云<lb/>
　　玉泉山天下第一泉記<lb/>
<pb n="KR4f0004_WYG_005-7a"/>
水之徳在養人其味貴甘其質貴輕然三者正相資質<lb/>
輕者味必甘飲之而蠲疴益夀故辨水者恒於其質之<lb/>
輕重分泉之髙下焉嘗製銀斗較之京師玉泉之水斗<lb/>
重一兩塞上伊遜之水亦斗重一兩濟南珍珠泉斗重<lb/>
一兩二釐揚子金山泉斗重一兩三釐則較玉泉重二<lb/>
釐或三釐矣至恵山虎跑則各重玉泉四釐平山重六<lb/>
釐清涼山白沙虎邱及西山之碧雲寺各重玉泉一分<lb/>
是皆巡蹕所至命内侍精量而得者然則無更輕於玉<lb/>
<pb n="KR4f0004_WYG_005-7b"/>
泉之水者乎曰有為何泉曰非泉乃雪水也常収積素<lb/>
而烹之較玉泉斗輕三釐雪水不可恒得則凡出山下<lb/>
而有冽者誠無過京師之玉泉昔陸羽劉伯芻之倫或<lb/>
以廬山谷簾為第一或以揚子為第一惠山為第二雖<lb/>
南人享帚之論也然以輕重較之恵山固應讓揚子具<lb/>
見古人非臆説而惜其不但未至塞上伊遜並且未至<lb/>
燕京若至此則定以玉泉為天下第一矣近嵗疏西海<lb/>
為昆明湖萬夀山一帶率有名泉溯源㑹極則玉泉實<lb/>
<pb n="KR4f0004_WYG_005-8a"/>
靈脈之發皇徳水之樞紐且質輕而味甘廬山雖未到<lb/>
信有過於揚子之金山者故定名為天下第一泉命将<lb/>
作崇煥神祠以資恵濟而為記以勒石夫玉泉固趵突<lb/>
山根蕩漾而成一湖者詩人乃比之飛瀑之垂虹即予<lb/>
向日題燕山八景亦何甞不隨聲云云足見公論在世<lb/>
間誣辭亦在世間藉甚既成雌黄難易泉之於人有徳<lb/>
而無怨猶不能免訛議焉則挾徳怨以應天下者可以<lb/>
知懼抑亦可以不必懼矣<lb/>
<pb n="KR4f0004_WYG_005-8b"/>
　　虎神鎗記<lb/>
虎神鎗者我<lb/>
皇祖所貽武功良具用以殪猛獸者也國家肇興東土<lb/>
累洽重熙惟是詰戎揚烈之則守而弗失<lb/>
皇祖嵗幸木蘭行圍諸蒙古部落雲集景從予小子雖<lb/>
不敏纉承之志其敢弗蘉故數年以來巡狩塞上一如<lb/>
曩時䝉業藉<lb/>
靈四十九旗及青海喀爾喀之仰流而來者亦較前無<lb/>
<pb n="KR4f0004_WYG_005-9a"/>
異焉若輩皆善射重武使無以示之非所以繼<lb/>
先志也圍中有虎未甞不親往射之弓矢所不及則未<lb/>
嘗不用此鎗用之未嘗不中壬申秋扵岳樂圍場中獵<lb/>
人以有虎告而未之見也一䝉古云虎匿隔谷山洞間<lb/>
彼親見之相去盖三百餘步朕約畧向山洞施鎗意以<lb/>
驚使出耳乃正中虎虎咆哮而出負嵎跳躍者久之復<lb/>
入復施一鎗則復中之遂以斃焉盖向之發無不中乃<lb/>
於谿谷叢薄目所能見之地斯已竒矣而茲岳樂所中<lb/>
<pb n="KR4f0004_WYG_005-9b"/>
則隔谷幽洞並未見眈眈闞如之形於揣度無意間馥<lb/>
焉深入不移時而殪猛獸則竒之最竒其稱為神良有<lb/>
以也夫萬乗之尊詎宜如孟克特庫之流誇一夫之勇<lb/>
哉<hi>孟克喀爾沁䝉古人特庫滿洲今為内大臣皆能獨搏猛獸如馮婦者</hi>而習武示度必<lb/>
資神器以效竒而愉快則是鎗也與兊戈和弓同為宗<lb/>
社法守不亦宜乎<lb/>
　　盤山千尺雪記<lb/>
昨嵗巡幸江南觀民問俗之暇流覽江山勝槩尋古蹟<lb/>
<pb n="KR4f0004_WYG_005-10a"/>
之竒文物秀麗區也其悦性靈而發藻思者所在多有<lb/>
而獨愛吳之寒山千尺雪創扵明隠士趙宧光今范氏<lb/>
搆園其地者境野以幽泉鳴而冷題其閣曰聽雪為之<lb/>
流連為之倚吟歸而肖其䖏扵西苑之淑清院盖就液<lb/>
池尾閭有明時所築假山喬木峭蒨噴薄之形似之矣<lb/>
而乏天然及秋駐避暑山荘乃得飛流潄峽盈科不已<lb/>
者作室其側天然之趣足矣而尚未得松石古意今春<lb/>
來盤山遊文皇所為晾甲石者滙萬山之水而歸於一<lb/>
<pb n="KR4f0004_WYG_005-10b"/>
壑潨潨之湍奏石面謖謖之籟響松顛時而隂雨忽晴<lb/>
衆谿怒勃則暴漲砰訇砉焉直下挾石以奔觸石以停<lb/>
鞳然鏗然激揚湱然雖千夫撞洪鐘有不足比其壮者<lb/>
爰相面勢結廬三間茲重遊而其屋適成開虚窓俯流<lb/>
泉覺松濤石籟問荅親人乃歎寒山千尺雪固在是間<lb/>
而勞勞徃返營營規寫者不幾為流水寒潭笑未能免俗<lb/>
哉率筆記之亦以存髙風之慕也<lb/>
　　玉泉山竹鑪山房記<lb/>
<pb n="KR4f0004_WYG_005-11a"/>
古之人冬日則飲湯夏日則飲水無所謂茗飲也茗飲<lb/>
其權輿於漢而盛於李唐之季乎然物必有其本不揣<lb/>
其本而齊其末未為善鑒也茗飲之本其必資於水乎<lb/>
不於水之甲乙定茗之髙下雖摘焙㸃烹精其製雨前<lb/>
雷後辨其時北苑荆溪龍井天目别其地踵事増華議<lb/>
論滋繁解渴悦性之道逝其逺矣若惠山之竹鑪茶舍<lb/>
可謂知茗飲之本焉其地盖始於明僧性海就恵泉製<lb/>
竹鑪以供煎瀹茶舍之名因以是傳前嵗偶至其地對<lb/>
<pb n="KR4f0004_WYG_005-11b"/>
功徳注冰雪髙僧出塵之槩彷彿於行雲流水間也歸<lb/>
而品玉泉則較惠山為尤佳因搆精舍二間於泉之側<lb/>
屏攅峯之㠎嶫俯迴溪之瀠瀁天風拂林衆樂迭奏瀏<lb/>
莅卉歙若絲者若竹者若宫商角徵羽者與漣漪綺縠<lb/>
相上下觀難為状聴復不窮而仿惠山之竹鑪適陳砥<lb/>
几蟹眼魚眼之間亦泠泠颯颯作聲不止無事習静之<lb/>
人樂此經年不出可也而余豈其人哉時而偶來藉以<lb/>
滌慮澄神亦不可少也夫精舍竹鑪皆可倣而恵泉則<lb/>
<pb n="KR4f0004_WYG_005-12a"/>
不可倣今不必倣而且有非惠泉之所能倣者焉是不<lb/>
既握茗飲之本而我竹鑪山房之作庸可少乎<lb/>
　　玉盃記<lb/>
玉盃有鼂其采紺其色而璘璘其文者驟視之若土華<lb/>
剥蝕炎劉以上物也撫之留手<graphic n="KR0673" url="https://raw.githubusercontent.com/kanripo/KR-Gaiji/master/images/KR0673.png" mimeType="image/png"/>
                    <graphic n="KR1464" url="https://raw.githubusercontent.com/kanripo/KR-Gaiji/master/images/KR1464.png" mimeType="image/png"/>非内出以視玉工<lb/>
姚宗仁曰嘻小人之祖所為也世其業故識之然則今<lb/>
之偽為漢玉者多矣胡不與此同曰安能同哉昔者小<lb/>
人之父授淳煉之法曰鍾氏染羽尚以三月而况玉哉<lb/>
<pb n="KR4f0004_WYG_005-12b"/>
染玉之法取器之紕纇且惌者時以夏取熱潤也熾以<lb/>
夜隂沈而陽浮也無貴無瑕謂其堅完難致入也乃取<lb/>
金剛鑽如鐘乳者密施如蜂蠆而以琥珀滋塗而漬之<lb/>
其於火也勿烈勿熄夜以繼日必經年而後業成今之<lb/>
偽為者知此法已鮮矣其知此法既以欲速而不能待<lb/>
人之亟購者又以欲速而毋容待則與圬者圬牆又何<lb/>
以殊哉故不此若也宗仁雖玉工常以藝事諮之輒有<lb/>
近理之談夫圬者梓人雖賤役其事有足稱其言有足<lb/>
<pb n="KR4f0004_WYG_005-13a"/>
警不妨為立傳而况執藝以諫者古典所不廢茲故櫽<lb/>
括其言而記之<lb/>
　　永安寺古井記<lb/>
白塔永安寺盖就瓊華島故地而建所謂廣寒殿玉虹<lb/>
金露之亭皆湮没不可考適有所營葺工人於山之西<lb/>
麓掘地得廢井一㼾甃木盤層累鱗裓尋丈以深汋汋<lb/>
有水不瀱以眢巽下坎上合羲經義轆轤綆汲可致山<lb/>
巔乃知輟耕録所稱引金水河於山後轉機運㪺至山<lb/>
<pb n="KR4f0004_WYG_005-13b"/>
頂者舍近求逺妄也明矣不寧惟是所云島土取自塞<lb/>
外者更妄也當時縱為厭勝或少取塞山之土置此則<lb/>
有之矣豈有鑿掘輦致於數千里外以成是山之理意<lb/>
者疏浚液池不能移土於逺即就近成此島耳夫顯而<lb/>
易見者尚淆訛至此史氏之耳食影談任好惡而顛倒<lb/>
是非吁可詫哉井不可幕而杜牧闢之顧謂廢井之無<lb/>
水者或致傷人今得此於堙埋土封中不浚可汲導流<lb/>
助景事半功倍故樂從司工之請而存之瓊華島始於<lb/>
<pb n="KR4f0004_WYG_005-14a"/>
金至元時改稱萬夀山或訛為萬嵗山茲不具論惟是<lb/>
㼿㼟盤榦半千年物而人視之與今之木若甎無以異<lb/>
若夫宣徳成化之瓷則人寳之其初豈離土哉物之託<lb/>
質失尺寸而貴賤殊别與夫人之好惡逐目役髙下鮮<lb/>
定衡者吾以慨古澄照息其是非焉<lb/>
　　石舫記<lb/>
自茅茨土階以來為室者必有階為階者率以石所以<lb/>
去湫濕就髙明棟宇以安固其基址陛九級亷逺地則<lb/>
<pb n="KR4f0004_WYG_005-14b"/>
堂髙陛無級廉近地則堂卑古人所以為喻也至乃步<lb/>
壛釦砌左磩右平設切厓隒山堮水磯雖華質殊製髙<lb/>
下異施其所以限柱礎而承屋基則一耳余之石舫盖<lb/>
築之昆明湖中不依汀傍㟁雖無九成之規而有一帆<lb/>
之槩彌近烟雲之賞迥逺風浪之驚鷗鷺新波菰蒲密<lb/>
渚湧金漪而月潔凝玉鏡而冰寒四時之景不同朝暮<lb/>
之觀屢易彼之青雀黄龍雖資濟川亦虞穿綫則何如<lb/>
一肖形而浮坎止艮義兩存焉非徒歐米之興慕也且<lb/>
<pb n="KR4f0004_WYG_005-15a"/>
田盤之浮石竒則竒矣而或需乎雲香山之緑雲似則<lb/>
似矣而或乏乎水若夫凜載舟之戒奠磐石之安虚明<lb/>
洞達職思其居意在斯乎意在斯乎<lb/>
　　鐵章記<lb/>
鐵章一錯以金方得寸有十分寸之五博得十分寸之<lb/>
二柄以木方如之博得十分寸之五稍豐其上刻若井<lb/>
藻又橢以窮刻若華表柱之首其長二寸通章之博髙<lb/>
二寸有十分寸之七藻上穿好綬約之綬之窮為蕃錦<lb/>
<pb n="KR4f0004_WYG_005-15b"/>
囊覆垂章上不可離藏以髹盝其文曰厄爾徳尼卓里<lb/>
克圖洪台吉之章華語所謂寳權大慶王也盖自䇿妄<lb/>
阿拉布坦時乞自達賴喇嘛用梵書刻印錫予以為準<lb/>
噶爾傳世之器今年夏既平準夷遂獲此章驛致典屬<lb/>
予既訝鐻鍝君長亦有世守法物也而又憫達瓦齊不<lb/>
得辭毁櫝之愆若夫戒盈知懼固不在區區抑埴之物<lb/>
矣作鐵章記<lb/>
御製文初集巻五<lb/>
</p>
<p>
</p>
  </div>
</body>
</text>
</TEI>
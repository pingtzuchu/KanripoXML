<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_018-1a"/>
欽定四庫全書<lb/>
御製文初集巻十八<lb/>
　碑文<lb/>
　　實勝寺碑記<lb/>
去嵗夏視師金川者久而弗告其功且苦酋之恃其碉<lb/>
也則創為以碉攻碉之說將築碉焉朕謂攻碉已下策<lb/>
今乃命攻碉者而為之築碉是所謂借寇兵而資盜糧<lb/>
者全無䇿矣為之懣然因憶敬觀<lb/>
<pb n="KR4f0004_WYG_018-1b"/>
列朝實録開國之初我旗人躡雲梯肉薄而登城者不<lb/>
可屈指數以此攻碉何碉弗克今之人猶昔之人也則<lb/>
命於西山之麓設為石碉也者而簡佽飛之士以習之<lb/>
未逾月得精其技者二千人更命大學士忠勇公傅恒<lb/>
為經畧統之以行且厚集諸路之師期必濟厥事賴<lb/>
天之祐大功以成此固經畧智勇克兼用揚我武酋長<lb/>
畏威懐徳厥角請命是以敵愾以往者率中道而歸竊<lb/>
恨未施其長技有餘怒焉記不云乎反本修古不忘其<lb/>
<pb n="KR4f0004_WYG_018-2a"/>
初雲梯之習猶是志也而即以成功則是地者豈非綏<lb/>
靖之先聲繼武之昭度哉因命擇向庀材建寺於碉之<lb/>
側名之曰實勝夫已習之藝不可廢已奏之績不可忘<lb/>
於是合成功之旅立為健銳雲梯營並於寺之左右建<lb/>
屋居之間亦依山為碉以肖刮耳勒歪之境昔我<lb/>
太宗皇帝嘗以偏師破明十三萬衆於松山杏山之間<lb/>
歸而建實勝寺於盛京以紀其烈夫金川蕞爾窮番豈<lb/>
明師比然畧昆明而穿池勝僑如而名子其識弗忘一<lb/>
<pb n="KR4f0004_WYG_018-2b"/>
也漢書訓碉作雕碉為石室而雕則若雕鶚之棲云者<lb/>
皆非是蓋西南夷語彼中呼樓居其音為碉云爾<lb/>
　　重建<lb/>
壽皇殿碑記<lb/>
予小子既敬循<lb/>
壽皇殿之例建<lb/>
安佑宫於圓明園以奉<lb/>
皇祖<lb/>
<pb n="KR4f0004_WYG_018-3a"/>
皇考神御重垣廣墀㦸門九室規模畧備而嵗時朔望<lb/>
來禮壽皇聿瞻殿宇嵗久丹雘弗煥且為室僅三較安<lb/>
佑翻遜巨麗予心歉焉盖壽皇在景山東北本明李遊<lb/>
幸之地<lb/>
皇祖常視射較士於此我<lb/>
皇考因以奉<lb/>
神御初未擇山向之正偏合閟宫之法度也乃命奉宸<lb/>
發内帑鳩工庀材中峯正午磚城㦸門明堂九室一仿<lb/>
<pb n="KR4f0004_WYG_018-3b"/>
太廟而約之蓋安佑視壽皇之義壽皇視安佑之制於<lb/>
是宫中苑中皆有獻新追永之地可以抒忱可以觀徳<lb/>
傳不云乎歌於斯哭於斯則壽皇實近法宫律安佑為<lb/>
尤重若夫敬奉<lb/>
神御之義則見於安佑宫碑記兹不複述惟述重建本<lb/>
意及興工始末嵗月蓋經營於己巳孟春而落成於季<lb/>
冬上澣之吉日云敬作頌曰<lb/>
惟堯巍巍惟舜重華<lb/>
<pb n="KR4f0004_WYG_018-4a"/>
祖<lb/>
考則之不競不絿<hi>叶</hi>仁漸義摩<lb/>
祖<lb/>
考式之宏<lb/>
仁皇仁明<lb/>
憲帝憲小子職之是繼是繩<hi>叶</hi>曰明曰旦小子恧之天<lb/>
遊雲殂春露秋霜予心惻之<lb/>
考奉<lb/>
<pb n="KR4f0004_WYG_018-4b"/>
祖御於是壽皇予仍即之製廣向正<hi>叶</hi>爰經爰營工勿<lb/>
亟之陟降依憑居歆攸寧羮墻得之佑我後嗣緜禩於<lb/>
萬匪萬億之觀徳於茲無然畔援永欽識之<lb/>
　　碧雲寺碑文<lb/>
西山佛寺累百惟碧雲以閎麗著稱而境亦殊勝巖壑<lb/>
髙下臺殿因依竹樹參差泉流經絡學人瀟灑安禪殆<lb/>
無有踰於此也自元耶律楚材之裔名阿利吉者捨宅<lb/>
開山淨業始構明正徳中稅監于經為窀穸計將以大<lb/>
<pb n="KR4f0004_WYG_018-5a"/>
作功徳而寺遂廓然焕然至魏忠賢踵而行之奢僭轉<lb/>
甚夫奉佛者不廢莊嚴要以清淨為本如梵夾所載人<lb/>
天供養窮極珍異皆本清淨為莊嚴也否則汙法席而<lb/>
玷山靈何福田利益之有雖山體常新如如不動初無<lb/>
纎毫增損而自人事觀之有足慨者當明政不綱椓人<lb/>
專恣鬼神為之怨痛猶欲佞佛以求庇於地下而為其<lb/>
上者方且假以寵靈錫之題額若惟恐其香火之不延<lb/>
宅兆之不固厥後罪惡貫盈刑誅踵接而穢跡之標揭<lb/>
<pb n="KR4f0004_WYG_018-5b"/>
於林莽間者迨易世迺克剷除追惟末造誰實尸之斯<lb/>
足為車鑒也已朕駐蹕靜宜園時過此寺樂觀林壑之<lb/>
美而念古刹之有待於䕶持也爰命重加整葺喜其滌<lb/>
瑕盪穢而復為淨域因筆之於石用垂戒焉<lb/>
　　金剛寳座塔碑文<lb/>
昔如來成等正覺必坐菩提道塲盖法王人王有世出<lb/>
世間之異而居尊御極其理則同故寳座莊嚴所以正<lb/>
天人師之位也佛威神力能使六種震動而當其初轉<lb/>
<pb n="KR4f0004_WYG_018-6a"/>
無上法輪轉一切天人所不能轉則地為普動以應之<lb/>
惟道塲安立之區常住不動其地乃三千大千世界之<lb/>
中上極金輪下侵地際金剛所成周百餘步如須彌之<lb/>
隠於沙界而露其巔去來諸佛並於此坐而入金剛定<lb/>
以是名金剛座焉摩揭佗國鉢羅笈山聖蹟彰明諸方<lb/>
信嚮佛滅度後座隠不見諸國王乃以銅觀自在像南<lb/>
北標識其處厥後又仿浮屠之制笵金為座以便供養<lb/>
平臺特起周帀嚴淨象道場廣輪之所極也五塔岳峙<lb/>
<pb n="KR4f0004_WYG_018-6b"/>
各具寳相象佛之徧歴四隅而常依止中座也西域流<lb/>
傳中土希有乾隆十有三年西僧奉以入貢爰命所司<lb/>
就碧雲寺如式建造尺寸引伸髙廣具足勢同地涌望<lb/>
擬天游賢劫祖庭實在於是夫塔廟之設類以藏舎利<lb/>
齒髮為過去崇奉地耳此座獨表法王御世之初威徳<lb/>
尊勝若是其靈異顯著將人天瞻仰恍如佛日之方中<lb/>
而神力之所加持固有歴劫不傾者成此善果因備述<lb/>
其縁起云<lb/>
<pb n="KR4f0004_WYG_018-7a"/>
　　香界寺碑文<lb/>
香界寺在香山迤南故為平坡寺不知其所由始蓋古<lb/>
刹也其後名聖感寺康熙中僧海岫薰修於此經營十<lb/>
載重事鼎建<lb/>
皇祖聖祖仁皇帝嘗再幸其地賜<lb/>
御書榜額且<lb/>
製碑文勒石紀焉閲今數十年丹青剥落庭宇且就荒<lb/>
寂朕駐蹕靜宜園間於幾暇游覽近地偶叩禪扃瞻仰<lb/>
<pb n="KR4f0004_WYG_018-7b"/>
宸翰雲霞暉麗照灼猶新剔蘚捫碑具悉始末因出内<lb/>
帑命將作撤而新之易其名曰香界夫西山巖壑幽邃<lb/>
峯岫環暎林泉烟靄隨處具有佳致精藍梵宇逺近相<lb/>
望皆足為名山増勝槩而朕意所存自以<lb/>
皇祖經臨永昭<lb/>
神蹟香林法界允宜敬謹䕶持又不獨智仁山水之樂<lb/>
云爾爰刻文碑隂以誌嵗月<lb/>
　　梵香寺碑文<lb/>
<pb n="KR4f0004_WYG_018-8a"/>
朕既於勇健營旁近建實勝寺其南有梵香寺者亦古<lb/>
招提在西山諸刹中未為宏麗而爽塏不下實勝爰命<lb/>
所司以餘材飭而新之為衆生利益在昔佛告精進菩<lb/>
薩摩訶薩受持法華成就八百鼻功徳以是清淨鼻根<lb/>
聞於三千大千世界上下内外種種諸香皆能分别又<lb/>
香積如來以衆香鉢盛滿香飯與化菩薩悉飽衆㑹夫<lb/>
禪那脫離塵垢腥濁眼耳鼻舌身意常滿清淨妙香所<lb/>
住世界安隠快樂舉成華藏世界海中妙華光香水海<lb/>
<pb n="KR4f0004_WYG_018-8b"/>
隨身衣食無非清淨是為梵香法界以是因縁發大慈<lb/>
悲願以清淨妙香普度恒河沙數衆生舉登安樂壽命<lb/>
世界永離刀兵腥穢一切苦惱以所被香祴爲衆生本<lb/>
分衣舉得温適所飽香積為衆生本分食舉得饜飫從<lb/>
上諸佛普證是言散旃檀沈水及千萬種華香於三千<lb/>
大千世界齊須彌山為佛供養與此功徳初無有二用<lb/>
刻堅石傳示未來歴無盡際<lb/>
　　重修惠濟祠碑<lb/>
<pb n="KR4f0004_WYG_018-9a"/>
經國之務莫重於河與漕而兩者必相資而成曩者東<lb/>
南之民數厪河患矣我<lb/>
皇祖聖祖仁皇帝亶天縱之神明乾苞坤絡瞭列指掌<lb/>
清蹕屢勤比隆神禹開示方畧神契龜從用詒萬世無<lb/>
疆之休河臣禀受<lb/>
聖謨罔失尺寸若隄若遥隄若縷隄若月河若引河若<lb/>
壩若堰若牐措必其要用必其時河奏安瀾民無昏墊<lb/>
成績彰灼五紀於茲天庾陳紅雲帆直達厥包織篚琛<lb/>
<pb n="KR4f0004_WYG_018-9b"/>
賮南金公私百貨之需船輸艦載楫交津渠溯前代南<lb/>
北運道逆河而上者五百餘里明季開泇河避黄河之<lb/>
險者三百里越我朝康熙年間開皂河以通泇復開中<lb/>
河以通皁漕艘出清口絶流北入中河浮于黄者僅七<lb/>
里遂盡避黄河五百里之險漕之利無過此時者黄河<lb/>
自積石龍門徑豫徐東下挾淮泗交流入海勢湍悍不<lb/>
可禦泥濁易閼漕艘渡江達淮黄河亘其衝其入中河<lb/>
也必資於黄治之之道以清淮迅激蕩滌之俾無壅沙<lb/>
<pb n="KR4f0004_WYG_018-10a"/>
河恒强淮恒弱則瀦洪澤之巨浸以助之交㑹於清口<lb/>
是為運道之樞紐河防之關鍵導河乂淮利漕舉繫於<lb/>
此瀕河迄下游郡縣數十城郭田廬皆恃以為命司水<lb/>
土者恒惴惴焉清口治而河與漕胥得其理矣清江浦<lb/>
之涘神祠曰惠濟鼎新於雍正二年靈貺孔時孚應若<lb/>
響過祠下者奠醴薦牢靡敢弗肅乾隆十有六年朕巡<lb/>
省南服瞻謁庭宇敬惟神功庥佑宜崇報享命有司鳩<lb/>
工加焕飾焉夫名山大川精氣磅礴必有神焉主之經<lb/>
<pb n="KR4f0004_WYG_018-10b"/>
國大政芘賴生靈必有神焉相之其顧享者必其有勤<lb/>
民敬事之忱者也苟隳庶事而瘝厥官或穿鑿自用而<lb/>
失其故有弗干譴怒而罹其罰者乎政罔弗修無貽神<lb/>
羞敬舉乃職神錫爾極惟神式憑庶永厎寧勒文貞珉<lb/>
用諗河臣遂為迎神送神之歌辭曰<lb/>
河之來兮天上晧晧旰旰兮無與抗瀰瀰兮清淮滙淪<lb/>
漣兮河流湝湝峩巨艑兮横中流望靈旗兮澹淡游桂<lb/>
檝兮荃橈紛弭節兮蘅臯縆絃兮考鼓俎肥牷兮式歌<lb/>
<pb n="KR4f0004_WYG_018-11a"/>
且舞神格歆兮福女　千夫邪許兮搴長茭鞏金隄兮<lb/>
障彼樂郊鄂舟容與兮吳榜交溯長川兮利濟轉玉粒<lb/>
兮時攸賴洪濤伏兮神哉沛簫管競兮應櫂歌神之留<lb/>
兮祥飇和紹平成兮恪蕆事飫苾芬兮䖍報祀靈河翕<lb/>
兮福萬世<lb/>
　　萬壽山大報恩延壽寺碑記<lb/>
欽惟我<lb/>
聖母崇慶慈宣康惠敦和裕壽皇太后仁善性生惟慈<lb/>
<pb n="KR4f0004_WYG_018-11b"/>
惟懿母儀天下尊極域中粤乾隆辛未之嵗恭遇<lb/>
聖壽六袠誕辰朕躬率天下臣民舉行大慶禮奉萬年<lb/>
觴敬效天保南山之義以甕山居昆明湖之陽加號曰<lb/>
萬壽剏建梵宫命之曰大報恩延壽寺殿宇千楹浮圖<lb/>
九級堂廡翼如金碧輝映㸐香燈函貝葉以為禮懴祝<lb/>
嘏地朕惟人子之於親恩罔極則思報之心與為罔極<lb/>
而報恩之分恒不能稱其思報之願凡所為祝釐頌嘏<lb/>
修香光之業開法喜之筵於申報曷能以毫髪數亦隨<lb/>
<pb n="KR4f0004_WYG_018-12a"/>
時隨地致其愛慕誠悃云爾我<lb/>
聖母至仁廣被如大雲起雨一切卉木藥草隨分受潤<lb/>
慈心善質自足以緝純嘏集遐福盛徳之致福永年固<lb/>
有不求而至焉而茲復以祗陀布金之園為灌佛報恩<lb/>
之舉金盤炫日則光照雲表寳鐸含風則音出天外法<lb/>
鼓洪響偈頌清發於以歡喜讃誦不更有以廣益福利<lb/>
緜逺増髙為<lb/>
聖母上無量之壽哉自今伊始其以茲寺為樂林為香<lb/>
<pb n="KR4f0004_WYG_018-12b"/>
國萬幾之暇親奉<lb/>
大安輦隨喜於此前臨平湖則醍醐之海也後倚翠屏<lb/>
則阿耨之山也招提廣開舎利髙矗則琉璃土而玉甖<lb/>
臺也散華葳蕤流芬飛樾旃檀之香遡風而聞迦陵之<lb/>
鳥送音而至我<lb/>
聖母仁心為質崇信淨業登斯寺也必有欣然合掌喜<lb/>
溢<lb/>
慈顔者亦足為承懽養志之一助且山容清淨貞固恒<lb/>
<pb n="KR4f0004_WYG_018-13a"/>
久寳幢金刹日月常新藉兹山之命名申建寺之宏願<lb/>
春暉寸草之心與俱永焉爰為之記并依般若四聲作<lb/>
祝頌曰<lb/>
佛言慈善根廣受諸利益如繅能藉玉如磁解吸鐵又<lb/>
言布施力指期得果報如尼拘類樹嵗收實數萬洪惟<lb/>
我<lb/>
聖母聖善實性生至仁䕃世界慈氏再出世譬猶黍谷<lb/>
吹葭管纔一動萬物盡和煦藹然遊春温以此無量徳<lb/>
<pb n="KR4f0004_WYG_018-13b"/>
致彼無量福五福壽最先壽量不可説我欲報罔極亦<lb/>
復何以加寳篆鏤精璆瓊冊鐫華玉繄聞香光業供養<lb/>
利人天堪以無礙施廣益無量壽遂効呼嵩祝耆闍崛<lb/>
移來更闢甘露塲祇樹園布就青鴛大蘭若堂殿八九<lb/>
重鐵鏁界百道鈴鐸半空響後有舎利塔直上凌虚空<lb/>
髙懸金露盤去地百餘丈中為無垢地處處白銀堦塗<lb/>
壁百品香窣地七寳飭堂堂蓮華座寳相何莊嚴湧現<lb/>
白毫光圎容規滿月其餘大菩薩羅漢及金剛金縷伽<lb/>
<pb n="KR4f0004_WYG_018-14a"/>
梨衣各各端正在寳刹初告成<lb/>
聖壽聿屆臨綵幢華蓋中䖍修佛頂㑹以何備供養新<lb/>
鮮五莖花摩勒果萬枚伊蒲饌千斛又何備供養五綵<lb/>
氊氍毺新羅紫金鐘祗洹青玉鉢環繞禮法懴膜拜復<lb/>
唄誦牟尼一串珠徧繙榆欓函轟轟法鼓震琅琅銅鈸<lb/>
響薝蔔散馥郁慧燈發光明維時十方界無不生歡喜<lb/>
龍天八部中一聲齊讃歎天女散香花衆花紛紛下拈<lb/>
花䖍頂禮敬上無量壽亦有大迦葉如聞緊那弦起作<lb/>
<pb n="KR4f0004_WYG_018-14b"/>
小兒舞敬上無量壽最後如來佛降自忉利天手持千<lb/>
葉蓮敬上無量壽<lb/>
聖壽本無量更有無量加無量復無邊萬萬千千嵗以<lb/>
茲福徳地常作快樂園時駕紫罽車來此一隨喜喜林<lb/>
大蔥鬱樂樹髙婆娑四望種福田三界選佛地朝朝承<lb/>
聖歡嵗嵗奉<lb/>
慈輦延此無量壽敬報罔極恩<lb/>
御製文初集巻十八<lb/>
</p>
<p>
</p>
  </div>
</body>
</text>
</TEI>
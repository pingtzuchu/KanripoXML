<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_019-1a"/>
欽定四庫全書<lb/>
御製文初集巻十九<lb/>
　碑文<lb/>
　　平定準噶爾告成太學碑文<lb/>
遼矣山戎薫粥旃裘毳幕之人界以龍沙畜其驒奚雖<lb/>
無恒業厥有分部盖自元黄剖判萬物芸生東夷西夷<lb/>
各依其地謬舉淳維未為理據皇古莫紀其見之書史<lb/>
者自周宣太原之伐秦政亘海之築莫不畏其侵軼猾<lb/>
<pb n="KR4f0004_WYG_019-1b"/>
夏是虞自時厥後一二奮發之君慨然思挫其鋒而納<lb/>
之宥然事不中機材不副用加以地逺無定處故嘗勞<lb/>
衆費材十損一得搢紳之儒守和親介胄之士言征伐<lb/>
征伐則民力竭和親則國威喪於是有守在四夷羈縻<lb/>
不絶地不可耕民不可臣之言興矣然此以論漢唐宋<lb/>
明之中夏而非謂我皇清之中夏也皇清荷<lb/>
天之龍興東海撫華區有元之裔久屬版章嵗朝貢從<lb/>
征狩執役惟謹準噶爾厄魯特者本有元之臣僕叛出<lb/>
<pb n="KR4f0004_WYG_019-2a"/>
據西海終明世為邊患至噶爾丹而稍强吞噬鄰蕃䦨<lb/>
入北塞我<lb/>
皇祖三臨朔漠用大破其師元惡伏㝠誅脅從逺遯跡<lb/>
毋俾遺種於我喀爾喀厥姪䇿妄阿拉布坦收其遺孽<lb/>
僅保伊犁故嘗索俘取地無敢不共逮夫部落滋聚乃<lb/>
以計襲哈密入西藏準夷之勢於是而復張<lb/>
兩朝命将問罪雖屢獲捷而庚戌之役逆子噶爾丹䇿<lb/>
凌能用其父舊人乗我師怠掠畜於巴里坤𢷬營於和<lb/>
<pb n="KR4f0004_WYG_019-2b"/>
卜多於是而準夷之勢大張然地既險逺主客異焉此<lb/>
勞往而無利彼亦如之故額爾徳尼招之敗彼亦以彼<lb/>
貪利而深入也<lb/>
皇考謂我武既揚不可以既允其請和以息我衆予小<lb/>
子敬奉<lb/>
先志無越思焉既而噶爾丹䇿凌死子䇿妄多爾濟那<lb/>
木扎爾暴殘喇嘛達爾扎簒奪之達瓦齊又簒奪喇嘛<lb/>
達爾扎而<graphic n="KR1196" url="https://raw.githubusercontent.com/kanripo/KR-Gaiji/master/images/KR1196.png" mimeType="image/png"/>酒虐下尤甚焉癸酉冬都爾伯特台吉䇿<lb/>
<pb n="KR4f0004_WYG_019-3a"/>
凌等率數萬人來歸越明年秋輝特台吉阿睦爾撒納<lb/>
和碩特台吉班珠爾又率數萬人來歸朕謂來者不可<lb/>
以不撫而撫之莫若因其地其俗而善循之且毋令滋<lb/>
方來之患於我喀爾喀也於是議進兩路之師問彼罪<lb/>
魁安我新附凡運餉籌䭾長行利戰之事悉備議之始<lb/>
熟經於庚戌之艱者咸懼蹈轍惟大學士忠勇公傅恒<lb/>
見與朕同而新附諸台吉則求之甚力朕謂犁庭掃穴<lb/>
即不敢必然喀爾喀之地必不可以久居若而人毋寧<lb/>
<pb n="KR4f0004_WYG_019-3b"/>
用其鋒而觀厥成即不如志亦非所悔也故凡<lb/>
禡旗命将之典槩未舉行亦云偏師嘗試為之耳塞上<lb/>
用兵必以秋而阿睦爾撒納禡木特請以春月欲乗彼<lb/>
馬未肥則不能遯朕謂其言良當遂從之北路以二月<lb/>
丙辰西路以二月己巳各起行哈宻瀚海向無雨今春<lb/>
乃大雨咸以為時雨之師入賊境凡所過之鄂拓克攜<lb/>
羊酒糗糒迎恐後五月乙亥至伊犁亦如之達瓦齊於<lb/>
格登山麓結營以待兵近萬我兩将軍議以兵取則傷<lb/>
<pb n="KR4f0004_WYG_019-4a"/>
彼必衆彼衆皆我衆多傷非所以體上慈也丁亥遣阿<lb/>
玉錫等二十五人夜斫營覘賊向賊兵大潰相蹂躙死<lb/>
者不可勝數來降者七千餘我二十五人無一人受傷<lb/>
者達瓦齊以百餘騎竄六月庚戌回人阿竒木霍集斯<lb/>
伯克執達瓦齊來獻軍門準噶爾平是役也定議不過<lb/>
二人籌事不過一年兵行不過五月無亡矢遺鏃之費<lb/>
大勲以集遐壤以定豈人力哉<lb/>
天也然<lb/>
<pb n="KR4f0004_WYG_019-4b"/>
天垂佑而授之事機設不奉行之以致坐失者多矣可<lb/>
與樂成不可與謀始亦謂蚩蚩之衆云爾豈其卿大夫<lb/>
之謂既克集事則又曰苟知其易将勸為之夫明於事<lb/>
後者必将昧於㡬先朕用是寒心且準噶爾一小部落<lb/>
耳一二有能為之長而其樹也固焉一二暴失徳之長<lb/>
而其亡也忽焉朕用是知懼武成而勒碑文廟例也禮<lb/>
臣以為請故據實事書之其辭曰<lb/>
茫茫伊犁大幹之西匪今伊昔化外羈縻條支之東大<lb/>
<pb n="KR4f0004_WYG_019-5a"/>
宛以南隨畜獵獸蟻聚狼貪乃世其惡乃恃其逺或激<lb/>
我攻而乗我緩其計在斯其長可窮止戈靖邊化日薫<lb/>
風不侵不距不來其那欵闗求市亦不禁訶始慕希珍<lb/>
終居竒貨吏喜無事遷就斯愞漸不可長我豈懼其豈<lb/>
如宋明和市之為既知其然飭我邊吏弗縱弗嚴示之<lb/>
節制不仁之守再世斯斬簒奪相仍飄忽荏苒夙沙革<lb/>
面煎鞏披忱集泮飛鴞食黮懐音錫之爵位榮以華裾<lb/>
膝前面請願効前驅兵分兩路雪甲霜鋒先導中堅如<lb/>
<pb n="KR4f0004_WYG_019-5b"/>
鼂錯攻益以後勁蒙古舊屬八旗子弟其心允篤二月<lb/>
卜吉牙旗飄颻我騎斯騰無待折膠泉涌於磧蕪茁於<lb/>
路我衆歡躍謂有<lb/>
天助匪啻我衆新附亦云黄髮未覩水草富春烏魯木<lb/>
齊波羅塔拉台吉宰桑紛紛款納牽其肥羊及馬潼酒<lb/>
獻其屠耆合掌雙手予有前諭所禁侵陵以茶交易大<lb/>
愉衆情衆情既愉來者日繼蠢達瓦齊擁兵自衞依山<lb/>
據淖惟旦夕延有近萬人其心十千勇不目逃掄二十<lb/>
<pb n="KR4f0004_WYG_019-6a"/>
五曰阿玉錫率往賊所銜枚夜襲直入其郛揮矛拍馬<lb/>
大聲疾呼彼人既離我志斯合突将無前縱横鞺鞳案<lb/>
角鹿埵隴種東籠自相狼藉孰敢攖鋒狐竄䑕逃將往<lb/>
異域回部遮之兇渠斯得露布既至告<lb/>
廟受俘凡此蕆功荷<lb/>
天之衢在古周宣二年乙亥淮夷是平常武詩載越我<lb/>
皇祖征噶爾丹命将<lb/>
禡旗亦乙亥年既符嵗徳允協師貞兵不血刃漠無王<lb/>
<pb n="KR4f0004_WYG_019-6b"/>
庭昔時準夷弗恭弗譓今隨師行為師候尉昔時準夷<lb/>
日戰夜征今也偃卧知樂人生曰匪準夷曰我臣僕自<lb/>
今伊始安爾逰牧爾牧爾耕爾長孫子曰無向非豈有<lb/>
今是<lb/>
兩朝志竟億載基成側席不遑保泰持盈<lb/>
　　平定準噶爾勒銘伊犁之碑<lb/>
惟<lb/>
天盡所覆俾我皇清罔不在宥惟清奉<lb/>
<pb n="KR4f0004_WYG_019-7a"/>
昊天撫薄海兆庶悉主悉臣<hi>叶</hi>
太祖<lb/>
太宗<lb/>
世祖肇基宅中皇耆其武<lb/>
聖祖<lb/>
世宗覲光揚烈克臻郅隆逮予藐躬思日孜孜期四海<lb/>
同風咨汝準噶爾<hi>叶</hi>亦䝉古同類何自外攜數世梗化<lb/>
簒奪相仍碩仇其下厥達瓦齊甚毒於酲衆心疧疧如<lb/>
<pb n="KR4f0004_WYG_019-7b"/>
苗斯蟊如虺斯螫衆口嗷嗷視爾嗷止予焦勞止期救<lb/>
不崇朝止視爾疧止予噫嘻止亟出汝塗泥止迺命新<lb/>
附爾為先鋒熟悉其路迺命勁旅攜數月糧毋或掠擄<lb/>
師行時雨王旅嘽嘽亦無潦阻左旋右抽王旅渾渾既<lb/>
暇以休烏魯木齊及五集賽度之折折台吉宰桑迎降<lb/>
恐後奚事斧吭波羅塔拉闥爾竒嶺險如闗闔倒戈反<lb/>
攻達瓦齊走旦夕塗窮回部遮獲彼䑕斯喙地入無隙<lb/>
露布飛至受俘午門爰貸其罪自今伊始四部我臣伊<lb/>
<pb n="KR4f0004_WYG_019-8a"/>
犁我宇<hi>叶</hi>曰綽羅斯及都爾伯特和碩特輝特封四可<lb/>
汗衆建王公逰牧各安宰桑公臣屬我旗籍誰汝苦辛<lb/>
爾恭爾長爾孶爾幼徐以教養爾駝爾牛爾羊爾馬畜<lb/>
牧優㳺分疆各守毋相侵陵以干大咎齊禦外域曰布<lb/>
魯特越哈薩克醉飲飽食敬興黄教福自天錫伊犁平<lb/>
<hi>叶</hi>矣勒貞珉矣於萬斯年矣<lb/>
　　平定準噶爾勒銘格登山之碑<lb/>
格登之崔嵬賊固其壘<hi>叶</hi>我師堂堂其固自摧格登之<lb/>
<pb n="KR4f0004_WYG_019-8b"/>
嶻嶭賊營其宂我師洸洸其營若綴師行如流度伊犁<lb/>
川粤有前導為我具船渡河八日遂抵格登面淖背巗<lb/>
藉一昏㝠曰𢷬厥虚曰殱厥旅豈不易易將韜我武将<lb/>
韜我武詎曰養宼曰有後謀大功近就彼衆我臣已有<lb/>
成辭火炎崑岡懼乖皇慈三巴圖魯二十二卒夜斫賊<lb/>
營萬衆股栗人各一心孰為汝守汝頑不靈尚竄以走<lb/>
汝竄以走誰其納之縛獻軍門追悔其遲於恒有言曰<lb/>
殺寧育<hi>叶</hi>受俘赦之光我擴度漢置都䕶唐拜将軍費<lb/>
<pb n="KR4f0004_WYG_019-9a"/>
賂勞衆弗服弗臣既臣斯恩既服斯義勒銘格登永詔<lb/>
億世<lb/>
　　普寧寺碑文<lb/>
乾隆二十年夏五月平定準噶爾冬十月大宴賚四衛<lb/>
拉特部落舊附新歸之衆於避暑山莊曰綽羅斯曰都<lb/>
爾伯特曰輝特曰和碩特四族台吉各封以汗王貝勒<lb/>
貝子公若而人其無𨽻屬之宰桑則歸之公如内八旗<lb/>
外四十九旗喀爾喀四部之例至是而内外一家遐邇<lb/>
<pb n="KR4f0004_WYG_019-9b"/>
同風之言允符昔我<lb/>
皇祖之定喀爾喀也建彚宗寺於多倫諾爾以一衆志<lb/>
式循<lb/>
舊章建普寧寺於山荘之北麓而為之記曰<lb/>
皇天有輔徳之私<lb/>
至聖有越世之度君子有見㡬之作兆人有可格之誠<lb/>
我國家撫有衆䝉古詎準噶爾一部終外王化雖庸衆<lb/>
有威之不知畏恵之不知懐地不可耕民不可臣之言<lb/>
<pb n="KR4f0004_WYG_019-10a"/>
其然豈其然哉以我<lb/>
皇祖<lb/>
皇考聖徳神功經文緯武其於奠伊犁勒銘格登山朝<lb/>
四部落之衆而錫之爵賜之幣式宴陳舞可汗起奉酒<lb/>
稱萬夀如今日者何難黙契<lb/>
大造意若有待是以遵養時晦垂成弗為予小子敬承<lb/>
乾佑以為不可失者時遲徊觀望寧<lb/>
二聖付託藐躬之意且此山荘即<lb/>
<pb n="KR4f0004_WYG_019-10b"/>
皇祖嵗時巡覲諸䝉古賓客之所也越三十年而克見<lb/>
準噶爾之衆咸覲於此豈非<lb/>
皇天無私惟徳之輔<lb/>
至聖之度越世先知而見㡬君子之作予亦不敢不勉<lb/>
衛拉特之衆豈終不可格以誠哉䝉古向敬佛興黄教<lb/>
故寺之式即依西藏三摩耶廟之式為之名之曰普寧<lb/>
者盖自是而雪山蔥嶺以逮西海恒河沙數臣庶咸願<lb/>
安其居樂其業永永普寧云爾復依普賢世界品而述<lb/>
<pb n="KR4f0004_WYG_019-11a"/>
偈言<lb/>
抖贊轉輪王　　功徳甚深大　　造寺於西域<lb/>
其名三摩耶　　逮今千嵗餘　　願海装嚴就<lb/>
肖彼須彌山　　巍閣凡三層　　日月在兩肩<lb/>
地金水風輪　　其内小鐵圍　　大鹹海水滿<lb/>
持地障礙山　　馬耳及善見　　擔木並持軸<lb/>
持雙凡七山　　其中乃香水　　其上堅手天<lb/>
持□及恒憍　　四天王所住　　復有四方天<lb/>
<pb n="KR4f0004_WYG_019-11b"/>
其數各以八　　中乃忉利天　　善見帝釋宫<lb/>
欲界四天子　　色界無色界　　次第居其上<lb/>
東曰勝神洲　　小勝及勝勝　　左右以次住<lb/>
南曰贍部洲　　妙拂並小拂　　左右以次住<lb/>
西曰牛賀洲　　行道将小行　　左右以次住<lb/>
北曰俱盧洲　　㝡勝復諂勝　　左右以次住<lb/>
供養佛無數　　如普賢願海　　復為四色塔<lb/>
義出陀羅尼　　四智標功用　　懿此避暑荘<lb/>
<pb n="KR4f0004_WYG_019-12a"/>
古佛所㳺歴　　較彼衛藏地　　佛土無差别<lb/>
有來衆蒙古　　及新衛拉特　　咸敬黄教人<lb/>
爰作大利益　　肖彼三摩耶　　為奉天人師<lb/>
作此曼拏羅　　嚴潔身口意　　依法香泥塗<lb/>
一切皆清浄　　香花供養具　　法螺法音聲<lb/>
轉無量法輪　　聚無量法衆　　誦無量法寳<lb/>
作無量法事　　我聞普賢言　　華藏荘嚴海<lb/>
是毘盧遮那　　往刼修行處　　種種寳光明<lb/>
<pb n="KR4f0004_WYG_019-12b"/>
大雲徧一切　　捨身等塵刹　　以昔願力住<lb/>
徧十方國土　　出苦向菩提　　方便示調伏<lb/>
世界所有塵　　一一見法界　　現佛如雲集<lb/>
此是如來刹　　大願周法界　　一切化羣生<lb/>
莊嚴從此出　　西土及震旦　　究竟無同異<lb/>
衆生皆安隠　　暨蠕動肖翹　　遂生明佛性<lb/>
稽首天人師　　普賢行如是<lb/>
　　玉泉山東嶽廟碑文<lb/>
<pb n="KR4f0004_WYG_019-13a"/>
東嶽為五嶽宗徳發揚詡萬物出雲雨以蕃殖嘉穀阜<lb/>
成兆民伊古以來秩視三公載在祀典尚已顧天門日<lb/>
觀去京師千里而逺嵗時涖事職在有司方望之祀非<lb/>
遇國家大慶及巡狩所至未嘗輒舉是以郡邑都㑹往<lb/>
往崇廟貌以奉苾馨夫亦以東方春生之氣貫於四時<lb/>
明靈肹蠁無往弗格祝釐祈禱誠應響捷如生氣之於<lb/>
物肖翹跂喙洪纎媺惡無不畢達固非特巖巖具瞻表<lb/>
望齊魯而已京師之西玉泉山峯巒窈深林木清瑟為<lb/>
<pb n="KR4f0004_WYG_019-13b"/>
玉泉所自出滋液滲漉澤潤神臯與泰山之出雲雨功<lb/>
用廣大正同爰即其地建東嶽廟凡殿宇若干楹規制<lb/>
崇麗以乾隆二十有一年工竣有司以立碑請稽古制<lb/>
四望無廟祀然周官小宗伯所職四望有兆典祀掌外<lb/>
祀之兆皆有域又山虞祭山林則為主曰兆曰域曰主<lb/>
皆欲神有所憑依而致其昭格也近代既有象設則立<lb/>
廟以祀尤洋洋顯赫其致精誠以交於神明不益著歟<lb/>
夫七十二君封禪之説荒邈無稽而金泥玉檢登封岱<lb/>
<pb n="KR4f0004_WYG_019-14a"/>
宗漢唐令辟尚不免侈為盛儀動色矜耀謂合於經所<lb/>
云因名山以升中於天夫名山所在多有均為造化靈<lb/>
粹所鍾英爽若接東嶽之為泰岱人皆知之而不知山<lb/>
嶽之靈不崇朝而雨天下其精神布濩固無不之譬夫<lb/>
山下出泉隨地歕湧導之即達固不可謂水専在是則<lb/>
東嶽之祀於茲山也固宜是為記<lb/>
　　浙海神廟碑文<lb/>
浙西地瀕海扼其衝者先海寧次錢塘錢塘距海門尚<lb/>
<pb n="KR4f0004_WYG_019-14b"/>
一舍而逺然天下言觀潮之竒者獨推廣陵之骨母盖<lb/>
徽歙衆山水自新安江下至富陽而金衢嚴處數郡千<lb/>
巖萬壑復滙入錢塘出海必得海潮逆之坌涌拗怒軋<lb/>
盤盪裔然後流益急而軌益順故江之歸壑非濤不為<lb/>
功然其北撃南蕩生民農桑之命繫焉斯恃塘堰為保<lb/>
障漢書注始紀郡議曺華信作塘捍潮唐書捍海隄凡<lb/>
二百二十四里宋元二史並誌袁花諸塘之修築及石<lb/>
囤木櫃之坊禦如世所傳斛土千錢之諺其勤且囏如<lb/>
<pb n="KR4f0004_WYG_019-15a"/>
此雍正八年我<lb/>
皇考世宗憲皇帝以海塘告成維<lb/>
神効靈助順<lb/>
特勑建廟海寧褒封秩祀用申昭報近海州縣不知有<lb/>
水患者二十餘年於茲然其時潮尚循北亹也乾隆辛<lb/>
未丁丑朕兩巡浙水登觀潮樓乃悉所為趨北亹而有<lb/>
軼則仁錢迤西害不可言趨南亹則蕭㑹諸邑之戴山<lb/>
者藩㰚畧具猶間有陊囓之虞比年來大溜直趨中亹<lb/>
<pb n="KR4f0004_WYG_019-15b"/>
兩岸沙潬鱗起如左右引從民居其間川原膏沃可耕<lb/>
可桑曽不知白馬胥濤足以動心而駴目夫人之情久<lb/>
則忘而逸則淫今之居樂土安作息者非昔之日夜怵<lb/>
惕懼為魚之民也耶則我<lb/>
皇考之深宫宵旰謀建塘以衛生靈與<lb/>
明神之肹蠁垂釐嘉佑是邦其何可以弗紀觀潮樓當<lb/>
錢塘都㑹之地東瞻中亹為尤悉爰視海寧<lb/>
祠宇之例命守臣鳩工庀材崇象設而展時事夫元氣<lb/>
<pb n="KR4f0004_WYG_019-16a"/>
灌輸端委相成無感弗假又何一二之可區分哉因為<lb/>
迎神送神歌俾肄之工祝以揭䖍妥靈其辭曰<lb/>
赭龕閕兮翼户睋紫瀾兮滄嶼氷夷導兮江婓扈兩旍<lb/>
毶㲚兮金支中樹<lb/>
神之來兮按部迴水犀兮萬弩虹隄一綫兮安堵福我<lb/>
民兮於昭揚詡傳芭兮鼚鼓紛配藜兮神靈雨<lb/>
　右迎神<lb/>
擥若木兮留暉櫩雲解駮兮赬霞罨幃罇蠲滌兮俎腯<lb/>
<pb n="KR4f0004_WYG_019-16b"/>
肥聆繁㑹兮叶呼豨<lb/>
神之去兮載祈波恬羅刹兮石平磯潤千里兮涵郊圻<lb/>
引晦濁兮歸墟是歸式歆饗兮庶㡬朝潮夕汐兮長無<lb/>
違<lb/>
　右送神<lb/>
　<lb/>
　<lb/>
御製文初集巻十九<lb/>
</p>
<p>
</p>
  </div>
</body>
</text>
</TEI>
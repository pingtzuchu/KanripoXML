<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_004-1a"/>
欽定四庫全書<lb/>
御製文初集巻四<lb/>
　記<lb/>
皇考世宗憲皇帝恩賜御書記<lb/>
乾隆元年丙辰恭送<lb/>
皇考梓宫自<lb/>
泰陵廻忽忽若有失也廼開琳笥啟錦囊展向日所賜<lb/>
手蹟敬觀之慰與悲俱來瞻與否罔措爰拜手稽首而<lb/>
<pb n="KR4f0004_WYG_004-1b"/>
為之記曰惟我<lb/>
皇考世宗憲皇帝本天亶資懋日新學養潛朱邸三十<lb/>
餘年朝夕書史自娱每當明窗浄几輒弄翰作書凡晉<lb/>
唐宋元諸名家蹟罔不心摹力追實集古今書法之大<lb/>
成較之漢帝唐宗逕庭過之逮<lb/>
臨御區宇勵精圖治自朝至于日中昃不暇時親筆墨<lb/>
然間一臨池而翔鸞翥鳳之竒印泥畫沙之妙薈萃行<lb/>
間宏璧天球無足為重也臣承顔侍膝猥被<lb/>
<pb n="KR4f0004_WYG_004-2a"/>
寵光迄今霜露屢易<lb/>
龍髯莫挽墨瀋猶新每一啟椷肅容仰閲輒嗚咽流涕<lb/>
而不能自已記有之父沒而不能讀父之書手澤存焉<lb/>
爾矧我<lb/>
皇考拂素飛毫駕顔淩栁俾予小子獲瞻<lb/>
天藻之光華兼誦<lb/>
宸章之美富興思<lb/>
手澤視古人所不能讀者有加焉其能弗愴然於懐而<lb/>
<pb n="KR4f0004_WYG_004-2b"/>
翹然思屢覩耶<lb/>
　　圓明園後記<lb/>
昔我<lb/>
皇考因<lb/>
皇祖之賜園脩而葺之略具朝署之規以乘時行令布<lb/>
政親賢而軒墀亭榭凸山凹池之紛列於後者不尚其<lb/>
華尚其樸不稱其富稱其幽樂蕃植則有灌木叢花怒<lb/>
生笑迎也騐農桑則有田廬蔬圃量雨較晴也松風水<lb/>
<pb n="KR4f0004_WYG_004-3a"/>
月入襟懐而妙道自生也細旃廣厦時接儒臣研經史<lb/>
以淑情也或怡悦於斯或歌詠於斯或惕息於斯我<lb/>
皇考之先憂後樂一<lb/>
皇祖之先憂後樂周宇物而<lb/>
圓明也圓明之義蓋君子之時中也<lb/>
皇祖以是名賜<lb/>
皇考<lb/>
皇考敬受之而身心以勗户牖以銘也不求自安而期<lb/>
<pb n="KR4f0004_WYG_004-3b"/>
萬方之寧謐不圖自逸而冀百族之恬熈則又我<lb/>
皇考綏履垂裕於無窮也予小子敬奉<lb/>
先帝宫室苑囿常恐貽羞敢有所増益是以踐阼後所<lb/>
司以建園請卻之既釋服爰仍<lb/>
皇考之舊園而居焉夫帝王臨朝視政之暇必有遊觀<lb/>
曠覽之地然得其宜適以養性而陶情失其宜適以玩<lb/>
物而䘮志宮室服御竒技玩好之念切則親賢納諫勤<lb/>
政愛民之念踈矣其害可勝言哉我<lb/>
<pb n="KR4f0004_WYG_004-4a"/>
皇考未就<lb/>
暢春園而居者以有此<lb/>
圓明園也而不斵不雕一<lb/>
皇祖淳樸之心然規模之宏敞邱壑之幽深風土草木<lb/>
之清佳髙樓邃室之具備亦可稱觀止實天寳地靈之<lb/>
區帝王豫遊之地無以踰此後世子孫必不舎此而重<lb/>
費民力以創建苑囿斯則深契朕法<lb/>
皇考勤儉之心以為心矣藉曰<lb/>
<pb n="KR4f0004_WYG_004-4b"/>
祖考所居不忍居也則<lb/>
宫禁又當何如晉張老之善頌甚可味也若夫建園之<lb/>
始末<lb/>
聖人對時育物修文崇武煦萬彚保太和期躋斯世於<lb/>
春臺遊斯人於樂國之意則已具<lb/>
皇考之前記予小子何能贅一辭焉<lb/>
　　遊盤山記<lb/>
連太行拱神京放碣石距滄溟走薊野枕長城是為盤<lb/>
<pb n="KR4f0004_WYG_004-5a"/>
山蓋冀州之天作俯臨衆壑如星拱北而莫敢與争者<lb/>
也昔魏田疇隠居於此故名田盤或曰古有田盤先生<lb/>
自齊來棲止焉地僻而山秀樹密而谷深韓昌黎文所<lb/>
稱太行之陽有盤谷者無從考其非是而其為隠者之<lb/>
所盤旋則一也山亦有盤谷寺自唐寳積開堂代有名<lb/>
宿憨山拙庵後先輝映為是山佳話然吾儒木石居而<lb/>
鹿豕遊者田疇之後無聞焉四顧梵宇精藍依山隠谷<lb/>
鏤峯磨石刻畫天真而乏栁州西山之文杜陵北征之<lb/>
<pb n="KR4f0004_WYG_004-5b"/>
作嗚呼是亦可慨也已乾隆七年秋因謁<lb/>
陵廻鑾便往遊之斥警蹕減儀從輕輿朝陟搴蘿扳磴<lb/>
曉嵐豁開泉白山青颯然林空鬱然松翠於是停蓋駐<lb/>
轡怡情縱目者久之既而行漏催吟興盡夕陽在山金<lb/>
吾整駕雖命省騶從而近御執事者汗雨揮而塵烟騰<lb/>
向誚隠者之絶少翻疑隠者之避而逺去耳乃知千乘<lb/>
萬騎不可以遊山偶一過之山靈將毋笑其不韻也耶<lb/>
　　三希堂記<lb/>
<pb n="KR4f0004_WYG_004-6a"/>
内府秘笈王羲之快雪帖王獻之中秋帖近又得王珣<lb/>
伯逺帖皆希世之珍也因就養心殿温室易其名曰三<lb/>
希堂以藏之夫人生千載之下而考古論世於千載之<lb/>
上嘉言善行之觸於目而㑹於心者未嘗不慨然増慕<lb/>
思與其人揖讓進退於其間羲之清風峻節固足尚即<lb/>
獻之亦右軍之令子也而王珣史稱其整頹振靡以㢘<lb/>
恥自許彼三人者同族同時為江左風流冠冕今其墨<lb/>
蹟經數千百年治亂興衰存亡離合之餘適然薈萃於<lb/>
<pb n="KR4f0004_WYG_004-6b"/>
一堂雖豐城之劍合浦之珠無以踰此子墨有靈能不<lb/>
暢然蹈抃而愉快也耶然吾之以三希名堂者亦非盡<lb/>
為藏帖也昔聞之蔡先生名其堂曰二希其言曰士希<lb/>
賢賢希聖聖希天或者謂余不敢希天余之意非若是<lb/>
也常慕希文希元之為人故曰二希余嘗為之記矣但<lb/>
先生所云非不敢希天之意則引而未發予惟周子所<lb/>
云固一貫之道夫人之所當勉者也若必士且希賢既<lb/>
賢而後希聖已聖而後希天則是教人自畫終無可至<lb/>
<pb n="KR4f0004_WYG_004-7a"/>
聖賢之時也孟子曰盡其心者知其性也知其性則知<lb/>
天矣人人有盡心知性之責則人人有希聖希天之道<lb/>
此或先生所云非不敢希天之意乎希希文希元而命<lb/>
之曰二希古人託興名物以識弗忘之意也則吾今日<lb/>
之名此堂謂之為希賢希聖希天之意可慕聞之先生<lb/>
之二希而欲希聞之之希亦可即謂之王氏之帖誠三<lb/>
希也亦可若夫王氏之書法吾又何能贊一辭哉<lb/>
　　國朝傳寳記<lb/>
<pb n="KR4f0004_WYG_004-7b"/>
國朝受<lb/>
天命采古制為璽掌以宫殿監正襲以重盝承以髤几<lb/>
設交泰殿中以次左右列當用則内閣請而用之其質<lb/>
有玉有金有栴檀香木玉之品有白有青有碧紐有交<lb/>
龍有蟠龍蹲龍其文自<lb/>
太宗文皇帝以前專用國書既乃兼用古篆其大小自<lb/>
方六寸至二寸一分不一嘗考大清㑹典載御寳二十<lb/>
有九今交泰殿所貯三十有九㑹典又云宫内收貯者<lb/>
<pb n="KR4f0004_WYG_004-8a"/>
六内庫收貯者二十有三今則皆貯交泰殿數與地皆<lb/>
失實至謂皇帝奉天之寳即傳國璽兩郊大祀及聖節<lb/>
宫中告天青詞用之此語尤誕謬大祀遵古禮用祝版<lb/>
署名而不用寳聖節宫中未嘗有告天事或道籙祝釐<lb/>
時一行之亦不過偶存其教耳未嘗命文臣為青詞亦<lb/>
未甞用寳且此璽孰非世世傳守而專以一寳為傳國<lb/>
璽亦不經蓋縁脩㑹典諸臣無宿學卓識復未曽請<lb/>
㫖取裁只沿明時内監所書冊檔承譌襲謬遂至於此<lb/>
<pb n="KR4f0004_WYG_004-8b"/>
甚矣紀載之難也且㑹典所不載者復有受命于天既<lb/>
夀永昌一璽不知何時附藏殿内反置之正中按其詞<lb/>
雖類古所傳秦璽而篆法拙俗非李斯蟲鳥之舊明甚<lb/>
獨玉質瑩潔如截肪方得黍尺四寸四分厚得方之三<lb/>
以為良玉不易得則信矣若論寳無問非秦璽即真秦<lb/>
璽亦何足貴乾隆三年髙斌督河時奏進屬員濬寳應<lb/>
河所得玉璽古澤可愛文與輟耕録載蔡仲平本頗合<lb/>
朕謂此好事者仿刻所為貯之别殿視為玩好舊器而<lb/>
<pb n="KR4f0004_WYG_004-9a"/>
已夫秦璽煨燼古人論之詳矣即使尚存政斯之物何<lb/>
得與本朝傳寳同貯於義未當又雍正年故大學士髙<lb/>
其位進未刻碧玉寳一文未刻則未成為寳而與諸寳<lb/>
同貯亦未當朕甞論之君人者在徳不在寳寳雖重一<lb/>
器耳明等威徴信守與車旗章服何異徳之不足則山<lb/>
河之險土宇之富拱手而授之他人未有徒恃此區區<lb/>
尺璧足以自固者誠能勤脩令徳繫屬人心則言傳號<lb/>
渙萬里奔走珍非和璧制不龍螭篆不斯籀孰敢不敬<lb/>
<pb n="KR4f0004_WYG_004-9b"/>
信承奉尊為神明故寳器非寳寳於有徳古有得前代<lb/>
符寳君臣動色矜耀侈為瑞貺者我<lb/>
太宗文皇帝時獲蒙古所傳元帝國寳容而納之初不<lb/>
藉以為受命之符由今思之<lb/>
文皇帝之臣服函夏垂統萬世在徳耶在寳耶不待智<lb/>
者而知之矣善夫唐梁肅之言曰鼎之輕重璽之去來<lb/>
視徳之髙下位之安危然則人君承<lb/>
祖宗付畀思以永膺斯寳引而勿替其非什襲固守之<lb/>
<pb n="KR4f0004_WYG_004-10a"/>
謂謂夫日新厥徳居安慮危凝受<lb/>
皇天大寳命則徳足重寳而寳以愈重璽玉自古無定<lb/>
數今交泰殿所貯歴年既久紀載失真且有重複者爰<lb/>
加考正排次定為二十有五以符天數并著成譜而叙<lb/>
其大指如此<lb/>
　　静宜園記<lb/>
乾隆乙丑秋七月始廓香山之郛薙榛莽剔瓦礫即舊<lb/>
行宫之基葺垣築室佛殿琳宫參錯相望而峯頭嶺腹<lb/>
<pb n="KR4f0004_WYG_004-10b"/>
凡可以占山川之秀供攬結之竒者為亭為軒為廬為<lb/>
广為舫室為蝸寮自四柱以至數楹添置若干區越明<lb/>
年丙寅春三月而園成非創也蓋因也昔我<lb/>
皇祖於西山名勝古刹無不曠覽遊觀興至則吟賞託<lb/>
懐草木為之含輝巖谷因而増色恐僕役侍從之臣或<lb/>
有所勞也率建行宫數宇於佛殿側無丹雘之飾質明<lb/>
而往信宿而歸牧圉不煩如岫雲皇姑香山者皆是而<lb/>
惟香山去圓明園十餘里而近乾隆癸亥余始往遊而<lb/>
<pb n="KR4f0004_WYG_004-11a"/>
樂之自是之後或值幾暇輒命駕焉蓋山水之樂不能<lb/>
忘於懐而左右侍御者之揮雨汗而冒風塵亦可厪也<lb/>
於是乎就<lb/>
皇祖之行宫式葺式營肯堂肯構樸儉是崇志則<lb/>
先也動静有養體智仁也名曰静宜本周子之意或有<lb/>
合於先天也殿曰勤政朝夕是臨與羣臣咨政要而籌<lb/>
民瘼如圎明園也有憩息之樂省往來之勞以恤下人<lb/>
也山居望逺村平疇耕者耘者饁者穫者歛者厯厯在<lb/>
<pb n="KR4f0004_WYG_004-11b"/>
目杏花菖葉足以騐時令而備農經也若夫巖巒之怪<lb/>
特林薄之華滋足天成而鮮人力信乎造物靈奥而有<lb/>
待於静者之自得耶凡為景二十有八各見於小記而<lb/>
系之詩<lb/>
　　静寄山莊十六景記<lb/>
塞外之山岡巒渾噩堂阜連延以雄峻勝塞内之山峯<lb/>
巖峭拔崜㠖崱屴以竒秀勝造物之靈有獨鍾南北之<lb/>
分鮮兼美也而惟田盤自太行而來塞垣依此以築故<lb/>
<pb n="KR4f0004_WYG_004-12a"/>
介在南北之間兼收雄秀之粹卓為造物奥區焉乾隆<lb/>
壬戌夤縁往一遊自是山川之美不能恝置然朝往暮<lb/>
歸僕從侍御之臣不免於勞乃發内帑建山莊於山之<lb/>
陽買地繚垣據景搆舎髙因迥有僻以幽探藻繢不施<lb/>
亭臺間出園之内得景八園之外標舊蹟與諸寺復得<lb/>
景八合為山莊十六景而名之曰静寄夫静者山之體<lb/>
其寄於天地也恒得常焉人生而静則静亦人之體也<lb/>
而恒不得其常者則其寄蓋不如山也余之以是取名<lb/>
<pb n="KR4f0004_WYG_004-12b"/>
其亦所以自警也若夫山莊之號則法<lb/>
皇祖避暑山莊之例第其去京師較避暑近十之五為<lb/>
幅員較避暑僅十之三尚樸素屏文繡適可而止容膝<lb/>
亦安守舊規而勉欽承讀是記者尚知吾繩<lb/>
武之意而所重固不在卷阿之遊歌也歟<lb/>
　　麥莊橋記<lb/>
水之有伏脈者其流必長亦如人之有藴藉者其徳業<lb/>
必廣濟水三伏三見黄河亦三伏三見此其大者矣如<lb/>
<pb n="KR4f0004_WYG_004-13a"/>
京師之玉泉滙而為西湖引而為通惠由是達直沽而<lb/>
放渤海人但知其源出玉泉山如誌所云巨穴歕沸隨<lb/>
地皆泉而已而不知其㑹西山諸泉之伏流蓄極湓涌<lb/>
至是始見故其源不竭而流愈長元史所載通惠河引<lb/>
白浮甕山諸泉者今不可考以今運河論之東雉西勾<lb/>
如俗所稱萬泉莊其地者其水皆不可資所資者惟玉<lb/>
泉一流耳蓋西山碧雲香山諸寺皆有名泉其源甚壯<lb/>
以數十計然惟曲注於招提精藍之内一出山則伏流<lb/>
<pb n="KR4f0004_WYG_004-13b"/>
而不見矣玉泉地就夷曠乃騰迸而出瀦為一湖康熈<lb/>
年間依金章宗之舊地建園於山之陽名曰静明園之<lb/>
西乳竇淙淙如趵突者為玉泉總脈其餘氿然而泛濫<lb/>
於湖者不可勝數詩人比之垂虹之瀑及所云疏龍首<lb/>
而出之者皆妄也東流而為西湖則以居京師之西又<lb/>
明時有西湖景之稱乃假借夫餘杭而倡説於璫豎耳<lb/>
折而南徑長春麥莊二橋夾岸梵宇頗麗其大者為廣<lb/>
仁昌運萬夀萬夀之左即為廣源閘於是水有髙下之<lb/>
<pb n="KR4f0004_WYG_004-14a"/>
分矣自閘東西行經白石髙梁二橋遂至城之西北隅<lb/>
分為二一由西直門外繞而南東又東北以㑹於大通<lb/>
橋一由徳勝門外繞而東南又東行以㑹於大通橋其<lb/>
自徳勝門西分流以入太平橋者為積水潭為太液池<lb/>
分合有數道並環繞紫禁由東南御河橋穿内城以出<lb/>
以㑹西來之水自大通橋以下至通州為閘五為橋三<lb/>
夫東南轉漕國家之大計也使由通而車載背負以達<lb/>
於都門將不勝其勞則玉泉之利豈非天地鍾靈神京<lb/>
<pb n="KR4f0004_WYG_004-14b"/>
發皇之禎符哉青龍閘非盛漲不啟奉宸苑司其事盖<lb/>
如尾閭之洩云爾麥莊橋為城外適中之地故為之記<lb/>
而勒碑於是<lb/>
　　南薫殿奉藏圖像記<lb/>
内府藏列代帝后圖像傳自勝國典在有司嵗以盛夏<lb/>
曝而庋之扃鐍惟謹朕於幾暇省閲内庫積儲敬得展<lb/>
觀則裝池之以嵗久渝脱者已多矣因思我朝崇禮前<lb/>
代建廟京師春秋禋享且為之護陵寝禁樵蘇聖賢名<lb/>
<pb n="KR4f0004_WYG_004-15a"/>
臣咸秩典祀凡以篤髙山景行之思抒望古興懐之慕<lb/>
而况流傳有自縑素猶新日角珠庭冕旒秀發徳容可<lb/>
挹英表如生其奚忍夷諸繪事供几席珍鑒者比爰命<lb/>
工重加装潢自太皥伏羲氏而下帝后圖像為軸者六<lb/>
十有八為冊者七為巻者三先聖名賢圖冊五舉襲以<lb/>
綈錦尊藏於紫禁西南之南薫殿大學士㑹同領内務<lb/>
府王大臣等詳定位置謹其籍識次第甲乙秩然有章<lb/>
明諸帝玉冊廟中所陳當時寳為宗器者也今貯工部<lb/>
<pb n="KR4f0004_WYG_004-15b"/>
外庫慮其不免散軼附藏殿之西室俾䖍視焉既竣事<lb/>
因備紀之勒石前榮以示帝統相承道脈斯在朕之隨<lb/>
在盡其誠敬不敢苟且䙝越有如此圖像自唐宋以下<lb/>
缺十之二三溯而上之存者僅矣時久而易晦幸其存<lb/>
也可弗保持使可及久歟缺者弗復追補逺無徴也懼<lb/>
失真也以致慎也<lb/>
　<lb/>
御製文初集巻四<lb/>
</p>
<p>
</p>
  </div>
</body>
</text>
</TEI>
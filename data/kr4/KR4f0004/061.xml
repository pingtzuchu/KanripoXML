<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0004_WYG_061-1a"/>
欽定四庫全書<lb/>
御製文二集巻二十七<lb/>
　碑文<lb/>
　　重脩<lb/>
　文廟碑記<lb/>
舉江淮河濟以賛海吾知其不知海舉嵩岱恒華以賛<lb/>
地吾知其不知地然則舉道徳仁義以賛<lb/>
孔子者其亦類於是乎夫江淮河濟豈不為海所納而<lb/>
<pb n="KR4f0004_WYG_061-1b"/>
不足以形海之大然海固不拒江淮河濟以為水也嵩<lb/>
岱恒華豈不為地所載而不足以究地之厚然地固不<lb/>
讓嵩岱恒華以為土也道徳仁義豈不為<lb/>
孔子所垂而不足以盡<lb/>
孔子之量然<lb/>
孔子固不外道徳仁義以為教也教之義始見於虞書<lb/>
而未有定所夏校殷序周庠學則三代共之是國學所<lb/>
昉乎夫三代既有學亦必有教而吾以為<lb/>
<pb n="KR4f0004_WYG_061-2a"/>
孔子立道徳仁義之教者何盖三代以前之教非<lb/>
孔子不明三代以後之教非<lb/>
孔子不立亦猶江淮河濟非海不納嵩岱恒華非地不<lb/>
載道徳仁義非<lb/>
孔子不垂也國學始於元太祖置<lb/>
宣聖廟於燕京由元及明代有損益修葺至<lb/>
本朝而崇奉規模為大備<lb/>
列聖右文臨雍必事輪奐乾隆戊午朕詣學展儀先詔<lb/>
<pb n="KR4f0004_WYG_061-2b"/>
易盖黄瓦聿昭茂典然丹雘雖致飾壯觀而上棟下宇<lb/>
風雨燥濕厯年既久浸欹是虞爰以嵗丁亥發帑二十<lb/>
餘萬特簡重臣司其事越己丑仲春告蕆工朕親釋奠<lb/>
以落成焉先是言臣有以宜乗此時修復辟雍圜水之<lb/>
制為請者禮官以為三代之制弗相沿襲實政不必泥<lb/>
古朕以其言良是遂從之門殿諸額一凖㑹典皆親書<lb/>
各懸於其所舉大工者必泐碑以誌故叙其事書之若<lb/>
夫述<lb/>
<pb n="KR4f0004_WYG_061-3a"/>
孔子之言仍以頌<lb/>
孔子是猶繪日月星辰以象<lb/>
天朕有所不能<lb/>
　　淀神廟碑記<lb/>
畿南之地廣衍多隰衆水所鍾翕之渟之呀然成淵而<lb/>
以時輸壑者則惟淀淀之名始見於左思魏都賦所謂<lb/>
掘鯉之淀是也字亦為澱水經注新唐書志皆云九十<lb/>
九澱酈道元又稱為清河後世約其數為七十有二其<lb/>
<pb n="KR4f0004_WYG_061-3b"/>
名皆不可臚舉其散見宋遼金史者今或淤廢或傳聞<lb/>
譌舛所可指者不過四十餘其他或曰泊曰窪曰窩曰<lb/>
港隨方俗所稱而統言之則東西兩淀西淀之大周三<lb/>
百餘里槩州一縣四東淀尤大周四百里而贏槩州縣<lb/>
七其為藪澤也廣故畿内之水大則沽渝濡<graphic n="KR0740" url="https://raw.githubusercontent.com/kanripo/KR-Gaiji/master/images/KR0740.png" mimeType="image/png"/>派滋易<lb/>
淶小則山泉澗流無所不容而旁境之溝澮汙涔亦無<lb/>
所不赴其受水多故兩淀又各有經河以條貫釃𨗳之<lb/>
依城温義亢其首四角引其吭玉帶㑹同緣其督扼以<lb/>
<pb n="KR4f0004_WYG_061-4a"/>
茅灣掖以中亭十望絡以南北中三股欱於臺頭滌於<lb/>
大清河趨西沽為尾閭之洩焉其上則千里長隄控界<lb/>
維鞏下則格淀隄以拒子牙六郎諸隄以障永定而牐<lb/>
而涵洞羅布莭宣者無弗具於是兩淀無渾流之患而<lb/>
専清水之利黍疇稻畦既膏既溉厥惟上腴舟航是通貿<lb/>
遷列隧而菰蘆蔆藕鳬魚之屬仰資生者億計非有宰<lb/>
其化者孰使我民利賴若是記有之山林川谷為民取<lb/>
財用皆曰神盖淀之有神昭昭矣人第習焉不察廟闕<lb/>
<pb n="KR4f0004_WYG_061-4b"/>
未舉嵗丁亥朕敬循<lb/>
皇祖成憲巡覽淀海爰自趙北口御安福艫沿蘇橋而<lb/>
東厯揚芬港至於天津嘉文安窪之既涸懲渾河故道<lb/>
之不可復則有詠而三灘里淀隄之弗屬者出帑繕之<lb/>
亦惟紹我<lb/>
祖烈以求民寧維時春水方渙和飈習颿烝徒弗勩繄<lb/>
川祗實昭厥佑爰進大吏詔之曰惟淀縈薄左輔袤延<lb/>
且千里理大物博用阜乂我畿内民曷可弗重以神事<lb/>
<pb n="KR4f0004_WYG_061-5a"/>
其相地飭祠用饗迺發外府金二萬五千卜度兩淀中<lb/>
庀材經始之閱再朞工蕆堂廡既崇煇庖咸列以妥以<lb/>
恪式副彛典大吏復籲以明年春莅而落之且以碑辭<lb/>
請則又繹告之曰惟淀實嘉利我甸人匪今斯今食<lb/>
神之福而淀左右耆庶婦<g n="孑*_焉-正+?">]□</g>嵗時祈報走廟下則自今<lb/>
始<lb/>
神實馮而歆之惟是毋霪毋潦毋有菑沴豐殖錫康俾<lb/>
我民其永利利用光我秩祀有司亦毋怠祠事毋弛民<lb/>
<pb n="KR4f0004_WYG_061-5b"/>
功益迓<lb/>
神恵而溥淀之利識其詳謹肇祀也<lb/>
　　重修功徳寺碑記<lb/>
道海淀徑青龍橋折而西距玉泉山麓不盡於二里有<lb/>
遺刹一區重門三塗不可識已延睇香積頹垣離立艿<lb/>
荄間訊諸土人曰是功徳寺也攷元史文宗天厯二年<lb/>
建大承天䕶聖寺而都穆南濠集稱功徳寺舊名䕶聖<lb/>
寺蒋葵長安客話載寺修於明宣徳初及嘉靖巾車駕<lb/>
<pb n="KR4f0004_WYG_061-6a"/>
駐此見廊廡金剛像獰甚心悸因坐僧宫殿愆踰罪撤<lb/>
去之寺竟廢盭怪哉有明閹燄滋熾若瑾振輩横作罔<lb/>
禁顧獨毁兹寺使勝國名蹟就湮於意何居爰詔将作<lb/>
兹寺久著圖誌且當静明園蹕途乃者嵗庚寅為朕六<lb/>
袠慶辰越辛夘恭逢<lb/>
聖母皇太后八旬萬夀聖節宜加釐飭用迓鴻禧其出<lb/>
内帑繕而復之暨所司以落成告則材緻工完自層闉<lb/>
周阿登登戢戢以逮旛楔鐘魚靡弗嚴浄具足夫其臂倚<lb/>
<pb n="KR4f0004_WYG_061-6b"/>
嶔岑旃檀蔚森迦陵囀梵六時送音非功徳之林耶面<lb/>
俯湖堧神瀵奫潫耨池分罫條衣水田非功徳之泉耶<lb/>
然而朕之記之詎惟在是貝夾嘗言以兹功徳無量無<lb/>
邊必進而讚之曰不可思議夫不可思不可議者特從<lb/>
其波及一四天下一切衆生随分圓滿末由舉似而為<lb/>
言耳其在能仁有建立之功有精進之徳固無一息不<lb/>
心之以為願而身之以為行無量夀佛經所以有善思<lb/>
議菩薩之目又豈容委之不闗思議輒自弛其擔荷哉<lb/>
<pb n="KR4f0004_WYG_061-7a"/>
正如古帝者致巍乎煥乎之盛美持不矜不伐之淵沖<lb/>
其功徳至於民無能名而方其食旰衣宵常於一堂命<lb/>
禮樂工虞之佐吁咈都俞相與動色而交儆凡皆起於<lb/>
思之精議之熟而後不識不知被之者亦並忘乎思議<lb/>
其為無量無邊也以証帝釋真詮亦若是則已矣斯尤<lb/>
其可記者至虞集寺碑謂始作土功時得古金銅事佛<lb/>
儀器於地中以為先有密契帝京景物畧謂寺僧板庵能<lb/>
役木毬使者出外募金直襲唐咸通中正覺禪師軼事<lb/>
<pb n="KR4f0004_WYG_061-7b"/>
傅㑹其説盖皆誇功徳而涉思議其義轉堕又奚足云<lb/>
　　普陀宗乗之廟碑文<lb/>
山莊迤北普陀宗乗之廟之建仿西蔵非仿南海也南<lb/>
海普陀在浙東定海縣境朝山之舶嵗嵗淩越洪濤瀾<lb/>
涆間擎薌頂禮唯謹曰大士道塲舍兹奚屬是獨震旦<lb/>
緇流方隅所見故然考之貝夾普陀有三一居額訥特<lb/>
珂克一居圖伯特一居南海盖南海特大士行教至此<lb/>
偶一示現云耳庸可以此為是而彼為非乎額訥特珂<lb/>
<pb n="KR4f0004_WYG_061-8a"/>
克即印度是由此以證西來因緣自印度而西蔵自西蔵而<lb/>
南海了了可識第印度金剛座遼逺難稽詎若西蔵都綱<lb/>
法式具備為天人攝受之閎規藩服皈依之總滙也㢤<lb/>
乃者嵗庚寅為朕六袠慶辰辛夘恭遇<lb/>
聖母皇太后八旬萬夀自舊隸䝉古喀爾喀青海王公<lb/>
台吉等暨新附凖部回城衆蕃長聨軫偕來臚歡祝<lb/>
嘏念所以昭褒荅示恵懐者前期咨将作營構斯廟以<lb/>
乾隆三十二年三月經始至三十六年八月訖工廣殿<lb/>
<pb n="KR4f0004_WYG_061-8b"/>
重臺穹亭翼廡爰逮陶笵斤鑿金碧髤堊之用莫不嚴<lb/>
浄如制夫羣藩信心迴向厥惟大慈氏之教而熱河尤<lb/>
我<lb/>
皇祖聖祖仁皇帝撫綏列服嵗時肆覲之區嚮也西陲<lb/>
内面景從朕勤思纉述普寧安逺普樂諸刹所謂嗣溥<lb/>
仁溥善而作也今也逢國大慶延洪曼羨而斯廟聿成<lb/>
三乗之宗實其統㑹於焉宣寳鐸演金輪闗禽流梵樂<lb/>
之音塞樹種菩提之果一切國土善信膜拜歡喜以為<lb/>
<pb n="KR4f0004_WYG_061-9a"/>
得未曽有而久入俄羅斯之土爾扈特以其為外道非<lb/>
黄教所概舍久牧之額濟勒率全部數萬人厯半年餘<lb/>
行萬有數千里傾心歸順適于是時莅止瞻仰善因福<lb/>
果誠有不可思議者是則山莊之普陀與西蔵之普陀<lb/>
一如與印度之普陀亦一如與南海之普陀亦何必不<lb/>
一如然一推溯夫建廟所由來而如不如又均可毋論<lb/>
即如如之本義豈外是乎豈外是乎先是羣藩合辭請<lb/>
進千佛像懇欵弗可却因命就廟中庋閣奉之别有記<lb/>
<pb n="KR4f0004_WYG_061-9b"/>
不復詳綴為説偈曰<lb/>
我聞贍部洲　　　古徳有道場　　　天龍各䕶持<lb/>
名四大結聚　　　九華及二峩　　　五臺亦初地<lb/>
普陀南海南　　　觀自在所住　　　其言限方所<lb/>
不出邊邪見　　　譬如一搩手　　　眯萬億由旬<lb/>
若人證三摩　　　要令不失故　　　衛蔵妙莊嚴<lb/>
竺乾祖庭意　　　興桓足香界　　　成此大勝因<lb/>
百部諸賢王　　　合十聆唄讃　　　塞土黄金色<lb/>
<pb n="KR4f0004_WYG_061-10a"/>
是處菩薩面　　　其前羅漢峯　　　磬石為犍椎<lb/>
舉似象王巖　　　非離亦非即　　　其下獅子溝<lb/>
武列功徳水　　　舉似鐵蓮洋　　　無垢亦無浄<lb/>
能具等正覺　　　皆作如是觀　　　五十三㕘竟<lb/>
還叩兩足尊　　　長現調御相　　　為説無生法<lb/>
　　重修馬駒橋碑文<lb/>
水自南苑出者二其南源曰團河出南苑墻東南釃為<lb/>
鳳河又東滌永定之濁由大清河以歸海向固疏治之<lb/>
<pb n="KR4f0004_WYG_061-10b"/>
矣其北源曰一畝泉出新衙門北屈曲東南流逕二牐<lb/>
凉水河自北來㑹之涼水河者出右安門西南鳳泉東<lb/>
流逕萬泉寺分為二其一南逕草橋曲折東注一自北<lb/>
逕廣恩寺曲折東注至永勝橋復滙為一東南流循南<lb/>
苑繚垣而東至小紅門之西入苑墻東南逕沙底橋折<lb/>
而南與一畝泉合又南而東至鹿圏村三海子以上之<lb/>
水自西南來注之又東南流穿苑垣而出逶迤至張家<lb/>
灣入運河是水之初出苑垣也瀠演歕欱千溜一趨瓴<lb/>
<pb n="KR4f0004_WYG_061-11a"/>
如矢如迴激弗止則有巨梁揵之曰馬駒橋橋建自勝<lb/>
國嵗渝寖以圮壞農旅交病石陁入水水梗或溢出妨<lb/>
民田廬而中澁則旁淤間塞水所由道益不可以不亟<lb/>
治乃命将作相視因其舊材撤而新之縱之得丈二十<lb/>
有五横之得尺亦二十有五為孔洞者七視昔制雖少<lb/>
陿而壮固有餘工始於乾隆三十八年之春越其冬落<lb/>
成夫治水者必溯其源由源而及其支流條派剔之鬟<lb/>
之乃可以不紊今一畝泉源委既已剗治而涼水河所<lb/>
<pb n="KR4f0004_WYG_061-11b"/>
逕漫流積潦寖成沮洳爰自鳳泉至馬駒橋濬河八千<lb/>
餘丈修葺橋閘凡九新建牐五即以濬河之土於右安<lb/>
門外築甬道一千餘丈以便行人其河旁稻田數十頃<lb/>
既墾且闢益資灌溉之利而兹橋實下游闗鍵暢尾閭<lb/>
以利導之尤施功之弗可己者若前代著述家睫視臆<lb/>
論妄以玉泉傅合南海子之水舛錯糾紛至可嗤笑曩<lb/>
賦海子行曽詳著其説兹因所司請記復為詮叙水道<lb/>
大畧俾方來圖經輿記知所考據而若河若塗若橋皆<lb/>
<pb n="KR4f0004_WYG_061-12a"/>
王政之大端所繋綦鉅毋廢毋墜誠有司所當務書之<lb/>
碑用示來許<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0004_WYG_061-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御製文二集卷二十七<lb/>
</p>
<p>
</p>
  </div>
</body>
</text>
</TEI>
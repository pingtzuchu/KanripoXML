<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>栁塘外集巻一</head>
    <p>
<pb n="KR4d0380_WYG_001-1a"/>
欽定四庫全書<lb/>
　栁塘外集巻一　　　　　宋　釋道璨　撰<lb/>
　　五言古<lb/>
　　　陪山泉登芝山和文正公舊韻<lb/>
培塿視崔巍眼髙如許哉舉頭天在上四靣景皆来漸<lb/>
老成多病㸔山又一囬盡供詩世界霽色為君開<lb/>
　　　水月軒<lb/>
江水清無底江月明如洗開軒浥清明道人清若此春<lb/>
<pb n="KR4d0380_WYG_001-1b"/>
風不摇江面波春雲不載江頭雨天地無塵夜未央照<lb/>
影軒中惟自許我來風雨夜漫漫水月俱忘無表裏笑<lb/>
拍䦨干問阿師水在月兮月在水<lb/>
　　　題物初蕙蘭<lb/>
花短秋意長神清顔色少筆端有西風國香來未了<lb/>
　　　仙巢海棠洞<lb/>
領客坐花隂飲客酌花露先生自家春八荒一牖户凄<lb/>
其望前修一枝閲世故鶴車來不來東風吹日暮<lb/>
<pb n="KR4d0380_WYG_001-2a"/>
　　　野水横舟<lb/>
望之一葉輕即之萬鈞重天風吹不去世波摇不動送<lb/>
盡千帆飛濟川已無夣月冷蘋花秋此興白鷗共<lb/>
　　　月窟<hi>三題為徐竹堂吟</hi>
鑿開渾沌竅豁見天地根舉瓢酌桂漿引足蹈崑崘湛<lb/>
然一精明身外無乾坤我欲從之遊雲深入無門<lb/>
　　　蘭溪夜泊<lb/>
我泛淅西船夜泊蘭溪岸篷窗坐不眠縣鼓鳴夜半橋<lb/>
<pb n="KR4d0380_WYG_001-2b"/>
上趂墟人徃来徹清旦辦此朝夕勞不博一日飯複氊<lb/>
睡正煖閉户有人嫌夜短<lb/>
　　　贈觀妙道士<lb/>
妙處不可觀可觀非是妙杳杳無方所冥冥無朕兆我<lb/>
觀三十年力盡不能透及其㑹心時忻然惟一笑碧桃<lb/>
開晚花黄鸝囀春晝大哉衆妙門老子親傳授<lb/>
　　　題源虛叟廬山行巻<lb/>
胸中有廬山筆下有廬山窗下有廬山眼中有廬山别<lb/>
<pb n="KR4d0380_WYG_001-3a"/>
山十七年見山一日間韵險落鬼膽語妙破天慳永懐<lb/>
㸔山人恨不同躋攀摩娑青石硯負山良厚顔天風幾<lb/>
時来乗之欲西還<lb/>
　　　題於潜西菩兼山閣參寥受業<lb/>
青山在屋頭易見甚難識如玉有碎氣如土有正色平<lb/>
生萬里眼付此千丈壁雲行山欲動雲深山更碧動止<lb/>
同一機兼處貴自得心外無青山身外無周易安得識<lb/>
山人倚䦨論未畫<lb/>
<pb n="KR4d0380_WYG_001-3b"/>
　　　題㑹稽孫竹閣望梅亭<lb/>
梅梁在屋東梅溪在屋西舉頭東西望古意入雙眉彼<lb/>
溺猶已溺彼饑猶巳饑皇皇聖人心萬世同一機誠明<lb/>
與物欲方寸分町畦火然而泉達擴充無邉涯禹亦何<lb/>
人哉勉之宜及時<lb/>
　　　和雨崖吳提刑奉母夫人雨中登魯公亭<lb/>
白髪照黄花薄晚散幽歩何年乗五雲來自三神嶼膝<lb/>
下千載人冨貴等儒素西風天地秋細雨江城莫酒酣<lb/>
<pb n="KR4d0380_WYG_001-4a"/>
拍闌干憂時起愁緒懐哉平原公孤忠乃吾與重此一<lb/>
臂力日月容易去<lb/>
　　　喜雨呈梅石趙都大<lb/>
久旱天地焦酷出秦法外一雨中夜來漢兵起豐沛萬<lb/>
物皆吐氣昭蘇脫厄㑹憂國有天人愛民如子軰心香<lb/>
徹九關化為雲靉靆生意一萬里直在方寸内老農相<lb/>
與言曉晴坐牛背<lb/>
　　　寄題瑞昌簿㕔景蘇堂墨竹<hi>有序</hi>
<pb n="KR4d0380_WYG_001-4b"/>
　　　　東坡以黄移汝别頴濱於髙安過瑞昌亭子<lb/>
　　　　山題字石嵒㸃墨竹葉上至今環山之竹葉<lb/>
　　　　葉有墨㸃王北麓主瑞昌簿移植㕔事扁其<lb/>
　　　　堂曰景蘇盖簿㕔東坡夜宿地也<lb/>
一葉復一葉世道幾翻覆一㸃復一㸃書胍要接續親<lb/>
見長公來一節不肯曲見竹如見公北麓能不俗囬首<lb/>
熙豐間幾人愧此竹翰墨直枝葉㸃化到草木長公有<lb/>
深意此事付北麓<lb/>
<pb n="KR4d0380_WYG_001-5a"/>
　　　和卧龍招隱吟<hi>孔明卧龍在南陽朱晦菴卧龍在廬山</hi>
武侯與晦翁千載兩名流各以一臂力能鎮百世浮神<lb/>
游天地間或為山阿留心期有佳人駕言寫幽憂水流<lb/>
崖華開山空明月秋桂樹影團團乳鹿鳴呦呦薦菊秋<lb/>
盈筐酌茶花滿甌両翁來不來徘徊駐歸騶<lb/>
　　　和梅邊汪提幹<lb/>
我夢稽山隂茂林映修竹鑒湖八百里眼看不盈掬管<lb/>
領天下清此樂梅邊獨幾欲驅車去雲根夜同宿山空<lb/>
<pb n="KR4d0380_WYG_001-5b"/>
秋月明安期未可卜蓬萊水清淺褰裳同徃復徑謁蔡<lb/>
少霞不待青童覆共草新宫銘調髙語圓熟<lb/>
　　　和童敬重<lb/>
空山木葉下坐觀不二門茶香舌本甘直探天地根兩<lb/>
袖江海風眼前見夫君十年戎馬間未發詩與文逐禄<lb/>
士之常一亷减萬想六經在日用論説漫深廣躬行能<lb/>
尺寸光燄長萬丈世波易溺人外此無保障<lb/>
　　　潛上人求菊山<lb/>
<pb n="KR4d0380_WYG_001-6a"/>
具郎號菊山秀色已衰朽潛郎號菊山清香滿襟袖天<lb/>
地一東籬萬古一重九絶愛陶淵明攬之不盈手後人<lb/>
不識秋多向籬邉守璨璨萬黄金把玩豈長久西風容<lb/>
易老回首已如箒因潛憶具郎有淚如苦酒<lb/>
　　　送愿上人過雪竇兼呈弁山<lb/>
去年無準死今年癡絶䘮二老百世師一去空天壤玉<lb/>
磬與天球滿耳皆新響堂堂萬鐘鼎横列乳峰上愿也<lb/>
天台來雙眉擁青嶂要見乳峰人不作行役相碧樹明<lb/>
<pb n="KR4d0380_WYG_001-6b"/>
秋花吹香上藤杖長松四十圍懸水一千丈到門相見<lb/>
時為我問無恙<lb/>
　　　雪菊<hi>并序</hi>
　　　　山泉圃中有雪菊雪盛乃開今嵗雪止再作<lb/>
　　　　猶未開也山泉有詩次其韻<lb/>
大雪凍不死秋風吹不開許大天地間受得一氣獃生<lb/>
意在根本肯趂陽和回要從梅兄游一笑霜雪堆六花<lb/>
巳飛舞槁悴如根荄下有返魂香英英死不摧老仙造<lb/>
<pb n="KR4d0380_WYG_001-7a"/>
化手妙處能奪胎喚醒萬黄金桃李皆奴儕對花酌老<lb/>
仙髙致誰能陪東籬有佳人萬㱔招不來<lb/>
　　　坐圓常江天軒聽謀西江示衆語<lb/>
三洲相接連斷處直如割中洲二十里平沙浄如刷雲<lb/>
開天四垂雨晴山一抹緑波三萬頃乞與漁翁撥納之<lb/>
窗戸間道人巧㸃綴我來不忍去倚䦨腕欲脱草青烟<lb/>
冉冉栁静浪聒聒天風駕滄海奔突不可遏忻然見此<lb/>
翁句險眼能活遡流欲從之水深春岸闊<lb/>
<pb n="KR4d0380_WYG_001-7b"/>
　　　紀夢<lb/>
我不識靈溪夢向溪邉去溪遶屋頭流橋通溪上路軒<lb/>
窗水靣開水清石無數煮茶僧請詩茶香竹當户花箋<lb/>
暈淺紅霜毫脱毛兔引筆信手書波峭含韻度置筆喜<lb/>
語客眼明失沉痼夢覺秋滿床殘月挂庭樹病眩二十<lb/>
年萬花舞深霧夢中能楷書以我心念故人生孰非夢<lb/>
百年等是寓便欲驅車去傍溪縳茅住但恐秋雨來溪<lb/>
深不可渡<lb/>
<pb n="KR4d0380_WYG_001-8a"/>
　　　贈明侍者<lb/>
好詩無音律至文難言説學之無他術先要心路絶兀<lb/>
坐送清晝萬事付一拙如是三十年大巧自發越萬象<lb/>
赴陶冶百怪乞提挈興來忽運筆妙處無前哲古來翰<lb/>
墨士外此别無訣明也江南來俊氣方烈烈乗潮觀海<lb/>
門入越探禹穴湏從言外參莫向紙上竊此方吾必秘<lb/>
為子輕漏洩慎勿語俗子只可自怡悦<lb/>
　　　吳太清有逺役以詩寄别次韻<lb/>
<pb n="KR4d0380_WYG_001-8b"/>
宇宙入八窗芙蓉製衣裳両眼挂萬古深柱書傳香筆<lb/>
端膚寸合要作天下凉餘事亦演雅簸弄正未妨顚倒<lb/>
走百怪陸離羅衆芳氣焰壓牛斗何止萬丈光笑他兒<lb/>
女曹白道空茫茫秋風三尺劔塵土壓下方斫却月中<lb/>
桂及此鬢未蒼我欲援北斗酌以椒桂漿文章於此道<lb/>
太山一毫茫洙泗到伊洛波瀾正泱泱多少遡流人褰<lb/>
裳復回翔孰知方寸間一葦直可航勉哉吳夫子此事<lb/>
當毋忘<lb/>
<pb n="KR4d0380_WYG_001-9a"/>
　　　蹋雪下雲居山宿崇壽寄草堂<lb/>
别山三十年見山雙眼碧山靈喜我來一笑作戱劇縱<lb/>
横萬花舞變亂山顔色圭璧㧞地起自在羣玉國去興<lb/>
紛莫留下足深沒膝凍合坡長短石礙路剞側躋攀脚<lb/>
未穏失勢落數尺平生江海屐常患天地窄立處貴穏<lb/>
宻取道貴徑直只要緩歩行不在多用力秪以到為期<lb/>
半途肯休息湏臾到山趾坦途隨意適回看行路處倚<lb/>
天立青壁極愛山上雲長年抱幽石耐得許多清一夜<lb/>
<pb n="KR4d0380_WYG_001-9b"/>
遥相憶<lb/>
　　　和郭澹溪<lb/>
秋氣入我窗秋風吹我裳可人溪上來語妙齒頰香餘<lb/>
味徹肝肺散作六月凉苦吟有天知不知正無妨譬如<lb/>
藂生蘭無人亦自芳明珠遺我把爛爛照乗光疾風駕<lb/>
滄海世波正茫茫老氣盖九州老眼隘四方黄塵暗長<lb/>
淮蒹葭色蒼蒼醉草馬上檄舉瓢酌天漿雲開帝星明<lb/>
妖彗収光芒長江砥様平鷗鳥水泱泱照影東湖濵矯<lb/>
<pb n="KR4d0380_WYG_001-10a"/>
首看横翔釣竿拂珊瑚凉意滿歸航到海得明月寄我<lb/>
毋相忘<lb/>
　　　送西苑徑上人見深居馮常簿求寺記<lb/>
西苑寶峰麓占地寛一弓梵放殷青冥與峰相長雄鬼<lb/>
域何方來包舉歸提封樓鐘不敢鳴僧趨鄰寺鐘徑也<lb/>
鐵石姿直欲箋天公天髙不可呌虎豹守九重六年長<lb/>
安道徃來如飛蓬雲開日正杲死草生華風青山復入<lb/>
手盡埽狐兔踪魚鼓發新響松桂還舊容掘地尋泉源<lb/>
<pb n="KR4d0380_WYG_001-10b"/>
鋤荒理菊叢桃李一家春萬古無異宗玉色十丈煇秀<lb/>
潤淨磨礱大書付誰氏千載深居翁他年來讀碑病眼<lb/>
摩朦朧為碑三夕留卧聽寒巖松<lb/>
　　七言古<lb/>
　　　和蕭太山韻相士李月齋<lb/>
心明於月過於月廣寒有殿無城闕不須更服九轉丹<lb/>
目光射人如月寒凌烟閣上公侯像未必肩如山字様<lb/>
玉川地上蟣虱臣未必文章非此人口眼分明天不夜<lb/>
<pb n="KR4d0380_WYG_001-11a"/>
輸與月齋擅聲價<lb/>
　　　和滄洲尚書送坦上人<lb/>
貂蟬換却章甫冠十年出入鵷行間天門九重虎豹惡<lb/>
手攜諌䟽歸掩關白鷗浩蕩滄波闊冷看諸公治三窟<lb/>
庭院無人春日長尚記向來頻徃復平生眼裏無機雲<lb/>
建安餘子不足吞剔起枝葉見根本<hi>滄洲語</hi>上人將底詶<lb/>
公恩<lb/>
　　　題饒徳操關子長紫芝詩軸<lb/>
<pb n="KR4d0380_WYG_001-11b"/>
郭家墓田土花碧輪菌紫芝大盈尺淋浪雨淚種得成<lb/>
不識春風生長力晴雲練練依遥岑霽月烱烱懸崖隂<lb/>
苦心實竹誰賞識青山重叠黄泉深兩翁落筆九天上<lb/>
發煇潛徳光千丈此巻長留天地間靈芝萬古常無恙<lb/>
　　　送誠上人<lb/>
長安城頭秋日黄長安道上秋風凉游子念親從定起<lb/>
一衲巻雲歸故鄉七月八月吳楚路十里五里東南疆<lb/>
遥知子母相見處籬落黄花吹晚香我母今年六十四<lb/>
<pb n="KR4d0380_WYG_001-12a"/>
千丈白髪應滄浪石田茒屋歸未得西山幾度明斜陽<lb/>
因送君行發深省天地闊逺愁茫茫他年相尋君勿忘<lb/>
楊栁當門水滿塘<lb/>
　　　題善住閣<lb/>
閣前溪水聲潺湲閣後山色空巑岏取之不得舍不得<lb/>
善住道人如是觀浩蕩春風滿天地飛絮㳺絲無定處<lb/>
去無所至來無踪善住道人如是住有所住兮成守株<lb/>
魚止濼兮鳥栖蘆無所住兮成漫浪空中迹兮鏡中像<lb/>
<pb n="KR4d0380_WYG_001-12b"/>
道人一笑璨琳琅住不住兮吾巳忘閒倚䦨干春晝長<lb/>
眼看白鳥浮滄浪<lb/>
　　　題和山推蓬看梅<lb/>
沙頭寒聲入蘆葦沙際暝烟濕㣲雨踈花明在樹梢頭<lb/>
吟身卧在船蓬底相看一笑大江横白鳥不飛天似水<lb/>
逃禪英骨閟九原楮郎有神呼得起倔強横枝不受屈<lb/>
玲瓏孤標浄如洗春風滿面吹不開氷雪滿身凍不死<lb/>
嵗寒心事誰得知大似和山隠君子我有扁舟簔笠盟<lb/>
<pb n="KR4d0380_WYG_001-13a"/>
落在吴頭并楚尾挑燈今夜不成眠免得相尋來夢裏<lb/>
　　　寄題趙山台蓮花方丈<lb/>
四壁縱横都十尺門對若耶溪水碧畵䦨漠漠吹香風<lb/>
緑窻練練浮秋色中有詩家白玉顔飲露沐芳度朝夕<lb/>
當軒大坐眼波横只許詩人來入室<lb/>
　　　和鄭半溪<lb/>
詞林丈夫安晩氏筆端有口吞餘子阿戎在傍横㸃頭<lb/>
萬言不直一杯水文詞於道秪毫芒枉勞平生兩鬢蒼<lb/>
<pb n="KR4d0380_WYG_001-13b"/>
落花植實願自<hi>缺</hi>
　<lb/>
　　　和騰可趙司户<lb/>
可人久别喜逢迎分坐南窗曉放晴竹所多時無此樂<lb/>
梅兄一笑讓渠清字如晋様神饒韻詩比唐人語更精<lb/>
雋永韋編有真味更湏分我一杯羮<lb/>
　　　賦張寺丞樗寮<lb/>
樗寮先生千載士草木有誰同臭味外無刀斧斫削㾗<lb/>
<pb n="KR4d0380_WYG_001-14a"/>
中有氷霜不老氣紅紫紛紛滿上林我自無心趂桃李<lb/>
蘇秦張儀自縱横寵辱不驚魯連氏梁棟峩峩入阿閣<lb/>
我自無心為杞梓杜喬李固自黨錮網羅不及徐孺子<lb/>
故家喬木百世隂有此孫枝能蔽芾落去英華植本根<lb/>
深培不朽聖賢事犧尊青黄互翻覆眼看世事如醒醉<lb/>
願言善保丘壑姿留取清風在天地<lb/>
　　　樗寮生日<lb/>
長庚流煇千丈強斗南夜氣浮耿光晋唐以前舊人物<lb/>
<pb n="KR4d0380_WYG_001-14b"/>
翩然乗風下大荒平生厭官不愛做自歌招隠山中住<lb/>
後園明月手自鋤多種山前老梅樹嵗寒心事梅花清<lb/>
滄浪白髮梅花明有時指花對客道此是吾家難弟兄<lb/>
上國春風醉桃李過眼紛紛付流水禁得清寒耐後霜<lb/>
幽獨何曽有如許今年枝間著子無黄金作顆應纍纍<lb/>
想見日長庭院静時時繞枝如哺雛摘来不用供調鼎<lb/>
且喚麯生相管領等閒一醉一千年莫遣東風吹酒醒<lb/>
　　　和余山南僉判清溪觀荷<lb/>
<pb n="KR4d0380_WYG_001-15a"/>
東風已老南風急浪蕊浮花和露泣翠袖盈盈波上來<lb/>
相向羙人如玉立軒渠一笑俱動容彼此一様氷雪踪<lb/>
明珠散不論斛斗清溪化作驪龍宫大江以東北山北<lb/>
時様新糚皆失色古心一寸誰得知江上晩來數峰碧<lb/>
普天之下率土濵容著不盡胸中春濓溪愛花我愛葉<lb/>
難將此意輕語人探尋勝處到深杳兩眼眈眈天地小<lb/>
不離枝葉見花實紅白紛紛跡如埽膝間不著無絃琴<lb/>
酒中清濁時自斟興寄超然八方内身在水流香世界<lb/>
<pb n="KR4d0380_WYG_001-15b"/>
緑雲冉冉撥不開樂地可中能許大中通外直真絶竒<lb/>
一語能覺千古迷二百年後誰傳衣清溪滚滚通濓溪<lb/>
　　五言律<lb/>
　　　和陳東廬提幹<lb/>
髮白為憂時思家日念歸渉春問行李隔嵗理征衣夜<lb/>
雨繙書屋秋風把釣磯叮嚀舊僮僕拂拭蘚痕微<lb/>
　　　和吳山泉知府<lb/>
亂來誰訪古杖屨竹邊聞小立真堪画閒談亦自文長<lb/>
<pb n="KR4d0380_WYG_001-16a"/>
翁千載語中允百年墳寂寞廬山下幽尋獨有君<lb/>
　　　和馮叔炎梅桂二首<lb/>
色香俱第一知己是華光風味嫌膚淺精神貴歛藏一<lb/>
生雖抱獨千古却流芳若論調羮事還他一日長<lb/>
風露透枝葉團團翠滿坡但教秋思足不必月明多騷<lb/>
在誰招隱山空自放歌故家射科手折取莫蹉跎<lb/>
　　　和致軒送余魁<lb/>
眉睫功名氣筆端天地春孰知心念苦秪與聖賢親味<lb/>
<pb n="KR4d0380_WYG_001-16b"/>
淡有真樂眼髙無古人金鸞行夜直坐聽漏聲頻<lb/>
　　　哭馮深居常簿<lb/>
泛宅江湖上蕭蕭兩鬢皤秪知衣可典不厭客來多文<lb/>
富家安有名髙實若何身前身後事令我起悲歌<lb/>
　　　致軒趙使君領客及妻子入山即事原韻<lb/>
戴家湖上宅近市有山林雨足四郊潤雲低盡日隂竹<lb/>
踈和翠减松老受春深留得行窩住樓頭午漏沉<lb/>
　　　和致軒趙使君午日讀騷<lb/>
<pb n="KR4d0380_WYG_001-17a"/>
君王愛不均不信問江濵却是一江水能知千載人仲<lb/>
連寧蹈海百里忍之秦先死依蘭芷還他不二臣<lb/>
　　七言律詩<lb/>
　　　西湖除夜<lb/>
又來上國看新元細嚼梅花嚥冷泉阿母在家年六十<lb/>
孤兒為客路三千身居東海滄波上心在西山落照邉<lb/>
碧户朱門楊栁岸不知歸日是何年<lb/>
　　　送松岡黄提幹<lb/>
<pb n="KR4d0380_WYG_001-17b"/>
人物如公豈久淹極和平處極森嚴無心為禄長思去<lb/>
直道從人肯避嫌學務躬行惟恐失貧於未仕不言亷<lb/>
書邉大有閒田地有口從今只學鉗<lb/>
　　　和恕齋吳提刑秋陽菴居<lb/>
截斷人間名利塵横塘深碧䕶新墳昏明不定霜天月<lb/>
開合無心竹屋雲風雨對床差可喜乾坤萬事不堪聞<lb/>
栽松種竹閒功課却為憂時一半分<lb/>
　　　和鄧講書<lb/>
<pb n="KR4d0380_WYG_001-18a"/>
楊栁隂隂水一涯無邉天地入忩紗土階過雨苔生潤<lb/>
竹逕無人草自花聖處工夫期我立吟邉生活頼成家<lb/>
夜來夢泛滄浪水兩袖清風釣岸沙<lb/>
　　　賀恕齋除兵部侍郎<lb/>
面無老色氣精明南海歸來住未成不道山中無宰相<lb/>
要從恕上做功名雲屯萬騎西風急月浸三更夜柝清<lb/>
謀國定知有長筭鵷雛不樹向南旌<lb/>
　　　和謝君澤題弋陽桃花寺并弔鄭盤翁<lb/>
<pb n="KR4d0380_WYG_001-18b"/>
一曲清　十二䦨分明常在画中安千年藥竈和雲暖<lb/>
五色丹光徹夜寒魂夢不來懐好友山居能久是蒼官<lb/>
葛翁顔色紅如染不信桃花樹上看<lb/>
　　　和楊在軒劑院<lb/>
箭下曽親一鵠來一簔風雨霅川回近詩不逐唐聲變<lb/>
燕服多依晉様裁竹屋逢僧閒煮茗梅邉領客慣行盃<lb/>
終當夜直金鸞去要試平生倚馬才<lb/>
　　　和君澤謝主簿<lb/>
<pb n="KR4d0380_WYG_001-19a"/>
掉臂紛紛桃李塲聲名暴耀急收藏春風未解瞻顔色<lb/>
落月長思滿屋梁大學十年心獨苦天門一䟽日争光<lb/>
弟兄千載詩書澤染得人間草木香<lb/>
　　　和耕道趙制幹與賈秋壑同科<lb/>
家近芝山傍淡湖城居清似隱人廬凌煙閣上同年在<lb/>
光範門前一字無信口語言多得忌謀身術數不嫌踈<lb/>
人生要是閒中好軒冕何湏苦見拘<lb/>
　　　和謝君直新除史舘檢閲<lb/>
<pb n="KR4d0380_WYG_001-19b"/>
久矣常峩豸角冠未應上綴史臣班名髙自是難推去<lb/>
才大如何愛得閒齋閣不須垂絳帳精神留取上蓬山<lb/>
散人夢落滄浪外白鳥冥冥去不還<lb/>
　　　和山泉喜雪<lb/>
髙下隨風自在吹縱横萬里急還遲園林頃刻生春意<lb/>
天地中間有此竒深入重城垂縳處不持寸刃令行時<lb/>
夜來竹外生盈尺凍損梅花人未知<lb/>
　　　和春谷趙泉使賀端齋趙憲使喜雪<lb/>
<pb n="KR4d0380_WYG_001-20a"/>
蕊宫仙子下明湖剪水桃花更滴酥潔白十分天下瑞<lb/>
光明一片剡溪圖園林春到何嫌早閶闔雲開不待呼<lb/>
方寸去天纔尺五笑他上界覓元都<lb/>
　　　和菊隱陳知縣西庵有感<hi>并序</hi>
　　　　半語未嘗及詩仙翁去逾年矣豈以此為欠<lb/>
　　　　事故為余修末後供邪余平生夢中所作詩<lb/>
　　　　文不能退憶一語而此詩能記六句吁亦異<lb/>
　　　　矣返念夙昔感慨生死泣然書之<lb/>
<pb n="KR4d0380_WYG_001-20b"/>
輕雲巻雨過簷牙楊柳池塘合亂蛙四壁月華春夜永<lb/>
一年風物此時嘉詩當淡處工差退心到平時語不誇<lb/>
睡眼醒來人不見杏花散影滿窗紗<lb/>
　　七言絶句<lb/>
　　　上安晩節丞相三首<lb/>
相國歸來卧舊山功名雖好不如閒向來北望中原眼<lb/>
送在滄波白鳥間<lb/>
清於獨鶴瘦於梅小袖春衫晋様裁推出柴車人不指<lb/>
<pb n="KR4d0380_WYG_001-21a"/>
前身曽住洛中來<lb/>
日食何曽費萬錢只將苜蓿薦春盤俸餘不用肥奴馬<lb/>
留買青山取性看<lb/>
　　　迎晦静湯先生<lb/>
向來九虎守天關巳是無心便出山宇裏春風閒不得<lb/>
又攜桃李種人間<lb/>
　　　寄無聞知侍者<lb/>
手把黄花語後期孤山雪後早梅時春風不管人無信<lb/>
<pb n="KR4d0380_WYG_001-21b"/>
又要吹香上北枝<lb/>
　　　題水墨草蟲<lb/>
蜻蜓低傍豆花飛絡緯無聲抱竹枝憶得西湖烟雨裏<lb/>
小園清曉獨行時<lb/>
　　　過桃花寺懐東叟<lb/>
主人去後客來過丹竈重重鎻薜蘿滿院碧桃花寂寞<lb/>
春風不似舊時多<lb/>
　　　踈山問竹<lb/>
<pb n="KR4d0380_WYG_001-22a"/>
坐對青青仔細看别來且喜尚平安山中嵗晚風霜惡<lb/>
不易孤標耐得寒<lb/>
　　　立秋<lb/>
碧樹蕭蕭凉氣回一年懐抱此時開槿花籬下占秋事<lb/>
早有牽牛上竹來<lb/>
　　　睡起<lb/>
青青岸草緑於袍雨後江流數尺髙庭院日長春睡足<lb/>
幽蘭花底讀離騷<lb/>
<pb n="KR4d0380_WYG_001-22b"/>
　　　秋思<lb/>
草根無數候蟲鳴月在梧桐樹上明庭院無人過夜半<lb/>
自攜團扇繞階行<lb/>
　　　國祥齋中晩坐<lb/>
罏香燒罷欲黄昏風雨瀟瀟嬾閉門聽得踈鐘林後發<lb/>
上方道士正朝元<lb/>
　　　過舅氏宅<lb/>
墻頭楊柳老無枝門外新泥淤舊泥因看兒童騎竹馬<lb/>
<pb n="KR4d0380_WYG_001-23a"/>
憶曽隨母北歸時<lb/>
　　　超師房<lb/>
巖桂花開滿院香青莎葉底有鳴螿人家只在西林住<lb/>
鷄犬聲中又夕陽<lb/>
　　　悼延慶教僧<lb/>
燈火青青照夜堂誦經辛苦早年亡白蓮花發秋池上<lb/>
誰住池邉舊日房<lb/>
　　　送薛野鶴子侄過洛陽秋壑制使<lb/>
<pb n="KR4d0380_WYG_001-23b"/>
笙鶴孤雲宿子圍冩詩阿買巳能詩舊時先友今誰貴<lb/>
紅葉花開有牧之<lb/>
　　　和南屏湯司戸<lb/>
望斷南屏眼力窮吟邉不見玉璁瓏日長十二䦨干外<lb/>
誰共庭槐一院風<lb/>
　　　寄題髙大清東村<lb/>
浮花浪蕊易飄零看著桑麻眼便青荷鍤歸來春晝永<lb/>
案頭重讀相牛經<lb/>
<pb n="KR4d0380_WYG_001-24a"/>
　　　和蔡提幹二首<lb/>
新吟痛快底能加八月秋風萬里槎海上詩家無行軰<lb/>
分明春雨一池蛙<lb/>
落盡燈花獨倚䦨四簷風雨夜漫漫也知憂樂先天下<lb/>
不是推敲字未安<lb/>
　　　和吴山泉萬竹亭<lb/>
風流不减晋諸賢氷雪精神巳凛然嵗晩莫教氷雪盛<lb/>
聽他明月下青天<lb/>
<pb n="KR4d0380_WYG_001-24b"/>
　　　陳了翁祠<hi>諱瓘</hi>
一窗南日照芳祠憂國空存兩鬢絲更化早知成紹述<lb/>
平舟悔不用元龜<lb/>
　　　和恕齋濓溪書院二首<lb/>
滿目青山滿面風誰云太極在圖中晦翁去後僧來少<lb/>
苔滿空堂曉日融<lb/>
洙泗淵源水一溪蘚花緑遍考亭碑白雲散盡青山出<lb/>
一巻通書未冩時<lb/>
<pb n="KR4d0380_WYG_001-25a"/>
　　　和題洪内翰埜航<lb/>
學海無邊心自謀天風滿櫂去還留慶源以後波瀾小<lb/>
老却湖邉月一舟<lb/>
　　　題信國墨梅<lb/>
太耐氷霜老玉關北風滿面不知寒無邉生意天難泄<lb/>
春色教人紙上看<lb/>
　　　病起和徐處士并寄致軒二首<lb/>
卧聞開到碧桃花病起情懐屬自家報到春風無可得<lb/>
<pb n="KR4d0380_WYG_001-25b"/>
呼童洗鼎煮新茶<lb/>
讀易年深眼易花尚餘心力到詩家日長更有幽憂病<lb/>
臨罷蘭亭品建茶<lb/>
　　　讀陸雲西志供定城墓有感書呈子勉總幹三<lb/>
　　　　首<lb/>
汲水傷多井水渾刈葵放手損葵根不能誤國寧歸去<lb/>
無愧忠宣直下孫<lb/>
到家差晩兩眉顰直氣輪菌吐未伸却恨青山埋骨早<lb/>
<pb n="KR4d0380_WYG_001-26a"/>
不教眼見洛陽人<lb/>
一艇東來公已仙午天花柳為誰妍深培根本存生意<lb/>
把握春風有阿連<lb/>
　　　和淵明祠<lb/>
一寸歸心酒得知門前官道是危機道傍也有人歸去<lb/>
不似先生真個歸<lb/>
　　　和慶兄覽鏡<lb/>
清癯骨相瘦觀流詩不能工滿靣羞鏡裏新愁無一㸃<lb/>
<pb n="KR4d0380_WYG_001-26b"/>
却因吟事上眉頭<lb/>
　　　和紅梅<lb/>
姑射真人笑臉開肯將顔色涴香腮仙㳺曽向桃源過<lb/>
引得春風上靣來<lb/>
　　　懐舊業<lb/>
雲滿空階書滿床開門對面是清江多時不看梅花影<lb/>
閒却中庭月一窗<lb/>
　　　投筆<lb/>
<pb n="KR4d0380_WYG_001-27a"/>
無心檢㸃筆頭春踈嬾從教到十分留取半生揮翰手<lb/>
崖前無事學耕雲<lb/>
　　　為鄧子煇賦拙齋<lb/>
歴盡風波學得獃全無伎倆口慵開門前不厭頻來客<lb/>
要學聰明莫入來<lb/>
　　　釣臺<lb/>
漢室興亡一聚塵山河社稷幾翻新獨餘七里灘頭水<lb/>
只屬嚴家不屬人<lb/>
<pb n="KR4d0380_WYG_001-27b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　柳塘外集巻一<lb/>
</p>
<p>
</p>
  </div>
</body>
</text>
</TEI>
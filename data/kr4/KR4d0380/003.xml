<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>栁塘外集巻三</head>
    <p>
<pb n="KR4d0380_WYG_003-1a"/>
欽定四庫全書<lb/>
　栁塘外集巻三　　　　　宋　釋道璨　撰<lb/>
　　序<lb/>
　　　送一侍者歸日本序<lb/>
淳祐戊申春予自西湖來四明既哭笑翁老子遂訪樗<lb/>
寮隱君於翠巖山中留十日復歸徑山初夏日夲一侍<lb/>
者聞予西泝踉蹌來送别至江滸夜漏已二十刻又明<lb/>
日矛抵舟次夕陽在西嶺矣一握手别色黯然見於面<lb/>
<pb n="KR4d0380_WYG_003-1b"/>
目且言去國六年首見癡絶老人於靈隱來育王侍笑<lb/>
翁老師且三年翁今不作莫知所向茅屋石田在扶桑<lb/>
若木間已辦艅艎解維在朝夕予念其請之勤而詞之<lb/>
悲也因謂之曰子踰海越漠萬里西遊昔也何所持而<lb/>
來乎曰無有也駕風御潮一日東歸今也何所持而去<lb/>
乎曰無有也猗歟㫖哉無有之義斯言足以蔽之予雖<lb/>
巧為之説無以尚也子歸國中建大法幢擊大法鼓升<lb/>
大法座而以無得之法普告大衆育王有靈必將為子<lb/>
<pb n="KR4d0380_WYG_003-2a"/>
㸃頭曰如是如是<lb/>
　　　橘林詩集序<lb/>
端嘉間予漫遊閩浙橘林挾貧攜病實與偕行山程水<lb/>
堠風亭月驛予方欠申思睡而橘林擁鼻苦吟聲與候<lb/>
蟲俱切予常笑謂之曰速貧致病不在此乎未幾病甚<lb/>
辭歸後五年㑹於臨川詩與貧病俱長又明年而死矣<lb/>
淳祐丁未予客徑山其季沾上人得遺稿於西行季雖<lb/>
流傳失次不無遺恨然皆未炫珷玞之良玉也噫忍貧<lb/>
<pb n="KR4d0380_WYG_003-2b"/>
而學詩詩工而身死詩之不虛如此九原不可作予言<lb/>
何益哉悲夫<lb/>
　　　雲太虛四六序<lb/>
四六詞人難能之伎變為傍疏尤詞人之所甚難能者<lb/>
蓋體格貴勁正意味貴暴白句法貴蒼老使工於詞學<lb/>
為之不失於優柔綽約必流於怪僻詭俗未見其能也<lb/>
亡友雲太虛用力於此積三十年勁正而婉婏暴白而<lb/>
停蓄蒼老而敷腴叙事無剰詞約理無遺意紆餘不牽<lb/>
<pb n="KR4d0380_WYG_003-3a"/>
合簡切不窘束蓋太虛以氣為根本學為枝榦詞為花<lb/>
葉此所以兼詞人之能而無詞人之失歟太虛之赴中<lb/>
峯也以其手編寄予於徑山既沒之明年屬四明觀物<lb/>
初擇其工緻精粹者付其孫訥刻梓以惠後學雖然太<lb/>
虛嗜教有味學道有聞能詩有聲今予獨取其四六以<lb/>
掩其大者太虛有靈未必不以是見罪<lb/>
　　　周衡屋詩集序<lb/>
詩至於唐風雅已不競元和以後體弱而徘氣憊而索<lb/>
<pb n="KR4d0380_WYG_003-3b"/>
聲浮而淫詩道幾亡矣天台周衡屋學唐三十年積詩<lb/>
三百篇頃見故人南叔凱於南湖為予説衡屋咄咄不<lb/>
絶口吟今觀其詩益信叔凱之不吾欺也或謂衡屋年<lb/>
益日髙詩益日冨而功名之途日盖左豈非山川英靈<lb/>
之氣取之傷亷隂陽開闔之機發之太盡故造物乗除<lb/>
之理厄之至此邪予曰不然南溪之上有秫數十畆有<lb/>
菊數百夲有書數千巻衡屋未窮於詩也養性使全養<lb/>
心使正養氣使直養吾胸中之清明者塞乎天地之間<lb/>
<pb n="KR4d0380_WYG_003-4a"/>
然後發而為吟則唐季諸子將北面稽首於衡屋之下<lb/>
矣菊田方君方柄兹能事衡屋東還試舉似之<lb/>
　　　潛仲剛詩集序<lb/>
詩天地間清氣非胸中清氣者不足與論詩近時詩家<lb/>
艷麗新美如插花舞女一見非不使人心醉移頃則意<lb/>
敗無他其所自出者有欠耳仲剛生長藕花汀洲間天<lb/>
地清氣固以染其肺腑久從北澗遊受詩學於東嘉趙<lb/>
紫芝警拔清苦無近世詩家之弊晩登華頂窺鴈蕩酌<lb/>
<pb n="KR4d0380_WYG_003-4b"/>
飛泉蕭散閒談大異西湖北山但惜北澗紫芝不及見<lb/>
也自風雅之道廢世之善詩者不以性情而以意氣不<lb/>
以學問而以才力甚者務為艱深晦澀謂之託興幽逺<lb/>
斯道日以不競風月三千首自憐心尚在顧予病長學<lb/>
落不得與吾仲剛講明此事<lb/>
　　　營玉澗詩集序<lb/>
詩主性情止禮義非深於學者不敢言大歴元和後廢<lb/>
六義專尚浮淫新巧聲固艷矣氣固矯矣詩之道安在<lb/>
<pb n="KR4d0380_WYG_003-5a"/>
哉然當時君子要未必不學特為風聲習氣所移迷不<lb/>
知返耳數十年東南之言詩者皆襲唐聲而於根夲之<lb/>
學未嘗一日用其力是故淺陋而無節亂雜而無章豈<lb/>
其所自出者有欠歟予友瑩玉澗早為諸生游塲屋數<lb/>
不利於是以緇易儒胸中所存浩浩不可遏溢而為詩<lb/>
夲之禮義以浚其源參之經史以暢其文遊觀逺覽以<lb/>
利其器反聞黙照以導其歸由千煆萬煉以歸於平易<lb/>
自大江大河而入於短淺輕不浮巧不淫肥不腴癯不<lb/>
<pb n="KR4d0380_WYG_003-5b"/>
瘠吾是以知有夲者如是而非前所謂不學者所能也<lb/>
予常謂惟儼詩不傳於後世而托名於歐陽一序叅寥<lb/>
詩可傳者十數解藉東坡一語而盛行世無二公孰知<lb/>
玉澗者雖然玉澗豈托人以傳哉<lb/>
　　　韶雪屋詩集序<lb/>
雪屋入天童室已叅活句晩入康山宴坐絶頂一足不<lb/>
印人間地乾坤清氣盡入其手無怪乎詩之清而活也<lb/>
予與雪屋未即一日雅大雪沒屋行吟梅花樹下甚想<lb/>
<pb n="KR4d0380_WYG_003-6a"/>
見其人頃㳺吴越間見所刋兔園集反覆閲之不無毫<lb/>
髪遺恨欲告雪屋未能今觀此編前之遺恨者毫髪不<lb/>
存豈雪屋晩年所見亦與予暗合邪詩至於清而止於<lb/>
活清之失也癯活之失也放此近日詩家大病無他學<lb/>
不勝才氣不勝識理不勝詞故未得其真先得其似耳<lb/>
學也氣也理也難與今之有唐聲者言也雪屋大肆其<lb/>
力於是三者久故清不癯活不放黎然有當於人心嗚<lb/>
呼微雪屋吾將誰與論哉<lb/>
<pb n="KR4d0380_WYG_003-6b"/>
　　　仙東溪詩集序<lb/>
癩可結庵鶴鳴峯下山谷扁曰東溪打頭老屋猶在松<lb/>
聲竹色間斷崖流水至今尚有詩家氣象予東岡走三<lb/>
百里别予姚江上後四年予來京師東岡居乳竇予書<lb/>
招之至再又三年乃來學益老養益正予之欠焉者猶<lb/>
故而病則長矣秋九月東岡以師老東歸白雲愛之而<lb/>
不能留也東岡世業儒同産皆佳士伯氏澄古潭挾其<lb/>
所負其失也放季氏玉秀巖矯兄之枉其失也介東岡<lb/>
<pb n="KR4d0380_WYG_003-7a"/>
行乎二者之中予於三者莫知去取而欲學未能東岡<lb/>
徃矣未有期矣予謬而正之者誰乎予跌而挽之者誰<lb/>
乎一堂秋雨四壁白雲步晩雪於東岡候春風於梅塢<lb/>
屋山佳致毋謂不堪持贈而忘予寂寞也<lb/>
　　　送然松麓歸南嶽序<lb/>
南岳去江西千餘里去浙三千餘里士之遊江西已少<lb/>
㳺浙絶少予來江湖不獨少見見之亦不滿人意嘉熙<lb/>
庚子然松麓偕廬陵頴鈍翁訪天童三夕遂别不暇盡<lb/>
<pb n="KR4d0380_WYG_003-7b"/>
記所藴然逆知其為佳士後七年相㑹徑山學問聲實<lb/>
已與年俱長明年侍記又明年掌記盖沅江九肋鱉也<lb/>
松麓有大志不修細行遇事如暴風迅霆不可禁遏移<lb/>
頃則風休雨霽不見涯涘屬文不凡為歌詩有紀律故<lb/>
先無凖喜之無凖沒省親西上予語之曰他日登山與<lb/>
子相勞徘徊其處問可行藏於蒼煙白鳥莫有能為予<lb/>
言者方孤悶不自聊南昌東溪以詩集來清整麗密思<lb/>
致風度俱不凡欣然與可酬酢所謂孤悶遂亡去豈可<lb/>
<pb n="KR4d0380_WYG_003-8a"/>
有靈以是慰吾牢落邪不然何東溪詩來與予不自聊<lb/>
者適相偶也或問詩以何為宗予曰心為宗茍得其宗<lb/>
矣可以晉魏可以唐可以宋可以江西投之所向無不<lb/>
如意有夲者如是難與專門曲學泥紙上死語者論也<lb/>
風來一陣藥花香可晩年所進亦豈在紙上哉東溪曽<lb/>
從吴越諸公遊出語波峭吾見其進未見其止更於所<lb/>
宗者留意他日能事當不在可下<lb/>
　　　送省東岡歸白雲序<lb/>
<pb n="KR4d0380_WYG_003-8b"/>
千人之諾諾不如一士之諤諤予持是説閲士天下所<lb/>
謂諤諤者絶不多見竊自歎曰魯國男子何其少耶抑<lb/>
予之不敏士之高明英特者不可得而見歟嘉熙庚子<lb/>
乃得省東岡於四明和而嚴粹而正明目張膽直詞正<lb/>
色常見於茍合詭隨之際盖得我心之所同然者東岡<lb/>
亦謂予風味略相似所欠者和與粹愛之猶伯仲予之<lb/>
行已有物輒敢與諸任齒東岡之教居多三年予病眩<lb/>
有事於臨川苦於天開圖畫者有開石門有南康翁俯<lb/>
<pb n="KR4d0380_WYG_003-9a"/>
仰三年石門死南翁死今子又舍我而西舊家江南吾<lb/>
亦從此逝矣嶽雲湘水間逸駕無久留方行海上使天<lb/>
下知嶽之有人無徐徐其行也一舸東來經豫章而下<lb/>
近水樓臺在白鷗洲渚之上秋花繞屋老竹當户而中<lb/>
有絃誦聲者必吾廬也能艤舟而問無恙乎<lb/>
　　　送一怡雲序<lb/>
物之無定姿者莫甚雲散之則充塞天地歛之則不膚<lb/>
寸飄忽變没頃刻萬狀嗟夫天下之事孰非雲哉異時<lb/>
<pb n="KR4d0380_WYG_003-9b"/>
陶𢎞景隱約山中下視江表君臣紛紛逐鹿驟起倐滅<lb/>
不啻如浮雲由是無志當世觀隂陽消長之變察草木<lb/>
臭味之良參君臣佐使之義謂時君沉痼已不可療民<lb/>
之疾苦獨不可療乎其曰怡雲者非悦夫雲也今怡雲<lb/>
主人後𢎞景五百餘嵗而生形跡不同而氣味相似是<lb/>
故閲世如雲視身如雲用草木金石之精起人疾痛死<lb/>
生如反掌吾今而後知是理之在人心同一陶冶𢎞景<lb/>
不能獨有也予十年病眩百藥不靈行當荷鍤從公採<lb/>
<pb n="KR4d0380_WYG_003-10a"/>
藥白雲間矣公其無謂只可自怡不堪持贈<lb/>
　　　送訥蓬寄坦竹州卜築序<lb/>
隱居以求其志士之甚不獲已智不勝尤才不勝忌風<lb/>
髙波險天湫地隘故自放於殘山剰水間不然千楹萬<lb/>
礎何地不可寄此一息哉吾友訥蓬寄坦竹洲二公負<lb/>
才挾智不忍與衆角借樓讀書於南山之下雖敗簷老<lb/>
壁充然有廣厦萬間氣象然謂入山未深猿鳥尚少又<lb/>
營别業於巘雲深處將築室數十楹儲書數十巻蒔花<lb/>
<pb n="KR4d0380_WYG_003-10b"/>
藝果自娱歳寒予方東走西馳悵悵天地間未知税駕<lb/>
不謂湖上青山先入二妙之手二君尚氣節交遊多名<lb/>
士視黄金如糞土夫豈無人一菴不足憂然隱身易隱<lb/>
名難異時鳴騶入谷鶴書赴隴山空月明水流花開所<lb/>
謂主人者或不在焉北山有靈吾懼其未必不移丈也<lb/>
　　　送源虛叟歸蜀序<lb/>
自蜀學盛行於天下蜀士之明秀膚敏者袂屬而南前<lb/>
輩長者予不及多見頃於癡絶老人㑹中得有四人焉<lb/>
<pb n="KR4d0380_WYG_003-11a"/>
曰沂艮岩迂亷谷定勝叟逺無外蓋所謂明秀膚敏者<lb/>
無何艮岩死勝叟又死予哭之哀去京之三年亷谷又<lb/>
死予哀之甚於艮岩勝叟也渝江源虛叟蓋癡絶之所<lb/>
愛四君子之所敬予之所畏者一錫西來徧參歴叩久<lb/>
游癡絶之門以才得忌而遂登雙徑周旋二老間冷煖<lb/>
自知猶漱井也上天悔禍蜀道稍通歸袂翩翩挽之不<lb/>
可或謂虛叟見道明白如五紽之素横機迅疾如百煉<lb/>
之金保䕶固惜曽不少試其伎挾之以歸何果於自閟<lb/>
<pb n="KR4d0380_WYG_003-11b"/>
也耶予曰不然寒暑之節龍蛇之蟄不積不施不屈不<lb/>
伸深培厚蓄大有為於斯世也虛叟其以是哉然予竊<lb/>
有憂焉蜀之遺老纔二三人短景滅沒夕陽在山此正<lb/>
蜀學隆替通塞之時也艮岩諸君子不可復見虛叟又<lb/>
自是而西疏通蜀學之淵源發揮諸老之遺響其遂付<lb/>
之誰乎哉此予所以憂也此予所以重為虛叟惜也<lb/>
　　　送清奚翁序<lb/>
余汗漫遊四方十有七年才疏意廣學道無得當世竒<lb/>
<pb n="KR4d0380_WYG_003-12a"/>
士則盡得而友之造物者亦悉舉以見遺不惜也嘉熈<lb/>
丙申得清奚翁於南閩明年㑹於永嘉又六年會於臨<lb/>
川又三年㑹於錢塘其才之美衆人未識予獨先知之<lb/>
嗜學工夫吾見其進未見其止也常竊論之古之學者<lb/>
以學成已今之學者以學厲己百金謁書肆閉門而讀<lb/>
之自以為吾業已足大言濶步傲倪叢林間謂世不我<lb/>
若倒行逆施弗恤也傷亷害義弗恤也得罪清議受誅<lb/>
名教弗恤也人語之則曰吾能學矣吾能文矣世之議<lb/>
<pb n="KR4d0380_WYG_003-12b"/>
者亦曰彼文學人也可以不論嗟夫率天下之人而禍<lb/>
文學者非此輩耶予生也幸受教師友不可謂不畧涉<lb/>
其瀕然中隘近燥語直近訐簡事近傲所以為吾賊者<lb/>
莫甚三物平而氣養而疾既奉面訓於先圓照低一堦<lb/>
退一步又受筆語於先癡絶今而後知用力矣奚翁學<lb/>
優而不燿氣直而不回此予之所以甚知也深懲痛艾<lb/>
以求無愧於前之所云者亦能一日用其力乎仲尼不<lb/>
云行有餘力則以學文<lb/>
<pb n="KR4d0380_WYG_003-13a"/>
　　　贈開圖書翁生序<lb/>
書學厄於鍾繇衛夫人輩大壞於王氏父子極弊於禇<lb/>
薛歐虞萬波横流舉天下莫之能遏先秦古書遂流為<lb/>
符璽印籕之學世變使然可與識者論翁生越人少以<lb/>
古學自負秦彛漢鼎之制鳥書蟲篆之文精考熟辨積<lb/>
三十年不退初志其用心亦難矣然時不好古士不師<lb/>
古以風帆陣馬為痛快以插花舞女為姿媚翁學雖古<lb/>
孰肯過而問哉淳祐己酉自越來杭登徑山留兩月乃<lb/>
<pb n="KR4d0380_WYG_003-13b"/>
行以所得江湖歌頌謁序予謂曰序不難予有一印號<lb/>
無文其間字義詭然如蛟龍翔蔚然如威鳳躍也翁生<lb/>
識之乎曰不識予曰果若不識則可與論學矣<lb/>
　　　石門進禪師語録序<lb/>
進禪師中葉縣之毒活䧟石門山中帶累二十人同入<lb/>
地獄天人怨怒火焚其廬土燥石焦草木百年無生氣<lb/>
樗寮寺丞請命於天子為開地獄門貸其過惡於己失<lb/>
人之後住練溪仁翁得瑞巖才公公所抄師末後欵案<lb/>
<pb n="KR4d0380_WYG_003-14a"/>
於故紙堆中大書深刻暴揚其惡於叢林予讀而歎曰<lb/>
此老受於人者毒施於人者亦毒其言如刃上蜜如酒<lb/>
中鴆如塗毒鼓如生鐵蒺藜當時中毒而死者亦豈二<lb/>
十人而已掩耳而去赤脚過溪其毒亦發於草鞋絆樹<lb/>
榸之時吁可畏哉才公受毒最深宜不能掩其惡練溪<lb/>
果何所為而暴揚之殃害乎人未有了日此予之所甚<lb/>
憂也<lb/>
　　　能侍者編無準語録序<lb/>
<pb n="KR4d0380_WYG_003-14b"/>
圓照之道如春行天地萬物咸被其澤華而為草木動<lb/>
而為蜚鳴媚而為山川盖其迹之可見也冩生像真巧<lb/>
狀妙似又其迹之相似者也嗟夫以迹而觀春色造物<lb/>
已不幸矣即其似者而觀之又何其大不幸也然傳者<lb/>
久在薰陶坱圠中化機生意染肺腑故華而草木動而<lb/>
蜚鳴媚而山川狀其夲真無二無别因告之曰似則似<lb/>
矣無乃包裹春風耶<lb/>
　　　宗門㑹要序<lb/>
<pb n="KR4d0380_WYG_003-15a"/>
宗門書自傳燈後傳記日出學者既不能盡見亦不暇<lb/>
周覽閩人朋介石為書曰宗門㑹要根以統要參以五<lb/>
燈逺而古宿之代别近而諸方之拈頌旁而佛鑒大圓<lb/>
之法語八方珠玉一展巻而燦焉在目其惠後學不淺<lb/>
矣予嘗侍無準癡絶二老語及近世叢林有書曰類要<lb/>
頗便覽考二老作而曰古人活意寄之言外今指為實<lb/>
法類而編之他日必有指為故事用者古人有靈當不<lb/>
瞑目今觀此編初不區分類次博而不煩約而不畧惜<lb/>
<pb n="KR4d0380_WYG_003-15b"/>
二老不見之耳大抵宗門之答問抑揚皆自根夲而逹<lb/>
枝葉善觀者當從枝葉而及根本今有人焉未展巻時<lb/>
機動眼活則古人性命皆懸于陳案舊牘何地可着手哉<lb/>
介石朝勘夕較積三十年始為成書檢閲編摩其子徹<lb/>
侍者實侍其側揚雄草𤣥而童烏不與後世惜之徹乎<lb/>
何止較昔人三步<lb/>
　　　西湖髙僧傳序<lb/>
唐之世僧有列傳皆出於太史氏手國朝太平興國中<lb/>
<pb n="KR4d0380_WYG_003-16a"/>
常詔賛寧修僧史及歐陽子修唐書盡去僧傳山林氏<lb/>
名自此不復入史館宣和間覺範傳髙僧凡録於傳燈<lb/>
者不復登載西湖佳山水自隋唐以来抱道避世者多<lb/>
隱約其間僧無董狐舊聞放失之矣東嘉復休菴頃寓<lb/>
天竺取其姓名著於耳目者三十二人為傳為賛以詔<lb/>
後學後三年敬節菴始刻之孤山其尊德樂道之心與<lb/>
休菴無二揆也雖然國一鳥窠以道鳴萬世孤山慈雲<lb/>
以教淑天下功在斯文若掲日月而槩以髙僧目之已<lb/>
<pb n="KR4d0380_WYG_003-16b"/>
非諸老所望若鏡清閣大慈若欽山又逸而不書論者<lb/>
於此不能無遺憾焉予出也晚不及同休菴㳺今又痼竒<lb/>
疾發潜徳之幽光已不能畢兹能事矣訪遺徳於林丘<lb/>
摩斷碑於草莽奮筆端之鋭而表章之以成一世之大<lb/>
典天下豈無人乎哉<lb/>
　　　大光明藏後序<lb/>
橘州在大慧門如孔門游夏晚以憂患徙天台寓紫微<lb/>
陳公舘舍取傳廣續三燈閲之自七佛至大慧凡若干<lb/>
<pb n="KR4d0380_WYG_003-17a"/>
傳各疏其説於左方目之曰大光明藏凡其師友之淵<lb/>
源證悟之深淺機圓之向背闗鍵之堅密異時宿師大<lb/>
衲剖擊不破者皆支分條解之若指諸掌巍巍乎其大<lb/>
有功於名教也然以文章斧斤開知見户牖論者固不<lb/>
免以此議之矣予嘗反覆觀之其説辨而正其理微而<lb/>
著其出入經史子傳深而逺道明而學不修者無以知<lb/>
其詞之所出學優而道不勝者無以知其理之所存故<lb/>
觀之者如身在上林目炫紅紫造化春色不知何自而<lb/>
<pb n="KR4d0380_WYG_003-17b"/>
來奚自而去所謂知見户牖由是而開者又幾何人哉<lb/>
然則公之低徊未路寂寥遺書既不見恕於論者又不<lb/>
見知於學者此予所以重為之太息也<lb/>
　　　空明頌集序<lb/>
外不見有法内不見有我此空嵒所以得名然名字一<lb/>
立則空即有矣短歌數十丈長句三兩言實其有也空<lb/>
崖道人軒渠而言曰大般若六百巻重宣複演數千言<lb/>
其所詮者性空而己文字語言何嘗與空為礙哉爾乃<lb/>
<pb n="KR4d0380_WYG_003-18a"/>
無説我乃無聞謂此故也諸君遺我以無言之言公當<lb/>
贈我以無文之文空兮有兮烏乎論<lb/>
　　　無岸序<lb/>
嘉熈已亥夏五月海若作惡江失故道不由西陵而徑<lb/>
奔蔡市吞食沃野日數百尺拔山轉石莫能己也予客<lb/>
長安常徃觀焉狂瀾驚波逆走横擊大哉偉觀因得以<lb/>
發吾胸中磊磊掀天地者目送萬里神宇仙去駕長風<lb/>
排閶闔凌厲萬化與造物㳺而後知寛閒之野廣莫之<lb/>
<pb n="KR4d0380_WYG_003-18b"/>
鄉皆非方外物回視前日之物我兩立町畦私為大可<lb/>
陋也無岸盖無物我者也平坦處孤危深浚中淺近盖<lb/>
自得於心而常以告人者雖然泛濫之流方且滔滔天<lb/>
下無岸當障而東之使大川三百支川三千咸復故道<lb/>
鼓棹迷源不失趨向吾將斫額而望曰法海有人<lb/>
　　　頑極序<lb/>
聰明智慧者不可與適道頑鈍木訥者乃可與語道回<lb/>
之愚參之魯而佩洙泗左劵以此也不然言語文學當<lb/>
<pb n="KR4d0380_WYG_003-19a"/>
時豈無游夏輩哉越人彌頑極早受頑之見於下竺古<lb/>
雲晚聞頑之道於天童癡絶予久與之遊麤見其略外<lb/>
和内嚴如春在雪中是此頑也圓轉委折如水行地上<lb/>
是此頑也落花植實如冬歸木杪是此頑也至其所以<lb/>
為頑予不得以語人頑極不能以示人也舞智憑愚賊<lb/>
夫頑者方天下槖籥一頑奴𨽻衆巧頑極烏能久閟其<lb/>
頑哉予因於聰明日勝月負而學頑已晩他日操戈而<lb/>
入室頑極何以待之<lb/>
<pb n="KR4d0380_WYG_003-19b"/>
　　　方石序<lb/>
刦石一方介然特立圭角森嚴女媧無以措其手四隅<lb/>
平正匠石無所投其刃未有天地已有此石矣吾常摩<lb/>
挲而語之曰能方而不熊圓者執而不化能圓而不能<lb/>
方者流而忘返皆非所謂道也非方非圓而能方能圓<lb/>
歴劫常堅者不在兹乎方石㸃頭曰敬聞命矣<lb/>
　　　即山序<lb/>
聖道髙逺如泰山如喬岳有望而弗見者有見而弗升<lb/>
<pb n="KR4d0380_WYG_003-20a"/>
者有升而弗至者登東山而小魯登泰山而小天下則<lb/>
周旋俯仰者在其中矣仰之彌髙鑽之彌堅見山而不<lb/>
見我也心外無法滿目青山見我而不見山也上無攀<lb/>
仰下絶已躬所謂我者又何物耶天台雁宕之前岷峨<lb/>
衡岳之後舉目為白雲青嶂所迷舉步為懸崖絶壁所<lb/>
礙者幾何人哉開道以來之引手以招之即山他日幸<lb/>
無壁立萬仞<lb/>
　　　瘦岩序<lb/>
<pb n="KR4d0380_WYG_003-20b"/>
淳祐戊申二月隆上人自靈隱訪予於徑山以瘦岩謁<lb/>
序時五峯新霽春在千崖萬壑間晩色晴光與天地中<lb/>
和氣蕩摩霄漢大哉偉觀於是可以論瘦岩矣何以言<lb/>
之秋老霜飛樹凋葉零山蒼蒼而翠落石巖巖而露骨<lb/>
異時消彌剥落今日華滋秀媚之機也道學損益之效<lb/>
於此又何加焉消彌其敷腴剥落其浮靡而空洞其中<lb/>
外則華滋秀媚者不可勝用矣予方以是義告隆執筆<lb/>
未下天風忽來飛花冉冉入室几硯管城翁奮髯而言<lb/>
<pb n="KR4d0380_WYG_003-21a"/>
曰此第一義也隆擊節曰吾得之矣<lb/>
　　　海翁序<lb/>
海於天地間大包無外昔者達觀逸游之士咸至焉泛<lb/>
靈槎而上霄漢踞龜殻而食蛤蜊者心與海為侔身與<lb/>
海為准而二子或未知也海翁家在東國百千大海納<lb/>
在一眉睫不待登科從汗漫已徹海之源底矣來遊大<lb/>
唐受釣竿於徑山老子所謂大身衆生盖其掌握中物<lb/>
也世路迫隘吾將乗槎東遊矣翁歸國中為問津者北<lb/>
<pb n="KR4d0380_WYG_003-21b"/>
道主人聞滄茫廣漠外逐文魚而畧扶桑膾蒼龍而索<lb/>
明月必予無疑者翁倘問訊行藏當質之眠沙鷗鷺<lb/>
　　　洪崖序<lb/>
洪崖在西山右倚天青壁鳥飛不度昔者藏真翁燒藥<lb/>
其間藥成仙去遺力著草木華滋膚腴至今猶有仙者<lb/>
氣象而翁之精神未必不已隨混沌死矣恭惟郍受活<lb/>
人書於海上諸老歸隱嵒下山上月明夜凉如水酌清<lb/>
泉命楚歌而些之待其跨翰雪精騰躍崕上不惜引臂<lb/>
<pb n="KR4d0380_WYG_003-22a"/>
推而納諸萬仞之下使之起死還丹在此而不在彼則<lb/>
石橋一灣丹井千尺必將懽喜賛歎踴躍相命曰不謂<lb/>
仙人去后有此主人西山未寂寥也<lb/>
　　　古泉序<lb/>
太極未分時醴泉發西域清冷香冽猶醍醐甘露迦葉<lb/>
以上皆秘密惟謹不以飲人後五百世濁惡界中甘澤<lb/>
不降大海枯竭人將渴死達磨大師始開鑿疏導决之<lb/>
東流被無臂人以漏巵汲之器器相傳五世為夜半有<lb/>
<pb n="KR4d0380_WYG_003-22b"/>
力者負之而去驟步疾走泛濫溢出於是離為兩脈列<lb/>
為五𣲖滔滔汩汩横流四達與百川四海同為一味天<lb/>
龍鬼神修羅蚊䖟隨其器量悉得充足然後涉其瀕而<lb/>
不識其源者徃徃皆是四明蒙上人負一鍤遊四天下<lb/>
窮其夲源經三大阿僧祗刦無尋覓處反覆求之忽於<lb/>
脚跟下沸涌而深不盈尺澄不見底清冷香冽醍醐甘<lb/>
露無二無别或問飲者如何蒙曰死<lb/>
　　　無照序<lb/>
<pb n="KR4d0380_WYG_003-23a"/>
予辰興宴坐無垢軒有號無照曰慧者踵門來見曰久<lb/>
不奉教予曰夜來一雨今日便凉又曰今夏多幸獲此<lb/>
同處予曰昨日有人自山下來言蠶麥大熟又曰體中<lb/>
安樂否予指青衣曰置來十餘年矣已而出紙求無照<lb/>
序予謂之曰尤嫌少在<lb/>
　　　止堂序<lb/>
止止不須説已是草深一丈殊不知春禽晝啼秋蟲夜<lb/>
鳴户牖閫奥六通四闢蓋覆之不得穿鑿之不得止止<lb/>
<pb n="KR4d0380_WYG_003-23b"/>
一字又何地安著哉震風凌雨不動如山大坐當軒聞<lb/>
萬象熾然説法此止堂現行三昧也若曰寂如遥夜萬<lb/>
籟不動湛如古井一波不摇難與論止矣何故止堂止<lb/>
處雷轟電掣不如此説即彼自説<lb/>
　　　梅峰序<lb/>
少林一枝到庾嶺遂分南北一花五葉由是大盛三傳<lb/>
至大梅早得春信於江南道中深入四明落花植實自<lb/>
娱歳晩已而七花八裂終不免老龎之口僅存核子散<lb/>
<pb n="KR4d0380_WYG_003-24a"/>
落叢林根荄芽蘖日滋月茂至今數百年動人春色猶<lb/>
滿眼也塋侍者生長江南山水間色香枝葉無所嗜好<lb/>
獨向百雜碎處微見少林庾嶺所傳消息生機活意盎<lb/>
盎千崖萬壑間如春風行空不見其迹大梅老人於滅<lb/>
盡定中軒渠而言曰咄哉此郎逼我太甚<lb/>
　　　竹洲序<lb/>
一擊忘所知須是田地穩密方可進此一步打風打雨<lb/>
説短說長脚根下浮偪偪地人不足議矣竹洲道人久<lb/>
<pb n="KR4d0380_WYG_003-24b"/>
在江湖間深究本根之學雖未常東敲西擊而忘之一<lb/>
字已無著處是故八風浩宕而不屈其身萬波横流而<lb/>
不失其節我欲從之兮路絶隔秋水兮共明月<lb/>
　　　別峰序<lb/>
天下無二道聖人無二法有别乎仰而觀之則高而無<lb/>
上睨而視之則大而無外同且不可得烏乎别善財失<lb/>
之於未離覺城之時而得之於已登妙髙之后何其與<lb/>
此峰相見之晩也别峰道人要識是峰但心無所著生<lb/>
<pb n="KR4d0380_WYG_003-25a"/>
無處所徐步經行間忽然踏著吾將普吿諸人曰徳雲<lb/>
比丘者即比丘是<lb/>
　　文<lb/>
　　　薦福法堂上梁文<lb/>
伏虎師受戴叔倫之施奄有湖山古塔主為范文正而<lb/>
來大興禪學如洪鐘巨鏞聲滿天地如景星霽月光照<lb/>
古今懐哉若人慨焉孤悶起百年之已廢豈一飯之可<lb/>
忘無文長老為母還鄉信縁住持平日不談世故或謂<lb/>
<pb n="KR4d0380_WYG_003-25b"/>
其疎隨分畧振叢林姑試所學一日必葺三年於兹顧<lb/>
瞻數仞之危堂曽經諸老之説法應菴萬菴不可作矣<lb/>
松源曹源其誰嗣之尚論祖室之興衰大懼宗門之顚<lb/>
覆寥寥千載耿耿寸心花雨諸天笑空生執之失度草<lb/>
深一丈惜長沙散去太奢用埽除建立之機為開示悟<lb/>
入之夲孰曰修造而非提持是用作歌未能免俗<lb/>
諸老難追兩眼空活意生機無恙在一堤楊栁萬絲風<lb/>
<hi>東</hi>
<pb n="KR4d0380_WYG_003-26a"/>
一印無文手自提不住語言文字相佛來也放一頭低<lb/>
<hi>西</hi>
<hi>原闕</hi>
<hi>南</hi>
垂手不能空費力頗怪春風多事生梅子飛來花五色<lb/>
<hi>北</hi>
面力全無難近傍客來探水有烏藤與伊㘭折歸方丈<lb/>
<hi>上</hi>
<pb n="KR4d0380_WYG_003-26b"/>
春染湖波緑如畫岸花汀草長精神伏虎門庭非昔者<lb/>
<hi>下</hi>
伏願上梁之后國家閒暇佛法興隆有太原見雪峰底<lb/>
作畧乃登此堂有趙州驗茱茰底眼目乃陞此座舉頭<lb/>
數屋桷山僧不敢放憨背身著草鞋衲子盡教逞俊<lb/>
　　　感山依雲閣上梁文<lb/>
展開<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>下之溪山地誰云狹放出眼前之境界樓不在<lb/>
髙收天涯萬里於一覧之中卧世界小兒於百尺之下<lb/>
<pb n="KR4d0380_WYG_003-27a"/>
此舉出人意表何為合住其中花外日長明千聖不傳<lb/>
之事茶邊夜永看一漚未發之機同經異論者揖之使<lb/>
行演雅使騷者麾之使去盇維摩室中無非大士而曹<lb/>
溪門下不許俗談作四方上下之歌頌北道主人之意<lb/>
一片閒雲卧此中語客興隆乾道士月明樓上有疎鐘<lb/>
<hi>東</hi>
案上遺書有紀談只作語言傳誦去懸知老子不能甘<lb/>
<hi>南</hi>
<pb n="KR4d0380_WYG_003-27b"/>
碧桃丹杏已成蹊一笻海上横行去回首方知劍氣低<lb/>
<hi>西</hi>
雪徑樵歸能領客共倚春風十二䦨眼中各自看山色<lb/>
<hi>北</hi>
我欲借樓看萬象說與堂堂雲卧翁莫道丈人無輩行<lb/>
<hi>上</hi>
舉世炎炎苦長夏清風樹下有高風賣與時人誰著價<lb/>
<hi>下</hi>
<pb n="KR4d0380_WYG_003-28a"/>
伏願上梁之後主賔皆一時名勝笑譚極千載風流雲<lb/>
散月明弄畫䦨之花影泉香火活候湯鼎之松聲入此<lb/>
門來莫作境㑹<lb/>
　　疏<lb/>
　　　佛成道<lb/>
大定如如木槁灰寒於六載明星燦燦雲開天霽於一<lb/>
時與天地生靈同證同修故萬世古今無二無别㫖哉<lb/>
聖學允也大成伏願刦濁界昏益竪光明大藏天荒地<lb/>
<pb n="KR4d0380_WYG_003-28b"/>
老常轉清净法輪<lb/>
　　　禳火醮青疏<lb/>
仰瞻乾象凜竒禍之可憂内省臣心實吉祥之所舍密<lb/>
移造化僅在須㬰伏念臣某娱侍偏親居連季氏俯見<lb/>
屋廬之成就庶幾母子之安居赤日當空咸謂天星飛<lb/>
墜垂光下燭深疑熒惑流行舉室震驚反躬祗懼與物<lb/>
周旋而豈無謬戾去天咫尺而並在鑒臨或因土木之<lb/>
妄興輒犯乾坤之大禁九關在望百拜陳詞伏願察伏<lb/>
<pb n="KR4d0380_WYG_003-29a"/>
櫪之悲鳴念營巢之辛苦陽張隂翕運回天轉地之機<lb/>
弟應兄呼罷曲突徙薪之役<lb/>
　　　明州翠崖火后過日夲國化修造疏<lb/>
大宋軍州三百餘所惟四明多是名山雪峯弟子一十<lb/>
四人獨老參號稱上首室廬在翠山桃源之上聲價列<lb/>
天童玉几之間雲門大師曽揚錫而來篤素先生實埋<lb/>
玉於此頗怪鬱攸之不恕未信梵刹之難興萬里浮海<lb/>
於東幸有化人之國一舸泛潮而徃便成古徳之居佛<lb/>
<pb n="KR4d0380_WYG_003-29b"/>
法不隔絲毫境界何分彼此釣竿直拂珊瑚枝不同汗<lb/>
漫之遊赤手抉取驪龍珠要了莊嚴之事好風吹去即<lb/>
日歸來<lb/>
　　　求僧疏<lb/>
出嶺二十年居無所定短髮三千丈老不饒人卧聽窮<lb/>
鬼之揶揄羞見少時之行輩手植青松一萬樹肯退大<lb/>
心氣壓黄梅七百僧只消四句念此道墜地乆矣謂後<lb/>
世無人可乎以圓覺為伽藍便與麽去盡大地是自已<lb/>
<pb n="KR4d0380_WYG_003-30a"/>
作如是觀現比丘身了丈夫事<lb/>
　　　正續入内化裝佛藏疏<lb/>
雲樓月殿寺疑天上移来金榜玉章額自日邊降下前<lb/>
佛後佛同時出現大藏小藏從此流通要見放光動地<lb/>
之祥須藉旋乾轉坤之手素冨貴行乎冨貴無邊刹境<lb/>
在毫端是莊嚴即非莊嚴萬兩黄金也消得<lb/>
　　　徑山化楞嚴㑹香燭疏<lb/>
水雲普㑹踞圓覺而住持口耳俱忘用音聞而修證九<lb/>
<pb n="KR4d0380_WYG_003-30b"/>
十日内不離是定三千年事祗在於今平等發心接續<lb/>
光明之種大家出手發揮知見之香<lb/>
　　書<lb/>
　　　上方侍郎蛟峰書<lb/>
比禀違後為慈親請田事見實堂又留兩日乃絶江省<lb/>
洪氏女兄桃花峰下徘徊玉溪栁塘間三月初方還鄱<lb/>
鋒車促覲屢見近詔正人登庸固可為天下國家賀然<lb/>
驟失賢父毋又極為西民惜也度闗紫氣已行復輟豈<lb/>
<pb n="KR4d0380_WYG_003-31a"/>
山川鬼神隂留潛尼以遂斯民所大欲耶某伏奉公移<lb/>
以上藍缺住持事俾舉所知敢不循名考實以求無負<lb/>
侍郎主張佛法之意已見之甲牘矣明老領鵞湖於大<lb/>
壞極弊之時百廢具興内和外恱惟恐其不留而飜然<lb/>
引去寺僧申邑邑申臺此侍郎曽出公帖留之矣明老<lb/>
去意不可奪託某申懇乃已今之為住山者多彌縫鑚<lb/>
刺深根固蒂惟恐不盡其術若僧若俗又惟恐去之不<lb/>
速於此可以觀明老人品矣侍郎求僧於數百里之外<lb/>
<pb n="KR4d0380_WYG_003-31b"/>
某以妄人應舉不特有愧侍郎亦愧此心也荒荒眼底<lb/>
求一可人如某意者不可得而況侍郎兩眼空一世乎<lb/>
此所以舍明老外不復他舉也<lb/>
　<lb/>
　<lb/>
　<lb/>
　<lb/>
　栁塘外集巻三<lb/>
</p>
<p>
</p>
  </div>
</body>
</text>
</TEI>
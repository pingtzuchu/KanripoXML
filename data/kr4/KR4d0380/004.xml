<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>栁塘外集巻四</head>
    <p>
<pb n="KR4d0380_WYG_004-1a"/>
欽定四庫全書<lb/>
　栁塘外集巻四　　　　　宋　釋道璨　撰<lb/>
　　墖銘<lb/>
　　　天池雪屋韶禪師墖銘<lb/>
曹洞諸老以真履實踐與道為配溢為語言葩燁流麗<lb/>
如花透春色真積力乆機動籟鳴有不自知其所以然<lb/>
者雨洗淡紅桃萼嫩風摇淺碧栁絲輕眼正句活汔傳<lb/>
洞宗正印甚矣未易以語言觀也嘉定間凈禪師唱足<lb/>
<pb n="KR4d0380_WYG_004-1b"/>
菴之道於天童懼洞宗𤣥學或為語言勝以惡拳痛棒<lb/>
陶冶學者肆口縱談擺落枝葉無花滋㫖味如蒼松駕<lb/>
壑風雨盤空曹洞正宗為之一變天池雪屋禪師時在<lb/>
侍傍親證是三昧已而横㸃頭曰吾宗不如是吾祖不<lb/>
如是也吾其紹述宗祖乎宴坐天池十有八年仰觀俯<lb/>
察謂道滿天地間陽舒隂慘秋明春媚皆道之所存點<lb/>
染融化活弄死語精神百倍而俗眼少有識之者師諱<lb/>
正韶番之干越人父謝母柴少從雄峰法慈祝髪遊吴<lb/>
<pb n="KR4d0380_WYG_004-2a"/>
越受心要於天童歴登諸老門以印其所得親老還江<lb/>
南復侍香列岫掌記疎山聲名獵獵不可掩文昌趙公<lb/>
必願以天池請出世山高雲深衆不及百而職分甚修<lb/>
居七年寺燬師不亟不徐尋復舊觀疏通玲瓏悉出心<lb/>
畫口授無或不强人意築菴山阿鑿池引泉環以幽花<lb/>
細竹夷猶其間以遂所樂端明厲公文翁為扁曰明月<lb/>
景定元年四月庚子示寂夀五十九臘四十度弟子若<lb/>
干其徒奉師靈骨舍利及火後頂骨牙齒不壞者墖於<lb/>
<pb n="KR4d0380_WYG_004-2b"/>
明月菴後若鳳狀師行請予銘予行天下凡三十年多<lb/>
交天下名尊宿獨欠識師東遊海上嘗閲師兔園集誦<lb/>
其語想見其人自京還番數交訊番去廬山不逺欲見<lb/>
莫能來開先可以一見而師滅矣師蕭閒凝逺有晉唐<lb/>
人風味工歌詩託物寄興陶冩其胸中至樂意在言外<lb/>
觀者不具眼乃以詩家目之是見師杜清機也道䘮千<lb/>
載託於語言紛紛末流能以語言發揮道妙者不多見<lb/>
僅僅有之而世之識真者又絶少淡紅淺碧眼固正矣<lb/>
<pb n="KR4d0380_WYG_004-3a"/>
句固活矣使居今之世不目為詩家也幾希此予之所<lb/>
以為師太息也銘曰<lb/>
洞學𤣥㫖日行太空大於丹霞盛於芙蓉大休足庵扶<lb/>
持正續似地擎山如石涵玉天童長翁初無寸長無寸<lb/>
長處萬象耿光雪屋空寒春行萬里㸃染風華散在百<lb/>
卉大癡小黠萃於一門我行芳草汝入深林所同者道<lb/>
不同者迹捉象捉兔各全其力為師滅度指北為南精<lb/>
神照人明月一庵<lb/>
<pb n="KR4d0380_WYG_004-3b"/>
　　　石霜竹崖印禪師墖銘<lb/>
昔東山以白雲之道陶冶天下學者開福寧寔捷出其<lb/>
間沉濳博約所挾不下三佛而枯瘁寒瘠剥落華滋如<lb/>
冬在木杪老拳謹握老死不輕售宻語圓悟似明月庵<lb/>
果再傳而月林觀出以行配道方行吴越間開福之門<lb/>
益大以肆竹崖印師其嫡也師諱妙印豫章進賢萬氏<lb/>
子無適俗韻受僧學於邑之龍塘紹曇年十六受僧服<lb/>
杖錫行四方時去乾淳未逺江浙多名宿歴叩其廬留<lb/>
<pb n="KR4d0380_WYG_004-4a"/>
龍門光癡鈍頴浙翁琰㑹最乆用心良苦而不遂其大<lb/>
欲乃見月林於平江靈谷入室次月林問如何是祖師<lb/>
西來意師答云值甚破燈盞月林可其言而竒其器朝<lb/>
煆夕鍊異時所得尺短寸長悉亡去無影像載道而歸<lb/>
無二月公住南臺致師分座已而復首衆岳麓舍人張<lb/>
公嗣古以長沙谷山請出世劬躬苦節有古住山人風<lb/>
味六年侍郎余公嶸遷住石霜湖南自無二散席衲子<lb/>
悵悵無所歸宿至是雲集如水赴壑未幾建之開元瑞<lb/>
<pb n="KR4d0380_WYG_004-4b"/>
之黄檗南岳福嚴洪之翠崖寳峯聘命交至率謝不徃<lb/>
徙高安洞山行道如石霜時樞相賈公似道鎮九江虛<lb/>
東林屈師為廬山重入院不兩月即去歸卧舊業金樞<lb/>
陳公韡守潭州首以龍牙起師未領事易石霜法道復<lb/>
大振長松片石皆長顔色盡發所積築庵曰紫霞為藏<lb/>
焉修焉之地侍郎楊公為之記時丞相趙公葵燕居里<lb/>
第招師論道無虛月寳祐二年秋退居紫霞明年示寂<lb/>
手書四句偈云六十九年一場大夢歸去來兮珍重珍<lb/>
<pb n="KR4d0380_WYG_004-5a"/>
重八月二十三日茶毘牙齒數珠不壊舍利陸離五色<lb/>
相激射墖於紫霞庵側度小師四十餘軰其徒惠隆以<lb/>
師四偈語走數千里求較於雪竇江西復來番請予銘<lb/>
予周旋諸老間竊聞議論謂月林制行純白視天地萬<lb/>
物皆自已思天下之人一夫不聞道猶已負之故善巧<lb/>
方便誘之趣入而皆粹然一出於誠其徒未得其真取<lb/>
其似焉者嚼飯餵嬰伊阿煦嫗如田翁村媪謂是足以<lb/>
盡先師之道或者反是則曰身不必修行不必果理欲<lb/>
<pb n="KR4d0380_WYG_004-5b"/>
界限不必嚴誑言偽行於其師之道不啻如氷炭師與<lb/>
二家無所依違謂天下無事外之理住山二十年所至<lb/>
一日必葺而不廢唱道非不慈也而斷之以義非不善<lb/>
誘也而臨之以正機之峻而發於用也大行之力而信<lb/>
於人也深此其眞得月林之心歟數十年來二浙無江<lb/>
西尊宿予㳺京師屢以師道望白之有位者方將令行<lb/>
吴越而師則滅矣悲夫銘曰<lb/>
道若大路孔平且直躬行實踐無徃費獲發為機用如<lb/>
<pb n="KR4d0380_WYG_004-6a"/>
劍斯劃溢為棒喝如電斯激厥維伊何躬行之力彼昏<lb/>
不知以舌為的身違行戾舞誑肆惑竹岩曰嘻其究安<lb/>
宅持規挈矩崇道尊德涖衆行已如臨萬敵矯矯一節<lb/>
始終不易後五百世古道顔色於月林門一直千百用<lb/>
不盡施究則無極謂予不信有如此石<lb/>
　　墓誌<lb/>
　　　中沙張公先生墓誌銘<lb/>
慶元嘉定間大理司直竹齋裘公萬頃以清風亮節聞<lb/>
<pb n="KR4d0380_WYG_004-6b"/>
天下里之人士耳濡目染多篤行好修表倡後學某生<lb/>
晩不識見聞所及者盖四人焉竹堂徐公應科北山王<lb/>
公申之竹嵒傅公梓中沙張公祥龍是四君子皆學修<lb/>
行立識不識皆以先生稱之昔者省女兄桃花峰下一<lb/>
再登竹堂竹崖門獨未見北山客有以謬語誦於公者<lb/>
辱印可雖不識猶識矣中沙先生則少嘗執弟子禮者<lb/>
也先生字仲符新建樵舍人父某母某世以書種相授<lb/>
受先生少頴悟不好弄從昭州司法參軍王公若氷學<lb/>
<pb n="KR4d0380_WYG_004-7a"/>
精敏自强工倍師逸挾所學遊郡泮屢魁諸生郡博士<lb/>
期之以逺先生亦自負一科不難取而命不勝其有衷<lb/>
甲場屋間屢戰屢北氣不少貶受徒講學五十餘年夜<lb/>
誦曉講以道徳性命為根本以語言文字為枝葉一時<lb/>
從遊多心領神㑹去而與偕計者有人翔太學者有人<lb/>
蟄而不奮者亦不失為名勝士庭槐放花必躬率子弟<lb/>
欲背一試以發其所積為有司者多以新巧為程度學<lb/>
深文老賈用不售而歲月逝矣究心易學手集諸儒訓<lb/>
<pb n="KR4d0380_WYG_004-7b"/>
説遇自得處則疏於左方為歌詩有古作者風味竹齋<lb/>
謂其字字入律天風吹松篁爛熳翳溪光山樊亦多媚<lb/>
素面團春香尤為知丞髙公所愛敬寂寞短章舂容大<lb/>
篇韶頀人間洋洋盈耳間誦釋氏書於金剛蕩空破執<lb/>
之學若有所得晩於竹堂北山諸老倣洛下舊制以文<lb/>
字飲為真率㑹滄浪白髪鮮明相照映笑語流麗花氣<lb/>
揚春醉帽傾欹皆可入畵不數年竹堂死北山死一老<lb/>
雖無恙然驪駒在門僕夫整駕矣寳祐戊午七月二十<lb/>
<pb n="KR4d0380_WYG_004-8a"/>
七日卒臨終索筆書五言詩八句感時傷事辭甚切至<lb/>
娶楊山萬氏先二十七年卒子三人頴灝頃女二長夭<lb/>
次適王夢龍孫男四學子惠子閔子敬子孫女四二出<lb/>
適二未笄諸孤以是年十二月二十二日𦵏於大木清<lb/>
塘之先壟治命也先生得於天者清自幼至壯至老嗜<lb/>
書外無他營氣行萬物表權門貴家一足不印其地善<lb/>
善惡惡不以好惡亂其真困頓隱約取分造物固甚亷<lb/>
然有詩文可以名後世有子孫可以昌遺學是取於造<lb/>
<pb n="KR4d0380_WYG_004-8b"/>
物者已多矣奚其亷平生著述有大易集解四巻金剛<lb/>
經大義一巻星源紀行集鄂渚集家居雜咏皆手澤也<lb/>
端平丙申某將求道四方别先生竹屋下先生以序送<lb/>
之其言有曰勿泛而求也勿迫而索也勿拘而泥也勿<lb/>
肆而誕也嗚呼是豈得於紙上者哉海上二十年一舸<lb/>
來歸欲持所得於諸老者復之先生而先生不可見矣<lb/>
悲夫惟先生修名實行大書深刻當屬之於當世聞人<lb/>
璨也何敢頴等書來謂受教於先生之深者莫如某知<lb/>
<pb n="KR4d0380_WYG_004-9a"/>
先生之深者又莫如某具銜列爵又先生之素不願聞<lb/>
也璨不敢辭銘曰<lb/>
取於學也冨取於世也亷一彼一此輕重懸異於亷乎<lb/>
何嫌清塘之源草木穠纎鬱然有詩書之氣過者具瞻<lb/>
　　壙誌<lb/>
　　　誥封贈孺人先妣吴氏壙誌<lb/>
贈孺人吴氏豫章進士陶躍之之妻迪功郎灨州灨縣<lb/>
丞叔量之母生於淳祐戊申二月戊子没於咸淳丙寅<lb/>
<pb n="KR4d0380_WYG_004-9b"/>
正月庚子冬十月戊申叔量率諸孤扶𦵏同里陽和山<lb/>
叔量哀荒廢筆硯命弟住持饒州薦福寺僧道璨書嵗<lb/>
月納諸壙曰先妣諱某年十八歸我先君恭順勤儉其<lb/>
天性則然先君少自負氣行萬物表御事應物不以毫<lb/>
挫於人年過三十始大悔艾以和易剛赴人患難蹈水<lb/>
火不自惜鄉里族黨有鬬能以片言析曲直無少長貴<lb/>
賤皆翕然歸之先妣與有力道璨兄弟稍長先君授之<lb/>
學四方賔友來栁塘以先君為的殺鷄為黍燒松煮韭<lb/>
<pb n="KR4d0380_WYG_004-10a"/>
客至輒辦先妣無難色且曰賔客不來門户俗唐書雖<lb/>
典可贖也道璨少也魯去從釋氏先妣留莫可則曰既<lb/>
服僧服當盡僧業今之似僧而非僧者酒祟之汝宜戒<lb/>
伯兄叔量早有聲塲屋以工深多不合有司尺度從主<lb/>
一張公洽晦静湯公巾受晦翁書而讀之與功名相忘<lb/>
與仲弟萬均各築室栁塘上相去數百步風暄日暖先<lb/>
妣間一徃來諸孫前後相追隨媻姍歩栁塘中如畫燒<lb/>
燈夜坐子孫環侍幾坐不能容待擁衾就枕乃去數年<lb/>
<pb n="KR4d0380_WYG_004-10b"/>
如一日伯兄登丙辰進士第歸拜堂下先妣無喜容歲<lb/>
丁已先君没明年仲弟没稚子幼女長短成列先妣見<lb/>
輒涕下區畫其家事某先某後某緩某急口授指畫無<lb/>
倦伯兄除先君服調灨州縣丞欲將母之職適璨致開<lb/>
先事而歸不忍母適千里外執不可無何璨又為番守<lb/>
忠齋孟公之約招之東湖兄弟相望數百里之外庭闈<lb/>
無兼侍寢食不自安明年冬璨謁告入閩訪樗寮張公<lb/>
即之不忍别膝下乃白泉使溪山謝公奕燾檄伯兄入<lb/>
<pb n="KR4d0380_WYG_004-11a"/>
治幕以便奉養先是天子有事於明堂詔子大夫父母<lb/>
贈初品服伯兄請於朝奉詔歸省而洪氏女兄自桃花<lb/>
峰來時先妣病在胸膈厭厭卧榻上子自逺歸誥從天<lb/>
下踉蹡出户外病若辭去既拜受服屬親戚羅拜止巵<lb/>
酒加餐强飲面無老色乆之謂伯兄曰吾病且間爾初<lb/>
仕毋畔官離次番毋留且返灨乎伯兄次番謁溪山具<lb/>
扁舟絶湖欲從豫章而上次魚門水縮不可舟巡北掠<lb/>
西舍舟而徒歸問安否偶膈疾再作遂留侍湯藥起坐<lb/>
<pb n="KR4d0380_WYG_004-11b"/>
言笑如常而食事日減迄不可為道璨逺在千七百里<lb/>
外後二十七日乃聞訃天乎痛哉夀七十有八子四人<lb/>
長叔量娶萬氏次道璨次萬鈞娶楊氏次萬里奉祖妣<lb/>
命繼伯父女一人妻山谷洪甥諸孫進士庭桂孫男女<lb/>
七人曽孫男女四人治命合𦵏梅山先塋拘隂陽莫能<lb/>
異也道璨不肖漫遊四方未能忘母十年還江南志在<lb/>
疾病醫藥一脚出浙遂無相見期巧相避乃如此天髙<lb/>
不可叫奈何尚記七八嵗時與女兄仲弟俱疾疼先君<lb/>
<pb n="KR4d0380_WYG_004-12a"/>
出未返兒女咿嚶滿室先妣入視醫藥出理門户事待<lb/>
夜篝燈製衣履朝夕樵然無寧晩節末路子女各植立<lb/>
而養不能久天可荒也地可老也母恩不可報也道璨<lb/>
無母可恃江南其能久留然狐死正首丘終當縳茅陽<lb/>
和岡矣謹書嵗月誌諸壙又當求立言君子表諸墓<lb/>
　　祭文<lb/>
　　　赴開先告先人墓文<lb/>
半生病眩已無心涉世矣薄遊人間父命不可違也一<lb/>
<pb n="KR4d0380_WYG_004-12b"/>
鉤明月甫退還東湖雙磵兩峯又居焉入手去家不逺<lb/>
省母差便可以一行矣尊聞行知不負所學矣敢不自<lb/>
勉仰報親恩<lb/>
　　　祭逢原兄<lb/>
族兄逢原宣義没已三月𦵏且有日矣住持廬山開先<lb/>
華藏禪寺弟道璨不得奔走㑹𦵏謹具香茗專遣徒弟<lb/>
惟康奠於几筵曰栁塘之族二十年來日盛且大敏事<lb/>
足以應一鄉之緩急好事足以來四方賔客如兄者可<lb/>
<pb n="KR4d0380_WYG_004-13a"/>
屈指也我乗天風歸自海上迫於愛母挾病遊人間兄<lb/>
告之以當用晦以養明毋勞心以害明愛之至語之切<lb/>
如兄者又可屈指也滿船明月甫退還東湖又拾枯松<lb/>
煮廬山清氣兄既喜其出又甚惜其行江澄烽浄一舸<lb/>
東歸侍母不一月而還山之檄交至兄僵卧榻上骨見<lb/>
衣表驟焉語離泫焉出涕居者行者皆不能為懐别去<lb/>
兩月僕至而問則曰病且篤矣兄至而問則曰死且殮<lb/>
矣嗚呼惜哉子女已立門庭已張田園已植兄死無憾<lb/>
<pb n="KR4d0380_WYG_004-13b"/>
矣八十之老母生不得養老不得送謂之無憾可乎哉<lb/>
若夫和以全手足和以安尊幼和以保門户和以却外<lb/>
侮破爾我之籓籬成一家之桃李兄之所以望於後人<lb/>
者想死不能忘言也死不及語殮不及視葬不及送璨<lb/>
也與兄幾若忘情者矣栁色映門竹色入座欵我於堂<lb/>
送我於路問我於老母之庭他日歸來兄可復見乎悲<lb/>
夫<lb/>
　　　笑翁和尚奉安先世祠祝文<lb/>
<pb n="KR4d0380_WYG_004-14a"/>
為王父尸職在冡嫡大經大法萬世遵守也祭非其人<lb/>
其鬼不食反經合道聖人有取焉天禍我家宗師既斬<lb/>
蕙殽蘭藉於豆於登有齋季女懼弗克任鬱彼西寺敞<lb/>
厥祠宇爰奉神靈於焉奠居資冥致嚴歲有定製所以<lb/>
反經合道之大權奉先追逺之大孝也猗歟休哉尊嚴<lb/>
像設足以正吾之視於爍鼓鍾足以正吾之聽惟視惟<lb/>
聽乃正厥性夫如是則西日明邊大花深沼猶外物也<lb/>
靈兮欽哉<lb/>
<pb n="KR4d0380_WYG_004-14b"/>
　　　靈源叟祭母<hi>代</hi>
生其夭夭死正其命豺虎無所容其喙鋒鏑無所投其<lb/>
刃母之取於造化已無欠者矣問道四方漫遊忘返身<lb/>
經大亂而不省不幸大故而不知源於吾母有大欠焉<lb/>
前秋西泝需伴九江人或有言吾母已不相待天涯獨<lb/>
哭且信且疑兹焉得書乃知屋頭青山稚松已長而源<lb/>
也方得的訃有聲徹天有淚如雨不足以泄此悲也然<lb/>
自蜀復以來二十年間全蜀之人有首領之可保有墓<lb/>
<pb n="KR4d0380_WYG_004-15a"/>
之可尋如吾母者幾何人安不及養病不及問聞訃十<lb/>
四年之後望哭一萬里之外如源之為子者又幾何人<lb/>
哉狐死首丘此計以决省白髪於堂上披宿草於墓前<lb/>
且有日矣蜀天遙遙蜀江迢迢蜀山可磨我恨難消<lb/>
　　　祭無準和尚<lb/>
徑山堂上佛鑒禪師入湼槃之明年叅學某追慕不已<lb/>
百拜具奠為文昭告曰維師道徳其大無倫如天行春<lb/>
不見其㾗斵封破執隨根利鈍峻不設險平不落地刋<lb/>
<pb n="KR4d0380_WYG_004-15b"/>
陳出新浚道根源少不病簡多不病繁望重當世眇視<lb/>
一已量包天下不遺一士璨也未至師徯其來亦既至<lb/>
止師謂不才相從三年思意千萬從行侍坐朝夕無間<lb/>
耿耿自好師置不論嗷嗷羣吠師若不聞暴氣増眚嗜<lb/>
書廢道定氣捐書持養之要大哉明訓皎如日星重提<lb/>
復命告戒叮嚀我省癡翁乆留建業歸來問安喜泛眉<lb/>
睫曰我出處子合叙之九天遺奏子合具之死生在前<lb/>
談笑自若察其所安如三禪樂去年春莫徃哭鄮峰孰<lb/>
<pb n="KR4d0380_WYG_004-16a"/>
云今年又哭師終朞年之間併送二老如此哲人天奪<lb/>
何早守其所學尊其所聞敢不自勉仰愧師門<lb/>
　　　徑山兩浙祭笑翁和尚<lb/>
嗚呼道在叢林名在天下公論在衲子藐焉後學何敢<lb/>
睥睨其籓籬哉然觀其進退出處措注設施則萬人之<lb/>
傑一世之師也忿教嫉邪議論不恕如雷霆無心於搏<lb/>
擊而有歉者適自嬰之得謗大如屋孰曰不宜向非智<lb/>
識之高明植立之徑正難乎免於今之時矣嗟夫嘉定<lb/>
<pb n="KR4d0380_WYG_004-16b"/>
遺老十存二三而師又長徃有志之士不如凛其衆芳<lb/>
日無羣艾歲長謂惡不必戒善不必為此論一勝朋千<lb/>
百而從之聖人之道其不大壞而極弊也幾希簠簋五<lb/>
峰之蒼翠俎豆雙磵之漣漪合萬象兮配享師庶幾兮<lb/>
來儀<lb/>
　　　祭先師塔<lb/>
問修途而載征望松楸而墮淚歲行十祀矣春入林端<lb/>
宿草漫漫芟夷藴崇西歸第一義也嗟夫先師靈骨異<lb/>
<pb n="KR4d0380_WYG_004-17a"/>
時覓之於閩山浙水之間矣洪波浩渺白浪滔天果在<lb/>
西山原上哉雖然無事外之理無理外之事萬行門中<lb/>
不捨一法盖謂此也挈挈此劍來刻舟求劍自不容已<lb/>
耳<lb/>
　　　祭癡絶和尚五章<lb/>
嗚呼師乎法施如雲雨道鳴如雷霆上而天子下而庶<lb/>
士皆能知之至於有古尊宿之道三世之論者或未知<lb/>
焉曹源門户荒寒寂寞老臂獨支卒使之廣大髙明福<lb/>
<pb n="KR4d0380_WYG_004-17b"/>
庇天下雖道盛如松源不以易其素一也氣正而嚴不<lb/>
以辭色少假學者我從我違不爾暇顧二也僵卧一榻<lb/>
泰定清明説偈書贊終日無倦色侍僧以遺頌請則麾<lb/>
斥不顧而以月望自期三也嗟夫是豈志滿氣揚嘗試<lb/>
為之者所能及哉常謂勢可以服衆而不可以服善類<lb/>
之口力可以得位而不可以得善類之心今夫方丈其<lb/>
居絢采其衣彼信矣此或不服此服矣彼或不信師不<lb/>
求信而人信之不求服而人服之故其髙卧玉山望之<lb/>
<pb n="KR4d0380_WYG_004-18a"/>
者如渴養疴雙徑從之者如市此其必有不依勢而立<lb/>
不恃力而行者矣遵秉遺言服役大事煇也何幸身親<lb/>
見之然隳此大法之幢滅此大法之炬壞此大法之棟<lb/>
梁天下將安仰哉悲夫<hi>煇石堂</hi>
佛法至密菴謹嚴縝宻如金匱石室過者不敢仰視三<lb/>
傳至師暴白宣明若掲日月天下皆得而見焉肆口而<lb/>
説縱筆而書或辯而放或徑而約謂其平易則斷崖絶<lb/>
岸不容趨歩也謂其峻峭則通塗坦道不禁徃來也猗<lb/>
<pb n="KR4d0380_WYG_004-18b"/>
歟㫖哉自先大慧以來未有盛於師者也是故六座道<lb/>
場不足為師榮三奉明詔不足為師聖甫登徑山即入<lb/>
滅定不足為師惜也雖然去年哭佛鑒今年哭老師天<lb/>
下大老并哭之於期月之内自是而徃眼中有淚其將<lb/>
為誰哭歟吁<hi>衆寮</hi>
道無方所不可名狀何以求之視師所向我乘天風來<lb/>
從海上師與佛鑒二甘露門説法徑山一音普聞如海<lb/>
流天如山吐雲萬里去國得師如此願言從之至死不<lb/>
<pb n="KR4d0380_WYG_004-19a"/>
二曽不期年相繼而逝茫茫客路孰訓孰箴豈不懐歸<lb/>
波險岸深斐哉斯文莫冩我心<hi>日本能侍者</hi>
侯門相迎歡聲如雷去年嵗晩方見師來聚頭相送苦<lb/>
淚如雨今年嵗晩又見師去凡今諸老幾何人哉如此<lb/>
送迎能堪幾何悲風滿山愁雲滿目雖欲不哭焉得不<lb/>
哭<hi>門祭</hi>
老氣盎而白髪練而一笻秋色師來何遲靈骨燦而征<lb/>
車爛而一道悲風師去何之修途遙遙税駕何時瞻彼<lb/>
<pb n="KR4d0380_WYG_004-19b"/>
玉山悠悠我思<hi>含暉亭祭骨</hi>
　　　祭育王無極和尚<lb/>
嘉興開禧間先空叟唱江西之學於玉几師是時年盛<lb/>
氣鋭振厲其間如文逺之在趙州耽源之在南陽也嗟<lb/>
夫空叟墓田松桂參天矣國中大刹歩武而升方行吴<lb/>
越發揮家學屬意於師者極不淺也爛遺墨之鮮明羞<lb/>
衆香之芳烈塔中有靈幾何不愴然動色也哉傷今懐<lb/>
古憂心如焚誰其似之江東暮雲<lb/>
<pb n="KR4d0380_WYG_004-20a"/>
　　　上人祭父<lb/>
嗚呼生不能承歡於膝下死不能寅奉於几筵某之罪<lb/>
何如哉然法界海慧照了諸相生死别離如夢不實吾<lb/>
父之訓也異時常以是説質之東南宿師老衲矣嵗晩<lb/>
庭闈深譚密語千里逺來之本意也一簪華髪而相見<lb/>
無由秋堂夜深而寒蛩亂泣今夕何夕尚忍見哉雖然<lb/>
綵衣縞服曲盡禮儀非謂養生送死也煙笻雪笠漫浪<lb/>
江湖非謂情忘義斷也迎之而不見其首隨之而不見<lb/>
<pb n="KR4d0380_WYG_004-20b"/>
其後曰父曰子各不相知子道畢矣衘哀茹苦瀝血矢<lb/>
詞昭其禮也<lb/>
　　　笑翁祭余參政<lb/>
公自草萊一飛冲天滚滚功名逾三十年身在廟堂心<lb/>
存佛寺觀其規模衛王是似出殿豐沛遭時孔艱惠化<lb/>
傍宣春在花間越人纍纍白骨重肉如冨鄭公作青州<lb/>
牧皇皇衮衣東歸里門扶杖父老咸告子孫今來相公<lb/>
昔我鄰舍爾賈於途我耕於野罷爭休訟母致甘棠恐<lb/>
<pb n="KR4d0380_WYG_004-21a"/>
妨相公凊温萱堂天子曰都東民已化盍歸乎來宰我<lb/>
天下玉音方至奄息已灰山頺梁壞疇能不哀嗟我何<lb/>
人受知一世出幽歸隱曽無二致問其安否訪其衰遲<lb/>
易簀之後何能念之瀹茗矢詞神交言外攜手同遊大<lb/>
寂滅海<lb/>
　　　無凖祭開首座<lb/>
才忌大竒徳忌大美端嘉之還士䘮以此嗟夫元光之<lb/>
死予哭之慟曽日月之幾何忍復以哭元光之淚而哭<lb/>
<pb n="KR4d0380_WYG_004-21b"/>
子乎青松成隂稚子至止老我未死尚期見之<lb/>
　　　無凖小師祭老彰<lb/>
石之窪木之癭乾坤變化各正性命既僂而躬復䘮其<lb/>
明天地之大也公獨竛竮斫輪老子巧於造化花自短<lb/>
長春無髙下伊彼棠棣偏其反而却立東風哀此一枝<lb/>
　　　祭幻庵<lb/>
住如幻境界修如幻法門學如幻三昧幻菴用力於此<lb/>
其已乆矣是故周旋給侍於圓照癡絶二老之間觀法<lb/>
<pb n="KR4d0380_WYG_004-22a"/>
如幻也低徊婆娑於萬衆之底觀心如幻也支離磅礴<lb/>
於一榻之上觀身如幻也入如幻世間示如幻方便作<lb/>
如幻佛事所藴未竟而翛然長徃何哉薦如幻詞具如<lb/>
幻供修如幻化幻菴其吐之乎<lb/>
　　　祭實上人<lb/>
愿而質柔而栗觀身無常根道甚力與貧相忘與死相<lb/>
敵嗟哉斯人亦豈易得今亡矣夫吁可歎息<lb/>
　　　東谷祭李寺丞<lb/>
<pb n="KR4d0380_WYG_004-22b"/>
昔先正樂菴持文獻正印發明道統仁言膏澤至今猶<lb/>
在天下封胡羯末世守舊學崐山之陽堂堂萬鐘<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>也<lb/>
公猶力學好修有乃祖風烈白髪千丈而不易其壯青<lb/>
衿一命而不華其色蘋渚借之而不留雲陽望之而不<lb/>
至淮海風高邊城月冷授之以政試其所學逸軌未駕<lb/>
而九原不作噫樂菴詩書之澤何其斬歟老我城寺十<lb/>
有餘年秋堂風露夜<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>燈火與公相從葢通家也遺像<lb/>
山立英風凛凛揖之而不前語之而不應平生兩眼不<lb/>
<pb n="KR4d0380_WYG_004-23a"/>
識有淚却立几筵澘其如雨<lb/>
　　　祭南康昇老宿<lb/>
玲瓏峩峩可礪可磨虎跑涓涓可濯可淵公遊是中愛<lb/>
忘其返臨碧倚青婆娑嵗晩大江之南人物凋零如殘<lb/>
秋葉如欲旦星嗟公老成夫豈易得譬彼嵗寒後凋松<lb/>
柏生耶死耶果何有哉莫雲低徊悲風徐來<lb/>
　　　天童祭鄉人<lb/>
曹源正派滙于甬東濯淵之頭角者皆至焉兄赤稍鯉<lb/>
<pb n="KR4d0380_WYG_004-23b"/>
也鬛翻風而鱗横海翔青冥而上河漢方且有待天風<lb/>
不來海波不揚困苦枯瘠殆涸轍之不如矣已矣乎以<lb/>
斯人也止於是乎<lb/>
　　　祭安危峰<lb/>
仰止雲霄多士如牆兄於其間捷出横翔挺特自將豪<lb/>
放自許白眼自横清貧自處紛紛交道如馬牛風槩觀<lb/>
等視僅有危峰豈無他人狎比親眤彼疆此界自為區<lb/>
域相彼三瀘宅西北隅風寒不毛有此人歟訃音東來<lb/>
<pb n="KR4d0380_WYG_004-24a"/>
初疑是夢載問載詢失聲悲慟我慟伊何非愛與私為<lb/>
朋友慟非君而誰曰夀與才天不併授得隴望蜀鬼見<lb/>
失笑歴觀古人鮮不若兹猗歟危峰又烏足悲<lb/>
　　　祭明州<graphic n="KR1570" url="https://raw.githubusercontent.com/kanripo/KR-Gaiji/master/images/KR1570.png" mimeType="image/png"/>上人<lb/>
微雨西風黄花時節異時常哭迂兄矣徃者不可再見<lb/>
方且惻然入念兄與迂伯仲也亦與此時長徃何哉嗟<lb/>
夫其生若浮其死若休兄既不可免矣酌以寒泉薦之<lb/>
秋菊吾其可免乎<lb/>
<pb n="KR4d0380_WYG_004-24b"/>
　　　同叅祭明晦室<lb/>
知進非難知退不易知難與易有道君子師來東南位<lb/>
望方峙逾年謝去與病為侣視其進退如盈科水盈而<lb/>
後進有礙即止我觀今世力挾貨取僥倖一得忍死不<lb/>
已聞師之風其顙有泚道之與時得此失彼古猶病諸<lb/>
師乎宜矣峩峩鄮峰特立不倚用舍進退曽不與是貽<lb/>
厥後人有此焉耳<lb/>
　　　孚藏主祭夀無量塔<lb/>
<pb n="KR4d0380_WYG_004-25a"/>
道術行否係乎時出處乆速懸諸天翳我季父得位與<lb/>
時方且大鳴厥道而天固嗇之何哉孚也不敏何足以<lb/>
知之尚記指其從師俾其得度疇昔於我三致意焉大<lb/>
地平沉十三年矣望東南雲揮天際淚無頃焉望之薄<lb/>
遊五峰磅礴數載剪拂松楸有志未遂木杪秋枯風露<lb/>
増感十里問途拜省塔户宿草漫漫而狐免自馴老屋<lb/>
荒荒而烏鳶不下右繞一慟聲震林薄恨不俱殞也雖<lb/>
然博厚高明深固幽逺刦灰載揚而不然世波横流而<lb/>
<pb n="KR4d0380_WYG_004-25b"/>
自若有大窣堵蓋若此也挈挈此來鞔峰之下拂拭其<lb/>
題碑樹藝其宰木不幾於藻繪明鏡而滓穢清明者歟<lb/>
悲夫<lb/>
　　　祭徑山滋都監<lb/>
慮淡兮寧氣和兮平老竹兮同夀羸鶴兮同形常隻肩<lb/>
兮任重竒禍巧發兮莫之或攖卧一榻兮澗東挂眼長<lb/>
松兮足了此生水流兮花開山空兮月明嗟樂地兮如<lb/>
許何大夢兮弗醒桂漿兮孔清蘭藉兮孔馨㱔公兮不<lb/>
<pb n="KR4d0380_WYG_004-26a"/>
來煙渺渺兮雲冥冥<lb/>
　　　祭樗寮張寺丞二首<lb/>
我登公門年二十餘公曰可教進之座隅睠焉顧之若<lb/>
撫其鶵垂三十年愛我甚初省我還南久留敝廬前年<lb/>
候公桃源之居公健猶昔我眩欲扶喜極而感言與涕<lb/>
俱阿母訃我我車載途四檐夜雨燈寒漏徐忍以别言<lb/>
長揖而趨居者行者心憂焚如歲晩僕回楷字親書曰<lb/>
母既葬無留東湖亟其來柬慰此闊疎駕言相從亦豈<lb/>
<pb n="KR4d0380_WYG_004-26b"/>
躊躇公乃仙去曽不待予公也天人清明氣腴視死生<lb/>
際雲行太虛而我何為抆淚盈襟歛不及臨令葬是圖<lb/>
涓吉得報即命我車遥想雪村石徑縈紆梅花自老病<lb/>
鶴自癯主人不來慰藉誰歟我病崖壑竹瘦松枯公今<lb/>
徃矣寧久世乎手把芙渠從公凈都苜蓿䦨干花茗芬<lb/>
敷夢公不來嗚呼悲夫<lb/>
乙丑冬省公於一别十年之後我喜公健公喜我來軒<lb/>
眉相向喜不自禁也周旋纔七十日而先妣訃來揮淚<lb/>
<pb n="KR4d0380_WYG_004-27a"/>
别公而歸負土種松幸未即死從公桃花源上行矣有<lb/>
日公乃不能忍死相待何歟噫入不能侍母出不能見<lb/>
公天地雖大璨也何所依歸哉公視天地如傳舍視名<lb/>
位如芻狗視身世如露電視死生如夢覺住而雲凝去<lb/>
而風休宜也聞訃後時既不能㑹葬矣瞻儀形於几席<lb/>
撫馬鬛於松楸此志甚堅且確也名為住山人俯仰不<lb/>
能自用今年春就巢西山下我車東征秋以為期自二<lb/>
月來疾發胸膈晝不能飯夜不能寢今十閲月矣零露<lb/>
<pb n="KR4d0380_WYG_004-27b"/>
曉裝落日晩炊既非呻吟疾痛者所能而都臺招隱檄<lb/>
至再四扶病此來僅數十日而遽曰謁告咸以為不可<lb/>
前之堅且確者至是遂回且奪矣嗟夫出公門三十年<lb/>
寒而衣之病而藥之饑渴而飲食之契濶而訪問撫存<lb/>
之公之於我猶父之愛子母之念雛也而公死生之際<lb/>
璨乃若此是所謂胸中有義理者乎傾東海不足以洗<lb/>
愧矣雖然公之神在天下猶水行地中寺有祠宇案有<lb/>
神主箧有畫像典型儀度又何必逺求東海之濵哉璨<lb/>
<pb n="KR4d0380_WYG_004-28a"/>
自病來氣血凋耗形神枯悴亦將槁死岩谷麾斥八極<lb/>
從公復遊人間三生固未艾公雖死於璨未相忘然前<lb/>
不云乎傳舍芻狗露電夢覺公知之深察之審矣夫豈<lb/>
梏於情義淪於生死膠轕鞅掌若是云乎哉璨之行天<lb/>
下從師友所叅所學亦豈膠柱調絃若是云乎哉酌以<lb/>
寒泉薦以秋菊吴越千里如對面目<lb/>
　　　諸山祭雲大虛<lb/>
才不與氣合不足為士學不與道合不足為士具是四<lb/>
<pb n="KR4d0380_WYG_004-28b"/>
者而欲得志於天下雖聖賢不能為盖天之所必惡人<lb/>
之所必忌也太虛負才髙明挾氣正大始而博之以儒<lb/>
學中而參之以聖教終而約之以至道故其發而為文<lb/>
則渾而厚變而為詩則雅而正溢而為駢儷則華而滋<lb/>
犯天之惡而不顧取人之忌而不恤是故住山雖榮而<lb/>
不貸其苦取名雖冨而不療其貧涉世雖艱而不緩其<lb/>
死由是而言食不知㫖太虛之鐘鼎也衣不及完太虛<lb/>
之文繡也髪不及華太虛之夀考也士焉若此可以為<lb/>
<pb n="KR4d0380_WYG_004-29a"/>
士矣峩峩小峰翠壓江湖乃翁由是聲徹九天道行四<lb/>
海太虛居之不數月而遽訃告曰惡曰忌不施於翁而<lb/>
獨施於太虛吾又未見天人之能惡能忌也雖然能貧<lb/>
太虛之身而不能貧太虛之道學能嗇太虛之福而不<lb/>
能嗇太虛之才氣能夭太虛之夀而不能夭太虛之詩<lb/>
文翕之而愈張抑之而愈揚吾今而後知凡為仕者惟<lb/>
恐天之弗惡人之弗忌耳犯惡取忌太虛勝天之勝人<lb/>
者不在兹乎揚西湖之清風挹北山之爽氣繪太虛於<lb/>
<pb n="KR4d0380_WYG_004-29b"/>
斯文落遺哀於百世<lb/>
　　　祭毛提刑<lb/>
哭公以淚邪我淚無痕哭公以文耶我言無文念我與<lb/>
公相從十有九載愛之至念之篤殆非手足之可倫亟<lb/>
見亟别深談密語此是而彼非心同而論異又非爾汝<lb/>
之可分公所禀者直氣所藴者正學入而峩豸出而衣<lb/>
繡孤忠耿耿大肆力於拔山轉石下不愧吾民上不負<lb/>
吾君奈之何晴天霽日開闢清明而遽於尺霧寸雲駕<lb/>
<pb n="KR4d0380_WYG_004-30a"/>
言遄歸面無愧色所志聖賢所忘險易歌行風賦妙語<lb/>
紛綸閉門養疴焚香讀易别去逾年千里九書告予甚<lb/>
諄諄也我僕未返我書未到何訃音之忽聞哉忠藎未<lb/>
究孤憤未白子舍未立想賫行於九原越山如染越江<lb/>
如練公不可作我不可徃黯黯憂傷心其如焚公雖死<lb/>
矣不死者存求公於死生存没某也亦幾於失言然情<lb/>
之所鍾自不能忘言<lb/>
　　　祭珏月窻<lb/>
<pb n="KR4d0380_WYG_004-30b"/>
浙江以西人物可數秀如公者不偶如許人或有言公<lb/>
胡止斯祟之者貧賊之者詩公聞曰嘻毋悖毋咈成吾<lb/>
所學大哉二物眼不識冨口不絶吟西湖秋晩茂苑春<lb/>
深緩歌短章孰非至道賞音者誰北澗遺老今雖亡矣<lb/>
夫豈眞亡精神照人明月一窗<lb/>
　　　諸山祭靈草堂<lb/>
蔚然盛年偉然令器如鶴之羸如驥之肆賦之於天秋<lb/>
明春媚得之於天霜凌雪厲十年出處奮不贖躓一襟<lb/>
<pb n="KR4d0380_WYG_004-31a"/>
才學挫鋒敵鋭半榻白雲四窻秋意與病相壘與死為<lb/>
地所喪者命不喪者氣所隕者身不隕者志士生世間<lb/>
標準道誼羣以百千得以不二厄哉吾黨失此善類情<lb/>
之所鍾云何不祭<lb/>
　　　彌頑極祭豐提刑<lb/>
名場宦海逺兮如天公試家學鼓行無前貴不識驕困<lb/>
不失正出不厭煩處不惡静雷迅風烈膽落肝回西民<lb/>
何幸得公之來雲愁煙昏悲動田里西民何辜速公之<lb/>
<pb n="KR4d0380_WYG_004-31b"/>
死繡衣玉斧頃次神京我客徑山欲送弗能霜旌雪幢<lb/>
逺還澤國我客西湖欲迎弗克半生受知公德孔揚一<lb/>
埃未報我心孔傷種子得松種石作玉東山墓田我將<lb/>
歸宿春風庭院一䇿重來公乎不見嗚呼悲哉<lb/>
　　　下竺諸公祭雪航<lb/>
在昔寳紹師尊道腴公於此時如追風駒降而嘉淳山<lb/>
寒水枯公於此時如水濼魚以行勝言以節勝位是人<lb/>
所非非人所是以布易帛以菴易寺棄人所取取人所<lb/>
<pb n="KR4d0380_WYG_004-32a"/>
棄口不識味身不勝衣視生如浮視死如歸南澗有蘋<lb/>
北澗有薇以羞我勤以冩我悲<lb/>
　　　祭下竺信閒雲<lb/>
昔我先師以行配道天下信之而鬼神避之兄也密在<lb/>
近侍入乎目而著乎心者無餘藴矣後三十年發其所<lb/>
積風動當世鳴鐘曉講燒燈夜讀冬不知寒夏不知暑<lb/>
雖老猶壯也秩秩賜職燁燁賜號煌煌賜衣天子休命<lb/>
對揚無忝矣某也幸少同受經長同問道晩同住山欹<lb/>
<pb n="KR4d0380_WYG_004-32b"/>
傾老墨拳拳忍死之托也嗟夫兄不作矣飾空言而廢<lb/>
實行矣尚任放而廢修潔滔滔末流孰扼其衝哉此吾<lb/>
道之所以可歎也此師門之所以可憂也<lb/>
　　　法眷祭信閒雲<lb/>
皇皇兩竺為天下度堂堂二老皆如伯父寛如汾陽嚴<lb/>
如西平一家桃李各自典型昔升此堂雨花濯濯今升<lb/>
此堂愁雲漠漠哀哉二老誰其似之大哉吾宗誰其起<lb/>
之<lb/>
<pb n="KR4d0380_WYG_004-33a"/>
　　　珂上人祭父<lb/>
嗚呼吾父其果死邪去年嵗晚侍師入京告别庭闈是<lb/>
時甚安且强也去家不數月而或以訃告眇焉一身逺<lb/>
數百里外西向獨哭且信且疑向之安且强如此未信<lb/>
病且亡遽如許也吴江楓落一航來歸二父在庭阿母<lb/>
在堂諸昆在序而吾父獨不在焉是果死矣嗚呼天乎<lb/>
何為果於奪吾父也不死於珂未入京之前而死於珂<lb/>
甫去家之後又何為果於離吾父子也珂也少命不夭<lb/>
<pb n="KR4d0380_WYG_004-33b"/>
不可以見父身不武不可以贖父學不進不可以報父<lb/>
自是而徃養而育之者誰與顧而復之者誰與瀝血失<lb/>
聲矢辭薦羞風悲日慘天昏地愁<lb/>
　　　祭靈鷲果南澗講師<lb/>
我昔遊長安見公飛來峰下挾病負貧轍煩車殆公授<lb/>
之舘餉之泉石納之圖畫中倐而來忽而逝公不以久<lb/>
數而厭且怠也緑蓑青笠西還大江之南今七年矣量<lb/>
如太山之納雲氣如春風之著物公風度儀軌耿耿心<lb/>
<pb n="KR4d0380_WYG_004-34a"/>
目間也去年秋伯氏還京師公以書來感慨激越與昔<lb/>
者徃來書詞大異既讀而疑曰老子遂將厭人間世乎<lb/>
何其言之决不幾何時前之疑者遂信然矣嗚呼悲夫<lb/>
口不必講而心法合於契經衆不必多而光燄壓於靈<lb/>
竺貨不必殖而揮金冨於猗頓天地大矣如此人品百<lb/>
年能幾見哉尚記昔者侍坐時升降進退眼中無凡子<lb/>
韻如叔凱清如小山雅如貫卿和如養直顒額卬卬應<lb/>
接不暇今三子者已不可作小山深入台雲璨也眩甚<lb/>
<pb n="KR4d0380_WYG_004-34b"/>
亦將槁死江南澤中今北道主人亦不復見矣遥想北<lb/>
山下疏通石户自若也玲瓏臺觀自若也鮮明松桂自<lb/>
若也一世人物能復如昔者之盛乎殮不知何日葬不<lb/>
知何時塔不知何地長安故人既不我若天地濶逺欲<lb/>
問無所也我哀無聲我言無文山中猿鶴聞斯斷魂<lb/>
　　　毛提舉燭湖菴焚黄文<lb/>
宿草兮漫山悲風兮滿林大化兮更張春色兮下臨山<lb/>
光兮翠浮湖波兮碧澄休命兮未央山髙兮水深<lb/>
<pb n="KR4d0380_WYG_004-35a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0380_WYG_004-35b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　栁塘外集巻四<lb/>
</p>
<p>
</p>
  </div>
</body>
</text>
</TEI>
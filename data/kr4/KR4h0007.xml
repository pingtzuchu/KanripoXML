<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>髙氏三宴詩集巻上</head> <lb/>
    <p>
<pb n="KR4h0007_WYG_001-1a"/>
欽定四庫全書<lb/>
　髙氏三宴詩集巻上<lb/>
　　　　　　　　　　　　唐　髙正臣　輯<lb/>
　　晦日置酒林亭并序<lb/>
　　　陳子昻<lb/>
有渤海之宗英是平陽之貴戚發揮鳳管而嘯侣幽贊<lb/>
雞川而留宴冠纓濟濟多延戚里之賓鸞鳳鏘鏘自有<lb/>
文雅之客凡二十有一人皆以華字為韻<lb/>
<pb n="KR4h0007_WYG_001-1b"/>
　　　髙正臣<lb/>
　　　　廣平人衞尉卿<lb/>
正月符佳節三春玩物華忘懐寄罇酒陶性狎山家栁<lb/>
翠含烟葉梅芳帯雪花光隂不相借遲遲落景斜<lb/>
　　　崔知賢<lb/>
　　　　<hi>闕</hi>
上月河陽地芳辰景望華綿蠻變時鳥照耀起春霞栁<lb/>
摇風處色梅散日前花淹留洛城晩歌吹石崇家<lb/>
<pb n="KR4h0007_WYG_001-2a"/>
　　　韓重宣<lb/>
　　　　<hi>闕</hi>
欲知行有樂芳罇對物華地接安仁縣園是季倫家栁<lb/>
暗雲疑葉梅開雪似花日落歸途逺留興伴烟霞<lb/>
　　　周彦昭<lb/>
　　　　<hi>闕</hi>
勝地臨雞浦髙㑹偶龍沙御栁驚春色仙笻揜月華門<lb/>
邀千里馭杯泛九光霞日落山亭晩雷送七香車<lb/>
<pb n="KR4h0007_WYG_001-2b"/>
　　　髙　球<lb/>
　　　　<hi>闕</hi>
温洛年光早皇州景望華連鑣尋上路乗興入山家輕<lb/>
苔網危石春水架平沙賞極林塘莫處處起烟霞<lb/>
　　　弓嗣初<lb/>
　　　　咸亨二年進士一人<lb/>
上序春暉麗中園候物華髙才盛文雅逸興滿烟霞参<lb/>
差金谷樹皎鏡碧塘沙簫鼔林亭晩倒載欲還家<lb/>
<pb n="KR4h0007_WYG_001-3a"/>
　　　髙　瑾<lb/>
　　　　渤海人咸亨元年進士<lb/>
試入山亭望言是石崇家二月風光起三春桃李華鶯<lb/>
吟上喬木㕍往息平沙相㸔㑹取醉寧知還路賖<lb/>
　　　王茂時<lb/>
　　　　<hi>闕</hi>
勝踐尋良㑹乗春玩物華還随張放友來向石崇家止<lb/>
水分巖鏡開庭枕浦沙未極清泉賞参差落照斜<lb/>
<pb n="KR4h0007_WYG_001-3b"/>
　　　徐　皓<lb/>
　　　　<hi>闕</hi>
綺筵乗暇景瓊醑對年華門多金埓騎路引璧人車蘋<lb/>
早猶藏葉梅殘正落花靄靄林亭晩餘興促流霞<lb/>
　　　長孫正隠<lb/>
　　　　<hi>闕</hi>
晦晩屬烟霞遨逰重嵗華歌鐘雖戚里林藪是山家細<lb/>
雨猶開日深池不漲沙淹留迷處所岩岫幾重花<lb/>
<pb n="KR4h0007_WYG_001-4a"/>
　　　髙　紹<lb/>
　　　　考功郎中<lb/>
嘯侣入仙家臨春玩物華葛絲調緑水桂醑酌丹霞岸<lb/>
栁開新葉亭梅落早花興洽林亭晩方還倒載車<lb/>
　　　郎餘令<lb/>
　　　　定州人進士著作郎<lb/>
三春休晦節九谷泛年華半晴餘細雨全晩澹殘霞罇<lb/>
開疎竹葉管應落梅花興闌相顧起流水送香車<lb/>
<pb n="KR4h0007_WYG_001-4b"/>
　　　陳嘉言<lb/>
　　　　<hi>闕</hi>
公子申敬愛携朋玩物華人是平陽客地即石崇家水<lb/>
紋生舊圃風色滿新花日暮連歸騎長川照落霞<lb/>
　　　周彦暉<lb/>
　　　　咸亨五年進士<lb/>
砌<graphic n="KR1396" url="https://raw.githubusercontent.com/kanripo/KR-Gaiji/master/images/KR1396.png" mimeType="image/png"/>收晦魄津栁競年華既狎忘筌友方淹投轄車綺<lb/>
筵囬舞雪瓊醑泛流霞雲低天上晩絲竹帯風斜<lb/>
<pb n="KR4h0007_WYG_001-5a"/>
　　　髙　嶠<lb/>
　　　　司門郎中<lb/>
飛歡寫春望開宴坐汀沙積水含苔色晴空蕩日華歌<lb/>
入平陽地舞對石崇家莫慮能騎馬投轄自停車<lb/>
　　　周思鈞<lb/>
　　　　貝州漳南人中書舎人<lb/>
早春驚栁穟初晦揜<graphic n="KR1396" url="https://raw.githubusercontent.com/kanripo/KR-Gaiji/master/images/KR1396.png" mimeType="image/png"/>華騎出平陽里筵開衞尉家竹<lb/>
影含雲宻池紋帯雨斜重惜林亭晩上路滿烟霞<lb/>
<pb n="KR4h0007_WYG_001-5b"/>
　　　劉友賢<lb/>
　　　　<hi>闕</hi>
春來日漸賖琴酒逐年華欲向文通徑先㳺武子家池<lb/>
碧新泉滿巖紅落照斜興闌情未極歩歩惜風花<lb/>
　　　陳子昻<lb/>
　　　　字伯玉射洪人進士右拾遺<lb/>
尋春逰上路追宴入山家主第簪纓滿皇州景物華玉<lb/>
池初吐溜珠樹始開花歡娛方未極林閣散餘霞<lb/>
<pb n="KR4h0007_WYG_001-6a"/>
　　　張　錫<lb/>
　　　　東武城人宰相封平原公<lb/>
雪盡銅駝路花照石崇家年光開栁色池影泛雲華賞<lb/>
洽情方逺春歸景未賖欲知多暇日罇酒漬澄霞<lb/>
　　　王　勔<lb/>
　　　　綘州龍門人澤州長史<lb/>
上序披林舘中京視物華竹忩低露葉梅徑起風花景<lb/>
落春臺霧池浸舊渚沙綺筵歌吹晩莫雨泛香車<lb/>
<pb n="KR4h0007_WYG_001-6b"/>
　　　解　琬<lb/>
　　　　元城人太子賓客<lb/>
主第簪裾出王畿春望華山亭一以眺城闕帯烟霞横<lb/>
堤列錦帳傍浦駐香車歡娛屬晦節酩酊未還家<lb/>
　<lb/>
　<lb/>
　<lb/>
　髙氏三宴詩集巻上<lb/>
</p>
<p>
</p>
  </div>
<div>
<head>髙氏三宴詩集巻中</head> <lb/>
    <p>
<pb n="KR4h0007_WYG_002-1a"/>
欽定四庫全書<lb/>
　髙氏三宴詩集巻中<lb/>
　　　　　　　　　　　　唐　髙正臣　輯<lb/>
　　晦日重宴并序<lb/>
　　　周彦暉<lb/>
序云云缺凡八人同用池字為韻<lb/>
　　　髙正臣<lb/>
芳晨重㳺衍乗景共追隨班荆陪舊識傾蓋得新知水<lb/>
<pb n="KR4h0007_WYG_002-1b"/>
葉分蓮沼風花落栁枝自符河朔趣寧羡山陽池<lb/>
　　　韓重宣<lb/>
鳳苑仙吹晩龍樓夕照披陳遵已投轄山公正坐池落<lb/>
日催金奏飛霞送玉巵此時陪綺席不醉欲何為<lb/>
　　　弓嗣初<lb/>
年華藹芳隰春溜滿新池促賞依三友延歡寄一巵鳥<lb/>
聲隨管變栁影逐風移行樂方無極淹留惜晩曦<lb/>
　　　髙　瑾<lb/>
<pb n="KR4h0007_WYG_002-2a"/>
忽聞鶯響谷於此命相知正開彭澤酒來向髙陽池栁<lb/>
葉風前弱梅花影處危賞洽林亭晩落照下参差<lb/>
　　　陳嘉言<lb/>
髙門臨冠蓋下客抱支離綺席珍羞滿文塲藻翰摛蓂<lb/>
花彫上葉栁色靄春池日斜歸戚里連騎勒金覊<lb/>
　　　周彦暉<lb/>
春華歸栁岸晦景落<graphic n="KR1396" url="https://raw.githubusercontent.com/kanripo/KR-Gaiji/master/images/KR1396.png" mimeType="image/png"/>枝置驛銅街右開筵玉浦陲烟<lb/>
林含帳宻竹雨帯珠危興闌巾倒戴山公下習池<lb/>
<pb n="KR4h0007_WYG_002-2b"/>
　　　髙　嶠<lb/>
駕言尋鳳侣乗歡俯雁池班荆逢舊識斟桂喜深知紫<lb/>
蘭方出徑黄鶯未囀枝别有陶春日青天雲霧披<lb/>
　　　周思鈞<lb/>
綺筵乗晦景髙宴下陽池濯雨梅香散含風栁色移輕<lb/>
塵依扇落流水如弦危勿顧林亭晩方歡雲霧披<lb/>
　<lb/>
　髙氏三宴詩集巻中<lb/>
</p>
<p>
</p>
  </div>
<div>
<head>髙氏三宴詩集巻下</head> <lb/>
    <p>
<pb n="KR4h0007_WYG_003-1a"/>
欽定四庫全書<lb/>
　髙氏三宴詩集巻下<lb/>
　　　　　　　　　　　　唐　髙正臣　輯<lb/>
　　上元夜宴效小庾體并序<lb/>
　　　長孫正隠<lb/>
九谷帝畿三川奥域交風均露上分朱鳥之躔泝洛背<lb/>
河下鎖蒼龍之闕多近臣之第宅即瞰銅街有貴戚之<lb/>
樓臺自連金苑美人競出錦帳如霞公子交馳雕鞍似<lb/>
<pb n="KR4h0007_WYG_003-1b"/>
月同㳺洛浦疑尋稅馬之津争渡河橋似向牽牛之渚<lb/>
實昌年之樂事令節之佳逰者焉凡六人同用春字為<lb/>
韻<lb/>
　　　髙正臣　詩闕<lb/>
　<lb/>
　<lb/>
　　　崔知賢<lb/>
今夜啟城闉結伴戯芳春鼔聲撩亂動風光觸處新月<lb/>
<pb n="KR4h0007_WYG_003-2a"/>
下多逰騎燈前饒㸔人觀樂無窮已歌舞達明晨<lb/>
　　　韓重宣<lb/>
他鄉月下人相伴㸔燈輪光隨九華出影共百枝新歌<lb/>
鐘盛北里車馬沸南隣今宵何處好惟有洛城春<lb/>
　　　髙　瑾<lb/>
初年三五夜相知一兩人連鑣出巷口飛轂下池濱燈<lb/>
光恰似月人面併如春遨逰終未已相歡待日輪<lb/>
　　　長孫正隠<lb/>
<pb n="KR4h0007_WYG_003-2b"/>
薄晩嘯逰人車馬亂驅塵月光三五夜燈熖一重春烟<lb/>
雲迷北闕簫管識南隣洛城終不閉更出小平津<lb/>
　　　陳嘉言<lb/>
今夜可憐春河橋多麗人寳馬金為絡香車玉作輪連<lb/>
手窺潘掾分頭㸔洛神重城自不掩出向小平津<lb/>
　<lb/>
　<lb/>
　髙氏三宴詩巻下<lb/>
</p>
<p>
</p>
  </div>
<div> <lb/>
    <p>
<pb n="KR4h0007_WYG_004-1a"/>
高氏三宴詩集詩後<lb/>
高正臣廣平人連姻帝室官至衛尉卿寓居洛陽善詠<lb/>
愛客一時名士多所交接習右軍書法睿宗愛其筆金<lb/>
陵棲霞寺有其所書碑攝山棲霞寺明徵君之碑<hi>南齊徵君</hi>
<hi>明僧紹平原人</hi>
周思鈞貝州漳南人與兄思茂俱早知名武后時為太<lb/>
子文學劉禕之被收臨刑洗沐神色自若援筆為表詞<lb/>
理<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>至思鈞稱嘆其文武后惡之貶揚州司倉㕘軍以<lb/>
<pb n="KR4h0007_WYG_004-1b"/>
中書舍人終<lb/>
</p>
<p>
</p>
  </div>
<div> <lb/>
    <p>
<pb n="KR4h0007_WYG_005-1a"/>
香山九老詩序<lb/>
㑹昌五年三月二十四日胡吉劉鄭盧張等六人皆多<lb/>
年夀余亦次焉於東都敝居履道坊内合尚齒之㑹七<lb/>
老相顧既醉且歡静而思之此㑹希有因各賦七言六<lb/>
韻詩一章以記之或傳諸好事者其年夏又有二老年<lb/>
貌絶倫同歸故鄉亦來斯㑹續命書姓氏年齒冩其形<lb/>
貌于圖右與前七老題為九老圖仍以一絶贈之云雪<lb/>
作須眉雲作衣遼東華表暮雙歸當時一鶴猶希有何<lb/>
<pb n="KR4h0007_WYG_005-1b"/>
況今逢兩令威二老乃洛中遺老李元爽年一百三十<lb/>
六禪僧如滿歸洛年九十五時祕書狄兼謨河南尹盧<lb/>
貞以老未七十雖與㑹而不及列<lb/>
</p>
<p>
</p>
  </div>
<div> <lb/>
    <p>
<pb n="KR4h0007_WYG_006-1a"/>
香山九老詩爵里紀年<lb/>
胡　杲　安定人前懷州司馬年八十九<lb/>
吉　皎　馮翊人衛尉卿致仕年八十八<lb/>
劉　貞　廣平人前磁州刺史年八十七<lb/>
鄭　豦　榮陽人前龍武衛長史年八十五<lb/>
盧　貞　范陽人前侍御史内供奉官年八十三<lb/>
張　渾　清和人前永州刺史年七十七<lb/>
白居易　太原人刑部尚書致仕年七十四<lb/>
<pb n="KR4h0007_WYG_006-1b"/>
李元爽　洛中遺老年一百三十六<lb/>
禪僧如滿　年九十五<lb/>
　雖與㑹而不及列<lb/>
狄兼謨　秘書監<lb/>
盧　貞　河南尹<lb/>
</p>
<p>
</p>
  </div>
<div>
<head>香山九老詩</head> <lb/>
    <p>
<pb n="KR4h0007_WYG_007-1a"/>
欽定四庫全書<lb/>
　香山九老詩<lb/>
　　　胡　杲<lb/>
閒居同㑹在三春大抵愚年是出羣霜鬢不嫌杯酒興<lb/>
白頭仍愛玉罏薫徘徊玩柳心猶徤老大看花意却勤<lb/>
鑿落滿斟判酩酊香囊高掛甚氤氲搜神得句題紅紙<lb/>
望景長吟對白雲今日交情何不替齊年同侍聖明君<lb/>
　　　吉　皎<lb/>
<pb n="KR4h0007_WYG_007-1b"/>
休官罷任已閒居林苑園亭興有餘對酒最宜花藻發<lb/>
邀歡不厭柳條初低腰醉舞垂緋袖擊筯謳歌任褐裙<lb/>
寧用管絃來合雜自親松竹且清虚飛觥酒到須先酌<lb/>
賦咏詩成不住書借問商山賢四皓不知此後更何如<lb/>
　　　劉　貞<lb/>
垂絲今日幸同筵朱紫居身似大年賞景尚知心未退<lb/>
吟詩猶覺力完全閒庭飲酒當三月在席揮毫象七賢<lb/>
山茗煑時秋露碧玉杯斟處綵霞鮮臨堦花笑如歌妓<lb/>
<pb n="KR4h0007_WYG_007-2a"/>
傍竹松聲當管絃雖未學窮生死訣人間豈不是神仙<lb/>
　　　鄭　豦<lb/>
東洛幽閒日莫春邀歡皆是白頭賔官班朱紫多相似<lb/>
年紀高低次第匀聨句每言松竹意停杯多説古今人<lb/>
更無外事來心肺空有清虚入思神醉舞兩回迎歡酒<lb/>
狂歌一曲㑹娯身今朝何事偏情重同作明時列任臣<lb/>
　　　盧　貞<lb/>
三春已盡洛陽宫天氣初晴景象中千朶嫩桃迎曉日<lb/>
<pb n="KR4h0007_WYG_007-2b"/>
萬株隨柳逐和風非論官位皆相似及至年高亦共同<lb/>
對酒歌聲猶覺妙玩花詩思豈能窮先時共作三朝貴<lb/>
今日相逢七老翁但願緑<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>長滿酌烟霞萬里㑹應通<lb/>
　　　張　渾<lb/>
幽亭春盡共為歡印綬居身是大官遁跡豈勞登逺岫<lb/>
垂絲何必坐溪磻詩聨六韻應猶易酒飲三杯未覺難<lb/>
每況襟懷同宴㑹共將心事比波瀾風吹野柳垂羅帶<lb/>
日照庭花落綺紈此席不煩鋪錦帳斯筵堪作畫圖看<lb/>
<pb n="KR4h0007_WYG_007-3a"/>
　　　白居易<lb/>
七人五百八十四拖紫紆朱垂白鬚囊裏無金莫嗟嘆<lb/>
罇中有酒且歡娯吟成六韻神還壯飲到三杯氣尚麄<lb/>
嵬峨狂歌教婢拍婆娑醉舞遣孫扶天年高邁二疏傅<lb/>
人數多于四皓圖除却三山五天竺人間此㑹且應無<lb/>
　　附<lb/>
　　　狄兼謨<lb/>
得老加年誠可喜當春對酒亦宜歡心中别有歡喜事<lb/>
<pb n="KR4h0007_WYG_007-3b"/>
開得龍門八節灘<lb/>
　　　盧　貞<lb/>
眼暗頭旋耳重聴唯餘心口尚醒醒今朝歡喜縁何事<lb/>
禮徹佛名百部經<lb/>
　<lb/>
　<lb/>
　<lb/>
　香山九老詩<lb/>
</p>
<p>
</p>
  </div>
        </body>
</text>\m</TEI>
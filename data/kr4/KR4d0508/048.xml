<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷四十八</head> <lb/>
    <p>
<pb n="KR4d0508_WYG_048-1a"/>
欽定四庫全書<lb/>
　至正集卷四十八<lb/>
　　　　　　　　　　　　元　許有壬　撰<lb/>
　碑志<lb/>
　　劉平章神道碑<lb/>
功臣國有史家有傳墓碑有銘史則在公惟傳若銘志<lb/>
必是重托必其可脩名偉績用底不泯焉有壬在少時<lb/>
知湖廣平章青社劉公已習晚識其子四川平章而不<lb/>
<pb n="KR4d0508_WYG_048-1b"/>
知公墓碑之未銘也四川薨其弟為湖廣行省叅知政<lb/>
事始奉家傳請銘有壬以公名績如彼而託非其可辭<lb/>
叅政請益切辭既不獲且夙嘗不揆不可而喜銘偉人<lb/>
乃覈其傳而筆之公諱國傑字國寳系出女真烏庫哩<lb/>
氏歸我更姓劉氏曽祖諱延心金樞宻使妣富察氏祖<lb/>
諱鎬金蔡息陳潁路都統妣圖克坦氏考諱徳寧益都路<lb/>
軍民達嚕噶齊青難治且新造疑畏為設條約郡以治<lb/>
聞進龍虎衛上將軍卒官妣鄂囉氏子四人國秀國材<lb/>
<pb n="KR4d0508_WYG_048-2a"/>
皆居遼東國華早卒公其季也幼嬉即為行陣坐作狀<lb/>
工騎射從攻漣海有功擢隊長至元己巳天兵南下為<lb/>
新軍千户宋保障襄樊分屯萬山堡敵偵不備突至堡<lb/>
兵才數百公結陣直趨衆因乘之斬首四千餘級主帥<lb/>
嘉之賞白金百兩攝萬户略地荆峽深入轉戰俘生口<lb/>
萬餘賞白金如初數復戰城下多俘斬賞白金如初之<lb/>
半土城為藩蔽最堅作雲梯先登裹創力戰拔之錫金<lb/>
符階武畧將軍敵圍乆食盡張順等潛運以入公勒戰<lb/>
<pb n="KR4d0508_WYG_048-2b"/>
艦邀其歸路鏖戰五十里禽順樊城夾漢水潛杙其中<lb/>
盡拔出之毁其南柵湮其隍坎墉以登拔之俄拔樊城<lb/>
戰尤力呂文煥降甲戌奉詔入覲賜白金百兩錦袍弓<lb/>
矢鞍勒進武徳將軍佩金虎符管軍總管我師次郢宋<lb/>
壁黄家原堡公以三百人徑奪之郢將趙文義襲我反<lb/>
擊走之文義敗死斬首七百餘級進武節將軍沙洋新<lb/>
城皆阨塞地先以五十艘退沙洋守兵進攻新城三晝<lb/>
夜乃拔賞白金二百五十兩我師自陽羅堡畢渡孫虎<lb/>
<pb n="KR4d0508_WYG_048-3a"/>
臣拒於丁家洲公以選鋒當前其衆自潰逐北至蕪湖<lb/>
始擢萬户是後累功賞白金至千兩維揚之役詔壁揚<lb/>
子橋張都統率萬人夜㓂備嚴莫能入遲明追擊禽之<lb/>
賜名巴圖國語驍勇稱也丙子維揚守帥李庭芝遁公<lb/>
帥所部追至泰州斬首千餘級獲之江淮平進懷逺<lb/>
大將軍入覲賜白金千兩錦袍弓矢鞍勒授僉書四川<lb/>
行樞宻院事將行北有警制命公曰征者不力以其族<lb/>
屬懷顧望爾卿號陳力朕視卿如子當如朕躬行也行而<lb/>
<pb n="KR4d0508_WYG_048-3b"/>
敵已遁遷鎮國上將軍漢軍都元帥賜錦袍玉帶弓矢<lb/>
鞍轡褚幣中統五千緡俾戍青社戊寅徵詣上京統侍<lb/>
衛軍萬人北征慰託甚至公頓首曰臣粗習兵事惟血<lb/>
𠂻可以報國有功諸將力也萬一蹉跌臣自當之上為<lb/>
嗟嘆師次益圖大雪環車為柵穴地與士卒同卧起托克<lb/>
托呼犯塞輕騎襲破之樞宻同知伯勒黙色分道追敵<lb/>
敵已潰慮糧盡遇伏委輜重南奔為収其㪚亡而歸戍<lb/>
青海開屯田進輔國上將軍壬午召赴京師上欲復討<lb/>
<pb n="KR4d0508_WYG_048-4a"/>
日本公語稱㫖授征東行省左丞練士治械於維揚閩<lb/>
盗黄華嘯衆十萬江浙為震詔公以征東士馬㑹捕直<lb/>
趨赤崖砦斬黄華縶其老弱購其餘黨同官語公不盡<lb/>
誅無以懲公曰黄華就戮詿誤已多况脅從乎彼方仰<lb/>
我生育忍更殺之但致期使自新足矣衆果自降初朝<lb/>
議恐賊不制發蒙古軍三萬濟討所過蕩然移文止之<lb/>
閩民徳焉征東省罷改僉樞江淮又改四川俄復江淮<lb/>
征東省復仍為左丞詣闕上方畧還維揚征東省又罷<lb/>
<pb n="KR4d0508_WYG_048-4b"/>
仍僉樞江淮東南賊未殄有詔一以委公改湖廣行省<lb/>
左丞湖南李萬一怙險莫制置郵為絶乘鋭平之丁亥<lb/>
駐桂林治交趾軍興四㑹獠出剽急擣其柵禽之詹一<lb/>
仔等冦衡永寳武張甚徵諸路兵慮饋輸不繼作屯於<lb/>
衡曰清化永曰烏府武岡曰白倉未半嵗皆自歸江西<lb/>
盗逾境㑹江西行院投蕭獠於陽山平懐集逋冦己丑<lb/>
廣東盗出沒搤其亢夷其柵焚其積聚殱其魁閻曾廖<lb/>
蕭嚴鑿山刋路搜抉殆盡樞臣請它官符上曰卿等忘<lb/>
<pb n="KR4d0508_WYG_048-5a"/>
劉二巴圖耶對曰劉已授上曰前以酬功今授俾延於<lb/>
世遣使持符即軍中佩之陳獠犯道連境遮擊之殺賊<lb/>
過半江西盗復逾境犯郴窮追狝之土人㳂弊遵賊為<lb/>
惡得其狀皆戮之龍泉獠圍禾源下令往捕或謂賊未<lb/>
逾境不當行公曰休戚一體彼此何别且賊不意吾越<lb/>
境討之乘其不備破之必矣簡閲夜赴麾騎兵進歩從<lb/>
之賊大敗奪所掠子女二百人還其家禾源窘已數日<lb/>
軍忽至民以為神皆爇香泣拜俘賊言南安鍾獠將出<lb/>
<pb n="KR4d0508_WYG_048-5b"/>
剽分兵猝至其巢獠衆錯<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>自蹈藉奔潰萬户劉兵至<lb/>
賊已平矣出槖中白金以犒將士旋車桂東獠破酃縣<lb/>
大肆焚掠走壁龍泉分兵三路公由中徒歩援蘿磴險<lb/>
抵其巢柵勦之擇酃要地置軍以戍永賊李末子七千<lb/>
殺其監郡呼圖公知賊素易官軍示以閒暇扼其出路<lb/>
俾埜無所掠逃無所之乃與降獠分道而進禽而斬之<lb/>
辛夘遷資徳大夫湖廣行尚書省右丞廣東獠復叛聞<lb/>
公行皆自破㪚復湖廣行院公為副樞治盗舂陵盗又<lb/>
<pb n="KR4d0508_WYG_048-6a"/>
遁監郡貪虐下之理死郡人稱快紀之碑初公屢有功<lb/>
行省權臣抑不以聞至是行院始叙上之賜玉帶一白<lb/>
金五百兩時順徳王逹爾罕以碩徳重望行湖廣平章<lb/>
與公相得嘗謂公曰世間文字惟漢人之學為最惜我<lb/>
不知公曰以公之聰明任賢使能即是讀書使子孫留<lb/>
意經史即公自讀也王嘉納焉癸巳秋入覲上悦其來<lb/>
曰湖廣地重卿宣力多漢人每以老避事國人則不然<lb/>
目明身健即為不老卿亦未老將委卿大事卿還避否<lb/>
<pb n="KR4d0508_WYG_048-6b"/>
公對曰臣死而後已不敢避也上曰成哇既得復失卿<lb/>
盍為朕行對曰成哇指末物交趾掌中物也臣願為陛<lb/>
下取之上曰此事猶癢在心豈諸人爬搔所及卿言乃<lb/>
深合我意議典軍十萬公對曰十萬大費只須萬人上<lb/>
曰十萬多一萬少以畨漢五萬付卿公請近臣為監上<lb/>
初不許以示專任請不已乃令自擇時親王伊竒爾岱<lb/>
在側公以請許之授榮禄大夫安南行省平章政事賜<lb/>
錦衣一襲期諸軍㑹桂林甲午春朝廷有大故師遂寢<lb/>
<pb n="KR4d0508_WYG_048-7a"/>
成宗皇帝即位命公為湖廣行院副樞分院衡陽以遏<lb/>
嶺管江西賊犯攸州公擣大溪山四向捕斬賊為屏息<lb/>
施容羣蠻畔辰澧民不得耕畜地葢狑獠所巢雜以猫<lb/>
猺數郡騷動公以土酋攻之有功者仍出槖中銀幣為<lb/>
賞應時破滅先是蠻恃山谷而吾士素弱公乃先渉危<lb/>
徑刋木闢路師行千里不搤於險渠魁田知州孟千户<lb/>
撒大王之屬皆就戮元貞乙未行院罷公為湖廣行省<lb/>
平章五溪郡縣唐宋以土丁捍蔽廢乆賊遂肆公復之<lb/>
<pb n="KR4d0508_WYG_048-7b"/>
民頼以安又以道郴衡桂茶陵接諸獠擇要地樹砦柵<lb/>
卄八以扼之入覲賜玉帶錦衣弓矢鞍勒御史臺奏出<lb/>
禇幣四萬緡以酬私犒之費上思州知州黄聖許叛命<lb/>
公討之身先士卒突其陣賊殊死鬬張兩翼馳之賊敗<lb/>
逃象山山界交趾多巨象獰獸林菁蒙宻公料地樹柵<lb/>
亘數百里諸將分道入禽殺殆盡聖許逃安南撫其脅<lb/>
從徙慶遠郡不能自食之民耕其隙地為五屯因以為<lb/>
防奏上報可召入賜錦袍珍帽弓矢鞍勒上廐馬自是<lb/>
<pb n="KR4d0508_WYG_048-8a"/>
威讋南土矣大徳辛丑召至上京灤水泛溢公董䟽導<lb/>
之役和林有警命公出師將行㑹鬼國酋折節暨獠宋<lb/>
隆濟叛初右丞劉深言西南夷有所謂八百媳婦者沃<lb/>
壤多產可取朝廷信其言命之出師湖南北轉輸十不<lb/>
致一民為竭產役夫死者相枕藉折節乃渠帥阿那妻<lb/>
健黠而能兵師過其境不堪蹂躪遂叛遮深兵圍貴州<lb/>
朝廷患之亟命公往蒙古侍衛親軍都指揮使額森呼<lb/>
圖克副之雲南四川兵若深所統皆𨽻節制師次巴陵<lb/>
<pb n="KR4d0508_WYG_048-8b"/>
賊犯貴州急深敗績倍道赴之明年雲南又數告急議<lb/>
進止公謂蠻恃土產馬謂北馬不能險吾士馬既習其<lb/>
險易諳其變詐使賊不知為計不憂不㨗次播州與四<lb/>
川汪帥兵合賊十萬且及境令諸軍畢入賊地分部攻<lb/>
擊蠻勢為沮時師行四千里天向暑糧且匱有㫖須秋<lb/>
凉進發頓思播之境列營守禦申規約習戰射九日滇<lb/>
蜀軍二萬入鳥蒙芒部公所統三萬及思播兵萬人與<lb/>
元帥哈喇遜額森呼圖克分三道進公從中道節制諸<lb/>
<pb n="KR4d0508_WYG_048-9a"/>
軍賊所至為柵盛兵堅甲以拒公以客軍逺鬬非身先<lb/>
之無以作士氣崖逕斗絶即徒歩雜士卒攀木而登遇<lb/>
其要害蕩滅無餘選射士列前發無不殪或設伏或縱<lb/>
擊竒謀間出出槖中白金為賞四十餘戰皆㨗賊或降<lb/>
或匿且招且捕喻其酋以朝廷威徳賊氣已竭以竒兵<lb/>
掩襲轉鬬千里抵雲南普安路境賊不復能軍癸卯二<lb/>
月己未折節就縛宋隆濟阿女等皆伏誅西南夷遂平<lb/>
召入朝將佐咸許上殿禮遇隆洽賜錦衣二襲玉帶一<lb/>
<pb n="KR4d0508_WYG_048-9b"/>
金鞍勒弓矢楮幣二萬五千緡御史臺又奏公出私幣<lb/>
賞功酬勞銀一千九百一十四兩楮幣萬五千緡二佐<lb/>
偏禆遷賚有差上御嘉禧殿顧公曰平宋至今百戰必<lb/>
勝可謂竒才公奏曰非臣之力諸將之力也詔過家上<lb/>
塜鄊里榮之至武昌疾甚語問疾者曰昔當世皇榻前<lb/>
誓取交趾願死於陣不願效馬伏波裹尸還塟也折節<lb/>
之役今上嘗預令署狀約日平賊否則藉吾家吾幸了<lb/>
此不累子孫但恨不能取交趾以報世皇為終天之恨<lb/>
<pb n="KR4d0508_WYG_048-10a"/>
爾嵗乙巳二月乙未薨公生甲午壽七十有二贈推忠<lb/>
定逺効力功臣光禄大夫湖廣等處行中書省平章政<lb/>
事大司徒上柱國齊國公諡武宣先塋在遼東㤗州普<lb/>
一路不知其世次矣公之考妣以至元己卯正月合塟<lb/>
於益都縣東北麻家營洱河之陽有翰林侍講學士閻<lb/>
復所撰碑公祔焉娶曹氏早卒繼李氏次姜氏王氏子<lb/>
三人曰托歡榮禄大夫四川平章也次某早卒次托出<lb/>
今叅政也女若干適某孫男若干女若干曾孫男女若<lb/>
<pb n="KR4d0508_WYG_048-10b"/>
干至元初國家將囊括四海勝國岸然東南文恬武嬉<lb/>
勢不能不亡也及誘我叛臣縶我行人則其罪盈矣大<lb/>
聖御極順天應人大將一出江淮版圖固已在吾職方<lb/>
氏几上矣亦惟一時將帥之得人偏禆之用命際興王<lb/>
之運而各有樹立焉公以雄毅之姿奮身戎行其樹立<lb/>
亦茂矣哉天下甫定如大病始愈必有餘疾此才已而<lb/>
彼又見人或易之亦有能斃其身者江南之既平也閩<lb/>
中江西湖南黔中之諸盗廣東西之諸獠足以鼓動一<lb/>
<pb n="KR4d0508_WYG_048-11a"/>
時魚肉吾民是雖餘疾非良醫未易治也公乃獨任其<lb/>
責或獮薙或招徠而威名所及莫不斂迹南北萬里始<lb/>
終百戰可謂多矣最後小人啟釁於承平之時敗軍亡<lb/>
將於小醜之手至糜爛汗漫不可枚舉矣而又以屬公<lb/>
公年七十矣乃能奮不顧身以刷國恥此又収功而尤<lb/>
偉者也其怏怏賫志以逝者獨有未取交趾爾是葢有<lb/>
非人力之所能為者世以為公之恨而亦以為公之幸<lb/>
焉公之薨三十五年猺獠之發不知其幾朝廷議將每<lb/>
<pb n="KR4d0508_WYG_048-11b"/>
難其人坐糜供億服未旋踵檄報又至則知公者其益<lb/>
可思也哉銘曰<lb/>
金源澤竭望族俱堙逖矣東土孰鬯厥屯薪傳不熄泉<lb/>
流有洑海岱鍾竒偉人奮出王師弔伐適逄其時結髪<lb/>
行陣死生以之萬山之役以寡勝衆錐穎既脫威名日<lb/>
重苦同在下勞為士先乘梯於雲㧞杙於淵堅壁摧鐡<lb/>
飛舟趠空我惟不出出乃即功䦧墻有警讋於先聲茫<lb/>
茫青海沃壤可耕大風始息餘波猶蕩頑民弄兵有戮<lb/>
<pb n="KR4d0508_WYG_048-12a"/>
有放五溪阻幽嶺嶠險邃虺蜮起伏亦恃其地僕僕掃<lb/>
除甫東又西有聞即行孰立畛畦伏波矍鑠自視未憊<lb/>
吾忘吾身馬革何待嗟嗟小人談笑開邉乃血我師俾<lb/>
流為川不有此翁揮戈白首西南之夷幾非我有天恩<lb/>
優渥下徧將士玉帶錦衣照耀桑梓歸來林下不煩綏<lb/>
復匪公之志亦公之福睠兹洱陽百世其昌我誌公功<lb/>
於戲不忘<lb/>
　<lb/>
<pb n="KR4d0508_WYG_048-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷四十八<lb/>
</p>
<p>
</p>
  </div>
</body>
</text>
</TEI>
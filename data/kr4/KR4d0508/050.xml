<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷五十</head> <lb/>
    <p>
<pb n="KR4d0508_WYG_050-1a"/>
欽定四庫全書<lb/>
　至正集卷五十<lb/>
　　　　　　　　　　　元　許有壬　撰<lb/>
　碑志<lb/>
　　河間路重修孔子廟碑<lb/>
化民以學校承流以牧守治道之要者也四代庠有上<lb/>
下序有東西學有左右東膠虞庠之制雖質文家之不<lb/>
同所以明人倫為民極其義一也聖人得位而行其道<lb/>
<pb n="KR4d0508_WYG_050-1b"/>
於天下也則亦以是諄諄語人為千萬世之計焉後之<lb/>
人若不以師道自任而任於人任於人而近民者其唯<lb/>
良二千石乎古有之二千石千里之師職在宣美風俗<lb/>
夫宣美風俗舍學校何以哉而所為師者猶師之教弟<lb/>
子循循善誘化其質而發其善不務出是而惟獄訟榜<lb/>
笞是務是為師而讐其弟子可乎昔蜀有夷風文翁修<lb/>
起學官由是大化閩未知學常衮設郷校風俗一變夫<lb/>
以蜀閩之陋而二公一至翕然丕變况内郡熟先王詩<lb/>
<pb n="KR4d0508_WYG_050-2a"/>
書禮樂之化者乎河間古冀州之域今為甸服大郡總<lb/>
管非敭歴焯於時者不輕畀至元六年庚辰實皇上復<lb/>
科舉之嵗户部侍郎萬嘉閭出守是郡丁文風中微之<lb/>
餘士氣萎薾弦誦絶響慨然欲振起之相舊孔子廟殿<lb/>
宇卑陋配侑無所於設且堂構百年摧圮不支將撤而<lb/>
新之而施設有序明年為至正辛巳監郡塔布岱來起<lb/>
家胄館右文其素也故其議克協剡其事以請朝廷從<lb/>
之仍給楮幣若干侯復倡割其俸以佐不給僚屬和者<lb/>
<pb n="KR4d0508_WYG_050-2b"/>
相屬緡合二萬五千有竒或以嵗饑請緩侯曰食可去<lb/>
聖教不可一日廢况民食方棘而興作以資末技亦昔<lb/>
賢救荒之一道也於是市材庇徒傭直有加盛暑躬莅<lb/>
厥役吏抱牘就咨郡事口酬手署不少怠再踰月而落<lb/>
焉崇加一仞廣視舊増三之二黝堊丹碧不質不華配<lb/>
設有容左右秩秩翼以兩廡繚以周垣崇嚴靚深妥侑<lb/>
惟稱又為精舍以處師生時課其業諸生相與謀曰完<lb/>
矣美矣微侯廟其圮矣貞石之紀其可已矣乎走狀屬<lb/>
<pb n="KR4d0508_WYG_050-3a"/>
記辭不獲則語之曰夫子所謂聖人不得位而不能行<lb/>
其道於天下者也不能行其道於一時而能行其道於<lb/>
千萬世者也尊為天子富有四海宜享宗廟萬世之祝<lb/>
堯之藝祖舜之神宗文武之世室求之禹跡芒芒之中<lb/>
邈乎其不可考也其或廟以某地祠以某時官無常規<lb/>
禮雜不經吾夫子家而闕里國而胄監散而天下郡邑<lb/>
象設有宫蔵事有時盖其立教之功人報之隆與天地<lb/>
相為無窮我朝列聖致崇極之禮視古有加恪遵垂訓<lb/>
<pb n="KR4d0508_WYG_050-3b"/>
設學重教皇上方圖治儒術作新士氣宜侯之疲力秖<lb/>
承而不敢緩也新廟奕奕諸生在庭亦有感發而興起<lb/>
者乎聖賢之道具在方冊口誦心維身體力行勿怵於<lb/>
近利勿安於小成窮而獨善人且薰其徳達而兼善天<lb/>
下受其賜使世之人指而稱之曰某河間士某河間士<lb/>
是侯之望於諸生者也諸生其忍蜀閩之不若耶嗚呼<lb/>
侯豈自鳴其功者哉春秋書興作重民力僖公修泮宮<lb/>
常事不書然泮水之頌夫子乃存而弗刪豈無意乎則<lb/>
<pb n="KR4d0508_WYG_050-4a"/>
是役也不記焉不可也於是乎書<lb/>
　　故承務郎江西等處儒學副提舉葉先生墓碑<lb/>
承務郎江西等處儒學副提舉致仕葉先生諱瑞字宗<lb/>
瑞逺祖祖洽宋熈寧間廷對魁天下曾孫廷秀由邵武<lb/>
徙建昌新城春秋擢第官至朝請大夫知梧州言事忤<lb/>
㫖仰藥卒子逺宣教郎奉柩歸次采石而溺孫茂祖甫<lb/>
四嵗母饒夫人抱以依姑趙趙居而教育之因為金溪<lb/>
人中鄉貢進士舉娶趙生四子先生其叔子也幼尚氣<lb/>
<pb n="KR4d0508_WYG_050-4b"/>
節致力經學以及百家皆得㫖要其為舉子業不蹈時<lb/>
習或戒以希有司㫖先生曰吾為是區區而悖吾師説<lb/>
乎益篤志為己之學進士公卒先生甫冠貲產悉分弟<lb/>
妹而躬耕以食趙夫人卒兄弟四出先生獨力營泊久<lb/>
乃幡然曰昔親在不敢離親亡矣充吾學為揚顯者不<lb/>
力可乎歴甌越㑹稽瑯琊渉汶泗過潞入秦道晉以達<lb/>
幽朔無所遇最後至遼東世臣洪氏以好儒聞闡義學<lb/>
方難其師有以先生文行言於平章君祥右丞重喜者<lb/>
<pb n="KR4d0508_WYG_050-5a"/>
及見大悦館而師焉諸子彬彬以文學濟其世美遼東<lb/>
之人翕然知向學者先生力也朝廷以右丞薦授遼陽<lb/>
路儒學教授再調大寧路陞將仕郎江州路湖口縣主<lb/>
簿攝尉事盗久逸者皆獲之憲司檄按徳化縣疑獄即<lb/>
得其情覈虚糧決滯訟縣以治聞轉撫州樂安務提領<lb/>
俄請老授前官至順二年十一月二十五日以疾終於<lb/>
家壽八十有五某年某月某日葬某處娶趙氏生子順<lb/>
女適孔景仲繼黄氏生子升寕都州夏河寨巡檢女適<lb/>
<pb n="KR4d0508_WYG_050-5b"/>
湖口縣典史杜復亨繼王氏生子大有廕宜春楊橋務<lb/>
提領女適高安白沙寨巡檢孫鐵柱孫男三人縝綱繹<lb/>
女三人先生年五十始出卒能致官而行其學迹徧海<lb/>
内乃得返鄉里至於休致而終於正寢雖用不盡其施<lb/>
而教之振於東善之淑於人者多矣遺文四十卷庸學<lb/>
提要六卷周易釋疑十卷於戲博矣哉中原貢舉廢將<lb/>
九十年江南亦四十年有士少時先公教之曰金源分<lb/>
裂不事貢舉國家之大未有不行但遲速有時爾力學<lb/>
<pb n="KR4d0508_WYG_050-6a"/>
以俟當有際也時混一才二十年故老尚多幸及從學<lb/>
粗有得也尋以校職從事山北憲貢舉詔下乃弃而應<lb/>
薦先生實主文遼陽科制廢乆内地有所不悉遼陽在<lb/>
東僻有司一切昧於奉行先生纎悉教之盖江南内附<lb/>
時年已三十餘矣習於場屋條制者也監試憲僉田時<lb/>
佐曰微先生幾不能奉詔有壬既獲薦又入禮部經問<lb/>
之奥䇿問之切見者莫不駴異先生在湖口方鳴金鼔<lb/>
行江有壬歸省臨江遇之中流歡甚至順庚午有壬為<lb/>
<pb n="KR4d0508_WYG_050-6b"/>
兩淮轉運使先生惠然肯來年八十四矣飲食起居猶<lb/>
昔也手書大學中庸二書注字如蠅頭以與小兒留月<lb/>
餘歸明年遂没又八年升來武昌請銘將刻之阡兹銘<lb/>
也其誰宜為銘曰<lb/>
於戲先生志一學醇友善行道恥為鄉人昔隘分裂佔<lb/>
畢苟安四海既一我轍乃環有韞未暴賈用不售爾不<lb/>
我知我不爾覯晚慕㓜安片帆遼東有命自天皋比畀<lb/>
公俊造賓興墜緒孰繹紹逺選公張此東僻樂育嘉惠<lb/>
<pb n="KR4d0508_WYG_050-7a"/>
侏離伊吾糾邑司征曷究我書八十五年口不藥劑視<lb/>
身所遺根茂實遂旅無所容道路屏營歸來正首於戲<lb/>
先生<lb/>
　　故奉直大夫僉河北河南道肅政亷訪司事贈朝<lb/>
　　列大夫秘書少監騎都尉高陽郡伯韓公神道碑<lb/>
　　銘<hi>并序</hi>
公諱居仁字従義姓韓氏般陽長山人曽祖而上兵亂<lb/>
譜逸祖諱温配段氏考諱國寶配劉氏三子居真居中<lb/>
<pb n="KR4d0508_WYG_050-7b"/>
季公也㓜耿介年且强仕郡守移刺曰舉孝亷二千石<lb/>
事吾封部有人敢黙不聞貢之司憲緱山陳先生長憲<lb/>
山東熟公為人禮致之行部必以從轉察院吏部益自<lb/>
砥礪大徳間朝廷勵精圖治慮澤不下流而情不上達<lb/>
也遣奉使宣撫天下故翰林學士承㫖中庵劉公分遼<lb/>
陽嶺北擇掾尤慎而公在選竣事多不職獨遼陽最他<lb/>
道陞御史臺掾轉中書右曹臺銓必流内官嘗試者掾<lb/>
屬他轉未出官不與公起家除山北遼東道肅政廉訪<lb/>
<pb n="KR4d0508_WYG_050-8a"/>
司經歴山北地近法不給傳公名貧苦特給之遼東控<lb/>
濊貉萬里事簡而重同官不慎者動輒齟齬裁其鋭鼓<lb/>
其懦和而屈之事以平允遷刑部主事時揚州總管兩<lb/>
淮運使構獄二人號嚚訟朝議擇才而健者鞠之公承<lb/>
詔偕省臺官行至即屈伏徴贓餘十五萬緡還拜監察<lb/>
御史賑濟南饑吏不得作姦民實被惠改樞宻都事尋<lb/>
僉河南道肅政廉訪司事按部衛輝推官者誣平凖官<lb/>
劉榮伯歐詈因擊萬嵗牌破墜入以不敬械獄中公明<lb/>
<pb n="KR4d0508_WYG_050-8b"/>
其枉釋之蒙古軍劉呼圖克岱爾爭畔折人兩脛醉縛舅<lb/>
氏截其一耳聚徒黨縱射獵毒里閈官不能禁督執之<lb/>
正其罪閿鄉郭女已妻李里豪馬賂其族誣先有約官<lb/>
將奪之公至而明葉縣民王女約嫁張嵗歉欲渝約女<lb/>
誓死靡他召二族諭以禮致期歸之按行至均州以疾<lb/>
卒於官舍延祐七年七月四日也積階自承直郎至奉<lb/>
直大夫得年六十有四平生之官不挈家為易退計捐<lb/>
館日惟子希范在側希孟奔赴奉柩歸以是年九月丁<lb/>
<pb n="KR4d0508_WYG_050-9a"/>
酉葬傒家里先塋配郭氏淑而能家公宦游祿僅自給<lb/>
夫人躬蠶督耕家以温飫子四人希孟中書掾及格歴<lb/>
工部主事都功徳使司都事中書省檢校皆有聲拜監<lb/>
察御史階第四品贈公朝列大夫秘書少監騎都尉高<lb/>
陽郡伯夫人封長山縣太君進髙陽郡太君希夷廕新<lb/>
城尉今㔌平主簿法當廕長子孫希孟讓也希曽肇州<lb/>
儒學正希范未仕女三人適張劉李皆士族孫男四人<lb/>
長克勤餘未名女四人長適段氏餘尚㓜皇慶壬子有<lb/>
<pb n="KR4d0508_WYG_050-9b"/>
壬以教官辟山北公寔長幕退食講誦休期登覽一日<lb/>
不相釋嘗曰子朱雲誰敢相吏公監廷試有壬登前列<lb/>
喜若已得沒十七年希孟具行實請銘嗚呼有壬尚忍<lb/>
銘公也夫而忍不銘公也夫士修已治人不患學之不<lb/>
博而患行之不逮也不患政之不達而患守之不勵也<lb/>
昔緱山明經為政終始不悖髙風勁節特立一時浮華<lb/>
違實依阿進熟雖累百於世世亦何望哉公始從緱山<lb/>
有餘力則講習問難卷帙不去手老亦不倦所造日深<lb/>
<pb n="KR4d0508_WYG_050-10a"/>
故觸事洞然盖有得也為人寛厚礪以亷恪自為吏危<lb/>
言直聲在人聼訟莅事恂恂開諭而恐人之納於過也<lb/>
風紀狃習徴罷號能一逮於臬枉直俱困公惟良惟情<lb/>
濟以哀矜謗讟騰鼓不恤也故能矯狃習之弊而直人<lb/>
之枉有古良吏之風焉至於風節毅然終始不悖其善<lb/>
學緱山者乎銘曰<lb/>
繄士為學匪博而華盍擷其實而刋其葩世方一軌狂<lb/>
奔景從我日斯邁惟理是同蚩蚩之氓諄諄之惠惠文<lb/>
<pb n="KR4d0508_WYG_050-10b"/>
束濕寕獨不愧稂莠斯㧞嘉苖培之威豈爾仇恩豈爾<lb/>
私按部有方歛此徳惠胡不究用俾大而沛軺車煌煌<lb/>
遽易以轜良心感觸誰不涕洏先塋既妥餘慶無畔表<lb/>
世益章用朂鄙懦<lb/>
　　故朝列大夫同知京畿都漕運司事王公神道碑<lb/>
　　銘<hi>并序</hi>
公諱述字繼先姓王氏世居順州髙祖同善生殖金季<lb/>
貲饒一鄉雅不飲酒壽日人强之為釂得疾語其子慶常<lb/>
<pb n="KR4d0508_WYG_050-11a"/>
曰吾已上四世皆一子吾又一爾家財雖數世用且不<lb/>
匱所懼者子孫單弱爾吾聞惠澤可以徼福人貸於我<lb/>
者其貸書盈篋爾於吾前燒之明日卒慶常監順州東<lb/>
門歸聖朝為懷逺大將軍僉順州安撫司事三子瑜瑞<lb/>
琪瑜始徙燕四子天永天祜天祿天澤天祜封奉訓大<lb/>
夫大都路順州知州飛騎尉昌平縣男贈中順大夫禮<lb/>
部侍郎上騎都尉太原郡伯配馮氏追封昌平縣君進<lb/>
太原郡君三子長恭孝弟善治生㓜成早卒次公也㓜<lb/>
<pb n="KR4d0508_WYG_050-11b"/>
自振厲宿衛隆福宫積勞除利用監資用庫提㸃轉通<lb/>
政院判官中都留守司經歴同僉通政院事院罷改萬<lb/>
億騎源副提舉京畿運糧提舉禮部服闋起為大都路<lb/>
判官擢同知京畿都漕運司事積階朝列大夫至順辛<lb/>
未十一月四日卒疾革召姻族暨凡交游貧者散金有<lb/>
差得年五十八祔宛平池水原先塋配朱氏繼爼氏封<lb/>
<hi>闕</hi>　　　　　太原郡君男六十九年十二公生長京<lb/>
國不汲汲於進起家五品迄捐館才四品嘗曰子所以<lb/>
<pb n="KR4d0508_WYG_050-12a"/>
仕急養志耳封澤及親足矣又曰予筮仕來四時九族<lb/>
舉在目前惟扈從北至上京繼仕中都南未嘗過盧溝<lb/>
不知人間有羇旅憂天地間幸人也所得既多故取官<lb/>
不敢復多取不負官而已占籍京驛為通政不私其宗<lb/>
中都始城大臣長溜鑰首擢長幕一時巡幸供擬坌沓<lb/>
刺割閒雅騎源出納鉅萬同僚嫉其潔欲誣構不能汙<lb/>
也京府實父母邦行所無事親若疎舉無怨言始終九<lb/>
轉皆以能稱交㳺多儒生禮法是咨悼世次之湮没請<lb/>
<pb n="KR4d0508_WYG_050-12b"/>
於清河元公作家譜知源流之所自多而不亂逺而有<lb/>
稽焉構亭蓄書畫古玩器賓至具肴酒必盡歡有壬為<lb/>
冷掾中都公實推轂謝之則曰子他日陶鑄我者也公<lb/>
之調後幸與焉承乏㕘議中書公已病有壬憂去而公<lb/>
遂不起爼夫人遣女奴挈其孤請曰同知將屬纊猶念<lb/>
念問公孤未有知未亡人聞諸族老不没惟銘知同知<lb/>
者莫公若也嗚呼有壬誠知公者也公之善非一其大<lb/>
則孔子所謂好禮老子所謂知止者公有之矣惟其有<lb/>
<pb n="KR4d0508_WYG_050-13a"/>
則有壬之銘之也可無愧矣銘曰<lb/>
千金比都鮮克自持矧家於京紛華蕩馳折節恭儉服<lb/>
膺訓彛不有定力孰堅不隳人亦有宦道途駸駸束帶<lb/>
立朝至於横金不出國門族華以歆養恬一室左書右<lb/>
琴大賙親朋談笑而逝念我睽離垂絶不置今我來思<lb/>
故人星霜過里懷舊云胡不傷禦務多賢族無急難永<lb/>
利爾孤公其益安<lb/>
　<lb/>
<pb n="KR4d0508_WYG_050-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷五十<lb/>
</p>
<p>
</p>
  </div>
</body>
</text>
</TEI>
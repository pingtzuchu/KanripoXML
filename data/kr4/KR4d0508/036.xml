<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷三十六</head> <lb/>
    <p>
<pb n="KR4d0508_WYG_036-1a"/>
欽定四庫全書<lb/>
　至正集卷三十六<lb/>
　　　　　　　　　　　　元　許有壬　撰<lb/>
　記<lb/>
　　懷坡樓記<lb/>
天之篤生大才於斯世也其有意於世乎無意於世乎<lb/>
無意於世不生可也有意於世則亦扶植之使舉其任<lb/>
於天者施於世則為不徒生已而乃沮遏摧軋至窮蹵<lb/>
<pb n="KR4d0508_WYG_036-1b"/>
頓瘁不斃之而不已者其亦有意乎豈瘁其躬而欲昌<lb/>
其道於天下屈之今而欲信其道於後世乎不若是而<lb/>
其道不昌不信乎惟其瘁之而後益昌屈之而後益信<lb/>
則吾一身有所不恤矣一身之不幸天下之幸也一時<lb/>
之不幸後世之幸也至於山川草木亦與有幸焉賢者<lb/>
之所至山若封而高水若濬而深景星慶雲之所燭春<lb/>
陽谷風之所及凡衣被其精光和氣者莫不孕秀發竒<lb/>
呈芳吐華以自異於尋常草木也況人之得於覩感者<lb/>
<pb n="KR4d0508_WYG_036-2a"/>
乎蘇文忠公文章在天地間後世學者無所容啄尚論<lb/>
其平生忠義而迹其出處有不能不為之浩歎者焉進<lb/>
盡忠論祗以賈杭之倅詠歌庸言乃以媒黄之貶翰林<lb/>
駸駸乎用復出知杭又兩入而出則恵州儋耳之謫遂<lb/>
終身矣其在朝廷始終不七八年倅守郡者十四年居<lb/>
貶所在道路者十三年臺獄之危殆如朝露夜碇漲海<lb/>
身厭毒癘所以沮遏摧軋者可謂極矣其自黄移汝也<lb/>
訪黄門公於筠道興國訪太守楊元素謁李仲覧識嵗<lb/>
<pb n="KR4d0508_WYG_036-2b"/>
月於璧宿石田驛南野人舍有詩仲覧力學精修登元<lb/>
豐八年進士第築懷坡閣里社旁乾道間端尹王十朋<lb/>
作懷坡詩淳熈間郡守林仁厚始刻公詩若十朋諸詩<lb/>
於石置百疊樓下閣與樓廢石刻故在至元三年嵗丁<lb/>
丑廬陵夏日孜為録事訪閣遺趾淪為民居請復於郡<lb/>
郡守佐賢從之直郡東富川門外作樓三間仍榜懐坡<lb/>
面勢之勝三則阻湖而環之皆山後抵於西萬屋櫛比<lb/>
竒峯疊嶂之錯峙琳宫梵宇之映帶湖近而瀦水逺而<lb/>
<pb n="KR4d0508_WYG_036-3a"/>
逝者莫不洞見經始戊寅十月落以明年四月廣隄而<lb/>
基固之以甓又為護隄植栁百株更閣曰樓猶昔百疊<lb/>
之意也夏君起家進士學道愛人不事土木務㳺觀者<lb/>
也懷公而有所興起焉昔公蒞政才七日風聲所被若<lb/>
歴年之浹洽所見楊元素李仲覧一二人而一郡之人<lb/>
均淑於今日遂使興國山川草木並聞於天下不泯於<lb/>
後世則黄五年恵儋六七年道路之所及忠義之所化<lb/>
光華之所賁至於今而未息者可勝紀哉所謂瘁其躬<lb/>
<pb n="KR4d0508_WYG_036-3b"/>
而昌於天下屈於今而信於後世者其益信矣竊嘗妄<lb/>
意公作韓文公碑盖亦以自道也其言所能者天所不<lb/>
能者人則文公之迹與公又大有相類者然文公自潮<lb/>
陽歸不出朝廷而卒於家公則間闗萬死而幸得歸席<lb/>
尚未暖而病遂不起此則又有甚於文公焉而其昌於<lb/>
天下信於後世者則二公等也夏公請記為述其概俾<lb/>
郡之士皆有所興起焉若仲覧者將軰出矣登斯樓者<lb/>
勿徒為㳺觀而已也<lb/>
<pb n="KR4d0508_WYG_036-4a"/>
　　謹正堂記<lb/>
聖朝既平宋山海之藏舉入内帑而兩淮塩賦寔甲天<lb/>
下乃立都轉運使司於楊即宋江都縣舊治為廨以總<lb/>
其政廨陋且弊運使張彬拓而新之西偏隙地規為園<lb/>
池踵武構築園又有堂天厯庚午三月有壬來承嵗大<lb/>
旱理棼補罅再閲月始一坐堂上幕僚以堂扁無謂請<lb/>
易以闗吾政而可朂後者於是取管子之文以謹正易<lb/>
之為之説曰國有財用人身氣血江河泉源也聖人疾<lb/>
<pb n="KR4d0508_WYG_036-4b"/>
務財者疾非其道爾古者以入為出取不苛而用不竭<lb/>
塩未有賦也后世以出為入利益浚而用益窘塩為厚<lb/>
利暴不可揜管氏昌之歴代和之禁網日密而毫髪不<lb/>
遺矣且管氏以是而霸齊後世因之而利國而識者猶<lb/>
深鄙之甚哉利源之不可啟以其一啓而不可復塞也<lb/>
自董仲舒言人已病之馴至今日病可知已我朝覆燾<lb/>
大極無外供億之繁有不容節者則管氏謹正之説不<lb/>
能無取焉故謹於取則不擾謹於積則不耗謹於出則<lb/>
<pb n="KR4d0508_WYG_036-5a"/>
不滯謹於防則不濫謹於禺商則不忒謹於周給則不<lb/>
匱正之道不一而舉能謹之則國之為利無窮而民之<lb/>
蒙利均矣兩淮自大徳改法世號精密歴三十年至大<lb/>
厯己巳庚午之旱澇而流弊積疴一旦呈露矣則謹之<lb/>
之道可不什伯哉姑摭其尤者言之昔人謂取利山海<lb/>
愈於取民然山海之利非民孰取牢盆之民勞有甚焉<lb/>
其或掊工本以利私逮無辜而鬻獄恣強豪噬㣲弱民<lb/>
既弊矣利何取焉登斯堂者亦思所以謹之乎扁之易<lb/>
<pb n="KR4d0508_WYG_036-5b"/>
也適中書從有壬之請降中綂楮弊十萬貫俾規營繕<lb/>
之費併舊有為十五萬貫月計贏息沛然有餘苟以資<lb/>
㳺宴而無節縱攘竊而不愧顧瞻堂扁尚謹之哉若夫<lb/>
官屬之建設賦額之増减煎儲漕鬻之詳備則官有常<lb/>
規此在所略<lb/>
　　世忠堂記<lb/>
予讀史至高祖功臣侯年表觀其誓辭則知國家未始<lb/>
不欲其永世無窮也然侯者百餘人至太初百年間止<lb/>
<pb n="KR4d0508_WYG_036-6a"/>
見侯五餘皆坐法亡國世禄富驕不忠以將卒致傾殄<lb/>
宜哉我元肇造區夏時則有若魯國忠武王穆呼哩昆<lb/>
弟豐功偉績史不勝書百年來子孫日益蕃衍蔚為名<lb/>
臣非相天下則長大藩持大憲其布在四方者又四方<lb/>
林立焉諸孫安圖起家襲萬夫長鎮杭十年擢八番順<lb/>
元宣慰使都元帥選格文武不相入惟治戎考最始有<lb/>
斯命由是而可憲可相而世之得者盖亦可枚數也太<lb/>
夫人年老尋解組歸構室所居翰林承㫖野齋李公以<lb/>
<pb n="KR4d0508_WYG_036-6b"/>
世忠扁其顔右室事佛養母志也天厯龍飛起為淮東<lb/>
宣慰使舊制使不兼帥不與軍政以貴胄居重鎮特賜<lb/>
虎符求文其堂曰不才席世澤至達官每業業不敢縱<lb/>
作堂養母得名世忠俾吾子孫世守而不墜釋辭其可<lb/>
予聞國初齊忠武王勲名者三人世號四傑至治間王<lb/>
之孫當國獨以忠死考諸事可見已人有百行忠孝為<lb/>
至其施若殊在理寔一宣慰公克孝其親其為事君之<lb/>
忠考諸行可知已若夫世忠不惟其先惟其身不惟其<lb/>
<pb n="KR4d0508_WYG_036-7a"/>
身惟其後先世勤勞王室繼繼承承是以有今一或有<lb/>
間則斯堂孰成矧有此名惟後之人世守此忠則逓一<lb/>
世可至百世而為堂之榮而與國相為無窮也書不云<lb/>
乎惟乃祖乃父世篤忠貞既見之矣纉乃舊服無忝祖<lb/>
考公之後尚有望焉<lb/>
　　上都分臺題名記<lb/>
官署題名舊制也司馬公記諌院其較著者焉世祖建<lb/>
御史臺劾省院百司非違諌議宫詧實總之省若院鼎<lb/>
<pb n="KR4d0508_WYG_036-7b"/>
足立臺政則省院無與其雄峻古所不及大駕嵗幸上<lb/>
京則分臺從大夫二必大貴近不去左右中丞下分員<lb/>
行夏涖秋還機務常沓至外是未遑也分臺舊無題名<lb/>
至順癸酉始榜堂顔元綂甲戌大夫銀青公既入視事<lb/>
謂榜不能容且積乆徧㕔壁不稱具瞻而上京艱石請<lb/>
於上得陛財礱而畫之為十八年地并其隂為三十六<lb/>
年往者兹無從徴且不勝書斷自癸酉託始今天子即<lb/>
位年書之繼者馳勒其下若稽建臺昉至元戊辰責大<lb/>
<pb n="KR4d0508_WYG_036-8a"/>
寄重有識共知六十七年章程具悉無庸贅及惟先哲<lb/>
言官事如家居近實逺今夫齊民搆屋作器必欲終其<lb/>
身及其子孫而勿壞政治之瘝有官之治其事不能如<lb/>
齊民之治其家也事去手則已為嵗月計者且不多得<lb/>
况有為世計者乎公之心可謂周已推此心也一事不<lb/>
如法一人不得平其肯因循而不恤乎繼者又能推公<lb/>
之心由三十六年至於百千年感激率興有功風紀其<lb/>
可量耶而某正某邪觀者得以指議知所擇從則又司<lb/>
<pb n="KR4d0508_WYG_036-8b"/>
馬公之意也斯石也其亦有補於風紀者乎<lb/>
　　歸來亭記<lb/>
南湖書院山長黄葵景陽奉考若妣誌銘請曰葵上世<lb/>
豫章豐城人迫禄養不敢擇間闗奉二親走冷職而後<lb/>
先不一紀皆棄葵以逝傷哉乎貧而不能從先塋也欲<lb/>
有待而恐後之不可知也得地武陵新安原吾先子塟<lb/>
焉吾母附焉地若無悔惟狐死坵首用戚戚不自安作<lb/>
亭墓左扁曰歸来庶幾見吾親而致吾區區之心也乆<lb/>
<pb n="KR4d0508_WYG_036-9a"/>
於庭而可訓諸後者子其哀之予不幸為永感人而重<lb/>
有感於景陽也古者人始終升屋號臯某復者招雖不<lb/>
復不以為具禮也然一時而已斯亭之作其復之終身<lb/>
乎孝子不死其親親之出也暮則必歸雖逺而異方乆<lb/>
而歴時亦無不歸也候門牽衣迎慰之樂為何如今入<lb/>
門而弗見也上堂又弗見也入室又弗見也望望皇皇<lb/>
如慕如疑未信吾親遽逝而不歸而必欲見之於斯亭<lb/>
也亭之搆在宰木間雨露濡榮風霜變枯四時倐更景<lb/>
<pb n="KR4d0508_WYG_036-9b"/>
物隨化觸目之頃有不思其親者乎朝而俟夕而俟歴<lb/>
嵗時終吾身而俟僾然愾然有不見其親者乎昔太公<lb/>
封營坵五世皆反𦵏於周士去國曰奈何去墳墓也古<lb/>
人重是尚已延陵季子塟子嬴博孔子乃以為合禮者<lb/>
禮之變也士大夫汗漫四方不覊於貧則家於仕欲有<lb/>
待而馴至不塟者可忍言哉景陽是舉其亦合於禮之<lb/>
變乎或謂古不墓祭而主有家斯亭果歸来乎噫精誠<lb/>
在天地無往不達親於子一氣耳子所在親固在也又<lb/>
<pb n="KR4d0508_WYG_036-10a"/>
豈知地之異哉彼有誣兆域訹風水委親幾千百里要<lb/>
利於冥漠不可致詰之中而或馴至不塟者又士所不<lb/>
齒也考諱泳涯號厓翁以文行名妣徐有懿徳景陽廬<lb/>
墓芝生於亭天道章矣抑孝有大者亭不與焉𨗳豐城<lb/>
之慶源發厓翁之幽光不獨歸来是亭而肯搆所在無<lb/>
乎不在也既為記之且為迎送曲以益其思而致其歸<lb/>
来之至情焉其辭曰<lb/>
翁昔来兮豐城御冷風兮息武陵桂之山兮逶迤翁樂<lb/>
<pb n="KR4d0508_WYG_036-10b"/>
逰兮遂忘歸翁飄忽兮焉往烟霞含悽兮林壑誰賞山<lb/>
之阿兮松如雲松下有屋兮屋有人思翁音容兮在天<lb/>
在淵望翁軒車兮心裂目穿翁之歸来兮淚柏已枯翁<lb/>
之不来兮俟與死俱心終古兮不死期石爛兮翁必至<lb/>
春方雨兮秋已霜我寤或憊兮我寐不忘人生有親兮<lb/>
駟隙非駛比望其歸兮盍慎其始<lb/>
　　慶州書院記<lb/>
資水之陽為益陽昔邑今州其隂為書院慶州居其中<lb/>
<pb n="KR4d0508_WYG_036-11a"/>
因名焉大徳辛丑里人莱山學録劉履㤗受命父彦瑞<lb/>
而作也世傳唐相裴公度讀書其旁宋致堂胡公南軒<lb/>
張公又嘗蒞止履泰父子慨先賢之過化欲後學之均<lb/>
淑也殿以祀先聖廡以祀先賢堂以隆師席齋以居諸<lb/>
生廨以治學務庖廥門墉靡不完美割田三百六十餘<lb/>
畆資其用地㨿高爽山林叢秀盖藏修㳺息之勝地也<lb/>
聞中書得署額因陞履泰為山長十一更為今山長廬<lb/>
陵康震始具其故請記愚惟古作器必銘重其始以勵<lb/>
<pb n="KR4d0508_WYG_036-11b"/>
其後也况若是其大者乎履泰階是為他官始不屬筆<lb/>
於人不自聲其功也其在繼者哉而四十年無及是者<lb/>
闕不甚哉厥初書院表章於宋者四我元綂一海宇學<lb/>
制尤備郡若州邑莫不有學學莫不有官尚慮其濬𨗳<lb/>
未溥而漸被未洽也凡先賢過化之地達尊之所居徳<lb/>
善之所蒞及於人而不能忘好義者出規為學宫以廣<lb/>
教育則為之署額為之設官秩視下州之正天下之大<lb/>
逺州下邑深山窮谷増設者不知其幾區也夫以増設<lb/>
<pb n="KR4d0508_WYG_036-12a"/>
之廣視宋有加人才之出宜亦倍宋自今視昔果何如<lb/>
哉南軒告岳麓多士戒其専為决科利禄計晦菴記石<lb/>
鼓謂博士弟子員受授皆進取之業使人見利而不見<lb/>
義其捄弊格言乎國家崇學作人延祐設科以徳行正<lb/>
術取士士因進取始奮於學固已可歎也科既格乃有<lb/>
因而怠焉者愚於是重有感焉孔子曰古之學者為己<lb/>
今之學者為人為己之學居而孝於親悌於長出而忠<lb/>
於君信於友猶飢之於食寒之於衣孰勸而使然哉見<lb/>
<pb n="KR4d0508_WYG_036-12b"/>
其飢寒而不知求而汲汲勸之使求者此君師之仁也<lb/>
此而明雖决科不能撓其志孰有視貢舉有無而作輟<lb/>
哉此而不明高科美官適足以覆其身爾昔學政不修<lb/>
士無所止故宅幽阻講習其中今天下皆學居之高明<lb/>
樹之官師食之既廩若履泰父子又能増設以廣教育<lb/>
是邦之人何其幸歟此而不力則是寒不衣飢不食而<lb/>
甘凍餒以斃也而震也又能葺學之弊闢田之荒發四<lb/>
十年湮沒不稱之實皆可書也雖然書功末也有本焉<lb/>
<pb n="KR4d0508_WYG_036-13a"/>
學者其慎勿忽<lb/>
　　先施堂記<lb/>
遼東控濊貉地數千里樂浪實古朝鮮由箕子教以禮<lb/>
義田蚕織作民不相盜東京失御公孫氏威行海外管<lb/>
㓜安以人中之龍蟠然歸之講詩書習俎豆三十七年<lb/>
民化其徳遼金崛起遂為内地雖教不逮古而士生其<lb/>
間蔚為名俊者多矣聖元建路治列聖涵育之恩守令<lb/>
之化意必有魁竒忠信之人出為世用而箕管流風遺<lb/>
<pb n="KR4d0508_WYG_036-13b"/>
俗或未泯也予佐憲山北遼海皆屬地也簿領是司行<lb/>
郡邑觀民風有使者焉則所謂古今人習有不得而稽<lb/>
者矣憲史呂文瑞嶄然有以自見一日謁曰小子不幸<lb/>
七嵗無怙母氏盡瘁教育以有今日所以曠定省走下<lb/>
役迫慈命也在先戮力甘瀡承歡有堂幸扁其顔用力<lb/>
不敏余方賢其人問其郷又余所欲稽者遂扁以先施<lb/>
且語之曰若知先施之義乎君子思其不可復者而先<lb/>
施焉曽子之言盖為事親者設也人生百嵗疾病老㓜<lb/>
<pb n="KR4d0508_WYG_036-14a"/>
有欲學不及者讀書至是若寐而寤若醉而醒苟有人<lb/>
心寕不惕然警懼耶夫耕稼後期有望来嵗學不時積<lb/>
死而後已事君蒞官接朋友畜妻子怠於前慎於後失<lb/>
之此取之彼見在有餘皆可復者也極天下之事不可<lb/>
復者獨事親焉愛日之誠一息或間雖欲負米其可得<lb/>
乎孔門之徒曽子稱孝惟其真知篤行故見於言也峻<lb/>
潔而警㧞有足以聳動感發人者子兄弟尚勉之言未<lb/>
既再拜請曰若是其亟歸哉曰余以曽子之言告子矣<lb/>
<pb n="KR4d0508_WYG_036-14b"/>
曽子之孝能養志者也故有在側雖無離憂而其心不<lb/>
樂者然孝如曽子孟子但謂可者豈不以生鞠之徳大<lb/>
無能名為子所盡但若此耳子其骨銘先施血誠養志<lb/>
則二者庶乎得兼矣曽何人哉希之則是管箕之流風<lb/>
遺俗顧不在兹乎既以是朂之又本其風土之所自俾<lb/>
郡人有所興起焉<lb/>
　<lb/>
　至正集卷三十六<lb/>
</p>
<p>
</p>
  </div>
</body>
</text>
</TEI>
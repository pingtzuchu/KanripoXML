<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷二十四</head> <lb/>
    <p>
<pb n="KR4d0508_WYG_024-1a"/>
欽定四庫全書<lb/>
　至正集卷二十四<lb/>
　　　　　　　　　　　　元　許有壬　撰<lb/>
　絶句<lb/>
　　過安山<lb/>
家家門户瞰清流更向垂楊繫釣舟遠客多情無計住<lb/>
江山雖好只供愁<lb/>
　　郜信卿號洹溪以詩調之<lb/>
<pb n="KR4d0508_WYG_024-1b"/>
我愛洹溪作扁題不知君已號洹溪號從君取溪須論<lb/>
君領溪東我住西<lb/>
　　何叟<lb/>
青山何叟八十五能說王師徇鄂州子孫都不識兵革<lb/>
老我但思狐首丘<lb/>
　　龍眠踶齧馬圖<lb/>
平沙細草好相忘同類胡為苦自傷明日雕鞍響珂月<lb/>
九衢塵土要君忙<lb/>
<pb n="KR4d0508_WYG_024-2a"/>
　　郭乾暉鷂子<lb/>
霜風一夕淨雲林架上難羈萬里心莫怪主人留滯久<lb/>
要觀神俊不從禽<lb/>
　　鼠狼捕雀圖<lb/>
天飛穴處本何仇口腹區區苦見求休羡蛺兒搜捕盡<lb/>
又能媒汝上竿頭<lb/>
　　張師善恬齋<lb/>
氣機安處息飛潛虛自充盈澹自甜却是南華苦多事<lb/>
<pb n="KR4d0508_WYG_024-2b"/>
才言養智便非恬<lb/>
　　楊與可州判以道寓扁所居子山太監為之書<lb/>
亘天體物初非寓襲取無恒自遠之但看鳶飛魚躍處<lb/>
從知滕口不煩詩<lb/>
　　李遵道竹石老木圖<lb/>
石怪木老含秀潤翠竹却愛秋聲多一門毫素亦可念<lb/>
今日李家無小坡<lb/>
　　商德符枯木雙石圖二首<lb/>
<pb n="KR4d0508_WYG_024-3a"/>
千霜百霆摧不盡石兄歲晚能相從山人一見竒興發<lb/>
欲踞虎豹登虬龍<lb/>
石非攻玉木非材半委荒烟半是苔偃蹇郊原能事畢<lb/>
誰教收入畫圖來<lb/>
　　自得齋<lb/>
一齋風月浩無邊畢竟中間别有天若向筆端求此意<lb/>
斵輪父子不相傳<lb/>
　　題蘇昌齡集畫<lb/>
<pb n="KR4d0508_WYG_024-3b"/>
崑山𤣥圃玉抵鵲燕石可擲不可藏我不知書還及我<lb/>
又令鷄鶩側鸞凰<lb/>
　　題思齋宣慰遠景圖<lb/>
霜空高閤捲疎簾天外青山見幾尖不為眼前無可樂<lb/>
主人心地似陶潛<lb/>
　　贈秋海樓<lb/>
玲瓏初日射雲烟俯看鯨波不盡天却被世人疑蜃氣<lb/>
豈知詩骨自能仙<lb/>
<pb n="KR4d0508_WYG_024-4a"/>
　　送盧教諭赴安化二首<lb/>
官冷從知不為貧古來師道重千鈞休言邑泮才涓滴<lb/>
中有斯文萬斛春<lb/>
湘寒嶽翠滿烟霞橘後江梅又作花羈思宦情都莫問<lb/>
好詩先出廣文家<lb/>
　　題墨梅横披贈高納鄰參政<lb/>
氷霜為骨玉為姿卷贈佳人政所宜莫待雲山隔南北<lb/>
才憑驛使寄相思<lb/>
<pb n="KR4d0508_WYG_024-4b"/>
　　臨唐馬圖<lb/>
一早曹韓骨九泉圉人御筞亦茫然典刑更到傳摹後<lb/>
不道房精已上天<lb/>
　　胡清卿寂然齋二首<lb/>
嚮晦深深踵息時天人到此總無為就中太極真形狀<lb/>
說與蒙莊未必知<lb/>
幽人一室靜沈沈靜室何如靜此心莫道無絃便無事<lb/>
室中今日更無琴<lb/>
<pb n="KR4d0508_WYG_024-5a"/>
　　上水石<lb/>
真源天一氣常浮海運黄宫在上游卷石底須分頂踵<lb/>
層崖千仭有懸流<lb/>
　　題錢舜舉三仙奕棋圖二首<lb/>
山林袒跣久忘形天地悠悠付一枰誰識旁觀三昧手<lb/>
支頥無語任輸贏<lb/>
商嶺仙真隠橘迴手談隨處觸𤣥機人間柯爛知多少<lb/>
一老乗風尚未歸<lb/>
<pb n="KR4d0508_WYG_024-5b"/>
　　清江老樹圖<lb/>
霜餘澄碧晚悠悠老樹疎雲冷浸秋好段江湖清絶地<lb/>
幾時容我繫漁舟<lb/>
　　牛背觀書圖<lb/>
蒲韉盤膝勝安輿人訝形骸與世疎却笑徙居三十乗<lb/>
恰如牛背一編書<lb/>
　　畫馬<lb/>
惆悵孫陽世久無紛紛駑驥遂齊驅不教神物俱湮滅<lb/>
<pb n="KR4d0508_WYG_024-6a"/>
猶幸人間有畫圖<lb/>
　　送洪元振便養<lb/>
冷掾閒闗不療貧白雲况有倚閭人從知後日千鍾禄<lb/>
何似藜羮一笑春<lb/>
　　翟志道永思堂<lb/>
孝思非但與生俱耿耿精成永不渝看取九原身後月<lb/>
蒼茫長照栢枝枯<lb/>
　　二驥圖為劉仲禮御史賦<lb/>
<pb n="KR4d0508_WYG_024-6b"/>
買骨千金世已竒雙龍何日下天池一鳴奮起君休惜<lb/>
不似當年立仗時<lb/>
　　送劉縣尹之宣寧<lb/>
寒暄有地從南北郡邑無常自古今寄語長人都莫問<lb/>
斯民三代一良心<lb/>
　　丙吉問牛圖<lb/>
肥充列鼎健充車厚養專為薄領敺千古清風梓人傳<lb/>
憑誰書繼丙家圖<lb/>
<pb n="KR4d0508_WYG_024-7a"/>
　　和喀喇子山韻四首<lb/>
洞深春早透蘭芽窻曉雲香亂海霞萬丈紅塵飛不到<lb/>
紫簫吹綻碧桃花<lb/>
草芳風軟小池濱花露沾詩字字新為問杜門縁底事<lb/>
人生難得是閒身<lb/>
落花飛絮亂濛濛縱更繁華瞬息中見說臨池揮洒處<lb/>
老懐無酒自春風<lb/>
風細流蘇颺繡毬珠簾斜捲柳絲柔日長靜對爐熏坐<lb/>
<pb n="KR4d0508_WYG_024-7b"/>
一穟黄雲暖不流<lb/>
　　范蠡圖<lb/>
平日千金土不如功成歸去固良圖扁舟若更無西子<lb/>
萬古清風滿五湖<lb/>
　　病馬圖<lb/>
將軍功就畫堂深伏櫪低垂老病侵縱使房星天上去<lb/>
涓人持骨尚千金<lb/>
　　松滋唐可臣提㸃得山谷三詩石刻求和<lb/>
<pb n="KR4d0508_WYG_024-8a"/>
　　　苦竹泉<hi>在松滋竹林寺</hi>
竹林寺竹苦如蘗却解涓涓出醴泉甘苦就中真味在<lb/>
愼毋燃竹把泉煎<lb/>
　　　橙麯湯<lb/>
昔有洞庭春色酒更求湯液到金橙浮花拍椀醉不得<lb/>
笑殺街頭曳袋僧<lb/>
　　　蓮子湯<lb/>
玉井經秋收翠葢水仙分杵出𤣥霜可憐太華高千丈<lb/>
<pb n="KR4d0508_WYG_024-8b"/>
辦得華磁一勺香<lb/>
　　仙釋㑹飲圖<lb/>
紛紛仙釋鬬高閒占㫁雲霞幾處山幸有濁醪宜盡醉<lb/>
莫留言語落人間<lb/>
　　米元章臨羲之帖郭才卿户部所藏<lb/>
浮雲鳥迹久微茫遂使王家號擅場屋下更來重架屋<lb/>
令人還笑米元章<lb/>
　　余蓬山墨竹四首<lb/>
<pb n="KR4d0508_WYG_024-9a"/>
興可乗雲去不還墨香傳印到蓬山胷中自可容千畝<lb/>
筆下時教露一斑<lb/>
天機傳到十分清曾向淇川印月明更被涼飈舞蒼翠<lb/>
眼中無葉不秋聲<lb/>
幾竿秋碧掠雲高風月幽林豈不遭底事一朝輕結實<lb/>
山巓朱鳯正嗷嗷<lb/>
老枿槎芽含古春一林寒碧自凌雲石兄不肯事攻玉<lb/>
只恐他山無此君<lb/>
<pb n="KR4d0508_WYG_024-9b"/>
　　稚川移居圖<lb/>
墨突不黔因救世君方逃世復何之妻孥莫憚驅馳苦<lb/>
會有雲霄拔宅時<lb/>
　　湘瀏胡子明大匠也誦子厚梓人傳甚習為余作<lb/>
　　屋葢無愧楊潛者其歸也以二口號餞之<lb/>
大匠由來有相才心胷樓閣暗崔嵬山中宰相難論此<lb/>
曾見山中道士來<lb/>
十年鵬海漫遊遨今日鷦鷯恰有巢慙負堂堂鳯樓手<lb/>
<pb n="KR4d0508_WYG_024-10a"/>
數椽纔辦葢頭茅<lb/>
　　題張毅夫右司所藏捕魚圖用胡紫山韻二首<lb/>
達官底事賦休休見說人間窄似舟蓴菜鱸魚亦何有<lb/>
季鷹歸興不因秋<lb/>
當時曾泛洞庭春碧灔瑶飜畫不眞三十年來京國夢<lb/>
政須傾海濯緇塵<lb/>
　　雪菴屏間有伯庸詩次韻二首<lb/>
拂天松檜䕶重門恍計幽居老樹村人海紅塵漲車馬<lb/>
<pb n="KR4d0508_WYG_024-10b"/>
道人庭院不能諠<lb/>
禪師西遊木已拱執法南歸墨尚新拂拭塵埃驚嵗月<lb/>
題詩更有後來人<lb/>
　　李陵臺謁左大夫二首<lb/>
馬馳如蟻散平岡帳室風來百草香羱盞泛酥皆黒湩<lb/>
癭盤分炙是黄羊<lb/>
李陵臺下駐分臺紅藥金蓮徧地開斜日一鞭三十里<lb/>
北山飛雨逐人來<lb/>
<pb n="KR4d0508_WYG_024-11a"/>
　　胡濵刺虎圖二首<lb/>
夫恩山嶽已葭莩不見於菟只見夫坐視青衣辱奴隸<lb/>
委身仇敵亦安乎<lb/>
一誠金石可潛通何物班寅敢爾雄多少良人苛政死<lb/>
夫人寸鐵若為功<lb/>
　　雪中觀梅圖<lb/>
西湖水月强傳神畢竟天機有未真直到一壺函太素<lb/>
中間才見未萌春<lb/>
<pb n="KR4d0508_WYG_024-11b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷二十四<lb/>
</p>
<p>
</p>
  </div>
</body>
</text>
</TEI>
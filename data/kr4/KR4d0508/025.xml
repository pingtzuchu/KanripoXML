<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷二十五</head> <lb/>
    <p>
<pb n="KR4d0508_WYG_025-1a"/>
欽定四庫全書<lb/>
　至正集卷二十五<lb/>
　　　　　　　　　　　　元　許有壬　撰<lb/>
　絶句<lb/>
　　上都歸口號<lb/>
嬌兒幼女逐山妻爭解行裝看賜衣顚倒海圖被短褐<lb/>
絶勝杜老北征歸<lb/>
　　和王左丞仁夫見寄韻二首<lb/>
<pb n="KR4d0508_WYG_025-1b"/>
退食偷閒晝掩門時看風葉墜繽紛盛時自有為霖手<lb/>
何用無心出岫雲<lb/>
未能祖道設都門聊引芳尊自解紛好把胷中浩然氣<lb/>
因風吹入華山雲<lb/>
　　題張陽岡竹間精舍二首<lb/>
草木雖蕃竹最清竹間仍有讀書聲更觀淇澳青青意<lb/>
多少英才待作成<lb/>
清風萬斛屋三間要與夫君老嵗寒只有好詩藏不得<lb/>
<pb n="KR4d0508_WYG_025-2a"/>
興來題上碧琅玕<lb/>
　　題林和靖工部帖<lb/>
梅花已入詩三昧工部今如魯兩生一段西湖心事了<lb/>
先生何意擅書名<lb/>
　　題臨江陳道翁所藏乃翁司理宋公差考試文移<lb/>
　　時方罷科<lb/>
六十年來墨尚新古今良法貴相因汗顔不敢徵文獻<lb/>
我是登科執政人<lb/>
<pb n="KR4d0508_WYG_025-2b"/>
　　居庸道中<lb/>
萬壑清風吹酒醒居庸闗下短長亭囘頭不記來時路<lb/>
馬上春山四面青<lb/>
　　冩家書<lb/>
纔緘復拆意躊躇迴首山川萬里餘羡殺朱陳老田叟<lb/>
一生不識寫家書<lb/>
　　觀野花<lb/>
龍沙七月野花開淺白深紅間草萊休羡一時顔色好<lb/>
<pb n="KR4d0508_WYG_025-3a"/>
疾風明日送霜來<lb/>
　　中都八景和王受益教授韻<lb/>
　　　龍庭瑞靄<lb/>
天兵疇昔起龍庭道契成湯始葛征千古興王天府國<lb/>
紅雲常䕶九重城<lb/>
　　　梵宇晨鍾<lb/>
鴻音杳𣺌曙光微有客孤窻枕半欹喚起十年江海夢<lb/>
姑蘇城下酒醒時<lb/>
<pb n="KR4d0508_WYG_025-3b"/>
　　　天橋夜月<lb/>
長風吹月夜澄澄虹背光摇玉一泓題柱未酬空感慨<lb/>
何人横笛起三更<lb/>
　　　碑亭暮烟<hi>扶蘇墓也</hi>
子道能全任殺身後來多議不求真君看易水悲歌處<lb/>
風色蕭蕭愁殺人<lb/>
　　　閭山晚翠<lb/>
斜陽著意染閭山淡紫濃青杳靄間望眼欲窮詩未就<lb/>
<pb n="KR4d0508_WYG_025-4a"/>
野雲還與鳥俱還<lb/>
　　　蘭水晴波<lb/>
石齒𥻘𥻘潄碧流曾基王業振貔貅坐令四海澄清了<lb/>
依舊黄雲白草秋<lb/>
　　　高巖異卉<hi>牡丹一本千花</hi>
凍未全消草未芽雲收霞卷放千花世間久絶殷韓手<lb/>
誰信髙巖有此華<lb/>
　　　蕁川春色<lb/>
<pb n="KR4d0508_WYG_025-4b"/>
紛紛花草簇晴烟想象江南二月天我欲重嘘鄒子律<lb/>
偏教沙漠似蕁川<lb/>
　　酒惡行麗正橋水濱四首時有勸余止酒者<lb/>
攻愁取醉恣狂歌作惡其如醒後何畢竟濁醪功有在<lb/>
醒時愁比醉時多<lb/>
我生竒策三十六第一歸田次醉鄉歸計未成元有為<lb/>
麴生風味忍相忘<lb/>
得錢沽酒政竒事投刺向人徒强顔麗正門前好楊栁<lb/>
<pb n="KR4d0508_WYG_025-5a"/>
杖藜知去不知還<lb/>
天橋流水碧悠悠徙倚吟笻數過舟酒惡詩成殊不惡<lb/>
淡雲踈雨漸成秋<lb/>
　　次高辛甫韻四首<lb/>
士衡入洛筆如神文采風流適二旬千古彈冠還自笑<lb/>
一時彈得幾多塵<lb/>
平生誤事多毛頴嵗晚論心有此君閉户高眠聽春雨<lb/>
從知補拙不須勤<lb/>
<pb n="KR4d0508_WYG_025-5b"/>
一别江南越幾秋雙瓶時夢到沙頭栁花滿店春醪熟<lb/>
常記吳娃對客篘<lb/>
同塵鉛槧分賢勞時泄天慳擬楚招底用譊譊更多事<lb/>
他年公論有芻蕘<lb/>
　　二色菊圖<lb/>
嫩黄排粟㸃鉛華小鈿浮香綴紫葩因識流形生發處<lb/>
一般秋氣兩般花<lb/>
　　題毛女<lb/>
<pb n="KR4d0508_WYG_025-6a"/>
咸陽妖鏡透肝膽三十六年愁守宫不為餐松飛骨去<lb/>
脫身灰燼事重瞳<lb/>
　　信筆二首<lb/>
造物知余素愛山一官故調萬山間山深民朴官無事<lb/>
却為觀山日不閒<lb/>
掃除習氣却詩魔奈此青山怪我何說與吏人休報事<lb/>
重陽詩好怕催科<lb/>
　　寄友人<lb/>
<pb n="KR4d0508_WYG_025-6b"/>
荒城如斗足栖遲更有青山不廢詩官况如何君莫問<lb/>
一貧今似冷官時<lb/>
　　九鷺圖題曰九思者<lb/>
忘魚禪定野塘空撫卷時資省察功璞朴要明疑似處<lb/>
休因鴻鵠又援弓<lb/>
　　仙女奕棋圖<lb/>
琪樹風清玉筍寒一枰相對意俱閒山林儘有無窮趣<lb/>
休說輸贏到世間<lb/>
<pb n="KR4d0508_WYG_025-7a"/>
　　寄高元用<lb/>
兩鬢烟塵朝共爨一窻風雪夜同衾為君拈起當時語<lb/>
應見相思萬里心<lb/>
　　冬夜即事二首<lb/>
妻融雪水為烹茶婢爇松明課績麻容得野夫成懶散<lb/>
團蒲危坐誦南華<lb/>
紙窻鋪月白溶溶爐火欺燈照室紅萬籟聲沈人語定<lb/>
好詩都在杳㝠中<lb/>
<pb n="KR4d0508_WYG_025-7b"/>
　　鞫事洪洞途中憶小兒<lb/>
一旬不見小嬌兒已作歌詩寓渴思便准不才承罪狀<lb/>
雙親正是倚門時<lb/>
　　小園八詠<lb/>
　　　葵<lb/>
一串猩紅高出牆薫風吹雨為催粧主人不是愛顔色<lb/>
憐爾傾心向太陽<lb/>
　　　枸杞<lb/>
<pb n="KR4d0508_WYG_025-8a"/>
仙根嵗久轉滋榮萬顆珠璣綴紫莖我自去家無用處<lb/>
靈龍從此不須驚<lb/>
　　　菊<lb/>
十年干禄走天涯却愛人間隠逸花坐對短籬心語口<lb/>
高風端合讓陶家<lb/>
　　　石竹<lb/>
叢叢翠節散芳妍淺白深紅簇小鈿博物未能聊遣興<lb/>
何勞精究麝香眠<lb/>
<pb n="KR4d0508_WYG_025-8b"/>
　　　牽牛<lb/>
萬藤纒繞一籬秋露浥芳姿翠欲流好趂西風忙結子<lb/>
幾多民瘼待君瘳<lb/>
　　　鷄冠<lb/>
蹙錦挼丹巧逼真恍疑<hi>缺</hi>
合作傳呼絳幘人<lb/>
　　　蔧<lb/>
鬱鬱成叢密並畦清霜昨夜老繁枝掃除有用材無棄<lb/>
<pb n="KR4d0508_WYG_025-9a"/>
正是山家打穀時<lb/>
　　　水葒<lb/>
離離繁穗糝輕紅裊裊長身立瘦笻老盡秋容人不顧<lb/>
只應騷客識游龍<lb/>
　　讀順宗實録<lb/>
茅廬心事幾人知未捷何須論出師千古效顰堪絶倒<lb/>
叔文高詠少陵詩<lb/>
　　畫兔二首<lb/>
<pb n="KR4d0508_WYG_025-9b"/>
身總機衡恃兩州披圖重為古人羞從知三窟非長計<lb/>
細草幽花且占秋<lb/>
五車身後未沈淪還染丹青自寫真莫效張龍輕變去<lb/>
世間多少守株人<lb/>
　　莊子觀泉圖<lb/>
梯空鑿實寓真筌汨汨真如水有源不假尾閭常暗泄<lb/>
世應無地著巵言<lb/>
　　宫中魚水聚扇圖<lb/>
<pb n="KR4d0508_WYG_025-10a"/>
舒卷清江懐袖間蠧殘猶作畫圖看秋風棄擲深宫裏<lb/>
曾恨君恩比目難<lb/>
　　行縣書所見二首<lb/>
漲潦留泥糞稻畦石渠分水灌麻池醉翁社散忘歸路<lb/>
行過柴門尚不知<lb/>
洒水鋪穰碾不泥築場如鏡積如隄老癃已謝服勞事<lb/>
暖日抱孫來䕶鷄<lb/>
　　次班彦功教授韻四首<lb/>
<pb n="KR4d0508_WYG_025-10b"/>
烏兔奔騰挽不囘青山還見古人來梅花都道春風早<lb/>
辛苦年年最後開<lb/>
詩翁下榻許頻過駑鈍無堪柰我何攜得瘦藤歸去後<lb/>
小窻人少月明多<lb/>
松舟檜楫緑蓑衣夢裏烟霞赤壁磯想像風光吟不得<lb/>
一江烟雨片帆飛<lb/>
醉吸蟾光肺腑涼江湖豪氣未能忘釣鰲滄海男兒事<lb/>
安得綸竿萬丈長<lb/>
<pb n="KR4d0508_WYG_025-11a"/>
　　玉樵陳君藏舊帖書法精勁有傳為宣政間許右<lb/>
　　丞者辨論紛紛未得其實吾友張夢臣又譏其徵<lb/>
　　租買物故及之<lb/>
買物徵租未易輕且從書法看專精王嬙一見知傾國<lb/>
何用區區問姓名<lb/>
　　題錢舜舉相馬圖<lb/>
伏波銅式久湮㣲轉覺人間具眼稀更向圖中校形似<lb/>
真龍元不傍人飛<lb/>
<pb n="KR4d0508_WYG_025-11b"/>
　　劉商奕棋圖<lb/>
老樵柯爛不知還一局輸贏未判間滄海桑田囘首變<lb/>
仙人元自不曾閒<lb/>
　　林慮南樓<lb/>
西山為我曉烟開正爾癃鍾造物衰更欲細看隂態度<lb/>
老龍將雨出山來<lb/>
　<lb/>
　至正集卷二十五<lb/>
</p>
<p>
</p>
  </div>
</body>
</text>
</TEI>
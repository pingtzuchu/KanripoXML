<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷五十八</head> <lb/>
    <p>
<pb n="KR4d0508_WYG_058-1a"/>
欽定四庫全書<lb/>
　至正集卷五十八<lb/>
　　　　　　　　　　　　元　許有壬　撰<lb/>
　碑志<lb/>
　　故西華縣尹楊君墓志銘<lb/>
君諱伯循字循禮姓楊氏世居湯隂鶴山曽祖諱寳祖<lb/>
諱林始遷安陽壽八十七妣韓氏壽八十五考諱青字<lb/>
才卿善廢舉用是豐裕壽九十二旌髙年耆徳妣梁氏<lb/>
<pb n="KR4d0508_WYG_058-1b"/>
壽八十九長子永福能世其業次君也起家冬官行人<lb/>
除曹州成武縣主簿官進義校尉有惠政邑人紀之碑<lb/>
終更人不能忘又為去思碑改濟寕路金鄉縣主簿進<lb/>
寳義校尉益自砥礪風紀交薦其能民又紀之碑陞忠<lb/>
顯校尉京畿萬斯南倉監支納親老不赴二親没服闋<lb/>
擢陳州西華縣尹需次田里至正三年七月廿二日以<lb/>
瘍卒年五十有三是年八月廿八日祔相縣固先塋配<lb/>
和氏子二人長曰振次曰郁女一人未行孫堅孫甫四<lb/>
<pb n="KR4d0508_WYG_058-2a"/>
嵗余始識循禮京師熟其誠慤故瑣屑皆諉之來郷里<lb/>
才卿已九十餘時獨騎相過健捷如少年予今之來才<lb/>
卿已逝可念而循禮適赴調歸話存沒相慰勞俄别去<lb/>
行田遂不起振以總管杜公叔愚狀偕來請志嗚呼循<lb/>
禮家饒羨有子且有孫沒可無憾余獨悲其祖考妣考<lb/>
妣皆以壽稱循禮又鄉里稱善人者冝享上壽而僅若<lb/>
是惜哉又悲其兩在貳佐見之設施能使邑民悅服薦<lb/>
剡迭上使地居得為吾知其效視已試必倍得其地矣<lb/>
<pb n="KR4d0508_WYG_058-2b"/>
而卒不得施西華之民視成武金鄉之民何其不幸哉<lb/>
始循禮﨑嶇棄養干升斗之禄以顯親也七品法當推<lb/>
恩其親格已及矣而親與身皆不待西華之民不幸孰<lb/>
與循禮之不幸耶是雖人力之所不及而又不能不為<lb/>
之悲焉銘曰<lb/>
貳邑不卑厥聲四馳長人可為乃不獲施兩世四人兒<lb/>
齒黄髮心有弗究孰為是恝西南之原萬枳維藩祖考<lb/>
是從體魂孔安念子父子過從嵗久子壙我銘是亦子<lb/>
<pb n="KR4d0508_WYG_058-3a"/>
壽<lb/>
　　故濟寧路醫學教授李君墓碣銘<lb/>
醫之為術重矣哉民蹈於辟懲復生復屬之不可覆讞<lb/>
究極得其情且不忍世乃有以齊民操是權者寒温虛<lb/>
實毫釐千里為之術者可不謂重矣乎周疾醫治疾養<lb/>
以五味榖藥眡以五氣聲色兩以九竅參以九藏法若<lb/>
是其備也書其所以稽事制食責若是其至也生民之<lb/>
遂其壽宜哉我元擴好生之徳建學立師徧乎天下視<lb/>
<pb n="KR4d0508_WYG_058-3b"/>
周制有加焉至元後庚辰有壬赴召道參户病暍鹺使<lb/>
以教授李君之㑹薦所苦尋愈癸未再見始悉其藴久<lb/>
乃出其父教授君行實請銘而又悉其家學之有自也<lb/>
君清州㑹川人大父諱仁父諱琮三子曰祐曰忠曰克<lb/>
讓字仲謙君也穎悟嗜學九嵗喪父人異其哀事母以<lb/>
孝聞外舅張儀之世業醫有聲燕趙間從學有得醫院<lb/>
檄為滄州學正陞河間路教授講席凝塵慨然曰我職<lb/>
雖輕責不輕也奮然以師道自任郡守洞其學始尊禮<lb/>
<pb n="KR4d0508_WYG_058-4a"/>
之由是學者沓至迄有著效天竺僧貴至司徒欲與俱<lb/>
北以老母辭職教八年移真定母憂以能喪聞服除調<lb/>
衛輝又轉濟寧致仕歸居參户宻邇鄉里生齒繁有以<lb/>
行其施扁齋曰庸因自號云至正二年三月十九日卒<lb/>
於家壽八十有三四月三日葬㑹川孝感原配張氏前<lb/>
十年卒祔焉子三人曰瑞曰端皆早世曰亨之㑹也仍<lb/>
河間教授孫男二秉直業儒篪早世女一尚㓜君為人<lb/>
和易頎而㓗晳冠服甚都人望而敬口無調謔手絶奕<lb/>
<pb n="KR4d0508_WYG_058-4b"/>
弄請求塞門貧富不二其徒多著有為國醫者士議君<lb/>
為醫根儒故其造詣非淺淺者所能企及五十年人活<lb/>
叵計使書其所以稽事制食庶㡬無愧者乎隂徳以活<lb/>
人為大孫思邈極言隂陽報施豈誣也哉君活人多未<lb/>
食其報亨有子業儒其在是也夫銘曰<lb/>
軒岐奥義傳昧謏聞不根于心猶稼弗芸弗芸而薉其<lb/>
喪有幾傳昧之患仆則莫起大聖垂訓灼如日星學焉<lb/>
不精盲索㝠行天闢壽域官師建設其名其章遂與儒<lb/>
<pb n="KR4d0508_WYG_058-5a"/>
埒紆青滔滔一命是榮孰究其職孰半其能宋清藥市<lb/>
清風栁筆以而之能辭其可釋徴而在人顯而在天有<lb/>
報不忒時或後先八十三年天不爾嗇孝感之原尚沛<lb/>
其澤<lb/>
　　贈朝列大夫祕書少監騎都尉安陽郡伯莊公墓<lb/>
　　誌銘<lb/>
同知順徳路總管府事莊溥授其弟封同知林州事誠<lb/>
行狀諗於郡人許有壬曰先子見棄且三十年葬若祭<lb/>
<pb n="KR4d0508_WYG_058-5b"/>
雖若可以為說者而納壙無銘有善弗章今不幸母復<lb/>
見棄啟祔有日吾母之善不可無志也吾母不可以無<lb/>
志吾父可以無志乎因吾母之祔啟吾父之壙而納之<lb/>
銘銘復有託豈遲速有待而天假以今乎溥衰絰不敢<lb/>
違次以請幸哀而賜之銘有壬不及識溥父交溥久知<lb/>
其人在里閈知其家銘亦宜哉莊氏之先潞州上黨人<lb/>
至俊徙彰徳安陽俊生榮榮生信字信甫是為溥之父<lb/>
以溥貴贈承直郎禮部員外郎進奉議大夫太常禮儀<lb/>
<pb n="KR4d0508_WYG_058-6a"/>
院判官驍騎尉安陽縣子朝列大夫祕書少監騎都尉<lb/>
安陽郡伯貎偉而度宏喜施而不責報兄弟四人友敬<lb/>
著一鄉妣張氏教毓有法故不墮凡近使鄉里稱長者<lb/>
殫力治生家日充裕延師教子姪百口無間言再從子<lb/>
清洎弟妹四人無所依撫育勤至為之嫁娶焉故舊喪<lb/>
有貧不克舉者為擇便地具棺衾延祐三年六月二十<lb/>
八日卒於家年六十有一七月三日葬安陽河次村先<lb/>
塋配王氏同郡處士子文女封恭人進封安陽縣太君<lb/>
<pb n="KR4d0508_WYG_058-6b"/>
安陽郡太君㓜淑慧能誦書詩婦工臻極年十八歸莊<lb/>
氏事姑五十年不怠與諸娣居六十年睦如兄弟一門<lb/>
事仰成不以為勞臧獲有疾必躬視之至正四年閏二<lb/>
月廿一日棄代于溥官所壽八十有九是年五月二日<lb/>
祔少監墓二子溥其長㓜多病鞠養尤苦甫冠俾入胄<lb/>
監肄業由伴讀貢士部轉集賢掾除承直郎懐慶路推<lb/>
官轉奉議大夫太史院都事陞朝列大夫為今官次本<lb/>
純篤克家一女將嫁而卒孫男二曰文暉㓜未名孫女<lb/>
<pb n="KR4d0508_WYG_058-7a"/>
一姪男十四人姪孫文昭登至順癸酉進士第起家承<lb/>
事郎同知潞州事辟掾西臺轉中書右曹掾除工部主<lb/>
事文雅廣平儒學録初溥南北蹭蹬欲養莫遂及調順<lb/>
徳宻邇鄉里奉板輿以行太君亦欣然就養而年在喜<lb/>
懼故惴惴欲辭歸決閏月二十日行而十六日遘疾遂<lb/>
不起為終天之恨然父母教子見其有成而享其禄養<lb/>
無睽離之憂壽而考終於子婦之手人子之心其亦可<lb/>
以無悔乎然而人子欲親之壽寧有既耶壽不可力致<lb/>
<pb n="KR4d0508_WYG_058-7b"/>
也銘其善不使湮没是獨不可力致乎銘曰<lb/>
於戲祕書没三十年發身施仁鬱而弗宣其鬱其宣葢<lb/>
亦有時時罔克力曷云已而幽墟一閟沒齒泣血偕<lb/>
未亡人兹焉同穴茫茫昊天踽踽孝子附傳有聞親則<lb/>
不死世有兄弟乃䦧于牆亦有婦姑勃豀若常一國幾<lb/>
人所慕巨室夷考或虧齊民何式父為賢父母稱賢母<lb/>
何以知之有子如溥嗟爾來嗣聿慎厥修以迓以續相<lb/>
彼洹流<lb/>
<pb n="KR4d0508_WYG_058-8a"/>
　　故漕運同知紐赫公妻伊徳氏墓誌銘<lb/>
夫人名瑞童系出伊徳氏髙祖察罕太師河南武宣王<lb/>
開國有功父賔咱雅遼陽行省右丞妣巴雅爾内範㳟<lb/>
肅夫家奕世冨貴而削華服儉夫人質稟懿淑濟以慈<lb/>
訓故成習異於人惟紐赫氏為金世臣曰鈞我元中書<lb/>
左丞相子南合中書平章政事樂相風土家焉相人稱<lb/>
中書家平章孫世臣中憲大夫同知京畿都漕運使司<lb/>
事中憲以貴盛難昬夫人家亦偃蹇擇壻地均徳齊二<lb/>
<pb n="KR4d0508_WYG_058-8b"/>
姓之好克諧中憲祖妣妣皆伊徳氏至夫人則連姻三<lb/>
世矣延祐乙卯九月來歸一門千口里南北連阡陌中<lb/>
憲縻於官漫不暇省需縻不貲夫人苴補移掇不使見<lb/>
罅缺宿臧老獲皆慴伏中憲不幸四十一而卒夫人屏<lb/>
斥華澤勵節治家坐亦有常處田園經葺有加焉初封<lb/>
恭人再封威寜郡君至正四年甲申四月二十一日以<lb/>
疾卒年四十有六六月三日庚申祔湯隂小韓村中憲<lb/>
之墓一子禄通教不少貸每戒之曰汝父㓜沖失父母<lb/>
<pb n="KR4d0508_WYG_058-9a"/>
孑然有立敭歴駸駸天遽奪去先烈烜赫繼承不墜責<lb/>
其在汝矣禄通服膺惟恪懲父養不待冀得盡於母夫<lb/>
人之卒禄通適在京奔歸日已兩浹矣禄通以其友陸<lb/>
愷所述行實請銘予惟女徳之懿世宜有聞徵諸鄉里<lb/>
昔南北分裂相直兵衝聚異合汙俗龎以偷而世變無<lb/>
常風移俗易唐宋而下女節義班班可考也朱子采顔<lb/>
氏一時之言而不知遺風之已殄也觀夫人之善則知<lb/>
吾鄉風俗之美漸摩之久有自來矣予與中憲交知夫<lb/>
<pb n="KR4d0508_WYG_058-9b"/>
人之賢且欲有以聲吾鄉之非昔也為之銘曰<lb/>
奢麗敝化貴驕速亡夫也不免女也曷望脱襁怙侈世<lb/>
家習禄不慎厥居瓴建其覆戚疏萬趾言不易刑制以<lb/>
閒雅截截户庭我生不辰為未亡人一日未亡一門在<lb/>
身有子孑遺常情溺私易愛以嚴是為大慈良人永逝<lb/>
教子有立而壽不昌而事斯畢<lb/>
　　元故集賢侍講學士中奉大夫徐公墓誌銘<lb/>
愚交鄉人得善人徐公焉公由汴反鄉里病革但一再<lb/>
<pb n="KR4d0508_WYG_058-10a"/>
見至正四年六月十五日薨夫人介其親請誌其墓公<lb/>
諱奭字周臣其先武陟人曽祖考諱義金季遷安陽祖<lb/>
考諱珪累贈嘉議夫夫兵部尚書上輕車都尉東海郡<lb/>
侯考諱秉元朝列大夫同知建昌路總管府事致仕累<lb/>
贈中奉大夫江浙等處行中書省㕘知政事䕶軍東海<lb/>
郡公祖妣王氏蔣氏妣續氏皆追封東海郡夫人公由<lb/>
國子生為學録除廣平路照磨掾禮部除拱衛司知事<lb/>
掾中臺中書右司除延福監經歴改太常禮儀院都事<lb/>
<pb n="KR4d0508_WYG_058-10b"/>
陞經歴户部主事陞員外郎拜監察御史劾臺臣不稱<lb/>
者由中書省右司都事出僉浙西道肅政亷訪司事入<lb/>
為中臺都事中書省右司郎中擢浙東道肅政廉訪使<lb/>
以靜治聞賛僧作橋以利病渉徵為户部尚書遂參議<lb/>
中書省事除禮部尚書改燕南亷訪使奏仍禮部拜治<lb/>
書侍御史與言事者不合遂歸俄復除禮部尚書擢河<lb/>
東山西道宣慰使拜河南江北等處行中書省參知政<lb/>
事改集賢侍講學士病不可支矣三子定僧佛留胡養<lb/>
<pb n="KR4d0508_WYG_058-11a"/>
皆夭養姪子亦死病葢坐是也得年六十五為人恂恂<lb/>
至官事有藴即發為參議有發倉儲為功者嘗折其人<lb/>
主者怒因斥為禮部其復留也實隂中之謂其虧在公<lb/>
為户部界域奏令督徴而歲月可考勢不容辨日事榜<lb/>
笞迄詔放始已歴官多績惜狀不見有待他日焉昔人<lb/>
為鄉里掾史稱善人斯可矣及人則未也使鄉里稱善<lb/>
人而致位赫奕又有及人之功焉少游斯下矣天道無<lb/>
親常與善人公善人也而卒無子傷哉兄戭章佩監知<lb/>
<pb n="KR4d0508_WYG_058-11b"/>
事卒弟良僉江西道肅政亷訪司事恪屯田長官陞髙<lb/>
郵鹽倉副使娶杜氏繼王氏今夫人劉氏追封若封皆<lb/>
東海郡夫人月日祔安陽郭里先塋銘曰<lb/>
天可必邪鴻濛沆茫孰徃致結不可必邪善淫福禍可<lb/>
待於立善或禍而淫或福又謂其未定之日及其定也<lb/>
善已禍矣定復何益伯道殺子天道亦冝公而無子有<lb/>
知無知豈所謂定者昌其名於不死失於彼而得於此<lb/>
凡重嗣續在先世祀叔也有子先世之祀無止公亦可<lb/>
<pb n="KR4d0508_WYG_058-12a"/>
以無憾矣<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0508_WYG_058-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷五十八<lb/>
</p>
<p>
</p>
  </div>
</body>
</text>
</TEI>
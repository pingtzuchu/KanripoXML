<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷三十九</head> <lb/>
    <p>
<pb n="KR4d0508_WYG_039-1a"/>
欽定四庫全書<lb/>
　至正集卷三十九<lb/>
　　　　　　　　　　　　元　許有壬　撰<lb/>
　記<lb/>
　　靜庵記<lb/>
中臺總憲分二臺西南而錯置廿二道於天下其任若<lb/>
地莫不重也道之置直行省者六直宣慰者七直路府<lb/>
者九而鎮有宗藩者四宣慰下皆按部省則抗矣加事<lb/>
<pb n="KR4d0508_WYG_039-1b"/>
大藩則任若地益重矣有抗有事惟滇與鄂爾滇遐裔<lb/>
而治聽稍簡鄂據山川之重當荆蜀之㑹人俗慓悍司<lb/>
憲繩紏尤難其人髙昌相閣實理世榮由奎章閣學士<lb/>
長憲湖南尋移湖北任若地益重人方觀其設施而乃<lb/>
不專威刑不煩文詆治其内而外自化行乎上而下不<lb/>
犯不知任若地之益重於前也燕坐有室顔曰靜庵請<lb/>
記其名靜之為義淵矣乎寂然不動者其體也無極未<lb/>
判不見兆朕而萬化出焉故冬不閉藏則無以遂三時<lb/>
<pb n="KR4d0508_WYG_039-2a"/>
之生成夜不晦冥則無以發平旦之清明專而後直翕<lb/>
而後闢持之以敬養之以無欲則酬酢事變泛應而曲<lb/>
當矣一接於欲能不撓乎撓而不已則去道逺矣冨貴<lb/>
利達之鬬於中聲色貨殖之眩于前鬬而能以義勝眩<lb/>
而能以理遣者鮮矣善乎周子之言曰無欲則靜此入<lb/>
徳之要也且事物之來紛紏膠擾白黒短長曲直之未<lb/>
形衆喙啅噪簧鼓于其側萬狀顯晦鬼昧乎其前耳目<lb/>
不為之變心志不為之掉者幾何人哉當是時也存乎<lb/>
<pb n="KR4d0508_WYG_039-2b"/>
吾者湛然虛明猶止水不波鬚眉可燭路雖千歧而惟<lb/>
正是適棼雖萬緒而惟一可理靜之功亦至矣乎故曰<lb/>
不能靜者不能動惟靜者而後能動也世榮早歴華貫<lb/>
在奎章予實同官尤悉其賢當廿二道最重之任而行<lb/>
其所無事其有得於靜者乎推此道也鈞軸機務之繁<lb/>
皆有以應之况一道乎管子曰靜而能制動靜而制動<lb/>
管仲猶能為之而况不為管仲者乎<lb/>
　　樂善堂記<lb/>
<pb n="KR4d0508_WYG_039-3a"/>
天生蒸民其情莫不就福而避禍以福可樂禍可憂也<lb/>
心非狂惑孰肯就憂而避樂然世之儚儚焉日趨於憂<lb/>
而不悟者何哉私意蔽其中物欲誘其外也嘗念人生<lb/>
百嵗雷電不足以喻其速所貴於生者樂爾而世之樂<lb/>
者或紓朱懐金髙牙大纛而不思盡其職或拓田華第<lb/>
厚殖珍貨而不思取以義或任俠跌踢意氣自負而不<lb/>
能檢以法或狂誕遺世虛無髙逺而不能揆以理不盡<lb/>
其職則責繼焉不取以義則怨萃焉豪而不制則敗放<lb/>
<pb n="KR4d0508_WYG_039-3b"/>
而不反則亂曰責曰怨曰敗曰亂其為憂至矣聖人疏<lb/>
食飲水樂在其中顔子學聖人簞食瓢飲不改其樂道<lb/>
之在理之得也士之勵行者毫釐之惡不萌於心跬歩<lb/>
之頃不離於正則吾一身豈不體安而氣平乎事親而<lb/>
能孝事長而能弟撫下而能慈則吾一家豈不上和而<lb/>
下睦乎其施於人也大而陶宇宙於泰和小而一郡邑<lb/>
舉受吾惠至於窮居不見講道讀書俯仰天地亦復終<lb/>
日欣欣盖所為皆善則無所往而不得其樂也東平王<lb/>
<pb n="KR4d0508_WYG_039-4a"/>
蒼之言曰為善最樂此之謂也鹿崖邢公蚤著才諝歴<lb/>
臺閤出典大郡歸因世居撤弊搆新宏敞合度題以樂<lb/>
善徴文其中有壬佐吏部鹿崖為正郎能盡其職者也<lb/>
其得為善之樂者乎晚始得子風骨可愛易曰積善之<lb/>
家必有餘慶則又將及子孫而無窮為善之樂庸有既<lb/>
乎書以為後人勸<lb/>
　　瞻緑亭記<lb/>
蘄水東橋曰緑楊蘭溪掎之清泉迤之眉山長公游訪<lb/>
<pb n="KR4d0508_WYG_039-4b"/>
地也山曰鳳棲乆庵潘君隠焉居之隙悉樹以竹子西<lb/>
溪搆亭其中扁以樷翠西溪子仁彦賔請于迂軒凉國<lb/>
公公大書瞻緑以易其舊於是持以來請曰仁得公翰<lb/>
墨為榮元老尊嚴不敢復有請願剖其義有壬伏觀公<lb/>
之筆法遒嚴而又窺其取義之逺也其有取義於衛風<lb/>
瞻彼淇澳緑竹猗猗之義乎竹之為植君子貴之所寓<lb/>
不同焉得其外者昧其内識其粗者遺其精一碧萬竿<lb/>
沐烟滌雨氷玉不足以喻其潔逃俗之士棲遲寄懐者<lb/>
<pb n="KR4d0508_WYG_039-5a"/>
取焉不過為景物役爾昔之扁是也其體之不撓節之<lb/>
不渝善若至矣而大者未盡焉若夫觀感之頃資以進<lb/>
脩其詩人之㫖乎昔衛人美武公之徳見竹生美盛發<lb/>
而為詩不徒美而已也繼之之辭曰有斐君子如切如<lb/>
磋如琢如磨謂其學問自脩之進益也三百篇一言以<lb/>
蔽者心法也六義多草木淇澳之竹獨以興為學者教<lb/>
法也猗猗而青青靑青而如簀其進有漸而其成有至<lb/>
乎所以示學者入徳進徳明且要也子貢引之而見稱<lb/>
<pb n="KR4d0508_WYG_039-5b"/>
大學申之而為傳其示人之㫖益深切矣古之為學一<lb/>
日在世一日不已武公年九十有五猶箴儆于國以求<lb/>
戒訓其學者百世之師乎彦賔壯年進進方未已瞻其<lb/>
緑則思其興之託惕然自警景物滿前不能吾役也今<lb/>
以注書為風紀知薦調寳慶儒學正惟斆學半仕優則<lb/>
學予尚有望焉<lb/>
　　南山亭記<lb/>
貴溪夏君明進既葬其親南山之陽遣子元棣走京師<lb/>
<pb n="KR4d0508_WYG_039-6a"/>
請曰南山去家財五里山形廻環風蔵氣完良田下抱<lb/>
清泉流潤冬夏不竭左右暎帶嘉禾脩竹竒峰怪石不<lb/>
可殫數作亭其側以為拜掃休息之地一言之則榮幸<lb/>
及地下矣余聞而復之曰而父卜宅兆而葬其親禮也<lb/>
予尚何言然予習於葬者也試為子言中原地厚而夷<lb/>
易措也大江而南山水居地七八甌窶汙邪又居半故<lb/>
必慎擇其地一域之内僅一竁或二三爾否則必有水<lb/>
泉螻蟻之患嵗時展省東西馳騖甚有至他郡數百里<lb/>
<pb n="KR4d0508_WYG_039-6b"/>
外者其亦不得已也哉昔朝議欲天下通行扶葬之制<lb/>
而區區抗論以為不可者其以是也孝子卜擇得佳地<lb/>
逺近不校也得佳地又近其居若明進可以為說矣若<lb/>
夫嘉木脩竹竒峰怪石亦有與於是乎人子有終身之<lb/>
䘮四時變易隨地感觸况見荆榛蔓草酸風苦月有不<lb/>
為之心摧肝裂者乎木也竹也峯也石也亦有可說者<lb/>
乎昔人以思名亭朂其孝而益其思得名之正者也南<lb/>
山之名因其地也親葬之地聞其名親斯在焉况即其<lb/>
<pb n="KR4d0508_WYG_039-7a"/>
地乎即其地與親邇矣况登其亭乎况觀其扁而提撕<lb/>
之助益有所感乎則南山之名其有益於孝思者哉若<lb/>
是則木也石也竹也峯也不能撓吾之思矣不寜不能<lb/>
撓吾之思也將由南山之扁亦有以發吾之思矣顧孝<lb/>
子之心所存何如爾元棣歸以語而翁請以是記之如<lb/>
何元棣曰唯書以畀之<lb/>
　　一中堂記<lb/>
吳君之文佐郡有特操作邑有惠政任劇有剸割之才<lb/>
<pb n="KR4d0508_WYG_039-7b"/>
為兩淮轉運判官予實都轉運使俄入叅議中書其自<lb/>
脩之功不知也予自政府得請南歸其子允拜予汝水<lb/>
之濵以昔尹文安去思碑拜而請曰翁歴履此其槩也<lb/>
維揚終更僦屋以居有堂題曰一中所以自脩而教不<lb/>
肖者不敢弛也徼教言歸獻翁必樂允庶幾養志萬一<lb/>
哉余善其請且知之文之自脩不侈於小成欲進乎道<lb/>
義之域為之說曰一也中也聖賢道綂之所係也果有<lb/>
見於二語乎將有見於一之中乎抑用力而一於中乎<lb/>
<pb n="KR4d0508_WYG_039-8a"/>
若夫有見於一之中則邵子所謂一中分造化者也一<lb/>
為主而中其内也用力而一於中則中為主而一其力<lb/>
也之文其用力而一於中者乎中者無所偏倚無過不<lb/>
及之名也存乎内者得其正發之外者無不中矣存乎<lb/>
内則造次顛沛之際念兹在茲無少間斷是之謂一也<lb/>
發之外則飲食起居語黙舉措無往而不合於中一其<lb/>
力以致于中致于中以驗其一希賢希聖事也况淑一<lb/>
家而效一官哉世之耄於鉛槧而汨於醉夢狃於薰習<lb/>
<pb n="KR4d0508_WYG_039-8b"/>
而安於淺陋者未有問道於是途者也其有問道於是<lb/>
途不以其道之正告之而姑就其所能使之𡨕索背馳<lb/>
以終其身者則亦不仁之甚哉語不云乎可與言而不<lb/>
與之言失人予於之文不失人矣<lb/>
　　追逺堂記<lb/>
亞中大夫彰徳路總管致任盍公旣葬之四年子承務<lb/>
郎襄陽等處營田副提舉可大即其居作祠堂顔曰追<lb/>
逺語不云乎慎終追逺民徳歸厚矣懿哉名也可大能<lb/>
<pb n="KR4d0508_WYG_039-9a"/>
慎其終斯能追逺矣然逺非一義也况族大而逺者乎<lb/>
盍氏自隋唐居上黨五季板蕩遷臨漳莫詳其世六世<lb/>
祖浩至彰徳公秩然有序而上黨馮村坵壠故在地為<lb/>
磴級與山髙下凡百餘畆老松五百餘株碑剥落不可<lb/>
讀子孫尚四十家可大嘗往展省㑹其族而不能序其<lb/>
次也臨漳田村之兆喬木古柳鬱乎蒼蒼浩生琡琡生<lb/>
鉉鉉生圭仕至彰徳總管府經歴葬安陽司空原六子<lb/>
第三曰居仁生渙彰徳公也守磁州有惠政盍氏之先<lb/>
<pb n="KR4d0508_WYG_039-9b"/>
居上黨不知幾世而遷于臨漳自臨漳又至安陽兩塋<lb/>
之族不知其幾人又舉上黨之族而計之則不可勝計<lb/>
矣臨漳吾族也上黨亦吾族也舉不可勝計之族而泝<lb/>
之則其始一人之身一人之身而至於千萬人勢也推<lb/>
千萬人而至於一人則其為追逺至矣固不可以服盡<lb/>
親盡論也説者謂追逺者祭盡其誠此可大之能者又<lb/>
曰逺者人之所易忘也而能追之厚之道也以此自為<lb/>
則已之徳厚下民化之其徳亦歸於厚此余所望於可<lb/>
<pb n="KR4d0508_WYG_039-10a"/>
大者可大年冨力強致力於是其志可見已故予不敢<lb/>
以常人望之而摭其家乗之要申以追逺之大者為之<lb/>
記以復其請焉後之追逺者將取法於可大矣<lb/>
　　一真堂記<lb/>
達為良相窮為良醫地不同活人一也非其良則殺人<lb/>
亦一也人病不同惟良醫為能知其冝故在膚而汗滿<lb/>
實而瀉虛者補之髙者越之慓悍者為按摩滯痿者為<lb/>
導引寒奪者為炙<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>攣痺者為鍼刺實結者為砭不仁<lb/>
<pb n="KR4d0508_WYG_039-10b"/>
者為醪醴而血氣凝泣者又有熨藥焉盧扁既逝法多<lb/>
不傳行於世者獨藥與針爾又有趨其簡要獨事針刺<lb/>
者其言曰藥有真偽人有貧冨地有城市田野之殊時<lb/>
有兵荒寜謐之異必藥療人是求三年之艾於一時為<lb/>
此言者明其術亦足療人視古毉道則未備也太師竇<lb/>
先生之未遇也懐其學無所施憫人札瘥針法極其妙<lb/>
施諸治療莫不即愈兵荒中活人不知其幾及見世皇陳<lb/>
三綱五常之道人道旣立相安而並生其為活人又什<lb/>
<pb n="KR4d0508_WYG_039-11a"/>
百千萬於針矣天下之言針者一以太師為宗而標榜<lb/>
求售者皆自稱門人焉因多病得請歸首以詢醫為事<lb/>
卜居上夀里有牓其門曰毉者方自喜幸俄白首儒服<lb/>
携酒來行里門之禮乃老毉博文張先生也博文之師<lb/>
教授鄭璵子玉者嘗館太師于家真得其傳而博文則<lb/>
親傳于子玉者源之正流之不沲故施於用其效可必<lb/>
也家人有病者博文診之曰此不必藥當自愈又曰吾<lb/>
藥攻病無病不可用也凡毉必出藥為攫糈計且曰無<lb/>
<pb n="KR4d0508_WYG_039-11b"/>
病當備吾藥可預服也有當病而不藥又教以無病不<lb/>
藥者乎博文其賢矣人言博文喜用酷烈劑聞而質之<lb/>
乃曰遇其疾即用其劑遇其病而不用其劑則與無病<lb/>
而強之以藥者等矣予聞而益賢之有堂扁曰一真請<lb/>
為之説真之為義大矣哉針法得其真則治病不謬診<lb/>
病識其真則用針不忒製藥得其真則施用不悖無所<lb/>
往而不一於真而又始終濟之以一心之真則活人之<lb/>
功又豈下於相哉余待罪中書久盖深有愧於博文者<lb/>
<pb n="KR4d0508_WYG_039-12a"/>
也書其實以為記且以識余愧云<lb/>
　　筠齋記<lb/>
泰定丁卯先公捐館京師先在江南者夸山水之勝勸<lb/>
扶匶南且賙以地京師者則曰西山有佳地子南北無<lb/>
恒産不幸罹荼毒於斯斯亦妥靈之地也亦有指以地<lb/>
者而鄉里士大夫則不然其尤有意者至忿然曰子欲<lb/>
子孫浮華則南欲因京師富貴則北我知者父母邦爾<lb/>
荒迷中神魂無主三議鬭胷中太夫人泣而言曰我平<lb/>
<pb n="KR4d0508_WYG_039-12b"/>
生作夢無一不在鄉里兒其决哉議遂决既藁殯走湯<lb/>
隂拜先塋不獨苦澇而亦狹不容竁矣從教授緱君允<lb/>
中改卜焉安陽城西山水靡不履歴始得武官原洹水<lb/>
之陽今阡而定畫遷措皆允中為之允中學儒者也盡<lb/>
去俗師荒唐禍福之說壬申太夫人歸葬得其人益詳<lb/>
蓋外方内恭安命之士也戊寅予得請歸請記其齋曰<lb/>
筠者余知其安於所遇而驗其才可施用束於冷局也<lb/>
扁筠之義其有不可自揜者乎古今人例喜言竹居必<lb/>
<pb n="KR4d0508_WYG_039-13a"/>
種植詩必記興其性若節言之備矣以言其用則簡牘<lb/>
箭笴篪簫笙簧筐篚篾席䌫維縢絡之屬皆事也而其<lb/>
用之尤切者筠焉記言竹箭之有筠筠竹膚之堅者也<lb/>
竹寒暑一致守雖在節禦捍襲護使不能干其内則筠<lb/>
之㓛焉若篾席筐篚䌫維縢絡獨析其膚爾肉則薪也<lb/>
而簡牘箭笴箎簫笙簧雖膚肉俱用膚或有損則為弃<lb/>
物矣人謂允中幽閒曠適託於竹而已不知允中可施<lb/>
於用若竹之有筠也余不能施允中於用念其有力於<lb/>
<pb n="KR4d0508_WYG_039-13b"/>
先塋記其詳以志其交之始聲其才以待世之用者焉<lb/>
　　皆山亭記<lb/>
昔宋之不綱也權臣握國軸以軋善類鉗天下口盡斥<lb/>
異己者而人心天理詩書功力浹人肌骨有雷霆不能<lb/>
怖賁育不能奪者焉當時時文弊極世因一以爲無用<lb/>
之學特庸人急禄者所為爾豪傑不屑也故有假對䇿<lb/>
以痛斥時政力詆權姦死生禍福有不恤者謂時文盡<lb/>
弊可乎廣信熊松能信甫咸淳辛未中省以策忤賈不<lb/>
<pb n="KR4d0508_WYG_039-14a"/>
預廷試賈旣敗以國子正字召辭至元後戊寅其曽孫<lb/>
光來京師始奉家乗求記其父皆山亭余因得其世焉<lb/>
信甫從湯文清公讀書交謝叠山以氣節相髙既為賈<lb/>
擯隠居石梁山下着書誨人學者尊之稱為石梁先生<lb/>
先生生應制伯韶甫丁南北始一之㑹以琴書娛其親<lb/>
或勸之仕而屈以吏辭而歸石梁先生没作樓所居之<lb/>
東號曰對山盖石梁在其前對山如見其親也伯韶没<lb/>
子子良仲英甫作亭曰皆山亦以志其孝思而名之之<lb/>
<pb n="KR4d0508_WYG_039-14b"/>
意則主于石梁焉龜山龍蟠在其東西山雙峯在其西欝<lb/>
乎在其左右前後也孝子之心身之所在親之所在也<lb/>
故于羮于墻皆見焉况親之所居名之所屬而日接于<lb/>
目者乎自石梁而為對山自對山而為皆山皆山之望<lb/>
對山對山之望石梁皆此意也而天下之山皆可感觸<lb/>
雖無山之地亦猶有山焉非與世之役景物而標牓自<lb/>
髙者比也余聞石梁之髙不過數十仭有泉出其麓流<lb/>
而為溪灌田為膏腴者五六十里其亦有所象乎初石<lb/>
<pb n="KR4d0508_WYG_039-15a"/>
梁先生以正學勁氣不屈於世而能力詆元惡召為國<lb/>
子正字不就而流澤汪濊子孫蕃衍詩書世濟其猶石<lb/>
梁之出泉乎而當時諛者子孫盛衰吾雖不能悉究而<lb/>
亦可必其不熊氏若也熊氏自江陵遷洪曰宗尚志甫<lb/>
者政和中登第仕至中奉大夫樞宻院檢討南渡後又<lb/>
自洪遷廣信信甫其五世孫也居是者二百年至光則<lb/>
九世矣又能章父之孝詩曰永言孝思孝思維則則熊<lb/>
氏世有之矣<lb/>
<pb n="KR4d0508_WYG_039-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷三十九<lb/>
</p>
<p>
</p>
  </div>
</body>
</text>
</TEI>
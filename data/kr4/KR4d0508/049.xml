<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷四十九</head> <lb/>
    <p>
<pb n="KR4d0508_WYG_049-1a"/>
欽定四庫全書<lb/>
　至正集卷四十九<lb/>
　　　　　　　　　　　　元　許有壬　撰<lb/>
　碑志<lb/>
　　有元功臣曹南忠宣王祠堂碑<lb/>
至正元年二月乙酉中書臣僚言敕建曹南王阿喇哈<lb/>
祠禮部議視淮安忠武王而祠於集慶縣官給其費且<lb/>
請賜田千畝以奉祭祀制曰可既月王之子托歡由中<lb/>
<pb n="KR4d0508_WYG_049-1b"/>
書平章政事拜御史大夫行臺江南臺治集慶又得躬<lb/>
相厥役以迄於成貽書有壬曰子嘗承詔銘先王知先<lb/>
王莫如子祠落矣願有紀也讓不可乃本其狀擷其家<lb/>
世履厯勲庸之槩曰蒙古哈爾拉氏有贈定威佐運功<lb/>
臣光禄大夫司徒諡忠定諱博綽者王祖也贈宣忠靖<lb/>
逺佐運功臣金紫光禄大夫中書右丞相諡桓毅諱伊<lb/>
埒肯者王考也勲皆上柱國爵皆曹南王身皆死於戰<lb/>
有大功祖妣塔布妣摩哩皆封王夫人此其家世王沈<lb/>
<pb n="KR4d0508_WYG_049-2a"/>
毅善戰襲桓毅職中統四年錫銀章虎節仍上萬户至<lb/>
元十二年擢昭毅大將軍以上萬户權行中書省事進<lb/>
中奉大夫行中書省㕘知政事明年以㕘知政事行江<lb/>
東道宣慰使明年入覲陞資善大夫行中書省左丞十<lb/>
六年進資徳大夫行中書省右丞仍宣慰江東十八年<lb/>
入覲拜中書左丞相行中書省事階光祿大夫征日本<lb/>
次明州而薨壽四十九葬曹州濟陰縣郭邨累贈推誠<lb/>
宣力定逺佐運功臣太師開府儀同三司上柱國追封<lb/>
<pb n="KR4d0508_WYG_049-2b"/>
曹南王諡忠宣此其履歴嵗巳未渡江破宋師於隆興<lb/>
北山中統初討阿勒達爾琿塔罕於河西明年扈征額<lb/>
埒布格于幕北明年從宗王平李璮于濟南四役皆有<lb/>
竒功賜黄金金箙金鞍文錦恩數稠疊至元四年觀兵<lb/>
襄陽明年圍之越六年克之始走宋師安陽灘中綴宋<lb/>
師百丈山卒與䇿勲焉十一年略地江北奪郢州南門<lb/>
堡獻盪舟之䇿渡沙蕪取鄂州泝江陵至鎮江十二年<lb/>
與淮安忠武王右丞相巴延分道取宋王發建康道與<lb/>
<pb n="KR4d0508_WYG_049-3a"/>
宋師戰屢敗之破東壩砦㧞溧陽建平廣徳西安長興<lb/>
闢獨松闗前後斬首一萬五千級殺其將杜總管呉奉<lb/>
使許呉二總制及騎將二人俘谷總制張知府禆將祝<lb/>
亮等四十二人十三年三軍㑹於杭宋亡狥浙東降趙<lb/>
提刑等五百餘人追播福安僵尸四十里殺步帥李世<lb/>
達俘秀王與擇監軍趙由□防禦使林徳降安撫使王<lb/>
吉分軍興化擒宋相陳文龍降宋官二百餘人淮兵三<lb/>
千人江南遂平此其勲庸配托端庫庫楞呼圖克台並<lb/>
<pb n="KR4d0508_WYG_049-3b"/>
封王夫人子男二長伊蘇岱爾銀青榮禄大夫山東河北<lb/>
蒙古軍大都督集賢大學士次大夫也女五俱適望族<lb/>
有壬惟古者功臣受封之國先建宗廟於路寢之東所<lb/>
以廣孝而勸忠也諸侯之制二昭二穆與太祖之廟而<lb/>
五太祖百世不遷昭穆則親盡而遞遷之自漢以來<lb/>
諸侯鮮及十世身享崇爵而子孫不能保也廟制由是<lb/>
而弗講矣其有徳及生民功施社稷者在朝廷則有圖<lb/>
形以寓其思賢念功之意在其臣吏則有建祠以盡其<lb/>
<pb n="KR4d0508_WYG_049-4a"/>
事亡如存之心亦因時制宜之義也諸葛武侯之没所<lb/>
在求為立廟又請立之成都後主皆不聼民至私祭陌<lb/>
上以武侯之功尚何靳於一廟豈欲黜私祭以崇正祀<lb/>
邪夫所在立廟在禮若汎立之成都亦復不聼何哉至<lb/>
習隆向充之請始聽立廟沔陽則武侯之得廟亦戛戛<lb/>
乎其難哉皇上於忠宣既立之祠又錫之田思賢念功<lb/>
之盛徳豈區區蜀禪之所知哉大夫祇順徳意克篤前<lb/>
徽勸孝勸忠於是乎在皆可歌以薦者也乃為之詩俾<lb/>
<pb n="KR4d0508_WYG_049-4b"/>
歌以徹豆籩其辭曰<lb/>
乾元統天乗六龍宏才碩徳如雲從忠宣天挺間世雄<lb/>
父菑子播昬作農帝曰來汝汝世忠奮戈無往不奏功<lb/>
方城頟頟暌皇風分兵犄角乗其墉沙蕪飛渡星月蒙<lb/>
順流霆擊無遺鋒義旗禮干趨獨松趙孤銜壁呉山空<lb/>
萬邦玉帛四海同台司兩轄昭報功虎符龍節行江東<lb/>
倭奴何物勞蒙衝魂升海隅心九重揚顯有子能始終<lb/>
哀榮典冊備且隆衮裳旒冕曹南封石頭城高江流潨<lb/>
<pb n="KR4d0508_WYG_049-5a"/>
新廟奕奕摩蒼穹圭田千畆畆且鍾維糜維芑紛穋穜<lb/>
舂揄釋烝簋有饛醇醲載祼牲特豐備樂舞兮明禮容<lb/>
神保假兮福攸降象賢濟美垂無窮<lb/>
　　大元贈光禄大夫江浙等處行中書省平章政事<lb/>
　　柱國追封趙國公阿勒坦哈雅公神道碑銘<lb/>
江南行臺御史大夫阿爾斯蘭哈雅致政家居遣其子都<lb/>
水少監茂罕奉家乗請曰老夫賴先世餘澤竊禄位有<lb/>
年而吾父平章公墓尚未表非慢也顧盛滿難居功名<lb/>
<pb n="KR4d0508_WYG_049-5b"/>
鮮終恒懼不克負荷遺羞丘壠君恩如天幸賜骸骨養<lb/>
痾田里年且八袠吾知免夫子知我其銘之有壬讓不<lb/>
獲本其狀序曰平章公諱阿勒坦哈雅輝和爾氏世為高昌<lb/>
望族祖伊嚕阿爾斯蘭多木達多木達華言巨室也贈中<lb/>
奉大夫河南江北等處行中書省㕘知政事䕶軍范陽<lb/>
郡公祖妣伊特戩追封范陽郡夫人考諱哈喇阿爾斯蘭<lb/>
多木達當太祖皇帝肇造區宇國主伊都呼發兵攻金斬<lb/>
其長吏聞宻實勒有異遣將命偕察喇四人馳告行在<lb/>
<pb n="KR4d0508_WYG_049-6a"/>
且具欵誠上曰果如爾言其告爾主以方物來對曰皇<lb/>
帝幸生活高昌高昌身且不敢有何有方物復命輦寶<lb/>
貨金織段以獻由是高昌内附因留宿衛從太祖南征<lb/>
卒於柳城贈資善大夫湖廣等處行中書省右丞上䕶<lb/>
軍范陽郡公妣雅克塔納追封范陽郡夫人公宿衛積勞<lb/>
除塔山屯田打捕提舉不就卒於京師昭囘里第年七<lb/>
十一葬城西小南莊之原贈光祿大夫江浙等處行中<lb/>
書省平章政事柱國趙國公配巴爾呼塔噶封柳城郡<lb/>
<pb n="KR4d0508_WYG_049-6b"/>
太夫人卒於濟南年八十四大夫時長憲山東䕶柩歸<lb/>
祔子男二長大夫也次賽音哈雅同僉宣徽院事早卒<lb/>
嗚呼世臣大家上有啓而下有承得以世濟其美者公<lb/>
一門其庶幾乎公性恂恂而志趨超詣由近侍出官非<lb/>
其志也嘗曰我先人有大造於高昌民子孫必有興我<lb/>
不必爲也夫以右丞之賢明畏天之義一介往來舉危<lb/>
亡之國而措之安遇知太祖天苟引年居高位享厚祿<lb/>
必矣乃鬱而不發蓄而不泄至公又植而不食必再世<lb/>
<pb n="KR4d0508_WYG_049-7a"/>
而後顯是盖遲速之有時非人力之所能及而啓之於<lb/>
前者固已漨涌而不可遏公卒時大夫已拜南臺御史<lb/>
流澤之來浩乎其沛然矣其浮雲富貴優游以老宜哉<lb/>
大夫以卓越之才起家監縣為良吏入臺為材御史出<lb/>
亷諸道為剛明使者入中書分南臺為天子重臣歴九<lb/>
朝官二十七轉天下識與不識皆知其名而又躬服儉<lb/>
素衣無錦繡居無華飾榮寵方至退然若虚文皇嗣位<lb/>
聖眷益隆玉帶上尊錫齎相望至為玉刻署押以示殊<lb/>
<pb n="KR4d0508_WYG_049-7b"/>
遇當是時苟假寵於上為先世要美諡作豐碑亦何求<lb/>
不得顧乃自抑若不能加於其先有於其身者必遲回<lb/>
以待於致事又遲回以至於今日不請於上不謁於太<lb/>
常擇所宜爲者自為之視世之朝暴貴而夕礱賜碑者<lb/>
有間矣二子長少監也次伊埒哈雅少監二子寳格寳<lb/>
山俱宿衛内廷公生世為賢子為賢父殁而享其寵嘉出<lb/>
於尋常身大官無聞者萬萬也其可銘也夫銘曰<lb/>
於維趙國作徳於逸而小心以繹不柔以忮不競以亟<lb/>
<pb n="KR4d0508_WYG_049-8a"/>
以承其先烈以裕其𦙍息其先伊誰實為右丞孑孑其<lb/>
征屬屬其盈高昌之望曰命靡常主命不辱而天威肅<lb/>
將輦其金珎篚厥𤣥黄歸我聖皇以敉寕一方大夫繩<lb/>
武有逺伊邇右丞有孫趙國有子坦坦如砥矯矯如矢<lb/>
維天子使靡不極所止宜爾錫爾山峙川委繄來世之<lb/>
祉城西之原有樹有封刻銘豐碑百世可宗<lb/>
　　大元故翰林學士資善大夫知制誥同修國史贈<lb/>
　　推忠守正亮節功臣資政大夫河南江北等處行<lb/>
<pb n="KR4d0508_WYG_049-8b"/>
　　中書省左丞上䕶軍追封魏郡公諡文肅暢公神<lb/>
　　道碑銘<lb/>
泰定丙寅翰林學士資善大夫知制誥同修國史暢公<lb/>
薨十年矣制贈資政大夫河南江北等處行中書省左<lb/>
丞上䕶軍追封魏郡公諡文肅又十年加贈推忠守正<lb/>
亮節功臣官勲如故伯子江東道亷訪副使篤將侈君<lb/>
之賜灼公之善範後之承也諗其友許有壬叙而銘之<lb/>
碑叙曰公諱師文字純甫上世居汴公生洛陽大父淵<lb/>
<pb n="KR4d0508_WYG_049-9a"/>
贈中順大夫上騎都尉魏郡伯配田氏贈魏郡太君<lb/>
父訥參汴侯幕一府服其賢注地里指掌圖有詩名<lb/>
公幼警悟貧無書手抄口誦甫十五博覧經史弱冠<lb/>
謁魯齋許先生先生賔遇之髙弟若姚公端甫髙公<lb/>
道凝皆相推友善中原厎定慨然有志於世上時政<lb/>
十六䇿受知丞相安圖補右三部令史丞相巴延南<lb/>
征選為省掾從攻揚州常州下蘇秀臨安歸装獨載<lb/>
書籍無一長物編平宋實跡上之初官承事郎行樞<lb/>
<pb n="KR4d0508_WYG_049-9b"/>
院都事重慶叛竭謀畫諾諸城相率内附安西王承<lb/>
制改四川北道宣慰司經歴尋除承直郎潼川路治<lb/>
中㧞寒畯王朝綱王伯寧韓伯昌為府史後皆至達<lb/>
官修府治發地得白金五十鋌同僚分公十鋌公獨<lb/>
不受以修廟學傳舎餘作酒器給公用承制改同知<lb/>
保寕路事治尚平簡反側以安擢僉四川道提刑按<lb/>
察司事世皇知其賢詔所至毋敢沮撓給三傳赴上至<lb/>
則摘姦雪寃興學除弊風采一變有㫖若曰暢純甫不<lb/>
<pb n="KR4d0508_WYG_049-10a"/>
貪佳士也其令與臺臣伊蘇特穆爾為侣遂拜監察御<lb/>
史糾劾權貴憲綱肅然上所纂農書遷陜西漢中道<lb/>
巡行勸農副使置義倉教栽植闢荒田農事以興俄<lb/>
僉陜西道按察司事時按察改亷訪司精汰舊官獨<lb/>
副使盧公處道暨公仍舊興元監軍怙勢肆虐得其<lb/>
贓奏決之移僉山南道枝江嵗防水役衆往返四百<lb/>
里供給尤苦公以江水安流悉罷其役伊徳呼駙馬<lb/>
之徒大為民害繩其尤者流之改僉山東道入為國<lb/>
<pb n="KR4d0508_WYG_049-10b"/>
子司業教育有規諸生服焉除陜西行省理問始至決<lb/>
滯訟三百餘事若右丞圖們岱爾之訟家財宣使鞏士<lb/>
安之箠折民齒開成同知張徳昭之利女財而奪之歸<lb/>
皆强悍有恃官不能制者併置於法引疾歸遷太常少<lb/>
卿轉翰林侍讀學士知制誥同修國史成宗賓天武宗<lb/>
撫軍朔方仁宗淵潜覃懐而中宫屬意安西宰相知其<lb/>
不可乃集館閣議以察向背公與焉即颺言曰此宗社<lb/>
重事詎宜苟且衆皆黙然又曰余病矣請歸調治遂拂<lb/>
<pb n="KR4d0508_WYG_049-11a"/>
衣而起仁宗入京始出視事草至大改元詔修成宗實<lb/>
錄賜中統褚幣為錠一百加少中大夫請郡除太平路<lb/>
總管兼勸農事歳旱當禱公曰聞先旱必裒於民天可<lb/>
欺乎乃捐俸致禱不日沾足當塗民坐殺牛祈雨囚械<lb/>
者六十餘人公惻然曰雨暘愆期守令責也民殺牛致<lb/>
雨爾縱不愧於心尚忍聼其訟乎即破械出之舟有泝<lb/>
流觸㳂流之舟致溺其人累讞不能決公亦縱之吏持<lb/>
不可上其議憲司卒是公議秩米收積盈屋公曰吾家<lb/>
<pb n="KR4d0508_WYG_049-11b"/>
人能盡此乎呼寒士小民恣其取去分憲至郡必謁公<lb/>
曰公治内無事此來行故事爾至屬邑曰暢先生治内<lb/>
何敢久留後守為之立祠於學召為翰林侍讀學士階<lb/>
中奉大夫奉勅撰王勃成道記序等文賜白金兩錠不<lb/>
受尋除燕南河北道肅政亷訪使視事五月歸中書遣<lb/>
編修官富珠哩翀奉翰林學士之命以請趕至汴以疾<lb/>
歸延佑四年丁巳秋主河南鄉試歸次襄縣西顧長安<lb/>
發丘壟之歎因感疾十月朔薨於縣之傳舍某年某月<lb/>
<pb n="KR4d0508_WYG_049-12a"/>
某日葬於襄陽峴山之原配伊喇氏上世遼貴族佩金<lb/>
虎符萬户某之女先公二十年卒兩封魏郡夫人三子<lb/>
長堆音廕淮安路判官轉將作院經歴拜西臺御史移<lb/>
南臺陞都事除江浙省員外郎改僉山東道亷訪司事<lb/>
入為監察御史階太中大夫為今官娶李氏子六人勉<lb/>
國子上舍生年二十七卒勤劼勱勣勁皆㓜女五人次<lb/>
曰騫不仕娶成氏子勣女一人次曰駿娶蒙古氏子四<lb/>
人朂勍助勝篤駿魏郡夫人生騫曹氏出也至元之初<lb/>
<pb n="KR4d0508_WYG_049-12b"/>
際興王之運得賢為監而文學之士措諸有政㧞出流<lb/>
俗籍甚在世若魏公者混一來可數也公制行孤潔足<lb/>
以俯視一世立志高逺足以上追古人天下之人莫不<lb/>
驚嘆以為異人而不知者造訕騰議公亦不恤也若夫<lb/>
從南征而垂槖歸得地蔵而用諸官屢辭上賜盡揮祿<lb/>
入雖公小節而其胷次為何如哉高公彥敬為山南副<lb/>
使移文言不可居公上者三謂公官五品先十餘年不<lb/>
可犯積薪之誚渡江孰不富貴至今家僅數口寒士無<lb/>
<pb n="KR4d0508_WYG_049-13a"/>
異勢利無一動其心高節清風殆不可及且兄事三十<lb/>
年義雖朋友愛如同生一旦岸然其上實不自安犯此<lb/>
三不義何以糾人之非即日辭去觀此則當時俗化之<lb/>
美士大夫風節之高公之所以致此者可知已朝為侍<lb/>
吏暮徼倖躐數級傲然為長吏為同列者聞二公之風<lb/>
亦可少愧哉公作守得古循吏體執憲有古遺直風至<lb/>
於立朝抗論不恤利害則其較著者也其為學宜專館<lb/>
閣備顧問而中外十轉始為國子司業又出為陜西理<lb/>
<pb n="KR4d0508_WYG_049-13b"/>
問入翰林才一轉官尋又出守再除翰林則老矣豈一<lb/>
時人才之多邪抑當時名爵之重雖如公者亦若是而<lb/>
已邪一技一能與不能操觚而專局至通貴未止者則<lb/>
又有命也邪然而列聖知遇多士推服太史有錄太常<lb/>
有諡加贈有號而又承家有子則天之於公亦厚矣讀<lb/>
書一過目即不忘假友人宋長編不浹日反之友訝其<lb/>
易公曰予舊熟之有忘者申之爾友記僻事數十驗之<lb/>
應答如響為文力追古作盧公處道以為似太史公而<lb/>
<pb n="KR4d0508_WYG_049-14a"/>
姚公端甫亦稱純甫實善文著述多而不存藁副使所<lb/>
粹才十一爾其見於世者不專於文也銘曰<lb/>
魏公之出際時浡興挾䇿見世淵儲遂騰宋木斯㧞蜀<lb/>
蔓有艿簡牘既資賛益惟𢎞陶之不摦撫之不搄以隄<lb/>
厥潰以擏厥弸璧求簡編土視金繒皇皇使車爰七其<lb/>
乗善則爾揚愆乃爾繩學政聿修郡績載凝掌帝之制<lb/>
適天之夢大議不屈長江可淜名日山重家不縷増歸<lb/>
來自樂飲水曲肱有介如石有潔如氷峻如絶壁孤如<lb/>
<pb n="KR4d0508_WYG_049-14b"/>
秋鷹弛張翫世中别涵澠夷考其行不渝九徴聞公之<lb/>
風貪懦自懲宰木已拱恩光日昇漢江茫洋峴首峻嶒<lb/>
元凱多事慮及谷陵惟徳惟神有憺威稜景而前修昌<lb/>
而後承登世于千物莫我敢輘<lb/>
　<lb/>
　<lb/>
　<lb/>
　至正集卷四十九<lb/>
</p>
<p>
</p>
  </div>
</body>
</text>
</TEI>
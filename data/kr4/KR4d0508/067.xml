<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷六十七</head> <lb/>
    <p>
<pb n="KR4d0508_WYG_067-1a"/>
欽定四庫全書<lb/>
　至正集卷六十七<lb/>
　　　　　　　　　　　元　許有壬　撰<lb/>
　贊<lb/>
　　文文山畫像贊<lb/>
有壬早慕文山公風節與其孫富㳺嘗序公傳而未拜<lb/>
公像意其雄傑峭異若太史公疑張子房為魁梧竒偉<lb/>
也富弟容奉圖求贊始遂瞻拜乃温其如玉焉然其栗<lb/>
<pb n="KR4d0508_WYG_067-1b"/>
而㢘者不可揜也仁者必有勇公之謂也贊曰<lb/>
精金不蝕貞玉不磷昆岡火炎乃流乃焚不流不焚孰<lb/>
為乎真摧折百至而力不衂間闗萬狀而氣益振走淮<lb/>
之心有如此水我人我民我疆我理獨有入海萬一振<lb/>
起天實厭宋臣力竭矣慨慷就俘氣言愈厲談笑燕市<lb/>
取義得義一言一動足為人師若曰父母有疾不可以<lb/>
難愈而不藥則百世之訓彛厚顔鄙夫偷生一時死何<lb/>
所遺壤腐氷澌公乃不死孰得失之可疑見諸圖繪固<lb/>
<pb n="KR4d0508_WYG_067-2a"/>
秋霜烈日之梗槩而景星鳯凰足以慰後世快覩之思<lb/>
也<lb/>
　　勅賜呉宗師畫像贊<lb/>
特進上卿𤣥教大宗師臣全節生至元六年己巳越後<lb/>
至元四年戊寅年實七十集賢臣援其師開府儀同三<lb/>
司上卿𤣥教大宗師留孫例奏圖其像勅通奉大夫前<lb/>
中書參知政事知經筵事臣有壬贊曰<lb/>
宻用襲常大方無隅淳和内融光華四敷挹之其淵持<lb/>
<pb n="KR4d0508_WYG_067-2b"/>
之若虛執道紀以御衆有世不能喙其心而但迹其膚<lb/>
學硏古先業豐詩書人以為仙臣以為儒盖遁迹於清<lb/>
浄而㳺戱於世途竹宫桂館玉佩霞裾天威不違顔咫<lb/>
尺餘五十載扶正議引善類隂芘於衆庶有當軸之所<lb/>
不如而見之祝釐者特其土苴之餘當杖於國益健而<lb/>
腴昔李少君自謂七十嘗見老人之大父豈誣人而自<lb/>
誣而松喬之有筭方自此而權輿將從猶龍於反景日<lb/>
室之山握青筠而與五人者俱顧帝心之簡在示殊渥<lb/>
<pb n="KR4d0508_WYG_067-3a"/>
於繪圖豈望仙乎恍惚殆旌賢之遠橅天子萬年臣敢<lb/>
不竭報以一愚也哉<lb/>
　　澄上人龍賛<lb/>
今上皇帝躍淵桂林報恩寺時釋師澄實住持宸翰超<lb/>
詣師有功焉皇帝即位之三年召入朝恩數隆渥可謂<lb/>
希世之遇已有壬奏事明仁殿始識之將歸出墨龍求<lb/>
贊有壬既榮其遇而復有感於龍也為之贊曰<lb/>
九淵神龍屈信惟時有天者隨龍不自知其屈也獱獺<lb/>
<pb n="KR4d0508_WYG_067-3b"/>
皆得而嗤亦莫得而我危其信也飛在天而雲行雨施<lb/>
萬國咸寕而一物不遺怨不爾報徳必爾追是盖善善<lb/>
急而惡惡緩又天心之仁愛而實寓至公之無私使子<lb/>
髙而有知九原之下寕不深愧於我師也耶<lb/>
　　杜緱山畫像贊<lb/>
淵乎衷粹乎容謂秋而栗復春而融慨見盎其莫形惟<lb/>
至和之積躬方淫哇之沸土發希聲於鴻濛工而去華<lb/>
博而有宗帝憫悾恫挈臯比以付翁爰暢而聾爰豁而<lb/>
<pb n="KR4d0508_WYG_067-4a"/>
蒙雖用世之不充而流澤其未窮有孫亢先峩豸躍驄<lb/>
貤爵疏封實大且豐若夫羨盛徳之萬一非敢為里巷<lb/>
之私盖以示天下之公也<lb/>
　　贈陳謨贊治功臣金紫光禄大夫太尉上柱國追<lb/>
　　封趙國公諡忠襄鄂摩克公像贊<lb/>
宻雲未雨佳木未實蕩而戕之伊誰我戹然澤之蓄者<lb/>
其時出柢之深者其枿植維鄂摩克為國之望盖有拯一<lb/>
時之烜赫漲於昔而涸於今又孰若昔之嗇而今之溢<lb/>
<pb n="KR4d0508_WYG_067-4b"/>
秩登三公封疏大國靖言思之實昌以徳子孫孫子千<lb/>
載一日<lb/>
　　贈光禄大夫司徒柱國追封趙國公諡宣定鄂摩<lb/>
　　克公像贊<lb/>
鴻濛剖世坱圠啟春結繩易俗羔羊肇文控弦悉材載<lb/>
筆惟人帷幄不出謀猷是詢器可受大天胡遘迍厚徳<lb/>
所泊孫而復身恩崇地官益著人倫裕後無斁有說有<lb/>
振<lb/>
<pb n="KR4d0508_WYG_067-5a"/>
　　廬陵劉須溪父子三人畫像贊<lb/>
讀其文於生識其貌於死接其子弟於世而拜其父兄<lb/>
於紙求兄以弟求父以子雖無丹青盛美彰矣况翁之<lb/>
文方流傳而無止也<lb/>
　　白澤圖贊<lb/>
白澤像世謂可厭不祥雲莊侍御為龎允中提舉圖之<lb/>
余為贊曰<lb/>
有生賦形孰操其鈞或偏而漓或正而淳是吹萬之不<lb/>
<pb n="KR4d0508_WYG_067-5b"/>
同而受化之所因曰神斯龍曰靈斯麟復有在理靡常<lb/>
舉世無羣慌惚有無而不可致詰則又精氣之奇變非<lb/>
牢豢之可馴禹鼎象姦而或遺齊諧志怪而未陳奔走<lb/>
魑魅清敉户庭桃茢無功巫覡不神見諸圖繪其績且<lb/>
爾况一旦突出而得其真者乎<lb/>
　　淮曹知事劉之彦出其先畫像五世三軸求贊五<lb/>
　　世祖諱撝字仲謙號南山翁金石州刺史<lb/>
匪鄉而化匪先而傳窮經起家披荆力田其所以魁多<lb/>
<pb n="KR4d0508_WYG_067-6a"/>
士開来裔者夫豈偶然惟積之深猶水有源故椒聊蕃<lb/>
衍之中見四世八桂之蟬聨滿床之笏亦無足羨者書<lb/>
香一脈常不斷而緜緜人皆知其為劉氏之祖而不知<lb/>
其為渾源山水之仙也<lb/>
　　髙祖諱汲字伯深自號西巖金翰林應奉曽祖諱<lb/>
　　侃字雅川豐王府文學祖諱從政字直卿昭信校<lb/>
　　尉監海縣稅<lb/>
猗與先生芥拾危科聲華四馳赫奕鑾坡曾未衰暮飄<lb/>
<pb n="KR4d0508_WYG_067-6b"/>
然巖阿敝屣聲利沖融太和放辭粹古沛如決河世崇<lb/>
義方其遺孔多子能襲桂林之芳孫復衍慶源之波觀<lb/>
眉宇之清温風度之逶迱而一門慈孝之氣象盖百世<lb/>
而不磨若夫丹青所不能寫者則有西巖之歌<lb/>
　　父諱亨字仲通鄧均總管府經歴<lb/>
氣邁而和學叢而治際時可為用復我違宰邑佐府百<lb/>
未一施乃昌以年田娯里嬉子克紹家夙夜思勵遺訓<lb/>
有嚴流祉未替我先之積我徳之泰我官之卑我後之<lb/>
<pb n="KR4d0508_WYG_067-7a"/>
大<lb/>
　　僧格實哩監司豸冠像贊<lb/>
任法象服制敬惟欽直盖所性觸非其心有敬主内有<lb/>
頍著外仇視佞人徳遇善類勿謂至堅佞則爾摧勿謂<lb/>
至柔善則爾維我昔斯峩人與其稱烱如清氷玉壺輝<lb/>
映秩秩憲紀矯矯藎臣風霜示肅閭閻以春惟其有不<lb/>
觸之觸使邪自正而屈自直此其所以為大過人也<lb/>
　　興子初憲副林下小像贊<lb/>
<pb n="KR4d0508_WYG_067-7b"/>
處讙求寂處煩慕清惟適之安亦人之情寂而求讙清<lb/>
而慕煩彼宵人者何適而安我一而安汝廹之移遇不<lb/>
可釋我儲汝施乃身車服乃心田野并介重輕雖用猶<lb/>
舍悠悠浮雲矯矯遐心杖藜幅巾招鶴抱琴此而痼癖<lb/>
彼而僂俯清泉白石實聞斯語<lb/>
　　興子初豸冠像贊<lb/>
昔有神物朔方孕精臯陶作士且不自明正邪紛糅孰<lb/>
究其極爰資爾靈以别淑慝法冠象之讒佞斯伏北庭<lb/>
<pb n="KR4d0508_WYG_067-8a"/>
之英實稱其服不假堅銳濟吾之私彼獨何心惠文治<lb/>
之有鏘葱珩若若者綬嵓廊步趨周折左右化霜為雨<lb/>
易秋以春勿但要跪坐敬事而以自神也<lb/>
　　赫僉事豸冠像贊<lb/>
有美且鬈屹乎其標美錦夙製璞玉用雕西南之勞江<lb/>
湖之遥氓□陽春姦摧巨猋賜環伊邇天衢趣軺又將<lb/>
頍太室以肅大禮峩螭首以懾百僚草木之微遂其繇<lb/>
條于嗟豸兮其騶虞之招乎<lb/>
<pb n="KR4d0508_WYG_067-8b"/>
　　超爾子淵御史畫像贊<lb/>
玉琢其章春融其天栗而孚尹温而塞淵刷羽天池蜚<lb/>
英青年歴三臺而一節行無事以繩愆入為養志之子<lb/>
出為匪躬之賢而况伯仲叔季簪笏後先韋之舉代揚<lb/>
之并居不足以比其盛而陳之難為馬之最良又以見<lb/>
世美之蟬聨其冠峩峩觸不直而咋不正夫豈恃銳而<lb/>
無前惟大體之是存肯束溼而恒弦將康濟天下之民<lb/>
而易之以珪衮貂蟬也<lb/>
<pb n="KR4d0508_WYG_067-9a"/>
　　自然贊<lb/>
自然者錬師談君號也君始從𤣥教宗師閑閑呉公學<lb/>
出提㸃武昌𤣥妙觀其徒黄明善為請贊閑閑余友也<lb/>
其取必端明善謹飭士也其事必賢雖不識知其賢矣<lb/>
夫善言自然者莫若猶龍氏其言天法道道法自然天<lb/>
也道也自然也不離而三矣乎天外無道道外無天天<lb/>
也道也一自然也始於天而終於自然所以明其如是<lb/>
而後為天與道也一而三三而一其示學者指歸乎於<lb/>
<pb n="KR4d0508_WYG_067-9b"/>
戲賢矣哉是盖不可以禬禳小數言也贊以辭不自然<lb/>
矣豈不自然而亦有自然者乎乃為之贊曰<lb/>
蒼蒼生覆孰識其機日往月来其誰廹之沖漠無朕氣<lb/>
行理隨林林與三而孰自知心也其天身也其人不求<lb/>
其心不取諸身惚兮有物恍兮有象舉以授子巳涉勉<lb/>
強伊小數兮將無同白日生羽翰兮子其余從勿以功<lb/>
成事遂待百姓之皆詗<lb/>
　　趙仁卿同知畫像贊<lb/>
<pb n="KR4d0508_WYG_067-10a"/>
出而趠厲居而淳渾積勞皈章不緇不磷從容懸車矍<lb/>
鑠八旬逢涌之澤各逮於褆身兹非仕宦之老成郷里<lb/>
之善人乎<lb/>
　　蘭石贊<hi>為憲史童安卿作</hi>
揚揚其香漸漸其質香無人而不歇質振古而不易肯<lb/>
紉佩以寄怨孰攻玉以自泐清貞相資允矣二益培我<lb/>
馨徳堅我定力蘭與石與君子是則<lb/>
　　呉明徳畫像贊<lb/>
<pb n="KR4d0508_WYG_067-10b"/>
謂山澤臞青胡為紆謂聲利徒標乃爾孤將同荷衣浮<lb/>
㳺江湖抑欲拾芥易紫若朱仕耶隠耶并與介與子盖<lb/>
審於知命而浮湛出入於兩途者乎<lb/>
　　可與畫像贊<lb/>
直而有容剛而有制汎而能别儉而能施承家則獨肩<lb/>
其難施政則獨手其墜既優厥兄亦勝其季即兄季間<lb/>
兄又為不武之最弭耳而苟祿張口而待飼岸然其上<lb/>
但縮恧而增愧也<lb/>
<pb n="KR4d0508_WYG_067-11a"/>
　　孫吾與畫像贊<lb/>
士林之英胄館之髦書香世澤禮薰樂陶就道負笈希<lb/>
光沃膏培其已實增其未髙有渟未抒有銛未操匵韞<lb/>
不售賈用㑹遭將聲聞於天而一鳴於九臯也<lb/>
　　蔡仲謙運使雲林小像贊<lb/>
氣清而神完外癯而内腴御暴嬰難持志無撓剸繁治<lb/>
劇㳺刃有餘身已瘁於剔歴友方樂乎樵漁經費需才<lb/>
鋒車突如曾未期月山積海輸鳯池訏謨其席屢虛吏<lb/>
<pb n="KR4d0508_WYG_067-11b"/>
垢待刮而民瘼仰蘇清泉白石雲樹茅廬胡為乎歸與<lb/>
　　房先生畫像贊<lb/>
昔主并試得俊曰房因梓之良悉橋之昻梓植日茂袍<lb/>
青鬢蒼橋也昻藏兩表郡庠告老賜緋八十四霜生違<lb/>
接歎沒瞻餘光有作滿家有述繼芳伊作伊述汾流與<lb/>
長<lb/>
　　如愚先生畫像贊<lb/>
仇侯公度守晉寧政成而歸燕燕其里也復命典大郡<lb/>
<pb n="KR4d0508_WYG_067-12a"/>
力辭於未及之年平生慕古人假古物以寓其意又自<lb/>
號古愚聞於時一日貽書有壬曰吾友胡助亦古愚也<lb/>
兹以古愚獨歸胡而更曰如愚客有工繪貌余惟肖徼<lb/>
子一語其勿吝夫名而字古也復冠以號今也滔滔雷<lb/>
同焉得而避之昔有同姓字於一時若杜子夏者未聞<lb/>
易而避之也字且不避况字之外者乎何獨公度介然<lb/>
自别於胡哉始聞而疑之即其號求其志而後有以見<lb/>
公度之力於進修而其志有在也末世滋偽聖人發古<lb/>
<pb n="KR4d0508_WYG_067-12b"/>
愚今愚之嘆以其挟私妄作又不若徑行自遂之為疾<lb/>
也如愚顔子也聖人與言有聽受無問難盖其真積力<lb/>
乆觸處洞然但見其不違如愚退省其私則見足以發<lb/>
明夫子之道然後知其不愚焉公度慕古人者也非古<lb/>
之愚者也慕古人而師顔子有餘師矣自古愚而為如<lb/>
愚自如愚而為不愚得之於心有不可名者也號與字<lb/>
云乎哉贊曰<lb/>
謂其不愚黯乎其外謂其果愚皦乎其内以為古之愚<lb/>
<pb n="KR4d0508_WYG_067-13a"/>
則思不暗昧而行不自遂生乎今之世尚論古之人而<lb/>
無愧左圖右書以㳺以藏淵而時出絅而日章樂不可<lb/>
名號孰爾臧殆將造夫心齋坐忘之鄉者乎<lb/>
　　白菊坡昆季畫像贊<lb/>
檢校白君公嚴自號菊坡曰閒雲者其從兄公博也曰<lb/>
秋山者弟公固也廣陵李容璋繪為一圖境宇幽夐風<lb/>
致閒逺使人有超然物外之想安陽許有壬為之贊曰<lb/>
雲飛太空不閒而閒有黄者華坡香露寒涼風作秋萃<lb/>
<pb n="KR4d0508_WYG_067-13b"/>
清乎山之三子者敢問所安盖託物以成趣雖異稱而<lb/>
同觀泄友愛乎壎篪寄襟抱於㳺盤觀無心之出岫豈<lb/>
一時之怡顔東籬之下悠然之見曠千載而相闗若夫<lb/>
雲之澤物菊之夀世山之興寳其無愧淵明伯仲之間<lb/>
者乎<lb/>
　　張天師畫龍贊<hi>為董此字作</hi>
吁嗟靈物時屈時伸其隐徳也淵潛自珍肆有獺而笑<lb/>
有獱及乎茫洋𤣥𣺌變化無朕孰名其神方在天而滃<lb/>
<pb n="KR4d0508_WYG_067-14a"/>
雲雱當旱而作霖雨於以蘇百萬億之生民也<lb/>
　　崇文監丞姚貢夫畫像贊<lb/>
豐腴而清睟和而貞皦皦貴介巖巖老成聲華藏室藉<lb/>
甚在庭及乎珥筆督刺躍驄按行不以觸噬而示力不<lb/>
以發擿而儌名曾日月之幾何固已騰茂實而蜚英聲<lb/>
圖書東觀英纒次登自公退食衣若不勝曰豈巳能世<lb/>
澤是膺昔我牧闇先生實主文衡徳沛淵泉言炳日星<lb/>
是宜名父之有子亦子之克慎於繼承崇徳象賢尚亢<lb/>
<pb n="KR4d0508_WYG_067-14b"/>
宗跨竈而莫之與京也<lb/>
　　雪樓先生程楚公小像贊<lb/>
有壬昔来京師雪樓先生楚國文憲程公在翰林嘗一<lb/>
再見之奔走四方不得日侍筆硯而知先生與議貢舉<lb/>
之有力也至正丙戌十一月諸孫世京奉小象示有壬<lb/>
俾贊其左不敢以蕪陋辭也贊曰<lb/>
楚郢故墟有樓巖巖世半不知修阻孰探由公著稱嘉名<lb/>
遂洽乎朔南公㓜為學演迤泓涵曾未施抒勝國已戡<lb/>
<pb n="KR4d0508_WYG_067-15a"/>
楚材晉用乃能獨挺夫楩楠持憲中外人革鄙貪掌帝<lb/>
之制音叶韶咸和不徇物剛不来讒引年勇退秋風片<lb/>
帆塵空萬事之擾擾雲䕶一室之潭潭松隂入坐爐熏<lb/>
自參宛清揚其如在耳肅肅乎名談昔舉貢之始行一<lb/>
廷議之二三天荒盡薙乎薉茀鵠袍倐忽而朱藍顧區<lb/>
區之不才至襲公之氷銜雖拜圖懐人希彷彿於萬一<lb/>
而度徳量力秪足以重沙礫之慙也<lb/>
　　達實宻彦修雲溪小像贊<lb/>
<pb n="KR4d0508_WYG_067-15b"/>
厭膏梁之腴而采山釣魚舍鮮華之服而博帶長裾拂<lb/>
朝市之塵而居巖壑之僻刷貴介之習而為山澤之臞<lb/>
自非重於内而輕於外得其精而遺其粗孰能栖神於<lb/>
澹泊㳺心乎詩書長松䕃庭春酒在壺人間富貴之樂<lb/>
有及此迂疎者乎政恐不免於用世而亦將為一琴一<lb/>
鶴之徒也<lb/>
　　馮公勵集賢山居小像贊<lb/>
難進易退士行大較用世不免塵纓遂縛而吾心豈忘<lb/>
<pb n="KR4d0508_WYG_067-16a"/>
乎山林吾身實寓乎臺閣爰因紈素想象真樂華貫已<lb/>
至迷途云覺風波有涘崦嵫復薄幸天假以夀康俾進<lb/>
退之綽綽䇿枯藤而徜徉觀浮雲乎寥廓平生之歡遂<lb/>
於今日人間之景聚乎一壑按圖大笑與汝無怍謂余<lb/>
不信有如此鶴<lb/>
　　沖𤣥輔道凝素𤣥教真人成存劉公畫像贊<lb/>
珠冠錦裳陟降帝傍雖祝釐有命燁乎其章而松姿鶴<lb/>
骨邈與世忘人知其跡託之禬禳不知其胷中之天自<lb/>
<pb n="KR4d0508_WYG_067-16b"/>
有雨暘烈烈祖師昔友國殤厥宗五傳師也允臧訏其<lb/>
濫觴實源吾鄉維桑與梓必恭敬止况交㳺之契且卅<lb/>
霜挹春温而接餘光者耶<lb/>
　　濵州知州蕭克復畫像贊<lb/>
小漢從華族姓日蕃世遠寖泯流風故存矯矯總戎出<lb/>
際聖元餘慶之抒至於𤣥孫善源渾淪璞玉粹温紈綺<lb/>
席世詩書是敦奏刀歴宰神遇劇繁坦履優績爵弁以<lb/>
鶱黄金横帶有朱其轓一朝政成肯蕪我園又將邈乎<lb/>
<pb n="KR4d0508_WYG_067-17a"/>
命巾車於林慮棹孤舟於清洹也<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0508_WYG_067-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷六十七<lb/>
</p>
<p>
</p>
  </div>
</body>
</text>
</TEI>
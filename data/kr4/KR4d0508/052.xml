<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷五十二</head> <lb/>
    <p>
<pb n="KR4d0508_WYG_052-1a"/>
欽定四庫全書<lb/>
　至正集卷五十二<lb/>
　　　　　　　　　　　　元　許有壬　撰<lb/>
　碑志<lb/>
　　故通奉大夫湖廣等處行中書省㕘知政事鄭公<lb/>
　　神道碑銘<hi>并序</hi>
天厯二年己巳九月二十七日湖廣省㕘知政事鄭公<lb/>
薨於位歸葬有期其子濤狀其行泣請曰先公子之所<lb/>
<pb n="KR4d0508_WYG_052-1b"/>
知也幸哀而銘諸碑公諱昂霄字顯卿其先由滎陽徙<lb/>
澤州陽城曽祖諱珪祖諱皋金季亂能扞鄉里為忠昌<lb/>
軍節使贈嘉議大夫晉寕路總管上輕車都尉高平郡<lb/>
侯祖妣劉氏高平郡夫人三子曰鼎征大理平江南有<lb/>
功累官鎮國上將軍湖北道宣慰使領平陽太原萬户<lb/>
鎮鄂討黄州叛戰没贈宣忠保節功臣金紫光祿大夫<lb/>
平章政事柱國潞國公諡忠肅曰庭瑞信武將軍平陽<lb/>
太原萬户其季公之父諱甫讀書勵節披荆棘為田廬<lb/>
<pb n="KR4d0508_WYG_052-2a"/>
從忠肅公征蜀有功擢尹陽城十年移夏縣長子潞城<lb/>
平棘改倅潞州所至有惠政進知邠州卒贈中奉大夫<lb/>
廣東道宣慰使都元帥䕶軍高平郡公妣宋氏路氏皆<lb/>
高平郡夫人二子公其長也初忠肅公之薨也子忠宣<lb/>
公制宜襲萬戸陞樞宻判至副使以叔父信武老擇稱<lb/>
者以公襲公由宿衛出鎮一軍肅然大徳間順元土官<lb/>
宋隆濟糾折節阿女嘯諸蠻阻險弄兵樞府檄公從分<lb/>
省進擊首破闗柵日有俘戮因糧於賊所過必掃蕩而<lb/>
<pb n="KR4d0508_WYG_052-2b"/>
後已雲南四川約兵未至他將分地應接賊乗隙紛出<lb/>
公悉敗之總田萬户突進始通道與約兵會五年冬出<lb/>
師七年春賊平公之功居多入朝賜銀鈔金段弓矢以<lb/>
明威將軍進懷逺大將軍延祐元年覃定逺大將軍三<lb/>
年分戍廣西捐財賞功身冒矢石平靜江二十四寨斬<lb/>
其首梁君政擢中奉大夫廣西兩江道宣慰使都元帥<lb/>
右江岑世興侵掠州縣招撫寕敉復其所侵㤗定二年<lb/>
復萬户職廣西徭賊大作詔左丞竒珠及公督師賜繡<lb/>
<pb n="KR4d0508_WYG_052-3a"/>
段甲仗給傳符分進棼巢獲醜有㫖原悔罪者躬入險<lb/>
諭徳意降洞寨八十五猺二百五十二户男女八百五<lb/>
口器械數百陷賊者歸其親天厯元年拜湖廣省㕘知<lb/>
政事部平陽保定兩軍屯河側子濤襲萬户改行樞宻<lb/>
副使戰於偃師西兵罷入朝賜銀鈔辭不受明年二月<lb/>
復湖廣㕘政賜鞍段甲仗征蜀四月抵播州石虎開蜀<lb/>
道通六月歸以疾辭朝議重其去不允而疾竟不起年<lb/>
纔六十兩娶郭氏皆高平郡夫人公器量雄偉讀書下<lb/>
<pb n="KR4d0508_WYG_052-3b"/>
士兵興動肆焚刼公所過如無兵長萬夫餘三十年勲<lb/>
名日著忠昌之精至公始疏郡封忠宣之明可知已我<lb/>
元建行省為大藩湖廣控滇蜀山海阻深猺獠之所蟠<lb/>
穴邊報沓至獨以兵稱戍將視他省為多而藉甚在人<lb/>
者獨公為稱首故其薨也士民卒伍無不悲之夫人濤<lb/>
婦范氏皆以慟絶家人倉卒但爭救母子得甦而范氏<lb/>
卒不救濤奉柩歸以年月日祔陽城先塋而戍將法不<lb/>
聽去濤泣欲棄官甘没齒擯斥乃得請家無贏餘麾下<lb/>
<pb n="KR4d0508_WYG_052-4a"/>
致賻一無所受亦能子矣銘曰<lb/>
滎陽𨗳慶至於陽城人代有聞為邦之楨忠昌啟家里<lb/>
閈以寕有開必先王樹挺生惟我有臣忠肅忠宣弛肩<lb/>
豐扛伊稱斯傳大江滔滔百折必東彼流有潨寔原之<lb/>
逢惟柔能剛匪學莫武入而詩書出而干櫓魑魅穴空<lb/>
台衡虚席天乎不辰俛仰今昔嗟嗟孝婦一慟長辭義<lb/>
訓有柔兹焉益知承家得賢公其不朽佳城豐碑與世<lb/>
永久<lb/>
<pb n="KR4d0508_WYG_052-4b"/>
　　故征南千户蕭公神道碑銘<hi>并序</hi>
吾鄉雄厚甲河北慷慨忠義之士宜生其間宋金三四<lb/>
百年以迄我朝人代不乏竊思掇拾備太史採錄而四<lb/>
方奔走未遑也泰定丁卯内丘尹舒穆嚕哈喇布哈奉<lb/>
譜狀跽請曰吾家五世居相有功鄉里遺山之碑具焉<lb/>
惟是大父征南公年少勇戰以殁暨我祖妣孝節夫人<lb/>
遭家中微力振復起若忠若節灼不可誣宰木蒼蒼麗<lb/>
牲之碑未刻無以稱先美寵後昆敢請里仁考信可不<lb/>
<pb n="KR4d0508_WYG_052-5a"/>
諾而銘之叙曰公諱世昌字榮甫系出遼右族舒嚕氏後<lb/>
賜姓蕭至金更姓舒穆嚕氏居納新至阿薩爾為郡牧使<lb/>
金正隆間子孫移戍清平又為清平人郡牧生扎拉爾贈<lb/>
正國上將軍正騎都尉河南縣開國子子<hi>闕</hi>　　巴都本<lb/>
贈輔國上將軍輕車都尉河南縣開國伯公髙祖也曽祖<lb/>
托色埒奉國上將軍䕶軍河南郡開國侯祖徳亨字仲通<lb/>
以小字哈凖行我元弔伐之初𨽻行將太師承制拜館陶<lb/>
招撫使取磁州未嘗戮一人河南得鹿邑太康生口五<lb/>
<pb n="KR4d0508_WYG_052-5b"/>
千餘人悉縱遣之復彰徳有功遷奉國上將軍彰徳路<lb/>
總管兼行軍總帥府事用是得贈三世因占籍彰徳焉<lb/>
考珪佩金符征南千户配耶律氏公七歳而孤容止端<lb/>
重不類童子能自力學始學對屬即自知聲律九嵗主<lb/>
鄂囉十三襲千户佩符征南儀質雄偉如成人已未扈<lb/>
從渡江中統建元以舊職易新命三年從討李璮七旬<lb/>
不解甲復宿蘄皆有功至元六年春取五河口手馘四<lb/>
十餘人鉤兵及賊反曳以去㧞劍斷其臂搏戰舟中血<lb/>
<pb n="KR4d0508_WYG_052-6a"/>
流没履得戰艦二資械無筭今血履故在統軍上其功<lb/>
未報七年正月十七日卒於軍年二十有五夫人段氏<lb/>
<hi>闕</hi>　　　千户高奴女嚴魯王甥年十五嫁征戍悉從<lb/>
二十三居婺二子恒始七嵗謙二嵗挈孤扶櫬歸葬安<lb/>
陽建善村新塋遂屏絶華飾始終一節事姑盡孝教恒<lb/>
輩學雖長有小過不少恕孫哈喇布哈五嵗母亡躬自拊育<lb/>
宗族貧者周給恐後身自儉約與家人同一門三百口<lb/>
肅如也至元二十二年中書以孝節旌其門大徳十一<lb/>
<pb n="KR4d0508_WYG_052-6b"/>
年三月二十四日卒享年六十祔征南墓恒亦年十三<lb/>
襲公舊部征交趾戍邊徼以疾歸封武略將軍飛騎尉<lb/>
臨漳縣男謙精國語由河南省蒙古史除承事郎河南<lb/>
省管勾奉發架閣庫擢承務郎杭州路仁和縣尹未上<lb/>
卒孫男六人曰處義襲父職曰處禮處智處信處約皆<lb/>
恒子哈喇布哈謙子也一名處仁起家宥府行人監修國史<lb/>
蒙古史除從事郎益都路嶧州判官河南省蒙古史擢<lb/>
承務郎順徳府内邱縣尹有惠政女九人皆適名族曽<lb/>
<pb n="KR4d0508_WYG_052-7a"/>
孫男六人女五人皆㓜於戲征南忠義之氣發於戰陳<lb/>
天不引年而止於斯使極其用所就可勝言哉夫人以<lb/>
節完忠舉舒穆嚕氏之已墜享有丕祉延畀子孫豈非<lb/>
天將侈其流而先嗇其源耶銘曰<lb/>
舒嚕諸孫歴變再微有興子相度乃釋機鞬櫜啟行風<lb/>
雲際時獮薙方狃我戈弗揮係累載途解縧縱歸後承<lb/>
惟肖淵渟以施秋隼脫鞲天馬去羈五河書暝㨗書夜<lb/>
飛焯勤孔昭玉山遽頽孤婺哀哀馬革在轜九源既安<lb/>
<pb n="KR4d0508_WYG_052-7b"/>
一節不移孰堅可磷孰大可宜韓山嵳峩洹水逶迤永<lb/>
祀益昌式此𢎞辭<lb/>
　　五龍廟碑<lb/>
龍於天地間為物最神乾首六十四卦獨是取象其以<lb/>
神變不測時乗御天雲行雨施烝民乃粒功莫與京乎<lb/>
大塞堪輿小爲蠶蠋能短能長能幽能明者神之謂也<lb/>
管子曰龍水之神者也乗水則神立則雖神物其亦擇<lb/>
所可依而後能神其神哉江河湖海固其家也天下之<lb/>
<pb n="KR4d0508_WYG_052-8a"/>
曰潭曰湫曰巖曰洞曰池者非一必皆幽深僻險有水<lb/>
可依而後居焉土人往往時見光怪不敢䙝也而又旱<lb/>
暵有禱則從而祠焉彰徳路安陽縣西北五里洹水之<lb/>
陽有五龍廟廟之下水黒而深洹水至是瀦而後泄其<lb/>
龍居之淵乎太原元裕之效虞初書言明昌中風拔廟<lb/>
樹地印有跡事頗涉怪而不及廟之建始何時其號五<lb/>
者具五方為象設爾以其禱之屢孚也路達嚕噶齊荀<lb/>
公凱零同知阿拉克判官穆爾沁嘗修其廢築臺其前至<lb/>
<pb n="KR4d0508_WYG_052-8b"/>
元四年戊寅夏旱甚甫事請禱六月二十日甲申總管<lb/>
杜公徳逺始下車憂惶無措曰不才之來丁旱之會又<lb/>
數日不雨則苗盡槁人何食賦何徴責何以逭盍走靈<lb/>
祠而禱諸荀公曰五龍廟效靈自昔協恭精禱神其憫<lb/>
乎於是率僚屬齋沐具香幣禱焉戊子行事雲俄起是<lb/>
夕微雨越翼日大作三日乃止苗之槁者浡然而興市<lb/>
之閉遏者發人之轉徙者息病者以蘇訛言以寂豐凶<lb/>
笑顰變乎旦夕既報祀安陽縣尹趙君時敏請刻石以<lb/>
<pb n="KR4d0508_WYG_052-9a"/>
昭神貺以逺邦君之休夫龍與人異處昔鬬洧淵子產<lb/>
以為吾無求於龍龍亦無求於我惟其無求則子產之<lb/>
言是已為天牧以守其土以養其民以供其貢賦而嵗<lb/>
將告饑人將轉死苟可弭菑當即致其拯則其能無求<lb/>
於龍乎且龍之托於兹水以神其神人象而相之有年<lb/>
矣應㨗桴鼓亦其宜也否則將不與搏土缚芻等哉抑<lb/>
聞之雨由乎神而亦由乎人至誠貫金石信及豚魚况<lb/>
龍之神人之誠有不格者乎然而龍之徳不可忘也祭<lb/>
<pb n="KR4d0508_WYG_052-9b"/>
法日山林川谷丘陵能出雲為風雨見怪物皆曰神洹<lb/>
水有龍龍能出雲為雨祠亦宜哉書其概申以迎送神<lb/>
曲俾祀而歌焉其詞曰<lb/>
洹之水兮浺瀜祠其涘兮惟其潨羗自珍兮神龍沕擇<lb/>
勝兮實所宫魃之虐兮藴隆龜吾田兮槁吾稑穜將竭<lb/>
澤兮及爾躬哀吾氓兮疲癃忍及喙兮弗充龍之怒兮<lb/>
奮飛豐隆前驅兮屏繄後随騰清波兮淋漓沛為霖兮<lb/>
鮮厥萎報祀兮孔時冷風肅兮滿旗鼓坎坎兮吹參差<lb/>
<pb n="KR4d0508_WYG_052-10a"/>
荷神嘉兮無期<hi>闕</hi>
膏澤施兮不屯苗其傑兮木欣欣牲之腯兮醪之醇琮<lb/>
席靚深兮縈燎薰享不儀物兮享以人龍之去兮逡巡<lb/>
噓雲氣兮氤氲歸九淵兮深蔵歛大惠兮芘一方時潛<lb/>
飛兮則其常有扣斯應兮惟爾之臧百穀充羨兮遺秉<lb/>
在田龍兮龍兮人不爾諼<lb/>
　　故中順大夫同知潭州路總管府事致仕趙公墓<lb/>
　　志銘<lb/>
<pb n="KR4d0508_WYG_052-10b"/>
先生篤義里閈遇不識亦為具况久敬者乎大徳間衡<lb/>
州有滯獄司憲移醴陵知州趙公往按始決公里閈前<lb/>
軰也先公時佐衡幕挈有壬進拜問所業且命賦詩偶<lb/>
不辱教公後休致終於臨川子彝敬勤著聞先公以子<lb/>
妻之公殯二十餘年彝慮先塋之或不治子孫之遂楚<lb/>
也慨然動營丘反周之念啟公之殯以某年<hi>缺</hi>月<hi>缺</hi>
日祔先塋奉集賢侍讀學士李公倜撰次行實屬銘有<lb/>
壬有壬惟里閈世契重之以婚姻義不可辭乃擷其狀<lb/>
<pb n="KR4d0508_WYG_052-11a"/>
而銘之公諱良輔字良卿彰徳安陽人祖諱浩國初為<lb/>
郡經歴能制主帥濫殺有佛子稱妣徐氏考諱謙河南<lb/>
統軍司照磨贈中順大夫漢陽知府上騎都尉安陽郡<lb/>
伯妣段氏追封安陽郡君皆葬安陽孤莊公弱冠入京<lb/>
當途薦為四川屯田令至甫閲月念太夫人逺即棄歸<lb/>
御史大夫相威公行臺揚州選為掾及格除淮東道按<lb/>
察司經歴外舅王公好禮為使法當避改鎮江路金壇<lb/>
縣尹有刼制官吏短長惡子十餘人揭其名於市諭以<lb/>
<pb n="KR4d0508_WYG_052-11b"/>
禍福皆不敢犯嘗賢勞歸係囚盈獄時寒食因悉縱使<lb/>
歸拜掃約三日來無一人逸者告饑於郡遇大風舟幾<lb/>
覆公端坐曰吾為民死不恤也風俄止得米三千石以<lb/>
歸闢草萊為沃壤民用康裕朝廷以公五事告布天下<lb/>
俄太夫人卒哀毁盡禮服除擢平江路推官平江獄訟<lb/>
素劇夜則露香籲天晝謝賓客騐誤閲實簡牘直那百<lb/>
五等之枉七十五人明張元之非故殺甲刺乙之不得<lb/>
已皆獲免死時朱張二家豪震中外其徒周千户主殺<lb/>
<pb n="KR4d0508_WYG_052-12a"/>
沈昌妻奴三人官莫能制公督捕竟寘於法陞新喻知<lb/>
州民有犯惡逆者州僚懼罪莫發公時行部聞之曰吾<lb/>
承宣不稱罪輕蔽元惡罪重亟歸執問具伏斃之獄中<lb/>
有母訴其子者狥於市令母往視杖其子立母於庭戒<lb/>
五百諷之曰今杖子必死子死爾何歸盍一訴官或矜<lb/>
焉母果流涕懇請公初不許久乃呼子語曰吾欲死爾<lb/>
哀爾母請貸爾餘杖當改過終養母子感謝而歸或問<lb/>
公公曰盡法子必讎母又不可以言化吾但啟之使母<lb/>
<pb n="KR4d0508_WYG_052-12b"/>
動哀子之誠子知感母之徳彼亦人也能不格哉聞者<lb/>
歎服為醴陵知州時有事西南夷轉餉於播道殣相望<lb/>
富室坐凋敝爭賂免行公按籍發丁壯吏不能舞其智<lb/>
暑途肩運十不一至乃潜人走播得其實直集編户挾<lb/>
貲就糴以輸民大便之承檄正他郡贓吏八十五人遷<lb/>
撫州路治中値大饑勸分得數萬石末為建昌路同知<lb/>
益勵精不怠風紀之薦無慮數十上方六十九請老加<lb/>
中順大夫同知潭州路總管府事致仕公生丁未二月<lb/>
<pb n="KR4d0508_WYG_052-13a"/>
某日終以延佑戊午正月甲戌春秋七十有二初娶李<lb/>
氏早卒繼王氏又卒皆無子繼周氏封安陽郡君至順<lb/>
三年正月甲子某日卒今從祔子七人登彛璉鼎璋琮<lb/>
璧登早卒彛璉琮璧周所出也彛初娶李氏集賢女早<lb/>
卒生子洙繼娶有壬妹巽真又卒生子汾今娶王氏女<lb/>
三人公為人樂易世產悉推與昆弟俸入之餘時給族<lb/>
黨賓客過從必治具盡懽疾革戒諸子曰吾平生不知<lb/>
殖貨無以遺汝汝能自立是吾有以遺汝矣歛葬若祭<lb/>
<pb n="KR4d0508_WYG_052-13b"/>
視家有無勿用緇黄俾書而手署之以付周夫人命酒<lb/>
獻酬無異平時久乃嗒然而逝嗚呼達矣哉有壬求公<lb/>
之故而竊有感焉士一命行志崇卑不計也他尚何别<lb/>
哉近制仕州縣有績則擢風紀蓋州縣治民者也風紀<lb/>
治官者也重輕既殊地亦不能無别焉今仕者必入風<lb/>
紀始名為才至干謁求之求而得君子不貴也公自始<lb/>
建行臺為名郎歴外郡皆著績宜握糾繩之權而薦章<lb/>
數十上竟不報公亦恬不為意仕宦四十年而致仕止<lb/>
<pb n="KR4d0508_WYG_052-14a"/>
四品天之靳公若是哉然而居治民之地行治官之事<lb/>
雖不為猶為也顧為而不能行者獨無愧於公乎彛由<lb/>
世賞而為臨川丞掾行省歴翰林編修官撫州路推官<lb/>
江西行省都事諸子仕皆有途公遺署不忝矣銘曰<lb/>
昔奠南紀分臬維揚濟濟乃僚靡逺弗翔胡畀一邑俾<lb/>
莛而鏗赭衣纍纍遇以此誠縱使悉歸省乃樹封公不<lb/>
忍而而能負公人飫於饑土豐於荒焯其緯績播之四<lb/>
方無屈不伸無幽不明世知其恕不知其平母不子隱<lb/>
<pb n="KR4d0508_WYG_052-14b"/>
子不母從惟因爾天以觸爾衷兹惟愷悌超黄邁龔治<lb/>
棼以緩御煩以清死生之際不渝故常浮雲富貴視之<lb/>
宜輕山川雄渾實惟故鄉善人輩出匪私匪同太行之<lb/>
左洹水之陽鬯其百支兹公之藏<lb/>
　<lb/>
　<lb/>
　<lb/>
　至正集卷五十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷二十二</head> <lb/>
    <p>
<pb n="KR4d0508_WYG_022-1a"/>
欽定四庫全書<lb/>
　至正集卷二十二<lb/>
　　　　　　　　　　　　元　許有壬　撰<lb/>
　律詩<lb/>
　　題駐蹕頌後<hi>翰長開府公請賦</hi>
明良千載一相逢駐蹕原頭耀國容華表不歸遼海鶴<lb/>
雲車應逐鼎湖龍元勲世豈碑傳信厚德天教子亢宗<lb/>
回首西郊瞻宰木懐賢誰道涕無從<lb/>
<pb n="KR4d0508_WYG_022-1b"/>
　　至正丙戌十一月廿三日瑞雪盈尺明日恭遇太<lb/>
　　子千秋節稱賀于徽儀閣翰長開府公惟中右轄<lb/>
　　徴詩即席賦五十六字<lb/>
甲觀嵯峨拱紫宸瓊瑶一色瑩無塵前星正次千秋節<lb/>
瑞象先開萬彚春已兆豐穰在來歲肯教疵癘到吾民<lb/>
詞臣不獻梁園賦毓徳方期日日新<lb/>
　　題武衞段指揮書林<lb/>
相府深沈書若林牙籖挿架列森森千枝萬葉本根在<lb/>
<pb n="KR4d0508_WYG_022-2a"/>
二帝三王雨露深椔翳斯文功利學棟梁來世聖賢心<lb/>
經殘百氏紛紜出愼勿輕栖惡木隂<lb/>
　　題廣平何文美養浩齋<lb/>
操舍存亡貴自知一齋容膝有餘師神龍淵底潛珍處<lb/>
文豹山中隠霧時要使尋常塞天地休教物慾間毫釐<lb/>
相門堂構非難事希聖功夫在有為<lb/>
　　用原功韻贈衡雲上人<lb/>
衡湘曽聽棹歌聲夢裏雲烟畫不成京國秋風添白髪<lb/>
<pb n="KR4d0508_WYG_022-2b"/>
楚鄉春雨負黄精浮圖桑下寧無愛道士山中素有情<lb/>
何日霜華約歐子三人相對話平生<lb/>
　　天山牛文貴母王氏貞節<lb/>
皇元聲教洽無垠節孝章章萃一門百世天存遺腹子<lb/>
九原魂屬未亡人有生恨不識父面罔極安能報母恩<lb/>
御史作文今太史汗青應見特書新<lb/>
　　省掾郝志道父潤甫慶八十五壽<lb/>
滄海横流獨奠居子孫枝葉日扶疎春秋介數八十五<lb/>
<pb n="KR4d0508_WYG_022-3a"/>
桑梓歴年三百餘郎署聲華聊簿領家庭隂徳更詩書<lb/>
聖朝行有蒲輪召莫羡鄉閭下澤車<lb/>
　　追和文山丞相題珩夫劉先生北莊詩韻既以弔<lb/>
　　文且以悼珩夫之不用于世也<hi>鄒魯望請賦</hi>
國勢中流待一壺策廷蚤已見雄圖北莊歌詠聲未絶<lb/>
南海播遷塗又殊賢士傷心多草野神州回首遂荒蕪<lb/>
千金墨蹟宜珍䕶斯世斯人更有無<lb/>
　　鄭畋檢討母李氏孝節<lb/>
<pb n="KR4d0508_WYG_022-3b"/>
終身氷玉凜操持已見笄年翦髪時華表撑空旌大節<lb/>
蒼天福善與佳兒於陵但取居容膝徳耀惟知案至眉<lb/>
珍重傳家遺稿在靜方豈是等閒詩<lb/>
　　前衞張指揮母郭氏貞節<lb/>
節婦天常豈過稱皇家彰善樹風聲百年偕老已無望<lb/>
一子未朞今有成鈿軸金泥光暮景雪松霜栢見孤貞<lb/>
板輿周覽王畿近多少春和在栁營<lb/>
　　偕抜實彦卿奉使光熙門外觀荷<lb/>
<pb n="KR4d0508_WYG_022-4a"/>
帝城東北水雲鄉馬上清傳十里香萬柄雨聲秋信早<lb/>
一壺天影月波涼紅粧翠葢無窮意畫省烏臺有底忙<lb/>
雪藕調氷鮮鯽膾人間何物夢黄粱<lb/>
　　題齊河訾氏壽慶堂<lb/>
椿翁八袠少三齡九九萱親不杖行已見一門鍾瑞慶<lb/>
誰能多壽復康寧春融蘭玉増華彩雲矗桓楹揭姓名<lb/>
不有賢郎事揚顯他年編簡若為青<lb/>
　　題山隂丁錬師陽明樓追和閑閑宗師韻<lb/>
<pb n="KR4d0508_WYG_022-4b"/>
人間朝徹對扶桑不比中庭月一方白日青天當正午<lb/>
碧桃瑶草被餘光雲間萬象無陳迹鶴返三山有報章<lb/>
咫尺蘭亭遺址在好尋仙子共流觴<lb/>
　　和神保欽之御史監試上京韻二首<lb/>
王室銘勲有景鍾更於韋布索英雄百年人物誰名世<lb/>
萬卷詩書要策功聲教真機朔南暨文章公器古今同<lb/>
棘圍見說清霜滿餘力成詩字字工<lb/>
寸筳未許扣鴻鍾筆陣那無一世雄蜃海曉騰文有氣<lb/>
<pb n="KR4d0508_WYG_022-5a"/>
鴈霜寒早酒無功朝廷求士方如渴道路論心久益同<lb/>
安得真才出連茹一時分布徧臣工<lb/>
　　和原功鈞臺寄李好古韻<lb/>
延祐求賢致太平朝陽曾記鳯凰鳴百年世路傷離合<lb/>
一代斯文係重輕江海相望添白髪山林高蹈奈蒼生<lb/>
可人幸遇吾鄉彦袖得清風入帝城<lb/>
　　追和王繼學韻贈韓久成<lb/>
水貴藏魚亦貴清舟須容物又須行六經三尺相終始<lb/>
<pb n="KR4d0508_WYG_022-5b"/>
一羽千金各重輕事業期人陋東晉文章老我愧西京<lb/>
紫垣星月薇香裏應記霜風翠栢聲<lb/>
　　題臺都事石文禮孝行詩卷<lb/>
孩提失怙母勤劬三釜才登恃又無創鉅始知臺上峻<lb/>
淚漫都入栢枝枯身名顯後今猶及桓表凌空本不圖<lb/>
自古忠臣有原柢孝誠先著德充符<lb/>
　　和黄雲川韻送盛啓宗歸長沙<lb/>
陸有闗山水有波子行豪氣不消磨跳梁偶值猱升木<lb/>
<pb n="KR4d0508_WYG_022-6a"/>
訛舛終明豕渡河杉栢色隨新宇盛藻芹香入舊池多<lb/>
却憐萬里衝寒去欲贈綈袍愧兩娑<lb/>
　　題鄱陽張文叔樂壽堂<lb/>
愛日長思不我延當時毛檄亦徒然有田底用求三釡<lb/>
致養惟知盡百年結屋地兼山水勝承顔天賦子孫賢<lb/>
何當推此堂中樂四海人家共一天<lb/>
　　題李好古浴雪齋<lb/>
厨傳蕭然閲歲華守官何暇及生涯浴兒肯用人間水<lb/>
<pb n="KR4d0508_WYG_022-6b"/>
束緼旋融天上花自是蒼黄時便手却成清白世傳家<lb/>
勉旃好應豐年瑞更篤忠貞玉不瑕<lb/>
　　題鄭州霍彬卿遯齋<lb/>
諸君談易極𤣥微老子惟知遯是歸兄弟在官吾亦貴<lb/>
田園成趣嵗無饑逃空已分譏迂僻充隠由來有是非<lb/>
莫訝題詩人未去白頭萬事已忘機<lb/>
　　題胡安道詩卷<lb/>
奕世窮經只布衣諸孫毛質漸横飛故人落落悲年邁<lb/>
<pb n="KR4d0508_WYG_022-7a"/>
孝子拳拳欲父歸氷雪嵗寒椿未老家山春暖蕨應肥<lb/>
蹇予綿力慚推轂未忍隨人和式微<lb/>
　　題朱舜咨總管德政詩卷<lb/>
魏公三至福斯民今見真才繼後塵千里秋原均樂土<lb/>
一時寒谷便囘春空教渤海傳龔遂爭似吾鄉待買臣<lb/>
竊禄逾涯歸已晚受㕓何幸作閒人<lb/>
　　次韻癸未留題獨樂臺二首<lb/>
萬疊西山畫不成飛嵐馬首故相迎之人松菊有三逕<lb/>
<pb n="KR4d0508_WYG_022-7b"/>
何處雲霞更五城門外清波浮石出天邊紅樹照霜晴<lb/>
白頭已是歸來晚敢戀皇家禄代耕<lb/>
一生奔走歎無家才到山巓與水涯無秫可供千日酒<lb/>
有園須種四時花已從野老鋤黄菊更學仙人咀絳霞<lb/>
老馬同歸誰忍遣幾年霜雪立東華<lb/>
　　題善應郭思誠山居次杜德常左司韻<lb/>
老仙不肯住城市只在西巖深處藏靜院晝閒苔不埽<lb/>
小園秋盡菊猶香有田種秫如陶令生子攻書勝陸莊<lb/>
<pb n="KR4d0508_WYG_022-8a"/>
便好相從結茆屋休教夢到五雲坊<lb/>
　　和黄仲剛韻三首<lb/>
公道會逢天定日倦游姑憩嵗寒時故人叨貴奈無位<lb/>
吾子不窮方有詩士論聲光高北斗春風消息到南枝<lb/>
老當益壯况未老莫和淵明歸去辭<lb/>
乗流我惜經時别過坎天教數日留有路御風歸閬苑<lb/>
無人看月在鄜州驚囘曉夢猶如見勘破塵縁不用愁<lb/>
但使此心無愧怍孰為稷契孰巢由<lb/>
<pb n="KR4d0508_WYG_022-8b"/>
知己相逢差可樂浮生多事不須論青雲場屋傳三策<lb/>
華髪江湖付一尊朝暮詭言憐草賦古今癡夢笑槐根<lb/>
感君高誼均同氣衰病何堪擬玉昆<lb/>
　　千户蒙古敬臣棄職養母<lb/>
幾年弓劔戍龍沙忍見堂萱夢裏花身老有親供子職<lb/>
人生何福似君家但將綵服娛黄髪底用金符照白麻<lb/>
嗟我同庚成永感洹阡風樹滿啼鴉<lb/>
　　滏陽唐伯春義門<lb/>
<pb n="KR4d0508_WYG_022-9a"/>
滏水悠悠照紫荆一枝枯悴兩枝榮春風能使花如舊<lb/>
㽕蘖行看世有萌今古彛倫星日在田廬遺産羽毛輕<lb/>
勉旃繼嗣承先訓莫遣謡傳粟布聲<lb/>
　　送張囦亮錬師<hi>并序</hi>
予養痾鄉廬簡出入獨謁阡不免阡距城西北餘十里<lb/>
道北郭實南北孔道每為驛使識陪畱多事故出入必<lb/>
以星至正己丑三月二十一日謁阡歸過洹橋數騎追<lb/>
及天已星猶懼其或我識側㡌緩轡道左以俟其過前<lb/>
<pb n="KR4d0508_WYG_022-9b"/>
驅已前俄聞揚言此中丞邪亟來見乃囦亮張君錬師<lb/>
代祠武當馳驛而到此也明日過予出京師餞章詰曰<lb/>
出京時念必過相一見虛前紙請言幸勿靳予交閑閑<lb/>
太宗師與其徒多熟囦亮主京師東岳祠園杏千株人<lb/>
境俱勝送客東門若自公有暇即造焉囦亮修潔能詩<lb/>
見則徜徉忘返别一年矣當予避客時轂擊肩摩中天<lb/>
復已暝乃邂逅相遇豈偶然哉遂不忍以疾辭贈之詩曰<lb/>
杏園陳迹夢暄妍馬上相逢豈偶然每憶可人如隔<lb/>
<pb n="KR4d0508_WYG_022-10a"/>
世不聞新句又經年花迎驛路飛紅雨香到朝山散紫<lb/>
烟王事遊方歸有日遲君洹水白鷗前<lb/>
　　和董此宇錬師寄來韻<lb/>
茶餘扶杖聽幽禽荷貢清香柳送隂無秫在田猶嗜酒<lb/>
有絃供耳未忘琴仙山雲霧夢纔見人海波濤晚更深<lb/>
何日代祠因過我林中同看翠千尋<lb/>
　　大雨後行洹堂<lb/>
逺岫雲銷凍雨晴溪旁村落逕初成避人白鳥一雙去<lb/>
<pb n="KR4d0508_WYG_022-10b"/>
留客黄鸝千百聲林杪浮槎懸不墜岸邊高栁卧相撑<lb/>
伊誰一問田家苦土釡無烟屋盡傾<lb/>
　　送蕭克復赴濱州知州次留别韻<lb/>
憂民寧恤甑生塵一郡安危繫一身筐筴但知三尺法<lb/>
詩書須作萬家春交游去我年年少事業期君日日新<lb/>
早晚政成應峻擢直教風節過埋輪<lb/>
　　用楨韻二首<lb/>
城西風物擅安陽鄉社而今債已償自笑衣冠成野逸<lb/>
<pb n="KR4d0508_WYG_022-11a"/>
更從花栁看時粧酒沾松露涓涓冷詩入荷風字字香<lb/>
莫道年來無事業等閒成就一天涼<lb/>
半畝方塘學紫陽道心未瑩賞心償蝶飛已悟三生夢<lb/>
蓮褪猶存半面粧四座賓朋連日醉一朝風雨滿城香<lb/>
人間政爾愁炎暑誰信吾亭有許涼<lb/>
　　七月二十五日圭塘獨坐二首<lb/>
我作圭塘未及年眼中生意浩無邊三秋未半荷沃若<lb/>
一日不來心歉然自古人生求適意只今先務是歸田<lb/>
<pb n="KR4d0508_WYG_022-11b"/>
管絃何似塤篪韻此去新詩幾百篇<lb/>
西郭園亭近市㕓市㕓雖近足風烟陶家事業惟栽柳<lb/>
周子襟懐託愛蓮莫向人間為白眼試從水面照華顛<lb/>
悠悠千古滄浪意時上扁舟自扣舷<lb/>
　　次韻可行對景書懐<lb/>
觥船時泛一橋通詩壘誰能四面攻官業向來慙柱下<lb/>
仙遊隨處是壺中風聲細細來雙檜波影澄澄見七松<lb/>
笑傲滄洲人老矣功名付與黒頭公<lb/>
<pb n="KR4d0508_WYG_022-12a"/>
　　次韻可行鄉友具宴<lb/>
相望不隔一牛鳴樽俎過從見至情荷露清涵芳酒氣<lb/>
松雲寒遏艷歌聲高車駟馬初無意白酒黄鷄舊有盟<lb/>
醉晚烏紗從露頂絶勝前日縛塵纓<lb/>
　　次可行侍行韻<lb/>
卜築何如履道坊千紅萬緑浸銀塘要回衰境為全盛<lb/>
却使閒人號最忙活水清圍容膝屋新篁高出及肩牆<lb/>
烟霞遮㫁塵埃路纔覺山林白日長<lb/>
<pb n="KR4d0508_WYG_022-12b"/>
　　游秋口趙文卿窟室次可行韻<lb/>
宂居雖隘此心寛敢學温公但自安巗腹蝸廬穿窈窈<lb/>
山腰蛇逕上盤盤門無魚鎖墉無鼠泥有龍蟠棘有鸞<lb/>
我更巢松洹水上從教鄉里作竒觀<lb/>
　　秋口小酌用可行韻<lb/>
山林朝市馬牛風今日歸途信不窮犬吠鷄鳴兩村近<lb/>
水光山色一尊同荻花經雨半垂白黎葉未霜先試紅<lb/>
但惜親朋凋謝盡碧雲回首又江東<lb/>
<pb n="KR4d0508_WYG_022-13a"/>
　　食蠃<lb/>
老饕饑腹未成雷何事搜窮及互貍器潔殻鮮明錯落<lb/>
鍼銛肉細出縈囘周官曽用供王祀離象還能作我膎<lb/>
縱乏魚羮心亦足敢求香甲共鸚杯<lb/>
　　次韻可行偕故人泛舟<lb/>
駭浪船歸百技收回頭人海自沈浮幽閒時作蕩舟劇<lb/>
踈懶猶能與客遊紅蓼白蘋鷗鷺國清風明月鳯麟洲<lb/>
諸君更約源源會不泛黄花不算秋<lb/>
<pb n="KR4d0508_WYG_022-13b"/>
　　庚寅嵗新正信筆<lb/>
萬事無心綽綽然不知寒暑自推遷園池才治三三徑<lb/>
嵗月俄驚八八年晚境偷安難報主瘦田謀食尚祈天<lb/>
圭塘觴詠多餘力時為西山一着鞭<lb/>
　　七月二十二日與明初教授同車游圭塘<lb/>
一别音容嵗兩除圭塘今日遂同車竹生晚筍方無盡<lb/>
荷送秋香尚有餘清景迫人宜杖屨嫩涼隨雨入郊墟<lb/>
朝游夕話君休倦明日湘江託鯉魚<lb/>
<pb n="KR4d0508_WYG_022-14a"/>
　　和蕭克復寄來韻<lb/>
身退心閒地復優崑崙何用訪神州寧教愚婦侮季子<lb/>
休作具臣如冉求田少誰供千斛酒臺高天與四山秋<lb/>
幾時同鼔圭塘棹盡洗懐人兩處愁<lb/>
　　次韻可行久雨松竹皆黄<lb/>
誰教淫雨害吾松更偃窻前竹幾叢晚景盤桓方取友<lb/>
經年培植已成功堅貞未許移天性光霽行將藉曉風<lb/>
珍重嵗寒心事在却憑孤月照霜空<lb/>
<pb n="KR4d0508_WYG_022-14b"/>
　　明初畜佳猫愛之甚至舟次漷逸去作詩唁之<lb/>
槖方告穴又墉穿聘得貍奴小似拳膝上手摩過子女<lb/>
案頭躬飼輟肥鮮初來跳戯旋牀側漸至凝㝠坐窟邊<lb/>
守器保衣皆有效偷鷄溺屋總無愆論功除害均隣室<lb/>
隨主還家暫客船豈意騫騰才一日虛勞調養已經年<lb/>
盂存殘飯愁其餒座見餘毡憶爾眠雖豁大觀諳失馬<lb/>
尚縈癡夢在含蟬詩書委積將誰䕶道路分離亦可憐<lb/>
湘水魚多嗟薄分漷村犬惡恐難全空陪義甫柔為害<lb/>
<pb n="KR4d0508_WYG_022-15a"/>
不及昌黎乳有傳才子多情人莫訝蓍簮今古共悽然<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0508_WYG_022-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷二十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷十六</head> <lb/>
    <p>
<pb n="KR4d0508_WYG_016-1a"/>
欽定四庫全書<lb/>
　至正集卷十六<lb/>
　　　　　　　　　　　　元　許有壬　撰<lb/>
　律詩<hi>七言五十三首</hi>
　　和繼學寄分省諸公韻<hi>二首</hi>
粉署凉多酒易消紫垣天近慣聞韶甘分桐乳朝承宴<lb/>
香惹爐煙晚退朝行殿日華明玉藻清灤秋影熨氷綃<lb/>
聖時扈從臣無䇿願棄樓船只就橋<lb/>
<pb n="KR4d0508_WYG_016-1b"/>
西掖梧桐一院隂太平官府静沉沉敢叨紫綬承黄閣<lb/>
曽受青燈錬赤心漳水風煙千里隔蓬山宫闕五雲深<lb/>
小牕退食成佳趣恰好茶香月轉琴<lb/>
　　送胡宗文教諭崇陽<lb/>
教邑休辭展布難一方儀範幾人看但教多士有矜式<lb/>
大勝達官惟素餐梓匠不言能辯器泮池雖小可觀瀾<lb/>
聖門事業須加力更與乖崖締嵗寒<lb/>
　　宿程松壑月香亭<lb/>
<pb n="KR4d0508_WYG_016-2a"/>
秋興亭前秋已清月香亭上月方明人間臺榭如三島<lb/>
山頂笙歌徹五更醉客日中猶未起歸舟風急不容行<lb/>
新凉漸到平津閣誰信長江隔兩城<lb/>
　　青山醉中題詩芭蕉葉上海朝宗折歸解恕齋元<lb/>
　　帥賦詩見贈次其韻<lb/>
雲片輕明界緑絲揮毫真與墨相冝翠遮湖石八九扇<lb/>
清受主人多少詩老圃風霜休蠧毁騷鄉縑楮自神竒<lb/>
可憐顰蹙推敲處渾似羇牕聽雨時<lb/>
<pb n="KR4d0508_WYG_016-2b"/>
　　武昌出郭用解之昻御史韻<lb/>
風急天髙霜信傳江村囘首思悠然雲生逺岫濃還澹<lb/>
路轉荒陂斷復連交友得陪天下士此生當作地行仙<lb/>
陽春白雪真難和目斷疎林一抹煙<lb/>
　　青山道中呈之昻<lb/>
抗走塵埃已厚顔杖藜猶未厭躋攀畫圖紅葉煙中樹<lb/>
詩句碧雲天外山釣艇逺隨波上下舊㳺疑在夢中間<lb/>
眼前俗慮都排遣安得浮生盡日閒<lb/>
<pb n="KR4d0508_WYG_016-3a"/>
　　陽羅懷古用之昻韻<lb/>
憶昔天戈執未橦眼中已見趙孤降上㳺先擣腹心地<lb/>
末路敢云脣齒邦自是乾坤開盛世誰言南北限長江<lb/>
登臨不用多惆悵詩滿奚囊酒滿缸<lb/>
　　登陽羅祠用之昻韻<lb/>
憑髙四顧水連天隔斷紅塵覺地偏風月一觴容我輩<lb/>
舳艫千里記當年大江東去終歸海炎徼南窮未是邉<lb/>
清世身閒亦多幸詩成須和不須傳<lb/>
<pb n="KR4d0508_WYG_016-3b"/>
　　舟中無寐呈之昻<lb/>
攬衣欹枕聽江聲殘夢茫茫續不成一棹觥船三日醉<lb/>
幾星漁火四山明㳺心鴻鵠天邉去得句魚龍水底驚<lb/>
三老長年都絶倒南州吾客乆無卿<lb/>
　　詠酒露次解恕齋韻<lb/>
　世以水火鼎鍊酒取露氣烈而清秋空沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>不過也<lb/>
　雖敗酒亦可為其法出西域由尚方達貴家今汗漫<lb/>
　天下矣譯曰阿爾竒云<lb/>
<pb n="KR4d0508_WYG_016-4a"/>
水氣濳升火氣豪一溝圍繞走銀濤璇穹不惜流真液<lb/>
塵世皆知變濁醪上貢内傳西域法獨醒誰念楚人騷<lb/>
小爐㳙滴能均醉傲殺春風白玉槽<lb/>
　　詠酒蘭膏次恕齋韻<lb/>
　世以酥入茶為蘭膏恕齋取雞子黄入酥治酒形色<lb/>
　甚相類而味則逈絶又謂之酒蘭膏云<lb/>
空房醜婦尚須求七椀何如釂一甌混沌黄中雲乳亂<lb/>
鷓鴣斑底蠟香浮不教焦氏稱歡伯誰信盧家有莫愁<lb/>
<pb n="KR4d0508_WYG_016-4b"/>
從此武夷溪上月好移光彩照青州<lb/>
　　之昻以七月望賞月有詩已而中秋果無月遂和<lb/>
　　其韻<lb/>
許大明光何處收當時清景若為留世間節序空膠柱<lb/>
老子襟懷在玉舟向使不為終夕醉真成虗負一年秋<lb/>
更憐病客書牕下風雨瀟瀟藥滿甌<lb/>
　　賴謙齋安撫以詩招飲次韻答之<lb/>
平生燕越徧遨逰不似晴川剰得秋便把漢江都釀酒<lb/>
<pb n="KR4d0508_WYG_016-5a"/>
要教塵世總無愁當年謬挽千鈞筆此去惟須一釣舟<lb/>
三徑寒香應未减鴈霜蛩月肯回頭<lb/>
　　飲淡香亭次恕齋韻<lb/>
四面松筠一徑苔兩池如璧繞崇臺沙鷗狎客不肯去<lb/>
野鶴横江時復來身老山林惟有屐興深江海欲無杯<lb/>
蘭亭至樂有觴詠底用新粧燦落梅<hi>欲招樂府予止之故云</hi>
　　淡香亭散復飲月香亭因宿焉<lb/>
一日天教四美并淡香亭罷月香亭風髙漢水翻秋碧<lb/>
<pb n="KR4d0508_WYG_016-5b"/>
雲盡淮山送晚青有酒便從元亮飲無琴何用子期聽<lb/>
今宵大别多情月不似當時照獨醒<lb/>
　　同之昻宿郎官湖太白祠飄然樓主人黎東軒年七<lb/>
　　十三吹洞簫間以觴詠至四皷始寐時九月十五<lb/>
　　日也<lb/>
半醉飄然樓上時眼中如見謫仙詩洞簫聲挾霜飛早<lb/>
𤨏闥光迷月轉遲清話一宵無芥蔕美人千載共襟期<lb/>
郎湖留得黄花在一任蜂愁蝶不知<lb/>
<pb n="KR4d0508_WYG_016-6a"/>
　　飲謙齋秀野園<lb/>
松菊芙蓉左右通有亭都在水雲中遥峰入座輕顰翠<lb/>
落葉迎人慢舞紅丘壑一區真有分弓刀千騎竟何功<lb/>
我詩便為君圖取却笑王維是畫工<lb/>
　　題瀘州先氏書嵒<lb/>
王顛孟蹶蜀何堪何似先家復此嵒千古異端終反正<lb/>
一鄉多士見司南懷歸有夢驚華髪濟美無求漫緑衫<lb/>
更為諸孫申祖訓莫教喬木擅雲龕<lb/>
<pb n="KR4d0508_WYG_016-6b"/>
　　次韻髙堯臣太監<hi>二首</hi>
堪輿俯仰一為人水有波濤陸有塵但使寸心如日月<lb/>
儘教多事似參辰平生行業非充隠到處溪山可卜隣<lb/>
花栁前川寓言耳胷中自是一壷春<lb/>
風月無邉物外人可能人海抗囂塵青雲華貫慙書考<lb/>
白髪遺經益競辰道德幾年思尚友煙霞何日得為隣<lb/>
試看老圃荒寒處湏信黄花正是春<lb/>
　　分臺憶洹溪陪胡安常侍御晚坐因以寄之<lb/>
<pb n="KR4d0508_WYG_016-7a"/>
洹溪西望暮山稠山影涵溪翠不流松柏相望才二里<lb/>
萍蓬輕别又三秋霜臺多幸叨聮署野服何年續舊㳺<lb/>
蠏紫菊黄應咫尺請君先為浣鄉愁<lb/>
　　題國子生葉恒父謙甫墓碣後<lb/>
逹材今古出成均恒也方期學日新甘廢晨昏思養志<lb/>
忍居天地遽忘親丈夫聞道死無憾生子作儒家有人<lb/>
片石青山足傳信肯教悝鼎獨稱仁<lb/>
　　次韻題湖廣叅政實喇特穆爾詩卷<lb/>
<pb n="KR4d0508_WYG_016-7b"/>
萬古寃公若一辭人心真偽豈容欺義當為處戒無勇<lb/>
天未定時疑有私夢者覆蕉誇得鹿獵夫吹竹㑹逢羆<lb/>
東隅已逝桑榆在廷尉從教愧釋之<lb/>
　　題三原張周卿孝義卷<lb/>
人生孝義本天𠂻踐履當由學力充風化日囘三代上<lb/>
春和今萃一門中繁隂已見滋芳桂餘潤猶能及轉蓬<lb/>
此去佳名藏不得涇橋明月照無窮<lb/>
　　髙麗僧無外扣馬求詩口占授之<lb/>
<pb n="KR4d0508_WYG_016-8a"/>
墨儒名行吾能别内外有無師自知萬里歸來仍是客<lb/>
衆縁消盡未忘詩雪泥留迹鴻飛逺雪海連天鶴度遲<lb/>
莫使雞林專紙貴好將新句寄京師<lb/>
　　送同年趙繼清赴潮州推官<lb/>
五十六人同擢第年來南北幾升沉潮陽合有文章士<lb/>
吾子初無富貴心敺鱷又當勞筆陣化鵬誰信困蹄涔<lb/>
君家自昔傳清節更要詒謀後視今<lb/>
　　送王從義赴東平總管<lb/>
<pb n="KR4d0508_WYG_016-8b"/>
東府多儒冠列州凋零今似葉經秋田廬復值連年水<lb/>
牧守定懸千里憂教養政思吾子去循良當向古人求<lb/>
政成自有如椽筆擬作歌詩頌魯侯<lb/>
　　如上京<lb/>
策騎年年徧兩京但慙無賦繼張衡出城便與青山㑹<lb/>
涉世惟催白髪生新雨煙蕪皆秀色嫩凉雲樹已秋聲<lb/>
尊空客散郵亭逺恰是思家第一程<lb/>
　　午日過桑乾嶺<lb/>
<pb n="KR4d0508_WYG_016-9a"/>
酒香蒲嫩負龍城却得溪山勝處行地入髙寒疑節換<lb/>
路逢竒絶更詩成緬懷匀水湛忠列何幸清時扈聖明<lb/>
眼底羇懷又無奈林間時聽子䂓聲<lb/>
　　題范彦昇南野園<lb/>
心閒人境自無譁誰向明時學種𤓰身外有求惟是酒<lb/>
園中無地不冝花山林㨗徑難投足天地行窩便作家<lb/>
莫遣雞聲驚夢覺軟紅塵土又東華<lb/>
　　題昌平劉諌議祠<lb/>
<pb n="KR4d0508_WYG_016-9b"/>
一卷春秋兩鬢皤丹誠貫日口懸河䇿能匡世時不用<lb/>
天實厭唐人奈何自古大材多薄命而今我軰亦登科<lb/>
可憐薰腐俱塵土得似髙名永不磨<lb/>
　　六十里店飲友人帳内<lb/>
繡箔紅飄輦路雲竹櫺清度屬車塵天牕下㵼風如水<lb/>
月榻前留草作茵仙府瓊漿㪺沆<graphic n="KR1197" url="https://raw.githubusercontent.com/kanripo/KR-Gaiji/master/images/KR1197.png" mimeType="image/png"/>太官珍脯擘麒麟<lb/>
醉歸躍馬桓州道誰信繩樞槁頂人<lb/>
　　宴慈仁殿周覽山川喜而有作<lb/>
<pb n="KR4d0508_WYG_016-10a"/>
累朝仙帳似星躔咫尺鈞天别有天龍虎岡陵圍不斷<lb/>
鳯鸞樓殿欝相連翠榆舞影交馳道紅藥飛香入御筵<lb/>
蝼蟻小臣無以祝兩宫聖夀萬斯年<lb/>
　　從左大夫奉命郊勞右大夫太平王野宿灤都西<lb/>
　　北二十里地曰察爾吉摩多與雲莊治書同帳明<lb/>
　　發疾驅馬上飲湩有作<lb/>
斗帳帡幪僅二人薄氊藉草幾時温夜深露逼身如洗<lb/>
天近星垂手可捫一琖寒泉均盥潄半囊餘湩了饔飱<lb/>
<pb n="KR4d0508_WYG_016-10b"/>
言歸自是人無勇茅屋空閒老瓦盆<lb/>
　　左大夫獵得兔<lb/>
大夫銜命下天墀小試元戎短窄衣風日半寒人半醉<lb/>
山川如畫馬如飛四圍逺勢周遭合一片歡聲得俊歸<lb/>
小校成擒何足道豺狼多少緩明威<lb/>
　　陪右大夫太平王祭先太師石像像琢白石在灤<lb/>
　　都西北七十里地曰旭泥白負重臺架小室貯之<lb/>
　　祭以酒湩注口徹則以肥胾周身塗之從祖俗也<lb/>
<pb n="KR4d0508_WYG_016-11a"/>
　　因裁鄙語用紀異觀<lb/>
石琢元臣貴至堅元臣何在石依然巨盃注口衣從濕<lb/>
肥胾塗身色愈鮮范蠡鑄金功豈並平原為綉世誰傳<lb/>
臺前斬馬踏歌起未信英姿在九泉<lb/>
　　謝右大夫贈馬<lb/>
王家騋□幾三千撝贈賔僚日屢牽方念何功勞驛騎<lb/>
况承髙義薄雲天愧無詩謝如張藉只有驢乘笑浩然<lb/>
不用都人行且避看山吾欲裊吟鞭<lb/>
<pb n="KR4d0508_WYG_016-11b"/>
　　飲左大夫家有髙昌僧能琵琶合曲而又善謔俾<lb/>
　　佐尊焉<lb/>
柏霜花月勢相違紅袖何如破衲衣音響偶聞仍梵唄<lb/>
談言微中寓禪機一時遂悟忘形樂萬事無過盡醉歸未<lb/>
信色聲俱是幻更煩青塜弔明妃<lb/>
　　和閑閑宗師至上京韻<hi>二首</hi>
建瓴天下奠皇都聖祖神功曠世無灤水清浮金闕<lb/>
動蹛林晴射錦雲鋪自憐簪筆螭頭近深愧盤空鶚影<lb/>
<pb n="KR4d0508_WYG_016-12a"/>
孤却望居庸南去路瘠田茅屋杳荆湖<lb/>
夷夏襟喉控兩都兩都形勢漢唐無埀衣已定千年治<lb/>
封事仍求萬字鋪香殿晝閒雲氣合瓊樓天迥月輪孤<lb/>
太平禆贊慚無䇿猶幸人間有五湖<lb/>
　　至順辛未六月見文宗皇帝於大安閣後廊甲戌<lb/>
　　夏重來有感而作<lb/>
修廊晴旭射紅塵燕坐曽朝蟣蝨臣静憶玉音猶在耳<lb/>
絶憐金地只傳神橋陵弓劍成千刼灤水旌旗僅四巡<lb/>
<pb n="KR4d0508_WYG_016-12b"/>
大聖繼天春萬彚感恩無柰淚沾巾<lb/>
　　奎章閣<lb/>
先帝憂勞總萬機退朝㳺息不宫闈球琳璀璨開𤣥圃<lb/>
奎璧森羅拱紫微圖史聖功方未已乾坤神器遽長違<lb/>
詒謀有道心無憾千古中天日月輝<lb/>
　　除奎章閣侍書學士中臺奏留戱簡閣中諸老<lb/>
盛世真材藹鄧林天容樗散厠餘音鑾坡風月無清福<lb/>
烏府氷霜豈素心空使羣賢留半席不教弊箒直千金<lb/>
<pb n="KR4d0508_WYG_016-13a"/>
萬年奎壁光如日嵗晚斯盟肯再尋<lb/>
　　龍岡賜燕<hi>以下二首和吳宗師韻</hi>
至元新制漢官儀萬馬東西歴翠微袀服盛裝三日燕<lb/>
和鈴清振九斿旂明珠火齊輝棕殿上醖珍羞及布衣<lb/>
但願普天均此樂莫拘千里詠邦畿<lb/>
　　謁太子宫<lb/>
五雲東郭起青宫仙仗旌旗掩暎紅少海波明花萼<lb/>
盛廣寒天近桂香通談經敢厠鑾坡客毓徳當延鶴<lb/>
<pb n="KR4d0508_WYG_016-13b"/>
髪翁恩遇等閒過設醴玉觴賜酒注新酮<hi>予病止酒乃以玉杯</hi>
<hi>賜馬酪</hi>
　　龍岡侍燕和張孟功員外韻<lb/>
山川宫闕古無雙列騎如花簇葆幢一𣲖簫韻來月窟<lb/>
半空金碧啟天牕神仙畢至朝圓嶠寒素從誇燕曲江<lb/>
聖德鹿鳴歌不盡願言懷寳莫迷邦<lb/>
　　客舍漫題用前韻<hi>二首</hi>
國士南金未易雙蹇駑何用逐麾幢誰家茅屋煙霞迹<lb/>
<pb n="KR4d0508_WYG_016-14a"/>
也到玉堂雲霧牕鴻鴈夜寒思楚澤鱸魚秋美夢松江<lb/>
羇懷正頼詩排遣曹鄶寧辭淺陋邦<lb/>
夢澤山田二百雙花為屏幛樹為幢朝㳺常有雲隨屐<lb/>
夜飲猶邀月入牕半世謀身憐下䇿一時飛夣過長江<lb/>
愁來矯首西南望好在釣臺煙水邦<lb/>
　　分臺上京徃來宿洪賛徐千户家愛其雅㓗留詩<lb/>
　　于壁<lb/>
樹隂清入小窻幽洗盡風沙出塞愁桑下本無三日夏<lb/>
<pb n="KR4d0508_WYG_016-14b"/>
尊前忍負一庭秋山含晴靄青未了花謝夕陽紅欲流<lb/>
迹印雪泥聊復爾鴈程明日又神州<lb/>
　　白髪<lb/>
蒲栁由來不奈秋詩斑酒秃更相讎初如春雪微微見<lb/>
忽似昏星漸漸稠攬鏡甘投衰境去簪花難繼少年㳺<lb/>
到家應被卿卿笑從此明牕鑷未休<lb/>
　　儀真寄王可毅叅政<lb/>
鶴磯衝雪别君時欲浣離愁不計盃征纜已維淮甸栁<lb/>
<pb n="KR4d0508_WYG_016-15a"/>
小瓶猶揷漢陽梅江山到處渾如昔軒冕何心又此來<lb/>
翠鵠峰前紫荆樹春風囘首望栽培<lb/>
　　庚申除夕<lb/>
燈殘香盡更躊蹰須到雞聲嵗始除青鬢明朝三十五<lb/>
白雲南紀六千餘未能免俗聊尊爼豈不懷歸畏簡書<lb/>
兄弟無官常在側區區養志果何如<lb/>
　<lb/>
　<lb/>
<pb n="KR4d0508_WYG_016-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷十六<lb/>
</p>
<p>
</p>
  </div>
</body>
</text>
</TEI>
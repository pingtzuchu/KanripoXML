<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷五十五</head> <lb/>
    <p>
<pb n="KR4d0508_WYG_055-1a"/>
欽定四庫全書<lb/>
　至正集卷五十五<lb/>
　　　　　　　　　　　元　許有壬　撰<lb/>
　碑志<lb/>
　　教諭王孝卿墓碣銘<lb/>
武卿王誠從余游一日出行實致其兄進之語曰進兄<lb/>
弟不肖而得忝顔士類以自異於鄉民市商肆工者親<lb/>
之教也先人徳善不可誣恐久遂泯重進不孝敢以為<lb/>
<pb n="KR4d0508_WYG_055-1b"/>
請按王氏家沁州武卿縣長樂里曰現當金末從軍有<lb/>
官勲子興參元帥杜公幕次曰信善治生家以不窶信<lb/>
娶元氏生忠字孝卿進父也孝卿早失父元氏誓志秉<lb/>
節督家人力田桑躬治絲枲平居毫釐不輕出至延師<lb/>
待賔則豁然不復靳儀範<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>族孝卿性頴悟力學不倦<lb/>
土俗當冬隙羣居終夜斷麻取膚孝卿以膏火不繼焚<lb/>
麻取光且斷且誦自餘手不廢卷經史百家靡不研究<lb/>
下逮隂陽方技佛老之言亦致通焉事母盡子職族無<lb/>
<pb n="KR4d0508_WYG_055-2a"/>
遠近嵗時交歡物禮俱至隠居教授執業滿堂郡博士<lb/>
知其賢辟為邑教諭令邑民皆得矜式雖孝卿亦自喜<lb/>
将階是以發其光也大徳辛丑元氏年六十七以病終<lb/>
孝卿克致其哀明年妻焦氏亦殞上無恃下無助又二<lb/>
年乃卒得嵗四十有八葬西山先塋子三人進其長也<lb/>
初孝卿之喪母也葬祭一凖文公禮不用浮屠不恤傍<lb/>
議進之喪父也恪遵遺訓有嚴無替治家儉勤遂致饒<lb/>
益視昔百倍立祠華不逾制而時祭盡禮曰徳曰義皆<lb/>
<pb n="KR4d0508_WYG_055-2b"/>
孝弟克家祭統謂銘者一稱而上下皆得焉進之知此<lb/>
學也力人可不知教其子乎是可銘也銘曰<lb/>
王世右族翕闢替隆有居沁鄙樹徳惟崇帝降而祥匪<lb/>
金匪珠俾生子為儒以華以腴翁也早殖但聞其喤母<lb/>
也拮据竟玉于成嗚呼孝卿生得母以為賢子死有子<lb/>
以為賢父雖死猶生<lb/>
　　蘄黄宣慰使昝公夫人田氏墓志銘<lb/>
夫人姓田氏利路西和州長樂人故四川安撫使徳實<lb/>
<pb n="KR4d0508_WYG_055-3a"/>
季女正議大夫兵部尚書蘄黄等處宣慰使昝徳威妻<lb/>
田世右族曽髙上俱以武功為宋顯官夫人及笄歸宣<lb/>
慰舅湖廣行省左丞治家嚴夫人相宣慰以能婦稱宣<lb/>
慰早卒子榮甫一嵗不以㷀㷀子而専於慈推世賞與<lb/>
諸子俾為學以世其家治家以勤老而明健談往事厯<lb/>
厯可聴女紅一日不去手至順四年八月十四日卒于<lb/>
武昌之第享年九十有一女一人適趙植孫男二人先<lb/>
進先昇女二人先惠適鄭文監先熹未嫁以<hi>闕</hi>　年<hi>闕</hi>
<pb n="KR4d0508_WYG_055-3b"/>
月<hi>缺</hi>日祔公安先塋文監致其外舅榮之状請曰昝門<lb/>
欲傾而支絶而續者母也力痛念冲愚先子徳善多逸<lb/>
吾母居孀五十年節義炳炳忍復湮没幸哀而志其壙<lb/>
夫人女公卿家夫在而能婦夫没而能母執徳秉義天<lb/>
昌其夀子且五十而諸孫亦詵詵矣予因有以見為善<lb/>
之多獲也法三十前夫亡六十後不嫁表厥宅里脱不<lb/>
幸逾三十賢者固不敢誣凡庸之情念法已不與去耄<lb/>
尚逺遂分不齒予嘗竊慨與善之狹也然法不局則冐<lb/>
<pb n="KR4d0508_WYG_055-4a"/>
有志於風教者亦究其本何如爾夫人守節五十年凛<lb/>
凛然在世者固不係乎表之有無也銘曰<lb/>
有營之豐有殖之蕃嗟未亡人若可飫温彼呱者孤不<lb/>
季不昆茫茫百年敢予固存慮勝而往校利有奔彼市<lb/>
道交天叙有惇天厚其報将百斯孫我銘其幽永示弗<lb/>
諼<lb/>
　　贈承務郎天臨路同知湘潭州事朱君墓碣銘<lb/>
君諱士心字奎仲姓朱氏世為湘鄉人曽大父用舟大<lb/>
<pb n="KR4d0508_WYG_055-4b"/>
父應龍宋進士父斌以子玉誠貴贈從仕郎潭州路安<lb/>
化縣尹配周氏贈宜人君生宋淳祐庚戌卒延祐己未<lb/>
至治辛酉十二月二十三日葬七都鹽井之原娶袁氏<lb/>
繼陶氏子合班秩承務郎武昌路蒲圻縣尹兼勸農事<lb/>
君贈承務郎天臨路同知湘潭州事袁氏贈恭人合班<lb/>
欲揭之阡屬銘惟慤嘉乃為親而筆之君為童不喜弄<lb/>
性恬淡諸弟絡繹入仕徙居湖山獨事樹蓺事安化君<lb/>
不少達左右作童稚状曲意承懽安化君年八十五卒<lb/>
<pb n="KR4d0508_WYG_055-5a"/>
君六十七矣哀毁踰少壮友五弟怡怡分田取其磽噐<lb/>
取其敝夀七十子四孫二十二生為孝弟人没追榮六<lb/>
品子曰璣曰琪曰瑾琪瑾出陶氏合班則璣瑾琪之兄<lb/>
袁氏出也通國語積勞譯掾為今官賢而能政者也予<lb/>
見大家類喜官而鮮克由其道惟貨是求得亦失之是<lb/>
猶作墉而不堅其址楨幹一釋仆不旋踵爾安化君父<lb/>
子積善于躬而合班投足正途不徑不竇以底于成葢<lb/>
植於前而實於後也然予聞黄大史言吾儕衣冠而仕<lb/>
<pb n="KR4d0508_WYG_055-5b"/>
豈已力哉皆自髙曽以來積累偶然冲和之氣在此一<lb/>
枝耳嗚呼世之自以為能而秦越其族者亦回視其始<lb/>
之一本乎亦推其原之所發而偶然在我乎予竊有慨<lb/>
于世而重有望于合班者又将逺其澤于方至也銘曰<lb/>
人不愧天天不逺人彼難之獲惟致之馴熄而有光邈<lb/>
而益振賚恩蠭涌由葉溉根不菑何畬不耕何穫吾菑<lb/>
吾耕匪今而昨天昌其門流慶未已椒蕃𤓰緜子孫孫<lb/>
子鹽井之原鳯山直焉匪山而人後其勗旃<lb/>
<pb n="KR4d0508_WYG_055-6a"/>
　　副使譚生甫墓碣銘<lb/>
南陽書院山長廖則逢嘗斆寧鄉亟稱邑人譚生甫賢<lb/>
状其行請曰世達官聞人則逢不及識而識者山林中<lb/>
人也子名喜善達官聞人豈得專子之銘敢致其子朝<lb/>
貴意徼銘其阡予憫其意遂從而叙之生甫名應發吏<lb/>
部端潔公後早事鉛槧作稅官不樂棄去為人踔絶好<lb/>
賔客娶易氏生男朝榮女懿真易氏卒葬萬善里荷曄<lb/>
塘生甫夀五十卒葬溫泉鄉景龍里朝榮懿真既婚嫁<lb/>
<pb n="KR4d0508_WYG_055-6b"/>
相繼卒朝貴本李氏子朝榮未生生甫養為嗣泰定丙<lb/>
寅遷景龍之葬于烏江建廟立祠割田以奉祀事邑庠<lb/>
摧圯獨作禮殿學庾不充割膏腴百畆入之嵗歉發廩<lb/>
捐直且飲食來者徙李氏塋佳地教其子姪晚乃舉四<lb/>
子此其状大較也予聞楚俗鬼殫財土木事非其事名<lb/>
教所出職者且不知恤况非其職而傾財力任者乎寸<lb/>
土一木訟結累嵗况百畆乎嵗歉閉廩騰直乗時為富<lb/>
則損直而又飲食之不明乎義而能之乎可謂善變其<lb/>
<pb n="KR4d0508_WYG_055-7a"/>
俗者已世有為此必聞諸官而表厥宅里朝貴則力拒<lb/>
之然而人之稱以義者不戒而一樂善之天人心之同<lb/>
然也使世有君子将出亦必不靳而與之此聖人與人<lb/>
為善之盛心也其後譚也勞筋力以立其家養生送死<lb/>
以答其徳者固已無愧若夫泝其源㳂其流則朝貴之<lb/>
義又有大於是者焉予銘生甫而詳朝貴者所以右譚<lb/>
也銘曰<lb/>
應發名生甫字世寧鄉譚其氏藐督征屣俱弃櫝軼材<lb/>
<pb n="KR4d0508_WYG_055-7b"/>
䪥厥肆生丙辰卒乙巳欝多美李乃嗣義之實善攸取<lb/>
細克充大斯舉江有沱泝洄窒馴弗安沍則釋我為銘<lb/>
理不忒本支百視此石<lb/>
　　故進義副尉元氏縣主簿馬君墓碣銘<lb/>
君諱顯姓馬氏世為遼山人祖罹兵亂莫詳所出至旺<lb/>
娶李氏生君君少孤有志節形質魁碩不妄語笑見危<lb/>
難急如在已聖朝既平金平陽太原郡各一王遼山和<lb/>
順故𨽻平陽與太原接壤守臣主彼者率其徒刼二縣<lb/>
<pb n="KR4d0508_WYG_055-8a"/>
民籍之民從違相半遂自為敵日千百鬭擊君甚不平<lb/>
謂衆曰聖天子既定封民各有屬此王之民而為彼户<lb/>
可乎録其版白諸府府畏忌不果行㑹滅薛二輩行斷<lb/>
事官往訴其状尋奏復之因檄君為和順令至則興治<lb/>
補弊安輯流散民甚徳之在官十年治最一路伊蘇巴<lb/>
哈王嗣封與語嘉之佩以銀符衣以錦襖一蹙紋繡靴<lb/>
一雙銀五十兩至元己巳調天下官君自以治蹟不下<lb/>
任其銓授除榆次主簿君受命曰令與簿雖有髙下職<lb/>
<pb n="KR4d0508_WYG_055-8b"/>
王事則一也欣然赴之秩滿陞進義副尉保徳州判官<lb/>
民女有貧不克嫁者出俸資之戰骨蔽野為大塜收葬<lb/>
之移元氏主簿丙子嵗五月十三日卒于官得年七十<lb/>
九皇慶癸丑始祔于四里堠塋娶趙氏子八人長同其<lb/>
母趙兵亂相失次天牧天翼天羽為儀曺掾卒天祥天<lb/>
佐天輔天祐皆謹愿克家女一人適周氏孫曾四十人<lb/>
於戲君逃亂孑遺而能卓然有立厯官盡忠若子若孫<lb/>
蕃衍若是安知他日無挺挺髙出其先者乎銘曰<lb/>
<pb n="KR4d0508_WYG_055-9a"/>
位奚崇卑克稱斯榮事靡難易惟志竟成匹夫崛起而<lb/>
能回事之難者以為易處位之卑也而如崇是知非齊<lb/>
民之流名豈與死而相從伊農昏勞有秋其豐植本其<lb/>
茂支百是叢堅珉表阡逺君休於無窮<lb/>
　　廣西憲史熊君墓碣銘<lb/>
廣西憲史熊君諱文煥字用晦致和戊辰六月六日卒<lb/>
十一月二日祔江夏西興鄉長樂村先塋其弟文炤介<lb/>
湘隂通守納琳巴哈致其父克昭之辭曰我家三世業<lb/>
<pb n="KR4d0508_WYG_055-9b"/>
儒祖澤是賴有子五人仲子文煥讀書入仕矣乃先我<lb/>
而逝我哀其慧而夭也思有以異衆人之澌盡泯滅者<lb/>
且昔嘗拜子金陵文而碣之則衰朽鞠子之哀得以自<lb/>
舒矣葢予至治壬戌承乏御史而君為湖南奏差南臺<lb/>
控十道伻來絡繹一人接對能否立判時已多其敏㨗<lb/>
而期其可逺也而止於斯也君先世居鄖曾祖諱天錫<lb/>
宋寳祐己未省試第一人祖諱季永咸淳丙寅補太學<lb/>
上舍始遷武昌克昭為歸州巴東教諭配劉氏君在昆<lb/>
<pb n="KR4d0508_WYG_055-10a"/>
季間文采郁然積勞湖北憲及格為奏差尋遷湖南陞<lb/>
書吏遷廣西以疾歸遂不起年三十有五娶李氏一子<lb/>
慶孫選格出官多途㧞清貴速化者科舉下即曰憲屬<lb/>
一為憲吏則迤邐至中書掾出身第六品其不至者班<lb/>
資雖卑亦變化易反手謂其風紀已試無施不可也然<lb/>
路貢儒吏府州㧞胥史百間一得又有操觚憲司服勤<lb/>
執役不知幾年始與班禄又不知幾年而為奏差而陞<lb/>
書吏得惟艱哉慮居久人狎則兩道易遷從使者繩糾<lb/>
<pb n="KR4d0508_WYG_055-10b"/>
郡邑望風若畏死居下盛權故疾之者衆朝議屢變選<lb/>
補法至其權則勢不能輕之也但嵗以御史覆其迹而<lb/>
去留之君廉介稱於人人不疾之御史不去之可謂適<lb/>
用之才已夫以適用之才服艱得之役當方剛之年有<lb/>
垂白之親而一旦夭卒於虖天之在冥冥者果何如哉<lb/>
聞者哀之况識者乎識者哀之况父母兄弟妻子乎故<lb/>
系之銘曰<lb/>
寒爾衣饑爾食鑿爾愚充爾質爾禄我養我門爾髙弗<lb/>
<pb n="KR4d0508_WYG_055-11a"/>
養非髙天乎劬勞豈爾愛親喜懼逾常而遄于亡於虖<lb/>
百世而下曰此熊君之蔵孰不爾傷<lb/>
　　贈中憲大夫河東山西道宣慰副使紐公墓表<lb/>
聖朝孝治天下錫有位以及其親是與人為善也人有<lb/>
殫刑不率而格於不僇之僇者葢有以觸其為善之機<lb/>
焉至大中始行封贈推恩世數視職崇卑有司不謹三<lb/>
格始復皇上率舊諭飾周詳久可不弊幽而泉壤昭而<lb/>
家庭存沒均洽其或不慎則舉而委諸掌故之蔵人非<lb/>
<pb n="KR4d0508_WYG_055-11b"/>
䘮心鮮不自勵勸懲之道於是兩盡余甫冠知河東紐<lb/>
君賢致和戊辰會于江夏則已休致矣一日謂曰克讓<lb/>
結髪筮仕卒勤四十年先人中憲公既疏縣封日愈恪<lb/>
慎懼或失墜今弛擔世途吾知免矣而先人又進郡封<lb/>
不表之阡則君親之徳不才保守之難吾子孫藐乎其<lb/>
不知也子可無為我筆之夫自封典一行姦貪且為循<lb/>
㢘矧素賢者其益進于忠益顯其親宜哉惟紐氏在後<lb/>
周有曰因者暨子士雄俱以孝稱他無見焉晉有鈕滔<lb/>
<pb n="KR4d0508_WYG_055-12a"/>
吳興人豈紐轉為鈕若鞠之為麴乎紐今著郡吳興豈<lb/>
滔亦其先邪世逺譜亡莫詳所出有居汾州之孝義者<lb/>
族大以蕃至用始遷介休生中憲公諱文敦厚樂易教<lb/>
子以禮嘗曰吾無過人者循理安分使鄉閭稱善良差<lb/>
可無愧用是沒齒志願畢矣至元乙酉六月<hi>缺</hi>日卒於<lb/>
家享年五十九葬城西先塋克讓守龍陽贈奉議大夫<lb/>
冀寧路總管府治中驍騎尉追封介休縣子配王氏介<lb/>
休縣君克讓以中憲大夫湖南宣慰副使致仕加贈中<lb/>
<pb n="KR4d0508_WYG_055-12b"/>
憲大夫河東山西道宣慰副使上騎都尉追封汾陽郡<lb/>
伯縣君進汾陽郡君三子長克忠季克恭克讓其次也<lb/>
為掾㢘為理幕賑湖南饑活人多雪雷州李妙生三人<lb/>
寃賞一資岳武昌皆劇郡為推官用法平恕其去龍陽<lb/>
也州人紀之碑娶陳繼張封皆郡君嗟乎孝其親則思<lb/>
榮其親孝則在已榮則在君克讓兩及其親卒完晚節<lb/>
不孤聖朝與人為善之至意矣余故併叙其説俾後裔<lb/>
皆有感焉孫十人曰端者方世其禄銘曰<lb/>
<pb n="KR4d0508_WYG_055-13a"/>
古士所事皆竭能致惟行之恒匪率亦至世不古趨率<lb/>
之始行昧厥宜有謂賢謂能伊率之久而格之多一機<lb/>
混融八荒太和彼紐有子在汾之滸視誠欿然允示繩<lb/>
祖<lb/>
　<lb/>
　<lb/>
　<lb/>
　<lb/>
<pb n="KR4d0508_WYG_055-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷五十五<lb/>
</p>
<p>
</p>
  </div>
</body>
</text>
</TEI>
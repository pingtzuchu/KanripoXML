<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷五十三</head> <lb/>
    <p>
<pb n="KR4d0508_WYG_053-1a"/>
欽定四庫全書<lb/>
　至正集卷五十三<lb/>
　　　　　　　　　　　元　許有壬　撰<lb/>
　碑志<lb/>
　　西域使者哈扎哈津碑<lb/>
至大己酉始建中都設留司荀公温都爾為都事有壬<lb/>
為教官乙卯計偕又與其弟凱霖同旅次京師後屢合<lb/>
輙道故舊懽甚凱霖以交其兄弟之久知其踐履之悉<lb/>
<pb n="KR4d0508_WYG_053-1b"/>
也走狀京師請銘其祖考西使公碑夫聞善而與之君<lb/>
子之心也况交其子孫而銘其父祖乎公諱哈扎哈津<lb/>
諤爾根氏世西域人國去天朝逺而險非誠慤不可至<lb/>
公凡兩至又與其舅鎮阿薩爾渡太祖皇帝兵壓境公<lb/>
斷渡修壘堅守持久衆怨公不降懼破則殘獮公嘆曰<lb/>
廢興有天我非不知但臣子分當爾也衆益澒洞將内<lb/>
變遂降上按劒問抗師狀先斷其髪將誅之正色對曰<lb/>
臣各為其主非罪也死不過汙一席地何恨但恐無名<lb/>
<pb n="KR4d0508_WYG_053-2a"/>
爾上壯而釋之公仰瞻天表知可乗勢樹立因進曰阿<lb/>
塔布實拉爾國堅盛非他國比攻之必難抜其主與臣<lb/>
善請往招之制可按兵馬魯察城公单騎趨其國諭以<lb/>
禍福遂舉國内附錄功擢領齊哩克昆既班師隷王實喇<lb/>
邸從戰必㨗屢入奏稱㫖嵗丁巳割彰徳路為王分地<lb/>
江南平益以寶慶路王邸在極西絶域遣使必慎擇其<lb/>
人以公偕魯思檐木子古里沙迪音入覲計事公夙慕中<lb/>
土因挈家行目疾畱豐州至燕病卒時至元五年八月<lb/>
<pb n="KR4d0508_WYG_053-2b"/>
二十三也享年一百一十七嵗初公至和林元帥荀公竒<lb/>
之妻以女生二子長阿哈瑪特早卒次額森一女適瑪哈<lb/>
穆特荀氏繼沒皆藁殯都城西朝廷念其勞以阿薩爾為<lb/>
大名路稅課提領麥砧哈檐西域名族念公之賢贅額<lb/>
森其家生二子長温都爾始三嵗次克哷始三月喪母<lb/>
繼張氏二子訥古伯克哷提領以至元十四年十二月<lb/>
卒年四十有四藁殯大名温都爾兄弟鞠於外家攻儒<lb/>
書既長益習禮訓謀於師友曰古之姓或官或封無常<lb/>
<pb n="KR4d0508_WYG_053-3a"/>
也吾其從祖母之荀乎遂姓荀氏又曰我兄弟讀書學<lb/>
禮無名字其可名則不敢忘吾先而字則從華可也於<lb/>
是師友相與字温都爾曰平叔克哷曰和叔平叔入京<lb/>
初補吏從儕類試藝官不示以目俾以意自書而觀其<lb/>
優劣焉平叔獨列法家結案字綱以對主者驚異由左<lb/>
司令史轉户部令史宗正府史中書右司掾除前官遷<lb/>
大都路警巡院達嚕噶齊階承務郎皇慶壬子十一月<lb/>
卒官選格分地監都縣聴自除拜西邸以和叔世𨽻其<lb/>
<pb n="KR4d0508_WYG_053-3b"/>
邸擬寶慶路邵陽縣達嚕噶齊中書奏可官進義副尉<lb/>
移彰徳路臨漳縣進保義校尉平叔之喪躬赴之瘞祖<lb/>
父母殯側酬其遺逋挈嫂姪婦養于家以其職廕弟訥<lb/>
古伯内黃稅使臨漳終更移安陽愛其山水思妥其先<lb/>
卜地司空村有飄風旋塵為渦𨗳馬首者七衆皆見之<lb/>
下馬黙禱若吾祖考宜此地當止風即泯買而為兆域<lb/>
遷祖考妣考妣兄以泰定四年嵗丁卯二月癸酉葬焉<lb/>
以公西來而為使也表之曰西使之阡嫂阿蘇蘇拉姪<lb/>
<pb n="KR4d0508_WYG_053-4a"/>
安圖繼母張氏訥古伯相繼沒俱祔馬遷林州達嚕噶<lb/>
齊陞奉議大夫彰徳路總管府達嚕噶齊兼本路諸軍<lb/>
鄂囉總管府達嚕噶齊管内勸農事丙子春旱入境即<lb/>
雨和叔自謂偶然而民心用是恱其來也作洹水石橋<lb/>
修公廨傳舍百廢俱興娶古華氏子温都爾女特爾格壻<lb/>
約爾珠善良敬戒家法秩然我元始征西北諸國而西域<lb/>
最先内附故其國人柄用尤多大賈擅水陸利天下名<lb/>
城巨邑必居其津要專其膏腴然而求其善變者則無<lb/>
<pb n="KR4d0508_WYG_053-4b"/>
幾也居中土也服食中土也而惟其國俗是泥也和叔<lb/>
則曰予非敢變予俗而取擯於同類也其戾於道者變<lb/>
焉居是土也服食是土也是土之人與居也予非樂於<lb/>
異吾俗而求合於是也居是而有見也亦惟擇其是者<lb/>
而從焉自吾祖為使而入中國委骨於是若詩書禮樂<lb/>
吾其可不從乎俗之不同理之頓異吾其可從乎於戯<lb/>
若和叔者孟子所謂善變者也其俗不銘而銘其先其<lb/>
俗墓近人而必逺五害此其變之小者也西使公自絶<lb/>
<pb n="KR4d0508_WYG_053-5a"/>
域入中國有勞未食及荀夫人皆殯於燕提領則殯大<lb/>
名平叔又殯於燕南北契濶凡幾易年始合於一繼母<lb/>
嫂弟姪又相繼没其入兆域若生者之有家暮而有所<lb/>
歸也使為孫子弟非和叔則九殯四置幾何而不為不<lb/>
食之鬼哉世有忍同室為溝中瘠没委之而顙曽不泚<lb/>
也故凡觀人之先不在子孫之富貴而在其賢不肖爾<lb/>
嘗聞西域人多壽考公度越上壽至燕年已若是其馳<lb/>
驅幾萬里矣計其宣力自壯至卒不衰也吁其亦異人<lb/>
<pb n="KR4d0508_WYG_053-5b"/>
也哉銘曰<lb/>
于闐之山美玉出焉雄鷙沈毅實生其間犀兵内牣巖<lb/>
邑外環而天命有歸則取於殘大人崩厥角小人食其<lb/>
簞有如此渡吾力可殚吾分不可干萬心一潰其倒如<lb/>
瀾惟義所在天誅為寛伏軾棹舌扶危作安唐雎九十<lb/>
惟古其難何百嵗餘驅馳克艱施不究於才用不崇於<lb/>
官流澤逢涌有子有孫弗矜好爵詩書是敦仕能愛人<lb/>
家能裕昆是知親親仁政所原四世一兆宰木鬱然年<lb/>
<pb n="KR4d0508_WYG_053-6a"/>
雖百千祠鄉之人孰不思而指曰此吾使君之祖西使<lb/>
之阡<lb/>
　　故承直郎僉嶺南廣西道提刑按察司事葛公墓<lb/>
　　碑<lb/>
昔江南平中土人南走若水趨下家而占籍者有之銜<lb/>
命仕者又倍蓰焉芬華因循忘棄鄉里至葬其親而不<lb/>
歸或志歸不力子孫單弱漸至迷委又不若遂葬之為<lb/>
愈也幸而歸葬漫不復省日就榛茀雖愈於迷委而孝<lb/>
<pb n="KR4d0508_WYG_053-6b"/>
子慈孫為不若是恝也家致千金身為達官有所不免<lb/>
况貧賤者乎惟篤於孝思的然有見者其庶幾乎進義<lb/>
校尉武昌路黄岡河泊提領葛君暨其弟永州路祁陽<lb/>
縣幕以至元四年戊寅嵗奉其母完顔夫人之柩歸祔<lb/>
輝州孫村先塋至則纍纍不容復竁卜其南為新阡遷<lb/>
祖考按察公而下凡十三墳按察公勅語俱逸訪親故<lb/>
間蓋家人質於汴且三十年倍酧而得之泣相謂曰吾<lb/>
先累世弗耀及大父起家亢宗所至有善政子孫宦學<lb/>
<pb n="KR4d0508_WYG_053-7a"/>
不墜餘澤所被也新阡實祖我按察公而行者流離居<lb/>
者貧乏不表之阡是知有善而不傳且再易世將不可<lb/>
復考矣乃狀其行實求銘於予予嘉其志乃為銘之按<lb/>
察公諱榮世為淇上人曾大父大父罹金季亂皆能不<lb/>
去鄉里天兵之南也自奮出説郡守率郡人迎王師鄉<lb/>
里賴以生全者公之考諱旺者也元帥必拉罕命招納<lb/>
降附倡議置縣蘇門因署為令公任授衛輝二州提領<lb/>
譏察使改蘇門主簿蘇門改輝州復提領譏察使陞輝<lb/>
<pb n="KR4d0508_WYG_053-7b"/>
州判官蘇門復縣仍主簿而兼尉焉中統初經理江南<lb/>
地居水陸之衝軍興駢沓儲備餉給吏之宿毒不能病<lb/>
民調衛州鎮撫軍民弹壓官兼錄事三年復輝州判詔<lb/>
課農桑時河北荐饑部使者頒區田法郡邑不敏於行<lb/>
檄公察覈躬率野人相宜授方熟得百倍土之墝埆者<lb/>
教以糞薙隣境法焉勸農課最遷蘭陽縣令耕桑學校<lb/>
益著其績擢敦武校尉磁州判官雖居底僚下從而上<lb/>
信也州當孔道名遂藉甚轉平陸縣令兼諸軍鄂囉平<lb/>
<pb n="KR4d0508_WYG_053-8a"/>
陸號難治至即繩豪右勵游惰崇儒修教敦本易末恤<lb/>
征人使居行無慮五事考備大盗黨五方横求盗畏縮<lb/>
公攝尉以計擒之盡其黨擢承直郎僉嶺南廣西道提<lb/>
刑按察司事猺賊方熾有司並供億為繭絲求其弊而<lb/>
刮剔之墨吏有聞風而遁者俄卒於官得年五十有五<lb/>
娶謝繼朱陳耶律子男七人晟徳承事郎岳鄂㩁茶提<lb/>
舉晟信累功至千户晟美廕濟源王屋巡檢謝所出晟<lb/>
義淮安鷹坊打捕提領某某早卒朱所出晟智陳所出<lb/>
<pb n="KR4d0508_WYG_053-8b"/>
也女一人適張氏孫男十二人曰平提領也曰順江西<lb/>
憲司書吏卒曰𤣥縣幕也晟徳之子也曰友直以疾廢<lb/>
曰友諒將仕郎處州路縉雲縣主簿曰友聞黄州路蒙<lb/>
古字教授晟信之子也曰某某曰淑益晟美之子也曰<lb/>
國賓曰國瑞晟義之子也曰諾海晟智之子也女七人<lb/>
俱適令族曽孫男九人女十八人公之先鬱於季世至<lb/>
蘇門公崛起挈垂死之民而生之設施才具可驗也公<lb/>
蹈其躅效用兵荒之餘先之以耕桑申之以學校知所<lb/>
<pb n="KR4d0508_WYG_053-9a"/>
本矣惜其服政方隆而厄於壽子若孫曽孫三十人有<lb/>
以知其後之必大也平也𤣥也家非千金也身非達官<lb/>
也篤於孝思的然有見可謂賢已後之子孫宜取法焉<lb/>
銘曰<lb/>
天造未暢里將受兵有奮其傑挈之於生保我一鄉不<lb/>
騫不崩攝邑未施乃啟厥後細民奠居大盗獲醜爰酬<lb/>
其功擢之繩糾天胡不辰歸舟有柩舊封雖妥新阡惟<lb/>
宗若尊若卑昭穆是從固以閈垣翳以栢松既表其世<lb/>
<pb n="KR4d0508_WYG_053-9b"/>
亦章其庸子孫既多自南自北豈不同居勢不可一世<lb/>
或再易邈將不識興言及此淚出横臆勢不可一理則<lb/>
可周百世繼體四方省丘自根求枝沂源及流視此珉<lb/>
石我銘不浮<lb/>
　　元故中奉大夫江北淮東道肅政亷訪使胡公墓<lb/>
　　志銘<lb/>
安陽胡公里人也始在京相從而不相知有壬擢第歸<lb/>
江南先太夫人語其狀後問之乃驚喜曰吾親亦令求<lb/>
<pb n="KR4d0508_WYG_053-10a"/>
訪而不謂得於今也承乏左司員外郎公為右司都事<lb/>
為右司郎中公代為員外郎先太夫人祔安陽武官塋<lb/>
公亦居魏郡夫人憂倚廬相去二里許時相慰也公入<lb/>
朝居中臺有壬㕘議中書省事俄為治書侍御史又同<lb/>
事焉未幾公以病歸除河南江北等處行中書省㕘知<lb/>
政事不行改江北淮東道肅政亷訪使一至即歸有壬<lb/>
待罪中書者五年始得請至鄉里相見甚懽公嘗力疾<lb/>
為具方念秋益凉病日退當日相從遊而不意天之殱<lb/>
<pb n="KR4d0508_WYG_053-10b"/>
我故人遂至於不起也孤敬伯泣而請曰先子徳善匪<lb/>
公誰屬嗚呼契濶之久始得合幷而遽銘其墓邪公諱<lb/>
彛字安常姓胡氏雪埜其自號也世居鄢陵貞佑之亂<lb/>
遷安陽遂占籍焉祖諱珍累贈嘉議大夫吏部尚書上<lb/>
輕車都尉追封魏郡侯祖妣祝氏累封魏郡夫人父諱<lb/>
景先累贈中奉大夫江淛等處行中書省㕘知政事䕶<lb/>
軍追封魏郡公妣王氏追封魏郡夫人葬安陽孝明原<lb/>
二子長則公也夙稟頴悟起家鄉校官轉大都路儒學<lb/>
<pb n="KR4d0508_WYG_053-11a"/>
錄中書參議器其才辟掾府中歴儀曹省府為中書右<lb/>
司掾除工部司程工部主事除河南行省員外郎省曹<lb/>
有小人欲以糧傾其僚公抗捄之力居多嵗饑贊省臣<lb/>
擅發廪活飢者僉河西隴右道肅政亷訪司事行部凉<lb/>
州辯盗牛之寃而正贓吏之罪拜監察御史遷右司都<lb/>
事計事行在所張寔者陳言伏路左乘輿之馬為驚將<lb/>
誅之抗議得免上都獄有殺人之夫者賂西僧將用佛<lb/>
法曲赦之公力陳其非卒正其罪陞左司員外郎尋除<lb/>
<pb n="KR4d0508_WYG_053-11b"/>
工部侍郎漷州倉為水所汜作渠分其勢公所董萬人<lb/>
夜忽舉火譟潰同僚惶懼公但静坐至旦繩其首衆復<lb/>
安役魏郡公訃至奔赴迄襄事羸毁骨立服除拜陜西<lb/>
諸道行御史臺治書侍御史太夫人迫之使行當闗中<lb/>
大饑之餘甫事經畫而太夫人訃至既葬遂廬墓側手<lb/>
樹松栢大作塋門甫大祥除江西湖廣道肅政亷訪使<lb/>
行改户部尚書請使交至鄉里榮之户部兩遇朝廷有<lb/>
大故頒諸王費鉅萬計公建議以鹽易銀賜用以足拜<lb/>
<pb n="KR4d0508_WYG_053-12a"/>
治書侍御史陞御史既歸除河南不行至淮東即歸疾<lb/>
革盛服趺坐教弟子家人覼縷明盡請郡侯杜公𢎞道<lb/>
與之訣又作詩留别其友五人有壬其一也治命柩以<lb/>
論語殉勿斂華美勿用緇黄言畢而逝公生至元十八<lb/>
年辛巳十二月二十五日丙辰以後至元四年戊寅閏<lb/>
八月二十七日薨於正寢享年五十有八以是年十一<lb/>
月十二日壬申祔魏郡公塋娶楊氏封魏郡夫人一子<lb/>
敬伯也國子生補侍儀舍人一女適侯思禮平生刻意<lb/>
<pb n="KR4d0508_WYG_053-12b"/>
字學憂樂不廢其薨也鄉人皆以為歴階二品年及六<lb/>
十身居鄉里弟若子皆在側以疾終於家在公為無憾<lb/>
予獨以為生之難成之難世既失才予復失友其能不<lb/>
為之痛哉銘曰<lb/>
公昔入京蜚英妙年我從之游莫知其先尚論世契悔<lb/>
言之遲天復遂之聨班鳳池憂患歸來創鉅盡瘁一線<lb/>
洹水泪血相視臺閣路逺公閒我來觴詠未竟松栢遽<lb/>
摧琅琅耳言巖巖耳存述美貴知子予所惇霜鶻騰秋<lb/>
<pb n="KR4d0508_WYG_053-13a"/>
後邁無前人有菜色以腴以鮮小人犯蹕斧將及吭何<lb/>
以生之力陳其狂坐鎮衆喧力障狂流時名即我我豈<lb/>
名求分藩既重領憲亦劇匪病匪老敢忘帝力歸來里<lb/>
閈詩酒自娯誰謂一旦古今異途遺辭及予字仍飛動<lb/>
墓雖宿草哭猶為慟孝明之原祖考是従我銘不佞永<lb/>
志幽宫<lb/>
　<lb/>
　<lb/>
<pb n="KR4d0508_WYG_053-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷五十三<lb/>
</p>
<p>
</p>
  </div>
</body>
</text>
</TEI>
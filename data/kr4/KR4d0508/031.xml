<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷三十一</head> <lb/>
    <p>
<pb n="KR4d0508_WYG_031-1a"/>
欽定四庫全書<lb/>
　至正集卷三十一<lb/>
　　　　　　　　　　　　元　許有壬　撰<lb/>
　序<lb/>
　　陸宣公奏議纂註序<lb/>
鄿春潘仁彦賔為陸宣公奏議纂註南臺御史上其書<lb/>
且薦其才可職校湖廣省調寳慶儒學正而移其書中<lb/>
書下館閣校勘館閣題之湖南僉憲高昌赫公國寳尤<lb/>
<pb n="KR4d0508_WYG_031-1b"/>
愛其書請予序將刻之余惟三代後賢相世有其人然<lb/>
匡輔之業功於一時謀猷之文功於萬世有其業而無<lb/>
其文者多矣有其業而有其文可施於一時而不可施<lb/>
於後世者亦不少也至於施之當時而已效用之後世<lb/>
而不竭㬭然與聖經賢傳並立於天地之間而不悖者<lb/>
獨陸宣公奏議為然爾東坡以為古今之精英治亂之<lb/>
龜鑑豈不信哉國寳始作邑即有聲為御史兩臺僉江<lb/>
東憲移湖南聞其能政而不及叩其所得及觀是舉則<lb/>
<pb n="KR4d0508_WYG_031-2a"/>
知其有得於是書深矣夫舉是書而施諸用君可以為<lb/>
堯舜臣可以為臯䕫稷契況一道乎國寳以其用之不<lb/>
盡也大其傳使人有是書得其位而施諸用則疲療尚<lb/>
何患乎不蘇風俗何患乎不淳而天下何患乎不治其<lb/>
用心亦仁矣余聞部使者率榜笞彈黜是急國寳獨汲<lb/>
汲於是蓋有見於遠者大者繼今樹立其可量也哉<lb/>
　　送陳季和序<lb/>
大徳辛丑有壬侍先公官衡陽鄰安仁陳君季和館見<lb/>
<pb n="KR4d0508_WYG_031-2b"/>
其學與之交石皷鴈峯花藥之勝時徃必俱詠歌倡和<lb/>
無徒嬉也得薦待試季和又同剡乙巳余隨侍湘潭别<lb/>
焉季和取李陵詩努力崇明徳皓首以為期為韻作十<lb/>
詩始以責善中以期待終以惜别有車笠不我忘寄聲<lb/>
長相思之語當時讀之已為悽惻丙子嵗始會京師俯<lb/>
仰之間三十二年矣人生能堪幾别哉而三十二年中<lb/>
江湖風雨悲歡得失不知季和有詩幾千百首能盡述<lb/>
之也余僥倖逾分中間父母兄相繼傾逝追思昔同逰<lb/>
<pb n="KR4d0508_WYG_031-3a"/>
時在其慶下讀書外百事不關慮其樂終吾身不可得<lb/>
矣故余雖樂曠乆之會遇而又有深悲者焉季和歴邑<lb/>
郡校官當陞教授教授員浮於缺數倍在昔有皓首不<lb/>
調之歎至治辛酉選部以廵檢則缺浮於員始議借注<lb/>
以八品借九品而當時執政且謂廵檢為流官教授在<lb/>
流外戛戛靳之予時主事天官力辨於堂九品監當中<lb/>
州得借孰謂八品師儒且置要荒而反不彼若乎其議<lb/>
始允選部行十六年季和今借授寧都廵檢始釋褐矣<lb/>
<pb n="KR4d0508_WYG_031-3b"/>
聖朝列聖崇儒今上諄諄播告在天下耳目而姦人抵<lb/>
巇賢書遽罷天威赫怒罪人斯得成規治具駸駸乎復<lb/>
矣以季和之賢之學髮蒼蒼而方試一命局已定格不<lb/>
得施其長天下之知季和者莫予若而予又執政乃處<lb/>
之若是其愧於車笠之語多矣尚欲膠榮以妨賢路乎<lb/>
然而在予則誠有欿然者在季和則何慊乎哉素其位<lb/>
而行抱關擊柝雖賤必敬況緑袍挾弓矢率求盜為人<lb/>
除害者乎使一方盜不作作必擒民得以安其田里是<lb/>
<pb n="KR4d0508_WYG_031-4a"/>
獨不可為政乎古之君子其取也亷而其效也博今之<lb/>
君子其取也肆而其效也畫季和為古之君子而予為<lb/>
今之人也昭昭矣於其行為之列昔日之好與夫今日<lb/>
之可悲可愧者為序以餞之<lb/>
　　玉淵集序<lb/>
衡安仁陳雍季和奉其父翼郷先生玉淵集請曰雍先<lb/>
世弈業擢第里人號所居青雲里吾翁有聲場屋世變<lb/>
隠居百念蕩滌獨不能忘情於詩幸哀而表之翁其託<lb/>
<pb n="KR4d0508_WYG_031-4b"/>
以不泯乎予少在衡與季和㳺獲拜先生先生頎然一<lb/>
偉丈夫蕭然有林壑姿聽其言藹如也李玉溪世傳得<lb/>
道先生從之㳺得其學視世聲利敝屣之不若予時甫<lb/>
冠不能問且鋭於進修未知世事之真可輕也今讀其<lb/>
詩而後知其人焉昔人言詩非能窮人窮者詩乃工然<lb/>
窮而工者多怨悴無聊之語雖強自寛釋猶賤丈夫忍<lb/>
怒形色有不可揜者今夫螢窓雪屋殘釭獨坐山莊野<lb/>
館風晨雨夜他人有不勝荒寒悽楚之態先生目之所<lb/>
<pb n="KR4d0508_WYG_031-5a"/>
遇心之所觸形之歌詠冲融蕭㪚無一毫抑鬱不平之<lb/>
氣始終卷帙無一章投贄奔趨之詩其所造不淵矣乎<lb/>
至於夣中談仁則於信道篤矣其於方外亦寓耳先生<lb/>
名一霆玉淵其自號也壽八十五而終季和能世其學<lb/>
先生不獨昌其詩又昌其後而詩之傳益昌矣奚必予<lb/>
託而後不冺哉<lb/>
　　宣政使楊公行實序<lb/>
西夏楊公安扎爾布哈延祐間為行御史有大姦席勢<lb/>
<pb n="KR4d0508_WYG_031-5b"/>
惡竊鉅位人重足側目擊之不報遷内臺又擊之所恃<lb/>
城社禁掖媒蘖為譴出僉憲入二長右司皆有聞監憲<lb/>
五道力農桑修學政勵風俗教戒家至乙亥七月上京<lb/>
有東門之驚由户部尚書拜治書侍御史俄除陜西左<lb/>
丞未行改同知宣政院事遂升院使昔嘗以母老棄官<lb/>
歸尋監河西憲無何改陜西行臺治書侍御史夏民惜<lb/>
其去有釋之者曰公之道行於此夏人被其澤行於臺<lb/>
諸道被其化立於朝廷則天下受其賜河西獨不在鈞<lb/>
<pb n="KR4d0508_WYG_031-6a"/>
陶中乎序其説以餞持以示予曰之人之言予懼其浮<lb/>
也不頌而規予望焉嗟夫吕鉅車舞世未易一二數宣<lb/>
政公自河南監憲召為户部自户部四轉至一品位益<lb/>
崇而心益卑名益起而心益修可與語大理矣士之生<lb/>
世官崇卑不校也顧稱與否爾然器之大者其受必大<lb/>
亦其宜也故施之高者其及漙發之力者其志遠使人<lb/>
器之而崇卑之效不能無别焉朝廷以西夷素獷因其<lb/>
教而柔之西若南幾千里戎馬部署分職大小皆付宣<lb/>
<pb n="KR4d0508_WYG_031-6b"/>
政弄兵竊發則獮薙之其任亦重矣宣政修敝舉墜人<lb/>
與其能予復何規規繼今可乎宣政位雖高任雖重然<lb/>
外是則所施尼矣一旦置諸鈞衡首諸風紀以厚民生<lb/>
以正教化其重不百倍今日乎且昔之為憲或隘焉部<lb/>
若院或拘焉隘也拘也彼之宜此之戾也亦思所以宜<lb/>
於此者乎挈其綱審其機本之以至公守之以至誠吾<lb/>
之所施無適而不宜矣世之修飾為筌蹄獲其欲忘其<lb/>
器謹於取怠於成者衆矣宣政毅不可奪夫人知之而<lb/>
<pb n="KR4d0508_WYG_031-7a"/>
予又及是者責善之道也以是為規可乎宣政曰命之<lb/>
矣因是以為叙<lb/>
　　贈寫真陳芝田序<lb/>
翰林掲待制曼碩序寫真者稱錢塘陳鑑如父子獨臻<lb/>
其妙余不識鑑如識其子芝田丙寅嵗嘗寫余真小兒<lb/>
始學語乳者擕而過即指且呼兒日見惟便服像乃朝<lb/>
服而瞥見識之於是知其得余之深也始余未相識人<lb/>
人稱其藝又作余像始知其能雖知其能而未敢許其<lb/>
<pb n="KR4d0508_WYG_031-7b"/>
至蓋余見識素淺且慮天下之大將無蹴其右者求卒不獲<lb/>
又得曼碩之言始挈余信以被之為之説曰志於道㳺<lb/>
於藝藝固後道君子取焉者蓋有好道而盡於藝者也<lb/>
繪事亦藝也其天機之深物理之妙有非淺近之所能<lb/>
窺者就繪事中人物最炫目近習工之尤難人知芝田<lb/>
之工而不知其得於筆墨之外者且似者形也似之者<lb/>
非形也神也形外而神内也外而最著者面也形至焉<lb/>
内而最微者心也神出焉使心而見於面内而襮於外<lb/>
<pb n="KR4d0508_WYG_031-8a"/>
其為道不既淵乎故有得其形矣而識者不以為似得<lb/>
其神則雖眉目之有參差容色之有淺深望而知其為<lb/>
某也芝田好論人賢愚夀夭貴賤有人倫之鑑故其所<lb/>
造不例人之難盖相之與畫名雖異而理則一得於相<lb/>
而不能畫者有之矣未有不得於相而能深於畫者也<lb/>
不得於相而畫者不過為肥紅瘠黒庸史之筆爾以韓<lb/>
幹之能僅得趙縱之形昔人列呉晉而下名手才三十<lb/>
餘人卓然可傳又不過數人則寫照為藝豈易言哉若<lb/>
<pb n="KR4d0508_WYG_031-8b"/>
芝田者盖卓然可傳者已京師三十年畫富貴人不知<lb/>
幾輩得金帛積之可大富而散若土苴受知延祐至順<lb/>
兩朝才被一命世知其藝而不知其為倜儻人也故併<lb/>
及之<lb/>
　　送劉光遠從右丞朝京序<lb/>
衆星麗天而拱北辰百川行地而宗東海在人則朝覲<lb/>
之義也臣所以竭事君之誠君所以豁踈遠之蔽舉係<lb/>
是焉君臣之分立上下之志通朝覲之義大矣哉昔在<lb/>
<pb n="KR4d0508_WYG_031-9a"/>
唐虞五載一廵狩羣后四朝周大行人掌大賔之禮以<lb/>
親諸侯侯甸男衛要地有遐邇故見有䟽數焉書稱敷<lb/>
奏以言明試以功禮春以圖事秋以比功夏以陳謨冬<lb/>
以恊慮不獨執贄備禮而已也秦既廢古後時有聞不<lb/>
常也我元之盛跨軼三代親王守分土非有命不敢朝<lb/>
官守居外者行省十行臺二長官秩一品皆帷幄重臣<lb/>
朝廷有大事則徽集親王大會京師陳祖訓申戒約鴻<lb/>
謨大法有古不及饗勞而歸莫不感悦而安其世守行<lb/>
<pb n="KR4d0508_WYG_031-9b"/>
省臺則遣使入請臣某請入賀不敢擅奏可乃敢行或<lb/>
易人惟命得請率僚屬奉宴幣給繹既入見以宴幣上<lb/>
太官升辭為竣事饗賚之厚薄顧上之所知何如有壬<lb/>
官京師竊聞老朝官言世皇時外臣入見必問部内事<lb/>
甚悉部内事有利害可罷行悉敷奏之雖不屑屑四時<lb/>
而其圖事比功陳謨恊慮之意宛然隆古時也今天子<lb/>
即位湖廣省臣以典故請右丞以上命行掾劉嗛光逺<lb/>
以選從且行請曰嗛昔計偕而黜雖入京猶未也幸今<lb/>
<pb n="KR4d0508_WYG_031-10a"/>
從右丞公入願勵不敏光遠進士除教授漢陽三年省<lb/>
臣才之羅致幕下尤為右丞知㧞行輩中以自隨今湖<lb/>
廣控制地幾千里其最為民害者幾事其最為法蠧者<lb/>
幾條省以兵聞四方果如所聞乎猺黎猖獷飛輓方殷<lb/>
亦有道柔之乎右丞明習時務老於政者也此行見天<lb/>
子必有敷奏而行之光遠亦思所以助其言而推其知<lb/>
乎不然人人可以從公于邁也光逺是行觀朝廷之盛<lb/>
歴山河之雄亦必充然有得措之事業若夫徃來僕僕<lb/>
<pb n="KR4d0508_WYG_031-10b"/>
目之所接心之所會但以<graphic n="KR1269" url="https://raw.githubusercontent.com/kanripo/KR-Gaiji/master/images/KR1269.png" mimeType="image/png"/>歌詠挈巨軸歸曰吾文士<lb/>
斯可矣則非所望於光逺也<lb/>
　　擊壤同聲集序<lb/>
聲在天地間為雷霆為嵔崔竅穴為鳥獸之鳴與凡細<lb/>
蟲之可聞者為水之磯瀧物之戛磨雖重輕清濁和戾<lb/>
之不同其出於激一也在人為言而行不與焉言有喜<lb/>
怒皆激也而精者為文文之精者為詩聲而至是萬物<lb/>
之聲蔑加矣康衢之謡擊壤之歌其淳未漓其朴未凋<lb/>
<pb n="KR4d0508_WYG_031-11a"/>
其發於聲洪龎渾厚而自然之文實具於中及靡靡之<lb/>
聲作滛哇嘈雜天下化之雖以小雅不免怨誹况騷乎<lb/>
况降而益下者乎江夏熊君堯章讀書不仕喜作詩無<lb/>
愁憂促廹無聊之聲彚其所作號擊壤同聲集盖言生<lb/>
太平之世安於耕鑿猶野人自樂擊壤於堯天而欲同<lb/>
聲相應於數千載之下也聲同矣樂有不同乎詩特其<lb/>
寓爾昔康節伊川名擊壤不獨同其聲直與之同其天<lb/>
與康節伊川同其天當自知之求予序因以勉之<lb/>
<pb n="KR4d0508_WYG_031-11b"/>
　　壽慶集序<lb/>
予至順癸酉記孫義方夀慶堂繼為文頌以章其孝者<lb/>
聨編累牘義方録以寄予京師予因喜其母健而致文<lb/>
日富也戊寅予南歸則其母已棄養矣其友萃為夀慶<lb/>
集求序其端嗚呼昔之夀者今無所見矣昔之慶者今<lb/>
為創鉅哀苦矣則斯集也非蓼莪之詩乎世有養不待<lb/>
而為終天之恨者義方及養而母又夀逾九十有子有<lb/>
孫若可無恨矣然孝子之心失親一也寧計其壽不壽<lb/>
<pb n="KR4d0508_WYG_031-12a"/>
哉且及養而夀哀且若是則不幸不及及而不得終焉<lb/>
者其為恨詎有已耶則凡世之幸而及養者可不竭力<lb/>
以篤愛日之誠思其不可復者而先施哉予永感之人<lb/>
追思昔時及而不及者多矣身不及矣而竊有望於人<lb/>
焉書以為夀慶集序<lb/>
　　大元本草序<lb/>
淳樸散而後人始疾醫藥盛而後疾始熾醫藥罪乎非<lb/>
也不明者之罪也醫必方方必藥而良惡之異性風土<lb/>
<pb n="KR4d0508_WYG_031-12b"/>
之異宜真贗之異用必本草而後知和扁神藝藥非精<lb/>
良疾不能已然則藥有本草猶辨貎有鑑出師有律其<lb/>
醫書之近而尤切者乎自一日七十毒後䆒心遺經三<lb/>
卷者梁之陶唐之蘇李蜀之韓宋之開寳嘉祐諸賢增<lb/>
三百六十種至一千八十二種可謂詳矣然梁限於江<lb/>
蜀局於西南宋畫於白溝唐雖一天下其讋翔漠一時<lb/>
懐柔不能一家也則異方物産有不得而悉者已開闢<lb/>
以来幅員之廣莫若我朝東極三韓南盡交趾藥貢不<lb/>
<pb n="KR4d0508_WYG_031-13a"/>
虚嵗西逾于闐北逾隂山不知各幾萬里驛傳往來不<lb/>
異内地非與前代虚名羈縻而異方物産邈不可知者<lb/>
比西北之藥治疾皆良而西域醫術號精藥産寔繁朝<lb/>
廷為設官司之廣恵司是也然則欲廣本草以盡異方<lb/>
之産莫若今日也聞諸故老至元間嘗議及是而後不<lb/>
果明陽朱轅仲侔述大元本草求序其首書有三綱九<lb/>
目其明部屬謂舊本始玉石人部居草木後為失次萬<lb/>
物人最靈乃始人部餘各有次而終以鬼㾏人部首列<lb/>
<pb n="KR4d0508_WYG_031-13b"/>
内外景圖詳䟽其下舉元命之秘生死之關昭掲諸世<lb/>
盖欲使人人自知有此反而求之則養生得其本外邪<lb/>
何由而入扎瘥何由而至醫可不用矣其不能也則醫<lb/>
不得不用藥不得不餌而吾之本草不得不明焉始則<lb/>
教之以不病之要終則示之以必效之藥其用心可謂<lb/>
仁矣昔人窮一經且皓首此尤難焉詩人多識鳥獸草<lb/>
木之名其性若味未必能識也唐宋修書必集衆乃仲<lb/>
侔自少至老獨力攻此可謂勤矣又有外部餘部以其<lb/>
<pb n="KR4d0508_WYG_031-14a"/>
多産異方商賈所不售知識者少但録其名物治證而<lb/>
不暇有所考覈此則予之切切者也仲侔將奉此書上<lb/>
之朝廷竊意大醫使因是成書裒異方之産前代之未<lb/>
聞者萃為一書則可以軼宋唐而信後世矣是之謂大<lb/>
元本草<lb/>
　<lb/>
　<lb/>
　<lb/>
<pb n="KR4d0508_WYG_031-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷三十一<lb/>
</p>
<p>
</p>
  </div>
</body>
</text>
</TEI>
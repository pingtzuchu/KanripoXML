<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷六十八</head> <lb/>
    <p>
<pb n="KR4d0508_WYG_068-1a"/>
欽定四庫全書<lb/>
　至正集卷六十八<lb/>
　　　　　　　　　　　　元　許有壬　撰<lb/>
　頌辭<lb/>
　　瑞𤓰頌<lb/>
積善餘慶吉事有祥天人之理一也天不人不興人不<lb/>
天不徴太和薰蒸禎祥類生草木無知而有知者寓焉<lb/>
故蓂莢不出於昏朝而瑞芝不産於亂家也惟我外舅<lb/>
<pb n="KR4d0508_WYG_068-1b"/>
奎章閣大學士翰林學士承㫖中書平章政事涼國公<lb/>
迂軒先生雄才邃學典刑一世元勲績茂照映古今嘗<lb/>
擊大姦聞者褫魄天監丹衷竟履康吉天厯初爰立眷<lb/>
注百度修舉引年歸金陵使者召賚相望於道而公之<lb/>
志不渝矣勤勞五十年非優老有禄伏臘殆窘宰相能<lb/>
貧大節斯見醇和之懿蓄而必發至順壬申後圃之𤓰<lb/>
同蔕者五禎祥所出近在户庭方退然不居而多士已<lb/>
刻之石侍御史河東郭公記之矣盖公之克享天心感<lb/>
<pb n="KR4d0508_WYG_068-2a"/>
格有自福夀子孫綿綿如𤓰瓞者此其兆焉有壬以諸<lb/>
生擢科公實坐主行非鮑宣過辱桓公之知既厚且親<lb/>
是用再拜而獻頌曰<lb/>
太和氤氲旁薄堪輿槖籥潛寓無感不孚景星慶雲連<lb/>
理同穎形殊氣一機捷響影有蓏者實烝在樊圃黄中<lb/>
萃美駢瑞惟五珠聨璧合植物知仁靈貺效質匪天自<lb/>
人惟公植徳惟心其田秉鈞執法垂五十年位極人臣<lb/>
有籯不金角巾歸第一鶴一琴公曰斯禎天子在上休<lb/>
<pb n="KR4d0508_WYG_068-2b"/>
嘉克叶聖徳之暢篚包歸美老成是諛抑而弗宣頌聲<lb/>
載途其頌伊何伊公之休子孫綿綿百祿是遒刻珉惟<lb/>
肖傳信有史甥也作歌用播遐邇<lb/>
　　陳廷玉偕妻黄氏為母刲股頌<lb/>
倥侗顓蒙均是降衷其至孰同夫忱婦俱有格斯孚三<lb/>
而一符我膚之朘我天之全豈名而然彼獨何其誶語<lb/>
勃豀不其恧而<lb/>
　　致慤亭辭<hi>為梁彦中助教作</hi>
<pb n="KR4d0508_WYG_068-3a"/>
茬之山兮幽幽茬之野兮沃以柔欝佳城兮其下慘風<lb/>
樹兮瀟颼炳精忱兮徹天淵以不亡兮視所天故隨地<lb/>
以感觸兮矧狐兔荆棘之荒阡爰作堂於佳城兮直宰<lb/>
木之隂森時思以安所止兮神恍惚其降臨繄我誠之<lb/>
自存兮惟致斯著著存不忘乎心兮夫安得不至於永<lb/>
慕彼較禮之嘈雜兮謂或墓而或家顧反虆之無文兮<lb/>
初何有乎紛譁使兹亭之無作兮豈吾慤之不致維兹<lb/>
亭之既作兮庶益勉其未至貽謀既底乎法兮啟厥後<lb/>
<pb n="KR4d0508_WYG_068-3b"/>
於日大亦善源之流祉兮川方至以汪濊霜秋兮雨春<lb/>
紛亭臯兮来諸孫塗茨兮敢墜其始百世兮敬事無止<lb/>
　　弔淵明辭<lb/>
憲史孫居敬藏淵明圖徴題無隙且及於予余惟是圖<lb/>
豈不以淵明風節超絶流俗千載之下想見其人而求<lb/>
其象耶然世方倀倀膠沐聲利顧委心去留富貴非願<lb/>
曽捧心效西墊巾慕郭之不若矧彷彿風節之萬一徒<lb/>
使縑素之象偕走塵俗九原有知其不樂於是也審矣<lb/>
<pb n="KR4d0508_WYG_068-4a"/>
述古人弔莊之意即歸来辭韻而弔之曰<lb/>
睠斜川兮山川故存人安歸邈天淵之寥廓徒敞怳以<lb/>
增悲究清規於既邁仰髙躅其莫追屬典午之訖籙慨<lb/>
國事之日非匪懐寳而迷邦懼塗炭乎朝衣方滄海之<lb/>
横流蕩皇綱而湮微顧世忽宋臣妾飛奔揚戈飈回坌<lb/>
塞天門屹然砥柱中流獨存道伸時屈浮沉一尊彼祼<lb/>
將之膚敏強重甲之厚顔斁彛倫以攘敓舉外恬而内<lb/>
安玩陵谷於反手恝天歩之間闗芬華劇於飄風灼穢<lb/>
<pb n="KR4d0508_WYG_068-4b"/>
跡以留觀班紛紛兮何拯豁羣往而獨還賴紫陽之健<lb/>
筆揭忠義之表桓吁嗟先生兮固遺世而天逰始絃歌<lb/>
以資貧亦未免於有求及不樂而徑歸信知命而無憂<lb/>
羗羲皇之上人曠今昔兮誰疇惟流行而坎止𣺌六合<lb/>
之虗舟世求肖於毫素視蟻垤為嵩丘盖知逐其聲而<lb/>
遺其實遂合汚而同流日挾走乎世途雖力憊而未休<lb/>
已焉哉先生来歸定何時祥麟威鳯世固難久留清魂<lb/>
悠悠無不之斷縑傳失真況與論襟期彭澤秫田在蕪<lb/>
<pb n="KR4d0508_WYG_068-5a"/>
穢誰或耔吾將摶元氣為先生之象磨崑崙刋先生之<lb/>
詩酌清風而薦明月洞萬古臣節而無疑<lb/>
　　哈噶斯哀辭<lb/>
哈噶斯取父字姓丁字文苑于闐人與予同登乙卯進<lb/>
士第倅固安州掾左司除禮部主事予佐吏部故㳺從<lb/>
為多改秘書著作拜監察御史又與予同官南坡之變<lb/>
梟獍黨與列據津要文苑喀喇子山暨予實同列遷戸<lb/>
部員外郎予在左司計事率相見俄僉浙西道㢘訪司<lb/>
<pb n="KR4d0508_WYG_068-5b"/>
事遂間南北予居武昌適移湖北新制憲官各色止用<lb/>
一人長憲者同出西域即日引退臺報不允文苑曰無<lb/>
例且退持疑文冒進可乎堅卧不起予跧居絶人事獨<lb/>
相往来鵠山楚觀之絶頂𣑽宫琳宇之僻地荒域廢壘<lb/>
村居野池靡不至焉時絶江登大别宿郎官湖賦詩談論無<lb/>
虚日一日把酒相屬曰人生離合有數君閒我退機適相投<lb/>
但恐造物見妬不終遂此先子監祁陽縣有惠政潛徳未彰<lb/>
子亟銘之予不獲辭焉未幾予除兩淮轉運使文苑移山北<lb/>
<pb n="KR4d0508_WYG_068-6a"/>
邸報同日至山北置大寧白霫地去京師東北尚八百里陸<lb/>
不可挈家水縈紆餘五千里扶病擁㓜殆不能為謀予官揚<lb/>
州﨑嶇来過曰我非瀆於進也主上新政不敢不行而老㓜<lb/>
累我且都而杭杭而鄂鄂又山北有力且疲况貧乎鄂不可<lb/>
留揚米貴亦不可居杭吾樂之榖又差賤且其人徳我吾謀<lb/>
定矣迺命諸子買舟而東獨挈一僕乗傳而北予留之飲<lb/>
三晝夜而後去酒中嘗曰我作事素勇今殊猶豫何也<lb/>
予戲之曰人改常不佳君豈厭世耶迺大笑曰昔温公<lb/>
<pb n="KR4d0508_WYG_068-6b"/>
記宋子才暴謔其言偶驗吾不信也因出臂示其堅實<lb/>
曰斧吾撃亦不死也於戲今迺真死矣盖時方大疫暑<lb/>
行至東平主僕皆病歸抵淮安卒於舟中至順元年六<lb/>
月念三日也郡大夫率其國人菆之予既為位哭遣人<lb/>
省其墓告其家子穆蘇迎柩歸艤舟餞别之地哭為<lb/>
之慟監縣公葬祁陽遠不能祔予欲蜀岡買地處之木<lb/>
屑曰杭西山先人所愛因可守也遂謀葬焉母子力不<lb/>
能舉漕司暨他官府若嘗往来者共賻之得褚幣中統<lb/>
<pb n="KR4d0508_WYG_068-7a"/>
餘萬緡既襄事餘可經理其家淮東憲長達爾瑪嘗同<lb/>
官閔其貧請賻於朝不報初文苑為固安𨽻京號難治<lb/>
民劉奉益横甚賽祈烹五十羊聚羣不逞震動里閈執<lb/>
而發其椎埋焚剽數十事度不解逸去反肆誣構詔大<lb/>
官雜問禁中辯析明直劉置於法築堤堰三百里河以<lb/>
不害兩道凛然折強暴如拉朽蜀兵未戢按部直要衝<lb/>
布置施為若老於用兵者統兵省臣薦其有將帥才可<lb/>
治邊事云内外持憲知無不言制吏輩噤不得出一語<lb/>
<pb n="KR4d0508_WYG_068-7b"/>
平居論事慷慨歴落一坐盡傾遇則奮發勇往無前長<lb/>
於觀人某邪某詐黙以相告後輒多驗作歌行豪宕如<lb/>
其人古詩清粹皆可傳也延祐初朝廷始以科舉取士<lb/>
天下之大才五十六人出官四方或懦於施或汚於賄<lb/>
厯歴在人得免詬議如文苑者無幾而天復中道畫之<lb/>
於戲惜哉予昔銘監縣公謂其多善未報當在文苑今<lb/>
文苑夀才四十有七賫志以沒此又何耶豈天又厄其<lb/>
身而大其後耶天道是耶非耶余益感矣嘗獨坐閱同<lb/>
<pb n="KR4d0508_WYG_068-8a"/>
年錄十六年間為鬼録者十七人矣尚忍以區區聲利<lb/>
置胷中乎或者視為四海九州之人恝然無情予不忍<lb/>
也木屑將狀其行實求予為銘而其狀不至為之辭以<lb/>
發其槩且以寫予哀云<lb/>
天之生才兮亦孔之艱前不知其幾世兮後復幾年何<lb/>
林林之百萬兮獨靳於賢器方適用兮陶復不堅雲未<lb/>
雨而掃蕩兮華未實而摧殘豈繒繳之在天兮惡有翼<lb/>
之髙鶱㝠㝠之中兮孰司其權昔君之北兮歌乎水壖<lb/>
<pb n="KR4d0508_WYG_068-8b"/>
今君之来兮丹旐翩翩藥膳匪良兮道路迍邅妻子暌<lb/>
隔兮良友棄捐我哀曷忘兮我言曷殫西山蒼蒼兮唯<lb/>
所便安玉樹森立兮澤流有源冀伸於後兮以報其前<lb/>
破不可完兮逝不可旋唯生無愧兮雖沒猶存修短有<lb/>
數兮吾其舍旃馬革牖下兮非蟻則鳶九原有知兮其<lb/>
然不然<lb/>
　　歐陽生哀辭<lb/>
歐陽達老年十九侍父翰林學士原功入京為内舍生<lb/>
<pb n="KR4d0508_WYG_068-9a"/>
學已有成越三年以疾卒至正改元春歸葬瀏陽先塋<lb/>
原功以書来曰兒旅襯行幸哀而辭之使與閩詹同不<lb/>
朽存沒可無憾余方悼亡不暇自哀而忍重達老之哀<lb/>
耶昔詹舍朝夕養將以為父母榮志未遂而死昌黎之<lb/>
所以卒詹志也原功為名學士無假達老之榮達<lb/>
老可無憾而原功不能無憾也余於原功為同年<lb/>
情義尤篤在江南聞其慟至於傷棄官挈柩歸有詔<lb/>
止之遂菆僧舍一年今年治行有日又有詔不得行不<lb/>
<pb n="KR4d0508_WYG_068-9b"/>
得已遣家人䕶之歸其哀不能釋也予忍悼亡之哀為<lb/>
之辭以釋其哭子之哀於此不用吾情惡乎用吾情辭<lb/>
曰<lb/>
天髙兮地卑㳺氣紛糅兮物萬不齊何盜而夀兮何仁<lb/>
而夭豕苓遂帝兮荃蕙化而為茅生之姿兮孔休生之<lb/>
業兮孔修志有樂兮離無憂養父京師兮以藏以㳺生<lb/>
之疾兮良苦生之沒兮道修以阻不忍委兮嬴博曷遄<lb/>
歸兮湘楚湘水兮楚山鳥羽墜兮虛舟還薊雨兮燕雪<lb/>
<pb n="KR4d0508_WYG_068-10a"/>
髪日白兮衣誰斑橋卬兮梓頫椿色悴兮桂纒宿莽伯<lb/>
魚無椁兮童烏有文嗚呼哀哉我思古人<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0508_WYG_068-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷六十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集巻四十五</head> <lb/>
    <p>
<pb n="KR4d0508_WYG_045-1a"/>
欽定四庫全書<lb/>
　至正集巻四十五<lb/>
　　　　　　　　　　　　元　許有壬　撰<lb/>
　碑志<lb/>
　　勅賜重修陕西諸道行御史臺碑<lb/>
至正丁亥十一月庚戌日南至皇帝燕延春閣御史大<lb/>
夫臣納琳等奏陕西行御史臺嵗乆屋弊既徹而新擬<lb/>
御史中丞臣有壬文其故於石制可臣有壬承詔謹按<lb/>
<pb n="KR4d0508_WYG_045-1b"/>
其状而筆其概曰臺治位今奉元城之艮隅且五十年<lb/>
罅不即塓橈不即易馴玩將不可支歲辛巳都事樊執<lb/>
敬言行臺據雄鎮具瞻重威廢乃若此今不亟修後費<lb/>
滋甚乃移文中臺再閱歲始報可於是市材秦隴得木<lb/>
山積瓦甓百需靡不具集而尋引斧斤稽而不用乙酉<lb/>
冬十月中丞韓嘉訥莅止按視儲木暴露而衰朽已過<lb/>
半慨然率作俄復召入累遷為御史中丞奉元無良梓<lb/>
人圬者以告中臺中丞為請諸尚方擇精其藝者乗傳<lb/>
<pb n="KR4d0508_WYG_045-2a"/>
而往侍御史沙巴爾李好文都事朱守諒輩得以僝其功<lb/>
焉丙戌五月庀工六月中丞都斯黙色治書侍御史羅<lb/>
羅至九月正堂暨幕署告成且輟且作中丞趙得壽侍<lb/>
御史慶善繼之明年四月韓嘉訥復来為御史大夫八<lb/>
月侍御史實喇卜至後先協恭迤邐就緒入冬而落焉<lb/>
堂扁至公仍其故也袤深五尋有二尺廣九尋挟以翼<lb/>
舍麗以兩厦貫以修廊屬以圎堂東西曹局各二十六<lb/>
間過㕔前峙照磨所附其西位置秩秩察院若掌故帑<lb/>
<pb n="KR4d0508_WYG_045-2b"/>
藏不易舊貫他悉一新庖傳廐櫪各厎堅好堂北伐土<lb/>
泉湧因浚為池益以龍首渠水搆亭其上池隂東西各<lb/>
為亭基城東北作屋以<graphic n="KR0640" url="https://raw.githubusercontent.com/kanripo/KR-Gaiji/master/images/KR0640.png" mimeType="image/png"/>登覧前三其門引暎峻邃先<lb/>
是出入危巷狭隘迂折民居直其衝者願輸為道倍值<lb/>
酬之闢為通衢如砥如矢是役臺官總其上僚屬奉於<lb/>
下舉盡恪恭毫釐之費皆出臺儲以故工不知勞民不<lb/>
知擾考室度功名雖曰修而實則剏矣我世祖皇帝至<lb/>
元戊戌建御史臺以清風俗以正百司而政之布報地<lb/>
<pb n="KR4d0508_WYG_045-3a"/>
之逖邇有不齊焉丙子平宋明年立南行臺總十道以<lb/>
按三省雲南則提刑按察司治之尋升行臺以按邊徼<lb/>
邊徼既寧相地之宜以大徳丁酉四月移治京兆是為<lb/>
陕西諸道行御史臺按陕西甘肅四川雲南四省總陕<lb/>
西河西西蜀雲南四道亷訪司而節制於中臺焉闗中<lb/>
東控中夏西南北極邊陲樹之行臺俯制部屬崇嚴之<lb/>
勢立則敬畏之心生敬畏之心生兹用不犯矣此其小<lb/>
者爾若夫消奸邪於未萌軋豪猾不敢喘氣使山川失<lb/>
<pb n="KR4d0508_WYG_045-3b"/>
險里巷不驚臺與地亦重矣哉臣有壬考其歲月因有<lb/>
以觀政焉廨弊已乆始有修葺之議又七年始有成其<lb/>
不至傾圯㡬希今也堅足以待歲月宻足以芘風雨崇<lb/>
足以讋部屬為政之道豈外是哉建臺八十年来中外<lb/>
憲條無一不備玩而不舉亦猶是屋一有振起煥然截<lb/>
然故未墜也然臺有恒言謂之風憲亦有說乎風者天<lb/>
地之使也王者之聲教也故上行下效謂之風憲者法<lb/>
則也周禮懸法示人曰憲法則是風之與憲二而一一<lb/>
<pb n="KR4d0508_WYG_045-4a"/>
而二者也可相有而不可相無者也風主於教憲主於<lb/>
法上之行下有不能效者則繼之以法未有專主於法<lb/>
也我正而後責人以正我亷而後責人以亷苟不是求<lb/>
一以枉法惠文從事待若束濕視若冦讐不亦昧於風<lb/>
之為義乎故必先之以風而後之以憲二者不使偏廢<lb/>
則吾政之修與廨俱新且於其未弊而時葺之則廨與<lb/>
吾政其永無弊矣臣有壬為是說以答明詔庶乎古人<lb/>
作器有銘之義也董治寮寀中更非一皆刻名碑隂以<lb/>
<pb n="KR4d0508_WYG_045-4b"/>
著其勞焉<lb/>
　　勅賜興元閣碑<lb/>
太祖聖武皇帝之十五年歲在庚辰定都和林太宗皇<lb/>
帝培植煦育民物康阜始建宫闕因築梵宇基而未屋<lb/>
憲宗繼述歲丙辰作大浮屠覆以傑閣鳩工方殷六龍<lb/>
狩蜀代工使能伻督絡繹力底於成閣五級髙三百尺<lb/>
其下四面為屋各七間環列諸佛具如經㫖至大辛亥<lb/>
仁皇御天聞有弊損遣延慶使綽斯戩輦鏹葺之又三<lb/>
<pb n="KR4d0508_WYG_045-5a"/>
十二年為至正壬午皇上念祖宗根本之地二聖築搆<lb/>
之艱𠡠竒凌府同知今武備卿布達實哩暨嶺北行中<lb/>
書省右丞今宣政院使伊嚕特穆爾專督重修歴四年<lb/>
方致完美周塔塗金晃朗奪目閣中邊頂踵鉅細曲折<lb/>
若墄平髹堊靡不堅麗精至重三其門繚以周垣煥乎<lb/>
一新縣官出中饒楮幣為緡二十六萬五千有竒費視<lb/>
昔半而功則倍之丙戌十一月七日上御明仁殿中書<lb/>
省臣奏閣修惟新不可不銘𠡠翰林學士承㫖臣有壬<lb/>
<pb n="KR4d0508_WYG_045-5b"/>
文諸石臣有壬拜手稽首而言曰天地運用之妙臣無<lb/>
得而名焉即其形迹近者言之風雷雨暘之散動潤烜<lb/>
發生萬物者皆自上而施於下源泉陂澤之流通行泄<lb/>
灌溉大田者亦由髙以及乎卑我國家興王之地俯瞰<lb/>
萬國大聖人首出庶物位乎天徳引閡孳萌紐牙開闢<lb/>
而後蓄而未發之氣以資始品彚自上而施於下由髙<lb/>
以及乎卑故澤之流如髙屋之建瓴師之出如泰山之<lb/>
墜石功烈之成登三邁五漢而下莫我儗也定都和林<lb/>
<pb n="KR4d0508_WYG_045-6a"/>
造邦之基立矣太宗憲宗雖干戈間而以不嗜殺人為<lb/>
心聞象教清浄覺皇慈仁之㫖有契宸衷資其說以格<lb/>
蚩蚩之未格者非大示尊崇則無以為感觸之地而大<lb/>
聖人礨空四海撮土八埏嚢括宇宙席巻河山之量實<lb/>
兆朕於是焉臣有壬生長熈洽之世朔南名刹罔不厯<lb/>
觀聞嶺北人談閣之大竊疑其夸質諸嘗行陕蜀江廣<lb/>
閩淛且仕嶺北之人信天下之閣無與為比也昔祗洹<lb/>
寺基八十頃一百二十院祗陀湏逹二人成之我國家<lb/>
<pb n="KR4d0508_WYG_045-6b"/>
富有四海視布地之金特錙銖耳則此閣之締搆峻偉<lb/>
傑峙與雪山相髙鷲嶺侔盛宜也閣始無名但以大閣<lb/>
寺著稱皇上賜名曰興元之閣盖經始之日實我元順<lb/>
天應人龍興之初名協乎實矣且和林自元昌路為轉<lb/>
運司為宣慰司又為嶺北行中書省丙辰迄今九十一<lb/>
年而列聖峻極之蹟雄都瑰異之觀無一人一言及紀<lb/>
述者一旦形諸玉音刻之堅珉遲速其亦有緣乎於呼<lb/>
休哉為大利益其可量也夫銘曰<lb/>
<pb n="KR4d0508_WYG_045-7a"/>
鴻蒙再闢世再初聖神立極卑黄虞建邦乃握天地樞<lb/>
俯拾萬國如墜枯嗷嗷赤子飢待哺后奚後我来其蘓<lb/>
天戈豈欲專天誅心以不殺人自孚頋兹象教非虚無<lb/>
與我異世而同符以大智慧明羣愚開極樂國<graphic n="KR0694" url="https://raw.githubusercontent.com/kanripo/KR-Gaiji/master/images/KR0694.png" mimeType="image/png"/>寰區<lb/>
祗園方欲鳩其徒乗龍遽爾反鼎湖後聖繼作志不渝<lb/>
巍巍成此兠率居不宏其規豈逺模矗天拔地髙標孤<lb/>
中有屹立金浮屠諸佛環擁分四隅至大修廢走使車<lb/>
三十一年等湏㬰吾皇法祖恢聖謨坐令金碧新渠渠<lb/>
<pb n="KR4d0508_WYG_045-7b"/>
龎恩覆幬均堪輿如閣容塔綽有餘中書有請帝曰俞<lb/>
汝臣有壬其大書不蹇不磷磐石如億萬斯歲綿皇圗<lb/>
　　勅賜推誠宣力定逺佐運功臣太師開府儀同三司<lb/>
　　上柱國曹南忠宣王神道碑銘并序<lb/>
曹南忠宣王薨六十年若乃祖乃父豐功髙烈墓道之<lb/>
石咸未有紀至元六年嵗庚辰十二月己亥中書右丞<lb/>
相臣托克托左丞相特穆爾布哈等以聞𠡠中書參知政<lb/>
事臣有壬為銘翰林學士承㫖臣庫庫為書翰林學士<lb/>
<pb n="KR4d0508_WYG_045-8a"/>
臣𤣥篆其額臣有壬承命兢惕而竊又自幸皇帝不以<lb/>
臣庸劣俾參台司而王之子臣托歡實平章政事世講<lb/>
誼篤當悉其家世飭其未至以章視来世矧威命有赫<lb/>
其敢以弱陋辭王諱阿喇哈蒙古扎喇爾氏祖諱博綽<lb/>
贈定威佐運功臣光禄大夫司徒上柱國追封曹南王<lb/>
諡忠定父諱伊埒肯贈宣忠靖逺佐運功臣金紫光禄<lb/>
大夫中書右丞相上柱國追封曹南王諡桓毅祖妣塔<lb/>
布妣威喇俱追封曹南王夫人忠定㓜宿衛太祖皇帝<lb/>
<pb n="KR4d0508_WYG_045-8b"/>
服弓矢職割烹從征屢有功竟死於戰桓毅嗣宿衛事<lb/>
約爾珠太子從庫楚胡土克圖太子伐金遂侵宋以功陞<lb/>
萬户尋以天下馬歩禁軍都元帥副大將察罕征討察<lb/>
罕没遂代之統大軍攻淮東西諸城至廣陵戰没王嗣<lb/>
職統其軍巳未從世祖皇帝渡江破宋師隆興北山還<lb/>
上都賜黄金五十兩中統初詔將所部討阿拉克岱爾<lb/>
琿塔罕追至河西有功二年從征額哷布格賜金箙一文<lb/>
繒九三年從宗王噶必齊討李璮賊搤老僧口日夜搏<lb/>
<pb n="KR4d0508_WYG_045-9a"/>
戰走之奪其錙重進拔濟南賜金鞍文錦各一黄金如<lb/>
上都数四年春賜虎符銀章至元四年有事㐮陽走宋<lb/>
師安陽灘賜白金衣物五年大軍圍㐮樊分戍百丈山<lb/>
以犄宋師戰累㨗十年拔㐮樊十一年略地郢復奪郢<lb/>
州南門堡視地勢可達戰艦於江遣色勒敏白大將自<lb/>
沙蕪口入江取鄂州泝江陵復遵陸略地至鎮江十二<lb/>
年擢昭毅大將仍蒙古軍馬軍上萬户權行中書省事<lb/>
駐建康與右丞相巴延參政董文炳為三道水陸分進<lb/>
<pb n="KR4d0508_WYG_045-9b"/>
期集臨安王以右軍取道獨松闗破東埧訾至䕶牙山<lb/>
遇宋師手斬其將杜總管獲甲盾數百入溧陽界復值<lb/>
宋師斬騎將二人擒禆將祝亮等四十二人斬首三千<lb/>
級進拔溧陽獲首虜七千戰章歩橋斬其將吳奉使斬<lb/>
首三千級進攻建平破之斬吳許兩總制拔廣徳西安<lb/>
長興攻獨松闗擒谷總制至栢市擒其將張八斬首二<lb/>
千級進中奉大夫行中書省參知政事十三年三軍㑹<lb/>
臨安宋亡九月狥浙東未下郡縣所至納欵降趙提刑<lb/>
<pb n="KR4d0508_WYG_045-10a"/>
等五百餘人追宋宗室秀王與擇於閩至福安轉戰四<lb/>
十餘里殺其歩帥觀察使李世達於陣俘與擇及其子<lb/>
弟監軍趙由□防禦使林徳獲印章五器仗萬計安撫<lb/>
使王吉等皆望風降偏師入興化擒宋相陳文龍招降<lb/>
宋官二百餘人淮兵三千人江南平十二月以行中書<lb/>
省參知政事行江東道宣慰使十四年入覲進資善大<lb/>
夫行中書省左丞仍宣慰使十六年進資徳大夫行中<lb/>
書省右丞使如故十八年入覲賜玉帶弓矢進光祿大<lb/>
<pb n="KR4d0508_WYG_045-10b"/>
夫中書左丞相行中書省事統師四十餘萬征日本次<lb/>
明州而薨年四十有九是年十月吉日葬曹州濟隂縣<lb/>
郭村之原初贈協謀佐理功臣太師開府儀同三司上<lb/>
柱國曹國公諡武定加進推誠宣力定逺佐運功臣太<lb/>
師開府儀同三司上柱國追封曹南王諡忠宣配托端<lb/>
庫庫楞呼圖克台並封曹南王夫人子男二曰伊蘇岱爾<lb/>
襲左手蒙古軍萬户天厯初有擁䕶功遂參預河南省<lb/>
三轉知樞宻院出為河南省平章政事兼山東河北蒙<lb/>
<pb n="KR4d0508_WYG_045-11a"/>
古軍大都督入為集賢大學士進銀青榮祿大夫薨曰<lb/>
托歡起家同知蘄州路四轉為河南左丞由南臺侍御<lb/>
史再遷為西臺御史中丞毋疾棄官厯江西湖廣江浙<lb/>
三省平章政事進階光祿大夫拜南臺御史大夫改河<lb/>
南平章以母老辭至元六年拜中書平章政事在政府<lb/>
念母老而逺語及輙流涕南臺總十道按三省非重臣<lb/>
不可復拜御史大夫且便其養也女五人適管軍總管<lb/>
呼喇濟珪齊衛副使巴哈穆爾蒙古軍千户塔察爾真<lb/>
<pb n="KR4d0508_WYG_045-11b"/>
定路總管哈喇遜蒙古右手萬户額爾濟納孫男女若干<lb/>
皇元以仁武取天下艱難肇造與共事者惟國人耳而<lb/>
國人中尤頼以濟者若扎喇爾氏則四傑之一焉王之<lb/>
乃祖乃父無征不從無戰不㨗而所部之士威信素著<lb/>
如臂使指無不如志天下既一俾率其部而世其職雜<lb/>
居腹心之地以制四方世祖皇帝萬世之逺圗也王明<lb/>
而恕謀而有斷始襲其部士皆樂為之用提兵鼓行指<lb/>
期制勝其追叛河西攻堅屡下力戰㐮樊略地郢復可<lb/>
<pb n="KR4d0508_WYG_045-12a"/>
謂雄偉之績矣若夫巻甲沙蕪而長江失天塹之險分<lb/>
節獨松而重闗若無人之境卒使宋主面縛海隅風靡<lb/>
則無沗爾祖而世篤有加焉日本之役未至而薨厥後<lb/>
蹉跌貽悔識者謂使王在當不至若是也皇元屈羣䇿<lb/>
以一區宇舊勞之臣耆艾熾昌者非一王暨祖考皆死<lb/>
戰陣以致寧敉乃身不享之昔賢謂世徳之臣厚施而<lb/>
不食其報然後其子孫能與守文太平之主共天下之<lb/>
福王壽不滿其徳而二子佐列聖重熈之運皆致位崇<lb/>
<pb n="KR4d0508_WYG_045-12b"/>
極王薨甲子一周矣賜銘墓道哀榮益新又立祠建康<lb/>
賜祭田千畝世福盖未艾也嗚呼崇徳報功朝典縟矣<lb/>
歸美報上獨不在王子孫乎臣有壬再拜稽首為之銘<lb/>
曰<lb/>
於赫天造秉鉞四馳芟夷蕪梗以式九圍河翕嶽喬貴<lb/>
胄接武闞如奮出奔走禦侮桓毅之子忠定之孫率我<lb/>
舊部朂我鋪敦帝命南伐潰㐮拔郢夷<graphic n="KR0996" url="https://raw.githubusercontent.com/kanripo/KR-Gaiji/master/images/KR0996.png" mimeType="image/png"/>既塞我旅爰<lb/>
整嘽嘽匪車舟乃陸通投鞭斷江率滸而東三軍犄角<lb/>
<pb n="KR4d0508_WYG_045-13a"/>
分趣吴㑹遂起溧陽肆我禡類角崩稽首漿壺食簞廣<lb/>
徳弗城獨松弗闗大㑹臨安組頸道左乾清坤夷四方<lb/>
来賀蕞爾島夷乃敢不庭皇風播海長星墜營許許郊<lb/>
原鬰鬰王兆焯勤崇極申以廟貎既厯五紀盍文其碑<lb/>
亦惟天道遲速有時假寵九原追功未墜聿聲其休永<lb/>
錫来裔<lb/>
　<lb/>
　<lb/>
<pb n="KR4d0508_WYG_045-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷四十五<lb/>
</p>
<p>
</p>
  </div>
</body>
</text>
</TEI>
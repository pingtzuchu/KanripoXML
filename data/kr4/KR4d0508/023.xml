<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷二十三</head> <lb/>
    <p>
<pb n="KR4d0508_WYG_023-1a"/>
欽定四庫全書<lb/>
　至正集卷二十三<lb/>
　　　　　　　　　　　　元　許有壬　撰<lb/>
　絶句<lb/>
　　題理宗御書<lb/>
中原榛莽日南國宴安時可惜揮毫處都忘采芑詩<lb/>
　　鵰窩驛次伯庸韻二首<lb/>
華髪憐于役青山笑不歸有詩留傳舍無杖叩巖扉<lb/>
<pb n="KR4d0508_WYG_023-1b"/>
中年愁遠涉出户即思歸驛路夜鞭馬家山晝掩扉<lb/>
　　分臺多暇戲書都事李雲卿案二首<lb/>
事簡心常靜簾垂日正長東窻高卧起來受北窻涼<lb/>
北來天地闊南望道途長塞草迢迢夢庭餘葉葉涼<lb/>
　　題蘇李泣别圖和謝敬德韻二首<lb/>
死節吾已矣生還又不如天王非太忍臣罪不勝誅<lb/>
親友生别去子復棄遐荒只道還家好還家恨更長<lb/>
　　次伯生韻二首<lb/>
<pb n="KR4d0508_WYG_023-2a"/>
齒髪年年改風霜日日寒誰知台輔客恰似廣文官<lb/>
酒腸時一熱詩骨自多寒智不如樗里文猶可稗官<lb/>
　　題姚子中墨竹為巴延清卿監司賦二首<lb/>
冷印枝枝月清含葉葉秋斯人有高節同在鳯池幽<lb/>
香雪寒不飛琅玕濕晴碧化筆足清風蒼生待蘇息<lb/>
　　管幼安濯足圖<lb/>
吾欲髠歆髪織作幼安履復憂穢賢足遂及遼東水<lb/>
　　息齋墨竹<lb/>
<pb n="KR4d0508_WYG_023-2b"/>
竹仙骨已蛻遺墨宛如新明月秋無價清風世有人<lb/>
　　次李沁州所寄韻八首<lb/>
陽光彌六合螢燐若為功頗喜烏衣吏朝朝報獄空<lb/>
繆拙遭明世涓埃竟莫増自盟惟一語休負十年燈<lb/>
皇恩大無外庸瑣悉爬羅好竭方剛力年光馬注坡<lb/>
量力慙叨禄懐家倦倚樓君恩如少報未老亦歸休<lb/>
銅鞮古名地靡曼滿城中還似當年否吾將賦惱公<lb/>
塡臆愁無迹傳家貧有胎羈懐多少事晤語遲公來<lb/>
<pb n="KR4d0508_WYG_023-3a"/>
地寒饒寂寞桃李雨聲中莫為妍華惜山川有涸童<lb/>
紛紛椔翳輩初亦識春風寄與迷途子康莊處處通<lb/>
　　又次前韻<lb/>
窮豈詩為祟愁須酒策功雨來雲氣重花落鳥聲空<lb/>
安分貧猶富持身損是増卑官無長物風雨短檠燈<lb/>
編簡蟬空蠧門庭雀可羅松醪今日熟一笑酹東坡<lb/>
聨第陪鴻彦蜚英達鳯樓只將堅白志萬一答天休<lb/>
聞道幽居好遼山紫翠中返來猿與鶴頗怨主人公<lb/>
<pb n="KR4d0508_WYG_023-3b"/>
佳句不易得蠙蛛出蚌胎吾方信吾壘專待短兵來<lb/>
學道當無倦拳拳百嵗中彭殤君莫較天實壽終童<lb/>
思君不可見更忍障南風幸假詩筒便佳音得屢通<lb/>
　　逆風挽舟竟日才一舍而止二首<lb/>
人力已疲極飛廉有底狂老天相補報却作一霄涼<lb/>
一勺平安水翻成灔澦堆十夫牽不止姑坐待風囘<lb/>
　　水是吾鄉水四首<lb/>
水是吾鄉水漳洹會一流如何容易去似我昔年遊<lb/>
<pb n="KR4d0508_WYG_023-4a"/>
水是吾鄉水洹清漳自渾去鄉無百里何事混吾洹<lb/>
水是吾鄉水泥沙不可烹洹溪明日至親為汲深清<lb/>
水是吾鄉水初非有愛憎漳流本雄偉我自别淄澠<lb/>
　　夜深酒渴光遠掃蓬雪沃崖蜜見餉此時此味世<lb/>
　　無有也作二十字謝之<lb/>
虀酸何足傳茶苦謾勞烹誰浣文園渴醍醐灌碎瓊<lb/>
　　醉中書江樓壁<lb/>
湘山春欲暮湘水清可涉佳人不我留歸帆動新月<lb/>
<pb n="KR4d0508_WYG_023-4b"/>
　　待泮<lb/>
昔聞輪生角今見舟在陸安得昆吾刀碎此一川玉<lb/>
　　次同年丁文苑韻四首<lb/>
花島晴雲不捲栁堤歸路都忘夢裡青帘摇曳柴門半<lb/>
掩斜陽<lb/>
長日惟閒最覺清風與睡相宜竹靜不教塵到洞深惟<lb/>
有雲知<lb/>
籬下幾叢黄菊樓頭四面青山最是夜蘭清絶澗泉和<lb/>
<pb n="KR4d0508_WYG_023-5a"/>
月潺潺<lb/>
樽俎霜餘登橘杖藜月下觀梅恰好山中酒熟先生政<lb/>
賦歸來<lb/>
　　黄葵<lb/>
長生殿裡仙子華陽宫中女師淡淡鵞黄衫子深深鴨<lb/>
緑裙兒<lb/>
　　贈歌者文林燕用魯子翬韻<lb/>
飛徧人間華屋來依天上瓊林任蹴舞筵花落休教緑<lb/>
<pb n="KR4d0508_WYG_023-5b"/>
葉成隂<lb/>
　　九日書原功壁<lb/>
重陽有菊無酒塵世多忙少閒京國年年白髪湘江處<lb/>
處青山<lb/>
　　題木唐卿旌表孝義卷<hi>唐卿西域人</hi>
橋梓天殊棣有華良心初不間幽遐何年四海無旌表<lb/>
盡化忠臣孝子家<lb/>
　　子昻竹石老樹圖<lb/>
<pb n="KR4d0508_WYG_023-6a"/>
嫩篁烟潤翠扶踈老樹枝殘影似無下有石兄都不問<lb/>
四時堅坐看榮枯<lb/>
　　唐三學士奕棋圖<hi>褚亮蘇世長蔡允恭</hi>
瀛洲花滿接雲霄盛世閒多早退朝喪亂歸來得真主<lb/>
忍將長日用碁消<lb/>
　　題鄭裕卿僉事黎花錦鳩圖<lb/>
雲月空明小院春粉香清拂錦衣新莫教喚起一天雨<lb/>
寂寞玉容如太真<lb/>
<pb n="KR4d0508_WYG_023-6b"/>
　　黄州烏監郡勤政堂<lb/>
惜因千古有良規一息因循事便隳厚養飽餘君試看<lb/>
索綯須是最閒時<lb/>
　　題韓國儀圖譜<hi>億之後也當時稱桐樹韓家以别相州韓國儀今居豫章東湖</hi>
宋朝文獻跨隆古美盛更推韓世家㫁簡一編三百載<lb/>
東湖桐樹又能華<lb/>
　　游青山晚坐水濱<lb/>
水光山影畫屏開萬樹斜陽兩岸苔獨坐魚矼觀月上<lb/>
<pb n="KR4d0508_WYG_023-7a"/>
撲天飛雪鷺鷀來<lb/>
　　和南谷平章題吕公亭韻<lb/>
四海茫茫一劔飛何年游戲漫留詩多應黄鶴樓前月<lb/>
曾見御風歸去時<lb/>
　　琳宫詞次安南王韻十首<lb/>
流雲洞闢列仙朝飛佩聲寒下紫霄天上豈知鳬是鴈<lb/>
人間虛說鵲成橋<lb/>
閬苑春多不惜春萬年風物一般新可憐塵土藍田路<lb/>
<pb n="KR4d0508_WYG_023-7b"/>
亦有區區種玉人<lb/>
雲窻畱月曙光微瑶草含風露未晞却笑天台容俗客<lb/>
桃花零落又春歸<lb/>
涼入簾幃夜色輕瑶臺添月更虛明一壺天地渾無迹<lb/>
只有清風動竹聲<lb/>
通明殿曉侍熏爐還駕扶摇返故都風景便宜收拾取<lb/>
莫教滄海有遺珠<lb/>
山林活計只餐霞世事茫茫日自斜謫到玉堂無好况<lb/>
<pb n="KR4d0508_WYG_023-8a"/>
夜深猶草侍中麻<lb/>
人人開口說𤣥闗翻使身心兩不閒老子年來惟解睡<lb/>
從教海上有仙山<lb/>
千金休買失船壺汲挽知須幾轆轤昨夜山房新釀熟<lb/>
一瓢和月泛雲腴<lb/>
神山雲矗碧天齊滄海如杯太華低非是眼高空八表<lb/>
世間何物不醯雞<lb/>
松筠扶翠䕶危樓涌出清寒萬斛秋回老乗風無覔處<lb/>
<pb n="KR4d0508_WYG_023-8b"/>
碧天如水自悠悠<lb/>
　　題趙秉彛所藏墨竹<lb/>
冷雲香霧濕霏霏翠影浮空晝欲迷何處秋聲最瀟灑<lb/>
玉堂風月鳯曾棲<lb/>
　　洞賓像為秉彛作<lb/>
三山引去幾萬里道在眼前人不知雲海從公定何日<lb/>
秋風先染鬢成絲<lb/>
　　織錦迴文圖<lb/>
<pb n="KR4d0508_WYG_023-9a"/>
明珠金縷爛縈回香玉連環翦不開不把肺肝都織出<lb/>
將軍惟識趙陽臺<lb/>
　　春日漫興<lb/>
竹几團蒲懶最宜不知花影隔窻移鄰翁忽報小甕熟<lb/>
老子坐忘成坐馳<lb/>
　　玉闗臨商德符山水<lb/>
商家滇蜀得山時心與山逢手豈知兔起鶻來君試看<lb/>
不從商學有餘師<lb/>
<pb n="KR4d0508_WYG_023-9b"/>
　　一犂春雨圖<lb/>
素餐無補合歸休但願人間嵗有秋昨夜東風能事畢<lb/>
三時消盡百年憂<lb/>
　　汝南郭晦夫割塋傍地為祭田有譏其非古者予<lb/>
　　為解之亦取其不得已也猶僅可之意後世有伐<lb/>
　　塋内荆榛為爨燎之需而自給者視晦夫益遠矣<lb/>
古制圭田墮𣺌茫有家隆替亦何常孝誠未暇論多事<lb/>
一片秋風黍稷香<lb/>
<pb n="KR4d0508_WYG_023-10a"/>
　　和繼學南歸至鄂韻二首<lb/>
梅花零落柳條青人在孤篷月在汀明日瑣窻春夢覺<lb/>
祇應乾鵲擅多靈<lb/>
達人去就一毫輕看徧江湘眼倍明䕫府惠州詩有様<lb/>
朱崖應是不虛行<lb/>
　　賞心亭<lb/>
賞心亭上雙栢樹看我徃來今十年栢樹青青宛如昔<lb/>
當時游子已華巓<lb/>
<pb n="KR4d0508_WYG_023-10b"/>
　　蛾眉亭<lb/>
一代無詩萬象塵江山消得謫仙人騎鯨一去不復返<lb/>
空使雙蛾萬古顰<lb/>
　　昭明太子廟<lb/>
一編和璧間南金鼓動唐人著録心韓筆不推三代上<lb/>
六經事業幾銷塵<lb/>
　　鄱陽即事二首<lb/>
蠲稅輸金冀不苛永蛇為害更加多打門悍吏如狼虎<lb/>
<pb n="KR4d0508_WYG_023-11a"/>
銷盡鐶釵有幾何<lb/>
禁弛池湖恤困窮小罾敝笱若為功攔江數罟横千尺<lb/>
却被豪家一舉空<lb/>
　　李正德御史分行廣西予行廣東相遇滕王閣醉<lb/>
　　中次其韻二首<lb/>
紅樹青山照轡絲江南無地不宜詩秋光如畫天如水<lb/>
渾是京華夢到時<lb/>
遠浦浮空凝晚色好山烘日出晴嵐滕王閣上一分手<lb/>
<pb n="KR4d0508_WYG_023-11b"/>
人過梅闗南復南<lb/>
　　峽江二首<lb/>
賈胡輕作數年留住徧江頭賣酒樓從此木綿成利窟<lb/>
主家兒婿定纒頭<lb/>
見說燕雲布價添久居輕别恨厭厭明年江口好相候<lb/>
定駕大船來賣鹽<lb/>
　　杜子美象<lb/>
刪後騷餘代有聞集成惟許杜陵人憑誰寄語沿流者<lb/>
<pb n="KR4d0508_WYG_023-12a"/>
流到江西不是春<lb/>
　　卧龍圖<hi>梁儀甫所收</hi>
能辨人間大有年九淵誰道抱珠眠等閒莫似隆中起<lb/>
雨得西南蕞爾天<lb/>
　　題大别寺石壁禪師懐可堂<lb/>
老可而今骨已塵只留老壁翠嶙峋可憐懐可悠悠意<lb/>
多少人間未可人<lb/>
　　衡山王尉因蛙得疑獄邑人圖而頒之求題<lb/>
<pb n="KR4d0508_WYG_023-12b"/>
事當人力難盡處微物依憑庸有之司馬家兒誰喚起<lb/>
而今真可問公私<lb/>
　　鵰窩驛次伯庸壁間韻四首<lb/>
居庸無壘有人烟龍虎風雲俱上天漢家談笑中興了<lb/>
大勝天驕多控弦<lb/>
緑蕪千里動荒烟白鳥一行飛上天落日饑鳶呌平澤<lb/>
鳴䳌何處發驚弦<lb/>
桑乾水面晴生烟桑乾領頭青入天勸君過嶺莫回首<lb/>
<pb n="KR4d0508_WYG_023-13a"/>
歸心恐如矢去弦<lb/>
濛濛山色濕非烟四野窮廬垂一天去家幾時驗明月<lb/>
昨日上弦今下弦<lb/>
　　和曹子貞壁間韻<lb/>
桑乾高接碧天長五月松風洒碎霜馬上饋茶僧亦笑<lb/>
今年更比昔年忙<lb/>
　<lb/>
　<lb/>
<pb n="KR4d0508_WYG_023-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷十五</head> <lb/>
    <p>
<pb n="KR4d0508_WYG_015-1a"/>
欽定四庫全書<lb/>
　至正集卷十五<lb/>
　　　　　　　　　　　　元　許有壬　撰<lb/>
　律詩<hi>七言五十二首</hi>
　　送黄文復歸長沙<lb/>
半生湖海夢依稀但誦湘南逺寄詩先友凋殘公獨健<lb/>
故園荒盡我方歸百年未滿常憂畏千里相逢又别離<lb/>
他日梨江松下路西州難似此沾衣<lb/>
<pb n="KR4d0508_WYG_015-1b"/>
　　次阿榮存初宣尉韻<lb/>
芬華刋落著才名曽見横飛白玉城雙節自歸修月手<lb/>
九天誰聽戛雲聲軒扉風露清無夢杖屨林泉澹有情<lb/>
莫道東山絲竹好顛崖囘首奈蒼生<lb/>
　　歐陽初心思亭<lb/>
節婦能收戰骨囘肯堂仍得寧馨兒九原難作身未殉<lb/>
一息尚存心不衰今古有知風樹恨乾坤無盡蓼莪詩<lb/>
更將致慤明來裔亭畔豐碑待刻辭<lb/>
<pb n="KR4d0508_WYG_015-2a"/>
　　南樓<hi>以下五首和王繼學參政韻</hi>
江流天逺亂晴霞郭影雲深帶晚鴉長笛透空清似水<lb/>
健㠶飛浪碧成花石城瓊璧神仙府畫棟朱簾帝子家<lb/>
詩在好山濃翠處莫教煙霧等閒遮<lb/>
　　武當宫<lb/>
絳節摇山引翠幢誰開琳宇對清江雲霄路近在丹竈<lb/>
松檜影寒空碧牕方外洞天今有幾人間國士自無雙<lb/>
蓬萊弱水知何處且繼昌黎賦下瀧<lb/>
<pb n="KR4d0508_WYG_015-2b"/>
　　雪後登南樓<lb/>
徙倚危闌俯釣船空明金碧訝鈞天寒收江影澄拖練<lb/>
晴動山光濕帶煙萬里青雲孤鶴去一竿滄海六鰲連<lb/>
惟應聽罷南飛鴈纔信人間有醉眠<lb/>
　　沙武口望武昌<lb/>
煙樹蒼蒼不見城水禽驚起背人鳴舟摇疊嶂髙還下<lb/>
鴉閃殘陽滅又明闗塞夢寒愁逺道江山詩瘦苦多情<lb/>
好將身外無窮事都付滄浪欵乃聲<lb/>
<pb n="KR4d0508_WYG_015-3a"/>
　　途中<lb/>
風物過淮都入畫松筠當雪亦成叢乾坤已見來儀鳯<lb/>
霖雨多應待卧龍江路梅花千樹發海天山色四時濃<lb/>
圖南本自鵾鵬事不是人間不見容<lb/>
　　横山有髙竹樓别業留信宿始歸<lb/>
酒香牲腯主人歸正是猿驚鶴怨時梅影小池春入畫<lb/>
竹聲虛閣夜催詩世間真樂無多事身外浮名只費辭他<lb/>
日結茒容我隠一章先當買山貲<lb/>
<pb n="KR4d0508_WYG_015-3b"/>
　　望土門山<lb/>
逺峰天外碧嵯峨滿貯鴟夷信馬過堤栁雨餘黄著色<lb/>
野塘氷盡緑生波十年俗駕迷途逺一片春山勝事多<lb/>
却笑采詩仍習氣何如牛背夕陽歌<lb/>
　　登嶽祠正陽樓用同年李伯强留題韻<lb/>
青山髙處結層樓九㸃微茫認禹州煙浪逺浮舟隠隠<lb/>
天風清咽角悠悠仲宣多感空能賦元亮平生不解愁<lb/>
莫望長安西向笑蒼顔難繼少年㳺<lb/>
<pb n="KR4d0508_WYG_015-4a"/>
　　次竹樓韻<lb/>
勝地佳人邂逅逢一林行盡翠朦朧松聲帶雪清欲滴<lb/>
山色到樓寒更濃眩目敢誇龍虎榜論交曽嘆馬牛風<lb/>
對床醉卧誰呼起却是煙村曉寺鐘<lb/>
　　送曽學遜㳺淛<lb/>
平生㳺淛勞夢想羨子一年行兩迴越地春因修褉去<lb/>
錢塘秋及看潮來江山清境聊乘興今古盛時無棄才<lb/>
便好騎鯨窮汗漫海天東向有蓬萊<lb/>
<pb n="KR4d0508_WYG_015-4b"/>
　　和同年李芳齋縣尹韻<lb/>
牛刀何足展君長妙割雖多不用鋩彭澤秫隨楊柳種<lb/>
河陽花帶桂枝香當時文㑹人千里幾度月明天一方<lb/>
囘首茫茫又南北暮雲深處望琴堂<lb/>
　　題孫幹卿父褣寓公芝圖<lb/>
商山逺采竟無徴坐上天教見一莖風紀政刑真有感<lb/>
乾坤嘉瑞豈徒生紫雲墮地收不起玉樹凌空長又成<lb/>
此去百祥仍作頌髙門橋梓自同聲<lb/>
<pb n="KR4d0508_WYG_015-5a"/>
　　和繼學見寄韻<lb/>
憶昔乘風在帝傍珠璣紛落五雲鄉藍田夙擅連城價<lb/>
粉署曽分滿袖香歸去山林惟魯酒興來天地有奚囊<lb/>
江湖何日重攜手見説鱸魚味最長<lb/>
　　送術士陳九山歸九華<lb/>
常記乘軺過九華撲人濃翠濕晴霞十年空作山中夢<lb/>
半世猶隨海上槎紫闥彤闈君盡友清泉白石我無家<lb/>
談𤣥便約同歸隠聽罷松風自煑茶<lb/>
<pb n="KR4d0508_WYG_015-5b"/>
　　安僧宣慰異竹<lb/>
移竹曽教竹不知附鞭蜩腹已端倪化工談笑出七子<lb/>
人力裁培無幾時地墳只疑龍獻角實成應有鳯來栖<lb/>
何須辯怪如歐老留作甘棠慰去思<lb/>
　　九日次趙秉彛韻<lb/>
平山雲樹錦斕斑人倚霜空十二闌公館簿書常負節<lb/>
海天風雨漸成寒人間有地容三徑身外何心戀一官<lb/>
應被黄花嗤我軰幾時同去釣江干<lb/>
<pb n="KR4d0508_WYG_015-6a"/>
　　風雨中憲司觀荷僉事鄭裕卿索詩<lb/>
小金山下水雲多一片秋聲萬柄荷霞臉雨香匀膩粉<lb/>
翠裙風急捲輕羅從知柏府開仙署肯放蘭舟發棹歌<lb/>
珍重此時清絶景主人無酒耐詩何<lb/>
　　盧仲禮知崇德州未月而頌聲作題其卷末<lb/>
報政曽聞五月程君侯旬日便蜚聲良心感觸無愚哲<lb/>
荒嵗施為繋死生才器每於難處見詩書真到用時明<lb/>
從今早備如椽筆擬待三年頌有成<lb/>
<pb n="KR4d0508_WYG_015-6b"/>
　　送書吏戴奎遷兩淛奎以學稱刻木像母事之<lb/>
塵俗紛騰鴈鶩行就中金羽自低昻詩人尚得官長惜<lb/>
孝子忍教途路忙像貌固知非土梗精誠隨寓是羮牆<lb/>
崇卑有分君休校姓字誰沾翰墨香<lb/>
　　題趙季文茶屋<lb/>
山人有屋不容花自笑平生只愛茶鄒子墅邉鴻漸宅<lb/>
洛陽城裏玉川家清風夢斷膏粱氣小鼎雲翻粟粒芽<lb/>
不用反闗嫌俗客五侯亭館自芬華<lb/>
<pb n="KR4d0508_WYG_015-7a"/>
　　挽曹士宏<lb/>
煙草佳城二十秋士林能説舊風流諸郎盡得書中禄<lb/>
此老應無地下憂逝水才華今古恨浮雲富貴死生羞<lb/>
碑銘傳滿人間世逺勝征西紀墓頭<lb/>
　　送相士周竹泉歸金陵<lb/>
可山當日剩過從神目秋涵水鏡空老子醉歌曽有贈<lb/>
阿戎多藝又相逢江湖嵗晚難為客天地詩豪不救窮<lb/>
好羨蔣陵松下路幾時容我一枝笻<lb/>
<pb n="KR4d0508_WYG_015-7b"/>
　　揚州李氏貞節<lb/>
歌吹繁華市井連就中氷玉自清堅身將同穴生猶死<lb/>
月不如人缺又圓宅里聲光重華表古今風教有青編<lb/>
子孫堂下森蘭玉天擁春和在暮年<lb/>
　　挽曹士由<lb/>
孝友先生不愛官詠歌歸去老儒冠誨人昔亦非佔畢<lb/>
矜式今猶未葢棺百世聲名毛頴重九原風雨鶺鴒寒<lb/>
虎山囘首松楸路常使行人説二難<lb/>
<pb n="KR4d0508_WYG_015-8a"/>
　　上都寄髙辛甫叅議<lb/>
同隂頃刻尚留連六歲同寅豈偶然世路徃來皆傳舍<lb/>
人生離合有機縁雲山煙水幾千里霜木星辰二十年<lb/>
不日中秋定歸去紫垣明月共嬋娟<lb/>
　　棗林閘待水<lb/>
河上桅竿宻似林河中流水貴於金雲泥咫尺隔千里<lb/>
道路尋常勞寸心風挾清寒猶作陣柳摇黄影未成隂<lb/>
人生偪側自為爾江海白鷗何處尋<lb/>
<pb n="KR4d0508_WYG_015-8b"/>
　　送劉廷正歸臨江<lb/>
士行多岐首孝亷誰能千里事虀鹽良才横棄天應惜<lb/>
㳺子貧歸母不嫌夜雨江湖詩更苦春風薇蕨夢方甜<lb/>
眼中盡是經行處誰信而今白髪添<lb/>
　　夀李秋谷平章<lb/>
黄鍾嘘暖挽春留緑蟻浮香帶月篘宰相得閒纔是貴<lb/>
人生有子更何求家傳文字五千卷身在神仙十二樓<lb/>
記取年年好風景雪松霜檜豈容秋<lb/>
<pb n="KR4d0508_WYG_015-9a"/>
　　王文煥三䘮未舉以詩道其意庻有遇焉<lb/>
秋風闗塞底踆踆聽罷行藏亦愴神父祖三䘮俱淺土<lb/>
詩書四世只清貧由來慕義推燕趙忍復無情效越秦<lb/>
送子空言深自愧世間應有麥舟人<lb/>
　　次王克繼憲副韻<lb/>
莫道乘軺老不任公餘猶及事幽尋樹隂壓屋日亭午<lb/>
花片撲人春向深吾道升沉真有命野雲舒卷本無心<lb/>
詩豪已作狂司馬長日官曹擁鼻吟<lb/>
<pb n="KR4d0508_WYG_015-9b"/>
　　主試遼省次提舉馬蒼山韻<lb/>
六年陳迹重經過曽鄙揚雄賦馺娑簪紱敢陪英俊後<lb/>
江湖空負水雲多當時塗抹已堪笑今日冬烘其奈何<lb/>
賴是西風知客意一宵吹夢到漁簔<lb/>
　　題張德潤孝行詩卷<hi>張奉親柩遵陸家人舟行值㓂而無怨也</hi>
南逰具慶盡怡愉一旦歸來與影俱孝子惟知親不死<lb/>
瘴江先念事多虞終天有恨何嗟及古柏無情亦為枯<lb/>
萬里祖塋安厝了幾人漂泊愧黄壚<lb/>
<pb n="KR4d0508_WYG_015-10a"/>
　　送朱本初住玉隆萬夀宫<lb/>
春風煙水片㠶飛去去難緇鶴氅衣仙秩受來真是貴<lb/>
世途行徧正宜歸眼空雲海天無際心折京塵夢漸稀<lb/>
日拜旌陽憑致懇若孫方困簿書圍<lb/>
　　次石中丞敗荷韻<lb/>
葢敝衣空莫主張從知柔脆敢凌霜蝕殘老葉餘枯柄<lb/>
放出清波泳太陽光綴落蛩秋冷淡夢寒栖鷺月微茫<lb/>
但教七澤根株在一脈能傳不盡香<lb/>
<pb n="KR4d0508_WYG_015-10b"/>
　　和石中丞韻<hi>二首</hi>
詩似天葩散異香學如瑶海引流長小巫平日誇神氣<lb/>
河伯而今見大方閲世壯心堅鐵石拂雲髙節飽風霜<lb/>
休將山色論歸興囘首安車恐轉忙<lb/>
西風吹夢野蓴香一舸歸來路轉長正賴韋弦調緩急<lb/>
敢離規矩妄員方月明杜若天如水秋入蒹葭露已霜<lb/>
好趂黄花侍尊俎明朝南海馬蹄忙<lb/>
　　送翟志道歸毗陵<lb/>
<pb n="KR4d0508_WYG_015-11a"/>
埋頭簿領惜蹉跎昨夜西風動棹歌豹管才呈一斑爾<lb/>
鴻鐘其耐寸莛何雲封石室𤣥無恙秋染蒼江翠不波<lb/>
囘首毗陵相憶處山川寥落月明多<lb/>
　　九日登石頭城詩<hi>并序</hi>
　金陵山水甲江南凡昔號勝絶著郡乘者徃徃<lb/>
　可徴以息以游隨其所適而悉獲所欲若夫考古<lb/>
　昔之廢興盡江山之形勢咫尺千里盼睞四極<lb/>
　發竒胷雪滯慮非憑髙眺逺如東山之於魯太<lb/>
<pb n="KR4d0508_WYG_015-11b"/>
　山之於天下則未易得其槩鍾阜雨花非不髙<lb/>
　也而蔽虧隠見或得或遺求形勢之備得清凉<lb/>
　寺翠微亭葢古石頭城也至治壬戌九日中執<lb/>
　法石公持書郭公具酒殽登焉監察御史劉傳<lb/>
　之李正德羅君寳巴咱爾文㢘公瑞阿勒呼木夢<lb/>
　吉照磨萬國卿暨有壬實佐行時宿雨初霽萬<lb/>
　象澄澈長江鈎帶風檣出没淮西江南諸山厯<lb/>
　厯可數與夫川原之逶迤樓閣之雄麗雖一草<lb/>
<pb n="KR4d0508_WYG_015-12a"/>
　一木不能逃也金陵之美斯為盡得起坐周覽<lb/>
　清興横生執法公曰吾儕生承平位清要地勝<lb/>
　事簡歲時休暇得與諸公聮轡以嬉豈偶然哉<lb/>
　人生聚散雲萍飄忽昔者所與今誰此留而明<lb/>
　年此㑹吾知其未易知也持書曰此不可以不<lb/>
　紀也酒一再行二公督詩不已乃各誦所記九<lb/>
　日詩率古作之傑出者相與大笑傾倒不知深<lb/>
　盃之屢空也坐乆風勁不可留於是借僧室飯<lb/>
<pb n="KR4d0508_WYG_015-12b"/>
　而歸夫欲考廢興之迹於一時有不得而悉者<lb/>
　江山形勝固無恙也而石城之盛實甲金陵當<lb/>
　佳節侍名公㳺勝地衆美具矣塵世一笑古且<lb/>
　為難一日之㳺衆美遂具可謂尤難是冝有以<lb/>
　紀之也顧沮縮於古人可乎精糧將見則糠粃<lb/>
　在前有壬忘其陋而序其説且系之以詩曰<lb/>
一江環抱四山圍酬節追歡剰費詩鴈影不隨雲盡處<lb/>
秋光都在雨晴時當年玉樹人何在明日黄花蝶豈知<lb/>
<pb n="KR4d0508_WYG_015-13a"/>
便駐髙軒拚醉倒絶勝無酒繞東籬<lb/>
　　分行南海初發建康<lb/>
聖世要荒覆載均年年分節徧咨詢一鞭殘月馬如電<lb/>
萬里清秋筆有神南海雲霞先入夢西江花草更冝春<lb/>
但將平日清貞操歸獻吾君效野人<lb/>
　　秋浦道中<lb/>
秋浦風光世亦稀謫仙仙去乆無詩天邊九梓青未了<lb/>
山上五松寒欲飛結屋有心真落落乘軺無計可遲遲<lb/>
<pb n="KR4d0508_WYG_015-13b"/>
懷賢對景何嗟及又見行人指翠微<lb/>
　　黄花驛<lb/>
疎雨瀟瀟釀早寒荒庭寂寂掩柴闗秋聲動地滿前竹<lb/>
清氣襲人無數山十日已為千里客百年真得幾朝閒<lb/>
雲泥蹤迹初何意底用題詩傳舍間<lb/>
　　饒州光華樓<lb/>
輪奐飛空四面牕臨風暫得息紛哤民生盡逐魚鰕利<lb/>
郭影半涵雪水邦鴈足曳雲添暮景角聲吹月滿寒江<lb/>
<pb n="KR4d0508_WYG_015-14a"/>
鄉闗何處休愁絶湖海元龍氣未降<lb/>
　　曉登古步五通廟閤用察掾董仲達韻<lb/>
神鬼何須較屈伸倚闌髙興薄層雲日開混沌三竿上<lb/>
路入微茫一線分世故能抛皆樂土人生無用是多聞<lb/>
采詩未了催行役囘首山林愧隠君<lb/>
　　濛江驛<lb/>
灌叢樛木亂鬅鬆敗屋疎籬罨畫中沙石漾波清練練<lb/>
山林纒霧濕濛濛穿胷盡入堯天覆鴂舌能將漢語通<lb/>
<pb n="KR4d0508_WYG_015-14b"/>
問俗無功深自愧采詩歸去繼王風<lb/>
　　贈歐陽逕存次其韻<lb/>
到處公侯倒屣迎秪縁湖海有先聲長貧正坐詩為祟<lb/>
愽學誰教藝得名物外煙霞窮樂事人間花草任春榮<lb/>
一聲鐵笛飄然去明月秋江徹底清<lb/>
　　監試上都次栁道傳途中韻<hi>二首</hi>
川原風色晚蕭騷發軔塵沙一日勞明世疎慵竟何補<lb/>
長途筋力謾相鏖天邊白草寒無際馬首青山近漸髙<lb/>
<pb n="KR4d0508_WYG_015-15a"/>
只恐稚圭今復有移文非我更誰嘲<lb/>
嵗寒沙蹟瑩無泥客子身心付馬蹄山雪斑爛僵樹立<lb/>
寒天空濶暮鴻低傷心臺上人千載想像河梁手一攜<lb/>
當日是非何足較躡雲吾欲挽虹霓<lb/>
　　㳺西山得疾同年焦德元以詩見寄次韻答之<lb/>
好山佳客正相資仰盡危巔俯折枝泉石豈能真作疾<lb/>
神靈應怪不留詩可憐隠几低埀處猶夢穿雲踊躍時<lb/>
若問維摩真疾否小窻危坐自能知<lb/>
<pb n="KR4d0508_WYG_015-15b"/>
岩翠霏微濕冷煙松聲浩蕩撼遥天從知勿藥本無妄<lb/>
畢竟到山還有縁短壑孤雲猶悵望清風明月且髙眠<lb/>
脱如謝傅攜絲竹應是參苓剩費錢<lb/>
　<lb/>
　<lb/>
　<lb/>
　<lb/>
　至正集卷十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷九</head> <lb/>
    <p>
<pb n="KR4d0508_WYG_009-1a"/>
欽定四庫全書<lb/>
　至正集卷九<lb/>
　　　　　　　　　　　　元　許有壬　撰<lb/>
　古詩<hi>七言</hi>
　　題鄒福傳　<hi>福揭曼碩學士僕能小詩</hi>
鄭家婢亦知讀書男子况得依名儒處身雖卑心不爾<lb/>
作事欲與髙人俱服勞薪水安所事王尼為兵亦何愧<lb/>
縢藏永保無羽化濁穢今真見蟬蛻衣冠巍然食君禄<lb/>
<pb n="KR4d0508_WYG_009-1b"/>
婢膝奴顔恬取辱一生醉夢富貴中趣向正自慙鄒福<lb/>
詩成主人手為抄肯使酤酒如王褒<lb/>
　　李仲山都事號梅庭主人求詩<lb/>
君不見韋表微裏行不樂拂袖歸松菊主人舍我誰淵<lb/>
明百世其庶幾梅庭主人清而温觀所為主知其人嵗<lb/>
寒萬木黯無色一脈獨得先天春烏臺翠栢翳幕府出<lb/>
山又與栢為主含英散㸃白筆霜擢幹皆為鐵冠柱懷<lb/>
歸夜夜夢故山佳人倚竹遲我還寧知要辦和鼎實蹤<lb/>
<pb n="KR4d0508_WYG_009-2a"/>
迹未免留人間西湖皓月前村雪萬古清香吟不徹相<lb/>
逢誰主復誰賔早脫塵凡見髙節<lb/>
　　贈解辰翁次卷中韻<lb/>
理世輕士如泥沙長人論人當棄瑕竹頭木屑且適用<lb/>
况犀有角象有牙螺江産才聞自昔我擷其實刋其葩<lb/>
歐陽昔以文瑞宋千載炫爛五色霞澹菴風節後莫比<lb/>
平園才徳史所嘉只今有人淹冷職滿頭白髪纔黄麻<lb/>
時無趙倫誰見怒官似鄭虔無用嗟何當汲引厲頑薄<lb/>
<pb n="KR4d0508_WYG_009-2b"/>
色可變紫聲變鼃從知君子志拔茅其如深文面削𤓰<lb/>
但令詩書世有嗣休羡人間燭上花<lb/>
　　力疾對呉閑閑大宗師象焚香危坐而成詩<lb/>
宵人本是山澤臞涉世政坐飢寒敺五年黄閤事何補<lb/>
鍾作老病叢孱軀灤京歸來十浹日藥裹不可離須㬰<lb/>
平生結客半寰宇未免操瑟從齊竽可人底事期不來<lb/>
承慶堂深誰可呼邇來亦復詩作祟清減益見風標孤<lb/>
杜門却掃難折簡豈意惠然來畫圖相看一笑但臆對<lb/>
<pb n="KR4d0508_WYG_009-3a"/>
妙契未許巵言㪺清冰寒玉照林表和氣春風生坐隅<lb/>
齋居頓覺俗氣逺髙致已逼沉痾蘇我方歸思劇迅矢<lb/>
公自有分居方壺過從此去計必少夢中道路多縈紆<lb/>
便當卷奉江湖去願得始終如蟨驉<lb/>
　　謝庫庫子山學士惠藤花<lb/>
有賢大隠㕓市居開國相君遺此廬相君勲業照寰宇<lb/>
太祝有㕔才一區傳家不用金滿籝樹藝之外皆詩書<lb/>
春花未了秋又實坐看人世均榮枯東風一夕動芳簌<lb/>
<pb n="KR4d0508_WYG_009-3b"/>
老藤滿架青縈紆今朝紫萼忽爛熳頃筐采擷輸庖厨<lb/>
憐予肺腑厭塵土分甘來與華箋俱予非虎頭食肉相<lb/>
臠塊適足朘其膚眼明清供傾錯落老饕便可辭膏腴<lb/>
薄持一飽捫腹笑報之但愧無瓊琚<lb/>
　　西巖野逸歌為彰徳路總管杜𢎞道作<lb/>
西巖歌歌西巖浮空千仞青嶄嶄烟蘿為縢霞為椷設<lb/>
險不作殽與函黄精春荑蕃莫芟蕨香泉冽飫老饞世<lb/>
鼎那復知酸醎下視野馬紛塵凡埜人心逸陶至諴誰<lb/>
<pb n="KR4d0508_WYG_009-4a"/>
遣輕著從事衫方今登三五可咸忠藎連茹逺佞讒楩<lb/>
楠既收足檀欃縱有黄獨何由鑱鳳池烏臺冰照銜濟<lb/>
世欲藉為風帆憶昔與子同諵諵攻堅政府非鼓儳吾<lb/>
歸吾郡子復監勞不暇逸神所鑒山英它日敢子詀乃<lb/>
知子志因民碞西巖歌歌西巖西巖之石美若瑊我辭<lb/>
不佞君其劖<lb/>
　　題雲莊為韓伯順作山髙月小圖<lb/>
黄州江山如有待直待坡仙發光采嵗行回首幾壬戌<lb/>
<pb n="KR4d0508_WYG_009-4b"/>
二賦人間故長在當時泛舟挽椽筆奔走蛟螭泣神恠<lb/>
洪音蓬蓬號萬竅大塊茫茫歸一噫山髙水深人何歸<lb/>
獨有老月光不改孤峯嶄巖幾千仞下有清流鳴石瀨<lb/>
蒼龍呀口一珠寒軋輪上覺天衢隘此時清致似當時<lb/>
比竹誰能發天籟之人盡掃豪貴氣一片清紈收勝槩<lb/>
按圖三呌臂欲飛夢香舊圃元修菜<lb/>
　　題商徳符為韓伯順畫山水圖<lb/>
我朝善畫髙尚書一變即至商曹南九方相馬迹固異<lb/>
<pb n="KR4d0508_WYG_009-5a"/>
妙處均與造化叅韓家此圖更奇崛展看擈面浮清嵐<lb/>
山疑近薄忽窈窈水若清淺中潭潭望之如仙山中人<lb/>
便欲卜隣茅一菴紛紛道路何為者烟霞胡不窮幽探<lb/>
人間多事行可遣村社薄酒吾能酣滿天清興屬何處<lb/>
煮芹燒筍春方甘<lb/>
　　瘍醫許同僉求詩<lb/>
君昔市隠為逸民曾視軒冕如浮雲一朝金紫不容却<lb/>
東華塵土同朝曛斯民瘡痍未能瘳我不可愈宜求君<lb/>
<pb n="KR4d0508_WYG_009-5b"/>
宋清有道望報逺白岑秘方何足云<lb/>
　　題郭熙小景<lb/>
河陽老筆無丹青三生曾是山之英神機蓄久忽抒泄<lb/>
意所到處皆天成初猶跬步營丘行久乃奔軼天衢亨<lb/>
喬松大山聳物表髙堂素壁長風生有時歛束作小景<lb/>
咫尺已覺凌蓬瀛人間流落惜無幾好事只訝千金輕<lb/>
中郎未許虎賁擬具眼能與秋毫爭但嗟縑素日弊墜<lb/>
世無其畫空留名<lb/>
<pb n="KR4d0508_WYG_009-6a"/>
　　孔學文奉先世殽夫先生元符三年甄敘告身求<lb/>
　　題<lb/>
西江之水接洙泗三鳳嗷嗷鳴一世臨川有鳶苦相嚇<lb/>
不知鼠腐鳳所棄孟也攻詆不餘力文章荀楊乃其輩<lb/>
中天振古有日月黨籍豈容無仲季漢唐而下觀趙宋<lb/>
最號文明致隆治君臣舉措一至此有識未免為長喟<lb/>
桑田變海綸誥存巋然不與靈光異聿修世篤此縱無<lb/>
聖澤自可窮天地<lb/>
<pb n="KR4d0508_WYG_009-6b"/>
　　題獨照長老文殊問維摩病圖<lb/>
謂予不病形如削謂予果病神自若是在病與不病間<lb/>
我不自知人豈覺有來見問意固厚轉語才形已糟粕<lb/>
菩薩隨者億萬計丈室之中容綽綽將謂相逢說妙法<lb/>
掀簸乾坤飜海嶽不知此事到此際難舉衡嵩等毫末<lb/>
娟娟其妹來散花逢場豈亦資諧謔可憐弟子神氣微<lb/>
盡力去華華不落天人本非革囊穢色香一瞬俱𡨕漠<lb/>
只愁丈室忽塞破億萬菩薩何處著<lb/>
<pb n="KR4d0508_WYG_009-7a"/>
　　小樓對閑閑宗師象因次舊韻寄之<lb/>
鼎食不解肥我臞多病亦為山林敺巾車孤舟往所適<lb/>
何往不可容微軀莫言五十未為老縱有七十來須臾<lb/>
今年兩耳得差勝飽聽萬籟吹笙竽閒人多事迫詩債<lb/>
埜老敗興時招呼小樓今日好風色目斷天末𡨕鴻孤<lb/>
一時幽興豈容負况對蓬島神仙圖篆烟凝坐共心賞<lb/>
盡醉更把空尊㪺懷人未免有芥蔕處世已覺無廉隅<lb/>
分江小鼎煮粟粒誅茅别墅營屠蘇逺山但藉一枝杖<lb/>
<pb n="KR4d0508_WYG_009-7b"/>
中流誰辦千金壺菊籬秋香晚未減松窻月色寒相紆<lb/>
我行不武分歛迹安得甘草資蛩驉<lb/>
　　題米元暉山水<lb/>
米家世以書名世馳譽丹青乃餘事小米觸處是天機<lb/>
掃絶衆史庸俗氣家傳龍跳虎卧法分與冰紈作遊戯<lb/>
亂雲重重䕶幽峭半樹紛紛立寒翠連綿欲盡不盡間<lb/>
幾㸃蒼然入無際每因淺近寓深逺時出清雄變妍麗<lb/>
人間流落特毫芒好事偶得宜珍秘虹光貫日爛不收<lb/>
<pb n="KR4d0508_WYG_009-8a"/>
依稀尚有元暉字<lb/>
　　徐復初種雲堂<lb/>
翠鵠山中許道士偈來神山遊戱爾神山雖不是蓬瀛<lb/>
有竹萬竿斯可矣種雲堂深六月寒幽鳥啼碎青琅玕<lb/>
人間風日不到處階蘚印翠何年乾門前擺掗幾千畆<lb/>
秋豪吹香入新酒主人逺在黄金臺鶴怨猿驚亦知否<lb/>
我非山主苦愛山山不我厭那忍還欲言佳趣竟難冩<lb/>
試看日夕空濛間<lb/>
<pb n="KR4d0508_WYG_009-8b"/>
　　虎食隣豕<lb/>
疲氓一豕闗嵗計翁媪旦夕勞豢視敢思口腹資禦冬<lb/>
擬待今秋了租稅於莬乗夜夔其壁攫去怒嚼無餘骴<lb/>
豪家有羊過千百爾不掠剰寧有畏乗虚凌弱犬亦恥<lb/>
天賦爾質徒猛摰太山昔聞無苛政荒村今復増酷吏<lb/>
草萊蹂踐迹未冺是我昨日攀縁地卞莊周處世豈無<lb/>
畢竟爪牙何足恃<lb/>
　　靜師觱篥歌<lb/>
<pb n="KR4d0508_WYG_009-9a"/>
霜清萬籟于喁收老月軋露寒波流山僧具眼識野逸<lb/>
醉挾楚竹來鳴秋一聲透空石盡裂剛風不掃雲夷猶<lb/>
驚猿無地避清響木客為爾生新愁激揚初似士引角<lb/>
嬌滑忽如鶯囀喉驪珠熒熒細縷貫冰蠶繹繹獨繭抽<lb/>
傳燈應自龜年來翫世定是靈師儔昌黎不用誚髙唱<lb/>
形骸放浪為真遊松陰盤石月正午諸僧舉白紛獻酬<lb/>
歸眠禪榻有餘韻水聲㶁㶁風飇飇<lb/>
　　題彰徳監郡竒凌和叔登瀛圖<lb/>
<pb n="KR4d0508_WYG_009-9b"/>
瀛洲杳在弱水東世有舟楫無由通自非真仙具兩翼<lb/>
倐忽引去如輕鴻人間塵土幾萬丈誰知乃有登瀛翁<lb/>
集賢堂館去天近松雲華霧春𡨕濛景清池勝黙感觸<lb/>
神遊恍惚空明中雲莊游戯實其幻落筆便有神仙風<lb/>
望洋俯瞰萬頃碧振衣直躡千仞峯因知此境本非逺<lb/>
此心到處皆瀛蓬眼前有道自不見𤓰棗可聞那可逢<lb/>
秦皇漢武骨盡朽文成徐福欺愚蒙赤霄衝舉世誰見<lb/>
仙與人道將無同翁今分節守千里未許遐想求虚空<lb/>
<pb n="KR4d0508_WYG_009-10a"/>
政成但宜早解組西山儘可留吟笻人生至此即仙爾<lb/>
㡳用辟榖成疲癃翁聞儂語應絶倒他日此圖當着儂<lb/>
　　閔松<lb/>
蹛林喬松閱千古八百里滿知幾樹越從毫末至叅天<lb/>
不識人間有斤斧一朝混沌再開闢相宅龍岡來啓土<lb/>
梯山航海水赴壑官署民居須棟宇工師求木破天荒<lb/>
始聽丁丁就規矩樹藩板地徧郛郭萬億中才二三取<lb/>
生齒日夥資樵蘇沙磧岐岡竭榛莽遂移殃福及此林<lb/>
<pb n="KR4d0508_WYG_009-10b"/>
大鋸相加卧撑拄段分三尺已專車枝節紛披溢膏乳<lb/>
槎牙根柢抉至泉百年運載無時住山童地赭鳥獸悲<lb/>
陵遷谷變風雷怒偶憑髙閣一縱目萬竈炊烟欝𤣥霧<lb/>
漸染人人服盡緇薰燎家家壁無素燧人濟世固有力<lb/>
里巷亦療飢寒苦但悲明堂梁棟器及物之功正如許<lb/>
貞姿勁氣養不易瞬見成灰了烹煮馬基彘槽尤可念<lb/>
曰與蓬嵩同朽腐大材小用違所長多少傾欹無一柱<lb/>
昆吾精鋼忍作針天孫雲錦難為屨聖人委吏雖不鄙<lb/>
<pb n="KR4d0508_WYG_009-11a"/>
賢者伶官豈其伍嗟嘆不足形永歌聊為用才陳諷諭<lb/>
　　題趙幹江樓風雨圖<lb/>
人間蕞爾東南陬金陵李家無逺謀詞華欲繼後庭曲<lb/>
不見東風空小樓當時百事尚纎麗况在畫工專末技<lb/>
洪河喬嶽昧平生曲䦨幽檻窮清致石頭城下無重闗<lb/>
甲馬營中有佳氣九天飛墜曹將軍盡卷版圖充上計<lb/>
小兒造化吁可憐乾坤又到宣和年君王摇毫自塗抹<lb/>
片紙落世人爭傳坐看南北又分裂遂使兩家同一天<lb/>
<pb n="KR4d0508_WYG_009-11b"/>
偶從斷縑閱小景慨念興亡豈天定而今蕩蕩混一圖<lb/>
但少儂歸理漁艇<lb/>
　　赤壁<lb/>
孽瞞禍水劇趙女漢火餘光能幾許蜀方傳薪嘘未然<lb/>
呉偶束緼成一炬萬艘枯葦沃以膏空江如靻長風皷<lb/>
九淵鼎沸羮魚龍連營炭熾膰貔虎雄圖南紀成畫餅<lb/>
匹馬華容作窮鼠坡翁乗興賦赤壁爛漫天機湧毫楮<lb/>
偶從雪裏冩芭蕉又似驪黄不毛舉考圖求故此其地<lb/>
<pb n="KR4d0508_WYG_009-12a"/>
疾惡千年若躬睹江山蕭條嵗華晚興廢人間幾今古<lb/>
買魚沽酒弔阿瞞醉和漁歌短蓑舞<lb/>
　　遊君山岳州經厯善原道學正潘彦賓黄文復劉<lb/>
　　光逺同行<lb/>
蓬萊瀛海飛渡難世人可聞不可攀水環千里萃萬景<lb/>
天下奇絶惟君山湘君南去九疑逺淚洒修竹留餘斑<lb/>
祖龍肆毒赭不盡終天有恨埋烟寰長松豫章欝老翠<lb/>
攢列巖壑為襌闗梵宫蟠踞肇典午烟霞金碧爭孱顔<lb/>
<pb n="KR4d0508_WYG_009-12b"/>
三湘晝夜助勺水兩湖今古浮連環霜空木落快一覽<lb/>
坤倪軒豁呈天慳只疑六合總是水水外不復知塵寰<lb/>
滄波白鳥入滅没斜陽孤鶴才飛還洞庭龍祠縹緲見<lb/>
蜃樓千尺摇青殷長風有時駕巨浪掀簸百怪愁神姦<lb/>
操舟之人膽欲落回頭却羨山人間嗟予夙願今始愜<lb/>
捫蘿拾級寧辭艱要窮勝事更繼晷列炬宿鳥從驚□<lb/>
禪房深處借一榻清夢已滌三生煩相從四子盡儒雅<lb/>
詞源萬斛傾潺湲飛吟亭中酒未醒岳陽樓上詩方刪<lb/>
<pb n="KR4d0508_WYG_009-13a"/>
片帆談笑又到此淋漓宫錦倒白綸五城携手飛佩去<lb/>
九霄清響流人間<lb/>
　　湖南監憲布延實哩子謙昔為翰林學士奉使祠<lb/>
　　天妃伯生有序送行徵詩其後<lb/>
古來漕法無十令我元𢎞撫恢自天至元天子一四海<lb/>
京師仰給東南田亂淮泝河畧汶泗逺□瀛莫趨幽燕<lb/>
盪泥踰埭幾跋涉留連嵗月喧勞牽雲帆遼海聞自昔<lb/>
東呉秔稻曾輸邊九重聽言獲大利萬艘遂發呉門船<lb/>
<pb n="KR4d0508_WYG_009-13b"/>
晨興甫動望洋嘆暮炊已接蓬萊烟夜波陰火亂明滅<lb/>
神姦恠狀呈蜿蜒檣摧纜斷一瞬間骸骨立腐饞蛟涎<lb/>
天妃于時憫昏墊祥飇䬃䬃來雲軿漕官舟師續乃命<lb/>
遂使京國豐年年禦災捍患著昔典詔使涓潔嚴犧牷<lb/>
翰林學士北庭彦風骨自是人中仙候神將事盡誠慤<lb/>
坐致流澤如原泉都人萬億飽紅腐豈知顆粒皆危顛<lb/>
十年我亦索米者無功素餐尤赧然湘南邂逅識眉宇<lb/>
繡衣大斧光相纒紀功他日有佳傳我歌敢重青瑶鐫<lb/>
<pb n="KR4d0508_WYG_009-14a"/>
　　題周元玉北山堂<lb/>
北山主人薄軒冕五十歸來已云晚眼空塵世但覺隘<lb/>
却愛鷦鷯一枝穏有松萬壑竹千畆有菊三徑蘭九畹<lb/>
四時種植常不遑組綬難縈去往返生兒京國蚤蜚英<lb/>
玉磬清温明紀甗姓名籍甚在搢紳奮翼駸駸上林苑<lb/>
白雲一夕忽入夢歸心如水從瓴建功名身外等土苴<lb/>
<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡堂前盡愉婉惠然過我琅瓈山水陸跋涉不憚逺<lb/>
論文尊酒花柳間已謝遊春曲江幰我言子歸真得計<lb/>
<pb n="KR4d0508_WYG_009-14b"/>
鄙俗何知笑連蹇且求至樂在天倫但恐富貴來衮衮<lb/>
　　登祝融峯<lb/>
萬山南紀嶽乃衡祝融在嶽尤崢嶸諸峯羅列七十二<lb/>
凜如子弟從父兄欲窮髙險破曉去肩輿困處甘徒行<lb/>
不知石磴厯多少但見脚㡳雲烟生千巖競秀路忽轉<lb/>
逺翠已復來相迎人間韋社天尺五兹山去天尺不盈<lb/>
洞庭一勺見隠隠齊州九㸃紛營營我行正值好風景<lb/>
節序今日維清明幽禽逺近鳴欲碎野花濃淡開無名<lb/>
<pb n="KR4d0508_WYG_009-15a"/>
梵宫燹後僧未散鄴侯仙去山為輕危梁飛躡者誰子<lb/>
等閒命與顛崕爭入春淫雨日五浹天幸有此三日晴<lb/>
平生夢想偶一遂敢效韓子誇精誠刻名蘚溜盡漫泐<lb/>
朱鳳不聽嗷嗷聲太山未敢小天下嵗晚好繼朱張盟<lb/>
　　昭靈江樓分韻得法字<lb/>
湘江腝烟動浮鴨柔櫓半天來軋軋昭靈灘上夕陽中<lb/>
猶見祝融青一髮江樓酒賤花滿山萬斛好春天不恝<lb/>
散人今日百事無詩籌尚畏申商法<lb/>
<pb n="KR4d0508_WYG_009-15b"/>
　　徐叔清萬松嶺<lb/>
山人住山手自鋤當時種松逾萬株山人仙去松故在<lb/>
黑雲十丈寒縈紆十年種木昔有訓山人乃作千年圖<lb/>
子孫孫子謹封植休羨人間五大夫<lb/>
　　題徐叔清野堂<lb/>
野堂主人堂高原萬松嶺下五畝園幾年輕葺此數仞<lb/>
肯構有子仍有孫堂東書齋翳脩竹堂北水門羅清尊<lb/>
城中塵土没馬首聽我策杖時敲門<lb/>
<pb n="KR4d0508_WYG_009-16a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0508_WYG_009-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷九<lb/>
</p>
<p>
</p>
  </div>
</body>
</text>
</TEI>
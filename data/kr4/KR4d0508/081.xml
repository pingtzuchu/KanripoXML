<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0508_WYG_081-1a"/>
元史許文忠公列傳<lb/>
許有壬字可用其先世居潁後徙湯隂有壬㓜頴悟讀<lb/>
書一目五行嘗閱衡州浄居院碑文近千言一覽輙背<lb/>
誦無遺年二十暢師文薦入翰林不報授開寧路儒學<lb/>
正陞教授未上辟山北㢘訪司掌書登延祐二年進士<lb/>
第授同知遼州事會闗中有警鄰州聴民出避棄孩嬰<lb/>
滿道有壬獨率弓箭手閉城門以守卒獲無虞州有追<lb/>
逮不許胥𨽻足跡至村疃唯給信牌令執里役者呼之<lb/>
<pb n="KR4d0508_WYG_081-1b"/>
民安而事集右族貪虐者懲之寃獄雖有成案皆平翻<lb/>
而釋其罪州遂大治六年己未除山北㢘訪司經歴至<lb/>
治元年遷吏部主事二年轉江南行臺監察御史行部<lb/>
廣東以貪墨劾罷㢘訪副使哈只蔡衍至江西會㢘訪<lb/>
使苖好謙監焚昏鈔檢視鈔者日至百餘人好謙恐其<lb/>
有弊痛鞭之人畏罪率剔真為偽以迎其意筦庫吏而<lb/>
下搒掠無全膚迄莫能償有壬覆視之率真物也遂釋<lb/>
之凡勢官豪民人畏之如虎狼者有壬遂擒治以法部<lb/>
<pb n="KR4d0508_WYG_081-2a"/>
内肅然召拜監察御史八月英宗暴崩於南坡賊臣特<lb/>
克實遣使者自上京至封府庫收百官印有壬知事急<lb/>
即往告御史中丞董守庸守庸謂宫禁事非子所當問<lb/>
有壬即疏守庸及經厯多爾濟巴勒監察御史郭額森<lb/>
呼圖克阿附特克實之罪以俟十月特克實伏誅泰定<lb/>
帝發上都御史大夫聶赫先還京師有壬即袖疏上之<lb/>
及帝至復上章言特們德爾之子索諾木與聞大逆乞<lb/>
賜典刑其兄弟勿令出入宫禁中書平章政事王毅右<lb/>
<pb n="KR4d0508_WYG_081-2b"/>
丞髙昉横罹奪爵而四川行省平章政事趙世延受禍<lb/>
尤慘皆請雪寃復職繼上正始十事一曰輔翼太子宜<lb/>
先訓導二曰遴選長官宜先培養三曰通籍宫禁宜别貴<lb/>
賤四曰欲謹兵權宜削兼領五曰武備廢弛宜加修飭六<lb/>
曰賊臣妻妾宜禁勢官徴索七曰前赦權以止變宜再詔<lb/>
以正名八曰特們德爾諸子宜籍沒以懲惡九曰考驗經<lb/>
費以減民賦十曰樽節浮蠧以紓國用帝多從之泰定元<lb/>
年初立詹事院選為中議改中書左司員外郎京畿饑有<lb/>
<pb n="KR4d0508_WYG_081-3a"/>
壬請賑之同列讓曰子言固善其如虧國何有壬曰不<lb/>
然民本也不虧民顧豈虧國耶卒白於丞相發糧四十萬<lb/>
斛濟之民頼以活者甚衆國家舊法毎以積分次第貢<lb/>
以出官執政用監丞張起巖議欲廢之而以推擇徳行<lb/>
為務有壬折之曰積分雖未盡善然可得博學能文<lb/>
之士若曰惟徳行之擇其名固佳恐皆厚貌深情專意<lb/>
外飾或懵不能識丁矣議乆不決三年六月陞右司郎<lb/>
中其事遂行已而復寢獲盗例有賞論者多疑其偽有<lb/>
<pb n="KR4d0508_WYG_081-3b"/>
淹四十餘年羣訴於馬首有壬曰盗賊方熾求疵太甚<lb/>
緩急何以使人但經部使者覆覈者皆予官俄移左司<lb/>
郎中每遇公議有壬屢争事得失汛掃積滯幾無留牘<lb/>
都事宋本退語人曰此貞觀開元間議事也明年丁父<lb/>
憂天厯三年擢兩淮都轉鹽運使先是鹽法壊廷議非<lb/>
有壬不能集事故有是命有壬詢究弊端立法而通融<lb/>
之國課遂登至順二年二月召參議中書省事未幾以<lb/>
丁母憂去元統元年復以參議召明年甲戌拜治書侍<lb/>
<pb n="KR4d0508_WYG_081-4a"/>
御史轉奎章閣學士院侍書學士仍治臺事會福逹嚕<lb/>
噶齊旺布藉丞相勢宿衛東宫其行頗淫穢御史劾之<lb/>
旺布藏御史大夫家有壬捕而遣之九月拜中書參知<lb/>
政事知經筵事帝詔羣臣議上皇太后尊號為太皇太<lb/>
后有壬曰皇上於皇太后母子也若加太皇太后則為<lb/>
孫矣非禮也衆弗之從有壬曰今制封贈祖父母降於<lb/>
父母一等盖推恩之法近重而遠輕今尊皇太后為太<lb/>
皇太后是推而遠之乃反輕矣豈所謂尊之者耶弗之<lb/>
<pb n="KR4d0508_WYG_081-4b"/>
聴中書平章政事察爾特穆爾挾私憾奏罷進士科有<lb/>
壬廷争甚苦不能奪遂稱疾在告帝強起之拜侍御史<lb/>
會汝寧捧胡反大臣有忌漢官者取賊所造旗幟及偽<lb/>
宣勅班地上問曰此欲何為耶意漢官諱言反將以罪<lb/>
中之有壬曰此曹建年號稱李老君太子部署士卒以<lb/>
敵官軍其反狀甚明尚何言其語遂塞廷議欲行古劓<lb/>
法立行樞宻院禁漢人南人勿學䝉古輝和爾字書有<lb/>
壬皆争止之重紀至元初長蘆韓公溥因家藏兵器遂<lb/>
<pb n="KR4d0508_WYG_081-5a"/>
起大獄株連臺若省多以贓敗獨無有壬名由是忌者<lb/>
益甚有壬度不可留遂歸彰徳已而南遊湘漢間至元<lb/>
六年召入中書仍為參知政事明年改元至正有壬極<lb/>
論帝當親祠太廟母后虗位徽政院當罷改元命相當<lb/>
合為一詔冗職當沙汰錢糧當裁節如此之類不一而<lb/>
足人皆韙之轉中書左丞二年囊加慶喜八及博囉特<lb/>
穆爾獻議開西山金口導渾河踰京城達通州以通漕<lb/>
運丞相托克托主之甚力有壬曰渾河之水湍悍易決而<lb/>
<pb n="KR4d0508_WYG_081-5b"/>
足以為害淤淺易塞而不可行舟況地勢髙下甚有不<lb/>
同徒勞民費財耳不聴後卒如有壬言先是有壬之父<lb/>
熈載仕長沙日設義學訓諸生既殁而諸生思之為立<lb/>
東岡書院朝廷賜額設官以為育才之地南臺監察御<lb/>
史茂布喇實縁睚眦怨言書院不當立并搆浮辭誣衊<lb/>
有壬并其二弟有儀有孚有壬遂稱病歸四年改浙江<lb/>
行省左丞辭六年召為翰林學士既上又辭監察御史<lb/>
累章辨其誣俄拜浙西㢘訪使未上復以翰林學士承<lb/>
<pb n="KR4d0508_WYG_081-6a"/>
㫖召仍知經筵事明年夏授御史中丞賜白玉束帶及<lb/>
御衣一襲未幾復以病歸監察御史達蘭布哈衘有壬<lb/>
時長短之奏劾甚力事尋白十二年盗起河南聲撼河<lb/>
朔間有壬畫備禦之䇿十五條以授郡將民藉以安十<lb/>
三年起拜河南行省左丞朝廷遣將出征環河南境連<lb/>
營以百數一切芻餉皆仰給之有壬從容集事若平時<lb/>
然十五年遷集賢大學士尋改樞宻副使復拜中書左<lb/>
丞時以言為諱有壬力言朝廷務行姑息之政賞重罰<lb/>
<pb n="KR4d0508_WYG_081-6b"/>
輕故將士貪掠子女玉帛而無鬭志遂倡招降之策言<lb/>
多不載有僧名開自髙郵来言張士誠乞降衆幸事且<lb/>
成皆大喜有壬獨疑其妄呼僧詰之果語塞不能對轉<lb/>
集賢大學士兼太子左諭徳階至光禄大夫有壬前朝<lb/>
舊徳太子頗敬禮之一日入見方臂鷙禽以為樂遽呼<lb/>
左右屏去十七年以老病力乞致其事久之始得請給<lb/>
俸賜以終其身二十四年九月二十一日卒年七十八<lb/>
有壬歴事七朝垂五十年遇國家大事無不盡言皆一<lb/>
<pb n="KR4d0508_WYG_081-7a"/>
根至理而曲盡人情當權臣恣睢之時稍忤意輙誅竄<lb/>
隨之有壬絶不為巧避計事有不便明辨力諍不知有<lb/>
死生利害君子多之有壬善筆札工詞章歐陽𤣥序其<lb/>
文謂其雄渾閎雋湧如層瀾迫而求之則淵靚深實盖<lb/>
深許之也所著有至正集若干卷諡曰文忠子一人曰<lb/>
楨<lb/>
</p>
<p>
</p>
  </div>
</body>
</text>
</TEI>
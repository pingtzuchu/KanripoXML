<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集巻四十七</head> <lb/>
    <p>
<pb n="KR4d0508_WYG_047-1a"/>
欽定四庫全書<lb/>
　至正集巻四十七<lb/>
　　　　　　　　　　　　元　許有壬　撰<lb/>
　碑志<lb/>
　　勅賜故中憲大夫嶺北等處行中書省左右司郎<lb/>
　　中贈集賢直學士亞中大夫輕車都尉追封真定<lb/>
　　郡侯蘇公神道碑銘<lb/>
中憲大夫嶺北等處行中書省左右司郎中蘇志道旣<lb/>
<pb n="KR4d0508_WYG_047-1b"/>
卒之十七年為至元二年丙子嵗制贈集賢直學士亞<lb/>
中大夫輕車都尉追封真定郡侯明年正月丁未制詔<lb/>
臣有壬銘其碑陜西諸道行御史臺中丞臣祖常為書<lb/>
江南諸道行御史臺侍御史臣起巖篆其額從臺臣請<lb/>
也蓋志道子天爵為御史臺都事臺臣熟其賢覈其父<lb/>
之實而臣有壬待罪中書天爵右司都事是亦熟其子<lb/>
而知其父者皇帝孝治天下臺臣職風教勵臣子是有<lb/>
繫焉臣有壬其敢以蕪陋辭乃本其狀而筆之曰公字<lb/>
<pb n="KR4d0508_WYG_047-2a"/>
子寧真定人曾大父元老金亡不應徵辟年九十卒妣<lb/>
孫氏大父誠善治生妣畢氏父榮祖累贈中順大夫禮<lb/>
部侍郎上騎都尉真定郡伯妣吳氏追封真定郡君公年<lb/>
十四居禮部䘮廬墓側又奉母十年事葬以禮平陽姚<lb/>
天福守真定舉府吏方旱從決獄而雨辨盗馬成獄之<lb/>
寃辟河東憲吏入為察吏行和林楊州良家子訴直賣<lb/>
三易主御史逆詐斥去公曰詐自抵罪訊之果實民而<lb/>
復其里轉户部令史浙西豪民以佛為標榜相煽為姦<lb/>
<pb n="KR4d0508_WYG_047-2b"/>
衆至數萬號白雲宗握印章以總其屬公私病之詔禮<lb/>
部侍郎髙昉治其獄以公從京師五往返始竣事没貲<lb/>
產鉅萬歸良家子女出詿誤數百人擢掾樞密選籍積<lb/>
滯悉舉而行從樞密臣行邊歸掾中書尚書省立勢盛<lb/>
中書掾争趨之公獨安焉尚書省尋罷乃釐其濫銓起<lb/>
家承直郎中書省檢校官陳便益正愆繆黜姦贓吏覈<lb/>
濫出金穀若干六曹吏為悚畏御史咸薦才宜風紀有<lb/>
尼者或勸一往曰謁得御史尚何以御史為哉改刑部<lb/>
<pb n="KR4d0508_WYG_047-3a"/>
主事刪條格便比傳盜有蔓及無辜主者欲盡逮力止<lb/>
之盗内府金獄未具時相亟欲殺之公曰獄未具殺之<lb/>
尚書省所以敗也時相怒㑹樞密院奏為斷事官經<graphic n="KR0851" url="https://raw.githubusercontent.com/kanripo/KR-Gaiji/master/images/KR0851.png" mimeType="image/png"/>
而解軍士䕶視金銀噐又遣他往比還失之將論以盗<lb/>
公曰此失耳俾償而免闗中之警和林失守和林百年<lb/>
來生殖殷富埒内地至是並塞之民奔潰四去天復大<lb/>
雪至丈餘畜僵死且盡人並走和林乞食時倉儲僅五<lb/>
萬石米八十萬錢强者相食弱者相枕籍死優秩除吏<lb/>
<pb n="KR4d0508_WYG_047-3b"/>
率難其行公毅然請往擢嶺北行省左右司郎中旣至<lb/>
愀然曰天下之事復有急於賑饑者乎白其長發廪賑<lb/>
之人大者三斗小六之一又贊省官為文請於朝曰和林<lb/>
根本之地今倉儲無幾餓莩山積賑饑人則失軍餉專<lb/>
軍餉則坐視饑死事不兩立揆其緩急已便益賑之開<lb/>
平沙静差近請髙估募民致粟次募四方以先後至為<lb/>
差厚酧其直民必争赴而邊儲可實朝廷從之制致粟<lb/>
和林者以三月至石與五十萬錢四月至減十之一五<lb/>
<pb n="KR4d0508_WYG_047-4a"/>
月至又減其一至即給直於是民果争赴而邊儲之實<lb/>
如舊為考覈法使繼者不能為姦諸王汎索持法一不<lb/>
與王怒使人譙公對曰府藏軍興也有司守之非軍事<lb/>
誠不敢與皇子安王以衣褒之吳王予名馬受而歸其<lb/>
直時酒禁多犯朝議謂法輕使然更奏論死令下三日<lb/>
得趙仲良等五人酒有司論以死公曰酒豈三日可成<lb/>
犯在令前當用前法設當坐亦宜復讞奏報乃決豈得<lb/>
擅哉上其事法司議當用前法五人得不死即孔子廟<lb/>
<pb n="KR4d0508_WYG_047-4b"/>
延士講經史率僚屬往聼夜分乃休廟故丞相順德忠<lb/>
獻王建未就而薨捐俸成之邉民列公政績上之御史<lb/>
而同列多異遂辭歸至京師卒年甫六十延祐七年二<lb/>
月壬戌也三月乙酉葬真定縣北新市鄉新城原先塋<lb/>
配劉氏累封真定郡夫人後四月卒子男五人其四夭<lb/>
一天爵也國子員釋褐薊州判官厯館閣至右司遷刑<lb/>
部郎中遂佐臺幕今禮部侍郎官太中大夫女三人孫<lb/>
男一人昌文女一人㓜公為吏二十載始得官官四轉<lb/>
<pb n="KR4d0508_WYG_047-5a"/>
皆佐幕而見諸事業若此是知士之生世官不貴大而<lb/>
貴其行事不務多而務其急故下僚有浮於上官而一<lb/>
事有勝於百千者君子之觀仁必於其大者焉公自弱<lb/>
冠諸父析財不能止獨取薄田遺書其仕也不肯私謁<lb/>
以求為御史至於和林之贊荒政則茂績也嘗觀古人<lb/>
列傳或載一事或一二事足以見其人大節況著見若<lb/>
是者乎蘇氏之先自行唐而欒城欒城而真定閟之者<lb/>
翕故發之者闢導之者逺故流之者長至公啓矣而猶<lb/>
<pb n="KR4d0508_WYG_047-5b"/>
未暢又一傳得天爵階三品始疏侯封而貤及大父焉<lb/>
天爵仕日崇疏封未巳也古之人臣服寵嘉而銘噐物<lb/>
者不惟章君之賜示不敢忘也天爵推恩其親恩至渥<lb/>
矣而又賜銘墓碑紀休永乆其不敢忘而移孝為忠者<lb/>
其益朂哉銘曰<lb/>
猗嗟子寧父孰究其諝片言折獄若不能語勁氣拔距<lb/>
若弗克舉不鄙郡史從讞則雨恢恢游刄匪越其俎姦<lb/>
人借佛蠱我士女禮部擇人于殖于去金山稱海百萬<lb/>
<pb n="KR4d0508_WYG_047-6a"/>
其旅不資贊畫曷張我武崑岡火炎委局趨附曾不踰<lb/>
時我奪我予廷尉持平文智敢舞天子有法相國何怒<lb/>
伊誰教言私謁進取失將千金得未一羽睠兹和林實<lb/>
我天府百年生殖馳馬布野天胡怒之長驅貔虎蹂我<lb/>
旄倪蕩我牧圉天雪縷縷饑食無所流民如水積骸如<lb/>
堵拜郎給傳往佐其撫藩臣孔賢有善斯取總總黄□<lb/>
僵卧待哺有如赤子遽得父母馳牛輓輸奔走髙估庾<lb/>
廪充溢國本以固方期用世一夕今古公則不死有子<lb/>
<pb n="KR4d0508_WYG_047-6b"/>
仕膴天子有詔刻石表墓於永其垂新城之下<lb/>
　　勅賜故光禄大夫大司徒釋源宗主洪公碑銘<lb/>
至正七年八月戊寅皇帝御慈仁殿集賢大學士臣五<lb/>
十四言故光禄大夫大司徒沙門法洪逮事累朝其德<lb/>
業有足稱者願刻石以示永乆有㫖命御史中丞臣有<lb/>
壬製文且為書翰林學士承㫖臣起巖篆其額臣有壬<lb/>
於洪公非有支許之分而其為學又異宜不足以知之<lb/>
者然天子有命其敢辭謹按其事狀擇而書之公姓劉<lb/>
<pb n="KR4d0508_WYG_047-7a"/>
氏隴西鞏昌成州人生有異禀九嵗入鄉校日受書累<lb/>
千言輙成誦不忘年十二窺釋氏内外典有契遂辭親<lb/>
禮州之興化寺武公總攝而祝髮焉又八年從金仙律<lb/>
師受具戒乃發足游方謁少林法主參決心要即廓然<lb/>
自得時真覺國師松堂公居大白馬寺公往依之松堂<lb/>
沙門上輩負海内之望與語大見噐異留侍左右為之<lb/>
發揚宗㫖周密㣲妙遂能窮極法源卒嗣其業承記傳<lb/>
衣之日靈鶴翔其庭松堂喜曰是必能大吾教矣大德<lb/>
<pb n="KR4d0508_WYG_047-7b"/>
中總統司請為釋源白馬寺長講號大德法主武宗皇<lb/>
帝在潛邸聞其名特命住持秦州大聖壽寺至大改元<lb/>
復命即秦州開演長講𠡠有司月給衣糧焉仁宗皇帝<lb/>
臨御之明年宣政臣奏㫖起公住持白馬寺未幾賜號<lb/>
釋源宗主驛召至京師沙囉迦八哈失首見推重請主<lb/>
西山龍泉寺尋奉𠡠翻譯諸菩薩經撰大元帝師帕克斯<lb/>
巴文廟碑文成奏御嘉賚甚厚遂詔公住持新建大永<lb/>
福寺涖事之日三宫賜白金中宫復製紅衣以衣之英<lb/>
<pb n="KR4d0508_WYG_047-8a"/>
宗皇帝時居東宮已虛佇信嚮數嘗引見既即位即授<lb/>
公榮禄大夫司徒已而進階光禄加大司徒刻銀為印<lb/>
食一品禄承制總選名僧校讐三藏書領江淮官講凡<lb/>
三十所於是貴幸莫比矣㑹壽安山大昭孝寺成詔以<lb/>
公主之大都𢎞正棲禪上都𢎞正等寺皆𨽻焉大昭孝<lb/>
寺者英宗之為太子嘗至其處喜其山水明秀左右或<lb/>
言此山本梵刹也後為道士有耳目屬意焉至是以鈔<lb/>
二萬錠賜道士使别營搆因觀基煉石鑿<hi>闕</hi>大起佛宇功<lb/>
<pb n="KR4d0508_WYG_047-8b"/>
德無量欲資以慰薦祖宗在天之靈㫖意甚鋭惟公具<lb/>
大善知識願力堅固簡在宸𠂻其膺是選亦可謂非常<lb/>
之遇矣於是車駕臨幸置酒流盃池上丞相東平王及<lb/>
公侍天顏甚懌顧左右若曰朕有賢相又得此竒人至<lb/>
可樂也因手簪花其㡌諭所以畀付之意故事官寺方<lb/>
丈每嵗望幸主者不敢居特𠡠大臣設宴命公入處以<lb/>
寵異之他日丞相就公問所以為治之道公舉儒者經<lb/>
權之論以對丞相喜曰吾今乃知公有濟世才非徒空<lb/>
<pb n="KR4d0508_WYG_047-9a"/>
言而已泰定初或謀動摇壽安者㣲公慧力足以攝之<lb/>
則將不得免焉至正二年今上皇帝御龍舟游幸玉泉<lb/>
諸山至夀安以公先朝耆舊特優禮之初天厯中嘗賜<lb/>
鈔三百萬錠以其二買田飯僧以其一視規息為國家<lb/>
修建佛事其後官府稍見侵奪至是丞相托克托公以公<lb/>
故奏請復之比車駕還宮復遣使賜上尊為公壽其被<lb/>
遇累朝光顯如此四年春三月六日卒壽七十三為僧<lb/>
凡六十有一年大臣以聞天子憫悼𠡠有司致賻備儀<lb/>
<pb n="KR4d0508_WYG_047-9b"/>
衛祖送如禮既闍維門人三分其骨瘞壽安白馬及陜<lb/>
西之興教寺而建塔焉公度弟子十餘人得其道者曰<lb/>
允中為昭孝法主與公同日殁嗣法者以百數曰德政<lb/>
主白馬曰道傳曰慧潤主永福壽安則又所謂傑然者<lb/>
也公為人軌行嚴峻識度開朗其於禪乘律義既究極<lb/>
無疑而於孔老百氏之書又能鈎引貫穿從横出入乎<lb/>
其間故其平生論譔多涉獵經史娓娓可觀有雲麓集<lb/>
十巻行於世云臣聞西方之教以空洞為實以有為為<lb/>
<pb n="KR4d0508_WYG_047-10a"/>
妄儒者謂其有體而無用異於聖賢之道也惟大司徒<lb/>
始能以真如三昧啟廸其徒空術旣顯及其樹大法幢<lb/>
鳴大法鼓又能以才噐文辨見知聖代恩數優渥雖宋<lb/>
慧林唐不空被遇之盛未有能過之者殆所謂為而未<lb/>
始有為無為而無所不為者歟故觀其所與東平問答<lb/>
又皆平易精實體用兼備其有得於聖賢之學者未可<lb/>
以浮屠氏之説噐之也謹叙而銘之其辭曰<lb/>
出世之士一<graphic n="KR0704" url="https://raw.githubusercontent.com/kanripo/KR-Gaiji/master/images/KR0704.png" mimeType="image/png"/>不作流於空愚無有知覺用世之士一<lb/>
<pb n="KR4d0508_WYG_047-10b"/>
切有為流於功利靡所底歸爰有大智見道立卓非律<lb/>
非禪無適無莫白業之積始自秦中雷音振揚達乎九<lb/>
重毳衣來朝當宁前席王后君公膜拜接舄爵以上卿<lb/>
為帝外臣隂翊乾運密贊皇仁動言事為有典有則著<lb/>
為文章載在金石壽安之山龍宫翼嚴人天畢來四聖<lb/>
具瞻樹立門庭廣大堅固孰為為之以我佛故功名富<lb/>
貴文字語言何有於我得魚忘筌化縁既周委席而去<lb/>
生也則榮殁有餘譽殁有餘譽天子念之臬臣屬辭以<lb/>
<pb n="KR4d0508_WYG_047-11a"/>
永其詒<lb/>
　　有元扎拉爾氏三世功臣碑銘<lb/>
昭武大將軍河南淮北蒙古軍都萬户察罕特穆爾言<lb/>
太祖聖武皇帝之肇闢天地也先臣和克齊率所部為<lb/>
前驅四征不庭與有駿功實察罕特穆爾之始祖也劗<lb/>
金之役髙祖舒爾罕大戰野狐嶺流矢中額卒賵錦綺<lb/>
萬馬四百匹曾大父特們岱嗣將世部征喀爾執訊取<lb/>
大珠以獻平西夏推首功太宗皇帝命行都行省事總<lb/>
<pb n="KR4d0508_WYG_047-11b"/>
烏嚕等五部族將平金賜食邑二千户憲宗征蜀日扈<lb/>
帳殿出戰必㨗并晉懷洛之民懷不殺恩皆立祠以祀<lb/>
而大父鄂囉齊受知世皇既襲世官又總四萬户戰襄<lb/>
樊攻沙洋下郢復破陽羅渡江圍鄂招降其守從大兵<lb/>
鼓行下㳂江江東浙西諸郡獨松闗偹嚴而守固隂設<lb/>
伏陽樹熾山上單騎突前伏發守兵驚潰追奔百餘里<lb/>
俘馘無算旣入杭分下浙閩諸郡之未下者追迫二偽<lb/>
孽没於海宣慰湖北山南二道拜㕘預左右丞平章政<lb/>
<pb n="KR4d0508_WYG_047-12a"/>
事行省江浙湖廣江西南二行樞密院湖北新民危疑<lb/>
逃匿山澤約束勞來俄皆復業軍士俘獲生口多逃歸<lb/>
有司括男女千餘人欲𨽻之官謂同僚曰新民幸依其<lb/>
父母𨽻之官是重被兵也籍而復宋版之舊平劇盜周<lb/>
龍張虎湖南始寧佐征交阯賊懼避匿乃梗我歸路轉<lb/>
戰全師而出驛召面籌者三慰勞温至錫賚優渥復平<lb/>
章政事行省江西薨贈金紫光禄大夫大司徒上柱國<lb/>
江西行省平章政事追封鄭國公諡忠宣上命大父之<lb/>
<pb n="KR4d0508_WYG_047-12b"/>
征交阯也即命先人托音布哈襲世官從征納延有功<lb/>
以行省左丞行世官都萬户事仁皇淵潛覃懷擁䕶有<lb/>
力拜湖廣行省平章政事進左丞相薨贈銀青榮禄大<lb/>
夫上柱國湖廣行省左丞相追封鄭國公諡宣簡若兄<lb/>
布達拉濟則又攻文事以佐其武精騎射而濟以勇右<lb/>
丞兩省咸以能稱鎮虎北口單騎破敵號著巴圖賜有<lb/>
金帶二行樞密院以遏中夏之震驚發私廩以振兵役<lb/>
人民之野栖無食者院革仍都萬户邏紫荆闗薨於行<lb/>
<pb n="KR4d0508_WYG_047-13a"/>
察罕特穆爾襲兄職不勝是懼敢妄徼請以勤有司第<lb/>
念一門六葉服勞王家若曾大父而上當天造之初官<lb/>
制簡古若帥若行省各正天功惟是大父丁世皇混一<lb/>
之㑹父若兄仕列聖熈洽之朝雖存没爵贈已極隆赫<lb/>
而所謂功臣之號尚稽寵錫敢援故事以請下有司議<lb/>
曰宜乃集禮曹集賢翰林太常擬贈忠宣推忠開武協<lb/>
運佐治功臣宣簡守忠翊正濟美演德功臣封諡皆如<lb/>
故右丞保忠經武致德宣惠功臣江西行省右丞上䕶<lb/>
<pb n="KR4d0508_WYG_047-13b"/>
軍追封夷山郡公諡榮㐮制可後至元庚辰命下至正<lb/>
丙戌九月昭武扈從歸過安陽諗有壬曰伊水之東先<lb/>
塋在焉世勲已銘矣今也加號三世而銘未有託君賜<lb/>
不章且無以朂後敢以屬子有壬惟周禮司勲其等有<lb/>
六皆銘於太常祭於大烝而六等之列戰功曰多昭武<lb/>
之三世是已銘太常祭大烝在古不靳況所謂號乎古<lb/>
者諸侯薨天子論行以賜諡諡以尊名古之制也功臣<lb/>
之號李唐昉有奉天定難之稱趙宋因之始加四字或<lb/>
<pb n="KR4d0508_WYG_047-14a"/>
六字有至十餘字二十字者皆施之於生以為結銜雖<lb/>
制非隆古而勸忠勵節有取焉我元儀禮制度尤不輕<lb/>
畀至治著令立廟有大節功勲在王室者許加焉皆施<lb/>
之於没以冠易名天厯初一二貴臣始有生加而又有<lb/>
賜大小金符刻其字於上朝㑹大宴則佩之蓋異數也<lb/>
惟扎拉爾氏大賢世出殊勲碩畫與國基命蓋國之世<lb/>
臣也且世臣孟子所重而公羊譏之何哉譏其以世不<lb/>
以賢也苟得賢如扎拉爾氏諸孫尚何譏乎龎恩茂典<lb/>
<pb n="KR4d0508_WYG_047-14b"/>
不例恒品且當畀之況見之著令者乎昭武之三世加<lb/>
號禮亦宜哉昔有河山白馬之誓盟未寒侯者百四十<lb/>
三人已無孑遺而我之功臣尊寵付託始終不替泝其<lb/>
源而導其流漑其根而遂其實相與保富貴於無窮有<lb/>
壬於是有以見我元崇德報功天覆地載之德軼炎劉<lb/>
而匹隆古矣雖然席勲業之舊著閥閲之英者亦不可<lb/>
恃天地之德而不自為悠乆之念也夫為人孫若子弟<lb/>
孝敬而已移而為忠臣道斯盡孝敬本立則世臣者雖<lb/>
<pb n="KR4d0508_WYG_047-15a"/>
百世可引也昭武於祖若父兄旣克顯之孝敬備矣後<lb/>
昭武者其聿修無忝銘曰<lb/>
國重世臣其重以賢泝而髙曾㳂而曾𤣥族有逖邇貴<lb/>
胄則一攀鱗翕從横戈四出瀚海之西昧谷之東靡逺<lb/>
弗至靡戰弗從繼體總戎挺額受矢罔俾萬春專美唐<lb/>
史倬彼前烈克承以似民死而生有嚴廟祀桓桓忠宣<lb/>
造攻襄樊四萬其師虎節龍章長江滔滔一葦可杭遇<lb/>
無完壁迎有簞食斬闗獨松追播海涘新民按堵全師<lb/>
<pb n="KR4d0508_WYG_047-15b"/>
飲至宣簡襲部鳬藻允諧平叛遼東捧日覃懷惟喬有<lb/>
梓實邦之楨塞垣摧敵突騎衡行疏郡夷山錫嘉發榮<lb/>
榮襄有弟忠宣有孫我先不顯曷裕後昆名非眩實於<lb/>
以勸忠三世沛澤八字表功伊水悠悠象彼世澤伊闕<lb/>
如礪我功不泐<lb/>
　<lb/>
　<lb/>
　至正集卷四十七<lb/>
</p>
<p>
</p>
  </div>
</body>
</text>
</TEI>
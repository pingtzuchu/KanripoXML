<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷八十</head> <lb/>
    <p>
<pb n="KR4d0508_WYG_079-1a"/>
欽定四庫全書<lb/>
　至正集卷八十<lb/>
　　　　　　　　　　　元　許有壬　撰<lb/>
　樂府<lb/>
　　念奴嬌<hi>中都送韓岩夫歸大都</hi>
南鴻過盡正龍沙嵗晚嚴凝時節朔吹翻空沙石走一<lb/>
夜坤維凍裂宇宙茫茫山川杳杳千里飛隂雪停驂囬<lb/>
顧壯心未信如鐵　京國十月先春杏桃無數破煖應<lb/>
<pb n="KR4d0508_WYG_079-1b"/>
開徹此去佳㳺知不負醉裏雕鞍南陌糞火爐邊簡書<lb/>
叢裏肯念飄零落故人欲問此情正待君說<lb/>
　　二<hi>賦螢</hi>
更闌人静正滿天晴露半庭斜月時見飛螢三四㸃樹<lb/>
影依稀相隔暗地偷明微形自照冷熖明還滅有時分<lb/>
亂殘星流下天闕　應念造物多情翻騰變化腐草還<lb/>
成物多少黄萎隨土壤争似超然飛越我正清貧寒窻<lb/>
寂寞頼爾成勲業案頭乾死也勝零落霜雪<lb/>
<pb n="KR4d0508_WYG_079-2a"/>
　　賀新郎<hi>登滕王閣用稼軒韻</hi>
陳迹空鳬渚悵繁華等閒一夢便成今古佩玉鳴鑾人<lb/>
如畫何處為雲為雨只明月還生春浦帝子當時無窮<lb/>
欲奈浮雲回首渾非故天有意肯輕許　江湖襟帶雄<lb/>
呉楚更翩翩三王文采儷章駢句一旦飛来韓家筆才<lb/>
見龍翔鳯舞漫千載懐人延佇豪傑紛紛今誰在笑世<lb/>
間華屋争寒暑瀛海遠去無侣<lb/>
　　二<hi>次呂叔泰南城懐古</hi>
<pb n="KR4d0508_WYG_079-2b"/>
故壘空如渚杳無蹤朝臺暮榭燕歌趙舞為問人間繁<lb/>
華夢幾度邯鄲炊黍只燕子春来秋去太液勾陳何由<lb/>
辨似咸陽一炬成焦土興與廢竟誰主　滿川芳草迷<lb/>
烟雨悵平生楚騷心事更堪羇旅野水芙蓉香寂寞猶<lb/>
似當年怨女長嘯罷中天凝佇滄海桑田尋常事附㝠<lb/>
鴻便欲飄飄舉回首後又千古<lb/>
　　滿江紅<hi>次湯碧山清溪</hi>
木落霜清水㡳見金陵城郭都莫問南朝興廢人生哀<lb/>
<pb n="KR4d0508_WYG_079-3a"/>
樂載酒時時尋伴侣倚闌處處皆樓閣對溪雲試放醉<lb/>
時狂渾如昨　沙洲外輕鷗落風帘下扁舟泊更寒波<lb/>
摇漾緑簔青箬為向九原江總道繁華何似今涼薄怕<lb/>
素衣京洛染緇塵從新濯<lb/>
　　二<hi>次李泌州見寄韻</hi>
徙倚危闌愛四面嵐光翠濕回首見踈雲黄葉遠林平<lb/>
蹟老眼都迷秋遠近壯逰已徧天南北有一官更比在<lb/>
家時添幽寂　人間世天涯客喚李杜招元白問鳬因<lb/>
<pb n="KR4d0508_WYG_079-3b"/>
誰損鶴因誰益有酒直須拚醉倒古今長短嗟何極笑<lb/>
韓非孤憤若為多常填臆<lb/>
　　三<hi>同前</hi>
一夜繁霜便染得乾坤澄寂秋滿眼蕭蕭雲樹淒淒風<lb/>
日山色偏供羇旅恨年光肯為英雄息只寒華不減舊<lb/>
時香天應惜　官況薄勞耕織詩律在森戈㦸更山城<lb/>
容我清尊瑶瑟不是皇家勞結網姓名底用人間識喜<lb/>
使君時有一箋来雲烟濕<lb/>
<pb n="KR4d0508_WYG_079-4a"/>
　　四<hi>和郭子敬夏日村居韻</hi>
一曲清溪収拾盡風聲月色還自笑六旬將近數椽方<lb/>
葺已分封侯非燕頷儘教有地争蝸角筭人生難得是<lb/>
清閒吾今得　離離黍芃芃麥覩此景皆真樂更葵花<lb/>
未謝榴花仍發繁劇只因詩有債迂踈却喜門無客問<lb/>
小亭盛暑不容人今秋月<lb/>
　　石州慢<hi>次張凝道韻</hi>
足跰塵囂目厭紛華擾擾蜂蝶撃壺未了長歌又聽陽<lb/>
<pb n="KR4d0508_WYG_079-4b"/>
闗三叠平生湖海可憐牢落新豐蓬山回首烟霞隔鵬<lb/>
鷃不同天任焦明蚊睫　愁絶停杯為問羲娥幾度東<lb/>
生西滅俯仰金臺陳迹千年誰接天空秋老倚闌南北<lb/>
悠悠暮雲汀樹人長别想見苦吟時滿呉江楓葉<lb/>
　　二<hi>送牛農師赴石州學正</hi>
少日襟期不信儒官能把身誤長歌拂袖南来眼底雲<lb/>
霄平歩黄金㪚盡三千流落京華區區又上并州路官<lb/>
冷坐無氊任虀鹽朝暮　今古男兒萬里封侯休嘆雲<lb/>
<pb n="KR4d0508_WYG_079-5a"/>
萍羇旅我亦倉皇明日携書北去居庸闗下蕭蕭風振<lb/>
柝鈴酒醒夢覺君何處畫出斷膓時滿斜陽烟樹<lb/>
　　金菊對芙蓉<hi>宿程松壑月香亭次韻</hi>
曉夢初迴餘醒未解月明猶掛踈桐在月香絶頂穏駕<lb/>
天風喬松勁竹髙寒地還容得幾朶芙蓉霜空放眼水<lb/>
㾗褪碧山色添濃　休問衰老詩窮把烟嵐奪取也是<lb/>
豪雄問今来古往誰異誰同老懐陶寫惟絲竹有捧觴<lb/>
林下丰容傍人任笑踈狂不減我輩情鍾<lb/>
<pb n="KR4d0508_WYG_079-5b"/>
　　齊天樂<hi>天津橋次韻</hi>
深宫傅粉江東主肥鮮養成嬌嫩軟北望中原自分秦<lb/>
越儘付馬蹂車碾神州天遠笑六代封疆一毫無展更<lb/>
著荒淫月明瓊樹照同輦　長虹誰架千尺要等閒盡<lb/>
跨人海深淺名襲東都侯封違命嬴得興亡流轉年光<lb/>
冉冉又走馬南来片時宫苑獨依闌干夕陽鴉萬㸃<lb/>
　　滿庭芳<hi>偕詧士安馬明初登荀和叔廣思樓</hi>
沙路無泥栁風如水嫩涼偏入吟鞍廣思樓上雨後看<lb/>
<pb n="KR4d0508_WYG_079-6a"/>
西山回首炎氛千丈便長嘯跳出塵寰青天外斜陽淡<lb/>
淡倦鳥竟飛還　郊原秋色裏望窮霄壤倚徧闌干問<lb/>
神仙何處獨占髙寒樓下悠悠洹水為㡳事不暫休閒<lb/>
吾衰矣休將舊手遮日上長安<lb/>
　　二<lb/>
槐院風清蘚堦塵静日長鎮掩衡門葛帷藤簟石枕竹<lb/>
夫人不作南柯癡夢要来往月窟天根花隂囀間闗幽<lb/>
鳥啼破一牕雲　起来盤膝坐松風鼎沸花雪浮春便<lb/>
<pb n="KR4d0508_WYG_079-6b"/>
洗除胷次多少凝塵更喜秋原有秫快準備小甕清尊<lb/>
東籬下黄花香裏顛倒白綸巾<lb/>
　　三<hi>庚寅正月十六日夜獨酌戲成韻</hi>
學本迂踈才非明哲天恩偶聽歸田良辰美景相遇更<lb/>
欣然細數人生行止或城市或在林泉都評過忘形適<lb/>
意惟是在尊前　只今頭盡白但憐飲量不似當年甚<lb/>
糵痰媒渴無事招愆時有親朋来勸學康節微醉為賢<lb/>
先生笑偶當乘興又作飲中仙<lb/>
<pb n="KR4d0508_WYG_079-7a"/>
　　玉燭新<hi>題李伯瞻一香圖次韻</hi>
清風林下寺愛三友聨翻世無能四凌波仙子香魂散<lb/>
此地是誰招此萬紅千紫惟礬弟梅兄二子堪共領嵗<lb/>
晚髙寒来成花部新史　佳人玉潔氷清縱彷彿肌膚<lb/>
異香難似醉吟無次花應笑彼此消融渣滓春空鴈字<lb/>
不帶到江南情思還自笑今日相看袁家有姊<lb/>
　　玉漏遲<hi>同前次張夢臣韻</hi>
雪晴天似水風清月白蕭然三子天巧難名鏤玉鎪氷<lb/>
<pb n="KR4d0508_WYG_079-7b"/>
無泚却是同心異種解歛聚山林髙致誰不喜花中隠<lb/>
徳人間真味　邂逅粲者相逢似瓊珮霓旌九霄飛墜<lb/>
移入銅瓶付與野人<graphic n="KR1088" url="https://raw.githubusercontent.com/kanripo/KR-Gaiji/master/images/KR1088.png" mimeType="image/png"/>几滿意按香嚼蘂有濁酒微吟<lb/>
相繼休喚起明日此觥重洗<lb/>
　　望月婆羅門引<hi>偕王仁甫左丞賈伯堅左司朝罷過李廷秀參議因觀盆梅遂成歡</hi>
　　　<hi>酌廷秀求詞醉中賦此</hi>
紫宸朝罷東風吹到謫仙家貂裘抖擻塵沙一室牕明<lb/>
几浄人境獨清華有息齋名畫殿帥髙茶　主人意佳<lb/>
<pb n="KR4d0508_WYG_079-8a"/>
道分手即天涯何事相逢不飲戚戚嗟嗟黄封旋拆有<lb/>
鵞腊雞朐與兎羓公不飲辜負梅花<lb/>
　　二<hi>雪夜宴沙班良甫家時為湖南宣慰使</hi>
人家十萬春風先到使君家天公更助芳華盡把樓臺<lb/>
粉澤瓊樹映横斜要歌宜白雪暖借流霞　呉姬趙娃<lb/>
亂銀燭影交加不放行雲歸去敲碎紅牙可憐杜老肯<lb/>
飛送江頭只岸花争似我夜醉長沙<lb/>
　　江城子<hi>次韻</hi>
<pb n="KR4d0508_WYG_079-8b"/>
懶於沙鳥拙於鳩為無求得無憂㡳事踈狂却效子長<lb/>
㳺畢竟無求何用出求不得亦宜休　西風真解釀羇<lb/>
愁試登樓望南州黄葉踈雲摇蕩一川秋更被誰家多<lb/>
事笛吹不盡思悠悠<lb/>
　　二<hi>飲海子舟中班彦功招飲斜街以此答之</hi>
桞梢烟重滴春嬌傍天橋住蘭橈吹暖香雲何處一聲<lb/>
簫天上廣寒宮闕近金光朗翠岧嶤　誰家花外酒旗<lb/>
髙故相招儘飄摇我政悠然雲水永今朝休道斜街風<lb/>
<pb n="KR4d0508_WYG_079-9a"/>
物好才去此便塵囂<lb/>
　　行香子<hi>同李元鎮晚酌張氏小閣</hi>
碧月香雲小院重門辦詩愁多是黄昏梨花淡淡桞絮<lb/>
紛紛對古銅爐神品畫靚粧人　半醉多羞一笑欺春<lb/>
有丹青描寫惟真秋波側媚雲岫輕顰是蘂珠仙巫峡<lb/>
女洛川神<lb/>
　　鷓鴣天<hi>次韻李沁州寄酒</hi>
滴困檀槽碎玉聲青州合喚沁州名髙風未論陶元亮<lb/>
<pb n="KR4d0508_WYG_079-9b"/>
豪氣應吞阮歩兵　明老眼慰浮生人間勢利一毫輕<lb/>
羇愁如海都消盡細和清歌帶月傾<lb/>
　　二<hi>同前</hi>
甘滑端能壓蔗漿芳華初不藉山薑可憐太白分餘瀝<lb/>
遠與文園浣渴腸　青𤨏闥白雲鄉百年誰與校閒忙<lb/>
何如常對松岩老萬事悠悠付一觴<lb/>
　　三<lb/>
縷篆烟消月滿簾青綾香減夜寒尖鵲橋誰駕銀河渡<lb/>
<pb n="KR4d0508_WYG_079-10a"/>
蚪漏應將海水添　天漠漠恨厭厭不成鴛夢睡空甜<lb/>
一春多少相思恨瘦得腰肢分外纎<lb/>
　　四<lb/>
伏臘歸寧已愴然天涯回首路三千倦遊久賦王孫草<lb/>
寫恨應歌相府蓮　天也老月空圓鐡心難受夜如年<lb/>
麝媒閒殺春風手想像顰蛾更可憐<lb/>
　　南鄉子<hi>醉書月香亭桂几</hi>
老子分漁樵說著登山氣便豪天外長江流不盡迢迢<lb/>
<pb n="KR4d0508_WYG_079-10b"/>
脚㡳青雲歩漸髙　兩手敢辭勞右有深杯左有螯我<lb/>
似淵明多一字陶陶明日黄花笑二毛<lb/>
　　二<hi>贈軋二絃胡琴髙才甫</hi>
錦瑟思華年底用嘈嘈五十絃兩線清絲千萬調能傳<lb/>
句句分明字字圓　髙藝擅華筵多少新聲出自然更<lb/>
著趙娘歌宛轉相聫消得詩人筆似椽<lb/>
　　三<lb/>
山水緑相紆好箇依山傍水居不是隆中髙卧處茅廬<lb/>
<pb n="KR4d0508_WYG_079-11a"/>
直挽岷峨入壯圖　匡世䇿全踈只合歸来坐守株鄉<lb/>
里小兒從笑我非夫却勝携人共泛湖<lb/>
　　四<lb/>
波漾石粼粼浮磬依稀類泗濱回首林慮千萬丈嶙峋<lb/>
不效脩蛾一㸃顰　幽討日方親林下何嘗見一人便<lb/>
把清流都洗盡緇塵領取羲皇以上春<lb/>
　　五<hi>次可行韻二首</hi>
薄宦苦營營半世長亭復短亭一旦結茅當疊障雲屏<lb/>
<pb n="KR4d0508_WYG_079-11b"/>
朝暮隂晴幾様青　濁酒瓦盆盛農父無才却有情好<lb/>
雨知時公到此安寧話到盆空月可庭<lb/>
　　六<lb/>
小隠遠民廛草舍三間栁作椽圍繞佳城才二頃山田<lb/>
便覺胷中綽綽然　世態自争妍老我壺觴業自專地<lb/>
濶天寛容醉舞回旋又似偷閒學少年<lb/>
　　七<hi>和明初鶴飢韻四首</hi>
淅米劒頭炊枵腹雷鳴出險詩詩客眼髙輕視鶴如鷄<lb/>
<pb n="KR4d0508_WYG_079-12a"/>
終是鷄羣有等威　供飼不如期奈此瓶儲告盡時也<lb/>
勝劈琴饞俗子充飢窮餓相從更怨誰<lb/>
　　八<lb/>
沙礫不堪炊華表髙歌乞食詩不為啄腥甘趂逐羣鷄<lb/>
為伴書癡老竇威　萬里在襟期㑹見青雲奮迅時吐<lb/>
故納新元有術偏飢奉瘞佳名却付誰<lb/>
　　九<lb/>
暑室困蒸炊呼鶴前来聼咏詩鶴告不餐空碌碌隨鷄<lb/>
<pb n="KR4d0508_WYG_079-12b"/>
諸僕無恩但有威　雲海夙相期忍使清齋十二時主<lb/>
者不才今遣汝調飢騎去揚州定屬誰<lb/>
　　十<lb/>
塵夢黍方炊白鶴空中漫誦詩飲啄適時争得似山鷄<lb/>
敢效妖狐更假威　曽與老仙期衛國遭逢彼一時千<lb/>
六百年才不食無飢我欲推窮倩阿誰<lb/>
　　臨江仙<hi>瓈江萬梅方吐而予来長沙風雪十日晴復大霜有懐而作</hi>
十日惡風三尺雪繁霜又滿人間梅花誰與問平安玉<lb/>
<pb n="KR4d0508_WYG_079-13a"/>
肌清似削争奈許多寒　夢繞琅瓈江上路竹籬茅舎<lb/>
青山莫教芳酒滯歸鞍黄昏無限月待我倚闌干<lb/>
　　踏莎行<hi>贈相士</hi>
黄鶴樓前胭脂山上敲門有客来相訪自言閲遍世間<lb/>
人要觀塵俗酸寒狀　闗塞氷霜江湖風浪歸来幸得<lb/>
身無恙君言雖應我方慚山中道士何勞相<lb/>
　<lb/>
　<lb/>
<pb n="KR4d0508_WYG_079-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷八十<lb/>
</p>
<p>
</p>
  </div>
</body>
</text>
</TEI>
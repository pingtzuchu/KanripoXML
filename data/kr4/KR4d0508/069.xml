<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷七十</head> <lb/>
    <p>
<pb n="KR4d0508_WYG_069-1a"/>
欽定四庫全書<lb/>
　至正集卷七十<lb/>
　　　　　　　　　　　　元　許有壬　撰<lb/>
　詔制表牋疏啟<lb/>
　　命相詔視草<lb/>
上命眷命皇帝聖㫖洪惟祖宗遺大投艱于朕雖繼志<lb/>
不忘乎夕惕而圖功未底於時雍方今承平日乆玩愒<lb/>
是懲中統至元而後暨朕踐阼以來播告申嚴良法具在<lb/>
<pb n="KR4d0508_WYG_069-1b"/>
而所司廢格上下因循馴至吏弊日深黔黎益困豈總<lb/>
於上者不專其任應于下者不能不戾歟若稽隆古之<lb/>
規惟重一相之選事機有統治具斯張中書左丞相伯勒<lb/>
齊爾布哈練逹古今敭歷中外忠貞乆孚於王室寅亮<lb/>
已著於天工揆諸輿言實予良弼今特命為開府儀同<lb/>
三司上柱國録軍國重事中書右丞相監修國史領經<lb/>
筵事董正百司修明庶務以端政本以厚生民易風俗<lb/>
之澆漓振綱維之弛縱首隆倚注力事率興表獨運於<lb/>
<pb n="KR4d0508_WYG_069-2a"/>
泰階新羣聼於涣號敢有隔越奏請中書政務者以違<lb/>
制論於戲凢我有官君子食朕禄而治政事者其各竭<lb/>
爾力殫爾誠以資佐理以副朕求治之至意故兹詔示<lb/>
想宜知悉<lb/>
　　贈攄忠宣力崇徳守正功臣太師開府儀同三司<lb/>
　　右丞相知樞宻院事西域親軍都指揮使上柱國<lb/>
　　圖固勒布哈追封永平王諡惠穆制<lb/>
東藩扈戰駿功已效於玅齡上爵推㤙䘏典宜増於沒<lb/>
<pb n="KR4d0508_WYG_069-2b"/>
世况生子方隆於柄用而易名可緩於褒崇具官某質<lb/>
禀竒英器推雄厚載考家聲之舊實基天造之初武校<lb/>
蒐田念民饑而反斾秩隆内帑節國用以豐財報上以<lb/>
誠隨地而見致九重之遣使續萬命於更生蠢兹朔漠<lb/>
之震驚敢煩天討允矣天庭之練習實在戎行破勍敵<lb/>
而言旋辭厚賞而弗受讜言方進良材遽摧緬兹遺烈<lb/>
之若存爰質彛章而弗愧師垣進職示國家酬徳之公<lb/>
異姓追王為臣子立功之勸<lb/>
<pb n="KR4d0508_WYG_069-3a"/>
　　永平王妻大都格加封永平王太夫人制<lb/>
疏王封而隠卒既砥礪其臣忠從夫貴以發滎用規繩<lb/>
於婦道某夙生淑徳早配名門起家從儉素之風教子<lb/>
盡憂勤之力金幣昔觀其峻却遺訓克承衮珪今致於<lb/>
奮庸世勲益著傳芳有自錫命是宜伉儷雖均鶴髮擅<lb/>
人間之福幽明何間鳯毛炳池上之輝<lb/>
　　賀天壽節表<hi>遼州</hi>
氣新天宇惠風廣吹萬之仁電繞斗樞華旦應重三之<lb/>
<pb n="KR4d0508_WYG_069-3b"/>
數祥開泰運慶衍洪圖<hi>中賀</hi>欽惟皇帝陛下允武允文<lb/>
克勤克儉柔遠自形於干羽守成專務於詩書綏萬邦<lb/>
屢豐年寰宇適泰登之世釐百工熈庶績賢才又大比<lb/>
之時躋民物於春臺納乾坤於夀域洪纎被澤逖邇騰<lb/>
懽某等職守一麾心馳千里録陳金鑑阻從稷契之班<lb/>
頌刻玉杯願祝松喬之筭<lb/>
　　册皇太子賀皇帝表<hi>遼州</hi>
主鬯承祧一索首推乎出震顯謨啟後兩明足繼乎重<lb/>
<pb n="KR4d0508_WYG_069-4a"/>
離位正前星恩均率土<hi>中賀</hi>欽惟皇帝陛下武能靖亂<lb/>
文克守成奄四海之大以作君為萬世之計而傳子𤯝<lb/>
災肆赦典刑薄五宥之恩賦稅寛征仁政寓九條之詔<lb/>
纂鴻休於祖訓詒燕翼之孫謀神噐有歸皇基益固臣<lb/>
某等幸叨下郡莫罄歡誠日重光月重輪盛徳已昭於<lb/>
雅奏書同文車同軌寰區永底於隆平<lb/>
　　賀登寳位表<hi>山北廉訪司</hi>
出震承祧夙著重華之至行體乾繼統誕昭萬世之常<lb/>
<pb n="KR4d0508_WYG_069-4b"/>
經品物皆春神人胥慶<hi>中賀</hi>欽惟皇帝陛下聖由天縱<lb/>
敬克日躋尊太后稱太皇首明孝治任舊臣遵舊典益<lb/>
固皇圖深仁溥五宥之恩新政布七條之詔人心同乎<lb/>
舞獸神噐安于覆盂綱紀修明規模宏遠臣某等叨居<lb/>
憲職幸際昌期日之升月之恒永接無窮之緒天所覆<lb/>
地所載悉歌有道之期<lb/>
　　賀太皇太后加尊號表<hi>山北亷訪司</hi>
位正三朝極今古隆親之道文加二太見聖明報本之<lb/>
<pb n="KR4d0508_WYG_069-5a"/>
心慶集慈闈光増縟典<hi>中賀</hi>欽惟尊號補天著績夣日<lb/>
開祥賛燕翼之嘉謨際龍飛之昌運為天下母挈神噐<lb/>
而置諸安契上帝心有大徳而得其壽惟原柢之深茂<lb/>
宜位號之崇尊臣某等忝列清班阻陪盛禮徽音徽徳<lb/>
幾年深教育之恩文子文孫萬世繼怡愉之養<lb/>
　　賀改元表<hi>山北亷訪司</hi>
躬成大禮煥十二章備物之儀數紀初元張萬億嵗太<lb/>
平之本寰區均慶寳厯用彰<hi>中賀</hi>欽惟皇帝陛下輝光<lb/>
<pb n="KR4d0508_WYG_069-5b"/>
日新智勇天錫行封贈而勸臣下率興稷契之心蠲租<lb/>
稅以厚民生隆復唐虞之化無匹夫不得其所謂至治<lb/>
誠在此時名與實符事皆道恊臣某等班違拜舞職忝<lb/>
澄清和氣祥風舉世咸陶於元造秋霜烈日微忱敢竭<lb/>
於精忠<lb/>
　　賀正旦表<hi>山北亷訪司</hi>
春首四時鳯厯正三陽之序王大一綂鴻基衍萬世之<lb/>
休懸政不愆履端伊始<hi>中賀</hi>欽惟皇帝陛下中和致理<lb/>
<pb n="KR4d0508_WYG_069-6a"/>
仁孝承先乾坤咸囿乎雍熈謨烈益祗于承顯奮英斷<lb/>
而端本風霆寓生物之心乘大明以御天日月焕敷文<lb/>
之治惟憲綱之力振尤祖訓之恪遵運際期昌恩均率<lb/>
土臣某等叨陪烏府阻序紫宸豐以禄榮以官懼莫効<lb/>
毫釐之報長如川峻如嶽願益恢宏遠之規<lb/>
　　承召病不能赴謝表<lb/>
具位臣許有壬謹言准中書省咨為臣有壬辭職欽奉<lb/>
聖㫖節該依舊勾當裏行者欽此伏以政府無功方擬<lb/>
<pb n="KR4d0508_WYG_069-6b"/>
復兔園之業使華將命洊令聨鳯沼之班撫已多慚陳<lb/>
情有請臣有壬誠惶誠恐稽首頓首竊惟乾坤定而貴<lb/>
賤位上下辨而禮義明或令或行有綱有紀惟臣有聞<lb/>
召不俟駕之義惟君有在病而予告之仁是盖察臣子<lb/>
之至情于以示天地之大徳古而歷舉今亦多聞如臣<lb/>
有壬者猥以寒微冒登科第夙蒙殊渥兩參預於中書<lb/>
遄奉徳音遂綱維於左轄固辭不獲黽勉以承若臨淵<lb/>
而履氷猶挾山以超海侵尋十載已昭績用之弗成瞻<lb/>
<pb n="KR4d0508_WYG_069-7a"/>
望九重乃宥迂疎而不責况以持身未至訓弟有乖不<lb/>
能儀刑于一家詎可輔毗於大政謝事以退明日遂行<lb/>
不謂遽徹宸聰遠承天寵紫衣傳詔既灼示於新恩白<lb/>
首拜嘉俾尚仍於舊貫臣有壬自辭職以來行藏雖<lb/>
決憂畏彌深思先臣松梓之墟復興至念以微臣蒲栁<lb/>
之質因致沉疴是以聞命戰兢仰天惕厲捐身固係乎<lb/>
臣職乞骸盖屬乎君恩精力日衰報効弗加於犬馬材<lb/>
能軰出都俞方恊於鳯麟固宜揣分以避真才求醫以<lb/>
<pb n="KR4d0508_WYG_069-7b"/>
延殘喘瀝忱至此負罪謂何兹盖伏遇皇帝陛下克寛<lb/>
克仁無偏無黨經筵時御講明法祖之宏規聖學日新<lb/>
揚厲光前之偉績神武而不殺廣大以有容春育海涵<lb/>
天覆地載無一夫不被其澤使萬物各遂其生以至樗<lb/>
櫟之材亦均雨露之潤伏望益推曠蕩遠燭隠㣲察臣<lb/>
戅直而勿欺憐臣衰憊而實病放歸田里俾為盛世之<lb/>
逸民感寓聲詩願繼康衢之順則臣有壬無任瞻天仰<lb/>
聖激切屏營之至<lb/>
<pb n="KR4d0508_WYG_069-8a"/>
　　册皇太子賀皇太后箋<hi>遼州</hi>
聖資備徳徽音允著於思齊謀重詒孫盛典式遵於燕<lb/>
翼得名既正錫慶惟均<hi>中賀</hi>敬惟尊號寳厯承祥銀潢<lb/>
衍派以天下之本在太子佐聖君之治於内朝建嫡以<lb/>
定人心為億兆姓生靈之計主器而安宗祏啟千萬年社<lb/>
稷之休是雖睿筭之難侔實自慈闈之有助臣某等職<lb/>
叨一郡歡倍羣情孝奉怡愉至養已兼於逢吉模恢宏<lb/>
遠皇圖益進於無疆<lb/>
<pb n="KR4d0508_WYG_069-8b"/>
　　賀皇太子箋<hi>遼州</hi>
主噐莫若長子宗祧衍奕葉之休繼明以照四方化日<lb/>
恊重光之象誕膺顯命永視宏規<hi>中賀</hi>欽惟皇太子殿<lb/>
下睿哲在躬妙美居質夙著問安之孝宜承監國之權<lb/>
甲觀開祥和順英華備至徳青宫翼善左右前後皆正<lb/>
人民生咸遂於春臺國祚益培於磐石臣某等忝分西<lb/>
郡阻賀東朝定本正名已接萬年之統上賢尊徳行躋<lb/>
三代之隆<lb/>
<pb n="KR4d0508_WYG_069-9a"/>
　　正旦賀皇太后箋<hi>遼州</hi>
祥開寳厯陽春均播於人間位正宸闈至養巳隆於天<lb/>
下有生咸遂無物不新<hi>中賀</hi>敬惟尊號勤儉聿修仁明<lb/>
夙著禀懿行而符坤順嗣徽音以致泰和靖難守成黙<lb/>
賛吾君之治奉先廸後永為聖代之規徳與日以俱升<lb/>
慶如川之方至臣某等沗司外郡阻賀内朝五福躬全<lb/>
乆底期頥之夀萬年天啟益隆洪逺之圖<lb/>
　　賀千秋箋<hi>山北亷訪司</hi>
<pb n="KR4d0508_WYG_069-9b"/>
大鈞播物四陽應節於中和少海澄波萬象涵休於潤<lb/>
澤慶闗宗社喜溢神人<hi>中賀</hi>欽惟皇太子殿下性禀慈<lb/>
仁躬行孝弟本既立而天下以定名一正而神噐有歸<lb/>
機務總裁賛聖明之政教言辭告誡聳臣庶之觀瞻接<lb/>
大統於無窮囿寰區於至治臣某等職叨持憲賀阻班<lb/>
庭監國撫軍九有方隆於付託參天兩地千齡允洽乎<lb/>
雍熈<lb/>
　　擬韓堅降授後謝表<hi>守東通州明初有擬謫韓堅制戯而甚佳因亦擬此</hi>
<pb n="KR4d0508_WYG_069-10a"/>
年月日臣某降授炎州團練副使火山軍安置者臣伏<lb/>
以天道分消長之斯違天者盖不可逭水利在通塞之<lb/>
際行水者是宜有辭顧坤隂素禀於冥頑而春陽遂稽<lb/>
於融釋平生清苦嘗與蘗俱僻地孤貞肯隨羔獻魚已<lb/>
負而未使之出狐既渡而益肆其妖馴致其來非自作<lb/>
於不靖好生之洽乃特見於惟輕薄示鐫移盡寛爍鑿<lb/>
兹盖伏遇皇帝陛下正位凝命順天應人知其頗重厚<lb/>
而無心况亦因喜怒而致罪長萬里厚三丈未至於斯<lb/>
<pb n="KR4d0508_WYG_069-10b"/>
緩三尺削數階已適其抵然單辭乃往聖之戒而旁逮<lb/>
非釋巳之私解釋東風何遥遥而不至沍連北陸故皎<lb/>
皎以自持罰也各有所歸臣乃獨受其坐身投遠裔其<lb/>
何以辭言出至情亦所不免始凝而至初心雖悔於履<lb/>
霜不宻之愆餘忿敢形於雨雹昔我履者甚若臨淵今<lb/>
身及之殆如入甕火山熾烈已甘凘燼之無餘凌室深<lb/>
寒尚冀收藏之有待<lb/>
　　修喬江書院疏<lb/>
<pb n="KR4d0508_WYG_069-11a"/>
道無遠邇猶水泉之行地中時有晦明如日月之在天<lb/>
上盖人心或昧於物欲而天常豈間乎智愚建學使教<lb/>
育之有歸立師使知覺之有自若稽隆古徧閭巷與國<lb/>
都爰及聖朝由路府而州縣惟鄼鄙聼衆以興廢故庠<lb/>
序視人而有無斯民本尭舜之民何地非鄒魯之地喬<lb/>
江書院者經始宋季再建國初臯比之座既虛伊吾之<lb/>
聲遂絶星霜變易宛有故基風雨傾頺鞠為茂草義士<lb/>
窘於獨力學者嘆其無從主領黄文復先生以篤古為<lb/>
<pb n="KR4d0508_WYG_069-11b"/>
人師以興廢為己任買田築館弗遑寧居問道傳經漸<lb/>
知矜式一簣不止則九仞有終丈席僅完而萬間未構<lb/>
十室必有忠信况連袵之成帷衆流可為江河㸔盈科<lb/>
而放海將見風移俗易薰晉鄙而皆善良義重利輕化<lb/>
齊民而出俊傑共成盛事側佇羣賢<lb/>
　　霸州創建老泉書院疏<lb/>
霸州即文安縣在今畿甸之内老泉蘇先生主簿是邑<lb/>
湖廣儒學提舉李元鎮先生世居此土欲即其地創老<lb/>
<pb n="KR4d0508_WYG_069-12a"/>
泉書院以祠三蘇割己田二頃以奉祀事然先聖殿廡<lb/>
師生堂舎規模粗定未底落成且欲買經籍作樓庋之<lb/>
而其費不貲當世公卿好義君子必有能相其成者伏<lb/>
以尸而祝社而稷盖以章盛徳之人術有序黨有庠是<lb/>
又育英才之地且君子所過者化寒暄未變其流風况<lb/>
文章可得而聞星日照垂於奕世故必有追古淑今之<lb/>
舉庶可為移風易俗之基睠此文安近居畿甸在昔有<lb/>
宋作簿曰蘇邃學雄辭冠當時而獨立髙標餘韵儼今<lb/>
<pb n="KR4d0508_WYG_069-12b"/>
日之猶存權論何嫌乎說兵辨姦有係於匡世一門忠<lb/>
義前後無倫二子聲名遐邇同著彼黄有東坡之位而<lb/>
筠立子由之祠天下知侈於幾區大老獨遺於此土典<lb/>
實明時之缺責其吾軰之歸湖廣儒學提舉李元鎮先<lb/>
生倜儻俊才浮沉冷職著書早徹於宸聽作事無愧於<lb/>
古人栖棘懐賢發三百年之浩歎維桑感義念六七世<lb/>
之故鄉慨然任草創之勞茫乎若綿蕝之設披荆棘構<lb/>
祠宇雖負郭二頃之巳捐市典籍闡黌宫正為山九仞<lb/>
<pb n="KR4d0508_WYG_069-13a"/>
之伊始宏規須倣四書院多助必藉諸名賢道域既恢<lb/>
義塾斯啟寒泉秋菊薦眉山父子之堂春誦夏絃興皇<lb/>
元俊造之士共成盛事肅竢芳題<lb/>
　　上右丞相啟<lb/>
伏以統百官以掌邦治方求連茹之征報一飯而辭大<lb/>
臣况遘采薪之疾在心有藴因言以宣竊惟涉巨川必<lb/>
待於烝徒構大厦不遺於小木是以公卿之論道貴乎<lb/>
陪貳之得人非藉真才曷毗大政苟有知非而求志亦<lb/>
<pb n="KR4d0508_WYG_069-13b"/>
當行恕以包荒恭惟右丞相閣下大手補天竒功盖世<lb/>
負兩間之重大佩四海之安危豈惟救弊於一時盖欲<lb/>
躋隆於三代奮庸實效名爵重而倉庫充報主誠心天<lb/>
地知而鬼神祐勞而不伐謙以自卑是猶海嶽之髙深尚<lb/>
待㳙埃之増益為國家而下士寜辭吐哺之勞使山野<lb/>
之陳人復與在廷之列有壬初無學術忝與科名本期<lb/>
州縣之服勞馴誤省臺之遴選承恩逾分苟禄招愆三<lb/>
玷兩司人已疑其辯幕四叅大政身遂致於負乘在中<lb/>
<pb n="KR4d0508_WYG_069-14a"/>
書且二十年來㳺辭知幾百軰毎念出言之傷易常切<lb/>
自懲然逢持論之失平又循故習守法不回而忤物未<lb/>
免齊家多愧而佐政何禆慚伴食之無功幸投劾之有<lb/>
故斂裳宵逝養病野栖鳯閣朝元夢寐押班之上相鶴<lb/>
書赴隴收羅委地之棄材領清誨之渠渠重㣲懐之耿<lb/>
耿勿藥未占於有喜趨朝寧免於後時顒望髙明俯垂<lb/>
矜察小人乘君子之噐自虞慢藏之憂大賢立邦家之<lb/>
基願頌有臺之樂敷陳語淺皈倚心長謹奉啟以聞<lb/>
<pb n="KR4d0508_WYG_069-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷七十<lb/>
</p>
<p>
</p>
  </div>
</body>
</text>
</TEI>
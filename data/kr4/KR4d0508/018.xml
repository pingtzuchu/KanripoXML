<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷十八</head> <lb/>
    <p>
<pb n="KR4d0508_WYG_018-1a"/>
欽定四庫全書<lb/>
　至正集卷十八<lb/>
　　　　　　　　　　　　元　許有壬　撰<lb/>
　律詩<hi>七言六十一首</hi>
　　和傅汝礪見寄韻<hi>二首</hi>
江水舟航日夜東故人音問得常通君才能挽千鈞筆<lb/>
老我惟懷一畆宫自古山林容小隠只今臺省有諸公<lb/>
欲知别後詩成處都在花香竹影中<lb/>
<pb n="KR4d0508_WYG_018-1b"/>
春紅園圃眩西東花下縈紆一逕通不向雷門操布鼓<lb/>
要從人海見珠宫多言浪負三千牘老夢都言十八公<lb/>
珍重吾宗有成訓人間何似在山中<lb/>
　　雨後行小圃<lb/>
一徑縈紆踏墄沙手分竹樹亂交加門庭無客恰遂懶<lb/>
城郭有山尤可家江梅結實青於葉海榴發芽紅似花<lb/>
盆池才著斗許水其奈聒人多少蛙<lb/>
　　青山髙竹樓别業昔嘗題詩其壁詩故在而竹樓<lb/>
<pb n="KR4d0508_WYG_018-2a"/>
　　物故三年矣感而賦詩<lb/>
故人别墅俯青郊曽許幽人近結茅苔蘚雨荒留舊壁<lb/>
竹林雲矗見新梢樓成白玉山無主鱗出黄金客有殽<lb/>
悵念同㳺歌楚些風聲蕭䬃鳥咬咬<lb/>
　　題竹樓墓<lb/>
青㝠垂趐共傷心况是寒牕早盍簪十載故山曽有約<lb/>
一朝喬木遽無因先塋在眼雲林合孤塚囘頭宿草深<lb/>
千頃畝鍾何所用故人徒辦淚沾襟<lb/>
<pb n="KR4d0508_WYG_018-2b"/>
　　青山書懷<lb/>
不見青山又七年眼前風物故依然乾坤逆旅自無盡<lb/>
松竹主人俄已仙山色逺明新雨後松聲清到小牕前<lb/>
淮南種栁桓司馬白髪重來亦可憐<lb/>
　　和劉光逺韻<hi>二首</hi>
自笑閒人有底忙韶華無盡待詩償旗旄炫世真如夢<lb/>
嵒壑留題有夜光北闕上書聊自試南方論學尚多强<lb/>
故人桃李何飄忽荒却平生幾處莊<lb/>
<pb n="KR4d0508_WYG_018-3a"/>
霜袍泥轍半生忙夙願而今且一償海上有樓皆蜃氣<lb/>
人間無劍是龍光山林到處何肥隠德業終身貴自强<lb/>
何用門前栽五栁但存松竹即吾莊<lb/>
　　青山囘途中即事<lb/>
風日清和眼界寛碧天無際逺浮山田疇得水雨初過<lb/>
籬落有花春未還樹影半涵清淺處鳥聲多在翠微間<lb/>
不因三日盃盤盡老子遨嬉興未闌<lb/>
　　汪華玉為撫州經歴其父梅隠就養未幾歸孝感<lb/>
<pb n="KR4d0508_WYG_018-3b"/>
　　虞伯生楊賢可有詩餞之過鄂求詩次二公韻以<lb/>
　　贈<hi>梅隠用子貴贈縣尹</hi>
推恩就養樂耆年教育功成本父賢松受官封仍偃蹇<lb/>
梅從人隠更嬋娟子能力辦臨川幙翁喜空囘夢澤船<lb/>
嵗晚過從應有日衆芳摇落看暄妍<lb/>
人間官爵總虚名樂在天倫恰是榮封縣不將鳬作幻<lb/>
還官自有鶴來迎山中酒已三年醖江上舟纔幾日程<lb/>
我卜菟裘近仙里願從鄉社慰平生<lb/>
<pb n="KR4d0508_WYG_018-4a"/>
　　和大别石壁禪師韻<hi>四首</hi>
禹柏撑雲振古青老禪相對各忘形午茶香動風生席<lb/>
夕磬聲沉月轉亭欲借閒田同放浪先承佳句慰飄零<lb/>
漢江秋色將清徹莫負沙頭雙玉瓶<lb/>
秋來大别轉青青老眼憑髙藐萬形物外尋常清濁酒<lb/>
人間多少短長亭勝㳺要歴千年徧凉意方催一葉零<lb/>
我羨鴟夷差解事井湄誰道不如瓶<lb/>
蓬鬢從知不再青人生何苦自勞形鑿渠引水來花逕<lb/>
<pb n="KR4d0508_WYG_018-4b"/>
種樹招雲䕶草亭風景冝人新領畧交㳺囘首半凋零<lb/>
等閒得似空門樂一鉢蕭然對一瓶<lb/>
晴川芳草勝丹青天遣南來此寓形無地避人依梵宇<lb/>
有時乘興到江亭山明錦樹雲猶熾天近金莖露未零<lb/>
殘暑滌除須一雨煩師傾倒貯龍瓶<lb/>
　　送元景悦赴茶陵州學正<lb/>
青年肯與世浮沉試用才知造詣深載籍聖賢埀道綂<lb/>
此邦今古號儒林不虞政似求全毁惟斆毋忘學半心<lb/>
<pb n="KR4d0508_WYG_018-5a"/>
後㑹鄙人當刮目莫教輿羽勝鈎金<lb/>
　　同劉光逺過漢陽<lb/>
兩郡相望未惜遥片㠶飛渡不終朝氷澌縈帶浮槎去<lb/>
霜氣侵凌宿酒消何地不堪容杖屨此生端合老漁樵<lb/>
前村定有叢梅發時送清香過小橋<lb/>
　　陪晴江國王宴秀野園夜分醉歸<lb/>
帶葉黄柑露未晞出罾鮮鯉冷添肥年來到處行樂好<lb/>
夜半絶紅乘醉歸湖海自憐豪氣在星霜轉覺故人稀<lb/>
<pb n="KR4d0508_WYG_018-5b"/>
嚴城小尉雖多事不問鸚洲舊布衣<lb/>
　　題徐復初竹西佳處亭<lb/>
四山修竹總相冝何事尋幽獨愛西萬里風來龍起舞<lb/>
一輪日落鳯來栖揚州陳迹乆無夢江夏勝㳺新有題<lb/>
見説主人歸不逺好開三逕徧扶藜<lb/>
　　神山即事<lb/>
京塵汨没已華顛恰是山居第一年松月照牕詩入聖<lb/>
竹風吹榻夢㳺仙隨人乆作悠悠者處世方知綽綽然<lb/>
<pb n="KR4d0508_WYG_018-6a"/>
尚愧未能忘口腹時勞昆季致肥鮮<lb/>
　　和謝敬德學士見寄韻<hi>二首</hi>
平生踈懶是天姿今嵗春來起亦遲好酒或如陶靖節<lb/>
杜門深愧鄭當時向來事業惟供笑如此風光忍廢詩<lb/>
館閤真才試枚舉鵠山陪預恐難期<lb/>
淡靄輕風弄野姿江天寥廓鳥飛遲從知宇宙多閒地<lb/>
誰信襟懷勝舊時夜雨不驚逋客夢暮雲猶入故人詩<lb/>
山中亦有陽春曲拂拭朱絃待子期<lb/>
<pb n="KR4d0508_WYG_018-6b"/>
　　得請歸出齊化門述懷<lb/>
弱步豐扛遂息肩聖君恩徳大於天對廷已負三千<lb/>
字伴食空縻幾萬錢野店尋詩先具酒罪人逢赦便昇<lb/>
仙今朝拂袖都門道江漢西壖有瘦田<lb/>
　　得請之難言不可盡因得第二聮既出都門始足<lb/>
　　成之<lb/>
短髪年來坐苦吟等閒添得雪盈簪百錢擲地皆成字<lb/>
一芥投針適中心不是清時人棄置自縁多病老侵尋<lb/>
<pb n="KR4d0508_WYG_018-7a"/>
賔朋應道予歸好幾處壺觴候栁隂<lb/>
　　中書疑予行前一日既大設祖翼日又遣使具牲<lb/>
　　醴追送通州走筆付使者以謝諸公<lb/>
梨園樂府太官羊病乆餘醒豈易當敢學聖賢三宿去<lb/>
漫沾牲醴一船香已知腹負將軍乆更笑詩酬使者忙<lb/>
此去江湖足魚蠏故人天上貴相忘<lb/>
　　始食蒲笋品味在竹笋上<lb/>
渭川常羨錦䙀兒盤饌今朝得此竒心卷清氷微有暈<lb/>
<pb n="KR4d0508_WYG_018-7b"/>
肪裁寒玉瑩無玭<hi>闕</hi>鄉甘脆應無敵風味豪華定不如<lb/>
好與散人供口腹休教長到作輪時<lb/>
　　小酌薦以巨鯽新藕蒲笋<lb/>
肴蔬鮮㓗酒清醇病戒貪饞止半醺領畧江湖新品味<lb/>
洗除腸胃舊羶葷心無多事尚營口食到萬錢難報君<lb/>
藜藿乳豚同一飽世間何物不浮雲<lb/>
　　直沽買魚其賤十倍都城<lb/>
錦鱗堆積照行庖羮膾隨冝飫老饕自是窮鄉如土賤<lb/>
<pb n="KR4d0508_WYG_018-8a"/>
莫詢頳尾為誰勞小兒却恨辭官晚貪僕猶嫌索價高<lb/>
因歎人心何太忍更教烹煮自輸膏<lb/>
　　舟中午日憶去年此日過桑乾嶺有詩因用其韻<lb/>
　　<hi>二首</hi>
軒車穏出九重城一舸摇摇載月行節序迫人無可樂<lb/>
詩書用世竟何成清風逺樹黄鸝囀落日滄波白鳥鳴<lb/>
休吊湘纍歌楚些老夫親和扣舷聲<lb/>
去年馳驛度長城豈意扁舟逐此行一笑病餘仍酒困<lb/>
<pb n="KR4d0508_WYG_018-8b"/>
幾年身退為功成管花管竹心無老觀水觀山眼尚明<lb/>
好在衡茅不歸去松風誰聽月中聲<lb/>
　　詠陶郭<lb/>
元亮子儀俱作令一居彭澤一中書中書考歴二十四<lb/>
彭澤日才八十餘昔人乆速有深意易地行藏無異閭<lb/>
愚哲古今霄壤隔希賢惟是賦歸歟<lb/>
　　晚至舊縣<lb/>
笑據胡床看落暉水風蕭䬃動絺衣鐘鳴煙寺片帆落<lb/>
<pb n="KR4d0508_WYG_018-9a"/>
鴉滿雲林獨鶴歸小店旋篘醅酒軟濁波新出鯉魚肥<lb/>
莫言傾倒雞豚杜此樂雖微世已稀<lb/>
　　歸至郷里拜先塋<lb/>
多病承恩聽避賢得攜兒女拜洹阡無親底用過三釡<lb/>
有淚無由達九泉故里山川勝圖畫佳城松栢䕶風煙<lb/>
立身揚顯愚何敢且幸歸來不辱先<lb/>
　　出郭<lb/>
萬事勞心雪滿頭還家纔得事遨逰太行雲盡清浮曉<lb/>
<pb n="KR4d0508_WYG_018-9b"/>
洹水霜餘碧染秋漸老始知閒有味此囘真與世無求<lb/>
溪山好處鴟夷滿况有風流老郡侯<lb/>
　　謁韓諫議墳<lb/>
考譜披圖總未真兩囘親得拜公墳降神生作三朝相<lb/>
聚氣嘘為五色雲宅兆發靈符厚德碑銘無愧有竒勲<lb/>
憑髙更欲推形勢逺樹啼鴉不忍聞<lb/>
　　墨竈山次杜緱山先生韻<lb/>
丹霞圍鎻翠潭潭仰面青天鏡出函解組已能辭好爵<lb/>
<pb n="KR4d0508_WYG_018-10a"/>
判山還欲署新銜冷傳霜信風生谷清透雲根月滿嵒<lb/>
却憶江南舊林壑幾多煙霧䕶松杉<lb/>
　　<graphic n="KR2762" url="https://raw.githubusercontent.com/kanripo/KR-Gaiji/master/images/KR2762.png" mimeType="image/png"/>峪山寳嚴寺<hi>二首</hi>
擇勝何年著梵宫日窮猶未盡重重翠紅照耀三千界<lb/>
屏帳周圍十二峰雪澗清泉響寒玉雲嵒喬木捲蒼龍<lb/>
尚憐不盡登臨興天際危亭見五松<lb/>
煙嵐融翠濕濛濛石路縈紆細入空明月百壺松影下<lb/>
清風一榻氷聲中聖燈不為吾儕見俗樂誰教釋子通<lb/>
<pb n="KR4d0508_WYG_018-10b"/>
兩宿豈能窮勝事山門愁見馬頭東<lb/>
　　次王君實都事韻<lb/>
故老凋零似曉星遣懷誰和短歌行直教松檜空雲壑<lb/>
猶逐衣冠戀玉京金井夏闌氷未泮紫垣天近月偏明<lb/>
可憐門下三升酒不信能澆磈礧平<lb/>
五車未試髪先華稊米何能效國家已愧傅嵒陳麯糵<lb/>
欲從勾漏問丹砂内官時餽雲腴釀南僕能烹粟粒芽<lb/>
囘首燕都天咫尺有人深夜候燈花<lb/>
<pb n="KR4d0508_WYG_018-11a"/>
　　和伯生韻贈崇真宫魏道士<lb/>
身已支離髻已了夕㪺沆瀣曉餐霞人間白髪不能黒<lb/>
方外青山便是家上谷荒林惟有石天台流水乆無花<lb/>
崇真宫裏相逢處欲扣真詮日又斜<lb/>
　　代祀夀寧宫贈蘇侍郎<lb/>
粉闈長日簿書閒禮法拘人一笑難天子九重頒信<lb/>
幣侍郎三日佐祠官茶餘延話風生<hi>闕</hi>朝退哦詩月滿<lb/>
壇但恨無縁駐清景雲璈聲斷燭花殘<lb/>
<pb n="KR4d0508_WYG_018-11b"/>
　　㳺魯國大長公主園<lb/>
公主乘鸞已上仙手栽花木尚依然滿階紅藥春無恙<lb/>
夾道蒼松老愈堅鄒子能囘寒谷氣韓湘曽握化工權<lb/>
繁華過眼君休羨華屋山丘正可憐<lb/>
　　六月朔留守官進芍藥<lb/>
六龍到處是陽和上苑名花得最多羅帕籠香來黼扆<lb/>
玉瓶添水付仙娥開遲只是留春者養小其如玩物何<lb/>
昧死一言臣有獻中陵今日富菁莪<lb/>
<pb n="KR4d0508_WYG_018-12a"/>
　　得家書<lb/>
别來三旬屢得書書言不盡意勤渠一瞻安字憂成喜<lb/>
幾向明牕卷復舒兒學女工俱有進廩儲囊積任無虞<lb/>
歸期只待秋風起一束離愁即破除<lb/>
　　次伯庸韻荅王可矩左司<lb/>
乾坤開闢壯神州季子重來已敝裘太古山川渾是畫<lb/>
廣寒宫闕最冝秋人間濁酒難為醉海上靈槎尚可浮<lb/>
深愧清時無寸補但形詩頌繼商周<lb/>
<pb n="KR4d0508_WYG_018-12b"/>
　　寄趙伯寧中丞<lb/>
走馬灤京獻納來翠紅鄉裏得徘徊行厨無物非君賜<lb/>
相府有花皆手栽休恨相逢還判袂且圖一見便銜杯<lb/>
雪林好在秋風菊應貯芳醪侍我迴<lb/>
　　王致和錬師將歸四明求詩為贈<lb/>
宣室年年侍祝釐鄉心空逐白雲飛壺中有宅聊為隠<lb/>
畫裏觀山未是歸京國春風𤣥髪改鑑湖秋雨紫蓴肥<lb/>
嵒前手植青松樹為問而今大幾圍<lb/>
<pb n="KR4d0508_WYG_018-13a"/>
　　寄閑閑宗師<lb/>
崇真宫裏幾徘徊底事詩仙望不來檻擁翠雲惟枸杞<lb/>
庭閒清晝有莓苔平生多誤依劉至老子真如訪戴囘<lb/>
善視黄花多備酒今春已負牡丹開<lb/>
　　和謝敬德學士入闗至上都雜詩<hi>十二首</hi>
培塿纍纍幾附庸一闗獨在碧霄中九千保障空秦塞<lb/>
百二山河䕶漢宫天近馬隨雲上下峰囘人忘路西東<lb/>
頻來傳吏渾相識但訝終童變老翁<lb/>
<pb n="KR4d0508_WYG_018-13b"/>
眩目嵒花落又開避人幽鳥去還來山僧饋餉惟清茗<lb/>
石媪衣裳滿緑苔琴峽注泉成樂奏梵書隨石盡碑材<lb/>
前途定憩榆林驛㳺子休歌摽有梅<lb/>
雜遝牽黄復臂蒼清晨校獵陣雲長一圍塘濼如平地<lb/>
五月郊原有肅霜飲至幕庭羅酒湩周阹飛騎謝津梁<lb/>
先生已得毛錐力更欲崆峒倚步光<lb/>
逐兔弓良不用蹄種蕎坡峻馬能犁土山無樹逺如近<lb/>
沙路有風髙又低幸遇清時免投筆却憐華髪不勝笄<lb/>
<pb n="KR4d0508_WYG_018-14a"/>
寒暄南北都休校一醉當令萬物齊<lb/>
凉亭雨過長蒲茸使者求魚月向東黄鼠頓肥秋後草<lb/>
海青多逸曉來風庖羞水陸八珍聚琛貢梯航萬國通<lb/>
射獵寧非男子事莫言丁字勝強弓<lb/>
閶闔紅雲蕩蕩開天光萬象被昭囘東風清暢來三島<lb/>
西日微茫認五臺沙果荆藍資上谷玉醅金斚㵼懷來<lb/>
茂陵可笑徒英武歡樂當知極便哀<lb/>
上苑蒼松受雪欹石城畫角帶霜吹人雖狗監知文士<lb/>
<pb n="KR4d0508_WYG_018-14b"/>
世是鷹房襲小兒梵刹能司天禍福經筵時論國安危<lb/>
豐扛弱步歸無勇退食多慙詠素絲<lb/>
聖德如天萬彚新逺柔窮漠㑹宗親錦鞲掣紲蒼鷹健<lb/>
玉輅鳴鑾白象馴北闕風雲遭泰運南宫星月有詩人<lb/>
秋期應放疎慵去不望分符綰玉麟<lb/>
鴈落長空迹篆沙鳴嚆驚起一行斜小車細馬醉時路<lb/>
豐草甘泉到處家已解皮囊傾馬湩更搘銀銚試龍茶<lb/>
玉脂響泣炰羊熟鼻觀風香野韭花<lb/>
<pb n="KR4d0508_WYG_018-15a"/>
翠樓天際欝峥嶸粉澤龍岡壯帝京地勢逺連棕殿起<lb/>
簷牙髙並鐵竿撑葱葱佳氣歸環極穆穆昌期見迓衡<lb/>
長樂退朝容緩轡斷雲收雨半山明<lb/>
長日官曹似馬曹絲桐時得事吟猱救時乏䇿當投紱<lb/>
遣興成詩敢奪袍白海波隨秋雨漲黒山雲壓晚虹髙<lb/>
清尊常滿朋簪盍誰道驅馳我獨勞<lb/>
尚服三庚進紫綃清氷沙底未全消魚龍陸海無宫市<lb/>
皷吹鐃歌有徴招自在千年蒼鹿健閙粧三日玉驄驕<lb/>
<pb n="KR4d0508_WYG_018-15b"/>
最憐學士神仙福終日吟詩不造朝<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷十八<lb/>
</p>
<p>
</p>
  </div>
</body>
</text>
</TEI>
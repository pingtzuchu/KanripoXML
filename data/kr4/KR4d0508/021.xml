<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷二十一</head> <lb/>
    <p>
<pb n="KR4d0508_WYG_021-1a"/>
欽定四庫全書<lb/>
　至正集卷二十一<lb/>
　　　　　　　　　　　元　許有壬　撰<lb/>
　律詩<hi>七言四十一首</hi>
　　哭甥緜寄秉彞<hi>并序</hi>
　至正壬午十月廿七日知甥緜死尚不知其何<lb/>
　地何時也緜生吾家先妣鍾愛其女幸其有子<lb/>
　鞠育勞瘁過諸孫有疾醫禱聞無不為費給不<lb/>
<pb n="KR4d0508_WYG_021-1b"/>
　貲不忍其歸挈之來揚州吾妹不幸卒先妣繼<lb/>
　之秉彛來赴與予同舟至九江予泝鄂秉彛挈<lb/>
　緜入洪時四嵗頑健異常兒書來每稱其對客<lb/>
　誦詩不聞其弱也予在上京使如洪因遣視緜<lb/>
　歸言頑健勝昔歲己卯秉彞挈之過鄂年十二矣<lb/>
　身雖修長而精神若不完者心竊疑而察其故<lb/>
　乃知秉彛嘗與新夫人燕坐既箠之復使前跪<lb/>
　至夜分不釋疾暴作仆於地數日始甦由是頑<lb/>
<pb n="KR4d0508_WYG_021-2a"/>
　健之態不復矣此洪醫之言也又聞諸婢無不得毆<lb/>
　之者飲食不時粗惡不堪號飢於諸僕僕有憐而竊<lb/>
　飼之者必遭中傷叔母者視之頗謹尋被謗讟三事<lb/>
　予亦未敢深信而鄂之目擊者多且以二小節言之<lb/>
　姪女嫁王氏日舉室送于其家獠僮寅孫挹釡中肉<lb/>
　汁而飲緜亦挹之未及口婢春蘭不罪寅孫獨連<lb/>
　擊緜首而奪其椀此阿燕之親見者也有熟客過<lb/>
　秉彞緜先與客坐王婢杜姐之小雛保兒突來坐<lb/>
<pb n="KR4d0508_WYG_021-2b"/>
　緜上迫緜取茶緜意懶對客拳擊之而繼以數拳<lb/>
　且捽其耳不釋雖小兒素戲其色與氣俱非戲者<lb/>
　此葢習見諸人之毆不以為怪也即欲理究姻事<lb/>
　方喧老夫亦被唇吻以故齧齒隱忍容今無恙不<lb/>
　欲著其姓名恐遷怒嫁禍於人秉彛偕王族之將<lb/>
　歸也緜旦夕泣訴於阿燕欲留武昌至言不留之<lb/>
　便跳入江其言有條理不類騃者又喋喋泣訴於<lb/>
　亡妻當時處之甚難百計甘㫖誘之使悦始肯就<lb/>
<pb n="KR4d0508_WYG_021-3a"/>
　舟今思其言痛不忍舉似也秉彛亦知之乎秉<lb/>
　彛為人慈仁寛厚在路人且不忍肯不恤其子<lb/>
　乎先考妣待秉彛之厚天實知之雖無奩貲君<lb/>
　子之於人取其心不取其物肯不善視其甥以存世<lb/>
　好乎區區所以有遺憾者秉彞不明爾然父子之情<lb/>
　豈不切於舅甥而况修短有命非人之所能為<lb/>
　知此而又譊譊者念先妣盡瘁之無功而吾妹<lb/>
　一脈之遂絶有不能自己者焉乃哭之以詩曰<lb/>
<pb n="KR4d0508_WYG_021-3b"/>
妹已云亡又苦甥肺肝摧裂淚如傾死生固是天無爽<lb/>
囂虐還因父不明兩姓世縁從此絶吾家宅相待誰成<lb/>
湓江鄂渚囘頭夢滿耳猶聞泣别聲<lb/>
　　盧溝橋<lb/>
盧溝橋下水無聲半是黄沙半是氷老子還家欣又過<lb/>
少年題柱愧何曽直教車馬通萬國不遣舟航泛一泓<lb/>
送客漸稀容少駐西山寒翠晚崚層<lb/>
　　途中即事<hi>二首</hi>
<pb n="KR4d0508_WYG_021-4a"/>
風袂茸茸動黒貂馬行空濶不知勞天邉紫闥人漸逺<lb/>
雪後青山氣愈髙一飯忘君臣豈敢十年伴食罪何逃<lb/>
鴟夷傾倒休惆悵野店青帘有濁醪<lb/>
倦翼翩翩下九霄投林有路敢辭遥邦畿天近春先覺<lb/>
澤國風輕凍欲消牛背神光何咄咄馬頭歸興正遥遥<lb/>
行人不識庭筠句茅店雞聲近板橋<lb/>
　　馬上日暮<lb/>
郊原嵗晚眼増明雲樹煙村隔幾層人影漸長天欲暮<lb/>
<pb n="KR4d0508_WYG_021-4b"/>
烏輪未墜月先升冥冥逺意雲中鵠碌碌何功臂上鷹<lb/>
旅次不遥詩未穏儘教羸馬慢騰騰<lb/>
　　待泮<lb/>
三分春過一分期底事堅頑尚未澌土塌且為安坐計<lb/>
氷山行有自消時夢囘南浦添華髪目斷東風動碧漪<lb/>
恰似杜陵悲去國終南清渭更遲遲<lb/>
　　以皺皮靴贈明初<lb/>
皺皮精製出龍沙曽記遼人獻宋家素質寛柔裁稱足<lb/>
<pb n="KR4d0508_WYG_021-5a"/>
碎雲縈帶蹙成花不須一量煩曹操却笑三生是革華<lb/>
願子亨衢服無斁我方芒屩事煙霞<lb/>
　　龍虎臺迎接次焦德元韻<hi>三首</hi>
昔人曽厭薛居州却聽江南領畧秋束帛丘園勞使節<lb/>
五湖煙水負漁舟病來元亮欲止酒老矣子長猶好逰<lb/>
早拜君王乞身去休教敝盡黒貂裘<lb/>
晚風吹角入凉州塵夢驚囘恰見秋雲壑周圍皆可屋<lb/>
霜溪清淺不勝舟眉宇深負元德秀欵段空懷馬少㳺<lb/>
<pb n="KR4d0508_WYG_021-5b"/>
賴有三升門下酒不須輕典鷫鸘裘<lb/>
自信山林已半仙山林囘首又茫然闗河䟦涉幾千里<lb/>
雲水嘯歌纔二年輦路雲軿花接軫故山茅屋竹為椽<lb/>
鳯凰池上恩波濶得似滄江理釣船<lb/>
　　同約伯髙尚書行昌平舊邑<lb/>
滿目郊原是舊逰賜環恩德若為酬臺髙龍虎擅多景<lb/>
地有螟蝗尚半收紫氣浮闗黄屋近錦雲縈樹玉峰稠<lb/>
山英多事今猶昔應笑重來兩鬢秋<lb/>
<pb n="KR4d0508_WYG_021-6a"/>
　　友人解之昂物故已三年矣昌平縣廨壁間見其<lb/>
　　為御史行部時詩感而次韻<lb/>
漢江觴詠杳難期底事飛仙不少遲敗屋尚餘揮灑處<lb/>
扁舟空記嘯歌時故家喬木有閥閲老境空房無扊扅<lb/>
泉下有知應少慰故人獨解辨哀辭<lb/>
　　偕杜叔愚王仲武章君錫可行逰馬廷彦獨樂臺<lb/>
　　山居廷彦出素屏求詩為書二首時九月二日甲<lb/>
　　子乆雨初霽<lb/>
<pb n="KR4d0508_WYG_021-6b"/>
郊原聯轡看西城况有幽人倒屣迎一曲霜溪環老圃<lb/>
幾層雲岫䕶佳城浮生少與良辰遇樂事今逢甲子晴<lb/>
自笑匡時已無策欲從吾子耦而耕<lb/>
獨樂臺邉孝子家耕田力學了生涯年豐不慮尊無酒<lb/>
秋老行看菊有花甓峙墓垣逾鐵石山圍書屋滿煙霞<lb/>
我來不結雞豚社試向清洹照鬢華<lb/>
　　陳公<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>有亭在鯨川東里米元章書扁曰蕭閒外<lb/>
　　舎惜傳刻失真予既為書之且為詩曰<lb/>
<pb n="KR4d0508_WYG_021-7a"/>
鯨川東里近煙村小巧翬飛棟宇新不見米顛題外舎<lb/>
幾如囘老笑西鄰栁邉花塢浮紅出桑下蔬畦潑翠匀<lb/>
世務驅人行有日扁舟何處更尋春<lb/>
　　劉仲敬知州出其父同知公所書退之陳旱詩聶<lb/>
　　夷中傷田家詩求題其後<lb/>
羮墻無地不思親况此淋漓手澤新兩紙文辭有深意<lb/>
一門父子盡忠臣尋常考室真能構多少籯金反速貧<lb/>
大勝牙籖三萬軸轉頭都作蠧餘塵<lb/>
<pb n="KR4d0508_WYG_021-7b"/>
　　劉仲敬埜香亭<lb/>
薝蔔林中不學禪作亭容膝俯鯨川琅琊多景正三月<lb/>
參户有春同一天風送幽花清不斷煙和芳草逺相連<lb/>
醉翁樂處君應識更看流芳幾百年<lb/>
　　臘日雪次房純德教授韻<hi>四首</hi>
一宵川媚更山暉簫皷聲中亂玉㽔天上風雲應三戊<lb/>
人間道路隠多歧春方欲動成佳節重不能擎愧老枝<lb/>
蜡酒醒來風味好鼎香融水煑茶時<lb/>
<pb n="KR4d0508_WYG_021-8a"/>
獵塲風勁日凝暉凍捲雲旓與翠㽔上苑花開詩一札<lb/>
中天林耀㦸千歧芳叢蓄潤冝萱草亂翠先春綴柳枝<lb/>
還記口脂霑賜罷馬寒如蝟踏歸時<lb/>
雲合璇穹冷不暉皚皚萬斛播芳㽔慕袁髙卧寧祠竈<lb/>
訪戴空囘勝泣歧面藥霑恩辭北闕宫梅攙暖破南枝<lb/>
吏民飲散天無夜是我衝寒得句時<lb/>
不用登臨歎落暉白虗光裏看葳㽔勞農持酒光摇面<lb/>
紀瑞濡毫凍作歧三白積成千頃麥六花開徹萬年枝<lb/>
<pb n="KR4d0508_WYG_021-8b"/>
土牛且莫消寒盡留暎書牕夜坐時<lb/>
　　寄明初<lb/>
四載周旋似蟨蛩如何遽作馬牛風年來涉世真嚙蠟<lb/>
老去攜家猶轉蓬月滿醬臺應䇿杖花開洹水定從公<lb/>
投閒儘有娛心處㝡憶相知一笑同<lb/>
　　房純德有詩贈别求和<lb/>
氷泮黄流暖不清風㠶催去笑浮生病方止酒難為别<lb/>
老不忘詩似好名無惠及人冝遯世有才憐子未登瀛<lb/>
<pb n="KR4d0508_WYG_021-9a"/>
鯨川漸逺洹溪近煙栁斜陽總是情<lb/>
　　次館陶寄韓伯髙叅政<lb/>
白頭心折軟紅塵歸去山田恰自耘千里幾囘思命駕<lb/>
孤舟三過得陪君酒香梅屋春如海詩入槐莊暮有雲<lb/>
好署新銜判風月只教毛頴䇿竒勲<lb/>
　　城居苦多客避之野栖來者亦復絡繹閏二月二<lb/>
　　十七日大風而雨始得獨坐終日乆困諠囂偶遂<lb/>
　　幽寂有不可名言之樂因成五十六字<lb/>
<pb n="KR4d0508_WYG_021-9b"/>
千嶂松檜一川槐槐底柴門晝不開風雨孤村無客至<lb/>
煙霞逺岫有詩來課童引水澆新樹力疾扶笻踏舊苔<lb/>
莫羨錢塘風物好洹溪春漲緑如醅<lb/>
　　三月十九日偕明初出郭<lb/>
天光明潤物華新黄鳥間闗隔岸聞嫩緑園林初過雨<lb/>
老青嵒谷半封雲閒人得計惟豐嵗老境論交有此君<lb/>
一壑一丘能事畢山英無事更移文<lb/>
　　相下酷暑不减江南明初方思鄉以此調之<lb/>
<pb n="KR4d0508_WYG_021-10a"/>
栽竹觀梅即故鄉羮魚飯稻亦尋常濕蒸著物霉生醭<lb/>
炎熱攻人痱作瘡傖地翻疑在吳楚馬君寧復念衡湘<lb/>
苦無一種還思否蚊蚋轟雷觜似鋩<lb/>
　　題蜀江圖<lb/>
誰收全蜀入丹青寫到夷陵至喜亭巫峽有猿秋寂寂<lb/>
陽臺無雨晝㝠㝠蠶叢開國不平水賈客泛舟如建瓴<lb/>
聖世無分南與北朝宗囘首逺滄溟<lb/>
　　白公嚴檢校自任城訪予相下首謁先公塋感其<lb/>
<pb n="KR4d0508_WYG_021-10b"/>
　　髙義作詩謝之<lb/>
扁舟千里淡相尋不愧前人命駕心嵗晚江空豈乘興<lb/>
調髙絃在有知音光増杞菊雙崖月香動松楸十畆隂<lb/>
村酒未醺詩未就碧雲紅日半規沉<lb/>
　　公嚴寓乾明僧舎夜坐誦洹阡新作次其韻<lb/>
今日禪闗為子開絶勝凢客暫天台佳人有約寧辭逺<lb/>
清興無窮未許囘取醉憑誰釀滄海忘形隨寓即蓬萊<lb/>
葛藤拈起三生句萬水千山得得來<lb/>
<pb n="KR4d0508_WYG_021-11a"/>
　　雄飛同年自杞縣來訪尊酒論文時雪適降<lb/>
林慮寒翠滴漳濵嵗晚過從感故人天下多才寧少我<lb/>
人間有雪更無塵錦囊滿貯瓊瑶句玉斝濃浮琥珀春<lb/>
湘雨燕雲論嵗月白頭休厭徃來頻<lb/>
　　夜坐與雄飛明初聮句就次韻<lb/>
天風浩浩鴈聲乾霜月娟娟鶴影寒<hi>有壬</hi>夢逺雲衢毛<lb/>
質在詩成雪屋篆煙殘<hi>翔</hi>十年黄閣雙蓬鬢萬古青山<lb/>
一鶡冠<hi>熙</hi>情話未闌雞促曉囘頭氷雪踏漫漫<hi>有壬</hi>
<pb n="KR4d0508_WYG_021-11b"/>
硯池凝玉凍毫乾笑語生春頓不寒世路多岐雙屐在書<lb/>
囊無底一燈殘故人相㑹須投轄老境何求不挂冠<lb/>
學得屠龍將底用令人千古笑砰漫<lb/>
　　入春雨雪凡三浹旬乃二月九日甲子開霽喜而<lb/>
　　賦此<lb/>
春風彌月六花稠誰遣東風一夕收赤地免為千里旱<lb/>
黄雲應見兩岐秋隂晴何與山林事豐歉猶懸口腹憂<lb/>
明日西疇有餘力傍花隨栁徧吾州<lb/>
<pb n="KR4d0508_WYG_021-12a"/>
　　婢飼鴨逐鶴感而成詩<lb/>
鶴長鳬短乆難齊底事身長反受飢曼倩恃才方自售<lb/>
侏儒求飽欲何為九臯風露聞清唳萬里雲霄有去時<lb/>
臧獲凡庸那問此只知鹽漬卵纍纍<lb/>
　　有懷江夏别業<lb/>
翠鵠山前鸚鵡洲眼中風物夢中逰手栽松菊成三徑<lb/>
御賜詩書滿一樓勝地方將專相土老懐無奈憶并州<lb/>
此身天幸成閒散陸有輕車水有舟<lb/>
<pb n="KR4d0508_WYG_021-12b"/>
　　赴召入京諸公餞飲洹水橋<lb/>
柳拂輿梁雨漲波謁阡行稼幾經過又為擾擾馳名者<lb/>
其奈遲遲去魯何病後壺觴驚量减老來兒女轉情多<lb/>
慇懃寄謝漁樵友未許塵埃暗緑簑<lb/>
　　京師送馮景仲赴江西儒學提舉<lb/>
保釐江右重文衡多少師儒望典刑六載成均時雨化<lb/>
九科豪傑曉天星懷人南浦多新句訪古東湖有小亭<lb/>
我亦從君鴻鵠舉都門楊柳正青青<lb/>
<pb n="KR4d0508_WYG_021-13a"/>
　　送胡古愚致仕歸金華次其留别韻<lb/>
天上故人羅祖道夢中稚子候衡門君王深憫七旬<lb/>
苦忠義難忘一飯恩白髪朱衣相照映青山華屋兩生<lb/>
存便尋起石為羊處却笑牛車困子孫<lb/>
　　迎梅<hi>次楚寳臣待制見寄韻</hi>
練帨飄飄翳縞裙雪天羅襪不生塵蓬萊宫裏才領使<lb/>
白玉堂前便有春叙舊正冝金縷曲忘情誰是鐵腸人<lb/>
素娥不訝吾衰老却羡詩成字字新<lb/>
<pb n="KR4d0508_WYG_021-13b"/>
　　送梅<hi>同前</hi>
肯將氷玉混紅裙凢卉從教逐後塵南浦只今同是客<lb/>
東君何事不留春天涯逺意難為别夢裏餘香尚襲人<lb/>
好在西湖湖上路白頭相見更如新<lb/>
　<lb/>
　<lb/>
　<lb/>
　至正集卷二十一<lb/>
</p>
<p>
</p>
  </div>
</body>
</text>
</TEI>
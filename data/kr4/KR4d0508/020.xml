<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷二十</head> <lb/>
    <p>
<pb n="KR4d0508_WYG_020-1a"/>
欽定四庫全書<lb/>
　至正集卷二十<lb/>
　　　　　　　　　　　　元　許有壬　撰<lb/>
　律詩<hi>七言四十首</hi>
　　㑹真觀<lb/>
萬壑千嵒一水通東風吹動碧溶溶彌明到處曽聮句<lb/>
囘老何年此補鐘滿地暖煙生細草半天寒雨撼長松<lb/>
道人不作逰仙夢岳市花香酒正濃<lb/>
<pb n="KR4d0508_WYG_020-1b"/>
　　水簾洞和仲逹韻<lb/>
濺珠噴沫雪霏霏怒湧雄聲動翠微一派衝開雲峽出<lb/>
兩層分斷玉虹飛家山夢到黄華峪衡岳寒生白紵衣<lb/>
我欲濡毫冩形勝老來才調愧元暉<lb/>
　　夀寧宫用閑閑韻<lb/>
當年鸞鶴記經過麗錦詞華出鳯梭京國天髙黄屋近<lb/>
衡山春滿白雲多扈行屢得聮觴詠奉祀時聞響珮珂<lb/>
老我一笻雙不借為言心事更無他<lb/>
<pb n="KR4d0508_WYG_020-2a"/>
　　題曽原徐叔明山居<lb/>
樓下田疇樓上山主人無夢到長安鮮鱗出水金三尺<lb/>
修竹穿雲玉萬竿堂構弟兄皆杞梓階庭孫子又芝蘭<lb/>
瓈江精舎經營處要與斯文共嵗寒<lb/>
　　江民永香亭用廷鎮韻<lb/>
夜不荒凉晝不譁一庭芳樹四時花髙情早慕陶彭澤<lb/>
少態都忘古押衙窻雨翠寒迷竹影洞雲紅潤出蘭芽<lb/>
人間多少黄塵路應被東風笑鬢華<lb/>
<pb n="KR4d0508_WYG_020-2b"/>
　　鄭元翁秀野堂<lb/>
屋上青山列畫圖屋前流水響循除四時花竹駢生意<lb/>
一片煙霞䕶隠居嵗稔客來須設酒日長耕罷却尋書<lb/>
北窻睡起扶笻出閒看浮雲卷又舒<lb/>
　　張山宗知事别三十五年今始一㑹且辱惠詩五<lb/>
　　首次韻答之<lb/>
當時豪氣薄雲天不位三台即列仙編簡古人誰勝已<lb/>
雲霄交友盡忘年流光入鏡忽成老世路着鞭何用先<lb/>
<pb n="KR4d0508_WYG_020-3a"/>
緑水紅蓮行入幕休忘秋菊與寒泉<lb/>
息堂堂下桂槎枒晝夜常縈五色霞宗㫖非傳小乘法<lb/>
文章真出大方家受官俸少氊常冷問字人多酒不賖<lb/>
老友睽離已三紀莫教容易答韶華<lb/>
九萬修程負壯圖兔園依舊是迂儒偶乘逸興來衡岳<lb/>
敢效髙人泛具區夜月軒扉對松鶴春風薇蕨勝蓴鱸<lb/>
樹桑五畆生涯了不用成都八百株<lb/>
席珍求價售明時燕石梧臺敢自竒北海尊前著文舉南<lb/>
<pb n="KR4d0508_WYG_020-3b"/>
風扇底避元規尋常得句即成樂七十休官亦太遲<lb/>
放浪形骸有成筭沙鷗從此莫相疑<lb/>
湘水安流不肯波湘君應喜逸人過瘦如子美吟何苦<lb/>
狂比寛饒飲更多百嵗儘渠為話柄四方隨寓著行窩<lb/>
相逢一任頭如雪猶可相從醉後歌<lb/>
　　和文復送别韻<lb/>
京國逢人問楚湘南㳺誰憚道途長岳峰愛客隂為霽<lb/>
沙鳥驚人集又翔夜艇載囘詩夢去春衣留得酒㾗香<lb/>
<pb n="KR4d0508_WYG_020-4a"/>
天涯莫道分飛逺囘首衡雲尚可望<lb/>
　　叨陞左丞原功以詩為賀和其韻<lb/>
干禄初心只斗升偶隨驥尾遽鶱騰平生浪恃八乂手<lb/>
老去敢誇三折肱玉案麻沾雲氣濕宫壺酒注露華澄<lb/>
鳯池不是藍田縣却愧而今我負丞<lb/>
　　和原功無題韻<hi>二首</hi>
夢斷春風荳䓻梢月明空室見蠨蛸塵封琴岳静聞蟻<lb/>
香褪被池寒折膠白髪而今嗟滿鏡烏衣何處更尋巢<lb/>
<pb n="KR4d0508_WYG_020-4b"/>
赤繩知在君侯手底用持蓍䆒易爻<lb/>
乾鵲何時噪樹梢著衣癡絶候蠨蛸畫圖留影鬢如漆<lb/>
錦瑟收聲柱欲膠一覺十年驚蝶夢平生兩度毁鳩巢<lb/>
莊周豈是忘情者不見咸恒未畫爻<lb/>
　　和閑閑承賜土尊韻<lb/>
百年聲譽滿方輿萬里遨逰盡坦途風月襟懐氷雪句<lb/>
神仙官府帝王都御香賸馥沾書几宫醖流春到藥<lb/>
壺我欲大書承慶事愧無椽筆似君謨<lb/>
<pb n="KR4d0508_WYG_020-5a"/>
　　鐡笛為西曹掾孟天偉賦<lb/>
夢斷柯亭月滿林却從良冶嗣遺音沉埋難蝕千年節<lb/>
剛烈能鳴七竅心回老飛來洞庭晚劉翁仙去武夷深<lb/>
太平不用為鋒刃吹盡人間市酒金<lb/>
　　題沙木斯迪音成之去思碑<lb/>
　延祐乙卯余登第倅遼州維成之公實監郡後十七<lb/>
　年承乏叅議中書成之由吏部侍郎除守四明待罪<lb/>
　政府成之考最擢兩淮都轉運使庚辰夏五承召過<lb/>
<pb n="KR4d0508_WYG_020-5b"/>
　維揚始見其四明去思碑墨本益信昔之考最為不<lb/>
　誣也俄升浙東道宣慰使都元師開治四明邦人士<lb/>
　之喜當何如耶余昔同僚相得甚驩故樂道其槩而<lb/>
　重之以詩曰<lb/>
當時同列共<hi>闕</hi>貞深幸掄材與鑑衡漕府五年書上考<lb/>
海天雙節照連城春留舊治棠無恙雲䕶豐碑蘚不<lb/>
生竹馬兒童應有語四明山水故多情<lb/>
　　送王仲方赴彰徳總管<lb/>
<pb n="KR4d0508_WYG_020-6a"/>
天門魚鑰換魚符華髪偏冝皂葢車愧我老非鄉郡判<lb/>
喜君名入御屏書莫憑鄴下一時語當念民心三代初<lb/>
洹水先塋滿松栢春風餘力望吹噓<lb/>
　　題楊德璋崇德樓<lb/>
樓頭天接玉門闗樓下河流繞賀蘭要與聖賢同踐履<lb/>
不因風月事㳺觀牙籖插架三萬軸畫棟飛雲十二闌<lb/>
嵗晚德符何處是階庭玉樹倚髙寒<lb/>
　　春波小隠圖<lb/>
<pb n="KR4d0508_WYG_020-6b"/>
楊柳煙深鶯未老桃花浪暖鱖初肥人生何日脱羈鞅<lb/>
方外有天容布韋已辨筆床隨野艇更添茅屋傍魚磯<lb/>
莫言大隠皆朝市猿鶴由來識是非<lb/>
　　贈范堯臣赴棠隂巡檢<lb/>
平生俠氣薄雲天能使聲名一日傳胷次故家兵十萬<lb/>
世間新話字三千明堂杞梓憐横道小隊弓刀試著鞭<lb/>
好養排風舊毛質九霄騫翥有他年<lb/>
　　復科呈原功<hi>并序</hi>
<pb n="KR4d0508_WYG_020-7a"/>
　自慚膚學忝與首科凡我同盟綴歐詹之虎榜問<lb/>
　余何事據荀朂之鳯池適丁國是之多艱莫救文<lb/>
　風之不競紫衣傳詔驚聖訓之如綸玉笋聨班愧<lb/>
　天香之滿袖忍作捧書之王旦誓為乞旅之申胥<lb/>
　恨無一字以解圍愈重同年之浩歎結廬在人境<lb/>
　我方歸隠于柴桑臨流作釣磯公欲買田于清潁<lb/>
　奎躔有赫天道好還御燭星辰先賁玉堂之元老<lb/>
　宫壺雨路繼呼黄閣之舊人為北道之逺來雪東隅<lb/>
<pb n="KR4d0508_WYG_020-7b"/>
　之舊耻王庭孚號政府僉謀一髪引千鈞孰能勝<lb/>
　此片言重九鼎子之功夫障北川之狂瀾揭中天<lb/>
　之華日因人成事遂收效于桑榆曰我能興竟踐<lb/>
　言于息壤喜而不寐詩以永歌朂爾羣材好作儒<lb/>
　林之晁董歸哉二老甘為聖世之巢由畧此寫心<lb/>
　伏希捧腹<lb/>
圖書東壁久蒙埃手障西風為掃開駝觜不縁公第一<lb/>
魚羮無愧我重來栽培桃李非私已收拾楩楠要育材<lb/>
<pb n="KR4d0508_WYG_020-8a"/>
心事以酧歸便得石田茅屋又蒼苔<lb/>
　　糟笋和原功韻<lb/>
穿林快劍截文犀沉浸誰教遽到齊玉版悦禪成骨醉<lb/>
籜龍酖味失雲栖此君一譜通儀狄稚子三生是阮迷<lb/>
我向楚山餔未厭等閒那肯傳氷虀<lb/>
　　送盧正卿赴福建運同<lb/>
桂林萬里恰歸來又遣三山二漕臺科第人材今可數<lb/>
東南民力已堪哀牢盆乆待攜春去行李先期載月迴<lb/>
<pb n="KR4d0508_WYG_020-8b"/>
九曲棹歌無用和好從雲谷問生財<lb/>
　　時雨忽降簿書甚稀獨坐後堂王可矩右司以詩<lb/>
　　見教次其韻<hi>二首</hi>
翠樹雲深百鳥鳴彤闈如水嫩凉生雨聲自與詩有約<lb/>
天巧豈容人强名萬里秋風黄鵠夢五湖春水白鷗盟<lb/>
年來不用愁華髪尚有觀山老眼明<lb/>
西㕔東閣總詩鳴天籟相闗觸處生京國故人多老病<lb/>
洛陽才子獨聲名風雲幸際文昌運松栢休忘嵗晚盟<lb/>
<pb n="KR4d0508_WYG_020-9a"/>
他日江湖攜手去儘渠蚊睫有焦明<lb/>
　　方旱得雨九齡平章徴詩志喜<lb/>
才覺驕陽氣鑠金便令璇極轉濃隂坐朝真有作霖手<lb/>
伴食可攄憂國心一夕夢占魚兆恊九天雲接鳯池深<lb/>
神功帝力猶能賦都雅從教愧賀深<lb/>
　　送宋子與赴贑州照磨<lb/>
賢勞鉛槧十年期才得春風賦式微黄牒已逾毛義檄<lb/>
緑袍無負老萊衣蒲㠶和月載詩去芸閣分香滿袖歸<lb/>
<pb n="KR4d0508_WYG_020-9b"/>
明日欝孤臺上望白雲應是不孤飛<lb/>
　　送楊德璋降香寧夏如來寺<lb/>
何年金像峙堂堂天眷方増慧日長一旦皇華逺銜命<lb/>
滿林簷蔔若為香子行又遂庭闈樂詩苦寧知道路長<lb/>
為向平章專問訊暮雲春樹思茫茫<lb/>
　　延春門對雪丞相命即席賦<lb/>
岧嶤宫禁接同雲寒壓東華十丈塵輦轂幾年無此雪<lb/>
廟堂今日有斯人瓊樓影亂三山月玉樹花驚一夕春<lb/>
<pb n="KR4d0508_WYG_020-10a"/>
可笑袁安不髙卧要將綿力助洪鈞<lb/>
　　正月八日行香中心閣過王君實侍郎留酌<lb/>
中心臺閣曉參差白髪遺民幸侍祠禮部尊開成一醉<lb/>
皇州春到不多時空庭鶴舞能留客古鼎香銷未得詩<lb/>
酒盡且歸君莫訝上元回首又休期<lb/>
　　考官王師魯博士監試張雄飛御史皆同年也因<lb/>
　　成鄙句以寫舊懷<lb/>
仁皇下詔急求賢糠粃當時偶在前兩榜復科新大比<lb/>
<pb n="KR4d0508_WYG_020-10b"/>
三人聯事舊同年闗山道路尋常夢臺閣風雲尺五天<lb/>
但使得才今勝昔吾儕寧復歎華顛<lb/>
　　雄飛喜作詩而例禁不得相見作詞調之<lb/>
張子能詩擅士林無時無地輟搜尋文場咫尺不相見<lb/>
春興幾多應自吟鍊字直教成白首知音豈待鑄黄金<lb/>
何時尊酒論真訣要自康謡説到今<lb/>
　　至公堂即事<hi>二首</hi>
科目中微復盛行至公堂上寓權衡鵠袍儼雅四百輩<lb/>
<pb n="KR4d0508_WYG_020-11a"/>
鵬翼扶摇九萬程椽筆雲雷平地起蘧廬燈火徹宵明<lb/>
得賢要效涓埃報白日青天鑒此誠<lb/>
五更傳鑰棘門開巾卷于于悉俊才萬世重儒有天在<lb/>
八人承詔主文來良金政待披沙㨂真玉休教抱璞囘<lb/>
早捧賢書拜天子紅雲跬步是蓬萊<lb/>
　　雄飛有詩次其韻<hi>二首</hi>
句句珊瑚間木難君才不愧鄭都官月中有桂天何近<lb/>
春半無花曉尚寒多士文章雲五色野人心事日三竿<lb/>
<pb n="KR4d0508_WYG_020-11b"/>
松㕔雅興知多少只恐毫端墨易乾<lb/>
少年文戰不知難老矣常憂負縣官詩筆亂摇松月碎<lb/>
席房清透栢霜寒人間跛鱉從千里海上連鰲待一竿<lb/>
無奈春風笑吾輩滿堂佳客酒杯乾<lb/>
　　用東曹掾徐仲禮韻<lb/>
簾幙香凝晝景遲卿雲不動九天低百年塲屋重開設<lb/>
一代人才入品題賦類長卿慙狗監車如伯厚笑鷄栖<lb/>
欲知瑞應文明處夜夜寒芒爛壁奎<lb/>
<pb n="KR4d0508_WYG_020-12a"/>
　　謝賀右丞寄蒲萄酒<lb/>
幾年西域蓄清醇萬里䲭夷貢紫宸仙露甘分紅玉液<lb/>
天風香透白衣塵相君不用凉州牧老子方懐漢水春<lb/>
自把叵羅還自酌惜無細馬錦靴人<lb/>
　　和明初蒲萄酒韻<lb/>
漢家西域一朝開萬斛珠璣作酒材真味不知辭麯糵<lb/>
歴年無敗冠尊罍殊方尢物冝充賦何處春江更潑醅<lb/>
却笑無功戀門下<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>田荒盡不歸來<lb/>
<pb n="KR4d0508_WYG_020-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷二十<lb/>
</p>
<p>
</p>
  </div>
</body>
</text>
</TEI>
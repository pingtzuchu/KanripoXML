<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷五十一</head> <lb/>
    <p>
<pb n="KR4d0508_WYG_051-1a"/>
欽定四庫全書<lb/>
　至正集卷五十一<lb/>
　　　　　　　　　　　　元　許有壬　撰<lb/>
　碑志<lb/>
　　贈中大夫僉太常禮儀院事輕車都尉追封樂安<lb/>
　　郡侯諡惠肅孫公神道碑銘<hi>并序</hi>
河東山西道宣慰使高唐孫公致仕家居年七十七矣<lb/>
其子亞中大夫江北淮東道肅政亷訪副使天正卒於<lb/>
<pb n="KR4d0508_WYG_051-1b"/>
官既葬有司上其行實請易名於朝宣慰公走書屬有<lb/>
壬曰我族蕃衍而我惟一子我幸健俾仕四方雖不在<lb/>
側志樂也今則我當死不死吾兒不當死而死矣情之<lb/>
所鍾殆無以自釋獨有可以垂之不朽者得所托焉吾<lb/>
其遂可少釋乎吾兒昔與子游子其銘之按孫氏其先<lb/>
益都壽光人諱嗣翁者金末戍襄鄧遂居洛卒因葬焉<lb/>
配張氏生徳遷高唐生殖日盛徙洛葬髙唐故又為高<lb/>
唐人配胡氏生居仁宣慰公也起家新昌丞平大盜知<lb/>
<pb n="KR4d0508_WYG_051-2a"/>
名踐歴華要階中奉大夫累贈嗣翁嘉議大夫濟南路<lb/>
總管上輕車都尉樂安郡侯張氏樂安郡夫人徳中奉<lb/>
大夫山東東西道宣慰使䕶軍樂安郡公胡氏樂安郡<lb/>
夫人天正字夢符妣宮氏贈樂安郡夫人繼母蘭氏封<lb/>
樂安郡夫人始生宣慰公兩夢神人授白麻丈曰宣付<lb/>
孫天正因名焉為人状貌竒偉嗜學頴悟宿衛於仁廟潛<lb/>
邸大徳丁未立東宫僚屬擢從仕郎受文庫副使選<lb/>
補太史掾監修國史掾除中書省管勾承發架閣庫宣<lb/>
<pb n="KR4d0508_WYG_051-2b"/>
尉公為右司郎中例避改都䕶府都事蘭夫人卒河東<lb/>
泣血奔赴毁瘠骨立䕶柩歸葬廬於墓側服除知沂州<lb/>
三皇廟湫隘至三日命改作民吏難之既而規置有法<lb/>
不三月而訖功臨沂縣去州逺吏得延緩為姦徙之州<lb/>
左捐俸倡率以賑歳饑立法均役以革吏弊墾闢荒田<lb/>
招集流亡朔朢率校官諸生講誦廣社師以教都鄙季<lb/>
月舉孝弟力田怠惰游食各一人春秋行縣躬覈之臨<lb/>
沂民妻徐甫二十䘮夫自經以徇有司四年不以聞得<lb/>
<pb n="KR4d0508_WYG_051-3a"/>
其實上之報下旌其閭嶧州豪曹誼奪細民田凡三移<lb/>
不為直郡以屬公立决之既去州人刻石思之去五年<lb/>
益思之又相與請文刻石政遼陽省左右司員外郎敭<lb/>
歴治效灼不可掩於是臺除僉山北遼東道肅政亷訪<lb/>
司事廣寕劉大使誣承殺人辨而釋之人稱為神明俄<lb/>
拜監察御史劾權近斥竄之文宗嘉其直每進見字而<lb/>
不名擢江北淮東道肅政廉訪副使行部多縱弛犯科<lb/>
將大懲之而一疾竟不起至順四年二月二十七日也<lb/>
<pb n="KR4d0508_WYG_051-3b"/>
得年五十以某年月日祔先塋元統三年春贈中大夫<lb/>
僉太常禮儀院事輕車都尉追封樂安郡侯諡惠肅配<lb/>
劉氏贈恭人繼張氏贈高唐縣君今夫人董氏封高唐<lb/>
縣君二子曰琮曰璋一女尚㓜嗚呼予悲夫天之生材<lb/>
成之難而毁之易也又悲夫子不得銘其父而父廼銘<lb/>
其子也孫氏三世同居而惠肅又能睦於族孝於親出<lb/>
為良牧守入為才御史宣慰公之樂世無有也惠肅嘗<lb/>
欲叙次宣慰公行實未果而在其身者一旦反以累之<lb/>
<pb n="KR4d0508_WYG_051-4a"/>
以垂老之人罹兹荼毒其可傷也夫雖然得之天者吾<lb/>
不得而必之修之身者苟無愧焉則期頥不為多而五<lb/>
十不為少是盖有幸不幸焉君子不校也銘曰<lb/>
孫源𨗳洛實猶濫觴浚而擴之滙於高唐至河東公日<lb/>
底昌大惠肅承之舉以沃溉惠肅之生天兆其祥受知<lb/>
仁皇受文為郎二十七年於中於外雙碑植沂百世遺<lb/>
愛驄馬載驅豸冠復峩清濁自彼吾其靡他茫茫淮甸<lb/>
荆棘塞之我銍始揮云胡折之易名以諡隱卒以封施<lb/>
<pb n="KR4d0508_WYG_051-4b"/>
用未究子孫其逢哀哀老親遽委而去存没無愧修短<lb/>
有數於昭斯銘貽訓將來父兮子兮是亦可哀<lb/>
　　故忠翊校尉廣海鹽課司提舉贈奉訓大夫飛騎<lb/>
　　尉漁陽縣男于闐公碑銘<lb/>
先子佐永州幕祁陽監縣于闐公實同時其子赫伯舎<lb/>
登乙卯進士第有壬寔同年同仕於臺又同僑于鄂一<lb/>
日請曰赫伯舎不幸早孤先人功烈幾泯矣幸及故老<lb/>
十得一二而墓碑未刻子其銘有壬惟世交義不敢辭<lb/>
<pb n="KR4d0508_WYG_051-5a"/>
公諱喇嘛丹以字噶瑪拉丹行于闐人也于闐自漢通<lb/>
中國至公始為氏焉祖諱鄂爾伯什斯巴薩哈見為諾<lb/>
爾罕牧民官父諱穆爾阿里大名宣課提領至元十三<lb/>
年宋平擇守令大臣以公見世皇稱曰巴圖宜邉境用<lb/>
命監永州祁陽縣縣接蜀廣多溪洞頑梗所宂稍失御<lb/>
即跳梁攝尹土豪羅飛素横常有功守將劉匿不上十<lb/>
四年遂弄兵襲劉嘯衆至十萬公間道赴州遇賊四至<lb/>
射刃七人馳出從者數十人獨周保持馬尾免守州<lb/>
<pb n="KR4d0508_WYG_051-5b"/>
南門賊攻北門敗之獲其佐周遷三十人飛環而攻我<lb/>
既却守將追之公偵知有伏約礟發夾擊俘戮殆盡擒<lb/>
陳瑞於木皮寨賊起五月參政呼圖克特穆爾始至公率<lb/>
先深入繼以大兵獲飛戮之實其皮以徇賊所署令簿<lb/>
尉以次授首主帥將屠縣力爭得免命招撫得户一萬<lb/>
三千出石空步匿岩穴將死者四百餘人十九年飛黨<lb/>
黄如瑞稱宋年據縣西躬入降之得户一百四十初飛<lb/>
欲害公公已入郡如瑞殺公假弟納蘇拉迪音姊壻堪布<lb/>
<pb n="KR4d0508_WYG_051-6a"/>
及降不校也四望山界四郡林谷阻深二十二年賊賀<lb/>
九六盤穴其中四省兵討之公焚山堙溪身為前𨗳詹<lb/>
一子據黄羆嶺作亂兵將因欲屠之公曰脅從且免矧<lb/>
良民乎我其長也當先即刑主帥許生致渠魁當免乃<lb/>
赤手步入賊始未信刃槊以迓公徐進無懼色鋒儗面<lb/>
尋閣兩肩公曰我以身保汝出即兵觧不信畱我以質<lb/>
賊投兵羅拜曰天活我也畱從者唐正以其魁出師遂<lb/>
還建議也種鳥符大水戍低城大橋棑山息饋輸鎮險<lb/>
<pb n="KR4d0508_WYG_051-6b"/>
惡從之湖廣省臣貪虐意公竒貨下獄幾殆既縱復攝<lb/>
邑父老爭餞飾小兒歌聲公之寃省臣誅遂已公以黄<lb/>
羆嶺極高險當驛衝暑行尤困作粥食過者自夏迄秋<lb/>
嵗不輟主帥憲臬屢上功輒寢調廣海鹽課提舉大徳<lb/>
元年三月二十日卒桂州年五十有九治命葬祁陽北<lb/>
原娶伊爾根氏先卒繼蔣氏賢而讀書事公姊如姑討<lb/>
賀之役陰遣勇士張甲率五十人給兵以從後公十年<lb/>
卒二子沙海布迪音出周氏蔭道州行用庫使赫伯舎出<lb/>
<pb n="KR4d0508_WYG_051-7a"/>
龍氏四嵗失母蔣氏子之爲御史贈公飛騎尉漁陽縣<lb/>
男蔣氏龍氏皆漁陽縣君僉浙西憲移湖北階朝散大<lb/>
夫公身長八尺餘勇而有謀蹈危不慴為縣十八年人<lb/>
號長者撫而活者户萬三千六百四十為鄉民長子孫<lb/>
可勝計哉然壽不六十位才五品爾僉憲按黔中當蜀<lb/>
有警諭土酋止還卒招鄉兵伺變守險號令精明人謂<lb/>
有父風焉諸孫種學日大以蕃嗚呼天道之有知者固<lb/>
自若也其有功邑民家能道之戰陳之詳則遺老無幾<lb/>
<pb n="KR4d0508_WYG_051-7b"/>
僉憲自浙歸及見張甲暨老兵鄧义軰得事為詳又尋<lb/>
病没甲亦老矣豈非功烈之在世天實不欲滅之而使僉<lb/>
憲及聞也不愈於有善而弗知知而弗傳者乎銘曰<lb/>
惟天生才惟才用殊才可大受而用或拘為邑孔卑游<lb/>
刃有餘頑獷䲭張我長乃攎弦歌未洽戈㦸若林捍患<lb/>
禦菑我力我心嗟嗟赤子亂豈性常獸驚波傾乃底滅<lb/>
亡免胄攖鋒赤手搏虎彼心亦人其忍予侮誠感機應<lb/>
厥角若崩萬命嗷嗷垂死復生于屯于戍于田于耕十<lb/>
<pb n="KR4d0508_WYG_051-8a"/>
有八年惠浹政成降年不永有藴未究豈嗇於身以大<lb/>
厥後民子而孫何日忘之我不公忘公無我遺<lb/>
　　故僉書江西等處行樞宻院事贈樞宻副使䕶軍<lb/>
　　雲中郡成毅公神道碑銘<hi>并序</hi>
仁皇御極勅太史傳功臣罔俾湮滅復下令訪索遺逸<lb/>
家許自陳遼州達嚕噶齊額森特穆爾上其父僉書公<lb/>
行實且請易名於朝致和九年贈鎮國上將軍樞宻副<lb/>
使䕶軍追封雲中郡公諡成毅妣欽察氏楊氏皆從封<lb/>
<pb n="KR4d0508_WYG_051-8b"/>
雲中郡夫人乃詣有壬請銘請碑謹按太常之議而筆<lb/>
之曰公諱伊徳黙色杜爾伯特氏父諱台世役宿衛世<lb/>
皇徇鄂公以驍勇扈行有警必前賜白金綵段名以拔<lb/>
空攝阡事征李璮以勞入侍上嘗陰視諸衛士腰帶見<lb/>
公所佩精備命佩刀糾諸士息州將請督戰官宥宻臣<lb/>
枚舉不允賜公虎符海月符金鞍玉帶以行宋戒嚴金<lb/>
剛臺衂其鋒戰捎箕窩中流矢墮馬易騎復進大破之<lb/>
所向克捷遣子納琳請城浮光召入面畫可之賜金鞍<lb/>
<pb n="KR4d0508_WYG_051-9a"/>
一授昭勇大將軍光州等處招討使光既城總十二萬<lb/>
户攻陽羅堡分鎮黄州立驛抵汴徙潯陽以扼江西下<lb/>
南康瑞昌徳安分攻洪州章江門不克呼敵諭名將親<lb/>
登城敵請入約降日公自往譙其久抗王師其守列槃<lb/>
曰大江已失此堅閉畏罪爾明文示宥當即解甲為請<lb/>
於帥如約受降撫州援至敗之土坊遂入撫幷下建昌<lb/>
撫賊張青阻險莫制偵知賊娶賜宴所居夜趨七十里<lb/>
破其柵獲青俘其族脅從軰悉縱之樂安詭降既入兵<lb/>
<pb n="KR4d0508_WYG_051-9b"/>
亂出窗户退則凳几填塞里巷前却創甚竟獲其首崇<lb/>
仁宜黄皆降偕它帥分道取閩約集建寕所至如破竹<lb/>
三日約兵始至黄人叛公方赴贛帥府以公舊鎮威名<lb/>
素著俾總江西兵往討復之麾下無敢縱掠民感徳為<lb/>
生祠初湖廣兵屯樊口公言形勢不利其將鄭不聽果<lb/>
為賊刼溺死公之入也得其虎符賊中奏報遷鎮國上<lb/>
將軍廣東道宣慰使進輔國上將軍江西省㕘知政事<lb/>
同官誣搆左遷昭勇大將軍招討使入見自明賜給豐<lb/>
<pb n="KR4d0508_WYG_051-10a"/>
腆校𨽻賞擢有差為罷行省改鎮國上將軍江西道宣<lb/>
慰使以直前枉移㕘閩省尋復江西往來閩廣平邵武<lb/>
取漳州潮陽番禺下汀梅循惠分寕董竒樂安貴早小<lb/>
洲黎徳弄兵蜂起悉敗獲之上欲立行樞宻院徴天下<lb/>
省一官入議公對稱㫖遂僉書江西等處行院事院革<lb/>
入朝上深撫慰議以名城休老會疾作不起至元二十<lb/>
四年三月二十日也春秋七十葬定陶鐵渠原子六曰<lb/>
拜特穆爾後衛親軍千户曰竒爾濟蘇特穆爾曰納琳<lb/>
<pb n="KR4d0508_WYG_051-10b"/>
襲公舊部明威將軍萬户達嚕噶齊鎮建昌曰囊嘉特<lb/>
能左右騎射曰額森特穆爾始監解州移遼州改同知<lb/>
咸平府事封奉議大夫曰布格䕃昭信校尉同知江陰<lb/>
州事饒州路判官孫<hi>闕</hi>　　人公為人持重性尤敏悟<lb/>
譯傳剖決纎悉曲當有壬倅遼熟監州言先烈南臺行<lb/>
部過庾嶺居人往往能道公事雖驛郵移置靡不有法<lb/>
昔宋不綱我師之南也曲長偏校皆將帥才况佐元氣<lb/>
而握元機者乎公早以才器受知世皇謀濟其勇樹勲<lb/>
<pb n="KR4d0508_WYG_051-11a"/>
赫然其生而顯榮没而崇異宜哉銘曰<lb/>
皇元繼天盛徳朔基維春始艮動闢以時淳渾鍾才景<lb/>
從軰出有若成毅桓桓惟朂賚恩匪私曰能是任㧞出<lb/>
偏裨簡在帝心帝曰往哉息師汝監裹創摧敵城光蔽<lb/>
南郡邑望風降畏不先何獨彼洪孤壘岸然我戰爾知<lb/>
我名爾熟沍凝晛消顛危命續黄人鼓疑渠魁乃殱畆<lb/>
棲不驚廟祀孔嚴伊閩與越指期蕩攘紛紛螳怒轍敢<lb/>
臂當于蕃于宣功浮厥位原抵深茂流長實遂播美有<lb/>
<pb n="KR4d0508_WYG_051-11b"/>
史隱卒有章我詩既同百世其昌<lb/>
　　贈嘉議大夫濟南路總管上輕車都尉追封博郡<lb/>
　　侯鄂通公神道碑<hi>并序</hi>
惟鄂通公在女真為貴族世居遼東天朝混一立賢無<lb/>
方敭歴華貫者接武中外廣西道亷訪使呼圖嚕既位<lb/>
通顯制贈其祖鳯住亞中大夫東昌路總管輕車都尉<lb/>
博平郡侯父高山嘉議大夫濟南路總管上輕車都尉<lb/>
博平郡侯祖妣舒穆嚕氏妣二王氏皆博平郡夫人乃出<lb/>
<pb n="KR4d0508_WYG_051-12a"/>
其家乘請銘諸碑按濟南公髙祖呼沙呼金兵馬統制<lb/>
都元帥以功封澤王戰殁曽祖呼嚕内外㸃檢權樞密<lb/>
院祖薩哈鎮國上將軍京西等處兵馬都元帥考即為<lb/>
東昌公襲其世官穆昆從宣宗遷汴壽八十一卒三子<lb/>
公以長襲穆昆義宗播蔡邑行察平僑東平主帥錄其<lb/>
世時其衣廪東昌給地五千畆宅而居之承制除高唐<lb/>
知州東平控郡邑五十四金谷户口棼不可理檄公稽<lb/>
糾宿弊一洗為州有惠政嵗丙辰卒官年五十有三葬<lb/>
<pb n="KR4d0508_WYG_051-12b"/>
聊城之柏林娶王氏先卒繼王氏子六人曰納丹珠山東<lb/>
道統軍司知事曰瑞童曰慶童曰安童曰文敬曰武畧<lb/>
將軍同知漢陽府事致仕曰呼圖克婁起家衡山縣達<lb/>
嚕噶齊轉臨桂興安尹治最拜西臺御史移南臺歴簽副<lb/>
凡六道廣西言岑雄無叛迹制為寢兵而雄竟招出朔<lb/>
北辨死獄杜宗起二人寃江西折分寕若磑之害舟楫<lb/>
者十所淛西賑糧虚十萬石民吏雖壞產莫償為盡釋<lb/>
之彰癉罷行覆蹟屢最擢佩虎符廣西宣慰司同知副<lb/>
<pb n="KR4d0508_WYG_051-13a"/>
都元帥改本道亷訪使一年棄歸中道有㫖若曰鄂通<lb/>
為得用人縱年高衆不為例其勿致仕賜金段二陞正<lb/>
議大夫而明哲知止去志浩然矣子托克托蔭承事郎同<lb/>
知常徳路龍陽州事孫男曽女若干人嗚呼盛哉昔金<lb/>
源氏奮起東北奄有中夏亡且百年世無其史故家遺<lb/>
俗存復無幾稗書間見非龎失真則闇不彰好古之士<lb/>
慨焉公之先由統制而下世繼樞要其豐功偉績計必<lb/>
炫燿一代史之所錄不得而知之公再啟厥家至亷使<lb/>
<pb n="KR4d0508_WYG_051-13b"/>
又能推恩九泉表掲世次其所以揚天休播先美者不<lb/>
在於兹乎銘曰<lb/>
宋綱解紐金職夏盟苗勃水沛孰遄厥成曰惟景從扞<lb/>
禦輔檠云胡百年寥闐莫稱懷襄胥溺有孑維禎自天<lb/>
迓續顛木斯萌錫田啟家分牧著能嗟彼文獻吾猶及<lb/>
徴混混其源翼翼其承於粲繡衣脱節益貞顯隆敢専<lb/>
及先乃榮大哉亭毒逝者猶生百世川至繁祉是膺勉<lb/>
旃繼序監此刻銘<lb/>
<pb n="KR4d0508_WYG_051-14a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0508_WYG_051-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷五十一<lb/>
</p>
<p>
</p>
  </div>
</body>
</text>
</TEI>
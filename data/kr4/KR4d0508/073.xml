<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷七十四</head> <lb/>
    <p>
<pb n="KR4d0508_WYG_073-1a"/>
欽定四庫全書<lb/>
　至正集卷七十四<lb/>
　　　　　　　　　　　　元　許有壬　撰<lb/>
　公移<lb/>
　　言監察御史李謙亨等量移<lb/>
雷霆震怒终不廢於生成雨露沾濡初何分於美惡<lb/>
况沛九天之厚澤固宜一視而同仁凡仕清朝舉承<lb/>
殊渥豈容餘潤獨限遐陬欽惟今上皇帝以上聖之資<lb/>
<pb n="KR4d0508_WYG_073-1b"/>
舉曠世之典被服衮冕躬祭太廟制作鹵簿聳動<lb/>
神人大禮告成有生胥慶推恩臣下罔有崇卑内外<lb/>
四品以下職官普減一資至於至治二年以前入役者考<lb/>
滿入流日皆與優減天休所被踴躍難勝若有在官得<lb/>
罪而情或可矜者亦宜量加湔濯祭綂所謂明惠之必<lb/>
均也比者監察御史李謙亨成珪以言事得罪欽蒙宸<lb/>
斷竄之千里地面獲全首領幸已莫量但各人適際昌<lb/>
期舉行盛事倘均沾漑益見恢洪若蒙發還原籍准復<lb/>
<pb n="KR4d0508_WYG_073-2a"/>
量移近裏薄示從寛不惟使之得以自新抑見天地父<lb/>
母之徳宏大難名遠邇無間也<lb/>
　　風憲十事<lb/>
照得延祐三年六月欽奉聖㫖作新風憲一欵監察<lb/>
御史㢘訪司官凡利害可以興除軍民休戚切於時<lb/>
政者各宜盡心敷陳以憑采擇又至治改元詔書天下<lb/>
之大機務惟繁博采輿言庶能周悉自今内外七品以<lb/>
上官有偉畫長策可以濟世安民者實封呈省㐲念卑<lb/>
<pb n="KR4d0508_WYG_073-2b"/>
職一介寒微屢叨甄録凡偉畫長䇿之可采豈淺才末<lb/>
學之所知既博采於輿言且下詢於百職況叨言責敢<lb/>
竭愚誠嘗謂天下之事非一設官分職各有攸司而官<lb/>
職之中風憲尤重所以糾百官之非違示百官之軌範<lb/>
故其用人也必當極天下之選而於行事也必當盡天<lb/>
下之公奉法持衡毫髪無間然後可以責人未有已所<lb/>
不能而責人之不至者邇来風憲之司或已有成法而<lb/>
不能奉行或雖有舊規而事當損益庭荒田治盖所未<lb/>
<pb n="KR4d0508_WYG_073-3a"/>
聞故不敢他及而以風憲十事具陳如左<lb/>
　　　取補書吏<lb/>
書吏名役至輕所係至重補用之法屢有變更所以不<lb/>
憚煩者必欲得人而後己也然而改法愈宻得人愈難<lb/>
事壅法隳其弊益甚至使外而郡邑内而朝廷語及此<lb/>
徒無不顰蹙豈天下果無其人而立法終於不善邪盍<lb/>
亦究其所以然者夫天下之人才本難而憲司之事權<lb/>
實重事重則庸人力不勝任權重則小人挾以營私紀<lb/>
<pb n="KR4d0508_WYG_073-3b"/>
綱之廢職此居多苟能依例令管民文資正官從公保<lb/>
舉廉訪司官覆察相同面試中程然後補用如有不應<lb/>
元舉覆察考試正官首領官黜退該吏斷罪勒停則亦<lb/>
何患無其人哉今則所舉大率非强有力者不得覆察<lb/>
者符以虛文甚無謂者面試之日皆與符同公堂秉筆<lb/>
落紙成文者葢百無一二也考試之官初亦豈有私意<lb/>
不過謂人身事辛苦至此忍使流離奔走不遂而歸意<lb/>
則佳矣奈國事何後來者又復如此久久相因是使憲<lb/>
<pb n="KR4d0508_WYG_073-4a"/>
司不終於得人也使其對面依例必試雖元舉覆察已<lb/>
完而其不實者則皆不逐而自退矣豈不革一切之弊<lb/>
哉至於敗缺往往有之而所謂黜斷者絶未聞也人亦<lb/>
何憚而不因循故常哉補用之法以此為綱始終相維<lb/>
但必行之人自得矣若夫節目之損益亦有不容不及<lb/>
者嵗貢儒人雖有明敏之資而遽為未試之事殆未易<lb/>
也今後須要年三十以上覆察完備先歴路吏一考三<lb/>
臺典吏雖案牘素所習學而資質既有不同工拙遂致<lb/>
<pb n="KR4d0508_WYG_073-4b"/>
迥異其應充書吏者亦合先歴路吏一考然後試補官<lb/>
既獲用彼遂達材亦將樂於趨事也奏差名役雖有稍<lb/>
輕今皆轉補書吏始由州吏取充較之路吏所歴既淺<lb/>
所進亦優合於嵗貢不盡路吏内舉察取用依例試補<lb/>
書吏若是則曰綱曰目交相維持申明舊綱叅酌新目<lb/>
補用之初責以必試若有敗缺將元舉官吏必罰無恕<lb/>
人各有警而人才自得矣<lb/>
　　　㑹議還司<lb/>
<pb n="KR4d0508_WYG_073-5a"/>
照得作新風憲詔書各道分司若不徧歴百姓利害官<lb/>
吏貪㢘豈能周知除㢘訪司使守刷按置司去處餘擬<lb/>
每年八月中分巡至次年四月中還司如不依期出巡<lb/>
及廵歴未徧托故廽還或依期還司不曽徧歴及應結<lb/>
絶之事而不結絶者聴總司申臺區處竊惟外郡遠邑<lb/>
小民茹苦含悲而不能赴愬汚吏竊時肆暴而恬然自<lb/>
安者憲司之官非身踐其地心誠求之盖未易周知也<lb/>
朝廷立法謂舊制日月拘迫不能徧歴改擬八月中分<lb/>
<pb n="KR4d0508_WYG_073-5b"/>
巡四月中還司所以責其郡邑必徧而事務必辦也今<lb/>
則毎至分司之時總司依時分道發印而各官因循宿<lb/>
留非半月兩旬不能出户總司未免催促遂至構怨生<lb/>
隙妨害公事至於文移之往来自有遞鋪必曰重事亦<lb/>
自有額設差乗驛往来或者又有必須議論面相可否<lb/>
之事須要經手諳知首尾之人則書吏固其人也今則<lb/>
每遇㑹議公事司官必領吏屬躬自還司驛馬祇應之<lb/>
勞費郡邑官府之送迎嵗月因循事務廢弛一行之間<lb/>
<pb n="KR4d0508_WYG_073-6a"/>
所失若是之多也又每遇詔赦不問條欵拘該如何指<lb/>
稱未奉通一例囬還直候申禀明䧏方行出司雖有明<lb/>
白赦前應追㑹者亦漫不省視至於體覆體察之事與<lb/>
赦文了無相干一切付之不理此尤不可不論者且以<lb/>
已往通例考之即可見也今次遇赦不過照出先奉例<lb/>
文稱說合無比依前例一體施行省部擬議大率皆准<lb/>
舊格至於再四重重相因豈有假此為名遂謂無事設<lb/>
若一二新事舊例所不該者候奉明降至日施行與其<lb/>
<pb n="KR4d0508_WYG_073-6b"/>
餘盖無相妨也推其所由一則妻子在家急於看視二<lb/>
則辭難避事翫廢嵗月因循苟且培飬資品而已百姓<lb/>
之利病官員之貪㢘盖漠如也夫外郡遠邑望司分之<lb/>
来若飢渴之待飲食一事未畢飄然而歸其失望為何<lb/>
如哉况有已經論告之人未曽究問者挾恨報讐適足<lb/>
以重吾民之害耳彼得以為辭者止謂無事而虛費祇<lb/>
應使其果無一事但監臨州郡所以消貪邪䕶疲瘵者<lb/>
不能盡言祇應之費其有幾何况㑹赦而可行者不可<lb/>
<pb n="KR4d0508_WYG_073-7a"/>
勝計除出司不依期及不曽徧歴已有明文外今後凡<lb/>
㑹議公事重者止許差書吏還司其分司官理宜禁止<lb/>
若遇詔赦亦合止於所分州縣聼候通例按行其餘合<lb/>
辦公事至四月中依例逥還庶免曠弛<lb/>
　　　文案稽遲<lb/>
風紀之設振肅綱維宣明風化鎮遏奸邪為重至於刷<lb/>
磨案牘特簿書期㑹之末然而刑獄之重輕金榖之出<lb/>
納舞弄於巧宻之内包括乎繁冗之中故照刷之時尤<lb/>
<pb n="KR4d0508_WYG_073-7b"/>
宜介意且諸司文案憲司得以治之遲者督之使行錯<lb/>
者釐之使正隨其輕重而施其决罰雖一檢一劄之失<lb/>
行十日半月之稽緩盖必較而不恕也至於憲司之事<lb/>
錯者遲者何限首領官雖有檢舉之名分司廽還亦有<lb/>
照刷之說而常人之情無所警畏習於故常狎於情好<lb/>
終於付之不問而已苟以照刷有司之法待之將何所<lb/>
措手足耶有總司立案候分司出廵施行之事分司囬<lb/>
日或以還司日近或以廵歴不曽到彼或轉行委官却<lb/>
<pb n="KR4d0508_WYG_073-8a"/>
行卷連囬牒總司明年出司又復如此搬卷往来有至<lb/>
二三年者本司如此而欲責有司之遲慢可勝嘆哉夫<lb/>
書吏權重上下之所共患而莫究其所已然者請因是<lb/>
論之夫分司之出也官吏三四人而已為之官者使皆<lb/>
熟於案牘精於事情則為之吏者雖欲髙下其手舞智<lb/>
作奸其可得乎其有髙坐堂上大小事務一切付之於<lb/>
吏可否施行漫不省録事權之重欲不歸之於吏不可<lb/>
得也為吏者雖欲避之亦不可得也况有所見之不同<lb/>
<pb n="KR4d0508_WYG_073-8b"/>
書吏所執雖是而不能抗官長之勢其不詭隨者鮮矣<lb/>
竊照按察司設立書吏當時議論事事周悉但用非其<lb/>
人不能無弊遂以為冗員革去今欲去事務之稽違削<lb/>
書吏之權重莫若每道依舊設立書吏四名廵行之時<lb/>
分道而出賛畫公論扶持紀綱還司專一分輪檢舉照<lb/>
刷文案其三臺察院亦合各設一員並於各道并行臺<lb/>
察院考滿書吏應任提控案牘及儒貢書吏兩考之上<lb/>
選充一考之後依例入流如此則案牘免稽遲之患而<lb/>
<pb n="KR4d0508_WYG_073-9a"/>
書吏之權不削自輕矣<lb/>
　　　薦舉官員<lb/>
為治之要在乎得人取人之道必當極天下之公論而<lb/>
後能盡天下之人才薦舉之法固取人之急務然舉之<lb/>
苟不以道恐復有遺才之恨今日之事試以四事論之<lb/>
舉之未盡善者有三而導之使競者則有一焉所謂未<lb/>
盡善者一曰五事舉人之弊五事之目因循雖古實則<lb/>
虛文户口之増不過析居放良投户還俗或流移至此<lb/>
<pb n="KR4d0508_WYG_073-9b"/>
彼减此増之數夫何能哉江南之田水中圍種齊魯之<lb/>
地治盡肥磽雖有真才五終不備遼海之沙漠莽蒼巴<lb/>
蜀之山林溪洞龔黄繼踵能使田野闢乎欲盗賊之息<lb/>
者有盜匿而不申求訟詞之簡者將應理之事亦付不<lb/>
問至於賦役則上下貧富品答科沠自有定規盡能奉<lb/>
行亦分内事况實效茫然凋瘵日甚惟其必以五事全<lb/>
備取之則誰不巧飭紙上且例文明謂所舉但有敗闕<lb/>
罪及元舉察官今敗闕者何限而黜責未聞宜其翫習<lb/>
<pb n="KR4d0508_WYG_073-10a"/>
苟且非恩不舉也今後莫若令監察御史㢘訪司官凡<lb/>
路府州縣官各舉所知不必拘以五事明言其才能事<lb/>
政著明實蹟以備采擇嚴其同坐之科必罰無恕則人<lb/>
才將自得也二曰不明所長之弊夫人才古今所難人<lb/>
各有能有不能不可强其所短而廢其所長也比年以<lb/>
来每見所舉之文一槩無非可居風憲言路之人若夫<lb/>
治民用兵理財聴訟主文叅幕考工明術者世豈無之<lb/>
見於薦剡者盖百無一二也今後擬合各言所長至省<lb/>
<pb n="KR4d0508_WYG_073-10b"/>
部籍類以憑采擇庶銓用之際各適其材三曰連名舉<lb/>
同之弊監察御史舉人之際多挽同列連署滿紙同署<lb/>
之人復有論薦亦復要之雖有素不相知之人未免委<lb/>
曲順從殆如答禮盖以平日往復之有素也夫人之相<lb/>
知各有淺深必欲同銜實乖公論今後擬合令單名薦<lb/>
舉果有同識其賢亦合别具薦狀庶革牽聨之弊其一<lb/>
事𨗳之使競者比見薦到五事備㢘能官員憲臺既已<lb/>
除擢後又與之呈省遂營求升等减資且始言薦之<lb/>
<pb n="KR4d0508_WYG_073-11a"/>
以其可居風紀激勵貪濁俾居清要則是已賞之矣又<lb/>
圖升减不惟有礙選法實𨗳之使競也今後擬合將已<lb/>
經臺除者再不升减其已經省部升减之人憲臺若欲<lb/>
除用須待再舉無瑕然後甄録庶少抑奔競之風<lb/>
　　　亷使頻除<lb/>
分職之在外者莫重於憲司用得其人則一道之間功<lb/>
效有不可勝言者况廉訪使職長一道權總副僉分司<lb/>
總司皆聴處决是以其職尤難其人苟得其人可不假<lb/>
<pb n="KR4d0508_WYG_073-11b"/>
以嵗月使之盡展其長乎今天下二十二道闕者盖十<lb/>
常六七徧歴精選僅得㡬人而到任未幾尋復改授夫<lb/>
天下之事非責之專任之久未易有成也朝廷定制内<lb/>
任以三十月外任以三周嵗為滿雖有明敏過人之才<lb/>
至於本末之後先輕重之緩急布置施為各有條序固<lb/>
非急遽之所能盡也語曰苟有用我者期月而已可也<lb/>
三年有成夫子大聖周嵗之月但能僅布紀綱至於治<lb/>
功必三年而後成子産相鄭一年而謗之三年而頌之<lb/>
<pb n="KR4d0508_WYG_073-12a"/>
今之所用果何人哉苟得其人則又或一年或半年或<lb/>
數月紛紜改易席不暇暖家貲盡於遷移筋力疲於道<lb/>
路公務益隳紀綱不振職此故也夫省臺所職雖有不<lb/>
同機務重輕亦未易别大扺事體相需同欲致治而已<lb/>
今憲臺選用官員所至之處吏屬尚未盡識而省部論<lb/>
擇復與改除其省用者臺亦如之遂使一人之身一嵗<lb/>
數遷一或不除皆置不用人才固難而用之如此將何<lb/>
以責其成效耶今後廉使既得其人部省不請改用須<lb/>
<pb n="KR4d0508_WYG_073-12b"/>
待將滿却聴選除庶三年之間一道之事得以盡其所<lb/>
施也<lb/>
　　　逺道闕官<lb/>
天下之大生民之衆撫之以郡邑綱之以憲司可謂治<lb/>
具畢張矣而遠邇之間有不容不辨者各道司官除㢘<lb/>
使守司刷按置司去處其副使僉事分道出巡所至詞<lb/>
訟填塞公務紛紜推問不公審斷獄刑照刷文卷㸃視<lb/>
倉庫及體覆體察一切公事一有缺員則巡歴未至之<lb/>
<pb n="KR4d0508_WYG_073-13a"/>
地必有受其弊者今所至闕官或令副使僉事守司而<lb/>
按治州郡皆不暇及况腹裏邊逺事勢不同腹裏時有<lb/>
闕官郡邑官吏猶或有所忌憚設有縱恣不法而禮法<lb/>
之民有苦而已若夫邊逺地面山川溪洞之險阻徭黎<lb/>
夷獠之𡨕頑撫字或乖利害不淺官吏憑恃險遠率多<lb/>
貪汚漁獵繭絲無所不至非持憲之人監臨彈治使之<lb/>
有所警畏殆未易靖也今年廣西一道至今闕官令經<lb/>
歴權攝司事廣東海南福建悉皆闕人盖是已除者托<lb/>
<pb n="KR4d0508_WYG_073-13b"/>
故不来而到任者不久即去迹其所由亦各有說人情<lb/>
孰不欲身之安佚以遂其仰事俯畜之心哉今則不擇<lb/>
其地之逺近人之便否一概授之雖嚴其不赴之罪亦<lb/>
無以作其必往之心也江南三省接連及廣海地面二<lb/>
品至七品官員可任風憲者豈無其人若將各道分相<lb/>
近地面官員有政績昭著曽經薦舉者遴選銓除庶人<lb/>
皆知勸可無闕官之患<lb/>
　　　冗食妨政<lb/>
<pb n="KR4d0508_WYG_073-14a"/>
憲司設官置吏雖大小不同而人各有職豈有無事安<lb/>
坐贅員冗食不能少禆治理又復有蠧於政事者哉且<lb/>
司官首領官責任之重固不待言譯史則標譯文字譯<lb/>
寫表章書吏則按行照刷審理推問奏差則往来傳逹<lb/>
實為行人以至典吏之微亦各有事而通事之設本為<lb/>
蒙古色目官員語言不通俾之傳逹固亦切用之人然<lb/>
而今日各道監司大率多通漢人語言其不通者雖時<lb/>
有之而二十二道之中盖可屈指而知也則是所用之<lb/>
<pb n="KR4d0508_WYG_073-14b"/>
時常少而無用之時多虗糜廩禄又與出身日無所事<lb/>
不過挾司官之勢陵侮吏曹俯視官府擅立威權恐喝<lb/>
有司囑託公事附帶買賣影蔽富民誠以安坐而食無<lb/>
所用心故其為己營私既專且精也舉世皆知書吏握<lb/>
事權重之弊而不知此曹雖不握事權而事實由之故<lb/>
其為害若輕而實重弊難盡除去其太甚今後莫若令<lb/>
譯史兼之各路亦合一體照磨雖曰職官皆重慎㢘恥<lb/>
架閣承發付以典吏紙劄祗候遂為專司餘則無所事<lb/>
<pb n="KR4d0508_WYG_073-15a"/>
而安坐冗食亦合减去令知事兼之今各道照磨闕處<lb/>
不少未聞兼之而有失懼者也或謂寺監三品清閒衙<lb/>
門皆設照磨通事此可减乎曰風紀之司一事之微皆<lb/>
當極天下之公論天下冗員不知其㡬風紀之司皆當<lb/>
建白整頓縱不能此忍自畜之哉或者又謂欲此闕安<lb/>
置人員尤非公論孰謂風紀之司而有為此論者乎倘<lb/>
蒙詳酌議行亦有補於風憲<lb/>
　　　銓除御史<lb/>
<pb n="KR4d0508_WYG_073-15b"/>
監察御史前代八品之職國朝官制為正七品選格内<lb/>
任一考與升從六外任兩考方進一等握筭計資毫髪<lb/>
不貸至於憲臺除用歴御史者即除各道僉事正五品<lb/>
職内轉臺為都事必授副使正四品級非戾於選法也<lb/>
誠以御史非百職之可比庶務之利病皆得而敷陳百<lb/>
官之奸邪皆得而糾劾朝廷使之位卑而言髙者盖御<lb/>
之有道也人之常情望其所未至則必奮發激勵勇於<lb/>
趨事刀鋸在前有所不顧位卑禄輕則易於棄去無患<lb/>
<pb n="KR4d0508_WYG_073-16a"/>
失之念去就既輕作事必勇若厭其所望滿其所欲則<lb/>
必委曲周旋保全遮䕶今也四品五品率皆除之甚有<lb/>
資歴已及三品而浮沉其中彼果何望而奮於立事耶<lb/>
故事之来也含糊模稜目曰老成鈐口縮頭號為持重<lb/>
廹晚景者顧影而自惜計子孫者留意於將来因仍改<lb/>
除遂為得計今後莫若先儘縣逹嚕噶齊縣令有治迹<lb/>
治次及内外六品七品才徳堪充之人其資品髙者不<lb/>
必銓用庶無患失之心又比年以来每將集賽人員除<lb/>
<pb n="KR4d0508_WYG_073-16b"/>
充是職夫聰明敏逹者固亦不少而事務生踈者不能<lb/>
無焉亦合精選上等知識而明敏剛直能勝其任者為<lb/>
之庻幾適用於憲綱不為小補<lb/>
　　　贓罰賑濟<lb/>
近承奉臺劄淮西河南㢘訪司將贓罰錢賑濟飢民奏<lb/>
准今後若有賑濟没俺文字休交動支切謂民以食為<lb/>
天遇時有阻飢之患國以民為本救荒實為政之先聖<lb/>
朝子育黎元鰥寡孤獨給糧養贍災傷水旱蠲稅賑恤<lb/>
<pb n="KR4d0508_WYG_073-17a"/>
至矣然而州縣非才奉行不至不幸有水旱之不時細<lb/>
民實獲其惠者未之見也而况經費不貲帑藏有數嗸<lb/>
嗸仰給卒無以應之遂至鬻子賣妻輕則為道路之流<lb/>
民重則為原野之餓莩救之之道當如拯水火之焚溺<lb/>
也夫㢘訪司所収贓罰錢物始則實出於民皆濫官汚<lb/>
吏掊尅聚歛之與其他用不若歸之且各處人民必見<lb/>
已飢而後陳報未有逆料將来而敢預為申請者也若<lb/>
待明文恐有不及如蒙詳酌若有賑濟附近道分擬候<lb/>
<pb n="KR4d0508_WYG_073-17b"/>
明降其餘遠道有司錢榖果有不敷許令支用庶望飢<lb/>
民不至失所<lb/>
　　　農桑文冊<lb/>
農桑生民之所天有國之大計人無智愚皆知其為重<lb/>
且急也世祖皇帝内立大司農司總挈天下農政各處<lb/>
正官嵗時勸課無成效者御史臺按察司糾察究治又<lb/>
立行司農司勸農司分地管領為是農桑已見次第併<lb/>
入按察司添設僉事二員後欲减省臺官一同奏准㢘<lb/>
<pb n="KR4d0508_WYG_073-18a"/>
訪司事多依舊存設在後節次奏准管民官提調㢘訪<lb/>
司體察未聞廢弛延祐七年四月大司農司奏奉聖㫖<lb/>
節該㢘訪司為農桑兩遍添官交依舊管行每嵗攢<lb/>
造文冊赴大司農司考較夫責之㢘司者盖以勸課官<lb/>
知所警畏初不係文冊之有無文冊之設本欲嵗見種<lb/>
植墾闢義糧學校之數考較増損勤惰所以見㢘訪司<lb/>
親為之然養民以不擾為先而害政惟虛文為甚農桑<lb/>
所以養民也今反擾之文冊所以責實也今實廢之各<lb/>
<pb n="KR4d0508_WYG_073-18b"/>
道比及年終令按治地面依式攢造路府行之州縣州<lb/>
縣行之社長郷胥社長鄉胥則家至户到取勘數目幸<lb/>
而及額則責其報答之需一或不完則持其有罪恣其<lb/>
所求雞豚盡於供餉生計廢於奔走人力紙札一切費<lb/>
用首㑹箕斂因以為市卑職向叨山北憲幕盖親見之<lb/>
而事發者亦皆有按可考以一縣觀之自造冊以来地<lb/>
凡若干連年栽植有増無減較其成數雖屋垣池井盡<lb/>
為其地猶不能容故世有紙上栽桑之語大司農嵗總<lb/>
<pb n="KR4d0508_WYG_073-19a"/>
虛文照磨一畢入架而已於農事果何有哉况分司所<lb/>
至去處公事填委怱怱未畢已廹程期豈能一一㸃視<lb/>
盤量兼中原承平日久地窄人稠與江南無異若蒙詳<lb/>
酌奏聞依舊廵行勸課舉察勤惰籍冊虛文不必攒造<lb/>
民既無擾事亦兩成<lb/>
　<lb/>
　<lb/>
　<lb/>
<pb n="KR4d0508_WYG_073-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷七十四<lb/>
</p>
<p>
</p>
  </div>
</body>
</text>
</TEI>
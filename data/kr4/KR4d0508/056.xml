<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷五十六</head> <lb/>
    <p>
<pb n="KR4d0508_WYG_056-1a"/>
欽定四庫全書<lb/>
　至正集卷五十六<lb/>
　　　　　　　　　　　　元　許有壬　撰<lb/>
　碑志<lb/>
　　李氏新塋碣銘<lb/>
李氏自宋塋邢之堯山東侯里徙西侯里地復無隙泰<lb/>
定甲子其後曰之芳者即塋東一里而别營兆域焉遷<lb/>
其祖考新其封樹蓋將倡百世而再始於斯也其友孔<lb/>
<pb n="KR4d0508_WYG_056-1b"/>
君嘉甫以書致之芳語曰先世由宋歴金不去鄉土雖<lb/>
陵谷變遷譜次莫究而兩塋之内列封秩如樵牧無擾<lb/>
今隙不容竁義當改卜近而可究者自吾祖主簿始不<lb/>
有紀之後世子孫不知兩塋之纍纍者皆吾先也嘉甫<lb/>
故人也之芳子曰祚者昔嘗識之乃為之叙曰主簿諱<lb/>
進仕唐山縣三載恩信浹人娶石氏復盡内助用大其<lb/>
家子天禄中統初勸農司檄為屬官督邢民之不昬作<lb/>
勞者職卑而能盡其事一子即之芳親志未終者舉為<lb/>
<pb n="KR4d0508_WYG_056-2a"/>
之早以孝聞優游田里祚為太學生仕有日矣亦浩然<lb/>
歸養親治生雍雍如也噫人之生於世也時有否泰家<lb/>
有盛衰或斷嗣續或㪚四方世守邱壟王侯有所不獲<lb/>
聖人有不知其墓者況齊民乎李氏之塋滿近遷遷至<lb/>
再而不失其始可謂盛矣故系之云<lb/>
李本實蘩有植在邢不椔不翳支百其榮惟是深宮瑞<lb/>
慶攸并若泉盈科導之益清邇不紊叙遐不殊鄉松楸<lb/>
如雲鬱其相望嗟江之南忘親訹利遼或千里迷不再<lb/>
<pb n="KR4d0508_WYG_056-2b"/>
世峩峩堯峯綿綿來裔視此歌詩有永無替<lb/>
　　贈僉太常禮儀院事孟格圖公神道碑銘<lb/>
河間總管萬嘉閭貽書有壬曰先子太常公長千夫戍<lb/>
閩海而卒其不孝孤席世德致顯融旣䟽封矣辱知我<lb/>
深且樂銘人善者獨子爾逭不孝焯世德者子忍我拒<lb/>
哉有壬固樂銘人善而非能辭者也夙交最歡而相期<lb/>
以遠獨吾二人則是銘宜我屬也乃序而銘之序曰太<lb/>
常公諱孟格圖蒙古之凖台氏大父諱某國初以材武<lb/>
<pb n="KR4d0508_WYG_056-3a"/>
扈戰𨽻右手萬户駐廣平因家焉父諱呼遜驍勇善戰<lb/>
從討李璮身冐矢石俘七人詢知為所驅市人即釋歸<lb/>
使語其黨曰朝廷誅止首惡脅從㒺治無淪胥以亡賊<lb/>
聞者多解體鄂渚襄樊之役皆著功從攻廣西創劇不<lb/>
能甲遣子庫克楚代行戰死静江移師江右復遣其季<lb/>
黑山戰於洪又死焉平生百戰瘢殆被體而未嘗妄殺<lb/>
壽八十三而終以總管貴贈中順大夫同僉樞密院事<lb/>
上騎都尉追封范陽郡伯配欽察氏生庫克楚葉氏生<lb/>
<pb n="KR4d0508_WYG_056-3b"/>
公及黑山皆追封范陽郡君公勇肖僉樞先登陷敵視<lb/>
死不讋為大帥阿珠公噐重宋平以功授右衛親軍百<lb/>
户達嚕噶齊階敦武校尉佩銀符多致數善營造方築<lb/>
都城穿漕渠指畫督役人與其能納延之叛扈戰有功<lb/>
陞福州親軍千户達嚕噶齊階忠翊校尉佩金符戍興<lb/>
化軍民咸德之至大庚戌九月十二日卒於戍壽五十<lb/>
七明年二月葬廣平曲周縣<hi>闕</hi>　之原贈武德將軍同<lb/>
知廣平路總管府事驍騎尉曲周縣子再贈中順大夫<lb/>
<pb n="KR4d0508_WYG_056-4a"/>
同僉樞密院事輕車都尉范陽郡伯三贈亞中大夫僉<lb/>
太常禮儀院事上輕車都尉追封范陽郡侯配欽察氏<lb/>
追封范陽郡大夫人二子長總管也起家山北照磨遂<lb/>
讓世爵於弟歴御史西臺中臺僉副各道同僉中政院<lb/>
事户部浙省正郎二茶漕入為户部侍郎改内宰尋除<lb/>
今官皆嘉議大夫所至有稱次諾海襲世爵以薦陞江<lb/>
浙行省都鎮撫樞密斷事官今鎮江上萬户達嚕噶齊<lb/>
階太中大夫孫男四人壽安永安定安寧安女六人托<lb/>
<pb n="KR4d0508_WYG_056-4b"/>
克托鼐額蘇掄索諾木適國子生旺扎勒巴哈延福提舉邁<lb/>
古岱爾太祝王敏行觀音努潤努庫庫楞未行女弟元努<lb/>
適右衛千户達嚕噶齊佛努生子海直登延祐辛酉進<lb/>
士第公束髮行伍累積戰勞至荷符節顯其先而開厥<lb/>
後兄弟皆殉國孑然養父竭力致樂在衛迎母就養以<lb/>
孝聞兄子閭馬女銕木倫教養而室家之雅尚儒術延<lb/>
名士以教其子故伯也以才諝亢厥宗仲也以篤慎世<lb/>
其禄流慶所及甥海直亦以科第顯嗚呼士子一登仕<lb/>
<pb n="KR4d0508_WYG_056-5a"/>
即捐其故習遑恤其後哉而教以鮮卑語事公卿為要<lb/>
道者在所不論也公出兠鍪而貽謀之方不以彼而以<lb/>
此其可訓也夫銘曰<lb/>
天造朔易材武惟家及常厥邑遂移於華强力攫攘挹<lb/>
波蹄涔導源詩書猶海之深子其佔畢我則服弭嗟我<lb/>
不及盍及我子朱幡隼旟實為甸侯崇居不寧恪乃聿<lb/>
脩䟽封范陽報若合符匪曰我能乃慶之餘宜爾後昆<lb/>
世濟其德永言孝思視此銘刻<lb/>
<pb n="KR4d0508_WYG_056-5b"/>
　　故資善大夫輔義公陳公神道碑銘<lb/>
輔義公安南陳公薨五十年猶子正議大夫清化府路<lb/>
宣撫使德潤以公菆漢陽城西馬湖地湫且隘購得善<lb/>
地於鳯棲山至元後戊寅十一月吉日遂更𦵏焉狀其<lb/>
行請曰先世父拔身安南竭誠内附世祖皇帝灼其忠<lb/>
藎爵以上公優以禄賜圖報未究天嗇其壽而又無子<lb/>
也銘其善使有聞不在德潤乎請旣切乃筆之曰安南<lb/>
昉見虞書漢唐皆郡邑之唐末為曲顥所據更數姓至<lb/>
<pb n="KR4d0508_WYG_056-6a"/>
李傳世差乆至龍翰不振為衆叛所圍出奔歸化江外<lb/>
戚陳勝與從弟審起鄉兵平亂龍翰復國勝以功官太<lb/>
尉審封快路侯龍翰卒子昊旵嗣以女昭聖妻勝子日<lb/>
照昊旵卒昭聖嗣位踰年遜位於其夫陳氏遂有國追<lb/>
號勝為大祖審為安國王審子肅敬為武道王武道娶<lb/>
程氏生三子長即公也諱秀嵈其國封文義侯世皇旣<lb/>
平雲南大帥烏蘭哈逹統師出邕桂道安南境將㑹大<lb/>
兵於鄂日照懼更名光昞納欵於我光昞卒子日烜不<lb/>
<pb n="KR4d0508_WYG_056-6b"/>
請自立召入覲以疾辭再召始遣從叔遺愛代朝制封<lb/>
遺愛安南國王命莊椿帥師送就國日烜不奉詔廢遺<lb/>
愛為庻人朝廷有事占城假道安南諭使給饟又不聽<lb/>
鎮南王以大軍壓境日烜守要害拒戰屢敗之王渡江<lb/>
受俘於其宮公昆弟請於武道曰聖元龍興萬國臣妾<lb/>
我家昧畏天之義抗拒王師與其覆宗社而靡爛其民<lb/>
孰若轉禍為福抱祭器以存先祀乎武道從之遂降進<lb/>
李女於王後生宗王日烜弟益稷亦率其屬降公奉父<lb/>
<pb n="KR4d0508_WYG_056-7a"/>
母北遷次邕州武道卒公從益稷入見封益稷為安南<lb/>
國王封公輔義公官資善大夫佩金虎符其屬授擢有<lb/>
差後復有事安南賜公弓矢從鎮南王還其國公以疾<lb/>
留來賔我師破羅城日烜遁王以暑潦班師公從歸子<lb/>
嘉議大夫義安府路宣撫使德漸卒於全州詔公居漢<lb/>
陽至元二十四年五月以疾卒享年<hi>闕</hi>娶田氏弟二<lb/>
人大巘其國封明誠侯娶黎氏生德潤嶑封明智侯皆<lb/>
先卒余聞昔人言交州多南金象犀其產皆竒怪而草<lb/>
<pb n="KR4d0508_WYG_056-7b"/>
木亦殊異疑陽德之炳燿獨發於是物而罕鍾乎人公<lb/>
生絶徼嗜學不減華人有萃山吟藁辭多悲壯豈非鍾<lb/>
陽德之炳燿者耶不獨詩也君子所以異於人者以其<lb/>
知天命而識時務也昔呂嘉相越逆命路博德率師進<lb/>
討身與越俱亡公所得視嘉不旣多矣乎然自出疆族<lb/>
黨凋落親殯未啟嗣子弗天故見於詩者其鳴不能不<lb/>
悲也苟有繼其志而述其事者其悲可以已矣德潤痛<lb/>
世父之無後而懼其無聞也卜厝有地顯揚有石植祠<lb/>
<pb n="KR4d0508_WYG_056-8a"/>
墓側省拜以時可謂猶子矣銘曰<lb/>
南交毓材有離其倫天誘其𠂻入為我臣何逺弗柔㸃<lb/>
蒼旣勒光炳効順有章其節爰及子烜乃敢不庭帝赫<lb/>
斯怒我師有征公其懿親謀也能淑匪亢厥宗實舉其<lb/>
覆帝曰咨汝汝公汝王居之漢濱以烝以嘗嗟嗟輔義<lb/>
甚禮而文踰越萬里流離一身胡導其來不昌其年孰<lb/>
啓孰完猶子有賢滔滔江漢鬱鬱松栢鳯棲之原永奠<lb/>
幽宅<lb/>
<pb n="KR4d0508_WYG_056-8b"/>
　　司獄杜君墓志銘<lb/>
先公在鄉校時獲拜緱山杜先生手録其詩挾之游江<lb/>
南有壬總角嘗受讀焉承乏參議中書先生曾孫秉彛<lb/>
實掾東曹先生薨有壬歸鄉里始納交秉彛父愚情誼<lb/>
尤篤至正壬午九月丙戌秉彛弟秉鈞卒於京師秉彛<lb/>
哭之幾絶哭已請曰吾弟公契家子也歸葬有日非公<lb/>
之銘則何以釋吾父之哀而灼吾弟之善乎有壬知其<lb/>
世為詳交其父又乆且深其誰宜銘秉鈞字德維安陽<lb/>
<pb n="KR4d0508_WYG_056-9a"/>
人曾大父諱瑛贈翰林學士追封魏郡公諡文獻緱山<lb/>
先生也大父諱處愿東昌路推官父愚以子貴封亞中<lb/>
大夫彰德路總管京兆郡侯母曹氏京兆郡夫人為人<lb/>
和易與物無競由世賞歴監當陞九品流官除彰德路司<lb/>
獄以眀恕聞春官辟為掾疾弗克赴命再下驛次涿州<lb/>
疾抵京謂其兄曰吾忍死見兄若可無恨然負吾翁矣<lb/>
醫療百至竟弗起得年四十二配林氏生子伴叔年十<lb/>
五卒繼師氏生女亦早卒弟四人秉直秉容秉一秉德<lb/>
<pb n="KR4d0508_WYG_056-9b"/>
嗚呼父母俱存兄弟無故一樂也父貴而壽康兄兩拜<lb/>
御史四僉司憲今中書左司都事為時聞人而君發軔<lb/>
敭歴駸駸繼踵矣孰謂天之可必者竟不可必耶壽夭<lb/>
命也仁者必有後理也今乃若是耶余之銘灼君之善<lb/>
矣其能己兄之慟乎兄之慟已矣其能己翁之慟乎若<lb/>
夫君之善灼矣則翁之慟可以已矣於是乎銘銘曰<lb/>
有材斯萌將以為棟楹植而揠楹㦳而傾曷慰其翁曷<lb/>
寧其兄太空𡨕㝠吾不得而名吾以為為杜氏子銘<lb/>
<pb n="KR4d0508_WYG_056-10a"/>
　　故朝請大夫山南湖北道提刑按察副使梁公神<lb/>
　　道碑銘<lb/>
黄嚴知州梁廷奉其祖考山南湖北道提刑按察副使<lb/>
公行實請曰先祖學積於躬孝聞於鄉忠著於官葬歴<lb/>
三紀而墓碑未刻敢告有壬辱與公同里閈聞長老稱<lb/>
公甚習竊有慕焉凡鄉先生一言一行固當搜攬掇拾<lb/>
為淑人計况銘公乎廷之請其敢辭公諱貞字幹臣彰<lb/>
德安陽人曾祖考諱立妣張氏祖諱滏妣石氏考諱璧<lb/>
<pb n="KR4d0508_WYG_056-10b"/>
善居貨客有持金鍍銀貿物者直以為銀斷視之乃金<lb/>
也追而歸之其信義類此少力學值金末弗克卒業而<lb/>
里行家法鄉閭是則嘗戒諸子曰學所以為人子為人<lb/>
臣也我生不辰有志不就汝軰能繼我志非特為孝子<lb/>
將不為忠臣乎公倡諸弟篤勵進修中統庚申大名宣<lb/>
撫使司推擇為左司知管明年轉中書左三部提控令<lb/>
史聞父疾六日馳千二百里至家已弗及毁瘠廬墓部<lb/>
符三至督起力請終制知不可奪乃檄郡加優典以勵<lb/>
<pb n="KR4d0508_WYG_056-11a"/>
風俗服闋授濟源縣尹始入境從者求田婦所負水飲<lb/>
馬婦難之公詰其故婦對地素艱水公曰吾無擾於民<lb/>
而馬先飲其水其可乃縱馬聽其所之馬前蹴地以待<lb/>
因識之旣視事鑿其地得泉甘冽民為立祠號梁公井<lb/>
境有濟瀆祠謁禱絡繹民罷於奔公毅然曰禱神而擾<lb/>
人奚福之有悉拒絶之貢尚醖米故事二政部輸郡以<lb/>
付公民勸公辯公曰就可福民何為而辭他邑以逋耗<lb/>
重責於民公獨挈贏以歸趙成訴虎食其牛乞蠲徭役<lb/>
<pb n="KR4d0508_WYG_056-11b"/>
公戚然曰令不善之所致也償其價未幾虎斃於叢祠<lb/>
敦本抑末禁姦戢暴力田務蠶條以諭之勸善懲惡箴<lb/>
以勉之立鄉校設師弟子員集孝弟節義等事使讀者<lb/>
有所興起三年間笞罰止二十七人蝗被河朔獨不入<lb/>
境歉周隣郡邑乃告豐文正許公兩薦公於朝時廷議<lb/>
治最者二人郡則衛輝陳侯縣則公也未終以疾去邑<lb/>
人思而紀之碑至元戊辰始立御史臺上御廣寒殿召<lb/>
拜監察御史官承事郎遇事輙言不事苛察不畏强禦<lb/>
<pb n="KR4d0508_WYG_056-12a"/>
凡建明平反彈擊皆犂然有當於人心者八年陞承務<lb/>
郎遙授中山府判官行河南等路行尚書省都事時有<lb/>
事襄樊贊謨給饟公力居多十一年授承直郎代州知<lb/>
州為治一視濟源而節目加詳司徒五教周禮六德六<lb/>
行之訓與夫先正格言家喻而户曉之勸農以豐衣食<lb/>
之本牧犧羊以助徭役之需引滹沱而磽瘠之地以饒<lb/>
正昏禮而論財之俗以革禁火葬而送終之禮以厚部<lb/>
使者薦剡沓上聲譽大振十四年擢奉議大夫江北淮<lb/>
<pb n="KR4d0508_WYG_056-12b"/>
東道提刑按副使行省有戾於法者未踰月而三劾之<lb/>
同列懷懼公處之裕如也十八年三月移山南湖北道<lb/>
階朝請大夫至是凡六轉官三以母老辭不允躬請行<lb/>
臺始克歸養二十二年太夫人史氏八十卒公旣免喪<lb/>
遂不出大德十一年九月六日終於正寢年七十有九<lb/>
十一月日祔郭村先塋弟桂楫梗樞配張氏先卒子男<lb/>
一莊女一適盖某孫男二長達早世次遷也女三曾孫<lb/>
男女若干有壬述公之行因有以見中統至元之治焉<lb/>
<pb n="KR4d0508_WYG_056-13a"/>
治不在法而在於人官不在地而在於行臺之始立慎簡<lb/>
至矣一令之賢廷見擢授非以素厯風紀而取也及其<lb/>
見諸事業猶輕車之就熟路何哉用得其人而人有其<lb/>
蓄隨其地措之爾公為御史治效已著乃出為行省底<lb/>
僚又三年始守一州又三年乃有淮東按察副使之命<lb/>
未聞以乆居朝廷為榮而亦未聞以風紀復官有司為<lb/>
辱也選格之通融士風之渾厚於此可見矣自今視昔<lb/>
豈不大枘鑿乎有壬傷今而思昔而又有疑於昔焉盛<lb/>
<pb n="KR4d0508_WYG_056-13b"/>
時多才固不乏用公喪母時年甫五十有七至其終也<lb/>
家居凡二十三年獨非遺賢乎使盡其用姑以休致為<lb/>
期則十餘年中其所施設不有倍蓰於已試六轉者乎<lb/>
然則廉頑敦薄於風俗蓋有補焉漏盡夜行亦有所警<lb/>
矣髙風勁節豈但儀範鄉里而已哉諸孫詵詵而遷方<lb/>
出守名郡慶源日浚矣銘曰<lb/>
相有孝子出為忠臣官而蹇蹇家而恂恂彼有捧檄匪<lb/>
親而躬聞呼走承强有弗從板蕩餘民禮義何居火親<lb/>
<pb n="KR4d0508_WYG_056-14a"/>
財婚田荒畜隳陳條具約三申五令爰格其心是曰予政<lb/>
九重面擢豸冠斯峩我行無事不暴不苛水能潤物豈<lb/>
局故地導之而行何往不利於邑於州或省或憲安其<lb/>
所遇有藴隨見惟是寸草欲報春暉爾不我從我惟有<lb/>
歸昔翁不及母豈容再怡愉考終生死禮備人生此世<lb/>
此外何物悠悠素心皎皎空谷侯樵侯漁雍容二紀世<lb/>
豈忘公天實成美我思君子志一時殊朂哉後昆世德<lb/>
其符<lb/>
<pb n="KR4d0508_WYG_056-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷五十六<lb/>
</p>
<p>
</p>
  </div>
</body>
</text>
</TEI>
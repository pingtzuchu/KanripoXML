<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷十九</head> <lb/>
    <p>
<pb n="KR4d0508_WYG_019-1a"/>
欽定四庫全書<lb/>
　至正集卷十九<lb/>
　　　　　　　　　　　　元　許有壬　撰<lb/>
　律詩<hi>七言五十七首</hi>
　　省中對雨獨坐<lb/>
風土迎秋便作寒隔簾飛雨更班班可人几榻清如洗<lb/>
終日情懷淡似閒牕影天開千丈闕墻頭雲放一分山<lb/>
腐儒獨坐成何事寫出新詩亦强顔<lb/>
<pb n="KR4d0508_WYG_019-1b"/>
　　寄秉彛<lb/>
從軍苦樂不難明肯使毛錐負此生鐡騎蹴雲秋校獵<lb/>
油幢敲雨夜論兵髪應瘴癘催全白詩為江山助益清<lb/>
詔下凱旋今有日阿綿聞已候門迎<lb/>
　　紫菊和伯生韻<lb/>
天付幽妍處士花誰將朝服苦相加薇垣有露沾秋色<lb/>
芝嶺無霜抗日華蠏出更冝彭澤酒笋香誰羨建溪茶<lb/>
坡仙一語誰[唆-口+鬲]蔑只在姚家與魏家<lb/>
<pb n="KR4d0508_WYG_019-2a"/>
　　崇真宫葵花<lb/>
繞砌亭亭晝影閒相逢幸及未開殘紅粧洗露尤冝曉<lb/>
素性傾陽不畏寒聖化薰陶等燕越仙家培植有殷韓<lb/>
江山信美非吾土且向西風笑倚闌<lb/>
　　宿洪贊徐千户家再用舊韻<lb/>
半生塵土阻尋幽常羨幽人不識愁花卉地寒多及夏<lb/>
軒扉山近鎮含秋謀身未辦三間屋濯足何須萬里流<lb/>
此去此懷休戚戚好從髙士老南州<lb/>
<pb n="KR4d0508_WYG_019-2b"/>
　　喜聞可與至京<lb/>
鶴樓東北望燕城幾處闗河幾日程四載三囘勞逺慰<lb/>
兩都千里尚難并開書報喜身常健見我應憐老可驚<lb/>
咫尺對床風雨夜此懷多少待君評<lb/>
　　鶴磯解舟<hi>二首</hi>
年來心迹已蹉跎尚恨閒門雀未羅夢裏雲開衡岳曉<lb/>
眼前水落洞庭波三山黄鶴九天去兩岸青帘一棹過<lb/>
此去不煩漁父問酒闌當和扣舷歌<lb/>
<pb n="KR4d0508_WYG_019-3a"/>
沙羡湖上有漁簔又買南舟意若何城逺愈觀樓閣好<lb/>
天寛惟覺水雲多江山窮勝心猶壯塵土迷官鬢已皤<lb/>
不怕寒燈挑夜雨羇人今入散人科<lb/>
　　金口驛和董仲逹壁間韻<hi>二首</hi>
不須荆棘歎銅駝且對溪山卷白波千載文章誰屈宋<lb/>
一天風物苦隂何詔歸自幸猶身健賈售從疑貨未多<lb/>
安得之人挽椽筆為予揮洒醉時歌<hi>仲逹進士南臺察掾工於書從予按</hi>
<hi>廣東鄙作多所謄故云</hi>
<pb n="KR4d0508_WYG_019-3b"/>
休笑劉才似疥駝却曽學海飲餘波老來拈筆聊復爾<lb/>
身後得名能幾何彭澤田荒攜酒少漢江船小載詩多<lb/>
故人若問南行事要續瀟湘欵乃歌<lb/>
　　宿鴈州和黄文復韻<hi>二首</hi>
乆佩葱珩從八鑾故人今始接餘歡蕭然華髪已呈老<lb/>
敝矣黒貂猶耐寒嵗晚江空知己在調髙絃絶嗣音難<lb/>
天涯儘有荒凉處政爾幽人興未闌<lb/>
透空漁笛一聲飛天水迢迢醉眼迷萬頃蒼煙沙鳥没<lb/>
<pb n="KR4d0508_WYG_019-4a"/>
半規紅日竹雞啼徇名今古有薏苡行路江湖無蒺藜<lb/>
但得魚羮了心事等閒誰更析人圭<lb/>
　　泊茅步和文復韻<hi>二首</hi>
少日身名恐陸沉因成漂泊到而今腐儒何預世路險<lb/>
故人不來江水深白鳥破煙三四㸃紫崖崩雨幾千尋<lb/>
茅舎竹籬梅正發天寒日暮負登臨<lb/>
一舟窮日走三湘忙毎思閒閒又忙水帶雪來巫峽近<lb/>
鴈拖雲去楚天長賦歸後世知元亮干禄當時笑子張<lb/>
<pb n="KR4d0508_WYG_019-4b"/>
底事鱸魚偏得味幾年沙漠飯東墻<lb/>
　　茅歩和劉光逺韻<hi>二首</hi>
已知行潦愧長江猶抱初心不自降半世有詩多在客<lb/>
萬言無䇿可興邦霜風寒奪茅柴味澤國清傳欵乃腔<lb/>
珍重湘翁招我隠已栽松竹近漁矼<lb/>
片帆十里泝寒江湖海元龍氣未降萬頃風濤縻客棹<lb/>
一天煙雨畫漁邦瓶梅為我香浮坐尊酒著人春滿腔<lb/>
醉墨淋漓隨廢擲不煩為礎復為矼<lb/>
<pb n="KR4d0508_WYG_019-5a"/>
　　發臨湘和文復韻<hi>二首</hi>
霜空鵰鶚任横飛飛倦知還尚未遲商嶺老來芝可采<lb/>
葛陂歸去竹堪騎徜徉方外無何境收拾人間不盡詩<lb/>
坎止流行隨處樂何須三匝揀寒枝<lb/>
宋鷁從人笑退飛湘君有約怪歸遲雲間鳯鳥難羅致<lb/>
天上麒麟好借騎騷國幾囘悲落木君山明日要新詩<lb/>
梅花樹下旗亭酒莫羨江珧與茘枝<lb/>
　　登岳陽樓<lb/>
<pb n="KR4d0508_WYG_019-5b"/>
半空輪奐壯巴丘消得騷人一繋舟雲氣逺攜湘雨至<lb/>
湖光寒入蜀江流山川信美非吾土天地無窮有此樓<lb/>
三十四年如夢過可憐華髪賦重㳺<lb/>
　　君山阻風<lb/>
兩日肩輿興未闌孤舟留滯亦成歡洲添沙出寺逾逺<lb/>
風卷水囘湖欲乾醅蟻緑浮春破臘燭花紅落夜驚寒<lb/>
天將増飾君山景要我明朝雪裏看<lb/>
　　喜雪<lb/>
<pb n="KR4d0508_WYG_019-6a"/>
隂風翦水夜霏霏似愛㳺人不遣歸山學湘君為縞素<lb/>
霰疑淵客獻珠璣花開萬木春難畫雲壓重湖凍不飛<lb/>
水玉光中棹歌起此行竒觀百年稀<lb/>
　　宿澧河口和文復韻<hi>二首</hi>
白頭新自日邉來却愛荒寒野渡隈澧水縈紆龍尾動<lb/>
湖天空闊鴈聲哀煙霞紫府髙人去風雪青燈好夢囘<lb/>
我欲長沙拚夜醉莫教名利定三臺<lb/>
勝事闗心得得來繋舟長傍白雲隈已憐韓子懷孤憤<lb/>
<pb n="KR4d0508_WYG_019-6b"/>
更笑陳思賦七哀楚國凋殘騷筆在君山㳺徧酒船囘<lb/>
江湖儘有歡娛地莫問狂奴借釣臺<lb/>
　　黄陵廟<lb/>
黄陵廟下草萋萋水逺山長聽竹枝末路不求同死處<lb/>
重華寧有再來時霜筠苦淚留千古野樹愁雲接九嶷<lb/>
珍重韓公修廢墜却憐徼福類神私<lb/>
　　泝湘日遇順風或弭楫㳺覽則風為之轉蓋偶然<lb/>
　　也光逺形之詠歌次其韻以矯之<lb/>
<pb n="KR4d0508_WYG_019-7a"/>
朝艤旗亭夕釣磯溪山佳處故遲遲酒清酒濁皆可醉<lb/>
風北風南初不知敢效精誠韓吏部還如落魄杜分司吾<lb/>
將弱水蓬萊去莫引扁舟又逺之<lb/>
　　送吳彦皋歸瀏陽<lb/>
可人相見惜分離屈指同舟一月期萬卷豈為干禄計<lb/>
雙親正是倚門時溪山踏雪真如畫道路逢梅便有詩莫<lb/>
把壯心縈一檄青冥勲業舍君誰<lb/>
　　題張子玉湖山堂<lb/>
<pb n="KR4d0508_WYG_019-7b"/>
洞庭湖上君山在人愛湖山不暫忘為問錢塘貯歌舞<lb/>
何如騷國擅文章世間塵到尊罍少天外雲沾翰墨香<lb/>
更向瀛洲方丈去囘頭觀日出扶桑<lb/>
　　庚辰元日李文逺判州訪余琅瓈越三日同入長<lb/>
　　沙值風雪不能進舟中兀坐因次文逺見贈韻<lb/>
　　<hi>十首</hi>
落魄三生李謫仙丹墀曽見掃雲煙偶無具眼甘懐璞<lb/>
㑹有知音莫絶絃風雪扁舟茶當酒江湖清夢夜如年<lb/>
<pb n="KR4d0508_WYG_019-8a"/>
不因同值東潭渡誰冩瀟湘水墨天<lb/>
投紱歸來尉已仙山林隨處領風煙詠歌行辨三千首<lb/>
陶寫何勞五十絃江水帶冰留别浦梅花衝冷報新年<lb/>
子長要盡追游興不為朱陵有洞天<lb/>
昔在通明䔏列仙袖香曽惹御爐煙輸贏難盡縱横著<lb/>
緩急空調上下絃自信襟懷如白水却憐勲業負青年<lb/>
鉛刀已試慚當俎何處龍光徹九天<lb/>
憶昨神㳺挾羽仙世間遥指是非煙而今北海同樽俎<lb/>
<pb n="KR4d0508_WYG_019-8b"/>
何物東山更管絃已遍九州知禹跡好專一壑老堯年<lb/>
東山骨朽長沙近雲樹微茫水拍天<lb/>
盧家茶椀未通仙目斷旗亭幾縷烟水調還冝緑簔舞<lb/>
吳歈何用檿絲絃石瀧寒瀨如三峽澤國春風又一年<lb/>
但恨清漪亂柔櫓不教都見水中天<lb/>
勇退人言即半仙地偏尤喜接江煙野春殘雪開雙屐<lb/>
牕午清風散七絃蓬島夢囘仍是客汨羅魂斷不知年<lb/>
笑歌本自忘機事鷗鷺怯人飛上天<lb/>
<pb n="KR4d0508_WYG_019-9a"/>
交逰已謝玉堂仙榾柮爐深暖不煙司馬家貧猶有壁<lb/>
淵明琴在任無絃驚心華髪成衰境回首青雲付少年<lb/>
飛出甕來還自笑醯雞今日恰知天<lb/>
莫訝詩癯似浪仙却冝危坐看香煙山杯不畏深如海<lb/>
歸路方知直似絃㳺止正當終九仞飛鳴多愧養三年<lb/>
振衣便駕長風去天柱峰頭尺五天<lb/>
處處江梅間水仙茅薝飛雪濕茶煙一時清興難囘棹<lb/>
半夜尖寒欲折絃道路荒凉勞逺夢光隂飄忽歎華年<lb/>
<pb n="KR4d0508_WYG_019-9b"/>
定知天末相思苦人在危樓月在天<lb/>
琢句功夫似學仙丹爐真火乆無煙雨空野馬雲收幙<lb/>
目送飛鴻手在絃客路等閒成好况水程時復問長年<lb/>
後來記取論文地共對蓬牕一片天<lb/>
　　天臨索録事出伯庸詩求和伯庸薨三年矣<lb/>
當年筆陣掃千軍要繼先秦兩漢文孤塜此時多宿草<lb/>
九原何處覔停雲紀功力疾猶能賦種德詒謀不待耘<lb/>
底事房精遽淪化世間凡馬未空羣<lb/>
<pb n="KR4d0508_WYG_019-10a"/>
　　送丁學録郴州用原功韻<lb/>
鳯鱗臺閣愧何成鷗鷺江湖却有盟千載盛時須禮樂<lb/>
六經餘事到功名我歸老境方從學子去修途莫計程<lb/>
早晚春風滿芹藻肯教郴泮月空明<lb/>
　　同年張雄飛僉事見訪醉後作詩贈之<lb/>
鶴磯相見遽相違渭北江東苦夢思四海同年幾人在<lb/>
三湘春水片帆遲踏開雲霧來驄馬驚破煙霞聽老詩<lb/>
桃李正濃風日好不拚沉醉更何時<lb/>
<pb n="KR4d0508_WYG_019-10b"/>
　　藕溪候雄飛飲<lb/>
柳塘花塢净無埃翠霧紅雲撥不開命駕毎勞千里夢<lb/>
乘軺應挂一壺來從知月下詩成苦不似山隂興盡囘<lb/>
多少風光先攬得杖藜行遍滿園苔<lb/>
　　贈風山書院山長何明初<lb/>
青山華髪分幽栖愧子贏糧若我私竒字不知勞載酒<lb/>
清標初試勝觀詩鶚林春色連紅杏鳯嶺雪香有紫芝<lb/>
萬里修程先跬步春風歸騎莫遲遲<lb/>
<pb n="KR4d0508_WYG_019-11a"/>
　　長沙北十五里瀏水至此折旋稍南而復北名駱<lb/>
　　駝觜俗傳圓則瀏陽得魁延祜初其形嘗圓原功<lb/>
　　瀏陽人果為魁人益異之今貢舉中止予實與聞<lb/>
　　南㳺過此感而為詩<lb/>
瀏水東來北折旋人云竒應在同年奎文一夕忽飛逺<lb/>
沙觜何時再得圓背錦糢糊晴樹亂峰雲突兀逺山連<lb/>
世間萬事非人力鸂鶒金沙更偶然<lb/>
　　泊靳口和仲逹韻<hi>二首</hi>
<pb n="KR4d0508_WYG_019-11b"/>
湘山湘水兩無塵更值陽春播大鈞心到懶時多好况<lb/>
天教佳處著閒人吾生已分為農圃此去何勞問鬼神<lb/>
布襪青鞋能事畢不煩華轂與文裀<lb/>
囘首髙軒愧後塵從知苦窳負洪鈞山川俯仰皆陳迹<lb/>
湖海過從只故人病裏酒杯能作祟老來詩筆更通神<lb/>
王孫底事愁芳草政要青青當舞裀<lb/>
　　過湘潭<lb/>
江邉楊栁翠縈囘栁外人家罨畫開一夜東風花落盡<lb/>
<pb n="KR4d0508_WYG_019-12a"/>
千年華表鶴歸來暮雲山出逺浮黛春雨水添濃潑醅<lb/>
莫艤扁舟訪陳迹白頭懷抱易生哀<lb/>
　　過洲頭驛和仲逹韻<lb/>
一琴何用鎮相隨多事猶思遇子期好句尋常無處覔<lb/>
希音今古幾人知江湖春色動杯面風雨夜寒生被池<lb/>
此去衡南訪泉石蒼崖應有少年詩<lb/>
　　廷鎮約㳺南岳期于渌口予先至艤舟而待因和<lb/>
　　前韻<hi>二首</hi>
<pb n="KR4d0508_WYG_019-12b"/>
衡湘風物要追隨忍負虞人一㑹期豈有鵷鸞倦髙舉<lb/>
應憐猿鶴未相知春山暖待穿雲履夜雨清留洗玉池<lb/>
不為軒車故遲暮渌江何日見吾詩<lb/>
莫厭䲭夷到處隨百年光景幾相期老來仕不愁三已<lb/>
閒裏金猶畏四知船尾夜寒魚撥剌墻頭春暖燕差池<lb/>
碧雲囘首湘天暮不道相思剩有詩<lb/>
　　深口普庵堂聽廷鎮談佛<lb/>
皂葢朱旛老釋迦山林來治舊生涯清隂滿座日移樹<lb/>
<pb n="KR4d0508_WYG_019-13a"/>
精義入神天雨花塵事已知皆土苴山僧誰訝不袈裟<lb/>
欲將洛詠從謑語又恐春風去我家<lb/>
　　次昭靈和仲逹韻呈廷鎮<lb/>
十載南枝與北風而今才得一尊同人間勲業非吾事<lb/>
嵗晚江湖有此翁雲岫煙波醒醉眼野花汀草負春工<lb/>
勝㳺收拾奚囊滿才信詩人道不窮<lb/>
　　廷鎮倦於酧和作詩督之<lb/>
早據文場擅老師相逢何事倦吟詩同年今日無多矣<lb/>
<pb n="KR4d0508_WYG_019-13b"/>
美景良辰忍負之衡岳半天雲捧擁湘江千里栁參差<lb/>
艤舟好就旗亭醉禪榻茶煙誤髪絲<lb/>
　　衡州道中<hi>二首</hi>
髙明未到祝融峰一路風光已慰儂修竹老松三十里<lb/>
遥岑疊嶂幾千重燒纒宿莽晝不㓕花噴逺香春正濃<lb/>
莫訝藍輿隨處歇老夫行色要從容<lb/>
一舎嵯峨見五峰出竒呈秀似邀儂雲深春䕶嵒姿潤<lb/>
日午人穿樹影重不遣山瓢隨我去却教村酒為誰濃<lb/>
<pb n="KR4d0508_WYG_019-14a"/>
少年陳迹無尋處只有衡君識孟容<lb/>
　　祝融峰與廷鎮觴詠有懷原功葢嘗約同㳺而予<lb/>
　　不能待其歸也<lb/>
載酒窮躋最上峰嘯歌聲撼海濤風得陪五馬二千石<lb/>
獨少三生六一翁為問北門紅日下何如南岳白雲中<lb/>
寄詩幾欲申前約無奈人生似燕鴻<lb/>
　　廷鎮三十年前為南岳書院山長今兹來㳺予得<lb/>
　　侍行因成鄙句<lb/>
<pb n="KR4d0508_WYG_019-14b"/>
三十年前楊洞主禹門飛去一聲雷白雲青嶂<hi>闕</hi>林在<lb/>
皂葢朱旛虎竹來歴問故人多不禄絶憐喬木是親栽<lb/>
而今芳躅誰能繼塵滿臯比地有苔<lb/>
　　贈南岳萬夀宫文天爵提㸃用閑閑韻<lb/>
事才過眼都成夢心但忘機即近仙弱水風波三萬里<lb/>
蟠桃花實六千年有人獨得道中樂無術敢為天下先<lb/>
為我寄聲承慶老江南春在白鷗前<lb/>
　至正集卷十九<lb/>
</p>
<p>
</p>
  </div>
</body>
</text>
</TEI>
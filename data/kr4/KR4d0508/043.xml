<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集巻四十三</head> <lb/>
    <p>
<pb n="KR4d0508_WYG_043-1a"/>
欽定四庫全書<lb/>
　至正集巻四十三<lb/>
　　　　　　　　　　　　元　許有壬　撰<lb/>
　記<lb/>
　　御史臺照磨題名記<lb/>
世皇立御史臺肅天憲以正百辟上官底僚罔不各極<lb/>
其選或損或益適於當而已厥初無照磨官至元壬辰<lb/>
臺臣以贓入旣夥出納無適爰始奏設又慮員之冗也<lb/>
<pb n="KR4d0508_WYG_043-1b"/>
乃以其職冠承發管勾兼獄丞之上遂為定制焉迄今<lb/>
五十七年階是騰為達官者不知幾人而湮没無聞者<lb/>
亦復不少今照磨蕭栗刻其姓名於石徵記於愚愚惟<lb/>
照磨兼承發獄丞一人而三職也獨稱照磨者舉其槪<lb/>
也金糓則欲燭照磨硏厲其隱失也簿書則欲乆近有<lb/>
稽出入無格也囹圄則欲大而無抑無廋小而無淹也<lb/>
三職克盡善蔑加焉一或不舉事因有墮矣況三悉不<lb/>
舉者乎抱闗擊柝雖賤必敬況列為憲屬冠豸乘驄實<lb/>
<pb n="KR4d0508_WYG_043-2a"/>
權輿於是者乎彼有居其位食其禄卑小官以為不足<lb/>
為髙談計月取償華貫不待後之指議憲條森嚴有議<lb/>
於今者已蕭君起家胄監已出官辟為臺郎除是職其<lb/>
言曰前乎栗題名者善不善皆栗師也後乎栗題名者<lb/>
栗不敢知而竊有望焉愚嘉其三職之能舉而其言復<lb/>
有取也故為之書<lb/>
　　緱山書院記<lb/>
古王宮至閭巷莫不有學學其學者非有異事也明天<lb/>
<pb n="KR4d0508_WYG_043-2b"/>
常盡人道而已若庠若序約義異稱教則均爾姬轍之<lb/>
東寖不古若以鄭僑當國且有欲毁鄉校者而况重之<lb/>
以秦火離之以異端斯文不喪天實相之學校開設日<lb/>
興月嗣若夫書院之號則昉於李唐之麗正郡邑未有<lb/>
也趙宋即老師宿儒講學之地賜額洎書若白鹿嵩陽<lb/>
應天嶽麓遂為永額焉紫陽朱夫子守南康拳拳於白<lb/>
鹿夫豈不知所先務哉我元戡定伊始即崇文教南北<lb/>
旣一<graphic n="KR1274" url="https://raw.githubusercontent.com/kanripo/KR-Gaiji/master/images/KR1274.png" mimeType="image/png"/>舍遂徧區宇漸濡百年而書院之闢視前代倍<lb/>
<pb n="KR4d0508_WYG_043-3a"/>
百矣贈翰林學士資德大夫上䕶軍魏郡杜文獻公瑛<lb/>
字文玉其先霸州人金季避地緱氏山中授徒汾晉間<lb/>
學者即舊隠稱為緱山先生中書鈕赫珪聘至相因家<lb/>
焉世祖徇鄂過相嘗召先生問計對以三事稱㫖且勸<lb/>
上數事後皆如其言及即位徵之聞王文統當國不起<lb/>
授懷孟彰德大名等路提舉學校官又不起其導中書<lb/>
也則以緩刑薄征廣學納士為先其移書執政也則以<lb/>
遡流求源拯百千年之禍為務所存不亦遠乎於書無<lb/>
<pb n="KR4d0508_WYG_043-3b"/>
不讀讀無不記記無不究其趣者著述有春秋地理源<lb/>
委十卷語孟旁通八卷皇極引用八卷皇極疑事四卷<lb/>
極學十卷律呂律歴禮樂雜志三十巻文集十巻大約<lb/>
明注義之未瑩補先儒之未足時出已見以袪後學之<lb/>
疑中書嘗予良田千畝不受知屋下有藏金不發是雖<lb/>
若小不義而千駟萬鍾其屑乎卒五十七年有贈諡之<lb/>
命又十三年河南部使者請建書院廷議韙之以緱山<lb/>
為額實至正辛已五月也守臣以官所度地湫隘不稱<lb/>
<pb n="KR4d0508_WYG_043-4a"/>
謀於其孫封彰德路總管愚相攸坤維得故王氏萬卷<lb/>
堂堂故崇且廣子孫廢撤殆盡相與裒金易之修大成<lb/>
殿殿後為先生祠東西齋仍其舊又七年今郡守朱彥<lb/>
亨與其曾孫中書省左司郎中秉彛作講堂以居師生<lb/>
新㦸門以嚴中外始幾於完矣彥亨合其僚移書有壬<lb/>
曰文獻子鄉先生也麗牲之石宜有刻文舍子其誰有<lb/>
壬孩提知先生義不敢讓且讀山長馬君熈所為狀犁<lb/>
然有當於心者馬君謂先生著述雖有先儒之已發而<lb/>
<pb n="KR4d0508_WYG_043-4b"/>
其自得蓋十九焉槪舉其要以為的然見道之言其知<lb/>
言哉先生出處大節屹然山立視榮達為何如身後祠<lb/>
像之有無不校也然士為學必使後世從祀孔庭而後<lb/>
為至下是亦尸而祝之非以為榮而以見其為學之至<lb/>
且以淑鄉里興後人焉有壬生晚不獲親炙而幸托名<lb/>
先生之碑可不因有以語吾鄉之士乎夫學其學者皆<lb/>
人之所當為為子必孝為臣必忠如手之必持足之必<lb/>
履宜無待於上之風厲也天降下民作之君作之師上<lb/>
<pb n="KR4d0508_WYG_043-5a"/>
之人有不容已者焉方今勉勵長育明詔諄復居之有<lb/>
地誨之有師而吾鄉先生貽範有書讀其書而求其心<lb/>
贍其容而踐其行成德達材由是輩出則書院之設為<lb/>
不虛矣有壬敢便便若是者誠欲明先生之道以淑鄉<lb/>
里也惟吾士其勉之<lb/>
　　總春亭記<lb/>
饒樂平朱彬可取考亭夫子詩額池亭曰總春其鄉人<lb/>
宣政掌故黄君仲綱諗記於余余以未識彬可辭仲綱<lb/>
<pb n="KR4d0508_WYG_043-5b"/>
亟言之知彬可可人釋辭其可朱氏之先世居新安後<lb/>
徙樂平之清原秀嶺髙林流泉沃壤彬可堂搆其間鑿<lb/>
二池亭其上不質不華可琴可書可命尊罍以樂友生<lb/>
水陸草木效竒獻秀自行自色自花自實寒暑有代謝<lb/>
而品類更相發榮無適而非春池之蓮窗之草前川之<lb/>
花柳無適而非道也亭號曰總春其誰曰不宜雖然華<lb/>
於春者不若夏秋冬之多而悉歸之春何哉華於三時<lb/>
而生意實自春始歸之春原其始也余嘗達觀乎萬物<lb/>
<pb n="KR4d0508_WYG_043-6a"/>
妙觀乎一原維天之命於穆不已萬殊之所以一本也<lb/>
乾道變化各正性命一本之所以萬殊也學者究其用<lb/>
而未究其體悟其貫而未悟其一故於水陸草木但知<lb/>
其為萬紫千紅而不知其無適而非春蓋自老安少懷<lb/>
之言絶浴沂詠歸之迹熄尋芳勝日豈無他人求其領<lb/>
無邉之景識東風之面舎考亭夫子其誰哉嗟夫盈天<lb/>
地之間皆物也而有所謂植物者焉肖形雖異資氣則<lb/>
同因植物之同而知萬物之同總春之義大矣哉彬可<lb/>
<pb n="KR4d0508_WYG_043-6b"/>
為考亭疏族嘗來京師從縉紳先生游其亦有聞於此<lb/>
否乎予不得而知也他日仲綱登總春之亭歌考亭之<lb/>
詩然後以予言問之<lb/>
　　景韓堂記<lb/>
相為河北重郡牧守著稱世艱於聞周秦邈矣後蓋可<lb/>
考焉若漢京房黄香唐宋景房琯數百年間指不易屈<lb/>
趙宋羅彥瑰而下尤炳炳者其魏國忠獻韓公乎公前<lb/>
持武康之節知相後兩以淮南之節司徒兼侍中判郡<lb/>
<pb n="KR4d0508_WYG_043-7a"/>
蓋古之牧守與宰相同故黄霸潁川治最即入為相而<lb/>
魏公以兩朝顧命定䇿元勲三守兹郡其重可知已夫<lb/>
以千里之治移之天下舉而措之爾而宅百揆憂患之<lb/>
域一旦釋重負斂惠一方則又朝廷用人弛張之道焉<lb/>
流習輕外訾為徒勞膠榮朝著不肯一出國門雖自冗<lb/>
員擢為方面皆為下遷倪若水見班景倩入為大理謂<lb/>
之登仙流習之盭乃至是邪我元重近民之仕作法辟<lb/>
舉屢議屢更必欲真得其人與之共治然卒未聞卓爾<lb/>
<pb n="KR4d0508_WYG_043-7b"/>
在天下者豈風厲振作之道有所未盡邪皇上勵精圖<lb/>
治一新其法内外通融凡乆在朝著者覈其才考其資<lb/>
俾典郡邑河南行省理問太原朱侯彥亨擢彰德路總<lb/>
管以其敡歷中外靡不著稱首膺是選也侯以剛明之<lb/>
資一旦莅政百廢俱興剔蠧捄荒令行禁止由是名達<lb/>
九重驛賜金段歷徵往躅不一二聞而達嚕噶齊沙喇<lb/>
卜丹桑節判官馬德淳推官姜彬同寅協恭知事王大<lb/>
本照磨李𢎞道畫喏平允郡以無事於是葺公署之後<lb/>
<pb n="KR4d0508_WYG_043-8a"/>
堂扁曰景韓蓋景行先哲慕魏公為法徵記以訓詩不<lb/>
不云乎髙山仰止景行行止説者謂景行大道也言髙<lb/>
山則可仰景行則可行若魏公者非髙山景行乎凡天<lb/>
下牧守皆當儀型於百世下况踵其武踐其位者乎槩<lb/>
其三至合四十餘月利澤之及人如决渠浚隍柵桞廪<lb/>
粟闢牙城除戎噐奏罷鹽鐡以紓民力乞國監書以基<lb/>
風化皆宏遠之規非為目前苟且計者至於秉鈞調元<lb/>
天下均受其賜豐功偉績史有不勝書者然愚竊疑先<lb/>
<pb n="KR4d0508_WYG_043-8b"/>
儒稱其務容小人豈含糊求合於人乎蓋君子必欲充<lb/>
其量而後可以有所容可以有所容而後可以施諸人<lb/>
可以施諸人而吾之事業成矣雖大而弼亮三世敉寧<lb/>
四方獨運廟堂再安社稷亦由是而推之爾且魏公作<lb/>
郡作相無一不可為法而愚獨稱其量者誠欲諸公法<lb/>
魏公必造其極而一政一令之及閭閻者在其中矣所<lb/>
謂牧守與宰相等者其尚有資於是焉後之守倅觀是<lb/>
扁也其亦致力於實踐哉墊巾慕郭解幘效王則前政<lb/>
<pb n="KR4d0508_WYG_043-9a"/>
專美矣是為記<lb/>
　　承恩堂記<lb/>
皇上御天之十六年𠡠中書慎簡守令或陛辭親勉或<lb/>
中書喻㫖皆錫宴敦遣曠典異數所以必其稱而期於<lb/>
治也安陽吳密掾臺出官佐奉使宣撫竣事擢尹渤海<lb/>
將行請言有壬時待罪中臺嘗序以餞既而朝廷遣使<lb/>
覈治忽之迹而渤海之政在治列復最它治中書以聞<lb/>
有金緞之賜密因扁其廨之堂曰承恩有壬既為大書<lb/>
<pb n="KR4d0508_WYG_043-9b"/>
而渤海之民李信義李珎蕭克敏劉誠復諉儒者王憲<lb/>
俾請於有壬曰吾明府吳君德我非一思永其傳而刻<lb/>
銘戾法俟為去思則吾民不忍言其去也承恩有堂苟<lb/>
因記之不惟彰君之賜而吾明府之善因附以傳顧不<lb/>
兩得乎又東平韓學詩撰德政詩百首首括一事皆炳<lb/>
炳在人者軼王允規十奇而過之遠矣有壬昔之序有<lb/>
曰余雖不與考績尚能為子紀其實密也在邑不二年<lb/>
治效有成紀實踐言記其可辭語曰君使臣以禮臣事<lb/>
<pb n="KR4d0508_WYG_043-10a"/>
君以忠有壬於是有以見為治之機焉各欲自盡而已<lb/>
昔有賜緋衣或百縑或衣一襲非私也亦盡其使臣之<lb/>
禮爾厥後但聞有罰使以禮未聞也治不古若有以哉<lb/>
皇上徵往古發言震衷海濱逺邑至遣使賜賚盡使臣<lb/>
之禮矣昔人在畎畝不忘君而一飯之恩必報况恩隆<lb/>
山嶽以忠報稱宜何如哉不名之堂不足以暴其恩報<lb/>
之誠不於家而於公署又以垂勸於後來而臨民聽訟<lb/>
之際顧瞻堂扁凛乎其陟降左右也敢易其心乎且今<lb/>
<pb n="KR4d0508_WYG_043-10b"/>
能盡其職德於民名其堂慤於報而其民又能不忘令<lb/>
德以示於永乆一邑之治可知已推之天下有不治乎<lb/>
而天下之大一時承恩者幾人名堂思報者有幾而恩<lb/>
之未逮者先儒嘗謂不患使不以禮患忠之不足盍亦<lb/>
自盡其道乎密也植志不囬爵禄汨汨異時晝錦歸故<lb/>
鄉其權輿於是繼踵而登斯堂者尚有望焉<lb/>
　　公生明堂記<lb/>
彰德屬州曰林俗淳訟寂號易治且山水可適髙堂孫<lb/>
<pb n="KR4d0508_WYG_043-11a"/>
君徹徹篤由中書直省舍人來倅是州上官與其能小<lb/>
民安其政山水之適則未遑也州治西北有公明亭圯<lb/>
廢已乆金承安間宋黻記文名刻故在一日孫君洎其<lb/>
守若僚請曰亭故遊息地今不能復其扁則可取然不<lb/>
若用其全句之該也丐書公生明三字揭之州堂日視<lb/>
以為儆予喜為之書既又請抒其義以發其蔀請亟而<lb/>
切乃為之説曰公之為義大矣哉天無私覆地無私載<lb/>
日月無私照黄帝之治天下語其輔佐亦曰公而不阿<lb/>
<pb n="KR4d0508_WYG_043-11b"/>
而已周官曰以公滅私民其允懷説者謂以天下之公<lb/>
理滅一已之私情則令行而民莫不敬信懐服矣則是<lb/>
公之為用通三才而一之自天子以至於嗇夫板尹不<lb/>
可須臾離者也人禀天地之中以生具衆理應萬事者<lb/>
心也虚靈洞澈無物不燭一蔽於私蒙昧昏錯而其本<lb/>
然全體固自若也荀卿於是立公生明之説其啓人至<lb/>
矣蓋公也者無私之謂也無私則浄浄則明明則如鑑<lb/>
照物妍媸黑白舉無遁形明也者公之發見者也而所<lb/>
<pb n="KR4d0508_WYG_043-12a"/>
謂生者謂有此公即有此明猶播種於地而必出焉以<lb/>
之扁堂觸目儆省而又克已復禮以立其體應事接物<lb/>
以適其用不徼名以為公不仕數以為明一毫私欲無<lb/>
自而入理之㣲地之逺莫不瞭然在吾目中尚何覆瞹<lb/>
之有哉若夫不下比以闇上不上同以疾下分争於中<lb/>
不以私害之荀卿所謂公士者諸君得之矣推公生明<lb/>
之極致尊君愛民物至而應事起而辨將不盡為通士<lb/>
乎諸君其勉之<lb/>
<pb n="KR4d0508_WYG_043-12b"/>
　　河南省檢挍官持平堂記<lb/>
河南省南控江淮西掎崤函東掖海岱以輔承京師中<lb/>
土大方面也地重事劇鉛槧膠葛酬酢坌沓雖有敏者<lb/>
不能必其無戾焉随事釐正不逺而復此檢挍官所由<lb/>
設也夫以七品之職釐一品大府之遂事其任亦重矣<lb/>
哉而弱者俯仰詭随謬愆何望強者取嫉於上陽示委<lb/>
注隂實逺之終歲踆踆不安其席於是官以之曠而事<lb/>
以之墮矣至正戊子春中書知管差除掾濟寧羅吉擢<lb/>
<pb n="KR4d0508_WYG_043-13a"/>
任是官冬右司掾河間王國瑞繼至協恭交修翕然著<lb/>
稱剸治就緒得以展布餘力顧瞻公署歲乆將壓請諸<lb/>
上司出公帑葺之甫逾月煥然改觀扁曰持平余既為<lb/>
大書尋復請記夫天下之至平者惟水與衡而已大而<lb/>
江河小而溝池其平中準大匠取法焉石㦯磯之則不<lb/>
平矣重而千鈞輕而錙銖應之以權無弗平者手㦯撓<lb/>
之則不平矣今夫疆域之大事物之夥金榖也銓總也<lb/>
工作也傳置也湮而欲發也泛而欲防也柅而欲行也<lb/>
<pb n="KR4d0508_WYG_043-13b"/>
蹐而欲正也不磯不撓則能適於平而不磯不撓其亦<lb/>
有道乎荀子曰士大夫以上至於公侯莫不以仁厚知<lb/>
能居官職夫是之謂至平惟其本之以仁厚行之以知<lb/>
能施於有政無所往而不得其平矣韓子曰物不得其<lb/>
平則鳴檢挍不任他事専職於此一失其平不惟瘝厥<lb/>
官鳴者紛起矣而况大官臨之史屬睨之可不慎乎執<lb/>
玉捧盈持而勿失階是而理機務天下且平况一省乎<lb/>
二君朂之且以告後來者<lb/>
<pb n="KR4d0508_WYG_043-14a"/>
　　魯齋書院記<lb/>
至正乙酉江西湖東道肅政亷訪使李守仁言魏國文<lb/>
正公魯齋許先生為我元儒宗從祀孔子廟廷而覃懐<lb/>
先生之鄉大徳間鄉人王紀作祠廟學西偏庳隘弗稱<lb/>
昔濓溪為南昌丞宗濓恢設况道州其鄉乎覃懐猶道<lb/>
州也故中書㕔永額為書院校職屡更祠則仍舊嵗久<lb/>
且壓守臣嘗請郡巽隅地搆築未報宜亟作以副書院<lb/>
名是牘上報可之符始下先生孫今河北河南道肅政<lb/>
<pb n="KR4d0508_WYG_043-14b"/>
亷訪使從宣入其宅地爽塏夷曠過請地判官馮棋更<lb/>
始石國英代之同知李守敬輩一乃心力市材庇徒成<lb/>
祠而奉遷焉前為兩序後為講堂東西有齋峙以重門<lb/>
繚以周垣西偏作屋以居校職神居有嚴講授有地書<lb/>
院之名實副矣伻来屬記有壬昔長中書左司陪先生<lb/>
子右轄公師敬時聞過庭餘論且讀遺書亦私淑者也<lb/>
義不敢辭夫道統在天地間由開闢迄今日未嘗一日<lb/>
斷絶明晦有時爾接而明之其人乎孟子謂五百年必<lb/>
<pb n="KR4d0508_WYG_043-15a"/>
有王者興其間必有名世者亦舉其概爾孟子後千四<lb/>
百年始得二程夫子天佑我元俾道統之傳亟有所屬<lb/>
朱子卒才八年而先生生際興王之昌運得正學之真<lb/>
傳接道統以淑来世任斯道以覺斯民非天意有屬而<lb/>
能然乎舉而措之事業若時務五事其概也嗚呼中統<lb/>
至元之盛有隆古之所未及而有志之士竊有感焉者<lb/>
何哉孟子距楊墨韓子謂功不在禹下程子興起斯文<lb/>
其要在辨異端闢邪説先生之立朝也當更始萬物之<lb/>
<pb n="KR4d0508_WYG_043-15b"/>
際正始以理萬事端本以暢百支則其時也乃有申韓<lb/>
邪說雜鶩於中其言甘而易入其功卑而易著舉世倀<lb/>
倀以為開物成務如斯而已當時辭而闢之者其有所<lb/>
自也卒之正言以騐正道以明使踵之者知其不容於<lb/>
正途懲塞其將来盖攘斥之功出於平居講明聖學辨<lb/>
别邪正之有素也其有功於世大矣世徒知道統之有<lb/>
在而不知所以羽翼夫道統者又有在焉至大庚戌集<lb/>
賢大學士姚公燧作祠堂記猶以未升從祀天靳築室<lb/>
<pb n="KR4d0508_WYG_043-16a"/>
為言皇慶癸丑始從西臺侍御史趙世延請暨宋九儒<lb/>
升從祀建書院京兆記則翰林學士承㫖程公鉅夫筆<lb/>
也元統乙亥皇上勅翰林學士歐陽𤣥為神道碑與夫<lb/>
制誥賛誄記銘推明道統之所在者至矣有壬晚學謏<lb/>
聞無所容喙矣竊惟先生之道在人心夫何逺邇之有<lb/>
間天下從祀感觸之機大矣懐之人固囿其中而猶屑<lb/>
屑鄉里者豈不以鄉里視天下其感觸之機又有㨗於<lb/>
桴鼓者焉王烈居鄉争田者望廬而返陽城居晉鄙薰<lb/>
<pb n="KR4d0508_WYG_043-16b"/>
其徳而善良者㡬千人况道徳度越二人者乎懐之士<lb/>
過先生之祠有不惕然而興者乎昔先生之教育懐孟<lb/>
也制祠有曰再令董子帷前有傳授之弟子王通門下<lb/>
皆經濟之名臣有壬於懐之士有望焉<lb/>
　<lb/>
　<lb/>
　<lb/>
　至正集卷四十三<lb/>
</p>
<p>
</p>
  </div>
</body>
</text>
</TEI>
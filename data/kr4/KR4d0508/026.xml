<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷二十六</head> <lb/>
    <p>
<pb n="KR4d0508_WYG_026-1a"/>
欽定四庫全書<lb/>
　至正集卷二十六<lb/>
　　　　　　　　　　　　元　許有壬　撰<lb/>
　絶句<lb/>
　　謝祐之桃花折枝<lb/>
天台不折一枝歸晴日明窻有所思流水亂山迷去路<lb/>
按圖無語看多時<lb/>
　　令狐學士金蓮圖<lb/>
<pb n="KR4d0508_WYG_026-1b"/>
九天光彩動金閨輦路風香樹影齊却笑漢家恩數薄<lb/>
只教天禄待青藜<lb/>
　　和李惟中僉事行部十首<lb/>
湯湯十里失津涯兔穴盡為魚所家援溺慙非濟川手<lb/>
海天猶幸可乗槎<lb/>
滔天巨浪幾千尺郡邑隄防亦漫修畢竟為魚天不忍<lb/>
而今四海總安流<lb/>
水可亡人亦糞田官曹日見簿書繁欲令讓畔囘澆俗<lb/>
<pb n="KR4d0508_WYG_026-2a"/>
虞芮誰能作九原<lb/>
聖人在上不為災巨雹從渠挾暴穨消遣閒愁須藉酒<lb/>
年來多病不勝杯<lb/>
林深逸足逝無蹤不遣周阹一掃空赤手於菟猶可摶<lb/>
山棚誰道便無功<hi>弓矢禁嚴乃課民納獐鹿</hi>
天家食貨定丕基封畛雖分貴兩宜水部大農猶可念<lb/>
莫教條例及三司<lb/>
露處風餐飲犢丸繡衣行部不曾閒但將一念求民瘼<lb/>
<pb n="KR4d0508_WYG_026-2b"/>
休問九重深帝闗<lb/>
謫仙詩筆千鈞力方救飢民席不温囘望林慮好山水<lb/>
一機雲錦負天孫<lb/>
昨夜狂瀾復舊流一方才免陸沉憂朝廷有道民輸力<lb/>
水部微功不用謳<lb/>
號飢萬口久嗷嗷撲火猶能未及焦使者眞如洞民瘼<lb/>
清風明月播天朝<lb/>
　　次解之昻寄來韻二首<lb/>
<pb n="KR4d0508_WYG_026-3a"/>
塞垣霜露報寒深誰識羇人去住心縱有重裘且難禦<lb/>
敢將絺綌受攻侵<lb/>
消磨歲月雙蓬鬢收斂風烟一草堂千載是非眞可畏<lb/>
墨卿無口解評量<lb/>
　　題遺山樂府墨迹<lb/>
銀蟾渝魄景星微閒殺天孫織錦機囘首蓬萊三萬里<lb/>
綵鸞猶傍五雲飛<lb/>
　　錢舜舉漁樵對話圖<lb/>
<pb n="KR4d0508_WYG_026-3b"/>
水碧山青罨畫中維舟弛擔忽相逢人間話柄知多少<lb/>
只恐烟村有暮鐘<lb/>
　　太乙宫待張彦輔錬師不至和繼學韻二首<lb/>
聨鑣日晏出黄扉目㫁長空倦鳥飛不是道人歸不早<lb/>
我曹多事自忘歸<lb/>
京國三年負草亭眼中空翠擁雲屏琳宫今日見秋意<lb/>
風色蕭蕭月滿庭<lb/>
　　右二絶句丙寅歲八月十二日作丁丑四月彦輔<lb/>
<pb n="KR4d0508_WYG_026-4a"/>
　　請再次前韻以記歲月<lb/>
故山林樾鎖岩扉誰遣沖天試一飛明日桑乾逢杜宇<lb/>
多應徧告不如歸<hi>時予將分省上京</hi>
歸去求田旋築亭醉來乗興自書屏仙人知我思家意<lb/>
不遣雲山出户庭<lb/>
　　題趙閑閑書東坡太白贊<lb/>
謫仙人品世無倫况得坡仙重寫眞千古懐賢寓竒筆<lb/>
不應更有捧心人<lb/>
<pb n="KR4d0508_WYG_026-4b"/>
　　宣和乾鵲科石圖<lb/>
宴安遺鴆九重虛吮墨含毫思有餘奪盡天真才小巧<lb/>
苞桑磐石計何踈<lb/>
　　李唐春牧圖<lb/>
花鳥春風藹筆端趙黄胷次不酸寒李家却解陳三業<lb/>
只畫春郊黒牡丹<lb/>
　　贈眼醫杜仲文<lb/>
老禪生具正法眼外物幾時能晦㝠只有阮家煩妙手<lb/>
<pb n="KR4d0508_WYG_026-5a"/>
莫教為白只為青<lb/>
　　陳元達鎖樹圖<lb/>
極諌能教必我從按圖千載想英風都俞吁咈勲華遠<lb/>
却使王臣效匪躬<lb/>
　　贈梅隠<lb/>
氷玉叢中著此身世誰充隠復誰真暗香莫遣輕吹去<lb/>
見說人間無好春<lb/>
　　題息齋竹經進而賜臣下復歸於李氏者<lb/>
<pb n="KR4d0508_WYG_026-5b"/>
曾捧清風上九闗人間驚睹翠光寒不知雨露深多少<lb/>
直到而今滴未乾<lb/>
　　題張圖南思齋<lb/>
操持有九舉其要念慮至三將反疑試看如愚坐忘處<lb/>
幾多功力到無思<lb/>
　　題趙秉彛所藏宋好古竹<lb/>
千畝雲深幾萬竿月明留影印琅玕佳人心事誰能識<lb/>
日暮西風翠袖寒<lb/>
<pb n="KR4d0508_WYG_026-6a"/>
　　雪窻水墨蕙為秉彛賦<lb/>
一幹勻排五七荂紫檀心緒碧雲襦世間不具涪翁眼<lb/>
誰識山林士大夫<lb/>
　　淵明漉酒圖<lb/>
平生心事在黄虞豈意人間有寄奴歸去一巾猶漉酒<lb/>
宋家冠冕定泥塗<lb/>
　　神山雜詩二首<lb/>
山留殘雨濕拖雲竹引鮮飈細漉人詩思清如寒水玉<lb/>
<pb n="KR4d0508_WYG_026-6b"/>
休教落紙恐沾塵<lb/>
窻扉九夏鎭長開一榻無塵地有苔怪底山禽栖不定<lb/>
竹林風雨送涼來<lb/>
　　次黎東山鳯栖别墅韻四首<lb/>
風漪翠舞躬耕稻雲錦紅酣手種花杖策尋君迷不得<lb/>
有書聲處是君家<lb/>
松氣遠侵書几潤竹隂清過酒樽涼有兒能了家庭事<lb/>
何用紛紛更五莊<lb/>
<pb n="KR4d0508_WYG_026-7a"/>
七里原頭營别業三間堂下有東籬霜林不盡天如洗<lb/>
都是山人未了詩<lb/>
書傳諸子有萬卷産比中人無十金老瓦盆空猶不寐<lb/>
霜飛月墮覺寒深<lb/>
　　贈龍明初<lb/>
山泉始出清如許山下塵泥變濁流要見泓澄鑑毫髪<lb/>
直須窮力泝源頭<lb/>
　　題廖如川雨竹<lb/>
<pb n="KR4d0508_WYG_026-7b"/>
洗玉池邊秋滿苔濕雲香滴翠痕開此君豈識為霖事<lb/>
惟待丹山老鳯來<lb/>
　　都門柳<lb/>
都門四十里青青幾度迎人幾送行老子有言來汝柳<lb/>
只煩相送莫相迎<lb/>
　　書所見二首<lb/>
陵坡野菜緑如鋪膚受方期宥老榆菜少人多挑掘盡<lb/>
有榆從此盡無膚<lb/>
<pb n="KR4d0508_WYG_026-8a"/>
田園賣盡及兒孫少壯流移老病存一段昇平好圖畫<lb/>
人間惟欠鄭監門<lb/>
　　雨二首<lb/>
雲漢方憂日藴隆神功誰辨笑談中歸人不是天涯客<lb/>
一任蕭蕭夜打篷<lb/>
烘衣婢子嗔篷漏挽索傭兒怨路泥口腹累人猶未免<lb/>
老農方此望雲霓<lb/>
　　夜次館陶二首<lb/>
<pb n="KR4d0508_WYG_026-8b"/>
三老趨程不憚勞船頭坐看月輪高烟村漁火微茫外<lb/>
一簇人家是館陶<lb/>
浦雲林霧鬱蒼蒼水面無風晚自涼今夜蓬窻應不寐<lb/>
計程三百是吾鄉<lb/>
　　即事二首<lb/>
幾家門繫釣魚船一陣風香燎麥烟畫出太平村落景<lb/>
酒旗多在緑楊邊<lb/>
遠浦客帆明冉冉前村牧笛響嗚嗚園桑葉盡蠶成繭<lb/>
<pb n="KR4d0508_WYG_026-9a"/>
庭樹隂濃燕引雛<lb/>
　　舊縣觀水迹二首<lb/>
千里郊原大水餘偶教磽瘠變膏腴只言二麥連雲秀<lb/>
不道田廬蕩已無<lb/>
浩浩湯湯記去年樹梢留得辨桑田千村萬落乗舟去<lb/>
直到大名樓閣前<lb/>
　　出郊見柿園如江南橘林<lb/>
落日郊原秋滿烟煌煌星火爛將然一時喚醒江南夢<lb/>
<pb n="KR4d0508_WYG_026-9b"/>
恰似洞庭霜後天<lb/>
　　同克哷和叔游西山途中口號二首<lb/>
人人載酒具盤飱盡說監州昔有恩<hi>和叔嘗監林州</hi>底事當途<lb/>
羅几案只愁旌斾過柴門<lb/>
城郭囂塵厭徃還出城依舊不能閒野人豈識予心事<lb/>
只羡丹墀第二班<lb/>
　　題墨竈寺方丈東壁<lb/>
四圍嵐氣濕人衣五馬行秋弭節時莫遣鳴筝響空翠<lb/>
<pb n="KR4d0508_WYG_026-10a"/>
恐驚猿鶴怪歸遲<lb/>
　　次雪山上人韻<lb/>
雲埋墨竈久無烟散作晴嵐簇馬前白石清泉有今日<lb/>
黄塵烏帽笑當年<lb/>
　　出山次前韻<lb/>
黄葉紛紛落滿衣山僧扶袖下山時莫嫌款段非良足<lb/>
老子行山正要遲<lb/>
　　谼峪寄可行弟<lb/>
<pb n="KR4d0508_WYG_026-10b"/>
千巗萬壑鬱蒼蒼葉正殷紅菊正黄莫訝荒遊倦囘轡<lb/>
要因高處過重陽<lb/>
　　遊善應宿儲祥宫次元裕之韻五首<lb/>
兔絲休羡附蓬麻鳯鳥還來訪竹花昨夜山翁宿何地<lb/>
水雲深處玉皇家<lb/>
溪山好筞一枝籐學得襟懐淡似僧舊習掃除猶未盡<lb/>
留詩聊用記吾曾<lb/>
幾處青旗映小橋村醪時用慰無聊我來本是逃名姓<lb/>
<pb n="KR4d0508_WYG_026-11a"/>
莫為題詩更自標<lb/>
猿鶴烟霞日漸親黄扉人已作山人只應堂下潺潺水<lb/>
能洗東華舊染塵<lb/>
琳宫夜靜覺寒生霜碧澄澄浸月明滿耳驚湍不成寐<lb/>
四山雲樹更秋聲<lb/>
　　善應泛舟<lb/>
郡西風物皆吾土十二年間恰兩迴不棹<graphic n="KR1553" url="https://raw.githubusercontent.com/kanripo/KR-Gaiji/master/images/KR1553.png" mimeType="image/png"/>船醉今日<lb/>
溪山渾似不曾來<lb/>
<pb n="KR4d0508_WYG_026-11b"/>
　　傑古愚上人奉詔歸山<lb/>
墨名儒行迹雖殊進退中間見讀書一覲清光便歸去<lb/>
古人政自不曽愚<lb/>
　　康申題馮致遠畫卷丁丑攜以來謁次韻歸之<lb/>
世情物態日悠悠一别囘頭七八秋畢竟人間有歸處<lb/>
江湖初不厭予舟<lb/>
半生蹤跡徧堪輿與世求踈尚未踈可惜淮南招隠賦<lb/>
不知中散絶交書<lb/>
<pb n="KR4d0508_WYG_026-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0508_WYG_026-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷二十六<lb/>
</p>
<p>
</p>
  </div>
</body>
</text>
</TEI>
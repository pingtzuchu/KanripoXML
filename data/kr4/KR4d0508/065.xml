<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷六十五</head> <lb/>
    <p>
<pb n="KR4d0508_WYG_065-1a"/>
欽定四庫全書<lb/>
　至正集卷六十五<lb/>
　　　　　　　　　　　　元　許有壬　撰<lb/>
　說<lb/>
　　蘭庭芳字説<lb/>
冠而有字字依乎名禮也我朝肇造渾厚真淳之氣粹<lb/>
然古初名且强贅况字乎語隆治首唐虞臯夔稷契有<lb/>
字乎有而不傳乎臆說知其無也然則字之興也其亦<lb/>
<pb n="KR4d0508_WYG_065-1b"/>
淳之漓而文之盛乎我元太祖皇帝聞周孔教而基文<lb/>
運我太宗分四隊教子弟而一文教至世祖立胄館廣<lb/>
學校而盛文治百年來薰陶淪浹氣習不能不變也名<lb/>
而又字宜哉昔兩承乏御史國人同官者或未字同官<lb/>
必相與加之否則皆若有缺然者文治之漸溥矣乎而<lb/>
夏圃蘭蹊蚤以通才歷華貫擢湖廣行省正即行臺監<lb/>
察御史圖烈圖敬夫擷其名蘭以氏之推蘭之徳曰庭<lb/>
芳以字之徵予說以自淑焉卉之嘉而清者惟蘭見於<lb/>
<pb n="KR4d0508_WYG_065-2a"/>
百家詳於離騷而又以芳稱入其室乆而知其芳者見<lb/>
其蓄也漸之則芳者示其益也不為不服而不芳者守<lb/>
其恒也變而不芳者憂其至是以託興君子之不遭也<lb/>
其曰庭者則謝車騎謂芝蘭玉樹生庭堦義焉士君子<lb/>
道徳植於身教令行於家而後功業及於天下傳於後<lb/>
世不但一家一時而已也盡吾之誠極吾之力於吾所<lb/>
當為名之聞不聞不恤也况實之所在名固從之則字<lb/>
尊於名矣夫儋人之爵當得為之時而或一毫未盡則<lb/>
<pb n="KR4d0508_WYG_065-2b"/>
字之為飾古人不我誣矣且天地之間義理無窮人之<lb/>
為學造詣有限一藝一善皆足以流芳一時一章一句<lb/>
皆足以資口給語其至則君子病焉庭其近也芳其㣲<lb/>
也由近而逺由㣲而著其亦培其根以遂其實乎公羊<lb/>
氏謂名不如字其在吾庭芳矣<lb/>
　　　中南字說<lb/>
番陽洪紹祖介其鄉人高本齋請曰紹祖之先由樂平<lb/>
徙餘干十一世矣所居生聚蕃盛人名為洪方兵燬大<lb/>
<pb n="KR4d0508_WYG_065-3a"/>
父留畊主簿遷城北嘗戒曰洪方祖基九轉至我且近<lb/>
先塋慎勿棄也先子西清教授復徙安仁甫述事而没<lb/>
惟祖訓不敢墜泰定甲子經葺始完遂歸焉前池後阜<lb/>
松竹映帶居山之中面山之南因以中南代名願誨不<lb/>
敏予聞而復之曰古人既名則加以字而字則取義於<lb/>
名聖人以立名而字從之鯉之為魚回之為淵參而在<lb/>
與由而在路若稽載籍戾是者鮮若服祖訓力堂構紹<lb/>
祖名斯稱已而中南何居乎山中之居因地為之不得<lb/>
<pb n="KR4d0508_WYG_065-3b"/>
已也吾又因而字之字名之賔也身之章也豈好竒務<lb/>
新自同於山而以不同於人為美乎夫不同者山也同<lb/>
者人也可同而可不同者理之所在也彼逰方之外哆<lb/>
然標榜吾儒不取焉君世儒力學予重違其請取其中<lb/>
而略其南而後有以告焉夫中主於不偏天理之極致<lb/>
也大如天地小至一室而各有中君子修身止於至善<lb/>
之地也君其致力於此使處心行巳之際無一毫過不<lb/>
及之差或南或北不恤也苟為不然則自西自東自南<lb/>
<pb n="KR4d0508_WYG_065-4a"/>
自北吾不知其稅駕之所矣所謂我知天下之中央燕<lb/>
之北越之南則將合蒙莊惠施之喙且不能喻矣君其<lb/>
思之<lb/>
　　彭宗建字說<lb/>
斗天樞機也屈平叙名字攝提孟陬首言其貞廬陵彭<lb/>
季斗父既名之師劉岳申以宗建字之其有取於斗乎<lb/>
禮子冠父宿戒賔冠三加祝而字之字之則責以成人<lb/>
之道矣師猶賔也父師之道盡矣成人之道則在宗建<lb/>
<pb n="KR4d0508_WYG_065-4b"/>
焉亦致思其義乎斗在天中酌斟元氣平分四時自娵<lb/>
訾歷𤣥枵杓之所直生長收藏莫有戾者學者象之根<lb/>
於心者明修於家者至大本既立以之齊家而家齊以<lb/>
之治國而國治猶斗之建隨其所指周制各當而歲功<lb/>
成焉建之義章矣宗建入京探其學知其為成人勉而<lb/>
擴之且至聖賢况其下事功哉詩曰維北有斗不可以<lb/>
挹酒漿則非所望於宗建也<lb/>
　　約約思永字說<lb/>
<pb n="KR4d0508_WYG_065-5a"/>
西域約約大父嘗持憲數道世賞在約約以年未及學<lb/>
未充也日種學績文非儒生不交紈綺氣習濯刮殆盡<lb/>
予與其外舅和叔監郡㳺時從過予俾賦詩毎俄頃成<lb/>
且清麗不苟暇日請曰約約侍下風不有撃其蔀使服<lb/>
膺以卒其業與不及門承教等耳昆季為華學率以思<lb/>
冠其字先生幸字之予觀世之人習於近而不究其逺<lb/>
狃於短而不求其長天下之通患也若世家子則此疾<lb/>
尤痼薰染性成知飽暖而不知有饑寒知富貴而不知<lb/>
<pb n="KR4d0508_WYG_065-5b"/>
有貧賤目前之利不知為身後之害一時之樂不知為<lb/>
百年之憂謂金幣可長有也用之如泥沙謂權勢可長<lb/>
恃也挾之以驕縱年邁家替日暮途逺輕則饑寒之戚<lb/>
嬰其身重則傾覆之禍及其族雖跬歩不能前矣葢不<lb/>
知思永之過也書不云乎慎厥身修思永言身雖謹而<lb/>
所思者不永則亦淺近而已矣故必謹其所修審其所<lb/>
思為逺大悠乆之計則學成而行立矣故從其昆季之<lb/>
以思為字也而以思永字之叙其槩若此俾思而有以<lb/>
<pb n="KR4d0508_WYG_065-6a"/>
自朂焉<lb/>
　　丁愼之字說<lb/>
中書總天下機務帷幄佐史之屬鱗次於其下譬為巨<lb/>
室棟梁柱石之大勝其任矣椳闑扂楔之細亦莫不各<lb/>
致其良不以細而易之也一或非良雖傾覆不職是而<lb/>
損敗之患馴及其大矣國制諸國之人各有部以總其<lb/>
族衛戍之餘又各入其人於中書中書禄之秩視行人<lb/>
而又優其年老號諤徳齊譏門以嚴省署從直以擁䕶<lb/>
<pb n="KR4d0508_WYG_065-6b"/>
宰臣備傳遽以宣布政命出官七品階是樹聲名至達<lb/>
官者多矣予待罪中書分而畨直殆徧其徒從予最乆<lb/>
者西域扎瑪哩迪音愼而寡言若詩書漸習之有素者乎<lb/>
得請歸洹阡馳傳過再拜請曰細人事公之日最多習<lb/>
公之言誘人使為善者非一竊有感焉世西域而生中<lb/>
國又得親公之教敢不思所以自勵者幸憫而訓之字<lb/>
得服以自勵則是事公於終身也予素愛其人不言得<lb/>
乎凡今華其短裾飛其駔乗事上則為便嬖使外則如<lb/>
<pb n="KR4d0508_WYG_065-7a"/>
達貴視齊民如草芥豗突撑觸謂人莫敢我復者滔滔<lb/>
也乃能斂其鋒銳求所以自勵者且服役幾年所直幾<lb/>
官而獨有見於吾輩其可進也哉於是即其人之長字<lb/>
之曰愼之且語之曰若知愼之為義乎立身之要道乎<lb/>
愼於言而言無過愼於行而行無失無所往而不愼則<lb/>
無往而不得其志不但官日盛名日著將見日進乎善<lb/>
而為成徳之君子矣愼之其益慎之哉<lb/>
　　名張䂮說<lb/>
<pb n="KR4d0508_WYG_065-7b"/>
襄垣張生質厚而氣清年甫二十負笈來㳺居三年餘<lb/>
人日刮目余將北乃再拜請曰小子侍有日未有以名<lb/>
惟古子命於父禮也民生於三義無二焉幸訓之名生<lb/>
敏者也猶器之利者焉遂以䂮名之而以景耜字之且<lb/>
為之說曰士之立身行道齊家治國其本在學農之用<lb/>
時因利裕家富國其要在器故是之取而為生道焉耰<lb/>
鉏鎛銍皆有用於農而耜也獨見取者誠以發堅破埆<lb/>
俾播種有所施未有先於是者則是耜之器農也不亦<lb/>
<pb n="KR4d0508_WYG_065-8a"/>
重乎使其鈍不勝任將焉用哉詩所謂有略其耜者取<lb/>
其利也人之敏者亦然人矇已見人後已至業修徳進<lb/>
乃亦有秋矣然而耜之利不用則無功性之敏不勤則<lb/>
無成悠悠歲月一暴十寒恃巳易能舉為不足學望而<lb/>
未見且謂巳能猶惰農不昬作勞舍利耜而不用雖利<lb/>
何以哉故聖人謂孔文子所以為文者以其敏而能好<lb/>
學也况前輩言後生才性過人者不足畏惟讀書尋思<lb/>
推究者為可畏爾䂮也不患其不學而患其弗思也不<lb/>
<pb n="KR4d0508_WYG_065-8b"/>
患其不行而患或止也䂮乎勉之<lb/>
　　名元氏子說<lb/>
君子不器以器待人予其戾哉器有受貴而切於用者<lb/>
有受賤而緩於用者人而至於體無不具用無不周則<lb/>
善蔑加矣未至於是為器之受貴而切用者不亦可乎<lb/>
夫斞所以受糓也人以食為天世之貴者復有加於是<lb/>
者乎較多寡均出入大而太倉㣲而田家皆不能闕非<lb/>
切於用者乎惟人之身亦猶斞也君子小人初無異焉<lb/>
<pb n="KR4d0508_WYG_065-9a"/>
顧所受何如爾實之以道義文學猶斞之有糓焉發而<lb/>
為忠孝推而為事業猶斞之出糓以活世焉無以實之<lb/>
是空斞爾若夫納之以異端邪說充之以私慾凶慝流<lb/>
而為荒唐出而為毒螫降衷均善甘迷厥初則是以斞<lb/>
而受糞穢曾楲窬之不若也元君廷幹乞名其子予既<lb/>
以斞名之又為之說若是俾斞也知所擇云<lb/>
　　余孝友政卿名字說<lb/>
降衷根性匪由外鑠明善復初則有待於學焉古之君<lb/>
<pb n="KR4d0508_WYG_065-9b"/>
子惟是是力它不暇也惟名猶服身之章也君子愼之<lb/>
而所心不存焉賢而敝緼不害其正不肖而華不絅其<lb/>
瑕冉耕曰牛匪嘉也而孔門稱徳操以德字德有何哉<lb/>
然士之有志者因其名之嘉思有以稱則亦有益於學<lb/>
焉稱諸口書諸手惕然自警不愈於几杖<graphic n="KR0777" url="https://raw.githubusercontent.com/kanripo/KR-Gaiji/master/images/KR0777.png" mimeType="image/png"/>盂之銘乎<lb/>
東魯余君名孝友字政卿居家不愧其名推而從政不<lb/>
愧其字其亦士之有志者乎他日君之子孫其母以是<lb/>
為諱也諱之言力之行勿使如退之者出舉名仁為人<lb/>
<pb n="KR4d0508_WYG_065-10a"/>
之說則又善矣<lb/>
　　名馬氏三子說<lb/>
予友馬明初請名其三子說明初名熈從火其考諱從<lb/>
木祖從水取五行終始相生之義次當從土故名其孟<lb/>
曰塈字以世完仲曰塾字以世修季曰墾字以世勤古<lb/>
子生父名二十冠則賔字之予不能拒而名之又為賔<lb/>
以字之乃為賔祝之辭祝之曰塈乎而伯子也世其家<lb/>
不在而哉則凡舉其廢者不力可乎塾世其儒墾世其<lb/>
<pb n="KR4d0508_WYG_065-10b"/>
業各有望於汝也家也儒也業也豈人各一事而已邪<lb/>
析而言之家貴以勞儒貴以學業戒其惰合而言之責<lb/>
以勞者不知儒與業乎責以學者不知其業與家乎而<lb/>
戒其惰者不知家與學乎兄弟異體而同氣三人葢一<lb/>
人也一人必兼三人之事而三人必若一人之身則馬<lb/>
氏之後必大矣<lb/>
　　名賈氏三子說<lb/>
愚㓜僑鄂知叅政鹿泉賈公有大恩徳於鄂人入京又<lb/>
<pb n="KR4d0508_WYG_065-11a"/>
知中書大叅元播公雍容寛厚眞公輔器詢其世叅政<lb/>
子也中書子彦𢎞為安慶總管繼述有聞安慶之子曰<lb/>
棟字士隆今知陵州以愚悉其世也請名其三子且曰<lb/>
吾祖之諱從水棟則從木木之後義當從火葢以五行<lb/>
更生所生之行轉相承也字書訓燁為火盛火生於木<lb/>
木盛於春象其徳為孝名孟以燁字以惟孝南方揚煇<lb/>
執衡司夏為禮名仲以煇字以惟禮煴也者以火伸物<lb/>
也伸於資力力不自致有志以帥之名季以煴字以惟<lb/>
<pb n="KR4d0508_WYG_065-11b"/>
志賈氏鹿泉而下今五世矣上而四世兩至宰執兩為<lb/>
郡守而士隆年富膴仕所至籍甚前武未可涯下則三<lb/>
子也其承亦重矣哉孝原百行燁必待孝禮首四維煇<lb/>
必待禮有志事成煴必待志孝也禮也志也推是三者<lb/>
家有不昌世有不濟其美者乎三者不力徒曰我門大<lb/>
它不我敵則有柳先生鐡爐歩志可不懼哉愚於三子<lb/>
聞而知其高見而知其曾交而知其祖若父故名之不<lb/>
辭而於取義也以規不以頌<lb/>
<pb n="KR4d0508_WYG_065-12a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0508_WYG_065-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷六十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷七十六</head> <lb/>
    <p>
<pb n="KR4d0508_WYG_075-1a"/>
欽定四庫全書<lb/>
　至正集卷七十六<lb/>
　　　　　　　　　　　元　許有壬　撰<lb/>
　公移<lb/>
　　辯平章趙世延<lb/>
㐲以公論昭明見朝廷之政治正人伸雪乃風憲之振<lb/>
揚苟有見聞豈容緘黙竊見光禄大夫前四川行省平<lb/>
章趙世延先任御史中丞倡率監察御史奏劾奸臣特<lb/>
<pb n="KR4d0508_WYG_075-1b"/>
們徳爾不法一十餘事及中丞多爾濟等按問特們徳<lb/>
爾下總領蔡雲因馮開平身死公事過付張五十三許<lb/>
與特們徳爾中綂鈔一千定本人受要說事錢二百定<lb/>
招證明白徴贓到官其特們徳爾幸得脫免追印罷職<lb/>
因此懐蓄忿怒至延祐七年復入中書盗弄威權專務<lb/>
報復陷害忠良無所不至將中丞多爾濟并蕭拜珠織<lb/>
羅誅殺又以溫徳亨嘗贊其事坐以減死之罪為平章<lb/>
趙世延遠任蜀省令人誘說伊房弟胥益兒哈呼將赦<lb/>
<pb n="KR4d0508_WYG_075-2a"/>
前千名犯義虛妄事情排陷陳告差人勾喚赴都對問<lb/>
行至中途遇赦釋免又行差官催促到部令伊門下心<lb/>
腹人尚書達爾瑪實哩非法鍜煉勒要招伏鎖發前去<lb/>
三不刺復還大都凌虐枉禁前後三年意逼自裁本官<lb/>
剛明自負不為匹夫自經溝瀆之事其元告人自知誣<lb/>
妄不敢面對因此在逃根勾不獲為本官患病奏奉聖<lb/>
㫖保管在外刑部議擬胥益兒哈呼訐告房兄趙平章<lb/>
逐項事理俱在革前元告人在逃百日之上依例革撥<lb/>
<pb n="KR4d0508_WYG_075-2b"/>
改正蒙中書省聞奏令還家養病兹者欽遇聖天子登<lb/>
極之初眷念忠良枉罹刑害如多爾濟蕭拜珠温徳亨<lb/>
等首降徳音特與昭雪其平章趙世延即與中丞多爾<lb/>
濟等一體中外共知理宜辨正況本官廟堂偉器柱石<lb/>
良材省臺出入垂三十年敂瘁焦勞幸脫虎口似此老<lb/>
成盖未易屈指也江南行臺已嘗辯明如䝉奏聞擢用<lb/>
允愜輿情<lb/>
　　辯廉使劉藻<lb/>
<pb n="KR4d0508_WYG_075-3a"/>
繩愆糾繆固為憲治之常美化移風尤係人倫之重故<lb/>
經典著子為父隠之訓而法律有許相容隠之文誠以<lb/>
教化乃刑政之原而名義又教化之本使其干名犯義<lb/>
訐證皆實其於治體所傷已多況有是非未分曲直不<lb/>
辨抱沒齒之寃者乎聖朝明詔天下著為定例承宣奉<lb/>
行者其可忽邪㐲見前淮東道廉訪使劉藻皇慶元年<lb/>
因揚州路包辦酒課不便本官力言議減瓶花價錢遂<lb/>
忤衆意本道滿濟監司受訖酒户趙勝中統鈔三百定<lb/>
<pb n="KR4d0508_WYG_075-3b"/>
經宿却行齎至公㕔喚到與錢人趙勝等取問指出上<lb/>
下官府錢一千五百五十定内劉㢘使下家口周来安<lb/>
鈔五十定就令趙勝等具狀首告此時并無劉㢘使名<lb/>
字為周来安出外本官自行根喚送官省臺委官追問<lb/>
狀外逼問供指曽令周来安將鈔一百定過付本使収<lb/>
受未見虛實將劉㢘使監収之後纔將周来安勘問勒<lb/>
指伊使本人不禁苦楚符同强証將劉㢘使抑勒招承<lb/>
追贓到官事未結正欽遇原免延祐三年奉使宣巡撫<lb/>
<pb n="KR4d0508_WYG_075-4a"/>
歴淮東耆老士庶幷趙勝等列名陳辯及淮東宣慰使<lb/>
孫通奉等洞知情偽皆為辯白於今有十餘年尚未改<lb/>
正竊惟劉藻敭歴有年報効無愧凡平居之自守亦衆<lb/>
人之稔知不幸枉被贓誣名節掃地含寃無訴垂老可<lb/>
憐假使元贓果有即係奴證其主不惟有傷風化抑且<lb/>
違别詔條甚非朝廷美教化厚風俗之初意況兼元狀<lb/>
初無本官名字即係節次狀外展轉供指數目即此二<lb/>
端則是非判然矣如蒙憫其無辜特與照勘改正庶幾<lb/>
<pb n="KR4d0508_WYG_075-4b"/>
誣構得明而公論有在也<lb/>
　　自劾<lb/>
竊謂君親無將既載必誅之訓路馬不齒又昭有罰之<lb/>
文況惡逆亘古之罕聞宜臣子戴天之不共如元惡特<lb/>
實等狗彘之所不伍梟獍之所不為富貴薰如自不勝<lb/>
其飽煖鬼神奪魄俾偶遂其凶邪雖養豢之極深曽冦<lb/>
讐之不若履霜失辨留虎自防致大行之暴崩實溥天<lb/>
之同憤傳諸道路盖不忍言不惟詩書歴代之未聞誠<lb/>
<pb n="KR4d0508_WYG_075-5a"/>
為國家百年之大變卑職等風聞未審心摧已深春秋<lb/>
之法人得而誅風紀之中責斯尤重豈敢顧影自惜背<lb/>
義忘恩但以乗輿未来控愬無所欲論列而上達念通<lb/>
進之難期兼同惡方布滿要津恐無益而徒唘他釁是<lb/>
以含忿忍恥度日如年庶覲清光少攄積恨兹者欽遇<lb/>
今上皇帝奮出宸斷張皇天威肆諸市朝大伸邦憲神<lb/>
人稱快億兆騰歡使綱常復明於今日乃社禝無疆之<lb/>
福然元惡特實身為臺端妹為君偶其同惡之賊或寒<lb/>
<pb n="KR4d0508_WYG_075-5b"/>
微致相或宿衛承家休戚既同安危攸寄今擢髪不足<lb/>
以數其罪虀粉不足以報我仇止戮其身未快人意擬<lb/>
合將各賊照依古法盡誅本族其妹難居宮閫仍壊室<lb/>
汚宮以戒非常之變其餘但犯知情人等以次論罪卑<lb/>
職等為耳目之職任糾劾之司有所不知與知而不能<lb/>
得其詳及有所待而不即言皆合黜退<lb/>
　　糾中丞等<lb/>
人臣之惡莫大於無君春秋之義尤嚴於與國故漢誅<lb/>
<pb n="KR4d0508_WYG_075-6a"/>
梁冀而其故吏賓客免黜者三百餘人朝廷為空誠以<lb/>
惡逆之人無罪可擬其惡人之徒雖有輕重不同而在<lb/>
所必論者也先王立法壊其室汚其宫而瀦焉宫室何<lb/>
知必壊必汚而後已以逆惡之所嘗居也居且若是而<lb/>
況官為臺察出其門下者乎元惡特實其罪彌天今雖<lb/>
誅戮門下人數在百司且不可其在風憲如中丞某者<lb/>
自宣徽院與之周旋繼而援引入臺由侍御遞陞是職<lb/>
比者本賊為惡之後將本官呼召馳驛前赴上都盖親<lb/>
<pb n="KR4d0508_WYG_075-6b"/>
聞其事矣本賊既為知院幸而出臺又於九月二十一<lb/>
日盛其鼎烹赴宅相賀惡逆如此忍猶媚之經歴某諂<lb/>
諛輕薄素非歴練阿附進用遂掌憲幕監察御史某某<lb/>
某皆非風紀之才徒為本賊牙𤓰而已其為門下衆所<lb/>
共知具呈聞奏區處施行<lb/>
　　遼王<lb/>
嘗聞書曰惟辟作福惟辟作威言天子可以作此也朝<lb/>
廷仁厚相承匹夫但犯死罪有司再三詳讞必待奏可<lb/>
<pb n="KR4d0508_WYG_075-7a"/>
乃敢施行宗王同姓為國藩屛任之固重至於生殺之<lb/>
大柄雖匹夫有罪亦不敢僭而況親族貴重出於匹夫<lb/>
萬萬者哉近按托布哈太子等嘗與惡逆此在聖上躬<lb/>
斷者尚且會集宗親共議處置比托克托遼王擅殺親<lb/>
族巴哩雅等實違太祖皇帝大法不聞有所處置内外<lb/>
無不憂疑若不早正其罪則號令倒置威權下移祖宗<lb/>
法度有所不行啓將来之釁實闗宗社之大計者也卑<lb/>
職忝居言路義不容黙<lb/>
<pb n="KR4d0508_WYG_075-7b"/>
　　索諾木<lb/>
嘗聞有功不賞有罪不誅雖唐虞不能治天下如奸臣<lb/>
特們徳爾蒙蔽先朝專權政府包藏禍心離間宗室妄<lb/>
作威福誅害大臣使先帝孑然宫中以致賊臣特實等<lb/>
乗釁為逆其子索諾木與其事兼本人隂險狡獪陷害<lb/>
臺諌附凶黨惡罪不容誅已經糾呈聞奏今奉命乃令<lb/>
杖决物議喧騰非示極刑曷伸邦憲乞賜早正其罪仍命<lb/>
詞臣聲逆賊等罪惡昭告天下以快元元之心天下幸<lb/>
<pb n="KR4d0508_WYG_075-8a"/>
甚<lb/>
　　班丹等<lb/>
嘗謂倿人不遠實妨日月之明早辨或虧必致氷霜之<lb/>
漸近者奸臣特們徳爾之子班丹因取受李文郁等鈔<lb/>
定事覺奉㫖追問徴贓到官徼幸遇免及刑部尚書不<lb/>
達實哩徽政院使哈扎爾巴哈等俱經斷罷追奪竄逐<lb/>
得罪朝廷之人理宜屛棄況班丹之兄巴爾濟蘇之欺<lb/>
君弟索諾木之為逆俱已誅戮籍没家貲觀音努亦以贓<lb/>
<pb n="KR4d0508_WYG_075-8b"/>
杖一百七十一門之内父子兄弟險愎惡凶無所不為<lb/>
今班丹既以不叙布達實哩哈扎爾巴哈等各曽經斷<lb/>
追奪流徒當杜門不出悔過思愆兹乃出入宫禁密近<lb/>
清光<graphic n="KR2016" url="https://raw.githubusercontent.com/kanripo/KR-Gaiji/master/images/KR2016.png" mimeType="image/png"/>蹇軒昻靦然無愧聖天子即位之初親賢論道<lb/>
思致太平而此等奸凶豈宜在側其餘似此犯贓經斷<lb/>
之人即係一體宜從憲臺照勘聞奏屛黜實防微杜漸<lb/>
之一端也又班丹弟索珠見任翰林學士同修國史朝<lb/>
廷實録理宜嚴密其父子凶惡如此豈不載紀而令其<lb/>
<pb n="KR4d0508_WYG_075-9a"/>
弟在中親與其事甚非所宜亦合明白聞奏廢黜及無<lb/>
令出入宫禁天下幸甚<lb/>
　　特們徳爾門下等事<lb/>
竊謂刑賞者人主之大柄有國盛衰之所係也故刑一<lb/>
人而天下服賞一人而天下勸者當其實也苟有功不<lb/>
賞有罪不誅滔滔横流日復一日其禍有不可勝言者<lb/>
矣書曰惟辟作福惟辟作威此言天子之事也臣而盗<lb/>
弄所作雖當猶至於害家凶國況顛倒錯亂岸然横恣<lb/>
<pb n="KR4d0508_WYG_075-9b"/>
者乎聖朝混一區宇以来言大奸邪必阿哈穆特僧格之<lb/>
徒如特們徳爾者兼諸人而過之今治化更新之日其<lb/>
人雖亡其流毒遺惡傷國體而妨新政者何限無以變<lb/>
之則其流害恐未易竟也至若平章王毅右丞髙昉等<lb/>
備位臺輔而以短少糧數倉官所職之事追奪所受宣<lb/>
勅尤公論之不愜者其門下同惡之人先因本官事發<lb/>
一一斥逐其再入中書䑃朧奏啓一一徴還濫授驟升<lb/>
非其才而忝要職者有之各人含其私恩必不能盡忠<lb/>
<pb n="KR4d0508_WYG_075-10a"/>
於國昔梁冀既敗故吏賓客免黜者三百餘人朝廷為<lb/>
空盖古今之共怒者也特們徳爾之惡死有餘辜儌幸<lb/>
獲免雖是非邪正播告明白而天下之憤尚未少泄擬<lb/>
合剖棺戮屍將妻子家屬遷徙遠方以謝天下應被誅<lb/>
譴人數從省臺委官一一照勘有寃抑者即與昭雪沒<lb/>
亡者加以褒贈流竄者即與徴還黜罷者即與収録所<lb/>
追王毅等宣勅即與給付門下之人在風紀者其不可<lb/>
用固不待言其㪚在大小庶司職役者合照節次糾彈<lb/>
<pb n="KR4d0508_WYG_075-10b"/>
姓名幷延祐七年取回各人文案内數目及當時見在<lb/>
兩都就用續用各人員取勘見數明示黜降其大師監<lb/>
修國史僚佐通事譯史掾史宣使人等無非以賄得之<lb/>
擬不叙録職官取充者止理舊資本府役過日月不與<lb/>
准算則天下之人皆知公論之有在天網之不漏是非<lb/>
邪正由是益明而奸邪之徒亦知所懲戒矣<lb/>
　　惡黨論罪<lb/>
近為特實惡逆狗彘之所不伍梟獍之所不為歴代之<lb/>
<pb n="KR4d0508_WYG_075-11a"/>
所未聞天地人鬼之所共怒止戮其身未快人意合依<lb/>
古法盡誅本族壊室汚宫遣逐其妹其餘但犯知情賊<lb/>
徒等苐論罪已嘗論列除特實之弟并子已行誅戮外<lb/>
其餘一切未蒙施行民心疑駭不滿所望竊謂國家有<lb/>
非常之變必以非常之法治之如特實者身為臺端兼<lb/>
領數職妹為君配已正位次先帝待之情過骨肉其餘<lb/>
各賊皆累世富貴義同休戚而集賽官員又腹心股肱<lb/>
之托其赤子特穆爾微賤匹夫位極宰輔子女玉帛房<lb/>
<pb n="KR4d0508_WYG_075-11b"/>
室田圍不可勝數榮遇眷養無以復加縱不報効忍為<lb/>
冦讐自古宫闈之變未有若是之慘者興言及此痛心<lb/>
隕絶待以常法可乎且尋常殺人罪必處斬各賊所犯<lb/>
當何法以加之若苟且如此更無施行不惟神人歉望<lb/>
威刑失宜繼今以往何以為國區區臣庶之心亦知大<lb/>
臣必稟命聖上而聖上英斷必有以處之然而不可緩<lb/>
也為今之計當一振威怒顯示大刑凡與特實同謀之<lb/>
人皆合盡誅其族拆毁居室瀦為洿池其餘不係同謀<lb/>
<pb n="KR4d0508_WYG_075-12a"/>
而但犯知情隨者等第論罪其家屬籍沒若留京師亦<lb/>
非所宜合竄放遠惡地面女子分配彼中流囚男子在<lb/>
彼居作永不放還特實之妹係是禍根勿令汚染宫壼<lb/>
即日逐出從朝廷議擬區處應係各賊門下人員盡數<lb/>
照勘顯示黜斥如此則刑法適宜奸邪知畏神人稱快<lb/>
國祚永康矣聖上踐祚之初首宜以服人心安百姓為<lb/>
務此事既行則人心自服而百姓自安矣<lb/>
　<lb/>
<pb n="KR4d0508_WYG_075-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷七十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷三十三</head> <lb/>
    <p>
<pb n="KR4d0508_WYG_033-1a"/>
欽定四庫全書<lb/>
　至正集卷三十三<lb/>
　　　　　　　　　　　　元　許有壬　撰<lb/>
　序<lb/>
　　送黎東山遊廬山序<lb/>
余自㓜樂登覧所至有山撥冗必徃讀樂天草堂記太<lb/>
白歐蘇詩知匡廬之勝恨臂不翼而飛至其下也延祐<lb/>
乙夘有臨江之行舟中望五老如碧蓬懸瀑如玉虹時<lb/>
<pb n="KR4d0508_WYG_033-1b"/>
以乆曠定省且同舟非一人勢不獲留私念歸日或可<lb/>
一償所願而同舟益衆兼夜趨程順風下流檣飛如箭<lb/>
一時懐抱不啻如逺行客過故鄉而不一少息也至治<lb/>
壬戌承乏南臺分行江西遵陸南邁囬按江東路與山<lb/>
左則廬山又不得而至焉自罹荼毒僑食武昌九夏炎<lb/>
蒸小屋如甑矯首悵望神爽飛越越南黎公景高居漢<lb/>
陽絶江來請曰徃年逃暑廬山如在天山今將從一子<lb/>
一僕輕舟順流尋我舊盟秋盡而後返諸公歌詩送我<lb/>
<pb n="KR4d0508_WYG_033-2a"/>
子其為我叙之噫天地間事無巨細豈造物者不厭𤨏<lb/>
𤨏皆自有以制之不輕以畀人邪世謂人一飲食前悉<lb/>
有定余當薄而不取豈真有是説邪抑不得於此則得<lb/>
於彼二者不可得而兼之邪何余一逰之不偶若是而<lb/>
景高欲行則行沛然莫之能禦也景高蚤知尊中國來<lb/>
四十年著述自怡樂易好客四方知其賢朝廷優以秩<lb/>
不縻以事故得厭飫於山水豈非不得於此而得於彼<lb/>
者乎余不能從公㳺公其為我挽瀑布濡椽筆盡寫山川<lb/>
<pb n="KR4d0508_WYG_033-2b"/>
之勝以歸誦而和之是亦從公㳺也<lb/>
　　漢雋序<lb/>
韓子答李翊非三代兩漢之書不敢觀三代尚矣兩漢<lb/>
惟遷固為稱首雖後世論有優劣遷之後獨有固爾固<lb/>
文贍事詳讀者記事摭文供文字之用至於形勢利害<lb/>
事情得失有不暇考者况義理之精㣲乎宋括蒼林氏<lb/>
摭其精語為漢雋五十篇長沙黃秉彞序而刻之以公<lb/>
於世噫昔模印未盛世苦少書手抄率全書也天下多<lb/>
<pb n="KR4d0508_WYG_033-3a"/>
書乃復有厭渉淵浩而工於數得者何哉盖林氏之書<lb/>
為事而設者也為事而設則提要鉤𤣥非苟於簡也比<lb/>
類釋義使異名竒字一閲可悉固見古人言辭之工焉<lb/>
抑雋言味也嘗鼎一臠謂之知味則可謂之飽則不可<lb/>
讀者由此而遡班史之全由此而求義理之精有得於<lb/>
文贍事詳之外則秉彛公世之心為不負矣<lb/>
　　性理一貫集序<lb/>
理學至宋始明宋季得朱子而大明前輩言天限南北<lb/>
<pb n="KR4d0508_WYG_033-3b"/>
時宋行人篋四書至金一朝士得之時出論説聞者歉<lb/>
竦謂其學問超詣而是書實未覩也文軌混一始家有<lb/>
而人讀之科舉行以經術取人詔首崇用又人人治之<lb/>
矣然昔之讀者為己今之治者為人昔之讀者由博以<lb/>
説約今之治者求㨗似約而不知所以約捆摭説經歴<lb/>
歴可聴其於躬行心得果何如哉宋進士葉叔經編性<lb/>
理一貫集廬陵王務先表而出之節抄以授其徒序者<lb/>
謂使學者易知而易行愚竊謂易知者未必易得也學<lb/>
<pb n="KR4d0508_WYG_033-4a"/>
者誠能因書而求之心騐之身則一言之得終身有餘<lb/>
况要而實備者哉不然徒為决科㨗徑爾雖若愈於昔<lb/>
之未睹者得不愧於讀者乎先儒有言志於道徳者功<lb/>
名不足以累其心而况富貴乎知此則知務先之用心<lb/>
而讀者治者為道徳為富貴從可騐矣<lb/>
　　林春野文集序<lb/>
貢舉未行士之力學者積厚資深發而為文章决江河<lb/>
涇溝池至即盈溢利禄一啟人重得失始有欲速而求<lb/>
<pb n="KR4d0508_WYG_033-4b"/>
㨗者假步蹈律寸跬模倣爨而始糴規規乎其不裕也<lb/>
今試格一日之目有古賦有詔誥章表近循習多用賦<lb/>
則賦當日盛上不追騷下亦不失為漢魏矣而失反有<lb/>
今不逮昔之歎何哉盖昔之人有式不擬直以所學充<lb/>
之後之人無學可充而惟式是擬也長沙林春野出所<lb/>
著古賦有作者風文雅而潔年踰耳順所謂積厚資深<lb/>
不待貢舉而後學者也視執柯而睨者大不侔矣然而<lb/>
再試再黜於有司豈公明不足彼得而此失耶將論高<lb/>
<pb n="KR4d0508_WYG_033-5a"/>
渉迂而今之學者為是耶抑春野之命有以使之然耶<lb/>
有問余者答曰余方論文得失吾不知也<lb/>
　　阮冲逸復姓詩序<lb/>
子繼父以啓來裔人道之大也世不幸有無子者則為<lb/>
之後者古有訓焉惟族次之當者是取宗法不明始有<lb/>
以他姓繼者中土俗猶梗質抱族子褥襁中長且有掉<lb/>
聲去者楚俗恬不為怪利其富厚雖壯者亦施施往後<lb/>
他姓先子嘗佐永州幕永俗尤可嘆有子者亦養人子<lb/>
<pb n="KR4d0508_WYG_033-5b"/>
己子復以與人若是十九時未有禁告總管樊子明禁<lb/>
之樊賢而善謔曰吾永民其猶菜乎南方法異中土必<lb/>
移栽而後茂是固宜禁而不可勝究也可禁其未来者<lb/>
上其事不報厥後始有著令而郡邑廢格視之若無余<lb/>
往来江湖求能復其自出者得塗之阮冲逸焉冲逸䘮<lb/>
其父從母適人遂冒徐姓一日喟然曰父不忍棄徐無<lb/>
子義也吾弟後之矣阮今無後我其歸哉遂復阮姓士<lb/>
大夫美之噫姓氏之訛尚矣未有盛於今者也余嘗病<lb/>
<pb n="KR4d0508_WYG_033-6a"/>
永俗之大繆憤著令之不行舉而止之未能也冲逸自<lb/>
㓜從母養於人以有妻子其後徐不得已也非若世之<lb/>
後它姓者也乃能奮起而復其宗阮氏之餒鬼一旦有<lb/>
食使其事暴於天下則世之取非族次其先不歆者知<lb/>
所適從而貪人之富忘其自出為它姓後若亦可以少<lb/>
愧矣是宜書<lb/>
　　春秋集義序<lb/>
春秋由三傳而下世之存者可考也范氏探經而為集<lb/>
<pb n="KR4d0508_WYG_033-6b"/>
觧啖趙考三家短長為統制伊川以傳考經之事跡以<lb/>
經别傳之真偽皆號精當而世之讀者無幾及胡氏傳<lb/>
出學者翕然宗之聖朝設科遂與三傳並用諸家之説<lb/>
幾無聞焉向會試以五經發䇿至有不知名家名氏者<lb/>
况有考其短長而折𠂻為書者乎且聖人之意當時門<lb/>
人有所不知世傳左氏時代不一要非親受於聖人者<lb/>
宜其辭勝而失誣也公羊榖梁傳聞逾逺諸家之説各<lb/>
尊所聞其能盡合聖人之意乎朱子謂春秋大㫖誅亂<lb/>
<pb n="KR4d0508_WYG_033-7a"/>
臣討賊子尊天子抑强藩貴王賤霸而已未必如先儒<lb/>
所言字字有義也如此則傳註之説其可泥於一偏乎<lb/>
豫章張君立擇諸家之論或全或略䟽於三傳胡氏之<lb/>
後名曰集義擷衆長而萃於一歴歴精至觀其自序盖<lb/>
欲學者因是以求諸家之全戒其厭煩務簡而取足於<lb/>
此則君立所得與夫所以教人有可見矣欲觀君立之<lb/>
集義當先觀君立之自序徧取諸家優㳺涵泳交暢旁<lb/>
通一旦有得自知去取廽視集義心目瞭然與聞人之<lb/>
<pb n="KR4d0508_WYG_033-7b"/>
説襲而取之者異矣康節云春秋盡性之書也傳註而<lb/>
已乎<lb/>
　　送廖如川序<lb/>
日者之説尚矣自稽疑叙疇太卜列官世有見焉古之<lb/>
人疑不能决則稽之蓍龜上而建邦下而宅兆買妾産<lb/>
子舉聴之則其學未可無也賢如司馬季主卜長安東<lb/>
市則其人未可卑也今筮法故在龜卜之學傳者無幾<lb/>
世盛行而樂信者有所謂三命星數無慮數十家人欲<lb/>
<pb n="KR4d0508_WYG_033-8a"/>
預知貧富貴賤夀夭謂為知命去古人稽疑之意逺矣<lb/>
而君子知命果如是乎就所謂命若星數校之其精者<lb/>
復無幾唐侍御史李虚中深於五行書盖三命之説也<lb/>
以人始生年月所直推人先處其年時百不失一二學<lb/>
者就傳其法初若可取卒然失之後之得者可謂難矣<lb/>
予少自信日接其人而不之問及倀倀世途亦欲得如<lb/>
李虚中者問之以决其疑不能自决者而所遇率誇嚴<lb/>
虚高之徒為要請計爾武昌識廖如川其學虚中之學<lb/>
<pb n="KR4d0508_WYG_033-8b"/>
也取交㳺年月日所直試之先處其年時言輙多應迂<lb/>
陳之迹亦與有數焉江湖二十年若如川者盖不一二<lb/>
見方將挾其術㳺四方請所以為贈者予恐世之不知<lb/>
也書其槩為所至紹介云<lb/>
　　送相字呉心鑑序<lb/>
世以術言禍福者不知幾家在古有徴相差近理豐下<lb/>
豺聲興滅歴驗唐宋而下能者迭出其説可考也何則<lb/>
人賦形天地萬各不同終身貴賤夀夭則定於其賦一<lb/>
<pb n="KR4d0508_WYG_033-9a"/>
時吉凶則動於其色分有定而賦實見之心有動而色<lb/>
實先之能者考驗宜有合焉荀子且謂古人無有學者<lb/>
不道也今乃有授人一字而終身貴賤夀夭一時吉㓙<lb/>
舉能言之可謂竒已廬陵呉心鑑以此術行江湖雖十<lb/>
人書同一字亦無有失者叩其説則毫釐假借欹正濃<lb/>
淡節解縷折莫不中理他人效之則擊風捕影而無從<lb/>
也斯術也果孰為而孰傳之耶凡人之心思慮未動鬼<lb/>
神莫知凝寂無朕吉凶何有一念既萌萬事生矣故文<lb/>
<pb n="KR4d0508_WYG_033-9b"/>
字者心之形也發諸手達諸目謂之書然則書之所出<lb/>
不亦淵乎夫身之形在外者也心之形在内者也得之<lb/>
外者有時而失得之内者若執左劵無往不合豈非内<lb/>
者重而外者輕乎中庸曰至誠之道可以前知見乎蓍<lb/>
龜動乎四體一字之教亦動乎四體之小者豈非心鑑<lb/>
至誠所得有心察者内而驗其别乎昔人以八人為火<lb/>
九禾為秀三力為州松為十八公一行有相字詩謝石<lb/>
以朝字知徽宗則斯術之傳其亦有所自矣士大夫異<lb/>
<pb n="KR4d0508_WYG_033-10a"/>
其術歌詩贈之予叙其首<lb/>
　　静樂居士傳後序<lb/>
静樂居士安南黎侯以僮阮勤乆釋而民之愛其子慧<lb/>
教若己子袁氏口六主握質劑復鬻為人奴罄簮珥脱<lb/>
之使為民如阮袁請傭報謝遣之景君徳載傳其事居<lb/>
士曰吾憐阮勤乆不忍老之何有於仁袁六人泣訴情<lb/>
哀勢廹見牛堂下一時不能已何有於義予聞而喜曰<lb/>
兹其所以為仁義歟昔賢謂天地之於人物一也咸不<lb/>
<pb n="KR4d0508_WYG_033-10b"/>
欲失其性奈何制服人以為奴婢乎不幸陵谷變遷則<lb/>
係累者人得而奴之人方幸其不幸役其父及其子孫<lb/>
而不已其亦不仁之甚也阮未老并妻子舍之非仁乎<lb/>
彼一毫不㧞在族屬恝如路人而一見之頃若拯焚溺<lb/>
垂槖不吝非義乎予病世之不與人為善也在官有確<lb/>
乎守已勇乎為治者良吏也而世曰彼好名者也里巷<lb/>
有緩已急人至傾資倒廪者與夫治橋路㪚粥藥皆仁<lb/>
術也而又曰彼有心而為者在隂徳無取也嗚呼斯言<lb/>
<pb n="KR4d0508_WYG_033-11a"/>
其為善之賊乎如其善好名可也有心亦可也使好善<lb/>
有心而為善者無取則世之不好名而無心者不亦鮮<lb/>
乎好名有心乎且取之况居士恬退不競非好名者也<lb/>
有見則為非有心者也其為善不又多乎書以為静樂<lb/>
居士傳後序<lb/>
　　瑞竹詩序<lb/>
蓂萐之生於世也代不一見華以瑞稱匪誇也竹常植<lb/>
爾何哉茲所謂瑞者穹壤之間有血氣斯有知人獸是<lb/>
<pb n="KR4d0508_WYG_033-11b"/>
也㝠然無知者草木是也而其生榖戒商同穎美周桑之<lb/>
興劉蒲之兆苻謂無知可乎歐陽子之辨怪竹也有知<lb/>
不宜生廡下無知乃能避檻而曲全其生以人暨蓍龜<lb/>
蚓水參綜極言有知無知皆不可知然後可辨則辨矣<lb/>
特為怪竹發耳愚於瑞竹則必其有知焉夫竹之為植<lb/>
本固性直心虚節貞白氏與其似賢非常植之可偕也<lb/>
矧有出於四徳之外者乎謙齋經歴監縣石首政平惠<lb/>
周秩滿深居斬竹樊圃明年春附枯出新枝葉日茂當<lb/>
<pb n="KR4d0508_WYG_033-12a"/>
時觀者靡不訝其不根而筍也居無何拜南臺監察御<lb/>
史又數年則蔚乎成林而公復召入内臺出僉兩道遂<lb/>
在南臺噫斷不復生㝠然無知竹之常也而生於已斷<lb/>
禎祥脗合人力能之乎公之先世樹徳惟滋吉事有祥<lb/>
竹之有知天道之有知也抑公之雅操直節以同相順<lb/>
以類相應有孚而見又瑞之常以瑞名之盖無過也歐<lb/>
陽子謂怪竹有知無知皆不可知然後可愚直以瑞竹<lb/>
為有知將無不可續卷徴題俾相人許有壬序其首<lb/>
<pb n="KR4d0508_WYG_033-12b"/>
　　經濟編序<lb/>
宋亡死節卓然在天地間千萬世不可泯者文文山而<lb/>
下便到肯齋李公尚論其世則文肅公經濟一編其詒<lb/>
謀之大者乎文肅肯齋之曾大父也予讀其書為文嘆<lb/>
曰理原於天事散於人明理治事一也岐而二之可乎<lb/>
及問學敝於記誦詞章事功撓於權謀術數二者遂戛<lb/>
戛不相入矣文肅師胡文定張忠獻以講求脩己治人<lb/>
之事其體立故其用行其綱正故其目舉胡公以為有<lb/>
<pb n="KR4d0508_WYG_033-13a"/>
經濟之才朱子以為行事如履繩蹈矩無一事不合於<lb/>
理論事如絲麻榖粟無一言不適於用非溢美也家學<lb/>
之正傳肯齋臨大節而不可奪前詒謀而後無忝矣益<lb/>
陽劉用孚將刻梓淑世屬予序予所願不復辭也其易<lb/>
學之深與夫平生歴履朱夫子志銘備矣<lb/>
　　五峯文集後序<lb/>
五峯胡先生文集凡五卷南軒張先生序之矣益陽劉<lb/>
用孚將刻諸家塾且徴予題其端予惟世之深相知者<lb/>
<pb n="KR4d0508_WYG_033-13b"/>
莫若師友先生之集南軒之序詳矣予何人哉然其引<lb/>
而不發者愚不容訒也先生資質純粹根乎天性講貫<lb/>
精密得之家傳於六經則沉潜反覆取道之原於百家<lb/>
則參考亙訂必是之歸其涵養見於知言一書而性命<lb/>
道徳之㣲無不貫其説施著於皇王大紀而禮樂政刑<lb/>
之用無不該議論慷慨輝光宣著千載之下猶想見其<lb/>
風采至於發言為詩抒言為文皆修齊治平之實也先<lb/>
生避地衡山結廬五峯故嘗造祝融之峯以求先生之<lb/>
<pb n="KR4d0508_WYG_033-14a"/>
遺躅而深山大谷雲烟草樹邈乎其不可求也獨取先<lb/>
生之書伏而讀之其亦萬一私淑者乎用孚刻其書俾<lb/>
大行諸世其用心亦仁矣哉<lb/>
　　張雄飛詩集序<lb/>
延祐首科國人暨諸部列右榜者十六人幸獲魚兎委<lb/>
其筌蹄與夫不以一得為足汲汲所未至者亦各播人<lb/>
耳目有不得而揜者焉唐元氏張君雄飛首科右榜有<lb/>
聞者也不以一得為足益礪其學尤工於詩往往膾炙<lb/>
<pb n="KR4d0508_WYG_033-14b"/>
人口佳章竒句不可悉舉拜御史西臺按巴蜀越巂足<lb/>
跡殆盡西南履少陵之躅黔有契焉移南臺行嶺海窮<lb/>
極幽險僉浙東憲過錢塘登會稽探禹穴天台鴈蕩之<lb/>
勝舉在心目得江山之助故其詩益昌而多也夫言之<lb/>
精絶者為詩然昔人有文章妙一世詩句不逮古人之<lb/>
言亦有文章不傳獨以詩顯者工部三賦他無聞焉非<lb/>
無文也以其所長揜之也雄飛既礪其學而詩又其尤<lb/>
長者乎移僉湖南過余琅瓈山中出其藁古律詩共若<lb/>
<pb n="KR4d0508_WYG_033-15a"/>
干首屬序其端愚因得以悉其多也且作邑而有恵佐<lb/>
臺而有聞司憲而有為礪學又不已不獨資以為詩將<lb/>
澤於道徳仁義致其逺者大者其可尚也哉吾同年之<lb/>
得人可不謂盛矣乎<lb/>
　<lb/>
　<lb/>
　<lb/>
　<lb/>
<pb n="KR4d0508_WYG_033-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷三十三<lb/>
</p>
<p>
</p>
  </div>
</body>
</text>
</TEI>
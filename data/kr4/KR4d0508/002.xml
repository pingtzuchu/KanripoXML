<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷二</head> <lb/>
    <p>
<pb n="KR4d0508_WYG_002-1a"/>
欽定四庫全書<lb/>
　至正集卷二<lb/>
　　　　　　　　　　　　元　許有壬　撰<lb/>
　古詩<lb/>
　　紫芝<hi>紫芝美孝子黄葵也葵之孝格于神故嘉瑞為之應焉</hi>
曄曄紫芝生于靈丘蒼蒼格思惟誠兹酬曄曄紫芝不<lb/>
林不谷匪焯而心孰華而目絢兮皭兮著則慤兮哀哀<lb/>
我思終其漠兮惟黄有子我歌不侈罔俾九齡氏振古<lb/>
<pb n="KR4d0508_WYG_002-1b"/>
以擅史　　四章章四句<lb/>
　　陳氏念初堂<lb/>
靜觀宇宙無物無初惟繁斯棼惟逺斯疎哲人有惻乃<lb/>
顔其居俾求諸一貫此萬殊源而瀰漫根而紛敷始惟<lb/>
一身忍至道途繼承勿忘服盡愛俱雖千萬年亦今日<lb/>
如詠祖思陶譜族有蘇猗歟陳門異世同符<lb/>
　　及樂堂詩<hi>并序</hi>
　惟帝降衷孩提知愛考始百行愚哲攸同性也推至<lb/>
<pb n="KR4d0508_WYG_002-2a"/>
　夫温凊滫瀡承顔養志舉盡其道則能盡其性孔訓<lb/>
　之三鄒書之五有一於此其陷溺為何如能盡其性<lb/>
　又有命焉親幸壽考傷哉其貧累茵列鼎欲養不待<lb/>
　若夫及存而禄足甘毳而又康寧期頥子獲盡道是<lb/>
　豈偶然者哉舉天下之樂無以尚矣北平劉進文質<lb/>
　母王夫人年九十一聰明不衰調益都判官奉板輿<lb/>
　行有日請曰天既厚吾母以壽康曾𤣥且二十人又<lb/>
　豐吾禄秩俾有以為養吾獲此天地間其為樂也誠<lb/>
<pb n="KR4d0508_WYG_002-2b"/>
　不自禁竊取曾子及親仕三釡而心樂之語以及樂<lb/>
　扁堂子可為我詩之嗟夫為親至於見𤣥孫為子白<lb/>
　髪而奉母能盡其道而不可必於天者又得之誠可<lb/>
　樂也文質弟繼祖俱以孝弟稱子孫詵詵慶且川至<lb/>
　是皆可樂而可紀者也其詩曰<lb/>
昬勞企秋伊農之貞力樹俟實惟圃之恒而圃而農有<lb/>
饉有飢人靡克遂天實致之育蒙期哲撫毳欲堅匪耄<lb/>
於愚則殤以鮮生願為兒養必致樂或傷不待或困藜<lb/>
<pb n="KR4d0508_WYG_002-3a"/>
藿昔也拮据于長于教今也怡愉施萬一報有黄者髮<lb/>
有兒者齒較年匪兹人孰謂爾諸孫白首孫婦已姑挈<lb/>
曾抱𤣥永日以娛皇皇天休秩與子偕後大斯審禎祥<lb/>
日來庭萱媚春綵服輝晝請歌我詩益介眉壽<lb/>
　　神山避暑晚行田間用淵明平疇交逺風良苗亦<lb/>
　　懐新為韻十首<lb/>
田塍晚獨策及此時雨晴東畦與西疃泱泱流水聲豐<lb/>
年已足歡清風復多情歸來籍草坐濁酒還自傾不用<lb/>
<pb n="KR4d0508_WYG_002-3b"/>
澆磈磊我懐無不平<lb/>
寢迹非絶世雅志便林丘青山足一至勝處靡不遊意<lb/>
適輒忘返兹焉夏已秋遙遙目力窮青青盡田疇迷復<lb/>
幸不逺歸歟無異謀<lb/>
脱身豪俠窟里氓締新交愛其心無穽不較醉語譊生<lb/>
兒更有教治地盡肥磽禾黍已在眼𤓰蔬早登庖愧子<lb/>
良已多况敢希由巢<lb/>
浮生苦無悰道近人自逺重外樂絢身遺世幾赫咺老<lb/>
<pb n="KR4d0508_WYG_002-4a"/>
農初不知遑遑嵗華晚清晨負耒出日夕行歌返悠悠<lb/>
千載心它人莫予忖<lb/>
落日照我影頎然溪水中凉飈動絺衣勢欲凌虚空顧<lb/>
之一大笑與爾將無同昔也爾何達兹焉爾何窮莫遣<lb/>
山林陋乃有黄虞風<lb/>
昔人植松栢暎蔚彌崇岡不為朝夕利千載當自長植<lb/>
槿非不榮我圃因之荒白髮走畏途途脩馬非良桑榆<lb/>
賴非晚此樂且無央<lb/>
<pb n="KR4d0508_WYG_002-4b"/>
靜念少日事躁中劇揠苗欲令千載淳反之在一朝斥<lb/>
鷃不自量上欲摶扶搖世態任盲俗林譏愧清謡傲骨<lb/>
日已長及辰事逍遙<lb/>
淵明昔歸休閲嵗才五十我年雖近似我道慙什百兼<lb/>
金與尺璧敢取儕瓦礫緬焉動真想迅往孰誘亦庶幾<lb/>
歸田園千年可同迹<lb/>
我聞昔桃源民風近無懐兹山亦深窈中有讀書齋但<lb/>
絶車馬迹不惜雲烟埋旁圍靡靡山上蔭髙髙槐聊以<lb/>
<pb n="KR4d0508_WYG_002-5a"/>
永今朝得酒従無膎<lb/>
我髮日以變山色日以新舉杯試問山古今閲幾人我<lb/>
非山主人聊為山之賓杖可入幽險詩能寫清淳但恐<lb/>
我它適山乎爾誰鄰<lb/>
　　和林春野見寄韻二首<lb/>
山中真可樂經旬無客來羣材足楩楠小臣甘草萊君<lb/>
看倦飛鳥投林不徐徊咄爾迷途人倀倀自紆回海鷗<lb/>
久已狎鸕鷀復何猜秋風看木落春風看花開既種子<lb/>
<pb n="KR4d0508_WYG_002-5b"/>
猷竹亦有逋仙梅先生可休矣大夫亦賢哉髙步雲漢<lb/>
濶蹣跚詎能陪尚可學采藥談笑到天台<lb/>
士生如大木皆欲架明堂寧知施用處用圓吾乃方歸<lb/>
來何所事琢句敷腎腸既為烟霞痼復作花月荒一壑<lb/>
今已専萬景身可當山空白石爛雲盡青天長故人逺<lb/>
相慰瑰辭聨夜光一展發曄曄再誦鏗琅琅貞松無冶<lb/>
容老桂多古香三復如見君嵗晚誰能忘<lb/>
　　送陳日新下第作吏<lb/>
<pb n="KR4d0508_WYG_002-6a"/>
擢科出倅郡并闈妄司衡多士于于來含芳吐華英陳<lb/>
子隼解絛氣薄秋空清衆目待一飛衆耳待一鳴如何<lb/>
夜堂深乃著瞶且盲冬烘我莫逃得失子所輕一瞬二<lb/>
十年鬢髮秋已驚顧我得逾分念子猶無成琴瑟况解<lb/>
張奎壁韜光精昔慙有遺才今慙負登明筐篚古雖鄙<lb/>
萬一志可行但期敦素志道義非功名<lb/>
　　徐公渡泛舟<lb/>
隆暑近莫逃泛舟涉兩舎昨辭城市喧豁若脱罟擭晨<lb/>
<pb n="KR4d0508_WYG_002-6b"/>
光動清波蕩影天上下縦横亂葭葦縈紆入川溠鮮飇<lb/>
不待延青山自來迓林君望咫尺雲間屋如畫世味久<lb/>
嚼蠟佳境今食蔗埜人傳好語時語了禾稼村酒賤可<lb/>
期雞豚亦在社伊誰從老夫一笻兩不借<lb/>
　　題神山徐復初拄笏軒<lb/>
小軒闢靚深有竹蒼玉立西山在吾目爽氣朝可挹此<lb/>
笏本長物聊用為手飾書思非吾事時還假揮斥江左<lb/>
昔偷安禄已去公室司馬慕𤣥圭坦之遂倒執滄海正<lb/>
<pb n="KR4d0508_WYG_002-7a"/>
横流皇皇欲何適敢期相料理我自甘野逸勿言晉多<lb/>
狂允矣狂也直悠悠千載心為爾長太息<lb/>
　　贈吳吾山<lb/>
世欲問窮達吾山能洞知老我不問命但問山屬誰青<lb/>
山處處有子豈能擅之吾不曰吾山山英將有辭<lb/>
　　謝熊堯章餽大茯苓<lb/>
故人念多病投我以茯苓如拳已足貴紀狀聞圖經眼<lb/>
明見異質斗大陋楚萍内儲貞玉白外皺乾蘚青喬松<lb/>
<pb n="KR4d0508_WYG_002-7b"/>
薄霄漢何年摧震霆餘撥槎枿在附根精液渟孕毓幾<lb/>
千載成此龜鼈形想當捎菟絲木魅驅竛竮𤣥壤發神<lb/>
秘蒼雲披杳㝠予年過半百鬢髮宜星星有懐事服食<lb/>
緣木思津絅筋力疲已甚始遂辭天庭一朝獲仙藥脩<lb/>
餌期致靈凝酥爛冰雪作餅謝膻腥半生足驚悸坐使<lb/>
神志寧三山得津梁百穀消蝗螟倒影反暘谷逝水回<lb/>
滄溟羽翰生白日豈特綿脩齡報子無瓊琚永好心當<lb/>
銘<lb/>
<pb n="KR4d0508_WYG_002-8a"/>
　　秋蟬<lb/>
秋蟬何咽咽竟日鳴不輟始隨雞唱曉遂及蛩吟月當<lb/>
時出汙穢風露養髙潔於世既無求底事苦喋喋豈亦<lb/>
感嵗時青林見黄葉我來逃空谷塵囂謝騷屑苦遭此<lb/>
物䀨坐使幽致歇清霜行秋杪未許滕口説<lb/>
　　同劉先逺盧正卿遊青山對雨<lb/>
槁壤得時雨瞬息生意足白日變𤣥㝠青林出膏沐坐<lb/>
觀漲横塘驚傳響脩竹開窓望陵坡麥穗一時矗凉飇<lb/>
<pb n="KR4d0508_WYG_002-8b"/>
靜自生旦氣清不梏佳人可晤語鄰酒今朝熟<lb/>
　　和前韻<lb/>
世路分多岐人生貴知足五年紫微垣今方快休沐茫<lb/>
茫宇宙間何地無松竹身隨心所樂興與雲俱矗讀書<lb/>
舌尚在揮毫手誰梏萬事勿多談老子計已熟<lb/>
　　得請南歸道過維揚王本齋轉運尚書大書七言<lb/>
　　二句見贈擬非其倫深用悚愧即其字為韻走筆<lb/>
　　賦十四首以答之<lb/>
<pb n="KR4d0508_WYG_002-9a"/>
驅車出都門摇摇適故里山川雖如昔父老半為鬼釋<lb/>
負誠足歡愴舊曷能已浮家一葉舟又渡淮之水<lb/>
五年玷班行幾似誰不去籠禽束逺翮櫪馬窘濶步解<lb/>
絛且脱羈一旦遂騰翥茫茫宇宙間何往非所寓<lb/>
昔賢及壯年勲業青㝠上白髮今滿頭愁共三千丈惟<lb/>
餘詩酒興欣遇時一放江湖好風物平地足波浪<lb/>
醯雞既出甕始知别有天學道愧遲暮簪纓妄拘攣采<lb/>
山茹得美釣水食有鮮厚養成醜繆一飡徒萬錢<lb/>
<pb n="KR4d0508_WYG_002-9b"/>
髙風勵百世一篇歸去辭晉豈無文章歐公亦非私但<lb/>
懐賢達人今古誰似之雲泥固懸絶涉海從其湄<lb/>
抱關守常職辭富初非讓跛履忽踰涯脩途誰爾杖不<lb/>
為糟丘仙當作詩壇將悠哉復悠哉我自敦素尚<lb/>
兔園自可樂龍門非所望徒承素餐羞本乏食肉相山<lb/>
林儘髙深消得屐幾兩悟此真不憂清吟繼漁唱<lb/>
百嵗已過半一途惟有歸蘆花烟水國恰值鱸魚肥此<lb/>
去狎海鷗與我應忘機敢言誇晝錦政爾羨荷衣<lb/>
<pb n="KR4d0508_WYG_002-10a"/>
巨舟阻弱水不能到蓬萊乗槎亦贏糧畢竟胡為來坎<lb/>
井蛙跳梁地適符其才漢江風雪裏行及賞寒梅<lb/>
達觀天愈大安步地自平回頭三十年狗苟復蠅營始<lb/>
知方外境風清月常明幾欲扣船歌又恐魚龍驚<lb/>
淮南古名鎮厯厯舊遊地政雖無留觀來尚多故吏二<lb/>
師瑚璉姿東南司大計笑迓舊將軍滿船沾臠胾<lb/>
身心何疎散經日廢綴作邂逅老詩仙技癢不可遏㑹<lb/>
少意自長楮盡氣未索奉上謹正堂詩仙定予噱<lb/>
<pb n="KR4d0508_WYG_002-10b"/>
陳力已無效摛毫猶有神明月樓中酒開明橋上春自<lb/>
知疎慵迹不是薄倖人休教街子見枉笑白頭新<lb/>
心逺程不迫身閒人即仙弭楫竹西渡坐見平山烟珠<lb/>
簾十里卷長街市井連可憐瓊樹月還照渡江船<lb/>
　　阻風<lb/>
泝流亦勞止况復逆長風百趾挽脩綆磬折嗟無功南<lb/>
來㳂流者挂席髙摩空長年嘯歌坐飄飄逐輕鴻矜彼<lb/>
方志得笑我為途窮寄謝順流人順境鮮克終月食常<lb/>
<pb n="KR4d0508_WYG_002-11a"/>
在盈日昃因其中八方鼔噫氣誰能必天公五兩行轉<lb/>
指將爾予今同但宜安所遇誰窮復誰通<lb/>
　　黄華山次王鹿菴韻<lb/>
吾聞林慮西兹惟羣山㑹一舎入髙寒百里見空翠雄<lb/>
踞韓魏境特立宇宙内雪波驚起陸天華亂縈蔕排雲<lb/>
列奇峯極目認涯際出泉如江河巖壑因横潰轉曲路<lb/>
疑盡喧豗地將沸千崕與秋髙一逕穿雲細仙凡幾塵<lb/>
隔跬步萬景萃攀援攻折屐馳騁謝攬轡水簾最雄偉<lb/>
<pb n="KR4d0508_WYG_002-11b"/>
清響落天外淵客泣淋漓天孫織纎麗空明幾百尺振<lb/>
古倦不易清氷瑤草亂白日洞天閟自非骨有仙未許<lb/>
踐福地盤石几席陳魯酒殽䔩配道士山中宜宰相山<lb/>
中貴泉石聽吾言吾言諒非戲<lb/>
　　洪峪用鹿菴韻<lb/>
穿雲驕馬瘏俯檻飛鳥還層峯爭獻奇一一青雲邊懸<lb/>
泉走白虹遙岑生紫烟肺腑巧遮掩岡巒隨折旋我有<lb/>
扶老笻不讓歸湖船三日得其凡一念窮其巔便將巢<lb/>
<pb n="KR4d0508_WYG_002-12a"/>
雲松終嵗看玉蓮誰能共幽討未用譏流連<lb/>
　　九日登鳳寧山<lb/>
亭亭鳳寧山形勢若飛動胡為不飛去仙真此摶空靈<lb/>
迹既不閟煙霞遂增重城居見其圖清賞時入夢今朝<lb/>
事幽尋霜風肅飛鞚適與佳節㑹更與佳人共危亭構<lb/>
兩翼飛雲連畫棟翠柏瀉秋聲紅樹列清供遐觀千里<lb/>
近長歌百杯送洹流潄其根俯瞰清可弄陟降自忘疲<lb/>
酬酢亦豪縦牛山何用悲兹方待鳴鳳<lb/>
<pb n="KR4d0508_WYG_002-12b"/>
　　謝鼎珠文參議餽鯽<lb/>
我生本寒素放浪居江湖得魚食便足一飽它何需胡<lb/>
為走塵土甘受口腹敺餕餘分太官冷煖従膳夫弱胃<lb/>
傳化難野性嗜好殊况此肉為糧南烹轉紆迂鮮鯽得<lb/>
何所喣沬憐相濡癭盤勞走送犒此山澤臞香稻炊白<lb/>
雪渠椀登腹腴老饕笑捫腹翻疑身至吳但愧負將軍<lb/>
未能出嘉謨何以消永日融冰煮臯盧半山固可議羮<lb/>
飯真良圖人間校至味更有松江鱸<lb/>
<pb n="KR4d0508_WYG_002-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0508_WYG_002-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷二<lb/>
</p>
<p>
</p>
  </div>
</body>
</text>
</TEI>
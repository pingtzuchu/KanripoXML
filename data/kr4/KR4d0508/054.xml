<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷五十四</head> <lb/>
    <p>
<pb n="KR4d0508_WYG_054-1a"/>
欽定四庫全書<lb/>
　至正集卷五十四<lb/>
　　　　　　　　　　　元　許有壬　撰<lb/>
　碑志<lb/>
　　故封從仕郎武昌路武昌縣尹萬君墓碣銘<lb/>
愚昔在京聞咸寕萬君隆師教子季弟有孚就學其家<lb/>
辱視尤厚天厯戊辰識其子國鍳明年季冬娶於咸寕<lb/>
始識君而登其堂焉至元四年戊寅嵗七月戊申君以<lb/>
<pb n="KR4d0508_WYG_054-1b"/>
疾終於家己卯十一月庚申葬邑北雙鴻灘湖白□諸<lb/>
子請銘其碣按宋有諱思杞者齊郡無棣人為江西提<lb/>
刑因占籍豐城君逺祖也至高祖炳游鄂愛滏川山水<lb/>
家焉曽祖諱必大妣范氏祖諱從龍妣劉氏考諱文舉<lb/>
妣宋氏君諱希孟字醇甫生七嵗丁勝國訖籙從母逃<lb/>
難俘至沔州西邂逅世姻張叟説其將得贖歸則故基<lb/>
餘廪舉為豪據宋夫人攜君訴官僉省鹿泉賈公方事<lb/>
撫定檄主者皆復之長益刻勵奉母孝謹部使者將表<lb/>
<pb n="KR4d0508_WYG_054-2a"/>
宅里固辭乃已表姊良人呉誣構下獄事急質田於君<lb/>
約三年贖事俄白即請贖君急歸之母黨曰濂者田將<lb/>
淪於質君曰可易契業不易創奈何棄之吾念世戚非<lb/>
利之也假緡出之嵗入其租及其直即反之舅氏前進<lb/>
士楊溪先生掖君於立楊溪病以二子託既卒挈歸教<lb/>
育經理其家天厯己巳大旱有儲者皆閉遏以俟翔貴<lb/>
君發廪平其直出入□斛不二民有李賈各棄田若山<lb/>
林易穀直有成約明年春直増倍差二子始來如元直<lb/>
<pb n="KR4d0508_WYG_054-2b"/>
給之邑屢災後先三千餘户户賑穀一石所識窮乏者<lb/>
倍之居直火衝者再四隣煨燼而居獨巋然人謂隂德<lb/>
所致郭徳方死無以斂遺之杉材其子伋酬直千緡君<lb/>
曰吾與爾父分雖舅甥義若兄弟忍利之邪監縣巴延<lb/>
坐誣就逮以屋居其孥巴延卒為具棺衾資其家使歸<lb/>
作徳新堂儲書延蜀老儒王履佐才八年佐才捐館躬<lb/>
治含禭棺斂將擇地葬之其子欲葬鄂不能止乃厚賻<lb/>
之復求明師勉諸子終業且語之曰甲戌秋吾祖挈三<lb/>
<pb n="KR4d0508_WYG_054-3a"/>
子十三孫避地舟居吾最孱弱後獨吾母三人歸不意<lb/>
有今爾曹一乃心力庶幾無忝枚舉其名因其才而教<lb/>
之後皆如其言用子國鎮官封從仕郎武昌路武昌縣<lb/>
尹既受命而終壽七十二娶孫氏先公三十三年卒子<lb/>
五人曰國鈺能世其業曰國鎮起家荆南宣閫知印湖<lb/>
廣省行人除黄州録事曰國鍳中延佑庚申鄉貢進士<lb/>
舉曰國鉉曰國銓皆儒業女三人長適李得潮次適呉<lb/>
<graphic n="KR1643" url="https://raw.githubusercontent.com/kanripo/KR-Gaiji/master/images/KR1643.png" mimeType="image/png"/>幼未字孫男六沬沂淵汶濂渭孫女四君莊慎有識度<lb/>
<pb n="KR4d0508_WYG_054-3b"/>
楚俗鬼君獨不謟豪家子率汎習君獨教以詩書殖産<lb/>
雖豐而衣不兼采食不重味賑災惠乏乃復不靳其齠<lb/>
齔孑遺脱身來歸舉已墜於陵谷變遷之餘既復其舊<lb/>
而又有加焉者其有以哉嘗患世人必官而行其志官<lb/>
固行志之具也不官他果無具乎力不能及人而不能<lb/>
行其志宜也力可及人也獨非行志之具乎惟能推吾<lb/>
之有餘以濟彼之不足其及人不博矣乎食人之禄而<lb/>
受其寄者有所不及也况従而朘之者乎君之榮於生<lb/>
<pb n="KR4d0508_WYG_054-4a"/>
而昌於後宜也銘曰<lb/>
仕食其職不職其憂受人牛羊芻牧盍求貪夫徇財死<lb/>
易一錢周室秦越人何望焉不官我身幸裕我蔵忍乗<lb/>
爾危遂搤爾吭提㩦傴僂形鵠色菜不易吾□不力吾<lb/>
概災户三千户凡幾人露處嗷嗷而腹我囷昔君之來<lb/>
踽踽其迹今君之老子孫蟄蟄有朱斯服由葉溉根何<lb/>
以致之經籍教敦雙鴻卜吉嗣承惟賢支百伊始其昌<lb/>
其延<lb/>
<pb n="KR4d0508_WYG_054-4b"/>
　　故成全郎諸路醫學提舉郜公墓志銘<lb/>
公諱文忠字信卿姓郜氏世居河南業為醫金亂昆弟<lb/>
四人北渡河亂離自給其諱成者公之祖也占籍濟寧<lb/>
尋遷彰徳因家焉妣<hi>闕</hi>氏考諱<hi>闕/</hi>妣<hi>闕</hi>氏公㓜讀書師<lb/>
紫山胡公以儒為醫故所造詣視世之專門而局於其<lb/>
術者有加焉擢大都路醫學教授恪盡其職太醫院知<lb/>
其賢不使出而浮沈郡邑也累陞成全郎諸路醫學提<lb/>
舉秩第五品太醫院總天下醫政而考覈課藝薦擇校<lb/>
<pb n="KR4d0508_WYG_054-5a"/>
職提舉實握其要雍容其間以稱職聞致仕歸築别墅<lb/>
洹水之陽自號洹溪野夫日與老友詩酒相娯樂至元<lb/>
四年戊寅嵗閏八月二十八日以疾卒於正寢享年七<lb/>
十有六配王氏子四人長曰元早卒次曰𢎞業儒出官<lb/>
除<hi>闕</hi>　郎利用監知事次曰中曰恪皆為彰徳路醫學<lb/>
正女三人長適李<hi>闕</hi>次適王<hi>闕/</hi>次適郭<hi>闕</hi>孫男三人女<lb/>
一人俱㓜以是年十一月<hi>闕</hi>日祔安陽清流源先塋𢎞<lb/>
請志既按其状叙其世若履歴矣他及知者湮沒可乎<lb/>
<pb n="KR4d0508_WYG_054-5b"/>
公為人純和而舒徐與人交無少長皆得其懽心自其<lb/>
為醫官里之醫苟能效一藝随其藝髙下皆推轂使其<lb/>
不為齊民先公捐館京師歸葬之議未决公厲言主鄉<lb/>
里之議不敢忘也予得請歸蓋欲載酒相從而尼於塵<lb/>
事者數矣其生也不能盡平生之懽今没矣可以泄吾<lb/>
悲者獨銘爾尚敢辭哉銘曰<lb/>
粹其著懿厥禀引年歸曲肱枕土維稼洹可飲未予卑<lb/>
均五品七十六得已甚生治世卒正寢子服官迹方闖<lb/>
<pb n="KR4d0508_WYG_054-6a"/>
慶源肆日已浸清流原澤不滲銘幽宫子予審<lb/>
　　故嘉議大夫廣東道都轉運鹽使贈通議大夫户<lb/>
　　部尚書上輕車都尉追封髙昌郡侯哈喇布哈公<lb/>
　　墓志銘<lb/>
公諱哈喇布哈高昌人其先曰<graphic n="KR1680" url="https://raw.githubusercontent.com/kanripo/KR-Gaiji/master/images/KR1680.png" mimeType="image/png"/>欲谷者助討安禄山<lb/>
封忠武王數傳至克斯布哷公高祖也遼錫號阿達都<lb/>
督曽大父岳弼大父亞思弼世有竒勲皆國相父約羅<lb/>
特穆爾慷慨自植兄伯勒齊爾布哈柄用既隆殺西丹僧<lb/>
<pb n="KR4d0508_WYG_054-6b"/>
稍監復有功左右忌而譖之不能自明乃同歸我朝太<lb/>
祖皇帝待以殊禮而留為質焉傳皇弟幹真以孝悌不<lb/>
殺統治中原従平河南監軍民總聽斷化行盜彌以壽<lb/>
卒官公㓜奉母鄂通夫人居益都慨然趨父官所請學<lb/>
父竒其志授輝和爾儒書性警敏誦輒不忘李璮叛母<lb/>
夫入迯難相失公晝夜號泣從父行省薩竒蘇平賊購<lb/>
獲奉歸行省器之薦入宿衛使益都立四脚山冶以勞<lb/>
授金符都提舉尋譲厥弟天兵之南擢行都漕運使饋<lb/>
<pb n="KR4d0508_WYG_054-7a"/>
輸以濟宋平上守成䇿大要存國體勵士節定官程厚<lb/>
民生昭舊族撫新民時論韙之江南漕秫米二十萬石<lb/>
由刋溝達河舟覆損十之一斛之出納復有大小之耗<lb/>
責償舟人公抗言多寡有量水覆非人沒責償非宜請<lb/>
獨當其責報罷時相憤嫉黜監寕海路遷江西宣慰使<lb/>
改廣東轉運鹽使兼領諸蕃市舶私販之徒連萬人作<lb/>
亂行省檄公暨招討使達實密捕之渠魁既殱親抵巢<lb/>
穴悉招出復業條鹽法不便革之劾按察托歡姦利罷<lb/>
<pb n="KR4d0508_WYG_054-7b"/>
之盗歐南喜破城殺吏衆十萬公圖上阨塞并攻取䇿<lb/>
分兵搤之功最諸將占城之役護餉道遇賊歐鍾鋒甚<lb/>
鋭公慨然曰軍餉重事退縮誤國可乎率先力戰矢竭<lb/>
馬創格鬬踣數十人氣益厲兵寡為所執賊欲奉為主<lb/>
公大罵之遂遇害至元甲申二月十九日也年三十九<lb/>
屢見神異越民繪像祠之某年月贈通議大夫户部尚<lb/>
書上輕車都尉追封髙昌郡侯配希台持勒氏賢操夙<lb/>
著後三十五年壽七十二卒封髙昌郡夫人二子長曰<lb/>
<pb n="KR4d0508_WYG_054-8a"/>
偰文質以其先出偰輦傑河因偰為氏焉守廣徳治最<lb/>
諸郡累官通議大夫今佩金虎符同知廣西兩江道宣<lb/>
慰使司事副都元帥十歳刲股愈母疾人謂忠貞孝萃<lb/>
一家繪三節圖傳之次曰越質倫早世女一人鎮江呼圖<lb/>
克哈適霍哈雅孫六人曰偰玉立延祐戊午進士朝列<lb/>
大夫濟南路治中曰偰直堅泰定甲子進士承直郎同<lb/>
知新昌州事曰竒徹圖廷祐乙卯進士奉議大夫南臺<lb/>
監察御史曰偰朝吾至治辛酉進士承直郎枝江縣達<lb/>
<pb n="KR4d0508_WYG_054-8b"/>
嚕噶齊曰偰列篪至順庚午進士將仕郎湖廣行省管<lb/>
勾皆文質子曰善著泰定丁卯進士將仕郎淮安録事<lb/>
司達嚕噶齊越質倫之子也孫女四人曽孫男九人女<lb/>
六人公少有志節器可大受用兵理財纔一節爾而履<lb/>
閲所施人視為法至於見危授命則大節可知已延祐<lb/>
設科今六舉公六孫舉輒中一人唐宋監時儒家世科<lb/>
未有如偰氏一門兄弟之盛天下傳為美談不知其先<lb/>
何修而得此於天也觀公之行則天道可知已然亦竊<lb/>
<pb n="KR4d0508_WYG_054-9a"/>
訝天之屑屑然若有意於報公秩秩然猶舉器而列置<lb/>
於地者豈以科名之貴實出至公不於彼而一於此以<lb/>
必天下後世之信於為善邪抑公之忠義在天地間百<lb/>
世不泯精誠之至則與天一其必於天者自有在也於<lb/>
戯偰氏其益顯矣某年某月某日改葬公滕州禮教鄉<lb/>
清溝原使來請銘竒徹圖於有壬偰列篪於弟有孚皆<lb/>
同年義不敢讓為之銘曰<lb/>
惟偰輦水太古未漓其鍾為才天下之竒流祉在昔盛<lb/>
<pb n="KR4d0508_WYG_054-9b"/>
迺萃今繄尚書公曰大是任純孝生知忠貞有自王師<lb/>
弔伐允資餉饋六合既一守成異宜大攄厥藴以昌聖<lb/>
時督漕𣙜鹺寸莛巨鐘民死而生民盜而農力戰無前<lb/>
蜂蟻敢兵沒當厲賊首離豈懲嗟嗟越民廟祀無斁匪<lb/>
公之異實公之徳天之報公曰惟顯哉諸孫聮科鄧林<lb/>
取材東山卜吉土厚俗善帶以清溝猶昔<hi>闕</hi>　慶源再<lb/>
啓時出其淵刻銘納幽何千百年<lb/>
　　故奉政大夫鉛山州知州兼勸農事元公墓志銘<lb/>
<pb n="KR4d0508_WYG_054-10a"/>
髙平元利甫始識於京實大徳丁未春距今至元壬申<lb/>
凡十六年至治壬戌承乏南臺御史行部江西利甫為<lb/>
𣙜茶判官泰定丁卯先公祔安陽先塋利甫先卜築吾<lb/>
鄉偕鄉人致賻惟謹今年鉛山代歸又及先太夫人祔<lb/>
既襄事六月二十九日拜賻於其居郡東北張見里潔<lb/>
衣肅迎喜動容體謂其居陋宻邇右丞文肅韓公别業<lb/>
假屋延欵三起視其具平生歴履資格崇卑子壻性質<lb/>
外家隆替若耕織纎悉悉以相告予方撰屨利甫忽召<lb/>
<pb n="KR4d0508_WYG_054-10b"/>
僮急求水飲已曰我胷中躁俄左臂足不隨但云頭痛<lb/>
者再僮欲扶歸已不能履若將奄奄者夫人子女皆城<lb/>
居予為之撝叱僕婢分走求醫來已不及矣以九月十<lb/>
八日葬張見西原其友封禮部員外郎杜愚状其行挈<lb/>
其壻馬緒致夫人髙平縣君韓氏之辭曰元門一旦至<lb/>
此所以圗不朽者其孤未有知未亡人是責沒雖不幸<lb/>
幸適有遇志其壙他復誰託予憂患中不輕出出際若<lb/>
是不少後先且告言覼縷若將有託焉者是亦果有不<lb/>
<pb n="KR4d0508_WYG_054-11a"/>
偶然者乎按元氏世為澤州人祖諱寶妣齊氏考諱琇<lb/>
累官承務郎樞宻院都事贈奉直大夫澤州知州妣姬<lb/>
氏追封髙陽縣君五子曰<hi>闕</hi>大同路行用庫使曰<hi>闕</hi>兾<lb/>
寧路總管府判官曰享利甫也曰孚沆州路總管府治<lb/>
中曰<hi>闕</hi>髙平縣務使利甫㓜侍親讀書京師通譯書國<lb/>
語補武備寺史除將仕郎武備寺承發架閣管勾歴夀<lb/>
武庫副使利器庫大使選補中書省史除中書省架閣<lb/>
庫管勾轉奉訓大夫武備寺經歴母憂服除起為彰徳<lb/>
<pb n="KR4d0508_WYG_054-11b"/>
路總管府判官京師嵗所需物郡邑例買於民其直曠<lb/>
欠不給給則大半入貪吏手名為和而實白深懲其弊<lb/>
先付以直民甚徳之橋道圮壞率皂𨽻應其役民輸粟<lb/>
倉吏狃嵗弊取贏繩治如法横費為省郡雖家居私謁<lb/>
杜絶分憲行郡或託士求舉叱之曰身苟不慎虚譽何<lb/>
益而憲推廉能乃為舉首秩滿有彰徳等處鐡冶副提<lb/>
舉之命未赴改奉直大夫江西等處㩁茶都轉運使司<lb/>
判官茶法病民郡邑尤窘釐不便者數條課亦告登舊<lb/>
<pb n="KR4d0508_WYG_054-12a"/>
弊出額取分利錢官吏恬習謂當受猶俸禄然一切却<lb/>
之風紀舉堪守令遷奉政大夫鉛山州知州兼勸農事<lb/>
嵗大饑出禄米五百斛倡大家賑之和者至萬石人詠<lb/>
歌不能忘閒居樹藝方為嵗晚計而溘爾長往可勝嘆<lb/>
哉得年六十有三夫人文肅女恭儉柔懿相家於成初<lb/>
文肅與澤州公同在樞幕愛其淳慎而女焉文肅老子<lb/>
㓜果能相其營葬而經理其家二子長觀音努八嵗㓜<lb/>
甫兩月一女馬緒妻也噫人有死雖同而有大不同者<lb/>
<pb n="KR4d0508_WYG_054-12b"/>
或牀笌曠嵗竟亦不免生者無悔逝者毒焉或遺世食<lb/>
頃生者不及進一劑之拯留恨無極逝者安焉是蓋得<lb/>
於天之不同而或者遂謂此愈於彼豈理也哉惟正命<lb/>
全歸聖人之所取其庶幾乎二氏為宏勝誕夸嘗預告<lb/>
人以聳動愚俗而静修之士原始反終亦有前知而不<lb/>
亂者如利甫者其知乎方校資格有望將來其不知乎<lb/>
告言覼縷若將有託焉者何也豈動乎四體有不能自<lb/>
已者乎其知不知予不知也獨悲夫族屬至親無一在<lb/>
<pb n="KR4d0508_WYG_054-13a"/>
側而予呌呼救療雖終無益而區區之心亦勞矣其偶<lb/>
然乎其亦彼有遇乎如有所遇也則予之銘之也不容<lb/>
辭已銘曰<lb/>
有齡匪鮮六十又三有官不卑守爵是儋為薪火傳則<lb/>
二斯男疢恒楚極逝乃笑談馮生芸芸及是斯可緒使<lb/>
狂奔躅石途左豈其自知告言𤨏瑣猶針投芥銘實在<lb/>
我我銘孔昭宅幽諧卜利爾後人以似以續<lb/>
　<lb/>
<pb n="KR4d0508_WYG_054-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷五十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷五十九</head> <lb/>
    <p>
<pb n="KR4d0508_WYG_059-1a"/>
欽定四庫全書<lb/>
　至正集卷五十九<lb/>
　　　　　　　　　　　　元　許有壬　撰<lb/>
　碑志<lb/>
　　故承事郎河東山西道提刑按察司經歴李公墓<lb/>
　　碑<lb/>
愚昔玷政府里人李君惟閏實掾西曹愚投劾歸惟閏<lb/>
亦至自西臺以愚稔其世而喜銘善也屬銘大父經歴<lb/>
<pb n="KR4d0508_WYG_059-1b"/>
公之善乃叙而銘之公諱衎字衎父姓李氏上世居臨<lb/>
邑曽祖諱邑三子一徙青一徙徐一為公祖諱信長鬛<lb/>
美風儀養恬鄉里配孟氏周氏考諱成金季山東盜起<lb/>
避地襄城徙潁之虹橋夭兵戡定遂率衆降北渡至彰<lb/>
徳家焉善廢居致饒益自以生罹兵難靡遑問學誓有<lb/>
子必業儒故伯子壑六歲遣就傅侈費不靳配張氏四<lb/>
子公其仲也幼警悟洊更名師肄習精進國初慮四民<lb/>
貴賤無别而郡邑誅求或苛於士也立格試藝中者復<lb/>
<pb n="KR4d0508_WYG_059-2a"/>
之公年十三從兄試經童遂占儒籍尋以冐復者衆覆<lb/>
試真定公兄弟復入髙等左丞張公仲謙宣撫大名辟<lb/>
致幕下簡牘往徃出其意表轉山東按察書吏憲使陳<lb/>
公慶夫數薦之講經議政與之竟日七年三易使禮遇<lb/>
如一除將仕郎燕南按察知事入掾御史臺陞承事郎<lb/>
河東經歴未行至元十八年四月日卒于京師年四十<lb/>
有七祔安陽輔嚴鎮西城原先塋兄壑仕覃懐為許文<lb/>
正公所與終承務郎陜西行省都事弟曰衛曰衍配陳<lb/>
<pb n="KR4d0508_WYG_059-2b"/>
氏趙氏子男二曰舉以子惟閏貴贈奉議大夫太常禮<lb/>
儀院判官驍騎尉安陽縣子曰實皆陳氏出女一適恩<lb/>
州儒學教授王三省趙氏出也孫男三曰知善克世其<lb/>
業次則惟閏也起家職校歴掾部院中書除通政院都<lb/>
事改中書省架閣管勾拜西臺監察御史陞都事擢僉<lb/>
都水庸田司事官朝㪚大夫曰諒女五長適劉思義餘<lb/>
皆士族曽孫男二曰某曰林女四長適路無頗餘未行<lb/>
公性孝在官聞親疾即棄歸名公卿未嘗吏之疑以決<lb/>
<pb n="KR4d0508_WYG_059-3a"/>
乖以和涵剛翼柔故能獲乎上而不忌乎下也綴述以<lb/>
發其藴詩尤膾炙人口愚觀吾鄉故家隆替李氏足徵<lb/>
焉良才世不乏顧父兄之教何如公之父逃生鋒鏑力<lb/>
教子儒卒致顯融雖天柅其逺未盡厥施然淵蓄之發<lb/>
後先有時惟閏歴言官賛大臬僉水部積階四品實益<lb/>
騰秩益峻昔之人淑其子又及其曽也廢居以裕一時<lb/>
儒業以亢後世其效不既章章乎恃其厚貲納子于邪<lb/>
不易世而丐于市者可不知所擇哉銘曰<lb/>
<pb n="KR4d0508_WYG_059-3b"/>
時乃否泰地有險夷伊志之持孰地孰時弛擔披荆息<lb/>
肩無㡬滄海横流曷云能止嗸嗸鴻鴈既奠攸居乃厚<lb/>
我生乃鳩我書我書靡及有子即我獲報之捷猶劵執<lb/>
左三冬用足于于棘闈伯也頡頏英聲駢蜚韞匵莫藏<lb/>
禮羅尋致友皆忘年官無挾貴牙緋甫及窀穸遽從惟<lb/>
取之約乃遺之豐有美孝孫籍甚其譽金紫取榮淵氷<lb/>
方懼積善者人福善者天其獲惟後其難則先刻名樂<lb/>
石匪譝而教嗟爾雲仍是則是效<lb/>
<pb n="KR4d0508_WYG_059-4a"/>
　　故嘉議大夫東昌路總管兼本路諸軍鄂囉總管<lb/>
　　内勸農事邢公墓誌銘<lb/>
公諱温字孟直姓邢氏彰徳安陽人世居交口里山有<lb/>
鹿崖因自號焉曽祖諱植贈亞中大夫彰徳路總管輕<lb/>
車都尉追封河間郡侯配李氏河間郡夫人祖諱徳裕<lb/>
承事郎藁城縣尹贈嘉議大夫工部尚書上輕車都尉<lb/>
河間郡侯配王氏河間郡夫人繼郭氏封河間郡太夫<lb/>
人考諱秉仁歴顯仕疏封二代致仕禮部尚書追封河<lb/>
<pb n="KR4d0508_WYG_059-4b"/>
間郡侯謚安惠配蕭繼柴俱封河間郡夫人公性剛介<lb/>
不屑州里入京師從中書㫁事府長以其法得專辟者<lb/>
假途焉出官從仕郎仍本府知事辟左司掾除户部主<lb/>
事遷檢校官檢校覈六部稽繆非健者不授拜監察御<lb/>
史尋改户部員外郎轉左司都事吏部郎中左司員外<lb/>
郎陞郎中吏户主銓總㑹計而括於左司悉以能稱擢<lb/>
大名路總管兼府尹諸軍鄂囉管内勸農事甫三月改<lb/>
河間等路都轉運鹽使課登而歸天厯初起為冀寜路<lb/>
<pb n="KR4d0508_WYG_059-5a"/>
總管兵後嵗大旱癉力拯撫甘澍屢降嵗以熟管州盜<lb/>
連無辜辨於制使釋者三十二人移袁州未行改都漕<lb/>
運使積有羨而漕無滯遂以疾辭繼有東昌總管之命<lb/>
年迫休致不起官九轉至嘉議大夫遂堅閉不復出獨<lb/>
日與里翁奕他無所嗜也至正五年八月四日終于正<lb/>
寢夀七十有五九月五日乙酉祔于置度里禮部公之<lb/>
塋先世有塋交口至禮部始葬于是配蕭氏封河間郡<lb/>
夫人先卒弟簡今奉訓大夫陳州知州起家世賞公之<lb/>
<pb n="KR4d0508_WYG_059-5b"/>
讓也子一人允文娶單氏女一人未行姪女一適昭文<lb/>
舘大學士韓公子嘉興路判官軏公有堂名善樂嘗屬<lb/>
有壬記焉人生安於所遇無適非樂反是萬鍾千駟不<lb/>
樂也饑寒不能謀旦夕而吾廩有餘粟一命可以行其<lb/>
志而吾位至崇顯反而思之凡蔕芥於胷次者可氷釋<lb/>
矣公席世業以裕其生致通貴以發其藴得於天亦豐<lb/>
矣就令得復過是其樂未必及是也以樂名堂顧不有<lb/>
見於是乎年六十舉子又畢其娶又瞑目地下之大者<lb/>
<pb n="KR4d0508_WYG_059-6a"/>
也銘曰<lb/>
有厚其生復駛其馳孰拂所為孰搤所施辨幕無撓典<lb/>
郡惟良于鹺于委靡效弗章符竹何加桑榆云迫容膝<lb/>
有堂忘形有奕伊果孔碩其實惟一俯仰百歲能事斯<lb/>
畢交口之塋乃曽乃祖域茲置度實始禮部宰木公植<lb/>
溘焉茲祔一支百斯既安且固<lb/>
　　故集賢直學士兼國子祭酒郭公墓誌銘<lb/>
有壬索居鄉里求友惟切昔在中臺中執法同年馬伯<lb/>
<pb n="KR4d0508_WYG_059-6b"/>
庸稱安陽郭公之賢不絶口葢伯庸居光山公嘗主簿<lb/>
其縣予雖鄉人奔走四方乃不一識至正癸未夏公自<lb/>
淮西歸稻田里第惠然過予洹阡徴伯庸之言益信遂<lb/>
内交焉予亦時至稻田䕃喬木登崇臺談讌樂甚尋赴<lb/>
國子祭酒未㡬即引年歸徙居于城過從益數乙酉夏<lb/>
大病方起乗車如稻田予謂氣體未盡復忌車馬馳簡<lb/>
止之公自度無虞竟去病果復作㡬殆既愈入城又病<lb/>
痢遂不起子皡奉狀請銘予其可辭吾鄉巨室不乏儒<lb/>
<pb n="KR4d0508_WYG_059-7a"/>
而教授至三世者無有也大父諱文禮金鄉貢進士滏<lb/>
陽平章安公兄弟皆其徒也以公貴贈亞中大夫彰徳<lb/>
路總管輕車都尉汾陽郡侯配魏氏追封汾陽郡夫人<lb/>
父諱維禎承家學教授鄉里後學以儒名者多出其門<lb/>
試儒中選復其家因得占籍太廟為禮樂户贈嘉議大<lb/>
夫祕書卿上輕車都尉汾陽郡侯配宋氏汾陽郡夫人<lb/>
公諱思恭字子敬甫冠已為里社師聞成均作人負笈<lb/>
趨焉故事陪堂生輸錢乃食祭酒耶律公閔公貧苦免<lb/>
<pb n="KR4d0508_WYG_059-7b"/>
其輸補伴讀及格乃教徒于京其徒有以儒至達官者<lb/>
為汝寜教授六年教育有成除光山縣主簿有惠政丁<lb/>
太夫人憂服除移汝陽主簿辟掾河南行省調晉寜録<lb/>
事剸繁有聲既代郡人請主晉山書院遷猗氏縣尹民<lb/>
有爭田乆不決者至即決之訟由是簡興學勸農有古<lb/>
良吏風召為國子助教學官素號難為公凡為四十月<lb/>
講課誨導諸生安焉陞愽士拜監察御史出僉燕南河<lb/>
南兩道亷訪司事歴雲南漢中淮西三道副使務持大<lb/>
<pb n="KR4d0508_WYG_059-8a"/>
體吏畏而民安之在淮西歲餘即歸中途有集賢直學<lb/>
士兼國子祭酒之召在師席三月諸生方仰以大其成<lb/>
而請老疏出不可留矣既歸葺先廬治城居構亭曰斯<lb/>
可以娛暮年稻里有世塋樹築充拓不自知其遽附也<lb/>
夀七十有二卒以七月二十三日葬以九月二十六日<lb/>
丙午配王氏累封太原郡夫人先公卒子二長曰鞏以<lb/>
䕃在選籍次皡也女七五有家二未笄公歴官十四轉<lb/>
積階正議大夫六在風紀得行道焉惟大司成之職彤<lb/>
<pb n="KR4d0508_WYG_059-8b"/>
伯荀卿而下可考也唐以宰相兼判重可知已我朝許<lb/>
文正公始正一位元長之席師嚴而道尊厥後掄擢毎<lb/>
難其人予在政府衆議嘗及公而不果乃卒為之儒而<lb/>
至為祭酒師席之隆無以復加而又考終鄉里在公無<lb/>
憾矣予識公才二年契闊居半城居方宻邇遽又永别<lb/>
倡而孰予和也言而孰予聽也嗚呼惜哉銘曰<lb/>
三世縫掖恒業佔畢淑人孔多善慶斯積澤流有潨子<lb/>
孫其逢種學而稔嚌道而充世有淺夫苟綰一綬棄其<lb/>
<pb n="KR4d0508_WYG_059-9a"/>
素業若視芻狗仕優則學克踐斯言不刑而教朱墨自<lb/>
研持憲作威患狃于隨我不爾仇爾盍我師㓜為諸生<lb/>
鼓篋于于老正臯比五百其徒法容休致人貴知止鄭<lb/>
穆精強留亦行矣山林市㕓或徃或來有倡必酬有酒<lb/>
必陪田娛里嬉方幸得朋若堂之封乃遽子銘既貴而<lb/>
夀獲正丘首藏石播辭偕是悠乆<lb/>
　　故中奉大夫侍御史慕公墓誌銘<lb/>
至正乙酉九月十日中奉大夫侍御史衛郡慕公終于<lb/>
<pb n="KR4d0508_WYG_059-9b"/>
家子濬州知州瓉馳伻奉行實請銘有壬昔與公同官<lb/>
春坊承乏叅議中書省事公又左司郎中銘其冝為公<lb/>
諱完字完夫世居新鄉徙于衛五世祖兟宋丹州冝川<lb/>
令曽祖諱億祖諱攄累贈嘉議大夫禮部尚書上輕車<lb/>
都尉追封燉煌郡侯考諱津累贈集賢侍講學士中奉<lb/>
大夫䕶軍衛郡公妣賈氏蔣氏俱衛郡夫人公年十三<lb/>
而孤貧不能卒儒業習法家即有聲由府憲史掾禮部<lb/>
中臺若中書右司除大都留守司都事改户部主事以<lb/>
<pb n="KR4d0508_WYG_059-10a"/>
習爰書移刑部凡三年調江西省都事未行改山東道<lb/>
㢘訪司經歴言衛士飼駞馬宜聚櫪以絶㪚居之擾鄉<lb/>
民徳焉故事中書掾出官從六品仁皇痛懲吏弊終考<lb/>
者降二等至從七品止俄以愚哲同滯俾得展陞公始<lb/>
局於例止官從仕郎至是拜監察御史即超授奉議大<lb/>
夫轉左司都事僉燕南道㢘訪司事盜馬牛者改用重<lb/>
典録其犯在命未下以前者仍以故典決之獲生者數<lb/>
十人入為中丞御史臺都事擢淮西道㢘訪副使蘄黄<lb/>
<pb n="KR4d0508_WYG_059-10b"/>
囚有造偽幣及奪人木者屢赦疑而不釋讞而俱釋之<lb/>
合肥有殺人而縱之者執而正其罪移燕南副使在淮<lb/>
西言盜馬牛法重刑部議久不決公為侍郎始用大徳<lb/>
輕典遷右司郎中又出為山東副使刮弊惠窮興學督<lb/>
醫抑良為倡者四十七家皆發而良之歴左司郎中參<lb/>
議中書省事江南行臺治書侍御史刑部尚書燕南㢘<lb/>
訪司有錦衣之賜有司翫習以法行之得官幣汨沒者<lb/>
萬餘定土風市物不鬻擲錢□賭盜訟以熾悉禁絶之<lb/>
<pb n="KR4d0508_WYG_059-11a"/>
拜治書侍御史特命陞侍御史公自陳吏限從七展陞<lb/>
三品亦已幸矣而又冒陞二品是倖門由完唘也不允<lb/>
尋以父母殯淺土請歸治葬久始得請賜中統楮幣一<lb/>
萬五千緡甫襄事遣使賜上尊召復職力請休致給半<lb/>
俸終其身夀七十有七娶賈繼李皆衛郡夫人子四人<lb/>
瑾瑜早卒瓚以國子員為太祝復以廕至今官皆李出<lb/>
一㓜未名女三人長適留守經歴巴延次適尚恪次適<lb/>
行臺御史孟撝孫一人文奴以某日祔新鄉岡上原先<lb/>
<pb n="KR4d0508_WYG_059-11b"/>
塋公早孤能自樹立以亢厥宗推封二代雖先世流澤<lb/>
有自亦公之恪持厥身靖共爾位有以致之也愚讀公<lb/>
行實見其所列限吏顛末甚備而因有感焉古之仕者<lb/>
上為公卿大夫下為下士為鄉師里胥未有不出於學<lb/>
者周官曰學古入官議事以制政乃不迷學以為政道<lb/>
本一致岐而二之未見其能政也秦昉用刀筆吏儒之<lb/>
與吏始判然為兩途劉氏襲餘習而大臣蕭曹輩率以<lb/>
是起家馴至建元故有刻木不對之語厥後封畛益分<lb/>
<pb n="KR4d0508_WYG_059-12a"/>
而治益以陋我朝至元間大興文治雖一時名儒用無<lb/>
孑遺然天下之大簿書期㑹之繁因仍金舊悉以付吏<lb/>
任之既久趨之者日益衆紛紛弊端於焉呈露仁皇抑<lb/>
之也其有激之哉且儒之與吏㓜而誦習也同出儒師特<lb/>
所取有多寡之不同爾得山林之一木江河之杯杓已<lb/>
適於小用矣既乃仇之何也愚與公㳺最久得其人焉<lb/>
最詳不惟不仇而又有樂於吾徒焉可不銘也夫銘曰<lb/>
惟古為學匪半其至已修而治業精而試猶水有源防<lb/>
<pb n="KR4d0508_WYG_059-12b"/>
且無決杼而灌溉咸被其澤又如構室羣材必儲大杗<lb/>
小桶遇用即輸嬴秦滅經炎劉因陋惠文彈治三尺是<lb/>
究康莊共由封畛遽分吁嗟顓蒙孰拯溺焚我武既偃<lb/>
文物蝟興彬彬諸儒適際休明繼者迹熄遂淪於習乃<lb/>
於吾士瞠若仇敵亦惟吾士罔克自知不知學之宜其<lb/>
腐之不惟腐之又詆而侮之然質之美者造詣亦異又<lb/>
何有乎町畦若吾完夫葢吏名而儒行殊途而同歸岡<lb/>
上之原永奠幽宅而有不亡者存視此貞刻<lb/>
<pb n="KR4d0508_WYG_059-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0508_WYG_059-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷五十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷四十一</head> <lb/>
    <p>
<pb n="KR4d0508_WYG_041-1a"/>
欽定四庫全書<lb/>
　至正集卷四十一<lb/>
　　　　　　　　　　　　元　許有壬　撰<lb/>
　記<lb/>
　　記遊<lb/>
宋柳仲塗居蕩隂聞桂林僧惟深言林慮天平山泉石<lb/>
過衡岳逺甚及同游始信不妄余幼讀書江南旣服役<lb/>
狂走中外雖兩歸鄉里而憂患荒迷世故縈繞望西山<lb/>
<pb n="KR4d0508_WYG_041-1b"/>
如天上不得至也至元四年戊寅嵗得請歸九月三日<lb/>
甲子曁監郡西域荀公和叔始為林慮之行午出西水<lb/>
門過孫平邵村芋區蔬畦星布彌望柿林如江南橘黄<lb/>
時逺近蔽虧歴流寺固縣俄水冶士大夫廵徼監當官<lb/>
孝親寺僧皆來迓晚宿寺沙門西溪年八十八尚能欵<lb/>
客明日拜魏國忠獻韓公父諫議公墳讀富鄭公撰神<lb/>
道碑銘碑亭皆完石極大而美隂有樹形若水墨畫大<lb/>
塚皆甓甃兵荒中僧紀奮身捍蔽卒頼其力宅兆形勢<lb/>
<pb n="KR4d0508_WYG_041-2a"/>
風水家圖為式憑髙周覧髙下隱顯與圖不異也顧豐<lb/>
安魏公兆域寺煅於兵僧徒解㪚豪右伐木野人盗甓<lb/>
殘毁幾盡則紀之功可念也昔魏公以大功德為宋社<lb/>
稷臣兩兆寺皆勅額以之主視而一得一否亦人力之<lb/>
所不能及者乎小酌遂行林州知州李祐之延率其屬迓<lb/>
止州萬安寺又明日謁廟學游黄華山和叔祭其故人<lb/>
不能從别駕梁思誠仲信諸生李冕約約輩陪行十餘<lb/>
里至其麓皆小石槲<graphic n="KR0554" url="https://raw.githubusercontent.com/kanripo/KR-Gaiji/master/images/KR0554.png" mimeType="image/png"/>是日大霜水皆氷人謂髙寒較<lb/>
<pb n="KR4d0508_WYG_041-2b"/>
他地早一月槲葉青紅可愛路漸髙聞水聲灌叢亂石<lb/>
中旣深入山益髙壁益峭路益險水聲益大峰囬路轉<lb/>
掩抱重叠使人應接不暇澗皆磐石髙下為級泉流其<lb/>
上懸而為練激而為湍飛花旋碧喧豗飄灑其瀦而為<lb/>
泓者清澈如空纎介可見又十里抵慈明院山僧三四<lb/>
輩問以古皆不知石柱刻張商英詩言髙歡清暑事蓋<lb/>
清暑殿基在院西北插天峯下而亦不能必其是否也<lb/>
他柱刻多漫滅不可盡讀大率多崇觀間人院之南仙<lb/>
<pb n="KR4d0508_WYG_041-3a"/>
人王津母墓若祠在焉少憩遂入山觀水簾一僧前導<lb/>
山民十餘持斧鍤剪椔翳掇碎石僅可投足馬不負人<lb/>
且不能登陟憊極又騎不幾步又下若是者逾三里許<lb/>
遂不可騎矣始見懸瀑如練於半天騎留林石間相率<lb/>
牽擁而登焉樛木蒙密亂石犖确峻坂㣲徑如梯而無<lb/>
級頼健卒紤練於前挽之而進因憶東漢封禪記語蓋<lb/>
近似焉數問僧以僧言逺近為喜畏又三里許逾公主<lb/>
闗始至加遠蓋不能進矣石屛突出四無所屬其髙入<lb/>
<pb n="KR4d0508_WYG_041-3b"/>
雲曰浮圖峰金王子端詩所謂掛鏡臺者也臺前有盤<lb/>
石疲甚坐其上仲信年六十懼不任登陟留之院俄亦<lb/>
縢屩掖兩卒至又迷路枉里許石上望瀑北僅如匹練<lb/>
濺崖飛白始濶西崖垂白亦不過丈許意昔人傳誇過<lb/>
實俄從卒持氷柱長五尺許云得之瀑下盛言其偉始<lb/>
欲即之發火煮酒引滿遍飲從者乃緣南崖㣲逕迤邐<lb/>
而西坡極峻草石皆氷跬步惴惴至西崖下仰之目力<lb/>
為極始見崖瀑飛灑㪚布踈密匀整下至澗長不知幾<lb/>
<pb n="KR4d0508_WYG_041-4a"/>
百丈濶蓋百餘尺光明透澈去人尚五丈許昔人號迸<lb/>
珠簾不能盡其竒也負崖坐石仲信又跼蹐以酒至力<lb/>
稍甦攀援而北仲信不能從也獨遣其卒挈酒脯以從<lb/>
北有巖容數十人瀑長過西而東又濃厚時如團雪投<lb/>
墜連屬不斷加以動搖如玉龍飛舞他與西同兩簾皆<lb/>
清寒襲人時時飛灑如細雪著人面下沾細草皆為清<lb/>
氷日夕凝積或聳直如玉笋或扶踈如珊瑚蔽崖彌澗<lb/>
竒形異狀不可殫紀瓊田瑶草殆謂此焉信天下之竒<lb/>
<pb n="KR4d0508_WYG_041-4b"/>
觀也西崖望掛鏡臺則培塿矣兹山竒峰重叠如展畫<lb/>
屏不知髙掛鏡臺又幾百尺周圍環抱而開豁其東臺<lb/>
如門屏而位置偏南臺上石墜者皆方平為水波狀臺<lb/>
前之山一遮一掩又不知其幾百重也始坐磐石疑瀑<lb/>
之小蓋遼遠空濶掩映巖石淡然如無加以老目茫茫<lb/>
故也歸途趨下差覺易僧醉喜甚捧氷如珊瑚者前行<lb/>
騶卒皆折紅樹負之而趨至繫馬所且乗且步俄至院<lb/>
坐山門前大磐石取山果如丹砂者與僧持氷若紅樹<lb/>
<pb n="KR4d0508_WYG_041-5a"/>
羅列於前清泉泠泠過壺觴閒且漱且盥且觴且詠非<lb/>
廹於暮不忍歸也和叔率州官載酒迓出水簾泉瀹茗<lb/>
飲之又明日偕和叔之延判官張士謙子敬游墨竈山<lb/>
寺殿東椒壁有梅軒佚老貞元癸酉嵗題字文皆竒惜<lb/>
殘缺過半石柱皆宋人題名緣石磴登方丈鳴筝小酌<lb/>
從者得雉為炙以侑觴題詩東壁出遂至谼峪山寳嚴<lb/>
寺寺東二里支提龕琢石崖為之開元十九年蔡景撰<lb/>
碑劖刻甚精寺前泉石不减黄華山門有白松皮葉皆<lb/>
<pb n="KR4d0508_WYG_041-5b"/>
異巨槐廕地數畝聖燈寺在西北絶頂望之隱隱見其<lb/>
殿宇僧云蓋四十里之遥舊傳聖燈誠禱則見張商英<lb/>
有説後見者多自矜和叔云某官大觖人望禱亦見余<lb/>
不禱也歴石磴登方丈望五松亭方丈西古松下坐磐<lb/>
石得山尤佳竒峰叠嶂競秀環峙上摩穹蒼錯以紅樹<lb/>
罨畫所不及午和叔治具張樂夜分始休泉㶁㶁循殿<lb/>
階流夢囬清響滿耳可以消酒戊辰刻名後殿石柱夜<lb/>
和叔入浴余獨乘月登陟坐盤石僧普静精觱篥終日<lb/>
<pb n="KR4d0508_WYG_041-6a"/>
獻藝至是挈其徒按羯鼓笙笛鏗鍧震蕩交奏迭作月<lb/>
明松影中清風䬃然山鳴谷應不知此身之在人世也<lb/>
長老勝祥又進數尊而歸寢視歐謝遊嵩山見汪僧雖<lb/>
静躁不同而所遇皆可樂也山之秀拔在黄華右若夫<lb/>
水簾竒偉遮掩環抱重叠深遠則不及焉二山之泉皆<lb/>
去山數里洑入地中己巳將遊棲霞和叔謂無大竒遂<lb/>
東囘過諸翟翟曲宿下洹九日登鳯寧山山在洹水隂<lb/>
峭㧞如鳯聳石為兩翼各有亭山巔又為亭亭上又架<lb/>
<pb n="KR4d0508_WYG_041-6b"/>
屋兩重金泰和間作祠三神女山多古栢路尤峻坐其<lb/>
巔俯瞰二亭若井底風急不可乆過南齊觀丈八石佛<lb/>
有紹聖間刻石度槎牙嶺不可騎和叔徒步憊甚間闗<lb/>
至善應宿儲祥宮明日登西樓和元裕之詩得鯉鯽活<lb/>
躍几席前泛舟觀泉泉皆洹之洑至是突出有若歴下<lb/>
趵流而清澈過之登龍祠祠下泉出尤怒飲舟中道士<lb/>
又携酒俟水濵遂至醉又明日道人方擊雲璈侑觴盤<lb/>
桓殿廡二人報大尹杜公𢎞道軰迓已二日不得已遂<lb/>
<pb n="KR4d0508_WYG_041-7a"/>
歸往返九日游歴四百里清賞之餘則有從者弦歌馬<lb/>
上疲憊則聼和叔劇談可以遣睡餘力所及得詩凡二<lb/>
十八首姑録之以志歲月昔仲塗述遊有記魏公有䟦<lb/>
而魏公凡三守相竟不克往予竊自幸多矣所不足者<lb/>
和叔謂天平險甚且經大雨不可行栖霞又尼於猶豫<lb/>
而玉泉澤陽諸山皆西山之勝未愜窮歴張本於是尚<lb/>
有待於他日焉<lb/>
　　漢陽府學新築宮牆記<lb/>
<pb n="KR4d0508_WYG_041-7b"/>
治之要在學學之要在人師儒也風紀也我元建學徧<lb/>
天下師儒教之風紀勵之大而成俗出才細而繕葺悉<lb/>
任焉苟非其人細亦不舉大復奚望士為學有地地之<lb/>
治不見人之謹惰漢陽學垣昔皆土築霖潦嵗圯至元<lb/>
辛卯知府戎益教授劉必大易以板屋木乆又腐鷄犬<lb/>
不禁天厯己巳夏僉憲楊焕謁廟嗟訝力欲繕完商工<lb/>
計材費等剏作乃議甓址而瓦覆之費雖加倍校以嵗<lb/>
修吏因為弊省反倍百時學廩告竭命判官夏文炳倡<lb/>
<pb n="KR4d0508_WYG_041-8a"/>
率其屬教授劉嗛適至協志經營凡五閲月百堵俱興<lb/>
學南地隘神人一門出入瀆甚作學門於東牆西地偃<lb/>
瀦穢入泮池甃石為防池浚而廣北泄以溝牆之費悉<lb/>
資他助門池則半出學廩廟有嚴而學始完矣今夫齊<lb/>
民之家必閈垣扄鐍以為防也聖人南面而頽垣敗壁<lb/>
豈稱王居旣廩祭養慢藏其可斯役蓋不容已也况土<lb/>
而木木而甓歴數政而後討論始盡遇其人而後有成<lb/>
天下之事可易言哉士子謂紀今範後子宜有辭有壬<lb/>
<pb n="KR4d0508_WYG_041-8b"/>
於是因有以告吾士焉記以牆作請以牆喻子貢稱夫<lb/>
子之牆數仭言夫子之道也學者必求其門入而有見<lb/>
則其為學也至矣不得其門未有所見其猶正牆面而<lb/>
立也與若夫糞土不可杇者聖人之誅至矣吾士其念<lb/>
之哉牆縱五十丈横半之楮幣為緍四千五十瓦二萬<lb/>
八千九百甓四萬二千塹二萬二千四百垔雘榱桷瓦<lb/>
礫之屬稱是木工六十六圬之工三百一十築㧻之工<lb/>
五百六縣尹程杰實相斯役云<lb/>
<pb n="KR4d0508_WYG_041-9a"/>
　　禜門記<lb/>
至元後戊寅夏杜侯來守彰德方旱禱而雨槁苖用蘓<lb/>
秋大雨乃不止田將没洹之漲且及城八月四日侯禜<lb/>
於城東門雨俄息翼日遂霽按祭法雩禜祭水旱也歴<lb/>
代典制州郡縣苦雨各禜其城門雨而禜門古禮也長<lb/>
人者以禮為政則觀感而化者深矣世之為郡邑者遇<lb/>
水旱未嘗無禱而事不師古俚俗是徇以禮為政非學<lb/>
於古訓者不能也侯學儒者也歴階通貴出守一郡禱<lb/>
<pb n="KR4d0508_WYG_041-9b"/>
之不淫一事爾而有見其為政之大節焉士民合辭請<lb/>
曰侯之雨公記之五龍廟今兹滛而止猶昔之旱而雨<lb/>
也旱而雨有記淫而止無記其何以彰侯之休侯聞而<lb/>
辭曰禱雨我也禱晴又我也我不職召沴而屑屑凟夫<lb/>
造物者尚敢夸哉余曰昔旱而雨天也今淫而止亦天<lb/>
也惟其有侯之禱則有旱而雨淫而止之天也㣲侯之<lb/>
禱寧知不旱而旱雨而雨乎苟無此理則周制不著於<lb/>
春官歴代不見之典制矣侯為今守惟古是師使跳巫<lb/>
<pb n="KR4d0508_WYG_041-10a"/>
舞覡之風不見於吾鄉挈民視聽舉納於正以其平昔<lb/>
之所存施於一念之所用而又合乎典禮之正天道不<lb/>
遠矣郡之人不能忘侯而予不能拒鄉人之請書以朂<lb/>
後來者<lb/>
　　疇齋記<lb/>
益陽袁君名其齋曰疇來徵余言余按字書疇本作□<lb/>
耕治之田也象並畔之形引而伸之則為疇類之疇洪<lb/>
範九疇是也又為誰何之義疇咨若余采是也兹齋之<lb/>
<pb n="KR4d0508_WYG_041-10b"/>
顏也其耕治之義乎士之為學蚤作而夜思勤力而勞<lb/>
心猶農之治田用天因地昬於作勞則樹藝可施焉仁<lb/>
義禮智根於心養於未發之先察於已發之後除惡務<lb/>
本揠苖必戒苖而秀秀而實矣傳曰五穀種之美者也<lb/>
苟為不熟不如荑稗人事不齊非疇之罪也人一已百<lb/>
愚明柔強况膏腴沃壤濟以勤力乎其崇如墉蓋有不<lb/>
期然而然者矣博學而約取厚積而薄發余尚有望於<lb/>
君焉<lb/>
<pb n="KR4d0508_WYG_041-11a"/>
　　萬國良九思齋記<lb/>
君子有九思思者為學之要所以審其知而肇其行也<lb/>
天生蒸民有物有則聖人從容中道固不待思賢以下<lb/>
臨事必思使各當理當視也思不以一毫私意自蔽當<lb/>
聽也思不以一毫私意自窒正顏色則思温動容貌則<lb/>
思恭出辭氣則思忠至於執事思敬有疑思問臨忿思<lb/>
難見得思義皆詳慮審處以求真是之歸焉然思之目<lb/>
亦非止於九而已也天下之事萬變不同此心之㣲衆<lb/>
<pb n="KR4d0508_WYG_041-11b"/>
理所具耳目之官不思而蔽於物心之官則思思則得<lb/>
之思曰睿睿作聖思乎思乎其聖學之要知行之樞機<lb/>
乎雖然九思之目昉於夫子一時之論而實原於洪範<lb/>
之五事也五事之思偏言則一事專言則貫四者夫子<lb/>
因貌言視聽而推廣之且揭思之一字以為致力之地<lb/>
其示人之意深矣有志於希聖者奚可外思以為學哉<lb/>
萬君國良以九思名齋蓋嘗致力於思者請言於余余<lb/>
嘉其筮仕簿領發無不當其有得於此者乎序其槪以<lb/>
<pb n="KR4d0508_WYG_041-12a"/>
勉其進<lb/>
　　晉寧路鄉賢祠堂記<lb/>
治民有政化民有禮政雖不可弛聖人不急也禮則不<lb/>
待親炙而有得於私淑者已惟其不得親而炙也世之<lb/>
君子汲汲有事於前脩往行者所以寓淑人之機焉古<lb/>
鄉先生没而祭於社鄉先生之德鄉人心悦而誠服者<lb/>
其秩於祭宜哉世遠禮墜著於令有不舉者况咸秩無<lb/>
文乎然其廢舉亦視所遇何如人爾鄉飲酒禮主人就<lb/>
<pb n="KR4d0508_WYG_041-12b"/>
先生而謀賔介主人謂諸侯之卿大夫先生謂致仕老<lb/>
於鄉里而教者大夫則就而謀之又卿大夫飲國中賢<lb/>
者諸侯卿大夫猶能致禮於鄉賢之生者天子牧守獨<lb/>
不能致禮於鄉賢之没者乎祭於社之制不可考附廟<lb/>
學作屋而祭之者則見有之矣晉寧在河東為古今名<lb/>
郡廟學罹地震仆而復建講堂西四賢堂故基獨蕪穢<lb/>
不治今總管仇侯理棼舉墜勸農敦學嵗復告豐治㨗<lb/>
桴鼓顧瞻隙地慨然捐俸金倡僚屬而復為堂焉經始<lb/>
<pb n="KR4d0508_WYG_041-13a"/>
至正二年孟春迄功二月乃取隋文中子而下凡若干<lb/>
人設主以祭前國子司業王君走書京師請記於愚愚<lb/>
惟萬物並育而不相害道並行而不相悖物之所以育<lb/>
者道也道之所以行者人也道之統在聖而其寄在賢<lb/>
或晦或明或絶或續有不得而殫論者大抵先王承天<lb/>
之道所以維人紀於萬世者禮而已矣禮之目有五而<lb/>
祭統乎吉然而有公於天下者先聖先師是也有專於<lb/>
一鄉者各賢其賢祀於其地者是也公於天下者以其<lb/>
<pb n="KR4d0508_WYG_041-13b"/>
道被天下也專於一鄉者道之所著莫先於鄉而鄉中<lb/>
人之所感視衆人為尤易由是而國而天下矣王豹處<lb/>
於淇而河西善謳綿駒處於髙唐而齊右善歌曲藝且<lb/>
然而况為聖人之學者乎晉當變風變雅之餘有憂深<lb/>
思逺之意俗美且厚人生其間雖德之大小不同而位<lb/>
之顯晦亦異要其所至有足以任斯道之寄者若隋文<lb/>
中子若唐裴文忠公宋司馬文正公其出處勲德為何<lb/>
如他如裴𢎞中趙元鎮之相業陽元宗司空表聖之節<lb/>
<pb n="KR4d0508_WYG_041-14a"/>
操趙伯循孫明復之經術與夫金源百年以迄我朝其<lb/>
行足以範世而軌俗其風足以亷頑而立懦其學足以<lb/>
垂後而淑人不待親炙而有得者多矣鄉先生之功不<lb/>
亦大乎生為晉人没為晉神其秩於祭宜也然其中有<lb/>
從祀孔廟而又班之斯堂何哉從祀公於天下者也斯<lb/>
堂專於一鄉者也使薰德而善良者益寓其没世不忘<lb/>
之思非黷也昔魏杜畿為河東太守開置學官執經教<lb/>
授郡中化之以多儒聞其功不在蜀文翁閩常衮下而<lb/>
<pb n="KR4d0508_WYG_041-14b"/>
未聞有祠今舉而祀之可也夫以陶唐之故墟際皇元<lb/>
之嘉㑹魁竒材德之生蓋鼎鼎也明其晦續其絶廓聖<lb/>
人之學而任斯道之寄者豈無其人又有祀而秩之者<lb/>
已侯燕人名濟字公度化民有禮其杜畿之流乎司業<lb/>
名士元字善甫則郡人也<lb/>
　<lb/>
　<lb/>
　至正集卷四十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷三十五</head> <lb/>
    <p>
<pb n="KR4d0508_WYG_035-1a"/>
欽定四庫全書<lb/>
　至正集卷三十五<lb/>
　　　　　　　　　　　　元　許有壬　撰<lb/>
　序<lb/>
　　文過集序<lb/>
丁丑分省予以五月二日發京師八日達上京大臣日<lb/>
侍帷幄時陪論奏退則入省治常事軍國機務一决於<lb/>
中而京師㽞省百事所萃必疑不决暨須上聞者始咨<lb/>
<pb n="KR4d0508_WYG_035-1b"/>
報故分省簿書常簡叅議左右曹非有疑禀不至都堂<lb/>
日長閒退恆兀兀獨坐間得朋㳺歌詩率爾賡和心有<lb/>
感觸亦形詠歌乘興有至一二十首而無心營度一字<lb/>
亦復動涉旬日七月十七日奏歸日定有司次第治行<lb/>
予亦諭僮僕槖衣以俟諸生李冕掇拾謬作得百廿首<lb/>
予視而嘆曰夫士之窮者乃工於詩予竊禄逾涯人不<lb/>
謂窮也謂予不窮則昔人以道不行為窮方今𤣥象示<lb/>
儆獠夷弄兵浙人號饑中州告水官瘝民疲財殫粟耗<lb/>
<pb n="KR4d0508_WYG_035-2a"/>
而予靦顔執政道果行乎悲夫予盖窮者也窮者詩宜<lb/>
工而復不工何哉彼之窮歛其心力一寓於詩予之窮<lb/>
雖疲精竭神於所當為而識淺力劣卒不能為至於詞<lb/>
章小技亦遂俱廢彼之窮猶有詩予之窮併詩而無有<lb/>
而不工猶無也予其窮之尤者也而不工之語時託箴<lb/>
諷滕口譊譊者又小人之文過也因題曰文過集以識<lb/>
予過因以見小人之志又有不在於詩者焉<lb/>
　　仇雲軒先生訓子詩序<lb/>
<pb n="KR4d0508_WYG_035-2b"/>
大徳丁未識仇濬公哲於京見其始婚始仕仕至西臺<lb/>
治書病歸遂不起繼識其兄濟公度與之交如其弟乆<lb/>
益厚有壬承乏中書公度為户部後守晋寕終更有壬<lb/>
亦投劾歸不揆非偶為小兒請婚公度不鄙二姓之好<lb/>
遂合昔公哲嘗以子昻趙公撰亷訪公碑刻為貺因知<lb/>
其先世之詳至正丙戌赴召入京公度又出大父雲軒<lb/>
先生訓子三詩盖亷訪守威州先生就養時所作也南<lb/>
北名勝題詠充積且徴及有壬有壬惟四十年交㳺兄<lb/>
<pb n="KR4d0508_WYG_035-3a"/>
弟間先之以故舊重之以婚姻則吾二家之好有非他<lb/>
人之所能及者焉而其先世之善可不知乎知而可復<lb/>
訒於言乎古人之學其要在於遏人欲存天理理明欲<lb/>
盡人爵從之先生詩三章其一以禄養為喜二以主一<lb/>
勉之三以從禽戒之其具知古人之學者乎且言行交<lb/>
謹禄在其中修其天爵人爵自至聖賢格言也先生之<lb/>
訓其子亦本於是而已矣然聖人之教後於干禄先生<lb/>
之詩先於禄養者何哉盖泝流而達之源也人有是禄<lb/>
<pb n="KR4d0508_WYG_035-3b"/>
而不及養者有矣禄而及養喜當何如不惟子為父喜<lb/>
而父亦為子喜也今之有是禄者原諸學也勉其主一<lb/>
則天理存戒其從禽則人欲遏理存欲遏子可以保其<lb/>
禄父可以樂其養矣諸葛孔明訓子修身養徳栁直清<lb/>
戒子崇好優㳺辭雖不同義則一也亷訪公克承家學<lb/>
名節焯著公度公哲為時名卿伯也治公望終江淛省<lb/>
郎中季也浩公善今厭次縣尹皆有古良吏風夫豈無<lb/>
所自邪諸曽仕者日起學者日進先生之澤其益悠乆<lb/>
<pb n="KR4d0508_WYG_035-4a"/>
而後之如區區締附於高門者不復省崔盧李鄭販鬻<lb/>
松檟之疑矣嗚呼盛哉<lb/>
　　大一統志序<lb/>
至元二十三年歳丙戌江南平而四海一者十年矣集<lb/>
賢大學士中奉大夫行秘書監事扎瑪里鼎上言今尺<lb/>
地一民盡入版籍宜為書以明一綂世皇嘉納命扎瑪<lb/>
里鼎洎奉直大夫秘書少監虞應龍等蒐集為志二十<lb/>
八年辛夘書成凡七百五十五卷名曰大一綂志藏之<lb/>
<pb n="KR4d0508_WYG_035-4b"/>
秘府應龍謂比前代地理書益為詳備然得失是非安<lb/>
敢自㫁尚欲網羅遺逸證其同異焉至正六年嵗又丙<lb/>
戌十二月二十一日中書右丞相伯勒齊爾布哈率省臣<lb/>
奏是書因用尤切恐乆湮失請刻印以永於世制可明<lb/>
年丁亥二月十七日皇上御興聖便殿中書平章政事<lb/>
特穆爾逹實傳㫖命臣有壬序其首臣聞春秋所以大<lb/>
一綂者六合同風九州共貫也然三代而下綂之一者<lb/>
可考焉漢拓地雖逺而攻取有正譎叛服有通塞况師<lb/>
<pb n="KR4d0508_WYG_035-5a"/>
異道人異論百家殊方指意不同亡以持一綂議者病<lb/>
之唐腹心之地為異地而不能一者動數十年若夫宋<lb/>
之畫於白溝金之局於中土又無以議為也我元四極<lb/>
之逺載籍之所未聞振古之所未屬者莫不渙其羣而<lb/>
混於一則是古之一統皆名浮於實而我則實恊於名<lb/>
矣且統之為言昉見於易乾之彖曰大哉乾元萬物資<lb/>
始乃統天説者謂天也者形也統也者用形者也象曰<lb/>
天行健君子以自強不息則又示人以體乾之道盖天<lb/>
<pb n="KR4d0508_WYG_035-5b"/>
為萬物之祖君為萬邦之宗乾以至健而為物始乃能<lb/>
綂理於天皇上體乾行健以統理萬邦所謂一綂萬類<lb/>
可以執一御而六合同風九州共貫之機栝繫焉九州<lb/>
之志謂之九坵周官小史掌邦國之志外史掌四方之<lb/>
志志之由來尚矣况一綂之盛跨軼漢唐者乎是書之<lb/>
行非以資口耳博洽也垂之萬世知祖宗創業之艱難<lb/>
播之臣庶知生長一統之世邦有道穀各盡其職於變<lb/>
時雍各盡其力上下相維以持一統我國家無疆之休<lb/>
<pb n="KR4d0508_WYG_035-6a"/>
豈特萬世而已哉統天而與天悠乆矣<lb/>
　　宋顯夫文集序<lb/>
予卧病田廬有禁近之擢廹命就道惶汗無措而復竊<lb/>
自喜幸故人宋君顯夫實直學士恊恭侍從自公論文<lb/>
亦一樂也比予入京前十五日而顯夫卒矣予病亟歸<lb/>
不得省其孤承詔復來顯夫已贈國子祭酒諡文清思<lb/>
而不可見惜哉孤籲奉燕石集拜且泣曰此先子所遺<lb/>
兄彍編次者也世父至治集公既序之敢援例以請予<lb/>
<pb n="KR4d0508_WYG_035-6b"/>
序誠夫文不一紀又序其弟人之生世其可悲也夫昔<lb/>
顯夫兄弟入京首與予㳺盡眡予所著睽難有作必寄<lb/>
故知其長蚤且悉也及閲顯夫藁則未相識時歌詩已<lb/>
嘗及予重以三十年分誼之篤序可辭乎國家設貢舉<lb/>
陶天下以經術餘三十年文當日昌而名能著見者何<lb/>
其指之不多屈也積儲之不厚也造詣之不逺也取而<lb/>
遂竭發而自柅拘拘規倣而倀倀乎所適者欲昌得乎<lb/>
惟其有所本也有所叅也該洽沉潜心有所得濟以定<lb/>
<pb n="KR4d0508_WYG_035-7a"/>
力而熟之則於辭也决淵渟而灌溝澮策堅良而走康<lb/>
莊庶乎其達矣顯夫登甲子科考其作未有貢舉前已<lb/>
汨汨矣視誘利禄而重得失忽於播而急於獲者不有<lb/>
間乎人知其才而不究其積儲造詣之有素也不竭不<lb/>
柅而又有進焉故予序其集而原其得俾後之觀者有<lb/>
激焉集凡若干卷文若詩樂府若干首自名燕石然世<lb/>
皆信其為玉也彍由奉禮郎為丞相東曹掾彚從父之<lb/>
文不使遺逸不愧顯夫之於誠夫矣籲甫襄事即謀刻<lb/>
<pb n="KR4d0508_WYG_035-7b"/>
父文宋之後其益昌矣哉<lb/>
　　巴克實彦卿四詠軒詩序<lb/>
至正乙酉皇上軫念黎元遣使者行天下予時僻居安<lb/>
陽西山竊屈指當代人物之稱者監大興府巴克實彦<lb/>
卿實億中者也使車四出彦卿分湖廣持斧發硎始割<lb/>
即㳺刃省縣地聲動天下未幾有太夫人憂於是贓吏<lb/>
之辭印綬具舟楫將逸去者皆復歸矣朝廷考使者賞<lb/>
集賢侍讀學士不起彦卿京國人家都城圖書滿室矻矻<lb/>
<pb n="KR4d0508_WYG_035-8a"/>
進修居有四詠軒盖即卉物之與景遇者掇為四題俾<lb/>
同志詠歌之以寫其胸中之樂而寓觀物之意焉人之<lb/>
常情狃於己者媮誘於人者流世禄鮮禮能不媮乎京<lb/>
師侈麗盪奔相偏有不流者乎不媮不流君子貴之況<lb/>
力於學而有得者乎學有得矣物特寓爾齋居黙坐萬<lb/>
象昭晰我之得者言可既乎及接於目一卉一物莫不<lb/>
有契於吾心融乎中而觸乎外也若四詠所謂紅藥之<lb/>
於風松之於月石之雲筠之雪皆吾胸中之緒餘爾君<lb/>
<pb n="KR4d0508_WYG_035-8b"/>
子之學致力於静以應動彦卿見諸動者若是其有得<lb/>
可知已非徒為景物役也擴而充之藥也松也石也筠<lb/>
也非庭前之草前川之花栁乎風非光風乎月非齊月<lb/>
乎雲非膚寸而施普者乎雪非洪爐之㸃化者乎人以<lb/>
功名期彦卿予獨望彦卿功名之外焉諸公既賦詩徴<lb/>
序其首為之説若是不失人矣<lb/>
　　特進大宗師閑閑呉公挽詩序<lb/>
至正六年十月七日特進上卿𤣥教大宗師閑閑呉公<lb/>
<pb n="KR4d0508_WYG_035-9a"/>
薨於大都崇真萬夀宫承慶堂中朝士大夫駢呇走弔<lb/>
莫不哀傷哀傷之不足又形諸歌辭諸弟子裒為卷軸<lb/>
徴序其首以倡嗣音以廣其哀焉有壬交㳺三十年昔<lb/>
在政府嘗奉勑賛公像有人以為仙我以為儒之語士<lb/>
論不謂過也得請歸公遺雲林小影曰我不能去以我<lb/>
像行是我從公于邁也今年四月赴翰林學士召甫入<lb/>
京公即率其徒治具相勞旅館中既陛見將歸造承慶<lb/>
堂不告以故但酒至為引滿公曰快意若是豈欲去而<lb/>
<pb n="KR4d0508_WYG_035-9b"/>
留别耶有壬明日遂行閏十月再赴承㫖召至京則公<lb/>
已殯於嶽祠光岳堂矣嗚呼惜哉公年十三學道十六<lb/>
已㧞萃班行其師神徳真君受世皇殊眷江南初定有<lb/>
事南嶽公以大弟子選行神徳代祠嶽瀆公實輔行年<lb/>
二十三聲望赫赫矣始授冲素崇道法師南嶽提㸃加<lb/>
號𤣥徳改大都崇真萬夀宫提㸃拜𤣥教嗣師總攝江<lb/>
淮荆襄等處道教都提㸃神徳觀化制拜公特進上卿<lb/>
崇文𢎞道𤣥徳廣化真人總攝江淮荆襄等處道教知<lb/>
<pb n="KR4d0508_WYG_035-10a"/>
集賢院道教事𤣥教大宗師皇帝即位親御翰墨書閑<lb/>
閑看雲四大字以賜年益高體日健勝目障而復明恭<lb/>
迓龍虎臺歸歴造故舊戒其徒畨㳄肆設飲必盡歡坐<lb/>
是得疾越八日中夜命弟子焚香中庭更衣正寢端然<lb/>
而逝夀七十有八平生勇於為善不以方外自疑故凡<lb/>
政令之得失人才之當否生民之利病隂有以禆益於<lb/>
時者人不知也與人交終始不渝至其子孫猶周恤之<lb/>
平居晏坐扣以國初事歴歴覼縷世家源派隆替顛末<lb/>
<pb n="KR4d0508_WYG_035-10b"/>
按譜敷陳有不及者經乆覆扣一語不爽二親之存屢<lb/>
歸為夀其没也得請襄事以能喪聞䟽封贈謚備極㤙<lb/>
榮夫神仙之事不得而知吾儒闢之以其亂大倫也若<lb/>
公事君而忠事親而孝謂之亂倫可乎夀傳八旬翛然<lb/>
而返㝠漠與造物者為徒視無益於世白日輕舉而稱<lb/>
神仙者世必有能知其孰是孰非者也其生質之異際<lb/>
遇之隆言行之實則有侍講虞公道行述方將銘堅珉<lb/>
登太史何事於序諸弟子奉冠劔歸塟有日請益切故<lb/>
<pb n="KR4d0508_WYG_035-11a"/>
為述三十年之契以寫不能自已之情而舉其出處之<lb/>
槩以導紼謳斥苦之和者焉<lb/>
　　秋谷文集序<lb/>
相國李韓公秋谷先生薨之廿七年子獻由叅議中書<lb/>
省事拜治書侍御史有壬實中丞一日出先生文集俾<lb/>
序其端昔蘇子瞻恨不及一見范文正公與其季子徳<lb/>
孺同官於徐序文正遺藁以挂名文字中自托門下士<lb/>
之末為幸而有壬之擢第也先生實坐主接餘光親誨<lb/>
<pb n="KR4d0508_WYG_035-11b"/>
益不少視子曕之於范公則有壬之幸多矣序其敢辭<lb/>
先生以雄邃之學為帝者師功勲在王室聲名滿天下<lb/>
自九重以至於里巷皆以字稱才氣跌宕落筆縱横歌<lb/>
詩流播荒陬下邑傳郵逆旅往往大書於壁然世知歌<lb/>
詩而不知其文知其文而墓碑未出不知其功勲之大<lb/>
之詳也國初因仍吏治日就媮窳士氣奄奄僅屬先生<lb/>
在潜邸日夕啟沃謂儒者可與守成一旦當國即行貢<lb/>
舉盖倡於草昧條於至元議於大徳沮尼百端而始成<lb/>
<pb n="KR4d0508_WYG_035-12a"/>
於延祐亦戛戛乎其艱哉三十年來得人之列於庶位<lb/>
者可枚指也士風之隆替治化之樞紐在焉大徳之末<lb/>
丁國勢危疑神器杌隉之㑹猶操舟灧澦三峽遇排山<lb/>
倒海之風而能力賛祕䇿卒底平濟非社稷之臣乎若<lb/>
夫名爵掃地而削其尤錫予空帑而復其舊大官恃不<lb/>
鈎檢而覈其濫宿衛依憑城社而汰其冗貴近世臣莫<lb/>
敢議及乃挺身任之灼知將來之危而不恤也國家用<lb/>
儒者為政至元而後炳炳有立者先生一人而已有壬<lb/>
<pb n="KR4d0508_WYG_035-12b"/>
因暴其槩使讀是集者知有徳有言且以見功勲之出<lb/>
有原柢也皇上追念勲徳贈舊學同徳翊戴輔治功臣<lb/>
太保儀同三司上柱國追封魏國公謚文忠獻字伯徴<lb/>
世濟其美詎可量也哉<lb/>
　　送呉安之赴渤海縣尹序<lb/>
守令皆近民令則尤近民邦本也宜培宜溉不培不溉<lb/>
而又㧞之揠之能茂且碩乎委諸萎芥者是不培不溉<lb/>
也委諸貪虐者是㧞之揠之也令可不擇乎為之令者<lb/>
<pb n="KR4d0508_WYG_035-13a"/>
職可不盡乎人才古今為難擇之為尤難彼有軋於上<lb/>
抳於下而以為不可為者復有高自標掲以為徒勞而<lb/>
不足為者吁以為不可為者愞也以為不足為者妄也<lb/>
聖天子勤恤民隠守令之法徴覈古今始末精到里人<lb/>
呉君安之由奉使賛幕權尹渤海安之嘗掾中臺除南<lb/>
臺管勾他人率階是揚揚入臺省而安之僅得令人謂<lb/>
其不悦而坦然無不可為之虞亦無不足為之率將行<lb/>
請言於余夫君子不計其位之崇卑貴其道之得行民<lb/>
<pb n="KR4d0508_WYG_035-13b"/>
事非一良法具存主以寛慈任以定力惟義所在孰軋<lb/>
孰抳令果不可為乎漢以郎官出宰唐詔郎官必擇嘗<lb/>
任令者宋制非兩任令不擢監察今之令猶古之令也<lb/>
令果不足為乎且令之養民猶農之養穀春種夏芸朝<lb/>
撫夕視頃刻忘乎懐非善養也然農非善養而害之者<lb/>
多矣水也旱也螟螣也蓼茶稂莠也水旱必備螟螣必<lb/>
去蓼荼稂莠必媷盡吾力矣而後可諉之天若夫不備<lb/>
不去不媷而望無飢不可得也甚者戕其根艾其葉惨<lb/>
<pb n="KR4d0508_WYG_035-14a"/>
於水旱螟螣過於蓼荼稂莠天下之賤農有不忍為者<lb/>
矣而乃有忍為之者可勝歎哉渤海古名地漢龔遂可<lb/>
考也安之種學積文年富力強任其勞弗求其逸慎其<lb/>
易弗辭其難其天下之良農乎召對異數匪朝伊夕余<lb/>
雖不與考績尚能為子紀其實安之曰敢不敬蚤夜以<lb/>
求事斯語於是常所往來者率為詩而余以是序其端<lb/>
　　六事備要序<lb/>
愚待罪中臺今衛輝路總管劉侯清臣實御史熟其賢<lb/>
<pb n="KR4d0508_WYG_035-14b"/>
也愚歸郷里與汲接壤深居田野政譽盈耳既而貽書<lb/>
於愚曰謭材承乏思有所矜式輯書曰六事備要幸序<lb/>
其端其書盖取昔賢黄霸而下凡百人區列今日條格<lb/>
六事為六卷誠有益為政之書也國家重熈累洽百度<lb/>
修舉獨守令法迭為更張皇上御天尤軫宸慮於是辟<lb/>
舉之法責成之訓優待之禮無所不用其極矣且今六<lb/>
事根昔五事也増農桑學校常平法户口田野其有取<lb/>
陸宣公之議乎農桑富之而後學校教之至於賦役虞<lb/>
<pb n="KR4d0508_WYG_035-15a"/>
夏之不能免則使之均而不濫詞訟羣居之不能已盗<lb/>
賊隆古之不能無化之使息上也簡之屛之次也夫然<lb/>
後水旱之係於天者不常則為常平以賑之為政之本<lb/>
末備矣雖然法則備矣而有在於法之外者焉周官曰<lb/>
學古入官議事以制政乃不迷叔向譏子産鑄刑書其<lb/>
有意乎先生人法並任任人為多天下之大事變無窮<lb/>
人才之生愚哲異適非其人視成規不能行甚者隳易<lb/>
之得其人法雖未至推而充之為利百倍況備若今日<lb/>
<pb n="KR4d0508_WYG_035-15b"/>
其及人可勝計哉若清臣其人也又輯書取善得學古<lb/>
入官之義矣取善一人有餘師況百人中大儒名相班<lb/>
班可考推其道足以淑天下後世一郡云乎哉愚於清<lb/>
臣有望焉使作郡皆如清臣民何幸歟或愧焉則觀是<lb/>
編其亦有所興起哉是編不獨淑諸己利一郡又將淑<lb/>
諸人而利天下也於治道豈小補云<lb/>
　　節義集序<lb/>
節義集者安成劉萬東之所輯也天地間林林總總莫<lb/>
<pb n="KR4d0508_WYG_035-16a"/>
非人也比屋可封之俗邈不可復特立獨行者幾人哉<lb/>
自非姿禀之挺出流俗學力之洞徹重輕鮮有自㧞於<lb/>
瀾倒風靡之中者一有其人史必書之以其為之者難<lb/>
而行之者鮮也萬東篤學通古今其有所激乎凡簡册<lb/>
所紀迄於我朝士行女懿之有闗名教者裒而彚之詩<lb/>
而歌之使讀者開卷歴歴千載之下思其人凛然如生<lb/>
而諷詠其詩反覆滛泆有不悠然而得暢然而興者乎<lb/>
以予昔嘗見之長沙走書請序嗟夫節義天下之大閑<lb/>
<pb n="KR4d0508_WYG_035-16b"/>
也為臣者必知有君為子者必知有父為婦者必知有<lb/>
夫夫豈強人為之者哉惟其陷溺崩頺而不能固也則<lb/>
為之閑者可不植乎植之之道非不力也有感觸之機<lb/>
焉感觸之機顧不在詩乎是集之詩有作有述述者才<lb/>
五條餘皆作也作詩不闗名節非詩也三百篇之㫖盖<lb/>
可考焉是集有闗名教者也喜為之書<lb/>
　<lb/>
　至正集卷三十五<lb/>
</p>
<p>
</p>
  </div>
</body>
</text>
</TEI>
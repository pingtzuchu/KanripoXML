<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷二十八</head> <lb/>
    <p>
<pb n="KR4d0508_WYG_028-1a"/>
欽定四庫全書<lb/>
　至正集卷二十八<lb/>
　　　　　　　　　　　　元　許有壬　撰<lb/>
　絶句<lb/>
　　仲達送予至湘隂别後順風比晚行三百里悵然<lb/>
　　有懐作二絶寄之<lb/>
吾子才華我最知鬢毛囘首各成絲汨羅江上一杯酒<lb/>
萍水相逢又幾時<lb/>
<pb n="KR4d0508_WYG_028-1b"/>
江蘺杜若滿汀洲騷國春來亦可愁一日順風三百里<lb/>
故人何處望予舟<lb/>
　　無題<lb/>
去年曾約牡丹開同向花前把一杯今日花開人不見<lb/>
對花無語却歸來<lb/>
　　原功題馬宣使墨蘭二幅後云寄予一笑因次韻<lb/>
　　書其側且寄原功<lb/>
畹香連水水連天人到湘臯骨已仙簿領如山空看畫<lb/>
<pb n="KR4d0508_WYG_028-2a"/>
江南秋色正清妍<lb/>
秋蘭香裏翰林家只寄新詩不寄花應笑塵纓戀京國<lb/>
豈知心在楚天涯<lb/>
　　題姑射乗龍圖<lb/>
姑射仙人昔住山乗龍飛去幾時還只知堯舜如陶鑄<lb/>
不道聲名墮世間<lb/>
　　題三教啜醋圖<lb/>
吾儒風味格堅頑二氏而今亦慕酸涓滴沾濡已如此<lb/>
<pb n="KR4d0508_WYG_028-2b"/>
鼻容三斗故應難<lb/>
　　貢院陪諸公夜話俄聞曉鐘<lb/>
燭花簌簌褪春紅睡思消磨語笑濃底事東風敗人意<lb/>
半天吹響五更鐘<lb/>
　　催諸公考卷<lb/>
添燭須教夜達晨繼茶莫遣睡欺人城南桃李城東柳<lb/>
政好聨鑣管領春<lb/>
　　雄飛和詩未至以二口號速之<lb/>
<pb n="KR4d0508_WYG_028-3a"/>
騷壇紀律素嚴明一幟撝風到處贏何事而今苦慳恡<lb/>
有人乗夜欲登城<lb/>
兩㕔形迹馬牛風盡日相望杳靄中恰似蓬山三萬里<lb/>
懐人何處覔詩筒<lb/>
　　何國器以精藝受知出而徵入者數矣出守江隂<lb/>
　　尚慮其不果行也書以贈之<lb/>
華髪蕭蕭舊秘書木天圖籍幾勤劬莫教作郡江南去<lb/>
天子時時幸石渠<lb/>
<pb n="KR4d0508_WYG_028-3b"/>
　　過街塔原功名之曰雪竇又謂之名利闗竇言其<lb/>
　　狀闗言其實也過之有感賦二口號<lb/>
來徃憧憧急欲飛此闗參透古來稀老夫今日出闗去<lb/>
却是罷參真欲歸<lb/>
石城瓊璧聳浮屠一竅開通作要途為問幾人能不竇<lb/>
更從竇外覔江湖<lb/>
　　歲晚喜晴<lb/>
窮冬長路遽踆踆風景彌旬暖似春造物見憐知有為<lb/>
<pb n="KR4d0508_WYG_028-4a"/>
平生真是負暄人<lb/>
　　車中戲作<lb/>
不是車中有布乎亦非客子事狂圖却須側掛一壺酒<lb/>
道路荒涼無處沽<lb/>
　　贈胡謙牧<lb/>
尋常公署復朝參會面何由一接談却是老天相補報<lb/>
直教聨轡過燕南<lb/>
　　獨樂臺用眠分黄犢草坐占白鷗沙為韻分賦得<lb/>
<pb n="KR4d0508_WYG_028-4b"/>
　　首尾二字<lb/>
踈慵閉户事高眠幾負郊原雨後天今日野心收不定<lb/>
馬家莊上好林泉<lb/>
濺濺流水抱村斜半入蔬畦半漚麻故里溪山足風物<lb/>
愼毋重踏一堤沙<lb/>
　　題仇公度總管首陽采薇圖<lb/>
史遷怨氣因舒泄吏部雄文痛發揮盡美未能兼盡善<lb/>
益知周粟不如薇<lb/>
<pb n="KR4d0508_WYG_028-5a"/>
　　吳道子周處磨劔圖<lb/>
長蛟猛虎不難屠大勇其惟改過乎抛却步光為善士<lb/>
方知自礪有工夫<lb/>
　　范寛積雪圖<lb/>
岡巒樓閣鬬清妍一段空明水玉天不到閬城東向望<lb/>
范家神妙若為傳<lb/>
　　薛思孝夢菊堂<lb/>
華胥鄉裏有東籬冉冉寒香步步迷政爾神交陶靖節<lb/>
<pb n="KR4d0508_WYG_028-5b"/>
月斜霜落忽聞雞<lb/>
　　題明道贊後<hi>房希文教授求題</hi>
聖逺經殘道晦蒙茫茫千四百年中墓頭兩字形容盡<lb/>
未可尋常議潞公<lb/>
　　七賢過寒林圖為蔡仲謙運使作<lb/>
竹林陳迹已無稽作者千年復有誰榾柮爐邊不安坐<lb/>
天寒日暮欲何之<lb/>
　　温子昻畫天王<lb/>
<pb n="KR4d0508_WYG_028-6a"/>
萬年麟史著尊稱底事空門妄欲爭尺許㫁縑何足咎<lb/>
古來多少盜虛名<lb/>
　　李將軍畫馬用班彦功韻<lb/>
真龍幻出笑談間想像初離十二閑只恐風雷終變化<lb/>
九天飛去幾時還<lb/>
　　寄李仲舒二首<lb/>
東門暫别已傷神驛騎何堪又海門明日洹溪桃李下<lb/>
春風誰與共清尊<lb/>
<pb n="KR4d0508_WYG_028-6b"/>
水曹清貴治吳邦更有風烟助錦囊後夜吳松江上月<lb/>
多應移照栢臺霜<lb/>
　　題崔鑑泉署丞作春山隠秀扇面<lb/>
半生給事五雲間慣作蓬壺富貴仙移入月輪收不住<lb/>
光風浮出翠孱顔<lb/>
　　米元章臨歐陽詢帖<lb/>
米家神俊不可遏時學歐陽險勁書只道叔敖無少異<lb/>
豈知優態未能除<lb/>
<pb n="KR4d0508_WYG_028-7a"/>
　　高宗臨王羲之七月帖<lb/>
帝王言道不言書况復時丁板蕩餘偶效右軍書七月<lb/>
中原王業定何如<lb/>
　　王右軍屏風帖宣和所收<lb/>
鼠鬚<graphic n="KR1472" url="https://raw.githubusercontent.com/kanripo/KR-Gaiji/master/images/KR1472.png" mimeType="image/png"/>紙久消磨誰信王書世不多片楮多應有神䕶<lb/>
永和流播到宣和<lb/>
　　高房山青山白雲圖為蔡仲謙運使賦<lb/>
房山人品素高賢流出天機肺腑間一片氷紈才數尺<lb/>
<pb n="KR4d0508_WYG_028-7b"/>
幾重雲樹幾重山<lb/>
　　再用鮮于伯機郭安道韻題房山畫二首<lb/>
亂雲斜日遠㝠濛樵徑縈紆一線通可笑無根滿林樹<lb/>
春風才發又秋風<lb/>
杳杳層樓出半山森森寒木䕶重闗白雲不去為霖雨<lb/>
要與青山一様閒<lb/>
　　題李師孟嵩雲堂<lb/>
極天終古翠巍巍能聚隂陽贊化機寄與降神申甫輩<lb/>
<pb n="KR4d0508_WYG_028-8a"/>
出為霖雨莫忘歸<lb/>
　　甲申元日春帖<lb/>
雪消春意便暄妍靜看天機善斡旋試筆鯨川記風景<lb/>
青天白日甲申年<lb/>
　　題羣魚圖<lb/>
名品雖殊樂意均藻香蒲軟一湖春莫言惠子非知者<lb/>
猶勝臨淵羡汝人<lb/>
　　蘇彦良西埜堂四絶<lb/>
<pb n="KR4d0508_WYG_028-8b"/>
春雲䕶雪未全消老栢垂氷冷不揺鴈柱十三絃上月<lb/>
酒闌香燼可憐宵<lb/>
玳筵紅袖不知寒春在歌喉暖響間我輩年來要陶寫<lb/>
好將西埜作東山<lb/>
蒼苔滿逕樹連村中有幽人屐齒痕此去客來宜定約<lb/>
無詩無酒不開門<lb/>
築堂西埜事西疇桃杏才春麥又秋愼勿下堂東向望<lb/>
禺商毫末拂牙籌<lb/>
<pb n="KR4d0508_WYG_028-9a"/>
　　安平孫茂實九十八不衰諸公有詩賀其高年耆<lb/>
　　德<lb/>
九十八年猶矍鑠百千萬事任浮沈郊原杖屨親朋酒<lb/>
此是期頥未了心<lb/>
　　題對鏡寫眞圖用滕玉霄韻<lb/>
鏡中几上共三人為問先生孰是眞自古聖賢皆不死<lb/>
楮生何足託吾身<lb/>
　　題千葉桃圖<lb/>
<pb n="KR4d0508_WYG_028-9b"/>
五出凡花一掃空萬重千疊裹春風連昌有竹堪為侣<lb/>
底事牆頭<graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>
                    <graphic n="KR0609" url="https://raw.githubusercontent.com/kanripo/KR-Gaiji/master/images/KR0609.png" mimeType="image/png"/>紅<lb/>
　　敗荷鷺鷥扇面<lb/>
葦折荷枯水有聲埜塘斜日影伶俜鵷鸞班裏忽飛去<lb/>
㸃破西山一段青<lb/>
　　題和叔扇頭時坐登瀛樓<lb/>
樓居高出白雲間不為求仙只為山領取烟嵐無限景<lb/>
天教吾與子俱閒<lb/>
<pb n="KR4d0508_WYG_028-10a"/>
　　天寧方丈題和叔扇頭<lb/>
涼飈深殿度颼颼老栢踈篁已報秋弱水波濤三萬里<lb/>
人間自有小瀛洲<lb/>
　　陪明初行獨樂臺溪邊得口號<lb/>
寒波清淺帶霜流不到溪邊不見秋疊嶂層崖三百轉<lb/>
樹梢擎出月如鈎<lb/>
　　次白公嚴韻謝其寄酒與柑<lb/>
任城緑醑侑黄柑遠寄山中豈所堪香霧噀人醒易解<lb/>
<pb n="KR4d0508_WYG_028-10b"/>
不教飛夢到江南<lb/>
　　題弄花香滿衣圖<lb/>
氷綃桂襡縷金裙浮動紅芳亂綵雲捲却六銖春沁骨<lb/>
荀郎無復事爐熏<lb/>
　　理宗書金丹詩<hi>以下四首題翰長開府公卷軸</hi>
常笑秦皇與漢皇一生徒夢白雲鄉東南蕞爾垂亡國<lb/>
猶說金丹事渺茫<lb/>
　　杜子美騎驢醉歸圖<lb/>
<pb n="KR4d0508_WYG_028-11a"/>
田翁招飲不須沽時事多憂一醉除天子乗騾蜀山險<lb/>
浣花溪上分騎驢<lb/>
　　竹<lb/>
玉立蕭森幾百竿隂晴風雨各平安石兄節操不可轉<lb/>
宜與此君同歲寒<lb/>
　　虎<lb/>
畫虎不成常類狗伊誰畫狗却如獅世方取貌不求實<lb/>
猛獸滿山知不知<lb/>
<pb n="KR4d0508_WYG_028-11b"/>
　　城樓暮靄<hi>以下八首詠東城之景</hi>
樓上烟霏暝欲無樓前車馬正馳驅幽人不為晨昏迫<lb/>
只看天然水墨圖<lb/>
　　杏苑初春<lb/>
𤣥都道士不栽桃却愛生紅閙樹梢此去東風吹不散<lb/>
仙家自有鳯麟膠<lb/>
　　灞蓮香雨<lb/>
紛紛轂擊復肩摩有此清漣萬柄荷沈水香中宜早賞<lb/>
<pb n="KR4d0508_WYG_028-12a"/>
秋聲不似雨聲多<lb/>
　　洞陽午碁<lb/>
琳宫寥閴子聲頻樹影初圓局幾新門外茫茫名利海<lb/>
可憐柯爛竟無人<lb/>
　　西圃晚眺<lb/>
秋容淡淡映疎雲聊向蒼苔散屐痕欲採紫芝心萬里<lb/>
斜陽盡處是崑崙<lb/>
　　延翠秋晴<lb/>
<pb n="KR4d0508_WYG_028-12b"/>
霜清水落靜無埃邀得西山入座來爽氣已供朝拄笏<lb/>
烟光更助暮銜杯<lb/>
　　女牆積雪<lb/>
千雉瓊瑶琢不開隠然凹凸混皚皚皇州寒盡春如海<lb/>
不似秦淮月過來<lb/>
　　寒林噪鴉<lb/>
樹梢斜日下遲遲啼破荒烟㨂一枝不為上林無著處<lb/>
寒林宜畫更宜詩<lb/>
<pb n="KR4d0508_WYG_028-13a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0508_WYG_028-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷二十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>至正集卷二十七</head> <lb/>
    <p>
<pb n="KR4d0508_WYG_027-1a"/>
欽定四庫全書<lb/>
　至正集卷二十七<lb/>
　　　　　　　　　　　　元　許有壬　撰<lb/>
　絶句<lb/>
　　竹枝十首和繼學韻<lb/>
居庸泉石勝槩多桑乾北去漸沙陀龍門鈎帶水百折<lb/>
一日驅車幾渡河<lb/>
草軟沙平無長泥踏歌飲别鴈行齊海青輕騎圓牌去<lb/>
<pb n="KR4d0508_WYG_027-1b"/>
金犢香車翠袖啼<lb/>
紅黄簇簇野花勻千騎騰驤不動塵圓帳風涼來月牖<lb/>
方帷日影䕃文茵<lb/>
邊民總總傒來蘇瞻望祥颷動祀姑透空何處一聲笛<lb/>
渾似春風聞鷓鴣<lb/>
健步兒郎似籋雲鈴衣紅帕照青春一時脚力君休惜<lb/>
先到金階定賜銀<lb/>
草色迎秋便㺯黄青山盡處暮雲長秋風闗塞迢迢路<lb/>
<pb n="KR4d0508_WYG_027-2a"/>
望㫁美人天一方<lb/>
野蔌堆盤見蕨芽珍羞眩眼有天花宛人自賣葡萄酒<lb/>
夏客能烹枸杞茶<lb/>
使者南來馬似龍一馳三百未高舂却笑牛車鳴大鐸<lb/>
道途狹處莫相逢<lb/>
有懐常擬賦閒居有筆當思頌二疏濯手清灤時一笑<lb/>
少年曾寫萬言書<lb/>
大安閣是廣寒宫尺五青天八面風閣中敢進竹枝曲<lb/>
<pb n="KR4d0508_WYG_027-2b"/>
萬歲千秋文軌同<lb/>
　　柳枝十首<hi>同前</hi>
灞岸千枝復萬枝隨風嬌困力難支只知擅盡風流態<lb/>
不見清霜摇落時<lb/>
樹隂沙地白如霜偏拂柔條惹恨長灤水有人思翠嫵<lb/>
章臺無計綰絲繮<lb/>
昔時相見眼俱青未許霜風一葉零十五年來樹如此<lb/>
可憐張緒鬢星星<lb/>
<pb n="KR4d0508_WYG_027-3a"/>
龍岡照映兩三株恰似天河種白榆天河尚有鵲橋渡<lb/>
半載龍岡無寄書<lb/>
世有别離無可奈汝逢攀折漸成稀灤江却是多情樹<lb/>
不送行人只送歸<lb/>
龍沙五月恰飛花飄泊渾如客去家不化浮萍隨水去<lb/>
恐教浮蕩有根芽<lb/>
玉人金勒趂隂騎萬縷千絲故故垂行盡沙堤時按轡<lb/>
袖沾飛絮口頻吹<lb/>
<pb n="KR4d0508_WYG_027-3b"/>
江岸溪橋到處逢笑渠節操不如松而今僕僕黄塵道<lb/>
却對長亭笑殺儂<lb/>
雨後川原風色凄遠連烟草共低迷不聽黄鸝深處語<lb/>
夕陽惟有亂鴉啼<lb/>
越女吳兒盡識儂江湖處處可相容明朝共約梅花去<lb/>
不與爭春與作冬<lb/>
　　和繼學壁間韻<lb/>
莫道催歸無杜鵑數聲征鴈夜如年思婦多應挑錦字<lb/>
<pb n="KR4d0508_WYG_027-4a"/>
將軍休待勒燕然<lb/>
　　題武寧翁氏湧翠亭<lb/>
亭前山勢渾如浪勢自奔騰體自閒老子相看肯輕出<lb/>
江湖却有浪如山<lb/>
　　思歸<lb/>
思歸不惜歲如流日望西風早作秋只知倦客還家好<lb/>
不見秋風催白頭<lb/>
　　次賈伯堅左司寄來韻四首<lb/>
<pb n="KR4d0508_WYG_027-4b"/>
清風千里墨痕香琢出天球潤似肪已為郢歌飜白雪<lb/>
更將仙杵搗𤣥霜<lb/>
酒來宛國注紅香魚出涼亭薦雪肪多病浪仙都負此<lb/>
空哦清句嚼氷霜<lb/>
書室惟須辟蠧香鉛刀誰遣試蟇肪相思夜夜秋衾夢<lb/>
菊有黄花蠏已霜<lb/>
賜霑炰鳯玉脂香大笑輕<hi>闕</hi>服鴈肪華髪侍臣歸有日<lb/>
鴐鵝先報一天霜<lb/>
<pb n="KR4d0508_WYG_027-5a"/>
　　棃花鸜鵒扇頭贈李如淵<lb/>
言非鸚鵡莫譊譊力不能高忍爾庖白雪香中風日好<lb/>
愼毋踰濟更來巢<lb/>
　　和友人北苑馬上四首<lb/>
古木隂隂覆苑牆鴈程霜早碧雲長欲知聖德如天處<lb/>
最近來庭是越裳<lb/>
髙榆矮栁逺參差一幕秋空碧四垂莫笑從臣歸太急<lb/>
人間天上共秋期<lb/>
<pb n="KR4d0508_WYG_027-5b"/>
萬事浮雲一瞬過何勞辯口似懸河北風捲雨城南去<lb/>
明日灤江水又多<lb/>
金蓮紫菊帶烟鋪畫出龍岡萬世圖直使王嬙到青塚<lb/>
漢家當日有人無<lb/>
　　代書寄可行弟十首<lb/>
灤京尺素寄沙羡料理田園有事宜檢校便當勤檢校<lb/>
參知行欲自參知<lb/>
祠堂花木已繁隂見說栽培用力深南土常年秋喜旱<lb/>
<pb n="KR4d0508_WYG_027-6a"/>
更宜澆灌待成林<lb/>
叔季勤勞共相攸為予高坐蓄書樓先公遺後一萬卷<lb/>
明日投簮去校讐<lb/>
樓後樓前地有餘埜心常愛樹扶疎四時花木須栽徧<lb/>
更作蓮池就偃瀦<lb/>
漢川雲夢有租田今歲應逢大有年約束諸僮公出納<lb/>
羡餘留糶杖頭錢<lb/>
雙鶴廣陵來敝廬啄苔穿竹日相娛莫教忘却蹁躚態<lb/>
<pb n="KR4d0508_WYG_027-6b"/>
嵗晚待渠從老夫<lb/>
桂花初放小山幽更有葡萄映石榴食實折花歸有日<lb/>
休教蕪穢負清秋<lb/>
當年手自植栟櫚别後長添幾尺餘說與園丁宜善視<lb/>
老饕歸欲食其魚<lb/>
文竹移栽只五根來時無數長兒孫不因繁冗休輕翦<lb/>
要使清隂過酒樽<lb/>
眼花齒動鬢斑斑三十年來不暫閒多少家庭纎悉事<lb/>
<pb n="KR4d0508_WYG_027-7a"/>
從今先約莫相闗<lb/>
　　題善原道經歴所藏唐人曉粧圖<lb/>
錦帳春寒曉起遲臨鸞無語更嬌癡勻粧未了花隂轉<lb/>
已過農家爨饁時<lb/>
　　贈瀏陽連平山上人<hi>其人工裝潢</hi>
平山山下連浮圖長日空門力有餘却是墨名儒者行<lb/>
肯來裝緝我家書<lb/>
　　題吳徳輝母貞節詩卷<lb/>
<pb n="KR4d0508_WYG_027-7b"/>
貞節千年詎陸沈傳芳猶欲託詞林吾衰不辦如椽筆<lb/>
深負區區孝子心<lb/>
　　題龍遜甫耕雲堂<lb/>
滿山深鎖白英英不解為霖但可耕只恐無心忽飛去<lb/>
埜人何處望秋成<lb/>
　　贈五星黄見心<lb/>
人心雖奥不難窺天地之心尚可推直待韋編三絶後<lb/>
恰知雷在地中時<lb/>
<pb n="KR4d0508_WYG_027-8a"/>
　　龍眠畫十六羅漢<lb/>
西方百萬億菩薩老李偏圖十六人八凱八元無覔處<lb/>
空中樓閣有麒麟<lb/>
　　飛鳴宿食鴈<lb/>
陣雲清落數聲寒飲啄江湖夢亦安莫到衡陽便囘去<lb/>
隂山春盡雪漫漫<lb/>
　　周岳甫雲山圖<lb/>
丹崖千丈杳難攀雲去雲來一様間底事老禪言不悟<lb/>
<pb n="KR4d0508_WYG_027-8b"/>
不觀雲氣只觀山<lb/>
　　題劉光逺林禽白頭公圖<lb/>
林深果熟足身謀爾復何憂亦白頭莫訝塵纓縳仕宦<lb/>
蕭蕭雙鬢早驚秋<lb/>
　　題鄒鍊師古齋<lb/>
十二萬年餘幾年人心世道日堪憐之人欲究先天意<lb/>
試看庖羲未畫前<lb/>
　　僧柿林墨蘭<lb/>
<pb n="KR4d0508_WYG_027-9a"/>
素紈如水汎崇光囘首春風九畹荒一自湘纍紉佩後<lb/>
深林辜負幾多香<lb/>
　　野園見碧桃<lb/>
臉霞消盡見清眞應笑崔郎不識人鄭重莫誇天上種<lb/>
深山幽谷一般春<lb/>
　　昭靈江樓即事<lb/>
翠幕紅旗拜嶽船凝笳疊鼓動江天千花萬栁疑無路<lb/>
一㸃衡峯在眼前<lb/>
<pb n="KR4d0508_WYG_027-9b"/>
　　壽寧宫白龜泉有築室祀軒轅彌明刻韓子聨句<lb/>
　　於上作口號以喻岫雲懶雲二提㸃<lb/>
不須聨句夜紛紜石鼎惟堪煮白雲若向衡峯問端的<lb/>
空同山叟是鄒訢<lb/>
　　昭靈江樓廷鎭招飲罷風雨中解舟泊西岸<lb/>
伏波祠下水澄澄急雨狂風兩半醒楚峽雲歸棹歌起<lb/>
隔江燈火看昭靈<lb/>
　　題廖氏西山用廷鎭原功韻二首<lb/>
<pb n="KR4d0508_WYG_027-10a"/>
聖時何用效夷齊修竹雲深鳯可棲政自不須勞手板<lb/>
清風明月互東西<lb/>
烟霞香靄隔夷庚新月斜陽畫不成萬里風來好乗便<lb/>
等閒吹上碧崢嶸<lb/>
　　息齋著色竹<lb/>
錦䙀新出玉亭亭便領蒼寒月一庭底事清風藏不得<lb/>
直教高節著丹青<lb/>
　　李遵道科石二首<lb/>
<pb n="KR4d0508_WYG_027-10b"/>
千霜凌轢百霆摧半是枯椔半是苔中有古春無盡意<lb/>
郊原誰羡萬牛來<lb/>
一卷蒼蘚頑不轉千尺冷雲僵不飛從知難勝柱石任<lb/>
爾厭山林何所歸<lb/>
　　題本齋用廷鎭韻<lb/>
山林雨露積微涓毫末行將薄九天仁義栽培正如此<lb/>
要知根柢在心田<lb/>
　　題乗槎圖<lb/>
<pb n="KR4d0508_WYG_027-11a"/>
環海周流不易時有人乗去欲何為如何取得支機石<lb/>
更問偷桃翫世兒<lb/>
　　寒江獨釣圖<lb/>
梅花無影水無漪舟入遥天晚更微收拾綸竿沽酒去<lb/>
又教披取一簔歸<lb/>
　　僧待渡圖<lb/>
落日青山遠欲無蒼烟深處有浮圖老僧不辦馮河力<lb/>
却笑當年有折蘆<lb/>
<pb n="KR4d0508_WYG_027-11b"/>
　　墨梅<lb/>
纔别瓈江萬玉飛又從豪素見横枝春風可是無拘束<lb/>
吹到人間第幾詩<lb/>
　　墨蘭<lb/>
騷鄉人遠未忘情莫訝無香浪得名九畹有魂銷不得<lb/>
巫陽招與楮先生<lb/>
　　白猿授書圖<lb/>
異途邪說騁榛蕪豈識人間有廣居河不出圖龍馬逝<lb/>
<pb n="KR4d0508_WYG_027-12a"/>
野猿傳授定何書<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0508_WYG_027-12b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　至正集卷二十七<lb/>
</p>
<p>
</p>
  </div>
</body>
</text>
</TEI>
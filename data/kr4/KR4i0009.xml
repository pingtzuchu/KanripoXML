<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
                <head>後山詩話</head>
    <p>
<pb n="KR4i0009_WYG_001-1a"/>
欽定四庫全書<lb/>
　後山詩話　　　　　　　宋　陳師道　撰<lb/>
王師圍金陵唐使徐鉉來鉉伐其能欲以口舌解圍謂<lb/>
　太祖不文盛稱其主博學多藝有聖人之能使誦其<lb/>
　詩曰秋月之篇天下傳誦之其句云云太祖大笑曰<lb/>
　寒士語爾吾不道也鉉内不服謂大言無實可窮也<lb/>
　巳請上殿驚懼相目太祖曰微時自秦中歸道華下<lb/>
　醉卧田間覺而月出有句曰未離海底千山黑纔到<lb/>
<pb n="KR4i0009_WYG_001-1b"/>
　天中萬國明鉉大驚殿上稱夀<lb/>
孟嘉落帽前世以爲勝絶杜子羙九日詩云羞將短髮<lb/>
　還吹帽笑倩傍人爲正冠其文雅曠逹不減昔人謂<lb/>
　詩非力學可致正須胸中度世爾<lb/>
望夫石在處有之古今詩人共用一律唯夢得云望來<lb/>
　已是幾千嵗只似當年初望時語雖拙而意工黄叔<lb/>
　度魯直之弟也以顧況爲第一云山頭日日風和雨<lb/>
　行人歸來石應語語意皆工江南有望夫石毎過其<lb/>
<pb n="KR4i0009_WYG_001-2a"/>
　下不風即雨疑況得句處也<lb/>
歐陽永叔不好杜詩蘇子瞻不好司馬史記余毎與黄<lb/>
　魯直怪嘆以爲異事<lb/>
費氏蜀之青城人以才色入蜀宫後主嬖之號花蘂夫<lb/>
　人効王建作宫詞百首國亡入備後宫太祖聞之召<lb/>
　使陳詩誦其國亡詩云君王城上竪降旗妾在深宫<lb/>
　那得知十四萬人齊解甲更無一個是男兒太祖悅<lb/>
　葢蜀兵十四萬而王師數萬爾<lb/>
<pb n="KR4i0009_WYG_001-2b"/>
韓退之南食詩云鱟實如惠文山海經云鱟如惠文惠<lb/>
　文秦冠也蠔相粘如山蠔牡蠣也<lb/>
白樂天云笙歌歸院落燈火下樓臺又云歸來未放笙<lb/>
　歌散畵㦸門前蠟燭紅非富貴語看人富貴者也<lb/>
楊蟠金山詩云天末樓臺横北固夜深燈火見揚州王<lb/>
　平甫云莊宅牙人語也解量四至吳僧錢塘白㙮院<lb/>
　詩曰到江吳地盡隔岸越山多余謂分界堠子語也<lb/>
黄魯直云杜之詩法出審言句法出庾信但過之爾杜<lb/>
<pb n="KR4i0009_WYG_001-3a"/>
　之詩法韓之文法也詩文各有體韓以文爲詩杜以<lb/>
　詩爲文故不工爾<lb/>
黄魯直謂白樂天笙歌歸院落燈火下樓臺不如杜子<lb/>
　羙云落花逰絲白日靜鳴鳩乳燕青春深也孟浩然<lb/>
　云氣蒸雲夢澤波撼岳陽城不如九僧云雲間下蔡<lb/>
　邑林際春申君也蘇子瞻曰子羙之詩退之之文魯<lb/>
　公之書皆集大成者也學詩當以子羙爲師有規矩<lb/>
　故可學退之於詩本無解處以才髙而好爾淵明不<lb/>
<pb n="KR4i0009_WYG_001-3b"/>
　爲詩冩其胸中之妙爾學杜不成不失爲工無韓之<lb/>
　才與陶之妙而學其詩終爲樂天爾<lb/>
退之詩云長安衆富兒盤饌羅羶葷不解文字飲惟能<lb/>
　醉紅裙此老有二妓號絳桃柳枝故張文昌云爲出<lb/>
　二侍女合彈琵琶筝也又爲季干志敘當世名貴服<lb/>
　金石藥欲生而死者數輩著之石藏之地下豈爲一<lb/>
　世戒邪而竟以藥死故白傳云退之服硫黄一病竟<lb/>
　不痊也荆公詩云力去陳言誇末俗可憐無補費精<lb/>
<pb n="KR4i0009_WYG_001-4a"/>
　神而公文體數變莫年詩益苦故知言不可不慎也<lb/>
子羙懷薛據云獨當省署開文苑兼泛滄浪學釣翁省<lb/>
　署開文苑滄浪憶釣翁據之詩也<lb/>
王摩詰云九天宫殿開閶闔萬國衣冠拜冕旒子羙取<lb/>
　作五字云閭闔開黄道衣冠拜紫宸而語益工<lb/>
楊大年傀儡詩云鮑老當筵笑郭郎笑他舞袖太郎當<lb/>
　若教鮑老當筵舞轉更郎當舞袖長語俚而意切相<lb/>
　傳以爲笑<lb/>
<pb n="KR4i0009_WYG_001-4b"/>
吳越後王來朝太祖爲置宴出内妓彈琵琶王獻詞曰<lb/>
　金鳯欲飛遭掣搦情脉脉看即玉樓雲雨隔太祖起<lb/>
　拊其背曰誓不殺錢王<lb/>
武人出慶宫色最後庭裕陵得之㑹教坊獻新聲爲作<lb/>
　詞號瑤臺第一層<lb/>
宋玉爲髙唐賦載巫山神遇楚襄王葢有所諷也而文<lb/>
　士多効之者又爲傳記以實之而天地百神舉無免<lb/>
　者余謂欲界諸天當有配偶其無偶者則無欲者也<lb/>
<pb n="KR4i0009_WYG_001-5a"/>
　唐人記后土事以譏武后爾<lb/>
黄詩韓文有意故有工老杜則無工矣然學者先黄後<lb/>
　韓不由黄韓而爲老杜則失之拙易矣<lb/>
永叔謂爲文有三多看多做多商量多也<lb/>
余以古文爲三等周爲上七國次之漢爲下周之文雅<lb/>
　七國之文壯偉其失騁漢之文華贍其失緩東漢而<lb/>
　下無取焉<lb/>
陳繹批答曾魯公表云爰露乞骸之請黄裳爲曾侍讀<lb/>
<pb n="KR4i0009_WYG_001-5b"/>
　制曰備員勸講乞骸備員乃表語非詔語也曾魯公<lb/>
　謂人曰使布何所道<lb/>
詩欲其好則不能好矣王介甫以工蘇子瞻以新黄魯<lb/>
　直以竒而子美之詩竒常工易新陳莫不好也<lb/>
熈寧初有人自常調上書迎合宰相意遂丞御史蘇長<lb/>
　公戱之曰有甚意頭求富貴没些巴鼻使姦邪有甚<lb/>
　意頭没些巴鼻皆俗語也<lb/>
某公用事排斥端士矯飾偽行范蜀公詠僧房假山倐<lb/>
<pb n="KR4i0009_WYG_001-6a"/>
　忽平爲險分明假奪真葢刺之也<lb/>
魯直謂荆公之詩暮年方妙然格髙而體下如云似聞<lb/>
　青秧底復作龜兆坼乃前人所未道又云扶輿度陽<lb/>
　燄窈窕一川花雖前人亦未易道也然學二謝失於<lb/>
　巧爾<lb/>
蘇詩始學劉禹錫故多怨刺學不可不慎也晩學太白<lb/>
　至其得意則似之矣然失于粗以其得之易也<lb/>
王荆公莫年喜爲集句唐人號爲四體黄魯直謂正堪<lb/>
<pb n="KR4i0009_WYG_001-6b"/>
　一笑爾司馬温公爲定武從事同幕私幸營妓而公<lb/>
　諱之嘗㑹僧廬公往迫之使妓踰墻而去度不可隱<lb/>
　乃具道公戯之曰年去年來來去忙蹔偷閑卧老僧<lb/>
　牀驚回一覺㳺仙夢又逐流鸎過短墻又杭之舉子<lb/>
　中老榜第其子以緋褁之客賀之曰應是窮通自有<lb/>
　時人生七十古來稀如今始覺爲儒貴不着荷衣便<lb/>
　着緋夀之毉者老娶少婦或嘲之曰偎他門戸傍他<lb/>
　墻年去年來來去忙採得百花成蜜後爲他人作嫁<lb/>
<pb n="KR4i0009_WYG_001-7a"/>
　衣裳真可笑也<lb/>
熈寧初外學置官師職簡地親多在幕席徐有學官喜<lb/>
　誶語同府苦之詠蠅以刺之曰衣服有時遭㸃染杯<lb/>
　盤無日不追隨<lb/>
唐人不學杜詩惟唐彦謙與今黄亞夫庶謝師厚景初<lb/>
　學之魯直黄之子謝之婿也其于二父猶子羙之於<lb/>
　審言也然過於出竒不如杜之遇物而竒也三江五<lb/>
　湖平漫千里因風石而竒爾<lb/>
<pb n="KR4i0009_WYG_001-7b"/>
謝師厚廢居於鄧王左丞存其妺壻也奉使荆湖枉道<lb/>
　過之夜至其家師厚有詩云倒着衣裳迎戸外盡呼<lb/>
　兒女拜燈前<lb/>
世稱杜牧南山與秋色氣勢兩相髙爲警絶而子羙才<lb/>
　用一句語益工曰千崖秋氣髙也<lb/>
魯直有癡弟畜漆琴而不御蟲蝨入焉魯直嘲之曰龍<lb/>
　池生壁蝨而未有對魯直之兄大臨旦見床下以溺<lb/>
　器畜生魚問知其弟也大呼曰我有對矣乃虎子養<lb/>
<pb n="KR4i0009_WYG_001-8a"/>
　溪魚也<lb/>
歐陽公謫永陽聞其倅杜彬善琵琶酒間取之杜正色<lb/>
　盛氣而謝不能公亦不復强也後杜置酒數行遽起<lb/>
　還内微聞絲聲且作且止而漸近久之抱器而出手<lb/>
　不絶彈盡莫而罷公喜甚過所望也故公詩云坐中<lb/>
　醉客誰最賢杜彬琵琶皮作絃自從彬死世莫傳皮<lb/>
　絃世未有也<lb/>
尚書郎張先善著詞有云雲破月來花弄影簾幕捲花<lb/>
<pb n="KR4i0009_WYG_001-8b"/>
　影墮輕絮無影世稱誦云張三影王介甫謂雲破月<lb/>
　來花弄影不如李冠朦朧澹月雲來去也冠齊人爲<lb/>
　六州歌頭道劉項事慷慨雄偉劉潛大俠也喜誦之<lb/>
往時青幕之子婦妓也善爲詩詞同府以詞挑之妓答<lb/>
　曰清詞麗句永叔子瞻曾獨歩似恁文章冩得出來<lb/>
　當甚强<lb/>
黄詞云斷送一生唯有破除萬事無過葢韓詩有云斷<lb/>
　送一生唯有酒破除萬事無過酒才去一字遂爲切<lb/>
<pb n="KR4i0009_WYG_001-9a"/>
　對而語益峻又云杯行到手更留殘不道月明人散<lb/>
　謂思相離之憂則不得不盡而俗士改爲留連遂使<lb/>
　兩句相失正如論詩云一方明月可中庭可不如滿<lb/>
　也<lb/>
子瞻謂孟浩然之詩韻髙而才短如造内法酒手而無<lb/>
　材料爾<lb/>
魯直乞猫詩云秋來鼠輩欺猫死窺瓮翻盤攪夜眠聞<lb/>
　道貍奴將數子買魚穿柳聘銜蟬雖滑而可喜千載<lb/>
<pb n="KR4i0009_WYG_001-9b"/>
　而下讀者如新<lb/>
龍圖孫學士覺喜論文謂退之淮西碑叙如書銘如詩<lb/>
子瞻謂杜詩韓文顔書左史皆集大成者也<lb/>
少㳺謂元和聖德詩於韓文爲下與淮西碑如出兩手<lb/>
　葢其少作也<lb/>
王夫人晁載之之母也謂庶子功名貴富有如韓魏公<lb/>
　而未有文士也<lb/>
退之作記記其事爾今之記乃論也少㳺謂醉翁亭記<lb/>
<pb n="KR4i0009_WYG_001-10a"/>
　亦用賦體<lb/>
莊荀皆文士而有學者其說劍成相賦篇與屈騷何異<lb/>
　揚子雲之文好竒而卒不能竒也故思苦而詞艱善<lb/>
　爲文者因事以出竒江河之行順下而已至其觸山<lb/>
　赴谷風摶物激然後盡天下之變子雲唯好竒故不<lb/>
　能竒也<lb/>
歐陽公謂退之爲樊宗師志便似樊文其始出于司馬<lb/>
　子長爲長卿傳如其文惟其過之故兼之也<lb/>
<pb n="KR4i0009_WYG_001-10b"/>
退之以文爲詩子瞻以詩爲詞如教坊雷大使之舞雖<lb/>
　極天下之工要非本色今代詞手唯秦七黄九爾唐<lb/>
　諸人不迨也<lb/>
韓退之上尊號表曰柝朩天街星宿清潤北嶽毉閭神<lb/>
　鬼受職曾子賀赦表曰鈎陳太微星緯咸若崐崘㴾<lb/>
　澥濤波不驚世莫能輕重之也後當有知之者<lb/>
國初士大夫例能四六然用散語與故事爾楊文公刀<lb/>
　筆豪贍體亦多變而不脱唐末與五代之氣又喜用<lb/>
<pb n="KR4i0009_WYG_001-11a"/>
　古語以切對爲工乃進士賦體爾歐陽少師始以文<lb/>
　體爲對屬又善叙事不用故事陳言而文益髙次退<lb/>
　之云王特進暮年表奏亦工但傷巧爾<lb/>
元祐初起范蜀公於家固辭其表云六十三而致仕固<lb/>
　不待年七十九而造朝豈云知禮是時文潞公八十<lb/>
　餘一召而來人各有所志也<lb/>
昔之黠者滑稽以玩世曰彭祖八百嵗而死其婦哭之<lb/>
　慟其隣里共解之曰人生八十不可得而翁八百矣<lb/>
<pb n="KR4i0009_WYG_001-11b"/>
　尚何尤婦謝曰汝輩自不喻爾八百死矣九百猶在<lb/>
　也世以癡爲九百謂其精神不足也又曰令新視事<lb/>
　而不習吏道召胥魁具道笞十至五十及折杖數令<lb/>
　遽止之曰我解矣笞六十爲杖十四耶魁笑曰五十<lb/>
　尚可六十猶癡邪長公取爲偶對曰九百不死六十<lb/>
　猶癡<lb/>
唐語曰二十四考中書令謂汾陽王也而無其對或以<lb/>
　問平甫平甫應聲曰萬八千戸冠軍侯不唯對偶精<lb/>
<pb n="KR4i0009_WYG_001-12a"/>
　切其貴亦相當也<lb/>
范文正公爲岳陽樓記用對語說時景世以爲竒尹師<lb/>
　魯讀之曰傳竒體爾傳竒唐裴鉶所著小說也<lb/>
柳三變㳺東都南北二巷作新樂府骫骳從俗天下詠<lb/>
　之遂傳禁中仁宗頗好其詞毎對必使侍從歌之再<lb/>
　三三變聞之作宫詞號醉蓬萊因内官逹後宫且求<lb/>
　其助仁宗聞而覺之自是不復歌其詞矣㑹改京官<lb/>
　乃以無行黜之後改名永仕至屯田員外郎<lb/>
<pb n="KR4i0009_WYG_001-12b"/>
寧拙母巧寧朴母華寧粗母弱寧僻母俗詩文皆然<lb/>
魏文帝曰文以意爲主以氣爲輔以詞爲衛子桓不足<lb/>
　以及此其能有所傳乎<lb/>
魯直與方䝉書頃洪甥送令嗣二詩風致灑落材思髙<lb/>
　秀展讀賞愛恨未識面也然近世少年多不肯治經<lb/>
　術及精讀史乃縱以助詩故致逺則泥想逹源自能<lb/>
　追琢之必皆離此諸病漫及之爾與洪朋書云龜父<lb/>
　所寄詩語益老健甚慰相期之意方君詩如鳯雛出<lb/>
<pb n="KR4i0009_WYG_001-13a"/>
　鷇雖未能翔于千仞竟是真鳯爾<lb/>
老杜云長鑱長鑱白朩柄我生托子以爲命黄獨無苗<lb/>
　山雪盛短衣數挽不揜脛往時儒者不解黄獨義改<lb/>
　爲黄精學者承之以予考之葢黄獨是也本草赭魁<lb/>
　注黄獨肉白皮黄巴漢人烝食之江東謂之土芋余<lb/>
　求之江西謂之土卵煮食之類芋魁云<lb/>
余讀周書月令云反舌有聲佞人在側廼解老杜百舌<lb/>
　過時如發口君側有䜛人之句<lb/>
<pb n="KR4i0009_WYG_001-13b"/>
韋蘇州詩云憐君卧病思新橘試摘才酸亦未黄書後<lb/>
　欲題三百顆洞庭須待滿林霜余往以爲葢用右軍<lb/>
　帖中贈子黄甘三百者比見右軍一帖云奉橘三百<lb/>
　枚霜未降未可多得蘇州葢取諸此<lb/>
余評李白詩如張樂於洞庭之野無首無尾不主故常<lb/>
　非墨工槧人所可擬議吾友黄介讀李杜優劣論曰<lb/>
　論文正不當如此余以爲知言<lb/>
與潘邠老書曰大受今安在其詩甚有理致語又工也<lb/>
<pb n="KR4i0009_WYG_001-14a"/>
又曰但詠五言覺翰墨之氣如虹猶足貫日爾<lb/>
禮部員外郎裴說寄邊衣詩曰深閨乍冷開香篋玉筯<lb/>
　微微溼紅頰一陣霜風殺柳條濃煙半夜成黄葉重<lb/>
　重白練明如雪獨下閑堦轉凄切秪知抱杵搗秋砧<lb/>
　不覺髙樓已無月時聞塞雁聲相喚紗窓只有燈相<lb/>
　伴幾展齊紈又懶裁離腸恐逐金刀斷細想儀形執<lb/>
　牙尺回刀剪破澄江色愁捻金針信手縫惆悵無人<lb/>
　試寛窄時時舉手勻殘淚紅牋漫有千行字書中不<lb/>
<pb n="KR4i0009_WYG_001-14b"/>
　盡心中事一半殷勤托邊使裴說詩句甚麗零陵總<lb/>
　記載說詩一篇尤詼詭也<lb/>
世語云蘇明允不能詩歐陽永叔不能賦曾子開秦少<lb/>
　㳺詩如詞韓詩如秋懷别元協律南溪始泛皆佳作<lb/>
　也<lb/>
鮑照之詩華而不弱陶淵明之詩切於事情但不文耳<lb/>
子厚謂屈氏楚詞如離騷乃效頌其次効雅最後效風<lb/>
　右丞蘇州皆學於陶王得其自在<lb/>
<pb n="KR4i0009_WYG_001-15a"/>
眉山長公守徐嘗與客登項氏戯馬臺賦詩云路失玉<lb/>
　鈎芳草合林亡白鶴野泉清廣陵亦有戯馬臺其下<lb/>
　有路號玉鈎斜唐髙宗東封有鶴一焉乃詔諸州爲<lb/>
　老氏築宫名以白鶴公葢誤用而後所取信故不得<lb/>
　不辯也<lb/>
裕陵常謂杜子羙詩云勲業頻看鏡行藏獨倚樓謂甫<lb/>
　之詩皆不迨此<lb/>
吕某公歸老於洛常㳺龍門還閽者執筆厯請官稱公<lb/>
<pb n="KR4i0009_WYG_001-15b"/>
　題以詩云思山乗興看山回烏帽綸巾入帝臺門吏<lb/>
　不須詢姓字也曾三到鳯池來<lb/>
曹南院爲秦帥唃氏入興舉國入宼公自出禦之戰於<lb/>
　三都谷大敗之唃氏遂衰其幕府獻詩云賢守新成<lb/>
　葢代功臨危方始見英雄三都谷路全師入十萬胡<lb/>
　塵一戰空殺氣尚疑横塞外捷音相繼徧寰中君王<lb/>
　看降如綸命旌節前驅馬首紅<lb/>
太祖夜幸後池對新月置酒問當直學士爲誰曰盧多<lb/>
<pb n="KR4i0009_WYG_001-16a"/>
　遜召使賦詩請韻曰些子兒其詩云太液池邊看月<lb/>
　時好風吹動萬年枝誰家玉匣開新鏡露出清光些<lb/>
　子兒太祖大喜盡以坐間飲食器賜之<lb/>
韓魏公爲陜西安撫開府長安李待制師中過之李有<lb/>
　詩名席間使爲官妓賈愛卿賦詩云願得貔貅十萬<lb/>
　兵犬戎巢穴一時平歸來不用封侯印只問君王乞<lb/>
　愛卿<lb/>
某守與客行林下曰栢花十字裂願客對其倅晩食菱<lb/>
<pb n="KR4i0009_WYG_001-16b"/>
　方得對云菱角兩頭尖皆俗諺全語也<lb/>
杭妓胡楚龍靚皆有詩名胡云不見當時丁令威年年<lb/>
　處處是相思若將此恨同芳草却恐青青有盡時張<lb/>
　子野老于杭多爲官妓作詞而不及靚靚獻詩云天<lb/>
　與羣芳十様葩獨分顔色不堪誇牡丹芍藥人題徧<lb/>
　自分身如鼓子花子野于是爲作詞也<lb/>
王岐公詩喜用金玉珠璧以爲富貴而其兄謂之至寳<lb/>
　丹<lb/>
<pb n="KR4i0009_WYG_001-17a"/>
閩士有好詩者不用陳語常談寫投梅聖俞答書曰子<lb/>
　詩誠工但未能以故爲新以俗爲雅爾<lb/>
蘇公居頴春夜對月王夫人曰春月可喜秋月使人愁<lb/>
　耳公謂全未及也遂作詞曰不似秋光只與離人照<lb/>
　斷腸老杜云秋月解傷神語簡而益工也<lb/>
余登多景樓南望丹徒有大白鳥飛近青林而得句云<lb/>
　白鳥過林分外明謝眺亦云黄鳥度青枝語巧而弱<lb/>
　老杜云白鳥去邊明語少而意廣余每還里而每覺<lb/>
<pb n="KR4i0009_WYG_001-17b"/>
　老復得句云坐下漸人多而杜云坐深鄉里敬而語<lb/>
　益工乃知杜詩無不有也<lb/>
周盤龍以武功爲散騎常侍齊武帝戯之曰貂蟬何如<lb/>
　兠鍪對曰貂蟬生于兠鍪外大父頴公罷相建節出<lb/>
　師太原其詩曰兠鍪却自貂蟬出敢用前言戯武夫<lb/>
　李侍制師中以相業自任嘗帥秦以事去其詩曰兠<lb/>
　鍪不勝任猶可冠貂蟬<lb/>
東坡居惠廣守月餽酒六壺吏嘗跌而亡之坡以詩謝<lb/>
<pb n="KR4i0009_WYG_001-18a"/>
　曰不謂青州六從事翻成烏有一先生<lb/>
王㳺平甫之子嘗云今語例襲陳言但能轉移爾世稱<lb/>
　秦詞愁如海爲新竒不如李國主已云問君能有幾<lb/>
　多愁恰似一江春水向東流但以江爲海爾<lb/>
　<lb/>
　<lb/>
　<lb/>
　<lb/>
<pb n="KR4i0009_WYG_001-18b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　後山詩話<lb/>
</p>
<p>
</p>
  </div></body>
</text>\m</TEI>
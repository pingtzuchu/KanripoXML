<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>内簡尺牘巻五</head> <lb/>
    <p>
<pb n="KR4d0180_WYG_005-1a"/>
欽定四庫全書<lb/>
　内簡尺牘巻五<lb/>
　　　　　　　　　　　　宋　孫　覿　撰<lb/>
　　　　　　　　　　　　　　李祖堯　註<lb/>
　　　與平江王守<hi>字申道</hi>
比詣大府<hi>前漢杜周傳曰郡吏大府舉之廷尉顔師古注曰大府丞相御史之府也</hi>一望儀<lb/>
刑喜過始願馮軾之寵<hi>前漢酈食其傳曰馮軾下齊七十餘城顔師古注曰馮據也軾</hi>
<hi>車前横板隆起者也云馮軾者言但安坐乗車而遊説不用兵也</hi>大亨之饗<hi>易鼎卦彖曰聖人亨</hi>
<pb n="KR4d0180_WYG_005-1b"/>
<hi>以饗上帝大亨以養聖賢</hi>皆非某當得者念欲告行恐勤出餞遂約<lb/>
夀朋<hi>莫内翰也</hi>以按兵日分路而旋㑹公移告<hi>前漢髙帝紀髙祖常告之</hi>
<hi>日李斐注曰休謁之名吉曰告凶曰寧孟康注曰古者名吏休假曰告漢律吏二千石有予告有賜告予告</hi>
<hi>者在官有功最法所當得也賜告者病滿三月當免天子優賜其告使得帶印綬將官屬歸家治病至成帝時</hi>
<hi>郡國二千石賜告不得歸家至和帝時予賜皆絶顔師古注曰告者請謁之言謂請休耳或謂之謝謝亦告也</hi>
不辭而去又扺疎慢之咎窮秋薄寒伏惟台候萬福某<lb/>
去家時稻未秀今已登場<hi>東坡先生五禽言麥飯熟即快活詩曰今年麥上場柯山</hi>
<hi>先生輸麥行云場頭雨乾場地白老稚喧呼打新麥</hi>麥未種今已覆塊<hi>東坡先生集徐君猷</hi>
<pb n="KR4d0180_WYG_005-2a"/>
<hi>攜酒見過坐上作浣溪沙詞云覆塊青青麥未蘇</hi>更復宿留<hi>前漢郊祀志曰宿畱海上顔師古注</hi>
<hi>曰謂有所須待也宿音先就反畱音力就反又李尋傳曰棄須臾之間宿畱瞽言</hi>則栁生肘矣<lb/>
一笑<hi>莊子曰支離叔與滑介叔觀於𡨕伯之丘崑崙之墟黄帝之所俄而栁生其左肘</hi>
某去郡二十年城郭人民皆非矣<hi>藝文類苑載續搜神記曰遼東城門有華</hi>
<hi>表柱忽有一白鶴集徘徊空中言曰有鳥有鳥丁令威去家千嵗今來歸城郭如故人民非何不學仙塜纍纍</hi>
<hi>遂上沖天又列仙傳曰蘇耽去後忽有白鶴數十隻夜集郡東門樓上一隻以爪攫板作篆書云城郭是人民</hi>
<hi>非三百甲子當復歸咸謂是耶</hi>屬者<hi>前漢李尋傳曰屬者頗有變改顔師古注曰謂近時也屬之欲反</hi>
陪後騎聽鼔角之雄觀輪奐之華<hi>見與錢朝議帖注中</hi>一快新矚<lb/>
<pb n="KR4d0180_WYG_005-2b"/>
而使君<hi>前漢王訢傳曰使君顓殺生之柄顔師古注曰為使者故謂之使君</hi>雍容尊爼譚<lb/>
笑多聞又為一時風流<hi>晉書樂廣與王衍宅心事外見重於天下言風流者王樂為首</hi>
<hi>又庾亮傳陶侃稱歎云非唯風流兼有為政之實</hi>之冠不圖衰莫獲此勝特區<lb/>
區<hi>前漢禮樂志曰河間區區小國藩臣顔師古注曰小貌也又楚元王傳曰豈為區區之禮哉</hi>慶幸<lb/>
何可勝陳<lb/>
　　　與湖守趙中大<lb/>
辱兩帖喜聞起居狀寒温不接又復浹辰嵗晏霜嚴台<lb/>
候勝否某亡女葬送種種關心大類刻舟矣<hi>吕氏春秋楚人有涉</hi>
<pb n="KR4d0180_WYG_005-3a"/>
<hi>江者其劒自舟中墜於水遂刻其舟曰是吾劒之所從墜也舟止從其所契刻者入水求之舟已行矣而劒不</hi>
<hi>行求劒若此不亦惑乎</hi>履端不獲展賀即慶新拜不宣<lb/>
呉興<hi>九域志湖州古呉興郡城也</hi>山水之國<hi>東坡先生将之湖州戲贈孫莘老詩云餘杭自</hi>
<hi>是山水窟側聞呉興更清絶東坡先生妙墨亭記曰呉興自東晉為善地號為山水清逺其民足於魚稻蒲蓮</hi>
<hi>之利寡求而不爭賔客非特有事於其地者不至焉故凡守郡者率以風流嘯詠投壺飲酒為事</hi>向來<lb/>
牧守坐則閉閤出則領客於風樓月榭<hi>爾雅曰狹而脩曲曰樓說文曰</hi>
<hi>樓重屋也玉篇臺有木曰榭前漢五行志曰飾臺榭顔師古注曰臺有室曰榭</hi>之上日飲無何<lb/>
<hi>莊子逍遙篇今子有大樹何不樹之無何有之鄉廣莫之野又應帝王篇曰乗夫莽眇之鳥以出六極之外而逰</hi>
<pb n="KR4d0180_WYG_005-3b"/>
<hi>無何有之鄉以處壙埌之野</hi>以至終更自紹興以還遂屬保釐之託<lb/>
<hi>書畢命以成周之衆命畢公保釐東郊孔安國注曰周成周之民衆命畢公使安理治正成周東郊令得所</hi>
寓公寄客迎餞紛然酸鹹異嗜<hi>唐韓愈集酬盧四兄雲夫院長秋望作云雲夫</hi>
<hi>吾兄有狂氣嗜好與俗酸鹹殊又東坡與元長老詩云莫言欲學栁下恵嗜好酸鹹不相入又送參寥師詩醎</hi>
<hi>酸雜衆好中有至味永</hi>朝慍暮喜<hi>莊子齊物論篇曰狙公賦栗曰朝三而暮四衆狙皆怒曰然則</hi>
<hi>朝四而暮三衆狙皆説名實未虧而喜怒為用亦因是也</hi>日虞悔咎豈復異時<hi>前漢食貨</hi>
<hi>志異時算商車顔師古註曰異時言往時也</hi>詩酒臨賦<hi>晉陶潜歸去来詞云臨清流而賦詩</hi>之<lb/>
適比公領州餘刃恢然<hi>莊子養生主庖丁為文恵君解牛曰今臣之刀十九年矣所解</hi>
<pb n="KR4d0180_WYG_005-4a"/>
<hi>數千牛矣而刀刃若新發於硎彼節者有間而刀刃者無厚以無厚入有間恢恢乎其於逰刃必有餘地矣</hi>
士民按堵<hi>前漢髙帝入關悉除去秦法吏民皆按堵如故注曰按者按次第堵牆堵猶言不遷動也</hi>
嘆譽一詞固知名下無虛士也<hi>國史纂異云閻立本家世善畫至荆州視張僧</hi>
<hi>繇舊迹曰定虛得名爾明日又往曰猶是近世佳手明日又往曰名下定無虛士坐卧觀之留宿其下十日不</hi>
<hi>能去</hi>彌時不聞安否即日大暑伏惟台候勝常湖常接境<lb/>
諸商以絲纊<hi>書禹貢曰厥篚纎纊孔安國注曰纊細綿</hi>博換米麥者相屬於<lb/>
道使君<hi>前漢王訢傳曰使君専殺生之柄顔師古注曰為使者故謂之使君</hi>謠頌雜然<hi>東坡</hi>
<hi>先生與廖明略帖云毘陵異政謠頌藹</hi>如出一口此公德政碑也<hi>唐楊㻛在官清</hi>
<pb n="KR4d0180_WYG_005-4b"/>
<hi>白吏請立石紀德瑒曰無益於人書名史氏足矣</hi>
白蘋洲渚蒲蓮如海<hi>東坡詩蒲蓮浩如海</hi>彌望<hi>前漢元浩傳曰閤道連屬彌望顔師</hi>
<hi>古注曰彌竟也言望之極目</hi>渺然<hi>前漢王褒傳曰渺然絶俗顔師古注曰髙逺之意也</hi>以目力<lb/>
之盡為界<hi>前漢校獵賦曰東瞰目盡</hi>使君領客出遨如碧落仙翁<hi>道經</hi>
<hi>云碧落空歌大浮黎土</hi>之在芙蓉城也<hi>東坡先生芙蓉城詩序云世傳王逈子髙與仙人周</hi>
<hi>瑤英遊芙蓉城元豐三年余始識子髙問之信然乃作此詩云芙蓉城中花㝠㝠誰其主者石與丁又和蔡景</hi>
<hi>繁石室詩云芙蓉仙人舊逰處</hi>何由追躡後塵<hi>莊子田子方篇云顔淵問於仲尼曰夫子步亦</hi>
<hi>歩趍亦趍馳亦馳夫子奔逸絶塵而囘瞠若乎其後矣</hi>以快一睹<hi>唐韓愈外集與李渤書曰伏承</hi>
<pb n="KR4d0180_WYG_005-5a"/>
<hi>天恩詔河南教諭拾遺公朝廷之士引頸東望若景星鳯凰之始見也爭先睹之為快</hi>
　　　與常州呉守<hi>字介之</hi>
某投畀天涯<hi>詩巷伯篇取彼譛人投畀豺虎豺虎不食投畀有比有比不受投畀有昊箋曰付與</hi>
<hi>昊天制其罪也</hi>跂踵門牆但有執鞭之慕<hi>語述而篇云富而可求也雖執鞭之士吾</hi>
<hi>亦為之史記太史公曰假令晏子而在余雖為之執鞭所忻慕焉</hi>而衰暮日就灰槁<hi>莊子</hi>
<hi>曰南郭子綦隱几而坐仰天而嘘㗳焉似䘮其耦顔成子游立視乎前曰何拘乎形固可使如槁木心固可使</hi>
<hi>如死灰乎東坡先生與雷守張朝請帖云久逃空谷日就灰槁</hi>謂不復償此願矣屬聞<lb/>
弭節鄉州<hi>前漢李廣傳曰彌節白檀李奇注曰彌節少安之貎顔師古注曰彌音忘俾反又司馬相</hi>
<pb n="KR4d0180_WYG_005-5b"/>
<hi>如傳曰弭節徘徊</hi>遂分餘庇於棠隂之下<hi>詩甘棠篇甘棠美召伯也箋曰召伯舍於</hi>
<hi>甘棠之下而聽㫁焉</hi>不圖晚遇過願之始可謂欣榮即日溽暑<hi>記月</hi>
<hi>令土潤溽暑</hi>共惟台候萬福某雖未即趨拜而二天所臨<hi>後漢</hi>
<hi>蘇章傳章順帝時遷冀州刺史故人為清河太守章行部按其姦贓乃請太守為設酒肴陳平生之好甚歡太</hi>
<hi>守喜曰人皆有一天我獨有二天章曰今夕蘇孺文與故人飲者私恩也明日冀州刺史按事者公法也遂舉</hi>
<hi>正其罪州縣知章無私望風畏肅</hi>聲光恍如接矣<hi>韓愈集答侯繼書云雖足下之思我無所</hi>
<hi>窺尋其聲光</hi>
晉陵<hi>屬常州望邑也</hi>自大盜焚剽之後如上供軍興<hi>晉書石鑒奏杜預為</hi>
<pb n="KR4d0180_WYG_005-6a"/>
<hi>校尉稽乏軍興檻車徵以俟贖</hi>與寓公過客廩稍之費<hi>周禮太宰凡朝覲㑹同賔客以</hi>
<hi>牢禮之法掌其牢禮委積膳數獻飲食賔賜之飱牽與其陳</hi>初不乏比年<hi>前漢宣帝紀曰比年豐顔</hi>
<hi>師古注曰比頻也</hi>水旱遂費料理春来驕亢益甚境内魚鱉之<lb/>
聚亦已揚塵<hi>葛洪神仙傳王方平過蔡經因遣人與麻姑相聞麻始至自言接待已來東海三為</hi>
<hi>桑田向聞蓬萊水乃淺於往者㑹時畧半也豈将復還為陵陸乎方平笑曰聖人皆言海中行復揚塵也</hi>比<lb/>
得一雨少紓目前而邦人延頸<hi>前漢張良傳曰天下莫不延頸</hi>猶望隨<lb/>
車而來也<hi>謝承後漢書曰百里嵩為徐州刺史州境遭旱嵩行部傳車所經甘雨輒注東海金鄉祝</hi>
<hi>其兩縣僻在山間嵩傳駟不往二縣獨不雨父老千請嵩曲路到二縣入界即雨事載藝文類聚</hi>
<pb n="KR4d0180_WYG_005-6b"/>
郡學舊有季子廟貌<hi>呉記呉王壽夢卒壽夢有子四人長曰諸樊次曰餘祭次曰餘昧次</hi>
<hi>曰季札季札賢而壽夢欲立之季札譲不可於是乃立長子諸樊攝行事當國王按史記太史公曰延陵季子</hi>
<hi>之仁心慕義無乃見微而知清濁嗚呼又何其閑覽博物君子也注皇覽冡墓紀延陵季子冡在毘陵縣暨陽</hi>
<hi>鄉至今吏民皆祀事</hi>廢於兵火二十年矣父老追歎宋興以來呉<lb/>
氏臨州方自公始祠屋起廢<hi>前漢司馬遷傳曰補弊起廢又東坡先生四望亭詩</hi>
<hi>曰敢請使君重起廢落霞孤鶩換新名</hi>當有日矣昔韓文公記三衢偃王<lb/>
廟實州刺史徐達夫所營<hi>韓文公集衢州徐偃王廟碑曰衢州故㑹稽大縣也民多</hi>
<hi>姓徐支縣龍邱有偃王遺廟開元初徐姓一人相屬為刺史帥其部之同姓改作廟屋載事於碑後九十年當</hi>
<pb n="KR4d0180_WYG_005-7a"/>
<hi>元和九年徐氏放復為刺史放字達夫前碑所謂今户部侍郎其大父也春行視農至於龍邱有事於廟乃命</hi>
<hi>因故為新衆工齊事惟月若日工告訖功大祠於廟乃請辭鑱之于石云</hi>此故事也<lb/>
　　　與常守莊右司<lb/>
墨榜同升<hi>賈魏公談録云賈公常問放貢人榜右語及貢院字用墨氈書何也對曰聞李紵侍郎将</hi>
<hi>放舉人命筆吏勒紙書榜未及填名語貢院字吏得疾禮部令史王昶亦善書召令終其事值昶醉染筆不能</hi>
<hi>加墨迨明方覺字體濃淡相間反致其妍自後法之遂成故事又語曰與文子同升諸公</hi>更四十年<lb/>
公領鄉州始獲奉周旋<hi>春秋左氏傳曰奉以周旋弗敢失墜</hi>而存省<hi>前漢東方</hi>
<hi>朔傳曰未得省見顔師古注曰不被省納也</hi>流落<hi>前漢書霍去病傳曰諸宿將常流落不偶顔師古注</hi>
<pb n="KR4d0180_WYG_005-7b"/>
<hi>曰流謂遲流落謂墜落</hi>最厚方此欣賴遽復解去秖惘然自失也<lb/>
即日大暑台候何如相望只阻一水而不果趨拜尚得<lb/>
以尺書<hi>見二巻楊樞密帖注</hi>啓問寒溫<lb/>
比自湖洑展墓歸<hi>按九域志常州宜興縣在州西南一百二十里湖洑張緒二鎮𨽻焉</hi>舟<lb/>
過沙子五百里望見一大艦<hi>廣雅曰艦大船也</hi>南来而河流如<lb/>
帶<hi>前漢書表曰河流如帶應卲注曰帶衣帶也</hi>不敢爭道<hi>杜甫集清明詩爭道朱蹄驕嚙膝又</hi>
<hi>如洞庭詩洪波怱爭道</hi>暫艤河壖<hi>前漢書食貨志云用其官壖地顔師古注曰壖餘也音而縁反</hi>
須其過既至迺使君<hi>見與湖守趙中大帖注</hi>所乘舟也野次<hi>唐史史思</hi>
<pb n="KR4d0180_WYG_005-8a"/>
<hi>明曰李光弼長於憑城今出野次</hi>既不可通謁<hi>前漢書翟義傳曰内謁徑入顔師古注曰内謁</hi>
<hi>猶今之通名也</hi>便欲尋索紙札<hi>前郊祀志曰有札書顔師古曰札木簡之薄小者也</hi>具一<lb/>
書比及緘題度已過沙子不可追路矣第<hi>前漢書陳勝傳曰藉第令</hi>
<hi>無斬服䖍曰第使也應劭曰第次也蘇林曰第且也顔師古注曰漢書諸言第者甚衆第但也</hi>䝉德已<lb/>
厚殊非意料所及者迨今惋悵<lb/>
側聞先驅<hi>前漢書周亞夫傳曰天子先驅不得入顔師古注曰先驅導駕者也若今之武侯隊也又</hi>
<hi>司馬相如傳曰縣令負弩先驅又霍光傳曰河東太守郊迎負弩矢先驅</hi>已次封内<hi>前漢書刑法志</hi>
<hi>曰提封萬井李奇注曰舉四封之内</hi>秋陽方熾<hi>孟子曰秋陽以暴之又東坡先生集載秋陽賦其序</hi>
<pb n="KR4d0180_WYG_005-8b"/>
<hi>云吾心皎然如秋陽之明吾氣肅然如秋陽之清是也</hi>伏惟台候萬福邦君據鞍<lb/>
州人皆快一睹<hi>見一巻信安郡王帖注</hi>如衰老筋力尚堪爭先<hi>禮記</hi>
<hi>曰老者不以筋力為禮又韓文公書爭先睹之為快</hi>而不敢以野服<hi>注見信安郡王帖中</hi>造<lb/>
賔客下塵諒䝉詧恕<lb/>
衰老廢學日與田夫野老<hi>杜甫集謾興絶句云野老牆低還是家</hi>談鄙事<lb/>
耳旌棨在道<hi>前漢書子盧賦曰施蜺旌張楫注曰折羽毛染以五采綴以縷為旌又韓延壽傳曰</hi>
<hi>建幢棨顔師古注曰棨有衣之㦸也其衣以赤黒繒為之</hi>固欲占詞為禮<hi>前漢書陳遵召善書</hi>
<hi>吏十人於前治私書謝京師故人遵憑凡口占數百封親疎各如其意又蜀志王平占授作書皆有意</hi>不<lb/>
<pb n="KR4d0180_WYG_005-9a"/>
惟文思衰落而擯棄餘生復有强聒之嫌遂以咨目謝<lb/>
不敏猶未聞徹猥䝉髙義<hi>莊子曰陳義甚髙又杜甫詩云髙義薄雲天</hi>收錄<lb/>
陳人<hi>莊子寓言篇曰人而無以先人無人道也人而無人道是之謂陳人郭象注曰陳久之人耳</hi>雄<lb/>
文寵賁<hi>開元天寳遺事明皇稱張九齡為文陣雄師</hi>拜貺莫喻欣榮<lb/>
自經擯斥濳深伏奥<hi>韓愈集答侯繼書云自念方將逺去潜深伏奥與時世不相聞</hi>不<lb/>
與世相聞矣獨有事鄉大夫桑梓之恭<hi>注見六巻常守錢舍人帖</hi>又<lb/>
常出於衆人之後比次城闉<hi>前漢書校獵賦曰攙搶為闉孟康注曰闉鬬戰自障</hi>
<hi>蔽如城門外女垣也</hi>不敢告閽者只俟姻戚借遣肩輿<hi>杜甫集遣興呈蘇渙</hi>
<pb n="KR4d0180_WYG_005-9b"/>
<hi>詩曰市北肩輿毎聮使</hi>便趍鈴下<hi>晉史羊祜在襄陽常輕裘緩帶身不被甲鈴閤之下侍衞不過</hi>
<hi>數人</hi>已為左右所先<hi>前漢書子虛賦曰以娱左右顔師古注曰謙不斥言使者故指斥其左右</hi>
<hi>也</hi>踧踖起迎<hi>語鄉黨篇君在踧踖如也又曰復其位踧踖如也</hi>如芒刺之在背<lb/>
也<hi>前漢書霍光驂乗宣帝若芒刺在背</hi>辭奉尚新伏惟台候萬福某適有<lb/>
行役<hi>詩陟岵孝子行役思念父母也</hi>尚稽踵門<hi>孟子曰許行自楚之滕踵門而告文公</hi>臨<lb/>
書惓惓<hi>前漢書劉向傳曰淃惓之義顔師古注曰惓惓忠謹之意也惓讀與拳同禮記曰得一善則拳</hi>
<hi>拳服膺弗失之矣司馬遷傳曰拳拳之忠</hi>
一再接侍側<hi>前漢書司馬相如傳臨卭令奏琴相如辭謝為鼔一再行</hi>聆名論大慰<lb/>
<pb n="KR4d0180_WYG_005-10a"/>
區區<hi>見前注</hi>而燕勞送將之厚此當世顯者所宜得於左<lb/>
右<hi>見前注</hi>乃獨加於流落踐踏之餘<hi>宋明帝詔答王景文其畧曰有心於避禍</hi>
<hi>不若無心於任運千仞之木既摧於斧斤一寸之草亦卒於踐踏云</hi>風誼凜然三復感嘆<lb/>
<hi>語先進篇云南容三復白圭</hi>
　　　與常守陳檢詳<hi>字應之</hi>
自公下車四境晏然<hi>前漢書表海内晏如顔師古注曰晏如安然也</hi>不聞疾呼<lb/>
急步<hi>一帖作疾步急呼</hi>真古良二千石也<hi>前漢書宣帝紀曰昔黄霸以治行尤異秩</hi>
<hi>中二千石顔師古注曰漢制秩二千石者一嵗一千一百四十石實不滿二千石其云中二千石者一嵗得二</hi>
<pb n="KR4d0180_WYG_005-10b"/>
<hi>千一百六十石舉成數言之故曰中二千石者言滿也</hi>鄉參<hi>張參政全真常州人</hi>以靜治名<lb/>
公堂<hi>先生文集載靜治堂記曰昔曹參以百戰百勝之功佐髙祖定天下相悼恵王治齊七十城舍葢公</hi>
<hi>問焉而得所以治齊者後九年代蕭何為相又以所治齊者治天下畫一之歌至於今誦之方參𧺫沛中小吏</hi>
<hi>仗一劒征伐四方定諸侯為一時功臣之最其相齊也是宜舉賢尚功變法定令以鐫磨鍛鍊其民如素所治</hi>
<hi>軍者參始幡然因齊人厭亂之心絀諸老生異同之論專用道家清靜之説一切反其故順民之欲與之休息</hi>
<hi>而無作焉齊以大治蓋治軍如御猛獸也擾龍伐蛟絡馬牽牛要使不能為暴而虎豹噬人則殺之養民如牧</hi>
<hi>羊也去其敗羣者耳若堯牽而舜驅之則羊之死者過半矣參為將相一弛一張文武異用達乎居重馭輕之</hi>
<hi>權而不膠於所蔽故大儒之效炳然為漢開基之冠而高后恵帝時民務稼穯衣食滋殖參之功為多也今夫</hi>
<pb n="KR4d0180_WYG_005-11a"/>
<hi>接於人而推徙無常者天下有無窮之事循於道而泛應無方者天下有不易之理揆天下之事而以一理貫</hi>
<hi>之則居簡可以臨民正容可以悟物儲精蠖濩之中可以逆釐三辰譚笑樽爼之間可以折衝萬里而世之君</hi>
<hi>子好奇喜事不安於其所始為獨言異行以駴天下簡髪數米問羊知馬先事候情機張楗閉設為鉤距以示</hi>
<hi>神明民之視其上赫然如雷霆鬼神莫測也求其大治必至於大亂常古毘陵郡也並楚之衝濵呉之要為東</hi>
<hi>南舟車走集之地素號樂土自建炎被兵之後伏尸流血者十五年屬者痛心悔禍屈已消兵南北解仇江皋</hi>
<hi>徹警及是創夷呻呼疲瘵之餘始一愒然而檢詳陳公適臨是邦乃直守居之北墉闢而為堂名之曰靜治取</hi>
<hi>葢公所謂治道貴清靜而民自定者所以宣布上之仁禁暴戢兵與民息肩之意公為吏守家法遇吏民有愛</hi>
<hi>利未嘗輒笞辱邦人安樂之無失職之嘆今猶未盡知也去後乃見思耳余觀西漢文景武宣之世最稱得士</hi>
<pb n="KR4d0180_WYG_005-11b"/>
<hi>而班固傳循吏不過六七人渤海盜起宣帝詔龔遂為太守而問以屏盜之方遂曰欲臣勝之邪將安之也帝</hi>
<hi>曰選用賢良固欲安之耳夫治盜賊猶欲安之况吾赤子安用柱後恵文彈治之乎今公以寛厚清靜為一州</hi>
<hi>之率民不見吏吠犬生氂其得公循吏之遺乃書而刻之堂中以俟後之君子庶㡬相循如古之召杜為民父</hi>
<hi>母云公諱正同字應之故靖國名臣諫議大夫了翁之子也</hi>固非私言矣盛德之後<lb/>
典刑具存<hi>詩大雅篇云雖無老成人尚有典刑</hi>尤極欽慕日竚新拜慰善<lb/>
類之望<lb/>
某輒薦區區<hi>注見前帖</hi>亦執事之所欲聞也<hi>前漢書晁錯傳曰無枉執事</hi>
旱勢如此雖沙子<hi>先生文集載荆溪行記云登舟入荆溪泊塘口夜宿沙子渰</hi>大浸<lb/>
<pb n="KR4d0180_WYG_005-12a"/>
<hi>注見第一巻張右丞帖注</hi>如一帶耳<hi>隋文帝謂髙熲曰我為百姓父母豈可阻於衣帶之水不拯蒼</hi>
<hi>生塗炭乃命大作戰船見許嵩建康實録</hi>比還村舍見瀕河之民<hi>前漢書成帝紀曰行</hi>
<hi>舉瀕河之郡顔師古注曰瀕水涯也瀕河言傍河也瀕音頻又音濵</hi>以錢酒賂巡河吏卒<lb/>
乞斗碩之水<hi>莊子曰周昨來有中道而呼者周顧視車轍中有鮒魚焉周問之曰鮒魚來子何為</hi>
<hi>者邪對曰我東海之波臣也君豈有升斗之水而活我哉</hi>夜半車聲如雷勢不可禁<lb/>
而不得錢者毁車具遭鞭撻又可閔者<hi>東坡先生集載無錫道中賦水</hi>
<hi>車詩云翻翻聮聮銜尾鴉犖犖确确脱骨蛇分畦翠浪走雷陣刺水綠鍼抽稻芽洞庭五月欲飛沙鼉鳴窟中</hi>
<hi>如打衙天公不念老農泣喚取阿香推雷車讀是亦可以彷彿其制也</hi>父老言武進有隔<lb/>
<pb n="KR4d0180_WYG_005-12b"/>
湖<hi>九域志常州毘陵郡領縣五望武進一十五鄉奔牛青城萬嵗三鎮晉陵武進治所也呉郡圖經云隔湖</hi>
<hi>五湖之一也</hi>而晉陵<hi>九域志常州毘陵郡領縣五/望晉陵二十鄉横村一鎮</hi>有太湖<hi>周禮</hi>
<hi>揚州其浸五湖注曰太湖方五百里故曰五湖</hi>若引而注之漕渠并灌兩岸之<lb/>
田州縣出片紙可辦也隔湖在塘口去西門二十里晉<lb/>
陵自薛堰湖口出南戚野無錫自直湖港出絡社皆商<lb/>
旅舟楫走集之地如薛堰則征稅所在比見田家鑿井<lb/>
救旱廣深數丈四野殆徧而沙土崩摧中傷腰足比比<lb/>
<hi>前漢書哀帝紀曰郡國比比地動顔師古注曰比比猶言頻頻也</hi>皆是今集衆力開撩<lb/>
<pb n="KR4d0180_WYG_005-13a"/>
泥淤不過數尺可代鑿井<hi>莊子曰鑿井而飲</hi>十倍之勞亦無賂<lb/>
吏沽水之費<hi>杜工部詩雲安沽水奴僕悲</hi>想見欣然奔走聽命更兾<lb/>
財處<hi>前漢書晁錯傳唯陛下財擇顔師古注曰財與裁同又曰唯陛下財察</hi>使臨枉敎具<lb/>
審殘暑台候勝常伏承已解印組<hi>前漢表曰凡史秩比二千石以上皆銀印</hi>
<hi>青綬又楊僕曰銀黄垂三組</hi>邦人繫戀固不待占他日宦成名立擁<lb/>
節<hi>梁元帝遷荆州輸江州節表曰臣自擁旄鶴塞執兹龍節又東坡先生賀蔣發運啓云擁節東南上寄一</hi>
<hi>方之休戚</hi>重臨某雖老矣當驅兒童以竹馬迎也<hi>司馬彪續漢書曰郭</hi>
<hi>伋拜并州刺史行部至西河美稷百小兒各騎竹馬迎伋拜伋問兒何自逺來對曰聞使君到喜故来迎伋曰</hi>
<pb n="KR4d0180_WYG_005-13b"/>
<hi>苦諸兒復送到郭外問使君何日當還伋謂從事計日告之行部還入美稷先期一日伋念負諸兒即止野須</hi>
<hi>期乃往</hi>
　　　與常守秦直閣<hi>字楚材</hi>
即日初暑共惟台候萬福自聞開藩與州人同有二天<lb/>
之喜<hi>注見五卷常州呉守帖中</hi>而不敢恃宿昔<hi>廣韻曰一昔之期</hi>輒以幅巾<lb/>
<hi>東坡先生過李野夫公擇故居詩曰遙想他年歸解組巾一幅</hi>參衣冠之集方俟請間<lb/>
<hi>前漢書文帝紀曰願請間顔師古注曰間容也猶今言中間也請容□之須有所陳不欲於衆顯論也又袁盎</hi>
<hi>傳曰願請間顔師古注曰欲因間隙私有所白也</hi>已聞移牧之命區區<hi>注見七卷與湖</hi>
<pb n="KR4d0180_WYG_005-14a"/>
<hi>守趙中大帖</hi>欲攬使君之鬚不及也<hi>晉桓伊字叔夏時上嗜酒司馬導子専政昏亂</hi>
<hi>謝安女壻王國寳諂媚於導子安惡其為人每抑制之國寳讒諛稍行於王相之間以安功名盛極而構㑹之</hi>
<hi>嫌隙遂成帝時召伊飲宴安侍坐帝命伊吹笛即為一弄乃放笛曰臣於箏外乃不及笛然自足以韻合歌管</hi>
<hi>請以笙歌并請一笛吹人帝善其調達乃勑御妓奏笛伊又云御府人於臣必自不合臣有一奴善相便串帝</hi>
<hi>彌賞其放率乃許召之奴既吹笛伊便撫筝而歌怨詩曰為君既不易為臣良獨難忠信事不顯乃有見疑患</hi>
<hi>周旦佐文武金縢功不刋推心輔王政三叔反流言聲節慷慨俯仰可觀安泣下沾巾乃越席而就之捋其鬚</hi>
<hi>曰使君於此不凡帝甚有愧色見建康實錄</hi>不宣<lb/>
解印之初冠蓋雲集<hi>前漢書蒯通傳曰天下之事雲合霧㑹</hi>士民懷戀截<lb/>
<pb n="KR4d0180_WYG_005-14b"/>
鐙<hi>唐開元天寳遺事曰姚崇牧荆州受代日闔境民號泣擁馬首截鐙留鞭以為遺愛新牧奏之朝廷加奨</hi>
卧轍<hi>後漢書侯霸傳曰霸字君房為臨淮太守被徴百姓攀轅卧轍不許去</hi>想見祖席之<lb/>
盛<hi>緗素記曰周禮大馭掌馭玉輅以祀及犯軷注云軷祀者封土象山於路側以芻棘栢為神主祭之以車</hi>
<hi>轢軷而去詩云取羝以軷行道之禮盖封土為軷壇也漢疏廣傳曰公卿大夫故人邑子設祖道供張東都門</hi>
<hi>外注云祖道餞行也供居其反張行亮反劉屈氂傳云丞相為祖道送至渭橋又景十三王傳㑹榮行祖於江</hi>
<hi>陵北門注云祖者送行之祭因設燕飲焉顔師古注曰祖者送行之祭因饗飲也昔黄帝之子纍祖好逺逰而</hi>
<hi>死於道故後人以為行神也又後漢荀彧傳云彧死帝哭之祖日為之廢燕樂注云祖日謂祭祖神之日因為</hi>
<hi>燕樂也應劭風俗通曰按禮傳云共工氏之子曰脩好逺遊舟車所至足迹所逮靡不窮賞故祀以為祖神漢</hi>
<pb n="KR4d0180_WYG_005-15a"/>
<hi>以午日祖又按字説祖從示從且後所神事方來有繼行神謂之祖者祭於行始方來有繼之意余按左氏傳</hi>
<hi>云五行之官謂是五官實列授氏姓封為上公祀為貴神重為勾芒該為蓐收脩及熈為𤣥㝠犁為祝融勾龍為</hi>
<hi>后土葢祭必有神以主之故祭祖必用一神以為始祖也所謂方來有繼者特善其意義如此耳然梁寵傳注</hi>
<hi>云昔共工之子好逺遊嵗終死為祖神荀彧傳注云共工氏之子曰脩好逺遊故祀以為祖神而顔氏又云昔</hi>
<hi>黄帝之子纍祖好逺遊而死於道故後人以為行神三家之論不同若此</hi>而衰老又不得容<lb/>
一跡於其間暑候漸近尚冀調䕶<hi>前漢書張湯傳曰貧昆弟調護之尤厚顔</hi>
<hi>師古注曰調和適之令得其所也䕶謂保佑也張良傳曰煩公幸卒調䕶太子顔師古曰調謂和平也䕶謂保</hi>
<hi>安之</hi>自厚<lb/>
<pb n="KR4d0180_WYG_005-15b"/>
　　　與常守王司諫<hi>字子雲</hi>
公在諫垣叔詣兄婁言左右<hi>婁音屢</hi>存省流落之意<hi>注見本巻</hi>
<hi>莊右司帖</hi>而不敢以姓名徹門下<hi>前漢書司馬相如傳曰臨卭諸公皆因門下獻牛酒</hi>
<hi>交驩</hi>比聆去國欲寓一紙而竄跡窮陋莫或致之頑鈍廢<lb/>
禮不為亡負也<hi>東坡先生答李端叔書曰子由先至䝉恵書又復懶不即答頑鈍廢禮一至於</hi>
<hi>此</hi>
涼秋緬想體力益勝某築室<hi>詩斯干篇築室百堵西南其户</hi>久未成而<lb/>
隂陽家<hi>史記太史公六家指要曰甞竊觀隂陽之術大祥而衆忌諱使人拘而多畏然其序四時之大</hi>
<pb n="KR4d0180_WYG_005-16a"/>
<hi>順不可失也夫隂陽四時八位十二度二十四節各有敎令順之者昌逆之者不死則亡未必然也故曰使人</hi>
<hi>拘而多畏夫春生夏長秋收冬藏此天道之大經也弗順則無以為天下之紀綱故曰四時之順不可逆也</hi>
以度嵗不可遷矣方悉力從事於此<hi>論語曰好從事而亟失時</hi>而水<lb/>
涸膠舟<hi>莊子逍遙游曰覆杯水於坳堂之上則芥為之舟置杯焉則膠</hi>種種不集比又<lb/>
從人輟買杉椽二百枚由城府至田間一牒乞判執他<lb/>
日蓋茅一把<hi>傳燈錄曰洪州雲居道膺禪師問洞山良价禪師曰如何是祖師意洞山曰闍黎地</hi>
<hi>後有一把茅盖頭忽有人問闍黎如何對曰道膺罪過</hi>皆公之賜也<hi>東坡先生與徐得之帖云</hi>
<hi>宗人過望皆公之賜也</hi>
<pb n="KR4d0180_WYG_005-16b"/>
辱手敎具審涼秋台候勝常傳聞召歸之命方俟出郊<lb/>
具一小舟償一見之願<hi>唐李翰林集上韓朝宗書曰白聞天下談士相聚而言曰生不</hi>
<hi>願封萬户侯但願一識韓荆州</hi>省書乃不及此當是筆端之蠅<hi>崔鴻十六國春</hi>
<hi>秋曰前秦符堅為赦與王猛符融密議為赦文有二大蒼蠅入牖間集筆端去而復來俄長安市相告云有赦</hi>
<hi>有司以聞敕内外推之咸言有二小人墨衣大呼云官今大赦堅嘆曰其向蒼蠅乎今晉載記亦載此事而文</hi>
<hi>小異云有一小兒青衣於市呼之須臾不見又異苑曰晉明帝甞欲肆𤯝乃屏内室去左右下帷作詔有大蒼</hi>
<hi>蠅穿帳而入萃於筆端有頃皆出帝竊異焉令人尋之即蠅所集處輒傳有赦喧然畢徧</hi>以先聲馳<lb/>
告否邪<hi>漢書韓信傳廣武君曰兵有先聲而後實者</hi>
<pb n="KR4d0180_WYG_005-17a"/>
使臨領誨飭具審秋暑台候萬福苦熱彌旬<hi>栁公權詩人皆苦炎</hi>
<hi>熱</hi>引領<hi>孟子皆引領/而望之矣</hi>素秋<hi>爾雅秋為白藏梁元帝纂要曰秋收成亦曰三秋素秋是</hi>
<hi>也</hi>以日為嵗<hi>東坡先生與程全及帖云此間海氣蒸溽不可言引領素秋以日為嵗也</hi>一雨<lb/>
遂翛然<hi>莊子庚桑楚篇曰能翛然乎能洞然乎翛音蕭又音育</hi>此邦君與民共者<lb/>
耶<hi>楚宋玉風賦曰楚襄王遊蘭臺之宫宋玉景差侍有風颯然而至王乃披襟而當之曰快哉此風寡人與</hi>
<hi>庶民共者耶</hi>
彌月不遣狀新涼台候何如一雨沛然苗稿復興<hi>孟梁惠上</hi>
<hi>七八月之間旱則苗稿矣天油然作雲沛然下雨則苗浡然興之矣</hi>公私之慶聞公已治<lb/>
<pb n="KR4d0180_WYG_005-17b"/>
倉庾<hi>前漢書文帝紀曰發倉庾應劭注曰水漕倉曰庾胡公曰在邑曰倉在野曰庾</hi>行見肩足<lb/>
所任四面而至矣<lb/>
逾月不具記雨後乍涼台候何如時事反覆懸知如此<lb/>
方州人洶洶<hi>前漢史髙帝紀曰天下洶洶顔師古注曰洶洶喧擾之意古字不從水假借洶字用</hi>
<hi>之</hi>不為之驚大暑度非長驅之時<hi>韓文公集元和聖徳詩曰長驅洋洋無有</hi>
<hi>齟齬</hi>故不敢拜問秋防<hi>唐杜工部集西山詩曰辛苦三城戍長防萬里秋</hi>有所聞<lb/>
望警誨也暑雨沛然不惟一洗炎溽而秋稼如茨<hi>詩甫田篇</hi>
<hi>云曾孫之稼如茨如梁</hi>一飽已可占矣<lb/>
<pb n="KR4d0180_WYG_005-18a"/>
某頓首再拜投老百罹<hi>毛詩兎爰篇云我生之初尚無為我生之後逢此百罹注云罹</hi>
<hi>憂也東坡先生答廖明略書云俯仰十年更此百罹</hi>不知旌旗所止去違二紀區<lb/>
區跂望徒有此心即日履茲春寒伏惟台候萬福某歸<lb/>
田五年<hi>注見二巻與楊樞密帖中</hi>故人臨州不敢獨見必諒此心<lb/>
跧藏農圃未嘗一拜鈴下<hi>注見六巻與吉守王舍人帖</hi>而公達觀一<lb/>
視<hi>前漢史賈誼鵩賦云小智自私賤彼貴我達人大觀物亡不可又韓文公集原人云聖人一視而同仁</hi>
問遺之勤不間荒逺婁拜重餉<hi>婁音屢字谷永傳婁省無怠</hi>愧感之<lb/>
深<lb/>
<pb n="KR4d0180_WYG_005-18b"/>
暄冷未定共惟台候萬福自公領州兩見春序所以存<lb/>
錄故交慰藉<hi>後漢史隗囂傳曰光武素聞其風聲報以殊禮言稱字用敵國之儀所以慰藉之良</hi>
<hi>厚注云慰安也藉薦也言安慰而薦藉之</hi>流落皆非所敢望於左右者獨以<lb/>
多懼多畏未獲一拜鈴下<hi>注見六巻與吉守王舍人帖</hi>日俟召歸具<lb/>
小舟郊見少叙區區感藏之意<lb/>
比枉重問已嘗報謝即日台候復何如寒食佳節大雷<lb/>
雨暴發紅紫紛然<hi>唐韓文公集號州池序詩云丁寕紅與紫葢指花而言也</hi>一掃而<lb/>
盡殊可惜也寒暄未調所冀尊生自厚牙兵傳檄適以<lb/>
<pb n="KR4d0180_WYG_005-19a"/>
體中小不佳頭目眩然舉體汗下意是久雨中寒濕之<lb/>
故盛禮臨貺輒口占授兒輩占謝他日别當具記<hi>後漢史陳</hi>
<hi>遵為河南太守召善書吏十人於前治書謝京師故人遵憑几口占數百封親踈各如意</hi>
　<lb/>
　<lb/>
　<lb/>
　<lb/>
　<lb/>
<pb n="KR4d0180_WYG_005-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　内簡尺牘巻五<lb/>
</p>
<p>
</p>
  </div>
</body>
</text>
</TEI>
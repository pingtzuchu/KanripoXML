<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>内簡尺牘巻一</head> <lb/>
    <p>
<pb n="KR4d0180_WYG_001-1a"/>
欽定四庫全書<lb/>
　内簡尺牘巻一<lb/>
　　　　　　　　　　　　宋　孫　覿　撰<lb/>
　　　　　　　　　　　　　　李祖堯　註<lb/>
　　　與信安郡王孟少傅<hi>名忠厚字仁仲</hi>
伏聞制除出殿京口長城隱然<hi>潤州城孫權築號曰鐡甕又南徐州記云城西</hi>
<hi>有别嶺入江三面臨水髙數丈號曰北固</hi>與大江為襟帶而劉𤣥德孫仲謀<lb/>
之遺跡猶在也<hi>蜀先主名備字𤣥德吳大帝名權字仲謀按東坡先生甘露寺詩序云有石如</hi>
<pb n="KR4d0180_WYG_001-1b"/>
<hi>卧羊人謂之很石諸葛孔明坐其上與孫仲謀論曹公之奸遂相與并力敗操於赤壁詩云很石卧庭下穹窿</hi>
<hi>如伏羱緬懐卧龍公挾策事琱鑚一談收猘子再説走老瞞名髙有餘想事往無留觀又青瑣集潤州甘露寺</hi>
<hi>有三賢像蓋劉備孫權曹操㣲時嘗㑹此羅隠詩云漢鼎未分聊把手楚醪雖美肯同心是也</hi>緩帶之<lb/>
餘<hi>晉史羊祜在軍輕裘緩帶身不被甲鈴閣之下侍衛不過十人</hi>持一觴以酹江月<hi>東坡</hi>
<hi>先生赤壁懐古念奴嬌詞云人生如夢一樽還酹江月</hi>無愧於古人矣<lb/>
側聆齋艦次里門所冀一望屨絇<hi>周禮屨人為赤舄黒舄赤繶青絇</hi>而<lb/>
髙牙大纛<hi>兵書牙旗將軍之精竪旗必以剛日纛徙到反毛羽幢也</hi>刺史縣令負弩<lb/>
前驅<hi>韓文公集送鄭權尚書序云太府帥或過四府府帥必左握刀右屬弓矢帕首袴鞾迎于郊前漢史</hi>
<pb n="KR4d0180_WYG_001-2a"/>
<hi>司馬相如使蜀縣令負弩前驅史記平原君自負弩矢前驅迎信陵君</hi>不敢以野服見<hi>禮記</hi>
<hi>郊特牲篇云野夫黃冠黃冠草服也</hi>區區此心必䝉貸詧<lb/>
公以肺附之親<hi>前漢史劉向曰臣幸託肺腑注云言國親如肺腑之附息</hi>出當藩翰<lb/>
<hi>詩板篇云价人維藩大師維垣大邦維屏大宗維翰注云藩屏也翰幹也</hi>蕭望之出試馮翊<lb/>
以示大用之權輿<hi>前漢史宣帝察望之經明持重論議有餘材任宰相欲詳試其政事復以</hi>
<hi>為左馮翊望之從少府出為左遷恐有不合意即移病上聞之使侍中成都侯金安上諭意曰所用皆更治民</hi>
<hi>以考功君前為平原太守日淺故復試之於三輔非有所聞也望之即視事權輿見詩夲篇注云始也</hi>謂<lb/>
當卧䕶而已<hi>前漢史汲黯傳會更立五銖錢民多盜鑄錢者楚地尤甚上以為淮陽楚地之郊也</hi>
<pb n="KR4d0180_WYG_001-2b"/>
<hi>召黯拜為淮陽太守黯伏謝不受印綬上數强予然後奉詔召上殿黯泣曰臣自以為填溝壑不復見陛下不</hi>
<hi>意陛下復收之臣常有狗馬之心今病力不能任郡事臣願為中郎出入禁闥補過拾遺臣之願也上曰君薄</hi>
<hi>淮陽邪吾今召君矣淮陽吏民不相得吾徒得君重卧而治之黯既辭治淮陽政清</hi>而治蹟藹然已<lb/>
隨舟車而東日竚詔追亟正台司以福天下<lb/>
蒙索小詩豈敢自間外容抒思也<hi>葛立方韻語陽秋云詩之有思卒然遇之</hi>
<hi>而莫遏有物敗之則失之矣故昔人言覃思垂思抒思之類皆欲其思之來而所謂亂思蕩思者言敗之易也</hi>
公一世名臣當有翰墨之士道古今而譽盛德<hi>唐韓文公集送</hi>
<hi>李愿歸盤谷序云才後滿前道古今而譽盛德入耳而不煩</hi>安用蒼蠅之聲出於蚯<lb/>
<pb n="KR4d0180_WYG_001-3a"/>
蚓竅中乎<hi>唐韓文公集石鼎聨句云時於蚯蚓竅㣲作蒼蠅鳴</hi>
伏蒙眷記存録故交小團齋釀<hi>歐陽文忠公歸田録云茶之品莫貴乎龍鳯謂</hi>
<hi>之團茶凡八餅重一斤慶厯中蔡君謨為福建轉運使始造小片龍茶以進其品精絶謂之小團凡二十餅重</hi>
<hi>一斤其價直金一兩然金可有而茶不可得毎因南郊致齋中書樞密使各賜二餅四人分之宫人往往覆金</hi>
<hi>花於上蓋其貴重如此</hi>遣騎馳貺謹已下拜便欲牽課小詩占謝<lb/>
而衰老廢學須小閒作撚鬚之態也<hi>古詩曰吟安一箇字撚斷數莖鬚</hi>
即日春序尚寒共惟鈞候萬福某自聞弭節里門小邦<lb/>
窮陋王公大人辱居之如某者藉令無一日之素猶當<lb/>
<pb n="KR4d0180_WYG_001-3b"/>
犇走爭先以快一睹<hi>唐史李渤傳渤字濬之少室山人元和中詔以右拾遺召於是河南</hi>
<hi>少尹杜亷遣吏持詔幣即山敦促渤上書不拜洛陽令遺渤以書曰有詔河南敦喻拾遺公朝廷士引頸東望</hi>
<hi>若景星慶雲始見爭先睹之為快云</hi>而廢痼之餘懲艾既往見月而喘<hi>世說</hi>
<hi>新語晉滿奮畏風在晉武帝坐北窓作瑠璃扇屏風實密似疎奮有難色帝笑之奮荅云臣猶吳牛見月而喘</hi>
<hi>注云今之水牛唯生江淮間故謂之吳牛也南土多暑而此牛畏熱見月疑是日所以見月而喘</hi>故獨<lb/>
在衆人之後尚冀寛貸未賜訶詰<lb/>
某辭去十五六年曳裾王門者衆矣<hi>前漢史鄒陽傳陽與嚴忌枚乗等俱</hi>
<hi>事吴吴王濞以太子事怨望稱疾不朝隂有邪謀陽奏書諫云今臣盡智畢議易精極慮則無國不可奸飾固</hi>
<pb n="KR4d0180_WYG_001-4a"/>
<hi>陋之心則何王之門不可曳長裾乎</hi>衰老獨無一跡今兹暫愒里中尤欲<lb/>
及公未還政路汲汲圗一見而類有物錮留之竊自歎<lb/>
也<lb/>
某抱痾久而後復齒髪變化頺然一翁固不能以筋力<lb/>
為禮<hi>禮曰老者不以筋力為禮</hi>而尺書亦不數至前甚愧即日祁寒<lb/>
共惟鈞候萬福某已迫衰殘氷雪之辰正宜杜門塞向<lb/>
<hi>詩七月篇塞向墐戸註塞向如宇北出牖也</hi>以度窮臘終欲一詣屏著如約<lb/>
<hi>前漢史項籍傳初懐王與諸将約先入關者王其地羽既背約使人致命於懐王懐王曰如約</hi>不敢復<lb/>
<pb n="KR4d0180_WYG_001-4b"/>
避矍鑠之嘲也<hi>後漢史馬援傳武威將軍劉尚擊武陵五溪蠻夷深入軍沒援因復請行時年</hi>
<hi>六十二帝愍其老未許援自請曰臣尚能披甲上馬帝令試之援據鞍顧盼以示可用帝笑曰矍鑠哉是翁也</hi>
<hi>註矍鑠輕健貌</hi>
寒令方嚴冰霜交至而陽復其中實三微交泰之祥<hi>易傳</hi>
<hi>曰一陽為復二陽為臨三陽為奉也</hi>共惟履兹榖旦入秉化鈞以福天下<lb/>
慰僉屬也某投畀荒僻亡繇陪賀之後<hi>宋書魏晉冬至日百僚稱賀因</hi>
<hi>大㑹其儀亞於嵗朝</hi>馳頌而已<lb/>
羊麵輒馳獻為公踐長之壽<hi>玉燭寳典曰十一月建子周之正月冬至日極南影</hi>
<pb n="KR4d0180_WYG_001-5a"/>
<hi>長隂陽日月萬物之始當黄鍾律其琯最長故有履長之賀冬至影長一丈三尺夏至影長尺有五寸</hi>溪<lb/>
毛潢潦可羞於王公<hi>左隠二年澗溪沼沚之毛蘋蘩蕰藻之菜筐筥錡釡之器潢汙行潦</hi>
<hi>之水可薦於鬼神可羞於王公</hi>殆謂此耶尚冀一笑領此意也<lb/>
方遣狀未徹牙兵傳教具審大雪鈞候萬福寒冽如許<lb/>
研冰筆凍重以衰憊起酬<hi>韓文公集雙鳥詩更起鳴相酬</hi>累紙重問之<lb/>
貺當以疎慢獲譴也<lb/>
黄封名酒寵綏流落為林下之光俚俗經此時序問餉<lb/>
紛然占報不盡銘藏之意<lb/>
<pb n="KR4d0180_WYG_001-5b"/>
某去嵗迎拜梓宫於城東三十里外執事舟楫在焉望<lb/>
見前驅冀得伏謁道左<hi>前漢史韓嫣傳江都王入朝從上獵上林中天子車駕蹕道未</hi>
<hi>行先使嫣乗副車從數十百騎馳視獸江都王望見以為天子辟從者伏謁道旁</hi>而弓戈塞路<lb/>
泥潦沒馬勢不能前退坐叢祠中又欲具一書而上雨<lb/>
旁風亦不復果瞻佇太息而已<lb/>
向聞秉樞筦日佇廷告遂正宰席雖不如所料然鍾山<lb/>
故國<hi>徐援彩間畧曰建康東北十里有鍾山舊名金山侯漢末金陵尉蔣子文討賊戰亡靈發於山因立蔣</hi>
<hi>祠故號蒋山又輿地圗鍾山元皇渡江之年有紫雲晨見又王謙之丹陽記蒋山其形象龍云</hi>六朝陳<lb/>
<pb n="KR4d0180_WYG_001-6a"/>
跡尚斑然<hi>金陵六朝記云呉四主起黃武終天紀凡五十九年東晉十一帝起大興終元熙一百四</hi>
<hi>年宋八主起永初終昇明六十年齊七主起建元終中興二十四年梁四主起天監終太平五十六年陳五主起</hi>
<hi>永定終禎明三十二年自前魏文帝黄初元年已後天下一統二年已後至晉武太康元年中間六十二年終</hi>
<hi>吳蜀與魏三分天下魏興四十五年滅蜀晉興十七年滅呉天下一統得二十年已後至隋文開皇九年已前</hi>
<hi>中間三百二年僣國號者三十二隋文開皇八年滅後梁九年滅陳二十年禪于唐</hi>南北解仇江<lb/>
臯徹警皂蓋領客<hi>續漢志曰中二千石二千石皂蓋朱兩幡</hi>酒酣援筆賦潮<lb/>
打空城之句<hi>唐劉賔客集題石頭城詩山圍故國周遭在潮打空城寂寞回淮水東邊舊時月夜</hi>
<hi>深還過女牆來</hi>亦一快也距門牆咫尺而聲問不接者兩時衰<lb/>
<pb n="KR4d0180_WYG_001-6b"/>
病之狀想已厭聞不復汙簡牘也即日冬序晏温共惟<lb/>
鈞候萬福某病餘亦復支離<hi>南華真經云夫支離其形者猶足以養其身終其天</hi>
<hi>年又况支離其徳者乎司馬注云形體支離不全貌</hi>猶未堪造請之役嵗晏當伏<lb/>
謁門下<lb/>
久苦瘡痏百藥盡試如抱薪湯沸非徒亡益也<hi>前漢史志以湯</hi>
<hi>止沸沸愈甚而無益</hi>衰病惡寒不敢附火老饕<hi>東坡先生嘗著老饕賦</hi>嗜蝦<lb/>
蟹不敢下筯對酒不敢濡唇危坐塊然殆不知有身世<lb/>
病起出省書硯凝塵滿席正如房次律遇故物於破甕<lb/>
<pb n="KR4d0180_WYG_001-7a"/>
中也<hi>唐明皇雜録云開元中房琯之宰桐廬也邢真人和璞自太山來琯虛心禮敬因以㩦手閒步行十</hi>
<hi>數里至夏口林過一廢佛寺松竹森映和璞坐於松下徳以杖叩地令侍者掘數尺得一瓶子瓶子中皆是婁師</hi>
<hi>與永公書和璞謂房曰省在此乎遂洗然方記其為僧時永公即房之前身也唐史傳琯字次律東坡詩云夏</hi>
<hi>口甕中藏畫像孤山月下認歌聲故云甕中也</hi>
蒙寵示秦國夫人行狀令誌其墓<hi>按公文集載秦國夫人墓誌銘云秦國夫</hi>
<hi>人王氏故三司鹽鐡判官秘閣校理贈太師中書令兼尚書令漢國公諱凖之曾孫故金紫光禄大夫尚書左</hi>
<hi>僕射兼門下侍郎岐國公贈太師諱珪之孫故左正議大夫顯謨閣待制特進諱仲薿之女年十九嵗適孟氏</hi>
<hi>實昭慈聖獻皇后之母弟中散大夫贈太師吴興郡王諱彦弼之婦今少傅保寜軍節度使醴泉觀使信安郡</hi>
<pb n="KR4d0180_WYG_001-7b"/>
<hi>王忠厚之妻少傅公繇顯謨閣直學士秉旄節典大州擢樞要進位保傅王信安郡夫人用公貴自碩人進加</hi>
<hi>國夫人加號衛國再徙楚國更五命而得今封云</hi>某罪廢已來銘姻舊十數家<lb/>
而已夫人身封大國本朝巨室家世如此而樞相郡王<lb/>
與之治喪<hi>按墓誌王氏先世家于蜀之華陽後徙舒至特進公塟于平江之長洲縣今又為平江人</hi>
<hi>熙寕元豐間岐公被遇神宗仕至宰相鴻名碩實具載國史迨今六十餘年子孫以文學政事世其家踐臺省</hi>
<hi>登侍從奉使典州前後相望率常數十人而女公子之貴尤稱於天下故相太宰華原王鄭公之夫人封越國</hi>
<hi>今太師平章僕射秦公之夫人封某國隆貴蓋如此而夫人之以碩媛作配侯王賜號秦國福禄始終於是為</hi>
<hi>盛</hi>當屬一時顯者大書深刻以表見於無窮迺屬於不<lb/>
<pb n="KR4d0180_WYG_001-8a"/>
腆之辭此公愛念之過未之思也<lb/>
秦國夫人幽堂之銘在門下之舊不敢辭以今世俗之<lb/>
所尚則不當重勤誨飭姑勉副所須<hi>墓志云夫人將塟信安王以書抵故</hi>
<hi>人孫覿徴銘覿辭不能凡三反則以書復曰吴興王與公同朝有好而特進公以文章知名少許可獨喜誦公</hi>
<hi>之文則銘其女宜也乃叙而銘之云</hi>第衰老廢學筆力減退徒兩失之也<lb/>
秦國誌文非某所堪任藉令大手筆<hi>晉史王珣夢人以大筆如椽與之人</hi>
<hi>説曰君當有大手筆後孝武哀策諡文皆珣所草</hi>如四門助教<hi>歐陽詹</hi>永州司馬<lb/>
<hi>栁宗元</hi>在世亦非今人所尚况如某者執事矯羣庸猥以<lb/>
<pb n="KR4d0180_WYG_001-8b"/>
見屬遂龜勉塞命又不知能副重意否但學佛不宜詳<lb/>
說<hi>墓志云夫人自少喜誦佛書晨香夜燈不避寒暑晚益精練感通佛祖至神交於寢寐之間一夕夢胡僧</hi>
<hi>叩門求飯榖翌旦有鬻十六羅漢相者視所畫肖馬售之不計其直以至廩恤貧乏供施佛僧捐棄金繒殆無</hi>
<hi>虛日持戒律嚴甚未嘗殺生物供一饌又嘗夢青衣十數軰祈哀甚急既寤有餉蚌蛤者嘖嘖然亟命縱之水</hi>
<hi>中自是終身不御鮮食疾益侵區處後事與家人訣無惘惘可憐之色知佛者以謂夫人自金僊梵諦中來其</hi>
<hi>眎世諦空幻殆猶吹一吷而云也</hi>恐涉酸餡氣<hi>東坡先生贈道通師詩云語帶煙霞從古少氣</hi>
<hi>含蔬筍到公無語人曰頗解蔬筍語否謂酸餡氣也</hi>害於文體更望省詧<lb/>
聲問不通已復彌月即日雨凉鈞候萬福傳聞秦國夫<lb/>
<pb n="KR4d0180_WYG_001-9a"/>
人喪舟已次惠山<hi>墓誌云以其年八月庚申塟夫人於常州無錫縣富安鄉許峴村越國夫</hi>
<hi>人之次若干步惠山屬常州之無錫</hi>比及反虞<hi>禮曰既封主人贈而祝宿虞尸既反哭主人與有司</hi>
<hi>視虞牲有司以几筵合奠于墓左反日中而虞注云塟曰虞不忍一日離也</hi>諒復過旬所兾<lb/>
抑情自廣勿過戚戚幸甚<lb/>
比奉報音伏審即日大暑鈞候萬福秦國夫人屢經七<lb/>
供悼念之情固未易排遣然逝者已超然在人天之上<lb/>
若戀戀不置則與擊風躡影之流<hi>前漢史郊祀志谷永上疏曰姦人惑衆挾</hi>
<hi>左道懐詐偽以欺罔世主聽其言洋洋滿耳若將可遇求之盪盪如擊風捕影終不可得</hi>大不相逺<lb/>
<pb n="KR4d0180_WYG_001-9b"/>
矣敢兾尊生自廣<lb/>
自聞問便當馳慰顧以老生常談之言未必能開釋左<lb/>
右而脩途觸熱又非衰謝所能堪計公必以此推照其<lb/>
非慢也<lb/>
連被誨存具審秋暑鈞候萬福年來旱澇不常謁晴之<lb/>
墨未乾而禱雨之詞復出投老為農閔閔望嵗又復不<lb/>
諧可以發公一大笑也<lb/>
　　　與汪左丞<hi>伯彦</hi>
<pb n="KR4d0180_WYG_001-10a"/>
鉅德元勲社稷所恃手洗虞淵之日<hi>唐史狄仁傑賛曰武后乗唐中衰操</hi>
<hi>殺生柄刼制天下而攘神器仁傑䝉恥奮忠以權大謀張柬之等卒復唐室功蓋一時人不及知故唐吕温頌</hi>
<hi>之曰取日虞淵洗光咸池潜授五龍夾日以飛世以為名言又楚詞浴靈光於虞淵注云虞淵日所入也淮南</hi>
<hi>子云日薄於虞淵是謂黄昏</hi>力扶杞國之天<hi>沖虛至徳真經曰杞國有人憂天地崩墜身亡</hi>
<hi>所寄廢寢食者又有憂彼之所憂者因往曉之曰天積氣耳亡處亡氣若屈伸呼吸終日在天中行止奈何憂</hi>
<hi>崩墜乎其人曰天果積氣日月星辰不當墜邪曉之者曰日月星宿亦積氣中之有光耀者只使墜亦不能有</hi>
<hi>中傷其人曰奈地壊何曉之者曰地積塊爾充塞四虛亡處亡塊若躇步跐蹈終日在地上行止奈何憂其壊</hi>
<hi>其人舍然大喜</hi>中興之烈上所親見而衆娟不容十年去國屬<lb/>
<pb n="KR4d0180_WYG_001-10b"/>
者大廷作命進位師保臨授旄鉞坐鎮一方天下嗸然<lb/>
傒公歸非區區之私也<hi>詩九罭篇是以有衮衣兮無以我公歸兮</hi>不宣<lb/>
去違門下俯仰十年而愚暗自用仕不知止遂觸嚴譴<hi>唐杜甫集</hi>
<hi>送鄭䖍貶台州詩云萬里傷心嚴譴日</hi>除籍為民投荒萬里首領㡬不保<lb/>
焉比反故廬老妻<hi>公娶章氏綡之女也</hi>幼女<hi>名小師公集有祭文存焉</hi>遇疾已<lb/>
亡但見兩塜寸心摧折<hi>杜集水宿遣興奉呈羣公云寸心老夫折時訪武陵溪</hi>追<lb/>
咎無所竊觀漢唐魏晉之間士大夫無明哲保身之智<lb/>
<hi>詩烝民篇云既明且哲以保其身</hi>不量彼己以犯世故之鋒而相隨入<lb/>
<pb n="KR4d0180_WYG_001-11a"/>
於刀鋸鼎鑊之内者何可勝數如某猶得假餘息<hi>杜集喜聞</hi>
<hi>官軍已臨賊境詩鼎魚猶假息穴蟻欲何逃</hi>於蓋茅一把之下復何恨但有媿<lb/>
於左右而已<lb/>
蒙垢自屏不交賔客不談世事一紙之書不至於舊交<lb/>
新貴之門五年矣側聆少傳蹔愒宣城便欲飾固陋之<lb/>
詞占叙萬一既成復毁至于再三重惟恩舊不敢自取<lb/>
踈絶之罪輒復薦區區于下執事也<lb/>
　　　與葉左丞<hi>名夢得字少藴自號石林先生</hi>
<pb n="KR4d0180_WYG_001-11b"/>
承以䝉頭<hi>永嘉禪師證道歌云衲被䝉頭萬事休此時山僧都不㑹</hi>面壁為日用<hi>易繫</hi>
<hi>辭云百姓日用而不知</hi>固所望於公也某客江左始讀其書顧雖<lb/>
昏憒不識其趣而一切世間蜂窠蟻垤之隘<hi>唐楊敬之華山賦云</hi>
<hi>見若蟻垤臺九層矣醯雞往來周東西矣蠛蠓紛紛秦速亡矣蜂窠聮聮起阿房矣俄而復然立建章矣故豫</hi>
<hi>章先生詩亦有蜂房各自開户牖蟻穴或夢封侯王之句焉</hi>已可笑也<lb/>
　　　與張右丞<hi>字逹明</hi>
某塊處閒寂事大之禮<hi>孟子惟智者為能以小事大</hi>廢缺為愧即日<lb/>
共惟鈞候萬福故嵗鄉縣經時不雨田翁鑿井深數丈<lb/>
<pb n="KR4d0180_WYG_001-12a"/>
而不得水今夏雨彌月大浸稽天<hi>莊子逍遙篇云之人也物莫之傷大浸稽</hi>
<hi>天而不溺音義云浸音子鵕反稽音鷄徐李音啟司馬云至也</hi>霖霪猶未已杜子美云<lb/>
<hi>唐杜甫字子美</hi>疇能補天漏<hi>唐杜甫集九月寄岑參詩云出門復入門雨脚但仍舊所向泥活活</hi>
<hi>思君令人瘦沉吟坐秋軒飯食錯昏晝寸步曲江頭難為一相就吁嗟乎蒼生稼穡不可救安得誅雲手疇能</hi>
<hi>補天漏</hi>議者已屬公錬石之手也<hi>淮南子曰往古之時四極廢九州裂天不兼覆</hi>
<hi>地不周載猛獸噬顓民鷙鳥攫老弱於是女媧鍊五色石以補蒼天㫁鼇足以立四極蒼天補四極正淫水涸</hi>
<hi>兾州平狡䖝死顓民生背方州抱員天列子曰天亦物也物有不足故昔者女媧氏鍊五色石以補其缺</hi>
臨川<hi>九域志撫州臨川郡古跡有臨川水</hi>山水佳絶别墅又領其要<hi>唐杜甫集</hi>
<pb n="KR4d0180_WYG_001-12b"/>
<hi>漢使西南臺詩云懐新目似繫接要心已領</hi>髙情超然<hi>老子曰燕處超然</hi>獨擅一壑<lb/>
<hi>晉明帝問謝鯤曰論者以君方庾亮自謂如何荅曰端委廟堂使百僚凖則鯤不如庾亮一丘一壑自謂過之</hi>
<hi>又名畫記曰顧愷之畫謝幼輿於石岩裏人問所以云一丘一壑自謂過之此子宜居岩壑中</hi>每讀九<lb/>
章想見其處而已不得從杖屨<hi>東坡先生與列宜翁帖云小子當奉杖屨以從</hi>
<hi>又與荆公帖云庶㡬下得陪杖屨於鍾山之</hi>一快洞心駭目之觀<hi>東坡先生順濟王廟新獲</hi>
<hi>石弩記曰當藏諸廟中為往來者駭心洞目詭異之觀前漢書子虛賦曰洞心駭目甘泉賦曰事物變化目駭</hi>
<hi>耳回東坡先生與程懐立帖云子明傳神别本願得二軸使觀者洞心駭目</hi>以為恨也索詩<lb/>
輒牽諸上呈幸一讀置之<hi>先生文集載其詩云右丞張公達明營別墅於汝川記可</hi>
<pb n="KR4d0180_WYG_001-13a"/>
<hi>逰者九處繪而為圗詒書屬晉陵縣某賦之其一澹岩書堂松根絡㫁崖石脚泫細泉書堂何代有故物尚依</hi>
<hi>然右丞今摩詰尚友千年前神交夢仙舟地勝真輞川散策麈外躅脫屐區中縁杯尊酌花鳥一醉藉草眠其</hi>
<hi>二泊湖潭藹藹竹樹交一潭䕃寒清已無蛙龜汙尚有蛟龍腥林踈泛水彩灔灔一鏡平我心亦如此炯炯珠</hi>
<hi>夜明意行魚自樂坐穏鷗不驚更欲漱吾齒不推功與名其三蝦蟆石天公磔蛙死墜地化為石魁然此江郊</hi>
<hi>面帶蒼煙色葱蘢一拳青凝湛半篙碧猶疑老蟾窟尚吐月中液我來蹈其背坐睨倚天壁皷吹不復鳴煙雨</hi>
<hi>空寂歴其四多寶院穿雲訪幽伴倚杖蒼崖根𡨕㝠篁竹中古寺松為門野僧營一飽乞食下山村擁鼻且獨</hi>
<hi>謠莫覺釣石温世事風雨過嵗隂波浪奔飄然得逺逰寄此五石尊其五梅仙潭潭潭雲幕垂樹杪秋聲發飛</hi>
<hi>仙駕青鸞通籍在金闕遙見切雲冠尚想凌波襪殷勤小梅花獨照黄昏月生綃濕香霧翠袖巻煙雪忽然東</hi>
<pb n="KR4d0180_WYG_001-13b"/>
<hi>風惡一夜吹石裂其六黄金臺層臺接重霄東西欝相望地靈鍾神秀人物擅一方相君踐台斗爭雄兩巍卬</hi>
<hi>倚薄雲雨近蔽虧星月光陳迹恍如接尊名綴前芳獨有真男子平生盛孝章其七懐賢庵佳人去何之嵗月</hi>
<hi>忽已逝懐人昔孟光問道今發喜百年草頭露一夢穴中蟻見此兩足尊感動淚如洗區區記刻舟兒戲亦漫</hi>
<hi>爾永㫁三生縁付此一彈指其八積翠樓層稜倚髙寒突凹擅空濶江横碧羅帶山㫁青玉玦湛湛清不搖霏</hi>
<hi>霏翠如潑松溪奮蒼鬛苔石换緑髪隂森柔肌粟舊絢亂眼纈凭欄送落景一鳥煙中沒其九甘陂莊院張公</hi>
<hi>卧江海戢羽如鵬蹲平生廊廟具投老三家村一壑身所寄萬里心自存買花紅間坐種竹青鋪門似聞橘生</hi>
<hi>奴漸見桐有孫提壺峕見廣一笑空罍尊讀是亦可以彷彿其處故具載于此</hi>
　　　與胡樞密<hi>名松年字茂老</hi>
<pb n="KR4d0180_WYG_001-14a"/>
自長至<hi>玉燭寳典曰冬至日南景極長律中黄鍾琯最長故有履長之賀</hi>族黨姻舊俱<lb/>
集比小間已復嵗盡又從數十田客疏舍旁一故溝欲<lb/>
速之意至與之同起卧也跂望門牆晨夕西嚮忽䝉墮<lb/>
教讀之凜然若負冰雪<hi>唐史李密傳密持軍嚴肅盛夏號令士皆若負冰雪</hi>具審<lb/>
即日春寒鈞候萬福某去違已見火令<hi>魏武帝時明罰令曰聞太原至</hi>
<hi>鴈門冬至後一百有五日皆絶火食云為介子推且北方沍寒之地老少羸弱將有不堪之患令不得作寒食</hi>
<hi>若犯者家長半嵗刑主吏百刑令長奪一月俸</hi>及是當有侍見之日矣<lb/>
某規並舎之田為小圃因累土為一堆阜<hi>唐史志埀拱二年九月雍</hi>
<pb n="KR4d0180_WYG_001-14b"/>
<hi>州有山壅出髙二十丈武后以為休徴名曰慶山俞文俊上言地氣不和而堆阜出</hi>凡費廩粟百<lb/>
斛僅若蟻垤耳雖有愚公移山之意而齒髪缺壊筋力<lb/>
索然其如魁父之丘何<hi>沖虛至徳真經云太行王屋二山方七百里髙萬仞本在冀州</hi>
<hi>之南河陽之北北山愚公者年且九十面山而居愍山北之塞出入之迂也聚室而謀曰吾與汝畢力平險指</hi>
<hi>通豫南達於漢隂可乎雜然相許其妻獻疑曰以君之力曾不能損魁父之丘如太行王屋何注云魁父小山</hi>
<hi>在陳留界且焉置土石雜曰投諸渤海之尾隠土之北遂率子孫荷擔者三夫叩石墾壌箕畚運於渤海之尾</hi>
<hi>鄰人京城氏之孀妻有遺男始齓跳往助之寒暑易節始一反焉河曲智叟笑而止之曰甚矣汝之不慧以殘</hi>
<hi>年餘力曾不能毁山之一毛其如土石何北山愚公長息曰汝心之固固不可徹曽不若孀妻弱子雖我之死</hi>
<pb n="KR4d0180_WYG_001-15a"/>
<hi>有子存焉子又生孫孫又生子子又生子子又有孫子子孫孫無窮匱也而山不加増何若而不平河曲智叟</hi>
<hi>亡以應操蛇之神聞之懼其不已也告之於帝帝感其誠命夸娥氏二子負二山一厝朔東一厝雍南自此冀</hi>
<hi>之南漢之隂無龍㫁焉</hi>可以發公一大笑也<lb/>
連日侍樂飲已復薾然謂當熟寢數夕而親舊遺書十<lb/>
數輩闖<hi>欶䕃切何休云闖出頭貌或作覘</hi>門待報者猶在也至是亦已<lb/>
矣即日暑溽<hi>記月令曰土潤溽暑</hi>恭惟鈞候萬福隆暑<hi>釋名曰暑煮也言如</hi>
<hi>煮物也</hi>方自兹始未卜踵見之日敢兾眠食厚自持以須<lb/>
告廷<lb/>
<pb n="KR4d0180_WYG_001-15b"/>
某塊處閒寂以書自娯亡與晤語者每獲侍坐一聽驚世<lb/>
絶俗之譚則紙上語直古人之糟粕耳第以禮遇厚重<lb/>
為公費不敢數造以為恨也<hi>南華真經云桓公讀書於堂上輪扁斵輪於堂下釋</hi>
<hi>槌鑿而上問桓公曰敢問公之所讀者何言邪公曰聖人之言也曰聖人在乎公曰已死矣曰然則公之所讀</hi>
<hi>者古人之糟粕已夫桓公曰寡人讀書輪人安得議乎有説則可無説則死輪扁曰臣也以臣之事觀之斵輪</hi>
<hi>徐則甘而不固疾則苦而不入不徐不疾得之於手而應於心口不能言有數存焉於其間臣不能以喻臣之</hi>
<hi>子臣之子亦不能受之於臣是以行年七十而老斵輪古之人與其不可傳也死矣然則君之所讀者古人之</hi>
<hi>糟粕已夫粕一作魄</hi>公子後堂必已塗塈<hi>書梓材篇若作室家既勤垣墉唯其塗塈茨</hi>
<pb n="KR4d0180_WYG_001-16a"/>
稍從事於門庭想益潭潭然也<hi>韓文公勸學文不見公與相潭潭府中居</hi>九<lb/>
仞之崇所欠一簣耳<hi>書旅獒篇為山九仞功虧一簣</hi>某舎下出新竹數<lb/>
十竿亦解籜矣不過短籬尋丈之間已作横山萬竹之<lb/>
想也<lb/>
重午後拜書饋便屬隆暑不果上狀即日履兹新凉共<lb/>
惟鈞候萬福某比去嵗雖無恙而積雨浸淫筋骸如束<lb/>
終日嗜睡意謂暑退尚復憒憒如故也欲送一僧守牛<lb/>
山之冡坐此未果瞻遡門下企踵而已<lb/>
<pb n="KR4d0180_WYG_001-16b"/>
䛕墓之文以嘗塗竄不可汙省覽方别寫録更數日當<lb/>
馳介也<hi>唐李商隠作五紀云劉义聞韓愈善接天下士步行歸之既至賦氷柱雪車二詩一旦居盧仝</hi>
<hi>孟郊之上樊宗師以文自任見义拜之後以爭語不能下諸公因持愈金數斤去曰此䛕墓中人所得耳不若</hi>
<hi>與劉君為壽</hi>横山圗必已下筆千巖萬壑<hi>晉史顧愷之為殷仲堪參軍自㑹稽</hi>
<hi>還而至荆人問山水之狀曰千岩競秀萬壑争流</hi>頃刻百態而寫之短幅之上<lb/>
所謂咫尺應須論萬里也<hi>杜甫戲題王宰畫山水圗歌云尤工逺勢古莫比咫尺應</hi>
<hi>須論萬里南史齊王室蕭賁於扇上圖山水咫尺之内便同萬里</hi>
令升<hi>董待制字令升</hi>來過喜聞動止共審履兹冬序鈞候萬福<lb/>
<pb n="KR4d0180_WYG_001-17a"/>
向來卜日侍宴爼歡呼縱飲容此下客龍山把菊尚欲<lb/>
託後車從一笑之樂<hi>晉史孟嘉為桓温參軍既和而正温甚重之九月九日温逰龍山參</hi>
<hi>僚畢集風吹嘉㡌落不覺如厠孫盛時在坐温授紙筆命嘲之著嘉坐處嘉歸見之笑而請紙即答了不容思</hi>
<hi>文辭超卓四坐嘆之</hi>屬方弛擔追歡筋力老罷不能自彊但遺恨<lb/>
於無窮也<lb/>
數日前具一書舍弟遂留與令叔書同遣度今日方至<lb/>
前而騎吏亦踵門矣省教慰薦良厚具審即日鈞候萬<lb/>
福陽復而積隂連雨浹日不休又繼之雪翕而後張固<lb/>
<pb n="KR4d0180_WYG_001-17b"/>
其所也<hi>老子㣲明篇云將欲翕之必固張之</hi>無從展慶但有瞻頌<lb/>
某自九江便有命舟之意竟不果比令升約詣郡徑入<lb/>
西徐聞彦章寓南禪便移舟趍無錫泛宅飄然<hi>唐史張志和傳</hi>
<hi>顔真卿為湖州刺史志和來謁真卿以舟敝漏請更之志和曰願為浮家泛宅往來苕霅間辯捷類此</hi>初<lb/>
無留碍如某類有物錮留而不能去也衰病惡寒方負<lb/>
日向隅而坐横山春到當執鞭弭以從<lb/>
邵公玉一去不返遂以喪歸便有曲池既平之嘆也<hi>雍門</hi>
<hi>周見孟嘗君曰君百嵗之後髙臺既傾曲池又平</hi>某嘗謂軒冕之樂造物者視<lb/>
<pb n="KR4d0180_WYG_001-18a"/>
之不甚惜每於一丘一壑之間<hi>名畫記顧愷之畫謝幼輿於石岩裏人問所以</hi>
<hi>云一丘一壑自謂過之此子宜置岩壑也</hi>未嘗輒以予人至公玉然後益信<lb/>
此言為不謬也<lb/>
區區欲見之意如痿人之念起<hi>前漢史韓王信傳信報柴將軍書㒒之思歸如</hi>
<hi>痿人不忘起盲者不忘視思古曰痿風痺病也音人佳反</hi>既獲所願連日脩具為公<lb/>
費又不安席俯仰愧怍䝉貶誨札具審初暑鈞候萬福<lb/>
溽暑養痾宜即爽塏<hi>春秋左傳曰齊景公欲更晏子之宅公曰子之宅近市湫隘囂塵請</hi>
<hi>更諸爽塏</hi>以迎藥喜<hi>易无妄九五无妄之疾勿藥有善</hi>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>禱之至<lb/>
<pb n="KR4d0180_WYG_001-18b"/>
今升坐中又拜朱櫻之餽亟遣一介持歸小兒輩皆鼔<lb/>
舞拜賜也梅餉奇甚一枝僅盈尺而著百子有把玩不<lb/>
能釋去者某歸視圃中已出筍百餘竿梅杏有著子者<lb/>
繞樹三匝<hi>魏武帝短歌行曰月明星稀烏鵲南飛繞樹三匝無枝可依</hi>加䕶其雛特<lb/>
未可折贈也聊發公一笑<lb/>
張莘欲求薦狀為成資改官之計其勢雖迫切如某豈<lb/>
敢喋喋溷聽忽得書云韓侯已為補叔詣兄<hi>孫内翰字叔詣</hi>所<lb/>
失一狀而成資在六月道盡塗窮更無他畫度樞密所<lb/>
<pb n="KR4d0180_WYG_001-19a"/>
薦五士必不盡用於今嵗儻蒙改薦於埀成豈惟莘蒙<lb/>
惠某亦預被賜也尚兾眷存之舊不以屢瀆譴過<lb/>
即日共惟鈞候萬福辭去便屬長夏<hi>梁元帝纂要云夏曰朱明亦曰長贏</hi>
今跧伏田舎如被熏灼兩腕疲於扇箑不復近筆硯矣<lb/>
竿牘之問缺然彌時莫抒下情第極愧恐<lb/>
向見公膝痛已失所在比涉大暑偃仰自如想益勝健<lb/>
秋序戒寒公防秋<hi>杜甫西山詩辛苦三城戍長防萬里秋</hi>當在茵鼎之間<lb/>
也<hi>此折衝樽爼之意</hi>
<pb n="KR4d0180_WYG_001-19b"/>
伏領誨飭具聞起居狀為慰顧此衰晩惟公獨見收䘏<lb/>
每獲教寵三復之後櫝而藏之殆盈箧矣十部從事不<lb/>
足云也<hi>晉劉𢎞為荆州督每有興廢手書守相丁寧欵密所以人皆感恱爭赴之咸曰得劉公一紙書</hi>
<hi>賢於十部從事</hi>朱丞相薨背<hi>丞相名勝非</hi>雖以福禄終始而善類失<lb/>
依仰可為哀痛鄉州自己茂下世而胡承公葛魯卿又<lb/>
繼往日者張全真<hi>張參政名守</hi>訃音亦至某自還農圃不齒<lb/>
於諸公造物乗除獨為後死巋然如魯靈光也<hi>文選王延壽字</hi>
<hi>文考魯靈光殿賦序云魯靈光殿蓋景帝程姬之子恭王餘之所立也初恭王始都下國好治宫室遂因魯僖</hi>
<pb n="KR4d0180_WYG_001-20a"/>
<hi>基兆而營焉遭漢中㣲盜賊奔突自西京未央建章之殿皆見隳壊而靈光巋然獨存意者豈非神明依憑支</hi>
<hi>持以保漢室者也注云巋然髙大堅固之貌</hi>
向來伏拜戲下<hi>顔師古注漢史曰戲大將之旗也音許宜反又音詐為反漢書通以戲為旌麾</hi>
<hi>及指麾字</hi>重勤省顧館之新室連日治酒食接慇勤道舊故<lb/>
又過於曩遇愧荷莫知所言即日履兹徂暑共惟鈞候萬<lb/>
福炎威暴發如坐甑中横山<hi>呉郡圗經續紀云在呉縣西南十里道經云山四面</hi>
<hi>皆横蓋以此得名也又石據湖山之中有陸雲墓觀是山鎮此邦之西南臨湖控越實呉中要地隋開皇中嘗</hi>
<hi>遷郡於横山東亦以是山為屏蔽也山周圍甚廣環以佛刹如薦福楞伽寳華堯峯之類皆在焉</hi>奇勝<lb/>
<pb n="KR4d0180_WYG_001-20b"/>
一壑翛然計公一適在北忩之下也<hi>晉陶潜文集與子儼等疏云常言五</hi>
<hi>六月中北忩下卧遇凉風暫至自謂是羲皇上人意淺識罕謂斯言可保</hi>
辭去之夕戴星而南質明僅次臺李忽遇快風抵湖洑<lb/>
辰炊尚未熟也兒輩方治上冡之具以待徑趨龜潭牛<lb/>
山兩塋侵曉罷歸越日先遣舟絶太湖遂已擔輿入黃<lb/>
川少留循湖入長興路以去行役怱怱不獲寓一紙馳<lb/>
布區區至今尚懐愧也<lb/>
自領報問便屬昏㑹雖倥偬怵迫中無時不在門下伏<lb/>
<pb n="KR4d0180_WYG_001-21a"/>
奉誨存稽首拜貺愧不可言具審履兹嵗端<hi>史記律書履端於始</hi>
鈞候萬福連雪竟此嵗及時開霽横山春色已在先生<lb/>
杖屨之中矣<hi>歸叟詩文發源云東坡作藏春塢詩有云年抛造化甄陶外春在先生杖屨中而秦</hi>
<hi>少游作俞充衮詞有云風生使者旌旄上春在將軍爼豆中余以為依倣太甚</hi>
敵騎頓兵境上使驛已三反所望折衝口舌之間<hi>唐姚疇口</hi>
<hi>伐我汗</hi>少貸一方肝腦之禍也比得劉鎮江陳景淵<hi>陳漕名充</hi>
書皆可喜之言庶㡬安堵<hi>文選魏鍾㑹檄蜀文百姓士民安堵樂業注云堵牆也</hi>
遂卒嵗如某所策也某只俟徹警趍伏門下<lb/>
<pb n="KR4d0180_WYG_001-21b"/>
即日薄寒共惟鈞候萬福某十日侍坐區區懐戀未敢<lb/>
言旋屬親翁强酒體中不平遂復辭去歸舎甫定邊警<lb/>
遽聞晨夕疑懼久不省候寒温冀䝉詧此意也<lb/>
别去纔宿昔已悵然賦三秋之句<hi>詩采葛篇彼采蕭兮一日不見如三秋兮</hi>
即日寒燠不常共惟鈞候萬福某比次山中氷雪皓然<lb/>
破屋支風㡬不能夕伏䝉招唤生薪豆粥已足以解饑<lb/>
寒<hi>後漢史馮異傳王郎起光武自薊東南馳晨夜草舍至饒陽蕪蔞亭時天寒冽衆皆飢疲異上豆粥明旦</hi>
<hi>光武謂諸將曰昨得公孫豆粥飢寒俱解及至南宫遇大風雨光武引車入道傍空舍異抱薪鄧禹爇火光武</hi>
<pb n="KR4d0180_WYG_001-22a"/>
<hi>對竈燎衣異復進麥飯兔肩因復渡滹沱河至信都又東坡先生在黄州大寒贈巢谷詩亦云破竈鬰生薪</hi>
而酒肉如山極一時之盛<hi>杜工部詩集醉為馬墮諸公㩦酒相看詩云酒肉如山又</hi>
<hi>一時初筵哀絲動豪竹蓋用左傳有酒如澠有肉如陵語也</hi>區區感著未易具陳也<lb/>
美梨分餉富矣哉比侍杖屨繁花猶在目俯仰之間遂<lb/>
供飣坐家釀<hi>晉史何充字次道能飲酒雅為劉恢所貴云見次道飲令人欲傾家釀言其温克</hi>
海錯<hi>尚書禹貢海物惟錯</hi>併已祗拜記存之厚品物<hi>周易乾卦品物流形</hi>繁<lb/>
夥<hi>前漢史陳勝傳楚人謂多為夥注云音禍</hi>衰老之光也<lb/>
涉秋便為趍侍函丈<hi>禮記曰凡講問席問函丈注云函容也容杖足以指畫</hi>之計<lb/>
<pb n="KR4d0180_WYG_001-22b"/>
而水涸不可舟比得雨又屬女子從其夫造官少留與<lb/>
之别及此秋殘竟未遂款門之意區區瞻悵尚何言<lb/>
大旱之後村農方以得雨為喜數日來秋稼皆爛死水<lb/>
中某生長田間今老矣未嘗有也議者謂久旱之禾得<lb/>
雨正如饑人得食一飽過度遂至僵仆來嵗饑疫恐不<lb/>
免也似聞慶賜將行盜賊亦稍出矣所憂殊未艾耳<lb/>
陽復於隂川池凝沍雪之交巨人長德善類所恃所冀<lb/>
面致頌言以抒下情而衰瘵不堪趍走第頓顙南向而<lb/>
<pb n="KR4d0180_WYG_001-23a"/>
已<lb/>
某自湖洑由徑入善權祖送處便道過潼渚省族兄留<lb/>
一夕飯竟趍北門就舟日已曛矣詰旦奠成叔别<hi>胡令</hi>回<lb/>
詣朋溪<hi>董令升自號所居之溪曰朋溪謂與溪為朋也公文集有記存焉</hi>以還久客歸<lb/>
心如飛不果重詣必䝉貸詧<lb/>
審聞已涓日徙横山新第吞舟<hi>南華真經云庚桑子曰夫函車之獸介而離山</hi>
<hi>不免于網罟之患吞舟之魚碭而失水則蟻能苦之</hi>久困於泥蟠<hi>揚子云龍蟠于泥蚖其肆矣</hi>
地大天寛一洗耳目之隘而足膝尤利髙爽及是當不<lb/>
<pb n="KR4d0180_WYG_001-23b"/>
藥而愈也<lb/>
某陪横山杖屨以來見公手植今參天矣<hi>曹子建詩云荆棘上參天</hi>
<hi>故杜工部古栢行亦有黛色參天二千尺之句</hi>杜子美細看茱茰猶未卜明年<lb/>
健否<hi>杜工部集九日藍田崔氏莊詩云明年此㑹知誰健醉把茱茰仔細看蓋用西京雜記武帝宫人賈</hi>
<hi>佩蘭佩茱茰食蓬餌飲菊花酒令人長壽事也</hi>而公少留異縣為谿山風月主<lb/>
門下老賔客奉周旋坐閲十春未有如某者區區欣幸<lb/>
不知所云也<lb/>
某陪几杖六七年久勤館人未有過於前日者臨分又<lb/>
<pb n="KR4d0180_WYG_001-24a"/>
䝉酒醪果醢送將之厚區區欣戴莫喻此心即日初暑<lb/>
共惟鈞候萬福某歸途水涸推舟而進凡四日僅抵村<lb/>
舍並河之民以錢酒餉吏卒乞升斗之水<hi>南華真經云莊周家貧故</hi>
<hi>往貸粟於監河侯監河侯曰諾我將得邑金將貸子三百金可乎莊周忿然作色曰周昨來有中道而呼者周</hi>
<hi>顧視車轍中有鮒魚焉周問之曰鮒魚來子何為者耶對曰我東海之波臣也而豈有升斗之水能活我哉周</hi>
<hi>曰諾我且南游呉越之土激西江之水而迎子可乎鮒魚忿然作色曰吾失我常與我無所處吾得升斗之水</hi>
<hi>可活耳君乃言此曾不如早索我於枯魚之肆</hi>如救頭然之急<hi>出藥師文第八願云靜思我佛</hi>
<hi>正真源如救頭然無懈怠又文殊云誓求佛法度羣生如救頭然無退轉又梁武懴第一巻云况佛之教人向</hi>
<pb n="KR4d0180_WYG_001-24b"/>
<hi>道窮究本心尚乃如是濟人者何不急也</hi>樞密雖家居諒不廢憫雨意也<hi>東坡</hi>
<hi>與錢濟明帖家有黄筌畫龍能起雨山間隂威凜然舊作郡旹常以祈雨有應今夕具香燈試禱之濟明雖家</hi>
<hi>居必不廢憫雨意可求燔一炷香否</hi>
某買田舍旁欲畦而為圃<hi>語子路篇樊遲請學為圃</hi>偶隣翁猶有未<lb/>
穫之禾收刈甫畢又須屬一日者<hi>史記有日者列傳</hi>占相一堂<lb/>
之地然後乞所分花木種之人還馳告輟賜甚夥小舟<lb/>
不能容則又大過所望今别謀一大船自錫邑徑趍横<lb/>
山之下矣日佇拜貺手自封殖當賦角弓之詩以無忘<lb/>
<pb n="KR4d0180_WYG_001-25a"/>
盛德<hi>春秋左傳昭公八年傳晉侯使韓宣子來聘公享之韓子賦角弓既享宴於季氏有嘉樹韓宣子譽</hi>
<hi>之武子曰宿敢不封殖此樹以無忘角弓遂賦甘棠宣子曰起不堪也無以及召公</hi>
比一再上記<hi>前漢史司馬相如傳臨卭令前奏琴相如辭謝為鼓一再行</hi>伏䝉遣騎<lb/>
馳報非所敢望也即日冬序薄寒共惟鈞候萬福某病<lb/>
體已無恙<hi>風俗通恙草䖝也喜噬人古人多草宿相勞必曰無恙否</hi>猶未堪作勞一<lb/>
出而從事則頺然就卧然校之他日則有間矣書詞拊<lb/>
慰祗荷眷憐度可去家即詣門下<lb/>
分錫花木比從無錫挽一空鋼至而小港又不能容拙<lb/>
<pb n="KR4d0180_WYG_001-25b"/>
於用大<hi>南華真經惠子謂莊子曰魏王貽我大瓠之種我樹之成而實五石以盛水漿其堅不能自舉</hi>
<hi>也剖之以為瓢則瓠落無所容非不呺然大也吾為其無用而掊之莊子曰夫子固拙於用大</hi>可以一<lb/>
笑也今以書抵縣尹僦兩空舟領賜它日甘棠之憇自<lb/>
今始也<hi>毛詩甘棠美召伯也召伯之教明於南國蔽芾甘棠勿剪勿伐召伯所憇蔽芾甘棠勿剪勿敗</hi>
<hi>召伯所說箋云國人被其徳恱其化思其人敬其樹</hi>
伏自改轅便欲追逐後騎而去竟以事違瞻望絶塵<hi>南華</hi>
<hi>真經顔淵問於仲尼曰夫子步亦步夫子趍亦趍夫子馳亦馳夫子奔逸絶塵而回瞠若乎後矣</hi>悵然<lb/>
有不可及之歎辭去又復逾月連雨共惟鈞候復何如<lb/>
<pb n="KR4d0180_WYG_001-26a"/>
踐長光亨之始<hi>曹植曰冬至獻履所以迎福踐長</hi>當彊起以慰天下蒼<lb/>
生之望也<hi>晉史謝安傳謝萬廢黜安始有仕進志時年已四十餘矣征西大將軍桓温辟為司馬將</hi>
<hi>發新亭朝士咸送中丞髙崧戲之曰卿屢違朝㫖髙卧東山諸人毎相與言安石不肯出將如蒼生何蒼生今</hi>
<hi>亦將如卿何安甚有慙色</hi>
新第落成市聲不入耳俗軌不至門<hi>文選孔德璋北山移文云請回俗士</hi>
<hi>駕為君謝逋客</hi>客至命坐青山當户流水在左<hi>歸叟詩文發源云東坡為温公</hi>
<hi>作獨樂園詩只從頭四句便已都說盡云青山在屋上流水在屋下中有五畆園花竹秀而野此便可以圗畫</hi>
輒談世事便當以大白浮之使不得言也<hi>説苑云魏文侯與大夫飲</hi>
<pb n="KR4d0180_WYG_001-26b"/>
<hi>使公乗不仁為觴政曰飲不盡者浮以大白文侯飲不盡不仁舉白浮君又東坡贈孫莘老詩云若對青山談</hi>
<hi>世事當須舉白便浮君</hi>如某當晨夕奉杖屨亦復掃迹<hi>文選兆山移文云竹</hi>
<hi>低枝以掃迹</hi>瞻悵不可以言<lb/>
　<lb/>
　<lb/>
　<lb/>
　<lb/>
　内簡尺牘巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>内簡尺牘巻十</head> <lb/>
    <p>
<pb n="KR4d0180_WYG_010-1a"/>
欽定四庫全書<lb/>
　内簡尺牘巻十<lb/>
　　　　　　　　　　　　宋　孫　覿　撰<lb/>
　　　　　　　　　　　　　　李祖堯　註<lb/>
　　　與朱提宫<hi>字守中</hi>
桑榆晼晚<hi>淮南子曰日西垂景在樹端謂之桑榆也後漢史馮異傳曰失之東隅收之桑榆江淹集</hi>
<hi>有曽是近桑榆之句</hi>百疾交攻生意索然<hi>世説晉殷仲文為東陽太守常忽忽不樂顧庭</hi>
<hi>槐而嘆曰此木婆娑生意盡矣</hi>逺墜誨音加恵衰老何貺如之具審即<lb/>
<pb n="KR4d0180_WYG_010-1b"/>
日燕居多慶<hi>語述而篇子之燕居申申如也夭夭如也</hi>鄉州水潦之後彌望<lb/>
<hi>注見五巻湖守趙中大帖</hi>蕭然如聞<hi>前漢史食貨志曰江淮之間蕭然煩費矣顔師古注曰蕭然猶</hi>
<hi>騷焉勞動之貌</hi>華亭<hi>邑名属秀州九域志曰在州東北二百二十里一十三鄉三鹽塲一鎮古跡有陸士</hi>
<hi>衡宅井</hi>獨得嵗但欲賦適彼樂郊之詩也<hi>毛詩碩䑕篇曰碩䑕碩䑕無食</hi>
<hi>我苗三嵗貫女莫我肯勞逝将去女適彼樂郊樂郊樂郊誰之永號</hi>不宣<lb/>
向來燕超<hi>注見五巻宋直閣帖注</hi>置酒<hi>史記高祖大朝群臣置酒未央宮又過沛置酒酒酣</hi>
<hi>上擊筑自歌</hi>蓮風<hi>東坡先生賦注大尹白墨為詩/云蓮風盡傾倒杏雨半披殘</hi>竹雨<hi>杜工部集</hi>
<hi>宿大雲寺贊公房詩云雨瀉暮簷竹又嚴鄭公宅同詠竹有雨洗涓涓浄之句</hi>終日翛然<hi>注見五巻</hi>
<pb n="KR4d0180_WYG_010-2a"/>
<hi>王司諫帖</hi>屬公多事之時不遂繫柳之興<hi>東坡先生乘舟過賈收水閣詩云曳</hi>
<hi>杖青苔岸繫船枯柳根</hi>以為恨尚欲尋盟<hi>左傳昭公八年遂㑹于虢尋宋之盟也</hi>而<lb/>
衰憊不給於筋力可為太息<hi>前漢書賈誼傳曰可為長太息者六</hi>
　　　與廵檢李修武<hi>顯道</hi>
某啓經月不通好霜冷比佳否某屬李元卿買羊魚為<lb/>
嵗時問餽之用欲從公假一舟載至西徐也方自賈山<lb/>
歸遣狀草草不及以累紙上扣不宣<lb/>
某啓昨日不敢折簡<hi>晉史宣帝紀王凌面縛水次遥謂司馬宣王曰卿直以折簡召我我</hi>
<pb n="KR4d0180_WYG_010-2b"/>
<hi>何敢不至而乃引軍來乎宣王曰以卿非折簡可呼故也又唐史高祖曰李密非折簡所能辱</hi>辱書得<lb/>
聆興居為慰二匠蒙以舟載之以來荷公終賜而以屢<lb/>
瀆為怍也秉燭作謝不盡感悰不宣<lb/>
門内均慶某更有少懇薛彦者欲假月餘可輟否如䝉<lb/>
遣送極副所望也<lb/>
某啓専介示答欣承晴寒官居安穏種種煩溷但知慙<lb/>
謝舟楫未須遣續馳扣也薛彦不可失此時且望輙假<lb/>
䝉曲折開諭亦不復自外也怱怱具記不果重幅皇恐<lb/>
<pb n="KR4d0180_WYG_010-3a"/>
不宣<lb/>
某欲趨湖洑上冡戚野已斷流輙借一小舟載酒百餘<lb/>
尊由竹山循横塘蜀山徑趍冡舎旱涸私居種種費力<lb/>
遂至叨溷知辱貸啓<lb/>
眷集均勝某欲寄書并紙札數篋於山中須仗左右為<lb/>
分寄深僻處所以干扣者公所付則他日無乾沒<hi>按唐蘇氏</hi>
<hi>演義云漢書注此二字云得利曰乾失利曰沒非也此與陸沉之義同又張湯傳湯為人多詐舞智以御人始</hi>
<hi>為小吏乾沒</hi>之患也竢區處纔畢即别以書上扣并假一舟<lb/>
<pb n="KR4d0180_WYG_010-3b"/>
也<lb/>
某啓䝉遣騎貽書喜聆溽暑佳適旱乾彌年方有饑饉<lb/>
<hi>榖梁傳曰一榖不升曰嗛二榖不升曰饑三榖不升曰饉四榖不升曰康五榖不升曰大侵毛詩雨無正注云</hi>
<hi>榖不熟曰饑菜不熟曰饉</hi>盗賊之憂一雨遂沾足想同此慶也不宣<lb/>
某再啓䝉以湖白馳貺<hi>湖白魚也吳郡圗經續記曰大苑業中吳郡送太湖白魚種子勅</hi>
<hi>内海中以草把别遷著水邉十餘日即生小魚其取魚子以夏至前三五日白魚之大者晚集湖邊淺水中有</hi>
<hi>菰蔣處著子綴著草上是時漁人以網罟取魚然纔至二更則産竟散歸深水乃刈取菰蔣草有魚子者曝乾</hi>
<hi>為把運送東都至唐時東都猶有白魚</hi>眷存之及祇領欣荷未敢具報别<lb/>
<pb n="KR4d0180_WYG_010-4a"/>
馳介也<lb/>
某比遣所假諸兵還麾下嘗具問計已聞於左右也即<lb/>
日伏惟動止萬福相望一水之隔未果造謁齋艦<hi>音檻版屋</hi>
<hi>舟也</hi>詣郡枉道一臨為幸也不宣<lb/>
某皇恐比致薄酒遂達空函<hi>晉史殷浩傳浩少與桓溫齊名而每心競後溫將以</hi>
<hi>浩為尚書令遺書告之浩欣然許之將答書慮有謬誤開閉者數十竟達空函大忤溫意由是遂絶交</hi>愧<lb/>
不可言又附來介持上伏望恕留<lb/>
某啓比過荆谿少留遂不相聞秋髙體力佳否䝉假船<lb/>
<pb n="KR4d0180_WYG_010-4b"/>
匠等極濟所須第久妨使令感怍不可言也某畧至賈<lb/>
山弔王壽基左司<hi>左司名崗</hi>而諸卒索去遣狀不盡區區不<lb/>
宣<lb/>
某皇恐向許假舟望如約已備數篋書籍紙札候公津<lb/>
遣也得兩舟則滿所望矣<lb/>
門内萬福酒五尊謾持送幸檢留<lb/>
　　　與李廵檢<hi>師淵</hi>
少留荆谿歸領所遺誨帖喜承尊履勝常西村杏花之<lb/>
<pb n="KR4d0180_WYG_010-5a"/>
約扁舟獨往當屬閒人而鄙事牽留<hi>語泰伯篇吾少也賤故多能鄙事</hi>
竟不果世事無不然可為太息不宣<lb/>
　　　與張省幹<hi>字子為先生文集荆溪行記曰張彦深中大之子子為</hi>
屬有慶弔之役自梁谿移舟過吳門境上姻舊挽留彌<lb/>
月方還墜教不獲迎拜使者但極感怍冬序薄寒伏惟<lb/>
萬福子為詩語妙絶一時<hi>前漢書賈捐之傳曰君房下筆言語妙天下顔師古注曰</hi>
<hi>於天下最為精妙耳</hi>湯沐少休<hi>前漢書楊惲傳曰移病盡一日輙償一沐注曰五日一洗沐也顔師</hi>
<hi>古注曰言出財用者雖非沐休當得在外也貧者實病皆以沐假償之也</hi>想見撚鬚風度<hi>注見</hi>
<pb n="KR4d0180_WYG_010-5b"/>
<hi>九巻與李主管帖</hi>在西湖水石之間<hi>東坡先生奏議曰杭州之有西湖猶人之有眉目西</hi>
<hi>湖復唐之舊環三十里際山為岸</hi>因來發藥幸甚<lb/>
　　　與張宣幹<hi>字季野</hi>
田間遇暑如被燔灼<hi>東坡先生帖云自夏歴秋毒熱不衰炰灼理極意謂不復有清凉</hi>
埀虹對月<hi>注見九巻平江吳江林尉帖</hi>一笑之樂<hi>前漢書薛宣傳曰一笑相樂斯亦可</hi>
<hi>矣應劭注曰以壺矢相樂也晉灼曰書篆形壹笑字象壺矢因曰壺矢此説非也顔師古注曰壹笑謂一為歡</hi>
<hi>笑耳</hi>豈復夢見<hi>東坡先生帖云疲曳之餘即困睡耳對酒尋菊豈復夢見</hi>新凉不審體<lb/>
力勝否小詩送牧之<hi>張宣教字牧之先生文集載送牧之詩序曰四月十五牧之赴南昌</hi>
<pb n="KR4d0180_WYG_010-6a"/>
<hi>辟某與季野從周餞於松江佛舎竟洒步月至埀虹亭乆之遂别戲作數句送牧之宛宛白虹貫層梯出天半</hi>
<hi>乘雲來帝旁立侍玉皇案銀河徑千里水接天漫漫一盃属明月俯見人影亂張公江海客坐嘯白鷗伴寥寥</hi>
<hi>如清風一笑亦可喚明朝駕戎軒揷羽流白汗行矣且勿驅未恠安石緩神光射南斗絢若金碧爛出門問何</hi>
<hi>祥銅章付雷煥</hi>恐喜事者醞醸以為罪未敢遣<hi>東坡先生與陳濠州帖云自竄</hi>
<hi>逐已來不復作詩文其中雖無所云而好事者巧以醖釀便生出無窮事也又辭免翰林狀云搆造飛語醞釀</hi>
<hi>百端</hi>并以道中數詩録呈當一笑不宣<hi>東坡先生與維瞻帖云得少佳趣無</hi>
<hi>由持獻獨享為愧但當一笑也又與金山寳覺禪師帖後把菊賦一首寫寄以當一笑</hi>
大暑不復近筆研而河流斷絶門無行跡亦不聆起居<lb/>
<pb n="KR4d0180_WYG_010-6b"/>
狀有客過言季野得疾不輕喜聞無恙<hi>注見九巻與李主簿帖中</hi>而<lb/>
不即遣問為愧新凉體力當益勝吾儕老境駸駸<hi>東坡先生</hi>
<hi>滕縣時同年西園詩云盛衰自駸駸毛詩四牡篇曰載驟駸駸注云駸駸驟貌</hi>粉白黛緑乃疾<lb/>
病之根<hi>楚辭招魂曰粉白黛黑施芳澤些戰國䇿曰張儀曰周鄭之女粉白黛黒非知而見之者以為</hi>
<hi>神漢武故事曰上起明光宫發燕趙美女二千充之皆自然美麗不施粉白黛黒以上三書皆載粉白黛黒至</hi>
<hi>唐韓文公作送李愿歸盤谷序乃云粉白黛緑者列屋而閒居又東坡先生與王定國書云粉白黛緑者俱是</hi>
<hi>火宅中狐狸射手之流願以道眼㸃破始以緑字變之也</hi>一刀兩段不可復疑也<hi>慈覺</hi>
<hi>頥禪師戒酒肉文云若欲改往修來便請一刀兩段</hi>僭易皇恐<lb/>
<pb n="KR4d0180_WYG_010-7a"/>
疎懶<hi>杜工部集佐還山後寄詩云舊諳疎懶叔釋者以謂又以嵇康自處嵇康性復疎懶</hi>久不上<lb/>
記暑雨不審體力何如張道人以相游士大夫之間藝<lb/>
甚工而身益困<hi>東坡先生答處守俞括書曰都下見一醫工頗藝而窮</hi>欲望薦口<lb/>
為一飽之圖也<hi>東坡先生詩曰一飽未敢期</hi>怱怱遣狀不及其他<lb/>
　　　與胡制幹<hi>字季和</hi>
辱誨存喜承新凉體中欣豫端明行狀<hi>先生文集載端明殿學士左朝</hi>
<hi>散大夫致仕安定郡開國侯食邑一千戸賜紫金魚袋贈左中大夫胡公行狀云公胡氏諱交修字已懋常州</hi>
<hi>晉陵縣人紹興十一年正月丁未以疾不起享年六十五公兩除詞掖三侍經幃再入翰林為學士經術通明</hi>
<pb n="KR4d0180_WYG_010-7b"/>
<hi>誦説有法詔令簡嚴天下誦之胡氏自文恭脩簡相繼掌内外制一時以為盛事及是世將又踵公入贊書命</hi>
<hi>直學士院父祖子孫四世公悉裒次為書號四世經綸集以侈一門感遇之榮云</hi>投老多病文<lb/>
思衰落方以不稱為懼忽拜厚餽愧謝不知所言金鑿<lb/>
落<hi>酒器也白樂天詩云銀含鑿落杯</hi>已茂<hi>行狀作已楙茂字通用</hi>置酒新第嘗出<lb/>
臨勸犀圍亦所佩服者<hi>東坡先生用過韻冬至諸生飲酒詩云鶴髮驚全白犀圍尚半</hi>
<hi>紅</hi>故物依然重以感塞<hi>東坡先生曰曇秀畜龍尾研是蒋希魯舊物余在廣陵嘗從曇</hi>
<hi>秀識此研今復見之海嶺間依然如故人也</hi>某歸田十年<hi>後漢張平子作歸田賦晉陶淵明歸</hi>
<hi>去來辭云田園將蕪胡不歸</hi>銘親舊十數家凡致金幣皆不受端明<lb/>
<pb n="KR4d0180_WYG_010-8a"/>
雅游之故<hi>前漢書張耳傳曰耳雅游多為人所稱顔師古注曰雅故也言其故倦游交結豪傑是以</hi>
<hi>多為人所稱譽也</hi>輙欲因文字薦區區若復責賂則負愧幽明<lb/>
矣二合嘗啟封一觀具識厚意之所在今同良幣對來<lb/>
使封識回納幸勿再三徒費筆札<hi>前漢書司馬相如傳曰上令尚書給筆札</hi>
<hi>顔師古注曰時上多用紙故給札以書</hi>
薦枉手帖伏審信宿<hi>爾雅曰有客宿宿言再宿也有客信信言四宿也郭璞注曰再宿為</hi>
<hi>信重言之故知四信唐杜工部秋興詩曰信宿漁人還泛泛</hi>勝常又勤遣騎曲折已<lb/>
冐聞矣决不敢以十年之戒隳壞於一日望公眷存䕶<lb/>
<pb n="KR4d0180_WYG_010-8b"/>
此一節不果祇拜必辱深詧<lb/>
　　　與何排岸<hi>次彭</hi>
衰老歸田追懷故交藐然在萬里之外不果寓一書<hi>子産</hi>
<hi>寓書使告范宣子</hi>問安否即日春和不審體力何如䖍盗猖狂<lb/>
尚未伏誅官署在城府故自按堵所冀彊食不宣<lb/>
向來客居江外䝉一顧之重<hi>昔有賣駿馬者比三日於市人莫市乃見伯樂還而</hi>
<hi>視之去而顧之一日價増十倍</hi>别去又辱貽書存勞滋見久要<hi>論語曰久要不</hi>
<hi>忘平生之言亦可以為成人矣</hi>窮僻無便以不即占報為怍知代期不<lb/>
<pb n="KR4d0180_WYG_010-9a"/>
逺候伺造朝當遣介問所須<hi>古詩云遣騎問所須</hi>
　　　與劉機宜<hi>元興</hi>
騎從入里門衰老久安閒放無從一詣辱書喜愧之深<lb/>
具審即日勝健尊公守彭門東人厭亂喜見二天<hi>注見五巻</hi>
<hi>吳常州帖</hi>第觸熱以適千里無疾而驅<hi>載驅詩序疾驅於通道大都</hi>以適<lb/>
溫凊之宜也<lb/>
　　　與孫宣教<hi>字國器</hi>
春首造門而都其出矣<hi>前漢書司馬相如傳曰時從車騎雍容閒雅甚都顔師古注曰</hi>
<pb n="KR4d0180_WYG_010-9b"/>
<hi>都大美之稱也</hi>從大阮語<hi>晉書阮咸字仲容任達不拘與叔籍為竹林之遊諸阮居道北籍咸居道</hi>
<hi>南南阮貧北阮富</hi>移時尚懷欣對不足之意而以不見公為大<lb/>
恨也舟還欲寓一紙病懶復不果履兹凉秋體中勝否<lb/>
某去學校四十年追數几案之舊獨有公家父子而屏<lb/>
竄一隅又不時見可為太息不宣<lb/>
伏承令弟國華屬疾不救手足<hi>注見四巻張侍郎帖</hi>虧壞何痛如<lb/>
之某入夏苦瘡痬苛癢不能耐涉秋方小間猶未盡去<lb/>
體治療之方百藥盡試<hi>禮記月令曰仲夏之月聚畜百藥周易无妄之藥不可試也</hi>
<pb n="KR4d0180_WYG_010-10a"/>
以硫黄為主<hi>本草神農經石硫黄殺疥蟲日華子曰治惡瘡疥癬</hi>敝衣破履<hi>史記東郭</hi>
<hi>先生衣敝履不完行雪中履有上無下足盡踐地</hi>擁鼻而坐<hi>懼聞硫黄氣故也亦借用謝安能為</hi>
<hi>洛下諸生詠有鼻疾其音濁不流或以手掩鼻以效之</hi>不敢對一客舎弟自婦家<lb/>
歸聞仲逺有閨中之戚方知國華下世久矣窮陋寡聞<lb/>
不及致奠餽以為負也<lb/>
國華頃者數相見於清白堂相闊殆三紀之餘矣度其<lb/>
年與某相上下而不能記也某頃罹亡兄之喪一聞諸<lb/>
幼呱呱<hi>書益稷篇曰啓呱呱而泣注云泣聲也</hi>則心肺間如有湯火<hi>東坡先生</hi>
<pb n="KR4d0180_WYG_010-10b"/>
<hi>與王定國書云每念至此覺心肺間便有湯火芒刺</hi>國華諸郎皆已授室<hi>禮記婚禮婦降</hi>
<hi>自阼階授之室明婦為家主</hi>自足以慰目前也<lb/>
　　　與莊宣教<hi>字子平</hi>
里門<hi>前漢書酈食其傳曰為里監門又石慶醉歸入里門不下車萬石君怒之對案不食</hi>少留連<lb/>
日晤對亦足以慰區區又勤置醴<hi>注見三巻宫使李尚書帖</hi>此意厚<lb/>
矣<hi>後漢書馮異傳帝使中黄門賜以珍寳衣服錢帛詔曰倉卒蕪蔞亭豆粥滹沱河麥飯厚意久不報</hi>獨<lb/>
念主人翁<hi>藝文類聚曰武帝長夜至栢谷投逆旅宿主人翁疑帝為奸盗聚少年乃欲殺之</hi>喜<lb/>
事重客一費千金<hi>前漢書袁盎傳曰千金之子不垂堂又恵帝紀曰二千石錢二萬将軍四</hi>
<pb n="KR4d0180_WYG_010-11a"/>
<hi>十金晉灼注曰近上二千石賜錢二萬此言四十金實金也下凡言黄金真也不言黄謂錢也食貨志曰黄金</hi>
<hi>一斤直錢萬顔師古注曰諸賜言黄金者皆與之金不言黄者一金與萬錢也</hi>又出侍姬持觴<lb/>
臨勸纍珠妙曲<hi>禮記善歌者使人繼其聲上如抗下如墜曲如折止如藁木倨中矩句中鉤纍</hi>
<hi>纍乎端如貫珠歌之為言也長言之也東坡先生老饕賦曰忽纍珠之妙唱抽獨繭之長繰</hi>聞所未<lb/>
聞至今感悦也即日暑雨體中勝否衰老憚暑且復杜<lb/>
門<hi>國語楚靈王虐白公子張驟諫不聽趍而退杜門又前漢書王陵傳曰謝病免杜門顔師古注曰杜塞也</hi>
<hi>閉塞其門也杜字亦作殷音同</hi>未有尋盟之日<hi>左傳昭八年遂㑹于虢尋宋之盟也</hi>臨書<lb/>
悵惘<hi>東坡先生與徐得之帖云臨然書悵然又臨企邈然臨書惘</hi>
<pb n="KR4d0180_WYG_010-11b"/>
别來便欲馳問而以連夕不寐意象憒憒然<hi>注見六巻湯直閣帖</hi>
去家既久鄙事<hi>論語曰吾少也賤故多能鄙事</hi>亦滋出以故不即遣書<lb/>
省問無恙<hi>注見九巻與李主簿帖</hi>麰麥<hi>廣雅曰大麥麰也小麥來也説文云麰同所受來麰</hi>
<hi>也</hi>登塲時雨<hi>孟子有如時/雨化之者</hi>正去嵗鑿井灌畦之時也<hi>注見</hi>
<hi>一巻張右丞文注見五巻帖與常州帖</hi>
　　　與胡承務<hi>名宙</hi>
向來繫舟津亭一再屈過英姿秀發<hi>楚辭逺遊章序云文采秀發</hi>清<lb/>
言超詣<hi>唐杜工部詩紫燕自超詣翠駮誰剪剔</hi>坐客皆属目但苦紛紛不<lb/>
<pb n="KR4d0180_WYG_010-12a"/>
數奉周旋為恨别去復此隆暑侍奉何如某老憊畏暑<lb/>
喘卧一榻之上凉秋可幾解也<lb/>
髙文辱貺亹亹千言如行雲流水姿態横出<hi>東坡先生與謝師民</hi>
<hi>書云所云書教及詩賦雜文觀之熟矣大畧如行雲流水初無定質但常行於所當行常止於所可止文理自</hi>
<hi>然姿態横出</hi>反復究觀不謂投老復見竒作隋珠彈雀<hi>吕氏春秋</hi>
<hi>曰以隋侯之珠彈千仭之雀必笑之何也所用重而所作輕傳曰隋侯見蛇傷以藥封之蛇銜明珠徑幾寸純</hi>
<hi>白夜光燭室以報隋侯</hi>愧不克堪輙課數語占叙仰歎不足之意<lb/>
<hi>回啓見本集</hi>
<pb n="KR4d0180_WYG_010-12b"/>
舟還便屬亡女祥練<hi>記曰練而慨然祥而廓然又曰祥之日鼓琴瑟示人有終也</hi>齋<lb/>
祭甫畢即具裝展南興墓重以旱暵盪舟於絶潢斷港<lb/>
之中疲曳彌月方竟此一役厚意久不報<hi>注見本巻莊宣教帖</hi>簡<lb/>
慢之咎尚冀闊畧<lb/>
　　　與沈承務<hi>字德茂</hi>
被誨累紙伏審燕處超然<hi>老子曰燕處超然注見八巻朱直閣帖</hi>秋陽<hi>注見</hi>
<hi>五巻莊右司帖</hi>過於三伏<hi>隂陽書曰夏至後第三庚為初伏第四庚為中伏立秋後初庚為末伏厯</hi>
<hi>忌釋曰立秋以金代火也金畏火故至庚日必伏庚者金也故曰伏日</hi>可欵脩竹千竿<hi>韓文</hi>
<pb n="KR4d0180_WYG_010-13a"/>
<hi>公集游青龍寺贈崔羣補闕詩惟君與我同懐抱鉏去陵谷置平坦年少得途未要忙時清諫疏尤宜罕何人</hi>
<hi>有酒身無事誰家多竹門可欵又白樂天池上吟云有竹千竿</hi>獨不受暑<hi>杜工部集陪李北海晏歴</hi>
<hi>下亭詩脩竹不受暑交流空湧波</hi>偃仰自適也不宣<lb/>
須二檐輙持挽南軒巨竹千挺<hi>韓文公集藍田縣丞㕔記云博陵崔斯立元和</hi>
<hi>初以前大理評事言得失黜官再轉而為丞兹邑丞㕔舊有老槐四行南牆巨竹千挺儼若相持水㶁㶁循除</hi>
<hi>鳴斯立痛掃溉對樹二松日哦其間云</hi>其凉可藉但惡札不稱耳别有委<lb/>
屬不外<lb/>
老境日益頺憊方俟暑退遣一問已枉誨音愧荷之極<lb/>
<pb n="KR4d0180_WYG_010-13b"/>
具審秋暑佳勝比得二庵書大祲之餘<hi>注見一巻張右丞帖</hi>繼之<lb/>
旱暵如西徐舎傍兩岸車聲水欲乾矣惡嵗如此奈何<lb/>
<hi>史記曰凡候嵗美惡謹候嵗始正月旦决八風東南民有疾疫嵗惡東坡先生次劉貢父登黄州樓見寄韻云</hi>
<hi>數竒逢惡嵗計拙集枯梧</hi>新粟分遺粥縻所須<hi>説文曰粟嘉榖實也粟之為言續也爾雅</hi>
<hi>注曰江東呼粟為粢</hi>存録所逮拜貺銘藏<lb/>
聲問久不通而兩菴人來每聆興居亦足以慰山中連<lb/>
雪龜潭之寒<hi>先生文集載荆谿行記曰余嘗卜烏龜潭池於湖洑之北又文集有龜潭詩曰繞舎</hi>
<hi>蒔薗孫褰簾望竹君移床棲越䕃脱屐䕶苔紋釣影埀潭月樵歌出嶺雲慇懃一瓢水侑此并中芹又曰風漣</hi>
<pb n="KR4d0180_WYG_010-14a"/>
<hi>細娟娟月影光瀰瀰庭空韻琴筑故入幽人耳皓白有真色淡泊非世味誰能聽蠅蛙喚汝為鼔吹</hi>又過<lb/>
於山中今一鞭春<hi>王充論衡曰立春東耕為蛙象人男女各各執采鉏錢或立春牛象人土</hi>
<hi>牛未畢而耕也從氣應時示師下也</hi>更旬日風日清好老人可以具舟接<lb/>
晤不晚矣<lb/>
山蕷珍饋<hi>本草薯蕷一名山芋秦楚名玉延鄭越名土藷圖經曰生嵩髙山山谷今到處有之倦游</hi>
<hi>録曰薯蕷二字上一字犯本朝廟諱下一字犯唐朝廟諱舊名薯藥蓋避唐諱今曰山蕷亦避國朝諱也雷公</hi>
<hi>炮製方曰見使勿用平田生二三紀内者要經十紀者山中為上皮亦四面有髭生者妙故先生云此物惟出</hi>
<hi>於山中也</hi>極副所須此物惟出於山中每鬻於市<hi>禮記曰不鬻于市</hi>
<pb n="KR4d0180_WYG_010-14b"/>
不逮左右所遺者<hi>左右注見八巻莊右司帖</hi>又輔之崖蜜<hi>注見四巻五九兄提</hi>
<hi>舉帖</hi>益見存省周旋之矣頃時某人致此饋亦佳年來已<lb/>
罷絶有徳茂如故尤極欣荷也<lb/>
某嵗市薪炭於湖洑<hi>注見五巻莊右司帖</hi>而牛山一瓢<hi>先生文集載牛山菴</hi>
<hi>請疏元不著其名又載請僧了義住牛山菴一疏</hi>不得力遂至冐凂重辱留意<lb/>
所得薪炭極佳又復干扣但有愧荷今遣一舟趍前伺<lb/>
候頥令<hi>前漢書賈誼傳曰頥指如意如淳注曰但動頥指麾則取</hi>臨書莫喻感悰<lb/>
寳眷萬福令嗣昆仲<hi>先生文集載文有讀沈徳潤詩巻一詩殆徳茂昆仲</hi>不别書<lb/>
<pb n="KR4d0180_WYG_010-15a"/>
某輙有新醞二十尊持送冀檢領<lb/>
日念具裝入山一望聲光<hi>注見五巻常州吳守帖</hi>竟以事違但劇<lb/>
瞻向雪餘伏想休勝兩僧還山輙寓一紙問安否不宣<lb/>
烏薪雖䝉頥㫖<hi>注見前</hi>不敢遽遣舟促迫僧又云欲辦矣<lb/>
乃敢以聞望賜飭遣書愧恐<lb/>
門内萬福某人不别問某輙有紫微泉兩斗持獻冀檢<lb/>
領<hi>吕元中紫微泉記曰歐陽文忠公以右正言知制誥寮謫守滁上明年得釀泉於醉翁亭之東南隅一日㑹</hi>
<hi>屬於州廨有以新茶獻者公敕吏汲泉未至而汲者仆出水且慮後期遽酌它泉以進而公已知其非釀泉也</hi>
<pb n="KR4d0180_WYG_010-15b"/>
<hi>窮問之得紫微泉於幽谷山下文忠博學見精而又好竒既得是泉乃作亭以臨泉上名之曰豐樂堂時名公</hi>
<hi>宿儒皆為賦詩以紀其事由是紫微泉始盛聞於天下今帖中所稱酒名豈非滁泉官醖耶</hi>
　　　與鄒承務<hi>陶字志新</hi>
某自立秋欲馳一介<hi>春秋左氏傳襄公八年知武子使行人子貟對曰君有楚命亦不使</hi>
<hi>一介行李告于寡君</hi>擾擾至嵗盡竟不果今春席侔仲<hi>席畤字侔仲</hi>附<lb/>
送公所遺發函乃次魏之訃也<hi>次魏名宗謩志新子也玉篇訃芳付反告喪也</hi>
<hi>又至也</hi>省書三復舉室驚呼<hi>唐杜工部集贈衛八處士詩云訪舊半為鬼驚呼熱中腸</hi>
天之喪予一至此也<hi>語先進篇顔淵死子曰噫天喪予天喪予</hi>次魏髙才秀<lb/>
<pb n="KR4d0180_WYG_010-16a"/>
出一時<hi>按公集載鄒次魏誌文云臨川郡人鄒君次魏者始從余游自六經百氏諸子之書與太史公</hi>
<hi>所記無不讀文詞古雅深厚有典則笑語不妄進止可識未嘗狎遊燕惰以棄一日蓋先君子之澤也比余䝉</hi>
<hi>恩北歸積六七年相望二千里次魏恵然過予而學益博行益高文益竒云</hi>謂當起家繼先<lb/>
公侍御之後<hi>次魏墓誌云曾大父齊宣義郎大父餘建中靖國間歴三院為侍御史與鄒志完陳</hi>
<hi>瑩中江表民同時仕言職其言専以消朋比開公道為急崇寧初新將相用事得罪貶死父陶字志新云</hi>何<lb/>
奄至大故<hi>孟子今也不幸至於大故</hi>親老子幼賫恨而沒恭惟至情<lb/>
所鍾悲慟奈何<hi>晉史王衍嘗喪幼子山簡弔之衍悲不自勝簡曰懐抱中物何至如此衍曰聖</hi>
<hi>自忘情最下不及情然則情之所鍾正在我輩</hi>侔仲貶官還里中遣書勞其歸<lb/>
<pb n="KR4d0180_WYG_010-16b"/>
猶未見告旬日後致餉以别紙悼次魏之亡始與志新<lb/>
報問偕至重念公老矣不當以無益之事耗傷血氣為<lb/>
諸郎之憂也不宣<lb/>
某頃者流落江外次魏顧存特厚俯仰十五年遂隔存<lb/>
沒而相望二千里不獲致一哀今飭僧顯清者具薄祭<lb/>
區區悲悼已見於奠文中矣<hi>公集載文云嗚呼嗟我蠢愚云云</hi>向在宜<lb/>
黄<hi>縣名属撫州</hi>次魏已有子今授室否善人宜有後天定勝<lb/>
人<hi>史記申包胥曰天定能勝人人定亦能勝天</hi>此可必也向置二席在此去<lb/>
<pb n="KR4d0180_WYG_010-17a"/>
人僅能持信掩不可復將已干扣差一夫隨二僕至鄉<lb/>
縣歸時附納也<lb/>
累得書欲售陳極田幸甚某去七十無幾如次魏盛年<lb/>
已先朝露<hi>傳曰溘先朝露</hi>不謂衰老猶在世間所以汲汲欲舎<lb/>
之為負郭二頃之計<hi>史記蘇秦曰使我有負郭二頃田豈能佩六國相印乎又漢史陳平</hi>
<hi>傳家廼負郭窮巷注云負謂倚也</hi>頃得報以懐寳為懼<hi>傳曰匹夫無罪懐璧其罪</hi>今<lb/>
因遣二夫致次魏薄薦更委差一田客得力者盡付所<lb/>
得嵗租文足以濟目前所需也田直自不必次賈親攜<lb/>
<pb n="KR4d0180_WYG_010-17b"/>
<hi>鄒宗嘉字次賈志新第二子也</hi>只顯清或姚山一來某便以元得公據<lb/>
并合要文字盡齎納嵗租斷自丁卯年歸左右<hi>書序斷自唐虞</hi>
<hi>以下</hi>且欲此一種斷手<hi>杜工部詩云斷手寳應年</hi>慰此懸懸十二年溷<lb/>
志新不為不久矣萬一田直未盡如數他日固可待也<lb/>
二僕還奉報音伏審暑退燕居萬福群盗出沒官軍不<lb/>
能奈儻令大家富室盡徙城郭亦清野之遺意庻幾少<lb/>
弭矣公門内百口萬一竊發於夜半倉卒之中悔將何<lb/>
及孰如城居奠枕<hi>揚子曰奠枕于京</hi>髙卧以竢泰平區區至祝<lb/>
<pb n="KR4d0180_WYG_010-18a"/>
幸毋忽<lb/>
次魏除喪矣悼念至今猶未去心所幸四男子<hi>按次魏墓誌云</hi>
<hi>娶甘氏生四男子叔卿子卿春卿夏卿</hi>已能讀父之書乃翁為不亡矣想<lb/>
志新用此亦少慰也某三月中適李氏女子得疾不可<lb/>
治衰老䑛犢<hi>後漢楊彪子修為曹操所殺操見彪問曰公何衰之甚對曰愧無日磾先見之明猶</hi>
<hi>懐老牛䑛犢之愛操為之改容</hi>無以為心而妻母訃音踵來舎弟亦感<lb/>
危疾今幸小間而舘二醫彌月猶未遣投老殘年多故<lb/>
如此遣謝忽忽<lb/>
<pb n="KR4d0180_WYG_010-18b"/>
　　　與趙觧元<hi>名不拙字若拙</hi>
少别便欲啓問無恙<hi>前漢史李陵曰霍與上官無恙乎史記須賈曰范叔固無恙乎</hi>而<lb/>
姻舊以銘誌見屬老懶不如約及是數輩持書坌集<lb/>
終日伏几上如作書生時每遣一价如償重債以故雖<lb/>
欲作記徒有區區此心耳示誨喜聆大暑燕居欣豫承<lb/>
俛就秋賦高文當屬具眼而識真者少<hi>傳燈録云如來以正法眼藏傳</hi>
<hi>付後人又云南泉拈起毬子問僧那箇何似這箇對曰不似師云什麽處見那箇便道不似僧云若問某甲見</hi>
<hi>處放下手中物師云許徐具一隻眼又云鎮州普化和尚云臨濟小厮兒只具一隻眼</hi>勿示之未<lb/>
<pb n="KR4d0180_WYG_010-19a"/>
始出無宗遂使之驚而走也<hi>冲虚至徳真經云有神巫自齊來處於鄭命曰季咸</hi>
<hi>知人死生禍福壽夭期以嵗月旬日如神鄭人見之皆避而走列子見之而心醉而歸以告壺丘子曰始吾以</hi>
<hi>夫子之道為至矣則又有至焉者矣壺丘子曰吾與汝既其文未既其實而固得道與衆雌而無雄而又奚卵</hi>
<hi>焉而以道與世抗必信矣夫故使人得而相汝嘗試與來以予示之明日列子與之見壺子出而謂列子曰嘻</hi>
<hi>子之先生死矣弗活矣不可以旬數矣吾見怪焉見濕灰焉列子入涕泣沾襟以告壺子壺子曰向吾示之以</hi>
<hi>地文萌乎不震不止是殆見吾杜徳機也嘗又與來明日又與之見壺子出而謂列子曰幸矣子之先生遇我</hi>
<hi>也有瘳矣全然有生矣吾見杜權矣列子入告壺子壺子曰向吾示之以天壤名實不入而機發於踵此為杜</hi>
<hi>權是殆見吾善者機也嘗又與來明日又與之見壺子出而謂列子曰子之先生坐不齋吾無得而相焉試齋</hi>
<pb n="KR4d0180_WYG_010-19b"/>
<hi>將且復相之列子入告壺子壺子曰向吾示之以大冲淵莫朕是殆見吾衡氣機也鯢旋之潘為淵止水之潘為</hi>
<hi>流水之潘為淵濫水之潘為淵沃水之潘為淵汎水之潘為淵雍水之潘為淵汧水之潘為淵肥水之潘為淵</hi>
<hi>是為九淵焉嘗又與來明日又與之見壺丘子立未定曰自失而走壺子曰追之列子追之而不及反以報壺子</hi>
<hi>已㓕矣已失矣吾不及也壺子曰向吾示之以未始出吾宗吾與之虛而委蛇不知其誰何因以為弟靡因以</hi>
<hi>為波流故逃也</hi>不宣<lb/>
　　　與撫州疎山白雲如老<hi>了如</hi>
奉告喜承戒體清安某門内多故衰老筋力殆盡於喪<lb/>
祭醫藥之間<hi>先生集載與五九兄提舉帖云某少兄一嵗年來多故喪祭醫藥種種闗心殆無虛</hi>
<pb n="KR4d0180_WYG_010-20a"/>
<hi>月勞生可厭比因醮謝作一青詞末後數句云如貧賤富貴壽夭之數固有定命不敢仰祈而水火盗賊疾厲</hi>
<hi>之虞出於非常尚冀加䕶區區本志可見於此</hi>初欲馳告而道眼所照<hi>東坡先生謝怡</hi>
<hi>然茶詩聊將試道眼莫作兩般看又與王定國書曰願公以道眼照破</hi>如東風射馬耳<hi>東坡</hi>
<hi>先生文集載跋晁氏考牧圗詩云烟簔雨笠長林下老去而今空見畫世間馬耳射東風悔不長作多牛翁又</hi>
<hi>和何長官詩云向説市朝公子何殊馬耳東風又唐李翰林答王十二寒食獨酌有懐詩世人聞此皆掉頭有</hi>
<hi>如東風射馬耳</hi>故不復云云也<hi>前漢史汲黯傳曰吾欲云云顔師古注曰云云猶言如此如此</hi>
<hi>也史畧其辭耳</hi>不宣<lb/>
藏記久不馳遣遂无藉口<hi>東坡先生孫武論曰立毫髮之功以藉其口</hi>向來<lb/>
<pb n="KR4d0180_WYG_010-20b"/>
清老館置方丈凡八日使令四五輩連夕驚魘不能著<lb/>
寢唯某大齁<hi>火侯切字書云䶎齁鼻息也東坡先生琴枕詩云鼻息齁齁自成曲</hi>達曉方<lb/>
寤疎拙寡與伐樹削迹不容於世<hi>莊子天運篇曰孔子西游於衛顔回問師</hi>
<hi>金曰以夫子之行為奚如師金曰惜乎夫子其窮哉顔淵曰何也師金曰夫芻狗之未陳也盛以篋衍巾以文</hi>
<hi>綉尸祝齋戒以將之及其已陳也行者踐其首脊蘇者取而㸑之而已將復取而盛以篋衍巾以文綉遊居寝</hi>
<hi>卧其下彼不得夢必且數眯焉物入目中播糠眯目莊子曰今日夫子亦取先王已陳芻狗取弟子游居寢</hi>
<hi>卧其下故伐樹於宋削跡於衛窮於商周是非其夢耶圍於陳蔡之間七日不火食死生相與鄰是非其眯耶</hi>
<hi>又盗跖篇曰再逐於魯削跡於衛窮於齊圍於陳蔡不容身於天下</hi>而山靈却無勒迴俗<lb/>
<pb n="KR4d0180_WYG_010-21a"/>
駕之意<hi>文選孔徳璋北山移文云請回俗士駕為君謝逋客又東坡先生與佛印禪師書云昔人一涉</hi>
<hi>世事便為山靈勒回俗駕</hi>念欲以文字言語刻留山中結此勝因而<lb/>
公屬令記所營大藏豈非榮願<hi>先生文集載撫州疎山白雲禪院大藏記曰撫</hi>
<hi>州疎山白雲禪院長老了如以書抵故人孫某了如領疎山之衆十六年矣江左大叢林甲天下隆樓傑閣相</hi>
<hi>望以百數疎山蓋其一也了如又以旃檀衆香黄金百寳創二大輪藏聚書五千四十八巻充入之縹帶牙籖</hi>
<hi>琅函鈿軸有大神龍背負之以出于海諸化菩薩莊嚴相好之妙蠻君鬼伯地行空飛之衆穹堂奥殿丹漆輪</hi>
<hi>奐之飾洞心駭目極一時之巨麗父老縱觀涕泣作禮以為未始見也請為我記之余以書復曰諸佛所説微</hi>
<hi>妙第一真實了義祖祖相授以心為法故大千拊几一鳴而説法竟老宿下牀一匝而轉藏畢譬之良馬示之</hi>
<pb n="KR4d0180_WYG_010-21b"/>
<hi>千影而躡雲追風一日萬里諸佛子以出世間法提引未悟而區區事紙上語連篇累牘又將何為也了如曰</hi>
<hi>不然學道無自虛空入者曷覩祕宻予曰然遂記之</hi>　<hi>原闕</hi>　　　　今夏遣僕<lb/>
入宜黄當持送鬼神在旁不食言<lb/>
　　與建康清凉交老<lb/>
向䝉錫杖逺臨殊慰久濶示書喜聆安穏某囊中偶有<lb/>
餘資恐犯借汝閒看之戒遂築數楹以寄衰老而百役<lb/>
紛然心力俱憊既而悔之何時奉接臨書惘然<hi>釋氏要覽云西</hi>
<hi>天比丘持錫杖有二十五儀凡至室中不得着地必挂於壁出則持以行故釋氏稱游行僧為游錫子安住僧為挂</hi>
<pb n="KR4d0180_WYG_010-22a"/>
<hi>錫子</hi>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4d0180_WYG_010-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　内簡尺牘巻十<lb/>
</p>
<p>
</p>
  </div>
</body>
</text>
</TEI>
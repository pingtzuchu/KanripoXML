<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>内簡尺牘巻九</head> <lb/>
    <p>
<pb n="KR4d0180_WYG_009-1a"/>
欽定四庫全書<lb/>
　内簡尺牘巻九<lb/>
　　　　　　　　　　　　宋　孫　覿　撰<lb/>
　　　　　　　　　　　　　　李祖堯　註<lb/>
　　　與李推官<lb/>
洶洶遂竟此嵗<hi>前漢史髙帝紀曰天下匈匈顔師古注曰匈匈喧擾之意古字不從水假借匈</hi>
<hi>字用之</hi>信吾生之無聊也<hi>前漢史吳王濞傳曰計乃無聊又張耳傳曰天下父子不相聊</hi>
<hi>顔師古注曰言無聊賴以相保養也</hi>公方坐穩處<hi>東坡先生與曹司勲書曰恵州風土差厚山水</hi>
<pb n="KR4d0180_WYG_009-1b"/>
<hi>秀䆳食物粗有但少藥耳近報有永不叙復指揮正坐穏處亦且任運也</hi>而以懷土<hi>語里仁篇君子</hi>
<hi>懷徳小人懷土</hi>不能附託巨芘為恨爾示書喜聆春秋動止勝<lb/>
常淛東帥止有兩狀皆為當路者刼取而去<hi>孟子公孫丑問曰夫</hi>
<hi>子當路於齊又後漢張網曰豺狼當路</hi>自顧綿力<hi>前漢史嚴助傳曰綿力薄材顔師古注曰緜弱</hi>
<hi>也言其柔弱如緜</hi>不能折春螽之股<hi>列子云云</hi>况欲捩烏犍之鼻知<lb/>
公讀此可以捧腹一笑也<hi>先生集與王壽基帖云示别紙必遭捩鼻之厄也</hi>
　　　與常州張司理<hi>字子賜</hi>
别去經宿<hi>爾雅曰有客宿宿言再宿也</hi>佳否公過舊所臨<hi>東坡先生集有文之</hi>
<pb n="KR4d0180_WYG_009-2a"/>
<hi>出小鬟詩云學語雛鶯在柳隂臨行呼出翠帷深通家不隔同年面得路方知異日心趂著春衫遊上苑要尋</hi>
<hi>國手敎新音嶺梅不用催歸騎截鐙須防舊所臨</hi>想復少留劉郎鬢未衰而桃<lb/>
花顔色已不如故也一笑<hi>先生自注此帖後云是時莊守撻二隊長之後唐孟棨本</hi>
<hi>事詩云劉禹錫召還作贈看花君子詩云紫陌紅塵拂面來無人不道看花回𤣥都觀裏桃千樹盡是劉郎去</hi>
<hi>後栽有言其怨憤者引此詩為證復出為連州再召還又題云貞元二十一年春余為屯田員外郎時此觀未</hi>
<hi>有花後貶潮州居十年召至京師人言有道士手植仙桃盛如霞遂有前篇旋又出牧於今十四年始為主客</hi>
<hi>重訪舊遊無復一株惟兎葵燕麥動揺春風耳因再題云百畝庭中半是苔桃花净盡菜花開種桃道士歸何</hi>
<hi>處前度劉郎今又來又史記曰孫子試兵以王寵姬二人為軍隊長二鼔宫女皆掩口而笑</hi>
<pb n="KR4d0180_WYG_009-2b"/>
　　　與八十姪司户<lb/>
承以中暍伏枕<hi>暍暑病也詩曰展轉伏枕</hi>比及剽聞已遂藥喜<hi>注見二巻</hi>
<hi>胡樞密帖</hi>不復遣問示書欣審體力益勝西徐得雨數寸聞<lb/>
洛社已北<hi>西徐公所居也與洛社皆在常州</hi>不破塊<hi>西京雜記董仲舒曰太平之時雨不</hi>
<hi>破塊津莖潤葉而已</hi>州檄諸縣出郊勸農農不待勸盍走群望而<lb/>
禱<lb/>
　　　與祝宰得之<hi>名求仁</hi>
馳心故人之側千里相望無以自見兩辱恵問何啻跫<lb/>
<pb n="KR4d0180_WYG_009-3a"/>
然之音<hi>南華真經徐無鬼曰越人去國數日見其所知而喜去國旬月見所嘗見於國中者喜及期年</hi>
<hi>也見似人者而喜矣不亦去人滋久思人滋深乎夫迯虛空者藜藋柱乎鼪鼬之徑踉位其空聞人足音跫然</hi>
<hi>而喜矣何况乎昆弟親戚之謦欬其側者乎</hi>得之據案之初去一大猾老吏<lb/>
憚驚便合擁黄紬放衙也<hi>詩史云文潞公初登第以大理評事知榆次縣新鞔衙鼔</hi>
<hi>來呈公戲書其上曰置向譙樓一任撾撾多撾少不知他如今幸有黄紬被努出頭來道放衙</hi>
老病相乗比苦瘡痏癡坐兀然如被囚縶尫殘惡寒尚<lb/>
未挾纊<hi>春秋左傳師人多寒王撫而勉之三軍之士如挾纊</hi>老饕嗜食<hi>左傳饕于飲食</hi>大<lb/>
半不敢下筯<hi>晉何曽日食萬錢猶言無下筯處</hi>及是方間而書債盈几<lb/>
<pb n="KR4d0180_WYG_009-3b"/>
次第酬之故於報問尚有欲陳於左右者不能盡更竢<lb/>
一信也<lb/>
　　　與朱宰<hi>守道</hi>
比苦瘡痏侵尋兩時親舊交致方藥以百數無一騐者<lb/>
延蔓兩手遂致閣筆<hi>魏王粲才髙鍾繇王朗等閣筆不敢下手</hi>念公疾有間<lb/>
矣尚欲問安否而莫克薦區區伏䝉遣騎傳教以愧以<lb/>
喜具審早寒尊履益勝某宿恙雖未盡除已去十九矣<lb/>
方近筆硯啓報不復縷陳不宣<lb/>
<pb n="KR4d0180_WYG_009-4a"/>
雲間並海地汚下而足疾利高燥守道當治一室以版<lb/>
籍地避逺蒸濕當自勿藥矣大率年過五十在世諦中<lb/>
所當衛生經<hi>南華真經曰南榮趎曰里人有疾里人問之病者能言其病然其病病者猶未病也</hi>
<hi>若趎之聞大道譬猶飲藥以加病也趎願聞衛生之經而已矣老子曰衛生之經能抱一乎能勿失乎能無卜</hi>
<hi>筮而知吉凶乎能止乎能已乎能舎諸人而求諸已乎能翛然乎能侗然乎能兒子乎兒子終日噑而嗌不嗄</hi>
<hi>和之至也終日握而手不掜共其徳也終日視而目不瞚偏不在外也行不知所之居不知所為與物委虵而</hi>
<hi>同其波是衛生之經而已</hi>益壽命者留意毋忽<lb/>
某病餘食禁已放行而領蝤蛑糖蟹<hi>筆談云宋明帝好食蜜漬鱁鮧一食</hi>
<pb n="KR4d0180_WYG_009-4b"/>
<hi>數升鱁鮧乃今之烏賊魚腸也如何以蜜漬而食之大業中吳都貢蜜蟹二千頭蜜擁劒四罋又何嗣嗜糖蟹</hi>
<hi>大抵南人嗜鹹北人嗜甘魚蟹加糖蜜者蓋便於北俗也</hi>鮓醽之貺拜嘉欣荷舟還<lb/>
輙以酒酢十㪷將區區酒調停未盡善不敢多致氣候<lb/>
稍寒别遣<lb/>
　　　與章宰<hi>元力</hi>
久於懶放不果遣問示誨感悦喜聆動止尊安溧水官<lb/>
期<hi>溧水縣属建鄴</hi>尚有嵗餘諸公袞袞登臺省<hi>唐杜甫集醉時歌云諸公袞袞</hi>
<hi>登臺省廣文先生官獨冷甲第紛紛厭梁肉廣文先生飯不足廣文先生鄭䖍也説者謂袞袞言相繼而登賢</hi>
<pb n="KR4d0180_WYG_009-5a"/>
<hi>不肖無所辨也裴逸民序前言鵾行袞袞可知云</hi>賢者獨安枳棘之棲<hi>後漢史循吏傳</hi>
<hi>仇覽字季智一名香陳留考城人年四十縣召補吏選為蒲亭長考城令王渙署為主簿謂覽曰主簿聞陳元</hi>
<hi>之過不罰而化得無少鷹鸇之志耶覽曰以為鷹鸇不若鸞鳳渙謝遣曰枳棘非鸞鳳所棲百里豈大賢之路</hi>
<hi>今日太學曳長裾飛名譽皆主簿後耳以一月奉為資勉卒景行</hi>可為太息也不宣<lb/>
某歸老五年粗了塟送婚嫁之責遂營一區以老<hi>前漢史揚</hi>
<hi>雄傳云有宅一區</hi>詒書贊喜愧荷之深某頭方命薄所向輙值<lb/>
牆屋而九萬扶揺<hi>南華真經曰窮髮之北有㝠海者天池也有魚焉其廣數千里未有知其</hi>
<hi>脩者其名鯤有鳥焉名為鵬背若泰山翼若垂天之雲摶扶摇羊角而上者九萬里絶雲氣負青天然後圗南</hi>
<pb n="KR4d0180_WYG_009-5b"/>
<hi>且適南溟也斥鷃笑之曰彼且奚適也我騰躍而上不過數仭而下翺翔蓬蒿此亦飛之至也而彼且奚適也</hi>
<hi>此小大之辨也</hi>决起蒿艾<hi>南華真經曰蜩與鷽鳩笑之曰我决起而飛搶榆枋云</hi>均為一<lb/>
適也<lb/>
䝉餉滁陽二集啓讀數過一洗耳目之陋幸甚不可言<lb/>
也滁陽自李庶子著名天下<hi>公集有滁州重建醉翁亭記云文忠歐陽公慶厯中</hi>
<hi>守滁陽得瑯琊谷幽築亭與滁人游登衛公懷髙樓酌庶子泉觀李陽氷小篆徙置谷中云</hi>本朝王<lb/>
黄州<hi>東坡先生跋韓魏公詩後云元之自黄遷蘄州沒于蘄然世之稱元之者必曰王黄州而黄人亦曰</hi>
<hi>吾元之也</hi>歐陽公以道徳文章師表一世州人號二賢置屋<lb/>
<pb n="KR4d0180_WYG_009-6a"/>
以祠<hi>重建醉翁亭記云邦人畫歐公像偕王元之號二賢置屋以祠云</hi>爾後曽南豐記<lb/>
醒心亭<hi>記具南豐先生文集重建醉翁亭記云南豐記醒心亭以姓名列於公文之次以為榮</hi>荆<lb/>
公東坡醉翁吟<hi>重建醉翁亭記云當是時公名震天下流風餘韻藹然被于淮壖楚甸間一時</hi>
<hi>巨儒宗公髙人勝士聲氣相求大篇傑句發于遐想如富鄭公韓康公王荆公皆賦醉翁吟東陽沈遵為醉翁</hi>
<hi>操而東坡為之辭云</hi>李邦直記游<hi>重建醉翁亭記云李邦直來臨州周視府舎凡歐公朝衙夕坐</hi>
<hi>燕休之所與夫釣遊之處為瑯琊記龕于㕔事之壁記具淇水集中</hi>曾子開序慶厯諸公<lb/>
詩文<hi>重建醉翁亭記云曾子開増治祠屋具牲醴為文以祭率州之賔属拜焉所以示邦人尚徳也</hi>而<lb/>
瑯琊山水<hi>重建醉翁亭記云滁為小州在淮海窮絶晉琅琊王嘗國於此遂名其山云云</hi>遂與<lb/>
<pb n="KR4d0180_WYG_009-6b"/>
峴山俱傳矣<hi>襄沔記云峴山髙五百步周回四百一十步東臨漢水又南雍州記峴山名阿頭山</hi>
<hi>上有驛道漢武秩祭漢水山上有壇壇西有羊祐碑祜字叔子平生遊憇之地建碑立廟嵗時饗祭焉望其碑</hi>
<hi>者莫不流涕杜預因名為墮淚碑又云杜預好為後世名刻石為二碑一沉萬山之下一立峴山之上也</hi>黄<lb/>
州傳五伯馬進著為世戒<hi>傳見王黄州小畜集今載于滁陽集中</hi>通經學<lb/>
古之士固不竢此而不知書者又不知祖拊巻三嘆而<lb/>
已<lb/>
　　　與楊宰<hi>名煒字元光</hi>
謂公從事去矣不果馳問被誨喜聞前驅<hi>詩伯兮篇云伯也執殳為</hi>
<pb n="KR4d0180_WYG_009-7a"/>
<hi>王前驅</hi>已反故里嵗晏餘寒㐲惟侍奉均勝元光壯年當<lb/>
立功名之地而投閒自棄竊為宰天下者惜也<hi>注見二巻楊樞</hi>
<hi>密帖</hi>
某老矣受一㕓以託餘命<hi>注見六巻錢舍人帖</hi>坐席未煖而邊告<lb/>
至復治舟楫舟中五十口如匏繫<hi>論語云吾豈匏𤓰也哉焉能繫而不食</hi>
不能去殊羡公翛然也忽聞飭使報謝南北講解少紓<lb/>
卒嵗之憂矣<hi>詩七月篇何以卒嵗注云卒終也</hi>
某與元光不惟婚姻之好<hi>按公集載右從政郎台州黄巖縣令楊元光墓表云煒常</hi>
<pb n="KR4d0180_WYG_009-7b"/>
<hi>州晉陵人也祖晦贈大中大夫父植朝㪚大夫母宜人孫氏又云大夫公之次母宜人余族姑也垂老矣哭二</hi>
<hi>壯子云</hi>而聲氣之求<hi>易乾卦同聲相應同氣相求</hi>豈應自外疎投老多<lb/>
病隅坐棄日寒温不接婁<hi>音屢</hi>深年所嬾慢之罪尚復何<lb/>
道被誨勤懇具審履兹嵗元<hi>前漢史王裒傳注云</hi>侍奉多慶某謂<lb/>
公臨黄巖久矣曾守<hi>名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字宏父</hi>詩文能傳父祖之學<hi>注見七巻</hi>
<hi>與蘇守帖</hi>如吾元光必已据客右省書猶待二年之次尚冀<lb/>
詔徵少貸州縣之勞也<hi>後漢史梁竦曰大丈夫居世生當封侯死當廟食如其不然閒</hi>
<hi>居可以養志詩書足以自娱州縣之職徒勞人耳</hi>
<pb n="KR4d0180_WYG_009-8a"/>
某自北轅始見元光詩文秀出一時餘子莫及也<hi>按墓表云</hi>
<hi>元光少時英爽有大志讀書一過目已通念属文辭敏妙駿發頃刻數百千言云</hi>衰老待盡塊<lb/>
坐一隅而寓舎在淛江之東寤寐懷想於今十年而莫<lb/>
見其面比辱示問究觀一紙之間不過數十語而文義<lb/>
錯綜<hi>易繫辭曰錯綜其數</hi>如李營邱山水短屏團扇之上<hi>郭若虚圖畫見</hi>
<hi>聞志云李成字咸熈其先本唐宗室避地營邱因家焉成志尚冲寂髙謝榮進博涉經史外尤善畫山水寒林</hi>
<hi>神化精虚超人逺甚云</hi>沛然有長江萬里之勢<hi>世説袁彦伯為謝安南司馬都下諸</hi>
<hi>人送至賴鄉將别既自悽惘嘆曰江山遼落居然有萬里之勢</hi>可喜可嘆也<lb/>
<pb n="KR4d0180_WYG_009-8b"/>
向大雅姪来過見尊公哀詞石刻<hi>公集載楊公大夫哀詞序云左朝散大夫主管江州</hi>
<hi>太平觀晉陵楊公以紹興五年六月壬戌遇疾卒于嵊縣之寓舎家貧喪不能歸諸孤以遺令葬于縣之清化</hi>
<hi>鄉福泉山之原上某為兒童時嘗從公授章句公妻宜人又某之諸姑也念無以致其哀者乃哀之以辭公諱</hi>
<hi>佑字彦安中元祐九年進士第慷慨有大節素貧賤晏如也左丞蔡某貴震時欲以女妻公辭不就故相蘇公</hi>
<hi>讀公文而嘆曰非近世之時文也以館職薦于朝雖不果用而名號隠然為東南之望矣太上皇帝即位詔中</hi>
<hi>外實封言事公慨然上書請解元祐黨錮以崇寛大之恩反復開説有人所難言者久之有司第其書入邪等</hi>
<hi>坐是斥不用流落州縣三十年建炎初政稍追録舊人之在籍者而公已老矣生三男子曰炬曰焌曰煒皆属</hi>
<hi>仕籍能力學世其家炬舉紹興二年進士第焌煒尤長於文辭追述公平生大節以俟當世能文章名卿大夫</hi>
<pb n="KR4d0180_WYG_009-9a"/>
<hi>功徳識其墓詞曰有美一人兮貌豐頥而頎頎佩芝蘭而服明月兮冠切雲之巍巍呑雲夢之八九兮吐千丈</hi>
<hi>之虹霓横四海而髙逝兮背一世而獨馳繄受才之雄騖兮挺巨木之百圍萬牛回首而莫致兮森溜雨之蒼</hi>
<hi>皮嗟黨論之方興兮千夫聚而挽推哀古人之離患兮一紛白首之纍纍舒忠悃之憤悱兮排帝閽之九扉嘉言</hi>
<hi>發而逢怒兮亦坐鉤黨而錮之孤雄束咮而不鳴兮蚋薨薨而聚醯九牢棄而不御兮羞堇喙而療饑悟驚俗</hi>
<hi>而來患兮終老乎枳棘之卑栖剡山之叢叢兮剡之水清且漣漪杖藜葛屨往來其間兮挾簞瓢而佩鋤犂遂</hi>
<hi>奄忽而不反兮飛上天而騎箕風厲厲而造哀兮宿草變而春菲山川欝其如故兮淚疾下而淋衣遣巫陽使</hi>
<hi>下招兮鬼之來兮是非度中流之兩旗兮猶想像於庻幾</hi>指公名曰嘗移書論刺貴<lb/>
臣而諸公及其翁某初不知也久之已楙<hi>胡尚書交脩字也</hi>訪<lb/>
<pb n="KR4d0180_WYG_009-9b"/>
别稱公文如哀詞所云而墓銘已下筆属嘗大忤權貴<lb/>
人未敢出也省書知己入石他日乞一本幸甚<lb/>
　　　與臨安王宰<hi>傳字慶長臨安府臨安縣古衣錦軍也</hi>
示書伏審寒令浸嚴體中益勝比寓封境<hi>前漢書刑法志曰提封萬</hi>
<hi>井又地理志曰開地斥境</hi>政聲籍甚<hi>前漢書陸賈傳曰名聲籍甚孟康注曰言狼籍甚盛蘇鶚演義</hi>
<hi>曰狼籍者物雜亂之稱狼豺狼也籍者藉言狼起卧遊戲多籍其草而草皆雜亂遂成狼籍之名藉為籍者逐</hi>
<hi>其語順</hi>已極驚嘆别紙属令記新學之成<hi>先生文集載臨安三府臨安縣學記曰</hi>
<hi>代之學尚矣自京師至于黨庠遂序皆有學自㓜壯至于老自天子至于公卿大夫士皆不可一日而失于學養</hi>
<pb n="KR4d0180_WYG_009-10a"/>
<hi>老勞農鄉射飲酒論獄受成獻馘之事一皆出於學而賢能之書攷言選藝之政又皆興於學當是時也王道</hi>
<hi>大治人文化成士有常心家無殊俗自朝廷之上以至四方萬里閨門側陋之隠君子宿道向方小人脩慝徙</hi>
<hi>義武夫好徳賤妾知命牛羊之牧不踐行葦有一不善如見恠焉固已不容於其間而絃誦之音洋洋然所謂</hi>
<hi>比屋可封者周道衰學校廢時君世主惟錢榖甲兵之問而不及於爼豆於是謀夫説客擊劍扛鼎雞鳴狗盗</hi>
<hi>之徒皆得以靡衣玉食館于上而王者之迹熄矣間有豪傑特起之士雖無文王猶興而卓然自立於世者道</hi>
<hi>雖不明乎天下必明乎已道雖不行乎天下必行乎妻子孝悌者人子事親之常道也卿大夫得一人焉以為</hi>
<hi>獨行而表其閭忠義者人臣事君之大誼也太史氏得一人焉以為竒節而列于傳唐有陽城隠于中條山而</hi>
<hi>逺近化其徳争訟者不於有司而赴於其門太宗以一旅定天下而房杜王魏之勲獨出於王通之弟子嗟夫</hi>
<pb n="KR4d0180_WYG_009-10b"/>
<hi>三代之王同四海於一堂之上人人有士君子之行而世衰道微僅得一二於千萬人之中可悲也已臨安府</hi>
<hi>臨安縣舊有學在今治所東南隅自三舎罷廢再更方臘之亂掃地盡矣而縣以春秋釋菜著於令蓋嘗改寓</hi>
<hi>西即佛舎之保錦院為學帥其属以祀孔子紹興十四年詔天下州縣皆立學左朝請郎知縣事王侯傳字慶</hi>
<hi>長相其宫湫隘破露上無蓋障旁無生師之廬不足以稱天子隆儒重道敎養多士之意乃議徙故地少西屋</hi>
<hi>而垣之一邑之豪欲進子弟於學者相與圗之如不及於是門闥靖深殿寢崇邃講藝之堂栖止之舎庖湢庫</hi>
<hi>庾皆具又命工更塑先聖先師之像與凡從祀者十人巍冠盛服配食侑坐凛然如生侯乃㳙日齋戒属邑民</hi>
<hi>之秀者陳牲幣三獻之禮禮成父老聚觀太息以為未嘗有也乃為書抵故人孫某曰縣之新學成為我記之</hi>
<hi>臨安東南一大縣在長山大谷中桑麻絲枲之富自足而無貧民惟侯好學知方不務出竒以立聲威而以敎</hi>
<pb n="KR4d0180_WYG_009-11a"/>
<hi>化禮義為世標表有古循吏之風俗恬殺牛吏數十令峻笞扑嚴賞捕莫能禁侯至遂徙業人死則習用浮屠</hi>
<hi>法舉而燔之侯告以喪死葬埋之制其俗大變及是奉詔修起學宫士民向化興於行誼彬彬然比齊魯焉凡</hi>
<hi>為屋若干楹經始于下詔之十二月而落成於明年九月之望余聞之士非懷居也而環堵之不庇士非謀食</hi>
<hi>也而藜藿之不充於以求道豈不難哉故自一畝之宫進居廟堂論道之地自一簞之食起從九鼎大烹之享</hi>
<hi>皆上之人所以養賢之具夫食焉而怠其事雖圬者不敢一日舎墁而嬉况承學之士䝉被敎養之澤而忽焉</hi>
<hi>不省哉居相群出相友鑴磨攷練以充其材窮為匹夫化一鄉達為公卿善天下無愧於中而已</hi>固願<lb/>
以所聞揭之金石<hi>文中子銘于金石</hi>而文辭骫骳<hi>前漢書枚乗傳曰其文骫</hi>
<hi>骳顔師古注曰骫古委字骳音被骫骳猶言屈曲也</hi>不稱為懼更辱褒予之過愧<lb/>
<pb n="KR4d0180_WYG_009-11b"/>
汗而已不宣<lb/>
十綾重餉不當丐免属此北歸親舊委属凡致餽謝皆<lb/>
不受止拜由拳之貺<hi>由拳聚落名也在臨安縣治之西數十里村氓往往業紙以自給其</hi>
<hi>質勻細而重厚為江浙冠目曰由拳紙也</hi>亦足以當領重意也諸生亦致厚<lb/>
遺<hi>前漢書叔孫通傳曰為高祖起朝儀召魯諸生三十餘人</hi>皆不敢啓封掩亦望致<lb/>
此區區<lb/>
比自荆溪上䝉還得所遺書属使人已返訪便未獲又<lb/>
領手敎具審動止萬福某山林投老日從漁樵於寂寞<lb/>
<pb n="KR4d0180_WYG_009-12a"/>
之濵<hi>韓文公集答崔立之書猶將耕於寛閒之境釣於寂寞之濵</hi>惟公髙誼<hi>莊子楚昭王謂</hi>
<hi>司馬子綦曰屠羊説居處卑賤而陳誼甚髙</hi>時枉尺書<hi>注見七巻莊右司帖</hi>訪問存沒<lb/>
嘗恨古人不可復見<hi>清逸潘延之贈郭公父詩曰休恨古人不見我尤喜江東獨有卿</hi>
不圗晩遇得慶長於姻戚之中<hi>爾雅曰婿之父為姻又曰兄弟婿之黨為姻兄</hi>
<hi>弟也</hi>幸甚過望不可言去秋妻母㑹塟邑人談公不去口<lb/>
<hi>韓文公集答楊子書曰東野吃吃説足下不離口又東坡先生與秦太虚書曰公擇近過此相聚説太虚不離</hi>
<hi>口</hi>新令尹<hi>語公冶長篇子張問曰令尹子文三仕為令尹無喜色三已之無慍色舊令尹之政必以</hi>
<hi>告新令尹何如子曰忠矣</hi>忽揭一榜民户不得還私債初亦欣然已<lb/>
<pb n="KR4d0180_WYG_009-12b"/>
乃扣緩急所向<hi>前漢史孝宣帝許后傳曰緩急相䕶又刑法志曰緩急足以相死又曰緩急非</hi>
<hi>有益</hi>婦人剪髪入市持男易斗粟鬻賣農桑之具流逋<hi>注見</hi>
<hi>七巻揚州榮守帖</hi>紛然遂復揭榜令上户放債試觀此一事如<lb/>
公安得不去思乎<hi>前漢書王成黄霸朱邑龔遂召信臣所居人留所去見思生有美號死見</hi>
<hi>奉祀又何武傳武字君公蜀郡人其所居亦無赫赫名去後常見思</hi>聞封内雨暘兩適蠶<lb/>
麥豐登兹固善政所感也<lb/>
某頓首比領誨答已復月餘即日連雨尊履復何如伏<lb/>
惟動止萬福某復有吳門<hi>注見平江王守帖中</hi>之役拘縻未果儻<lb/>
<pb n="KR4d0180_WYG_009-13a"/>
遂此行過境又得欵見<hi>慶長為無錫宰故云</hi>
某頓首新宜興宰陳徳振<hi>九域志常州毘陵郡軍亊望宜興縣在州西南一百二十</hi>
<hi>里二十六鄉胡洑張野二鎮</hi>其兄坐累拘籍田産後得㫖給還獨有<lb/>
屬無錫者<hi>九域志曰常州毘陵郡軍事望無錫縣在州東九十一里三十三鄉一鎮</hi>猶未盡<lb/>
得一劄馳扣望特達之賜追幹人佃客等盡數給還幸<lb/>
甚此物自降指揮後不屬官又未歸陳氏而為小人乾<lb/>
沒<hi>顔師古曰乾音干又魏志傅嘏傳曰豈敢傾根竭本寄命洪流自激於乾沒乎晉潘岳與賈謐為二十四</hi>
<hi>友其母數誚之曰爾當知足而乾沒不已乎裴松之注魏志曰服䖍直以乾沒為射成敗而不説乾沒之義如</hi>
<pb n="KR4d0180_WYG_009-13b"/>
<hi>淳以得利為乾失利為沒又不可曉愚謂乾讀為乾燥之乾盖謂有所激射不計乾燥與沉沒而為之也蘇鶚</hi>
<hi>演義曰乾沒之義如陸沉之義陸地而沉不待在于水中也大率乾沒猶俗云尅落也言為左右所匿也</hi>殊<lb/>
可惜也想辱矜詧<lb/>
某頓首上啓側聆移疾<hi>前漢書公孫𢎞傳曰乃移疾免歸顔師古注曰移病謂移書言</hi>
<hi>病也某一日以病移告</hi>亦緣衰病不克具一紙省問但極愧仰初<lb/>
暑共惟動止萬福某自春盡痰欬暴作鼻嚏出涕不已<lb/>
夜卧則熟寢至明旦興則涕唾如初及是方小間猶未<lb/>
盡除上狀草草<lb/>
<pb n="KR4d0180_WYG_009-14a"/>
某再拜昨聞權守移婺女<hi>先生文集載賀權守提梁啓一首九域志云婺州東陽郡</hi>
<hi>保寧軍節度治金華縣古東陽郡也隋曰婺州以其地當婺女之分野以名之</hi>渠稱道慶長不<lb/>
去口<hi>注見前第三帖</hi>想惜其去也某嘗為邦基于合肥曽守<hi>九域</hi>
<hi>志云淮南西路廬州廬江郡保信軍節度治合肥縣</hi>報云書來稍晩已為人所先<lb/>
遂詒書<hi>左傳鄭鑄刑書叔向詒書子産</hi>樓漕和守求之又云何不少忍<lb/>
須臾<hi>前漢書賈山傳曰願少須臾無死</hi>其意欲自薦也恐欲一知<lb/>
某頓首上啓比聞進秩<hi>前漢史宣帝紀吏有政績者不即移易就増秩賜金欲使人安</hi>
<hi>其化也</hi>不獲贊喜春序寒燠未調共惟動止萬福某繫舟<lb/>
<pb n="KR4d0180_WYG_009-14b"/>
<hi>莊子曰泛若不繫之舟</hi>開利<hi>先生文集載常州無錫縣之北少西三十里有大佛刹曰開利寺寺之興</hi>
<hi>自蕭梁時距今六百餘年事具職方郎中林成徳所為記至和中有大富長者即寺之西南除佛地撤敗屋數</hi>
<hi>楹故改築焉廣宇穹堂極一時巨麗招選名僧開演敎乘為衆説法已乃籍田利之又嵗廩米數百斛俾日有</hi>
<hi>餼以待四方學者别號藏院建炎之亂官舎其中不戒于火一夕而燼積六七年有僧普能等募衆力一新之</hi>
<hi>云</hi>趨南徐省參政兄之喪門牆在望不果造謁<hi>注見八巻孫節</hi>
<hi>推帖</hi>第極瞻悵<lb/>
某每過開利見占據僧舎者多不至但取賂而免<hi>玉篇賂力</hi>
<hi>故反遺也</hi>又有已占一居又干縣指占以一人而占二室其<lb/>
<pb n="KR4d0180_WYG_009-15a"/>
意可見冀公察之<lb/>
某頓首再拜别去彌月入境喜聞起居狀為慰冬溫伏<lb/>
惟尊候萬福某䝉遣騎<hi>古樂府云遣騎問所須</hi>詒書<hi>注見前帖</hi>逆於道<lb/>
上為禮過矣舟次津亭伏謁門下<hi>前漢書司馬相如傳臨卭諸公皆因門下</hi>
<hi>獻牛酒交懽</hi>
某皇恐投閒<hi>韓文公進學解曰投閒置散</hi>無筆吏<hi>前漢書曹參傳曰起秦刀筆吏</hi>輙<lb/>
具手狀言謝某欲借五夫能負轎者并小吏供造請之<lb/>
役<hi>注見第八帖</hi>幸望輟遣<hi>東坡先生和陶淵明移居云誰令遷近市日有造請役</hi>
<pb n="KR4d0180_WYG_009-15b"/>
　　　與張朝奉<hi>字墨卿</hi>
辱敎喜聞尊履安穏窮僻如坐井<hi>東坡先生與司馬溫公帖云謫居窮僻如</hi>
<hi>在井底杳不知京洛之耗先生今又借坐井觀天字也</hi>省書方知拜宫僚之命身<lb/>
在日邊<hi>晉書明帝諱紹字道幾中宗長子母豫章君幼而聰哲年數嵗常置中宗膝上㑹長安使來中</hi>
<hi>宗因問曰汝謂日與長安孰逺對曰日逺中宗問其故答曰不聞人從日邊來居然可知爾中宗異之明日會</hi>
<hi>群臣又問之對曰日近中宗失色曰何異昨日之言對曰舉目見日不見長安由是益竒之唐太白詩曰縂為</hi>
<hi>浮雲能蔽日長安不見使人愁後世遂以日邊為帝鄉也</hi>而有退食委蛇之樂<hi>詩羔羊篇</hi>
<hi>曰委蛇委蛇退食自公</hi>足慰髙懷尚冀保練别應休命<hi>尚書説命篇曰疇敢</hi>
<pb n="KR4d0180_WYG_009-16a"/>
<hi>不祇若王之休命注休命美命也又説命下篇曰敢對揚天子休命注受美命也</hi>不宣<lb/>
　　　與王朝議<hi>字升明</hi>
向傳尊公待制<hi>王待制字豐甫</hi>欲寓慧山<hi>先生文集陸子泉記曰慧山距無錫縣治</hi>
<hi>之西五里又南徐州記慧山南北數十里山嶺東西各有泉皆合溪西南入太湖餘見與慧山長老帖注中</hi>
日日以冀<hi>前漢史賈山傳曰直與之日日射獵又鄧通傳曰尊幸之日日異</hi>如望嵗焉<lb/>
<hi>注見四巻五九兄提舉帖</hi>越國南轅<hi>先生文集載慰鄭長卿大資帖云共惟越國太夫人故左相岐</hi>
<hi>公之女太宰華元王之配資政殿大學士之母子孫簪笏滿目内外姻族位將相登侍從者亦不可勝數云</hi>
又聞具吳門之裝謂得一見久之遂傳訃音<hi>玉篇訃芳付切告喪</hi>
<pb n="KR4d0180_WYG_009-16b"/>
<hi>也又至也</hi>追懷平昔推奬之厚獨異於衆人俛仰之間<hi>莊子頫仰</hi>
<hi>之間再撫四海</hi>遂隔幽顯<hi>東坡先生與范元長帖云翰林公獨隔幽顯言之痛裂忘生</hi>不覺<lb/>
涕淚之横臆也<hi>杜工部集苦戰行云别時孤雲合不飛時獨看雲淚横臆</hi>卜地吳門<lb/>
與越國相望十里間耳<hi>先生文集載慰鄭長卿帖云𦵏師極難得人而吳中山水不若</hi>
<hi>東西之深且厚也恐須就蘇湖杭三州訪求之固有山靈秘藏有待而出者又二帖云審聞卜地霅東吳興士</hi>
<hi>大夫家塋相望葬師遊歴不啻百千人今國太所卜廣袤千畝固知有待而後出哀疚中想少慰也</hi>宜春<lb/>
<hi>九域志江南西道上袁州宜興郡事治宜春縣古跡有宜春臺又圗經云袁山昔有髙士袁京居之又有漢宜</hi>
<hi>春侯成冡云</hi>所活何止千人<hi>前漢史王翁孺為繡衣御史逐捕群盗及吏當坐者翁孺皆縱</hi>
<pb n="KR4d0180_WYG_009-17a"/>
<hi>不誅歎曰吾聞活千人封子孫吾所活萬餘人後世其興乎後孫女為元皇后又後漢鄧后傳曰初后叔父陔</hi>
<hi>言嘗聞活千人者子孫必有封兄訓為謁者修石臼河嵗活數千人天道可信家必䝉福後世遂為良家子入</hi>
<hi>掖庭未幾為皇后云</hi>家家畫像祠之<hi>東坡先生司馬溫公神道碑云畫像以祠公者天下皆是</hi>
<hi>也</hi>王氏之興殆未艾也<hi>先生文集載與豐甫待制帖云南遷兩過宜春州人追懷舊徳</hi>
<hi>畫像祠公比屋皆是何止活千人矣天定勝人世世子孫用之唯恐不盡云又東坡先生三槐堂銘序云由此</hi>
<hi>觀之王氏之福殆未艾也</hi>
　　　與蘇朝議<hi>字仁仲</hi>
楓橋遣狀<hi>先生文集普明禪院記曰楓橋寺趾距州西南六十里枕漕河俯官道按圗經實妙利普</hi>
<pb n="KR4d0180_WYG_009-17b"/>
<hi>明禪院而不著經始嵗月唐人張繼張祜嘗即其處作詩語遊唫誦至今楓橋寺遂知名於天下太平興國初</hi>
<hi>節度使孫承祜重建浮圗既成至乾祐中改賜普明禪院云</hi>度已省覽薄寒<hi>楚辭曰聊慄兮</hi>
<hi>薄寒之中人</hi>體力何如過郡幸遇故人一笑之適轉首已墮<lb/>
渺茫<hi>唐韓文公集盧中郎雲夫寄示盤谷子詩一章歌以和之云歸來辛苦欲誰為坐令再往之計墮渺</hi>
<hi>茫</hi>臨書惋悵<lb/>
使君<hi>注見五巻趙中大帖</hi>臨州不専用大馮故事<hi>前漢史曰馮立為西河上郡在</hi>
<hi>職公亷與野王相代治行相似而多恩吏民乃歌曰大馮君小馮君兄弟繼踵相因循聰明聖智恵吏民政如</hi>
<hi>魯衛徳化均周公康叔猶二君</hi>而文雅縁飾<hi>前漢史公孫𢎞傳曰吏民緣飾以儒術顔師古曰緣</hi>
<pb n="KR4d0180_WYG_009-18a"/>
<hi>飾者譬之於衣加純緣者又翟方進傳以儒雅緣飾法律</hi>自成一家又得别乘之賢<lb/>
如今岑范可以閉閣坐嘯也<hi>後漢史曰汝南太守宗資以范滂為功曹南陽太守</hi>
<hi>成瑨以岑晊為功曹皆委心聽任于是兩部為謡曰汝南太守范孟博南陽宗資主畫諾南陽太守岑公孝𢎞</hi>
<hi>農成瑨但坐嘯</hi>一書致謝去人生踈望指似<hi>東坡先生次黄魯直古風韻曰閬風</hi>
<hi>安在哉要君相指似</hi>亦書抵崑丘<hi>即平江府崑山縣也已見莫剛定帖注中借用崑崙丘字</hi>木<lb/>
瀆<hi>地名屬吴郡去太湖甚近</hi>為附送也細故煩溷皇恐<lb/>
　　　與錢朝議<hi>字文仲</hi>
衰老久安懶放不復飾固陋之詞於舊交新貴之門矣<lb/>
<pb n="KR4d0180_WYG_009-18b"/>
公必識此意也履兹徂暑共惟台候萬福大暑如燔<hi>釋名</hi>
<hi>曰暑煮也畫如煮物也</hi>病夫喘汗而已遣狀草草不宣<lb/>
學省追從<hi>文選沈休文有學省愁卧詩注云學省國學也</hi>俯仰一世<hi>東坡先生與吳秀才</hi>
<hi>帖云少時在開府尚及接見先侍講下風死生契闊俯仰一世與君相遇</hi>故人擁千騎<hi>古樂府陌</hi>
<hi>上桑羅敷行曰使君自有婦羅敷自有夫東方千餘騎夫婿居上頭何用識夫婿白馬從驪駒</hi>過家<hi>後漢</hi>
<hi>韓稜遷南陽太守特聽稜得過家上塚鄉里以為榮</hi>而某以廢錮<hi>左傳曰㑹于商任錮樂氏也前</hi>
<hi>漢史息夫躬傳曰躬同族屬皆廢錮</hi>待盡田里趨舎異路不敢相聞投老<lb/>
營巢方獲一枝之託<hi>莊子逍遥篇曰鷦鷯巢于深林不過一枝偃䑕飲河不過滿腹郭象</hi>
<pb n="KR4d0180_WYG_009-19a"/>
<hi>注曰性各有極茍足其極則餘天下之財也音義云鷦鷯小鳥也</hi>交親贊喜遂枉重問<lb/>
慰籍累紙<hi>後漢史隗囂傳曰光武所以慰籍之良厚章懷太子注曰慰安也籍薦也言安慰之薦籍</hi>
<hi>之</hi>足以追配張公之善頌矣<hi>禮記檀弓晉獻文子成室晉大夫發焉張老曰美哉</hi>
<hi>輪焉美哉奐焉歌于斯哭于斯聚國族于斯文子曰武也得歌于斯哭于斯聚國族于斯是全要領以從先大</hi>
<hi>夫于九原也北面再拜稽首君子謂之善頌善禱</hi>
齋醸出境不到權門獨賁衰老髙情重義固自超然拜<lb/>
貺非所宜䝉區區<hi>前漢史禮樂志曰河間區區小國藩臣顔師古注曰小貌也又楚王傳曰</hi>
<hi>豈為區區之禮哉</hi>莫喻感藏之意<lb/>
<pb n="KR4d0180_WYG_009-19b"/>
　　　與吳江曾丞<lb/>
别去彌年雖系心不置而書問廢缺為怍連獲兩書喜<lb/>
聆萬福秋氣日佳埀虹對月<hi>吳郡圗經云吳江利往橋慶厯八年縣尉黄庭堅所</hi>
<hi>建東西千餘尺用木萬計縈以修欄甃以浄甃前臨巨區横截松陵湖光海氣蕩漾一色乃三湖之絶境橋有</hi>
<hi>亭曰埀虹蘇子瞻嘗有詩云長橋跨空古未有大亭壓浪勢亦豪非虚語也</hi>舉杯屬影便作<lb/>
三人<hi>唐李太白獨酌詩云舉杯邀明月對影成三人又賈島翫月詩云但愛杉倚月我倚杉為三</hi>固<lb/>
不落寞也<lb/>
向來幼安朝議每誦佳句<hi>唐杜工部上韋左丞詩云每於百僚上猥誦佳句新</hi>想<lb/>
<pb n="KR4d0180_WYG_009-20a"/>
見風采<hi>前漢史霍光傳初輔幼主政自己出天下想聞其風采注云采文采也</hi>比過所臨<lb/>
僅得一面已約莫壽朋董令升以中秋共集於松江接<lb/>
奉俊逰慰此區區<lb/>
　　　與李主簿<hi>字信可</hi>
比苦瘡疹涉兩時<hi>韓文公集人日城南登髙詩曰涉七氣已弄</hi>而後復面牆<lb/>
<hi>論語曰人而不為周南召南其猶正牆面而立也與</hi>隅坐<hi>前漢史刑法志曰古人有言滿堂而飲酒有一</hi>
<hi>人嚮隅而泣則一堂皆為之不樂</hi>書研<hi>東坡先生集鳳咮石研銘曰治為書研羡無有</hi>紙奩棄<lb/>
置<hi>青箱雜記載孟東野下第詩曰棄置復棄置情如刀劒傷</hi>不省久不相聞忽枉手<lb/>
<pb n="KR4d0180_WYG_009-20b"/>
敎喜聆即日動止萬福圗南之翮<hi>莊子逍遥游篇曰北溟有魚其名為鯤鯤</hi>
<hi>之大不知其幾千里也化而為鳥其名為鵬鵬之背不知其幾千里也怒而飛其翼若埀天之雲是鳥也海運</hi>
<hi>將徙於南溟南溟者天池也齊諧者志恠者也諧之言曰鵬之徙於南溟也水擊三千里摶扶揺而上者九萬</hi>
<hi>里去以六月息者也野馬也塵埃也生物以息相吹也天之蒼蒼其正色耶其逺而無所至極耶其下視也亦若</hi>
<hi>是而已矣且夫水之積也不厚則負大舟也無力覆杯也水於坳堂之上則芥為之舟置杯焉則膠水淺而舟大</hi>
<hi>風之積也不厚則其負大翼也無力故九萬里則風斯在下矣而後乃今培風背負青天而莫之夭閼者而後乃</hi>
<hi>今將圗南云</hi>非枳棘所能留<hi>後漢史王渙辟仇香為主簿謂曰主簿不討陳元之罪得無少</hi>
<hi>鷹鸇之志乎香曰以為鷹鸇不如鸞鳳渙乃謝曰枳棘非鸞鳳所棲也</hi>更佇一飛<hi>注見三巻胡尚</hi>
<pb n="KR4d0180_WYG_009-21a"/>
<hi>書帖</hi>為洞心駭目之觀也<hi>注見一巻/張右丞帖</hi>重九後晉陵<hi>常之邑名</hi>胥<lb/>
輩言公與唐丞試諸生<hi>注見上臨安王宰帖</hi>窮其所不知<hi>東坡先生上梅</hi>
<hi>龍圖書曰親較多士存其大體詩賦將以觀其志而非以窮其所不能䇿論將以觀其才非以掩其所不知使</hi>
<hi>士大夫皆得寛然以盡其心而無有一日之間倉皇擾亂偶得偶失之嘆君子以為近古</hi>衆狙皆怒<lb/>
<hi>注見五巻趙中大帖</hi>奮起群噪狙擊<hi>史記留侯世家良與客狙擊秦皇帝服䖍曰狙伺候也狙</hi>
<hi>七預反徐廣音千恕反</hi>敗面方疑駭間而小姪自安吉<hi>九域志湖之外邑名</hi>
<hi>距州一百七十一里十六鄉一鎮在州西南也</hi>歸見公改轅固無恙<hi>風俗通曰無恙俗説</hi>
<hi>疾也凡人相見及書問者曰無恙取上古之時草居露宿恙噬䖝也食人心凡相勞問者曰無恙乎非為有疾</hi>
<pb n="KR4d0180_WYG_009-21b"/>
<hi>也又前漢史賈誼傳云六七公者皆亡恙顔師古注曰無恙無憂疾也</hi>日來毁譽皆類此<lb/>
可以發一笑也<lb/>
　　　與汪簿<hi>名大雅字伯言</hi>
服膺之久<hi>禮記中庸篇子曰回之為人也擇乎中庸得一善則拳拳服膺而弗失之矣</hi>比獲<lb/>
瞻近而以尊公嘗顧存於流離竄逐之中一見欣對如<lb/>
舊識也别去彌月暑雨眠食勝否罣誤想已髙脱衰老<lb/>
塊坐一涯無繇踵門日佇新寵展慶<lb/>
紹興初抵罪投荒交親解散相視如涂人行至三衢尊<lb/>
<pb n="KR4d0180_WYG_009-22a"/>
公未嘗識面而哀窮悼屈見遇如骨肉舘置郊寺聚餱<lb/>
糧<hi>詩公劉篇云乃裹餱糧説者以為乾食之糧也</hi>具車乘留寓彌旬酒醴肴果<lb/>
藥物之餉無虛日坑穽中正懷下石之懼<hi>唐韓文公集柳子厚墓誌</hi>
<hi>銘云士窮乃見節義今夫平居里巷相慕悦酒食遊戲相徵逐詡詡強笑語以相取下握手出肺肝相示指天</hi>
<hi>日涕泣誓生死不相背負真若可信一旦臨小利害僅如毛髪比反眼若不相識落陷穽不一引手救反擠之</hi>
<hi>又下石焉者皆是也</hi>而天幸乃如此北歸之初少卿方即榮路固<lb/>
不敢相聞後七八年吳信叟為郎妻黨中最見厚者每<lb/>
通書但命門人代書一二紙見答以此占之罪垢猶為<lb/>
<pb n="KR4d0180_WYG_009-22b"/>
親戚之累故不復強聒少卿聰明必諒此意一書乞置<lb/>
家問中更冀一言道此曲折<lb/>
　　　與平江呉江林尉<hi>字山甫</hi>
北上記審已聞徹顓使示報喜聆大暑佳健炎歊如燔<lb/>
無迎來送往之勞而有長橋弄月對水之適<hi>注見此巻吳江曾丞</hi>
<hi>帖</hi>第以不獲陪一笑之樂甚恨<lb/>
　　　與張提幹<hi>師是</hi>
分别已復徂暑<hi>詩六月徂暑</hi>大斾造官不獲追餞亦不克寓<lb/>
<pb n="KR4d0180_WYG_009-23a"/>
一紙占叙離索之情<hi>子貢曰離羣索居</hi>奉告開讀惕然具審新<lb/>
凉眠食安佳某日益老矣兩地<hi>注見六巻汪少卿帖</hi>相望接奉無<lb/>
期臨書悵惘不宣<lb/>
一行作吏著身鳬鶩行中<hi>注見六巻台守魯郎中帖</hi>俗狀紛然可厭<lb/>
也山隂有千巖萬壑之勝<hi>注見一巻胡樞密帖</hi>機幕素號無事輕<lb/>
裘緩帶<hi>注見一巻孟少傅帖</hi>扣歴泉石<hi>東坡先生子翼哀詞鍾覽觀江山扣歴云泉石步犖</hi>
<hi>确</hi>訪古人之遺便可優游卒嵗矣所冀厚自持以須新<lb/>
拜<lb/>
<pb n="KR4d0180_WYG_009-23b"/>
　　　與新恩孫學士<hi>少超</hi>
舟還未幾忽苦痰欬眠食大減未果馳問示誨喜承墨<lb/>
榜奏名<hi>賈魏公譚録賈君常問放貢人榜右語及貢院字用墨淡書何也對曰聞李絳侍郎将放舉人</hi>
<hi>命筆吏勒紙書榜未及填右語貢院字吏得疾禮部令史王昶亦善書召令終其事值昶醉染筆不能加墨迨</hi>
<hi>明方覺字體濃淡相間反致其妍自後法之遂成故事</hi>屬方卧病聞之欲拊髀而<lb/>
起也發䇿必不在第二矣别行展慶<lb/>
䝉馳貺生日之餉幸甚春風得意之時當賦走馬看花<lb/>
之句<hi>青箱記云孟東野下第詩曰棄置復棄置情如刀劒傷再下第詩曰兩度長安陌空将淚看花其後</hi>
<pb n="KR4d0180_WYG_009-24a"/>
<hi>登第詩曰昔日齷齪不足誇今朝放蕩思無涯春風得意馬蹄疾一日看盡長安花進取得失蓋亦常事而東</hi>
<hi>野氣宇不宏偶不第則情隕穫如傷刀劒以至下淚既登第則志意充溢一日之間花看盡何其速耶後授溧</hi>
<hi>陽尉卒</hi>而髙辭寵借存記衰莫<hi>音暮</hi>開闔數過愧謝不可言<lb/>
也<lb/>
　　　與李主管<hi>舉之</hi>
使還具報審已浼聞復枉誨帖喜承侍奉佳健某比年<lb/>
姻舊弔問無虛月方解裝而獲所賜敎釋擔就几案作<lb/>
謝不復謹好不宣<lb/>
<pb n="KR4d0180_WYG_009-24b"/>
䝉録賜諸公唱酬之什而使君<hi>注見六巻曽郎中帖</hi>亦以玉霄和<lb/>
篇見遺<hi>詩具台守曽使君近詩集中</hi>幸甚天台自孫興公一賦之後<lb/>
<hi>孫綽著天台賦</hi>寂寥無聞詩人已來獨有杜子美<hi>杜甫集中有懷台州鄭司</hi>
<hi>戸詩云天台隔三江風浪無晨暮鄭公縱得歸老病不識路又壯遊詩云東下姑蘇䑓已具浮海航到今有餘</hi>
<hi>恨不得窮扶桑王謝風流逺闔廬丘墓荒劍池石壁仄長洲芰荷香嵯峨閶門北清廟映回塘每趍吳太伯撫</hi>
<hi>事淚浪浪枕戈憶句踐渡浙想秦皇蒸魚聞匕首除道哂要章越女天下白鑑湖五月凉剡溪藴秀異欲罷不</hi>
<hi>能忘歸帆拂天姆中嵗貢舊鄉云</hi>蘇東坡<hi>注見六巻台守曾郎中帖</hi>數章妙絶今古<lb/>
而子美﨑嶇兵亂轍迹半天下獨未嘗至其處而東坡<lb/>
<pb n="KR4d0180_WYG_009-25a"/>
亦述夢中語耳建炎南渡遂為名城寓公覊客騷人勝<lb/>
士登髙逺望<hi>唐韓文公集送李愿歸盤谷序云窮居而野處升高而望逺</hi>援筆臨賦<lb/>
<hi>晉陶靖節歸去來辭云臨清流而賦詩</hi>殆盡一山之勝而吾舉之超然獨<lb/>
出於其間遂與北山俱為不朽也<lb/>
向聞欲省婦翁於南徐<hi>東晉置南徐州治京口今潤州也</hi>過鄉州枉十<lb/>
里之駕想欣然為著鞭也<hi>晉史劉琨曰祖生先吾著鞭</hi>今遂移牧吳<lb/>
門相望二百里一見之喜又墮渺茫中矣<hi>唐韓文公集盧郎中雲夫</hi>
<hi>寄示送盤谷子詩二章歌以和之云歸來辛苦欲誰為坐令再往之計墮渺茫</hi>萬一屬鄭翁具<lb/>
<pb n="KR4d0180_WYG_009-25b"/>
一舟飭數卒挽而西朝發而夕至也<lb/>
尚未識面而櫝藏詩文<hi>論語云韞櫝而蔵諸</hi>已累數萬言矣東坡<lb/>
云新詩尤偉麗夫子計魁梧<hi>前漢史張良傳贊曰聞張良之智勇以為其貌魁梧</hi>
<hi>竒偉應劭曰魁梧邱墟壯大之意也蘇林曰梧音悟師古曰魁大貌也悟者言其可驚悟今人讀為吾非也</hi>
拊巻三復<hi>語先進篇南容三復白圭</hi>想見超然拔脚風塵之外也<hi>晉庾</hi>
<hi>翼報庾氷書曰兄弟不幸横陷此中自不能拔足於風塵之外</hi>奉敎累紙喜聞即日侍<lb/>
奉勝常傳聞來春過婦家於南徐儻辱枉道臨之論詩<lb/>
説劍<hi>南華真經雜篇有説劍一篇</hi>一樽共盡無復江東暮雲渭北春<lb/>
<pb n="KR4d0180_WYG_009-26a"/>
樹之嘆<hi>唐杜甫集春日憶李白詩云渭北春天樹江東日暮雲何時一尊酒重與細論文</hi>實慰<lb/>
區區不宣<lb/>
某異時藏録李邦直雜文數篇秘愛如金玉晚讀淇水<lb/>
集百巻而以蛟螭雜螻蚓為可惜<hi>唐韓文公贈崔評事詩云才豪氣猛易語</hi>
<hi>言往往蛟螭雜螻蚓</hi>嘗與客對匕筯稱相臺志序之工<hi>淇水集相臺志序云</hi>
<hi>左朝奉大夫李君憲守相之二年政修民和暇登休逸臺以望四境曰美哉兹土也蓋自商王河亶甲曹魏元</hi>
<hi>魏髙齊皆嘗以為國都有羑里之域蓋文王之所厄窮演易而興周者也有忠臣義士西門豹嵇紹宋景之祠</hi>
<hi>有李固杜喬之墓其山有遯世之民孫登之徒之所廬而居也舊鄴廢矣而金鳯銅雀之臺遺址在焉有魏武</hi>
<pb n="KR4d0180_WYG_009-26b"/>
<hi>之西陵昔曹氏故宫遺老所望而悲也有韓忠獻之碑公既尊祖宗安社稷任兼將相以終以尚書令塟于此</hi>
<hi>神宗皇帝製銘以著其功與徳邦人之所睇瞻而敬愛之也徙倚西望則太行林麓天下之秀如植屏如立掌</hi>
<hi>或<graphic n="KR0886" url="https://raw.githubusercontent.com/kanripo/KR-Gaiji/master/images/KR0886.png" mimeType="image/png"/>崒如屯雲或嵥立如駭獸其瑰恠突兀可以儕終南友太華而兒童視閩蜀之山漳洹淇淦由山趍平地</hi>
<hi>屈曲隠見行岡阜間可渠以田可舟以漕或以為城邑之潤槩言之則其地平廣濶大挾上黨撫襄國蹠澶掖</hi>
<hi>衛常為天下要君既覽觀其迹傷其興亡得失起伏之變而且歎息賢人君子或血食以忠義或死而不沒以</hi>
<hi>功名欲以傳之於亡窮以為善惡之監也而君有學世于家有才見于用州事之餘能究遺䇿通往古乃絣以</hi>
<hi>為相臺志若夫水經地記正史别録士大夫之傳釋氏道流與野人之語靡不該採至于硯評藥目獨附著于</hi>
<hi>其后蓋亦備矣其纂述者君之子回其校考者州之學官陳忠之誌成鏤于版凡十二巻而以書抵長安守李</hi>
<pb n="KR4d0180_WYG_009-27a"/>
<hi>某曰請為序以冠其首某之祖考葬安陽而志有褒語逮不肖遂報而不克亟就令真定君又馳使督取某乃</hi>
<hi>移書于州求刋滅裂語而為之序以敬承君所命焉</hi>客云乃徳州風土記耳謂中<lb/>
有兒童視蜀山之語為之失笑噴飯<lb/>
辱示新篇適有行役舟中啓讀數過駭嘆不已昔人琢<lb/>
肝腎<hi>韓文公集贈崔立之詩曰勸君韜養待徵詔不用琱琢愁肝腎</hi>撚鬚鬛<hi>東坡先生集載梅聖</hi>
<hi>俞客歐陽晦使人畫茅菴已居其東一琴横牀而已曹子作詩四韻僕和之末句云應調折絃琴自和撚鬚句</hi>
<hi>蓋用唐人吟安一箇字撚斷數莖鬚語也</hi>求一字之工而不免寒儉有僧態<lb/>
<hi>鑑誡録云賈島初赴名塲忽一日驢上吟得鳥宿池邊樹僧敲月下門初欲著推字又欲著敲字鍊之未定遂</hi>
<pb n="KR4d0180_WYG_009-27b"/>
<hi>於驢上以手作推敲勢不覺行半坊觀者訝之時韓公愈權京尹意氣清嚴威振紫陌經第三對呵唱島猶手</hi>
<hi>勢未已俄為呵者推下驢擁至馬前島方覺悟顧問欲責之島具對偶得一聨吟安一字未定神遊詩府致衝</hi>
<hi>大官公立馬良久思之謂島曰作敲字佳矣遂與島同入府署後為僧改名無本又東坡先生曰司空表聖自</hi>
<hi>論其詩以其得味外之味緑樹連村暗黄花入麥稀此句最善又云恭聲花院閉幡影石壇高吾嘗獨遊五老</hi>
<hi>峯入白鶴觀松隂滿地不見一人唯聞棊聲然後知此句之工也但恨其寒儉有僧態</hi>公詩語豐<lb/>
融贍麗皆談笑而成者固當命島可為詩奴矣<hi>東坡先生贈廬</hi>
<hi>山宣秘大師詩曰雄豪而妙苦而腴只有琴聰與蜜殊語帯烟霞從古少氣含蔬笋到君無香林乍喜聞薝蔔</hi>
<hi>古井惟愁斷轆轤為報韓公莫輕許從今島可是詩奴東坡自注曰賈島事見長江集</hi>每誦佳句<lb/>
<pb n="KR4d0180_WYG_009-28a"/>
<hi>杜工部集奉贈韋左丞文詩云每於百寮上猥誦佳句新</hi>與識者共之未嘗獨享也<lb/>
<hi>東坡先生答毛澤民書欽佩厚賜不敢獨享當出示知者</hi>念欲牽課數句致嘆仰之<lb/>
意舟還來介索去又不果老謬之罪奉告具審即日侍<lb/>
奉萬福尊公目眚<hi>眚音所景反説文曰目病生翳一曰災眚先生文集載與李尚書帖云公</hi>
<hi>苦赤目相之示書亦云方藥率用菊花芎萃之屬此等燕公未嘗入口又云𤯝小間否鍾乳丹砂固貴人所餌公</hi>
<hi>居如齋無聲伎之奉以陽攻陽祇益病耳</hi>雖作障翳王剛中<hi>樞宻王公也</hi>嘗用一<lb/>
醫應手豁然但此公多怒非養疴之宜尊公深沉之度<lb/>
又有萬金産如公者<hi>韓文公集贈張籍詩云有兒雖甚憐敎示不免簡君求好呼出踉蹡</hi>
<pb n="KR4d0180_WYG_009-28b"/>
<hi>越門限懼其無所知見則先愧報昨因有縁事上馬揷手板留君住㕔食使立侍盤<graphic n="KR0678" url="https://raw.githubusercontent.com/kanripo/KR-Gaiji/master/images/KR0678.png" mimeType="image/png"/>薄暮歸見君迎我笑而</hi>
<hi>筦指渠相賀言渠是萬金産</hi>足慰目前砭劑之後<hi>砭悲亷反以石刺病也亦作砈</hi>便<lb/>
當脱然去體也<lb/>
辱示試藁讀之如所聞也<hi>前漢書淮南王傳曰召司馬相如等視草乃遺顔師古注</hi>
<hi>曰草謂為文之藁草</hi>應卒然之問<hi>孟子見梁襄王出語人曰望之不似人君就之而不見所畏焉</hi>
<hi>卒然問曰天下惡乎定</hi>而博覽強記<hi>後漢王充傳曰博覽百家之書晉張華傳強記黙識四海</hi>
<hi>之内若指諸掌云</hi>筆力<hi>注見八巻一姪刪定帖</hi>雄贍如此衰老亦自歛衽<lb/>
<hi>注見四巻平江守王顯道帖</hi>政和初張樸試馬式銘有司以滅沒二<lb/>
<pb n="KR4d0180_WYG_009-29a"/>
字不敢收而滕康中選名聲出其下逺甚今舉之大類<lb/>
此也比睹爵里<hi>注見八巻與孫節推帖</hi>所臨幾盡一國士或乗扁<lb/>
舟一日千里或遇勝景終年不移<hi>按唐尚書膳部貟外郎劉金白所撰故翰</hi>
<hi>林學士李君碣紀不著此語而曽南豐先生李白集序云劉金白為白墓誌稱白偶乘扁舟一日千里或遇勝</hi>
<hi>景終年不移</hi>此故事可追也<lb/>
　<lb/>
　<lb/>
　<lb/>
<pb n="KR4d0180_WYG_009-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　内簡尺牘巻九<lb/>
</p>
<p>
</p>
  </div>
</body>
</text>
</TEI>
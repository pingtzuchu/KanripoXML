<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>内簡尺牘巻二</head> <lb/>
    <p>
<pb n="KR4d0180_WYG_002-1a"/>
欽定四庫全書<lb/>
　内簡尺牘巻二<lb/>
　　　　　　　　　　　　宋　孫　覿　撰<lb/>
　　　　　　　　　　　　　　李祖堯　註<lb/>
　　　與胡樞宻<lb/>
自承尊幼徙寓大府日欲面致頌言<hi>禮記檀弓晉獻文子成室晉大夫發</hi>
<hi>焉張老曰美哉輪焉美哉奐焉歌於斯哭於斯聚國族於斯文子曰武也得歌於斯哭於斯聚國族於斯是全</hi>
<hi>要領以從先大夫於九原也北面再拜稽首君子謂之善頌善禱</hi>遂不復遣問即日溽<lb/>
<pb n="KR4d0180_WYG_002-1b"/>
暑共惟鈞候萬福霪雨連日晝夜不止敝廬所占地最<lb/>
髙仰<hi>禮記檀弓齊莊公襲莒杞梁死焉其妻迎其柩於路而哭之哀莊公使人弔之對曰君之臣不免於</hi>
<hi>罪則將肆諸市朝而妻妾執君之臣免於罪則有先人之敝廬在君無所辱命</hi>一夕漫而為壑<lb/>
荆谿汙下可以想見獨横山之址下瞰四鄰先物之㡬<lb/>
<hi>易繫辭㡬者動之㣲吉之先見者也後漢史云沉㡬先物</hi>非庸衆之所能及也<lb/>
遷徙一畨紛紛及是必已安堵<hi>注見前巻</hi>僑居隘陋一旦决<lb/>
然舍去千巖萬壑<hi>注見前巻</hi>左右照映卧北忩之好風<hi>注見前巻</hi>
望西山之佳氣<hi>晉史王徽之傳桓沖嘗謂徽之曰卿在府日久比當相料理徽之初不酬答直</hi>
<pb n="KR4d0180_WYG_002-2a"/>
<hi>髙視以手板拄頰云西山朝來致有爽氣</hi>人生亦有一適如此時乎緬想神<lb/>
宇翛然百體堅壯過藥石之功逺矣<lb/>
酷暑彌時意謂不復有清凉之日矣一雨翛然粗有生<lb/>
意方欲遣狀已拜誨函之辱病眼豁然如侍珠玉之側<lb/>
<hi>衞玠别傳王武子玠之舅也語人曰昨與吾外甥並坐爛然若明珠在我之側朗然采映人目</hi>欣荷之<lb/>
私尚須登門以謝萬一<lb/>
老罷之餘遣狀草草方領報問又枉手誨開闔數反欣<lb/>
玩亡窮具審履兹凉秋鈞候萬福梓宫過郡樞密望哭<lb/>
<pb n="KR4d0180_WYG_002-2b"/>
於城南數里外如西徐當詣横林屬者製中宫之服嘗<lb/>
往從之以所被㫖惟所過州縣寄居官吏當迎拜凡舍<lb/>
於郊者不預焉某欲隨衆一往而廢錮中有强聒之嫌<lb/>
借合當往必在城東横林道上比及竣事回詣東橋行<lb/>
李當有兩日之淹欲少竢秋晩拜伏門下<lb/>
某請違未久又枉誨函貺若侍坐聞欬唾之音也即日<lb/>
薄寒共惟鈞候萬福郡檄報中宫之訃地逺奔赴不逮<lb/>
遂戴星從横林官吏發哀製服三日竣事而還方此解<lb/>
<pb n="KR4d0180_WYG_002-3a"/>
装上狀極草草<lb/>
郡中報梓宫渡京口持書者見報云張參趍丹陽道上<lb/>
五馬餞于郊而樞密館於鄉校赴早集矣繼領誨答始<lb/>
悟傳者之妄誕謾成俗數十里之外便不可信可以一<lb/>
歎也即日秋髙共惟鈞候萬福某風雨中野茨八日蔀<lb/>
屋之下<hi>周易豐卦六三九四豐其蔀又上六豐其屋蔀其家注云蔀覆障光明物也</hi>衣衾沾<lb/>
濕體中益不佳矣調䕶稍復小舟馳造<lb/>
某投老作蠒伏䝉樞密邀致諸公俯臨窮陋一時歆艶<lb/>
<pb n="KR4d0180_WYG_002-3b"/>
以為寵偶屬遷徙不即伏拜門下占叙感悰尚恃眷恤<lb/>
察知愚鈍許司馬著㡌進也<hi>晉史桓温詣謝安值其理髪安性遲緩久而方罷使</hi>
<hi>取幘温見畱之曰令司馬著㡌進其見重如此見謝安傳</hi>
某辱顧之厚當是賀厦一人之數<hi>淮南子大厦成而燕雀相賀湯沐具而蟣虱相</hi>
<hi>弔</hi>初議繫舟大聖堂假一榻之地而大浸如此<hi>南華真經云大</hi>
<hi>浸稽天</hi>魚龍入室<hi>東坡先生秋陽賦云舟行城郭魚龍入室</hi>必不見容少須當<lb/>
具装矣<lb/>
即日秋暑其惟鈞候萬福某比辱誨答審聞體胖<hi>禮記大學</hi>
<pb n="KR4d0180_WYG_002-4a"/>
<hi>云心廣體胖</hi>意適盡復其舊此天意不待占也白鷗令築今<lb/>
復何如公微痾已去體矣如煙霞痼疾<hi>唐史田㳺岩傳髙宗幸嵩山幸</hi>
<hi>至其門㳺岩野服出拜儀止謹樸帝謂曰先生比佳否答曰臣所謂泉石膏肓煙霞痼疾者</hi>未易以<lb/>
砭藥除也一笑<lb/>
秋氣益髙<hi>唐杜牧之詩云南山與秋色氣勢兩相髙蓋用杜少陵千崖秋氣髙語也</hi>横山之<lb/>
下谿光接天以目力之盡為界而以拘繫<hi>周易隨卦上六拘係之上</hi>
<hi>窮也</hi>不得從公一日之適梁仲謀<hi>梁尚書名凌嘉</hi>約同載詣門下<lb/>
比得書云當在展墓後尚恐遷延即扁舟獨往矣<lb/>
<pb n="KR4d0180_WYG_002-4b"/>
某念當造門不復遣狀使臨貶教具審春和鈞候萬福<lb/>
䝉諭以足膝尚未紓論者謂甲辰丙寅嵗運有情此言<lb/>
是也體中日勝當自今始公杜門養恬存神守氣萬頃<lb/>
之量不可澄撓<hi>後漢史黄憲傳郭林宗少㳺汝南先過袁閎不宿而退進往從憲累日方還或</hi>
<hi>以問林宗林宗曰奉髙之器譬諸汎濫雖清而易挹叔度汪汪若千頃陂澄之不清淆之不濁不可量也</hi>
造物者將以予為此拘拘耶<hi>南華真經云子祀子輿子犂子來四人相與語曰孰</hi>
<hi>能以無為首以生為脊以死為尻孰知死生存亡之一體者吾與之友矣四人相視而笑莫逆於心遂相與為</hi>
<hi>友俄而子輿有病子祀往問之曰偉哉夫造物者將以予為此拘拘也曲僂發皆上有五管頤隠於齊肩髙于</hi>
<pb n="KR4d0180_WYG_002-5a"/>
<hi>項句贅指天隂陽之氣有沴其心間而無事跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>而鑑于井曰嗟乎夫造物者又將以予為此拘拘也</hi>
一去門下寒暑易節猶當以數致書為恭而多事心迹<lb/>
不相關矣尚冀公索之於形骸之外也<hi>南華真經云今子與我逰於形</hi>
<hi>骸之内而子索我於形骸之外不亦過乎</hi>忽拜使者於門函教寵存慰薦加<lb/>
厚但以踈慢自訟而已<hi>語公冶長吾未見能見其過而内自訟者也</hi>
即日薄寒共惟鈞候萬福某䝉一顧之重光賁衰老席<lb/>
門之下長者車轍盡於一時<hi>前漢史陳平傳家迺負郭窮巷以席為門然門外多</hi>
<hi>長者車轍</hi>足以追聚星之盛<hi>陳仲弓從諸子姪造苟季和父子于時德星聚太史奏五百里</hi>
<pb n="KR4d0180_WYG_002-5b"/>
<hi>内有賢人聚</hi>新築甫就獲此榮耀匆匆啟報莫叙感藏之意<lb/>
也<lb/>
自車騎改轅稚女從其夫逺官老懐自不釋然而舍弟<lb/>
疾痛大作呻呼徹旦方召醫而服仲謀所遺藥遂良已<lb/>
曲䝉存省録示秘方拜貺銘荷為肘後之藏也<hi>梁貞白陶先生</hi>
<hi>肘後百方序云余宅身幽嶺迄將十載雖每植徳施功多止一時之設可以傳芳逺裔者莫過於撰述見葛氏</hi>
<hi>肘後細碎殊足申一隅之思輒更採集補闕凡一百一首以朱書甄别為肘後百一方於雜病單治畧為周徧</hi>
<hi>矣</hi>
<pb n="KR4d0180_WYG_002-6a"/>
舍弟䝉别紙存記病餘未果具書占謝小兒獲侍公側<lb/>
所謂凡此坐中人十九持鈞樞獨無韓公示兒之句<hi>韓愈</hi>
<hi>字退之文集載示兒詩略云開門問誰来無非卿大夫不知官髙卑玉帶懸金魚問客之所為巍冠講唐虞酒</hi>
<hi>食罷無為棊槊以相娯几此坐中人十九持鈞樞洪慶善辨證云謂李綘崔羣之徒也</hi>以紀新堂<lb/>
賔客之盛<hi>示兒詩云中堂髙且新</hi>領書又沐題品衰老感歎而已<lb/>
即日履兹新春共惟鈞候萬福某中冬冀一望後塵俯<lb/>
仰忽見嵗换逋慢廢禮遂無以藉口第頓首南向而已<lb/>
<hi>晉史潘岳石崇謟事賈謐望塵而拜</hi>
<pb n="KR4d0180_WYG_002-6b"/>
前日遣舟還麾下併致餽謝之意度已冐聞即日雨寒<lb/>
鈞候復何如樞密久於異縣屬此時序未能免俗<hi>竹林七賢</hi>
<hi>傳曰七月七日北阮庭中鋪陳莫非錦繡阮咸時總角乃竪長竿標大布犢鼻裩於庭曰未能免俗耳</hi>想<lb/>
亦紛然區區竿牘之私<hi>南華真經曰小夫之智不離苞苴竿牘敝精神乎蹇淺</hi>又<lb/>
勤省覽尚冀詧恕<lb/>
某以暑中苦瘡痏而苛痒不可耐爬搔次骨<hi>爬搔次骨見舒王詩</hi>
久乃作痛意緒無聊坐此不時具問恐愧何言某築室<lb/>
正紛然本為營生歸宿之地而慮之無素費出十倍遂<lb/>
<pb n="KR4d0180_WYG_002-7a"/>
不償此勞也<lb/>
分貺龍焙絶品<hi>龍焙屬北苑東坡先生詞云龍焙今年絶品谷簾自古珍泉</hi>謹已拜<lb/>
辱今年茶餉未至以公所賜為第一義也<hi>益州保寜寺無住禪師杜</hi>
<hi>鴻漸問何名第一義第一義者從何次第得入師曰第一義者無有次第亦無出入詰諦問有第一義即無諸</hi>
<hi>法無性説名第一義佛言有法名俗諦無性第一義公曰䝉師開示實不可思議</hi>未敢烹試詰<lb/>
朝薦先而後飲其餘矣<lb/>
親舊書信斗水直百錢渇欲死矣<hi>杜工部集引水詩云白帝城西萬竹蟠接</hi>
<hi>筒引水喉不亁人生留滯生理難斗水何直百憂乾蓋用莊子斗升之水語也</hi>安知横山主人<lb/>
<pb n="KR4d0180_WYG_002-7b"/>
吞雲夢八九而不蔕芥於胸中乎<hi>前漢史司馬相如傳載子虛賦云秋田乎</hi>
<hi>青邱彷徨乎海外吞若雲夢八九於胸中曾不蔕芥張楫注云蔕芥刺鯁也顔師古注云蔕音雙介反胸本作</hi>
<hi>匈</hi>路公弼尹應天犯大暑犇命而去某以為不如据南<lb/>
柯之枕猶有一餉之榮也<hi>唐陳翰異聞集載淳于棼夢入蟻穴曰大槐安國拜為南</hi>
<hi>柯太守而寤</hi>
横山稍有郡人㩦客造觀者前日狐狸之宅<hi>春秋左傳襄公十四</hi>
<hi>年傳南鄙之田狐狸所居豺狼所嘷</hi>一經㸃化遂為冠世絶境三絶句上<lb/>
呈<hi>詩曰波間指㸃見青紅雪脊崚嶒倚半空幻出生綃三百幅遊人渾在畫圗中  蒼雲十畆䕃平寛露葉</hi>
<pb n="KR4d0180_WYG_002-8a"/>
<hi>風枝繞舍寒莫遣先生賦歸去且令小吏報平安客溜雨蒼皮四十圍年來又見子孫枝龍鍾白首門前  待</hi>
<hi>看成隂合抱時</hi>當公一笑吾詩無傑句萬景驕莫隨正謂此也<lb/>
輒以横山小詩繼衆作之後以發一笑<hi>按公文集刋行者已載二詩而</hi>
<hi>古風一篇不載今録于此横山堂詩古縣山水國萬室蟠其中環城千嶂合並舍百泉通我公擅一壑層雲生</hi>
<hi>盪胷彷彿八極外坐驚兩腋風峩峩十二鬟半坐簾幙重脩眉新畫就一抺翠掃空欣對愜平生似為恱己容</hi>
<hi>百金置酒地牕户浮青紅髙稜拄笏見採菊籬下逄陂陀經千丈横絶垂天雄日麗鶯谷曉沙暄燕泥融悠然</hi>
<hi>命巾車往往載客從太白琢天功朱絃奏三終溪山久寂寥髙辭擅無窮天王駕羣英長轡係九戎焉知横山</hi>
<hi>下一榻卧老龍功名方鼎來龜祥兆飛熊勒石頌中興澹臺兩穹崇西州歸謝傅東海表太公千年丁令威騎</hi>
<pb n="KR4d0180_WYG_002-8b"/>
<hi>鶴還故宫</hi>然公豈山中之人為蒼生彊起光輔中興功遂身<lb/>
退然後歸西州<hi>晉書謝安傳有聞當與入西州門之句又外甥羊曇為安所愛重安薨後輟樂</hi>
<hi>彌年行不由西州路嘗大醉不覺至州門左右白曰此西州門遂悲感而去</hi>表東海<hi>左傳襄公二十</hi>
<hi>九年云表東海者其太公乎注云太公封齊為東海之表式</hi>亦未晩耳<hi>功成名遂身退者天之道</hi>
别紙論陶淵明<hi>晉史陶潜字淵明</hi>陳元龍<hi>三國志陳登字元龍</hi>出處大致<lb/>
非世論所及也某藿食者也而肝腦實繫肉食者休戚<lb/>
<hi>春秋左傳肉食者鄙未能逺謀國語云晉董褐觀呉王之色類有大憂注云肉食者無墨今呉王有墨墨黒氣</hi>
<hi>也</hi>故嘗撫案而起有秦無人之歎<hi>春秋左傳文公十三年秦使士㑹行繞朝</hi>
<pb n="KR4d0180_WYG_002-9a"/>
<hi>贈之以策曰子無謂秦無人吾謀適不用也注云策馬撾臨别授之馬撾欲示已所策以展情繞朝秦大夫也</hi>
一從接待聞議論之餘然後知張公之在江海也<hi>杜工部集洗兵馬云</hi>
<hi>張公一生江海客身長九尺鬚眉蒼徴起適遇風雲㑹扶顛始知籌策良東坡先生云謂張鎬也用之為帝王</hi>
<hi>師不則窮谷一叟耳按唐史列傳鎬字從周傳州人儀狀瓌偉有大志元宗西狩鎬從扈從俄遣詣肅宗所數</hi>
<hi>論事擢諫議大夫尋拜中書侍郎門下平章事帝還京師封南陽郡公以本軍鎮汴州後召拜太子賔客卒鎬</hi>
<hi>起布衣二朞至宰相在位雖淺天下之人推為舊德云</hi>
龜潭冢舍猥勤騎從存歿之寵而以不獲迎望車馬之<lb/>
塵為愧某自陪杖屨一覽楚山然後起猶龍之歎<hi>史記老子</hi>
<pb n="KR4d0180_WYG_002-9b"/>
<hi>傳孔子適周問禮於老子去謂弟子曰鳥吾知其能飛魚吾知其能游獸吾知其能走走者可以為網游者可</hi>
<hi>以為綸飛者可以為矰至於龍吾不知其乗風雲而上天今日見老子其猶龍邪</hi>而已往之悔<lb/>
不可追也䝉示六秀書雖未能盡讀叙引所載一二信<lb/>
天下之竒書也<lb/>
某自去違牆屏念欲啟問動止久不果一僧還山就令<lb/>
持書詣門下而不敢勤報貺伏䝉遣介馳賜翰墨共承<lb/>
嘉惠何喜如之某具審即日鈞候萬福某䝉招唤幸甚<lb/>
得具小舟從公於谿上真入紅蓮幕矣<hi>南史王儉以庾杲之為衛將軍</hi>
<pb n="KR4d0180_WYG_002-10a"/>
<hi>長史蕭緬曰庾景行汎緑水依芙蓉何其䴡也時人以入儉府為蓮花也</hi>第方暑豈當勤攬<lb/>
衣故未敢前也<lb/>
　　　與楊樞宻<lb/>
某去違二紀之餘用舍殊致固已形隔而區區祈向又<lb/>
不得見於咫尺之書<hi>前漢史韓信傳李左車曰發一乗之使奉咫尺之書顔師古云八寸</hi>
<hi>曰咫咫尺者言其簡牘或長咫或長尺喻輕率也今俗言尺書或言尺牘蓋其遺語</hi>馳心而已即<lb/>
日春寒共惟鈞候萬福某遭時多故數蹈危機憂懼萬<lb/>
端險阻百態屬有天幸<hi>前漢史霍去病傳亦有天幸未嘗困絶也</hi>得遂首邱<lb/>
<pb n="KR4d0180_WYG_002-10b"/>
<hi>晉史載燕王慕容暐出鄴為苻堅所執堅詰其不降而走之狀暐對曰狐死首邱欲歸死於先人之墓爾説文</hi>
<hi>云狐有三德其色中和小前大後死則首邱白虎通云狐死首邱不忘本也</hi>獨有門牆相望<lb/>
千里無從接奉臨書太息<hi>前漢史賈誼傳可為長太息者六</hi>不悉<lb/>
執事宦成名立暫愒神館一時生民休戚人品髙下百<lb/>
聞不如一見審矣他日宰天下<hi>前漢史陳平傳平曰嗟乎使平得宰天下</hi>次<lb/>
第施行當以功名為一代宗臣<hi>前漢史賛曰蕭何曹參擅功名位冠羣后聲施</hi>
<hi>後世為一代之宗臣慶流苗裔盛矣哉顔師古云言為後世之所尊仰故曰宗臣</hi>所冀加䕶茵<lb/>
鼎以佇廷告<lb/>
<pb n="KR4d0180_WYG_002-11a"/>
某自歸田<hi>陶潜歸去來辭云田園將蕪胡不歸又杜甫詩云比興展歸田是也</hi>不復居城<lb/>
府結屋數椽於三家之市<hi>公始居馬迹後遷西徐</hi>以安餘命而老<lb/>
境日侵死亡無日尚及見公台鼎之拜否也四明<hi>洞天記四</hi>
<hi>明山二百八十峯洞周回一百八十里名丹山赤水之天山有四門通日月星辰之光故名四明在明州</hi>淛<lb/>
東佳處年來士大夫避地多在温明間有與晤語者否<lb/>
某幸而不死他日猶欲乗牛車造公東閣一觀天下之<lb/>
士也<hi>前漢史朱雲傳薛宣為丞相雲往見之宣備賔主禮因留雲宿從容問雲曰在田野亡事且留我東</hi>
<hi>閣可以觀四方奇士雲曰小生乃欲相吏耶宣不敢復言</hi>
<pb n="KR4d0180_WYG_002-11b"/>
某罪垢所向累人不敢數以姓名聞於執事向貶誨飭<lb/>
慰藉陳人<hi>南華真經云人而無以先人無人道也人而無人道是之謂陳人注云陳久之人耳</hi>䝉<lb/>
賜已厚比唐益裕一再過具言公已登政路而訪問死<lb/>
生存錄衰老又過於前幸甚過望不可言也即日履兹<lb/>
凉秋共惟鈞候動止萬福某築室三間門以兩版面壁<lb/>
趺坐<hi>傳燈録第二十八祖菩提達摩寓止嵩山少林寺面壁而坐終日黙然人莫之測謂之壁觀婆羅門</hi>
<hi>别記云師居少林九年</hi>以觀六十年之非樞密在廊廟餘光所照<lb/>
<hi>史記蘇代使於齊甘茂謂曰貧人女與富人女㑹績貧人女曰我無錢買燭而子之燭幸有餘光</hi>卑栖<lb/>
<pb n="KR4d0180_WYG_002-12a"/>
俯啄無復仰而四顧之懼日佇廷告亟躋宰福天下慰<lb/>
此區區<hi>唐韓愈送浮屠文暢師序云夫烏俛而啄仰而四顧夫獸深居而簡出懼物之為害己也且猶</hi>
<hi>不脱焉弱之肉強之食今吾與文暢安居而暇食優㳺以生死與禽獸異者可不知其所自耶</hi>今世俗<lb/>
所尚以數造門為恭否則以數致書為勤某伐樹削跡<lb/>
不齒於縉紳<hi>南華真經天運云云孔子西遊於衞顔淵問師金曰以夫子之行為奚如師金曰惜</hi>
<hi>乎而夫子其窮哉顔淵曰何也師金曰夫芻狗之未陳也盛以篋衍巾以文綉尸祝齋戒以將之及其已陳也</hi>
<hi>行者踐其首脊蘓者取而爨之而已將復取而盛以篋衍巾以文綉逰居寢卧其下彼不得夢必且數眯今而</hi>
<hi>夫子亦取先王已陳芻狗聚弟子逰居寢卧其下故伐樹於宋削跡於衞窮於商周是非其夢邪圍於陳蔡之</hi>
<pb n="KR4d0180_WYG_002-12b"/>
<hi>間七日不火食死生相與鄰是非其眯邪眯莫禮反物入目中莊子曰播糠眯目焉</hi>固不容輒登<lb/>
一時貴人之門而寒温之問不出於東阡西陌<hi>應劭風俗通云</hi>
<hi>南北為阡東西為陌</hi>豈敢飾固陋之辭譊譊强聒以觸犯嚴之罪<lb/>
然區區系心門下如抱饑渴與夫晨夕躬埽除<hi>前漢史魏勃少</hi>
<hi>時欲求見齊相曹參家貧無以自通乃常獨早埽齊相舍人門外舍人恠之以為物而伺之得勃勃曰欲見相</hi>
<hi>君無因故為子埽欲以求見於是舍人見勃曹參因以為舍人</hi>進竿牘<hi>見前與胡樞密帖注</hi>如世<lb/>
俗所謂文具者固有間矣髙明所照必諒此心<lb/>
猖狂妄行<hi>南華真經云猖狂妄行蹈乎大方</hi>自陷於大譴大呵之域尚<lb/>
<pb n="KR4d0180_WYG_002-13a"/>
復何言而哀窮悼屈<hi>唐韓愈上兵部李異書云夫以閣下内仁外義行髙而徳鉅尚賢而</hi>
<hi>與能哀窮而悼屈</hi>不忍辱在泥塗<hi>唐杜甫長沙送李十一詩云久存膠漆應難並一辱泥塗</hi>
<hi>遂晩收又贈韋左丞云田子混泥塗又春秋傳趙孟曰武不才任君之大事以晉國之多虞不能用吾子使吾</hi>
<hi>子辱在泥塗久矣</hi>必欲援而出之獨執事有惓惓不已之意某<lb/>
去公門牆二十年矣設有舊惡<hi>論語云不念舊惡</hi>亦將隨數化<lb/>
而改况初無纎芥但某年㡬七十殆將何為某讀書見<lb/>
栁子厚不堪謫辱<hi>唐史栁宗元字子厚其先蓋河東人少精敏絶倫為文章卓偉精緻一時輩行</hi>
<hi>推仰第進士愽學宏辭科貞元十九年為監察御史裏行善王叔文韋執誼櫂禮部員外郎叔文敗貶邵州刺</hi>
<pb n="KR4d0180_WYG_002-13b"/>
<hi>史不半道貶永州司馬元和十年又徙栁州刺吏十四年卒年四十九</hi>至欲自比於躄浮<lb/>
屠病顙之駒而怨懟不已<hi>唐栁宗元起廢答云今兹是州起廢者二焉先生其聞而</hi>
<hi>知之歟答曰誰也曰東祠躄浮屠中廐病顙之駒曰若是何哉曰凡為浮屠道者都邑之㑹有師師善為律以</hi>
<hi>敕戒始學者與女釋者甚尊嚴且優游躄浮屠有師道少而病躄日愈以劇居東祠十年今年他有師道者悉</hi>
<hi>以故去始學者與女釋者遂相與出躄浮屠以為師凡師數百人日饋飲食時獻巾<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>舉莫敢踰其制中廐病</hi>
<hi>顙之駒顙之病亦且十年色𤣥不龎無異枝硿然大耳以其病不得齒他馬食斥棄異皂恒少食屏立擯辱凡</hi>
<hi>廐之馬無肯為伍㑹今刺史舟以泝江至無以為乗廐人咸曰病顙駒大而不龎可秣飾他馬巴僰卑狹無可</hi>
<hi>當吾刺史者於是衆牽駒上燥土大廡下薦之席縻之絲御夫盡飾然後敢持千夫翼衞當道上馳抗首出臆</hi>
<pb n="KR4d0180_WYG_002-14a"/>
<hi>震奮遨嬉若有知也豈不曰宜乎全文見栁集八巻</hi>遂指天為癰痔草木果蓏不<lb/>
足置存亡得喪於其間<hi>栁宗元天說云彼上而𤣥者世謂之天下而黄者世謂之地混</hi>
<hi>然而中處者世謂之元氣寒而暑者世謂之隂陽是雖大無異果蓏癰痔草木也假而有能去其攻穴者是物</hi>
<hi>也其能有報乎蕃而息之者其能有怒乎天地大果蓏也元氣大癰痔也隂陽大草木也其烏能賞功而罰禍</hi>
<hi>乎功者自功禍者自禍欲望其賞罰者大謬矣呼而怨欲望其哀且仁者亦大謬矣子而信子之仁義以遊其</hi>
<hi>内生而死爾烏置存亡得喪於果蓏癰痔草木邪全文見栁集第九巻</hi>譊譊至老死其於<lb/>
定命初無一毫之加某以故益不敢以身之進退榮辱<lb/>
有望於當世之君子也<lb/>
<pb n="KR4d0180_WYG_002-14b"/>
　　　與路樞密<hi>公弼</hi>
即日秋序乍凉共惟鈞候萬福某歸田五年追懲往謬<lb/>
遂掃跡滅影<hi>唐韓文公集上李實書云老奸宿賊喪影滅迹</hi>於人間矣敢圗恩<lb/>
舊存録衰老貶賜誨飭開讀恍然鉅人長德宜在朝廷<lb/>
出司留鑰未快僉屬然鎮撫之餘掃除邱墓存省遺老<lb/>
遂及我私<hi>詩曰雨我公田遂及我私</hi>不亦善乎不宣<lb/>
即日秋髙乍凉共惟鈞候萬福北轅遂彌月矣徒銜所<lb/>
次皆異時游宦經行之地濁河千里<hi>公羊傳河出崑崙千里一曲九曲入</hi>
<pb n="KR4d0180_WYG_002-15a"/>
<hi>海</hi>忽已揚塵<hi>神仙傳王方平過蔡經家因遣人與麻姑相聞麻姑至自言接侍已來見東海三為</hi>
<hi>桑田向聞蓬莱水乃淺於往者㑹旹畧半也豈將復還為陵陸乎方平笑曰聖人皆言海中行復揚塵也</hi>摩<lb/>
挲銅狄想復一嘆也<hi>後漢史薊子訓者不知所由來也有百嵗翁自説童旹見子訓賣藥</hi>
<hi>於㑹稽市顔色不異於今後人復於長安東霸城見之與一老翁共摩挲銅人相謂曰適見鑄此而已近五百</hi>
<hi>嵗矣史記秦始皇二十六年咸陽鑄金人十二各重千斤水經注云魏黄初元年徙金狄重不可致因留於城</hi>
<hi>南</hi>
陪京重寄方屬老成雖兵亂之餘未容卧䕶而一方遺<lb/>
黎喜見漢官威儀<hi>後漢史光武紀云更始將北都洛陽以光武行司𨽻校尉使前整脩宫府</hi>
<pb n="KR4d0180_WYG_002-15b"/>
<hi>於是置僚屬作文移從事司察一如舊章三輔吏士見司𨽻僚屬皆歡喜不自勝老叟或垂涕曰不圗今日復</hi>
<hi>見漢官威儀</hi>當有出涕者所冀尊生養福以卒功名<lb/>
大斾首余又貶教寵髙情凜然收録陳人<hi>注見前巻</hi>孰如公<lb/>
者便欲馳一介追路以謝屏居乏使令竟不果想公置<lb/>
之度外也<lb/>
　　　與何樞宻<lb/>
溪上分違便欲遣狀省問寒温而公已登烏府<hi>前漢史朱博傳</hi>
<hi>御史府吏舍百餘區井水皆竭又其府中列栢樹嘗有野烏數千棲宿其上晨去暮來號曰朝夕烏烏去不來</hi>
<pb n="KR4d0180_WYG_002-16a"/>
<hi>數月長老異之顔師古注云史言此者著御史大夫之職當休廢也</hi>旋領樞要區區之喜<lb/>
固異於常人而不敢恃一日之雅輒以罪戾姓名徹聞<lb/>
於廊廟所冀髙明必諭此意即日冬序晴寒共惟鈞候<lb/>
動止萬福某竄迹一涯無從瞻近臨書太息<lb/>
投老殘年衰病交攻齒髪缺壊更閲三四寒暑遂年七<lb/>
十矣况未可必也顧以死灰不復然<hi>前漢史韓安國傳安國坐法抵罪䝉</hi>
<hi>獄吏田甲辱安國安國曰死灰獨不復然乎甲曰然即溺之居無㡬梁内史缺漢使使者拜安國為梁内史起</hi>
<hi>徒中為二千石田甲亡安國曰甲不就官我滅而宗甲肉袒謝安國笑曰公等足與治乎卒善遇之</hi>無復<lb/>
<pb n="KR4d0180_WYG_002-16b"/>
他望尚冀因來訪問生死亦足以為衰老之榮<lb/>
向公持一節使萬里外忠信之效乆而見思<hi>論語云言忠信行篤</hi>
<hi>敬雖蠻貊之邦行矣</hi>故今復有此命屬此隆冬乗單車<hi>後漢史張綱為廣陵</hi>
<hi>刺史單車之職</hi>犯祁寒<hi>書君牙云/冬祁寒</hi>絶大漠<hi>前漢史霍去病傳上曰驃騎將軍去病率</hi>
<hi>師躬將所獲葷允之士約輕齎絶大漠</hi>折衝口舌之間<hi>文選九錫文折衝注云挫摧姦惡衝</hi>
<hi>
                        <graphic n="KR0691" url="https://raw.githubusercontent.com/kanripo/KR-Gaiji/master/images/KR0691.png" mimeType="image/png"/>强敵</hi>必有神物護持之助某雖老矣猶及見功名之盛<lb/>
<hi>白樂天謂張燕公詩在在處處有神物䕶持</hi>
　　　與莫内翰<hi>名夀字夀朋</hi>
<pb n="KR4d0180_WYG_002-17a"/>
資政書言公近有冡嗣之戚<hi>冡嗣長子也</hi>共惟情鍾<hi>晉王衍喪幼子</hi>
<hi>山簡弔之衍悲不自勝簡曰孩抱中物何至於此衍曰夫聖人忘情最下不及於情然則情之所鍾正在我輩</hi>
悲慟奈何某猶記公在冊府時<hi>穆天子傳曰天子西登崑崙見西王母癸巳至</hi>
<hi>于羣玉之山先王之所䇿府注云西王母所居者言往古帝王以為藏書䇿之府所謂藏之名山也故秘書亦</hi>
<hi>謂之為策府云</hi>已勝衣矣享夀今年四十許而遽棄盛年何痛<lb/>
如之且當抱孫<hi>禮記抱孫不抱子此言孫可以為王父尸子不可以為王父尸</hi>以慰目<lb/>
前勿過戚戚也<hi>韓文公集載為潮州刺史謝上表云戚戚嗟嗟日與死迫</hi>
董德又傳送問遺方欲馳謝謙仲又出手教具審春和<lb/>
<pb n="KR4d0180_WYG_002-17b"/>
台候萬福某老來厭事屬舍弟被疾時時代庖<hi>南華真經云庖</hi>
<hi>人雖不治庖尸祝不越樽爼而代之矣</hi>益復多事以故竿牘不獲時至燕<lb/>
几及是遣報亦復匆匆不宣<lb/>
比聞盡闢<hi>印本作復</hi>舎旁<hi>印本/作前</hi>地手種花竹<hi>印本作木</hi>遂移春入<lb/>
壺中矣<hi>後漢史費長房為市掾有老翁懸一壺於肆頭及市罷輒跳入壺中市人莫見唯長房於樓上</hi>
<hi>見之異焉因往再拜奉酒脯翁知長房之意其神也謂之曰子明日可更來長房明日復詣翁翁乃與俱入壺</hi>
<hi>中唯見玉堂嚴麗旨酒甘肴盈衍其中云</hi>又聞過崑山少留從德象虎邱之<lb/>
逰<hi>呉郡圖經續記云虎邱山在呉縣西北九里呉越春秋越絶書皆以為闔閭所𦵏有金精之異故名虎邱</hi>
<pb n="KR4d0180_WYG_002-18a"/>
<hi>晉王珣山銘云虎邱先名海涌山又云山大勢四面周嶺南則是山徑西面壁立交林山今丱降窈窕亦不卒</hi>
<hi>至盖得其實云</hi>不克陪燕爼一歡之適甚恨謙仲逺臨留三日<lb/>
而别村市蕭然無以治具至今為負也書言令女合卺<lb/>
<hi>禮曰共牢而食合卺而醑所以合體同尊卑以親之</hi>謂已獲麟<hi>左傳西狩大野叔孫氏之車子鉏商</hi>
<hi>獲麟以為不祥賜虞人仲尼觀之曰麟也然後取之注云麟者仁獸王者之嘉瑞也時無明王出而遇獲仲尼</hi>
<hi>傷周道之不興感嘉瑞之無應故因魯春秋而修中興之教絶筆於獲麟之一句云</hi>謙仲云尚擇<lb/>
婿也岱宗夫如何齊魯青未了<hi>唐杜工部集望嶽詩云岱宗夫如何齊魯青未</hi>
<hi>了造化鍾神秀隂陽割昏曉盪胸生層雲决眥入飛鳥㑹當臨絶頂一覽衆山小</hi>殆謂此耶一<lb/>
<pb n="KR4d0180_WYG_002-18b"/>
笑<hi>五經通義云泰山一名岱宗王者受命易姓報功告代於岱宗者代也東方萬物之始交代之處又羣岳</hi>
<hi>之長摭遺云歐陽永叔嘗曰今人呼妻父為岳公以泰山有丈人觀亦有丈人峯又呼丈母為泰水不知出何</hi>
<hi>書也</hi>
别去夜泊泖<hi>音卯</hi>口<hi>呉郡圗經云三泖在華亭境陸魯望詩云三泖凉波魚蕝動五茸春草雉</hi>
<hi>媒驕</hi>迨曉乗便風推㠶絶湖而西薄晩次大姚闔閭城已<lb/>
在望中矣<hi>呉郡圗經云呉王闔閭委計於伍子胥使之相圡嘗水象天法地築大城周四十里小城</hi>
<hi>周十里開八門以象八風是時周敬王之六年也</hi>孤舟獨行大澤葭葦中竟日<lb/>
不逢一人萬一雲雺晝晦風雨作於半涉真呌皇天之<lb/>
<pb n="KR4d0180_WYG_002-19a"/>
所也嘗寓一書屬海鹽便介已登几案否即日大暑共<lb/>
惟台候萬福某次閶門<hi>呉郡圗經曰呉王闔閭建城之始立陸門八以象八風其西曰</hi>
<hi>閶門者象天門之有閶闔也</hi>日正中暑甚遂移舟虎邱少愒劒池上<lb/>
<hi>呉郡圖經曰舊傳秦皇求劒地裂為池太平寰宇記云山澗是孫權所發以求闔閭寳器澗側有平石可容千</hi>
<hi>人故謂之千人坐因生公講法得名</hi>需一夕之凉而諸瓢坌至袖中出紙<lb/>
求字者數十輩殆欲腕脫<hi>唐史蘇頲傳云元宗平内難書詔填委獨頲在太極後閣</hi>
<hi>口所占授功狀百緒輕重無所差書史曰丐公徐之不然手腕脫矣</hi>長老從旁勞勉良苦<lb/>
某答曰所謂纒倒藤矣<hi>俗諺有倒被葫蘆纒倒藤之説故東坡先生贈杜介詩云問禪</hi>
<pb n="KR4d0180_WYG_002-19b"/>
<hi>不歸舎屢為瓠壺繞可謂㣲婉矣</hi>一笑遂别還舍未㡬瘡痏大作遣狀<lb/>
草草不宣<lb/>
内外制序引去秋病後所作雖不工而平日向慕之誠<lb/>
意具載於此矣<hi>公文集載翰林莫公内外制序云政和二年春徽宗策進士於廷今翰林學士</hi>
<hi>莫公擢第一年二十有二矣居亡㡬公之皇考少卿公以兵部外郎從卿貳奏殿上公是日亦以除官入謝父</hi>
<hi>子在廷徽宗望見公顧謂少卿曰某朕所親擢條奏數千言俊邁過人老於文學者所不逮而人物秀整亦可</hi>
<hi>喜卿可謂能教子矣嘉嘆久之少卿頓首謝公既自以布衣發策魁天下視天子為知己挺立搢紳間益自重</hi>
<hi>澹然無所諧已乃登冊府尚符璽為柱下史且大用矣宰相終以不附已斥公于外而少卿亦下世更六七年</hi>
<pb n="KR4d0180_WYG_002-20a"/>
<hi>召還為國子司業試中書舍人入翰林為學士詔令坦明一時巨公以文章自名如王履道翟公孫者皆嘆異</hi>
<hi>之余一日過公公出内外制凡若干篇屬予為之序孔子曰辭達而已矣世固有心能知之而不能傳之以言</hi>
<hi>口能傳之而不能應之以手心能知之口能傳之而手又能應之夫是之謂辭達自唐以來常楊燕許之倫號</hi>
<hi>稱大手筆者固不乏人若夫得於心應於手朝出九重暮行萬里風動草偃山鳴谷應人人曉然如推赤心置</hi>
<hi>於其腹中帷陸宣公一人為然公學力雄贍思致逸發落筆千言坌然溢出若有所相自宣和訖靖康大典冊</hi>
<hi>多出公手四方傳誦號為稱職余嘗見宣和間詞臣草後宫書命莫有當上意者制詞往往多自中出徽宗進</hi>
<hi>二婕妤㑹公當制是夕御札趣進告甚急翌日對輔臣稱善有詞垣得人之語已而選用從臣押皇子生日賜</hi>
<hi>物上曰無踰某矣遂命公翰林故事以學士二員分直朝廷有大除拜過三制而上則併召二員者謂之䨇宣</hi>
<pb n="KR4d0180_WYG_002-20b"/>
<hi>公嘗以中書舍人直學士院一夕召公獨草六制宰相呉敏欲因是以危公公解衣据案一揮而就宣制之日</hi>
<hi>公適入對淵聖嘉嘆久之纔數日宸筆下中書命公為翰林學士敏初欲抑公而更進於是慙沮失色某之仕</hi>
<hi>與公並時而公為先達去國二十年每讀公書兩朝文物之盛炳然在目叙事詳實不侈不浮蓋孔子所謂辭</hi>
<hi>達者遂論次以為公書首云</hi>
之藏累辱戒論遂不敢留今併納上<hi>按公與叔詣兄内翰帖云制詞索序</hi>
<hi>引無乃非其人乎然例當得一副本只乞門狀紙百番戒一吏真書大字見賜是也</hi>某自余郎罷<lb/>
官後屬德父屢矣至是方能遣送不敏愧恐<lb/>
留寓館置遂渉旬時喜過所望而叨溷多矣吾顔其厚<lb/>
<pb n="KR4d0180_WYG_002-21a"/>
耶<hi>開元天寳遺事進士楊光逺干謁不知恥時人以為慙顔厚如十重鐵甲也</hi>方俟暑退稍<lb/>
就筆専馳一介看候又貶誨亟省顧之厚喜慰當如何<lb/>
制草得觀一時侯王將相出處之故至於區區歎慕之<lb/>
意已見於序引所陳不復云云更望少留於此他日持<lb/>
送<lb/>
　<lb/>
　<lb/>
　<lb/>
<pb n="KR4d0180_WYG_002-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　内簡尺牘巻二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>内簡尺牘巻六</head> <lb/>
    <p>
<pb n="KR4d0180_WYG_006-1a"/>
欽定四庫全書<lb/>
　内簡尺牘巻六<lb/>
　　　　　　　　　　　　宋　孫　覿　撰<lb/>
　　　　　　　　　　　　　　李祖堯　註<lb/>
　　　與常守錢舎人<lb/>
自公繇西省<hi>唐志武徳元年改内書省曰中書省内史令曰中書令龍朔元年改中書省曰西臺</hi>
<hi>中書令曰内史</hi>進領北扉<hi>唐志唐制文書詔令則中書舎人掌之自太宗時名儒學士時時召以草</hi>
<hi>制猶未有名號乾封以後始號北門學士</hi>貴名暴白雖在窮陋固已懷堅髙<lb/>
<pb n="KR4d0180_WYG_006-1b"/>
之慕<hi>語子罕篇鑽之彌堅仰之彌高</hi>屬者臨州適在桑梓<hi>詩小弁篇惟桑與梓必恭</hi>
<hi>敬止</hi>區區欣賴過所望焉即日嵗晏沍寒伏惟台候萬福<lb/>
謹上狀不宣<lb/>
某昨夢已空非復故我猶有見賢之願在<hi>語里仁篇見賢思齊焉</hi>
盛徳雅望宿昔所慕而開府之初簪紳坌集不敢以野<lb/>
服進盍在衆人之後也<lb/>
使君下車適此嵗換百蟄皆奮<hi>記月令孟春之月蟄䖝始振仲春之月蟄䖝咸</hi>
<hi>動</hi>萬彚向榮皁蓋班春<hi>後漢志列侯熊軾皁蓋</hi>當自兹始某退耕<lb/>
<pb n="KR4d0180_WYG_006-2a"/>
一㕓<hi>孟子願受一㕓而為氓又周禮一夫田一㕓注云百畝曰㕓</hi>今老矣猶是部中<lb/>
受賜一人之數也幸甚<lb/>
　　　與常守虞龍圖<hi>季澤</hi>
二天之下<hi>後漢書蘇章傳曰章順帝時遷冀州刺史故人為清河太守章行部按其奸贓及請太守</hi>
<hi>為設酒肴陳平生之好甚懽太守喜曰人皆有一天我獨有二天章曰今夕蘇孺文與故人飲者私恩也明日</hi>
<hi>冀州刺史案事者公法也遂舉正其罪州境知章無私望風畏肅</hi>使君起居狀固自剽<lb/>
聞而不數啓問頑鈍廢禮不為亡負也伏奉手誨具審<lb/>
即日春和台候勝常側聆召見膝席對休<hi>書曰對揚王休前漢史賈</hi>
<pb n="KR4d0180_WYG_006-2b"/>
<hi>誼傳誼為長沙王太傅後嵗餘文帝思誼徴之至入見上方受釐宣室上因感鬼神事而問鬼神之體誼具道</hi>
<hi>所以然之故至夜半帝前席註曰漸促近誼聽其言也</hi>鋒車趣還可拱而俟矣<hi>晉史</hi>
<hi>追鋒車日行五百里</hi>
投畀于此<hi>詩巷伯篇投畀有北有北不受</hi>遂削迹於門下豈應重勤省<lb/>
錄煩費公帑伏枉厚餉禮意兼重適以上冡少留山中<lb/>
不即占謝區區愧荷之深<lb/>
彌時上狀區區瞻遡莫抒下情溽暑不審台候何如麰<lb/>
麥<hi>廣雅曰大麥麰也小麥來也説文曰麰周頌所謂來麰也</hi>登而雨白水青秧彌望<lb/>
<pb n="KR4d0180_WYG_006-3a"/>
一州豐年之祥也某臨安之役本為妻母作湯餅偶舎<lb/>
弟追送女甥赴㤗興姻期田間無壯子弟守舎遂過期<lb/>
而止當俟凉秋一行也<lb/>
即日秋髙共惟台候萬福某比過餘杭婦家至荆溪又<lb/>
少留還次村舎聞公受代矣衰老寓一㕓<hi>見巻首注中</hi>恩顧<lb/>
獨厚豈減卧轍之氓也<hi>後漢書侯霸傳霸字君房為臨淮太守被徴百姓攀轅卧轍不</hi>
<hi>許去</hi>
投老欲營一巢近買松杉百餘枚江上以待農隙一牒<lb/>
<pb n="KR4d0180_WYG_006-3b"/>
乞判執欲藉餘庇旬月致之尚可及茂老樞密<hi>胡松年字茂老</hi>
中子讀書過目輙成誦賦詩立就出語驚人真公宅相<lb/>
也<hi>晉史魏舒少孤為外家寗氏所養寗氏起宅相者曰當出貴甥外祖母以魏氏甥小而慧意謂應之舒曰</hi>
<hi>當為外氏成此宅相唐杜甫集有夏夜李尚書筵送宇文石首赴縣聨句云愛爾尚書重之官宅相賢又唐杜</hi>
<hi>甫詩云為人性僻耽佳句語不驚人死不休</hi>
即日秋晴伏惟台候萬福側聆造朝已戒徒御<hi>詩車攻篇蕭蕭</hi>
<hi>馬鳴悠悠斾旌徒御不驚大庖不盈</hi>竟不獲一拜下風<hi>南華真經在宥篇云黄帝聞廣成子</hi>
<hi>在於空同之上故往見之退捐天下築特室席白茅間居三月復往邀之廣成子南首而卧黄帝順下風膝行</hi>
<pb n="KR4d0180_WYG_006-4a"/>
<hi>而進再拜稽首而問曰聞吾子達於至道敢問治身奈何而可以長生云</hi>少展維桑之歌<hi>注見</hi>
<hi>巻首錢常州帖</hi>髙情凛然未加督過逺厪誨問衰病増光怱怱<lb/>
占叙豈盡感悰自公領此州教條寛簡闔境晏然無疾<lb/>
呼怱步之警及此代歸邦人度不可借留<hi>後漢史寇恂傳建武二年</hi>
<hi>拜潁川太守三年即拜為汝南太守車駕南征恂從至潁川盗賊悉降而竟不拜郡百姓遮道曰願從陛下復</hi>
<hi>借寇君一年註云恂前為潁川太守故曰復借也</hi>徒有截鐙之戀<hi>開元天寳遺事姚崇牧荆</hi>
<hi>州受代日闔境民吏泣擁馬首截鐙留鞭以為遺愛新牧奏之朝廷嘉奨</hi>况此衰老感悵尚<lb/>
何言<lb/>
<pb n="KR4d0180_WYG_006-4b"/>
即日履兹冬序共惟台候萬福伏承已解印章不果一<lb/>
陪賀客之後賢者久留凋郡乍釋重負鳬鶩之行<hi>注見同巻</hi>
<hi>曾郎中帖</hi>掃迹<hi>唐杜甫集游龍門寺詩云山林迹如掃</hi>亦自翛然即聽除書還<lb/>
禁近慰此僉屬<lb/>
　　　與常守直閣湯舎人<lb/>
某衰病日侵憒憒然<hi>晉史志庾翼與兄氷書曰嵗星犯天闗占云闗梁當分野來江東無</hi>
<hi>他故江道亦不艱難為石季龍頻年再閉闗不通信使此復是天公憒憒周庾信詩云憒憒天公曉精神殊乏</hi>
<hi>少</hi>非故我也如公名徳世論所属亦復剽聞而寒溫之<lb/>
<pb n="KR4d0180_WYG_006-5a"/>
問未嘗一至顯貴之門及是方得占叙萬一<lb/>
分違十六七年俛仰如昨比聆旌騎已次里門<hi>前漢書萬石君</hi>
<hi>傳石慶醉歸里門不下車</hi>即日秋髙共惟台候萬福某除籍為民不<lb/>
當以姓名聞於下執事属有一日之雅敢布區區不宣<lb/>
使君開藩一時搢紳士大夫寓公寄客逺者迎於境上近<lb/>
者亦至鈴下<hi>見同巻王舎人帖注</hi>所以致桑梓之恭<hi>注見巻首錢舎人帖</hi>獨<lb/>
某廢錮之餘不敢以野服見高明所炤必無譴過幸甚<lb/>
　　　與台守曾郎中<hi>名<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>字宏父</hi>
<pb n="KR4d0180_WYG_006-5b"/>
南北相望聲問缺然徳升遣介<hi>李尚書字徳升</hi>草草寓一書審<lb/>
已省察奉函敎喜聆即日春和台候勝常公把一麾<hi>見李</hi>
<hi>尚書帖注</hi>為千里師帥而發興在玉霄之上<hi>唐杜甫集鄭縣亭子詩云户牖</hi>
<hi>憑髙發興新又東樓詩云勝絶驚身老情忘發興竒玉霄峯名在天台山乃司馬子微所居也</hi>醉著宫<lb/>
袍<hi>唐史李白傳自采石至金陵著宫錦袍坐舟中旁若無人</hi>望三山銀闕於雲濤煙<lb/>
靄之間<hi>史記封禪書云蓬萊方丈瀛洲此三神山在渤海中去人不逺嘗有至者諸仙人及不死藥在</hi>
<hi>焉其物禽獸皆白而黄金銀為宫闕望之如雲及至三山反居水下臨之風輒引去終莫能至</hi>世固有<lb/>
揚州鶴也<hi>按懶真子韻語陽秋云俗言腰纒十萬貫騎鶴上揚州言揚州天下之樂國如韋應物詩</hi>
<pb n="KR4d0180_WYG_006-6a"/>
<hi>云雄藩鎮楚郊地勢鬰岧嶤嚴城動寒角曉騎踏雲橋杜牧詩云青山隠隠路迢迢秋盡江南草木凋二十四</hi>
<hi>橋明夜月玉人何處教吹簫等句猶未足以盡揚州之美至張祐詩云十里長街市井連月明橋上看神仙人</hi>
<hi>生只合揚州死禪智山光好墓田則是戀嫪此境生死以之者也隋煬帝不顧天下之重千乘萬騎錦纜牙檣</hi>
<hi>來遊此都竟藏骨於雷塘之下所謂禪智山光好墓田者耶又東坡先生題於潛僧緑筠軒詩云可使食無肉</hi>
<hi>不可居無竹無肉令人瘦無竹令人俗人瘦尚可肥人俗不可醫傍人笑此言似髙還似癡若對此君仍大嚼</hi>
<hi>世間那有揚州鶴説者謂有客相從各言所志或願為揚州刺史或願多貲財或願騎鶴上昇其一人曰腰纒</hi>
<hi>十萬貫騎鶴上揚州蓋欲兼三人者之所欲也亦不著所出書傳</hi>
自公守齊安<hi>今黄州也</hi>栖霞雪堂遂起廢<hi>栖霞樓在黄州及東坡雪堂皆曾守</hi>
<pb n="KR4d0180_WYG_006-6b"/>
<hi>重建</hi>名章俊語藉藉滿淮吳士大夫之口<hi>按黄州曾使君近詩有棲霞㑹</hi>
<hi>飲諸僚一篇云月近中秋好風因小雨清山眉烟外逺江練夜深横我病自不飲君詩俱有聲放歌能取醉不</hi>
<hi>必喚嘉榮棲霞偶作一篇云蔬飯已忘肉清心已是僧春華空婉娩衰病苦侵凌風颺孤舟急江明逺浦澄邵</hi>
<hi>樓來逺念實怯醉時登重九飲棲霞㸃絳唇一闋云九日樽罍要擕諸客棲霞去滿城風雨記得潘郎句紫菊</hi>
<hi>紅萸何意留儂住愁如許暮烟一縷正在歸時路又和何麒子應雪堂一篇云坐想誅茅日山川走百靈重來</hi>
<hi>尋舊宅幾至泣新亭何意投天禄猶傳是嵗星花磚知底物只老合沉㝠皆膾炙人口其建雪堂也何頡之作</hi>
<hi>上梁文云嵗在辛酉蔚成鸞鳯之栖堂毁崇寧淹作鼪鼯之野雖賢者視成毁為戲事而邦人曷憑藉以追休</hi>
<hi>云</hi>天台詩詞皆以王事從方外之樂<hi>東坡先生送楊傑次公詩序云無為</hi>
<pb n="KR4d0180_WYG_006-7a"/>
<hi>子常奉使登泰山絶頂雞一鳴見日出又嘗以事過登華山重九日飲酒蓮花峰上今乃奉詔與髙麗僧統㳺</hi>
<hi>錢塘皆以王事而從方外之樂善哉未曽有也作是詩以送之云</hi>詞句髙雅不自鳬鶩<lb/>
行中來<hi>後魏道武皇帝制官皆擬古雲鳥之義諸曹走使謂之鳬鴨取其飛之迅速也又韓文公集藍</hi>
<hi>田縣丞㕔壁記云吏抱成案詣丞巻其前鉗以左手右手摘紙尾鳬鶩行以進邪立睨丞曰當署云</hi>持玩<lb/>
三嘆<hi>記曰一唱三嘆</hi>豈敢獨享當與識者共之<lb/>
台眷喜聞萬福大令嗣承奉貌類翁想今又如我長也<lb/>
省書知有哭幼子之戚計今悼念已衰不復薦區區之<lb/>
説也<lb/>
<pb n="KR4d0180_WYG_006-7b"/>
向來董太夫人㑹葬得所道書客中占謝不盡勤懇近<lb/>
日有客過言吳守罷去宏父已臨州矣窮陋寡聞久不<lb/>
上記但有愧慄即日春暄體力何如比見棲霞樓上梁<lb/>
文烏鵲南飛大江東去之語天設此竒對待公拈出也<lb/>
<hi>按許端夫齊安集載此文云蕞然邾邑舊資魯柝之間巋爾黄岡今据楚波之滙頃自寇戎之叛亟為盗<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>之</hi>
<hi>區殘害劇於虎狼殺戮至於雞狗荆榛荒穢豈但千家唯百家之存風雨晦㝠時聞新鬼和舊鬼之哭山川不</hi>
<hi>改圗籍可稽念異時郡國共理之賢多鳳閣鸞臺之舊顧前日燕寢凝香之地為兎葵燕麥之場訪臨臯之故</hi>
<hi>基獨棲霞之最勝風雨所薄僅能覆三重之茆梁柱俱傾正可戒千金之子兹因遺址盡復前䂓取帑蔵賦入</hi>
<pb n="KR4d0180_WYG_006-8a"/>
<hi>之餘無田里追胥之擾洪濤濺雪覽三江於几席之間疊嶂排雲揖五老於藤蘿之外孫仲謀之圎壇對峙元</hi>
<hi>次山之窳樽在傍况兹卧皷滅烽之時固多緩帯輕裘之暇味王粲登樓之作寄子牟存闕之心何用横槊賦</hi>
<hi>詩繼烏鵲南飛之句但當舉酒属客歌大江東去之辭爰架脩梁用伸善頌云烏鵲南飛魏武帝樂府詞見前</hi>
<hi>注大江東去東坡先生赤壁懐古念奴嬌詞也亦見前一巻注<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>徒活反強取也</hi>近藁願一觀<lb/>
讀至雌霓當為公擊節<hi>沈約作郊居賦乃要筠示其章筠讀至雌蜺連踡約撫掌欣忭</hi>
<hi>曰僕常恐人呼為霓霓平聲</hi>
天台仙佛所廬<hi>孫綽天台山賦王喬控鶴以冲天應真飛錫以躡虚按仙經桐栢山金庭宫一</hi>
<hi>名天臺山髙萬八千丈其山八百里四面視之如一金庭不死之鄉在桐栢之中方圎四十里上有黄雲覆之</hi>
<pb n="KR4d0180_WYG_006-8b"/>
<hi>經丹水南行有洞交㑹從中過待行四十里則得也樹則蘇玕琳碧泉則石髓金精其山盡五色金也桐栢真</hi>
<hi>人右弼王領五岳司侍帝晨周靈王太子也游於伊洛好吹笙為鳳鳴學道於緱氏山道成昇天為真人治桐</hi>
<hi>栢金庭宫云又名山畧記云天台是衆聖所降葛仙翁山也又幽𡨕録載劉阮遇仙於此山又傳燈録天台山</hi>
<hi>脩禪寺智者禪師太康七年隠天台山佛瓏峰有定光禪師曰此處金地吾已居之此峯銀地汝宜居焉往來</hi>
<hi>居山二十二年建造大道塲一十二所云其後豐干禪師寒山子拾得咸著異迹又五百羅漢所居具載山記</hi>
<hi>云</hi>嘗欲乗輕車一詣館於徳升十日而後别今宏父為<lb/>
東道主<hi>古詩云東道主人心匠巧</hi>當為我置醴<hi>穆生事/見三巻</hi>無轑<hi>漢史音洛又音</hi>
<hi>歴</hi>釜之嫌矣<hi>前漢史楚元王傳云髙祖兄弟四人長兄伯次仲蚤卒漢六年廢楚王信分其地為</hi>
<pb n="KR4d0180_WYG_006-9a"/>
<hi>二國立從父兄賈為荆王同父少弟交為楚王後分次兄仲為代王長子肥為齊王初髙祖微時嘗避事時時</hi>
<hi>與賔客過其丘嫂食嫂厭叔與客來陽為羮盡轑釡客以故去已而視釡中有羮繇是怨嫂及立齊代王而伯</hi>
<hi>子獨不得侯太上皇以為言髙祖曰非敢忘之為其母不長者七年十月封其子為羮頡侯注云丘嫂大嫂也</hi>
<hi>以杓轢釡令為聲也頡音戛言其母戛羮釡也</hi>顧以頭方命薄所向累人不如<lb/>
其已也李舉之<hi>李主管字舉之</hi>筆力雄贍可畏<hi>韓文公集病中贈張十八詩云</hi>
<hi>龍文百斛鼎筆力可獨扛</hi>如公築詩壇<hi>唐杜牧集詩云今代風騷将誰登李杜壇</hi>當使之<lb/>
致師也<hi>詩文發源云東坡在潁時陳無己趙徳麟軰適亦守官於彼而歐陽叔弼與季黙亦閒居日相</hi>
<hi>唱和而二歐頗不作詩東坡以句挑之云君家文律冠西京旋築詩壇按酒兵袖手莫欺真将種致師須得老</hi>
<pb n="KR4d0180_WYG_006-9b"/>
<hi>門生按周禮環人掌致師注云致師者致其必死之志古者将戰先使勇力之士犯敵焉又春秋傳楚許伯吾</hi>
<hi>聞致師者御靡旌靡壘而還</hi>
屏迹一涯昇沉異路聲聞缺然旌騎入里門又屬省妻<lb/>
母之䘮於臨安山中<hi>章氏居臨安之塘頭村公集載送妻母章碩人之葬道過紫藤詩</hi>
亦不獲寓一紙第極瞻悵即日春序晏溫<hi>注見四巻張侍郎帖</hi>伏<lb/>
惟台候勝常某殘年投老復見故人旋即榮路黄堂在<lb/>
百里之近<hi>郡國志云吳郡太守所居室即春申君之子為假君之館也因數失火塗以雌黄故曰黄</hi>
<hi>堂又云吳宫至秦時猶存宫吏以火視燕窟遂火焉其遺迹雖無存者其地則未聞或改也</hi>或有一<lb/>
<pb n="KR4d0180_WYG_006-10a"/>
見之日也<lb/>
某年幾七十日就灰槁<hi>南華真經云南郭子綦隠几而坐仰天而嘘嗒焉似䘮其耦顔</hi>
<hi>成子游立侍乎前曰何居乎形固可使如槁木心固可使如死灰乎</hi>而門内多故李氏女<lb/>
子得疾不治繼哭妻母又哭一從弟而亡女葬送方在<lb/>
經營之中年當佚老勞生如此<hi>南華真經云夫大塊載我以形勞我以生佚我</hi>
<hi>以老息我以死故善吾生者乃所以善吾死也</hi>心衰貌改非復故吾秖自憐耳<lb/>
向寓狀後丘璋父云有司倉之命久之聞臨州去矣徳<lb/>
升書來喜聞動止即日嵗晏雪寒伏惟台候勝常昔時<lb/>
<pb n="KR4d0180_WYG_006-10b"/>
嚴瀨乃子陵隠處<hi>後漢史嚴光傳云光字子陵㑹稽餘姚人也少有髙名與光武同遊學及</hi>
<hi>即位光乃變名姓隠身不見帝思其賢乃令物色以訪之後齊國上言有一男子披羊裘釣澤中帝疑其光乃</hi>
<hi>備安車𤣥纁遣使聘之三反而後至除為諫議大夫不屈乃耕於富春山後人名其釣處為嚴陵瀨焉輿地志</hi>
<hi>云七里瀨在東陽江不與嚴陵相接有嚴山桐廬縣南有子陵釣魚處今山邊有石上平可坐十人臨水名為</hi>
<hi>嚴陵釣壇也</hi>而天台亦鄭䖍謫官之地<hi>唐史鄭䖍傳云䖍鄭州滎陽人天寳初為</hi>
<hi>廣文館博士時號鄭廣文禄山反汙偽官肅宗反正貶台州掾云</hi>世殊事異嚴睦為東<lb/>
藩<hi>嚴州集序云自東漢之末孫氏據有吳越之墟始分歙縣之地建為新安郡逮隋而更名新定大業改為</hi>
<hi>睦州唐初改桐廬縣别置嚴州尋廢州以縣來𨽻至國朝宣和中始復今名盖以子陵釣臺為是邦之重云</hi>
<pb n="KR4d0180_WYG_006-11a"/>
天台為内郡朝廷専用一時之望吾宏父又以文章翰<lb/>
墨首被甄擢日佇寵嘉别膺新命<lb/>
朱方大府公家父祖舊所臨金山丞相<hi>南豐先生也</hi>祠屋與<lb/>
尊公所營西樓建炎兵火燔滅殆盡<hi>公集載曽紆公衮墓誌云宣和初公</hi>
<hi>倅京口攝府事郡有西樓公撤而新之為文記其成雄辭傑句殆與樓稱余與韓駒子蒼張㦛處文舎人三讀</hi>
<hi>稱嘆</hi>而甘棠遺誦<hi>見前注</hi>猶在邦人之口公以盛年追繼兩<lb/>
世舊物<hi>傳曰祀夏配天不失舊物又晉史王子敬卧齋中偷人取物卧不動偷復登廚子敬曰偷兒青</hi>
<hi>氈我家舊物羣盗驚走</hi>過家上冡訪尋遺老黄童白叟<hi>唐韓文公集元和聖</hi>
<pb n="KR4d0180_WYG_006-11b"/>
<hi>徳詩云黄童白叟踴躍歎呀</hi>空巷歡迎想今閉閣坐嘯<hi>後漢史黨錮傳云汝南太</hi>
<hi>守宗資任功曹范滂南陽太守成瑨亦委功曹岑晊二郡為謡曰汝南太守范孟博南陽宗資主畫諾南陽太</hi>
<hi>守岑公孝𢎞農成瑨但坐嘯</hi>雖蒲鞭亦不用也<hi>後漢史劉寛字文饒溫仁多恕雖在倉卒</hi>
<hi>未嘗疾言遽色常以為齊之以刑民免而無耻吏有過但用蒲鞭罰之示辱而已終不加苦</hi>
公居官未嘗廢書新著猶未辱枉敎也向守黄岡棲霞<lb/>
雪堂遺址自公起廢千載風流遂與東坡共為不朽<hi>蘇内</hi>
<hi>翰謫黄州築雪堂以居躬耕於東坡之下自號東坡居士云</hi>司馬子微名書絳闕身<lb/>
居赤城髙風絶塵尚可想見否乎<hi>續仙傳司馬承正字子微隠於天台山玉</hi>
<pb n="KR4d0180_WYG_006-12a"/>
<hi>霄峰自號白雲子有服餌之術睿宗𤣥宗召至京尊禮之蜀女真謝自然泛海将詣蓬萊求仙船為風飄到一</hi>
<hi>山見道人指言天台山司馬承正名在丹臺身居赤城此真良師也蓬萊隔弱水三千萬里非舟楫可往非飛</hi>
<hi>仙不到自然囘來承正受度後白日上昇唐史亦有傳在隠逸篇</hi>孫興公之賦<hi>晉史孫綽字興</hi>
<hi>公太原人也為永嘉太守意将解印以尚幽寂聞此山神秀可以長往因使圗其狀遥為之賦賦成示友人范</hi>
<hi>榮期問曰此賦擲地必為金聲也賦載于文選</hi>韓公送恵師<hi>韓文公集送恵師詩云恵師浮屠者</hi>
<hi>乃是不覊人十五愛山水超然别朋親脱冠剪頭髪飛步遺蹤塵發迹入四明梯空上秋旻遂登天台望萬壑</hi>
<hi>皆嶙峋夜宿最髙頂舉頭看星辰光芒相照燭南北争羅陳兹地絶翔走自然嚴且神微風吹水石澎湃聞韶</hi>
<hi>鈞夜半起下視溟波銜日輪魚龍驚踴躍呻嘯成悲辛恠氣或紫赤敲磨共輪囷金鴉既騰翥六合俄清新常</hi>
<pb n="KR4d0180_WYG_006-12b"/>
<hi>聞禹穴竒東去窺甌閩云</hi>東坡送杜介詩<hi>東坡先生送杜介詩序云元豐八年七月二十五日</hi>
<hi>杜幾先自浙東還與余相遇於金山話天台之異以詩贈之我夢遊天台横空石橋小秋風吹菵露翠濕香嫋</hi>
<hi>嫋應真飛錫過絶澗度雲鳥舉意欲從之翛然已松杪微言燦珠玉未説意已了覺來如墮空耿耿窗戸曉群</hi>
<hi>生陷迷網獨逹從古少杜叟本何人長嘯萬物表妻孥空四壁振策念輕矯遂為赤城遊飛步凌縹緲問禪不</hi>
<hi>歸舎屢為瓠壺繞何人識此志佛眼自然燎我夢若見之卓爾非魔嬈仙葩發茗盌剪刻分葵蓼從今更不出</hi>
<hi>閉戸閑腰裊時從佛頂岩馳下雙蓮沼</hi>高詞妙語至今與此山争雄宏父<lb/>
官閒無事援筆一揮追配前作幸勿多讓<lb/>
　　　與吉守王舎人<hi>名洋字元渤</hi>
<pb n="KR4d0180_WYG_006-13a"/>
某謫居九年矣未嘗戚戚於此<hi>唐劉禹錫集謫九年賦云古稱思婦已歴九秋</hi>
<hi>未必有是舉為深愁莫髙者天莫濬者泉惟以極數無踰九焉伊我之謫至於數極長沙之悲三倍其時云</hi>
而竒窮<hi>前漢史李廣傳云大将軍隂受上誡以為李廣數竒顔師古注曰言命隻不耦合也</hi>所向<lb/>
累人<hi>東坡先生與濠州陳章朝請書曰罪廢窮竒動輙累人故往還杜絶也又與陳原祕校書云衰病竒</hi>
<hi>窮所向累人</hi>不復以姓名徹於鈴下<hi>晉羊祜出鎮南夏鈴閣之下侍衛不過數十人</hi>
<hi>閣簷下綴之以鈴所以防警也故謂之鈴閣</hi>故人存録屈賜書問喜愧不可<lb/>
言具審春和台候萬福某屏迹田野相望二千里之逺<lb/>
接奉何時臨紙悵然不宣<lb/>
<pb n="KR4d0180_WYG_006-13b"/>
髙文見寵奨予過情<hi>孟子聲聞過情君子耻之</hi>雖非所當得於門下<lb/>
而精深華妙又過前作<hi>潁濵先生作東坡先生和陶詩序云獨喜為詩精深華妙不見</hi>
<hi>老人衰憊之氣</hi>緬想邇日探道著書與年俱老可嘆可賀也<hi>東坡</hi>
<hi>先生與錢濟明書云想見謫官以來探道著書雲升川増可慕可畏可嘆可賀也</hi>某衰老廢學<lb/>
輙作數語占謝<hi>四啟見公文集</hi>非所以報珍投也<lb/>
伏䝉遣騎馳賜歐公岐公二集<hi>廬陵所刋歐陽文忠公文集及王岐公文集也</hi>
某衰病交侵百念灰冷<hi>南華真經云心若死灰</hi>獨嗜詩一事習氣<lb/>
未除<hi>傳燈録云僧問溈山頓悟云人更有修否師云如今初心雖從縁得一念頓悟自理猶有無始曠劫</hi>
<pb n="KR4d0180_WYG_006-14a"/>
<hi>習氣未能頓除</hi>忽領珍遺鼓舞拜貺然歐文舊版尚復訛缺公<lb/>
如少留要當一新乃已耳<lb/>
某淪棄山林故人連兩年遣騎問安否髙風絶塵<hi>見一巻胡</hi>
<hi>樞宻帖注</hi>非今世君子所能望也衰老何以得此窮嵗凝寒<lb/>
共惟台候勝常偃藩久矣日佇詔追以日為嵗也<lb/>
廬陵吏民方安條教忽聞移牧又勤綏御之方開藩已<lb/>
久比復何如方遺珥筆之氓又徙懐研之境必也使無<lb/>
訟乎<hi>珥簪也筆挿腦後如簪為人作訟牒故曰珥筆之民</hi>一笑<lb/>
<pb n="KR4d0180_WYG_006-14b"/>
公文勝前作非諛言也别去十年筆力雅健<hi>唐韓文公集柳宗元</hi>
<hi>墓誌云雄深雅健似司馬子長崔蔡不足言也</hi>如老驥伏櫪<hi>魏武帝樂府云老驥伏櫪志在千里</hi>
<hi>烈士暮年壮心不已</hi>它日當大典冊天厩四十萬<hi>唐史志開元初姜誨以空名告</hi>
<hi>身市馬於六胡州率三十匹讎一遊擊将軍命土毛仲領内外閑厩馬始二十四萬至十三年乃四十三萬云</hi>
可以一洗而空矣<hi>唐杜甫集天育驃騎歌云當時四十萬匹馬張公嘆其才盡下又丹青引</hi>
<hi>云先帝天馬五花驄畫工如山貌不同是日牽來赤墀下逈立閶闔生長風詔謂将軍拂絹素意匠慘淡經營</hi>
<hi>中斯須九重真龍出一洗萬古凡馬空</hi>某衰老獨嗜書一病為深痼何日<lb/>
瞻迎傾倒所懷<lb/>
<pb n="KR4d0180_WYG_006-15a"/>
　　　與衢守汪少卿<hi>名思温字汝直</hi>
某頃罹重譴行次吳興故人臨州望望然如避垢汚炊<lb/>
不及熟遂棄去<hi>孟子伯夷思與鄉人立其冠不正望望然去之若将凂焉</hi>既次封門<lb/>
與門下無一日之素而舘留彌旬調䕶逐客種種加厚<lb/>
雖自為謀不過此矣如傳送十卒特為減半五輩自衢<lb/>
至臨川人人如使君臨視其旁客路泰然皆非意望之<lb/>
所及也<hi>按公所著左朝議大夫直顯謨閣致仕汪公墓誌云給使初余被䜛斥徙象郡舟次三衢頓郊</hi>
<hi>寺治遵陸之裝公間遣别乘移具存省而果茗藥餌肴醴之餉亡虚日蓋過旬而後云有㫖所過州發卒䕶送</hi>
<pb n="KR4d0180_WYG_006-15b"/>
<hi>公擇五人之謹厚者戒曰歸日視某官書有無為殿最於是五人者在道途代負荷備使令如使君坐視其旁</hi>
<hi>行次臨川授書而返嗚呼余方抵重譴旅遊萬里日懷内溝下石之虞公亦以忤宰相出守已又觸諫大夫之</hi>
<hi>怒而獨於放臣逐客哀窮悼屈矜䕶纎悉尚䝉賜於數百里外距今二十七年得公行事論次少紓懷恵不報</hi>
<hi>之責云</hi>䝉恩北還公方主漕計旋領臨安<hi>按墓誌云公知衢日有諌議大</hi>
<hi>夫被召過郡或請公致豐餉公曰諫官御史當如部使者禮不敢過也既去又緒言謂公薄己公曰諫大夫辭</hi>
<hi>受天下所瞻而子敖以我為簡乎嵗餘嚴睦盗起公聚兵境上塞其隘秋毫不犯盗平而諫議公適在樞省劾</hi>
<hi>公玩冦降秩二等罷歸未幾御史中丞辛炳道三衢得公寃狀䟽辨其誣詔復故官再除吏部轉朝散大夫進</hi>
<hi>司農少卿吳興擇守有言公三衢治狀者除直徽猷閣知湖州六年詔歸太府為少卿擢知臨安府遷左朝議</hi>
<pb n="KR4d0180_WYG_006-16a"/>
<hi>大夫直顯謨閣兩浙路計度轉運副使八年復還太府云</hi>時衆慍尚斷斷<hi>楚辭邑犬群吠吠所</hi>
<hi>怪也又古詩云斷斷國多狗</hi>不敢以竿牘之私累左右而小人懷恵<lb/>
<hi>語里仁篇君子懷刑小人懐恵</hi>沒齒<hi>論語憲問篇飯疏/食没齒無怨言</hi>尚當結草也<hi>左傳</hi>
<hi>云魏顆用父治命嫁嬖妾及輔氏之戰顆見老人結草以抗杜回杜囘躓而顛遂獲杜囘夜夢老人曰予所嫁</hi>
<hi>婦人之父也爾用先人治命予是以報</hi>
荆谿遇伯言<hi>公尺牘又有與汪簿伯言二書</hi>知其為少卿之子也傾蓋<lb/>
歡然如宿昔<hi>家語孔子遇程子傾蓋而語終日甚相悦顧語子路曰程先生天下賢士取束帛以</hi>
<hi>贈之又前漢史鄒陽傳云語曰有白頭如新傾盖如故文頴注曰傾盖猶交盖駐車也</hi>又得寓一紙<lb/>
<pb n="KR4d0180_WYG_006-16b"/>
馳問安否重䝉省答開讀喜不勝言即日履兹春序共<lb/>
惟台候萬福林尉來還妻黨二吳亦踵至具言徳齒之<lb/>
尊為一世儀刑可敬可慕也<lb/>
某自抵大訶朝市已削迹公亦倦遊<hi>前漢史司馬相如傳云長卿故倦遊</hi>
<hi>文頴注曰倦疲也言疲厭遊學博物多能也</hi>湖海就間<hi>三國志云陳元龍湖海之士豪氣不除</hi>
東西遥相望<hi>唐盧玉川月蝕詩云日色遥相望</hi>殆若參辰然<hi>蘇武詩云昔為夗與</hi>
<hi>央今為參與辰上王長雅詩云王事離我老殊隔過參商又陸機詩形聲參商乖春秋左氏傳云子産曰昔高</hi>
<hi>辛氏有二子伯曰閼伯季曰實沉日尋干戈以相征討帝遷閼伯於商丘主辰商人是因故辰為商星遷實沉</hi>
<pb n="KR4d0180_WYG_006-17a"/>
<hi>於大夏主參唐人是因以服事夏商故為參星云</hi>區區念徳之心猶欲面陳萬<lb/>
分恐遂賫恨而沒也<lb/>
四明二湖之勝而所築領其要頃見曽南豐記廣徳湖<lb/>
<hi>記具南豐曽先生集</hi>所謂鸎脰者已墾而為田矣今第舎所臨殆<lb/>
是錢湖非耶名利之場跬步如漆公翛然獨往一絲不<lb/>
挂<hi>傳燈録云南泉禪師問陸旦大夫十二時中作麽生陸云寸絲不挂師云猶是階下漢</hi>顧恨不<lb/>
得奉杖屨以從也<lb/>
某䝉徳如丘山而未嘗一拜下風<hi>見八巻與虞守帖注</hi>此心烱烱<lb/>
<pb n="KR4d0180_WYG_006-17b"/>
<hi>古詩此心烱烱君應識</hi>如觀河之見猶在也即日大暑共惟台候<lb/>
萬福兩地相望<hi>雲齋録二宋以文童齊名天下子京守蜀日作詩二首名曰猥藁有碧雲漫有</hi>
<hi>三年信明月空為兩地愁後卒不久兩地人以為詩䜟</hi>有三江七堰之阻接奉無<lb/>
期臨書太息不宣<lb/>
　　　與秀守方學士<hi>務德</hi>
某歸舎未幾連雨彌月下田皆成巨浸已而復旱省書<lb/>
知封内亦闕雨奈何嵗事正可憂而邊聲益急念之凛<lb/>
然淮南近起夫二萬増築山陽城壘安得猛士守之如<lb/>
<pb n="KR4d0180_WYG_006-18a"/>
歌風者所云也<hi>前漢史髙祖紀云十年冬十月上過沛留置酒沛宮悉召故人父老子弟佐酒</hi>
<hi>發沛中兒得百二十人敎之歌酒酣上擊筑自歌曰大風起兮雲飛揚威加海内兮歸故鄉安得猛士兮守四</hi>
<hi>方令小兒皆和唱之上乃起舞慷慨傷懷泣數行下云</hi>堇有毒殺人而見録於方<lb/>
書善醫者使之治疾而不至於殺人可也<hi>本草云烏喙天雄味辛丼</hi>
<hi>有大毒唐本注云天雄附子烏頭等並以蜀首出者佳按國語寘堇于肉注云烏頭也爾雅云芨堇音釿注云</hi>
<hi>烏頭苗也此物本出蜀漢其本名堇今訛為建云</hi>今疾病未去體疑其有毒舉<lb/>
而棄之則深痼不可為矣無毒而可口如甘草者烏足<lb/>
賴<hi>本草云丼草國老味丼平無毒一名宻甘一名美草一名宻草一名蕗草生囘西川谷積沙山及上郡云</hi>
<pb n="KR4d0180_WYG_006-18b"/>
不敢為他人道也<lb/>
某嘗從西山<hi>洞庭有東西二山</hi>訪一窟<hi>戰國策曰馮諼謂孟嘗君曰狡兎所以免死者</hi>
<hi>有三窟今為君一窟矣又晉史王衍居宰輔不以國為念而思自全之計乃以弟澄為荆州族弟敦為青州因</hi>
<hi>謂曰荆州有江漢之固青州有負海之險卿二人在外而吾留此足以為三窟矣</hi>比聞鄭長卿<lb/>
<hi>鄭大資億年之字</hi>語唐子明<hi>唐侍郎揮之字</hi>云北帥嘗言過吳門無所<lb/>
得方知蘇人盡隠於太湖洞庭山也<hi>吳郡圖經云包山在震澤中山有林</hi>
<hi>屋洞水經注云山有洞室入地潛行北通瑯琊東武俗謂之洞庭魯哀公元年夫差敗越于夫椒蓋此山也或</hi>
<hi>曰太湖中别有夫椒山舊傳震澤七十二山唯洞庭最巨耳</hi>既而悔之而未有所向<lb/>
<pb n="KR4d0180_WYG_006-19a"/>
重䝉啓諭尤切感銘嘉禾<hi>秀州地名</hi>水村與吳興<hi>湖州地名</hi>接境<lb/>
可匿舎處必有親舊以此屬使君者為占留數間以託<lb/>
餘命如何<lb/>
蝤蛑珎烹出於暑中未嘗至晉陵境内<hi>常州地名</hi>逺䝉分餉<lb/>
小舟晨夜兼馳<hi>後漢史光武紀晨夜兼行䝉犯霜露</hi>二十枚皆無恙拜貺<lb/>
荷顧存之厚東坡詩云一詩換得兩團尖公所餉十倍<lb/>
而無一語之酬又以為怍也<hi>東坡先生謝丁公黙送蝤蛑詩云溪邊石蟹小如錢</hi>
<hi>喜見輪囷赤玉盤半殻含黄宜㸃酒兩螯斫雪勸加飡蠻珍海錯聞來久恠雨腥風入坐寒堪笑吳興饞太守</hi>
<pb n="KR4d0180_WYG_006-19b"/>
<hi>一詩換得兩團尖</hi>
　<lb/>
　<lb/>
　<lb/>
　<lb/>
　<lb/>
　<lb/>
　内簡尺牘巻六<lb/>
</p>
<p>
</p>
  </div>
</body>
</text>
</TEI>
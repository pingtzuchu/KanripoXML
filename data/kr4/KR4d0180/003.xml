<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>内簡尺牘巻三</head> <lb/>
    <p>
<pb n="KR4d0180_WYG_003-1a"/>
欽定四庫全書<lb/>
　内簡尺牘巻三<lb/>
　　　　　　　　　　　　宋　孫　覿　撰<lb/>
　　　　　　　　　　　　　　李祖堯　注<lb/>
　　　與宫使李尚書<hi>名擢字德升</hi>
公辭郡甚善龔遂治渤海奏言無令丞相御史拘臣以<lb/>
文法宣帝許之<hi>前漢史循吏傳龔遂字少卿山陽南平陽人宣帝即位渤海左右郡嵗饑盜賊</hi>
<hi>並起二千石不能禽制上選能治者丞相御史舉遂可用上以為渤海太守謂遂曰渤海廢亂朕甚憂之君欲</hi>
<pb n="KR4d0180_WYG_003-1b"/>
<hi>何以息其盜賊以稱朕意遂對曰海瀕遐逺不霑聖化其民困於饑寒而吏不恤故使陛下赤子盜弄陛下之</hi>
<hi>兵於潢池中耳今欲使臣勝之耶將安之也上聞遂對甚恱答曰選用賢良固欲安之也遂曰臣聞治亂民猶</hi>
<hi>治亂繩不可急也唯緩之然後可治臣願丞相御史且無拘臣以文法得一切便宜從事上許焉乗傳至渤海</hi>
<hi>界郡聞新太守至發兵以迎遂皆遣還移書勅屬縣悉罷逐捕盜賊吏諸持鉏鉤田器者皆為良民吏毋得問</hi>
<hi>持兵者迺為盜賊遂單車獨行至府郡中翕然盜賊亦皆罷</hi>今日從臣守彫郡必度<lb/>
外有所為而待以嵗月可冀尺寸之功也若一人守之<lb/>
數十人伺之一搖手舉足便嗷嗷為祟固不若明哲保<lb/>
身之愈也<lb/>
<pb n="KR4d0180_WYG_003-2a"/>
向來驛使致問遺便趍宜興鎮江矣比歸次城中與之<lb/>
遇㩦與俱還疲曵之餘信筆作謝至今負簡慢之愧復<lb/>
被誨存具審春序寒燠未調台候萬福吾儕皆老矣日<lb/>
望公把一麾南來<hi>詩話云守郡謂之建麾盖用顔延年一麾乃出守之句不知其誤也延年</hi>
<hi>謂一麾之麾如武王右秉白旄以麾之麾耳延年詠阮始平詩云屢薦不入官一麾乃出守謂山濤薦咸為吏</hi>
<hi>部三上而武帝不用其後一擠遂出始平故有此句延年被擯以此自託耳後杜牧之為登樂遊原詩云擬把</hi>
<hi>一麾江海去樂遊原上望昭陵遂為故事</hi>邂逅一見而不能得但時想見風<lb/>
神於落月照屋梁之時也<hi>杜工部詩落月滿屋梁猶疑照顔色</hi>
<pb n="KR4d0180_WYG_003-2b"/>
曽宏父<hi>名惇時為台守</hi>寄近詩可見賔客之盛<hi>詳見天台所刻曾使君詩集</hi>
然德齒之尊<hi>孟子朝廷莫如爵鄉黨莫如齒輔世長民莫如德</hi>則莫有出公右<lb/>
者又示長短句一軸樽爼風流追繼前修想寓公不復<lb/>
賦式㣲矣<hi>毛詩式微篇序云式㣲黎侯寓於衛其臣勸以歸也式微式微胡不歸微君之故胡為乎</hi>
<hi>中露式微式微胡不歸微君之躬胡為乎泥中</hi>某嘗謂天下之樂無窮而意適<lb/>
則為樂何必据虎背而坐<hi>闕</hi>使道傍人指以為仙者而<lb/>
謂之樂乎聊發千里一笑<hi>東坡先生答范景仁書云聊爾信筆以發千里一笑</hi>
某初欲倚公為東道主<hi>後漢史光武謂耿弇此是我北道主人</hi>從後騎一<lb/>
<pb n="KR4d0180_WYG_003-3a"/>
覽赤城之勝<hi>洞天福地記云天台赤城山髙一萬八千丈其周回五百里名上清玉平之天即桐</hi>
<hi>栢真人所理葛仙翁煉丹得道之處上應台星故名天台在台州天台縣又禮靈符會稽記云赤城山色皆赤</hi>
<hi>狀似晨霞故孫綽天台賦云赤城霞起以建標</hi>顧以世議迫隘連牆不相請謁<lb/>
尚恐不免千里命駕<hi>晉嵇康與吕安友善每一相思千里命駕</hi>駴世驚愚必<lb/>
不見赦<hi>南華真經云聖人之所以駴天下神人未嘗過而問焉賢人所以駴世聖人未嘗過而問焉君</hi>
<hi>子所以駴國賢人未嘗過而問焉</hi>坐此阻濶十五年相望一涯但有企<lb/>
竦奉手誨具審春暄台候勝常目𤯝小間否<hi>𤯝音所景反説文云</hi>
<hi>目病生翳一曰災𤯝</hi>鍾乳丹砂固貴人所餌公燕居如齋無聲伎<lb/>
<pb n="KR4d0180_WYG_003-3b"/>
之奉以陽攻陽秪益病耳非徒無益也<hi>本草石鍾乳味甘温無毒陶隠</hi>
<hi>居云出始興名山石洞唯通中輕薄如鵝翎管碎之爪甲中無鴈齒光明者善又云丹砂味甘微寒益氣明目</hi>
<hi>生符陵山谷孟子曰非徒無益而又害之</hi>
呉守報罷曾宏父必已詣郡學問文采守賢喜事家風<lb/>
凛然遂有與晤言者章掾䝉推奨<hi>掾屬官也漢史云蕭何為史書掾</hi>渠<lb/>
依青龍婦家富人陳氏<hi>呉郡圗經續記云滬瀆旁有青龍鎮人莫知其得名之由或云</hi>
<hi>因船得名庾信哀江南賦云排青龍之戰艦南史楊素伐陳以舟師至三峽陳將戚欣以青龍百餘艘屯兵守</hi>
<hi>狼尾灘楊素親率黄龍十艘銜枚而下撃敗之則青龍者乃戰艦之名或曰青龍舟孫權所造也蓋昔時曾置</hi>
<pb n="KR4d0180_WYG_003-4a"/>
<hi>船於此地因名之耳</hi>趍台時其婦懐妊陳媪<hi>前漢史髙祖母媪文頴注曰幽州及漢中</hi>
<hi>皆謂老嫗為媪孟康注曰媪音烏老反顔師古注云媪女老稱也孟音是也</hi>留之不遣聞此<lb/>
月免乳<hi>前漢史外戚傳霍光妻顯曰婦人免乳大故十死一生顔師古曰免乳産子也</hi>度當至<lb/>
官下王孫不能自食固應爾耶<hi>前漢史韓信傳云信至城下釣有一漂母哀之</hi>
<hi>飯信竟漂數十日信謂漂母曰吾必重報母母怒曰大丈夫不能自食吾哀王孫而進食豈望報乎</hi>更望<lb/>
終賜游揚諸公間<hi>前漢史季布傳曹丘生曰使僕游揚足下名於尺寸顧不美乎</hi>遂<lb/>
寸進區區之叩<lb/>
奉誨存大慰瞻仰即日嵗晏寒令浸嚴共惟台候萬福<lb/>
<pb n="KR4d0180_WYG_003-4b"/>
某老境衰殘夏秋感疾在膚革間雖不至卧病而塊然<lb/>
危坐一榻之上奄奄彌時殆不知有身世也一女弟新<lb/>
寡<hi>前漢史司馬相如傳云卓王孫有女文君新寡</hi>諸孤呱呱<hi>書益稷篇云啓呱呱而泣予弗子注</hi>
<hi>云啟禹子也聞泣聲不暇以子名之</hi>不能赴捄冬至後方往視之遂由徑<lb/>
入荆溪<hi>論語行不由徑</hi>奠横山公<hi>胡樞密居横山</hi>舟回詣城府親舊挽<lb/>
留涉旬而後返方嵗窮<hi>禮記月令云季冬之月日窮于次月窮于紀星回于天</hi>塞<lb/>
向之時<hi>毛詩國風云塞向瑾户注云向者北牖也為此者備寒也</hi>扶憊衝寒<hi>杜工部詩云山</hi>
<hi>意衝寒欲放梅</hi>弔死問疾殊不獲已耳比日方能具報草草不宣<lb/>
<pb n="KR4d0180_WYG_003-5a"/>
省書喜聞眠宿大佳某已遂首丘<hi>注同前</hi>而公亦安於<lb/>
閒寂相望耿耿如太白之配殘月也<hi>唐韓文公集東方未明篇云東方半</hi>
<hi>明大星沒獨有太白配殘月嗟爾殘月勿相疑同光共影須㬰期殘月暉暉太白耿耿雞三號更五㸃王直方</hi>
<hi>詩文發源云東坡送李公擇云有如長庚星到曉爛不收贈道潜云故人各在天一角相望落落如晨星任師</hi>
<hi>中挽辭云相看半作晨星沒可憐太白與殘月而黄門送退翁守懐安亦云我懐同門友勢如曉天星學者尤</hi>
<hi>多用此</hi>
大雅醖藉尊賢貴老自有家風寓公諒無泥中之嘆<hi>式微</hi>
<hi>篇已見前注</hi>相之猶未造官殆是閩盜未靖之故福唐大府<lb/>
<pb n="KR4d0180_WYG_003-5b"/>
置家其中度無可慮者舉之詩語益竒乃翁一部皷吹<lb/>
也<hi>南史孔稚珪字德璋居宅盛營山水憑几獨酌門庭之内草萊不剪中有蛙鳴或問之曰欲為陳蕃乎珪</hi>
<hi>曰我以此當兩部皷吹何必效蕃王晏嘗鳴皷吹候之聞羣蛙鳴曰此殊聒人耳珪曰我聽皷吹不及此晏有</hi>
<hi>慙色</hi>
分違十七年心衰貌改可以想見而區區念德烱如皦<lb/>
日也<hi>毛詩云謂予不信有如皦日</hi>即日春寒台候復何如某聞公苦<lb/>
赤目相之示書亦云方藥率用菊花芎辛之屬<hi>本草云菊花味</hi>
<hi>苦甘平無毒去風眩腫痛目欲脱淚出又云芎藭味辛温無毒主風入腦目淚出其葉名蘼蕪又云細辛味辛</hi>
<pb n="KR4d0180_WYG_003-6a"/>
<hi>温無毒去風明目通九竅</hi>此等公未嘗入口唯有瞑目趺坐存神守<lb/>
氣<hi>楚辭逺遊云一氣孔神兮於中夜存</hi>可不藥而愈也冬温如春令<hi>禮記月令</hi>
<hi>云季冬行春令則胎夭多傷國多固疾</hi>村氓無逺慮質賣裘褐一空而層<lb/>
冰積雪過於窮臘<hi>楚辭招䰟云層冰峩峩飛雪千里</hi>饑疫相仍更有可<lb/>
慮者所冀慎疾<hi>論語云子之所慎齋戰疾</hi>以益壽福<hi>東坡先生與陳師仲書云其餘</hi>
<hi>慎疾自重</hi>
相之録近詩見遺讀之竦然詞句温麗<hi>東坡先生云栁子厚詩在陶淵</hi>
<hi>明下韋蘇州上退之豪放竒險則過之温麗靖深不及也</hi>不見圭角<hi>唐韓昌黎文石鼎聮句云磨礲</hi>
<pb n="KR4d0180_WYG_003-6b"/>
<hi>去圭角</hi>正似其為人一門之内連枝秀傑<hi>兄弟為連枝也</hi>可為公<lb/>
賀也舉之謂當一過婦翁<hi>晉史衛玠字叔寳時號玉人故時語曰婦翁氷清女婿玉</hi>
<hi>潤</hi>可冀邂逅竟不如所料似聞欲試科目髙文碩學已<lb/>
藉藉在搢紳間又何必决得失於一夫之目也<lb/>
使臨枉誨飭具審履兹冬序台候勝常某聞公苦赤目<lb/>
固不如别紙之詳大抵肝受熱則目病故醫療率用寒<lb/>
藥久之則害於脾不能食雖少壯者亦難之公年㡬七<lb/>
十寒藥豈可輒近以熱攻熱必作障翳如書所云也近<lb/>
<pb n="KR4d0180_WYG_003-7a"/>
見一醫療王剛中刮膜如神<hi>涅槃經云如目盲人為治目故造詣良醫即以金篦刮</hi>
<hi>其眼膜又唐杜甫秋日䕫府詠懐云金篦方刮眼鏡象未離銓</hi>知公訪兩醫亦妙手日<lb/>
佇藥喜<hi>注見前</hi>慰此區區晨夕念望之心<lb/>
又知天台水潦之厄徙避猶未復也鄉州上田已槁死<lb/>
下田亦敗於秋潦宜興山間與杭湖相接連處往往漂<lb/>
沒比省妻母之喪至餘杭道中猶有浮查在髙樹如栁<lb/>
儀曹所云也<hi>唐栁宗元集雨晴至江渡詩云江雨初晴思逺步日西獨向愚溪渡江頭水落村徑</hi>
<hi>成撩亂浮槎在髙樹槎查二字通用</hi>天台並海亦復爾耶<lb/>
<pb n="KR4d0180_WYG_003-7b"/>
海錯豐餉方移家拯溺之初又為公此費拜貺殆不皇<lb/>
也筆三十枚并小牋三百謾馳上微贄可當一笑耳女<lb/>
子初苦痰飲初不料至此方夕痺厥竟不能出一言而<lb/>
去設有宿誡不過託其夫與子耳李郎尚待逺次必占<lb/>
去就於酒醴之間敢忘設也<hi>前漢史楚元王交傳元王以穆生白生申公為中大</hi>
<hi>夫髙后旹浮丘伯在長安元王遣子郢客與申公俱卒業文帝時聞申公為詩最精以為博士元王好詩諸子</hi>
<hi>皆讀詩申公始為詩傳號魯詩元王亦次之詩傳號曰元王詩世或有之髙后時以元王子郢客為宗正封上</hi>
<hi>邳侯元王薨太子辟非先卒文帝乃以郢客嗣是為夷王申公為博士失官隨郢客歸復以為中大夫立四年</hi>
<pb n="KR4d0180_WYG_003-8a"/>
<hi>薨子戊嗣初元王敬禮申公等穆生不嗜酒元王每置酒常為設醴及戊即位常設後忘設焉穆生退曰可以</hi>
<hi>逝矣醴酒不設王之意怠不去楚人將鉗我於市稱疾卧申公白生强起之曰獨不念先王之德與今王一旦</hi>
<hi>失小禮何足至此穆生曰先王之所禮吾三人者為道之存故也今而忽之是忘道也忘道之人胡可與久處</hi>
<hi>豈謂區區之禮哉遂謝病去</hi>䝉問逮遂私布之<lb/>
　　　與張尚書<hi>名登字瑩如</hi>
茂嘉遣騎至所遺誨帖把玩三復具見存寵衰晩之意<lb/>
即日履兹嵗端共惟台候萬福某久在泥塗<hi>見二巻楊樞密帖注</hi>
故人方居天上雖榮悴了不相關而聲氣之求<hi>易乾卦同聲相</hi>
<pb n="KR4d0180_WYG_003-8b"/>
<hi>應同氣相求</hi>不間喧寂幸甚過望不可言不宣<lb/>
别紙開諭重悉今日之急兵與賦而已屬者南北解仇<lb/>
上下厭兵姑為息肩之計<hi>趙臺卿云嘗息肩弛擔</hi>唯髙才獨當天<lb/>
下之急務某頃嘗居此官為國用之大蠧如三省吏禄<lb/>
有一輩請十七色錢者諸將之兵或淪於異域或去為<lb/>
盜賊或死於兵火無慮數萬而名籍不除駞坊車營務<lb/>
無一車馬而廩於官者千餘輩如學官書局禮樂之司<lb/>
尤為不急版曹坐視太息莫敢誰何故於謝表具言其<lb/>
<pb n="KR4d0180_WYG_003-9a"/>
事<hi>公謝户部尚書表云備數選曹分掌三銓之法掄材計者參榮八座之聮中謝竊以舉天下版圗之繁治</hi>
<hi>邦内經常之費任土納四方之貢持衡居五貨之平輕重相權上下均足承平嵗久奢泰曰滋好大喜功喜新厭</hi>
<hi>故遂底魴魚頳尾之害馴致䍧羊羵首之妖萬乗蒙塵不備純駟羣氓擠壑不撡羮藜當屬能臣共圖國計顧夷傷</hi>
<hi>之未起念均節之宜先六軍之名籍第挂空文三省之司存猶仍舊貫吏部毁法添差之冗公車上書特補之</hi>
<hi>恩學校儒官尚崇文具圗書冊府當俟太平畫餅空餐畫墁浮食在宣和固已如此至建炎益又甚焉自非蠲</hi>
<hi>令改制一清流弊之原何以富國裕民復見中興之盛顧如臣者自視缺然智力以窮憂責彌重若為報稱不</hi>
<hi>負使令固嘗欲奮體上副君父責成之意恐不勝側目必致小人妄作之凶兹蓋伏遇皇帝陛下親臨諸將征</hi>
<hi>伐之師盡得斯民利病之實除苛解嬈黜聚歛之臣捄弊扶傷塞僥倖之路閔兹邦用深軫聖情夫何么麽之</hi>
<pb n="KR4d0180_WYG_003-9b"/>
<hi>姿亦預棟木之數茍操刀而立㫁初無畏首畏尾之虞則解絃而更張庻有足食足兵之望</hi>庶㡬朝<lb/>
廷解絃更張<hi>前漢史董仲舒傳仲舒對策稱孔子曰腐朽之木不可彫也糞土之牆不可圬也今</hi>
<hi>漢繼秦之後如朽木糞牆雖欲善治之亡可柰何法出而姦生令下而詐起如以湯止沸抱薪救火愈甚亡益</hi>
<hi>也竊譬之琴瑟不調甚者必解而更張之乃可皷也為政而不行甚者必變而更化之乃可理也當更張而不</hi>
<hi>更張雖有良工不能善調也當更化而不更化雖有大賢不能善治也</hi>少寛徵歛之急省<lb/>
書有不自專之語唯某能識公此意也<lb/>
某久安窮陋雖不相聞而一時名德中外所向固不必<lb/>
尺書啟問而後察也即日冬序早寒共惟台候萬福某<lb/>
<pb n="KR4d0180_WYG_003-10a"/>
妻母年㡬八十得疾卧山間不獲已扶憊一詣而寓舎<lb/>
在境中小舟由徑若販夫賈豎逃免征輸不敢踐冠蓋<lb/>
舟車四達之路東道主乃平生握手之舊望之若霄漢<lb/>
然匿形避影浹日而反可以發公一大笑也<lb/>
向傳進端殿踐樞省豈唯區區喜可為天下賀也久之<lb/>
乃聞尚留京兆侍從久次僉論所屬固自應爾况如白<lb/>
首故人尤有望於綈袍之舊<hi>史記范雎傳雎既相秦秦號曰張禄而魏不知以為</hi>
<hi>范雎已死乆矣魏聞秦且東伐韓魏魏使須賈於秦范雎聞之為微服敝衣間步之邸見須賈見之而驚曰范</hi>
<pb n="KR4d0180_WYG_003-10b"/>
<hi>叔固無恙乎范雎曰然須賈笑曰范叔有説於秦邪曰不也雎前日得過於魏相固亡逃至此安敢説乎湏賈</hi>
<hi>曰今叔何事范叔曰臣為人庸賃湏賈哀之留與坐飲食曰范叔一寒如此哉乃取其一綈袍以賜之為湏賈</hi>
<hi>御入秦相府至相舍門謂須賈曰待我我為君先入通於相君賈問門下范叔不出何也門下曰乃吾相張君</hi>
<hi>也湏賈大驚謝罪雎曰公之所以得無死者以綈袍戀戀有故人之意故釋公</hi>然沖天之羽必<lb/>
在三年不飛之後也<hi>史記滑稽列傳云淳于髠者齊之贅壻也威王之時喜隠好為淫樂</hi>
<hi>諸侯並侵國且危亡左右莫敢諫淳于髠説之以隠曰國中有大鳥止王之庭三年不蜚又不鳴王知此鳥何</hi>
<hi>也王曰此鳥不飛則已一飛沖天不鳴則已一鳴驚人</hi>
親情桐廬簿惠曄常州宜興縣人其家卜以十一月塟<lb/>
<pb n="KR4d0180_WYG_003-11a"/>
其祖曄欲一歸視其塟輒告端明乞一催軍器差檄至<lb/>
常旬月間復還官次養生送死人道之常而拘於官簿<lb/>
不得輒去有望於門下故不復避千僣之罪也<lb/>
　　　與胡尚書<hi>名交修字已茂</hi>
方見周惇義云公行有北門之召已聞詔追殊慰僉屬<lb/>
<hi>公文集載行狀云已茂常州晉陵人建炎南渡公與從子世將者相繼起更掌内外制同侍講讀俱為端明殿</hi>
<hi>學士搢紳歆艶為江左衣冠之冠何其盛也</hi>暑溽共惟台候萬福某方伺馬<lb/>
首之東遣書横林道中被誨勤懇益見記存之厚樞省<lb/>
<pb n="KR4d0180_WYG_003-11b"/>
虛位佇聞超拜别行展慶不宣<lb/>
某用新舊麤細雜木築一室嵗前當入居之聞公大木<lb/>
數千章<hi>前漢史貨殖傳云木千章竹竿萬箇</hi>方自儀真來而召節已行矣<lb/>
昔白公丹竈敗之明日忠州刺史除書至殆此類也<hi>白氏</hi>
<hi>長慶集同㣲之贈郭虛舟詩云簡寂觀鐘後紫霄峯曉時心塵未蠲潔火候遂參差萬壽覬刀圭干功失毫釐</hi>
<hi>先生彈指起姹女隨煙飛始知縁㑹間隂隙不可移藥竈今日敗詔書明日追</hi>
玉堂視草<hi>金鑾遺事云太宗御飛白書玉堂之署四字素縑二幅每字徑二尺餘淳化二年十月賜</hi>
<hi>學士承㫖蘇易簡時上謂宰相曰他日為翰林中美事也今龕在玉堂前楣之上劉元城先生語録云且如玉</hi>
<pb n="KR4d0180_WYG_003-12a"/>
<hi>堂兩字人多不解太宗皇帝常飛白題翰林學士院曰玉堂之署盖此四字出李尋傳且玉堂殿名而待詔者</hi>
<hi>有直署在其側李尋時待詔黄門故云乆汚玉堂之署至英廟嗣位乃命徹去元封中有學士上言乞摘上二</hi>
<hi>字復牓院門云沈存中筆談云故事玉堂中設視草臺每草制則具衣冠㨿而坐今不復如此但存空臺而已</hi>
金華進讀<hi>金華殿名也前漢史翼奉傳曰孝文時未有甘泉建章及上林中離宫又無髙門武臺麒</hi>
<hi>麟鳯凰白虎玉堂金華之殿是也</hi>極儒者之榮樞庭黄閣<hi>漢舊儀曰丞相聽事曰黄</hi>
<hi>閣</hi>自是超進且佇非常之聞也<lb/>
别去屢見除書造外不即賛喜新政蒐㧞淹滯如已茂<lb/>
老成持重擢居要津<hi>唐杜工部集上韋左丞詩云立登要路津</hi>可為朝廷慶<lb/>
<pb n="KR4d0180_WYG_003-12b"/>
也即日秋髙恭惟台候萬福某䝉恩收召已解郡紱更<lb/>
旬可至國門即遂扣謁<lb/>
錢塘報聞亟解去更聞委書勞苦嘗草草具答矣比還<lb/>
山中親客相過將迎彌月及是方小定不嗣音非敢懈<lb/>
也即日共惟台候萬福聞㑹稽回禄<hi>左傳鄭子産禳灾於𤣥𡨕回禄𤣥𡨕</hi>
<hi>水神也回禄火神也</hi>居第不至驚擾否北扉代直<hi>注見五巻錢舍人帖</hi>行且<lb/>
即真<hi>注見四巻向侍郎帖</hi>遂登政路庸慰延望<hi>公行狀云兩除詞掖三侍經幄亦入</hi>
<hi>翰林為學士云</hi>
<pb n="KR4d0180_WYG_003-13a"/>
比聞榮躡八座<hi>公行狀云紹興三年召為給事中進刑部侍郎翰林學士知制誥兼侍講兼兵</hi>
<hi>部尚書</hi>意謂記室豈少一紙之書故不果進賀秋暑不審<lb/>
台候何如少意德發<hi>孫朝請字德發</hi>學博而行髙久安閒散去<lb/>
年全真<hi>張參政名守字全真</hi>薦比叔詣<hi>孫翰林名近字叔詣</hi>又薦之德發云<lb/>
與公布衣之舊特未也故不能無望豈非一鳴驚人必<lb/>
在三年之後耶<hi>史記淳于髠説威王以隠曰國中有大鳥止王之庭三年不蜚又不鳴王知此</hi>
<hi>鳥何也王曰此鳥不飛則已一飛沖天不鳴則已一鳴驚人</hi>今因其行輒草草上狀<lb/>
　　　與致政楊尚書<hi>中修</hi>
<pb n="KR4d0180_WYG_003-13b"/>
别去彌月時奉誨飭喜聞殘暑台候勝常序引納上衰<lb/>
老廢學技止此耳<hi>唐栁宗元集三戒黔之驢虎見之以為神他日驢一鳴虎大駭逺遁然往</hi>
<hi>來視之覺無異能者益習其聲又近出前後終不敢搏稍近益狎蕩倚衝冐驢不勝怒蹄之虎因喜計之曰技</hi>
<hi>止此耳因跳踉大噉斷其喉盡其肉乃去云</hi>大意言類篇集韻數巨公更兩<lb/>
朝而能成功因之作類例啟悟後學又以公平生大節<lb/>
附見一二致夙昔向慕之意<hi>公集載切韻𩔖例序云余少時讀司馬相如上林賦</hi>
<hi>間遇古字讀之不通始得顔師古音義從老先生問焉累數十日而後能終一賦於是喟然嘆曰儒者之學自</hi>
<hi>六藝百家史氏之籍箋䟽之書無不學也河圖洛書山鑱冡刻方言地志浮屠老子之言無不記也相如奏賦</hi>
<pb n="KR4d0180_WYG_003-14a"/>
<hi>夸苑囿之大固無鬼冡神林萬里海外荒恠誕幻不經之説尚書給札受一日之作固無二京三都覃思十年</hi>
<hi>雕琢肝腎之計賦奏天子見大說固無金華露門諸儒進讀摘句分章之助而流傳數百嵗後班孟堅刪取其</hi>
<hi>要顔師古為之訓解學者讀之往往不通此六書韻學之廢而士大夫不識古字之過也韓吏部云凡為文辭</hi>
<hi>宜畧識古字而世溺於所習履常蹈故讀書綴文趣了目前不求其解至有伏獵侍郎弄麞宰相貴為公卿遺</hi>
<hi>臭千載可為太息宋沈約慨然閔古學之壊力振起之思與天下共識龜圗鳥跡之遺趍髙領妙自謂入神旁</hi>
<hi>通曲暢律度精密難字過目無復含糊囁嚅之狀時有王筠誦郊居賦而撃節稱善獨在雌霓一語文乆字順</hi>
<hi>各識其職髙下抑揚自中律度如流水髙山慶賞音之一遇也𢎞農楊公博極羣書尤精韻學古篇竒字一覽</hi>
<hi>如素習崇寧中嘗召試中書進換史階擢三衞且顯用矣㑹大臣當國欲用為臺諫排恨所不快者公笑謝不</hi>
<pb n="KR4d0180_WYG_003-14b"/>
<hi>願也明日有㫖還復東頭供奉官進閣門祇候始見䟽斥天下至今稱之今老矣强記洽聞劇談世事如精練</hi>
<hi>少年葢未衰也於是出平生所著切韻樂與學者共之昔宋仁宗朝詔翰林學士丁公度李公淑増崇韻學自</hi>
<hi>許慎而降凡數十家總為類篇集韻而以賈魏公王公洙為之屬治平四年司馬温公繼纂其職書成上之有</hi>
<hi>詔頒焉今楊公又即其書科别户分著為十條為圗四十四推四聲子母相生之法正五方言語不合之訛清</hi>
<hi>濁重輕形聲開合梵學興而有華竺之殊呉音用而有南北之辨解名釋象纎悉備具離為上下篇名曰切韻</hi>
<hi>類例云</hi>
新書聞季髙<hi>劉侍郎名岑字季髙</hi>已為鏤版序引容少抒思納上<lb/>
第留一兩版見待不嫌少緩也小兒䝉期待之過衰老<lb/>
<pb n="KR4d0180_WYG_003-15a"/>
追懲往詣但欲教咸耳一笑<hi>前漢史陳萬年子咸年十八以萬年任為郎有異材</hi>
<hi>抗直數言事刺譏近臣書數十上遷為左曹萬年嘗病召咸教戒於牀下語至夜咸睡頭觸屏風萬年大怒欲</hi>
<hi>杖之曰乃公教戒汝汝反睡不聽吾言何也咸叩頭謝曰具曉所言大要教咸讇也萬年乃不復言注云讇古</hi>
<hi>謟字</hi>
　　　與張侍郎<hi>名九成字子韶自號無垢居士</hi>
異時窺見一斑<hi>晉史管中窺豹時見一斑</hi>因知公不在餘子之後<hi>後漢</hi>
<hi>史禰衡傳衡唯善魯國孔融及𢎞農楊修常稱曰大兒孔文舉小兒楊德祖餘子碌碌不足數也</hi>分别<lb/>
俯仰二十年恍如隔世而貴名暴白又如青天白日在<lb/>
<pb n="KR4d0180_WYG_003-15b"/>
十目之上也<hi>唐韓愈與崔羣書云鳯凰芝草賢愚皆以為美瑞青天白日奴𨽻亦知其清明又禮</hi>
<hi>云十目所視</hi>即日冬序晏温<hi>前漢史郊祀志云汾隂得鼎以禮迎祠至中山晏温如淳注曰</hi>
<hi>三輔謂日出清濟為晏晏而温乃有黄雲故為異也</hi>台候何如某潜深伏奥姓名<lb/>
不復至公卿之門如聞存記流落每玷議論之餘遂遣<lb/>
一紙而不能以累幅為禮也<lb/>
自公冠殊科旋躋禁路而某已除籍為民<hi>前漢史魏其侯竇嬰不好</hi>
<hi>黄老太后怒除嬰門籍不得入朝請</hi>遂不相聞屬者就閒雖大鬱羣望而<lb/>
進道益德盡閲天下人物於無適莫之中<hi>語里仁云無適也無莫也</hi>
<pb n="KR4d0180_WYG_003-16a"/>
<hi>義之與比</hi>他日進服大寮如梓人之用羣材<hi>唐栁宗元梓人傳云裴封叔之</hi>
<hi>第在光德里有梓人欵其門願傭隟宇而處焉所職尋引規矩繩墨家不居礱斵之器問其能曰吾善度材視</hi>
<hi>棟宇之制髙深方圓短長之宜吾指使而羣工役焉捨我衆莫能就一宇其後京兆尹飾官署余往過焉委羣</hi>
<hi>材㑹衆工工執斧斤刀鋸皆環立向之梓人左執引右持杖而中處焉量棟宇之任視木之能舉揮其杖曰斧</hi>
<hi>彼執斧者奔而右顧而指曰鋸彼執鋸者趋而左俄而斤者斵刀者削皆視其色俟其言莫敢自㫁者其不勝</hi>
<hi>任者怒而退之亦莫敢愠焉畫宫於堵盈尺而曲盡其制計其毫釐而搆大厦無進退焉既成書于上棟曰某</hi>
<hi>年某月某日某建則其姓字也凡執用之工不在列余圜視大駭然後知其術之工大矣繼而嘆曰彼將捨其</hi>
<hi>手藝専其心智而能知體用者歟吾聞勞心者役人勞力者役於人彼其勞心者歟能者用而智者謀彼其智</hi>
<pb n="KR4d0180_WYG_003-16b"/>
<hi>者歟是足為佐天子相天下法矣物莫近此也全文見本集二十巻</hi>豈復僥倖於一試顧<lb/>
以餘年向盡恐不及見功名之盛也<lb/>
每得參政兄書<hi>張參政名守字全真</hi>未嘗不嘆服髙致也賢者或<lb/>
仕或已自繫公道通塞喜愠固不在我也<hi>語公冶篇令尹子文三仕</hi>
<hi>為令尹無喜色三已之無慍色</hi>江表氣候不齊所冀為斯文尊主自厚<lb/>
以佇亨復<lb/>
南北阻絶瞻遡莫喻此心伏奉誨函具審春寒台候萬<lb/>
福盛名之下<hi>唐史房琯賛云然盛名之下為難居矣夫名盛則責望備實不副則訾咎深</hi>四<lb/>
<pb n="KR4d0180_WYG_003-17a"/>
海所瞻翕而後張<hi>老子㣲明篇云將欲翕之必固張之</hi>一飛九萬其孰禦<lb/>
焉<hi>南華真經云北溟有魚其名為鯤鯤之大不知其㡬千里也化而為鳥其名為鵬鵬之背不知其㡬千里</hi>
<hi>也怒而飛其翼若垂天之雲是鳥也海運則將徙於南溟南溟者天池也齊諧者志恠者也諧之言曰鵬之徙</hi>
<hi>於南溟也水擊三千里摶扶搖而上者九萬里去以六月息者也</hi>馳頌之私朝夕以冀<lb/>
參政兄諸郎晨夕侍談燕子韶存記衰老每挂齒牙之<lb/>
論<hi>宋史謝眺好奬予人才士子聲名未立宜其奬成無惜齒牙餘論</hi>區區愧謝遂草一<lb/>
書占叙感悰重厪賜報疊緘累幅髙辭偉麗健論英發<lb/>
無左官戚嗟<hi>易離卦六五出涕沱若戚嗟若吉</hi>不偶之嘆讀之竦然汗<lb/>
<pb n="KR4d0180_WYG_003-17b"/>
出别後學力乃至此耶拜貺彌月開闔百過字欲漫矣<lb/>
猶未忍藏之什襲中也某愧處窮陋追訟昨非<hi>陶潜云覺今是</hi>
<hi>而昔非</hi>凡平生一言一動皆招尤速累之根本年來稍從<lb/>
事佛書拊巻悵然如見舊國故都至于感涕<hi>沖虛真經云燕人生</hi>
<hi>於燕長於楚及老而還本國過晉國同行者誑之指城曰此燕國之城其人愀然改容指社曰此若里之社乃</hi>
<hi>喟然而嘆指舍曰此若先人之廬乃涓然而泣指壠曰此若先人之冡其人哭不自禁同行者啞然大笑曰予</hi>
<hi>昔紿若此晉國耳其人大慙及至燕真見燕國之城社真見先人之廬冡悲心更㣲</hi>意謂向上一<lb/>
路不在文句中<hi>唐裴休黄蘖禪師傳心法要序云獨佩最上乗離文字之印唯傳一心更無别</hi>
<pb n="KR4d0180_WYG_003-18a"/>
<hi>法又幽州盤山寳積禪師示衆云向上一路千聖不傳學者勞形如猿捉影</hi>而所閱桑門<hi>僧之</hi>
<hi>稱也</hi>千百輩無可晤語者子韶當是箇中人又相望數千<lb/>
里無從摳衣一望下風<hi>傳燈録益州保唐寺無在禪師得法於無相大師杜鴻漸問師</hi>
<hi>頃嘗駐錫于此而復何往耶曰無住聞老師居貴封大慈寺逺來摳衣忝預函丈云</hi>第笑此佛堂<lb/>
空空其無有也<hi>傳燈録福州古靈神讃禪師本州大中寺受業遇百丈間悟却回本寺受業師</hi>
<hi>一日澡身命師去垢師乃拊背曰好所佛殿而佛不聖師回首視之師曰佛雖不聖且能放光乂語子罕篇云</hi>
<hi>有鄙夫問於我空空如也我叩其兩端而竭焉汾州無業禪師聞馬祖禪門最盛特往瞻禮馬祖覩其狀貎瓌</hi>
<hi>瑋語音如鐘乃曰巍巍佛堂其中無佛</hi>
<pb n="KR4d0180_WYG_003-18b"/>
　　　與周侍郎<hi>字表卿</hi>
歸宿田里<hi>東坡先生與陳輔之帖曰萬里海表不死歸宿田里得疾遂有不起之憂前漢書循吏傳</hi>
<hi>序曰庶民所以安其田里</hi>榮悴殊塗<hi>易繫辭下曰天下同歸而殊塗一致而百慮</hi>只有望<lb/>
塵之嘆<hi>晉書曰潘岳與石崇謟事賈謐每候其出與崇等輒望塵而拜</hi>即日冬寒台候<lb/>
萬福某餘年向盡志節衰落皆非故我<hi>東坡先生答李端叔書云足下</hi>
<hi>所見皆故我非今我也</hi>獨有衰暮思故友此心炯炯<hi>杜工部集偪仄行徒步翻</hi>
<hi>愁官長怒此心炯炯君相識又奉贈李八丈判官詩云炯炯更持久</hi>不宣<lb/>
異時廷唱公與沈元用相先後耳沈已登侍從而公佐<lb/>
<pb n="KR4d0180_WYG_003-19a"/>
小邑於宜黄<hi>先生文集載撫州宜黄縣丞㕔記曰宣和六年春太上皇御集英殿唱進士第覿時</hi>
<hi>以尚書員外郎參詳貢舉待罪廷中見周君執羔表卿中甲科第二人臚傳一出自天子至於公卿左右侍從</hi>
<hi>之臣閹寺宫伯持楯執戈宿衞之士皆指目歆艶以為寵明年太學選建師儒表卿以髙第入為傅士行且用</hi>
<hi>矣㑹乗輿幸江淮區内俶擾百官奔走失職頓仆道路表卿曰方寸亂矣吾不能逺去吾親遂調宜黄丞以歸</hi>
<hi>云</hi>孜孜奉職澹然無㡬微見於顔靣及從公議稍申入踐<lb/>
禁塗進小宗伯<hi>先生文集載右朝奉大夫致仕周公廷俊墓銘云廷俊生子曰執羔宣和末徽</hi>
<hi>宗御便殿策以當世之務奏篇上擢為第二除太學博士歴踐臺省進禮部侍郎待制敷文閣典五大州為方</hi>
<hi>伯</hi>行且大用而雅量渾渾<hi>晉史謝安嘗與孫綽等泛海風起浪湧諸人並懼安吟嘯</hi>
<pb n="KR4d0180_WYG_003-19b"/>
<hi>自若舟人以安為恱猶去不止安徐曰如此將何歸耶舟人以言即回衆咸服其雅量</hi>不見小異<lb/>
大不榮小不辱來不拒去不追真一世之標表也<hi>東坡先生</hi>
<hi>趙清獻公神道碑云宰相韓琦嘗稱趙公真人世標表葢以為不可及也</hi>
辱餉蜀牋奇甚謹以下拜<hi>左傳曰王賜齊侯胙對曰敢不下拜</hi>豈應怱怱<lb/>
㸃汚也<hi>王介甫次韻酬王徽之贈池紙詩云怱怱㸃汚亦何忍嘉賜但覺難為辭</hi>遣介時初<lb/>
欲薦微贄<hi>玉篇云贄肢利反執玉帛也亦作摯</hi>而公鼎貴<hi>前漢書匡衡傳匡鼎來注服䖍</hi>
<hi>曰鼎猶言當也應劭曰鼎方也顔師古曰服應二說是也賈誼傳鼎盛義亦同</hi>不敢恃平素觸<lb/>
冐及是拜賜滋見存省之厚他日亦不復自間外也<lb/>
<pb n="KR4d0180_WYG_003-20a"/>
比上狀旋領報音具審即日殘暑台候萬福公方處顯<lb/>
分領劇曹<hi>前漢書食貨志曰外遣御史廷尉正監分曹顔師古注曰曹輩也分輩而出使也</hi>四<lb/>
方之使持書闖門者踵相屬矣風義之篤不忘雅故<hi>前漢</hi>
<hi>書劉澤傳曰今吕氏雅故</hi>占詞累紙輸冩腑臟秪如在宜黄時何其<lb/>
大耐官職如此也反復厚貺但極嘆仰不宣<lb/>
自公領三銓<hi>唐制選部例三銓尚書掌其一侍郎分其一尚書所掌謂之尚書銓侍郎所掌其一</hi>
<hi>為中銓其一為東銓銓各有印</hi>洗手奉職<hi>韓文公集少府監胡公珦神道碑云公為監察御史主餽</hi>
<hi>給渭橋以東軍洗手奉職不以一錢假人</hi>如在宜黄時<hi>先生文集載撫州宜黄縣丞㕔記曰表卿</hi>
<pb n="KR4d0180_WYG_003-20b"/>
<hi>發䇿殿中擢在第二以太學師儒之官屈佐一縣於瘡痍塗炭之餘無屋廬以禦寒暑無吏卒以給使令無四</hi>
<hi>方之物以供朝夕之奉日治簿書於塵埃箠楚間且代去矣乂增治垣屋繕器用以遺後之人益勤不懈宏毅</hi>
<hi>深博不見慍喜殆未可以世俗趣舍量其心也</hi>治跡藹然人人䝉頼矣某頃常<lb/>
居此官<hi>先生文集載謝吏部侍郎兼權直學士院表承流支郡方叨在省之除擢貳選曹更代北扉之</hi>
<hi>直龎恩深厚省已凌兢臣聞虞書三載黜陟之文周官羣吏誅賞之法歴峕千載分總四銓圖籍浩繁官曹猥</hi>
<hi>衆諸郎寄坐老吏専家是也</hi>條格<hi>前漢書循吏傳曰以興化條顔師古注曰凡言條者一一而䟽舉之</hi>
<hi>若木條然也</hi>只在羣胥佩囊中意所予奪郎吏不能措一辭<lb/>
於其間<hi>史記孔子世家曰筆則筆削則削子夏之徒不能賛一辭</hi>但仰屋嘆唶而已<lb/>
<pb n="KR4d0180_WYG_003-21a"/>
<hi>玉篇唶子夜反廣雅云唶唶鳴也</hi>
日竚南轅具小舟郊見屬聞嚴召倍道馳去欲寓一書<lb/>
亦不及殆是交一臂而失之也大暑共惟台候萬福某<lb/>
歸田<hi>晉陶淵明歸去來辭云田園將蕪胡不歸</hi>十五年安於所習杜門面壁<lb/>
<hi>注見二巻楊樞密帖</hi>以盡餘齒第未有見之日秪益惘惘不宣<lb/>
傳車獨行萬里辭親而去想見倚閭之望<hi>戰國策齊王孫賈之母謂</hi>
<hi>賈曰汝朝出而晩來吾倚門而望汝暮出而不還則吾倚閭而望</hi>神明擁衞按節<hi>前漢書子</hi>
<hi>虚賦曰按節未舒顔師古注曰按節猶弭節也</hi>來還朝登禁門持槖入侍<hi>前漢書趙</hi>
<pb n="KR4d0180_WYG_003-21b"/>
<hi>充國傳曰安世本持槖簮筆張晏注曰槖契囊也近臣負囊簮筆從備顧問或有所紀也顔師古注曰囊所以</hi>
<hi>盛書也有底曰囊無底曰槖簮筆插筆於首也</hi>暮歸田舍<hi>前漢書原陟傳曰入其里宅</hi>綵服<lb/>
而趍<hi>藝文類聚載列女傳曰老萊子孝養二親行年七十嬰兒自娯著五色采衣嘗取漿堂上跌仆困卧</hi>
<hi>地為小兒啼或弄烏鳥於親側</hi>儒者之榮有過此者乎尚冀厚自持以<lb/>
佇參樞之拜<lb/>
比上問審已關聽<hi>前漢書佞幸傳關説顔師古注曰關説者言由之而納説亦如行者之有</hi>
<hi>關津</hi>春序寒燠不常台候復何如傳聞典貢舉亦儒學之<lb/>
至榮但南渡已還<hi>晉方士戴洋曰洛中當敗人人自南渡</hi>人物凋謝文詞<lb/>
<pb n="KR4d0180_WYG_003-22a"/>
骫骳<hi>見臨安王宰帖</hi>非公在場屋時比也然一經題評便為世<lb/>
凖<hi>後漢許劭好覈論人物毎月更其品題故汝南俗有月旦評</hi>當復少變乎瞻見未<lb/>
期為斯文自重<hi>語子罕篇子畏於匡曰文王既沒文不在兹乎天之將喪斯文也後死者不得</hi>
<hi>與於斯文也天之未喪斯文也匡人其如予何</hi>
胡令受代從妹將雛先歸云林憲罷去已絶榮望矣公<lb/>
為力取漕臺一章比趍銓曹<hi>注見五帖</hi>更䝉主張<hi>莊子曰孰主張是</hi>
無復留難之吝小官孤寒有一時遭逄之異他日當銜<lb/>
環<hi>續齊諧記曰𢎞農楊寳嘗見一黄雀為鴟梟所摶墜於樹下又為螻蟻所困寳愍之取置巾箱中養之唯</hi>
<pb n="KR4d0180_WYG_003-22b"/>
<hi>食黄花百餘日毛羽成放之朝去暮還後怱與羣雀俱來哀鳴遶室數日乃去一夕三更寳讀書未卧有黄衣</hi>
<hi>童子向寳再拜曰我王母使臣為䲭梟所摶䝉君拯濟今當使南下不得復往且以悲傷以白環四枚與寳曰</hi>
<hi>令君子孫潔白位登三公扵此遂絶寳生震震生秉秉生賜賜生彪四世為三公焉</hi>吐珠以報<hi>搜神</hi>
<hi>記曰隋侯行見大蛇傷救而治之其後蛇銜珠以報之徑盈寸純白而夜光可以燭室故歴世寳焉</hi>區區<lb/>
空言何足論詶<lb/>
　<lb/>
　<lb/>
　内簡尺牘巻三<lb/>
</p>
<p>
</p>
  </div>
</body>
</text>
</TEI>
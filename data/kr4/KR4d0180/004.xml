<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>内簡尺牘巻四</head> <lb/>
    <p>
<pb n="KR4d0180_WYG_004-1a"/>
欽定四庫全書<lb/>
　内簡尺牘巻四<lb/>
　　　　　　　　　　　　宋　孫　覿　撰<lb/>
　　　　　　　　　　　　　　李祖堯　註<lb/>
　　　與宋侍郎<hi>字德謙</hi>
向來頃蕭寺<hi>唐李肇國史補曰梁武帝造寺令蕭子雲飛白大書蕭字故僧舍皆呼為蕭寺云</hi>
伏䝉臨門墮刺情誼之重存賁先及而馬首遂東<hi>見與一姪</hi>
<hi>刪定帖注</hi>不克追路必炤其非慢也分違十年榮悴殊致不<lb/>
<pb n="KR4d0180_WYG_004-1b"/>
敢以姓名納於左右<hi>見與常守莊右司帖注中</hi>即日大暑伏帷台候<lb/>
萬福某心衰貌改非復故吾<hi>見與周表卿侍郎帖注中</hi>接奉何時但<lb/>
極瞻佇<lb/>
髙才雅望榮踐禁途輿論欣愜豈特故人之情尊公抱<lb/>
經濟之學塪壈於時<hi>宋鮑照結客少年場行曰今我獨何為塪壈生百憂</hi>遂先朝<lb/>
露天定勝人<hi>史記申包胥曰天定亦能勝人人定亦能勝天</hi>固知有在也<lb/>
　　　與張侍郎<hi>字養正</hi>
某投畀<hi>見與常州吳守帖注中</hi>荒僻謂當進一紙之書而身外無<lb/>
<pb n="KR4d0180_WYG_004-2a"/>
窮初不計喧寂徒有區區<hi>見與錢朝議帖注中</hi>朝夕念望之勤聲<lb/>
聞缺然<hi>見與虎邱達老帖注中</hi>遂成逋慢不敏之咎即日薄寒共<lb/>
惟台候萬福某衰老作病緜延兩時今則有間矣猶未<lb/>
堪作勞<hi>書盤庚篇曰不昬作勞注曰昬强也不强作勞於田畆晉石勒傳作勞耳鳴</hi>歳晩當<lb/>
卜一見不宣<lb/>
去冬江上紛然人人具舟楫而旱乾之餘<hi>孟子曰旱乾水溢</hi>途<lb/>
窮無所向今冬遂晏然無疾呼急步之警而歳饑又可<lb/>
憂者赦文念挽舟之勞許免科糴而挽舟者率無田皆<lb/>
<pb n="KR4d0180_WYG_004-2b"/>
不被賜向來田氓之冐儒冠<hi>史記酈食其欲見沛公騎士曰沛公不好儒諸客冠</hi>
<hi>儒冠來者沛公輒解其冠溲溺其中</hi>迎拜於西郊者何不挽一繂<hi>玉篇音力出反</hi>
<hi>井索也</hi>從何易于其後或有補也<lb/>
比造門屬公養疴謝客延之卧内<hi>史記魏公子列傳曰侯嬴曰晉鄙之兵符</hi>
<hi>常在王卧内而如姬最幸出入王卧内力能一竊之又盧綰傳曰以太尉常從出入卧内</hi>一望履絇<lb/>
<hi>莊子盜跖篇曰願望履幕下司馬彪本云幕作綦言視不敢望其面望履絇而還也</hi>實慰區區<hi>見與</hi>
<hi>錢朝議帖注中</hi>伏承令嗣攜書臨寵偶出不獲拜辱甚恨春寒<lb/>
台候復何如某歸舟已次田間方釋肩遣狀草草<lb/>
<pb n="KR4d0180_WYG_004-3a"/>
之美通判奄終壽禄手足之痛<hi>前漢書田儋傳曰田假於楚趙非手足戚臣瓉</hi>
<hi>注曰非手足之親</hi>哀慟何及然衆醫侍疾<hi>前漢書宣帝許后傳曰告諸醫侍疾無狀</hi>
<hi>者</hi>二鉅公治喪<hi>全真資政洎養政侍郎也注前漢郊祀志曰欲見鉅公鄭氏注曰天子也今借</hi>
<hi>用之</hi>哀榮終始<hi>論語曰其生也榮其死也哀如之何其可及也</hi>亦復何恨所冀自<lb/>
廣<hi>先生集載慰大資帖公遽聞之美通判嬰疾不捄手足隳墜何痛如之然養生送死人道之常至於哀榮</hi>
<hi>則忘憾矣之吳家累千金壽登七紀屬纊之日二貴侍喪可謂哀榮云</hi>
大資公薨謝奄終七供泰山梁木之壞<hi>禮記檀弓篇曰孔子蚤作負手</hi>
<hi>曵杖逍遙於門歌曰太山其頽乎梁木其壊乎哲人其萎乎既歌而入當户而坐子貢聞之曰太山其頽則吾</hi>
<pb n="KR4d0180_WYG_004-3b"/>
<hi>將安仰梁木其壊則吾將安放夫子殆將病也遂趍而入夫子曰賜爾來何遲也夏后氏殯於東階之上則猶</hi>
<hi>在阼也殷人殯於兩楹之間則與賔主夾之也周人殯於西階之上則猶賔之也而丘殷人也予疇昔之夜夢奠</hi>
<hi>於兩楹之間夫明王不興而天下其孰能宗予予殆將死也蓋寢疾七日而没</hi>士大夫相痛吊<lb/>
失仰非獨公兄弟之情也大資屬纊時所謂坐脱立化<lb/>
者雖大善知識<hi>圓覺經曰末世衆生欲修行者應當盡命供養善交事善知識彼善知識欲來</hi>
<hi>親近應斷嗔恨現逆順境猶如虛空</hi>不能過也及夢中拊緒孫歸見公辭<lb/>
訣而去精爽不昧正如仙佛所之也<lb/>
醫者言公宿恙已去體但調護<hi>見與常守秦直閣帖中</hi>食飲進所<lb/>
<pb n="KR4d0180_WYG_004-4a"/>
嗜則復其故矣况逝者<hi>論語子在川上曰逝者如斯夫</hi>已在仙山<hi>茅君内傳</hi>
<hi>曰大海之中崑崙蓬萊方丈瀛洲滄浪白山八淳皆神仙山皆有洞宫或方千里或五百里又東坡和淵明神</hi>
<hi>釋詩曰仙山與佛國終恐無是處</hi>佛國中<hi>唐栁宗元集巽上人修淨土院記曰中國之西數萬里有</hi>
<hi>國曰身毒釋迦如來示現之地彼佛言曰西方過十萬億佛上有世界曰極樂佛號無量夀如來其國無有三</hi>
<hi>惡八難衆寳以爲飾其人無十纒九惱羣聖以為友有能誠心大願歸心是土者苟念力具足則往生彼國然</hi>
<hi>後出三界之外其於佛道無退轉者其言無所欺也史記秦始皇紀曰齊人徐市上書言海中有神山名曰蓬</hi>
<hi>萊方丈瀛洲仙人居之</hi>區區<hi>見與錢朝/議帖注中</hi>刻舟<hi>見與湖守趙中大帖注中</hi>亦何補<lb/>
於前日告行適聞寐<hi>春秋左氏傳曰趙盾將朝尚早坐而假寐鉏麑曰不忘恭敬民之主</hi>
<pb n="KR4d0180_WYG_004-4b"/>
<hi>也</hi>亦不敢求通俟公痛定<hi>韓文集答李翺書曰今而思之如痛定之人當痛之時不</hi>
<hi>知何能自處</hi>别卜一見<lb/>
某頓首上啓衰慵習懶老人遭患難不計書問之數疏<lb/>
也<hi>語里仁篇事君數斯辱矣朋友數斯疏矣</hi>即日薄寒不審台候勝否伏惟<lb/>
萬福比過呉中姻舊苛留<hi>前漢書成帝紀曰流民欲入函谷天井壺口五阮關者勿</hi>
<hi>苛留顔師古注曰苛細刻也</hi>遂至投轄<hi>前漢書陳遵傳曰遵飲酒賔客滿座取客車轄投井中雖</hi>
<hi>有急不得出</hi>既得脫去戴星倍道<hi>説苑曰宓子賤治單父鳴琴身不下堂單父治巫馬期</hi>
<hi>亦治單父以星出以星入日夜不處以身親之而單父亦治巫馬期問其故宓子曰我之謂在人子之謂在力</hi>
<pb n="KR4d0180_WYG_004-5a"/>
<hi>任力者勞任人者佚</hi>馳而還鄙事<hi>語子罕篇曰吾少也賤故多能鄙事</hi>滿前撥遣猶<lb/>
未去殆不如客路之翛然也<hi>見與常守王司諫帖注中</hi>怱怱且通一<lb/>
問不宣<lb/>
某再拜伏承宿恙<hi>見李主簿帖注中</hi>痊除體力尊安寢飯宜適<lb/>
正當怡神養夀之時而令人啟殯必深感動所冀抑情<lb/>
勿過戚戚幸甚<lb/>
某再拜令人出就菆塗固非永訣寒令方嚴非公暴露<lb/>
<hi>前漢書項籍傳曰暴露於野</hi>野次之時且飭諸郎䕶送他日襄奉<hi>左氏</hi>
<pb n="KR4d0180_WYG_004-5b"/>
<hi>傳曰定公十五年葬定公雨不克襄事禮也杜氏注曰襄成也</hi>拊棺一慟而别固未晩<lb/>
也<lb/>
某皇恐本欲一訪親席第已次城闕<hi>詩子衿篇云在城闕兮</hi>必有造<lb/>
請<hi>見與臨安王宰帖注中</hi>非一日不能辦當俟大葬<hi>論語曰且子縱不得大葬</hi>
具舟詣冡舍<hi>見與常州宜興洞靈知觀帖注中</hi>瞻送矣悚汗悚汗<lb/>
　　　與向侍郎<hi>名子諲字伯㳟</hi>
屢聞顯擢深以賢者得路為喜而老懶不果遣狀爲愧<lb/>
即日溽暑共惟台候萬福薌林草木無恙否<hi>公文有薌林銘其序</hi>
<pb n="KR4d0180_WYG_004-6a"/>
<hi>云兩浙轉運使奉朝請大夫秘閣修撰向子諲博極羣書尚友千載治一室植衆香草環之而讀離騷經其中</hi>
<hi>自號薌林居士建炎末崎嶇兵亂轉徙江漢間年四十餘上書謝事徘徊玉笥之下淦水之湄登髙擇勝築室</hi>
<hi>居焉蓺蘭九畹采芝三秀千葩萬卉羅生堂户葢真得所謂薌林者則欣然笑曰孫興公賦遂初韓吏部賦復</hi>
<hi>志皆謂此耶紹興五年詔起爲江東轉運使明年徙兩浙召見奏事勞賜甚寵因從容自言終老薌林之意上</hi>
<hi>嘉歎良乆親書薌林二大字賜之龍文龜畫妙絶一時羣公在廷驚顧動色於虖盛哉未曾有也子諲侈上之</hi>
<hi>賜移書屬孫某為之銘云</hi>當用衞公故事日報平安耳<hi>酉陽雜爼云李衞公言北</hi>
<hi>都唯童子寺有竹一窠纔長數尺相傳其寺綱維毎日報竹平安</hi>一笑不宣<lb/>
李郎得官湖外以稚女逺去為念嘉興酒局今聞增羡<lb/>
<pb n="KR4d0180_WYG_004-6b"/>
已應僻法而公領版曹早令即真為幸<hi>前漢史王莽傳衆庶知其奉符</hi>
<hi>命指議羣臣傳議别奏以示即真之漸</hi>家書一水可通無萬金之難<hi>唐杜工部</hi>
<hi>集春望詩云烽火連三月家書抵萬金</hi>衰老受賜也伏䝉遣介貶賜誨帖<lb/>
喜聆餘寒台候萬福聞公辭禄何其果也貴為天子之<lb/>
宰而匹夫獻言輒請尚方之劒<hi>前漢史朱雲傳成帝時丞相故安昌侯張禹以</hi>
<hi>帝師位特進甚尊重雲上書求見公卿在前雲曰今朝廷大臣上不能正主下亡以益民皆尸位素餐孔子所</hi>
<hi>謂鄙夫不可與事君茍患失之亡所不至也臣願賜尚方斬馬劒㫁佞臣一人以厲其餘上問誰也對曰安昌</hi>
<hi>侯張禹上大怒云注曰尚方少府之屬官也作供御器物故有斬馬劔劒利可以斬馬也</hi>公獨視之<lb/>
<pb n="KR4d0180_WYG_004-7a"/>
如敝屣<hi>孟子曰舜視棄天下猶棄敝屣也又前漢史郊祀志公孫卿上鼎書言黄帝鼎成上天於是天</hi>
<hi>子曰嗟乎誠得如黄帝吾視去妻子如脫屣耳注云屣小屣脱屣言其便易無所顧</hi>足爲吾道光<lb/>
也新詩偉麗<hi>東坡先生云新詩尤偉麗</hi>三復嘆仰不謂窮老復聞韶<lb/>
濩之餘音也<hi>舜作韶韶紹也謂繼堯也湯作大濩濩救也又東坡先生與毛滂澤民書云獲新書</hi>
<hi>一篇及公素寄示雙石記居夷久矣不意復聞韶濩之餘音</hi>輒復和答當一笑<hi>詩本集不</hi>
<hi>載</hi>
　　　與五九兄提舉<lb/>
新粟崖蜜<hi>本草載石蜜陶隠居注云即崖蜜也髙山岩石間作之色青赤味小酸食之心煩其蜂黒</hi>
<pb n="KR4d0180_WYG_004-7b"/>
<hi>色似䖟又掌禹錫曰崖蜜如陶所説出南方岩嶺間生𤣥崖上蜂大如䖟房著岩窟以長竿刺令蜜出承取之</hi>
<hi>多至三四石入藥功勝凡蜜又杜工部發秦州詩崖蜜亦易求</hi>亟拜重餉<hi>孟子曰子思以為鼎肉使</hi>
<hi>已僕僕爾亟拜也</hi>病餘遂有食新之喜<hi>左氏傳桑田巫言晉侯不食新矣注云公不得</hi>
<hi>及食新麥</hi>幸甚百梨甚美方悟唐人所謂飣座者其中未必<lb/>
然也<hi>唐崔逺有文而風致峻整世慕其爲人目曰飣座棃言座所珍也</hi>單德成蜀牋未<lb/>
甞見之<hi>王剛中成都古今續記曰易以西南為坤位而蜀居西南敦重不浮坤之性也故物之生於蜀</hi>
<hi>者視他方為重厚凡紙亦然故竹紙徽紙池紙之在蜀蜀人愛其輕細而蜀牋南出峽西出關士大夫亦爭得</hi>
<hi>之此皆未可以精粗言也人情貴其難得者耳紙所自出前記論之甚詳所未詳者今具載之府城之南有浣</hi>
<pb n="KR4d0180_WYG_004-8a"/>
<hi>花江支流為二皆有橋焉其一玉溪其一薛濤以紙為業者不下百餘家此造紙之地也紙有大小連二貢餘</hi>
<hi>有大小連二夌光有大小連二經屑此紙之所以得名也玉版貢餘雜以舊布破履亂麻不用此造紙之材也</hi>
<hi>江之傍有玉溪澗鑿臼為碓上下相接凡造紙之物必杵使爛滌之使潔然後隨其廣狹長短之制造之此造</hi>
<hi>紙之法也砑則為布文為綾綺為人物為花木為蟲鳥為鼎彛染則為深紅粉紅杏紅明黄淺青深青淺緑紺</hi>
<hi>碧此紙之有華飾者也貢餘夌光經屑玉版各有三品其上者幅五十錢其次者三十錢其次者二十錢最下</hi>
<hi>者謂之玲金又謂之小麻紙但供麤使而已故於四者之内別為此名此紙價所以不齊也蔡倫廟在大東門</hi>
<hi>雪峯院雖不甚壯麗然毎遇歳時祭祀香火纍纍不絶此又足以見造紙者之不忘本也</hi>既無左太<lb/>
沖之文安得輒增十倍之價<hi>晉史左思字太沖貌寢口訥而辭藻壯麗欲造三都</hi>
<pb n="KR4d0180_WYG_004-8b"/>
<hi>賦㑹妹芬入宫移家京師乃詣著作郎張載訪岷卭之事遂精思十年門庭藩溷皆著紙筆遇得一句即便疏</hi>
<hi>之及賦成張華陸機見之皆嘆伏人競傳寫洛陽為之紙貴戰國策蘇代説淳于髠曰客有謂伯樂曰臣有駿</hi>
<hi>馬欲賣之比二旦而立於市人莫與言願子還而視之去而顧之臣請獻一朝之費伯樂乃旋而視之去而顧</hi>
<hi>之一旦而馬價十倍</hi>併䝉馳貺莫喻感戢<lb/>
聲問不相聞忽復徂暑<hi>見與錢朝議帖注中</hi>使臨枉誨具審台候<lb/>
萬福傳聞得新第<hi>前漢髙祖紀曰賜大第孟康注曰有甲乙次第故曰第也又司馬相如傳</hi>
<hi>曰列居東第顔師古注曰東第甲宅也居帝城之東故曰東第也</hi>在八兄之旁羣從還<lb/>
往遂可追烏衣故事<hi>先生文集載孫公墓志云朝議公生三男子曰畸曰畛與公公諱畋</hi>
<pb n="KR4d0180_WYG_004-9a"/>
<hi>云九域志江寧府有烏衣巷晉書曰紀瞻卜宅烏衣巷屋宇崇麗地志晉王導自卜烏衣宅宋時諸謝有烏衣</hi>
<hi>之聚並此巷也</hi>又聞貴將飭數輩<hi>前漢劉敬傳曰使者十輩來</hi>挾厚資并兼<lb/>
此一方不免有近膩之嘆也<lb/>
自歸耕穰田<hi>史記滑稽傳淳于髠曰今者臣從東方來見道傍有穰田者操一豚蹄酒一盂祝曰</hi>
<hi>甌窶滿篝汙邪滿車五榖蕃熟穰穰滿家</hi>望歳<hi>春秋左氏傳曰閔/閔焉如農夫望歳</hi>與老農<hi>語子</hi>
<hi>路篇樊遲請學稼子曰吾不如老農</hi>共為休戚春夏旱溢<hi>孟子曰旱乾水溢</hi>兩岸<lb/>
車聲如雷河底拆為十字<hi>借用晉史何曾蒸餅不拆作十字不食</hi>廩廩可<lb/>
畏<hi>前漢循吏傳曰廩廩庶㡬德讓君子之遺風顔師古注曰廩廩言有風采也</hi>七夕一雨<hi>崔寔</hi>
<pb n="KR4d0180_WYG_004-9b"/>
<hi>四民月令曰七月七日曝經書設酒脯時果散香粉於筵上祈請於河鼔織女言此二星神當㑹守夜者咸懐</hi>
<hi>私願或云見天漢中有奕奕正白氣如池河之波輝輝有光耀五色以此為徴應見者便拜乞願三年乃得言</hi>
<hi>吳均續齊諧記曰桂陽城武丁有仙道謂其弟曰七月七日織女當渡河諸仙悉還宫弟問曰織女何事渡河</hi>
<hi>答曰織女暫詣牽牛世人至今云織女嫁牛郎也張文潜作七夕詩云空將淚作雨滂沱淚痕有盡愁無歇呉</hi>
<hi>俗毎遇七夕後必有雨名曰織女洗車故于湖張舍人為七夕詩盈盈牛女期不著雨洗車</hi>接踵而<lb/>
來得與田夫田婦<hi>杜工部秋雨嘆農夫田婦無消息</hi>共此一飽遂復優<lb/>
游卒歳矣<hi>家語曰孔子相魯齊人歸女樂孔子遂行師乙送孔子曰吾欲歌可乎歌曰彼婦之口可</hi>
<hi>以出走彼婦之謁可以死歇優哉游哉聊以卒嵗</hi>兄方即榮路而勇退於急流<lb/>
<pb n="KR4d0180_WYG_004-10a"/>
中<hi>湘山野錄曰錢若水謁陳希夷欲分華山居之白閣道者謂希夷曰無此骨法當為貴公卿能於急流中</hi>
<hi>勇退爾東坡先生次孫巨源五絶句云髙林晚嵗終難進勇退當年正急流又贈程傑云火色上勝雖有數急</hi>
<hi>流勇退豈無人</hi>獨擅一壑<hi>已見與張右丞/達明帖注中</hi>想同此適也<hi>先生文集載故</hi>
<hi>左朝散大夫致仕孫公墓誌銘云公諱畋字無逸紹興元年以承議郎知臨安府錢塘縣以讒謗免所居官公</hi>
<hi>議訟公非罪差建寧府糧料院未赴改湖州安吉縣丁母夫人憂卒喪簽書鎮江軍節度判官就除提舉江南</hi>
<hi>東路茶鹽事代還請宫祠嵗滿上書納禄守本官致仕是嵗紹興十八年也</hi>
自兄江右代還便爲終焉之計此孔子所謂剛者<hi>語公冶篇</hi>
<hi>子曰棖也慾馬得剛</hi>大抵久立爭地如某戇疎固宜得咎雖叔詣<lb/>
<pb n="KR4d0180_WYG_004-10b"/>
兄<hi>孫内翰近之字</hi>亦復不免惟㝠鴻之在寥廓<hi>揚子云鴻飛㝠㝠弋人何慕焉</hi>
下視百千蚊蚋聚一器中啾啾狂閙可付之一笑也<hi>賾禪</hi>
<hi>師韋沔集市㕓佛事篇云凡夫造業之地譬若小器聚蚊啾啾狂閙微羶鬬蟻擾擾紛爭</hi>某甞見世<lb/>
人學佛者皆願生極樂世界<hi>經言西方淨土以七寳莊嚴無地獄餓鬼禽畜以至</hi>
<hi>蜎飛蠕動之類常清淨自然無一切穢雜故名淨土其人皆蓮花中生長生不老衣食宅宇隨意成化其景象</hi>
<hi>常春無復寒暑大受快樂無一切苦惱故名極樂世界</hi>極樂世界安在哉如兄清<lb/>
心寡慾澹然無求一出火宅<hi>妙法蓮華經云有出火宅之喻</hi>便是清凉<lb/>
山<hi>傳燈錄五臺鄧隠峯禪師冬居衡岳夏止清凉</hi>一離苦海便是極樂國<hi>淨上文云</hi>
<pb n="KR4d0180_WYG_004-11a"/>
<hi>佛菩薩乗大願船泛生死海就此世界呼引衆生上大願船送至西方如肯往者無不得生也</hi>辱貶敎<lb/>
具審寒雨萬福某以妻母訃至亟往省其喪已卜逺日<lb/>
矣留視封窆而還去家彌月百爲未集又屬時序詶獻<lb/>
之冗亡女葬送已改用十二月庚午重䝉存省第極感<lb/>
咽<hi>公文集載祭女二孺人文云與汝為父子二十有一年不謂衰老棄我而先又云先墓之次卜此新宮祖</hi>
<hi>禰相望我祭其衰季冬之月吉日庚午汝其顧歆以封以植</hi>
吾兄多男子<hi>南華真經華封人之祝曰願多男子</hi>頭角嶢然<hi>唐李賀集唐兒歌頭玉嶢</hi>
<hi>嶢眉刷翠侍郎生得真男子</hi>皆足以寄門户投老就閒不交世事可<lb/>
<pb n="KR4d0180_WYG_004-11b"/>
謂盛福某少兄一歳年來多故喪祭醫藥種種關心殆<lb/>
無虛月勞生<hi>已見前注</hi>可厭比因醮謝作一青詞末後數句<lb/>
如貴賤貧富夀夭之數固有定命不敢妄祈而水火盜<lb/>
賊疾癘之虞出於非常尚冀加䕶<hi>公集載戊辰年醮謝青詞云伏以雲天溥</hi>
<hi>博大庇羣生螻蟻麽㣲上干洪造伏念某紹興辛亥嵗出守臨安府㝠行妄發觸罪南遷仇怨滿前竒禍不測</hi>
<hi>投荒萬里未知税駕老幼百口狼狽無歸僑寓馬迹一島之上而村舍庖烟上薄焬突久燥欲焚天誘其衷夜</hi>
<hi>中驚爆應時救䕶得免燔爇弟婦胡氏猶子强宗三被危疾救藥靡效賴天之佑得保餘息嬰兒夀老免乳之</hi>
<hi>夕母子阽危亦獲亡恙皆臣弟峴齊心啟許前後七筵敢用昭告孀嫂劉氏頃縁幼女早逝願追福於後身侍</hi>
<pb n="KR4d0180_WYG_004-12a"/>
<hi>妾鍾氏又以老臣行年權止災於惡曜逮茲穀旦祗奉靈科䖍誦秘文熏修菲薦誕惟仙聖靡隔塵凡哀閔手</hi>
<hi>足急難之情保全駒犢孤危之命或伉儷之除若幽顯之間蠲除囘禄之灾消弭歳星之厄仰憑帝力式副𢎞</hi>
<hi>願俯輸危懇用伸報禮雖巍巍之天莫可管窺而區區之誠庶㡬芹獻洗心歸命稽首投誠誓畢餘生永依至</hi>
<hi>道如貧賤富貴夀夭之數固有定命不敢妄祈而水火盜賊癘疾之虞出於非常尚兾加䕶</hi>區區本<lb/>
志可見於此<lb/>
　　　與石提舉<lb/>
久安田里<hi>已見前注</hi>浸忘事大之恭薦䝉遣騎貶賜誨飭慰<lb/>
藉深厚<hi>已見前注</hi>啟讀三過踧踖殆不皇也具審履茲餘寒<lb/>
<pb n="KR4d0180_WYG_004-12b"/>
台候萬福某屏逺卧痾<hi>前漢史五行志貌之不恭時則有下體生上之痾注云若牛足</hi>
<hi>反出背上下欲伐上之禍也痾音阿言之不從時則有口舌之痾視之不明時則有目痾聽之不聰時則有耳</hi>
<hi>痾思心之不睿是謂不聖時則有心腹之痾</hi>莫償一見之願臨書惘然<lb/>
　　　與鎮守劉侍郎<hi>字季高</hi>
仲脩<hi>字仲脩楊尚書</hi>詣大府<hi>見與平江守王申道帖注中</hi>欲寓一紙坐對彌<lb/>
月忽忽就别遂復不果伏䝉損誨具審台候勝常京口<lb/>
重鎮<hi>水經云江東北至南徐州名為北江凡長江有别名京江在南徐今潤州丹徒縣也建康實録注云</hi>
<hi>按地志呉大帝初自呉遷朱方築京城南面四面各開一門即今潤州城也因京峴立名號為京鎮在建鄴之</hi>
<pb n="KR4d0180_WYG_004-13a"/>
<hi>北固門呼為京口或云漢時已有京口未詳按史記秦始皇三十七年東渡江使赭衣三千鑿朱方京峴山東</hi>
<hi>南隴因名丹徒今潤州見有徒貌浦即始皇時徒人過此浦因名焉</hi>自呉大帝築壘號鐵<lb/>
甕<hi>建康實錄呉太祖大皇帝姓孫氏諱權字仲謀呉郡富春人也建安十三年自呉遷於京口而鎮之</hi>六<lb/>
朝<hi>金陵六朝記曰呉四主大帝廢帝景帝後主起黄武終天紀五十九年東晉十一帝元帝明帝成帝康帝</hi>
<hi>穆帝哀帝廢帝簡文帝武帝安帝恭帝起大興終永熙一百四年宋八主武皇帝少帝文帝武帝廢帝明帝後</hi>
<hi>廢帝順帝起永初終昇明六十年齊七主髙祖武帝前廢帝後廢帝明帝東昏侯和帝起建元終中興二十四</hi>
<hi>年梁四主髙祖廢帝元帝敬帝起天監終太平五十六三年陳五主武皇帝文帝廢帝宣帝後主起永定終禎明</hi>
<hi>十三年自前魏文帝黃初元年已前天下一統二年已後至晉武太康元年中間六十二年矣呉蜀與魏三分</hi>
<pb n="KR4d0180_WYG_004-13b"/>
<hi>天下魏興四十五年滅蜀晉興十七年滅呉天下一統得二十年已後至隋文開皇九年已前中間三百二年</hi>
<hi>僣號者三十二國隋文開皇八年滅後梁九年滅陳三十年禪於唐云又髙陽許嵩建康實錄序云自呉起漢</hi>
<hi>興平元年終於陳末禎明三年而呉黄龍已前雖引漢厯二十餘年其實呉之首事及晉平吳太康之後三十</hi>
<hi>餘年復涉西晉六年洎瑯琊東遷太興即位元年始為東晉首年東晉一十一帝一百二年而禪於宋宋八帝</hi>
<hi>六十年而禪於齊齊七帝二十四年而禪於梁梁五帝五十六年而入於陳陳五帝三十三年止隋開皇元年</hi>
<hi>陳建首號梁之末年梁稱元年齊之季年齊初即位宋之餘年則四家終始共用三年而呉四帝五十九年南</hi>
<hi>朝六代四十帝三百三十一年通西晉并呉之年并呉首事之年終四百年云又曰呉大帝在武昌七年梁元</hi>
<hi>帝都江陵三年其實數止有三百二十一年</hi>南北之限<hi>孫權黄武三年曹丕出廣陵臨大江兵十</hi>
<pb n="KR4d0180_WYG_004-14a"/>
<hi>餘萬臨江不敢渡久之嘆曰天固隔我呉魏東坡先生送小本赴法雲詩是身如浮雲安可限南北</hi>尤荷<lb/>
北固為重<hi>京口記曰北固山囘嶺入江懸水峻壁北望海口實為壯觀因曰北固九域志曰甘露寺</hi>
<hi>前對北固山後枕大江唐李德裕所建也</hi>今日兵火凋殘之後正當尊寵守<lb/>
牧付之便宜<hi>前漢書蕭何傳曰輒以便宜施行又周亞夫傳曰守便宜不往又張釋之傳曰言便</hi>
<hi>宜事云</hi>不從中制數年間勝兵可使足當一面<hi>史記張良曰漢王之</hi>
<hi>將韓信可屬大事當一面</hi>若但令奉法循理不及度外<hi>後漢公孫述傳云漢帝釋</hi>
<hi>關隴之憂注云隗囂居西無東之意故置之度外而不為憂</hi>季髙求去之果固其所<lb/>
也<lb/>
<pb n="KR4d0180_WYG_004-14b"/>
茂老樞密坐上<hi>胡樞密也</hi>聞伯髙少卿逝去驚呼失聲<hi>唐杜工部</hi>
<hi>集贈衛八處士詩云訪舊半為鬼驚呼熱中腸</hi>方欲奉記省又承仲髙亦遇疾<lb/>
不救手足至情<hi>傳曰兄弟手足之愛後漢袁譚欲攻弟尚王修諫曰兄弟左右手譬之將鬬㫁</hi>
<hi>右手曰我勝乎</hi>變故薦至何痛如之某杜門<hi>見與建康清凉交老帖注</hi>待盡<lb/>
無由一詣少紓朋友之哀<hi>禮記哭朋友於寢門外之右南面</hi>所冀抑情<lb/>
自廣勿戚戚於既往幸甚<lb/>
　　　與平江守王侍郎<hi>名煥字顯道</hi>
某投老復還農圃謂不復見公矣越國冡舍<hi>公集載秦國夫人墓</hi>
<pb n="KR4d0180_WYG_004-15a"/>
<hi>誌云太華華原王鄭公之夫人封越國又云葬夫人於常州無錫縣富安鄉許峴村越國夫人之次</hi>一望<lb/>
車馬之塵<hi>已見前注</hi>實慰區區冬序早寒共惟台候萬福藩<lb/>
翰小駐輿議缺然<hi>南華真經云堯譲天下於許由由言自視缺然疏云缺然不足也</hi>日<lb/>
竚詔追别行展慶<lb/>
外臺羣胥軒輊州縣<hi>詩六月篇云戎車既安如輊如軒注云輊墊也從後視之如墊從前</hi>
<hi>視之如軒然後調適也後漢馬援上疏云夫居前不能令人輊居後不能為人軒與人惡不能為人患臣所恥</hi>
<hi>也</hi>守宰事之如部使者押綱使臣盜米十萬通為囊槖<lb/>
<hi>白氏六帖云有底曰囊無底曰槖</hi>莫敢誰何比公按治盡得其主名馳<lb/>
<pb n="KR4d0180_WYG_004-15b"/>
一檄追之狼狽<hi>酉陽雜爼云臨濟郭西有狼塚近世有人曾獨行於野遇狼數十頭其人窘急</hi>
<hi>遂登草積上有兩狼乃入穴中負出一老狼老狼至以口㧞數莖草羣狼遂競㧞之積將崩遇獵者救之而免其</hi>
<hi>人乃相率掘此冡得狼百餘頭殺之疑老狼即狽也</hi>奔走漕舍一空毎與客言無<lb/>
不抵掌<hi>戰國策曰蘇秦説趙王華屋之下抵掌而言張載注曰談説之客也又史記優孟為孫叔敖衣冠抵</hi>
<hi>掌談語</hi>慶快也<lb/>
傳聞姑蘓館<hi>呉都賦云造姑蘇之髙臺臨四逺而特建館以是取名云</hi>宏麗雄深為<lb/>
三呉之冠如西樓齊雲之屬<hi>呉郡圖經云白樂天於西樓命宴齊雲樓晚望皆有</hi>
<hi>篇什西樓葢今之觀風樓也齊雲樓者葢今之飛雲樓也</hi>又復告成矣呉門兵火更<lb/>
<pb n="KR4d0180_WYG_004-16a"/>
二十年閲十數守凋殘如故至今始復舊觀<hi>晉庾翼言王羲之書</hi>
<hi>云煥若神明頓還舊觀</hi>萬口稱頌非區區之私也<lb/>
某歸宿田里惟公存照如一也辭去彌年望燕寢<hi>古之諸侯</hi>
<hi>有三寢曰路寢一曰燕寢唐韋蘓州詩云兵衞森畫㦸燕寢凝清香</hi>於一水之間而區區<lb/>
竿牘小禮<hi>已見前注</hi>又不足以抒下情第有馳心念德之意<lb/>
忽枉敎音發函拜貺愧汗洗然具審初暑台候萬福某<lb/>
不以秋凉一詣府舎第恐公已著鞭矣<hi>已見前注</hi>
異時<hi>見與湖守趙中六帖注中</hi>丞相府<hi>前漢書杜周傳曰常與兩府及廷尉分章如淳注曰兩府</hi>
<pb n="KR4d0180_WYG_004-16b"/>
<hi>丞相御史府也</hi>奉周旋風流醖藉<hi>前漢書薛廣德傳曰為人温雅有醖藉顔師古注曰醖言</hi>
<hi>如醖釀也藉有所薦藉也醖於問反藉才夜反乂匡張孔馬賛曰其醖藉可也顔師古注曰謂如醖釀及薦藉</hi>
<hi>道其寛博重厚也</hi>但知公為公子也<hi>前漢書貨殖傳曰宛孔氏有㳺閒公子之名顔師古</hi>
<hi>注曰公子者公侯貴人之子也言其舉動性行有似之也若今言諸郎矣</hi>南渡之後數聞進<lb/>
擢奉使典州入持從槖<hi>見與周侍郎帖注中</hi>遂以功名聞於天下<lb/>
如呉門<hi>建康實錄曰漢末興平中童謠曰黃金車班蘭耳開閶門見天子閶門即呉西郭門也夫差所</hi>
<hi>造</hi>公視之如雞肋耳何足以汙牛刀也<hi>語楊貨篇子之武城聞弦歌之</hi>
<hi>聲夫子莞爾而笑曰割雞焉用牛刀子游對曰昔者偃也聞諸夫子曰君子學道則愛人小人學道則易使也</hi>
<pb n="KR4d0180_WYG_004-17a"/>
<hi>子曰二三子偃之言是也前言戲之耳又曹操西征出斜谷望漢中劉備因險拒守操欲還出令曰雞肋官屬</hi>
<hi>不知所謂主簿揚脩使急嚴装人問何以知之曰雞肋棄之如可惜食之無所得以比漢中知其欲還也劉伶</hi>
<hi>曰雞肋不足以當尊拳物理論曰長鋏刈薺牛刀割雞</hi>
某自除籍為民<hi>前漢書魏其侯竇嬰不好黃老太后怒除嬰門籍不得入朝</hi>日與漁<lb/>
樵爭席<hi>東坡與李端叔書曰放浪山水間與漁樵雜處又王司空贈太傅制曰屢爭席於漁樵不亂羣</hi>
<hi>於麋鹿</hi>而一時公卿猶以故侯見遇<hi>前漢書蕭何傳曰邵平者故秦東陵侯秦</hi>
<hi>破為布衣貧種瓜長安城東</hi>故不敢輒詣城府<hi>後漢書龎公者南郡襄陽人也居峴山之</hi>
<hi>南未嘗入城府</hi>屬者<hi>見與平江守王/申道帖注中</hi>資殿坐中<hi>鄭大資長卿</hi>䝉公敦<lb/>
<pb n="KR4d0180_WYG_004-17b"/>
尚一日之雅<hi>見與楊州榮守帖注</hi>不容避席雖盛德有光<hi>易上繫曰德言</hi>
<hi>盛禮言恭謙也者致恭以存其位者也下繫曰謙尊而光</hi>而衰老殆踧踖<hi>見與常州莊有司帖</hi>
<hi>注中</hi>不遑矣更䝉燕勞送將之厚尤非所敢望者愧謝莫<lb/>
知所言也<lb/>
比詣大府<hi>見與平江守王申道帖注中</hi>連夕䝉館置燕勞甚寵<hi>前漢書杜</hi>
<hi>陵王仲翁出入蒼頭廬兒傳呼甚寵</hi>而名蹟偉然一洗耳目之陋駭嘆而<lb/>
已辭去兩月不敢以竿牘常禮<hi>莊子曰小夫之智不離乎苞苴竿牘敝精神於</hi>
<hi>蹇淺</hi>致於下執事<hi>前漢書晁錯傳曰無枉執事</hi>即日秋暑共惟台候勝<lb/>
<pb n="KR4d0180_WYG_004-18a"/>
常公名聲籍甚<hi>前漢陸賈傳曰名聲籍甚孟康注曰言狼籍甚盛</hi>中外一詞非<lb/>
呉門一藩所能留也日佇徴拜<lb/>
某宦游半天下<hi>前漢司馬相如傳曰長卿久宦游不遂而困東坡先生吕惠卿制云黨與交攻</hi>
<hi>㡬半天下</hi>如姑蘇二館北園一亭承平時亦未嘗見髙甍巨<lb/>
棟<hi>義訓曰屋棟謂之甍注曰今謂之傳亦謂之檩又謂之櫋釋名曰屋脊曰甍甍䝉也在上䝉覆屋也</hi>咄<lb/>
嗟而辦<hi>東坡先生豆粥詩云萍韲豆粥不傳法咄嗟而辦石季倫</hi>規模宏大<hi>前漢髙帝紀曰</hi>
<hi>雖日不暇給規摹宏逺矣韋昭注曰正員之器曰規摹者如畫工未施采事摹之矣</hi>可支十世<hi>東坡</hi>
<hi>先生寳月大師塔銘云凡欲為事趨成之更新其精舍之在成都者凡一百七十二間其堅緻可支十世</hi>呉<lb/>
<pb n="KR4d0180_WYG_004-18b"/>
門經亂十六七年閲十二政比公領州而官寺<hi>前漢元帝紀日</hi>
<hi>敗壊官寺及民室屋顔師古注曰凡府庭所在皆謂之寺</hi>府庫公堂客館始復舊觀<lb/>
<hi>晉王羲之嘗以章草答庾亮庾翼深嘆伏因與羲之書云吾昔有伯英章過江亡失常歎妙迹永絶忽見足下</hi>
<hi>答家兄書煥若神明頓還舊觀</hi>而壯麗又過昔所有者<hi>前漢蕭何曰天下方未定因以</hi>
<hi>就官室非令壯麗無以示威</hi>浙西諸郡守將所更何啻數十百人<hi>前漢</hi>
<hi>項籍傳曰擊殺數十百人顔師古注曰數十百人者八九十乃至百也又灌夫傳曰食客口數十百人顔師古</hi>
<hi>注曰或八九十或百人也</hi>而殘敗如故然後知功名之士千萬人不<lb/>
一遇也<lb/>
<pb n="KR4d0180_WYG_004-19a"/>
比聞姑蘇臺西樓<hi>呉地紀曰呉王闔閭十一年起臺於姑蘇山因山為名西南去國三十五</hi>
<hi>里春夏遊焉後夫差復髙而飾之越伐呉遂見焚太史公云余登姑蘇望五湖五湖去臺二十餘里九域志曰</hi>
<hi>姑蘇臺闔閭起又呉都賦曰作姑蘓之髙臺臨四逺而特建今平江姑蘓館即城為臺極壯麗以待使客之經</hi>
<hi>過呉郡圖經云白樂天於西樓命宴齊雲樓晩望皆有篇什西樓葢今觀風樓也齊雲樓者葢今之飛雲樓也</hi>
巋然下臨城中<hi>文選王延夀靈光殿賦序曰自西京未央建章之殿皆見隳壊而靈光巋然獨</hi>
<hi>存注曰巋然髙大堅固貎也</hi>與吾公兩爭雄矣<hi>前漢酈食其傳兩雄不俱立</hi>諭以<lb/>
齊雲畫像<hi>齊雲樓今在平江子城北墉之上樓下有厯政太守畫像存焉葢古飛雲閣也</hi>追復<lb/>
舊觀<hi>已見第四帖注</hi>欲令衰容厠諸公間聞命愧慄某以罪戾<lb/>
<pb n="KR4d0180_WYG_004-19b"/>
擯棄不蓄幘十五年<hi>東坡先生贈李季常詩曰樂哉無一事十年不蓄幘閉門弄添丁哇</hi>
<hi>笑雜呱泣</hi>豈應强聒貽續貂之誚<hi>晉書趙王倫傳倫既簒位雖奴卒厮役亦加以爵位</hi>
<hi>每朝㑹貂蟬盈坐時人為之語貂不足狗尾續説文貂䑕屬似䑕而大廣黒胡廣説曰趙武靈王效胡服以璫</hi>
<hi>飾首前搖貂尾秦滅趙以其君冠賜近臣漢官儀曰侍中左蟬右貂</hi>理宜丐免又承飭所<lb/>
遣騎不令空回進退不知所裁也某嘗讀國史錢惟演<lb/>
作樞密直學士題名記黜萊公為逆凖不書時有蔡齊<lb/>
斥其妄<hi>仁宗朝故相㓂凖自雷州司戸參軍徙衡州司馬命下卒上對輔臣稱凖以忠貶死許歸葬河</hi>
<hi>南府贈中書令萊國公又哀凖無子復其壻屯田員外郎張子皋為直史館使齎詔就其家祭酹之又下詔賜</hi>
<pb n="KR4d0180_WYG_004-20a"/>
<hi>凖諡忠愍諡法曰危身奉上曰忠佐國遭憂曰愍錢惟演素忌凖又附丁謂凖之逐也惟演作樞密院直學士</hi>
<hi>題名記輒去凖名氏云逆凖不書樞密使蔡齊言於上曰㓂凖社稷之臣忠正義勇聞於天下豈可以為姦黨</hi>
<hi>所誣哉上命刋去之見三朝寳訓</hi>如某無狀<hi>先生文集載知平江府謝表一首又載龍圖閣直學</hi>
<hi>士再知平江府謝一首凡兩臨是州故有畫像存焉</hi>公乃肯收之耶<lb/>
二三親客自呉門還適見大宫室落成<hi>左氏傳曰楚子成章華臺與諸</hi>
<hi>侯落之杜預注曰宮室始成祭之為落傳曰宫室云畢落以成斯千之詩</hi>又得與遊人縱觀<lb/>
其上<hi>前漢髙帝紀曰縱觀秦皇帝顔師古注云縱放也天子出行放人令觀觀古喚反</hi>奇聞壯<lb/>
觀<hi>魏呉質答陳思王曹植書曰信公子之壯觀非鄙人所庶㡬也</hi>恍然如遊華胥<hi>列子曰黄</hi>
<pb n="KR4d0180_WYG_004-20b"/>
<hi>帝喜天下之戴已也養正命娯耳目乃喟然歎曰養一已治萬物其患如此於是放萬機舍宫寢退而閒居大</hi>
<hi>庭之館齊心服形三月不親政事晝寢而夢逰於華胥華胥氏國不知距國㡬千里葢非舟車足力之所及神</hi>
<hi>遊而已其國入水不溺入火不熱乗空如履實寢虚如處床黄帝既寤怡然自得又一十八年天下大治㡬若</hi>
<hi>華胥之國矣</hi>化人之國<hi>列子周穆王時西胡國有化人來王執化人之袪騰而上天既上化人之</hi>
<hi>宫搆以金銀絡以珠玉出雲霄之上實為清都紫微也</hi>於夢寐之間也中秋對月<lb/>
使君<hi>見與湖守趙中大帖注中</hi>領客必在姑蘇臺西樓之上想見一<lb/>
時冠蓋之盛<hi>襄陽耆舊傳曰襄陽有冠葢里又任彦叔涿令詩行春反冠蓋冠葢溢川底</hi>千<lb/>
載同風當與龍山峴首<hi>晉書孟嘉為桓溫參軍既和而正溫甚重之九月九日溫遊龍</hi>
<pb n="KR4d0180_WYG_004-21a"/>
<hi>山參僚畢集風吹嘉㡌落不覺如厠孫盛時在坐温授紙筆命嘲之著嘉坐處嘉歸見之笑而請紙即不容思</hi>
<hi>文辭超卓四坐嘆之九域志太平州古跡有龍山晉大司馬桓温嘗於九月九日登此山孟嘉為風吹落㡌即</hi>
<hi>此山也唐棲閑子呉從政襄沔記曰峴山髙五百步周回四百一十步東臨漢水又南雍州記曰峴山名阿頭</hi>
<hi>山上有驛道漢武秩祭漢水山上有壇壇西有羊祜碑祜字叔子平生遊憇之地建碑立廟嵗時祭享焉望其</hi>
<hi>碑者莫不流涕杜預因名墮涙碑又曰杜預好為後世名刻石為二碑一沉萬山之下一立峴山之上</hi>共<lb/>
為不朽矣<hi>左傳襄公二十四年穆叔如晉范宣子逆之問曰死而不朽何謂也穆叔曰豹聞之太上</hi>
<hi>有立德次有立功其次有立言雖乆不廢此之謂不朽</hi>
風俗之壞士大夫視官府如傳舍<hi>前漢書宣帝詔曰飾厨傳注曰傳傳舍</hi>
<pb n="KR4d0180_WYG_004-21b"/>
遇吏民如塗人<hi>荀子曰塗之人可為禹</hi>坐席未煖<hi>淮南子務修訓曰孔子無黔突</hi>
<hi>墨子無煖席</hi>已屈指計去矣自公臨州屬有三年之淹<hi>孟子曰孔</hi>
<hi>子先簿正祭器不以四方之食供簿正曰奚不去也曰為之兆也兆足以行矣而不行而後去是以未嘗有所</hi>
<hi>終三年淹也</hi>功烈偉然間見層出若有鬼神<hi>韓文公集貞矅孟先生墓志云</hi>
<hi>神施鬼設間見層出</hi>雖一時忌前好勝者亦歛衽<hi>前漢張良傳曰楚必歛衽而朝</hi>
<hi>顔師古注曰衽衣襟也</hi>嘆息以為不可及他日進拜廟堂<hi>晉傳咸弔秦始</hi>
<hi>皇賦曰屯麞麋於廟堂</hi>扶顛持危<hi>語季氏篇云危而不持顛而不扶則將焉用彼相矣</hi>埀名<lb/>
竹帛為如<hi>闕</hi>興第一非公其誰<lb/>
<pb n="KR4d0180_WYG_004-22a"/>
不望棨㦸<hi>呉志曰孫權拜諸葛恪撫越將軍領丹陽太守授棨㦸武騎三百拜畢令恪備威儀作鼔</hi>
<hi>吹導引歸家荆州先賢傳羅獻以太始三年進位冠軍假節給大車增鼔吹棨㦸</hi>載彌寒暑雖<lb/>
在僻陋而公起居狀固自聞之髙情大度不以書問數<lb/>
疏相求於未度荐勤敎寵存省陳人<hi>莊子寓言篇人而無以先人無人道</hi>
<hi>也人而無人道是之謂陳人郭氏註曰陳久之人耳</hi>可謂欣榮即日履兹凉秋台<lb/>
候萬福某夏秋被病已止作纒繞一時<hi>東坡先生答李琮書曰若更反</hi>
<hi>覆尋繹便纒繞人矣又與滕達道帖曰衆生流浪火宅纒繞愛賊</hi>比方小間<hi>東坡先生與鄭伯固</hi>
<hi>帖曰清暉記亦以忙未暇作少閒即作也</hi>而眠食猶未復扶憊上狀<lb/>
<pb n="KR4d0180_WYG_004-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　内簡尺牘巻四<lb/>
</p>
<p>
</p>
  </div>
</body>
</text>
</TEI>
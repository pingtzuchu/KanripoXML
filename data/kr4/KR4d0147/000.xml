<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0147_WYG_000-1a"/>
欽定四庫全書　　　　　集部四<lb/>
　提要<lb/>
　　莊簡集十八卷　　　　别集類三<hi>宋</hi>
　　　　<hi>臣</hi>等謹案莊簡集十八巻宋李光撰光有周<lb/>
　　　　易詳說已著錄其集目載於紹興正論者四<lb/>
　　　　十巻載於宋史藝文志者前後集三十巻載<lb/>
　　　　於焦竑國史經籍志二十六巻錯互不合錢<lb/>
　　　　溥秘閣書目葉盛菉竹堂書目俱載有莊簡<lb/>
<pb n="KR4d0147_WYG_000-1b"/>
　　　　集八冊是明初尚存其後散佚原目多寡遂<lb/>
　　　　無可考證今從永樂大典中掇採編次共得<lb/>
　　　　詩四百二十五首詞十三首雜文二百六十<lb/>
　　　　五首釐為十八巻考王明清揮麈餘話稱蔡<lb/>
　　　　京既敗攻擊者不遺餘力光獨無劾章坐貶<lb/>
　　　　謝表云當垂涕止彎弓之射人以為狂然臨<lb/>
　　　　危多下石之人臣則不敢而集中無此一篇<lb/>
　　　　又趙甡之遺史載光在儋耳嘗賦東坡六無<lb/>
<pb n="KR4d0147_WYG_000-2a"/>
　　　　詩今止有食無肉居無屋二詩餘四題亦尋<lb/>
　　　　檢不獲是佳篇之遺落者已多然即就其現<lb/>
　　　　存者觀之波瀾意度亦約畧可覩考光本傳<lb/>
　　　　光值國歩阽危之時忠憤激發所措置悉有<lb/>
　　　　成緒又以争論和議為權相所排垂老投荒<lb/>
　　　　其節概凛然宜不可犯而其詩乃志諧音雅<lb/>
　　　　婉麗多姿大抵多托興深長不獨張淏雲谷<lb/>
　　　　雜記所舉雙鴈一詩道中贈樞密使臣一詩<lb/>
<pb n="KR4d0147_WYG_000-2b"/>
　　　　為清絶可愛至所上奏議如論守禦大計勸<lb/>
　　　　車駕親征戒約煩苛裁減營繕諸劄子尤剴<lb/>
　　　　切指陳有禆國是論梁師成燕瑛等疏疾惡<lb/>
　　　　如風俱可想見其丰采迨過嶺以後與胡銓<lb/>
　　　　往還簡札甚夥乃皆醇實和平絶無幽憂牢<lb/>
　　　　落之意其所養抑又可知矣名臣著述幸而<lb/>
　　　　獲存雖殘章賸句固當以鴻寳視之也乾隆<lb/>
　　　　四十六年九月恭校上<lb/>
<pb n="KR4d0147_WYG_000-3a"/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
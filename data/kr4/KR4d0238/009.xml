<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宫教集巻九</head>
    <p>
<pb n="KR4d0238_WYG_009-1a"/>
欽定四庫全書<lb/>
　宫教集巻九　　　　　　宋　崔敦禮　撰<lb/>
　　啟十九首<lb/>
　　　問候李殿院啟<lb/>
漢殿追随偶㧞科級秦淮邂逅浸閲年華伏在賤㣲竦<lb/>
聞登用亦嘗得餘論之末私竊髙下風之行以為朝有<lb/>
正臣自應享安樂得賢之福士無異論豈特為夤縁託<lb/>
契之光伏惟執法居中自天業祉恭以某官受材英特<lb/>
<pb n="KR4d0238_WYG_009-1b"/>
養氣渾全髙明博大之學地負而海涵雄深辨麗之文<lb/>
波屬而雲委植豐規而暉日絶髙舉以培風踔厲亨塗<lb/>
汪翔華問深結宸知之異晉司臺察之明柱下昂藏衆<lb/>
目為真御史班心突兀世有此古丈夫而自肅穆端朝<lb/>
雍容造膝以紀綱不立為大耻以風俗未正為深憂剔<lb/>
除巨蠧扵盤根錯節之時排斥貴臣於盛意隆指之際<lb/>
凛然風采之盛鬯厥精神之敷不特淮南憚汲黯而寢<lb/>
謀抑使晉人畏晏嬰而聴命豈非忠純不二而學足以<lb/>
<pb n="KR4d0238_WYG_009-2a"/>
守其道輔以機變無窮而辯足以申其言用能謀無不<lb/>
從績乃可底敦禮夙聞髙誼深嘆絶塵禮雖後扵衆人<lb/>
喜實先扵流軰茲布尺題而展問竊傾下館以翹心趨<lb/>
延英門而大言莫究歡愉之素弄大夫印而遂拜徒均<lb/>
矚望之情火候鑠流臺綱嚴靖願益精扵調衛庶茂對<lb/>
扵光亨<lb/>
　　　通漕使啟<lb/>
巖邑警巡假聲猷之自舊頖宫誦説託封部以為光適<lb/>
<pb n="KR4d0238_WYG_009-2b"/>
當受察之初敢後修容之敬恭惟某官清機昭理涵徳<lb/>
真淳材推㳺刄之神政妙斵輪之手給餉饋不絶粮道<lb/>
方資流馬之功見言面略無㡬㣲更奉單車之聘輯勞<lb/>
能之甚卓積譽處以彌休行被褒嘉晉膺寵拜某塵埃<lb/>
一命萍梗十年俾汰才省署之中乃得禄吳門之近方<lb/>
息肩之云始屬抗節以言還徒以旅進之間莫罄久違<lb/>
之悃遡仭墻而企踵未卜趨參憑尺素以函心曷窮稱<lb/>
述<lb/>
<pb n="KR4d0238_WYG_009-3a"/>
　　　通陳運使啟<lb/>
卑棲赤尉甘奔走扵塵埃瞻望皇華行依承扵條教幸<lb/>
由天假恩有地歸恭惟某官徳宇邃夷性天昭曠文章<lb/>
政事為仕路之表儀儒雅風流揖古人之標致徊翔中<lb/>
外更練事功頃分守扵淮邦己藹聞扵政譽得賢吏嚴<lb/>
明之要知足破姦當公堂剖决之時言皆中的民隠灼<lb/>
知扵纎芥吏欺洞見扵秋毫囹圄屢空里閭不擾至今<lb/>
通民之相語咸言召父之復生銘徳政扵無窮愛甘棠<lb/>
<pb n="KR4d0238_WYG_009-3b"/>
而勿翦星霜浸越位貌益隆屬戎事之方興正邉疆之<lb/>
未靖六師賈勇將電掃以風馳萬口張頤非鬼輸而天<lb/>
雨爰屈澄清之略往司飛輓之權天子有事匃奴軍儲<lb/>
是急關中既得相國糧道何憂佇書盟府之勲即正台<lb/>
衡之拜有心所冀不謀而同某淮海㣲生簮纓下列早<lb/>
奉箕裘之訓濫叨科第之名重惟桑梓之奥區曾是蕃<lb/>
垣之舊服更時已久尚騰籍籍之歡聲拜履無從徒戴<lb/>
家家之畵像不圖今日獲趨下風金就礪木從繩行克<lb/>
<pb n="KR4d0238_WYG_009-4a"/>
承扵約束鷄司晨犬吠盜當祗服扵使令<lb/>
　　　通魏丞相啟<lb/>
省曹掌故嘗叨進牘之私郡序司文更倚建牙之重託<lb/>
洪鈞而惟舊企森㦸以知歸恭掣齋鈴敬馳書牘恭惟<lb/>
某官端朝首徳柱國宗臣氣全渾厚而養之以純誠識<lb/>
造髙明而達之以剛大感㑹明昌之運發舒經濟之圖<lb/>
排難厭紛亮節著艱難之際賛元經體真工藏輔相之<lb/>
中闢公道而多士興明大綱而百揆叙裴度稍從扵緑<lb/>
<pb n="KR4d0238_WYG_009-4b"/>
野謝安實繫扵蒼生閔煩政路之崇借重吳門之近香<lb/>
凝燕寢面千里之湖山吏退公衙賞萬家之風月雖上<lb/>
眷優隆扵敬老恐朝臣圖任而貪賢敦禮名第凡流淮<lb/>
鄊下士一命簮紳之底三年箠楚之中念作吏以困風<lb/>
塵嘗橐書而上京國望翹材之館竊歎扵無階伏光範<lb/>
之門敢嫌扵自賛重塵藻鑑深枉名論欲乗時漸致扵<lb/>
亨衢使𨽻職近居扵華省得魚難兼熊掌方安需次之<lb/>
渺茫失東復收桑榆所喜坐曹之清簡已驅車而于邁<lb/>
<pb n="KR4d0238_WYG_009-5a"/>
適開府之云初望不素然幸寜有此魯侯戾止行與聴<lb/>
鸞聲之龢周公歸兮恐難稽衮服之拜<lb/>
　　　通問梁舍人啟<lb/>
攀縁科級嘗叨末契之光睽異色辭益歎絶塵之逺敢<lb/>
修狂斐上叩崇明竊以同年之義在昔所敦末俗之澆<lb/>
扵今特甚隊趨行入曾不問其孰何君北我南了無知<lb/>
其在否交情淡薄古道凋零倘拘分貌之間遂隔門墻<lb/>
之望則將習久無復餘風因忘貴賤之殊輙叙興居之<lb/>
<pb n="KR4d0238_WYG_009-5b"/>
敬恭惟某官風華靈茂天韻渾淪秉清徳以照人植豐<lb/>
規而輝國正辭簡古鄙衆作之小成奥學博通卑羣言<lb/>
之近用早奉大廷之䇿亟先多士之臚貫穿道原老先<lb/>
生率皆斂手昭陳國體聖天子亦為改容道與時行寵<lb/>
随名至騖休名而旁暢踔華貫以立登太一前臨拂芸<lb/>
香而夜直列星上應含鷄舌以朝趨茲峻陟扵殿坳用<lb/>
宻親扵帝仗峩冠紫殿珥筆丹墀其在有唐或倚登扵<lb/>
相位至扵近代亦平進扵左班即被殊遷用攄素藴敦<lb/>
<pb n="KR4d0238_WYG_009-6a"/>
禮殊愚智短漫漶才踈學自守扵僻迂文敢専扵雕篆<lb/>
抽楚謡漢風之餘思所願盡心恭南昌北部之賤官未<lb/>
知免戾念昔慈恩之㑹獲偕騶御之僊年除月遷已分<lb/>
雲泥之隔氣求聲應尚憐草木之同坎令方深朔風增<lb/>
勁願益調扵冲粹以茂對乎光亨<lb/>
　　　答費知府啟<lb/>
光膺除書榮領祠館伏惟慶慰某官文髙藝苑望重儒<lb/>
林懐郡守之印章適所向之弗偶奉僊家之香火何自<lb/>
<pb n="KR4d0238_WYG_009-6b"/>
取之太亷載惟么麽之資豈有揄揚之助過形謝牘益<lb/>
重愧容感戢維深敷宣罔既<lb/>
　　　答常熟趙簿啟<lb/>
籍甚多才之譽所願識賢粲然一紙之書胡為及我恭<lb/>
惟某官珍凝廟璉秀毓天潢材磊落以不羣識䟽明而<lb/>
無滯鸞鳳翔千仭之上豈枳棘之卑棲鯤鵬摶萬里之<lb/>
遥佇風雲之横奮敦禮久焉仰徳幸矣為僚末路飄零<lb/>
将露行之䝉潤髙堂煥爛期燭影之分光<lb/>
<pb n="KR4d0238_WYG_009-7a"/>
　　　囘吳江邵宰啟<lb/>
秦淮風月尚懐揮麈之談吳㑹山川行聴落楓之句久<lb/>
焉契闊幸矣逢迎恭惟某官襟韻踈明英華靈茂泳修<lb/>
漢而擢秀抱明月以揚輝種河陽一縣之花此其暫耳<lb/>
覽䇿府羣山之玉衆竊遲之敦禮随牒宦途濫巾師席<lb/>
羣嘲漫解初無諸公衮衮之榮一笑相逢頼有故人戀<lb/>
戀之意<lb/>
　　　囘吳江吕宰啟<lb/>
<pb n="KR4d0238_WYG_009-7b"/>
里巷㳺從共飲投金之水官曹聮接更依浮玉之堂悵<lb/>
一别之時深披尺題而心喜恭惟某官夜光寳器喬木<lb/>
名家材推㳺刄之神政妙斵輪之手魯恭有三異之政<lb/>
行親見之公琰非百里之材豈久淹者敦禮宦途随牒<lb/>
師席濫巾媿無諸公衮衮之榮頼有故人戀戀之意種<lb/>
河陽之桃李預期寒谷之春采泮水之藻芹坐釋廣文<lb/>
之冷<lb/>
　　　答錢倅啟<lb/>
<pb n="KR4d0238_WYG_009-8a"/>
光奉宸㤙榮闗郡政别駕貳扵刺史行觀條教之孚廣<lb/>
文獨為冷官幸託仁賢之芘披尺題而增喜跂數仭以<lb/>
馳誠恭惟某官質粹天球珍凝廟璉七貂世胄金張之<lb/>
業有輝萬石家風齊魯之儒何及騖隆名而旁暢演芳<lb/>
潤以宏敷佩王祥之刀已共期扵國器題陳蕃之座姑<lb/>
少屈扵雋㳺即著康功徑躋要路敦禮詩書素履鉛槧<lb/>
陋儒遲次省曹披沙見類濫巾師席附贅為慙召諸生<lb/>
而誨之正切羣嘲之慮事大夫之賢者庶㡬餘論之承<lb/>
<pb n="KR4d0238_WYG_009-8b"/>
　　　代召倅通梁倅啟<lb/>
光奉明綸榮參陪闕當年綵侍交聞曵履之聲今日簮<lb/>
朋並列題輿之任遭逢希闊感幸并兼恭惟某官廟璉<lb/>
器珍籯金學富泳修漢而擢秀抱明月以揚輝藹然譽<lb/>
處之隆籍甚人文之羙暫淹逺業来佐大藩别駕屏星<lb/>
實凌厲雲霄之漸明光畫省㸔登庸衣鉢之傳某自愧<lb/>
材凡忝聨世契雖未識老莱氏之子固稔聞萬石君之<lb/>
名不自意扵飄蓬将獲叨扵倚玉趨朝並命顧疇昔之<lb/>
<pb n="KR4d0238_WYG_009-9a"/>
難忘同官為寮獨扵今之何幸<lb/>
　　　通陸倅啟<lb/>
賔位偶虛猥應辟書之寵官曹相接遂叨寮宷之榮跂<lb/>
數仭以馳情修尺題而展敬恭惟某官簮纓望族詩禮<lb/>
名家藴奥學扵籯金粹清姿扵廟璉解吕䖍之佩知器<lb/>
逺之難量題仲舉之輿信材髙之未究佇觀環節之下<lb/>
召置閨臺之間敦禮與世則踈向風甚久政恨承顔之<lb/>
邈敢期聨事之親末路飄零幸借露行之潤髙堂煥爛<lb/>
<pb n="KR4d0238_WYG_009-9b"/>
願分鄰燭之光<lb/>
　　　囘姚都大啟<lb/>
比叨嚴召獲對便朝進西府之末僚還北門之舊直追<lb/>
邯鄲之歩已故迹之俱忘下楚些之招覺殘魂之漸返<lb/>
恭惟某官至仁嘉善尚義隆謙枉慶問以先之流好辭<lb/>
而寵甚永言登受之謹更重襲藏之榮感佩維深敷宣<lb/>
罔既<lb/>
　　　答上元尉啟<lb/>
<pb n="KR4d0238_WYG_009-10a"/>
書劔西来瓊瑶逺及披朶雲之字已觀作者之風宣綵<lb/>
棒之威更託鄰封之芘伏惟某官風華靈茂學問䆳純<lb/>
抱明月以揚輝泳修漢而擢秀宜東觀石渠之選豈南<lb/>
昌北部之淹州縣之職徒勞人亦聊爾耳神僊之人不<lb/>
易得詎可量哉敦禮密借餘輝警巡下邑左右有所雖<lb/>
云循故事扵長安東西相望尚足詫英詞扵文伯<lb/>
　　　囘教官啟<lb/>
青錢妙選竊欽屢中之才黌舍英㳺行遂披承之願覩<lb/>
<pb n="KR4d0238_WYG_009-10b"/>
芝眉而非逺辱珍翰以為榮恭惟某官天韻渾淪風華<lb/>
靈茂玉井之蓮十丈種學甚髙丹山之鳳九苞摛文特<lb/>
麗暫佇雲霄之歩寵臨芹藻之宫槐市風行聊振揚扵<lb/>
木鐸花塼影轉行入侍扵金鑾敦禮久聞北斗之名未<lb/>
快景星之覩簮朋盍契竊欣倚玉之光麈尾生風佇聴<lb/>
懸河之論<lb/>
　　　囘黄教授啟<lb/>
逖仰風猷鋪聞道藝典教之官獨冷所願得朋明經之<lb/>
<pb n="KR4d0238_WYG_009-11a"/>
望鼎来預慚奪席披尺題而增敬企數仭以翹思恭惟<lb/>
某官天韻粹温風華靈茂泳修漢而擢秀抱明月以揚<lb/>
輝學士登瀛洲即奉夜談之對諸侯集泮水漫為晨入<lb/>
之㳺敦禮芻俚材踈迂愚智短薄宦㡬同扵附贅横經<lb/>
何有扵解頤㑹面無期每恨荆州之未識為寮何幸獲<lb/>
同魯國之從㳺<lb/>
　　　通建康陳留守啟<lb/>
充賦大廷嘗玷權衡之鑒效官下邑更依庥庇之餘幸<lb/>
<pb n="KR4d0238_WYG_009-11b"/>
出自天恩歸有地恭惟某官一代首徳四方宗師網羅<lb/>
百氏而發為淵深簡古之文根本六經而富以總攬宏<lb/>
博之學約而能肆贍而不華天下皆以吾道之寄命有<lb/>
歸扵明公明公獨為斯文之指南以盡其能事蚤出班<lb/>
行之秀亟膺倚注之隆峩豸冠扵霜臺惟直道公言之<lb/>
是徇含鷄香扵粉省凛清規勁節之不渝藹然直聲著<lb/>
在輿論倦錦帳握蘭之直從虎符分竹之榮畿輔承流<lb/>
皆一時之重鎮湖山相望沸兩郡之歡聲至今擊柝之<lb/>
<pb n="KR4d0238_WYG_009-12a"/>
相聞盡是甘棠之舊䕃奏課若此入拜則宜茲尚屈扵<lb/>
宏材煩總司扵留鑰屬邉疆之未靖正戎事之方興必<lb/>
慈恵足以撫柔吾民而威望足以震疊方面然後國倚<lb/>
長城之固人歸愛日之温仰寛顧憂惟得君重第恐夜<lb/>
談思賈朝命旌黄不容嵗月之稽即正鈞衡之拜有心<lb/>
所冀不謀而同敦禮生則甚愚性惟嗜學方辭科舉之<lb/>
累欲盡文章之功急禄為親求全扵孝養低顔就列遂<lb/>
困扵吏塵將偷職事之餘益廣平生之學庶不忘扵黄<lb/>
<pb n="KR4d0238_WYG_009-12b"/>
巻期可致扵青雲重惟骩骳之文辱在甄收之數䝉厚<lb/>
知之已久趨下風而莫遑不圖幸㑹之来乃備使令之<lb/>
末鷄司晨犬吠盜當祗服扵教條金就礪木從繩行敬<lb/>
遵扵約束<lb/>
　　　代人通陳察院啟<lb/>
簡自帝𠂻進居臺察正人登用有識嘆嗟竊以御史耳<lb/>
目之官實曰朝廷紀綱之地明目張胆足以論庶事之<lb/>
是非正色立朝足以别羣工之邪正自非有夷達寡求<lb/>
<pb n="KR4d0238_WYG_009-13a"/>
之操而能秉質直不欺之誠則何以清肅官聨尊崇國<lb/>
勢洪惟甚盛之旦大起至公之門副上所求扵今尤重<lb/>
恭惟某官清機昭理奥學潛㣲道義自得扵古人趣尚<lb/>
不随扵流俗堂堂正論每拒詖而放滛挺挺豐規足亷<lb/>
頑而立懦汪翔盛問更踐華津茲優結扵隆知遂晉膺<lb/>
扵要用一䑓克正四面屬觀必将開拓正途盡洗士風<lb/>
之弊維持大法益清邦憲之源即被殊遷大輸素藴某<lb/>
欣聞成命倍激懦悰方祗服扵官箴媿莫陪扵賓履國<lb/>
<pb n="KR4d0238_WYG_009-13b"/>
多君子未可議乃知吾道之嚴朝有直臣必太平敢先<lb/>
有識之賀<lb/>
　　　迓運使黄察院啟<lb/>
光奉綸音榮司漕計當踞虎蟠龍之地鼎㑹輸将妙木<lb/>
牛流馬之思坐觀贍給聲光所暨原隰有輝恭惟某官<lb/>
天韻深純風猷整㧞氣剛而大凛清規亮節而不渝道<lb/>
直以方抗崇論宏言而莫屈頃奮鵬程之健峻登烏府<lb/>
之班造膝沃心天下咸受其隂賜明目張胆朝端盡服<lb/>
<pb n="KR4d0238_WYG_009-14a"/>
其精忠清議被民英猷輝世眷言江左實號畿封方蟻<lb/>
聚以雲屯用嚴邊偹豈鬼輸而天雨以濟吾師是用疇<lb/>
舉異能仰分憂顧有如鉅徳實稱重權天子有事匈奴<lb/>
軍儲是急闗中既得相國糧道何憂苐虞金節之頒召<lb/>
置玉除之列入陪嚴近大究設施敦禮漫漶學踈株愚<lb/>
智短夙禀顓蒙之質徒多涉獵之功追時好以取世資<lb/>
偶叨科級去民田而就吏禄遂困塵埃聞澄按之来臨<lb/>
幸帡幪之有頼繡衣直指行先星鳳之瞻大厦既成獲<lb/>
<pb n="KR4d0238_WYG_009-14b"/>
戴雲天之芘<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>提要<lb/>
                </head>
    <p>
<pb n="KR4d0238_WYG_000-1a"/>
欽定四庫全書　　　　　集部四<lb/>
　提要<lb/>
　　宫教集十二巻　　　　别集類三<hi>宋</hi>
　　　　臣等謹案宫教集十二巻宋崔敦禮撰敦禮<lb/>
　　　　有芻言已著錄焦竑國史經籍志載崔敦禮<lb/>
　　　　集二十巻其本乆佚他家書目亦罕著於錄<lb/>
　　　　故厲鶚宋詩紀事不及敦禮之名惟永樂大<lb/>
　　　　典載有敦禮宫教集其詩文篇帙尚富大抵<lb/>
<pb n="KR4d0238_WYG_000-1b"/>
　　　　格律平正詞氣暢達雖不能領新標異而周<lb/>
　　　　規折矩尺寸不踰前輩典型兹猶未墜未可<lb/>
　　　　等諸自鄶無譏謹採掇編次釐為十有二巻<lb/>
　　　　第五巻内有進重刪定吕祖謙所編文鑑劄<lb/>
　　　　子一篇稱刪去增添别寫進呈云云考李心<lb/>
　　　　傳朝野雜記謂吕祖謙文鑑既成近臣宻啓<lb/>
　　　　其失當乃命直院崔大雅更定增損去留凡<lb/>
　　　　數十篇大雅者其弟敦詩字也朱子語類嘗<lb/>
<pb n="KR4d0238_WYG_000-2a"/>
　　　　論祖謙編錄文鑑事亦有崔敦詩刪定奏議<lb/>
　　　　之語是此劄當出敦詩不出敦禮似乎永樂<lb/>
　　　　大典偶爾誤題然或敦詩刋定進呈敦禮代<lb/>
　　　　為草奏亦未可定今既别無顯証姑仍其舊<lb/>
　　　　錄之而附著其舛互如右乾隆四十六年九<lb/>
　　　　月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宫教集巻三</head>
    <p>
<pb n="KR4d0238_WYG_003-1a"/>
欽定四庫全書<lb/>
　宫教集巻三　　　　　　宋　崔敦禮　撰<lb/>
　　樂章<lb/>
　　　太祖皇帝師次陳橋受天命協人情為聖皇武<lb/>
聖皇武憺顯幽震逾恭翼㣲周帝下顧民噢咻糜沸鼎<lb/>
汎横流否其復飛龍秋挽天弧建神矛振汨陳遏䖍劉<lb/>
漭然施鴻祐休熯以濡羸者瘳御皇極凝前旒徧臚歡<lb/>
蕩岱丘<lb/>
<pb n="KR4d0238_WYG_003-1b"/>
　　　右聖皇武二十二句<lb/>
　　　劉鋹僭號嶺南虐其民潘美伐之俘以獻為猛<lb/>
　　　虎攫<lb/>
猛虎攫噬海隅跨嶠綿嶺環為鑪流膏解節民畢屠帝<lb/>
怒惠顧思徃蘇授以虣將施天誅長驅無垠抵其郛手<lb/>
援炎歊吹以濡長纓繫頸來纍纍撑骸膾肉窮凶徒觀<lb/>
城告社咸嗟歔<lb/>
　　　右猛虎攫二十句<lb/>
<pb n="KR4d0238_WYG_003-2a"/>
　　　李煜不朝伐之煜降江南平為震雷薄矣<lb/>
震雷薄矣胡蠅之營彌江負淮隩天險矣寧曰我盡臣<lb/>
度肅恭威靈宇宙混同一方阻皇明建靈旗下巨舳震<lb/>
威而懐靡事戕戮王師如翰至則速風漰雷磕奄其覆<lb/>
哀哀逆儔維喙乞降欙車青蓋朝帝鄉妖氛殺翳旋披<lb/>
攘膏痿腥䐿徳澤滂凱旋金聲奏洋洋煇燿萬國俱向<lb/>
方<lb/>
　　　右震雷薄矣二十八句<lb/>
<pb n="KR4d0238_WYG_003-2b"/>
　　歌詞十四首<lb/>
　　　太白逺遊<lb/>
　　太白逺遊者崔敦禮所作也太白在天寳間當髙<lb/>
　　力士楊國忠之徒用事不能俛首以同俗浮遊四<lb/>
　　方浪跡自肆詠歌之際類多託配仙人與俱㳺戯<lb/>
　　周歴天下放意寥廓無所不至太白豈無意於世<lb/>
　　者憂思憤鬱假以自適其屈原逺逰之意歟敦禮<lb/>
　　逰當塗弔青山之墓因集其言櫽括為楚詞命曰<lb/>
<pb n="KR4d0238_WYG_003-3a"/>
　　太白逺逰云<lb/>
人間不可以託兮<hi>悲清秋</hi>信長風而雲行<hi>逰泰山</hi>浩漫其將<lb/>
何之兮<hi>尋范居士</hi>悵飄忽而徂征<hi>淮隂/書懐</hi>天生材以有用兮<hi>將進</hi>
<hi>酒</hi>思逢時而經綸<hi>梁甫/吟</hi>苦恩疎而媒勞兮<hi>答裴侍御</hi>坐長歎<lb/>
以撫膺<hi>蜀道難</hi>雞聚族以爭食兮鳯孤飛而無隣<hi>鳴臯歌</hi>璚<lb/>
草隱於深谷兮層丘蔽以蒼榛<hi>古風</hi>驊騮拳跼而不得食<lb/>
兮蹇驢得志以鳴春<hi>答友人</hi>蝘蜓嘲龍兮魚目混珍嫫母<lb/>
衣錦兮西施負薪<hi>鳴臯歌</hi>世道有此翻覆兮<hi>感秋</hi>誰察余之<lb/>
<pb n="KR4d0238_WYG_003-3b"/>
堅貞<hi>雪讒</hi>塊獨處此幽黙兮<hi>鳴臯/歌</hi>乃龜息而虬蟠<hi>孟少府書</hi>不<lb/>
曠蕩以縱適兮何拘攣以守常<hi>大鵬賦</hi>將倚劒乎天外兮<lb/>
欲掛弓於扶桑<hi>孟少府書</hi>以倥偬而為巢兮以虚無而為場<lb/>
<hi>大鵬賦</hi>運以大風之舉兮假以摩天之翔<hi>楊右相書</hi>前期浩乎<lb/>
漫漫兮<hi>敬亭山</hi>浮四海而横八荒<hi>孟少府書</hi>赤玉舄以東上兮<lb/>
烟蒼蒼其逢山<hi>古風</hi>逢羽人於天門兮方曈好其容顔遺<lb/>
我書以鳥跡兮讀不閒而三嘆<hi>逰泰山</hi>偶然值乎青童兮<lb/>
緑髮雙雙其雲鬟笑我學仙之晩兮蹉跎凋乎朱顔<hi>逰泰</hi>
<pb n="KR4d0238_WYG_003-4a"/>
<hi>山</hi>玉女飄飄而下兮遺我以流霞之杯稽首拜而自媿<lb/>
兮棄世何其悠哉<hi>逰泰山</hi>隨風恣其飄揚兮<hi>古風</hi>不知東走<lb/>
之迷<hi>贈范金卿</hi>忽撫己而自笑兮<hi>古/風</hi>問南登之路岐<hi>灞陵行</hi>採<lb/>
姹女於江華兮收河車於清溪<hi>送權十一</hi>卧香爐以餐霞兮<lb/>
<hi>書懐</hi>窺石鏡而心清遥見仙人於綵雲兮把芙蓉於玉京<lb/>
期汗漫於九垓兮接盧敖於太清<hi>廬山謡</hi>乗興任夫所適<lb/>
兮<hi>敘舊</hi>鳴騶忽其西馳<hi>送劉/副使</hi>栽若木於西海兮<hi>上雲樂</hi>採瓊<lb/>
蘂乎崑山<hi>古風</hi>揖叔卿於雲臺兮恍惚凌乎紫冥<hi>古風</hi>飲玉<lb/>
<pb n="KR4d0238_WYG_003-4b"/>
漿於丹丘兮備洒掃以明星<hi>西岳雲臺歌</hi>赤松借予以白鹿<lb/>
兮挾兩龍以相從<hi>古風</hi>傳秘訣於韓衆兮精誠與夫天通<lb/>
<hi>登天柱石</hi>西上既窮其登攀兮<hi>登太/皇峯</hi>雲飄然而無心<hi>酬王司馬</hi>八<lb/>
極可以神遊兮賦大鵬於北溟激三千以崛起兮向九<lb/>
萬而迅征<hi>大鵬賦</hi>訪廣成於至道兮聞大塊之幽居掇𤣥<lb/>
珠於赤水兮天下不知其所如<hi>大獵</hi>登雲霄以直上兮<hi>南軒</hi>
<hi>松</hi>入無窮而遺形<hi>登天柱石</hi>騎日月而羽化兮翼鴛鸞而雲<lb/>
行<hi>敬亭山</hi>出宇宙之寥廓兮<hi>孟少/府</hi>羾閶闔之崢嶸<hi>大鵬賦</hi>戴<lb/>
<pb n="KR4d0238_WYG_003-5a"/>
長雲之河車兮<hi>飛龍引</hi>十二樓與五城<hi>書懐</hi>登真朝於玉皇<lb/>
兮<hi>贈從弟</hi>賜瓊漿以玉杯<hi>古/風</hi>聽天語之察察兮<hi>明堂賦</hi>廓如<lb/>
雲而天開<hi>葉和尚讚</hi>天地同乎枯槁兮<hi>宋少府</hi>生世如乎轉蓬<lb/>
<hi>効古</hi>君子化為猿鶴兮小人或為沙蟲<hi>古風</hi>營營為何所求<lb/>
兮雞鳴趨乎四闗<hi>古風</hi>十步而九太行兮<hi>望瓦屋山</hi>世路多乎<lb/>
險艱<hi>古風</hi>傳其語以銘骨兮<hi>古/風</hi>永願辭於人間<hi>望廬山</hi>忽魂<lb/>
悸以魄動兮<hi>遊天姥</hi>即歸路而長歎<hi>獻當塗宰</hi>轉天車於六龍<lb/>
兮<hi>贈裴十七</hi>雲駢下而飄翩<hi>春日/行</hi>風為馬兮霓為裳<hi>逰天姥</hi>靡<lb/>
<pb n="KR4d0238_WYG_003-5b"/>
星旃兮<hi>大臘賦</hi>逥鸞車<hi>逰天姥</hi>燭龍銜光以照物兮列缺揮<lb/>
鞭而啟途歘翳景以横翥兮逆髙天以下垂<hi>大鵬賦</hi>望四<lb/>
海兮何漫漫<hi>古風</hi>長相思兮在長安<hi>長相思</hi>復長劒而歸來<lb/>
兮<hi>寄丹丘子</hi>謁九重之天門<hi>贈從/弟</hi>白日照吾之精誠兮<hi>梁甫吟</hi>
效剖膽而輸肝<hi>行路難</hi>吐崢嶸之髙論兮開浩蕩之竒言<lb/>
<hi>大鵬賦</hi>所謂代馬不思乎越兮越禽不戀乎燕<hi>古風</hi>流波思<lb/>
其舊浦兮落葉墜於本根者也<hi>謝赴行在表</hi>
　　　太白招魂<lb/>
<pb n="KR4d0238_WYG_003-6a"/>
　　太白招魂者崔敦禮所作也敦禮既作逺逰又念<lb/>
　　太白自知不容於時益傲放不羈以自昏穢時無<lb/>
　　宋玉不能作招魂之辭以復其精神而風其上徒<lb/>
　　於詠歌之際外陳四方之惡内述長安之盛憂時<lb/>
　　愛主有屈原大招之遺風吁其悲夫因集其言櫽<lb/>
　　括為些語謂之太白招魂云<lb/>
子為謫仙兮<hi>憶賀監</hi>薄逰人間<hi>送張/祖序</hi>傲岸不諧兮<hi>答友人</hi>世<lb/>
路艱難<hi>古風</hi>折芳洲之瑤華兮<hi>寄情/人</hi>採瓊蘂入乎崑山<hi>古風</hi>
<pb n="KR4d0238_WYG_003-6b"/>
愁長安之不見兮<hi>登鳯凰臺</hi>坐拂劒而長嘆<hi>送竇司馬</hi>魂一去而<lb/>
欲斷兮與春風而飄揚<hi>惜餘春賦</hi>飄揚其竟何託兮<hi>古風</hi>造化<lb/>
為之悲傷<hi>古風</hi>於是帝命巫陽<hi>招魂/辭</hi>若有一人<hi>愁陽春賦</hi>神氣<lb/>
黯然<hi>恨賦</hi>精魂飛散<hi>李長/史書</hi>遲爾歸旋<hi>送二季</hi>乃下招曰魂兮<lb/>
歸徠無東無西無南無北些<hi>大招辭</hi>碧海之東長鯨濆湧<lb/>
不可以渉些<hi>古有所思</hi>揚波噴雲蔽天鬐鬛些<hi>古風</hi>齒若雪山<lb/>
掛骨於其間些<hi>公無渡河</hi>歸徠<hi>招魂/辭</hi>去無還些<hi>逺别離</hi>魂兮無<lb/>
南<hi>招魂辭</hi>南山白額窮竒貙貒些牙若劒錯鬛如叢竿些<lb/>
<pb n="KR4d0238_WYG_003-7a"/>
口吞殳鋋目極槍櫓些<hi>大獵賦</hi>歸徠<hi>招魂/辭</hi>飼豺虎些<hi>古風</hi>魂<lb/>
兮無西<hi>招魂辭</hi>西當太白横絶峩嵋些地崩山摧天梯鈎<lb/>
連些崢嶸崔嵬朝虎夕蛇些磨牙吮血殺人如麻些<hi>蜀道</hi>
<hi>難</hi>歸徠<hi>招魂/辭</hi>行路難些<hi>樂/府</hi>魂兮無北<hi>招魂辭</hi>北縁太行嶝<lb/>
道峻盤些馬足蹶側車輪摧岡些氣毒劒㦸嚴風裂裳<lb/>
些<hi>北上行</hi>歸徠<hi>招魂/辭</hi>北上苦些<hi>北上行</hi>魂兮歸來君無上天<lb/>
些<hi>招魂辭</hi>天鼓砰訇雷震帝旁些投壺玉女笑開電光些<lb/>
風雨之起倏爍晦冥些<hi>梁父吟</hi>犬吠九闗殺人以憤其精<lb/>
<pb n="KR4d0238_WYG_003-7b"/>
魂些<hi>書情</hi>歸徠<hi>招魂/辭</hi>天路何因些<hi>酬崔司户</hi>魂兮歸徠君無下<lb/>
此幽都些<hi>招魂辭</hi>閉影潛魂<hi>恨/賦</hi>遺迹九泉些<hi>望瓦屋山</hi>劒輪湯<lb/>
鑊猛火熾然些<hi>大鍾銘</hi>疑山炎崐苦海滔天些<hi>尊勝幢頌</hi>歸徠<lb/>
<hi>招魂辭</hi>保吾生些<hi>秋/賦</hi>魂兮歸徠<hi>招魂/辭</hi>還故鄉些<hi>古風</hi>髙樓甲<lb/>
第連青山些<hi>南都行</hi>飛楹磊砢栱夤縁些雲楣横綺桷攢<lb/>
欒些皓壁晝朗朱甍鮮些<hi>明堂賦</hi>金窓繡户朱箔懸些<hi>散花</hi>
<hi>樓</hi>魂兮歸徠<hi>招魂/辭</hi>列珍羞些<hi>汪氏别集</hi>月光素盤飯彫胡些<lb/>
<hi>宿苟媪家</hi>魯酒琥珀紫錦魚些<hi>酬中都小吏</hi>白酒新熟黄雞肥些<lb/>
<pb n="KR4d0238_WYG_003-8a"/>
<hi>别兒童</hi>山盤秋蔬薦霜梨些<hi>尋范居士</hi>吴鹽如花皎白雪些玉<lb/>
盤楊梅為君設些<hi>梁園吟</hi>魂兮歸徠<hi>招魂/辭</hi>恣歡謔些<hi>將進酒</hi>
南國美人芙蓉灼灼些<hi>古風</hi>洛浦宓妃飄飄飛雪些<hi>感春</hi>長<lb/>
干吴兒豔星月些<hi>趙女辭</hi>西施東鄰秀蛾眉些<hi>効古</hi>一笑雙<lb/>
璧歌千金些<hi>古風</hi>琅玕綺食鴛鴦衾些<hi>寄逺</hi>博山爐中香火<lb/>
沉些<hi>陽叛兒</hi>魂兮歸徠<hi>招魂/辭</hi>醉壺觴些<hi>早春</hi>青娥對燭儼成<lb/>
行些<hi>贈江夏太守</hi>玉童兩兩吹紫笙些<hi>古風</hi>佳人當牕彈鳴筝<lb/>
些<hi>春日</hi>玉壺美酒清若空些看朱成碧顔始紅些<hi>前有樽酒</hi>連<lb/>
<pb n="KR4d0238_WYG_003-8b"/>
呼五白行六博些<hi>梁園吟</hi>赤雞白狗賭梨栗些<hi>行路難</hi>半酣<lb/>
呼鷹揮鳴鞘些<hi>行行且游獵</hi>金鞍龍馬花雪毛些霜劒切玉<lb/>
明珠袍些<hi>白馬篇</hi>魂兮歸徠<hi>招魂/辭</hi>入長安些<hi>東廵歌</hi>清都玉<lb/>
樹瑶臺春些<hi>擬古</hi>萬姓聚舞歌太平些<hi>春日行</hi>伐鼔槌鐘啟<lb/>
重城些日照萬户簮裾明些騎吹颯沓引公卿些<hi>鼔吹入朝</hi>
<hi>曲</hi>白日紫暉運權衡些<hi>古/風</hi>倒海凌山索月採蓀些<hi>書情</hi>文<lb/>
質炳煥羅星旻些<hi>古風</hi>魂兮歸徠<hi>招魂/辭</hi>樂不可言些<hi>飛龍引</hi>
亂日長相思兮在長安絡緯秋啼兮金井欄<hi>長相思</hi>望夫<lb/>
<pb n="KR4d0238_WYG_003-9a"/>
君兮安極我沉吟兮嘆息<hi>劒歌賦</hi>懐洞庭兮悲瀟湘<hi>惜餘春賦</hi>
把瑶草兮思何堪念佳期兮莫展每為恨兮不淺<hi>同上</hi>荷<lb/>
花落兮江色秋秋風嫋嫋夜悠悠<hi>悲清秋賦</hi>魂兮歸徠<hi>招魂辭</hi>
謝逺遊<hi>江上秋懐</hi>
　　　九序<lb/>
　　九序者崔敦禮所作也敦禮居江東江東之民好<lb/>
　　祠信鬼有楚之遺風歌樂鼓舞獨無楚人悽惋之<lb/>
　　詞以侑祀事因訪其地作為九序之歌上以陳事<lb/>
<pb n="KR4d0238_WYG_003-9b"/>
　　神之敬下以見修身行己之志云<lb/>
春日兮繁鮮車闐闐兮句曲天縆瑟兮拊鼓滿芳菲兮<lb/>
瓊筵朝霞為羞兮沆瀣為醴瑶華玉饌兮錯襍而陳前<lb/>
靈之來兮赤城空駕白鶴兮御清風羣仙從兮哆哆雲<lb/>
晻曖兮車隆隆靈之去兮返太清騎日月兮朝紫皇下<lb/>
視九州兮塵泱茫五嶽俎豆兮四溟杯觴製瓊琚兮余<lb/>
衣集芳蓀兮余裳荷佩兮離離蘭旌兮揚揚欲往從兮<lb/>
未得望夫君兮彷忀<lb/>
<pb n="KR4d0238_WYG_003-10a"/>
　　　正曜<lb/>
若有人兮水中央魚鱗衣兮白蜺裳荃橈兮桂旗欲女<lb/>
迎兮風薄之神之駕兮兩龍驂白黿兮蛟螭從朝余陟兮<lb/>
三山夕濟兮牛渚神不來兮夷猶使我心兮苦復苦濯<lb/>
纓兮姑溪結佩兮采石誠不已兮幽通信不墜兮物格<lb/>
若有臨兮風颾颾作莫雨兮愁江臯神交兮意接來不<lb/>
言兮去無迹倐雨歇兮雲收山青青兮水悠悠<lb/>
　　　華陽洞天<lb/>
<pb n="KR4d0238_WYG_003-10b"/>
雲冥冥兮疊嶂君獨立兮山之上石嶝險兮水道寒思<lb/>
夫君兮未敢言無言兮皇皇山阿之人兮告我以不難<lb/>
木樛蔚兮下俯石避礙兮行旁余冠兮巍巍余步兮逶<lb/>
遲俛首非吾之願兮斜徑其將安之朝騁望兮昭亭夕<lb/>
宿兮雙溪網蕙茝兮為盖葺蓀蘅兮為車欲騰駕兮髙<lb/>
翔恍導余兮上隮掲北斗兮奠椒漿簸南箕兮羞瓊蘂<lb/>
靈欣欣兮顧余亶正直兮為神予<lb/>
　　　中水府<lb/>
<pb n="KR4d0238_WYG_003-11a"/>
汎汎兮吾舟沛吾乗兮東流東流兮何之有美人兮天<lb/>
一涯烟杳杳兮南徐雲連連兮北固海何為兮清明江<lb/>
何為兮流注彼美人兮山之曲鎮龍闗兮轉隂軸約束<lb/>
海若兮呵水馮夏不苦雨兮冬不疾風汙邪穰穰兮海<lb/>
沂阜豐我民報事兮罔有不恭采秀實兮山巔擷芳馨<lb/>
兮澗底霜秈兮水芒蕙肴羞兮椒糈神之格兮樂享惚<lb/>
蜿蜿兮來止<lb/>
　　　下水府<lb/>
<pb n="KR4d0238_WYG_003-11b"/>
鍾山崒兮江之湄葯為祀兮辛夷祠神乗白馬兮執素<lb/>
羽朝與日出兮莫雲歸噫嗟兮明神烈烈兮用光生乎<lb/>
疾盜兮奮不顧死死焉助順兮赫然發靈湛清尊兮明<lb/>
水揚玉桴兮扣雷鼓扣鼓兮如何我欲言兮淚滂沱懭<lb/>
有妖兮蟠中土雜蘅臯兮穢蘭宇豺豕兮人居猰㺄兮<lb/>
室廬願神我福兮我祥舉長矢兮射天狼使河洛兮囬<lb/>
波令岱華兮還光山蒼蒼兮水湯湯神之威兮儼不忘<lb/>
刳肝為辭兮瀝血陳神之聽兮聞不聞<lb/>
<pb n="KR4d0238_WYG_003-12a"/>
　　　田間辭三首<lb/>
朝余往兮東疇景翳翳兮雲油油牛驅耕兮載泥重鞭<lb/>
不前兮挽犂用嵗云暮兮暮維何倉庚鳴兮布榖和疾<lb/>
吾耜兮固吾耒趣甘澤兮及時播<lb/>
我耕兮我田雨浪浪兮雷填填水漫漫兮種不下出門<lb/>
見水兮淚滂沱惠我晴兮疾耕而耨螟敗之兮穎弗得<lb/>
秀嗚呼我無時違兮時不我予時不予兮奈何蹇無忘<lb/>
兮吾事<lb/>
<pb n="KR4d0238_WYG_003-12b"/>
數稻兮登塲牽牛兮入屋噭咷兮田家歡迎兮稚子三<lb/>
年力耕兮今逢年庾則實兮庖有鮮草藉兮陶盤豳吹<lb/>
兮土鼓握牛兮誰歌和之兮余舞樂復樂兮嵗晏冰雪<lb/>
集兮堂下時亹亹兮不再蓀何為兮田野<lb/>
　　　北山之英<lb/>
强敵驕兮晉多壘忽登山兮望廷尉風霾兮殺氣昏突<lb/>
槍櫑兮亂鈎陳予君麾兮從君鉞戰陵西兮捍溪栅虹<lb/>
食壘兮火焚旂公之死兮去如歸公有子兮憤爭先勇<lb/>
<pb n="KR4d0238_WYG_003-13a"/>
没地兮羞戴天父死忠兮子死孝令名揚兮日月照物<lb/>
有始兮豈無終得所歸兮孰如公喜幸生兮畏義死語昵<lb/>
昵兮顧妻子草木盡兮糞土委聞髙風兮汗流趾<lb/>
　　　楚州龍廟迎享送神辭<lb/>
　　紹興辛巳金人嘗以銳師樓船蔽海而下欲以竒<lb/>
　　襲我將臣李寳受命迎拒既下海即沉牲釃酒禱<lb/>
　　龍神而行事還具上神之詭異以請於朝天子既<lb/>
　　推功不居報禮上下則惟有神之功厥尤彰灼下<lb/>
<pb n="KR4d0238_WYG_003-13b"/>
　　其事淮南漕司擇傅海地建廟乙丑三月楚州鹽<lb/>
　　城縣告廟成漕當以上命往祭某既以漕檄為文<lb/>
　　又私自作迎享送神辭三章遺縣令使嵗時歌以<lb/>
　　祀之<lb/>
君之來兮殊廷雷隆隆兮雨冥冥從天呉兮罔象紛萬<lb/>
怪兮如雲若有物兮震奔沛吹逆浪兮揚回旌授天矛<lb/>
兮下討披䝉霧兮祥氛地平天靜兮日月清明我民䝉<lb/>
福兮萬年報禋<lb/>
<pb n="KR4d0238_WYG_003-14a"/>
辛楣兮葯房蘭枅兮桂楹翼翼兮新宫穆將進兮芳馨<lb/>
栢實兮松液芝華兮若英奠瓊斚兮清酤玉俎折兮嘉<lb/>
牲雅聲兮逺紹鏘和平兮鼓鐘紛繁㑹兮竽笙靈連蜷<lb/>
兮須揺儐暗藹兮紛紜潔我心兮恭事靈欣欣兮燕寧<lb/>
君之去兮朱宫乗飛雲兮御迴風貝闕兮豐敞金臺鬱<lb/>
兮穹隆珠胎兮炫燿周玉樹兮青葱天琛兮水碧衆寳<lb/>
萃兮玲瓏良辰兮髙燕命馮夷兮展舞陽侯兮海童羣<lb/>
仙兮啟路君肯臨兮尚舂容君不我留兮我心忡忡紬<lb/>
<pb n="KR4d0238_WYG_003-14b"/>
清思兮幼眇惠我民兮盍終<lb/>
　　詩餘六首<lb/>
　　　夀詞<hi>栁梢青</hi>
驚世文章門戸照人外家衣鉢多謝温存相期宅相此<lb/>
恩難説　今朝祝夀樽前共拜舞諸孫下列但願從今<lb/>
一年强似一年時節<lb/>
　　　夀詞<hi>西江月</hi>
暖日江南梅栁春風堂上笙歌滿斟醽醁笑聲譁再拜<lb/>
<pb n="KR4d0238_WYG_003-15a"/>
千年夀嘏　清健非緣服玉紅顔不是蒼霞仙姿福祿<lb/>
自無涯要看滄溟綠野<lb/>
　　　時夫人夀<hi>鷓鴣天</hi>
本是瑶臺月裏仙笑麾鸞鶴住人間蟠桃一熟三千嵗<lb/>
剰對春風日月閒　縭綬結綵衣斑孫枝相應傍門闌<lb/>
年年同上長生酒得見滄溟幾度乾<lb/>
王母瑶池景物鮮蟠桃華實不知年天教把定春風笑<lb/>
來作人間長夀仙　披蘂笈誦雲篇朝朝香火篆爐烟<lb/>
<pb n="KR4d0238_WYG_003-15b"/>
只將清靜為真樂合住春秋嵗八千<lb/>
　　　和徐尉<hi>念奴嬌</hi>
吴淞江畔對烟波浩𣺌相忘鷗鳥日日籃輿湖上路十<lb/>
里珠簾驚笑髙下樓臺淺深溪塢著此香山老輞川圖<lb/>
上好風吹夢曽到　不用金谷繁華碧城修竹自比封<lb/>
君號萬壑千巖天付與一洗寒酸郊島霖雨方思烟塵<lb/>
未掃合挽三江倒功成名遂却來依舊華表<lb/>
　　　垂虹橋亭詞<hi>水調歌頭</hi>
<pb n="KR4d0238_WYG_003-16a"/>
倚櫂太湖畔踏月上垂虹銀濤萬頃無際𣺌𣺌欲浮空<lb/>
為問瀛洲何在我欲騎鯨歸去揮手謝塵籠未得世縁<lb/>
了佳處且從容　飲湖光披曉月抹春風平生豪氣安<lb/>
用江海興無窮身在冰壺千里獨倚朱欄一嘯驚起睡<lb/>
中龍此樂豈多得歸去莫匆匆<lb/>
　　　送凌靜之<hi>江神子</hi>
吴王臺上雨初晴逺烟横栁如雲門外西風催踏馬蹄<lb/>
塵聲斷陽關人去遮落日向西秦　不教容易縱歸程<lb/>
<pb n="KR4d0238_WYG_003-16b"/>
語酸辛黯消魂且共一樽相屬莫辭頻後夜月明千里<lb/>
隔君憶我我思君<lb/>
</p>
<p>
</p>
  </div>
</body>
</text>
</TEI>
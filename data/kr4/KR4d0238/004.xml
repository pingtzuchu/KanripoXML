<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宫教集巻四</head>
    <p>
<pb n="KR4d0238_WYG_004-1a"/>
欽定四庫全書<lb/>
　宫教集巻四　　　　　　宋　崔敦禮　撰<lb/>
　　表二十五首<lb/>
　　　進經筵徹章詩表<lb/>
聖治崇文逺稽先訓經筵進讀荐及終篇慶千載之昌<lb/>
期昭一時之殊遇敢形歌詠用侈恩榮中謝臣等伏以<lb/>
皇家開乆大之基章聖襲隆平之業澶淵振凱泰嶽升<lb/>
中治定功成光於前烈憂深思逺啟我後人爰集要言<lb/>
<pb n="KR4d0238_WYG_004-1b"/>
是成正説永思厥道咸聚此書臣等胥荷簡知並參親<lb/>
近絳袍中御瞻康色之咨詢錦几前陳罄㣲言之紬繹<lb/>
適縁幸㑹遂畢華編講天聖之曠儀舉紹興之盛禮諸<lb/>
儒拱侍四近環觀㫖酒嘉肴退集蓬山之燕名香異茗<lb/>
出頒御府之竒既均厚於眷慈復第分於寵錫象簡稱<lb/>
横金之貴珍奩加瑞石之良捐以名駒被之沃轡恩施<lb/>
一日風動四方兹盖恭遇皇帝陛下神智旁通天仁安<lb/>
運聲色玩好無所貳其心欽明文思不忘典於學載周<lb/>
<pb n="KR4d0238_WYG_004-2a"/>
簡冊僅閲嵗時彼漢世之召公卿但聞於稱引越唐朝<lb/>
之選耆碩姑備於闕疑厯攷前聞莫逾今日於穆不已<lb/>
厥修乃來臣等俯愧淺聞仰承異眷拜陳庭之賜共欣<lb/>
儒術之逢辰誦報上之章各効忠臣之歸美<lb/>
　　　賀皇帝登極表<lb/>
䖍奉慈謀嗣登大寳文王孫子罔不或承髙廟神靈云<lb/>
胡不喜中賀皇帝陛下仁孝恭儉率履清躬神聖文武<lb/>
一似藝祖膺上皇主鬯之重積兆庶繫心之勤於昭於<lb/>
<pb n="KR4d0238_WYG_004-2b"/>
天乃命以位功盛徳厚居帝位惟允宜仁滂澤洋與海内<lb/>
且更始臣叨逾偏郡際㑹昌辰北面覲而東面朝阻陪<lb/>
末序西向三而南向再欽想盛容<lb/>
　　　㑹慶節賀表<lb/>
嗚社開祥千齡有赫呼嵩請祝九宇同寅中賀恭惟皇<lb/>
帝陛下濬哲生知聖明天縱建中立極能保恵於庶民<lb/>
申命用休俾緝熙於純嘏星虹紀旦日月増華臣仰誤<lb/>
隆知叨分望郡百福干禄但歌周雅之篇萬夀稱觴阻<lb/>
<pb n="KR4d0238_WYG_004-3a"/>
預漢庭之列<lb/>
　　　㑹慶節賀表<lb/>
天佑民而作之君祥肇開於甲觀臣歸美以報其上祝<lb/>
敢效於華封丕昭星渚之休恭致露囊之獻中賀恭惟<lb/>
皇帝陛下英謀天縱聖徳日躋協帝重華繼離明而布<lb/>
照握樞臨極主震器以居尊宗社儲禧臣民溢喜指南<lb/>
山而共祝望北闕以歡呼臣弭節江干馳誠天陛千官<lb/>
班後阻瞻龍衮之光萬嵗聲中遐想鳯樓之曉<lb/>
<pb n="KR4d0238_WYG_004-3b"/>
　　　㑹慶節賀表<lb/>
紫樞旋電丕煥昌辰金鑑封章敷同善頌後璿穹而貢<lb/>
祉包輿地以儲禧中賀恭惟皇帝陛下智勇自天英明冠<lb/>
古體元出震萬物覩而風雲從立極乗離四時行而日<lb/>
月照光鴻圖而増熾履慶序以叢休臣謬領州符欣逢<lb/>
聖旦五百里侯甸參鼇抃以無階八千嵗春秋睇日升<lb/>
而介夀<lb/>
　　　㑹慶節賀表<lb/>
<pb n="KR4d0238_WYG_004-4a"/>
穹昊儲休丕煥紫樞之瑞聖神接統有開赤伏之祥彌<lb/>
月斯臨際天共慶中賀恭惟皇帝陛下離明布政乾健<lb/>
凝圖總壹權綱宣大猷而執競奮熈憲度體皇極以建<lb/>
中慶緒光華靈祺紛郁臣誤膺隆眷出典近藩奉萬年<lb/>
之觴阻與清班之末獻千秋之鑑但祈神筴之増<lb/>
　　　㑹慶節賀表<lb/>
藝祖開基七世啟雲孫之聖上皇與子兩丁熾火徳之<lb/>
祥紹二帝之昌圖僕萬年之景命恭惟皇帝陛下龍飛<lb/>
<pb n="KR4d0238_WYG_004-4b"/>
首出虎變文昭鍾三光五嶽之靈膺千載一時之運雷<lb/>
電而感髙祖夙彰幽顯之神交天日而表太宗足使英<lb/>
䧺之膽落即正神州之御永嚴太極之尊臣身留萬國之<lb/>
西目遡九霄之上生聖人而為主雖諧夜禱之誠對天<lb/>
子以揚休莫預昕朝之慶<lb/>
　　　天申節賀表<lb/>
寳殿奉巵喜際流虹之旦露囊獻夀用伸呼嶽之誠中<lb/>
賀恭惟太上皇帝陛下道大難名功成不有怡神昭曠凝<lb/>
<pb n="KR4d0238_WYG_004-5a"/>
宇定之天光觀妙希夷收雷聲於淵黙後乾坤而貢祉<lb/>
括海岱以叢禧臣謬領使軺欣逢誕節四方來賀獲陪<lb/>
特室之朝萬夀無疆恭致封人之祝<lb/>
　　　天申節賀表<lb/>
玉巵介夀仰天子之有尊金鑑披章効封人之請祝乾<lb/>
坤隤祉宇縣臚歡中賀恭惟太上皇帝陛下甄陶商周<lb/>
糠粃堯舜凝神昭曠道蕩蕩以難名觀妙希夷孰敝敝<lb/>
而為事安受珠宫之奉坐膺神筴之増臣叨守輔藩欣<lb/>
<pb n="KR4d0238_WYG_004-5b"/>
逢誕節五百里之侯甸朝特室以無階八千嵗為春秋<lb/>
企中嵩而呼壽<lb/>
　　　天申節賀表<lb/>
漢殿奉巵欣際千齡之盛堯封祝聖用伸萬夀之祈中<lb/>
賀恭惟太上皇帝陛下觀妙希夷凝神昭曠功成不有<lb/>
退安特室之逰道大難名誕播康衢之詠塞乾淵而寖<lb/>
福括海岱以叢禧臣叨領使軺獲逢聖旦崆峒得道固<lb/>
莫測於修齡嵩嶽傳呼徒有勤於善頌<lb/>
<pb n="KR4d0238_WYG_004-6a"/>
　　　謝賜夏藥表<lb/>
炎熇流金重軫乗邉之士名方飛雪遽頒解愠之仁祗<lb/>
服閔勞頓忘憚暑中謝伏念臣等職當汗馬志在飲氷<lb/>
屬疆事之晏寜不聞侵鎬樂軍書之清静無復渡瀘陳<lb/>
力已羞記存何幸茲盖恭遇皇帝陛下翦鬚義重䕃樾<lb/>
恩均燕御髙明方理熏琴之化顧嗟戍役不私水殿之<lb/>
凉靈劑一頒清風四襲臣敢不推揚徳意訓厲師徒水<lb/>
居而蝮蠚生時難亡於暴武穴䖏而鳶跕墮志終願於<lb/>
<pb n="KR4d0238_WYG_004-6b"/>
裹尸<lb/>
　　　代平江魏丞相謝賜銀合夏藥表<lb/>
三伏炎曦屬謹侯邦之職萬金良劑遽頒御府之珍祗<lb/>
服閔勞頓忘憚暑中謝伏念臣奮身寒苦遭世清平報<lb/>
荅隆知志有飲氷之節僥逾髙位功無汗竹之書茲分<lb/>
牧於輔藩庶奉揚於徳化敢縁歊鬱重軫慈憐兹盖恭<lb/>
遇皇帝陛下䕃樾覆民熏琴阜物含風晝永靡私殿閣<lb/>
之凉扇暍仁均曲記廟堂之舊名品寵頒於飛雪湛恩<lb/>
<pb n="KR4d0238_WYG_004-7a"/>
深浹於零蕭臣發驛端披啟奩下拜簿書叢委坐消浹<lb/>
背之煩條教簡稀用底清心之治<lb/>
　　　吏部進新修七司條令表<lb/>
選部成書備正七司之典丹書奏御仰塵乙夜之觀重<lb/>
冒聰聞冀垂睿鑒竊以緫三銓之流品最為業鉅而事<lb/>
叢示萬世之憲章必也法全而令具屬此承平之乆紛<lb/>
然建請之煩千門萬戸而吏得出入其間玩嵗愒時而<lb/>
士多睥睨於此當上聖解絃而更化俾下臣秉筆以裁<lb/>
<pb n="KR4d0238_WYG_004-7b"/>
規討論潤色咸竭其勞簡要清通庶行於乆深斥聖書<lb/>
之陋謾希姓厯之修陛下躬攬權綱兼緫條貫月成月<lb/>
要明八柄以馭臣官法官常掲九章而布治臣仰慿成<lb/>
筭僅及終篇蕭何規而曹參隨當共遵於先矩神龍紊<lb/>
而開元理將髙掩於前猷<lb/>
　　　代江東漕臣賀皇帝降嫡皇孫表<lb/>
皇穹錫羡式彰保佑之休朱邸發祥遂啟衆多之慶凡<lb/>
居覆載孰不欣愉中賀臣聞侍膳問安於周文而専美<lb/>
<pb n="KR4d0238_WYG_004-8a"/>
宜民受禄在成王而獨隆未有方躬孝養之勤而乃已<lb/>
見燕貽之盛恭惟皇帝陛下繼明離照協帝重華蕩蕩<lb/>
巍巍光紹配天之業皇皇穆穆遂開磐石之宗臣喜際<lb/>
休嘉惟勤祝頌不顯亦世子孫更茂扵億千於萬斯年<lb/>
厯數豈惟於八百<lb/>
　　　代江東漕臣賀太上皇帝表<lb/>
殊宫引養受帝祉以方隆奕世䝉休詒孫謀而益逺事<lb/>
闗廟社喜溢人神中賀臣聞男子之祥實曰人間之喜<lb/>
<pb n="KR4d0238_WYG_004-8b"/>
曽孫之慶尤為聖祚之光在亘古以未聞於今時而乃<lb/>
見恭惟太上皇帝陛下道參盛帝徳冒生民獨髙揖遜<lb/>
之風浸衍延洪之福熾而昌昌而熾膺夀考之萬年孫<lb/>
生子子生孫暢本支之百世臣欣逢盛事阻造賀班𤓰<lb/>
瓞方綿坐㸔雲來之慶蘿圖有永卜知年世之長<lb/>
　　　代平江守臣賀淳熙改元表<lb/>
升禋泰畤具輯神釐渙汗端門載新年紀邦圗増固海<lb/>
縣均歡中賀恭惟皇帝陛下睿智日躋聖明天縱昭受<lb/>
<pb n="KR4d0238_WYG_004-9a"/>
三靈之貺規恢奕世之基發號更元冠鴻名而有赫同<lb/>
文布政垂寳厯以無疆臣叨守近藩欣逢盛際奉三朝<lb/>
之圖籍阻預進趨法五始於春秋惟勤頌詠<lb/>
　　　代浙西倉使賀淳熙改元表<lb/>
聖運凝休丕揚光烈王正謹始肇易鴻名極載幬以同<lb/>
文絶古今而冠美中賀恭惟皇帝陛下離明繼照乾健<lb/>
當天居正體元緫權綱而執競宅中圖大宏祖業以重<lb/>
光爰因嵗號之更用布皇猷之煥臣誤將隆㫖欣際昌<lb/>
<pb n="KR4d0238_WYG_004-9b"/>
辰過於七百年豫卜周基之永不以一二數竊瞻漢厯<lb/>
之新<lb/>
　　　代平江守臣謝上表<lb/>
理寺祥刑偶寛譴斥輔藩擇守遽被俞咨惟郡劇而材<lb/>
踈且人凡而地要任非所稱榮不盖慚中謝伏念臣智<lb/>
識庸虛藝能短淺沉迷州縣徒閲嵗時揚厯班行莫禆<lb/>
塵露謂棄捐之已晩曷選用之敢希况所領州實為㑹<lb/>
府無窮之費何翅於漏巵有盡之藏幾同於垂罄士亡<lb/>
<pb n="KR4d0238_WYG_004-10a"/>
繼廪師乏見糧正須經畫之規上釋焦勞之慮豈臣愚<lb/>
戅足備簡求恭遇皇帝陛下盛徳溥臨至明旁燭知臣<lb/>
早親於吏事粗達民情謂臣乆次於卿曹靡干官謗爰<lb/>
膺眷記擢畀煩難臣敢不䇿勵駑疲勉思夙夜赴功趨<lb/>
事庶興頽弊之風足用愛民謹布寛平之政<lb/>
　　　代平江守臣謝賜御書戒飭手詔碑本表<lb/>
誕布綸音竦風雷之皷舞載頒寳墨仰雲漢之昭囬拜<lb/>
賜知榮窺文増懼中謝臣聞易儆有位邦用輯寜周迪<lb/>
<pb n="KR4d0238_WYG_004-10b"/>
厥官民其康乂眷言治本允繫士風惟習尚之既淳斯<lb/>
事功之克建恭惟皇帝陛下離明布政乾健御天摠攬<lb/>
權綱將丕凝於庶績細書詔札用申飭於羣工刻琬琰<lb/>
以無窮垂日星而有爛河圖洛書孰窺宸翰之精周誥<lb/>
商盤咸誦王言之大臣濫膺寄委與被恩班佩服終身<lb/>
誓竭駑駘之力珍藏十襲豈徒篋笥之光<lb/>
　　　代浙西倉使謝御書戒飭手詔碑本表<lb/>
叨持星節方披九地之圖寵拜雲章祗奉十愆之戒觀<lb/>
<pb n="KR4d0238_WYG_004-11a"/>
瞻榮耀伏讀凌兢中謝臣聞易俗移風聖神之能事視<lb/>
儀聴唱臣子之至情屬兹積弊之乖上軫焦心之念出<lb/>
絲綸之命具播於堯言刻琬琰之文載均於周賚凡居<lb/>
厥位罔或不勤恭遇皇帝陛下離照當天乾剛布政茂<lb/>
建非常之業大明責實之方一札細書儆於有位百辟<lb/>
卿士各黜乃心期益勵於官箴更榮分於寳軸窺文増<lb/>
竦振鼓舞於雷風傳玩無窮燦光華於奎壁臣濫司澄<lb/>
按與被恩頒佩服終身誓竭駑駘之報珍藏什襲豈惟<lb/>
<pb n="KR4d0238_WYG_004-11b"/>
篋笥之光<lb/>
　　　代謝賜厯日表<lb/>
課驗疇人書成太史更程時叙得先後天之宜紬繹日<lb/>
分正大小餘之次吏因作事民獲趨功中謝恭惟皇帝<lb/>
陛下統輯化工混齊政紀誕膺神䇲合四千嵗之上元<lb/>
綜覆清臺定八百年之差日緝熙昭度宣布同文臣敢<lb/>
不動静稽參夙宵祗奉按圖識候知春秋晦朔之期䖍<lb/>
詔勞農授夷隩析因之叙<lb/>
<pb n="KR4d0238_WYG_004-12a"/>
　　　代謝賜厯日表<lb/>
啟驛端披奉書下拜具知早晩罔失初常中謝臣聞堯<lb/>
定四時欽于厯象舜齊七政審厥璣衡惟氣叙之無訛<lb/>
斯民冝之允協恭惟皇帝陛下撫辰凝治作極體元後<lb/>
天而奉天黙存輔相底日不失日用謹候程爰頒告朔<lb/>
之文式致授人之敬臣逢時用夏率賦頒春遵以務農<lb/>
不爽竊脂之候順而作事自消伏蟄之凝<lb/>
　　　代謝賜厯日表<lb/>
<pb n="KR4d0238_WYG_004-12b"/>
嵗籥方春厯書頒朔式謹王正之始具昭民事之宜下<lb/>
拜知榮仰承惟恪中謝恭惟皇帝陛下撫辰凝治作極<lb/>
體元後天而奉天道黙存於輔相底日不失日叙必正<lb/>
於初常爰分命於庶邦俾咸遵於丕則臣敢不夙宵深<lb/>
考動静詳觀宣化難窮雖自慚於己學詔條恭布當申<lb/>
飭於農功<lb/>
　　　代陳丞相郊恩加食邑實封表<lb/>
泰壇髙燎丕薦明禋兊澤旁流式均大慶褒嘉所暨震<lb/>
<pb n="KR4d0238_WYG_004-13a"/>
懼為深中謝伏念臣遭際非常進登踰分嵗月已晚無<lb/>
薄効之可論夙夜靡遑念隆恩之未報方滌牲而祗事<lb/>
屬懐綬以載行旅幣獻球莫修於貢入奉璋執豆阻與<lb/>
於駿奔迨熙事之備成乃鴻恩之誤及増封衍食疊寵<lb/>
駢休此盖恭遇皇帝陛下功格乾坤誠通幽顯聖能饗<lb/>
帝既並貺於三靈福用錫民俾均歡於四表敢期芻豢<lb/>
亦畀㣲軀自省無勞尚媿翟閽之役莫知圖稱獨殫犬<lb/>
馬之恩<lb/>
<pb n="KR4d0238_WYG_004-13b"/>
　　　代建康陳丞相乞致仕表<lb/>
頃上嚢封深期得謝仰膺綸詔遽俾斷章既感戀於恩<lb/>
私乃因循於時叙不勝衰羸之疾再伸危迫之誠中謝<lb/>
伏念臣猥以庸才出逢休運周旋中外曾無毫髪之功<lb/>
荏苒年齡已迫桑榆之景老將疾而偕至神與力以俱<lb/>
殫所宜待盡於窮閻詎得過尸於榮禄昨披悃愊願上<lb/>
印章乃煩訓諭之温曲示撫存之厚雖恩慈廣大未忍<lb/>
棄捐而灾病侵陵實難强勉近從新嵗益困舊痾形骨<lb/>
<pb n="KR4d0238_WYG_004-14a"/>
支離幾同於槁木視瞻茫昧但見於昏花進趨愈覺於<lb/>
龍鍾思慮多成於廢忘藩維寄重豈疲苶之能勝管鑰<lb/>
任嚴非耄衰之宜䖏儻不求於休謝必將速於顛隮載<lb/>
惟古者告老之臣本以心存知足之義迹深嫌於避事<lb/>
志切戒以沽名幸此安平固匪辭難而欲去有如朽憊<lb/>
自甘沒世以無聞惟思反於丘園庶少延於喘息伏望<lb/>
皇帝陛下仁深惻隠明燭幽㣲憫其垂盡之年乆嬰衰<lb/>
疚察此再三之懇誠匪虚文特頒渙汗之恩俯遂乞骸<lb/>
<pb n="KR4d0238_WYG_004-14b"/>
之請俾得優㳺晚節涵泳聖時終全畎畆之餘生永荷<lb/>
乾坤之大造其為榮幸曷究敷陳<lb/>
　　牋三首<lb/>
　　　代江東漕臣賀太上皇后牋<lb/>
母道夙隆克膺多福慶流浸逺誕育曽孫喜溢兩宫歡<lb/>
均萬宇中賀恭惟太上皇后殿下躬行柔順徳備謙恭<lb/>
播太任之徽音神無恫怨鍾文王之孫子國茂本支閲<lb/>
兹四世之休相乃萬年之祚臣屬將使指莫造外朝朱<lb/>
<pb n="KR4d0238_WYG_004-15a"/>
芾斯皇想動慈顔之悦景命有僕永觀丕緒之光<lb/>
　　　代江東漕臣賀皇后牋<lb/>
蘭殿椒房夙深積慶金枝玉葉有衍儲休中賀恭惟皇<lb/>
后殿下昭示母儀順修隂教德嘉嬪於媯汭祥襲慶<lb/>
於文孫浸隆盛大之基益固靈長之祚臣屬持使節阻<lb/>
造外廷詠芣苢之詩化已成於和樂誦螽斯之什福更<lb/>
享於衆多<lb/>
　　　代平江守到任謝東宫牋<lb/>
<pb n="KR4d0238_WYG_004-15b"/>
九棘平反已汙近列一麾分牧復玷名藩祗荷寵靈惟<lb/>
深戰懼伏念某藝能謭薄智術迂踈頃備屬於南衙獲<lb/>
承顔於東禁浩穣天邑裨賛何功登進月卿僥踰己甚<lb/>
敢意恩綸之誤更紆郡紱之榮揣涯分以曷勝仰生成<lb/>
之有自兹盖恭遇皇太子殿下禀資玉裕毓粹淵沖煥<lb/>
輝潤以照人體温文而接物有如庸妄亦荷眷私某敢<lb/>
不奮勵厥心恪勤所事磨鉛䇿蹇雖自歎於拙艱濟劇<lb/>
撥煩願少圖於報効<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宫教集巻十</head>
    <p>
<pb n="KR4d0238_WYG_010-1a"/>
欽定四庫全書<lb/>
　宫教集巻十　　　　　　宋　崔敦禮　撰<lb/>
　　啟十二首<lb/>
　　　代賀王宣撫加樞密啟<lb/>
誕揚顯册登進元樞甲兵之問不至廟堂方託顧憂之<lb/>
重柱石之臣宜居輔弼爰膺寵數之隆廉陛勢崇旌旗<lb/>
色動恭惟某官興邦碩哲命世宗工負應變之材智酬<lb/>
方而無滯厲匪躬之節勇見義而必為登歩政途汪翔<lb/>
<pb n="KR4d0238_WYG_010-1b"/>
民譽竒䇿懋昭於籌幄壯猷密布於機庭倚注方深勲<lb/>
庸滋茂眷言地重是天維要險之區勉為上行輟斗極凝<lb/>
嚴之望建油幢而立武開幕府以信威天子方委以腹<lb/>
心敵人可玩於股掌器博而用無近式恢經逺之圗勞<lb/>
大者爵必尊遂冠本兵之任寵隨名至道與時行方将<lb/>
傳檄而可定三秦豈但折衝而决勝千里煥乎懿績邁<lb/>
彼前聞某芘迹門墻受恩鎔冶耳側絲綸之下心縻旌<lb/>
㦸之間慶公論之咸孚激懦𠂻而増奮轅門蒲伏徒嗟<lb/>
<pb n="KR4d0238_WYG_010-2a"/>
迹逺以無從沙路歡迎行見功成而入拜<lb/>
　　　代王憲賀王樞密啟<lb/>
渙號明廷升賢右府文昌六曹之長積譽處以彌休北<lb/>
斗七政之樞畀事權而滋重郵音傳播士論僉諧恭惟<lb/>
某官負器疏通受材膚敏功名自喜深懲無用之空言<lb/>
慷慨必為卓有可觀之大節踐敭雋軌登歩亨途銓<lb/>
筦清華盧李之賢莫及經帷䆳穆堯舜之道是陳更任<lb/>
使以浸多輯勞能而更偉上心所簡人望攸歸肆疇濟<lb/>
<pb n="KR4d0238_WYG_010-2b"/>
實之材爰正本兵之柄精神遐暢敢輕秦國之無人勲<lb/>
業增華共慶西平之有子某屬将外指側聽中除叩賔<lb/>
閤以無階越輿情而倍喜<lb/>
　　　代李倉通留守賀洪樞密啟<lb/>
顯膺鳳詔榮綰麟符便郡承流已奏治平之最陪京司<lb/>
鑰就分委寄之隆綪纛有光簪紳相慶恭惟某官應期<lb/>
良弼名世真儒亮節豐規騖英聲而旁暢髙文大册靡<lb/>
衆作以分披徧歴清華之途遂登宥密之仕稍退休於<lb/>
<pb n="KR4d0238_WYG_010-3a"/>
真館旋起鎮於名藩以匹夫失所為深憂以比屋安居<lb/>
為至樂仁聲周浹政譽汪翔尚淹帷幄之明謨來鎮江<lb/>
淮之都㑹闗中留相國固已增天塹之雄江左見夷吾<lb/>
當盡復神州之舊某棗昬有素樗散無堪屬誤領於使<lb/>
華喜密依於鄉蔭驅馳周道尚暌台座之瞻邂逅都門<lb/>
行見衮衣之入<lb/>
　　　代梁倅賀留守啟<lb/>
誕敭顯册出鎮陪京起安石於東山式慰具瞻之望分<lb/>
<pb n="KR4d0238_WYG_010-3b"/>
召公於陜右用寛憂顧之深朝野聳聞搢紳交慶恭惟<lb/>
某官四方魁傑一代宗工明古今治亂之原若指諸掌<lb/>
上逹文武弛張之要不出其環中早被遇於上皇荐結<lb/>
知於英主彯纓麟閣政事多所講明峩豸烏臺姦宄為<lb/>
之斂避昨敵馬之南牧窺襄漢之上流凜然獨坐之尊<lb/>
屹若長城之阻以身督戰運妙謨於帷幄之中為國宣<lb/>
威殄强冦於笑譚之際功勲碩大事業彰明迨參秉於<lb/>
國鈞益穆宣於天緯素所蘊蓄固将行道以濟時及其<lb/>
<pb n="KR4d0238_WYG_010-4a"/>
經綸真是庇民而尊主雖讒波之遽起致玊鉉之微欹<lb/>
從容不改於壮猷進止自安於常度方且養恬閑館玩<lb/>
味真腴居綠墅以優游結丹𠂻之懷想眷言江左實號<lb/>
畿封擅虎龍蟠踞之雄萃箕翼張舒之盛若時謀帥尤<lb/>
重得人爰膺倚注之隆全付保釐之寄闗中既得相國<lb/>
姑借重於帥藩衮衣以歸周公即躋榮於鼎席某簪纓<lb/>
末緒樗櫟凡材抱黄巻以㳺心曷探其域奮青雲而振<lb/>
翮尚負初心叨居半刺之聨愧乏寸長之効不圗今日<lb/>
<pb n="KR4d0238_WYG_010-4b"/>
得拜下風修屬吏之儀行獲依於芘潤託洪鈞之造尚<lb/>
有冀於提撕<lb/>
　　　代丘帥賀曽漕啟<lb/>
祗膺眷擢榮領漕将行歩褰帷逖仰光華之盛専城剖<lb/>
竹幸叨臨按之餘聞命之頃馳心以喜恭惟某官珍凝<lb/>
廟璉學富籯金流華問以被民植豐䂓而輝國九卿惟<lb/>
月煌煌蒼玉之光五馬行春奕奕朱轓之貴硎新不頓<lb/>
斵久逾精尚資心畫之餘旋畀計臺之重佇觀成績徑<lb/>
<pb n="KR4d0238_WYG_010-5a"/>
踐要途某一别時深尺題問阻匪自為於簡慢蓋有恃<lb/>
於髙明欣聞攬轡之臨獲在提封之内補苴罅漏自憐<lb/>
五技之窮激濁揚清正倚二天之覆<lb/>
　　　又代丘守賀吕漕啟<lb/>
被膺書贊榮總漕司錦帳含香久振望郎之譽綉衣将<lb/>
指就揚膚使之華恭惟某官嶽峙瓌姿鼎涵淑氣表表<lb/>
士林之標的堂堂相閫之規模暫淹材刃之餘用領計<lb/>
臺之重三十鍾而致粟一石聊寛負海之勞九萬里而<lb/>
<pb n="KR4d0238_WYG_010-5b"/>
擊水三千未快垂天之便倚奏紅陳之課徑登紫槖之<lb/>
班某濫職藩宣獲叨庇賴固所願也繄幸㑹之適然寔<lb/>
能容之将悔尤之可逭<lb/>
　　　又代賀胡漕啟<lb/>
祗膺帝眷入按畿封素洽恩威不改憇棠之舊載行郡<lb/>
國諒多騎竹之迎恭惟某官負器疏通受材膚敏周旋<lb/>
三輔洊敭濟劇之聲鎮撫十連更借偃蕃之重輯勞能<lb/>
之甚卓積簡注以資深蕭何吾能用之早著飛輸之績<lb/>
<pb n="KR4d0238_WYG_010-6a"/>
賈生不見久矣亟膺圗舊之求不但驪駕輦車而運九<lb/>
年之儲固将簪筆持槖而備半夜之問某藩宣亡補曠<lb/>
敗為憂技可笑於五窮錦㡬同於百衲疇昔熟於條教<lb/>
何日忘之乃今奉以周旋固所願也<lb/>
　　　又代賀沈漕啟<lb/>
寓直寳儲觀風畿甸星霜俄易久睽芝宇之瞻綉斧鼎<lb/>
臨正託雲天之覆欣聞除目實倍常情恭惟某官風韻<lb/>
純淪聲華整㧞抗崇論宏議而莫屈凜清規勁節而不<lb/>
<pb n="KR4d0238_WYG_010-6b"/>
渝夙藹著於英猷久徊翔於榮路霜臺峩豸凜生白簡<lb/>
之風星使乗軺嘗鞠緑扉之草旋膺召節趣覲嚴宸從<lb/>
容陪右府之籌密勿坐郎官之帳謀謨深簡眷注益隆<lb/>
偉江左之奥區實吳中之要㑹當踞虎蟠龍之地鼎㑹<lb/>
輸将必木牛流馬之能乃臻贍給有如鉅徳實稱重權<lb/>
天子有事匈奴軍儲是賴闗中既得相國糧道何憂苐<lb/>
虞金節之班召置玉除之列某荷知有素嚮徳尤深頃<lb/>
季弟備數於幕蓮數辱品題之重而賤迹納交於棣萼<lb/>
<pb n="KR4d0238_WYG_010-7a"/>
㡬同莫逆之游不圗今日之逢獲就下風之列識韓荆<lb/>
州之面固夙慰於平生仰蘇刺史之天幸密依於巨庇<lb/>
　　　又代賀吕漕啟<lb/>
疏恩帝制易節畿封安習教條未改憇棠之舊載行郡<lb/>
國諒多騎竹之迎聞命之初馳心以喜恭惟某官受材<lb/>
膚敏負器疏通衍芳潤以宏敷騖隆名而旁暢侯蕃偃<lb/>
息洊揚愷悌之風使指光華屢見澄清之志硎新不頓<lb/>
斵老逾精雖易地以皆然喜去天之不逺固将簪筆持<lb/>
<pb n="KR4d0238_WYG_010-7b"/>
橐以備半夜之問豈但輦車驪駕而運九年之儲某綿<lb/>
薄何能蕃宣亡補企旌麾而有仰託封部以為榮激濁<lb/>
揚清正倚二天之覆補苴罅漏空憐五技之窮<lb/>
　　　又賀沈漕啟<lb/>
恭審光被綸言晉司漕計起冦公於河内共徯於登庸<lb/>
留蕭相於闗中漫勞於累績恭惟某官清機昭理奥學<lb/>
潛微鼎鼎彌髙發盛名於一世恢恢多裕絶敏悟於千<lb/>
人徊翔郎闈卿寺之清班敭歴使節守符之要選硎新<lb/>
<pb n="KR4d0238_WYG_010-8a"/>
不頓斲老逾精輦車驪駕而給轉輸方觀成筭簪筆荷<lb/>
槖而列侍從即展宏圗敦禮鈆槧陋儒詩書素業省曹<lb/>
遲次偶類披沙師席濫巾更慚附贅竊欣巨芘之有託<lb/>
私卜羣嘲之可逃慶抃之私敷宣罔既<lb/>
　　　又賀沈漕啟<lb/>
伏審拜命漢廷觀風吳㑹春闈程試嘗叨衡鑑之明星<lb/>
節鼎來正託雲天之庇遭逢若此闓懌惟深恭惟某官<lb/>
朝璉凝珍天球比粹海涵地負浩乎道徳之内充月潤<lb/>
<pb n="KR4d0238_WYG_010-8b"/>
日光倬彼聲華之外發舒翹巍級振羽亨衢凛白簡以<lb/>
趍朝姦邪斂迹耀綉衣而持斧草木知威從容陪右府<lb/>
之籌密勿坐郎官之帳汪翔滋久簡注彌深眷長江方<lb/>
面之衝正列郡輸将之㑹六師嚴壁方蟻聚以雲屯萬<lb/>
口張頤豈鬼輸而天雨是用峻寳儲之直肅分使節之<lb/>
光苐恐不待席温即膺環召給闗中之餉饋未究設施<lb/>
陪天上之班行倚登嚴近敦禮迂踈陋學猥𤨏微材追<lb/>
時好以取世資偶叨科級去民畝而就吏祿遂困塵埃<lb/>
<pb n="KR4d0238_WYG_010-9a"/>
自惟䟽逖之蹤嘗被品題之重與韓弟子之列已夙慰<lb/>
於平生依蘇刺史之天幸今承於巨芘<lb/>
　　　又賀浙漕陳宗丞啟<lb/>
恭審持節觀風彯纓入覲久不見賈想聞天上之咨嗟<lb/>
吾能用蕭坐使闗中之贍給某官行全忠恕性迪誠明<lb/>
文䆳乎經笑諸生之塵腐學醇乎道閲理趣之精微斂<lb/>
所養足以涵道真發其才見于應時用頃者淮壖之政<lb/>
畧施材刃之餘宇定而天自全鑑明則塵不止故能疏<lb/>
<pb n="KR4d0238_WYG_010-9b"/>
觀利病靜閲賢愚吏欺洞見於秋毫民隱詳知於纎細<lb/>
三月報齊侯之政已聞課最之優二星驚蜀吏之占果<lb/>
叶使華之遣歴考此邦之近事間被清朝之異恩猶須<lb/>
遲之歲月之間詳試以觀其效然後錄其循良之績㧞<lb/>
用以旌其功未有坐席始溫賜環俄至朝握符而飛皂<lb/>
蓋暮攬轡以紆綉衣寵光之隆敏㨗如此若時浙水視<lb/>
昔畿封天日所臨人材易見遷之近庶其可以行觀而<lb/>
言察任所難抑亦待其望重而資深佇籌心計之精即<lb/>
<pb n="KR4d0238_WYG_010-10a"/>
在禁嚴之地某頃叨末掾嘗被厚知賀厦誠深竊自同<lb/>
燕雀之喜登仙路逺恨不為騶僕之隨<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>宫教集巻二</head>
    <p>
<pb n="KR4d0238_WYG_002-1a"/>
欽定四庫全書<lb/>
　宫教集巻二　　　　　　宋　崔敦禮　撰<lb/>
　　五言古詩七首<lb/>
　　　次韵張伯子餉柑<lb/>
儒官窓户寒恇怯日出光獨冷不可耐大杓傾鵝黄洞<lb/>
庭隔烟波忽驚風露香開門問誰與知君念荒凉芳包<lb/>
照盤新硬句摩天揚山中千頭奴丹黄麗秋陽騷人巧<lb/>
採摘燦燦簡册方君詩追古作語壯韵轉彊属和郢中<lb/>
<pb n="KR4d0238_WYG_002-1b"/>
人凋零不成行臨風詠玉臺噀霧開蜜房殷勤此珍餽<lb/>
玩味媿莫當但酌潘公醽一舉累十觴<lb/>
　　　對竹有感<lb/>
庭前抱節君五年不見汝去時雙玉槊枝葉稀可數歸<lb/>
来兒孫多已滿寸金土竹盛人凋零攀枝淚如雨<lb/>
　　　還孟郎中詩巻用元韻<lb/>
吟哦兩夫子濯濯春月栁金石相擊撞論文自為友我<lb/>
欲和陽春髙調不容口披玩若為稱朝酣玉臺酒<lb/>
<pb n="KR4d0238_WYG_002-2a"/>
富貴邯郸夣齒髮金城栁附炎非吾事因心即我友得<lb/>
意自忘言咸脢豈滕口幸有君子交淡成非醴酒<lb/>
　　　嚴子文用范至能韻見贈再和<lb/>
燈花昨夜喜詩成果符吉長跪讀新詩繡筵鳴寳瑟天<lb/>
公怪多取未老雪滿櫛出門會臞仙戴笠卓午日我無<lb/>
作詩工而許編杜帙珷玞混圭璋蓬艾間粟秫鷗社媿<lb/>
相從敬行順風膝<lb/>
　　　前用吉字韻問嚴子文疾再和問疾之詩不工<lb/>
<pb n="KR4d0238_WYG_002-2b"/>
　　　甚矣既辱和章又承用吉字韻為貺率爾繼作<lb/>
　　　敬問起居公自謂平生不服温劑此寡慾之驗<lb/>
　　　也何恙不愈詩以見意<lb/>
日来間何闊坐見月初吉欲徃扣齋扉政恐勞取瑟聞<lb/>
公清凈縁巧笑却銀櫛露骨秀寒松烘暘嚥暖日鍾乳<lb/>
無千兩牙籖堆萬帙愛詩屢忘餐愛酒勤種秫心安身<lb/>
自輕却老非牛膝<lb/>
　　　再訊問嚴子文疾<lb/>
<pb n="KR4d0238_WYG_002-3a"/>
清心止淵水養性順杞栁不信造物兒能妨莫逆友我<lb/>
當誦七發瀾翻傾辯口據几遂霍然何辭未能酒<lb/>
　　七言古詩三首<lb/>
　　　泊福山港<lb/>
我舟欲渡風伯嗔巻帆夜泊滄江津江聲拍枕冷不寐<lb/>
起㸔河漢無纎塵須臾風定水波伏江妃湧起明月輪<lb/>
舩頭把酒問明月𤓰丘枌社難忘情狼山咫尺望可到<lb/>
一水隔我三家村明月問之寂無語寒光耿耿如相親<lb/>
<pb n="KR4d0238_WYG_002-3b"/>
明朝轉柂好風色月暈北開箕有靈<lb/>
　　　喜晴<lb/>
我貧可厭迴腸煎負郭近有桑麻田入春十日九霪雨<lb/>
夜聽瀧瀧愁不眠雨師欺壓春無力勾引頑隂朝復夕<lb/>
丹杏夭桃凍不開来牛去馬昏無色曉来鼓舞耕桑民<lb/>
長天洗淨清無雲羲和鞭日從海底照出浩蕩郊原春<lb/>
呼兒買酒聚笑語門前且無吏呼怒今年麥飯滑流匙<lb/>
更趂新蠶理襦袴江頭烟樹晩戎戎江南嬰笋春事豐<lb/>
<pb n="KR4d0238_WYG_002-4a"/>
我亦行抛簮綬去飽帆西上趂東風<lb/>
　　　九日<lb/>
虎踞城邊九日臺前年黄花何盛哉去年今日瀬陽山<lb/>
三徑荒蕪手自删今年到此百愁有物情改盡花依舊<lb/>
花不能言心自知嚼蘂徘徊淚盈袖黄花時節年年好<lb/>
我生浩蕩何時了櫛沐從教飽風雨只恐飄零人易老<lb/>
客中霜風吹我衣隴頭白雲呼我歸江湖僻處好歸隱<lb/>
月上三更聞子規<lb/>
<pb n="KR4d0238_WYG_002-4b"/>
　　五言律詩十一首<lb/>
　　　送梁倅二首<lb/>
盛德宜時用屏星久此留中和凝秬鬯温潤瑩天球太<lb/>
府多材會清名萬口流亨塗應好在端的上瀛洲<lb/>
一尉千官底公無勢位分門墻時與進道義得親熏去<lb/>
矣難留佩時哉盍致君南風秣陵路征斾巻行雲<lb/>
　　　喜晴<lb/>
頑雲收四野皎日麗千門水響魚龍落雲髙鸛鶴飜近<lb/>
<pb n="KR4d0238_WYG_002-5a"/>
陽書幌暖遶室篆煙昏擬欲尋春去梅花水際村<lb/>
　　　過三塔<lb/>
妙墨人間寳千金紙上鷖頻来湖上寺三復柱間題鶴<lb/>
化辭遼海鴻飛印雪泥人豪今不見凝佇夕陽西<lb/>
　　　固城湖<lb/>
舟泊楚城下當風十頃灣凉生氷鑑面人在玉壺間隱<lb/>
見雲端樹低昻枕上山江湖有如此一笑白鷗閒<lb/>
　　　東壩<lb/>
<pb n="KR4d0238_WYG_002-5b"/>
前夜湖山月今朝瀬水船飄零良自苦浩蕩有誰憐雲<lb/>
合前村雨風收别浦煙乘凉趣歸櫂咫尺是金淵<lb/>
　　　客枕<lb/>
客枕愁無寐悠悠夜未分誰同對床雨惟想太行雲黄<lb/>
犬行應健飛鴻過亦勤如何萬金信别久寂無聞<lb/>
　　　邵智卿挽章<lb/>
列宿郎官帳髙風隱士廬嵗寒知勁栢日暮厭輕車德<lb/>
齒周三老身名漢二疏回頭八男子玉立照堦除<hi>公三子五</hi>
<pb n="KR4d0238_WYG_002-6a"/>
<hi>孫</hi>
未識嵇中散聞詩孔伯魚謂當從几杖何意作丘墟有<lb/>
道齊生死無心任巻舒斯人吾不見遺恨淚沾裾<lb/>
　　　趙提官挽章<hi>子直尊人</hi>
典型前軰近問學古人深有道秪藏韞無言自陸沉憂<lb/>
民空白首愛主只丹心逺矣平生志松風掃墓林<lb/>
誠身古君子耆德老先生言行純無玷經書富滿籯蘭<lb/>
堦群玊秀桂苑一枝榮有後誰公比文盟壓世英<lb/>
<pb n="KR4d0238_WYG_002-6b"/>
　　七言律詩三十首<lb/>
　　　九月二十九日邇英開講忝預末班講退小集<lb/>
　　　玉堂之廬即留宿直因賦唐律呈諸講官<lb/>
五雲扶輦下清廂寳帙初開第一章旋巻班聨回廣殿<lb/>
稍留笑語萃公堂紫霄近侍連鑣過黄髮元臣照座光<lb/>
顧我自慚陪勝會酒清人散卧斜陽<lb/>
　　　殿廬紀懐敬用右史舍人韻<lb/>
官栁隂隂密着行飛来黄鳥忽成雙身沾仙露香猶在<lb/>
<pb n="KR4d0238_WYG_002-7a"/>
眼飽珍羞賜即扛酒量不多容我醒詩魔無奈得君降<lb/>
官閒睡足春風幕紅日三竿㸔上牕<lb/>
　　　東宫壽章<lb/>
　　恭遇皇太子殿下彌月屆辰前星炳耀紀佳祥於<lb/>
　　甲觀溢喜氣於東朝某夙荷眷知屬居蕃屏逢昌<lb/>
　　辰而有喜陪賀列以無階敢伸重潤之章用祝無<lb/>
　　疆之筭<lb/>
少陽騰耀毓青宫玉裕淵冲穆睟容主鬯克承宸極重<lb/>
<pb n="KR4d0238_WYG_002-7b"/>
問安勤致寝門恭温文齒胄全三善暉潤登歌備四重<lb/>
幼海光浮天序永珠源衮衮日朝宗<lb/>
吹銅和氣集佳祥鬱鬱葱葱震色蒼山嶽東明開寳禁<lb/>
星辰南極注瑶觴龍樓照日浮秋曉象輅朝天馥御香<lb/>
分土莫陪班賀末詠歌惟祝壽無疆<lb/>
　　　至清口聞水閲甚盛邊人言辛巳歲敵騎逼淮<lb/>
　　　劉信叔軍南岸欲載神勁弩至中流射之求數<lb/>
　　　舟不可得今戰艦之盛前未有也因成四韻<lb/>
<pb n="KR4d0238_WYG_002-8a"/>
曉日旌旗錦滿川阿童初試漢樓船露橈天與神機秘<lb/>
撃楫人同壯志堅行恐黄河氷可渡已聞青海箭先傳<lb/>
佛貍莫夣淮邊樹㸔攬長蛟下没淵<lb/>
　　　題婺州仁風堂寄韓侍郎<lb/>
丹扆憂勤德意通使君元侍玉皇宫親傳天上舜琴曲<lb/>
散作人間莊籟風已喜清微消滯鬱亦知委曲到鰥窮<lb/>
騷人休復雌雄問千里而今樂事同<lb/>
公餘燕寝但凝香稍退朝来鴈鶩行政譽已爭銅嶺峻<lb/>
<pb n="KR4d0238_WYG_002-8b"/>
恩波仍帶繡川長未應尚布春風詔會許重賡夏日章<lb/>
皎皎東陽嘉話在到公端類發天藏<lb/>
　　　江行迓憲使遇風<lb/>
星使乘槎勢若飛微官奔走遂忘危扁舟掀舞身如葉<lb/>
短棹欹斜命綴絲亂眼雲山疑醉夣拍天波浪意蛟螭<lb/>
西風送我歸漁浦落日銜山未晩炊<lb/>
　　　次韻孫撫幹二首<lb/>
踈狂自許次公醒冷淡無勞沸玉笙滿屋文章天下樂<lb/>
<pb n="KR4d0238_WYG_002-9a"/>
多情燈火夜深明交情問我何清苦世路愁人已飽更<lb/>
好趂東風動行色瀬陽煙雨趣春耕<lb/>
繞几黄雲爇水沉得詩閒讀契余心文章叔夜廣陵散<lb/>
句法武侯梁甫吟且喜空嚢收趙璧不慙擊壌混唐音<lb/>
請君便入鷗鳴社飯顆相從始自今<lb/>
　　　次陸倅韻三首<lb/>
欲將從事到青州酩酊鄉中便可侯此樂正須君領畧<lb/>
踈狂還許我追逰一年好處都能幾四序難并去莫留<lb/>
<pb n="KR4d0238_WYG_002-9b"/>
痛飲且圖連夜醉清歡何必錦纒頭<lb/>
煖烟和氣滿西州載酒當輕萬户侯官事不知何日了<lb/>
風光宜及早春逰簿書叢裏偷閒去景物妍時到處留<lb/>
莫被虚名苦拘束野梅官栁暗江頭<lb/>
文章光艷壓蘇州照乘何勞詫魏侯鳩杖欲尋江左勝<lb/>
鷗盟相約社中逰嚢空自喜陶朱得詩拙還因杜集留<lb/>
把玩日吟心似醉定須論月廢梳頭<lb/>
　　　再次韻一首<lb/>
<pb n="KR4d0238_WYG_002-10a"/>
催花腰鼓徹凉州午枕驚回蟻夢侯頼有江山餘古意<lb/>
可教詩酒負春逰登亭舉酒休論晉借筯成功合繼留<lb/>
慷慨浩歌風日暖萬山佳處接吴頭<lb/>
　　　和沈商卿<lb/>
一官奔走倦幽尋来向江山好處吟過眼風光花又落<lb/>
闗情勲業鏡頻侵到頭春事都無幾飛盖長郊早趂今<lb/>
鷗鳥莫驚車馬過我来搜句亦無心<lb/>
　　　和章冠之<lb/>
<pb n="KR4d0238_WYG_002-10b"/>
光隂轉眼去如飛閙過清逰正及時春事到今難着語<lb/>
鳥聲無奈只催詩日烘花氣侵軒户風晃江光入酒巵<lb/>
回意總將西子㸔對山終日未成癡<hi>時冠之有只欠蛾眉把屈巵之句</hi>
　　　狼山<lb/>
裹了青衫簮了纓此身便是一浮萍五年客路春風熟<lb/>
千里鄉闗夜月明華鶴歸来驚物變白狼依舊逼人清<lb/>
山中老宿爭迎我輯杖相呼問甲庚<lb/>
　　　龜山<lb/>
<pb n="KR4d0238_WYG_002-11a"/>
當年王氣擁神州衮衮朝宗此地由自昔好山猶故色<lb/>
只今清泗漫安流蒼烟鎻合神仙府宿蘚封深魍魎囚<lb/>
病眼不堪重北望西風揮淚下扁舟<lb/>
　　　逰龜山<lb/>
舟行十日困拘拳到此登臨意氣掀山斷蜂腰盤漢表<lb/>
水分燕尾入淮門石埋萬古英豪筆洞鎻千年魍魎魂<lb/>
懐昔感今無限意夕陽人去亂鵶翻<lb/>
　　　何家港捨舟歩至新河口<lb/>
<pb n="KR4d0238_WYG_002-11b"/>
潮来白浪巻平沙漸見菰蒲没兩涯會欲燃犀鞭魍魎<lb/>
可能結網羡鱨鯋三千水擊鵾鵬上百萬軍行將士譁<lb/>
驚歎漁人何活計扁舟掀舞寄全家<lb/>
　　　聞嚴子文納妾孟守有詩輙次韻<lb/>
春市笙歌興已闌儒宫牢落分投閒不知列屋傾城蔡<lb/>
自笑微官繫觸蠻赤脚有年供侍側青鸞無夢到人間<lb/>
傳聞謫墮行雲侣想像髙唐鬢欲斑<lb/>
　　　挽太尉王權章<lb/>
<pb n="KR4d0238_WYG_002-12a"/>
將軍名字著華戎露甲曽收不戰功馬革裹尸忠貫日<lb/>
虎頭食肉氣如虹雲屯欲倚金城重星隕俄驚玉帳空<lb/>
好象祁連築新塜鼓鼙遺恨意何窮<lb/>
　　七言絶句二十首<lb/>
　　　送芋酥與宿齋三學士<lb/>
酥盤薦酒迎春夀芋火談禪數夜更雲脚四垂天欲雪<lb/>
為君兩計破愁城<lb/>
　　　何家港捨舟步至新河口<lb/>
<pb n="KR4d0238_WYG_002-12b"/>
夾岸蘆蒿障日㣲拍堤波浪濺人衣隔江唤得漁船過<lb/>
貫栁雙鱸自買歸<lb/>
郭公勾唤鰣浮水閒客招要鷗上灘岸斷溪横人不到<lb/>
樹頭依約見桅竿<hi>江岸有鳥名郭公漁人云此鳥一呌則鰣魚出</hi>
北岸行人南岸山去年人在亂山間山如相識須相笑<lb/>
底事區區未得閒<hi>余去冬行東陽下蜀</hi>
　　　狼山<lb/>
日日懐歸今得歸舊時風物未全非江邉鷗鳥應相笑<lb/>
<pb n="KR4d0238_WYG_002-13a"/>
底事塵埃滿客衣<lb/>
貪戀㣲官未得閒二年鄉夢遶狼山如今真箇山中去<lb/>
不是尋常杳靄間<lb/>
行擕三尺虎臂杖歸飲十分魚枕蕉飲罷招船歌一曲<lb/>
馮夷亦合泣潛綃<lb/>
夜静無風水自波隔江燈火數陵坡消樽不屬今宵事<lb/>
奈此一江明月何<lb/>
五載龍蟠虎踞間峯頭日月望狼山歸來筋力猶强健<lb/>
<pb n="KR4d0238_WYG_002-13b"/>
野屐登臨莫厭艱<lb/>
　　　題得妙亭<lb/>
行見山横坐見縱山隨意好日無窮朝來爽氣誰能㑹<lb/>
渾在先生隱几中<lb/>
　　　探潮閣<lb/>
天留孤巘岌青㝠約束淮流入汴京往事不堪回首望<lb/>
倚欄斜日㸔潮生<lb/>
　　　題避俗軒<lb/>
<pb n="KR4d0238_WYG_002-14a"/>
地僻便知城市隔心清自愛水雲閒障塵不用西風扇<lb/>
香篆溟濛正下闗<lb/>
　　　題汗青軒<lb/>
地禁官清静不譁日長時試小團茶一生只用如椽筆<lb/>
細為君王紀正邪<lb/>
　　　大閲回馬口號<lb/>
前驅小隊立元戎一㸃台星喜氣濃凱奏歸來鈴閣靜<lb/>
精神端已折遐衝<lb/>
<pb n="KR4d0238_WYG_002-14b"/>
　　　芸香亭<lb/>
竹間當日一亭幽瀹茗焚香向此留丹碧只今俱化出<lb/>
獨來戀戀憶前遊<lb/>
　　　密雲亭<lb/>
落花揺曳水溶溶金現兠綿世界容只恐水流雲不見<lb/>
桃源歸路却無蹤<lb/>
　　　傲霜亭<lb/>
霜風吹慘入園林零落堦前滿地金頼有翠蕤堪採摘<lb/>
<pb n="KR4d0238_WYG_002-15a"/>
伴人猶守嵗寒心<lb/>
　　　丁亥嵗予留建康夢登大橋仰視霄漢有金書<lb/>
　　　閣字北斗落落布列其側昨夕夜直坐石渠橋<lb/>
　　　忽見七星低昻正倚秘閣而金書大字儼然夢<lb/>
　　　中所見信知世事皆有定分非偶然也<lb/>
祕宇涵風寒淰淰虚廊侵月静㝠㝠寳章玉座神深地<lb/>
應想誰何㑹百靈<lb/>
青㝠風露飛簷外黄道星辰企翼邉獨倚梧隂心自省<lb/>
<pb n="KR4d0238_WYG_002-15b"/>
十年清夢故依然<lb/>
　　　枕上<lb/>
輾轉孤燈夢不成念家憂國總闗情月明定到棠梨上<lb/>
時有啁嘈格磔聲<lb/>
</p>
<p>
</p>
  </div>
</body>
</text>
</TEI>
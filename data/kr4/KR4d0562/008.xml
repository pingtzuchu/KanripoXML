<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4d0562_WYG_008-1a"/>
欽定四庫全書<lb/>
石初集巻八　　　　　　　元　周霆震　撰<lb/>
　　志<lb/>
　　　戴氏濟美志<lb/>
至正壬辰紅巾冦起官弗能致討反因之以流毒于民<lb/>
上下相蒙列城繼踵淪没郡人戴大賓提千百之衆扼<lb/>
龍泉要衝與賊相持連歲衆寡不敵竟没于兵兄子華<lb/>
明繼之而無投足之地矣遂脫身獨去道廣踰閩間闗<lb/>
<pb n="KR4d0562_WYG_008-1b"/>
航海走京師萬里伏闕上書歴詆時政語頗侵東宫執<lb/>
政為之失色蓋舉朝以言為諱危在旦夕無人敢出口<lb/>
華明不顧萬死直犯龍顔事雖寢亦竒矣由是淹留輦<lb/>
下思顯其叔父之夙心事聞太常錫忠靖贑守陳子山<lb/>
為之銘國破南歸訪余溪上極論京城喪敗之由尚流<lb/>
涕嗚咽不能平如伏殿階日士不當如是邪傳曰國家<lb/>
之敗由官邪也官之失徳寵賂章也余嘗反覆致亂之<lb/>
本在於官邪而寵賂章賞罰失宜姦巧得志故凡尸位<lb/>
<pb n="KR4d0562_WYG_008-2a"/>
承平惟務豐其子女玉帛君臣大義曾不經心一旦盜<lb/>
賊臨之望風迎拜獻妻納女忍恥乞憐猶以智術誇人<lb/>
死不知悔是皆天理絶滅人欲横流所由來者漸矣於<lb/>
此有人焉奮布衣提三尺百戰死冦餘忠被其兄子國<lb/>
危如綫尚求表章之跋涉南北竟得所願蓋廬陵忠節<lb/>
之流風餘韻感人也深故綱淪法斁縉紳掃地之餘天<lb/>
理發見於草茆自然而不可冺吾於是得三人焉章立<lb/>
賢盡室投江死蕭彛翁一再赴學宫井死戴大賓就死<lb/>
<pb n="KR4d0562_WYG_008-2b"/>
得所皆儒者也立賢彛翁死城䧟之日或為立傳或為<lb/>
文祭之凛凛在人耳目大賓率千百疲散遏萬冦之勢<lb/>
於方張㣲華明野草同腐矣華明抱孤憤萬里不死匍<lb/>
匐南歸叔父之忠賴以不冺殆天意也昔韓文公送董<lb/>
生稱燕趙多悲歌慷慨之士猶恐風俗移易今異於古<lb/>
華明展轉涉難厭見蟲沙毅然不受變於俗難矣哉天<lb/>
固存之以扶植廬陵之忠節而昭示來者於無窮也華<lb/>
明朂哉余生長承平茍全亂世杜門養拙二十年名不<lb/>
<pb n="KR4d0562_WYG_008-3a"/>
掛投贈巻中多華明之義之足以得天故録大槩俾廬<lb/>
陵為士者聞之他日太史氏有取焉或可為天下勸<lb/>
　　　石初志<lb/>
周氏自呉將軍建功赤壁子孫散在江東派安成者石<lb/>
門田西始著五世從祖諱因字孟覺登宋紹興辛未進<lb/>
士第益國周文忠公同榜文忠公久相位未嘗一造其門<lb/>
奏疏讓居翰林不就終邵州别駕文忠誌墓其後族蕃<lb/>
地隘分適四方髙祖轉徙來南勤力為生曾祖貲用豐<lb/>
<pb n="KR4d0562_WYG_008-3b"/>
給有餘悉以周貧乏再世朴厚相承先親奮起輩流篤<lb/>
志苦學務發身塲屋卓然不移遭值宋亡浮沈遁迹敎<lb/>
授廬陵永新間學者稱復齋先生皓首甘貧持綸鯁挺<lb/>
事有弗可雖衆所禮貌肺腑至親必面折不少貸後輩<lb/>
率嚴憚之然無藏怒宿怨故逺近咸服其公義理研窮<lb/>
老而不倦夀七十八終于家某賦性疎愚孤介自信生<lb/>
平不能害物寄跡婦氏庸愚徃徃肆侮輙笑而受之室<lb/>
無宿舂晏如也出處隨分褁足時貴之門前聞人頗與<lb/>
<pb n="KR4d0562_WYG_008-4a"/>
其直亂離屢蹈白刃迄無毫髪損若黙佑之者雖刻日<lb/>
定期不有如是之審天理發見至危難而益明夙夜操<lb/>
持恒恐失墜他宗烜赫相繼陸沈不可傴數而吾以挟<lb/>
策獨存斗室扁以石初石門吾初也王粲荆州之賦賈<lb/>
島桑乾之詩楚鍾儀之樂操南音齊太公之五世反葬<lb/>
夢寐徃來于懷時異事殊貧賤奔走兒孫生長不知桑<lb/>
梓為何如侵㝷暮年悔已無及署此斗室以志水木本<lb/>
源庶幾出入起居飲食坐卧如石門在目以發情而抒<lb/>
<pb n="KR4d0562_WYG_008-4b"/>
情也宇宙俯仰參差萬端國書直而史臣殊則豳七月<lb/>
之詩可無作子裾絶而母恩割則李令伯之表不必陳<lb/>
錯父悼東海之歸廣孫䝉隴西之恥長卿封禪之議空<lb/>
留於身後朱序故鄉之語不發於生前於是初之可憾<lb/>
衆矣豈若一間茆屋而祭者之為愈乎後之人勤力詩<lb/>
書嗣守弗替吾固深有望焉而不敢必抑石門之載地<lb/>
志郡城龍脈所從起匪特吾氏之初乃郡城之初也故<lb/>
又謂之城門父老相傳益國公罷相來過見堂宇湫隘<lb/>
<pb n="KR4d0562_WYG_008-5a"/>
親書門帖授别駕云于公之門宜髙畢萬之後必大㓜<lb/>
從先親展省習聞其說故特以示後人<lb/>
　　銘<lb/>
　　　正心堂銘<hi>并序</hi>
　親友劉楚南兄弟作堂東頴之上扁曰正心朝夕循<lb/>
　省來徴銘石西子初周<hi>霆震</hi>為之銘曰<lb/>
心體至㣲欲動情勝覺者約之乃歸於正是心之靈造<lb/>
化胚胎本真不昧衆理兼該三才精蘊具方寸内俄頃<lb/>
<pb n="KR4d0562_WYG_008-5b"/>
之知通乎千載凝冰焦火淵淪天飛變化倐然莫測其<lb/>
機勿謂寂然死灰槁木跬步恩讐雲翻雨覆忿□好樂<lb/>
勃窣以興恐懼憂患起而相承蔽䧟離窮繆迷展轉反<lb/>
而求之初未嘗逺方其縱肆出入無時銛鋒悍馬晝夜<lb/>
交馳及其歛藏澄淵止水衡鑑在焉自無斜倚聲色臭<lb/>
味玩好珍竒紛至迭出卓然不移有美伯仲休于吉祥<lb/>
仁由穀種春意滿腔不險不夷居易俟命傳之子孫必<lb/>
有餘慶<lb/>
<pb n="KR4d0562_WYG_008-6a"/>
　　　暘谷丹室銘<hi>并序</hi>
　羅君朝陽謙謹好學少有能詩聲雅為士流所敬愛<lb/>
　遭世險阨閔隂陽寒暑之失序斯人呼吸疵癘不能<lb/>
　自存慨然修其世業若安期生壺公之為者藏丹於<lb/>
　室暘谷其名厚哉朝陽天地生物之心也是心也在<lb/>
　天為元在人為仁於時為春春者四時生物之始而<lb/>
　暘谷又一日之春也以心之仁體天之元驗四時生<lb/>
　物之始而發揮乎一日之春斯其為丹室也大矣是<lb/>
<pb n="KR4d0562_WYG_008-6b"/>
　宜銘銘曰<lb/>
坎離妙用虎降龍升是為鉛汞九轉丹成達人内觀道<lb/>
進於技惻隠滿腔物我兼濟有美逸士爰世其家盎然<lb/>
一室玉札丹砂暘谷肇名於昭秘㫖乾以一元而為物<lb/>
始庶札瘥者如夕達晨厥施斯溥與物為春徛嗟斯人<lb/>
喪亂羈縶展轉中宵萬感交集隂陽後日知復何如匪<lb/>
寐伊寤怛焉長吁海色東升丹霞射牖載瞻彼蒼拜手<lb/>
稽首丹室之我視此弗違哀哉憔悴匪陽不晞寅賓嵎<lb/>
<pb n="KR4d0562_WYG_008-7a"/>
夷容光奚擇谷云乎哉蒼生命脈虚生白室燁燁其光<lb/>
降福孔偕集於休祥斯詠斯陶介我春酒俾夀俾臧克<lb/>
昌厥後<lb/>
　　　琴隠銘<hi>并序</hi>
　黄冠冲和師姓顔氏以善琴行四方曰琴隠者托也<lb/>
　兵革甫定求至音於焦爨之餘蓋極少矣石初周<hi>霆</hi>
　<hi>震</hi>聞之跫然而喜遂為之銘曰<lb/>
海風吹萬天其譜歟世無人收土之不如伯牙鍾期古<lb/>
<pb n="KR4d0562_WYG_008-7b"/>
今竒遇未習安絃焉知其趣冲和道士若世外來寓名<lb/>
琴隠豈真隠哉泠然鼓之天趣逺引遺音蓬萊妙處自<lb/>
領南薰解慍埀拱巖廊單父之化治不下堂聖賢養心<lb/>
所貴及物被之絲桐可以觀徳歴曠大刼孰為伶倫聲<lb/>
多殺伐絶唱陽春凡此從㳺異於疇昔宜奏和平變其<lb/>
氣質絃次風雅廣推此心仁民愛物成治世音敎化所<lb/>
闗豈云小補毋曰退藏為我再鼓<lb/>
　　　友于堂銘<hi>并序</hi>
<pb n="KR4d0562_WYG_008-8a"/>
　士君子推論人倫極平生之樂無如兄弟始而生長<lb/>
　之相次繼而出入之相須歲月悠長故得盡夫人倫<lb/>
　之所至蓋嘗深思反覆親莫親於父母方其㓜也未<lb/>
　知承順及既成立則定省溫淸左右無方亦云宜矣<lb/>
　然欲養而親不逮者常多愛莫愛於子孫保抱擕持<lb/>
　惟恐失墜然中道而棄捐者不少至於同氣則父母<lb/>
　前襟後裾左提右挈衣同服而食同案學連業而逰<lb/>
　共方頡頏青春休偃白日何願之不遂何樂之能易<lb/>
<pb n="KR4d0562_WYG_008-8b"/>
　而可以玩視乎余自交劉以來辱良友持志顧盼周<lb/>
　旋為忘年為莫逆其兄持盈静重不矜雅淡有守持<lb/>
　志見幾明敏勤勞自任遺兄以安搆堂廬東援周書<lb/>
　君陳之義扁曰友于焚香煑茶種花蒔竹日相聚笑<lb/>
　樂無間言如影隨形如響應聲如膠投漆中如魚得<lb/>
　水放情江海之上酧接庶務商畧古今攬衣侵晨篝<lb/>
　燈夜永意適忘倦率以為常膝邊佳兒長伯友訓飭<lb/>
　端嚴次仲恭繼伯氏後客至觴詠必誘之盡言以觀<lb/>
<pb n="KR4d0562_WYG_008-9a"/>
　其所操一語㣲中即歎賞竟席作興鼓舞期於有成<lb/>
　皆友于之推也惜其得年纔五十一未究所懷殁後<lb/>
　兵興故居瓦礫伯友兄弟備嘗艱阻幸弗棄基堂構<lb/>
　重新慨念二父出其存時堂中和授簡徴銘顧余衰<lb/>
　年交逰零落感故人之有子揆鮮終而疚懷上下古<lb/>
　今難平者事馬伏波邊郡田牧佐漢中興考其書戒<lb/>
　嚴敦則大才晚成伯兄必不及見諸葛武侯躬耕南<lb/>
　陽身都將相而瑾恪分處魏呉南北隔絶由是觀之<lb/>
<pb n="KR4d0562_WYG_008-9b"/>
　雖功名蓋世兄弟之愛不得以取多於天鄭莊公弗<lb/>
　制叔段至於出逐京城四方餬口武安侯謂漢丞相<lb/>
　尊不可以兄弟故私撓自坐東向由是論之雖有人<lb/>
　民社稷尊位重禄兄弟之義不能無憾於人求其友<lb/>
　愛純篤始終不渝惟元魏楊司徒兄弟交盡其歡年<lb/>
　老並登台鼎椿毎近出或日斜不至津不先飲津為<lb/>
　泗州椿在京宅四時嘉味輒因使次附之未寄不先<lb/>
　入口大常卿崔孝芬天性慈厚弟孝暐盡恭順之理<lb/>
<pb n="KR4d0562_WYG_008-10a"/>
　雞鳴而起且溫顔色一錢尺帛不入私房及河東節<lb/>
　度使栁公綽處家嚴肅有條平旦集于中門與弟公<lb/>
　權及羣從弟一再會食終日不離二十餘年未嘗改<lb/>
　易昭乎流風餘韻在公卿間卓立相髙若合符節後<lb/>
　來司馬文正公篤愛伯康奉之如嚴父保之如嬰兒<lb/>
　情事尤其深至夫如是然後無愧而亦豈易能哉况<lb/>
　經喪亂之餘倫紀廢壞布衣閭巷能不為勢利所奪<lb/>
　存心友于者幾希今兹浹洽一堂少長雍睦伯友練<lb/>
<pb n="KR4d0562_WYG_008-10b"/>
　習世務身繫安危不遑寜處仲恭謙約周慎綜理家<lb/>
　庭毫髪無私惟兄是聽兄以追述父志舉觴夀母次<lb/>
　第嫁婚玉雪諸郎駸駸讀誦又有以埀裕於後庶幾<lb/>
　厚人倫美教化逺近聞風興起顧不愈熾而愈昌邪<lb/>
　僕老無能繹其祖子孫三世交情喟然韓文公叙馬<lb/>
　北平之語遂不辭執筆勉而進之銘曰<lb/>
人之有生蓋與物異骨肉之親本同一氣書紀令徳必<lb/>
曰孝恭友于斯何情之所鍾伯塤仲箎玉昆金友賀言<lb/>
<pb n="KR4d0562_WYG_008-11a"/>
康莊如足于手陵谷髙深有時變遷兄弟之好金石同<lb/>
堅日月徃來有時薄蝕兄弟之歡終始無斁式燕且譽<lb/>
悉出於天涵溫和樂扶持顛連<hi>闕</hi>　　　韋家花謝扇<lb/>
外無塵烏衣<hi>闕</hi>　逍遙聴雨彷彿二蘇桃園飛觴太白<lb/>
其徒京兆枯榮魯山乳湩古今竒聞沛若泉湧世或致<lb/>
傷患始争財俯仰髙厚獨何心哉斯堂所存聖賢簡䇿<lb/>
寵賜萬金誓不與易婉辭㣲㫖攟摭磨研於粲啟發有<lb/>
嘉披宣參商稗文豈容過目常棣雅歌玩潜熟復夀觴<lb/>
<pb n="KR4d0562_WYG_008-11b"/>
爰舉慈顔伊和施于孫子服膺靡他二父聲靈昭昭孔<lb/>
有斯堂斯人相與悠久<lb/>
　<lb/>
　<lb/>
　<lb/>
　<lb/>
　<lb/>
　石初集巻八<lb/>
</p>
<p>
</p>
  </div>
</body>
</text>
</TEI>
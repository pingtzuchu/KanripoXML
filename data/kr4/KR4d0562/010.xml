<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石初集巻十</head>
    <p>
<pb n="KR4d0562_WYG_010-1a"/>
欽定四庫全書<lb/>
　石初集巻十　　　　　元　周霆震　撰<lb/>
　　題跋<lb/>
　　　閱晏彦文所論王生江南野史<lb/>
　郡人有王炎登者濫名忝宋季士流鬻爵登仕著江<lb/>
　南野史不録文丞相以吕文煥賣降為不得已晏彦<lb/>
　文按春秋追論之雖難掩廬陵之愧愈於知而不言<lb/>
余平生寡合自信朴愚毎閱陳夀魏志及王介甫讀史<lb/>
<pb n="KR4d0562_WYG_010-1b"/>
詩未嘗不反覆嗟歎掩巻流涕盖古今興廢之際談者<lb/>
惟務趨時諱稱先代故忠臣義士多泯没不傳而姦巧<lb/>
横行子孫根固數世之後豈復有公論哉殊不知經史<lb/>
昭日月成湯慚徳仲虺終不敢以為無夷齊餓於首陽<lb/>
仲尼表而出之為萬世勸雖春秋亂賊接跡戰國七雄<lb/>
並争然而天理流行未嘗止息秦漢而降如魯仲連當<lb/>
世利紛紜之㑹寜甘死蹈東海義不帝秦管㓜安避難<lb/>
遼東三十年終老魏都心存漢室百世之下聞者莫不<lb/>
<pb n="KR4d0562_WYG_010-2a"/>
興起此豈有使之者哉抑又有大於此者漢興規模宏<lb/>
逺矣蕭何治未央宫壯麗宜也而髙祖怒曰天下洶洶<lb/>
未知何定唐建成元吉之死人倫大變前所未有史臣<lb/>
曲意掩䕶而大宗命直書之范質循規矩惜名器宋初<lb/>
賢相也而欠周世宗一死公義㫁自太宗此皆創業埀<lb/>
統之君極人情所不敢言而慨然出諸口卓為異代信史<lb/>
曷嘗有所避忌哉江南自革命以來學校碑刻悉刋去<lb/>
宋年號朝廷初不知其所為仁宗在東宫一日問左右<lb/>
<pb n="KR4d0562_WYG_010-2b"/>
文丞相何如對者皆貶其不知天命仁宗作色曰如卿<lb/>
所言則馮道却不是忠臣矣衆恧屛氣相視惕然信公<lb/>
日見表彰揚於内外臨御之日語廷臣曰儒者握綱常<lb/>
如拳盖為信公而發由是復興科舉一代禮樂蔚然有<lb/>
光天理之在人心千萬世如一日詎不信乎凡具耳目<lb/>
者曷不於此觀之鄙夫盗竊儒名不啻犬彘誠如許昌<lb/>
靳裁之所言使其人存不與同中國况得以汚君子齒<lb/>
舌哉<lb/>
<pb n="KR4d0562_WYG_010-3a"/>
　　　附録蕭彛翁碑隂<lb/>
吾不識盧景宣其先山東人隨父来南父殁于官貧甚<lb/>
事母以孝聞一日於友生晏彦文家閱夏道存所撰蕭<lb/>
彛翁墓誌彦文從旁歎曰厚哉盧景宣㣲斯人彛翁不<lb/>
傳矣昔受學於彛翁參政全子仁討紅巾時辟彛翁行<lb/>
軍參謀全貪暴自用彛翁具員耳戊戌城䧟全奔贑彛<lb/>
翁義不辱約録事張元祚同死張降彛翁一再赴學宫<lb/>
井死𦵏讀書臺下逼近城墻閱十有五載發卒修城景<lb/>
<pb n="KR4d0562_WYG_010-3b"/>
宣客鎮守軍帥歐氏大懼浸没請于歐令卒伍物色訪<lb/>
求得之草莽間棺衣悉化白骨儼然捐嵗俸白金若干<lb/>
改𦵏如禮夏先生為文以傳不朽厚哉景宣之為人也<lb/>
嗚呼師道之不行久矣始學涵育薰陶若嬰兒之望長<lb/>
稍識趨向即視其師如路人欺其交㳺侮厥父母或僣<lb/>
臯比之席或彎射羿之弓固不待死而背之也彛翁死<lb/>
義無後倉卒旅殯陵谷改移景宣追悼久而益堅見諸<lb/>
行事難矣哉近世有避兵走死赤日黄塵瘞道側同行<lb/>
<pb n="KR4d0562_WYG_010-4a"/>
者歸告其子事定令偕徃收殯子邈然置之弗問又有<lb/>
逃竄將出境候者失期顛踣而返自度不能活一夕䧟<lb/>
首空池淤泥中俯伏死槁屍池邊其子客居曠嵗嬉笑<lb/>
自如彼二人者既不能免父於難距死所可百里委棄<lb/>
泯滅未嘗一動其心較之景宣師友間何啻霄壤吾固<lb/>
繫此於彛翁後匪徒著景宣之賢因以警天下為人子<lb/>
者<lb/>
　　　彭九萬妻死冦本末<lb/>
<pb n="KR4d0562_WYG_010-4b"/>
至正壬辰紅巾冦禾川省掾陳允中率官民堅守辟九<lb/>
萬行軍鎮撫晝夜勤勞冦方竸時九萬馳馬白上官嚴<lb/>
設方畧其配李氏促具食勞軍士氣倍増戰大捷冦退<lb/>
居民安堵婦人倉卒出此亦大竒哉明年十月湖北五<lb/>
溪苗獠詭辭助順突入城焚廬舍掠民財倉皇奔竄死<lb/>
者相藉李氏及其子友諒女秀瑛俱被執驅之行不從<lb/>
脅以白刃不動問所求罵曰狗彘吾死吾節斯已矣何<lb/>
求遂母子皆遇害因憶歸附後禾川變起丁丑屠城相<lb/>
<pb n="KR4d0562_WYG_010-5a"/>
傳有趙氏婦抱嬰兒匿州學禮殿北兵搜得彊汚之不<lb/>
可死于禮殿之南事定母嬰兒血糢糊影留殿階不滅<lb/>
剗去復存學官述以文立石為後來勸嗟夫節義者人<lb/>
之所敬也彼趙氏得於傳聞士猶稱述懼其泯况李氏<lb/>
名家始戰勝却賊有佐助功卒守節母子同死視趙氏<lb/>
殆將過之夫賢又能歸骨于封鄉之南臺山本末可徵<lb/>
如傳其又可泯邪千載之下猶使人追慕而起敬也余<lb/>
既髙李氏之義又重惜九萬厄於天而至此極故為辭<lb/>
<pb n="KR4d0562_WYG_010-5b"/>
以哀之<hi>其辭亡</hi>
　　賛<lb/>
　　　番陽潘母胡氏賛<hi>并序</hi>
　胡氏儒家子天性純至配番陽潘希古事舅姑以孝<lb/>
　聞至順辛未大疫希古病且殆胡氏黙念曰在室惟<lb/>
　三兒長纔九嵗次七嵗次四嵗無内外懿親夫萬一<lb/>
　不幸兒將何屬乃涕泣毁容自誓焚香祝天曰潘氏<lb/>
　興廢係夫存亡若命數在天不可逃願以妾代夫身<lb/>
<pb n="KR4d0562_WYG_010-6a"/>
　庶幾宗緒不墜妾雖死實甘心焉禱訖希古遂甦胡<lb/>
　氏後五日死希古日夕哀念恒恐幽冥有負凜凜焉<lb/>
　長育諸子至於成立官學校以夀終其適長景岳為<lb/>
　安成邑佐撫掌兵燹之後民賴以生家甚貧篤志有<lb/>
　守金玉貨財凡可欲之物填委輻輳一毫不以經心<lb/>
　縉紳接迹誅夷獨超然刀鋸斧鉞之外古所謂剛者<lb/>
　殆近之矣非此母不生此子故并及之<lb/>
賛曰夫妻子母之屬人倫至重喪夫而自誓守義史傳<lb/>
<pb n="KR4d0562_WYG_010-6b"/>
徃徃有之未聞籲天以代夫死而憂深思逺在於後嗣<lb/>
者當其倉卒捐生慨然引决既婦道之所難而憂及後<lb/>
人知有夫而不知有已尤母道之罕見婦道也母道也<lb/>
俱有以異於人一念之烈自天祐之克昌厥後而其子<lb/>
之樹立皆人所難此天道之自然也向使夫存而子莫<lb/>
能訓子壯而無以顯其親則天道為不可知矣感應之<lb/>
理彌久而益著天定可必豈不信乎<lb/>
　　　碧溪賛<hi>并序</hi>
<pb n="KR4d0562_WYG_010-7a"/>
　廬陵多佳山水都其勝者曰横溪距郡宻邇歐陽文<lb/>
　忠之先宰樹在焉小溪環流映帶如練友人蕭貴卿<lb/>
　居之取碧溪自况其季子恒從余㳺請究其義余嘗<lb/>
　升髙四望涉溪之源休於江滸慨昔賢之不作居是<lb/>
　間者豈偶然者將覈斯名於稱情固當引而伸之也<lb/>
賛曰水生天一萬有之初瀦為池沼匪為江湖山下出<lb/>
泉放乎四海望洋無垠其淵有漼泉之始達演而溪流<lb/>
盈科而進有本不休夏潦春霖奔湍駭浪左决右衝固<lb/>
<pb n="KR4d0562_WYG_010-7b"/>
難具狀殆其定也表裏湛然源流一碧玉潔冰堅泥沙<lb/>
潜藏潢潦逺去碧者其天性真呈露智人於此適興陶<lb/>
情爰漱我齒爰濯我纓清風在懷載色載笑明月無心<lb/>
放歌埀釣漉溪而釀秋桂始花汲溪以石石鼎春茶弗<lb/>
激弗揚斯澄斯瑩水云乎哉我天其性逍遙容與或淺<lb/>
或深中心黙契朝夕洗心持之以平視溪猶鏡隨流應<lb/>
之周流涵泳存之於淡溪静匪愚滌除垢濁漸漬紆餘<lb/>
什伍閭閻傍沾沛澤以溉釡鬵以豐稼穯越若子職譬<lb/>
<pb n="KR4d0562_WYG_010-8a"/>
之派分伯也幹蠱季也崇文施於諸孫沐浴其滸夢寐<lb/>
吾伊青燈夜午遡泉達海其不在兹樂夫天者益廣其<lb/>
施峩峩文忠榮顯此始紹述髙風尚其敬止<lb/>
　　　歐陽氏畫舫圖賛<lb/>
掬指之舟恒昧夫先備千金之壺毎捐於既濟此古人<lb/>
所以傾覆相繼圖畫舫者誰歟驚風濤於平地斯人也<lb/>
深謀逺慮居安思危凜乎臨淵而欲墜夫然後免禍於<lb/>
干戈之際宜其坐觀冒利涉險深得歐陽子之㣲而沐<lb/>
<pb n="KR4d0562_WYG_010-8b"/>
浴膏澤歌詠勤苦黙契太史公之遺意猗歟休哉弗畏<lb/>
入畏<lb/>
　　　周尚易出軍圖賛<lb/>
執弓矢者其容舒鞚鞍馬者安以徐指揮左右而坐自<lb/>
如不知者將以為輕羊膓九折之險知之者則見其胸<lb/>
中兵甲之有餘遡而求之非有得於漢廷傅介子之意<lb/>
氣能若是歟<lb/>
　　　張梅間寫真賛<lb/>
<pb n="KR4d0562_WYG_010-9a"/>
丰神灑然談辯鏘然鍾王筆法姚賈吟編昔也諸侯之<lb/>
賓客今焉偶地以周旋不知者將槩以脂韋之類知之<lb/>
者則見其玩世而神全噫此之謂杜徳機殆自適其天<lb/>
者乎<lb/>
　　　琴隠寫真賛<lb/>
潜心自逺其神全寓物恒平其智先飄飄乎一琴一鶴<lb/>
殆無入而不自得焉<lb/>
　　　自賛<lb/>
<pb n="KR4d0562_WYG_010-9b"/>
承平少壯竟絶迹於鳴珂遲暮艱危屢脫命於干戈端<lb/>
已而不矜重交而不阿長貧孤立適興詠歌生平無害<lb/>
物之意恒簡静而謙和方寸間其或得於天者稍多<lb/>
　　祭文<lb/>
　　　黄尚書幕府伍經歴祭旗文<lb/>
國家用兵五年四方次第平余從尚書奉詔出都門天<lb/>
戈所加無不定順狡焉小醜敢抗大邦皇威顯臨其黨<lb/>
之毒于永新者既不逺二百里而送死安成伊邇何恃<lb/>
<pb n="KR4d0562_WYG_010-10a"/>
而猶陸梁方今秋令司刑金為兵氣諸軍順時進討其<lb/>
成厥勲嘉謀僉同穆卜允恊大旗卓建所以明號令肅<lb/>
觀瞻掲日月而光華之祀事孔嚴重王命也皇天后土<lb/>
洞鑒丹心惟神其歆相我必濟<lb/>
　<lb/>
　<lb/>
　<lb/>
　<lb/>
<pb n="KR4d0562_WYG_010-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石初集巻十<lb/>
</p>
<p>
</p>
  </div>
</body>
</text>
</TEI>
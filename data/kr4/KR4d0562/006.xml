<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石初集巻六</head>
    <p>
<pb n="KR4d0562_WYG_006-1a"/>
欽定四庫全書<lb/>
　石初集巻六　　　　　　元　周霆震　撰<lb/>
　　序<lb/>
　　　吉水州新城序送都事諤卜都拉<lb/>
兵興連年生靈塗炭日甚相國陳公之定江西也専以<lb/>
愛民為心便民之政靡不脩舉故公治洪而洪城増徙<lb/>
九江而九江之城建凡以為民也樞宻熊公以相國腹<lb/>
心之寄分治五郡城池之益廣與崇方事不煩而民益<lb/>
<pb n="KR4d0562_WYG_006-1b"/>
附吉水屬邑水陸來徃之衝民無以為固樞宻按圖度<lb/>
地曰吾職也都事呉某其徃城之經始季秋畢以良月<lb/>
春秋傳火見致用水正而栽之義葢脗合焉髙卑厚薄<lb/>
溝洫土方逺邇事期徒庸財用各適其宜開一郡之壯<lb/>
觀於下流隠然方城漢水之勢於是邑之埀髫戴白脫<lb/>
乎鋒鏑之懼投諸袵席之安都事之心樞宻之心也樞<lb/>
宻之心相國之心也傳曰以佚道使民雖勞不怨以生<lb/>
道殺民雖死不怨殺者都事是役充其惻怛慈惠由樞<lb/>
<pb n="KR4d0562_WYG_006-2a"/>
宻以達于相國同一愛民之心佚道也生道也其可忘<lb/>
耶按樞宻之鎮是邦視民如子都事實左右之其律已<lb/>
亷介論建不阿遇事明决數從征伐出竒訃活人死地<lb/>
所至有聲吉水版築之餘一新州治興學校復流徙宿<lb/>
弊盡蠲皆深識大體郡邑賢者美其事屬予序之予索<lb/>
居日久何能重輕然樂道人之善遂執筆不辭<lb/>
　　　送劉𢎞畧逺逰序<lb/>
余昔未壯時見士之懷才抱藝有志四方白首而未遂<lb/>
<pb n="KR4d0562_WYG_006-2b"/>
者徃徃悲歌慷慨悵然負其平生不勝徃日之悔故凡<lb/>
後進之彥邂逅相遇必勉之以不可不出出之不可後<lb/>
時又必申其平生悔恨之意而願望之若已事之不可<lb/>
緩間亦為余上下極論余方盛氣自許以為宇宙分内<lb/>
何事不可為在所建立耳何至是耶囘首三十年風霜<lb/>
百態心事落落老已先之雖伏櫪千里此志尚存而聞<lb/>
雞起舞之狂不為世故消磨者無幾矣夫然後知其人<lb/>
之志為可感也余友劉𢎞畧淵源家學有志盛年疏通<lb/>
<pb n="KR4d0562_WYG_006-3a"/>
不羣竒氣横出所至無不欣慕願交一日别余逺役將<lb/>
極泰山黄河之髙深以發舒胸中所藴余聞而壯之於<lb/>
是取昔之人有志未遂而以告余者與余之不能自拔<lb/>
低徊以至於今者反覆陳之以為𢎞畧助𢎞畧其勉之<lb/>
矣吾鄉固多出者而鮮以儒術聞訃其足跡所經殆將<lb/>
遍天下至于山川形勝人物氣概古今壯觀名賢志士<lb/>
之所從出則茫然孰何豈為不暇問就使能問亦不及<lb/>
知徒追逐妄走而已果若此復何以出為哉吾固謂出<lb/>
<pb n="KR4d0562_WYG_006-3b"/>
者之未必賢賢者之不能出使人毎致恨於事㑹之難<lb/>
齊也今𢎞畧挾儒術以徃周流博覽登髙能賦鄒魯之<lb/>
絃歌揖遜燕趙之慕義彊仁舉足以充其耳目無歎老<lb/>
嗟衰之意有青雲自致之資將之以慎宻達之以優柔<lb/>
豈無傾葢而指廩者乎豈無别東家而西家待贐者乎<lb/>
又豈無握手出肺肝相視恨相見之晚者乎固不待决<lb/>
之蓍龜而遇可必也雖然吾所願於𢎞畧者猶有説焉<lb/>
詩不云乎維桑與梓必恭敬止古人事親愛日逰必有<lb/>
<pb n="KR4d0562_WYG_006-4a"/>
方良有以也以子之才得天下之士而友之顧盼間乗<lb/>
堅驅良如持左契相符不翅過尚毋曰何所獨無芳草<lb/>
其必有方之義愛日之誠為心是則逰之善者而吾所<lb/>
為深致意也𢎞畧念之<lb/>
　　　美永豐縣尉周誠甫詩序<lb/>
徃年羣盗縱横馬將軍持郡檄領兵吾里控制安成永<lb/>
新之衝時則周君誠甫以佐州長收復城池功擢巡檢<lb/>
實左右之幕府初開冦鋒再折士各懷才自負誠甫妙<lb/>
<pb n="KR4d0562_WYG_006-4b"/>
年善騎射膽氣過人潜身衆中未嘗與行伍較優劣一<lb/>
日戰汶西石門冦酋挺刃突出引弓仆之轉而前仆者<lb/>
奮起擊馬後回轡斬首躍馬復進手斃十餘人追奔數<lb/>
里冦披靡不能支比還甲裳皆赤馬公曰壯哉良將也<lb/>
自是毎出必俱賊望旗引避事聞監郡辟永豐尉後值<lb/>
馬公他出誠甫留南從容矢石間恒以少擊衆幾死者<lb/>
數終不少貶其初雖餘孽未殱然相戒不敢輕犯自癸<lb/>
已夏迄乙未冬吾里閭閻畎畆父母兄弟妻子得相保<lb/>
<pb n="KR4d0562_WYG_006-5a"/>
者皆馬公所賜而誠甫之用力尤多余初未識誠甫意<lb/>
所交燕趙豪俠酒酣呼鷹射鴈叱咤風生視吾輩土苴<lb/>
爾送客呉子剛門外一揖得之開口談詩粹然退讓君<lb/>
子也然後知向之慷慨激烈出萬死不顧一生皆理義<lb/>
所發夫惟有得於理義故知綱常大義不可渝彼嗜利<lb/>
偷生者不可同年而語明矣諸賢相與歌詠其美俾予<lb/>
序之若誠甫從事之勤自當見知於上余賤且老何足<lb/>
以盡誠甫哉雖然觀風者必有取焉或足為方來勸遂<lb/>
<pb n="KR4d0562_WYG_006-5b"/>
執筆不辭<lb/>
　　　張梅間詩序<lb/>
余昔以詩文謁桂隠劉先生時張君梅間出其門年甚<lb/>
少已工吟詠尤善行草書意氣相期若古燕趙悲歌慷<lb/>
慨何事不可為䘮亂重逢劉先生没已久余與張君亦<lb/>
俱老矣獨吟思未落展巻求評余何足以知君余僅守<lb/>
故步何足以知君然有感焉近時談者尚異糠粃前聞<lb/>
或冠以虞邵菴之序而名唐音有所謂始音正音遺響<lb/>
<pb n="KR4d0562_WYG_006-6a"/>
者孟郊賈島姚合李賀諸家悉在所黜或托范徳機之<lb/>
名選少陵集止取三百十一篇以求合於夫子刪詩之<lb/>
數一唱羣和梓本散行賢不肖靡然師宗以為聖人復<lb/>
起殆不可易余何人也而敢與之言哉因君善鳴觸我<lb/>
浩歎夫詩樂也發於情也情之類有七隨其所發而形<lb/>
於言故感人易入而入人深曷嘗布置先後若律令條<lb/>
格秩然不可易哉考之三百篇是矣今之談者徃徃承<lb/>
訛踵謬轉相迷惑没溺而不自知吁其可駭也夫其亦<lb/>
<pb n="KR4d0562_WYG_006-6b"/>
重可悲也夫君之作出入諸名家浩蕩如潮磊落如星<lb/>
如車馬風帆翕忽變化時或抑揚反覆又若山陽之笛<lb/>
倚風獨奏聞者自不能為懷而一以平易出之瀏瀏乎<lb/>
其有遺音佳處雖古人不讓由其情性超越識趣開朗<lb/>
故屹立衆楚不變其夙心余交君數十年涉難幸無恙<lb/>
君思致不倦益工余愧君多矣獨恨不得復起劉先生取<lb/>
正以袪前所陳者之惑而使後人聞之君之作異日必<lb/>
傳固不待余評也<lb/>
<pb n="KR4d0562_WYG_006-7a"/>
　　　贈曾億韶州省父序<lb/>
予友彭貫思少負磊落倜儻之資徃來公卿貴人如布<lb/>
衣交持耿耿逰四方所至恒必有合頃嵗客嶺海遭亂<lb/>
淹留妻子甘貧故廬道逺消息絶相傳或異浮沉竟莫<lb/>
知去嵗之春其鄉變起肘腋家殱焉長子曾億適婦氏<lb/>
幸脫㷀然不顧萬死奮起復讐雖未盡如意然聞者莫<lb/>
不壯之貫思去時曾億年纔十二今二十有五齡矣間<lb/>
闗變故志趣益堅會音書韶南來父蹈危機無恙急附<lb/>
<pb n="KR4d0562_WYG_006-7b"/>
舟西上謁焉行有日别余求贈言余感其父子懸隔千<lb/>
里曠嵗時涉難不死相見且有日蘊蓄憤惋以俟宇内<lb/>
之清天於善人未必無意也山川悠逺舉足荆榛慎無<lb/>
以千鈞一髪之身行殆道曲江公邑里再拜披心孝子<lb/>
與忠臣類也其必有以相子彭氏未艾之福將由此卜<lb/>
之<lb/>
　　　邑掾劉以輔亷能序<lb/>
自兩漢盛時列郡多良二千石然必資賢掾以左右之<lb/>
<pb n="KR4d0562_WYG_006-8a"/>
張敞以掾不按事而致之法呉祐謂觀過知仁其已然<lb/>
之迹今皆可見葢守令治郡縣凡事總其大綱至於斟<lb/>
酌進退别淑慝决嫌疑絶壅蔽使閭里無歎息愁恨之<lb/>
聲椽之所係為尤重任是職者夫豈易哉數十年來貪<lb/>
冒相承其痛有不忍言者新朝更化守令之選得人居<lb/>
多掾吏互遷宿弊斯革東平劉君以輔因父吏瑞金家<lb/>
焉掾于贑素以亷能著聲稱於是由贑調廬陵廬陵劇<lb/>
縣也臨以大府治當驛途簿書期會日不暇給達官貴<lb/>
<pb n="KR4d0562_WYG_006-8b"/>
人之迎送相接於風雨寒暑而不敢告勞懷姦挾詐之<lb/>
徒又相與投間抵隙以攻其短前後至者鮮不病焉以<lb/>
輔精白一心勤勞朝夕縣令又賢而明聲應氣求雍容<lb/>
一堂之上事至立决如燭照數計造庭累千百無留㳺<lb/>
刅恢恢乎恒有餘地縣豈真難治哉乏亷能爾余嘗即<lb/>
耳目睹記守令之稱職者徃徃有之察諸掾曹某也厚<lb/>
其資某也巧於進某也以事去某也不能芘賴其後人<lb/>
欲求剛直奉公不撓不變如劉君以輔之為甚不多見<lb/>
<pb n="KR4d0562_WYG_006-9a"/>
也以輔勉乎哉恤凋瘵之餘推惻隠之實行見農桑被<lb/>
野雞犬相聞禮樂敎化興起於安居樂業之中孰非君<lb/>
之賜由縣而州由州而府而省憲青紫拾芥列位縉紳<lb/>
其進未可量也又豈廬陵止哉吾固願見在庭有同志<lb/>
者幸以是告之<lb/>
　　　劉能翁入蜀省父序<lb/>
蜀於天下為至險凡山川風氣水陸所經固不待身親<lb/>
其間槩可識矣然地大物衆百貨所都四方咸走集焉<lb/>
<pb n="KR4d0562_WYG_006-9b"/>
近年逰宦徃來無不得意大率視如康莊吾安成柘溪<lb/>
徃者特盛徃而挾所長公卿間買田築室若將老焉則<lb/>
清叔其最於是二十有八年矣方清叔徃逰時能翁甫<lb/>
九嵗出入起居母訓是式年十六即慨然念父不憚數<lb/>
千里致其迎養之誠諸公貴人之愛清叔者方膠固莫<lb/>
解俾其母子俱來能翁歸母不可徃溫凊之恭兩不容<lb/>
釋乃間嵗一造父所期以必歸俯仰二十年視其志如<lb/>
一日今年春予來溪上始識能翁聽其言不覺前席又<lb/>
<pb n="KR4d0562_WYG_006-10a"/>
聞旦夕再徃求一言自朂庻幾慰恱其親昔天長朱夀<lb/>
昌七年知念母求之五十年上下四方流離險阻同州<lb/>
之遇夀昌亦已老矣能翁年富志確人事盡而天理自<lb/>
見將見綵服囘車父前子後指某丘某水之逰釣道故<lb/>
舊而歎樂親戚在焉墳墓在焉夫妻子母之屬父祖子<lb/>
孫之慶雍穆一堂鄉人歎息而言曰是母之賢也始終<lb/>
一節及其子之有成是子之孝也數千里徃復頻年竟<lb/>
得以遂其志是父之慈也不必久客思故鄉於異日而<lb/>
<pb n="KR4d0562_WYG_006-10b"/>
悠然江山吾土之懷此風俗之勵也不知夀昌當日母<lb/>
子之歡還及此否蜀士大夫多賢者試以余言質之其<lb/>
亦有不待言而勉清叔以歸者乎詩云維桑與梓必恭<lb/>
敬止靡瞻匪父靡依匪母能翁有焉邑之士凡久於蜀<lb/>
者其亦為予誦太白之語箴之曰錦城雖樂不如還家<lb/>
　　　劉遂志詩序<lb/>
詩自虞廷賡歌以至風雅頌皆本性情故其為言易知<lb/>
而感人易入興觀羣怨葢有不期然而然者漢世去古<lb/>
<pb n="KR4d0562_WYG_006-11a"/>
未逺若東都賦後五篇及蘇李相贈荅與夫十九首之<lb/>
作徃徃平易近情義味淵永讀之者悠然有契於心魏<lb/>
晉以降變而辭㳺氣卑而聲促唐初始革其敝至開元<lb/>
而極盛李杜外又各自成家宋世雖不及唐然半山東<lb/>
坡諸大篇蒼古慷慨激發頓挫抑揚直與太白少陵相<lb/>
上下後来作者其能仿彿之邪近年風氣益漓士習好<lb/>
異妄庸輩剽聞先進一二語遂謂宋詩舉不足觀棄去<lb/>
之惟恐不逺専務直致傲然自列於唐人後生小子争<lb/>
<pb n="KR4d0562_WYG_006-11b"/>
慕效之相率以歸於淺陋詩之道固若是乎哉友人劉<lb/>
遂志自㓜嗜吟頗不為流俗所變徃年同客城西雅相<lb/>
好不幸死亂兵間其季子孚從余逰一日出所編遺稿<lb/>
余欣然讀之愛其情事真切音節諧婉如行雲流水無<lb/>
纎芥凝滯時出警語他人苦思所不能得意處尤在七<lb/>
言長句旁搜逺取浩乎沛然胸中之耿耿將盡吐而襍<lb/>
陳之不少厭彼溺志他岐肆為誇誕者又孰得而涯涘<lb/>
哉因念平生交逰亂來零落殆盡故家文獻求千百之<lb/>
<pb n="KR4d0562_WYG_006-12a"/>
一二於其子若孫茫然不知所對或因以見踈而反獲<lb/>
戾焉世道之可感如此若遂志可謂有子矣惜巻中盡<lb/>
載酬荅自著者罕有聞為可恨耳孚之兄升好學警敏<lb/>
凜乎乃父之作之散亡勉旃詩之傳其在此也<lb/>
　　　送李仲𢎞再徃西安序<lb/>
李氏子仲𢎞昔從余學性警敏少所屈下卓犖不可羈<lb/>
兵興以來慨然出身行陣族賴以完海内平督府調發<lb/>
從主帥濮公鎮西安當西上未趣裝時鄉人少忿争事<lb/>
<pb n="KR4d0562_WYG_006-12b"/>
達於府去後獄詞連延府檄徴就辨事畢復西親友之<lb/>
能文辭者集歌詩以贈匆匆來别求叙巻端余交其祖<lb/>
子孫凡四世閭里干戈之後半為丘墟是宗屹立其間<lb/>
如龍驤泛海雲濤出沒竟抵安流如駿馬决踶按轡羊<lb/>
膓九折徐就康莊仲𢎞一再西行壯嵗盛氣無漁陽摻<lb/>
撾之歎有新豐呼酒之豪囘視故鄉前人之澤逺矣勉<lb/>
旃此去毋易視同列或起禍端毋忽老成之言恐貽後<lb/>
悔毋惑邪佞而侵以驕奢毋為權勢所臨而失其所守<lb/>
<pb n="KR4d0562_WYG_006-13a"/>
小心事上御下以恩鞍馬弓刀固屬分内暇稍親簡䇿<lb/>
足以開發其聰明應接無失親年喜懼子能受書間嵗<lb/>
一到家鄉以慰荅迺翁扶持嗣續不墜家聲丈夫不必<lb/>
局促效轅下駒故應爾也關中多漢唐碑刻搜求一二<lb/>
寄我乃見不㤀嵗在著雍敦牂孟春之月石初周霆震<lb/>
書<lb/>
　　　晏彥文詩序<lb/>
晏氏子彥文㓜頴悟有志世味泊如稍長即留意筆墨<lb/>
<pb n="KR4d0562_WYG_006-13b"/>
間出遇里巷兒童毎羞與伍通家多一時知名士侍立<lb/>
㤀疲余留城西迺翁梅間遣其來學與之講析經義欣<lb/>
然㑹心觸類而通時有啓人意者於詩尤感發故酷嗜<lb/>
吟<hi>闕</hi>　　　　余亦器之朂其勉力勿怠庶進境以底<lb/>
于成癸卯春顛沛風塵東西奔竄漫不知存否何如乙<lb/>
巳余客横溪來拜館下意此道必廢試叩之猶前日之<lb/>
彦文也出所作袖中亹亹焉律詩首尾舂容規制平妥<lb/>
選體跋涉上下有情七言古句收攬鋪張浩蕩不乏巳<lb/>
<pb n="KR4d0562_WYG_006-14a"/>
極可愛但律詩意次沈著馴習尚多激昂處絶少選體<lb/>
當令語近意逺涵泳優㳺自然有得長篇氣骨不可少<lb/>
中間轉換要須突兀起伏變化前後照應使有歸宿方<lb/>
是本色只滔滔寫去多亦奚為大扺古人之作雖若甚<lb/>
平然托興㣲婉反覆求之方見其不可及若曰辭而已<lb/>
矣豈足言詩從逰諸生自信莫若吾子迺翁四十年知<lb/>
已吾子慎思之吾所望於方來未止此<lb/>
　<lb/>
<pb n="KR4d0562_WYG_006-14b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石初集巻六<lb/>
</p>
<p>
</p>
  </div>
</body>
</text>
</TEI>
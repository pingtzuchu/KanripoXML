<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石初集巻二</head>
    <p>
<pb n="KR4d0562_WYG_002-1a"/>
欽定四庫全書<lb/>
　石初集巻二　　　　　　元　周霆震　撰<lb/>
　　七言古詩<lb/>
　　　古今城謠<hi>并序</hi>
　國家承平百年武備寖弛盜發徐頴熾于漢淮武昌<lb/>
　南紀雄藩一旦灰滅洪省堅壁冦蔓延諸郡水陸犬<lb/>
　牙北来名将相繼道殞丞相出督步騎直抵髙郵事<lb/>
　埀成以䜛廢方面多貴㳺子弟貪鄙庸才漫不省君<lb/>
<pb n="KR4d0562_WYG_002-1b"/>
　臣大義草芥吾民虛張戰功肆意罔上誅求寃濫慘<lb/>
　酷百端重以吏習舞文旁羅鷹犬意所欲陷即誣與<lb/>
　賊通其弊有不忍言者間存一二廉介則又矜獨㫁<lb/>
　昧逺圗坐失機㑹民日以敝盗日以滋廬夀舒三州<lb/>
　屏蔽上流廬夀既没舒獨當鋒鏑之衝至正十年壬<lb/>
　申進士余闕以淮西元帥之節来鎮廣設方略招徠<lb/>
　補葺備戰守豐軍儲賊飲恨不得逞朝廷嘉其功授<lb/>
　淮南㕘知政事自是日與賊遌受圍凡四十有二日大<lb/>
<pb n="KR4d0562_WYG_002-2a"/>
　小二百餘戰江西賴以茍安坐視弗援十六年冬别<lb/>
　将胡敗没漏師明年春紅巾海天鵝數千艘突入内<lb/>
　柵公率衆殊死戰奪其船降數千人斬首千餘級冦<lb/>
　慙憤引郤九月復至出戰不利四面攻圍雲梯登城<lb/>
　城上壓以木石死者甚衆伏兵又擊殺數百人賊懼<lb/>
　謀退諜知城中糧盡益急攻十八年正月丙午城遂<lb/>
　陷公一門争先赴死闔郡無一生降賊黨舉手加額<lb/>
　稱余元帥天下一人購得其尸城下池中禮葬之傷<lb/>
<pb n="KR4d0562_WYG_002-2b"/>
　哉寄痛哭於長歌使後人哀也公西夏世家字廷心<lb/>
　貌不逾中人當紀綱廢弛之餘治郡立朝每與衆異<lb/>
　故其樹立如此<lb/>
崑崙烈風撼坤軸日車歛轡咸池浴六龍飲渇呼不聞<lb/>
赤螘𤣥蠭厭人肉荆襄弗支廬夀孤江東掃地如摧枯<lb/>
忠臣當代誰苐一七載舒州天下無東南此地關形勝<lb/>
天柱之峯屹千仞當年赤壁走曹瞞天為孫吳産公瑾<lb/>
我公千載遥相望﨑嶇恒以弱擊強孤城大小二百戰<lb/>
<pb n="KR4d0562_WYG_002-3a"/>
食盡北拜天無光當關援劒蒼龍吼盡室肯汚姦黨手<lb/>
推鋒闔郡無生降群盜言之皆稽首堂堂省憲羅公卿<lb/>
建官分閫日募兵哀哉坐視無寸䇿遂使流血西江平<lb/>
向来不曉皇穹意名将南征死相繼一時貪暴聚庸才<lb/>
玩冦偷安饕富貴河流浩浩龍門西燕山萬騎攅霜蹄<lb/>
英雄暴骨心未死去作海色催朝鷄玉衣飛舞空中見<lb/>
大息孤忠鏖百戰五陵元氣待天還睢陽誰續中丞傳<lb/>
　　　㫁臂吟<lb/>
<pb n="KR4d0562_WYG_002-3b"/>
黄埃兒啼夫死官倦投逆旅心骨酸深閨玉臂辱汚賤<lb/>
引斧落之身始安紛紛五季窮争戰迎送君臣如驛傳<lb/>
天将人紀付女英貞節特從倉卒見傷哉殘形忍顧雛<lb/>
飲血仰天弔影孤間闗慟絶妾薄命行止隨地哀故夫<lb/>
征衣屢浣憂泥汚魂招不来迫曛莫妾心自割臂可捐<lb/>
腸㫁從夫去時路殘雲低空没栖烏落月不照秋桑枯<lb/>
泉流出山誓終始取義寜顧千金軀妾悲望鄉淚頻滴<lb/>
兒戀母懐啼繞膝一心抱恨向青天他日山頭願為石<lb/>
<pb n="KR4d0562_WYG_002-4a"/>
　　　武昌栁<lb/>
武昌栁青如許舊恨新愁千萬縷宫鶯去盡野鴉栖憔<lb/>
悴江南誰是主朔風一夕捲栖鴉春日鶯啼憶舊家流<lb/>
落王孫重繫馬雨晴天氣屬楊花<lb/>
　　　代答髙君寫贈老檜圗<lb/>
江東老檜天下竒雪霜鍊骨知者誰榦通碧漢星斗埀<lb/>
野鶴夜過翻雲旗根吐元氣春淋漓蟄龍守護防顛危<lb/>
黒風曠刼海倒吹六合草木紛離披偉哉傲兀永奠基<lb/>
<pb n="KR4d0562_WYG_002-4b"/>
造化留此持坤維髙侯畫逼鄭與祁熟視眼空超等夷<lb/>
氣酣落筆天自隨恍若曲阜林中移崔嵬樛枝蒼蘚皮<lb/>
古藤蔓引恠石欹巻舒坐右乃所宜持贈老拙夫何為<lb/>
秘藏韜櫝時一窺夜中神彩光陸離按圗求索吁然疑<lb/>
被之寳瑟同鼎彛紫霄鸞鳯若可期變化詎容螻螘欺<lb/>
扶桑萬丈開晴曦特立丹心朝帝畿<lb/>
　　　代作暘谷丹室<lb/>
扶桑之境滄溟通六龍整駕朝王宫大明皇道自兹始<lb/>
<pb n="KR4d0562_WYG_002-5a"/>
天開暘谷嵎夷東方春萬物盡妍美發生亹亹来無窮<lb/>
誰與歛之就一室欲與造化争成功空虚庭除納草莽<lb/>
窈窕户牗基鴻濛金沙伏火夜氣碧紫霧升鼎朝光紅<lb/>
乾坤闔闢在方寸收拾生意歸壺中從容得之乃吾友<lb/>
秘㫖定傳河上翁拄杖敲門慎勿厭與子一笑論參同<lb/>
　　　李潯陽死節歌<lb/>
　李侯治潯陽之二載紅巾賊發蘄黄倚蔡醜為聲援<lb/>
　勢浸逼郡數告急于省省議調兵武昌興國相繼没<lb/>
<pb n="KR4d0562_WYG_002-5b"/>
　南北道梗潯陽危侯力疾奨率民義誓不與賊俱生<lb/>
　郡将悉所部先遁侯轉戰力盡猶持短兵奮擊慷慨<lb/>
　指天父子同遇害嗚呼李侯可謂仁義之勇矣彼滔<lb/>
　滔者獨何心哉侯家頴川名黼字子威曽祖而下仕<lb/>
　皆通顯發身監學泰定丙寅鄉試魁上都丁夘進士<lb/>
　第一死節壬辰春年五十有六<lb/>
蜀川㑹漢投匡廬潯陽之厄江西樞李侯仗節忠貫日<lb/>
存没誓與城池俱夫何郡将弛練卒世禄忍負私其軀<lb/>
<pb n="KR4d0562_WYG_002-6a"/>
冦来談笑啓關遁坐使邑井成邱墟侯時力疾短兵奮<lb/>
臣首當血心當刳魂歸謁帝慟伏闕塗地肝腦民何辜<lb/>
臣𠂻願瀝付渠答臣首欲飛宜㒒姑誓堅洪壁殱衆醜<lb/>
却掃淮蔡匡全吳黄塵四低黒風淡赤豹騰駕蒼虬呼<lb/>
山川幾刼鑄英氣上遡古昔誰其徒平原汗馬河北重<lb/>
江淮按堵睢陽孤顔張凛凛心未死逈立千載誠相孚<lb/>
況聞有子殊激烈義在從父輕頭顱石頭之袁姑孰卞<lb/>
兩間忠孝何時無紛紛賣降與棄甲仰視汗喘呀長吁<lb/>
<pb n="KR4d0562_WYG_002-6b"/>
推公蓋自元氣立顧盻所取皆詩書當年射䇿首多士<lb/>
已分一念舍無渝朂哉謀國慎所托古今大勇惟真儒<lb/>
　　　豫章吟<lb/>
　蔡頴搆逆掩襄披淮蘄黄響應武昌巨鎮灰滅一朝<lb/>
　順流而東指顧間無江西矣有大臣平章公道通盡<lb/>
　忠報國左丞致事章巴延赴難多智練兵二三才賢<lb/>
　相與恊謀匡賛守禦備周賊鋭攻城屢進屢衂凡五<lb/>
　十有四日竟底散亡戰船千艘無一返馬步幾空蓋<lb/>
<pb n="KR4d0562_WYG_002-7a"/>
　自竊發以来未遇堅敵至此方知國家有人氣塞不<lb/>
　敢復肆郡縣克復恃以心安不世出之竒功也不可<lb/>
　以不述作豫章吟<lb/>
紫袍相國金虎符左丞鐡面頳虬鬚刼灰飛空海化陸<lb/>
兩公奮起全洪都武昌路絶荆淮饟秦凉逺隔黄河上<lb/>
秋風無鴈到江南百戰孤城天下壮承平當日儲兩公<lb/>
天豈無意生英雄神光夜夜動牛斗彷彿氣與微垣通<lb/>
九闗夢寐傳消息歸来飲馬東湖碧湖邉髙士宅巋然<lb/>
<pb n="KR4d0562_WYG_002-7b"/>
餘韻流風凛如昔山川間氣乆封培一時将佐皆英才<lb/>
相從報國誓終始指顧四逺風雲開功成彛鼎銘千古<lb/>
廟食他年軼張許北来鞍馬衆羇臣日長来此聽鼙鼓<lb/>
　　　宜春将軍取印歌<lb/>
　冦逼袁州萬户某棄印走贑義士彭志凱力戰完城<lb/>
　印失復得七月萬户自贑還忌其功取印忤意尋殺<lb/>
　之袁竟不守作取印歌<lb/>
宜春将軍虎頭去金印别来不知䖏故城血戰印通天<lb/>
<pb n="KR4d0562_WYG_002-8a"/>
飛落彭郎劒鋒住西風匹馬将軍歸慿陵取印蔵禍機<lb/>
彭郎性命賤於土義士投甲無光輝印乎涉難羞含垢<lb/>
我欲勸君一杯酒天閽可叩飛訴寃歸来却取将軍首<lb/>
　　　孤隼歎<lb/>
　爕理俞詢河西人白衣受府辟以統軍經厯来壁吾<lb/>
　鄉州同知托歡達實宻者貪冒喪師律當坐徼倖以<lb/>
　賂免營求繼至故撓其權迫使他去挟姦吏玩冦營<lb/>
　私民稍自給者不幸為吏所知即中以竒禍盡覆其<lb/>
<pb n="KR4d0562_WYG_002-8b"/>
　家慨思燮理不可已燮理廉而文工水墨慷慨自負<lb/>
　惜武略非所長<lb/>
河西萬里来孤隼側目烟埃心未逞黠梟自詭産隂山<lb/>
失勢包羞茍逃命咄哉隼去梟獨留引類呼儔肆殘忍<lb/>
毒蛇見面即喚名恠蟲含沙工射影十家屏息九杜門<lb/>
恨不移居托眢井梟鳴餧肉羣飛翔草間狐兔儘陸梁<lb/>
細思物極理當反安得儀鳯鳴朝陽嗚呼安得儀鳯鳴<lb/>
朝陽<lb/>
<pb n="KR4d0562_WYG_002-9a"/>
　　　征西謠<lb/>
　邑同知線去嵗領兵西行嗜利深入冦埀險迫之委<lb/>
　其衆奔還義丁積骸遍野存者十無二三郡吏受賕<lb/>
　舞文末减其罪今復承檄来南賂吏之貲悉取償焉<lb/>
去年征西喪師旅暮夜懐金首如鼠吏姦嗜賄務欺暪<lb/>
僉謂罪疑兵氣沮一官失律忍致刑萬夫性命何其輕<lb/>
羣邪逞志忠義屈無恠冦至無堅城今兹又復遷南戍<lb/>
漁獵編甿償宿負紛紛行伍被餘風迎望賊旗盡回顧<lb/>
<pb n="KR4d0562_WYG_002-9b"/>
竊聞上方龍劒昨哀鳴為我提此斬血官街淋併取貪<lb/>
吏刳其心<lb/>
　　　兵前鼓<lb/>
朝衙撡撾出近午暮歸㫁續卒三伍鼓聲秪以迎送神<lb/>
漫把旗旄掲飛虎鋒交昨者没旗頭今晨隊長血髑髅<lb/>
貴人按轡不為動但訝日食無珍羞<hi>領兵官晏出早還鄉人多以供頓弗</hi>
<hi>備受責</hi>戎徒抵掌羣嘲戱志士拊膺殊奪氣朝朝暮暮鼓<lb/>
鼕鼕吸膏敲髓了無愧張侯援枹華三周禰衡正色披<lb/>
<pb n="KR4d0562_WYG_002-10a"/>
岑牟世間壮士古来有此聲慷慨曽聞不<lb/>
　　　農謠<lb/>
萬田草生農務忙飯牛夜半飢且僵侵晨荷耒散阡陌<lb/>
和買犒軍官取将髙堂大嚼飲繼燭持遺妻子豐括囊<lb/>
<hi>官吏飽足之後復以大嚢滿貯送至其家</hi>蒼頭廬兒飽欲死義丁疇敢染指<lb/>
嘗鋤耰謾勞犢方稚十步九頓空彷徨将軍大笑不負<lb/>
腹東臯南畆從渠荒<lb/>
　　　牛魚些<lb/>
<pb n="KR4d0562_WYG_002-10b"/>
東郊服牛秧未移前者掠取稱犒師南湖蓄魚家賈販<lb/>
昨朝一網俱無遺味甘得計啓貪虐日揣編户鑚其肌<lb/>
網羅已徧閭左右根括流寓窮刀錐總兵三月官四易<lb/>
方春殆若秋慘悽誰能反此思報國建功何事不肯為<lb/>
　　　和劉以耕孤笻吟<hi>以耕一笻二十載屢失復還寄興長吟和答以廣其意</hi>
亂離一飯奔走難柴門長掩白晝閑埀堂有戒古所慎<lb/>
從教世俗嘲癡頑羨君廿載吟笻友髙節曽經遮日手<lb/>
嶙峋但覺霜滿懐錯落初疑月穿牖顛危必假厚意将<lb/>
<pb n="KR4d0562_WYG_002-11a"/>
論功掖老殊家鄉化龍縮地托靈物刻鳩祝饐頒明堂<lb/>
晴泥蹔屈溪橋去布襪青鞋尋别墅詩成緩步藉敲門<lb/>
飛落梅香殘雪䖏平生宻物拄媻姍去如得之珠浦還<lb/>
結交自是羞少壮用世要當超險艱秋風古驛三义路<lb/>
五斗折腰徑須賦百錢留與阮郎㸔咫尺康荘宜小住<lb/>
何時花栁滿前川邂逅相倚為忘年提攜有地春未晚<lb/>
試叩酒家堅宿縁<lb/>
　　　蕨根歎<lb/>
<pb n="KR4d0562_WYG_002-11b"/>
園蔬凍芽委邏卒舊糓未春先已没嗷嗷待哺啼且號<lb/>
極目山南際山北飛仙絶粒那可致異書鳥跡尤荒忽<lb/>
短鉏單布霜雪餘起逐蕨根延命脉雞鳴裹飯衆相呼<lb/>
日晏山深行兀兀窮幽逺取志躋攀冒險旁搜任顛踣<lb/>
背糧腰僂經信宿陟巘縁岡拾魂魄千夫篝火㫁厓隂<lb/>
夜半風酸毒穿骨手皴棘蔓凌虎穴膽掉巉巗撼龍窟<lb/>
不憂土痛損春心且慰尫殘蘇頃刻爨灰一旦死復燃<lb/>
功與堇荼相什伯反思疇昔馬厭糓粱肉沉酣遍臧獲<lb/>
<pb n="KR4d0562_WYG_002-12a"/>
道傍掉臂唾枯朽條達始為樵者得焉知屑玉貯縑繒<lb/>
舂磨殷勤沐膏澤爛然光采升鼎俎白璧黄金皆瓦礫<lb/>
物情貴賤竟何常慎勿間時輕棄擲<lb/>
　　　飢相食<lb/>
轉輸餉官傾富室米石萬錢無處糴連村鬼哭竈沉烟<lb/>
野攫生人腥血赤九疑對面森可畏弱肉半為強者食<lb/>
旋風吹棘晝梟鳴缺月銜山虎留跡提攜匕首析扊扅<lb/>
狼藉剔剜碎燔炙恍疑逆祀禱恣睢復恐老饕儕盜跖<lb/>
<pb n="KR4d0562_WYG_002-12b"/>
幽幽怨魂忍塟心腐脇穿腸憤無術髑髅抱痛宜有知<lb/>
上訴帝閽吐寃抑我生白頭駭見此矯首蒼穹淚沾臆<lb/>
北山有蕨南澗蘋旦暮可湘心匪石青春鳩化逐蒼鷹<lb/>
黄口蛇吞来義鶻物情感召尚如此同類何辜自相賊<lb/>
興言使我立廢餐推案拊膺衷奮激鞠囚誰料殞炭甕<lb/>
立法竟嗟離舎匿後人幾度哀後人萬刼相尋豈終極<lb/>
昨来偶值隣翁坐且説舟航好消息浙江白粲載如山<lb/>
相送大軍来有日一朝菜色變歡顔恠事書空自氷釋<lb/>
<pb n="KR4d0562_WYG_002-13a"/>
　　　送周士能赴都<lb/>
洛陽花開官酒濃紫衣乗傳春如龍海氛一夕泯無迹<lb/>
坐致江漢之朝宗君行逺度黄河北北上都門瞻曉色<lb/>
故人列職省垣深頗念江南老賔客<hi>哈瑪爾未相時貶南安士能以縣典史</hi>
<hi>出入承奉及赴召歸北其子叔諒從之保入憲臺</hi>况今有子翔亨衢日邉西寄<lb/>
思親書栢臺晝永閒案牘綵服喜就京華趨送君此去<lb/>
青雲立太史列卿宜俯拾至尊前席問蒼生何者最為<lb/>
先務急吏深持律舞貳端縉紳逺迹廉恥間鈞衡扵此<lb/>
<pb n="KR4d0562_WYG_002-13b"/>
試留意談笑四海俱歡顔<lb/>
　　　丁馬謠<lb/>
　為丁博斯呼馬哈瑪爾作兵興連嵗賄賂公行上功省<lb/>
　垣輙為吏議所抑<lb/>
控弦飛騎丁無前䇿名百户今四年冦鋒如林深冒險<lb/>
五載軍中馬巡檢翩翩旗尾風雲髙醜類聞之潛遁逃<lb/>
朝家爵賞褒忠義幕府上功從吏議戴天履地皆君恩<lb/>
小臣分寸何足論<lb/>
<pb n="KR4d0562_WYG_002-14a"/>
　　　悲東姚<lb/>
　州東姚正叔奮起擊賊不受爵賞一門死事數冦連<lb/>
　嵗不得逞志安成正叔力也乙未夏五月逺冦悉鋭<lb/>
　而進衡頭衆背正叔潜與冦通間道直抵砦下正叔<lb/>
　麾所部力戰舉旗招援兵監州普刺同知托歡達實<lb/>
　宻擁兵咫尺素忌其能衆踴躍求自効二人力遏之<lb/>
　姚死安成陷冦遂根盤姚所居小橋頭過者無不流<lb/>
　涕<lb/>
<pb n="KR4d0562_WYG_002-14b"/>
吾州姚氏城東營四年殺賊不為名一門忠義死相繼<lb/>
報國何重身何輕無端毒蛇生肘腋<hi>衡頭之人</hi>嘘送黒雲朝<lb/>
蔽日絛鷹咫尺呼不来<hi>監州同知</hi>瞬息東藩失堅壁老姚忠<lb/>
血赤貫天江南野史何人傳殞身三世匪官守異日合<lb/>
寘忠臣先郡兵北来思蓄鋭羣盜憑城轉無忌請㸔婦<lb/>
女與兒童説著姚家總埀淚<lb/>
　　　布延副使政績歌<lb/>
　壬辰冦陷武昌順流而下省郎中布延布哈諗于衆<lb/>
<pb n="KR4d0562_WYG_002-15a"/>
　曰若其直擣真揚事未可知倘轉而南無能為矣吾<lb/>
　受國厚恩發身監學忝進士先誓死必報遣人間道<lb/>
　馳書奉百金歸别父母建議盡徹城外民居冦始渡<lb/>
　江官軍小䘐母弟佛努死之公單騎殿小橋冦不敢<lb/>
　逼衆遂翕從奉平章公道通左丞章巴延竭志守城<lb/>
　逆黨雲集攻圍五十有四日大敗而還散亡畧盡江<lb/>
　南遂為天下雄非公長才賛畫平章左丞聽用其言<lb/>
　詎至是哉朝廷論功除本道廉訪副使扵是公之惠<lb/>
<pb n="KR4d0562_WYG_002-15b"/>
　愈無窮矣逺近士大夫作為公歌詩誦其美俟太史<lb/>
　氏擇焉公世家山東希古其字也邑士劉子真近歸<lb/>
　自洪具道本末如此<lb/>
近時有客湖上歸能話郎中身許國朝廷取士數十年<lb/>
誰謂書生無寸䇿江州李侯死可書郎中百戰全洪都<lb/>
昔年廷對俱苐一鸞鳯固與羣飛殊當其練兵首陳義<lb/>
謂賊南征非所忌環城徹屋民始疑事急方知為上計<lb/>
家書間道馳山東百金歸報夀乃翁小臣於此誓生死<lb/>
<pb n="KR4d0562_WYG_002-16a"/>
仰視白日昭其忠朔風雲低吹戰血母弟魂歸寳刀折<lb/>
倉皇勁氣吐寸心立馬危橋萬夫决相臣攬轡從天回<lb/>
将軍鞞鼓轟春雷為公破敵捐萬死顧盻妖賊如山摧<lb/>
君王拊髀加褒異深副當年設科意碧霄雨露湛恩深<lb/>
官轉霜臺𢎞國器漢廷寥寥渤海龔廣陵張綱尤罕逢<lb/>
使君宴坐試深省談笑憲府㸔平戎<lb/>
　<lb/>
　<lb/>
<pb n="KR4d0562_WYG_002-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石初集巻二<lb/>
</p>
<p>
</p>
  </div>
</body>
</text>
</TEI>
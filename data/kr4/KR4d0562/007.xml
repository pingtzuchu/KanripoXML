<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石初集巻七</head>
    <p>
<pb n="KR4d0562_WYG_007-1a"/>
欽定四庫全書<lb/>
　石初集巻七　　　　　　元　周霆震　撰<lb/>
　　記<lb/>
　　　義兵萬户馬哈瑪爾安塘生祠記<lb/>
國家承平百年東南武備寖弛盜發徐頴扼荆襄上流<lb/>
蘄黄乗勢連結掩吾郡之不備賴守臣盡力城以克復<lb/>
而妖孽所染不可勝誅雖廬井細民涵濡至治之澤不<lb/>
知自愛故兇徒揚煽其説甘心沒溺不辭亦由分兵四<lb/>
<pb n="KR4d0562_WYG_007-1b"/>
出者不能體念牧守意或反為富貴之資重以吏習舞<lb/>
文其弊有不忍言者求如今義兵萬户馬哈瑪爾公致逺<lb/>
撫士恤民盡心報國始終不渝者葢不多見也按公之<lb/>
先自西域徙京師宦逰四方子孫益盛致逺侍親杭浙<lb/>
以䕃補官勅授廬陵井岡巡檢職在察姦求盜而所至<lb/>
書䇿自隨深有意濓洛之學事上接下一於溫厚和平<lb/>
至綱常大義所闗則正色凜然不可毫髪忤臨危涉險<lb/>
慷慨出萬死如履坦途葢由詩書講貫之餘有以察夫<lb/>
<pb n="KR4d0562_WYG_007-2a"/>
天理民彛而此心之涵養有素也粤自壬辰討賊奉府<lb/>
檄東西馳捕南嶺備烏東招集廬陵安成諸鄉復臨江<lb/>
新喻州治出永新馮橋吉水白茅黄源瀘江江口鏖戰<lb/>
大坑移鎮龍泉西昌前後斬捕首虜上功幕府具存監<lb/>
郡忠憲公尼雅斯拉鼎多其能辟安成判官申省授廬陵<lb/>
監縣權烏登萬户府事五年之間芟夷平定生死肉骨<lb/>
者皆是而廬陵視公如父母受賜獨多感恩之深又未<lb/>
有近羣盜徃來出没而無險可恃如永福之安塘者癸<lb/>
<pb n="KR4d0562_WYG_007-2b"/>
已九月冦自永新踰嶺掠玉山火淡江距安塘十里耳<lb/>
公率衆追擊破走之民賴以安乙未十一月袁冦據安<lb/>
成者驅土人大出掩南里越三舍包歴村下牢蹤火數<lb/>
十里民扶老擕㓜顛踣相藉晝夜雪霜中公按據安塘<lb/>
連戰大捷冦退保城而其黨分據永豐者復熾丙申正<lb/>
月晨壓敖城所過無不殘毁火及羅興塘官軍相顧引<lb/>
却人人自危公星馳赴援提步卒三十人進與賊遇賊<lb/>
躍馬奮㦸抵公胄公斬以徇取其馬而還明日整兵復<lb/>
<pb n="KR4d0562_WYG_007-3a"/>
出生擒偽帥周昇奪馬三疋又明日官軍四集焚其營<lb/>
巢拔良民之䧟賊者慰撫之餘衆遁去安塘無毫髪遺<lb/>
失蕞爾僻地煩公屢犯鋒鏑如枯荄朽質絶望嵗晏一<lb/>
旦而春徳澤之在人心為何如也今其江山登望之羙<lb/>
人物邑居之繁何莫非公所賜於是里之父老相率立<lb/>
祠江滸以繫其思若召南甘棠之詩西都循吏之傳張<lb/>
益州畫像之仿彿其平生衣冠狀貌有不自知其然而<lb/>
然者雖公之徳業聞望不繫祠之有無然人情感慕之<lb/>
<pb n="KR4d0562_WYG_007-3b"/>
誠則必因祠以著而或者猶有慊焉盖公之心無愧於<lb/>
古人公之才豈不如古人而吏議常以資名聲壅於上<lb/>
聞僅省府一二辟除止使得専一郡以究其所蘊詎可<lb/>
量哉予故深歎夫一世之屈伸而重為人才惜第公論<lb/>
時出於山巔水涯足以備太史氏之缺且使朝衣朝冠<lb/>
坐於塗炭者見之其顙或有泚焉則此祠之建於名敎<lb/>
未必無小補也是鄉人士求記本末予不敢終辭且復<lb/>
託於詩他日使車徃來俾歌以為公夀<lb/>
<pb n="KR4d0562_WYG_007-4a"/>
繄皇穹兮子民閔下土兮覆以仁殆先事兮毓才俾乗<lb/>
運兮禦患菑吁嗟我公兮曷為此來公桓桓兮以武射<lb/>
則臧兮有翩其馬碧雲旗兮煥朝日耕市弗遷兮貔貅<lb/>
用律我民匪公兮將疇依飢食渴飲兮寒而衣春山沐<lb/>
雨兮笋蕨以肥秋野日晏兮雞豚忘歸何土兮可樂此<lb/>
獨全兮屹如昨祝公夀康兮位朝端干戈遄戢兮海宇<lb/>
奠安民心孔懷兮奔走祠下嵗嵗兮式歌且舞<lb/>
　　　石門八景記<lb/>
<pb n="KR4d0562_WYG_007-4b"/>
古今山川名物隠顯萬殊表彰於名下勝士者不一二<lb/>
而埋没於樵人牧豎恒千百每讀蘇老泉木假山記未<lb/>
嘗不掩巻悵然汶之石門阡陌平曠泉流分注山色逺<lb/>
近與人煙低昂有武夷盤谷之意中具八景東則桃源<lb/>
春日僧院曉鐘南則馬峯白雲勾嶺瀑布西則宻賽喬<lb/>
松西山雪霽北則隔山樵唱北嶺早梅岡坂連延前後<lb/>
起伏或慱采幽曠或追慕古昔名狀之勝見聞相傳獨<lb/>
所謂馬峯白雲巋乎特起仿彿狄懷英河陽之思里士<lb/>
<pb n="KR4d0562_WYG_007-5a"/>
王子琛冒犯干戈殯𦵏其母凡三遷然後安於此八景<lb/>
之名始彰以予先世交㳺徴記余昔弱冠王先生禮聘<lb/>
俾二孫執經先生宋大學諸生字鼎翁居汶西偏事母<lb/>
以孝聞梅邊則肥遁之號子琛其族孫也安成南來豪<lb/>
右鼎峙王氏財産甲諸族其知名縉紳則以梅邊之孝<lb/>
富盛不與焉梅邊凝峻端方士類取則一語中理雖年<lb/>
少必極口奬稱稍越凖繩雖鄉邦達尊亦面折不假借<lb/>
賓客滿座無或敢輕出言子琛之曾大父斯賢兄弟冠<lb/>
<pb n="KR4d0562_WYG_007-5b"/>
帶侍側承平文物如彦方之廬庾氏城西公府薰而善<lb/>
者凡幾人世改運遷干戈所歴向之華堂甲第落而為<lb/>
墟汶屹立其中賴一二才俊相與扶持依然冠屨之舊<lb/>
於是梅邊孝友餘風漸漬沈涵去他族逺矣子琛又能<lb/>
繼前人之志其示不忘宜矣盖嘗究觀宇内山水佳處<lb/>
皆扶輿清淑之所融結鍾是氣之秀者必以其有人夫<lb/>
然後足以俊發地靈之祕記勝跡而埀無窮峴首之碑<lb/>
無羊叔子則安能使千載墮涙浯溪之石無元次山則<lb/>
<pb n="KR4d0562_WYG_007-6a"/>
歌誦止乎當時渭陽之作記載於國風以康公念母不<lb/>
見上虞之文稱述於魏武以曹娥求父殞身陟岵陟屺<lb/>
所以紀孝子行役瞻望父母之思否則屺爾岵爾參錯<lb/>
丘陵原隰過而覽者誰復動心凱風蓼莪所以致生我<lb/>
劬勞莫慰母心之感否則草木榮華忽焉變滅爰有寒<lb/>
泉昊天㒺極之恨曷自而至哉汶在城南居上㳺而都<lb/>
要會衣冠文士之所走集非梅邊孝行純篤未必名揚<lb/>
四方石門八景之勝閟於昔而顯於今非子琛𦵏母盡<lb/>
<pb n="KR4d0562_WYG_007-6b"/>
誠曷足以紹梅邊而無怍人之善因物而著物之美藉<lb/>
人而傳初不足以大小髙卑異視而孝友一念所以貫<lb/>
金石而不朽也余交王氏之初在賓客中齒最少今行<lb/>
年八十有一廢興存亡之何所弗有復見王先生孝友<lb/>
餘風被及族孫何其幸邪而可感矣故畧叙本末朂其<lb/>
後人若鋪張秘思妍辭發揮八景則屬之能賦諸賢余<lb/>
未暇悉<lb/>
　　　張梅間雲林環堵記<lb/>
<pb n="KR4d0562_WYG_007-7a"/>
老友張梅間辟地潯源結廬雲峯之下翳然水竹居者<lb/>
襍耕一翁逍遙三子環侍玩漁樵之争席狎童稚之牽<lb/>
衣放乎其間意若甚自足者自號雲林環堵徴一言識<lb/>
之余撫案三歎曰今之梅間猶昔之梅間與當其在承<lb/>
平也自少為佳子弟名譽流縉紳間談言折衝遇事慷<lb/>
慨有古燕趙之風一時名公卿皆欲出其門下跋涉廣<lb/>
海與臺憲諸俊頡頏誓將攬轡京華㤗山黄河如指諸<lb/>
掌其暇顧深山野人哉蒹葭霜露之餘而止於此回視<lb/>
<pb n="KR4d0562_WYG_007-7b"/>
初心其不大相逺邪雖然塵生中原干戈二十餘年他<lb/>
日名都要地甲觀華堂羅鍾鼓立曲旃負恃専房逢迎<lb/>
接席廐馬委芻粟僮僕厭膏粱豈知人間世之有來日<lb/>
哉而瞬息之間飄風所遇悉化為墟顛踣東西望斜逕<lb/>
托足以茍須臾且不敢必以彼較此得失何如邪或者<lb/>
又以求田問舍槩言之亦非也惟知道之君子始可與<lb/>
言吾因是深思陟其所造則咫尺雪峯非有桂林梅關<lb/>
山水之竒度其所闢則容膝環堵非有承平甲觀華堂<lb/>
<pb n="KR4d0562_WYG_007-8a"/>
之美問其所居則漁樵童稚相爾汝又非憲府英才倡<lb/>
酧詩酒之樂其迹誠若逺乎初心其趣則遯世髙蹈者<lb/>
自有得於言意之表抑斯趣也常情所未易知而足以<lb/>
使人洞悟今有人焉以環堵而舍於四通八達之衢髙<lb/>
車駟馬固弗視也下至負薪之子賣菜之傭掉臂而過<lb/>
亦嘗有回顧者歟甚則羣童欺無力抱茅入竹者有之<lb/>
矣其不與土苴同腐幾希以雲林而施繡闥雕甍則夜<lb/>
鶴曉猿有所不屑舉相率而避逃山靈有知必將艴然<lb/>
<pb n="KR4d0562_WYG_007-8b"/>
懷怒棄之惟懼弗速而况得以汚其名乎是故惟雲林<lb/>
可以安環堵而都邑之雄富不與焉環堵可以託雲林<lb/>
而臺榭之侈靡不與焉茫洋窮乎兩間寳藏之興肇乎<lb/>
巻石千駟萬鍾弗與易也雲林已乎哉夫然後知寓形<lb/>
兩間邂逅黙契之深趣必俟知道君子而屬之非雲林<lb/>
不足以遂環堵之髙非環堵不足以都雲林之美斯林<lb/>
斯堵秘於昔而闡於今天下之竒遇也一或差池胥失<lb/>
之矣樂哉處此玩出岫無心之詞充嵗寒松栢之守慕<lb/>
<pb n="KR4d0562_WYG_007-9a"/>
耕桑而追五栁焉有不足者乎於是梅間作而謝曰受<lb/>
賜多矣遂為記<lb/>
　　　漁樵别墅記<lb/>
漁樵别墅者劉氏子孟謙奉親燕休之所也日以其父<lb/>
敬心之命屬予記之予謂孟謙奉親人間至樂淸溫甘<lb/>
㫖焉徃而不得盡吾情獨有取於漁樵何也孟謙蹙然<lb/>
變色曰噫此豈其所意乎吾氏自長沙來世居荆溪之<lb/>
上國子博士盤溪逰西山文忠公之門所交多一時卿<lb/>
<pb n="KR4d0562_WYG_007-9b"/>
相信國文公尤敬慕焉詩書福澤芘賴後人逺矣不幸<lb/>
兵厄先廬遺構百一僅存迺集山中數椽扁荆溪樵逸<lb/>
溪之隙宇扁玉溪釣隠合而名之曰漁樵别墅於此奉<lb/>
親讀書一日得以盡其菽水之歡亦平生之志願姑以<lb/>
自釋云爾甚非予之初意也先生桑梓世契故敢竊有<lb/>
請焉其勿多遜予乃躍而起曰幸哉故人之有子也干<lb/>
戈徧海内于兹十年千金膏粱徃徃不免束縛以歸山<lb/>
岡樂羊忍中山之羮王裒誓西向之坐衆暴寡智欺愚<lb/>
<pb n="KR4d0562_WYG_007-10a"/>
何所不有朱門大第莽為丘墟求麥飯一盂以洒寒食<lb/>
者鮮矣於斯時也乃能脫屣風塵之表稅駕山水之間<lb/>
撫童子之釣逰慨前人之種植與老翁稚子來徃風晨<lb/>
月夕歲時伏臈館授來歸唯諾庭闈自相師友地爐榾<lb/>
柮風雪閉門無蔡州夜半之慮秋風鱸鱠澹泊自安無<lb/>
東門牽犬之悲此漁樵所以為得宜吾子之深有取也<lb/>
推是心以徃則負米百里轉客行傭奚必多遜古人將<lb/>
使其親陶然一丘一壑筆牀茶竈葛巾鹿裘寄邪許於<lb/>
<pb n="KR4d0562_WYG_007-10b"/>
嚶鳴襍吾伊於欵乃侣魚鰕友麋鹿山間明月江上清<lb/>
風相與為無盡藏仁義之美施於令聞又豈待芻豢之<lb/>
恱口文繡之被身然後謂之能養哉不知者惟徇其名<lb/>
知之者則見其登山而采玉不知者徒泥其跡知之者<lb/>
則見其入水而求珠漁樵云乎哉於是進於道矣苐不<lb/>
知會稽之綬渭水之車富貴逼人禮羅交致亦思所以<lb/>
早見而預待之乎子歸試從迺翁質之尚分我半席<lb/>
　　　心泉記<lb/>
<pb n="KR4d0562_WYG_007-11a"/>
去郡三十里有泉泓澄回抱林麓乃王步秀氣所鍾居<lb/>
是間者存心蕭氏蕭氏為里著姓存心雅好文家庭雍<lb/>
睦二兒英英長宗禮次宗𤣥幹蠱用譽迺翁俯仰世變<lb/>
標致自如晚益和易心之所玩無適而非泉遂以心泉<lb/>
扁燕休之所屬予記之予笑曰心出入無時泉在山則<lb/>
清出山則濁金玉綺繡可玩者衆矣而獨有取於泉此<lb/>
何心哉曰噫吾宗盛時東西花竹連隂亭館清邃觴詠<lb/>
無虚日玩好之物不一而足亂來人物俱盡僅留斯泉<lb/>
<pb n="KR4d0562_WYG_007-11b"/>
與童子無異白髪照影悠然今昔之思於是泊與澹相<lb/>
遭脗合無間此心泠然泉之清也此心湛然泉之鑑也<lb/>
泉之冽吾心之潔泉之幽吾心之休感於心者與泉流<lb/>
通遇於泉者與心融貫心即泉也泉即心也夫何出入<lb/>
清濁之有予聞而善之請推本以申其說粤自鴻濛肇<lb/>
判髙下散殊人身雖㣲然心之虚靈有以通千載之前<lb/>
攝三才之蘊水性本下然泉之為物湧出懸崖峭壁而<lb/>
瀉於千仞之巔盖人為萬物之靈而心者其主乃天理<lb/>
<pb n="KR4d0562_WYG_007-12a"/>
所會水居五行之首而泉者其本乃天一之初由是言<lb/>
之心者人之天也泉者水之天也得於心寓之於泉殆<lb/>
人而天矣易䝉卦象傳云山下出泉君子以果行育徳<lb/>
徐子曰仲尼亟稱於水孟子以源泉有本啟之夫所謂<lb/>
果行育徳所謂有本皆指心而言聖賢豈欺我哉則存<lb/>
心之義有取於泉也尚矣誠能於此既有本以涵養馴<lb/>
致於果行育徳使方寸充滿浩乎日夜之所息旦晝不<lb/>
得以梏亡猶泉之本源瑩徹畜而陂池注而江海泥沙<lb/>
<pb n="KR4d0562_WYG_007-12b"/>
不得以相混也彼形勢聲色斃而後已譬諸坎井汚瀆<lb/>
甘心没溺惡足以窺涯涘哉<hi>闕</hi>　　　文忠天慶觀乳<lb/>
泉賦至汲者未動夜氣方歸愛其深達華池妙理黙探<lb/>
造化之端倪此心泉之說也知之者盖鮮矣邂逅出此<lb/>
得全於天清風自來明月時至煑茶留客歌濯纓其上<lb/>
予雖老尚能聽之<lb/>
　　　中和堂記<lb/>
安成自通真子顯于宋氏多名醫城南尤著者列郡監<lb/>
<pb n="KR4d0562_WYG_007-13a"/>
司太守交章羅致雲萍録具有考焉今浮梁津友蘭氏<lb/>
又城南流派之屈指者世襲篤厚顔堂中和過余質其<lb/>
義傳曰中者天下之大本和者天下之達道無所偏倚<lb/>
故謂之中無所乖戾故謂之和醫之取義最為切近蓋<lb/>
天地萬物本吾一體中和以性情言人之有生同禀天<lb/>
地五行其感疾也亦由隂陽五行隂陽五行豈在性情<lb/>
之外哉善醫論病必推其所感大陽少陽陽明大隂少<lb/>
隂厥隂支分派别不使少有偏倚即傳之所謂中也其<lb/>
<pb n="KR4d0562_WYG_007-13b"/>
治病也必察其表裏虚實何者當補何者當瀉不致少<lb/>
有乖戾即傳之所謂和也然必先明已心恒不失其性<lb/>
情之正然後施以活人則端本澄源自然中節非深造<lb/>
乎道不能也而昧者徃徃易視之友蘭家學淵源殆深<lb/>
有見乎此其所由來逺矣余昔承平時客澗西彭氏十<lb/>
載彭劉東西家悉其父志翁為人恂恂焉不事表襮清<lb/>
儉自持進退周旋雍容謙遜澹泊安分所至争迎平生<lb/>
未嘗議論人長短治家嚴整子弟小有過失必加捶辱<lb/>
<pb n="KR4d0562_WYG_007-14a"/>
雖對賓客不少恕負販賤㣲毎極優容感恱賛歎之聲<lb/>
載途坐閱聲華玩世韜晦浮沈閭里間無毫髮幾㣲形<lb/>
於顔面始終不移即其行事何莫非中和發見豈獨醫<lb/>
哉吾嘗謂志翁厚種而未食其報天意似不可知壬辰<lb/>
以來天下鼎沸向之朱門大第莽為丘墟友蘭屹立其<lb/>
間弟兄子侄俱不在人下四方邀請旁午駢肩累迹雪<lb/>
霜風雨昏莫叩門即奔徃赴之了無徳色時時衝冒鋒<lb/>
鏑暴横之輩舉不敢相加送迎恐後由是所至無留礙<lb/>
<pb n="KR4d0562_WYG_007-14b"/>
益廣其施田廬恢拓過其父百倍然後知積之深者其<lb/>
發也必𢎞志翁之天於是乎定斯堂斯義蓋友蘭能以<lb/>
志翁之心為心故名實相似光振前後愈熾而愈昌子<lb/>
孫登斯堂者又能以友蘭之心為心聿追厥祖勿矜勿<lb/>
怠勿以貧富異心勿懷小忿而自相殘害則斯堂斯美<lb/>
彌久而彌固矣彼要利欺心慘酷自斷隂陽經絡昧於脈<lb/>
虚實補瀉逆其施草芥視人横行鄉曲亦嘗升斯堂而<lb/>
聞所謂中和者歟較之友蘭何啻霄壤蚩蚩之氓委命<lb/>
<pb n="KR4d0562_WYG_007-15a"/>
束手莫措一辭而其人自以為得忍哉永新刋徳翁嘗<lb/>
言吾父以精藝名鄉邑恒恐藥誤傷人夕必焚香祝天<lb/>
乞祛䝉蔽後值北兵討叛脫死屠城終于牖下世業相<lb/>
傳廬陵某氏稍聰明知讀書負才壓同輩凡危急請召<lb/>
無問親疎逺近必厚賄乃就責備多端中人之家不敢<lb/>
屈致年五十二子孫寂無聞焉於斯二者一勸一懲中<lb/>
和餘慶其未涯也友蘭離席謝曰先生之賜多矣請書<lb/>
以朂後人遂為記<lb/>
<pb n="KR4d0562_WYG_007-15b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　石初集巻七<lb/>
</p>
<p>
</p>
  </div>
</body>
</text>
</TEI>
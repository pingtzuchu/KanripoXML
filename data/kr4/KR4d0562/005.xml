<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石初集巻五</head>
    <p>
<pb n="KR4d0562_WYG_005-1a"/>
欽定四庫全書<lb/>
　石初集巻五　　　　　元　周霆震　撰<lb/>
　　五言絶句<lb/>
　　　擬復愁十二首<lb/>
一燼城門火餘灰已復寒小兒爭炙手猶作燎原看<lb/>
殺氣頻年盛南昌接武昌帝城春有路昨夜夢錢塘<lb/>
錢塘江上水幾載獨朝宗到海傳消息殷勤起臥龍<lb/>
旌斾簇雕鞍花袍紫鳳團路人潜側目敢謂沐猴冠<lb/>
<pb n="KR4d0562_WYG_005-1b"/>
來往動成羣翩翩得意人九朝深雨露頭白獨沾巾<lb/>
天驥鹽中蹶瑤釵井底深如何起阡陌坐致萬黃金<lb/>
銀鞍寳校新羅綺耀青春曾識官儀舊羞看馬上人<lb/>
屏迹譙樓下深追少壯時臥聽更漏鼔雙淚落如絲<lb/>
朱衣羣百恠白晝出乘車咫尺青門路無由得種瓜<lb/>
列位公侯寵連營使相尊庶僚供指使誰復恥心存<lb/>
徙封餘赤螘逐氣布青蠅欲市金臺駿黃河久不冰<lb/>
未忍歌鴝鵒猶能拜杜鵑暮年心寸許何日覩青天<lb/>
<pb n="KR4d0562_WYG_005-2a"/>
　　七言絶句<lb/>
　　　賛少陵騎驢<lb/>
巫山雲暗失歸樵劒閣春深雪未消淚墮中原天萬里<lb/>
蹇驢獨過浣花橋<lb/>
　　　戱筆<lb/>
西園蹴踘醉蒲萄北里琵琶紫錦絛堪笑東家頭白者<lb/>
一燈深夜讀離騷<lb/>
　　　客有賦大軍來者戱答<lb/>
<pb n="KR4d0562_WYG_005-2b"/>
龎睂炙背短牆隈問我何時笑口開幾度傳聞狂欲舞<lb/>
如今懶説大軍來<lb/>
夢寐漁陽右北平彎弓走馬氣慿陵不知近日燕山雪<lb/>
添得黃河幾尺深<lb/>
　　　北山口號<lb/>
蘄黃連結蔡州城風靡江東莫敢膺千里南來今送死<lb/>
天知忠節在廬陵<lb/>
過江雲起劒鋒馳捕取紅巾血作池後日廬陵收野史<lb/>
<pb n="KR4d0562_WYG_005-3a"/>
水東第一賽男兒<lb/>
城門書開車馬喧人行呵道競摩肩軍興那得廷如水<lb/>
監郡從來不愛錢<lb/>
莫道逝川波自平莫道鳬鷖元不驚白髮營門二千石<lb/>
幾囘霜月送鞭聲<lb/>
天獄東囘納贑川山峰㫁處是青天螺湖橋下清流水<lb/>
留向槎灘送戰船<lb/>
林郭揚旗激箭鋒江城吹角氣如虹義山雲霧西昌月<lb/>
<pb n="KR4d0562_WYG_005-3b"/>
一片丹心兩地同<lb/>
　　　江西省掾陳允中避罪來永新固守城池屹立<lb/>
　　　羣盜中泰和宣差以廉明著稱境内晏然<lb/>
蜃氣樓臺轉眼空荒墟誰與弔秋蟲道邊小屋柴門掩<lb/>
猶是當年種菜翁<lb/>
　　　紀事<lb/>
　去年閏三月十六日歐賊自袁來陷吾州十九日以<lb/>
　陳冦敗走郡城急報馳去里猾易桂芳暨脫罪小吏<lb/>
<pb n="KR4d0562_WYG_005-4a"/>
　顧清逺兩家兄弟獻馬納降力陳括貨之計追至東<lb/>
　門外懇留遣趙普𤣥者復囘遂稔安成之禍四月二<lb/>
　日城復趙誅易顧殲焉<lb/>
萬斛北鹽扄海隅邇來商販競南趨去年今日城中價<lb/>
一貫文纔十四銖<lb/>
幸及西成早築場歲寒猶恐菜畦荒山村肉價何須問<lb/>
近日雞豚倍北羊<hi>常年北羊二貫一斤今豬雞四貫一斤</hi>
燼餘十室九摧殘折取充薪寸寸亁隣境貴收紓乏絶<lb/>
<pb n="KR4d0562_WYG_005-4b"/>
遺甿竊負活飢寒<lb/>
鷄豚寥落傍柴荆粳稻初黃菜甲青臥聽兒童傳好語<lb/>
夜來驛使到長亭<lb/>
大洲江水綠如苔畫角吹寒聽莫哀白茅岡頭黃葉落<lb/>
鷓鴣洞口鴻鴈來<lb/>
　　　上已<lb/>
舊俗蠶占擬萬霜兒童猶自賞晴光亂來錦繡無藏處<lb/>
那有心情到采桑<lb/>
<pb n="KR4d0562_WYG_005-5a"/>
　　　感古<lb/>
　因讀春秋傳戎事不邇女器有感呉楚之亡後之人<lb/>
　以武畧自負者可不鑒哉<lb/>
呉宮隊長罷論兵越女西施擅寵榮百錬一朝成繞指<lb/>
方知世上有傾城<lb/>
鉅鹿諸侯偉戰功咸陽宮殿轉頭空如何葢世稱無敵<lb/>
也為虞兮泣帳中<lb/>
　　　論交<lb/>
<pb n="KR4d0562_WYG_005-5b"/>
古來難覓是知心曠世襟期感慨深造次陳餘方解印<lb/>
從容楊震却懷金<lb/>
　　　坐看<lb/>
亂後交遊隔世心衰年為客怕登臨東風不作年時夢<lb/>
坐看樓頭衆綠深<lb/>
　　　故人<lb/>
春雨初晴是綠陰故人隔水晚相尋往來莫信年時路<lb/>
近日溪流淺處深<lb/>
<pb n="KR4d0562_WYG_005-6a"/>
　　　食性<lb/>
宿舂寧復問精粗食性年來已盡除隨分晚炊誠當肉<lb/>
且乘新雨理園蔬<lb/>
　　　過太平橋<lb/>
秋山戌火夜鳴梟玉帳春酲富貴驕獨抱韋編無寸䇿<lb/>
白頭羞見太平橋<lb/>
　　　山家夜雨<lb/>
晚暮攜孫此一枝四年多難秖心知夢囘小屋風和雨<lb/>
<pb n="KR4d0562_WYG_005-6b"/>
却似春灘轉柁時<lb/>
　　　冦至<lb/>
　二十七日冦至三舍盡晚攜孫走下派止姪壻劉務<lb/>
　本家二十八日冦出歴村岡頭家眷繼至下派二十<lb/>
　九日早下派大驚擾走安塘<lb/>
重疊青山道路長疎疎紅葉樹經霜日斜又度橫橋去<lb/>
秖有江聲似故鄉<lb/>
　　　城西放歌<lb/>
<pb n="KR4d0562_WYG_005-7a"/>
　周冦萬四千人發永新水陸並下八月二十九日張<lb/>
　錄事出軍九月一日府委官教授滕詣西昌㕘政所<lb/>
　請師徵諸将赴援錄事無馬戰不利是夜急報三至<lb/>
　黎明馳檄促援兵食時冦焚高沙歛陸錄事軍奔還<lb/>
　城内外大駭或爭走入城或赴舟江滸或㪚投村落<lb/>
　僵仆死傷不可勝紀賊騎掠太平橋官地上薄晚退<lb/>
　屯援兵暮集初三日早合戰自辰至午叅政軍扼上<lb/>
　流冦驚敗走衣裝器仗填野沿途民義邀擊禽獲頗<lb/>
<pb n="KR4d0562_WYG_005-7b"/>
　多周冦奔還永新當是時郡城幾殆天也國家之福<lb/>
　也歌竹枝以寫之<lb/>
太平橋外吹血腥追奔黃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>蹶門丁<hi>黃<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>全㕘政所招郡人門丁張錄事</hi>
<hi>所起在城民户</hi>昨日縱橫官地上豈知惡極有天刑<lb/>
千金墮地不暇顧妻孥咫尺愁相抛此時爭門城内去<lb/>
悔不雲山深結茅<lb/>
理問軍中騎射精從來賞罰最分明疾馳赴援如風雨<lb/>
曉發河山夕到城<lb/>
<pb n="KR4d0562_WYG_005-8a"/>
水寨城闗摠寂然諸軍號令夜分傳火筒清曉三聲發<lb/>
諸将齊驅勇向前<lb/>
歛陸池邊曉樹旗埋寃樹下夕僵屍皇天近日新開眼<lb/>
説與四方殘黨知<lb/>
慘澹秋陰覆血痕參差蘇石倚蟠根古來此是埋寃樹<lb/>
今日還棲戰死魂<lb/>
大洲男兒身姓熊杷頭削鐵刃如風直前竟斬紅旗首<lb/>
步戰須還第一功<lb/>
<pb n="KR4d0562_WYG_005-8b"/>
斬頭纍纍懸馬鞍衆中誰似林伯顏賊陣橫穿來復去<lb/>
三軍大捷唱歌還<lb/>
先鋒破陣古來難好手齊推岳長官除却林奇誰與對<lb/>
交馳兩馬萬人看<lb/>
記得壬辰血亂流血流又到丙申秋兇徒惡黨還知不<lb/>
莫要輕來打吉州<lb/>
莫道孤城鐵作闗雲埋賊陣血朱殷强梁多在蓴村死<lb/>
戰馬纔餘八疋還<lb/>
<pb n="KR4d0562_WYG_005-9a"/>
叅政遣軍快閣下冦來相遇吉塘橋橫陳江上四十騎<lb/>
居民牆屋免焚燒<lb/>
安坐轅門運六韜冦鋒壓境沸如濤收功一戰民安堵<lb/>
始信將軍定䇿高<lb/>
太守當年憲使除軍須供給自紛如白髪蒼頭寧自暇<lb/>
一宵暫向府中居<lb/>
錄事張公老且貧一身闔郡事如雲倉卒開城容萬衆<lb/>
從容行酒壯三軍<lb/>
<pb n="KR4d0562_WYG_005-9b"/>
　　　軍中苦樂謠<lb/>
半臂纏腰㡌巻氊剪裙荷葉腿齊編市西橋外看屠狗<lb/>
笑擲幷刀賭酒錢<lb/>
堆帽紅纓間黒纓粉青宦袴短黃裙酒樓突過行人避<lb/>
近日新充水砦軍<lb/>
旌表門前路幾彎浮圖坡下日銜山馬上長身單白紵<lb/>
雙雙緩轡打毬還<lb/>
短髪風欺破帽斜日西跣足踏江沙妻孥待哺不遑恤<lb/>
<pb n="KR4d0562_WYG_005-10a"/>
流汗擔柴赴主家<lb/>
疊石支牀擁敗氊抱闗擊柝日隨縁松燈自把芒鞋了<lb/>
要辦明朝買菜錢<lb/>
劒鋒交處奮身跳箭集征袍血未消奪得紅巾衝陣馬<lb/>
歸途乾被長官要<lb/>
官船公子抱琵琶笑指娼船白藕花今夜江頭好風月<lb/>
買魚載酒宿誰家<lb/>
團扇題詩愛越羅畫船載酒沸笙歌何人夜讀張巡傳<lb/>
<pb n="KR4d0562_WYG_005-10b"/>
獨占秋江月色多<lb/>
十里長洲列戰船白頭吟客坐看天何時得見三階正<lb/>
獨倚蓬牕夜不眠<lb/>
　　　初冬驟寒<lb/>
敗璧蕭蕭夜不扉昨來天氣似炎威臥聽風雨中宵嘆<lb/>
何限征人未寄衣<lb/>
　　　即事<lb/>
街頭昨日走如麻逆賊慿陵勢轉加曉起将軍忙館伴<lb/>
<pb n="KR4d0562_WYG_005-11a"/>
省官遣子壻侯家<lb/>
　　　海全二叅政<lb/>
棄舟窮走計全軀<hi>全</hi>力戰慿城志掃除<hi>海</hi>身死不殊心<lb/>
死異海全他日付誰書<lb/>
　　　都事諤卜都拉<lb/>
部伍相殘不敢呵<hi>林巴延烏都被殺</hi>美人雪洞夜酣歌<hi>舟中宴居名雪</hi>
<hi>洞</hi>到頭誤國均遺臭只為高昌不可和<hi>全子仁高昌人其志專在吞呉</hi>
<hi>恐其成功</hi>
<pb n="KR4d0562_WYG_005-11b"/>
　　　紀實<lb/>
　戊戌夏五月之變新郡守張元祚與全府㕘謀蕭彛<lb/>
　翁約同死蕭一再赴井死讀書臺下張竟降<lb/>
振文堂上刃縱橫水陸旌旗瞬息更俯伏獻城新太守<lb/>
笑談赴井舊諸生<lb/>
　　　宿州歌<lb/>
　客有自中興來者能言四川聞亂遣兵出援主將日<lb/>
　寘酒高㑹收其子女玉帛而西宿州南北之咽喉也<lb/>
<pb n="KR4d0562_WYG_005-12a"/>
　知州亷能在任十二載逺近歸心因不納拜見之禮<lb/>
　責以軍前供給知州既行宿州遂陷<lb/>
羽書兵馬調西川省署新兼上将權不怕連營幾百里<lb/>
冦來只要宿州堅<lb/>
萬騎連雲發蜀都宿州一擲似樗蒲幕僚摺得流星檄<lb/>
牙帳朝酣睡未蘇<lb/>
羣盜河南稔禍端此邦城守古來難知州一紀心如水<lb/>
那得金錢謁上官<lb/>
<pb n="KR4d0562_WYG_005-12b"/>
宿州知州無一錢官差供給赴軍前軍前未到宿州陷<lb/>
從此紅巾勢灼天<lb/>
雲槃長轂輦金繒皓齒青蛾逐日新一夜西風吹漢水<lb/>
將軍歸去錦城春<lb/>
　　　謾成口號<lb/>
　余生之歲至元壬辰後立春一日今兹庚子正月十<lb/>
　日戌時春與始生日時適合<lb/>
初度春生先我辰餘生時日恰逢春十年風雨江南路<lb/>
<pb n="KR4d0562_WYG_005-13a"/>
猶有先朝白髪人<lb/>
　　　楊栁枝詞<lb/>
　偶憶丁酉春客自邑中來誦王大初一絶落句云多<lb/>
　情只有城南栁舞盡長條更短條葢指失身而事修<lb/>
　飾者戱續之<lb/>
離宮别館短長亭忘却江南舊日春是處人家種楊栁<lb/>
往來繫馬解留人<lb/>
背立東風淺畫睂斷腸烟雨一枝枝隋宮漢苑春無主<lb/>
<pb n="KR4d0562_WYG_005-13b"/>
莫向江南話别離<lb/>
移栽楊栁受風多南畔行人北畔過若道浮萍是飛絮<lb/>
好隨流水到官河<lb/>
舞絮含愁入酒家何因得近瑣牕紗春風萬一無拘束<lb/>
放去錢塘逐落花<lb/>
　　　即景<lb/>
似晴却陰陰復晴曉霜霧雪夜瞻星天機咫尺開黃道<lb/>
借與江南鬼火青<lb/>
<pb n="KR4d0562_WYG_005-14a"/>
　　　惜往日<lb/>
千金愛女貯蘭房百寳雕鞍擁驌驦過眼青春誰是主<lb/>
燕歸無處說興亡<lb/>
　　　穀日薄霧食後晴<lb/>
夢筆生花到枕邊朝來晴穩荷蒼天春秋灾異書將徧<lb/>
準擬今秋大有年<lb/>
　　　去燕吟<lb/>
寄聲多謝捲簾恩花落春陰半掩門只有當時堂上月<lb/>
<pb n="KR4d0562_WYG_005-14b"/>
夜深猶照舊巢痕<lb/>
　　　籬間小花<lb/>
小小閒花分外紅野人籬落自春風江南多少繁華地<lb/>
盡在寒烟蔓草中<lb/>
　　　田家<lb/>
木綿花謝豆莢肥秋風催換白紵衣東家女兒浣紗去<lb/>
西家年少負薪歸<lb/>
　　　題鷹熊聽澗圖<lb/>
<pb n="KR4d0562_WYG_005-15a"/>
奇絶鷹熊聽澗圖眼明畫意近年無子房借筯旋銷印<lb/>
此是人間大丈夫<lb/>
鷹攫熊蹲聽澗聲貴從巧畫寓深情李斯書上秦留客<lb/>
安國謀行漢罷兵<lb/>
鷹熊聽澗古來難飛走藏名戱筆端堪笑陰陵迷失道<lb/>
當年枉怒沐猴冠<lb/>
聽澗鷹熊豈是真畫師托意諷時人白登圍後知劉敬<lb/>
遼水兵前憶魏徵<lb/>
<pb n="KR4d0562_WYG_005-15b"/>
　　　讀天寶雷海清舞馬事有感<lb/>
劒閣迢迢隔兩京衣冠相送范陽城傷心凝碧池頭宴<lb/>
千載無人傳海清<lb/>
太液華清汙禄兒從官千騎競西馳君恩舊日深如海<lb/>
賴有銜盃舞馬知<lb/>
　　　校書<lb/>
馬糞兒童錦繡裾專房倡女后妃輿豈知短褐衡門下<lb/>
一㸃寒燈夜校書<lb/>
<pb n="KR4d0562_WYG_005-16a"/>
　　　漢冠<lb/>
酎金刀布罷長安露冷銅僊屑玉盤畢竟皇天深有意<lb/>
赤睂難改漢衣冠<lb/>
　　　雨中<lb/>
栁塘分路市橋斜海燕雙飛識故家一月閉門聽夜雨<lb/>
隔牆落盡碧桃花<lb/>
　　　劉氏二生從吾兒學赤日中分渠溉枯其意甚<lb/>
　　　善遂成一絶示之<lb/>
<pb n="KR4d0562_WYG_005-16b"/>
渠成不使利專秦救旱分流惠及貧一飯秋來應憶汝<lb/>
艱難相顧幾何人<lb/>
　　　前詩子勤連和七章或病首句秦字難押援筆<lb/>
　　　泛及故事不覺其言之長<lb/>
輸粟常慚晉閉秦艱難稼穡每憐貧溝塍鴈立交通處<lb/>
汗血駢肩荷鍤人<lb/>
井田埋沒自先秦錐卓堪憐白屋貧任氏漫多蒼粟窖<lb/>
王孫一飯更無人<lb/>
<pb n="KR4d0562_WYG_005-17a"/>
雨似沱江不向秦老天應念四郊貧臥聞夜半呼龍起<lb/>
一滴天瓢活幾人<lb/>
世上山中幾晉秦今年却憶去年貧有時彈鋏歌馮劒<lb/>
誰是江東指廪人<lb/>
羸馬孤舟遍楚秦著書憔悴暮年貧茂陵無復談封禪<lb/>
淚墮先朝白髪人<lb/>
黒貂裘弊歎蘇秦短布寧甘甯戚貧摭拾泥塗車轍覆<lb/>
到頭何似漢陰人<lb/>
<pb n="KR4d0562_WYG_005-17b"/>
縱橫無術效儀秦堪嘆先生一劒貧談到薛文焚券事<lb/>
方知豪傑異常人<lb/>
闗法雞鳴幸脫秦何如高臥北牕貧種𤓰一片青門地<lb/>
頭白能來有幾人<lb/>
戰罷長平地入秦邯鄲悄似索居貧定從誰料毛生出<lb/>
羞殺同行十九人<lb/>
五羊皮賤恥干秦自在披裘帶索貧談笑七雄爭戰地<lb/>
乾坤自古有閑人<lb/>
<pb n="KR4d0562_WYG_005-18a"/>
抛却千金不帝秦魯連懷寶豈為貧綱常獨振東周末<lb/>
海内應無第二人<lb/>
山東賓客競投秦枉向商於守賤貧後日子房安漢䇿<lb/>
相逢竟少采芝人<lb/>
不將奇計試强秦一介狂生衣褐貧馬上怱怱談六國<lb/>
何如來就種瓜人<lb/>
黃金散盡務强秦寧計咸陽府藏貧六國暗投離間網<lb/>
奔馳談笑合從人<lb/>
<pb n="KR4d0562_WYG_005-18b"/>
富國强兵善用秦故將子贅抑家貧山東十五年無事<lb/>
盡是偷安醉夢人<lb/>
投筆當年論過秦賈生豈料謫居貧非闗綘灌輕相棄<lb/>
自是才高反累人<lb/>
空自美新更劇秦子雲竟守一區貧草𤣥可惜無良友<lb/>
説與他年蹈海人<lb/>
法立商君始變秦本期盡活世間貧惜無麟趾闗雎意<lb/>
萬古流傳一罪人<lb/>
<pb n="KR4d0562_WYG_005-19a"/>
辛苦兼并百二秦後無蓬顆葬侔貧可憐曲阜東家叟<lb/>
今日猶存守冢人<lb/>
天醉山河却賜秦六奇藏在席門貧古來萬事無能測<lb/>
抵羨商山四老人<lb/>
臨淮百萬蹶堅秦一擲無論儋石貧何似柴桑松菊裏<lb/>
逍遙彭澤退歸人<lb/>
漢中決䇿定三秦本自淮陰寄食貧除却當年蕭相國<lb/>
相逢未許説知人<lb/>
<pb n="KR4d0562_WYG_005-19b"/>
肥瘠何須問越秦紛紛北富與南貧空花過眼無能識<lb/>
輸與嚴灘把釣人<lb/>
杜門公子起謀秦十五商於一旦貧可惜論囚臨渭者<lb/>
扁舟未識五湖人<lb/>
　<lb/>
　<lb/>
　<lb/>
　石初集巻五<lb/>
</p>
<p>
</p>
  </div>
</body>
</text>
</TEI>
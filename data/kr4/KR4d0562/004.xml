<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石初集巻四</head>
    <p>
<pb n="KR4d0562_WYG_004-1a"/>
欽定四庫全書<lb/>
　石初集巻四　　　　　元　周霆震　撰<lb/>
　　五言律詩<lb/>
　　　憂懷<lb/>
黃落雜烟蕪林炊乍有無䘮氛移步滿兵氣幾時蘇小<lb/>
邑疲封拜窮鄉落饋輸刼深資病減閑坐校靈樞<lb/>
　　　老病<lb/>
䘮亂交遊盡艱難老病深寥寥平世䇿落落古人心夕<lb/>
<pb n="KR4d0562_WYG_004-1b"/>
照驚岐路晨霜憶故林折腰寧五斗敝帚或千金<lb/>
　　　山村<lb/>
寥落驚囘首艱危厭久生野人羞費揖山石苦留行坡<lb/>
雨初畦菜園霜未破橙小村風物古暫喜話農耕<lb/>
　　　喜康子至<lb/>
　幼兒淹滯劉氏館中夜刼者壞大門而入急呼宿客<lb/>
　父子起走出遇冦二客趨東廂影堂冦追躡之父死<lb/>
　子傷吾兒趨西廂匿神龕側幸免死生之異在毫髮<lb/>
<pb n="KR4d0562_WYG_004-2a"/>
　間於其來也且喜且悲<lb/>
脫或淪鋒刃吾年豈願餘及今相見日是汝有生初割<lb/>
愛三兄愧慿危一飯驅風塵方未巳尙慎母恩劬<lb/>
　　　憶第三兒留郡城<lb/>
百里元非逺三春又已終傳聞隨處有消息幾時通蔓<lb/>
草酣朝露孤花繋晚風昨逢歸客語前日早趨洪<lb/>
　　　挽吉水孫碧澗判院<lb/>
嗣世明經業傳家晝錦衣干戈危獨立桑梓晚全歸逺<lb/>
<pb n="KR4d0562_WYG_004-2b"/>
戍孤雲淡平原落日微送車淚交洒霜葉不成飛<lb/>
　　　送人之岳陽税務<lb/>
五月巴陵去官途事若何通商川舶逺供貢楚材多澤<lb/>
國留形勝<hi>湖廣參政阿思蘭駐兵岳陽</hi>騷人續詠歌時逢漁艇問或<lb/>
有化龍梭<lb/>
　　　張德彥<lb/>
　德彥自金陵敗中附趙餘黨遡流将扺安慶趙子變<lb/>
　起<hi>其父鎮安慶陳疑其通金陵師行之際戮之</hi>守者倉皇東下德彥同行<lb/>
<pb n="KR4d0562_WYG_004-3a"/>
　識之急投脫命趙舟四十六人皆死歸道所以聞者<lb/>
　悚然<lb/>
跋涉逾千里存亡間一舟絶憐干禄誤翻致遺親憂水<lb/>
國寒潮晚山城古木秋行藏盍深省嚮晦庻無尤<lb/>
　　　辛丑除夕<lb/>
雨雪徂年日乾坤厭亂餘戰爭呉㑹阻消息朔風虚虎<lb/>
眩投眢井燐寃集故墟事機恒倚伏天意竟何如<lb/>
　　　壬寅旦日<lb/>
<pb n="KR4d0562_WYG_004-3b"/>
衰遲違故里䘮亂守殘編鞍馬兒童習貂璫牧圉聯問<lb/>
春逢上日頒朔憶當年懶復談迎送焚香校太𤣥<lb/>
　　　閔新安<lb/>
路泣顛微步原塗枕積骸孫恩将入海<hi>新安砦主孫本立</hi>李祐<lb/>
起平淮<hi>紅巾首李昭</hi>犇潰蛾投火攀援蟻附厓熊兵聞禁暴<lb/>
坐覺衆心懷<lb/>
　　　闗隴吟<lb/>
隴戍通恒代河闗控魯齊日經亡國淡天入戰場低玉<lb/>
<pb n="KR4d0562_WYG_004-4a"/>
帳千羊酪青郊萬馬蹄悲歌頻勸酒送客去安西<lb/>
　　　冦至<lb/>
羣醜發禾川中宵羽檄傳纔收縁岸戌已漲近城烟掠<lb/>
貨舟相次敺人騎獨先兒孫猶九口兩地寸心懸<lb/>
　　　雜詠三首<lb/>
海宇久承平風塵忽四驚官僚生間道黎庻死乘城壯<lb/>
士天山箭将軍細栁營寥寥千載事憂世與誰評<lb/>
穎蔡俄中起荆襄轉盼休兵符留北府臣節仗南州萬<lb/>
<pb n="KR4d0562_WYG_004-4b"/>
宇聲華刼千官富貴羞聖恩覃雨露未必乏嘉猷<lb/>
所至失堅城宜令鼠輩輕茫茫誰報國草草衆興兵呉<lb/>
楚懸三户河山隔上京幾時蘇北望飛騎報塵清<lb/>
　　　即事<lb/>
古驛深春雨荒城帶落暉雞豚當道冺烟火隔江微所<lb/>
過無完室相逢盡短衣干戈承刼運蹔與聖恩違<lb/>
　　　羅郭<lb/>
首義羅明逺傾家郭楚金俊功隨日起遺恨與年深白<lb/>
<pb n="KR4d0562_WYG_004-5a"/>
日重泉影青天萬古心如何有位者翻不計浮沈<lb/>
　　　感遇<lb/>
病髪梳頻減愁根日夜新世方迷貨色天未厭風塵臣<lb/>
分誰憂國君心本愛民歲寒餘勁草灑血贑江濱<lb/>
　　七言律詩<lb/>
　　　秋日登城<lb/>
山壓孤城草樹荒西風塵起獨彷徨蕭條遺構重燒毁<lb/>
憔悴餘民半殺傷驛傳共疑星使杳角聲空引鴈愁長<lb/>
<pb n="KR4d0562_WYG_004-5b"/>
書生往往談經濟攬轡澄清合有方<lb/>
　　　答劉持志<lb/>
闗山極目翳黃埃歎息車薪水一杯種秫地荒賓少顧<lb/>
催租邑小吏頻來暗塵葛服秋當浣細雨柴門晚未開<lb/>
近日江南吟思減㫁腸誰更憶方囘<lb/>
　　　答道原思治<lb/>
書生報國乏涓埃羞對茱萸强舉杯宿霧連山雄虺些<lb/>
朔風何日野鷹來交游漸向艱危盡懷抱那能老病開<lb/>
<pb n="KR4d0562_WYG_004-6a"/>
幾度出門疑所適杖藜細遶竹西囘<lb/>
　　　雨<lb/>
　五月初七日雨至初九夕大作一晝夜如傾初十夜<lb/>
　半更許方止江漲比丁已有加<lb/>
濕雲無際漲痕粘雨勢朝來幾倍添已讓滄溟懷絶島<lb/>
更輸銀漢建高簷三年兵甲天當洗一日蛟龍地莫淹<lb/>
早泛賈船隨鬬艦廣通民食富官鹽<lb/>
　　　寄呉章臥病客中<lb/>
<pb n="KR4d0562_WYG_004-6b"/>
亂山岐路鴈行斜籬落酣烟菊自花我昔郡城行冒雨<lb/>
君今孤館臥思家濟時孰是囊中穎避地除非海上槎<lb/>
一郡幸存唯二邑戍樓何日罷吹笳<lb/>
　　　城陷<lb/>
黃塵赤日陷城池又到冰霜歲晏時列寨守江兵夜戍<lb/>
揚旗出郭冦朝馳就粱誤落荒田鴈啄肉空肥野樹鴟<lb/>
諸将從容依老守捷書但奏莫令遲<hi>梁侯守郡惡聞兵敗</hi>
　　　感秋<lb/>
<pb n="KR4d0562_WYG_004-7a"/>
鬢如踈葉挂林端帶減腰圍逐月寛久病秋深心易怯<lb/>
多愁夜永夢難安暗蛩入戸輸清苦落月窺牕進薄寒<lb/>
屈指青春平野望東風隨意馬頭看<lb/>
　　　九日<lb/>
西風慘淡郡城樓誰復黃花插滿頭訪舊愁經墟落晚<lb/>
登高怕見戰場秋鳴鸞閣在金笳集戯馬臺空鳥鼠留<lb/>
尙欲逺尋雷煥友提攜雙劒出南州<lb/>
荒荒萸菊負登臨莽莽乾坤亘古今淮浪逆舟寒日淡<lb/>
<pb n="KR4d0562_WYG_004-7b"/>
楚山連戌暮雲深孤生自滴思親淚<hi>先父宋淳祐九年九月九日生</hi>多<lb/>
難誰攄報國心道路幾時辭逆旅闗河無地避秋砧<lb/>
　　　送韓一初赴馬萬户府叅議<lb/>
才俊宜從幕府升四郊何日保安寜連營未報休傳箭<lb/>
䇿馬何嫌出戴星苦戰城壕霜月白屢殘村落野烟青<lb/>
軍民甚有闗心處佐政行看刃發硎<lb/>
　　　登城<lb/>
世祖艱難德澤深風悲城郭怕登臨九朝天下俄川决<lb/>
<pb n="KR4d0562_WYG_004-8a"/>
七載江南竟陸沈馬首空傳當日價雞聲不到暮年心<lb/>
雨<hi>闕</hi>門外青青草過客魂消淚滿襟<lb/>
　　　民哀<lb/>
痛哭羣庸誤主恩遺民無路叩天閽荒涼甲第有焦土<lb/>
倉卒深閨無固門青血傳餐供士卒黃金為土贖兒孫<lb/>
囊膠誰造崑崙頂念此長河駭浪渾<lb/>
　　　除夜感念亡室<lb/>
無復憐余踏雪囘一燈兒女促行盃土寒深痛骨委絶<lb/>
<pb n="KR4d0562_WYG_004-8b"/>
月暗忽迷魂去來遲暮影孱如欲踣顛危心死不成哀<lb/>
鬢邊種種君知否消得流年幾度催<lb/>
　　　中秋<lb/>
夢逺霓裳世外音漢宮天老桂香沈黃埃欲出飛鳶上<lb/>
白骨猶如落葉深萬國砧聲離别淚中宵月色太平心<lb/>
晉公相業何時見目㫁天津益苦吟<lb/>
　　　風雨重陽<lb/>
八載兵戈苦未休異鄉佳節若為酬鷹臺人化前千載<lb/>
<pb n="KR4d0562_WYG_004-9a"/>
鴈塞書沈外九州風雨黃花宜換世山林白髮欲專秋<lb/>
莫言抱病妨盃酌漸喜新來絶酒讐<lb/>
　　　冰盤雪藕<lb/>
清徹冰盤壓蔗漿酒酣雪藕進華堂凝寒色映瑤華脆<lb/>
真白絲連翠袖香金掌曽聞承玉露瓊臺忽見擣𤣥霜<lb/>
文園近日真消渴莫種蓮根引恨長<lb/>
　　　元日雪<lb/>
朔雪遙憎毒霧蒸兩年元日勢慿陵氣吞鶴表城如玉<lb/>
<pb n="KR4d0562_WYG_004-9b"/>
聲撼龍宮海欲冰不夜與天為汗漫當春借地示嚴凝<lb/>
貂裘公子來何暮好向寒空縱角鷹<lb/>
　　　新正雨雪連綿人日大霧近午晴<lb/>
天賜春晴一日恩亂來骨肉幾家存屢危豈望全腰領<lb/>
積善當知及子孫喜有㠶檣通白下幸無車馬到青門<lb/>
往時百萬蒼生苦歲晚承平擬細論<lb/>
　　　中秋城西感興<lb/>
玉宇瓊樓三萬里乘槎無路匪仙才塵揚海内衣冠盡<lb/>
<pb n="KR4d0562_WYG_004-10a"/>
鴈㫁雲邊鼔角哀天意未知何日定月華空似昔年來<lb/>
故山老桂無消息紅蓼花高滿路開<lb/>
　　　雨困簡張梅間<lb/>
濕薪萬竈漲烟氛屋角鳴鳩旦夕聞山接雲根如棧道<lb/>
雨生波暈似犀紋麥苗泥漬連千頃花信寒消到幾分<lb/>
最苦相從巷南北掩牕十日㫁論文<lb/>
　　　和前韻<lb/>
天氣渾疑挾楚氛雨淫愁向早春聞紅淹小圃違芳信<lb/>
<pb n="KR4d0562_WYG_004-10b"/>
緑泛囘塘亂縠紋逺樹鳥飛村舍沒淡烟人立野橋分<lb/>
空餘落塈隣翁璧顛倒蝸涎似篆文<lb/>
　　　紀事<lb/>
　八月十五日告示詰朝往攻新安孫本立晡時羣黨<lb/>
　爭出城中撞擊居民門户壕外縱掠水東永和邊江<lb/>
　而上放火殺人刼取財物婦女火達旦不㓕是夜白<lb/>
　氣亘天<lb/>
橫亘東西白氣升喧傳入夜事堪驚縱焚倳刃連村市<lb/>
<pb n="KR4d0562_WYG_004-11a"/>
流血呼寃逼郡城天地豈忘心憯怛山河未放影分明<lb/>
提攜婦女閨房秀飲涕羣驅敢出聲<lb/>
　　　和青華道士蕭宗元<lb/>
月滿虛堂奏帝歸仙風吹送紫雲衣九還欲致三花聚<lb/>
一悟能消萬刼非老樹鶴棲存夜氣清池魚躍見天機<lb/>
黃冠况得山陰客未信詩盟與願違<lb/>
　　　九日<lb/>
未霜白鴈渺闗河來日空隨赴海波世難持身高處怯<lb/>
<pb n="KR4d0562_WYG_004-11b"/>
秋聲入耳老來多山中甲子今誰在日下長安柰逺何<lb/>
幾度西風餘破帽悠悠心事唾壺歌<lb/>
　　　和劉子贄韻<lb/>
夢中走馬上西涼囘首燕山六月霜尙想築臺思郭隗<lb/>
誰能薦士效田光三陲呉楚人才劣百戰河山事㑹長<lb/>
賴有淮南招隠處掩牕清晝坐焚香<lb/>
　　　立秋<lb/>
京洛風塵竟未休送迎馬上敝貂裘蕭條人物常如夕<lb/>
<pb n="KR4d0562_WYG_004-12a"/>
慘淡乾坤又入秋勑使經年遺北府戰場近日在南州<lb/>
紛紛雞鶩羣爭食誰向滄江友白鷗<lb/>
　　　冦來自北見城中蕭然散入村落<lb/>
㫁鴈雲低欲度遲鵲巢何許寄南枝冦兵已厭空城住<lb/>
官馬猶從間道馳萬骨白邊寒月夜孤烟青處夕陽時<lb/>
經年北道無消息望眼頻穿淚暗埀<lb/>
　　　幽憤<lb/>
隴梅驛信杳如緘白晝連山霧氣酣細栁未應仝灞上<lb/>
<pb n="KR4d0562_WYG_004-12b"/>
藍田自可轉闗南驚濤四面輕帆破疑路千條老驥諳<lb/>
落落懷才宜不少冥冥當局得無慙<lb/>
　　　詔至<lb/>
　三月二十六日天詔自廣東來詔發京師去年八月<lb/>
　二十七日也於是朝廷號令久不聞矣欣幸之極敬<lb/>
　賦七言律詩一首<lb/>
沈陸如雲跬步艱忽傳驛信自燕山九霄日御龍光起<lb/>
萬里春乘海道還忠義銘心扶壮節老癃埀涕洗愁顏<lb/>
<pb n="KR4d0562_WYG_004-13a"/>
中原黎庻知何似想望疏恩溥蒯菅<lb/>
　　　次韻劉道原九日<lb/>
曠刼何當洗壒埃凌高欲藉海為杯巫山雨暗猿相引<lb/>
汾水雲深鴈不來新釀偶慿茅舍漉寒花時向槿籬開<lb/>
仲宣幸有荆州託未厭吟邊數往囘<lb/>
　　　喜東宮受冊<lb/>
　六月二日東宮受冊越八日大赦天下使臣出湖廣<lb/>
　來自茶陵十月十有一日到郡踴躍快覩不覺情發<lb/>
<pb n="KR4d0562_WYG_004-13b"/>
　於聲忘其為老病也<lb/>
海色穿林曉夢圓戰塵氛霧一時湔青宮德進瑤編紀<lb/>
紫禁恩隨玉漏傳洛邑車書符永世漢家日月覲中天<lb/>
秋霜一寸丹心在稽首洪禧萬億年<lb/>
　　　全叅政九日宴僚佐城西神岡㕘謀萬德躬賦<lb/>
　　　詩五首用韻寓情<lb/>
畫省凝香被羽林賞心寧許二毛侵閭閻側聽歌謠起<lb/>
父老爭看<graphic n="KR1654" url="https://raw.githubusercontent.com/kanripo/KR-Gaiji/master/images/KR1654.png" mimeType="image/png"/>㦸臨霜露黃花留歲晏江湖白鴈待秋深<lb/>
<pb n="KR4d0562_WYG_004-14a"/>
宴闌歸騎營門夕涼月紛紛落醉襟<lb/>
能賦登高幕府親深秋過雨絶飛塵山城驛路黃柑富<lb/>
水寨人家白粲新歌舞多非前日境交游半是異鄉人<lb/>
通商近喜官鹽集不比西都巧筭緡<lb/>
如雲冠葢此高攀千載龍山季孟間犀筯駝峰傳翠釜<lb/>
銀罌春色照蒼灣歌姬擁醉翻腔誤才士爭先覓句艱<lb/>
秪有相如欣授簡興來無物不相闗<lb/>
蘭臺無分珮珊珊㫁壟平岡自往還避地亂來猶有酒<lb/>
<pb n="KR4d0562_WYG_004-14b"/>
放懷高處不須山㕘差紅樹西風外明滅青烟落照間<lb/>
何日逺尋方外友却隨紫氣出函闗<lb/>
曽向凌波賦襪塵絶交近日愧錢神百年撫事皆陳迹<lb/>
四海知心幾故人山借衣冠違世濁天留萸菊貸秋貧<lb/>
偶尋五栁先生傳自覺年來懶是真<lb/>
　　　懷古<lb/>
闗河渺渺幾浮沈落日秋風萬古心二頃留人輕六國<lb/>
一壺玩世重千金亂來耆舊傳聞冺老去英雄悔恨深<lb/>
<pb n="KR4d0562_WYG_004-15a"/>
輸與蘇門長嘯者不教車馬涴山林<lb/>
　　　贈張梅間<lb/>
故人誰似此君賢涉難交情晚更堅迂路出城尋故友<lb/>
移牀就月話當年霓裳曲奏忘天上博望槎囘記海邊<lb/>
歸去蓴鱸隨地有别來鬚鬢得秋先<lb/>
　　　九日遣懷<lb/>
繞籬黃菊自幽香無復龍山落帽狂身外老來從襍遝<lb/>
眼前高處倍淒涼妖狐突過荒城雨旅鴈㝠飛絶塞霜<lb/>
<pb n="KR4d0562_WYG_004-15b"/>
風物闗心倦囘首野園柑熟旋分嘗<lb/>
　　　還鄉初度辱親友劉盧南惠詩依韻答之<lb/>
憔悴還鄉一病翁雪牕晴透校㕘同庚寅俛誦湘纍語<lb/>
甲子長懷晉士風塵暗衣冠情索莫眼青骨肉誼深崇<lb/>
新吟多謝耆年頌晚節終慚老圃容<lb/>
　　　至正十二年壬辰正月武昌失守<lb/>
黃鶴樓前帝子宮古來形勝控江東運籌要害無豪俊<lb/>
流禍顛厓摠冦戎天馬西來勲可樹河冰北渡驛誰通<lb/>
<pb n="KR4d0562_WYG_004-16a"/>
一壺或負千金重白髮丹心愧少同<lb/>
　　　述懷二首<lb/>
　子月中旬以從雨雪交作羣冦合攻大坑荆山小水<lb/>
　逆黨出城南三十里立砦二十四日破白水下塘二<lb/>
　十五日破吾里吾與次兒長孫寓歴村下牢是日省<lb/>
　都事呉軍已到郡二十六日走度嶺者相属如繩過<lb/>
　午猶不得家中消息心甚憂薄晚長兒來乃知念五<lb/>
　日四更初冦掩出吾里兒曹隨衆走厚富向晚冦退<lb/>
<pb n="KR4d0562_WYG_004-16b"/>
　渡江趨王屯暮抵南阜李氏已空室矣二十六日早<lb/>
　中宵蓐食行至高臺嶺巔但見連延朱村大坑冦火<lb/>
　千炬雪凍道滑婦人稚子僵仆不能進扶挈度大湖<lb/>
　嶺出章坑天已晚長女母子無托與偕來闔門不自<lb/>
　意全遂投下牢依陳氏暫住述懷二章<lb/>
冦陷吾鄉今二日連宵列炬似星分如何去此三十里<lb/>
家中消息杳無聞咫尺干戈皆逆境連綿雨雪助妖氛<lb/>
兀坐此身同槁木恍然不復辨朝曛<lb/>
<pb n="KR4d0562_WYG_004-17a"/>
風雪爐存半死灰每聽人語輙驚猜眼穿屢揖親知問<lb/>
愁極忽傳兒子來足繭荒墟烟慘澹魂飛間道石崔嵬<lb/>
經過且勿談辛苦闔室無虞已幸哉<lb/>
　　　黙念<lb/>
末路危機逐日新遭逢瞬息異寃親多疑忍事甘存拙<lb/>
久亂全生幸處貧北海牧羝宜反漢東門牽犬竟亡秦<lb/>
古來反覆無前筭那得匆匆論世人<lb/>
　　　書所見<lb/>
<pb n="KR4d0562_WYG_004-17b"/>
　正月十八夜全㕘政軍中告變縛致都事哈喇台小<lb/>
　鎮撫阿爾斯蘭布哈萬户張定住将戮之十九日昧爽<lb/>
　其麾下擁衆扼全舟脅取二人入城閉闗縱兵大掠<lb/>
　全由此失勢四月二十七日呉員外部将明塔布台<lb/>
　潜蓄異志忌同列林巴延烏都梟勇挾詐殺之誣以<lb/>
　謀反呉不能制又㕘政軍令䘮馬一疋償白金一百<lb/>
　兩是蓄不戰之馬也<lb/>
百金戰馬廐中屯部伍酣歌徹曉昏牙帳黑風梟突起<lb/>
<pb n="KR4d0562_WYG_004-18a"/>
營門白晝虎相吞史徒富躐官曹位厮養威聫士族婚<lb/>
天下紛紛寧有此我軍成敗不須論<lb/>
　　　記憶先親復齋先生詩二首<lb/>
　九日初度先父生宋淳祐己酉九月九日<lb/>
厄於陽九畫成乾淳祐遺民自憮然正則庚寅宜有字<lb/>
絳人甲子已忘年菊枝偶地存幽操汗簡何心理舊編<lb/>
賴有童孫初學語挽衣爭果戱階前<lb/>
　代李季實賀歴塘劉所立生日<lb/>
<pb n="KR4d0562_WYG_004-18b"/>
春入霞杯喜拂天初逾六六紀瑤編人間銅狄何時鑄<lb/>
天上銀蟾昨夜圓<hi>六月十六日生</hi>秋水精神高六月仙人風骨<lb/>
妙千年山林城市遙相祝凝望蓬萊隔紫烟<lb/>
　<lb/>
　<lb/>
　<lb/>
　<lb/>
　石初集巻四<lb/>
</p>
<p>
</p>
  </div>
</body>
</text>
</TEI>
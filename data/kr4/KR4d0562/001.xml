<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>石初集巻一</head>
    <p>
<pb n="KR4d0562_WYG_001-1a"/>
欽定四庫全書<lb/>
　石初集巻一　　　　　　元　周霆震　撰<lb/>
　　五言古詩<lb/>
　　　美人昔燕趙<lb/>
美人昔燕趙嵗乆江漢間軒忩粲明霞被服羅綺紈頩<lb/>
怒恒自持含意詎敢攀一朝強暴陵相從即懽顔傾身<lb/>
作歌舞豫恐恩意闌新聲與嬌態取媚巧百端主家隔<lb/>
風塵庭宇深且完豈無昔共處永夜青燈寒魂夢各所<lb/>
<pb n="KR4d0562_WYG_001-1b"/>
依寜復相徃還沉沉九秋霜履屨思蒯菅娟娟中天月<lb/>
照影留空山盛時槩無虞末路良獨難棄置勿重陳使<lb/>
人摧肺肝<lb/>
　　　濯濯江漢女<lb/>
濯濯江漢女幽貞出良家十年守空幃夫婿天之涯良<lb/>
夜秉明燭悉心務絲麻憶昨秋風起河洛昏塵沙傷彼<lb/>
朱絲絃逸響趨淫哇朝為御溝栁莫作陌上花世態固<lb/>
應爾委置勿復嗟所悲在新春雨露凝朝華感此深閉<lb/>
<pb n="KR4d0562_WYG_001-2a"/>
門淵氷慮彌加蔵玉萬仞岡守護盤龍蛇投珠千頃波<lb/>
光燄驚魚鰕夫壻㑹有期豈問嵗月賖寸心如皦日終<lb/>
始宜無瑕<lb/>
　　　燕山萬里雪<lb/>
燕山萬里雪不作黄河氷𤣥徳専所司曷為失其慿赤<lb/>
雲竊乘間遂逐炎風興連延土山焦反更繁青蠅毛炰<lb/>
列饔餼臭腐日以升禋祀古有嚴孰與存芳馨昨夢觀<lb/>
圜丘玉輅蒼龍乘正氣六合周瑞花反嚴凝坐見昆岡<lb/>
<pb n="KR4d0562_WYG_001-2b"/>
火瞬息投淄澠願言哀江南盡洗毒霧蒸<lb/>
　　　潮生浙江白<lb/>
潮生浙江白積水何其多悠悠子胥魂千古終不磨東<lb/>
南溢潢潦汙瀆紛旁羅獨此障百川晝夜激海波力排<lb/>
坤軸轉正氣通天河從星趣好雨浴日陽之阿蒼蒼紫<lb/>
微垣弁冕鏘鳴珂宜蒙湛露恩領袖湔甲戈雲陣聲萬<lb/>
雷銀山勢嵳峩吹嘘蛟龍翔奮起驅鯨鼉功推五行首<lb/>
朝宗諒無他<lb/>
<pb n="KR4d0562_WYG_001-3a"/>
　　　種瓜南山下<lb/>
種瓜南山下實晚霜落之冒寒拾瓜仁生意或在兹収<lb/>
蔵篋笥中恒恐鼠蠧窺羣兒顧竊笑癡絶将奚為昨聞<lb/>
北里富晨昏厭甘肥禍機隠驕溢瞬息靡子遺嗟我食<lb/>
無肉藜藿每晏炊俟時啓包裹瓜地審所宜殷勤謝春<lb/>
雨庶以忘朝飢<lb/>
　　　十五紀懐<lb/>
止酒已多日當秋病連綿一忩此寄傲晏起仍早眠豈<lb/>
<pb n="KR4d0562_WYG_001-3b"/>
不念佳節負此明月圎叩門客語我蚤作星尚懸白氣<lb/>
出東北横貫西南天夜凉步中庭所見還依然力疾起<lb/>
語客喪亂今十年謂天蓋無情埀象在目前謂天其有<lb/>
知吉語皆虚傳未遑悉吳越況敢談幽燕須臾報軍出<lb/>
明日攻富田焚掠先近郊斬艾無愚賢咫尺成俘囚妻<lb/>
子疇能全戒客姑罷休世事從推遷客去深掩耳閉關<lb/>
涕澘焉<lb/>
　　　大風發屋雨雹交集<lb/>
<pb n="KR4d0562_WYG_001-4a"/>
大風西北來屋瓦去如走麗譙雙闕壮關楗决樞紐蒼<lb/>
蒼泮宫栢枝葉互紛糾移時折偃蹇巧力無措手西禪<lb/>
鐡浮圗摧仆如拉朽臨江戰樓飛夾巷坊額剖恍疑㑹<lb/>
羣龍奮發交怒吼泰山恐崩裂寜復計培塿老夫閉門<lb/>
卧雨雹散忩牖倉皇正衣冠力疾坐良乆天威俄咫尺<lb/>
性命亦何有黙悟貴存心淵氷慎吾守<lb/>
　　　嵗莫柬張梅間<lb/>
憶昔慕逺遊朝華沐春露焉知喪亂後林杪秋葉蠧間<lb/>
<pb n="KR4d0562_WYG_001-4b"/>
闗西州門寒日收踽步尚餘平生友示我廣平賦耿耿<lb/>
河漢輝幽幽氷雪度終慚媚求悦寜悔貞取妬朗吟發<lb/>
孤音明月落庭户世事殊未涯嵗年忽云莫有美君子<lb/>
心永言金石固<lb/>
　　　除夜書懐<lb/>
一榻陋容膝老身兀枯株淹留恒鮮悰況兹嵗云徂兒<lb/>
女雖茍完喪亂多異居同也乆鄉曲奔走一飯驅鳯也<lb/>
妻女累近亦反故廬拙謀康最少甥館横溪隅阿巽孀<lb/>
<pb n="KR4d0562_WYG_001-5a"/>
七載忍棄吳氏孤靚家食指繁績絍勤養姑市㕓病株<lb/>
守環偶錐刀趨顧我此相守出入孫符俱孩烏頗機警<lb/>
戱弄聊與娛止酒動經年宿病無由祛晚餐率减半夜<lb/>
枕氣始舒宴逰多却避禮節那能拘親友既少存存者<lb/>
亦暗踈駸駸齒髪敝勉勉筋力餘撫事百感集來嵗知<lb/>
何如存亡且未測艱苦焉足虞骨肉姑眼前開懐盡斯<lb/>
須地爐熟春茶明燭散欝紆忽憶孤山夢風雪隨吟驢<lb/>
梅花千載心皎若滄海珠服之配明月閲時終無渝<lb/>
<pb n="KR4d0562_WYG_001-5b"/>
　　　和蕭仲儀<lb/>
十年樹桑柘結屋山澗旁辛苦蠶絲成将備公子裳緇<lb/>
塵一朝起冠盖紛劻勷飄零落綺紈翕忽歸𣺌茫鮮鮮<lb/>
皮卉服搖曵凌空翔感此桑下心臨風時自傷<lb/>
　　　招隠<lb/>
衰年際時艱屏居謝輪蹄學圃事雖晚披荒漸成蹊芟<lb/>
夷敢辭勞常恐滋蔓迷夜氣方油然養生無端倪雜蔬<lb/>
雨意緑籬落新筍齊攝衣晨理髪好鳥當户啼物情適<lb/>
<pb n="KR4d0562_WYG_001-6a"/>
自如睠言契幽棲干戈且未息童稚憂提攜外美奚足<lb/>
多澹泊恬朝虀援琴思南風濯纓鑑清溪白雲乃吾友<lb/>
延佇蒼山西<lb/>
　　　暮春述懐<lb/>
　三月十二日冦據郡城勢焰虚張人情洶洶水東民<lb/>
　義廉得其微突起奮擊迎郡侯収復城池殺獲埀盡<lb/>
　餘衆遁去<lb/>
妖氛被東南醜類日響應承平七十載倉卒駭觀聽堂<lb/>
<pb n="KR4d0562_WYG_001-6b"/>
堂忠節邦奕奕守與命流血動成川分奔馬蹄競羣兇<lb/>
首被赤心額雙懸鏡赤以欺愚庸鏡以眩昏瞑張皇禮<lb/>
像設誑托西方聖燒蠟動千斤相承勢彌盛喧呼短兵<lb/>
接迅若斤斧運殺人先剖心刳腹抉肝腎攟摭窮窖蔵<lb/>
備網羅機穽官曹列廐牧民屋委灰燼郡治歌舞塲朋<lb/>
從悉梟獍頗聞連騎出近郭更蹂躪計程倐徃還日以<lb/>
嚴示信距城此雖逺疇敢保安静聞雞心即危過午魂<lb/>
始定顛連混寃親跋涉無老病晨興不遑夕永日飢餐<lb/>
<pb n="KR4d0562_WYG_001-7a"/>
併豈復虞道途所悲室懸磬妻孥且目下僥倖須臾命<lb/>
近傳某澤中逆料絶窺偵兒啼誤失聲掩捕一朝盡回<lb/>
頭顧童穉反覆深砭訂事㑹固叵量寜能忘戒訓因思<lb/>
少壮日膏澤溥涵泳冠蓋先送迎農桑雜歌詠閭閻飫<lb/>
粱肉厮養翹車乗飛潛偕動植一一遂天性焉知厄遭<lb/>
遇埀老百憂並聖朝果何負姦宄妄依凭得非湛恩隆<lb/>
竊禄隠䜛佞貪冒逓相蒙浸淫成此釁中天揚日月光<lb/>
彩爛相映雲霧偶晦𡨕何能滋疾疢衆心一此理磨濯<lb/>
<pb n="KR4d0562_WYG_001-7b"/>
光愈瑩化機黙囬旋民伍奮豪俊川東事大竒氣與北<lb/>
風勁劃開聚石圗捲入背水陣翩然破竹勢節解自迎<lb/>
刃郡侯起収集轉盻復歸正誓将掃餘孽側耳四方靖<lb/>
麥秋告登場秔稻亦已竟死者可勝哀存者聊自慶蕭<lb/>
條舊邑里庶免憂釡甑書生守衡茆才具非濟勝中宵<lb/>
投袂起踴躍歌解愠四顧掃曀霾如疾脱危證親知稍<lb/>
慰藉松菊尚三徑雨露極昭蘇草茅微報稱忠謀慮或<lb/>
過深計衆多屏薫蕕絢疑似玉石互緇磷吏弊襲貪殘<lb/>
<pb n="KR4d0562_WYG_001-8a"/>
罕由慈惠進吾侯新涉難庶務職其柄撫定在哀矜朂<lb/>
哉慎行政<lb/>
　　　清明<lb/>
憂懐不知春病雨門日閉今晨又清明倐忽如夢寐茫<lb/>
茫宇宙間擾擾干戈際寥寥邑里舊莽莽身首異悲風<lb/>
起平原鬼泣海為淚萬死天不墳況論弔與祭先塋顧<lb/>
非逺跬步涉疑畏雨露日夜深蔓草青繞地孤生髪種<lb/>
種去日已川逝旦暮未可知何時及來嵗凄然心自割<lb/>
<pb n="KR4d0562_WYG_001-8b"/>
俯仰寜不愧野人或典衣强欲存節意邀我坐茅簷未<lb/>
酌意先醉豈無閒花草黯慘不成媚興䦨村鼔急鄰犬<lb/>
衆驚吠天運夫何如臨風獨三喟<lb/>
　　　騎曲<lb/>
　府辟副監州不查吾監郡中憲公之從子也騎射絶<lb/>
　人部伍嚴整身先士卒所向崩摧惜其巡厯匆匆功<lb/>
　弗克竟<lb/>
步行擁千夫不敵單騎戰躍馬奮戈矛何如馬頭箭壮<lb/>
<pb n="KR4d0562_WYG_001-9a"/>
哉副監州巡厯迅飛電秋毫戒侵掠追捕身獨先彌年<lb/>
賊氣驕膽落驚未見借我一月留坐使民居奠<lb/>
　　　殘髪<lb/>
殘髪不可紒晨興日加梳顧慙雨露沐此豈冠冕徒夜<lb/>
來秋風深傲兀驚頭顱亂離亦已極時序復易徂青燈<lb/>
一斗酒不樂将何如<lb/>
　　　莫折草間葵<lb/>
莫折草間葵葵根朝露深朝露恩豈私中有向日心衆<lb/>
<pb n="KR4d0562_WYG_001-9b"/>
草濫生意延縁托幽隂幽隂人迹稀狐虺交相尋我行<lb/>
偶徘徊海色微穿林玩葵試披草露氣俄滿襟葵心苦<lb/>
不多其柰蔓草何<lb/>
　　　哀枉<lb/>
春心注成湩晝夜深長育枯梢晴自芳寒燒雨仍緑如<lb/>
何寃死魂不及閒草木<lb/>
　　　送曠伯逵歸洪<lb/>
伯子郡中彦移居乆洪州才宜當路知濟勝偕名流皎<lb/>
<pb n="KR4d0562_WYG_001-10a"/>
如明月珠瑩若狐白裘含章澹中懐清識雅好脩顧瞻<lb/>
桑與梓賦詠忘淹留干戈迫嵗晏逺道妻孥憂朔風吹<lb/>
征衣日落江上舟願言桑梓心江水深悠悠<lb/>
　　　嘗艱<lb/>
平世隠大姦禍起連干戈紛紛殺戮餘轉徙嬰札瘥喪<lb/>
氛不可望散漫翻洪波號呼逓漸染瞬息俱滅磨向來<lb/>
膏粱子被服華綺羅菅蒯倐纒裹委棄山之阿顧匪金<lb/>
石交厄㑹其柰何吾貧老環堵與世常蹉跎況此災患<lb/>
<pb n="KR4d0562_WYG_001-10b"/>
林屏蔵謝經過晨夕堅苦淡分安志無他闔門或茍全<lb/>
天賜良以多有時誦陳編桂竹供婆娑後日将焉知且<lb/>
復託永歌<lb/>
　　　晨出<lb/>
仲夏沐時雨清晨步郊墟平疇日以緑民瘼其或蘓回<lb/>
頭語田父努力勤耕鋤我朝世忠厚品彚均涵濡盜賊<lb/>
妄干紀旦夕當殄除曠刼滄海深幸兹邇平途爾曹活<lb/>
餘息詎識勞廟謨稽首萬億年無疆夀皇圗<lb/>
<pb n="KR4d0562_WYG_001-11a"/>
　　　二月十六日晚青兵逼城紅不戰而潰暫匿近<lb/>
　　　壕小屋夕走横溪<lb/>
孤藩酣春霖戰艦一時集喧呼驚棄甲填道戈可拾黄<lb/>
昏烟燄起近郭俛藏蟄夜深相隨行問道衆岌岌敗走<lb/>
餘小醜邪徑俄掩襲呌號互失亡顛仆免繫縶䇿羸叟<lb/>
狼顧襁孺婦飲泣帶褫衣茍完靴沾足難給相失但聞<lb/>
聲疑路翻却立屢休幸雞鳴襟袖寒氣濕貫魚累童稚<lb/>
前阻後惶急縈回阡陌間恒恐追騎及重岡釋心掉湛<lb/>
<pb n="KR4d0562_WYG_001-11b"/>
若恩露裛推挽達人烟開顔見舂汲兒扶集悲喜<hi>㓜兒贅横</hi>
<hi>溪蕭氏</hi>親故走迎揖坐定飢渴生酒漿更勸挹驚魂乆徐<lb/>
定強笑寄於悒翻思墮危機性命在呼吸家鄉固殘毁<lb/>
所幸存井邑杖䇿歸去來戒此輕出入<lb/>
　　　寄朱玉林兼柬蕭孟敬仲儀<lb/>
清商泛空曠肅此林下廬中有學仙子佩服明月珠泯<lb/>
然樵牧間乃與螢爝俱南隣隠抱璞世守甘自愚孟也<lb/>
亮以質仲也淵而姝千金發竒觀邂逅意不殊攬結誓<lb/>
<pb n="KR4d0562_WYG_001-12a"/>
綢繆幽貞諒無渝物情貴眩鬻悉意時所趍煌煌席上<lb/>
珍待價當何如<lb/>
　　　停雲師友吟<lb/>
　親友吳彦章客廬陵井岡髙氏五十年貴逢志翔允<lb/>
　脩希良凡四世其初客也允脩未生暨脩子有室始<lb/>
　終靡它彦章死惟一孫喪明允脩家亦落猶惓惓念<lb/>
　之此停雲師友吟之所以作也停雲其館客之所<lb/>
親友吳彦章居鄉衆稱賢早從髙氏客晚暮交益堅當<lb/>
<pb n="KR4d0562_WYG_001-12b"/>
其遇合初志翔方盛年圖南文治開䆠轍首着鞭<hi>志翔南雄</hi>
<hi>路教授</hi>貴逢淳厚風種善猶力田允脩時未生兆已占𤓰<lb/>
綿脩今埀五十行且開曽𤣥俯仰歴四世殆若絲糾纒<lb/>
徃者風塵昏沴氣滋蔓延奄忽彦章翁父子偕重泉孤<lb/>
孫惟子剛憔悴目疾牽相依幸老母二㓜嗟纍然去年<lb/>
屬大饑雨冷萬竈烟溝壑無貴賤骨肉甘棄捐顧此凋<lb/>
瘵餘詎敢自意全允脩奮衣起為義吾所先吾師遂泯<lb/>
没吾分愧老天耿耿吾寸心永矢徴逝川雖非力有餘<lb/>
<pb n="KR4d0562_WYG_001-13a"/>
此志必勉旃提攜竟全活如正大厦顛如煎續絃膠如<lb/>
拯溺九淵愛深不自足逺慮尤惓惓今兹掃停雲致客<lb/>
禮貌䖍<hi>子剛無目就養館中復延客訓其子</hi>從容語二子剛也予周旋息<lb/>
雖今十齡於我朂簡編教養俾成立吾責始息肩歡欣<lb/>
揖其來席以廣厦氊父也酬翰墨兒也趨誦絃匡持每<lb/>
多方苦語精磨研油然古人心如出未亂前吁嗟取友<lb/>
難邇日義愈愆西華衣葛帔論交憤莫宣叔敖賣薪兒<lb/>
性命優孟懸紛紜落穽石舞智馳輕儇髙堂尊面諛千<lb/>
<pb n="KR4d0562_WYG_001-13b"/>
金肆華筵芳馨意所使陸海羅珍鮮厭飲臧獲曹出入<lb/>
車馬填故人子若孫往往憂患煎十步九頻蹶飢寒日<lb/>
顛連眉攅若将凂況望引手援懿哉吾允脩古道今其<lb/>
専峨峨路邉石已俟來者鐫力行庶終惠益永世契縁<lb/>
眼中富交逰落筆詞争妍片言倘終靳髙誼誰當傳維<lb/>
昔我彦章停雲硯席聨折花春日吟聽雨秋夕眠焉知<lb/>
曠大刼夢幻情事遷凄凉餘白髪顧影深自憐安得同<lb/>
心人和我師友篇<lb/>
<pb n="KR4d0562_WYG_001-14a"/>
　　　紀病<lb/>
干戈餘刼數邑里衆死亡楚氛日晦蒙恍若初望洋況<lb/>
能辨玉石狼顧駭且僵哀哉疇能違付此烈焰場呼嘘<lb/>
蔓親隣苦毒煩中腸老妻卧沉沉念我新著床喚起趣<lb/>
湯藥翼我期夀康寜復憂其危且為我周防卜稽倏遇<lb/>
困卦兆非禎祥妻命竟莫逃苦語應難忘提攜乳下孫<lb/>
戱弄每在傍相從絶可憐溘先朝露翔我時属方劇飲<lb/>
恨神慘傷棺歛付兒曹草草歸山岡逝者忍長痛來日<lb/>
<pb n="KR4d0562_WYG_001-14b"/>
仍叵量闔門罄委頓形勢尤倉皇幸天埀至仁坐覩日<lb/>
月光諸兒遂遄起再拜酬穹蒼目前強自慰藥物資先<lb/>
嘗老身僅一息骨立勉自強屢危迄就理所賴醫士良<lb/>
服餌逾十旬缾罌竭儲蔵扶持力更無舉體皆瘡瘍脾<lb/>
胃苦易侵滋味多所妨𡨕𡨕等縲囚兀兀類耄荒推殘<lb/>
甘委棄感憤涕泗滂夜來秋日夢神氣殊飛揚起坐不<lb/>
成寐意與西風長願言借吹嘘濯髪晞扶桑<lb/>
　石初集巻一<lb/>
</p>
<p>
</p>
  </div>
</body>
</text>
</TEI>
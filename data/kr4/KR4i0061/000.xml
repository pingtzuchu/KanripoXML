<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>談龍録</head> <lb/>
    <p>
<pb n="KR4i0061_WYG_000-1a"/>
欽定四庫全書<lb/>
　談龍録<lb/>
　　提要<lb/>
　　　　<hi>臣</hi>等謹按談龍録一巻<lb/>
　　　國朝趙執信撰執信為王士禎甥婿初甚相得<lb/>
　　　　後以求作觀海集序不得遂至相失因士禎<lb/>
　　　　與門人論詩謂當如雲中之龍時露一鱗一<lb/>
　　　　爪遂著此書以排之大㫖謂詩之中當有人<lb/>
<pb n="KR4i0061_WYG_000-1b"/>
　　　　在其謂士禎祭告南海都門留别詩盧溝河<lb/>
　　　　上望落日風塵昏萬里自兹始孤懐誰與論<lb/>
　　　　四句為類覊臣遷客之詞又述吳修齡語謂<lb/>
　　　　士禎為清秀李于鱗雖忿悁著書持論不無<lb/>
　　　　過激然神韻之説不善學者往往易流於浮<lb/>
　　　　響施閏章華嚴樓閣之喻汪琬西川錦匠之戒<lb/>
　　　　士禎亦嘗自記之則執信此書亦未始非預<lb/>
　　　　防流弊之切論也近時揚州刻此書欲調停<lb/>
<pb n="KR4i0061_WYG_000-2a"/>
　　　　二家之説遂舉録中攻駁士禎之語概為刪<lb/>
　　　　汰於執信著書之意全相乖忤殊失其真今<lb/>
　　　　仍其原本著録而附論其紕繆如右乾隆四<lb/>
　　　　十三年二月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　總　校　官　<hi>臣</hi>　陸　費　墀<lb/>
<pb n="KR4i0061_WYG_000-3a"/>
談龍録原序<lb/>
余㓜在家塾竊慕為詩而無從得指授弱冠入<lb/>
京師聞先達名公緒論心怦怦焉每有所不能惬既而<lb/>
得常熟馮定逺先生遺書心愛好之學之不復至于他<lb/>
人新城王阮亭司寇余妻黨舅氏也方以詩震動天下<lb/>
天下士莫不趨風余獨不執弟子之禮聞古詩别有律<lb/>
調往請問司寇靳焉余宛轉竊得之司寇大驚異更覩<lb/>
所為詩遂厚相知賞為之延譽然余終不背馮氏且以<lb/>
<pb n="KR4i0061_WYG_000-3b"/>
其學繩人人多不堪間亦與司寇有同異既家居久之<lb/>
或搆諸司寇浸見疎薄司寇名位日盛其後進門下士<lb/>
若族子侄有藉予為諂者以<lb/>
京師日亡友之言為口實余自惟三十年来以疎直招<lb/>
尤固也不足與辨然厚誣亡友又慮流傳過當或致為<lb/>
師門之辱私計半生知見頗與師説相發明向也匿情<lb/>
避謗不敢出今則可矣乃為是録以所藉口者冠諸篇<lb/>
且以名焉趙執信序<lb/>
<pb n="KR4i0061_WYG_000-4a"/>
欽定四庫全書<lb/>
　談龍録<lb/>
　　　　　　　　　　　　右贊善趙執信撰<lb/>
錢塘洪昉思<hi>昇</hi>久於新城之門矣與余友一日並在司<lb/>
寇宅論詩昉思嫉時俗之無章也曰詩如龍然首尾爪<lb/>
角鱗鬛一不具非龍也司寇哂之曰詩如神龍見其首<lb/>
不見其尾或雲中露一爪一鱗而已安得全體是雕塑<lb/>
繪畫者耳余曰神龍者屈信變化固無定體恍忽望見<lb/>
<pb n="KR4i0061_WYG_000-4b"/>
者苐指其一鱗一爪而龍之首尾完好故宛然在也若<lb/>
拘於所見以為龍在是雕繪者反有辭矣昉思乃服此<lb/>
事頗傳於時司寇以告後生而遺余語聞者遂以洪語<lb/>
斥余而仍侈司寇往説以相難惜哉今出余指彼將知<lb/>
龍<lb/>
阮翁律調盖有所受之而終身不言所自其以授人又<lb/>
不肯盡也有始從之學者既得名轉以其説驕人而不<lb/>
知已之有失調也余既竊得之阮翁曰子勿妄語人余<lb/>
<pb n="KR4i0061_WYG_000-5a"/>
以為不知是者固未為能詩僅無失調而已謂之能詩<lb/>
可乎故輒以語人無隱然罕見信者<lb/>
聲病興而詩有町畦然古今體之分成於沈宋開元天<lb/>
寳間或未之遵也大歴以還其途判然不復相入由宋<lb/>
迄元相承無改勝國士大夫浸多不知者不知者多則<lb/>
知者貴矣今則悍然不信其不信也由於不明於分之<lb/>
之時又見齊梁體與古今體相亂而不知其别為一格<lb/>
也常熟錢木庵<hi>良擇</hi>推本馮氏著唐音審體一書原委<lb/>
<pb n="KR4i0061_WYG_000-5b"/>
井然名流問辨咸不及<lb/>
頃見阮翁雜著呼律詩為格詩是猶歐陽公以八分為<lb/>
隸也<lb/>
詩之為道也非徒以風流相尚而已記曰温柔敦厚詩<lb/>
教也馮先生恒以規人小序曰發乎情止乎禮義余謂<lb/>
斯言也真今日之針砭也夫<lb/>
或曰禮義之説近乎方嚴是與温柔敦厚相妨也余曰<lb/>
詩固自有其禮義也今夫喜者不可為泣涕悲者不可<lb/>
<pb n="KR4i0061_WYG_000-6a"/>
為歡笑此禮義也富貴者不可語寒陋貧賤者不可語<lb/>
侈大推而論之無非禮義也其細焉者文字必相從順<lb/>
意興必相附屬亦禮義也是焉能以不止耶<lb/>
崑山吳脩齡<hi>喬</hi>論詩甚精所著圍爐詩話余三客吳門<lb/>
徧求之不可得獨見其荅萬季野書一篇中有云詩之<lb/>
中須有人在余服膺以為名言夫必使後世因其詩以<lb/>
知其人而兼可以論其世是又與於禮義之大者也若<lb/>
言與心違而又與其時與地不相䝉也將安所得知之<lb/>
<pb n="KR4i0061_WYG_000-6b"/>
而論之<lb/>
脩齡又云意思猶五穀也文譬之炊而為飯詩譬之釀<lb/>
而為酒飯不變米形酒形質盡變噉飯則飽可以養生<lb/>
可以盡年飲酒則醉憂者以樂喜者以悲有不知其所<lb/>
以然者如凱風小弁固不可以文章之道平直出之也<lb/>
知言哉<lb/>
司寇昔以少詹事兼翰林侍講學士奉使祭告南海著<lb/>
南海集其首章留别相送諸子云盧溝橋上望落日風<lb/>
<pb n="KR4i0061_WYG_000-7a"/>
塵昏萬里自兹始孤懐誰與論又云此去珠江水相思<lb/>
寄斷猿不識謫宦遷客更作何語其次章與友夜話云<lb/>
寒宵共杯酒一笑失窮途窮途定何許非所謂中無人<lb/>
者耶余曽被酒於吳門亡友顧小謝<hi>以安</hi>宅漏言及此<lb/>
坐客適有入都者謁司寇遂以告也斯則致踈之始耳<lb/>
客有問余者曰小説家所記觀人之詩可以決其年夀<lb/>
禄所至有諸荅曰詩以言志志不可偽託吾縁其詞以<lb/>
覘其志雖傳所稱賦列國之詩猶可測識也矧其所自<lb/>
<pb n="KR4i0061_WYG_000-7b"/>
為者耶今則不然詩特傳舍而字句過客也使前賢復<lb/>
起烏測其志之所在<lb/>
徳州田侍郎綸霞<hi>雯</hi>行視河工至髙家堰得詩三十絶<lb/>
句南士和者數人余適過之亦以見屬余固辭客怪之<lb/>
余曰是詩即我之作亦君作也客曰何也曰徒言河上<lb/>
風景徴引故實誇多鬭靡而已孰為守土孰為奉使孰<lb/>
為過客孰為居人且三十首重複多矣不如分之諸子<lb/>
客憮然而退<lb/>
<pb n="KR4i0061_WYG_000-8a"/>
凡一題數首者皆須詞意相副無有缺漏支贅其先後<lb/>
亦不可紊也顧小謝毎舉少陵兩過何將軍園林詩以<lb/>
示學者余謂此詩家最淺近處不見文選所録魏晉人<lb/>
詩分章者尋其首尾如貫珠然近人試為二首都無次<lb/>
第不潛心也<lb/>
小謝有消夏録其自叙頗詆阮翁阮翁深恨之然小謝<lb/>
特長于機辨不説學其持論彷彿金若采耳不足為阮<lb/>
翁病然則阮翁奚為恨之曰阮翁素狭脩齡亦目之為<lb/>
<pb n="KR4i0061_WYG_000-8b"/>
清秀李于鱗阮翁未之知也<lb/>
山陽閻百詩<hi>若璩</hi>學者也唐賢三昧集初出百詩謂余<lb/>
曰是多舛錯或校者之失是亦足為選者累如王右丞<lb/>
詩東南御亭上莫使有風塵御訛卸江淮無缷亭也孟<lb/>
襄陽詩行侣時相問涔陽何處邊涔訛潯涔陽近湘水<lb/>
潯陽則遼絶矣祖詠詩西還不遑宿中夜渡京水京訛<lb/>
涇京水正當圃田之西涇水已入闗矣余深韙其言寓<lb/>
書阮翁阮翁後著池北偶談内一條云詩家惟論興㑹<lb/>
<pb n="KR4i0061_WYG_000-9a"/>
道里逺近不必盡合如孟詩暝㠶何處泊遙指落星灣<lb/>
落星灣在南康云云盖潛解前語也噫受言實難<lb/>
百詩考據精核前無古人好為詩自謂不工然能知其<lb/>
指余與申論三昧集曰右丞云人閒桂花落夜靜春山<lb/>
空諸家曲為之解當闕疑也儲光羲云山雲拂髙棟天<lb/>
漢入雲流下句雲字定誤不輕改正可也漫而取之使<lb/>
人學之可乎李頎緩歌行夸炫權勢乖六義之㫖梁鍠<lb/>
觀美人卧直是淫詞君子所必黜者百詩大以為然比<lb/>
<pb n="KR4i0061_WYG_000-9b"/>
嵗阮翁深不欲流布三昧集且悔池北偶談之刻其亦<lb/>
久而自知乎<lb/>
詩人貴知學尤貴知道東坡論少陵詩外尚有事在是<lb/>
也劉賔客詩云沈舟側畔千帆過病葉前頭萬木春有<lb/>
道之言也白傅極推之余嘗舉似阮翁荅云我所不解<lb/>
阮翁酷不喜少陵特不敢顯攻之每舉楊大年村夫子<lb/>
之目以語客又薄樂天而深惡羅昭諫余謂昭諫無論<lb/>
巳樂天秦中吟新樂府而可薄是絶小雅也若少陵有<lb/>
<pb n="KR4i0061_WYG_000-10a"/>
聽之千古矣余何容置喙<lb/>
青蓮推阮公二謝少陵親陳王稱陶謝庾鮑隂何不薄<lb/>
楊王盧駱彼豈有門户聲氣之見而然惟深知甘苦耳<lb/>
至宋代詩人始於前輩有過情之論未若明人之動欲<lb/>
掃棄一切也今則直汩没于俗情積習中無有是非矣<lb/>
後人復畏後人將于何底乎<lb/>
清新俊逸杜老所重要是氣味神采非可塗飾而至然<lb/>
亦非以此立詩之標凖觀其他日稱李又云筆落驚風<lb/>
<pb n="KR4i0061_WYG_000-10b"/>
雨詩成泣鬼神其自詡亦云語不驚人死不休則其于<lb/>
庾鮑諸賢咸有分寸在司空表聖云味在酸鹹之外盖<lb/>
槩而論之豈有無味之詩乎哉觀其所第二十四品設<lb/>
格甚寛後人得以各從其所近非苐以不著一字盡得<lb/>
風流為極則也嚴氏之言寧堪並舉馮先生糾之盡矣<lb/>
唐賢詩學類有師承非如後人苐憑臆見竊嘗求其深<lb/>
切著明者莫如陸魯望之敘張祜處士也曰元和中作<lb/>
宫體小詩辭曲艶發輕薄之流合譟得譽及老大稍窺<lb/>
<pb n="KR4i0061_WYG_000-11a"/>
建安風格讀樂府録知作者本意短章大篇往往間出<lb/>
講諷怨譎與六義相左右善題目佳境言不可刋置别<lb/>
處此為才子之最也觀此可以知唐人之所尚其本領<lb/>
亦略可窺矣不此之循而蔽于嚴羽囈語何哉<lb/>
攻何李王李者曰彼特唐人之優孟衣冠也是也余見<lb/>
攻之者所自為詩盖皆宋人之優孟衣冠也鈞優也則<lb/>
從唐者勝矣余持此論垂三十年矣和之者數人皆力<lb/>
排規橅者余曰亦非也吾苐問吾之神與形其若衣冠<lb/>
<pb n="KR4i0061_WYG_000-11b"/>
聽人之指似可矣如米元章者著唐人衣冠故元章也<lb/>
茍神與形優矣無所著而非優也是亦足以暢曩者談<lb/>
龍之指也<lb/>
始學為詩期于達意久而簡淡髙逺興寄微妙乃可貴<lb/>
尚所謂言見于此而起意在彼長言之不足而吟歌之<lb/>
者也若相競以多意已盡而猶刺刺不休不憶祖詠之<lb/>
賦終南積雪乎<lb/>
句法須求健舉七言古詩尤亟然歌行襍言中優柔舒<lb/>
<pb n="KR4i0061_WYG_000-12a"/>
緩之調讀之可歌可泣感人彌深如白氏及張王樂府<lb/>
具在也今人㡬不知有轉韻之格矣此種音節懼遂亡<lb/>
之奈何<lb/>
長篇鋪張必有體裁非徒事拉雜堆垜余昔在都下與<lb/>
徳州馮舍人大木<hi>廷櫆</hi>並得名日事倡和㑹有得諸葛<lb/>
銅鼓者大木先成長句二十韻余繼作四十韻盛傳于<lb/>
時皆為閣筆江都汪主事蛟門<hi>懋麟</hi>王門髙足也内崛<lb/>
強阮翁適得浯溪磨厓碑蛟門亟為四十韻以呈阮翁<lb/>
<pb n="KR4i0061_WYG_000-12b"/>
贊之不絶口以示余余覽其起句云楊家姊妹顔妖狐<lb/>
遽擲之地曰詠中興而推原天寳致亂之由雖百韻可<lb/>
矣更堪作爾語乎阮翁為失色者久之<lb/>
奬掖後進盛徳事也然古人所稱引必佳士或勝已者<lb/>
不必盡相阿附也今則善貢諛者斯賞之而已後来秀<lb/>
傑稍露圭角盖罪謗之不免烏覩夫盛徳<lb/>
文章原本六經詩亦文也余意尤重春秋非春秋則取<lb/>
舍乖而體不立矣昔人所為致嚴于一字者取諸春秋<lb/>
<pb n="KR4i0061_WYG_000-13a"/>
也余曽為先叔祖清止公行實中間頗有所諱阮翁為<lb/>
益數行余自是甘自踈<lb/>
本朝詩人山左為盛先清止公與萊陽宋觀察荔裳<hi>琬</hi>
同時繼之者新城王考功西樵<hi>士禄</hi>及其弟司寇而安<lb/>
丘曹禮部升六<hi>貞吉</hi>曲阜顔吏部修来<hi>光敏</hi>徳州謝刑<lb/>
部方山<hi>重輝</hi>田侍郎馮舍人後先並起然各有所就了<lb/>
無扶同依傍故詩家以為難秀水朱翰林竹垞<hi>彛尊</hi>南<lb/>
海陳處士元孝<hi>恭尹</hi>蒲州吳徴君天章<hi>雯</hi>皆云然<lb/>
<pb n="KR4i0061_WYG_000-13b"/>
詩家用字最忌鄉音今吳越之士每笑北人多失黏而<lb/>
鄉音之失南中尤甚是小節也而殊費淘汰阮翁昔嘗<lb/>
謂余曰吾鄉若老夫與子與修来庶免于傖之誚也相<lb/>
與一笑<lb/>
余門人桐城方扶南<hi>世舉</hi>嘗問曰阮翁其大家乎曰然<lb/>
孰匹之余曰其朱竹垞乎王才美于朱而學足以濟之<lb/>
朱學博于王而才足以舉之是真敵國矣他人髙自位<lb/>
置強顔耳曰然則兩先生殆無可議乎余曰朱貪多王<lb/>
<pb n="KR4i0061_WYG_000-14a"/>
愛好<lb/>
嘗與天章昉思論阮翁可謂言語妙天下者也余憶鍾<lb/>
嶸詩品目陳思王云如三河少年風流自賞馮先生以<lb/>
為無當請移諸阮翁<lb/>
次韻詩以意赴韻雖有精意往往不能自由或長篇中<lb/>
一二險字勢難強押不得不于數句前預為之地紆迴<lb/>
遷就以致文義乖違雖老手有時不免阮翁絶意不為<lb/>
可法也<lb/>
<pb n="KR4i0061_WYG_000-14b"/>
元白皮陸並世頡頏以筆墨相娛樂後来效以倡酬不<lb/>
必盡佳要未可廢至于追用前人某詩韻極為無謂猶<lb/>
曰偶一為之耳遂有専力于此者彼其思鈍才庸不能<lb/>
自運故假手舊韻如陶家之倚模製漁獵類書便于牽<lb/>
合或有蹉跌則曰韻限之也轉以欺人嘻可鄙哉<lb/>
強為七言長古詩者如瞽者入市倡呌不休強為五言<lb/>
短古詩者如貧士乞憐有言不盡皆足以資笑噱若近<lb/>
體詩之塗朱傅粉搔頭弄姿者勿與知可也<lb/>
<pb n="KR4i0061_WYG_000-15a"/>
千頃之波不可清濁天姿國色粗服亂頭亦好皆非有<lb/>
意為之也儲水者期于江湖而必使之瀠洄澄澈是終<lb/>
為溪沼耳自矜容色而故毁其衣妝有厭棄之者矣免<lb/>
于此二者其惟吳天章乎<lb/>
天章絶口不談詩獨與余細論甚相得也出詩巻屬余<lb/>
評隲余以飢驅少暇俟諸異日今天章已下世其詩巻<lb/>
余不可得而見矣愧負良友悲夫<lb/>
昉思在阮翁門每有異同其詩引繩削墨不失尺寸惜<lb/>
<pb n="KR4i0061_WYG_000-15b"/>
才力窘弱對其篇幅都無生氣故常不滿人亦不滿於<lb/>
人<lb/>
　<lb/>
　<lb/>
　<lb/>
　<lb/>
　<lb/>
　談龍録<lb/>
</p>
<p>
</p>
  </div>
</body>
</text>
</TEI>
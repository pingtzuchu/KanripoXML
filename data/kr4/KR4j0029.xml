<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div>
<head>蘆川詞</head> <lb/>
    <p>
<pb n="KR4j0029_WYG_001-1a"/>
欽定四庫全書<lb/>
　蘆川詞<lb/>
　　　　　　　　　　　　宋　張元幹　撰<lb/>
　　賀新郎<hi>送胡邦衡待制赴新州</hi>
夢繞神州路悵秋風連營畫角故宮離黍底事崑崙傾<lb/>
砥柱九地黄流亂注聚萬落千村狐兎天意從來髙難<lb/>
問况人情老易悲難訴更南浦送君去　涼生岸柳催<lb/>
殘暑耿斜河疎星淡月斷雲微度<hi>一作雨</hi>萬里江山知何<lb/>
<pb n="KR4j0029_WYG_001-1b"/>
處囘首對床夜語雁不到書成誰與目盡青天懷今古<lb/>
肯兒曹恩怨相爾汝舉大白聽金縷<lb/>
　　又<hi>寄李伯紀丞相</hi>
曵杖危樓去斗垂天滄波萬頃月流煙渚埽盡浮雲風<lb/>
不定未放扁舟夜渡宿雁落寒蘆深處悵望闗河空弔<lb/>
影正人間鼻息鳴鼉鼓誰伴我醉中舞　十年一夢揚<lb/>
州路倚高寒愁生故國氣淩風雨要斬樓蘭三尺劎遺<lb/>
恨琵琶舊語謾暗澀銅華<hi>澀一作拭</hi>塵土喚取謫仙平章看<lb/>
<pb n="KR4j0029_WYG_001-2a"/>
過苕溪尚許垂綸否風浩蕩欲飛<hi>一作輕</hi>舉<lb/>
　　滿江紅<hi>自豫章阻風吳城山作玉或作春暮誤  或誤入片  集</hi>
春水迷天桃花浪幾番風惡雲乍起遠山遮盡晩風還<lb/>
作綠遍芳洲生杜若楚帆帶雨烟中落傍向來沙嘴共<lb/>
停橈傷飄泊　寒猶在衾偏薄腸欲斷愁難著倚篷窗<lb/>
無寐引盃孤酌寒食清明都過却最憐輕負年時約想<lb/>
小樓終日望歸舟人如削<lb/>
　　蘭陵王<hi>春恨</hi>
<pb n="KR4j0029_WYG_001-2b"/>
巻珠箔朝雨輕隂乍閣闌干外煙柳弄晴芳草侵堦映<lb/>
紅藥東風妬花惡吹落梢頭嫩萼屏山掩沉水倦熏中<lb/>
酒心情怕盃勺　尋思舊京洛正年少疎狂歌笑迷著<lb/>
障泥油壁催梳掠曾馳道同載上林攜手燈夜初過早<lb/>
共約又爭信漂泊　寂寞念行樂甚粉淡衣襟音斷絃<lb/>
索瓊枝璧月春如昨悵别後華表那囘雙鶴相思除是<lb/>
向醉裏蹔忘却<lb/>
　　又<lb/>
<pb n="KR4j0029_WYG_001-3a"/>
綺霞散空碧留晴向晚東風裏天氣困人時節鞦韆閉<lb/>
深院簾旌翠波颭窗影殘紅一線春光巧花臉柳腰勾<lb/>
引芳菲閙鸎燕　閒愁費消遣想蛾綠輕暈鸞鑑新怨<lb/>
單衣欲試寒猶淺羞衾鳳空展塞鴻難託誰問潛寛舊<lb/>
帶眼念人似天遠　迷戀畫堂宴看最樂王孫濃豔爭<lb/>
勸蘭膏寳篆春宵短擁檀板低唱玉盃重煗衆中先醉<lb/>
謾倚檻早夢見<lb/>
　　念奴嬌<lb/>
<pb n="KR4j0029_WYG_001-3b"/>
江天雨霽正露荷擎翠風槐搖綠試問秦樓今夜裏愁<lb/>
到䦨干幾曲笑撚黄花重題紅葉無奈歸期促暮雲千<lb/>
里桂花初綻寒玉　有誰伴我凄凉除非分付與盃中<lb/>
醽醁水本無情山又逺囘首烟波雲朩夢繞西園魂飛<lb/>
南浦自古情難足舊遊何處落霞空映孤鶩<lb/>
　　又<hi>丁卯上已燕集葉尚書蕊香堂賞海棠即席賦之</hi>
蕋香深處逢上已生怕花飛紅雨萬㸃臙脂遮翠袖誰<lb/>
識黄昏凝佇燒燭呈粧傳盃繞檻莫放春歸去垂絲無<lb/>
<pb n="KR4j0029_WYG_001-4a"/>
語見人却似羞妒　修禊當時今日羣賢絃管裏英姿<lb/>
如許寳靨羅衣應未有許多陽臺神女氣湧三山醉聽<lb/>
五鼓休更分今古壺中天地大家著意留住<lb/>
　　又<hi>代洛濱次石林韵</hi>
吳淞初冷記垂虹南望殘日西沉秋入青㝠三萬頃蟾<lb/>
影吞盡湖隂玉斧爲誰氷輪如許宮闕想寒深人間竒<lb/>
觀古今豪士悲吟　蒼弁丹頰仙翁淮山風露底曾賦<lb/>
幽尋老去專城仍好客時擁歌吹登臨坐揖龍江舉盃<lb/>
<pb n="KR4j0029_WYG_001-4b"/>
相屬桂子落波心一聲猿嘯醉來虛籟千林<lb/>
　　又<hi>題徐明叔海月吟笛圖</hi>
秋風萬里湛銀潢清影氷輪寒色八月靈槎乘興去織<lb/>
女機邊爲客山擁雞林江澄鴨綠四顧滄溟窄醉來横<lb/>
吹數聲悲憤誰測　飄蕩貝闕珠宮羣龍驚睡起馮夷<lb/>
波激雲氣蒼茫吟歗處鼉吼鯨奔天黑囘首當時蓬萊<lb/>
方丈好箇歸消息而今圖畫謾教千甲傳得<lb/>
　　又<lb/>
<pb n="KR4j0029_WYG_001-5a"/>
寒綃素壁露華濃羣玉峯巒如洗明鏡池開秋水淨泠<lb/>
浸一天空翠荷芰波生菰蒲風動驚起魚龍戲山河影<lb/>
裏十分光照人世　誰似老子癡頑胡床欹坐自引壺<lb/>
觴醉醉裏悲歌歌未徹屋角烏飛星墜對影三人停盃<lb/>
一問誰解騎鯨意玉京何處翠樓空鏁十二<lb/>
　　又<hi>己卯中秋和陳丈少卿韵</hi>
垂虹望極埽太虛纖翳明河翻雪一碧天光波萬頃湧<lb/>
出廣寒宮闕好事浮家不辭百里俱載如花頰琴高雙<lb/>
<pb n="KR4j0029_WYG_001-5b"/>
鯉鼎來同醉孤絶　浩蕩今夕風煙人間天上别似尋<lb/>
常月陶冶三髙千古恨賞我中秋清節八十仙翁雅宜<lb/>
圖畫寫取横江檝平生竒觀夢囘猶竦毛髪<lb/>
　　石州慢<lb/>
寒水依痕春意漸囘沙際煙闊溪梅晴照生香冷蕋數<lb/>
枝爭發天涯舊恨試看幾許消魂長亭門外山重叠不<lb/>
盡眼中青是愁來時節　情切畫樓深閉想見東風暗<lb/>
銷肌雪孤負枕前雲雨樽前花月心期切處更有多少<lb/>
<pb n="KR4j0029_WYG_001-6a"/>
凄凉殷勤留與歸時説到得再相逢恰經年離别<lb/>
　　又<hi>己酉秋吳興舟中</hi>
雨急雲飛瞥然驚散暮天涼月誰家疎柳低迷幾㸃流<lb/>
螢明滅夜帆風駛滿湖煙水蒼茫菰蒲零亂秋聲咽夢<lb/>
斷酒醒時倚危檣清絶　心折長庚光怒羣盗縱横逆<lb/>
人猖獗欲挽天河一洗中原膏血兩宮何處塞垣祗隔<lb/>
長江唾壺空擊悲歌缺萬里想龍沙泣孤臣吳越<lb/>
　　永遇樂<hi>宿鷗盟軒</hi>
<pb n="KR4j0029_WYG_001-6b"/>
月仄金盆江縈羅帶涼飈天際摩詰丹青營丘平遠一<lb/>
望窮千里白鷗盟在黄粱夢破投老此心如水耿無眠<lb/>
披衣顧影乍聞遶堦絡緯　百年倦客三生習氣今古<lb/>
到頭誰是夜色蒼茫浮雲滅没舉世方熟寐誰人著眼<lb/>
放神八極逸想寄塵寰外獨凭䦨雞鳴日上海山霧起<lb/>
　　又<hi>爲洛濱横山作</hi>
飛觀横空衆山繞甸江面相照曲檻披風虛簷挂月據<lb/>
盡登臨要有時巾屨訪公良夜坐我半天林杪攬浮丘<lb/>
<pb n="KR4j0029_WYG_001-7a"/>
飄飄衣袂相與似遊蓬島　主人勝度文章英妙合住<lb/>
北扉西沼何事十年風灑露沐不厭江山好曲屏端有<lb/>
吹簫人在同倚暮雲清曉乗除了人間寵辱付之一笑<lb/>
　　八聲甘州<hi>陪筠翁小酌横山閣</hi>
倚凌空飛觀展營丘臥軸恍移時漸微雲點綴參横斗<lb/>
轉野闊天垂草樹縈迴島嶼杳靄數峰低共一樽明月<lb/>
顧影爲誰　俛仰乾坤今古正嫰涼生處濃露初霏據<lb/>
胡床殘夜唯我與公知念老去風流未減見向來人物<lb/>
<pb n="KR4j0029_WYG_001-7b"/>
幾興衰身常健何妨遊戲莫問棲遲<lb/>
　　又<hi>西湖有感寄劉晞顔</hi>
記當年共飲醉畫船搖碧罥花釵問蒼顔華髪煙簑雨<lb/>
笠何事重來看盡人情物態冷眼只堪咍頼有西湖在<lb/>
洗我塵埃　夜久波光山色間淡粧濃抹氷鑑雲開東<lb/>
湖頭千丈江海兩崔嵬曉涼生荷香撲面洒天邊風露<lb/>
逼襟懷誰同賞通宵無寐斜月低囘<lb/>
　　水調歌頭<hi>同徐師川泛太湖舟中作</hi>
<pb n="KR4j0029_WYG_001-8a"/>
落景下青嶂髙浪巻滄洲平生頗慣江海掀舞朩蘭舟<lb/>
百二山河空壯底事中原塵漲䘮亂幾時休澤畔行吟<lb/>
處天地一沙鷗　想元龍猶髙臥百尺樓臨風酹酒堪<lb/>
笑談話覓封侯老去英雄不見惟與漁樵爲伴囘首得<lb/>
無憂莫道三伏熱便是五湖秋<lb/>
　　又<hi>和薌林居士中秋</hi>
閏餘有何好一歲兩中秋滕王髙閣曾醉月湧大江流<lb/>
今夜釣龍臺上還是當時逢閏佳句記英遊看山兼看<lb/>
<pb n="KR4j0029_WYG_001-8b"/>
月登閣復登樓　别離久今古恨大刀頭老來常是清<lb/>
夢宛在舊神州遐想薌林風味甕裏自傾春色不用貰<lb/>
貂裘笑我成何事搔首謾私憂<lb/>
　　又<hi>陪福帥讌集口占以授官奴</hi>
縹緲九重閣壯觀在人間涼飈乍起四圍晴黛入䦨干<lb/>
已過中秋時候便是菊花重九爲壽一樽歡今古登髙<lb/>
意玉帳正清閒　引三巴連五嶺控百蠻元戎小隊舊<lb/>
遊曾記竝龍山閩嶠尤寛南顧聞道天邊雨露持橐詔<lb/>
<pb n="KR4j0029_WYG_001-9a"/>
新頒且擁笙歌醉廊廟更徐還<lb/>
　　又<lb/>
平日幾經過重到更留連黄塵烏帽覺來眼界忽醒然<lb/>
坐見如雲秋稼莫問雞蟲得失鴻鵠下翩翩四海九州<lb/>
大何地著飛仙　吸湖光吞蟾影倚天圓胸中萬頃空<lb/>
曠清夜炯無眠要識世間閒處自有樽前深趣且唱釣<lb/>
魚船調鼎他年事妙手看烹鮮<lb/>
　　又<lb/>
<pb n="KR4j0029_WYG_001-9b"/>
雨斷翻驚浪山暝擁歸雲麥秋天氣聊泛征棹泊江村<lb/>
不羨腰間金印却愛吾廬髙枕無事閉柴門搔首煙波<lb/>
上老去任乾坤　白綸巾玉麈尾一盃春性靈陶冶我<lb/>
輩猶要箇中人莫變姓名吳市且向漁樵爭席與世共<lb/>
浮沉目送飛鴻去何用畫麒麟<lb/>
　　又<lb/>
露下菱歌遠螢傍藕花流臨溪堂上望中依舊柳邊洲<lb/>
晚暑氷肌沾汗新浴香綿撲粉湘簟月華浮長記開朱<lb/>
<pb n="KR4j0029_WYG_001-10a"/>
戸不寐待歸舟　恍重來思往事攪離愁天涯何處未<lb/>
應容易此生休莫問吳霜點鬢細與蠻牋封恨相見轉<lb/>
綢繆雲雨陽臺夢河漢鵲橋秋<lb/>
　　又<hi>癸酉虎丘中秋</hi>
萬里氷輪滿千丈玉盤浮廣寒宮殿西望湖海冷光流<lb/>
埽盡長空纖翳散亂疎林清影風露迫人愁徐歩行歌<lb/>
去危坐夜眠休　問孤蓬緣底事苦淹留倦遊囘首向<lb/>
來雲臥兩星周此夜此生長好明月明年何處歸興在<lb/>
<pb n="KR4j0029_WYG_001-10b"/>
南州老境一傖父異縣四中秋<lb/>
　　又<hi>贈汪秀才</hi>
袖手看飛雪高臥過殘冬飄然底事春到先我逐孤鴻<lb/>
挾取筆端風雨快寫胸中丘壑不肻下樊籠大笑了今<lb/>
古乘興便西東　一樽酒知何處又相逢奴星結柳與<lb/>
君同送五家窮好是橘封千戶正恐樓高百尺湖海有<lb/>
元龍目光在牛背馬耳射東風<lb/>
　　又<lb/>
<pb n="KR4j0029_WYG_001-11a"/>
今夕定何夕秋水滿東甌悲涼懷抱何事還倍去年愁<lb/>
萬里碧空如洗寒浸十分明月簾捲玉波流非是經年<lb/>
别一歲兩中秋　坐中庭風露下冷颼颼素娥無語相<lb/>
對樽酒且遲留琴罷不堪幽怨遙想三山影外人倚夜<lb/>
深樓矯首望霄漢雲海路悠悠<lb/>
　　又<hi>爲趙端禮作</hi>
最樂賢王子今歲好中秋夜深珠履舉盃相屬盡名流<lb/>
宿雨乍開銀漢洗出玉蟾秋色人在廣寒遊浩蕩山河<lb/>
<pb n="KR4j0029_WYG_001-11b"/>
影偏照岳陽樓　露華濃君恩重判扶頭霓旌星節已<lb/>
隨絲管下皇州滿座燭光花豔笑罥烏巾同醉誰問負<lb/>
薪裘月轉簷牙曉高枕更無憂<lb/>
　　又<hi>追和</hi>
舉手釣鼇客削迹種𤓰侯重來吳㑹三伏行見五湖秋<lb/>
耳畔風波揺蕩身外功名飄忽何路射旄頭孤負男兒<lb/>
志悵望故園愁　夢中原揮老淚遍南州元龍湖海豪<lb/>
氣百尺臥高樓短髪霜黏兩鬢清夜盆傾一雨喜聽瓦<lb/>
<pb n="KR4j0029_WYG_001-12a"/>
鳴溝猶有壯心在付與百川流<lb/>
　　又<lb/>
放浪形骸外顦顇山澤癯倒冠落佩此心不待白髭鬚<lb/>
聊復脫身鵷鷺未暇先尋水竹矯首漢庭疏長夏啖丹<lb/>
荔兩紀傲閒居　忽風飄連雨打向西湖藕花深處尚<lb/>
能同載麴生無聽子談天舌本澆我書空胸次醉臥踏<lb/>
氷壺畢竟凌煙像何似輞川圖<lb/>
　　又<hi>丁丑春與鍾離少翁張元鑒登垂虹</hi>
<pb n="KR4j0029_WYG_001-12b"/>
拄策松江上舉酒酹三高此生飄蕩往來身世兩徒勞<lb/>
長羨五湖煙艇好是秋風鱸鱠笠澤久蓬蒿想像英靈<lb/>
在千古傲雲濤　俯滄波吞空曠恍神交解衣盤礴政<lb/>
須一笑屬竒曹洗盡人間塵土埽去胸中氷炭痛飲讀<lb/>
離騷縱有垂天翼何用釣連鼇<lb/>
　　又<hi>送呂居仁召赴行在所</hi>
喪亂何時定星厯一周天干戈未戢悲咤河洛尚迍邅<lb/>
萬里兩宮無路政仰君王神武願數中興年吾道尊洙<lb/>
<pb n="KR4j0029_WYG_001-13a"/>
泗何暇議伊川　呂公子三世相在凌煙詩名獨歩焉<lb/>
用兒輩更毛箋好去承明讜論照映金狨帶穩恩與荔<lb/>
枝偏囘首東山路池閣醉雙蓮<lb/>
　　風流子<hi>政和間遇延平雙谿閣落成席上賦</hi>
飛觀揷彫梁慿虛起縹緲五雲鄉對山滴翠嵐兩睂濃<lb/>
黛水分雙派滿眼波光曲闌外汀煙輕冉冉莎草細茫<lb/>
茫無數釣舟最宜煙雨有如圖畫渾似瀟湘　使君行<lb/>
樂處秦箏弄哀怨雲鬢分行心醉一缸春色滿座凝香<lb/>
<pb n="KR4j0029_WYG_001-13b"/>
有天涯倦客樽前囘首聽徹伊州惱損柔腸不似碧潭<lb/>
雙劎猶解相將<lb/>
　　魚遊春水<lb/>
芳洲生蘋芷宿雨收晴浮煗翠煙光如洗幾片花飛點<lb/>
淚清鏡空餘白髪添新恨誰傳紅綾寄溪漲岸痕浪吞<lb/>
沙尾　老去情懷易醉十二闌干慵遍倚雙鳬人慣風<lb/>
流功名萬里夢想濃粧碧雲邊目斷孤帆夕陽裏何時<lb/>
送客更臨春水<lb/>
<pb n="KR4j0029_WYG_001-14a"/>
　寳鼎現<hi>筠翁李似之作此詞見招因賦其事使歌之者想像風味如到山中</hi>
山莊圖畫錦囊吟詠胸中丘壑年少日如虹豪氣吐鳳<lb/>
詞華渾忘却便袖手向巖前溪畔種滿煙梢霧籜想别<lb/>
墅平泉當時草朩風流如昨　瘦藤閒倚看鉏藥雙芒<lb/>
鞵雨後常著目送處飛鴻滅没誰問蓬蒿爭燕雀乍霽<lb/>
月望松雲南渡短艇欹沙夜泊正萬里青㝠千林虛籟<lb/>
從渠繒繳　攜幼尚有筠丁誰㑹得人生行樂岸幘綸<lb/>
巾歸去深戸香迷翠幕恐未免上凌煙閣好在秋天鶚<lb/>
<pb n="KR4j0029_WYG_001-14b"/>
念小山叢桂今宵狂客不勝盃勺<lb/>
　祝英臺近<lb/>
枕霞紅釵燕墜花露殢雲髻粉淡香殘猶帶宿酲睡畫<lb/>
簷紅日三竿慵窺鸞鑑長是倚春風無力　又經歲玉<lb/>
腕條脫輕鬆羞郎見顦顇何事秋來容易又分袂可堪<lb/>
疎雨梧桐空堦絡緯背人處偷彈珠淚<lb/>
　　朝中措<hi>次聰父䪨</hi>
花隂如坐朩蘭船風露正娟娟翠蓋匝庭芳影青蛟平<lb/>
<pb n="KR4j0029_WYG_001-15a"/>
地飛涎　春撩狂興香迷痛飲中聖中賢攜取一枝同<lb/>
夢從他五夜如年<lb/>
　蝶戀花<lb/>
窗暗窗明昏又曉百歲光隂老去難重少四十歸來猶<lb/>
賴早浮名浮利都經了　時把青銅閒自照華髪蒼顔<lb/>
一任傍人笑不㑹參禪并學道但知心下無煩惱<lb/>
　　又<lb/>
燕去鶯來春又到花落花開幾度池塘草歌舞筵中人<lb/>
<pb n="KR4j0029_WYG_001-15b"/>
易老閉門打坐安閒好　敗意常多如意少著甚來由<lb/>
入鬧尋煩惱千古是非渾忘了有時獨自掀髯笑<lb/>
　　沁園春<hi>紹興丁巳五月六夜夢與一道人對歌數曲遂成此詞</hi>
神水華池汞鉛凝結虎龍往來問子前午後陽銷隂長<lb/>
自然爐鼎何用安排靈寳𤣥門煙蘿眞境三日庚生兌<lb/>
戶開泥丸透盡周天火候平歩仙堦　蓬萊直上瑤臺<lb/>
看海變桑田飛暮埃念塵勞良苦流光易度明珠誰得<lb/>
白骨成堆位極人臣功高今古總蹈危機吞禍胎爭如<lb/>
<pb n="KR4j0029_WYG_001-16a"/>
我辦青鞵布襪雁蕩天台<lb/>
　　又<lb/>
欹枕深軒散帙虛堂畏景屢移漸披襟臨水搘床就月<lb/>
蓮香拂靣竹色侵衣壓玉爲醪折荷爲醆臥看銀潢星<lb/>
四垂人歸後任飢蟬自嘯宿鳥相依　癡兒莫蹈危機<lb/>
悟三十九年都盡非任紆朱拖紫圍金珮玉青錢流地<lb/>
白璧如坻富貴浮雲身名零露事事無心歸便歸秋風<lb/>
動正吳松月冷蓴長鱸肥<lb/>
<pb n="KR4j0029_WYG_001-16b"/>
　臨江仙<hi>送王叔濟</hi>
玉立清標消晩暑胸中一段氷壺畫船歸去醉歌姝微<lb/>
雲收未盡殘月炯如初　鴛鷺行間催闊歩秋來乘興<lb/>
鳬趨煩君爲我問西湖不知疎影畔許我結茅無<lb/>
　　又<hi>荼䕷有感</hi>
鶯喚屏山驚睡起嬌多須要郎扶荼䕷斗帳罷熏爐翠<lb/>
穿珠絡索香泛玉流蘇　長記枕痕銷醉色日高猶倦<lb/>
粧梳一枝春瘦想如初夢迷芳草路望斷素鱗書<lb/>
<pb n="KR4j0029_WYG_001-17a"/>
　　又<hi>趙端禮重陽後日置酒坐上賦</hi>
十日籬邊猶袖手天教冷地藏香王孫風味最難忘逃<lb/>
禪留坐客度曲出宮粧　判却爲花今夜醉大家且泛<lb/>
鵝黄人心休更問炎涼從渠簮髪短還我引盃長<lb/>
　　又<hi>送宇文德和被召赴行在所</hi>
露坐榕隂須痛飲從渠叠鼓頻催暮山新月兩徘徊離<lb/>
愁秋水遠醉眼曉帆開　泛宅浮家遊戲去流行坎止<lb/>
忘懷江邊鷗鷺莫相猜上林消息好鴻雁已歸來<lb/>
<pb n="KR4j0029_WYG_001-17b"/>
　　醉落魄<lb/>
浮家泛宅舊遊記霅溪蹤跡此生已是天涯隔投老誰<lb/>
知還作三吳客　故人怪我疎髯黑醉來猶似丁年日<lb/>
光隂未肯成虛擲蜀魄聲中著處有春色<lb/>
　　又<lb/>
綠枝紅萼江南芳信年年約竹轝路轉溪橋角晴日烘<lb/>
香的皪疎籬落　玉臺粉面鉛花薄畫堂長記深羅幕<lb/>
惜花老去情猶著客裏驚春生怕東風惡<lb/>
<pb n="KR4j0029_WYG_001-18a"/>
　又<lb/>
一枝氷萼鬢雲低度横波約醉扶曾罥烏巾角長是春<lb/>
來腸斷寳釵落　羅衣乍怯春風薄夜深花困遮垂幙<lb/>
不堪往事尋思著休問尊前客惡主人惡<lb/>
　　又<lb/>
雲鴻影落風吹小般欹沙泊津亭古朩濃隂合一枕灘<lb/>
聲客睡何曾著　天涯萬里情懷惡年華垂暮猶離索<lb/>
佳人想見猜疑錯莫數歸期已負當時約<lb/>
<pb n="KR4j0029_WYG_001-18b"/>
　　南歌子<hi>中秋</hi>
涼月今宵滿晴空萬里寛素娥應念老夫閒特地中秋<lb/>
著意照人間　香霧雲鬟溼清輝玉臂寒休教凝佇向<lb/>
更闌飄下桂花開早大家看<lb/>
　　又<lb/>
遠樹留殘雪寒江照晚晴分明江上數峯青倚檻舊愁<lb/>
新恨一時生　春意來無際歸舟去有程道人元自没<lb/>
心情楚夢只因沈醉等閒成<lb/>
<pb n="KR4j0029_WYG_001-19a"/>
　　又<lb/>
玉露團寒菊秋風入敗荷繚墻南畔曲池渦天迥遙岑<lb/>
倒影落層波　月轉簷牙短更傳漏箭多醉來歸去意<lb/>
如何只爲地偏心遠慣絃歌<lb/>
　　又<lb/>
桂魄芬餘暈檀香破紫心高鬟鬆綰鬢雲侵又被蘭膏<lb/>
香染色沈沈　指印纖纖粉釵横隱隱金更闌雲雨鳳<lb/>
帷深長是枕前不見殢人尋<lb/>
<pb n="KR4j0029_WYG_001-19b"/>
　　卜算子<hi>梅</hi>
的皪數枝斜氷雪縈餘態燭外尊前滿眼春風味年年<lb/>
在　老去惜花深醉裏愁多曬冷蕊孤芳底處愁少箇<lb/>
人人戴<lb/>
　　又<lb/>
涼氣入熏籠暗影欹花砌紫玉誰人三弄寒吹斷江梅<lb/>
意　花底溼春衣隔坐風輕遞却笑笙簫緱嶺人明月<lb/>
偷垂淚<lb/>
<pb n="KR4j0029_WYG_001-20a"/>
　　又<lb/>
風露濕行雲沙水迷歸艇臥看明河月滿空斗挂蒼山<lb/>
頂　萬古只青天多事悲人境起舞聞雞酒未醒潮落<lb/>
秋江冷<lb/>
　　又<lb/>
芳信看寒梢影入花光畫玉立風前萬里春雪豔江天<lb/>
夜　誰折暗香來故把新篘瀉記得偎人並照時鬢亂<lb/>
斜枝惹<lb/>
<pb n="KR4j0029_WYG_001-20b"/>
　　浣溪沙<lb/>
曲室明牕燭吐光瓦爐灰煖炷飄香夜闌茗椀間飛觴<lb/>
　坐穩蒲團憑棐几熏餘紙帳掩藜床箇中風味更難<lb/>
忘<lb/>
　　又<lb/>
一枕秋風兩處涼雨聲初歇漏聲長池塘零落藕花香<lb/>
　歸夢等閒歸燕去斷腸分付斷雲行畫屏今夜更思<lb/>
量<lb/>
<pb n="KR4j0029_WYG_001-21a"/>
　　又<hi>王仲時席上賦木犀</hi>
翡翠釵頭綴玉蟲秋蟾飄下廣寒宮數枝金粟露華濃<lb/>
　花底清歌生皓齒燭邊疎影映酥胸惱人風味冷香<lb/>
中<lb/>
　又<hi>武林送李似表</hi>
燕掠風檣款款飛艷桃穠李鬧長堤騎鯨人去曉鶯啼<lb/>
　可意湖山留我住斷腸煙水送君歸三春不是别離<lb/>
時<lb/>
<pb n="KR4j0029_WYG_001-21b"/>
　　又<lb/>
雲氣吞江巻夕陽白頭波浪電飛忙奔雷驚雨濺胡床<lb/>
　玉節故人同壯觀錦囊公子更平章榕隂歸夢十分<lb/>
涼<lb/>
　　又<lb/>
山繞平湖波撼城湖光倒影浸山青水晶樓下欲三更<lb/>
　霧柳暗時雲度月露荷翻處水流螢蕭蕭散髪到天<lb/>
明<lb/>
<pb n="KR4j0029_WYG_001-22a"/>
　　又<lb/>
目送歸舟鐵甕城隔江想見蜀山青風前團扇僕頻更<lb/>
　夢裏有時身化鶴人間無數草爲螢此時山月下樓<lb/>
明<lb/>
　　又<hi>薔薇水</hi>
月轉花枝清影疎露華濃處滴眞珠天香遺恨罥花鬚<lb/>
　沐出烏雲多態度暈成蛾綠費工夫歸時分付與粧<lb/>
梳<lb/>
<pb n="KR4j0029_WYG_001-22b"/>
　　又<hi>篤耨香</hi>
花氣天然百和芬仙風吹過海中春龍涎沈水總銷魂<lb/>
　清潤巧縈金縷細氤氳偏傍玉肌溫别來長是惜餘<lb/>
熏<lb/>
　　又<hi>范才元自釀色香玉如直與綠萼梅同調宛然京洛氣味也因名曰萼綠春且作一首諺以竊</hi>
　　　<hi>嘗爲吹笙云</hi>
萼綠華家萼綠春山瓶何處下青雲濃香氣味已醺人<lb/>
　竹葉傳盃驚老眼松醪題賦倒綸巾須防銀字㬉朱<lb/>
<pb n="KR4j0029_WYG_001-23a"/>
唇<lb/>
　　又<hi>戲簡宇文德和求拈香</hi>
花氣蒸濃古鼎煙水沉春透露華鮮心清無暇數龍涎<lb/>
　乞與病夫僧帳坐不妨公子醉茵眠普熏三界埽腥<lb/>
羶<lb/>
　　又<hi>求年例貢餘香</hi>
花氣熏人百和香少陵佳句是仙方空教蜂蝶為花忙<lb/>
　和露摘來輕換骨傍懷聞處惱廻腸去年時候入思<lb/>
<pb n="KR4j0029_WYG_001-23b"/>
量<lb/>
　　又<lb/>
殘臘晴寒出衆芳風流勾引破春光年年長為此花忙<lb/>
　夜久莫教銀燭炧酒邊何似玉臺粧氷肌溫處覓餘<lb/>
香<lb/>
　　又<lb/>
棐几明窗樂未央熏爐茗椀是家常客來長揖對胡床<lb/>
　蟹眼湯深輕泛乳龍涎灰煗細烘香為君行草寫秋<lb/>
<pb n="KR4j0029_WYG_001-24a"/>
陽<lb/>
　　又<hi>書大同驛壁</hi>
榕葉桄榔驛枕谿海風吹斷瘴雲低薄寒初覺到征衣<lb/>
　歲晚可堪歸夢遠愁深偏恨得書稀荒庭日脚又垂<lb/>
西<lb/>
　　柳梢青<lb/>
海山浮碧細風絲雨新愁如織慵試春衫不禁宿酒天<lb/>
涯寒食　歸期莫數芳辰誤幾度囘廊夜色入戸飛花<lb/>
<pb n="KR4j0029_WYG_001-24b"/>
隔簾雙燕有誰知得<lb/>
　　又<lb/>
小樓南陌翠軿金勒誰家春色冷雨吹花禁煙怯柳傷<lb/>
心行客　少年百萬呼盧擁越女吳姬共擲被底香濃<lb/>
樽前燭滅如今消得<lb/>
　　醉花隂<lb/>
紫樞澤笏趨龍尾平入鈞衡位春殿聽宣麻爭喜登庸<lb/>
何似今番喜　崑臺宜有神仙裔奕世貂蟬貴玉砌長<lb/>
<pb n="KR4j0029_WYG_001-25a"/>
蘭芽好擁笙歌長向花前醉<lb/>
　　又<lb/>
翠箔隂隂籠畫閣昨夜東風惡芳徑滿香泥南陌東郊<lb/>
惆悵妨行樂　傷春比似年時惡潘鬢新來薄何處不<lb/>
禁愁雨滴花腮和淚臙脂落<lb/>
　　長相思令<lb/>
香煗幃玉煗肌嬌臥嗔人來睡遲印殘雙黛睂　蟲聲<lb/>
低漏聲稀驚枕初醒燈暗時夢人歸未歸<lb/>
<pb n="KR4j0029_WYG_001-25b"/>
　　又<lb/>
花下愁月下愁花落月明人在樓斷腸春復秋　從他<lb/>
休任他休如今青鸞不自由看看天盡頭<lb/>
　　如夢令<hi>七夕</hi>
雨洗青㝠風露雲外雙星初度乞巧夜樓空月妒囘廊<lb/>
私語凝佇凝竚不似去年情緒<lb/>
　　又<lb/>
潮退江南晩渡山闇水西煙雨天氣十分涼斷送一年<lb/>
<pb n="KR4j0029_WYG_001-26a"/>
殘暑歸去歸去香霧曲屏深處<lb/>
　　又<lb/>
臥看西湖烟渚綠葢紅粧無數簾捲曲欄風拂面荷香<lb/>
吹雨歸去歸去笑損花邊鷗鷺<lb/>
　　春光好<lb/>
踈雨洗細風吹淡黄時不分小亭芳草綠映簷低　樓<lb/>
下十二層梯日長影裏鶯啼倚遍䦨干看盡柳憶腰肢<lb/>
　　又<lb/>
<pb n="KR4j0029_WYG_001-26b"/>
吳綾窄藕絲重一鈎紅翠被眠時要人煗著懷中　六<lb/>
幅裙窣輕風見人遮盡行蹤正是踏青天氣好憶弓弓<lb/>
　　虞美人<lb/>
開殘桃李春方到誰送東風早搘藜幽徑踏餘花却對<lb/>
綠隂青子問年華　迢迢雲水横清淺不遣愁睂展數<lb/>
竿脩竹自横斜猶有小窗朱戸似儂家<lb/>
　　青玉案<hi>讌趙端禮堂成</hi>
華裾玉轡青絲鞚記年少金吾從花底朝囘珠翠擁曉<lb/>
<pb n="KR4j0029_WYG_001-27a"/>
鐘初斷宿酲猶帶綠鏁窗中夢　天涯相遇鞭鸞鳳老<lb/>
去堂成更情重月轉簷牙雲遶棟涼吹香霧酒迷歌扇<lb/>
春笋傳盃送<lb/>
　　又<hi>再和</hi>
王孫陌上春風鞚蕊珠宴雲軿從歸去笙歌常醉擁蠟<lb/>
殘花炬月侵氷簟慣作涼堂夢　玉人勸客釵斜鳳條<lb/>
脱擎盃腕嫌重燕子入簾飛畫棟雨餘深院漏催清夜<lb/>
更軋秦箏送<lb/>
<pb n="KR4j0029_WYG_001-27b"/>
　　又<hi>生朝</hi>
花王獨占春風遠看百卉芳菲遍五福長隨今日宴粉<lb/>
光生豔寳香飄霧方響流蘇顫　壽祺堂上脩篁畔乳<lb/>
燕雙雙賀新院玉斚明年何處勸旌幢滿路貂蟬宜面<lb/>
歸覲黄金殿<lb/>
　　又<hi>筠翁生朝</hi>
水芝香遠搖紅影泛瑞靄横山頂縹緲笙歌雲不定玉<lb/>
鉤斜挂素蟾初滿醉愜浮𤓰冷　庭蘭戲彩傳金鼎小<lb/>
<pb n="KR4j0029_WYG_001-28a"/>
袖青衫更輝映誰道筠溪歸計近秋風催去鳳池難老<lb/>
長把中書印<lb/>
　　又<hi>生朝</hi>
銀潢露洗氷輪皎謫仙下蓬萊島簾捲横山珠翠繞生<lb/>
朝香霧玳筵絲管長醉壺天曉　金鑾夜鏁麻新草入<lb/>
輔明光拜元老看取明年人總道中興賢相太平時世<lb/>
分外風光好<lb/>
　　又<lb/>
<pb n="KR4j0029_WYG_001-28b"/>
月華冷沁花梢露芳意戀香肌住心字龍涎饒濟楚素<lb/>
馨風味碎瓊流品别有天然處　圍爐屈曲宜深炷留<lb/>
取春光向朱戸綠綺聲中誰暗許小窗歸去夢囘猶記<lb/>
金鼎分雲縷<lb/>
　　又<hi>賀方囘所作世間和韵者多矣余經行松江何啻百囘念欲下一轉語了無好懷此來偶有得</hi>
　　　<hi>當與吾宗椿老子載酒浩歌西湖南山間寫我滯思二公不可不入社也</hi>
平生百繞垂虹路看萬頃翻雲去山澹夕暉帆影度菱<lb/>
歌風斷襪羅塵散總是關情處　少年陳迹今遲暮走<lb/>
<pb n="KR4j0029_WYG_001-29a"/>
筆猶能醉詩句花底目成心暗許舊家春事覺來客恨<lb/>
分付疎篷雨<lb/>
　　點絳唇<hi>丙寅秋社前一日溪光亭大雨作</hi>
山暗秋雲暝鴉接翅啼榕樹故人何處一夜溪亭雨<lb/>
夢入新涼只道消殘暑還知否燕將雛去又是流年度<lb/>
　　又<lb/>
水驛凝霜夜帆風駛潮生曉酒醒寒悄枕底波聲小<lb/>
好去歸舟有箇人風調君行了此歡應少索共梅花笑<lb/>
<pb n="KR4j0029_WYG_001-29b"/>
　　又<lb/>
春曉輕雷采蘋洲上清明雨亂雲遮樹暗澹江村路<lb/>
今夜歸舟綠潤紅香處遙山暮畫樓何許喚取潮回去<lb/>
　　又<lb/>
畫閣深圍煗紅光裏芳林影暗香成陣上下花相映<lb/>
倒挂疎枝月落參横冷休裝景要人酒醒除是花枝並<lb/>
　　又<hi>生朝</hi>
嵩洛雲烟間生眞相耆英裔要知鮐背難老中和氣<lb/>
<pb n="KR4j0029_WYG_001-30a"/>
報道玉堂巳草調元制明良喜繡裳貂珥便向東山起<lb/>
　　又<hi>皇洛濱筠谿二老</hi>
清夜沈沈暗蛩啼處簷花落乍涼簾幙香遶屏山角<lb/>
堪恨歸鴻情似秋雲薄書難託儘教寂莫忘了前時約<lb/>
　　又<lb/>
醉泛吳松小舟誰怕東風大舊時經過曾向垂虹臥<lb/>
月淡霜天今夜空清坐還知麽滿斟高和只有君知我<lb/>
　　又<lb/>
<pb n="KR4j0029_WYG_001-30b"/>
減塑冠兒寳釵金縷雙緌結怎教寧帖眼兒惱裏劣<lb/>
韵底人人天與多磨折休分説放燈時節閒了花和月<lb/>
　　又<lb/>
水鷁風帆兩睂只解相思皺悄然難受教我怎唧𠺕<lb/>
待得書來不管歸時瘦嬌癡後是事撋就只這難依口<lb/>
　　虞美人<lb/>
廣寒蟾影開雲路目斷愁來處菊花輕泛玉盃空醉後<lb/>
不知星斗亂西東　今宵入夢陽臺雨誰忍先歸去酒<lb/>
<pb n="KR4j0029_WYG_001-31a"/>
醒長是五更鐘休念舊遊吹帽幾秋風<lb/>
　　又<lb/>
西郊追賞尋芳處聞道衝寒去雨肥紅綻向南枝歲晩<lb/>
纔開應是恨春遲　天涯樂事王孫貴花底還君醉有<lb/>
人風味勝疎梅醉裏折花歸去更傳盃<lb/>
　　又<lb/>
菊坡九日登髙路往事知何處陵遷谷變總成空囘首<lb/>
十年秋思吹臺東　西窗一夜蕭蕭雨夢遶中原去覺<lb/>
<pb n="KR4j0029_WYG_001-31b"/>
來依舊畫樓鐘不道朩樨香撼海山風<lb/>
　　漁家傲<hi>題𤣥眞子圖</hi>
釣笠披雲青障繞橛頭雨細春江𣺌白鳥飛來風滿棹<lb/>
收綸了漁童拍手樵青笑　明月太虛同一照浮家泛<lb/>
宅忘昏曉醉眼冷看城市鬧烟波老誰能惹得閒煩惱<lb/>
<hi>苕溪漁隱云張仲宗有漁家傲詞余往歲在錢塘與仲宗從遊甚久仲宗手冩此詞相示云舊所作也其詞第</hi>
<hi>二句原是橛頭雨細春江𣺌余謂仲宗曰橛頭雖是船名今以雨觀之語晦而病因爲改作綠蓑雨細仲宗笑</hi>
<hi>以爲然</hi>
<pb n="KR4j0029_WYG_001-32a"/>
　　又<lb/>
樓外天寒山欲暮溪邊雪靄藏雲樹小艇風斜沙嘴露<lb/>
流年度春光己向梅梢住　短夢今宵還到否葦村四<lb/>
望知何處客裏從來無意緒催歸去故園正要鶯花主<lb/>
　　又<hi>奉陪富公季申探梅有作</hi>
寒食西郊湖畔路天低野闊山無數路轉岡斜花滿樹<lb/>
絲吹雨南枝占得春光住　藉草攜壺花底去花飛酒<lb/>
面香浮處老手調羮當獨步須記取坐中都是芳菲侶<lb/>
<pb n="KR4j0029_WYG_001-32b"/>
　　謁金門<hi>或刻秦處度</hi>
鴛鴦渚春漲一江花雨别岸數聲初過櫓晚風生碧樹<lb/>
　艇子相呼相語載取暮愁歸去寒食烟村芳草路愁<lb/>
來無著處<lb/>
　　又<hi>道山亭餞張椿老赴行在</hi>
風露底石上岸巾愁起月到房心天似水亂峯清影裏<lb/>
　此去登瀛須記今夕道山同醉春殿明年人共指玉<lb/>
皇香案吏<lb/>
<pb n="KR4j0029_WYG_001-33a"/>
　　又<hi>送康伯檜</hi>
清光溢影轉畫簷涼入風露一天星斗溼無雲天更碧<lb/>
　滿引送君何惜記取吾曹今夕目斷秋江君到日潮<lb/>
來風正急<lb/>
　　瑞鷓鴣<lb/>
雛鶯初囀鬭尖新雙蕋花嬌掌上身總觧滿斟偏勸客<lb/>
多生俱是綺羅人　囘波偷顧輕招拍方響低敲更合<lb/>
箏荳蔲梢頭春欲透情知巫峽待爲雲<lb/>
<pb n="KR4j0029_WYG_001-33b"/>
　　又<hi>彭德噐出示胡邦衡新句次韵</hi>
白衣蒼狗變浮雲千古功名一聚塵好是悲歌將進酒<lb/>
不妨同賦惜餘春　風光全似中原日臭味要須我軰<lb/>
人雨後飛花知底數醉來贏取自由身<lb/>
　　好事近<lb/>
老去更思歸芳草正薰南陌上已又逢寒食歎三年爲<lb/>
客　吹花小雨溼鞦韆閒却好春色天甚不憐人老早<lb/>
教人歸得<lb/>
<pb n="KR4j0029_WYG_001-34a"/>
　　又<lb/>
梅潤乍晴天簾捲畫堂風月珠翠共迷香霧是長年時<lb/>
節　瑤池清夜宴羣仙鸞笙未吹徹西母醉中微笑看<lb/>
蟠桃初結<lb/>
　　又<lb/>
春色到花房芳信一枝偏好勾引萬紅千翠爲化工呈<lb/>
巧　花姑玉貌笑東風今朝放春早看取鬢邊幡勝永<lb/>
宜春難老<lb/>
<pb n="KR4j0029_WYG_001-34b"/>
　　又<lb/>
斗帳炷爐熏花露裛成薌澤縈透雪兒金縷醉玉壺春<lb/>
色　非烟非霧鏁窻中王孫倦遊客不道粉墻南畔也<lb/>
有人聞得<lb/>
　　怨王孫<lb/>
小院春晝晴窻霞透著雨胭脂倚風翠袖芳意惱亂人<lb/>
多煗金荷　多情不分羣葩後傷春瘦淺黛睂尖秀紅<lb/>
潮醉臉半掩花底重門怨黄昏<lb/>
<pb n="KR4j0029_WYG_001-35a"/>
　　又<hi>紹興乙丑春二月既望季文中置酒溪閣日暮雨過盡得雲烟變態如對營丘著色山座客有</hi>
　　　<hi>歌怨王孫者請予賦其情抱葉子謙爲作三弄吹雲裂石旁若無人永福前此所未見也老子</hi>
　　　<hi>於此興復不淺</hi>
霽雨天迥平林烟暝燈閃沙汀水生釣艇樓外柳暗誰<lb/>
家亂昏鴉　相思怪得今番甚寒食近小研魚牋信屏<lb/>
山半掩微醉獨倚闌干恨春寒<lb/>
　　喜遷鶯令<hi>送何晉之大著兄趨朝歌以侑酒</hi>
文倚馬筆如椽桂殿蚤登仙舊遊册府記當年衮繡合<lb/>
<pb n="KR4j0029_WYG_001-35b"/>
貂蟬　慶天申瞻玉座鵷鷺正陪班看君穩步過花甎<lb/>
歸院引金蓮<lb/>
　　鶴冲天<hi>呈富樞密</hi>
雲葉亂月華光羅幕捲新涼玉醅初泛嫩鵞黄花露滴<lb/>
秋香　地行仙天上相風度世間人様懸知洗盞徑開<lb/>
嘗誰醉伴禪床<lb/>
　　喜遷鶯慢<hi>鹿鳴宴作</hi>
雁塔題名寳津頒宴盛事簮紳常説文物昭融聖代搜<lb/>
<pb n="KR4j0029_WYG_001-36a"/>
羅千里爭趨丹闕元侯勸駕鄉老獻書發軔龜前列山<lb/>
川秀圜觀衆多無如閩越　豪傑姓標紅紙帖報泥金<lb/>
喜信歸來俱㨗驕馬蘆鞭醉垂藍綬吹雪芳<hi>闕</hi>　月素<lb/>
娥情厚桂花一任郎君折須滿引南臺又是合沙時節<lb/>
　　鷓鴣天<lb/>
不怕微霜㸃玉肌恨無流水照氷姿與君著意從頭看<lb/>
初見東南第一枝　人散後雪晴時隴頭春色寄來遲<lb/>
使君本是花前客莫怪殷勤爲賦詩<lb/>
<pb n="KR4j0029_WYG_001-36b"/>
　　憶秦娥<lb/>
桃花萼雨肥紅綻東風惡東風惡長亭無寐短書難託<lb/>
　征衫孤負深閨約禁烟時候春羅薄春羅薄多應消<lb/>
瘦可忺梳掠<lb/>
　　明月逐人來<hi>燈夕趙端禮席上</hi>
花迷珠翠香飄羅綺簾旌外月華如水煗紅影裏誰㑹<lb/>
王孫意最樂昇平景致　長記宮中五夜春風皷吹遊<lb/>
仙夢輕寒半醉鳳幃未煖歸去熏濃被更問隂晴天氣<lb/>
<pb n="KR4j0029_WYG_001-37a"/>
　　小重山<lb/>
誰向晴窻伴素馨蘭芽初秀發紫檀心國香幽艷最情<lb/>
深歌白雪祗少一張琴　新月冷光侵醉時花近眼莫<lb/>
頻斟薛濤箋上楚妃吟空凝睇歸去夢中尋<lb/>
　　上西平<hi>一作金人捧露盤</hi>
臥扁舟聞寒雨數佳期又還是輕誤仙姿小樓夢冷覺<lb/>
來應恨我歸遲鬢雲鬆處枕檀斜露泣花枝　名與利<lb/>
空縈繫添顦顇謾孤恓得見了説與教知偎香倚煗夜<lb/>
<pb n="KR4j0029_WYG_001-37b"/>
爐圍定酒溫時任他飛雪洒江天莫下層梯<lb/>
　　春光好<hi>爲楊聰父侍兒切鱠作</hi>
花恨雨柳嫌風客愁濃坐久霜刀飛碎雪一樽同　勞<lb/>
煩玉指春蔥未放筯金盤已空更與箇中尋尺素兩情<lb/>
通<lb/>
　　又<lb/>
寒食近踏青時畫堂西可是春來偏倦繡乍生兒　香<lb/>
綿輕拂臙脂加文褓初試斑衣悄没工夫存問我且憐<lb/>
<pb n="KR4j0029_WYG_001-38a"/>
伊<lb/>
　　清平樂<lb/>
亂山深處雪擁溪橋路曉日乍明催客去驚起玉鴉翻<lb/>
樹　翠衾香煗檀灰一枝想見疎梅憑仗東風説與畫<lb/>
睂人共春囘<lb/>
　　又<lb/>
明珠翠羽小綰同心縷好去吳松江上路寄與雙魚尺<lb/>
素　蘭橈飛取歸來愁睂待得伊開相見嫣然一笑眼<lb/>
<pb n="KR4j0029_WYG_001-38b"/>
波先入郎懷<lb/>
　　菩薩蠻<lb/>
天涯客裏秋容晚妖紅聊戲思鄉眼一朶醉深粧羞渠<lb/>
照鬢霜　開時誰斷送不待司花共有脚號陽春芳菲<lb/>
屬主人<lb/>
　　又<hi>戲呈周介卿</hi>
拍堤綠漲桃花水畫船穩泛東風裏絲雨溼苔錢淺寒<lb/>
生禁烟　江山留不住却載笙歌去醉倚玉搔頭㡬曾<lb/>
<pb n="KR4j0029_WYG_001-39a"/>
知旅愁<lb/>
　　又<hi>三月晦送春有集坐中偶書</hi>
春來春去催人老老夫爭肯輸年少醉後少年狂白髭<lb/>
殊未妨　挿花還起舞管領風光處把酒共留春莫教<lb/>
花笑人<lb/>
　　又<lb/>
雨餘翠袖瓊膚潤一枝想像傷春困老眼見花時惜花<lb/>
心未衰　釀成誰與醉應把流蘇綴淚沁枕嚢香惱儂<lb/>
<pb n="KR4j0029_WYG_001-39b"/>
歸夢長<lb/>
　　又<hi>政和壬辰東都作</hi>
黄鶯啼破紗窗曉蘭釭一㸃窺人小春淺錦屏寒麝煤<lb/>
金博山　夢囘無處覓細雨梨花溼正是踏青時眼前<lb/>
偏少伊<lb/>
　　又<lb/>
甘林玉蘂生香霧遊蜂爭採清晨露芳意著人濃微烘<lb/>
曲室中　春來瀛海外沈水迎風碎好事付餘熏頻分<lb/>
<pb n="KR4j0029_WYG_001-40a"/>
幾縷雲<lb/>
　　樓上曲<lb/>
樓外夕陽明遠水樓中人倚東風裏何事有情怨别離<lb/>
低鬟背立君應知　東望雲山君去路斷腸迢迢盡愁<lb/>
處明朝不忍見雲山從今休傍曲闌干<lb/>
　　又<lb/>
清夜燈前花報喜心隨社燕涼風起雲路修成寳月時<lb/>
東樓悵望君先期　沆瀣秋香生玉井畫檐深轉梧桐<lb/>
<pb n="KR4j0029_WYG_001-40b"/>
影看君西去侍明光盃中丹桂一枝芳<lb/>
　荳葉黄<hi>唐腔也爲伯南賦早梅復和韵</hi>
氷溪疎影竹邊春翠岫天寒炯暮雲雪裏精神澹佇人<lb/>
隔重門寳粟生香玉半溫<lb/>
　　又<lb/>
疎枝冷蘂忽驚春一點芳心入鬢雲風韵情知似玉人<lb/>
笑迎門香煗紅爐酒未溫<lb/>
　　又<hi>見草堂别集</hi>
<pb n="KR4j0029_WYG_001-41a"/>
輕羅團扇掩微羞酒滿玻瓈花滿頭小板齊聲唱石州<lb/>
月如鈎一寸横波入鬢流<lb/>
　　滿庭芳<hi>夀</hi>
梁苑春歸章街雪霽柳梢花萼初萌非烟非霧新歲樂<lb/>
昇平京兆雍容報政金狨過九陌塵輕朝囘處青霄路<lb/>
穩黄色起天庭　東風吹綠鬢薄羅翦綵小綰流鶯比<lb/>
渭濱甲子尚父難兄滿泛椒觴獻壽斑衣侍雲母分屏<lb/>
明年㑹雙衣對引談笑秉鈞衡<lb/>
<pb n="KR4j0029_WYG_001-41b"/>
　　又<hi>夀富樞密</hi>
韓國殊勛洛都西内名園甲第相連當年綠鬢獨占地<lb/>
行仙文彩風流瑞世延朱履絲竹喧闐人皆仰一門相<lb/>
業心許子孫賢　中興方慶㑹再逢甲子重數天元問<lb/>
千齡誰比五福俱全此去沙隄歩穩調金鼎七葉貂蟬<lb/>
香檀緩盃傳鸚鵡新月正娟娟<lb/>
　　又<hi>爲趙西宗外夀</hi>
玉葉聨芳天潢分潤壽筵長對薫風間平襟度濮邸行<lb/>
<pb n="KR4j0029_WYG_001-42a"/>
尊崇忠孝家傳大雅無喜恨一種寬容芝蘭盛綵衣嬉<lb/>
戲親睦冠西宗　絲綸膺重寄遙防遷美本鎮恩隆應<lb/>
萱堂齊福誕月仍同花蘂香濃氣煗凝瑞露滿酌金鍾<lb/>
龍光近星飛驛馬宣入嗣王封<lb/>
　　又<lb/>
三十年來雲游行化草鞵踏破塵沙徧參尊宿曾記到<lb/>
京華衲子如麻似粟誰<hi>闕</hi>笑瞿老拈花經離亂青山盡<lb/>
處海角又天涯　今宵閒打睡明朝粥飰隨分僧家把<lb/>
<pb n="KR4j0029_WYG_001-42b"/>
朩佛燒却除是丹霞撞著門徒施主驀然箇喜捨由他<lb/>
廬陵米還知價例毫髪更無差<lb/>
　　瑞鶴仙<hi>壽</hi>
倚格天峻閣舞庭槐隂轉盆榴紅爍香風泛簾幙擁霞<lb/>
裾瓊珮眞珠瓔珞華陽慶渥誕蘭房流芳秀萼有赤繩<lb/>
繫足從來相問自然媒妁　遊戲人間榮貴道要元微<lb/>
水源清濁長生大樂彩鸞韵鳳簫鶴對朩公金母子孫<lb/>
三世婦姑爲壽滿酌看千齡舉家飛昇玉京更樂<lb/>
<pb n="KR4j0029_WYG_001-43a"/>
　　又<hi>壽</hi>
喜西園放鑰對燕寢香潤棠隂寒薄東風夜來惡禁烟<lb/>
時天氣鶯啼花落新晴共約怕韶光容易過却把銅壺<lb/>
緩泛金盃祓禊嬉遊行樂　絃索笙簧聲裏還記蘭房<lb/>
正垂羅幕初眠栁弱梅如荳玉如琢向鳳皇池上鴛鴦<lb/>
影裏他年何啻紫橐看流芳繼踵韋平盛傳鞏洛<lb/>
　　瑤臺第一層<hi>夀</hi>
寳厯祥開飛練上青㝠萬里光石城形勝秦淮風景威<lb/>
<pb n="KR4j0029_WYG_001-43b"/>
鳳來翔臘餘春色早兆釣璜賢佐興王對熙旦正格天<lb/>
同德全魏分疆　熒煌五雲深處化鈞獨運斗魁旁繡<lb/>
裳龍尾千官師表萬事平章景鍾文瑞世醉尚方難老<lb/>
金漿慶垂裳看雲屏閒坐象笏堆床<lb/>
　　又<lb/>
江左風流鍾間氣洲分二水長鳳凰臺畔投懷玉燕照<lb/>
社神光荳花初秀雨散暑空洗出秋涼慶生旦正圓蟾<lb/>
呈瑞仙桂飄香　肝腸掞文摛錦駕雲乘鶴下鵷行紫<lb/>
<pb n="KR4j0029_WYG_001-44a"/>
樞將命紫微如綍常近君王舊山同梓里荷月旦久已<lb/>
平章九霞觴薦刀圭丹餌衮繡朝裳<lb/>
　　望海潮<hi>癸卯冬爲建守趙季西賦碧雲樓</hi>
蒼山烟澹寒谿風定玉簮羅帶綢繆輕靄暮飛青㝠遠<lb/>
淨珠星璧月光浮城際涌層樓正翠簾高捲綠瑣低鈎<lb/>
影落尊罍氣和歌管共清遊　史君冠世風流擁香鬟<lb/>
凭檻霧鬢凝眸銀燭煗宵花光照席譙門莫報更籌逸<lb/>
興醉無休賦探梅芳信翻曲新謳想見疎枝冷蕊春意<lb/>
<pb n="KR4j0029_WYG_001-44b"/>
到沙洲<lb/>
　　又<hi>爲富樞宻生朝夀</hi>
麒麟圖畫貂蟬冠冕青氊自屬元勲綠野舊遊平泉雅<lb/>
詠霞舒烟巻朝昏風月小陽春照玳筵珠履公子王孫<lb/>
雪度崧髙影横伊水慶生申　早梅長醉芳樽況中興<lb/>
盛際宥密宗臣琳館奉祠金甌覆字和羮妙手還新光<lb/>
射紫微垣看五雲朝斗千載逢辰開取八荒壽域一氣<lb/>
轉洪鈞<lb/>
<pb n="KR4j0029_WYG_001-45a"/>
　　十月桃<lb/>
年華催晩聽樽前偏唱衝煗欺寒樂府誰知分付點化<lb/>
金丹中原舊遊何在頻入夢老眼空潸撩人冷蕋渾似<lb/>
當時無語低鬟　有多情多病文園向雪後尋春醉裏<lb/>
凭闌獨步羣芳此花風度天然羅浮淡粧素質呼翠鳳<lb/>
飛舞斕斑參横月落留恨醒來滿地香殘<lb/>
　　又<hi>爲富樞宻</hi>
蟠桃三熟正清霜吹冷愛日烘香小試芳菲時候無限<lb/>
<pb n="KR4j0029_WYG_001-45b"/>
風光洛濱老人星見喜少室雲物開祥丹青萬彚熊兆<lb/>
崑臺鳳舉朝陽　向元樞曽輔巖廊記名著金甌位入<lb/>
中堂夢熟鈞天屢驚顚倒衣裳黄髪更宜補衮歸去定<lb/>
軍國平章筦絃珠翠蘭玉簮纓歲歲稱觴<lb/>
　　感皇恩<hi>夀</hi>
綠髪照魁星平康爭看錦繡肝腸五千巻出逢熙運蚤<lb/>
侍玉皇香案禁塗揚歴遍紆宸眷　安飬老成十年蕭<lb/>
散天要中興相公健生朝開宴長是通宵絃筦藕花香<lb/>
<pb n="KR4j0029_WYG_001-46a"/>
不㫁南風遠<lb/>
　　又<hi>夀</hi>
年少太平時名園甲第談笑雍容萬鍾貴姚黄重綻長<lb/>
對小春天氣綺羅叢裏慣今朝醉　台衮象賢元樞虛<lb/>
位壯歲青雲自曽致流霞麟脯難老洛濱風味謝公須<lb/>
再爲蒼生起<lb/>
　　又<hi>壽</hi>
荔子著花繁清微庭院賀厦雙飛畫梁燕綺羅叢裏百<lb/>
<pb n="KR4j0029_WYG_001-46b"/>
和爐煙祝願願從今日去身長健　檀板競催榕隂初<lb/>
轉舞袖風前翠翹顫明年開府錫宴金鍾宣勸壽星朝<lb/>
北斗君王眷<lb/>
　　又<hi>壽</hi>
豹尾引黄旛宣麻金殿雨露恩濃自天遣搢紳交譽最<lb/>
樂至誠爲善信知宗姓喜君王眷　寳炬密香玉巵波<lb/>
灧醉擁笙歌夜深院西清班近雅稱元戎同燕要看茅<lb/>
土相貂蟬面<lb/>
<pb n="KR4j0029_WYG_001-47a"/>
　　夏雲峯<hi>丙寅六月爲筠翁夀</hi>
湧氷輪飛沆瀣霄漢萬里雲開南極瑞占象緯壽應三<lb/>
台錦腸珠唾鍾間氣卓犖天才正暑有祥光照社玉燕<lb/>
投懷　新堂深處捧盃乍香泛水芝空翠風廻涼送豔<lb/>
歌緩舞醉墮瑤釵長生難老都道是柏葉仙階笑傲且<lb/>
山中宰相平地蓬萊<lb/>
　　千秋歲<hi>夀</hi>
相門出相和氣濃春釀傳家冠佩雲臺上龎睂扶壽杖<lb/>
<pb n="KR4j0029_WYG_001-47b"/>
綠髪披仙氅星兩兩泰階已應昇平象　玉砌蘭芽長<lb/>
定向東風賞添綵袖褰羅幌絲簧俱妙手珠翠爭宮様<lb/>
江海量年年醉裏翻新唱<lb/>
　　水龍吟<hi>周總領生朝</hi>
水晶宮映長城藕花萬頃開浮蘂紅粧翠蓋生朝時候<lb/>
湖山搖曵珠露爭圓香風不斷普熏沈水似瑤池侍女<lb/>
霞裾緩步壽煙光裏　霖雨已沾千里兆豐年十分和<lb/>
氣星郎綠鬢錦波春釀碧筩宜醉荷橐還朝青氊奕世<lb/>
<pb n="KR4j0029_WYG_001-48a"/>
除書將至看巢龜戲葉蟠桃著子祝三千歲<lb/>
　　南鄉子<hi>壽</hi>
山寺輞川圖霜葉雲林錦繡居壽斚浮春珠翠擁歡娛<lb/>
滿院流泉繞綺疏　道氣自膚腴几席輕塵一㸃無天<lb/>
要耆英修相業清都已有泥書降玉除<lb/>
　　捲珠簾<hi>壽</hi>
祥景飛光盈衮繡流慶崐臺自是神仙胄誰遣陽和放<lb/>
春透化工重入丹青手　雲璈錦瑟争爲壽玉帯金魚<lb/>
<pb n="KR4j0029_WYG_001-48b"/>
共願人長久偷取蟠桃薦芳酒更看南極星朝斗<lb/>
　　醉蓬萊<hi>夀</hi>
對小春桃豔曲室爐紅乍寒天氣七葉蓂開應金章通<lb/>
貴夢草池生燦花珠唾是素來風味滿腹經綸囘天議<lb/>
論崑臺仙裔　秘殿陞華紫樞勛舊退步眞祠簡心端<lb/>
扆迎日天元聽正衙宣制盡洗中原徧爲霖雨宴後堂<lb/>
歌吹柏子千秋丹砂九轉今宵長醉<lb/>
　　隴頭泉<lb/>
<pb n="KR4j0029_WYG_001-49a"/>
少年時壯懷誰與重論視文章眞成小技要知吾道稱<lb/>
尊奏公車治安秘計樂油幕談笑從軍百鎰黄金一雙<lb/>
白璧坐看同輩上青雲事大謬轉頭流落徒走出修門<lb/>
三十載黄粱未熟滄海揚塵　念向來浩歌獨往故園<lb/>
松菊猶存送飛鴻五絃寓目望爽氣西山忘言整頓乾<lb/>
坤廓清宇宙男兒此志㑹須伸更有幾渭川垂釣投老<lb/>
策竒勛天難問何妨袖手且作閒人<lb/>
　　天仙子<hi>三月十二日奉同蘇子陪富文訪筠翁於舊居遂爲杏花留飲懽甚命賦長短句乃</hi>
<pb n="KR4j0029_WYG_001-49b"/>
　　　<hi>得天仙子寫呈雨公末章併發一笑</hi>
樓外輕隂春澹佇數點杏梢寒食雨少年油壁記尋芳<lb/>
梁苑路今何處千樹紅雲空夢去　驚見此花須折取<lb/>
明日滿城傳侍女情知醉裏惜花深留春住聽鶯語一<lb/>
段風流天付與<lb/>
　　鵲橋仙<lb/>
靚粧豔態嬌波流眄雙靨横渦半笑樽前燭畔粉生光<lb/>
更低唱新翻轉調　花房結子氷枝清瘦醉依香濃寒<lb/>
<pb n="KR4j0029_WYG_001-50a"/>
峭雛鶯新囀上林聲驚夢斷池塘春草<lb/>
　　漁父家風<lb/>
八年不見荔枝紅腸斷故園東風枝露葉誰新採悵望<lb/>
冷香濃　氷透骨玉開容想筠籠今宵歸夢滿頰天漿<lb/>
更御泠風<lb/>
　　生查子<lb/>
天生幾種香風味因花見旖旎透香肌髣髴飛花片<lb/>
雨潤惜餘熏煙斷猶相戀不似薄情人濃淡分深淺<lb/>
<pb n="KR4j0029_WYG_001-50b"/>
　　減字朩蘭花<lb/>
客亭小㑹可惜無歡容易醉歸去更䦨細雨鳴窗一夜<lb/>
寒　昏然獨坐舉世疎狂誰似我强撥爐煙也道今宵<lb/>
是上元<lb/>
　　眼兒媚<lb/>
蕭蕭疎雨滴梧桐人在綺窗中離愁遍遶天涯不盡却<lb/>
在眉峰　嬌波暗落相思淚流破臉邊紅可憐瘦似一<lb/>
枝春柳不禁東風<lb/>
<pb n="KR4j0029_WYG_001-51a"/>
　　昭君怨<lb/>
春院深深鶯語花愁一簾煙雨禁火已消魂更黄昏<lb/>
衾煗麝燈落地雨過重門深夜枕上百般猜未歸來<lb/>
　　夜遊宮<lb/>
半吐寒梅未折雙魚洗氷凘初結戶外明簾風任掲擁<lb/>
紅爐洒窗間惟稷雪　比去年時節這心事有人忻説<lb/>
斗帳重熏鴛被叠酒微醺管燈花今夜别<hi>稷一作霰比去一作此日</hi>
　　楊柳枝<hi>席上次韵曾頴王</hi>
<pb n="KR4j0029_WYG_001-51b"/>
深院今宵枕簟涼燭花光更籌何事促行觴惱剛腸<lb/>
老去一蓑煙雨裏釣滄浪看君鳴鳳向朝陽且腰黄<lb/>
　　綵鸞歸令<hi>爲張子安舞姬作</hi>
珠履爭圍小立春風趂拍低態閒不管樂催伊整朱衣<lb/>
　粉融香潤隨人勸玉困花嬌越様宜鳳城燈夜舊家<lb/>
時數他誰<lb/>
　　江神子<lb/>
夢中北去又南來飽風埃鬢華衰浮水飛蓬踪跡爲誰<lb/>
<pb n="KR4j0029_WYG_001-52a"/>
催自笑自悲還自語一盃酒鼻如雷　曉輿行處覺春<lb/>
囘屑瓊瑰糝莓苔病眼衝寒欲閉又還開水近人家籬<lb/>
落畔遙認得一枝梅<lb/>
　　西江月<hi>和蘇庭藻</hi>
小閣劣容老子北窗仍遞南風維摩丈室久空空不與<lb/>
散花同夢　且作太眞遊戲未甘金粟龍鍾憐君病後<lb/>
頰顴隆識取小兒戲弄<lb/>
　　訴衷情<hi>余兒時不知有茘枝自呼爲紅蕋父母賞其名新昔所未聞殊盡形似之美久欲記</hi>
<pb n="KR4j0029_WYG_001-52b"/>
　　　<hi>之而因循比與諸公和長短句故及之以訴衷情盖里中推星毬紅鶴頂紅皆佳品海舫便風</hi>
　　　<hi>數日可到</hi>
兒時初未識方紅學語問西東對客呼爲紅蕋此興已<lb/>
偏濃　嗟白首抗塵容費牢籠星毬何在鶴頂長丹誰<lb/>
寄南風<lb/>
　　採桑子<hi>奉和秦楚村史君荔枝詞</hi>
華堂清暑榕隂重夢裏江寒火齊星繁興在氷壺玉井<lb/>
䦨　風枝露葉誰新採欲飽防慳遺恨空槃留取香紅<lb/>
<pb n="KR4j0029_WYG_001-53a"/>
滿地看<lb/>
　　菩薩蠻<hi>送友人還富沙</hi>
山城何歲無風雨樓臺底事隨波去歸棹望譙門沙痕<lb/>
炯斷雲　詩成空弔古想像經行處陵谷有餘悲舉觴<lb/>
澆别離<lb/>
　　又<lb/>
微雲紅襯餘霞綺明星碧浸銀河水欹枕畫簷風愁生<lb/>
草際蛩　雁行離塞晚不道衡陽遠歸恨隔重山樓髙<lb/>
<pb n="KR4j0029_WYG_001-53b"/>
莫凭䦨<lb/>
　　浣溪沙<hi>詠朩香</hi>
睡起中庭月未蹉繁香隨影上輕羅多情肯放一春過<lb/>
　比似雪時猶帶韵不如梅處却緣多酒邊枕畔奈愁<lb/>
何<lb/>
　　好事近<lb/>
華燭炯離觴山吐四更寒月公子唾花枝玉盡一時豪<lb/>
傑　三冬蘭若讀書燈想見太清絕紙帳地爐香煗傲<lb/>
<pb n="KR4j0029_WYG_001-54a"/>
一窗風月<lb/>
　　南歌子<lb/>
玉斧修圓了氷輪分外清共看星向繡衣明元是生朝<lb/>
爲壽對難兄　鴻雁翻秋影塤篪和笑聲他年中令綵<lb/>
衣榮記取今宵丹荔醉瑤觥<lb/>
　　醉花隂<hi>詠朩犀</hi>
紫菊紅茰開犯早獨占秋光老醞造一般清比著芝蘭<lb/>
猶自爭多少　霜刀翦葉呈纖巧手撚迎人笑雲鬢一<lb/>
<pb n="KR4j0029_WYG_001-54b"/>
枝斜小閣幽窗是處都香了<lb/>
　　點絳脣<lb/>
小雨忺晴坐來池上荷珠碎掉眉濃翠怎不教人醉<lb/>
美眄流觴白鷺窺秋水天然媚大家休睡笑倚西風裏<lb/>
　　花心動<hi>七夕</hi>
水館風亭晩香濃一番芰荷新雨簟枕乍閒襟裾初試<lb/>
散盡滿天殘暑斷雲却送輕雷去疎林外玉鈎微吐夜<lb/>
漸永秋驚敗葉涼生庭戸　天上佳期久阻銀河畔仙<lb/>
<pb n="KR4j0029_WYG_001-55a"/>
車縹緲雲路舊怨未平幽懽難駐恨入半天風露綺羅<lb/>
人散金猊冷醉魂到華胥深處洞戸悄南樓畫角自語<lb/>
　　驀山溪<lb/>
一番小雨陡覺添秋色桐葉下銀床又送箇淒涼消息<lb/>
故鄉何處搔首對西風衣線斷帶圍寛衰鬢添新白<lb/>
錢塘江上冠盖如雲積騎馬傍朱門誰肯念塵埃墨客<lb/>
佳人信杳日暮碧雲深樓獨倚鏡頻看此意無人識<lb/>
　　踏莎行<hi>別意見草堂别選</hi>
<pb n="KR4j0029_WYG_001-55b"/>
芳草平沙斜陽遠樹無情桃葉江頭渡醉來扶上朩蘭<lb/>
舟將愁不去將人去　薄劣東風夭斜飛絮明朝重覓<lb/>
吹笙路碧雲香雨小樓空春光已到銷魂處<lb/>
蘆川詞䟦<lb/>
仲宗别號蘆川居士三山人平生忠義自矢不屑與奸<lb/>
佞同朝飄然挂冠紹興戊午胡澹菴上書乞斬秦檜被<lb/>
謫作賀新郎一闋送之坐是與作詩王民瞻同除名茲<lb/>
集以此詞壓巻其旨微矣人稱其長於悲憤及讀花菴<lb/>
<pb n="KR4j0029_WYG_001-56a"/>
草堂所選又極嫵秀之致真堪與片玉白石並垂不朽<lb/>
凡用字多有出處如洒窗間惟稷雪云云見毛詩疏稷雪<lb/>
霰也形如米粒能穿窗透瓦今本改作霰雪又如薄劣<lb/>
東風夭斜飛絮云云見白香山詩錢塘蘇小小人道最<lb/>
夭斜自注夭音歪時刻改作顛斜便無韵味姑記之以<lb/>
為妄改古人字句之戒云古虞毛晉識<lb/>
　<lb/>
　<lb/>
<pb n="KR4j0029_WYG_001-56b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　蘆川詞<lb/>
</p>
<p>
</p>
  </div></body>
</text>\m</TEI>
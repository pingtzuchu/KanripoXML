<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0147_WYG_050-1a"/>
欽定四庫全書<lb/>
御選唐宋文醇巻五十目録<lb/>
　　眉山蘇軾文十三<lb/>
　　　碑<lb/>
　　富鄭公神道碑<lb/>
<pb n="KR4h0147_WYG_050-2a"/>
欽定四庫全書<lb/>
御選唐宋文醇巻五十<lb/>
　　眉山蘇軾文十三<lb/>
　　富鄭公神道碑<lb/>
宋興百三十年四方無虞人物歲滋盖自秦漢以來未<lb/>
有若此之盛者雖所以致之非一道而其要在於兵不<lb/>
用用不久常使智者謀之而仁者守之雖至於無窮可<lb/>
也契丹自晉天福以來踐有幽薊北鄙之警畧無寧歲<lb/>
<pb n="KR4h0147_WYG_050-2b"/>
凡六十有九年至景德元年舉國來寇攻定武圍髙陽<lb/>
不克遂陷德清以犯天雄真宗皇帝用宰相寇準計決<lb/>
策親征既次澶淵諸道兵大㑹行在敵既震動兵始接<lb/>
射殺其驍將順國王達蘭敵懼遂請和時諸將皆請以<lb/>
兵㑹界河上邀其歸徐以精甲躡其後殱之敵懼求哀<lb/>
於上上曰契丹幽薊皆吾民也何多以殺為遂詔諸將<lb/>
按兵勿伐縱契丹歸國敵自是通好守約不復盗邊者<lb/>
三十有九年及趙元昊叛西方轉戰連年兵久不決契<lb/>
<pb n="KR4h0147_WYG_050-3a"/>
丹之臣有貪而喜功者以我為怯且厭兵遂教其主設<lb/>
詞以動我欲得晉髙祖所與關南十縣慶厯二年聚重<lb/>
兵境上遣其臣蕭英劉六符來聘兵既壓境而使來非<lb/>
時中外忿之仁宗皇帝曰契丹吾兄弟之國未可棄也<lb/>
其有以大鎮撫之命宰相擇報聘者時敵情不可測羣<lb/>
臣皆莫敢行宰相舉右正言知制誥富公公即入對便<lb/>
殿叩頭曰主憂臣辱臣不敢愛其死上為動色乃以公<lb/>
為接伴英等入境上遣中使勞之英託足疾不拜公曰<lb/>
<pb n="KR4h0147_WYG_050-3b"/>
吾嘗使北病卧車中聞命輙起拜今中使至而公不起<lb/>
此何禮也英矍然起拜公開懐與語不以疎逺待之英<lb/>
等見公傾盡亦不復隠其情遂去左右宻以其主所欲<lb/>
得者告公且曰可從從之不可從更以一事塞之公具<lb/>
以聞上命御史中丞賈昌朝館伴不許割地而許増歲<lb/>
幣且命公報聘既至六符館之往反十數皆論割地必<lb/>
不可狀及見敵主問故敵主曰南朝違約塞鴈門増塘<lb/>
水治城隍籍民兵此何意也羣臣請舉兵而南寡人以<lb/>
<pb n="KR4h0147_WYG_050-4a"/>
為不若遣使求地求而不獲舉兵未晚也公曰北朝忘<lb/>
章聖皇帝之大德乎澶淵之役若從諸將言北兵無得<lb/>
脱者凡北朝與中國通好則人主專其利而臣下無所<lb/>
獲若用兵則利歸臣下而人主任其禍故北朝諸臣爭<lb/>
勸用兵者此皆其身謀非國計也敵主驚曰何謂也公<lb/>
曰晉髙祖欺天叛君而求助於北末帝昏亂神人棄之<lb/>
是時中國狹小上下離叛故契丹全師獨克雖敵獲金<lb/>
幣充牣諸臣之家而壯士健馬物故大半此誰任其旤<lb/>
<pb n="KR4h0147_WYG_050-4b"/>
者今中國提封萬里所在精兵以百萬計法令修明上<lb/>
下一心北朝欲用兵能保其必勝乎曰不能公曰勝負<lb/>
未可知就使其勝所亡士馬羣臣當之歟抑人主當之<lb/>
歟若通好不絶歲弊盡歸人主臣下所得止奉使者歲<lb/>
一二人耳羣臣何利焉敵主大悟首肯者久之公又曰<lb/>
塞鴈門者以備元昊也塘水始於何承矩事在通好前<lb/>
地卑水勢聚不得不増城隍皆修舊民兵亦舊籍特補<lb/>
其闕耳非違約也晉髙祖以盧龍一道賂契丹周世宗<lb/>
<pb n="KR4h0147_WYG_050-5a"/>
復伐取關南皆異代事宋興已九十年若各欲求異代<lb/>
故地豈北朝之利也哉本朝皇帝之命使臣則有詞矣<lb/>
曰朕為祖宗守國必不敢以其地與人北朝所欲不過<lb/>
利其租賦耳朕不欲以地故多殺兩朝赤子故屈已増<lb/>
幣以代賦入若北朝必欲得地是志在敗盟假此為詞<lb/>
耳朕亦安得獨避用兵乎澶淵之盟天地鬼神實臨之<lb/>
今北朝首發兵端過不在朕天地鬼神豈可欺也哉敵<lb/>
大感悟遂欲求婚公曰婚姻易以生隙人命脩短不可<lb/>
<pb n="KR4h0147_WYG_050-5b"/>
知不若歲幣之堅久也本朝長公主出降齎送不過十<lb/>
萬緡豈若歲幣無窮之獲哉敵主曰卿且歸矣再來當<lb/>
擇一授之卿其遂以誓書來公歸復命再聘受書及口<lb/>
傳之詞於政府既行次樂壽謂其副曰吾為使者而不<lb/>
見國書萬一書詞與口傳者異則吾事敗矣發書視之<lb/>
果不同乃馳還都以晡入見宿學士院一夕易書而行<lb/>
既至敵不復求婚專欲増幣曰南朝遺我書當曰獻否<lb/>
則曰納公爭不可敵主曰南朝既懼我矣何惜此二字<lb/>
<pb n="KR4h0147_WYG_050-6a"/>
若我擁兵而南得無悔乎公曰本朝皇帝兼愛南北之<lb/>
民不忍使蹈鋒鏑故屈已増幣何名為懼哉若不得已<lb/>
而至於用兵則南北敵國當以曲直為勝負非使臣之<lb/>
所憂也虜主曰卿勿固執自古亦有之公曰惟唐髙祖<lb/>
借兵於突厥故臣事之當時所遺或稱獻納則不可知<lb/>
其後頡利為太宗所擒豈復有此禮哉公聲色俱厲虜<lb/>
知不可奪曰吾當自遣人議之於是留所許増幣誓書<lb/>
復使耶律仁先及六符以其國誓書來且求為獻納公<lb/>
<pb n="KR4h0147_WYG_050-6b"/>
奏曰臣既以死拒之敵氣折矣可勿復許敵無能為也<lb/>
上從之増幣二十萬而契丹平北方無事蓋又四十八<lb/>
年矣契丹君臣至今誦其語守其約不忍敗者以其心<lb/>
曉然知通好用兵利害之所在也故臣嘗竊論之百餘<lb/>
年間兵不大用者真宗仁宗之德而寇準與公之功也<lb/>
公諱弼字彦國河南人曽大父内黄令諱處謙大父商<lb/>
州馬步使諱令荀考尚書都官員外郎諱言皆以公貴<lb/>
贈太師中書令尚書令封鄧韓秦三國公曽祖母劉氏<lb/>
<pb n="KR4h0147_WYG_050-7a"/>
祖母趙氏母韓氏封魯韓秦三國太夫人公幼篤學有<lb/>
大度范仲淹見而識之曰此王佐才也懐其文以示王<lb/>
曽晏殊殊即以女妻之仁宗復制科仲淹謂公子當以<lb/>
是進天聖八年公以茂才異等中第授將作監丞知河<lb/>
南府長水縣用李廸辟簽書河陽節度判官事丁秦國<lb/>
公憂服除㑹郭后廢范仲淹爭之貶知睦州公上言朝<lb/>
廷一舉而獲二過縱不能復后宜還仲淹以來忠言通<lb/>
判絳州景祐四年召試館職遷太子中允直集賢院從<lb/>
<pb n="KR4h0147_WYG_050-7b"/>
王曽辟通判鄆州寳元初趙元昊反公上䟽陳八事具<lb/>
言元昊遣使求割地邀金帛使者部從儀物如契丹而<lb/>
詞甚倨此必元昊腹心謀臣自請行者宜出其不意斬<lb/>
之都市又言夏守贇庸人也平時猶不當用而况艱難<lb/>
之際可為樞宻乎議者以為有宰相器召還為開封府<lb/>
推官擢知諫院康定元年日食正旦公言請罷燕徹樂<lb/>
雖敵使在館亦宜就賜飲食而已執政以為不可公曰<lb/>
萬一北敵行之為朝廷羞後使敵還者云敵中罷燕如<lb/>
<pb n="KR4h0147_WYG_050-8a"/>
公言仁宗深悔之初宰相惡聞忠言下令禁越職言事<lb/>
公因論日食以為應天變莫若通下情遂除其禁元昊<lb/>
寇鄜延殺二萬人破金明擒李士斌延帥范雍鈐轄盧<lb/>
守懃閉門不救中貴人黄德和引兵先走劉平石元孫<lb/>
戰死而雍守懃歸罪於通判計章用都監李康伯皆竄<lb/>
嶺南德和誣奏平降賊詔以兵圍守其家公言平自環<lb/>
慶引兵來援以姦臣不救故敗竟罵賊不食而死宜䘏<lb/>
其家守懃德和皆中官怙勢誣人冀以自免宜竟其獄<lb/>
<pb n="KR4h0147_WYG_050-8b"/>
樞宻院奏方用兵獄不可遂公言大臣附下㒺上獄不<lb/>
可不竞時守懃男昭序為御藥公奏乞罷之德和竟坐<lb/>
腰斬延州民二十人詣闕告急上召問具得諸將敗亡<lb/>
狀執政惡之命邊郡禁民擅赴闕者公言此非陛下意<lb/>
宰相惡上知四方有敗耳民有急不得訴之朝則西走<lb/>
元昊北走契丹矣夏守贇為陜西都總管又以入内都<lb/>
知王守忠為都鈐轄公言用守贇既為天下笑而守忠<lb/>
鈐轄乃與唐中官監軍無異將吏必怨懼盧守懃黄德<lb/>
<pb n="KR4h0147_WYG_050-9a"/>
和覆車之轍可復蹈乎詔罷守忠時又用觀察使魏昭<lb/>
昞為同州鄭守忠為殿前都指揮使髙化為步軍都指<lb/>
揮使公言昭昞乳臭兒必敗事守忠與化故親事官皆<lb/>
奴才小人不可用詔遣侍御史陳洎往陜西督修城且<lb/>
城潼關公言天子守在四夷今城潼關自關以西為棄<lb/>
之耶語皆侵執政自用兵以來吏民上書者甚衆初不<lb/>
省用公言知制誥本中書屬官可選二人置局中書考<lb/>
其所言可用用之宰相以付學士公言此宰相偷安欲<lb/>
<pb n="KR4h0147_WYG_050-9b"/>
以天下是非盡付他人乞與廷辨又言邊事係國安危<lb/>
不當專委樞宻院用宰相魏仁浦兼樞宻使國初范質<lb/>
王溥亦以宰相參知樞宻院事今兵興宜使宰相以故<lb/>
事兼領仁宗曰軍國之務當盡歸中書樞宻非古官然<lb/>
未欲遽廢内降令中書同議樞宻院事且書其檢宰相<lb/>
以内降納上前曰恐樞宻院謂臣奪權公曰此宰相避<lb/>
事耳非畏奪權也時西夏首領吹丹且實吹丹且桑各<lb/>
稱偽將相來降補借奉職羈置荆湖公言二人之降其<lb/>
<pb n="KR4h0147_WYG_050-10a"/>
家已族矣當厚賞以勸來者上命以所言送中書公見<lb/>
宰相論之宰相初不知也公嘆曰此豈小事而宰相不<lb/>
知耶更極論之上從公言以宰相兼樞宻使除鹽鐵判<lb/>
官遷太常丞史館修撰奉使契丹二年改右正言知制<lb/>
誥糾察在京刑獄時有用偽牒為僧者事覺乃堂吏為<lb/>
之開封按餘人而不及吏公白執政請以吏付獄執政<lb/>
指其坐曰公即居此無為近名公正色不受其言曰必<lb/>
得吏乃止執政滋不悦故薦公使契丹欲因事罪之歐<lb/>
<pb n="KR4h0147_WYG_050-10b"/>
陽修上書引顔真卿使李希烈事留公不報使還除吏<lb/>
部郎中樞宻直學士懇辭不受始受命聞一女卒再受<lb/>
命聞一男生皆不顧而行得家書不發而焚之曰徒亂<lb/>
人意尋遷翰林學士公見上力辭曰増歲幣非臣本志<lb/>
也特以朝廷方討元昊未暇與敵角故不敢以死爭其<lb/>
敢受乎慶厯三年三月遂命公為樞宻副使辭之愈力<lb/>
改授資政殿學士兼翰林侍讀學士七月復除樞宻副<lb/>
使公言敵既通好議者便謂無事邊備漸弛敵萬一敗<lb/>
<pb n="KR4h0147_WYG_050-11a"/>
盟臣死且有罪非獨臣不敢受亦願陛下思外裔輕侮<lb/>
中原之恥坐薪嘗膽不忘修政因以告納上前而罷逾<lb/>
月復除前命時元昊使辭羣臣班紫宸殿門上俟公綴<lb/>
樞宻院班乃坐且使宰相章得象諭公曰此朝廷特用<lb/>
非以使敵故也公不得己乃受時晏殊為相范仲淹為<lb/>
參知政事杜衍為樞宻使韓琦與公副之歐陽修余靖<lb/>
王素蔡襄為諫官皆天下之望魯人石介作慶厯聖德<lb/>
詩歴頌羣臣皆得其實曰維仲淹弼一䕫一契天下不<lb/>
<pb n="KR4h0147_WYG_050-11b"/>
以為過公既以社稷自任而仁宗責成於公與仲淹望<lb/>
太平於期月之間數以手詔督公等條具其事又開天<lb/>
章閣召公等坐且給筆札使書其所欲為者遣中使二<lb/>
人更往督之且命仲淹主西事公主北事公遂與仲淹<lb/>
各上當世之務十餘條又自上河北安邊十三䇿大畧<lb/>
以進賢退不肖止僥倖去宿弊為本欲漸易諸路監司<lb/>
之不才者使澄汰所部吏於是小人始不悦矣元昊遣<lb/>
使以書來稱男而不臣公言契丹臣元昊而我不臣則<lb/>
<pb n="KR4h0147_WYG_050-12a"/>
契丹為無敵於天下不可許乃却其使卒臣之四年七<lb/>
月契丹來告舉兵討元昊十二月詔册元昊為夏國主<lb/>
使將行而止之以俟敵使公曰若敵使未至而行則事<lb/>
自我出既至則恩歸契丹矣從之是歲契丹受禮雲中<lb/>
且發兵㑹元昊伐愛勒族於河東為近上問公曰敵得<lb/>
無與元昊襲我乎公曰虜自得幽薊不復由河東入寇<lb/>
者以河北平易富饒而河東嶮瘠且虞我出鎮定擣燕<lb/>
薊之虚也今兵出無名契丹大國決不為此就使妄動<lb/>
<pb n="KR4h0147_WYG_050-12b"/>
當出我不意不應先言受禮雲中也元昊本與契丹約<lb/>
相左右以困中國今契丹背約結好於我獨獲重幣元<lb/>
昊有怨言故敵築威塞州以備之愛勒屢殺威塞人虜<lb/>
疑元昊使之故為是役安能合而寇我哉或請調發為<lb/>
備公曰敵雖不來猶欲以虚聲困我若調發正墮其計<lb/>
臣請任之敵若入寇臣為罔上且悞國上乃止敵卒不<lb/>
動公謂契丹異日作難必於河朔既上十三策又請守<lb/>
一郡行其事小人怨公不已而大臣亦有以飛語讒公<lb/>
<pb n="KR4h0147_WYG_050-13a"/>
者上雖不信公懼因保州賊平求為河北宣撫使以避<lb/>
之使將還除資政殿學士知鄆州兼京東西路安撫使<lb/>
讒者不已罷安撫使歲餘讒不驗加給事中移知青州<lb/>
兼京東東路安撫使河朔大水民流京東公擇所部豐<lb/>
稔者五州勸民出粟得十五萬斛益以官廩隨所在貯<lb/>
之得公私廬舍十餘萬區散處其人以便薪水官吏自<lb/>
前資待闕寄居者皆給其禄使即民所聚選老弱病瘠<lb/>
者廩之山林河泊之利有可取以為生者聽流民取之<lb/>
<pb n="KR4h0147_WYG_050-13b"/>
其主不得禁官吏皆書其勞約為奏請使他日得以次<lb/>
受賞於朝率五日輒遣人以酒肉糗飯勞之出於至誠<lb/>
人人為盡力流民死者為大冢葬之謂之叢冢自為文<lb/>
祭之明年麥大熟流民各以逺近受糧而歸凡活五十<lb/>
餘萬人募而為兵者又萬餘人上聞之遣使勞公即拜<lb/>
禮部侍郎公曰救災守臣職也辭不受前此救災者皆<lb/>
聚民城郭中煮粥食之饑民聚為疾疫及相蹈藉死或<lb/>
待次數日不食得粥皆僵仆名為救之而實殺之自公<lb/>
<pb n="KR4h0147_WYG_050-14a"/>
立法簡便周至天下傳以為法至於今不知所活者幾<lb/>
千萬人矣王則據貝州叛齊州禁兵馬達張青與姦民<lb/>
張握等得劔印於妖師欲以其衆叛將屠城以應則握<lb/>
之壻楊俊詣公告之齊非公所部恐事泄變生時中貴<lb/>
人張從訓銜命至青公度從訓可使即以事付從訓使<lb/>
馳至郡發吏卒取之無得脱者且自劾擅遣中使罪仁<lb/>
宗嘉之再除禮部侍郎公又懇辭不受遷資政殿大學<lb/>
士以明堂恩除禮部侍郎徙知鄭州又徙蔡州加觀<lb/>
<pb n="KR4h0147_WYG_050-14b"/>
文殿學士知河陽遷户部侍郎除宣徽南院使判并州<lb/>
兼河東經畧安撫使至和二年召拜同中書門下平章<lb/>
事集賢殿大學士與文彦博並命宣制之日士大夫相<lb/>
慶於朝仁宗宻覘知之歐陽修奏事殿上上具以語修<lb/>
且曰古之求相者或得於夢卜今朕用二相人情如此<lb/>
豈不賢於夢卜也哉修頓首稱賀仁宗弗豫大臣不得<lb/>
見中外憂恐文彦博與公等直入問疾内侍止之不可<lb/>
因以監視禳禱為名乞留宿内殿事皆關白而後行禁<lb/>
<pb n="KR4h0147_WYG_050-15a"/>
中肅然嘉祐三年加禮部尚書昭文館大學士監修國<lb/>
史公之為相守格法行故事而附以公議無心於其間<lb/>
故百官任職天下無事以所在民力困弊賦役不均遣<lb/>
使分道相視裁減謂之寛䘏民力又弛茶禁以通商賈<lb/>
省刑獄天下便之六年丁秦國太夫人憂詔為罷春燕<lb/>
故事執政遇喪皆起復公以為金革變禮不可用於平<lb/>
世仁宗待公而為政五遣使起之卒不從命天下稱焉<lb/>
英宗即位拜樞宻使同中書門下平章事遷户部尚書<lb/>
<pb n="KR4h0147_WYG_050-15b"/>
逾年以足疾求解機務章二十上拜鎮海軍節度使同<lb/>
中書門下平章事判河陽封祁國公公五上章辭使相<lb/>
且言真宗以前不輕以此授人仁宗即位之初執政欲<lb/>
自為地故開此例終仁宗之世宰相樞宻使罷者皆除<lb/>
使相有不稱職有罪者亦然天下非之今陛下初即位<lb/>
願立法自臣始不從神宗即位改鎮武寧軍進封鄭國<lb/>
公公又乞罷使相乃以為尚書左僕射觀文殿大學士<lb/>
集禧觀使召赴闕公以足疾固辭復判河陽熙寧元年<lb/>
<pb n="KR4h0147_WYG_050-16a"/>
移汝州且詔入覲以公足疾許肩輿至殿門上特為御<lb/>
内東門小殿見之令男紹隆入扶且命無拜坐語從容<lb/>
至日昃賜紹隆五品服再對上欲留公為集禧觀使力<lb/>
辭赴郡明年二月除司空兼侍中昭文館大學士賜甲<lb/>
第一區皆辭不受復拜左僕射門下侍郎同中書門下<lb/>
平章事公既至未見有於上前言災異皆天數非人事<lb/>
得失所致者公聞之歎曰人君所畏惟天若不畏天何<lb/>
事不可為者去亂亡無幾矣此必姦臣欲進邪説故先<lb/>
<pb n="KR4h0147_WYG_050-16b"/>
導上以無所畏使輔弼諌諍之臣無所復施其力此治<lb/>
亂之機也吾不可以不速救即上書數千言雜引春秋<lb/>
洪範及古今傳記人情物理以明其決不然者羣臣請<lb/>
上尊號及作樂上以久旱不許羣臣固請作樂公又言<lb/>
故事有災變皆撤樂恐上以同天節虜使當上壽故未<lb/>
斷其請臣以為此盛德事正當以示逺人乞并罷上壽<lb/>
從之即日而雨公又上䟽願益畏天戒逺姦佞近忠良<lb/>
上親書答詔曰義忠言親理正文直茍非意在愛君志<lb/>
<pb n="KR4h0147_WYG_050-17a"/>
存王室何以臻此敢不置之枕席銘諸肺腑終老是戒<lb/>
更願公不替今日之志則天災不難弭太平可立俟也<lb/>
公既上䟽謝復申戒不已願陛下待羣臣不以同異為<lb/>
喜怒不以喜怒為用舍公始見上上問邊事公曰陛下<lb/>
即位之始當布德行惠願二十年口不言兵因以九事<lb/>
為戒八月以疾辭位拜武寧軍節度使同中書門下平<lb/>
章事判河南復以老請改亳州時方行青苗息錢法公<lb/>
以為此法行則財聚於上人散於下且富民不願請願<lb/>
<pb n="KR4h0147_WYG_050-17b"/>
請者皆貧民後不可復得故持之不行而提舉常平倉<lb/>
趙濟劾公以大臣格新法行當自貴近者始若置而不<lb/>
問無以令天下乃除左僕射判汝州公言新法臣所不<lb/>
曉不可以復治郡願歸洛養疾許之尋請老拜司空復<lb/>
武寧節度及平章事進封韓國公致仕公雖居家而朝<lb/>
廷有大利害知無不言交趾叛詔郭逵等討之公言海<lb/>
嶠嶮逺不可以責其必進願詔逵等擇利進退以全王<lb/>
師契丹來爭河東地界上手詔問公公言熙河諸郡皆<lb/>
<pb n="KR4h0147_WYG_050-18a"/>
不足守而河東地界決不可許元豐三年官制行改授<lb/>
開府儀同三司是歲故參知政事王堯臣之子同老上<lb/>
言至和三年仁宗弗豫其父堯臣嘗與文彦博劉沆及<lb/>
公同決大䇿乞立諸嗣仁宗許之㑹翊日有瘳故緩其<lb/>
事人無復知者以其父堯臣所撰詔草上之上以問彦<lb/>
博彦博言與同老合上嘉公等勲績如此而終不自言<lb/>
下詔以公為司徒且以其子紹京為閣門祗候六年閏<lb/>
六月丙申薨於洛陽私第之正寢享年八十手封遺表<lb/>
<pb n="KR4h0147_WYG_050-18b"/>
使其子上之世莫知其所言者上聞訃震悼為輟視朝<lb/>
内出祭文遣使致奠所以賻卹其家者甚厚贈太尉謚<lb/>
曰文忠十一月庚申葬於河南府河南縣金谷鄉南張<lb/>
里公之配曰周國夫人晏氏後公四年卒子男三人曰<lb/>
紹廷朝奉郎曰紹京供備庫副使後公十月卒曰紹隆<lb/>
光禄寺丞早卒女四人長適保寧軍節度使北京留守<lb/>
馮京卒又以其次繼室封安化郡夫人次適承議郎范<lb/>
大琮次適宣德郎范大珪孫男三人定方承事郎直清<lb/>
<pb n="KR4h0147_WYG_050-19a"/>
承奉郎直亮假承務郎公性至孝恭儉好禮與人言雖<lb/>
幼賤必盡敬氣色穆然終身不見喜愠然以單車入不<lb/>
測之虜廷詰其君臣折其口而服其心無一語少屈所<lb/>
謂大勇者乎其好善疾惡盖出於天資常言君子小人<lb/>
如氷炭決不可以同器若兼收並用則小人必勝薫蕕<lb/>
雜處終必為臭其為宰相及判河陽最後請老家居凡<lb/>
三上章皆言天子無職事惟辨君子小人而進退之此<lb/>
天子之職也君子與小人並處其勢必不勝君子不勝<lb/>
<pb n="KR4h0147_WYG_050-19b"/>
則奉身而退樂道無悶小人不勝則交結構扇千岐萬<lb/>
轍必勝而後己小人得勝必遂肆毒於善良無所不為<lb/>
求天下不亂不可得也其為文章辯而不華質而不俚<lb/>
有文集八十巻天聖應詔集十一巻諫垣集三巻制草<lb/>
五巻奏議十三巻表章三十巻河北安邊策一巻奉使<lb/>
錄四巻青州賑濟策三巻平生所薦甚衆尤知名者十<lb/>
餘人如王質與其弟素余靖張瓌石介孫復呉奎韓維<lb/>
陳襄王鼎張昷之杜杞陳希亮之流皆有聞於世世以<lb/>
<pb n="KR4h0147_WYG_050-20a"/>
為知人元祐元年六月有詔以公配享神宗皇帝廟廷<lb/>
明年以明堂恩加贈太師紹廷請於朝曰先臣墓碑未<lb/>
立願有以寵綏之上為親篆其首曰顯忠尚德之碑且<lb/>
命臣軾撰次其事謹拜手稽首而獻言曰世未嘗無賢<lb/>
也自堯舜三代以至於今有是君則有是臣故仁宗英<lb/>
宗至於神考咸有一德克享天心則天畀以人光明偉<lb/>
傑有如公者觀公之行事而味其生平則三宗之盛德<lb/>
可不問而知也古之人臣功髙則身危名重則謗生故<lb/>
<pb n="KR4h0147_WYG_050-20b"/>
命世之士罕能以功名終始者臣觀三宗所以待公全<lb/>
其功名而保其終始盖可謂至矣方契丹求割地上命<lb/>
宰相歴問近臣孰能為朕使虜者皆以事辭免公獨慨<lb/>
然請行使事既畢上欲用公公逡巡退避不敢居而向<lb/>
之辭免者自恥其不行則惟公之怨比而讒公無所不<lb/>
至及石介為慶厯聖德詩天下傳誦則大臣疾公如仇<lb/>
構以飛語必欲致之死地仁宗徐而察之盡辨其誣卒<lb/>
以公為相及英宗神宗之世公已老矣勲在史官德在<lb/>
<pb n="KR4h0147_WYG_050-21a"/>
生民天子虚已聽公西戎北狄視公進退以為中國輕<lb/>
重然一趙濟敢搖之惟神宗日月之明知公愈深公<lb/>
雖請老有大政事必手詔訪問又追論定策之勲以告<lb/>
天下寵及其子孫然後小人不敢復議雍容進退卒為<lb/>
宗臣古人有言曰為君難為臣不易豈不然哉公既配<lb/>
食清廟宜有頌詩以昭示來世其詞曰<lb/>
五代八姓十有二君四十四年如絲之棼以人為嬉以<lb/>
殺為儇兵交兩河腥聞於天上帝憎之命我祖宗畀爾<lb/>
<pb n="KR4h0147_WYG_050-21b"/>
鑪錘往銷其鋒孰謂民逺我聞其呻寧爾小忍無殘我<lb/>
民六聖受命惟一其心敕其後人帝命是承勿劓刵人<lb/>
矧彼好兵百三十年諱兵與刑惟彼北戎謂帝我驕帝<lb/>
聞其言折其萌芽篤生萊公尺箠笞之既服既馴則擾<lb/>
綏之堂堂韓公與萊相望再聘於燕北方以寧景德元<lb/>
禩始盟契丹公生是歲天命則然公之在母秦國寤驚<lb/>
旌旗鶴鴈降充其庭云有天赦已而生公天欲赦民公<lb/>
啟其衷北至燕然南至於河億萬維生公手撫摩水潦<lb/>
<pb n="KR4h0147_WYG_050-22a"/>
洊饑散流而東五十萬人仰哺於公公之在内自泉流<lb/>
瀕其在四方自葉流根百官維人百度維貞相我三宗<lb/>
重華協明帝謂公來隕星其堂有墳其丘公豈是藏維<lb/>
嶽降神今歸不留臣軾作頌以配崧髙<lb/>
　徐度曰東坡初欲為富韓公神道碑久之未有意思<lb/>
　一日晝寢夢偉丈夫稱是寇萊公来訪已共語久之<lb/>
　既即下筆首叙景德澶淵之功以及慶厯和議頃刻<lb/>
　而就以示張文潛文潛曰有一字未甚安請試言之<lb/>
<pb n="KR4h0147_WYG_050-22b"/>
　蓋碑之末初曰公之勲在史官德在生民天子虚已<lb/>
　聽公西戎北狄視公進退以為輕重然一趙濟能搖<lb/>
　之竊謂能不若敢也東坡大以為然即更定焉<lb/>
　<lb/>
　<lb/>
　<lb/>
　<lb/>
御選唐宋文醇巻五十<lb/>
</p>
<p>
</p>
  </div>
</body>
</text>
</TEI>
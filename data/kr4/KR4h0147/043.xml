<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0147_WYG_043-1a"/>
欽定四庫全書<lb/>
御選唐宋文醇巻四十三目録<lb/>
　　睂山蘇軾文六<lb/>
　　　論<lb/>
　　論養士<lb/>
　　論魯隱公<lb/>
　　論隱公里克李斯鄭小同王允之<lb/>
　　論管仲<lb/>
<pb n="KR4h0147_WYG_043-1b"/>
　　論周東遷<lb/>
　　論商鞅<lb/>
　　論始皇漢宣李斯<lb/>
　　論項羽范增<lb/>
<pb n="KR4h0147_WYG_043-2a"/>
欽定四庫全書<lb/>
御選唐宋文醇巻四十三<lb/>
　　眉山蘇軾文六<lb/>
　　論養士<lb/>
春秋之末至於戰國諸侯卿相皆爭養士自謀夫說客<lb/>
談天雕龍堅白同異之流下至擊劍扛鼎雞鳴狗盗之<lb/>
徒莫不賔禮靡衣玉食以館於上者何可勝數越王勾<lb/>
踐有君子六千人魏無忌齊田文趙勝黃歇吕不韋皆<lb/>
<pb n="KR4h0147_WYG_043-2b"/>
有客三千人而田文招致任俠姦人六萬家於薛齊稷<lb/>
下談者亦千人魏文侯燕昭王太子丹皆致客無數下<lb/>
至秦漢之間張耳陳餘號多士賔客厮養皆天下豪俊<lb/>
而田橫亦有士五百人其略見於傳記者如此度其餘<lb/>
當倍官吏而半農夫也此皆姦民蠹國者民何以支而<lb/>
國何以堪乎蘇子曰此先王之所不能免也國之有姦<lb/>
猶鳥獸之有鷙猛昆蟲之有毒螫也區處條理使各安<lb/>
其處則有之矣鋤而盡去之則無是道也吾考之世變<lb/>
<pb n="KR4h0147_WYG_043-3a"/>
知六國之所以乆存而秦之所以速亡者蓋出於此不<lb/>
可以不察也夫智勇辯力此四者皆天民之秀傑也類<lb/>
不能惡衣食以養人皆役人以自養者也故先王分天<lb/>
下之富貴與此四者共之此四者不失職則民靖矣四<lb/>
者雖異先王因俗設法使出於一三代以上出於學戰<lb/>
國至秦出於客漢以後出於郡縣吏魏晉以來出於九<lb/>
品中正隋唐至今出於科舉雖不盡然取其多者論之<lb/>
六國之君虐用其民不減始皇二世然當是時百姓無<lb/>
<pb n="KR4h0147_WYG_043-3b"/>
一人叛者以凡民之秀傑者皆以客養之不失職也其<lb/>
力耕以奉上皆椎魯無能為者雖欲怨叛而莫為之先<lb/>
此其所以少安而不即亡也始皇初欲逐客用李斯之<lb/>
言而止旣并天下則以客為無用於是任法而不任人<lb/>
謂民可以恃法而治謂吏不必才取能守吾法而己故<lb/>
墮名城殺豪傑民之秀異者散而歸田畝向之食於四<lb/>
公子吕不韋之徒者皆安歸哉不知其能槁項黄馘而<lb/>
老死於布褐乎抑將輟耕太息以俟時也秦之亂成於<lb/>
<pb n="KR4h0147_WYG_043-4a"/>
二世然使始皇知畏此四人者有以處之使不失職秦<lb/>
之亡不至若此之速也縱百萬虎狼於山林而飢渇之<lb/>
不知其將噬人世以始皇為智吾不信也楚漢之禍生<lb/>
民盡矣豪傑宜無幾而代相陳豨從車千乗蕭曹為政<lb/>
莫之禁也至文景武帝之世法令至密矣然吴王濞淮<lb/>
南梁王魏其武安之流皆爭致賔客世主不問也豈懲<lb/>
秦之禍以為爵禄不能盡縻天下之士故少寛之使得<lb/>
或出於此也耶若夫先王之政則不然曰君子學道則<lb/>
<pb n="KR4h0147_WYG_043-4b"/>
愛人小人學道則易使也嗚呼此豈秦漢之所及也哉<lb/>
軾以智勇辯力比之虎狼疑若言之無擇者間嘗論之<lb/>
物得氣質之偏人得氣質之全偏全之義非即善惡之<lb/>
謂也偏善偏惡之謂偏全善全惡之謂全虎豹終日不<lb/>
殺則跳踉大叫以洩其怒必撲殺一物乃己麒麟騶虞<lb/>
不踐生草不履生蟲間世一出往往餓死两者決不可<lb/>
以相假人則不然其善量可以彌天地則其惡量亦可<lb/>
以彌天地如掌之正反然故憃愚㝠頑者能小善而不<lb/>
<pb n="KR4h0147_WYG_043-5a"/>
能大善則亦能小惡而不能大惡智勇辯力者其能為<lb/>
善大則其能為惡亦大善可麒麟騶虞惡亦可虎狼也<lb/>
是以為人上者凛乎若朽索之馭六馬<lb/>
<pb n="KR4h0147_WYG_043-6a"/>
　　論魯隠公<lb/>
魯隠公元年不書即位攝也公子翬請殺桓公公曰為<lb/>
其少故也吾將授之矣使營菟裘吾將老焉翬懼反譖<lb/>
公於桓而使賊弒公歐陽子曰隠公非攝也使隠而果<lb/>
攝也則春秋不書為公春秋書為公則隠非攝無疑也<lb/>
蘇子曰非也春秋魯之信史隠攝而桓弑著於史也詳<lb/>
矣周公攝而克復子者也以周公薨故不稱王隠公攝<lb/>
而不克復子者也以魯公薨故稱公史有諡國有廟春<lb/>
<pb n="KR4h0147_WYG_043-6b"/>
秋獨得不稱公乎然則隠公之攝也禮歟曰禮也何自<lb/>
聞之曰聞之孔子曾子問曰君薨而世子生如之何孔<lb/>
子曰卿大夫士從攝主北面於西階南何謂攝主曰古<lb/>
者天子諸侯卿大夫士之世子未生而死則其弟若兄<lb/>
弟之子以當立者為攝主子生而女也則攝主立男也<lb/>
則攝主退此之謂攝主古之人有為之者季康子是也<lb/>
季桓子且死命其臣正常曰南孺子之子男也則以告<lb/>
而立之女也則肥也可桓子卒康子即位既𦵏康子在<lb/>
<pb n="KR4h0147_WYG_043-7a"/>
朝南氏生男正常載以如朝告曰夫子有遺言命其圉<lb/>
臣曰南氏生男則以告於君與大夫而立之今生矣男<lb/>
也敢告康子請退康子之謂攝主古之道也孔子行之<lb/>
自秦漢以來不修是禮也而以母后攝孔子曰惟女子<lb/>
與小人為難養也使與聞外事且不可曰牝雞之晨惟<lb/>
家之索而况可使攝位而臨天下乎女子為政而國安<lb/>
惟齊之君王后吾宋之曹髙向也蓋亦千一矣自東漢<lb/>
馬鄧不能無譏而漢吕后魏胡武靈唐武氏之流蓋不<lb/>
<pb n="KR4h0147_WYG_043-7b"/>
勝其亂王莽楊堅遂因以易姓由是觀之豈若攝主之<lb/>
庶幾乎使母后而可信也則攝主何為而不可信若均<lb/>
之不可信則攝主取之猶吾先君之子孫也不猶愈於<lb/>
異姓之取哉或曰君薨百官總己以聽於冢宰三年安<lb/>
用攝主曰非此之謂也嗣天子長矣宅憂而未出令則<lb/>
以禮從冢宰若太子未生生而弱未能君也則三代之<lb/>
禮孔子之學決不以天下付異姓其付之攝主也夫豈<lb/>
非禮而周公行之歟故隠公亦攝主也鄭𤣥儒之陋者<lb/>
<pb n="KR4h0147_WYG_043-8a"/>
也其傳攝主也曰上卿代君聽政者也使子生而女則<lb/>
上卿豈繼世者乎蘇子曰攝主先王之令典孔子之法<lb/>
言也而世不知習見母后之攝也而以為當然故吾不<lb/>
可不論以待後世之君子<lb/>
秦燔詩書而先王之典章茫然不可考漢興未幾而吕<lb/>
后遂以女子居攝幾移漢祚當日匈奴尚知其非而為<lb/>
㛘嫚之語以相誚刺乃漢之公卿拱手以聽莫敢誰何<lb/>
亦人倫之大變矣後遂以為典制至於唐武后後先相<lb/>
<pb n="KR4h0147_WYG_043-8b"/>
望遺臭萬年宋制仍之雖屢得賢后逺邁漢唐然終不<lb/>
可以訓也此程子傳易所以致意於坤六五之黄裳而<lb/>
謂非常之變不可言也歟究其所以然實以古人居攝<lb/>
之制廢而主少國疑國無與屬則以為莫如母后親而<lb/>
不知悖隂陽之義即逆天地之性而必不可行也軾之<lb/>
論千古不易矣<lb/>
<pb n="KR4h0147_WYG_043-9a"/>
　　論隠公里克李斯鄭小同王允之<lb/>
公子翬請殺桓公以求太宰隠公曰為其少故也吾將<lb/>
授之矣使營菟裘吾將老焉翬懼反譖公於桓公而殺<lb/>
之蘇子曰盗以兵擬人人必殺之夫豈獨其所擬塗之<lb/>
人皆捕擊之矣塗之人與盗非仇也以為不擊則盗且<lb/>
并殺已也隠公之智曾不若塗之人哀哉隠公惠公繼<lb/>
室之子也其為非嫡與桓均耳而長於桓隠公追先君<lb/>
之志而授國焉可不謂仁人乎惜乎其不敏於智也使<lb/>
<pb n="KR4h0147_WYG_043-9b"/>
隠公誅翬而讓桓雖夷齊何以尚兹驪姬欲殺申生而<lb/>
難里克則施優來之二世欲殺扶蘇而難李斯則趙高<lb/>
來之此二人之智若出一人而受禍亦不少異里克不<lb/>
免於惠公之誅李斯不免於二世之虐皆無足哀者吾<lb/>
獨表而出之以為世戒君子之為仁義也非有計於利<lb/>
害然君子所為義利常兼而小人反是李斯聽趙高之<lb/>
謀非其本意獨畏蒙氏之奪其位故勉而聽高使斯聞<lb/>
髙之言即召百官陳六師而斬之其徳於扶蘇豈有旣<lb/>
<pb n="KR4h0147_WYG_043-10a"/>
乎何蒙氏之足憂釋此不為而具五刑於市非下愚而<lb/>
何嗚呼亂臣賊子猶蝮蛇也其所螫草木猶足以殺人<lb/>
况其所噬齧者歟鄭小同為髙貴鄉公侍中嘗詣司馬<lb/>
師師有密疏未屛也如厠還問小同見吾疏乎曰不見<lb/>
師曰寧我負卿無卿負我遂酖之王允之從王敦夜飲<lb/>
辭醉先寢敦與錢鳳謀逆允之己醒悉聞其言慮敦疑<lb/>
已遂大吐衣面皆汚敦果照視之見允之卧吐中乃己<lb/>
哀哉小同殆哉岌岌乎允之也孔子曰危邦不入亂邦<lb/>
<pb n="KR4h0147_WYG_043-10b"/>
不居有以也夫吾讀史得魯隠公晉里克秦李斯鄭小<lb/>
同王允之五人感其所遇禍福如此故特書其事後之<lb/>
君子可以覽觀焉<lb/>
軾謂亂臣賊子猶蝮蛇不殺之必被其毒洵矣然謂李<lb/>
斯殺趙髙可以捄死固不知死非可以殺人捄也况李<lb/>
斯亦未始非蝮蛇以蝮蛇殺蝮蛇而可以捄死哉斯陳<lb/>
六師以斬髙扶蘇寧不徳斯於一時然而扶蘇虎子䝉<lb/>
氏虎臣安知他日不以别故具斯五刑哉孔子曰篤信<lb/>
<pb n="KR4h0147_WYG_043-11a"/>
好學守死善道繼之曰危邦不入亂邦不居天下有道<lb/>
則見無道則隐君子之篤信好學信何信乎信夫死生<lb/>
禍福在天在人其於我無毫釐之損益惟現在所居之<lb/>
位各有富然自然之則為我所必由之道則不可以或<lb/>
過或不及也學何學乎學夫死生禍福之當前一不以<lb/>
動我心而唯於我現在所居之位盡其當然自然之道<lb/>
而毋或過毋或不及也是故天下有道則見見者道也<lb/>
天下無道則隱隱者道也入危邦居亂邦必先有離經<lb/>
<pb n="KR4h0147_WYG_043-11b"/>
叛道之心而後入且居之既入而居之安往而得死所<lb/>
哉若夫龍逢比干之流則其現在所居之位即在危邦<lb/>
亂邦之中其死也正所為守死善道而不可以同年語<lb/>
也軾所論五人惟魯隱公不殺羽父則然矣若里克李<lb/>
斯者何暇與議誅亂賊哉若夫鄭小同王允之一死一<lb/>
不死皆無可哀蓋既置身於蝮蛇之側必非所為篤信<lb/>
好學守死善道之人也善哉孟子之言曰夫人必自侮<lb/>
然後人侮之<lb/>
<pb n="KR4h0147_WYG_043-12a"/>
　　論管仲<lb/>
鄭太子華言於齊桓公請去三族而以鄭為内臣公將<lb/>
許之管仲不可公曰諸侯有討於鄭未㨗茍有釁從之<lb/>
不亦可乎管仲曰君若綏之以徳加之以訓辭而率諸<lb/>
侯以討鄭鄭將覆亡之不暇豈敢不懼若總其罪人以<lb/>
臨之鄭有辭矣公辭子華鄭伯乃受盟蘇子曰大哉管<lb/>
仲之相桓公也辭子華之請而不違曹沬之盟皆盛徳<lb/>
之事也齊可以王矣恨其不學道不自誠意正心以刑<lb/>
<pb n="KR4h0147_WYG_043-12b"/>
其國使家有三歸之病而國有六嬖之禍故桓公不王<lb/>
而孔子小之然其予之也亦至矣曰桓公九合諸侯不<lb/>
以兵車管仲之力也如其仁曰仲尼之徒無道桓文之<lb/>
事者孟子蓋過矣吾讀春秋以下史得七人焉皆盛徳<lb/>
之事可以為萬世法又得八人焉皆反是可以為萬世<lb/>
戒故具論之太公之治齊也舉賢而尚功周公曰後世<lb/>
必有簒弑之臣天下誦之齊其知之矣田敬仲之始生<lb/>
也周史筮之其奔齊也齊懿氏卜之皆知其當有齊國<lb/>
<pb n="KR4h0147_WYG_043-13a"/>
簒弑之疑蓋萃於敬仲矣然桓公管仲不以是廢之乃<lb/>
欲以為卿非盛徳能如此乎故吾以為楚成王知晉之<lb/>
必霸而不殺重耳漢髙祖知東南之必亂而不殺呉王<lb/>
濞晉武帝聞齊王攸之言而不殺劉元海苻堅信王猛<lb/>
而不殺慕容垂唐明皇用張九齡而不殺安祿山皆盛<lb/>
徳之事也而世之論者則以為此七人者皆失於不殺<lb/>
以啓亂吾以為不然七人者皆自有以致敗亡非不殺<lb/>
之過也齊景公不煩刑重賦雖有田氏齊不可取楚成<lb/>
<pb n="KR4h0147_WYG_043-13b"/>
王不用子玉雖有晉文公兵不敗漢景帝不害吳太子<lb/>
不用鼂錯雖有吳王濞無自發晉武帝不立孝惠雖有<lb/>
劉元海不能亂苻堅不貪江左雖有慕容垂不敢叛明<lb/>
皇不用李林甫楊國忠雖有安禄山亦何能為秦之由<lb/>
余漢之金日磾唐之李光弼渾瑊之流皆蕃種也何負<lb/>
於中國哉而獨殺元海祿山乎且夫自今而言之則元<lb/>
海祿山死有餘罪自當時言之則不免為殺無罪豈有<lb/>
天子殺無罪而不得罪於天下者上失其道塗之人皆<lb/>
<pb n="KR4h0147_WYG_043-14a"/>
敵國也天下豪傑其可勝旣乎漢景帝以鞅鞅而殺周<lb/>
亞夫曹操以名重而殺孔融晉文帝以卧龍而殺嵇康<lb/>
晉景帝亦以名重而敎夏侯𤣥宋明帝以族大而殺王<lb/>
彧齊後主以謡言而殺斛律光唐太宗以䜟而殺李君<lb/>
羡武后亦以謡言而殺裴炎世皆以為非也此八人者<lb/>
當時之慮豈非憂國備亂與憂元海祿山者同乎乆矣<lb/>
世之以成敗為是非也故凡嗜殺人者必以鄧侯不殺<lb/>
楚子為口實以鄧之微無故殺大國之君使楚人與國<lb/>
<pb n="KR4h0147_WYG_043-14b"/>
而仇之其亡不愈速乎吾以為為天下如養生憂國備<lb/>
亂如服藥養生者不過慎起居飲食節聲色而己節慎<lb/>
在未病之前而服藥在已病之後今吾憂寒疾而先服<lb/>
烏喙憂熱疾而先服甘遂則病未作而藥殺人矣彼八<lb/>
人者皆未病而服藥者也<lb/>
至言篤論可謂豈弟君子矣<lb/>
<pb n="KR4h0147_WYG_043-15a"/>
　　論周東遷<lb/>
太史公曰學者皆稱周伐紂居洛邑其實不然武王營<lb/>
之成王使召公卜居九鼎焉而周復都豐鎬至犬戎敗<lb/>
幽王周乃東徙於洛蘇子曰周之失計未有如東遷之<lb/>
繆者也自平王至於亡非有大無道者也髭王之神靈<lb/>
諸侯服享然終以不振則東遷之過也昔武王克商遷<lb/>
九鼎於洛邑成王周公復增營之周公旣沒蓋君陳畢<lb/>
公更居焉以重王室而己非有意於遷也周公欲𦵏成<lb/>
<pb n="KR4h0147_WYG_043-15b"/>
周而成王𦵏之畢此豈有意於遷哉今夫富民之家所<lb/>
以遺其子孫者田宅而己不幸而有敗至於乞假以生<lb/>
可也然終不敢議田宅今平王舉文武成康之業而大<lb/>
棄之此一敗而鬻田宅者也夏商之王皆五六百年其<lb/>
先王之徳無以過周而後王之敗亦不減周幽厲然至<lb/>
於桀紂而後亡其未亡也天下宗之不如東周名存而<lb/>
實亡也是何也則不鬻田宅之效也盤庚之遷也復殷<lb/>
之舊也古公遷於岐方是時周人如狄人也逐水草而<lb/>
<pb n="KR4h0147_WYG_043-16a"/>
居豈所難哉衛文公東徙渡河恃齊而存耳齊遷臨淄<lb/>
晉遷於絳於新田皆其盛時非有所畏也其餘避寇而<lb/>
遷都未有不亡雖不即亡未有能復振者也春秋之時<lb/>
楚大饑羣蠻叛之申息之北門不啓楚人謀徙於阪髙<lb/>
蒍賈曰不可我能往冦亦能往於是乎以秦人巴人滅<lb/>
庸而楚始大蘇峻之亂晉㡬亡矣宗廟宫室盡為灰燼<lb/>
温嶠欲遷都豫章三吴之豪欲遷㑹稽將從之矣獨王<lb/>
導不可曰金陵王者之都也王者不以豐儉移都若𢎞<lb/>
<pb n="KR4h0147_WYG_043-16b"/>
衛文大帛之冠何適而不可不然雖樂土為墟矣且北<lb/>
宼方彊一旦示弱竄於蠻越望實皆䘮矣乃不果遷而<lb/>
晉復安賢哉導也可謂能定大事矣嗟夫平王之初周<lb/>
雖不如楚之彊顧不愈於東晉之微乎使平王有一王<lb/>
導定不遷之計收豐鎬之遺民而修文武成康之政以<lb/>
形勢臨東諸侯齊晉雖彊未敢貳也而秦何自霸哉魏<lb/>
惠王畏秦遷於大梁楚昭王畏吴遷於鄀頃襄王畏秦<lb/>
遷於陳考烈王畏秦遷於壽春皆不復振有亡徴焉東<lb/>
<pb n="KR4h0147_WYG_043-17a"/>
漢之末董卓劫帝遷於長安漢遂以亡近世李景遷於<lb/>
豫章亦亡吾故曰周之失計未有如東遷之繆者也<lb/>
　儲欣曰并南宋百五十年小朝廷侮辱公亦若燭照<lb/>
　而數計也異哉或謂勢可以不遷而遷者周平也勢<lb/>
　不可不遷而遷者宋髙也嗟乎使果不可不遷也當<lb/>
　日京師己破宗留守何累表而請還南陽議幸李相<lb/>
　國何慷慨而拜疏觀留守且死大呼渡河而宋非不<lb/>
　可不遷章章明矣史載髙宗置先生文集於左右披<lb/>
<pb n="KR4h0147_WYG_043-17b"/>
　覽循環而於此論若未嘗寓目者又可慨也<lb/>
<pb n="KR4h0147_WYG_043-18a"/>
　　論商鞅<lb/>
商鞅用於秦變法定令行之十年秦民大恱道不拾遺<lb/>
山無盗賊家給人足民勇於公戰怯於私鬭秦人富彊<lb/>
天子致胙於孝公諸侯畢賀蘇子曰此皆戰國之游士<lb/>
邪說詭論而司馬遷闇於大道取以為史吾嘗以為遷<lb/>
有大罪二其先黄老後六經退處士進姦雄蓋其小小<lb/>
者耳所謂大罪二則論商鞅桑𢎞羊之功也自漢以來<lb/>
學者恥言商鞅𢎞羊而世主獨甘心焉皆陽諱其名而<lb/>
<pb n="KR4h0147_WYG_043-18b"/>
隂用其實甚者則名實皆宗之庶幾其成功此司馬遷<lb/>
之罪也秦固天下之彊國而孝公亦有志之君也修其<lb/>
政刑十年不為聲色畋游之所敗雖微商鞅有不富彊<lb/>
乎秦之所以富彊者孝公敦本力穡之效非鞅流血剝<lb/>
骨之功也而秦之所以見疾於民如豺虎毒藥一夫作<lb/>
難而子孫無遺種則鞅實使之至於桑𢎞羊斗筲之才<lb/>
穿窬之智無足言者而遷之言曰不加賦而上用足善<lb/>
乎司馬光之言也曰天下安有此理天地所生財貨百<lb/>
<pb n="KR4h0147_WYG_043-19a"/>
物止有此數不在民則在官譬如雨澤夏澇則秋旱不<lb/>
加賦而上用足不過設法陰奪民利其害甚於加賦也<lb/>
二子之名在天下如蛆蠅糞穢也言之則汚口舌書之<lb/>
則汙簡牘二子之術用於世者滅國殘民覆族亡軀者<lb/>
相踵也而世主獨甘心焉何哉樂其言之便己也夫堯<lb/>
舜禹湯世主之父師也諫臣弼士世主之藥石也恭敬<lb/>
慈儉勤勞憂畏世主之繩約也今使世主日臨父師而<lb/>
親藥石履繩約非有所樂也故為商鞅𢎞羊之術者必<lb/>
<pb n="KR4h0147_WYG_043-19b"/>
先鄙堯笑舜而陋禹也曰所謂賢主者專以天下適己<lb/>
而己此世主所以人人甘心而不悟也世有食鍾乳烏<lb/>
喙而縱酒色以求長年者蓋始於何晏晏少而富貴故<lb/>
服寒食散以濟其欲無足怪者彼之所為足以殺身滅<lb/>
族者日相繼也得死於寒食散豈不幸哉而吾獨何為<lb/>
效之世之服寒食散疽背嘔血者相踵也用商鞅桑𢎞<lb/>
羊之術破國亡宗者皆是也然而終不悟者樂其言之<lb/>
美便而忘其禍之慘烈也<lb/>
<pb n="KR4h0147_WYG_043-20a"/>
周語曰君人者將導利而布之上下者也孔子曰有國<lb/>
有家者不患寡而患不均不患貧而患不安惟其患不<lb/>
均也故導而布之以使之均惟其患不安也故布而均<lb/>
之以使之安司牧斯民者為國家理財為利民用厚民<lb/>
生計耳豈計他哉古人有言食前方丈所嘗不過一臠<lb/>
廣厦萬間所居不過尺地人君雖玉食萬方要豈有異<lb/>
於人皇矣上帝肯使一人恣於民上以縱其滛而棄天<lb/>
地之性若曰非以自奉吾以富國益所謂惑者矣夫人<lb/>
<pb n="KR4h0147_WYG_043-20b"/>
各私一已故名己之肢體以為身私其眷屬故名眷屬<lb/>
之所聚處者以為家推而及於天下則無所私無所私<lb/>
而為天下所係屬之一人則名我民之所托足者以為<lb/>
國國者非他人民而己今取人民之所以養生送死之<lb/>
具頭會而箕斂之銖銖兩兩以成鉅萬而扄鐍於一處<lb/>
曰吾以富國其民至於凍餒而莫之省憂是何異聚粟<lb/>
帛而窖之使一家凍餒而曰吾以富家取金錢而握之<lb/>
使一身凍餒而曰吾以富身哉亦可為愚矣漢文景之<lb/>
<pb n="KR4h0147_WYG_043-21a"/>
世千里不持糧孝武用桑生而亭候蕭然矣宋真仁之<lb/>
世雖未及文景而百年休養其民衣食滋殖神宗用安<lb/>
石而戸口逃亡十室九空矣是謂之貧國則可耳號為<lb/>
富國何富之有哉以莛為楹以厲為西施人之顛倒往<lb/>
往如是禹訓曰内作色荒外作禽荒甘酒嗜音峻宇雕<lb/>
墻有一於此未或不亡夫是數者之致亡也蓋必因是<lb/>
而求桑王富國之術以遂其縱欲之樂也如其不然雖<lb/>
亡其身未必能亡其國若夫直言桑王富國之術則亦<lb/>
<pb n="KR4h0147_WYG_043-21b"/>
不必有是數者而不亡於其身必亡於其子孫矣豈特<lb/>
能貧國已哉<lb/>
<pb n="KR4h0147_WYG_043-22a"/>
　　論始皇漢宣李斯<lb/>
秦始皇時趙髙有罪蒙毅按之當死始皇赦而用之長<lb/>
子扶蘇好直諫上怒使監蒙恬兵於上郡始皇東游會<lb/>
稽並海走瑯琊少子胡亥李斯蒙毅趙高從道病使蒙<lb/>
毅還禱山川未及還上崩李斯趙髙矯詔立胡亥殺扶<lb/>
蘇蒙恬蒙毅卒以亡秦蘇子曰始皇制天下輕重之勢<lb/>
使内外相形以禁奸備亂可謂密矣蒙恬將三十萬人<lb/>
威震北方扶蘇監其軍而蒙毅侍帷幄為謀臣雖有大<lb/>
<pb n="KR4h0147_WYG_043-22b"/>
姦賊敢睥睨其間哉不幸道病禱祠山川尚有人也而<lb/>
遣蒙毅故髙斯得成其謀始皇之遣毅毅見始皇病太<lb/>
子未立而去左右皆不可以言智然天之亡人國其禍<lb/>
敗必出於智所不及聖人為天下不恃智以防亂恃吾<lb/>
無致亂之道耳始皇致亂之道在用趙髙夫閹尹之禍<lb/>
如毒藥猛獸未有不裂肝碎首者也自書契以來惟東<lb/>
漢吕彊後唐張承業二人號良善豈可望一二於千萬<lb/>
以徼必亡之禍哉然世主皆甘心而不悔如漢桓靈唐<lb/>
<pb n="KR4h0147_WYG_043-23a"/>
肅代猶不足深怪始皇漢宣皆英主亦湛於趙髙恭顯<lb/>
之禍彼自以為聰明人傑也奴僕薰腐之餘何能為及<lb/>
其亡國亂朝乃與庸主不異吾故表而出之以戒後世<lb/>
人主如始皇漢宣者或曰李斯佐始皇定天下不可謂<lb/>
不智扶蘇親始皇子秦人戴之乆矣陳勝假其名猶足<lb/>
以亂天下而蒙恬持重兵在外使二人不即就誅而復<lb/>
請之則斯髙無遺類矣以斯之智而不慮此何哉蘇子<lb/>
曰嗚呼秦之失道有自來矣豈獨始皇之罪自商鞅變<lb/>
<pb n="KR4h0147_WYG_043-23b"/>
法以殊死為輕典以參夷為常法人臣狼顧脅息以得<lb/>
死為幸何暇復請方其法之行也求無不獲禁無不止<lb/>
鞅自以為軼堯舜而駕湯武矣及其出亡而無所舍然<lb/>
後知為法之弊夫豈獨鞅悔之秦亦悔之矣荆軻之變<lb/>
持兵者熟視始皇環柱而走莫之救者以秦法重故也<lb/>
李斯之立胡亥不復忌二人者知法令之素行而臣子<lb/>
之不敢復請也二人之不敢復請亦知始皇之鷙悍而<lb/>
不可回也豈料其偽也哉周公曰平易近民民必歸之<lb/>
<pb n="KR4h0147_WYG_043-24a"/>
孔子曰有一言而可以終身行之其恕矣乎夫以忠恕<lb/>
為心而以平易為政則上易知而下易達雖有賣國之<lb/>
奸無所投其隙倉卒之變無自發焉其令行禁止蓋有<lb/>
不及商鞅者矣而聖人終不以彼易此鞅立信於徙木<lb/>
立威於棄灰刑其親戚師傅積威信之極以至始皇秦<lb/>
人視其君如雷電鬼神不可測也古者公族有罪三宥<lb/>
然後寘刑今至使人矯殺其太子而不忌太子亦不敢<lb/>
請則威信之過也故夫以法毒天下者未有不反中其<lb/>
<pb n="KR4h0147_WYG_043-24b"/>
身及其子孫者也漢武始皇皆果於殺者也故其子如<lb/>
扶蘇之仁則寧死而不請如戾太子之悍則寧反而不<lb/>
訴知訴之必不察也戾太子豈欲反者哉計出於無聊<lb/>
也故為二君之子者有死與反而己李斯之智蓋足以<lb/>
知扶蘇之必不反也吾又表而出之以戒後世人主之<lb/>
果於殺者<lb/>
用宦寺任法律之禍毒痛四海而卒乃身受之孟子所<lb/>
謂仁者以其愛及其所不愛不仁者以其不愛及其所<lb/>
<pb n="KR4h0147_WYG_043-25a"/>
愛也此文與代張方平上書所論窮兵黷武之禍警後<lb/>
世君臣最為深切著明軾之垂光百世宜矣<lb/>
<pb n="KR4h0147_WYG_043-26a"/>
　　論項羽范增<lb/>
漢用陳平計間疎楚君臣項羽疑范增與漢有私奪其<lb/>
權增大怒曰天下事大定矣君王自為之願賜骸骨歸<lb/>
卒伍未至彭城疽發背死蘇子曰增之去善矣不去羽<lb/>
必殺增獨恨其不蚤耳然則當以何事去增勸羽殺沛<lb/>
公羽不聽終以此失天下當於是去耶曰否增之欲殺<lb/>
沛公人臣之分也羽之不殺猶有君人之度也增曷為<lb/>
以此去哉易曰知幾其神乎詩曰相彼雨雪先集維霰<lb/>
<pb n="KR4h0147_WYG_043-26b"/>
增之去當於羽殺卿子冠軍時也陳渉之得民也以項<lb/>
燕扶蘇項氏之興也以立楚懐王孫心而諸侯叛之也<lb/>
以弑義帝且義帝之立增為謀主矣義帝之存亡豈獨<lb/>
為楚之盛衰亦增之所與同禍福也未有義帝亡而增<lb/>
獨能乆存者也羽之殺卿子冠軍也是弑義帝之兆也<lb/>
其弑義帝則疑增之本也豈必待陳平哉物必先腐也<lb/>
而後蟲生之人必先疑也而後讒入之陳平雖智安能<lb/>
間無疑之主哉吾嘗論義帝天下之賢主也獨遣沛公<lb/>
<pb n="KR4h0147_WYG_043-27a"/>
入關而不遣項羽識卿子冠軍於稠人之中而擢以為<lb/>
上將不賢而能如是乎羽旣矯殺卿子冠軍義帝必不<lb/>
能堪非羽弑帝則帝殺羽不待智者而後知也增始勸<lb/>
項梁立義帝諸侯以此服從中道而弑之非增之意也<lb/>
夫豈獨非其意將必力爭而不聽也不用其言而殺其<lb/>
所立羽之疑增必自是始矣方羽殺卿子冠軍增與羽<lb/>
比肩而事義帝君臣之分未定也為增計者力能誅羽<lb/>
則誅之不能則去之豈不毅然大丈夫也哉增年己七<lb/>
<pb n="KR4h0147_WYG_043-27b"/>
十合則留不合則去不以此時明去就之分而欲依羽<lb/>
以成功陋矣雖然增髙帝之所畏也增不去項羽不亡<lb/>
嗚呼增亦人傑也哉<lb/>
君臣之義非可偽為楚懐王之立羽與增臣分定矣項<lb/>
羽矯殺卿子冠軍所為有無君之心而後動於殺增不<lb/>
以此時去及弑義帝江南而增猶為羽謀如故則增之<lb/>
死乆矣奚待疽發背哉軾曰增髙帝之所畏也增亦人<lb/>
傑也哉夫虎狼之威漢髙未必不畏漢髙畏虎狼虎狼<lb/>
<pb n="KR4h0147_WYG_043-28a"/>
亦俊傑耶<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0147_WYG_043-28b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋文醇巻四十三<lb/>
</p>
<p>
</p>
  </div>
</body>
</text>
</TEI>
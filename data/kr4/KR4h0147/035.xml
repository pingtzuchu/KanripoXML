<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0147_WYG_035-1a"/>
欽定四庫全書<lb/>
御選唐宋文醇巻三十五目録<lb/>
　　眉山蘇洵文二<lb/>
　　　雜著　書　序　論<lb/>
　　名二子說<lb/>
　　送石昌言使北引<lb/>
　　上富丞相書<lb/>
　　上歐陽内翰第一書<lb/>
<pb n="KR4h0147_WYG_035-1b"/>
　　上歐陽内翰第四書<lb/>
　　上韓舎人書<lb/>
　　蘇氏族譜<lb/>
　　春秋論<lb/>
<pb n="KR4h0147_WYG_035-2a"/>
欽定四庫全書<lb/>
御選唐宋文醇巻三十五<lb/>
　　眉山蘇洵文二<lb/>
　　名二子說<lb/>
輪輻盖軫皆有職乎車而軾獨若無所為者雖然去軾<lb/>
則吾未見其為完車也軾乎吾懼汝之不外飾也天下<lb/>
之車莫不由轍而言車之功者轍不與焉雖然車仆馬<lb/>
斃而患亦不及轍是轍者善處乎禍福之間也轍乎吾<lb/>
<pb n="KR4h0147_WYG_035-2b"/>
知免矣<lb/>
　唐順之曰此老泉所以逆探两公之終身也卒也長<lb/>
　公再以斥廢僅而能免而少公終得以遺老自解脫<lb/>
　攸攸卒嵗是亦竒矣<lb/>
<pb n="KR4h0147_WYG_035-3a"/>
　　送石昌言使北引<lb/>
昌言舉進士時吾始數嵗未學也憶與羣兒戱先府君<lb/>
側昌言従旁取棗栗啖我家居相近又以親戚故甚狎<lb/>
昌言舉進士日有名吾後漸長亦稍知讀書學句讀屬<lb/>
對聲律未成而廢昌言聞吾廢學雖不言察其意甚恨<lb/>
後十餘年昌言及第第四人守官四方不相聞吾以壮<lb/>
大乃能感悔摧折復學又數年㳺京師見昌言長安相<lb/>
與勞苦如平生歡出文十數首昌言甚喜稱善吾晚學<lb/>
<pb n="KR4h0147_WYG_035-3b"/>
無師雖日為文中甚自慚及聞昌言說乃頗自喜今十<lb/>
餘年又来京師而昌言官兩制乃為天子出使萬里外<lb/>
強悍不屈之契丹建大斾從騎數百送車千乗出都門<lb/>
意氣慨然自思為兒時見昌言先府君旁安知其至此<lb/>
富貴不足怪吾扵昌言獨有感也丈夫生不為将得為<lb/>
使折衝口舌之間足矣往年彭任從富公使還為我言<lb/>
既出境宿驛亭聞介馬數萬騎馳過劍槊相摩終夜有<lb/>
聲從者怛然失色及明視道上馬迹尚心掉不自禁凡<lb/>
<pb n="KR4h0147_WYG_035-4a"/>
遼所以夸耀中國者多此類中國之人不測也故或至<lb/>
扵震懼而失辭以為契丹笑嗚呼何其不思之甚也昔<lb/>
者奉春君使冒頓壯士健馬皆匿不見是以有平城之<lb/>
役今之匃奴吾知其無能為也孟子曰說大人則藐之<lb/>
况扵敵人請以為贈<lb/>
觀洵上皇帝書第八段言使契丹者當日情事可見末<lb/>
幅數語所以惎昌言者至矣<lb/>
　蘇軾䟦云右嘉祐元年九月十九日先君送石昌言<lb/>
<pb n="KR4h0147_WYG_035-4b"/>
　北使文一首其字則軾年二十一時所書與昌言本<lb/>
　也今蓄於陳履常氏昌言名揚休善為詩有名當時<lb/>
　終扵知制詰彭任字有道亦蜀人従富彦國使虜還<lb/>
　得靈河縣主簿以死石守道甞稱之曰有道長七尺<lb/>
　而膽過其身一日坐酒肆與其徒飲且酣聞彦國當<lb/>
　使不測之虜憤憤推酒床拳皮裂遂自請行盖欲以<lb/>
　死扞彦國者也其為人大畧如此然亦任俠好殺云<lb/>
<pb n="KR4h0147_WYG_035-5a"/>
　　上富丞相書<lb/>
相公閣下往年天子震怒出逐宰相選用舊臣堪付屬<lb/>
以天下者使在相府與天下更始而閣下之位實在第<lb/>
三方是之時天下咸喜相慶以為閣下惟不為宰相也<lb/>
故黙黙在此方今困而後起起而復為宰相而又值乎<lb/>
此時也不為而何為且吾君之意待之如此其厚也不<lb/>
為而何以副吾望故咸曰後有下令而異扵他日者必<lb/>
吾富公也朝夕而待之跂首而望之望望然而不獲見<lb/>
<pb n="KR4h0147_WYG_035-5b"/>
也戚戚然而疑嗚呼其弗獲聞也必其逺也進而及扵<lb/>
京師亦無聞焉不敢以疑猶曰天下之人如此其衆也<lb/>
數十年之間如此其變也皆曰賢人焉或曰彼其中則<lb/>
有說也而天下之人則未始見也然而不能無憂盖古<lb/>
之君子愛其人也則憂其無成且甞聞之古之君子相<lb/>
是君也與是人也皆立扵朝則使吾皆知其為人皆善<lb/>
者也而後無憂且一人之身而欲擅天下之事雖見信<lb/>
扵當世而同列之人一言而疑之則事不可以成今夫<lb/>
<pb n="KR4h0147_WYG_035-6a"/>
政出於他人而不懼事不出於已而不忌是二者惟善<lb/>
人為能然猶欲得其心焉若夫衆人政出扵他人而懼<lb/>
其害已事不出扵已而忌其成功是以有不平之心生<lb/>
夫或居於吾前或立扵吾後而皆有不平之心焉則身<lb/>
危故君子之出處於其間也不使之不平扵我也周公<lb/>
立扵明堂以聴天下而召公惑何者天下固惑乎大者<lb/>
也召公猶未能信乎吾之此心也周公定天下誅管蔡<lb/>
告召公以其志以安其身以及扵成王故凡安其身者<lb/>
<pb n="KR4h0147_WYG_035-6b"/>
以安乎周也召公之扵周公管蔡之於周公是二者亦<lb/>
皆有不平之心焉以為周之天下公将遂取之也周公<lb/>
誅其不平而不可告語者告其可以告語者而和其不<lb/>
平之心然則非其必不可以告語者則君子未始不欲<lb/>
和其心天下之人從士而至扵卿大夫宰相集處其上<lb/>
欲有所為何慮而不成不能忍其區區之小忿以成其<lb/>
不平之釁則害其大事是以君子忍其小忿以容其小<lb/>
過而杜其不平之心然後當大事而聽命焉且吾之小<lb/>
<pb n="KR4h0147_WYG_035-7a"/>
忿不足以易吾之大事也故寧小容焉使無芥蔕扵其<lb/>
間古之君子與賢者並居而同樂故其責之也詳不幸<lb/>
而與不肖者偶不圗其大而治其細則闊逺扵事情而<lb/>
無益扵當世故天下無事而後可與爭此不然則否昔<lb/>
者諸吕用事陳平憂懼計無所出陸賈入見說之使交<lb/>
歡周勃陳平用其䇿卒得絳侯北軍之助以滅諸吕夫<lb/>
絳侯木強之人也非陳平致之而誰也故賢人者致其<lb/>
不賢者非夫不賢者之能致賢者也曩者陛下即位之<lb/>
<pb n="KR4h0147_WYG_035-7b"/>
初寇萊公為相惟其側有小人不能誅又不能與之無<lb/>
忿故終以斥去及范文正公在相府又欲以嵗月盡治<lb/>
天下事失扵急與不忍小忿故羣小人亦急逐之一去<lb/>
遂不復用以歿其身伏惟閣下以不世出之才立扵天<lb/>
子之下百官之上此其深謀逺慮必有所處而天下之<lb/>
人猶未獲見洵西蜀之人也竊有志扵今世碩一見扵<lb/>
堂上伏惟閣下深思之無忽<lb/>
韓范富諸賢在朝宵小羣目為黨實則各持所見而不<lb/>
<pb n="KR4h0147_WYG_035-8a"/>
相下觀歐陽修論杜衍范仲淹等罷政事状可見也君<lb/>
子謀國雖當渙其羣以絶類上之私亦當得朋以收羣<lb/>
䇿之力元祐諸賢率多不肯下人他日洛蜀各樹旗幟<lb/>
以壎箎之雅而有參商之形不待憸壬搆扇早已自相<lb/>
攻訐也盖當日風尚如此自韓范富諸公已兆其端矣<lb/>
洵之言往往如蓍蔡不止辨姦一論也<lb/>
<pb n="KR4h0147_WYG_035-9a"/>
　　上歐陽内翰第一書<lb/>
内翰執事洵布衣窮居甞竊有歎以為天下之人不能<lb/>
皆賢不能皆不肖故賢人君子之處於世合必離離必<lb/>
合往者天子方有意扵治而范公在相府富公為樞宻<lb/>
副使執事與余公蔡公為諌官尹公馳騁上下用力扵<lb/>
兵革之地方是之時天下之人毛髮絲粟之才紛紛然<lb/>
而起合而為一而洵也自度其愚魯無用之身不足以<lb/>
自奮扵其間退而養其心幸其道之将成而可以復見<lb/>
<pb n="KR4h0147_WYG_035-9b"/>
扵當世之賢人君子不幸道未成而范公西富公北執<lb/>
事與余公蔡公分散四出而尹公亦失勢奔走扵小官<lb/>
洵時在京師親見其事忽忽仰天歎息以為斯人之去<lb/>
而道雖成不復足以為榮也既復自思念往者衆君子<lb/>
之進扵朝其始也必有善人焉推之今也亦必有小人<lb/>
焉間之今之世無復有善人也則已矣如其不然也吾<lb/>
何憂焉姑飬其心使其道大有成而待之何傷退而處<lb/>
十年雖未敢自謂其道有成矣然浩浩乎其胷中若與<lb/>
<pb n="KR4h0147_WYG_035-10a"/>
曩者異而余公適亦有成功於南方執事與蔡公復相<lb/>
繼登扵朝富公復自外入為宰相其勢将復合為一喜<lb/>
且自賀以為道既已粗成而果将有以發之也既又反<lb/>
而思其嚮之所慕望愛恱之而不得見之者盖有六人<lb/>
今将往見之矣而六人者已有范公尹公二人亡焉則<lb/>
又為之澘然出涕以悲嗚呼二人者不可復見矣而所<lb/>
恃以慰此心者猶有四人也則又以自觧思其止扵四<lb/>
人也則又汲汲欲一識其靣以發其心之所欲言而富<lb/>
<pb n="KR4h0147_WYG_035-10b"/>
公又為天子之宰相逺方寒士未可遽以言通扵其前<lb/>
余公蔡公逺者又在萬里外獨執事在朝廷間而其位<lb/>
差不甚貴可以叫呼扳援而聞之以言而飢寒衰老之<lb/>
病又痼而留之使不克自至扵執事之庭夫以慕望<lb/>
愛恱其人之心十年而不得見而其人已死如范公尹<lb/>
公二人者則四人之中非其勢不可遽以言通者何可<lb/>
以不能自往而遽已也執事之文章天下之人莫不知<lb/>
之然竊自以為洵之知之特深愈扵天下之人何者孟<lb/>
<pb n="KR4h0147_WYG_035-11a"/>
子之文語約而意盡不為巉刻斬絶之言而其鋒不可<lb/>
犯韓子之文如長江大河渾浩流轉魚黿蛟龍萬怪惶<lb/>
惑而抑遏蔽掩不使自露而人自見其淵然之光蒼然<lb/>
之色亦自畏避不敢廹視執事之文紆餘委備往復百<lb/>
折而條逹踈暢無所間斷氣盡語極急言竭論而容與<lb/>
閒易無艱難勞苦之態此三者皆斷然自為一家之文<lb/>
也惟李翺之文其味黯然而長其光油然而幽俯仰揖<lb/>
讓有執事之態陸贄之文遣言措意切近的當有執事<lb/>
<pb n="KR4h0147_WYG_035-11b"/>
之實而執事之才又自有過人者盖執事之文非孟子<lb/>
韓子之文而歐陽子之文也夫樂道人之善而不為諂<lb/>
者以其人誠足以當之也彼不知者則以為譽人以求<lb/>
其恱已也夫譽人以求其恱已洵亦不為也而其所以<lb/>
道執事光明盛大之徳而不自知止者亦欲執事之知<lb/>
其知我也雖然執事之名滿扵天下雖不見其文而固<lb/>
已知有歐陽子矣而洵也不幸堕在草野泥塗之中而<lb/>
其知道之心又近而粗成而欲徒手奉咫尺之書自託<lb/>
<pb n="KR4h0147_WYG_035-12a"/>
於執事将使執事何從而知之何從而信之哉洵少年<lb/>
不學生二十五嵗始知讀書從士君子逰年既已晚而<lb/>
又不遂刻意厲行以古人自期而視與已同列者皆不勝<lb/>
已則遂以為可矣其後困益甚然後取古人之文而讀<lb/>
之始覺其出言用意與已大别時復内頋自思其才則<lb/>
又似夫不遂止於是而已者由是盡燒曩時所為文數<lb/>
百篇取論語孟子韓子及其他聖人賢人之文而兀然<lb/>
端坐終日以讀之者七八年方其始也入其中而惶然<lb/>
<pb n="KR4h0147_WYG_035-12b"/>
博觀扵其外而駭然以驚及其久也讀之益精而其胸<lb/>
中豁然以明若人之言固當然者然猶未敢自出其言<lb/>
也時既久胸中之言日益多不能自制試出而書之已<lb/>
而再三讀之渾渾乎覺其来之易矣然猶未敢以為是<lb/>
也近所為洪範論史論凡七篇執事觀其如何嘻區區<lb/>
而自言不知者又将以為自譽以求人之知已也惟執<lb/>
事思其十年之心如是之不偶然也而察之<lb/>
其論韓歐李陸文字不爽銖両交必如洵之與修乃可<lb/>
<pb n="KR4h0147_WYG_035-13a"/>
面譽而不為諂自述所得而不為誇<lb/>
　茅坤曰此書凡三段一段歴叙諸君子之離合見已<lb/>
　慕望之切二段稱歐陽公之文見已知公之深三段<lb/>
　自叙平生經歴欲歐陽公之知之也而情事婉曲周<lb/>
　折何等意氣何等風神<lb/>
<pb n="KR4h0147_WYG_035-14a"/>
　　上歐陽内翰第四書<lb/>
洵啓夏熱伏惟提舉内翰尊候萬福嚮為京兆尹天下<lb/>
謂公當由此得政其後聞有此授或以為拂世戾俗過<lb/>
在扵不肯鹵莽然此豈足為公損益哉洵久不奉書非<lb/>
敢有懈以為用公之奏而得召恐有私謝之嫌今者洵<lb/>
既不行而朝廷又欲必致之恐聽者不察以為匹夫而<lb/>
要君命茍以為髙而求名亦且得罪扵門下是故略陳<lb/>
其一二以曉左右聞之孟軻曰仕不為貧而有時乎為<lb/>
<pb n="KR4h0147_WYG_035-14b"/>
貧洵之所為欲仕者為貧乎實未至於飢寒而不擇以<lb/>
為行道乎道固不在我且朝廷将何以待之今人之所<lb/>
謂富貴髙顯而近扵君可以行道者莫若两制然猶以<lb/>
為不得為宰相有所牽制扵其上而不得行其志為宰<lb/>
相者又以為時不可為而我将有所待若洵又可以行<lb/>
道責之耶始公進其文自丙申之秋至戊戌之冬凡七<lb/>
百餘日而得召朝廷之事其莭目期限如此之繁且久<lb/>
也使洵今日治行數月而至京師旅食扵都市以待命<lb/>
<pb n="KR4h0147_WYG_035-15a"/>
而數月間得試扵所謂舎人院者然後使諸公専考其<lb/>
文亦一二年幸而以為不謬可以及等而奏之從中下<lb/>
相府相與擬議又須年載間而后可以庶㡬有望於一<lb/>
官如此洵固以老而不能為矣人皆曰求仕将以行道<lb/>
若此者果足以行道乎既不足以行道而又不互扵為<lb/>
貧是二者皆無名焉是故其来遲遲而未甚樂也王命<lb/>
且再下洵若固辭必将以為沽名而有所希望今嵗之<lb/>
秋軾轍已服闋亦不可不與之俱東恐内翰怪其久而<lb/>
<pb n="KR4h0147_WYG_035-15b"/>
不來是以略陳其意拜見尚逺惟千萬為國自重<lb/>
宋政迂緩廢弛觀此可見君相之責惟在用人今召試<lb/>
一布衣而可五六年猶不得决亦異乎為天下得人之<lb/>
義矣<lb/>
<pb n="KR4h0147_WYG_035-16a"/>
　　上韓舎人書<lb/>
舎人執事方今天下雖號無事而政化未清獄訟未衰<lb/>
息賦斂日重府庫空竭而大者又有二國之不臣天子<lb/>
震怒大臣憂恐自两制以上宜皆苦心焦思日夜思念<lb/>
求所以解吾君之憂者洵自惟閒人於國家無絲毫之<lb/>
責得以優㳺終嵗詠歌先王之道以自樂時或作為文<lb/>
章亦不求人知以為天下方事事而王公大人豈暇見<lb/>
我㢤是以踰年在京師而其平生所願見如君侯者未<lb/>
<pb n="KR4h0147_WYG_035-16b"/>
甞一至其門有来告洵以所欲見之之意洵不敢不見<lb/>
然不知君侯見之而何也天子求治如此之急君侯為<lb/>
两制大臣豈欲見一閒布衣與之論閒事邪此洵所以<lb/>
不敢遽見也自閒居十年人事荒廢漸不喜承迎将逢<lb/>
拜伏拳跽王公大人茍能無以此求之使得從容坐隅<lb/>
時出其所學或亦有足觀者今君侯辱先求之此其必<lb/>
有所異乎世俗者矣孟子曰段干木踰垣而避之泄栁<lb/>
閉門而不納是皆已甚廹斯可以見矣嗚呼吾豈斯人<lb/>
<pb n="KR4h0147_WYG_035-17a"/>
之徒歟欲見我而見之不欲見而徐去之何傷况如君<lb/>
侯平生所願見者又何辭焉不宣洵再拜<lb/>
洵雖有戰國說士習氣然較之韓愈應科目時與人書<lb/>
代張籍與李浙東書等篇頋有别矣此文固亦士習卑<lb/>
靡之藥石也<lb/>
<pb n="KR4h0147_WYG_035-18a"/>
　　蘇氏族譜<lb/>
蘇氏之譜譜蘇氏之族也蘇氏出自髙陽而蔓延扵天<lb/>
下唐神龍初長史味道刺眉州卒扵官一子留於眉眉<lb/>
之有蘇氏自是始而譜不及焉者親盡也親盡則曷為<lb/>
不及譜為親作也凡子得書而孫不得書何也以著代<lb/>
也自吾之父以及吾之髙祖仕不仕娶某氏享年㡬某<lb/>
日卒皆書而他不書何也詳吾之所自出也自吾之父<lb/>
以至吾之髙祖皆曰諱某而他則遂名之何也尊吾之<lb/>
<pb n="KR4h0147_WYG_035-18b"/>
所自出也譜為蘇氏作而獨吾之所自出得詳與尊何<lb/>
也譜吾作也嗚呼觀吾之譜者孝悌之心可以油然而<lb/>
生矣情見乎親親見於服服始扵衰而至於緦麻而至<lb/>
扵無服無服則親盡親盡則情盡情盡則喜不慶憂不<lb/>
弔喜不慶憂不弔則塗人也吾之所以相視如塗人者<lb/>
其初兄弟也兄弟其初一人之身也悲夫一人之身分<lb/>
而至扵塗人此吾譜之所以作也其意曰分而至扵塗<lb/>
人者勢也勢吾無如之何也已幸其未至扵塗人也使<lb/>
<pb n="KR4h0147_WYG_035-19a"/>
之無至扵忽忘焉可也嗚呼觀吾之譜者孝弟之心可<lb/>
以油然而生矣系之以詩曰<lb/>
吾父之子今為吾兄吾疾在身兄呻不寧數世之後不<lb/>
知何人彼死而生不為戚欣兄弟之親如足於手其能<lb/>
㡬何彼不相能彼獨何心<lb/>
萬物本乎天人本乎祖直上是天地旁推之則民也物<lb/>
也直上是祖妣旁推之則宗也族也直上是父母旁推<lb/>
之則兄也弟也由父母等而上之以至天地由天地順<lb/>
<pb n="KR4h0147_WYG_035-19b"/>
而下之以至父母皆一氣之分而一理之合也豎窮三<lb/>
際不得謂此身非父母非祖宗非天地之身則少明扵<lb/>
理之人與之言無不諾者及其横亘十方謂此身即兄<lb/>
弟即宗族即民物之身則不特私意為之障幷理見亦<lb/>
将為之障矣由此一障則始於兄弟之不相能而終之<lb/>
及扵民物又始扵民物之不相闗而極之至扵兄弟故<lb/>
兄弟相猶而父母之心傷矣宗族相背而祖宗之心傷<lb/>
矣民物相害而天地之心傷矣父母祖宗天地之心俱<lb/>
<pb n="KR4h0147_WYG_035-20a"/>
於我不相似則我之身雖塊然血氣乎生理絶矣由有<lb/>
血氣而有此身此血氣者父母祖宗天地之心之所滙<lb/>
而成者也而既有血氣即有血氣之我出焉據是血氣<lb/>
而私之是故有弟而兄啼與愛親敬長之良知良能同<lb/>
發扵孩提而不可觧以賊夫性命茍不廓徹無餘合民<lb/>
物為一大身而謂能孝扵親者未之有也茍不能孝扵<lb/>
親而謂能仁民能愛物者亦未之有也讀洵族譜文而<lb/>
有得焉可與讀張子西銘讀張子西銘而有得焉可與<lb/>
<pb n="KR4h0147_WYG_035-20b"/>
言性與天道<lb/>
<pb n="KR4h0147_WYG_035-21a"/>
　　春秋論<lb/>
賞罰者天下之公也是非者一人之私也位之所在則<lb/>
聖人以其權為天下之公而天下以懲以勸道之所在<lb/>
則聖人以其權為一人之私而天下以榮以辱周之衰<lb/>
也位不在夫子而道在焉夫子以其權是非天下可也<lb/>
而春秋賞人之功赦人之罪去人之族絶人之國貶人<lb/>
之爵諸侯而或書其名大夫而㦯書其字不惟其法惟<lb/>
其意不徒曰此是此非而賞罰加焉則夫子固曰我可<lb/>
<pb n="KR4h0147_WYG_035-21b"/>
以賞罰人矣賞罰人者天子諸侯事也夫子病天下之<lb/>
諸侯大夫僣天子諸侯之事而作春秋而已則為之其<lb/>
何以責天下位公也道私也私不勝公則道不勝位位<lb/>
之權得以賞罰而道之權不過扵是非道在我矣而不<lb/>
得為有位者之事則天下皆曰位之不可僣也如此不<lb/>
然天下其誰不曰道在我則是道者位之賊也曰夫子<lb/>
豈誠賞罰之邪徒曰賞罰之耳庸何傷曰我非君也非<lb/>
吏也執塗之人而告之曰某為善某為惡可也繼之曰<lb/>
<pb n="KR4h0147_WYG_035-22a"/>
某為善吾賞之某為惡吾罰之則人有不笑我者乎夫<lb/>
子之賞罰何以異此然則何足以為夫子何足以為春<lb/>
秋曰夫子之作春秋也非曰孔氏之書也又非曰我作<lb/>
之也賞罰之權不以自與也曰此魯之書也魯作之也<lb/>
有善而賞之曰魯賞之也有惡而罰之曰魯罰之也何<lb/>
以知之曰夫子繋易謂之繋辭言孝謂之孝經皆自名<lb/>
之則夫子私之也而春秋者魯之所以名史而夫子託<lb/>
焉則夫子公之也公之以魯史之名則賞罰之權固在<lb/>
<pb n="KR4h0147_WYG_035-22b"/>
魯矣春秋之賞罰自魯而及扵天下天子之權也魯之<lb/>
賞罰不出境而以天子之權與之何也曰天子之權在<lb/>
周夫子不得已而以與魯也武王之崩也天子之位當<lb/>
在成王而成王幼周公以為天下不可以無賞罰故不<lb/>
得已而攝天子之位以賞罰天下以存周室周之東遷<lb/>
也天子之權當在平王而平王昏故夫子亦曰天下不<lb/>
可以無賞罰而魯周公之國也居魯之地者宜如周公<lb/>
不得已而假天子之權以賞罰天下以尊周室故以天<lb/>
<pb n="KR4h0147_WYG_035-23a"/>
子之權與之也然則假天子之權宜如何曰如齊桓晉<lb/>
文可也夫子欲魯如齊桓晉文而不遂以天子之權與<lb/>
齊晉者何也齊桓晉文陽為尊周而實欲富強其國故<lb/>
夫子與其事而不與其心周公心存王室雖其子孫不<lb/>
能繼而夫子思周公而許其假天子之權以賞罰天下<lb/>
其意曰有周公之心而後可以行桓文之事此其所以<lb/>
不與齊晉而與魯也夫子亦知魯君之才不足以行周<lb/>
公之事矣頋其心以為今之天下無周公故至此是故<lb/>
<pb n="KR4h0147_WYG_035-23b"/>
以天子之權與其子孫所以見思周公之意也吾觀春<lb/>
秋之法皆周公之法而又詳内而略外此其意欲魯法<lb/>
周公之所為且先自治而後治人也明矣夫子歎禮樂<lb/>
征伐自諸侯出而田常弑其君則沐浴而請討然則天<lb/>
子之權夫子固明以與魯也子貢之徒不逹夫子之意<lb/>
續經而書孔丘卒夫子既告老矣大夫告老而卒不書<lb/>
而夫子獨書夫子作春秋以公天下而豈私一孔丘㢤<lb/>
嗚呼夫子以為魯國之書而子貢之徒以為孔氏之書<lb/>
<pb n="KR4h0147_WYG_035-24a"/>
也歟遷固之史有是非而無賞罰彼亦史臣之體宜爾<lb/>
也後之效夫子作春秋者吾惑焉春秋有天子之權天<lb/>
下有君則春秋不當作天下無君則天下之權吾不知<lb/>
其誰與天下之人烏有如周公之後之可與者與之而<lb/>
不得其人則亂不與人而自與則僣不與人不自與而<lb/>
無所與則散嗚呼後之春秋亂邪僣邪散邪<lb/>
洵為六經論謂聖人制禮所以強人棄逸而即勞以尊<lb/>
其君父兄皆聖人之微權也恐告語之有所不及乃為<lb/>
<pb n="KR4h0147_WYG_035-24b"/>
樂以隂驅而潛率之又恐其久而易廢也乃為易以尊<lb/>
其道使天下探之茫茫索之𡨕㝠視聖人如鬼神之幽<lb/>
而不可測又恐人之嗜欲好之有甚扵生而憤憾怨怒<lb/>
有不頋其死者而禮之權窮乃為詩以通人情謂好色<lb/>
而不滛怨其君父而不怒則亦聖人之所許所以全天<lb/>
下之中人也其扵詩易禮樂所見如此噫亦淺矣彼其<lb/>
視聖人之經無往不用其權者然則非六經乃六權也<lb/>
邪其論書也謂聖人因風俗之變而用其權聖人之權<lb/>
<pb n="KR4h0147_WYG_035-25a"/>
用於當世而風俗之變益甚武王周公遂變而不復反<lb/>
益為謬論惟此論春秋篇特不詭扵道故録之<lb/>
　吕祖謙曰此篇湏看首尾相應枝葉相生如引繩貫<lb/>
　珠大抵一莭未盡又生一莭别人意多則雜惟此篇<lb/>
　意多而不雜<lb/>
　謝枋得曰此文有法度有氣力有精神有光燄謹嚴<lb/>
　而華藻者也精熟孟子方有此文章<lb/>
　<lb/>
<pb n="KR4h0147_WYG_035-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋文醇巻三十五<lb/>
</p>
<p>
</p>
  </div>
</body>
</text>
</TEI>
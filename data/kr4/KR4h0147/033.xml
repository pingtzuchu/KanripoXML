<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0147_WYG_033-1a"/>
欽定四庫全書<lb/>
御選唐宋文醇巻三十三目録<lb/>
　　廬陵歐陽修文十二<lb/>
　　　墓誌銘<lb/>
　　端明殿學士蔡公墓誌銘<lb/>
　　孫明復先生墓誌銘<lb/>
　　黄夢升墓誌銘<lb/>
　　尹師魯墓誌銘<lb/>
<pb n="KR4h0147_WYG_033-1b"/>
　　徂徕石先生墓誌銘<lb/>
<pb n="KR4h0147_WYG_033-2a"/>
欽定四庫全書<lb/>
御選唐宋文醇巻三十三<lb/>
　　廬陵歐陽修文十二<lb/>
　　端明殿學士蔡公墓誌銘<lb/>
公諱襄字君謨興化軍仙逰人也天聖八年舉進士甲<lb/>
科為漳州軍事判官西京留守推官改著作佐郎館閣<lb/>
校勘慶厯三年以秘書丞集賢校理知諌院兼修起居<lb/>
注是時天下無事士大夫弛扵久安一日元昊叛師乆<lb/>
<pb n="KR4h0147_WYG_033-2b"/>
無功天子慨然厭兵思正百度以修太平既已排羣議<lb/>
進退二三大臣又詔増置諌官四貟使拾遺補闕所以<lb/>
遇之甚寵公以材名在選中遇事感激無所廻避權倖<lb/>
畏斂不敢撓法干政而上得益與大臣圗議明年屢下<lb/>
詔書勸農桑興學校革弊修廢而天下悚然知上之求<lb/>
治矣扵此之時言事之臣無日不進見而公之補益為<lb/>
尤多四年以右正言直史館出知福州以便親遂為福<lb/>
建路轉運使復古五塘以溉田民以為利為公立生祠<lb/>
<pb n="KR4h0147_WYG_033-3a"/>
于塘側又奏減閩人五代時丁口稅之半丁父憂服除<lb/>
判三司鹽鐵勾院復修起居注今參知政事唐公介時<lb/>
為御史以直言忤㫖貶春州别駕廷臣無敢言者公獨<lb/>
論其忠人皆危之而上悟意解唐公得改英州遂復召<lb/>
用皇祐四年遷起居舎人知制詰兼判流内銓御史吕<lb/>
景初呉中復馬遵坐論梁丞相適罷䑓職除他官公封<lb/>
還辭頭不草制其後屢有除授非當者必皆封還之而<lb/>
上遇公益厚曰有子如此其母之賢可知命特賜冠帔<lb/>
<pb n="KR4h0147_WYG_033-3b"/>
以寵之至和元年遷龍圗閣直學士知開封府三年以<lb/>
樞宻直學士知泉州徙知福州未㡬復知泉州公為政<lb/>
精明而於閩尤知其風俗至則禮其士之賢者以勸學<lb/>
興善而變民之故除其甚害往時閩人多好學而專用<lb/>
賦以應科舉公得先生周希孟以經術傳授學者常至<lb/>
數百人公為親至學舎執經講問為諸生率延見處士<lb/>
陳烈尊以師禮而陳襄鄭穆方以徳行著稱鄉里公皆<lb/>
折節下之閩俗重凶事其奉浮屠㑹賔客以盡力豐侈<lb/>
<pb n="KR4h0147_WYG_033-4a"/>
為孝否則深自愧恨為鄉里羞而姦民㳺手無賴子幸<lb/>
而貪飲食利錢財来者無限極往往至數百千人至有<lb/>
親亡秘不舉哭必破産辦具而後敢發喪者有力者乗<lb/>
其急時賤買其田宅而貧者立劵舉債終身困不能償<lb/>
公曰弊有大於此邪即下令禁止至於巫覡主病蠱毒<lb/>
殺人之類皆痛斷絶之然後擇民之聰明者教以醫藥<lb/>
使治疾病其子弟有不率教令者條其事作五戒以教<lb/>
諭之乆之閩人大便公既去閩人相率詣州請為公立<lb/>
<pb n="KR4h0147_WYG_033-4b"/>
徳政碑吏以法不許謝即退而以公善政私刻扵石曰<lb/>
俾我民不忘公之徳嘉祐五年召拜翰林學士權三司<lb/>
使三司開封世稱省府為難治而易以毁譽居者不由<lb/>
以遷則由以敗而敗者十常四五公居之皆有能名其<lb/>
治京師談笑無留事尤喜破姦發隐吏不能欺至商財<lb/>
利則較天下盈虛出入量力以制用必使下完而上給<lb/>
下暨百司因習蠧弊切磨剗剔乆之簿書纎悉紀綱條<lb/>
目皆可法七年季秋大享明堂後數月仁宗崩英宗即<lb/>
<pb n="KR4h0147_WYG_033-5a"/>
位數大賞賚及作永昭陵皆猝辦扵縣官經費外公應<lb/>
煩愈閒暇若有餘而人不知勞遂拜三司使居二嵗以<lb/>
母老求知杭州即拜端明殿學士以往三年徙南京留<lb/>
守未行丁母夫人憂明年八月某日以疾卒於家享年<lb/>
五十有六蔡氏之譜自晉從事中郎克以來世有顯聞<lb/>
其後中衰隠徳不仕公年十八以農家子舉進士為開<lb/>
封第一名動京師後官於閩典方州領使一路二親尚<lb/>
皆無恙閩人瞻望咨嗟不榮公之貴而榮其父母母夫<lb/>
<pb n="KR4h0147_WYG_033-5b"/>
人尤有夀年九十餘飲食起居康強如少者嵗時為夀<lb/>
母子鬢髮皆皤然而命服金紫煌煌如也至今閩人之<lb/>
為子者必以夫人祝其親為父母者必以公教其子也<lb/>
公於朋友重信義聞其喪則不御酒肉為位以哭盡哀<lb/>
乃止嘗㑹飲㑹靈東園坐客有射矢誤傷人者客遽指<lb/>
為公矢京師喧然事既聞上以問公公即再拜媿謝終<lb/>
不自辯退亦未嘗以語人公為文章清遒粹美有文集<lb/>
若干巻工於書畫頗自惜不妄為人書故其殘章斷稿<lb/>
<pb n="KR4h0147_WYG_033-6a"/>
人悉珍蔵而仁宗尤愛稱之御製元舅隴西王碑文詔<lb/>
公書之其後命學士撰温成皇后碑文又勅公書則辭<lb/>
不肯書曰此待詔職也公累官至禮部侍郎既卒翰林<lb/>
學士王珪䓁十餘人列言公賢其亡可惜天子新即位<lb/>
未及識公而聞其名乆矣為之惻然特贈吏部侍郎官<lb/>
其子旻為秘書省正字孫傳及弟之子均皆守将作監<lb/>
主簿而優以賻䘏以旻尚幼命守吏助給其喪事曾祖<lb/>
諱顯皇不仕祖諱恭贈工部貟外郎父諱琇贈刑部侍<lb/>
<pb n="KR4h0147_WYG_033-6b"/>
郎母夫人盧氏長安郡太君夫人葛氏永嘉郡君子男<lb/>
三人曰勻将作監主薄曰旬大理評事皆先公卒幼子<lb/>
旻也女三人一適著作佐郎謝仲規二尚㓜以某年某<lb/>
月某日𦵏公於莆田縣某鄉将軍山銘曰<lb/>
誰謂閩逺而多竒産産非竒寳惟士之賢嶷嶷蔡公其<lb/>
人傑然奮躬當朝讜言正色出入左右彌縫補益間歸<lb/>
於閩有政在人食不畏蠱喪不憂貧疾者有醫學者有<lb/>
師問誰使然孰不公思有髙其墳有拱其木凡閩之人<lb/>
<pb n="KR4h0147_WYG_033-7a"/>
過者必肅<lb/>
　洪邁曰歐陽公作蔡君謨墓誌公工扵書畫云云國<lb/>
　史傳所載盖用其語比見蔡與歐陽一帖云曏者得<lb/>
　侍陛下清光時有天㫖令寫御撰碑文宫寺題牓至<lb/>
　有勲戚之家干請朝廷出勅令書㐮謂近世書寫碑<lb/>
　誌則有資利若朝廷之命則有司存焉待詔其職也<lb/>
　今與待詔爭利其可乎然後知蔡公之㫖意如此不<lb/>
　止一温成碑而已其清介有守後世或未知之<lb/>
<pb n="KR4h0147_WYG_033-8a"/>
　　孫明復先生墓誌銘<lb/>
先生諱復字明復姓孫氏晉州平陽人也少舉進士不<lb/>
中退居泰山之陽學春秋著尊王發微魯多學者其尤<lb/>
賢而有道者石介自介而下皆以弟子事之先生年逾<lb/>
四十家貧不娶李丞相廸将以其弟之女妻之先生疑<lb/>
焉介與羣弟子進曰公卿不下士乆矣今丞相不以先<lb/>
生貧賤而欲託以子是髙先生之行義也先生宜因以<lb/>
成丞相之賢名扵是乃許孔給事道輔為人剛直嚴重<lb/>
<pb n="KR4h0147_WYG_033-8b"/>
不妄與人聞先生之風就見之介執杖屨侍左右先生<lb/>
坐則立升降拜則扶之及其往謝也亦然魯人既素髙<lb/>
此兩人由是始識師弟子之禮莫不歎嗟之而李丞相<lb/>
孔給事亦以此見稱於士大夫其後介為學官語扵朝<lb/>
曰先生非隠者也欲仕而未得其方也慶厯二年樞宻<lb/>
副使范仲淹資政殿學士富弼言其道徳經術宜在朝<lb/>
廷召拜校書郎國子監直講甞召見邇英閣說詩将以<lb/>
為侍講而嫉之者言其講說多異先儒遂止七年徐州<lb/>
<pb n="KR4h0147_WYG_033-9a"/>
人孔直温以狂謀捕治索其家得詩有先生姓名坐貶<lb/>
監處州商稅徙泗州又徙知河南府長水縣僉署應天<lb/>
府判官公事通判陵州翰林學士趙概等十餘人上言<lb/>
孫某行為世法經為人師不宜棄之逺方乃復為國子<lb/>
監直講居三嵗以嘉祐二年七月二十四日以疾卒扵<lb/>
家享年六十有六官至殿中丞先生在太學時為大理<lb/>
評事天子臨幸賜以緋衣銀魚及聞其喪惻然予其家<lb/>
錢十萬而公卿大夫朋友太學之諸生相與弔哭賻治<lb/>
<pb n="KR4h0147_WYG_033-9b"/>
其喪扵是以其年十月二十七日葬先生於鄆州須城<lb/>
縣盧泉鄉之北扈原先生治春秋不惑傳註不為曲說<lb/>
以亂經其言簡易明扵諸侯大夫功罪以考時之盛衰<lb/>
而推見王道之治亂得於經之本義為多方其病時樞<lb/>
宻使韓琦言之天子選書吏給紙筆命其門人祖無擇<lb/>
就其家得其書十有五篇録之蔵扵秘閣先生一子大<lb/>
年尚幼銘曰<lb/>
聖既殁經更戰焚逃蔵脫亂僅傳存衆說乗之汨其原<lb/>
<pb n="KR4h0147_WYG_033-10a"/>
怪迂百出雜偽真後生牽卑習前聞有欲患之寡攻羣<lb/>
往往止燎以膏薪有勇夫子闢浮雲刮磨蔽蝕相吐吞<lb/>
日月卒復光破昬博哉功利無窮垠有考其不在斯文<lb/>
　王明清曰范文正在睢陽有孫秀才者索逰上謁言<lb/>
　有老母文正識之補為學職授之春秋孫篤學行復<lb/>
　修謹文正甚愛之既去後十年聞泰山下有孫先生<lb/>
　以春秋授徒朝廷髙之召至太學乃昔日孫秀才也<lb/>
　文正歎曰貧之為累大矣倘因循至老以彼其才安<lb/>
<pb n="KR4h0147_WYG_033-10b"/>
　所自見㢤夫文正識孫生竒矣乃孫生必就索扵文<lb/>
　正豈所謂饑從謝仁祖求食邪<lb/>
　王定國曰張堯封少從孫明復學其子去華與貴妃<lb/>
　常執事左右及妃貴數遣使致問明復閉門拒之終<lb/>
　身貴妃即温成皇后也<lb/>
<pb n="KR4h0147_WYG_033-11a"/>
　　黄夢升墓誌銘<lb/>
予友黄君夢升其先婺州金華人後徙洪州之分寧其<lb/>
曽祖諱元吉祖諱某父諱中雅皆不仕黄氏世為江南<lb/>
大族自其祖父以来樂以家貲賑鄉里多聚書以招延<lb/>
四方之士夢升兄弟皆好學尤以文章意氣自豪予少<lb/>
家随州夢升從其兄茂宗官扵随予為童子立諸兄側<lb/>
見夢升年十七八眉目明秀善飲酒談笑予雖幼心已<lb/>
獨竒夢升後七年予與夢升皆舉進士扵京師夢升得<lb/>
<pb n="KR4h0147_WYG_033-11b"/>
丙科初任興國軍永興主簿怏怏不得志以疾去乆之<lb/>
復調江陵府公安主簿時予謫夷陵令遇之扵江陵夢升<lb/>
顔色憔悴初不可識久而握手嘘嚱相飲以酒夜醉<lb/>
起舞歌呼大噱予益悲夢升志雖衰而少時意氣尚在<lb/>
也後二年予徙乾徳令夢升復調南陽主簿又遇之扵<lb/>
鄧間甞問其平生所為文章㡬何夢升慨然歎曰吾已<lb/>
諱之矣窮逹有命非世之人不知我我羞道扵世人也<lb/>
求之不肯出遂飲之酒復大醉起舞歌呼因笑曰子知<lb/>
<pb n="KR4h0147_WYG_033-12a"/>
我者乃肯出其文讀之博辯雄偉意氣奔放若不可禦<lb/>
予又益悲夢升志雖困而文章未衰也是時謝希深出<lb/>
守鄧州尤喜稱道天下士予因手書夢升文一通欲以<lb/>
示希深未及而希深卒予亦去鄧後之守鄧者皆俗吏<lb/>
不復知夢升夢升素剛不茍合負其所有常怏怏無所<lb/>
施卒以不得志死扵南陽夢升諱注以寳元二年四月<lb/>
二十五日卒享年四十有二其平生所為文曰破碎集<lb/>
公安集南陽集凡三十巻娶潘氏生四男二女将以慶<lb/>
<pb n="KR4h0147_WYG_033-12b"/>
厯四年某月某日𦵏扵董坊之先塋其弟渭泣而来告<lb/>
曰吾兄患世之莫吾知孰可為其銘子素悲夢升者<lb/>
因為之銘曰<lb/>
予甞讀夢升之文至扵哭其兄子庠之詞曰子之文章<lb/>
電激雷震雨雹忽止闃然滅冺未嘗不諷誦歎息而不<lb/>
已嗟夫夢升曾不及庠不震不驚鬰塞埋蔵孰予其有<lb/>
不使其施吾不知所歸咎徒為夢升而悲<lb/>
　黄庭堅書後云叔祖夢升學問文章五兵縱横制作<lb/>
<pb n="KR4h0147_WYG_033-13a"/>
　之意似徐陵庾信使同時遇合未知孰先孰後也然<lb/>
　不幸得人間四十年爾使之白髪角逐扵英俊之場<lb/>
　又未知與歐陽公孰先孰後也夢升既乖捂不逢甞<lb/>
　以文哭世父長善云髙明之家尚為鬼瞰子之文章<lb/>
　豈無物憾盖自道也安世十三弟秀而不實使人氣<lb/>
　塞扵今孫曽特多英妙之質力學不休安知来者之<lb/>
　不如今也<lb/>
　陳善曰文章雖不要蹈襲古人一言一句然古人自<lb/>
<pb n="KR4h0147_WYG_033-13b"/>
　有奪胎換骨等法所謂靈丹一粒㸃鐵成金也歐陽<lb/>
　公祭蘇子美文云子之心胸蟠屈龍蛇風雷變化雨<lb/>
　雹交加忽然揮斧霹靂轟車人有遭之心驚膽破震<lb/>
　仆如麻須臾霽止而回頋百里山川草木開發萌芽<lb/>
　子扵文章雄豪放肆有如此者吁可怪邪但知誦公<lb/>
　此文而不知實有本處公作黄夢升墓銘稱夢升哭<lb/>
　其兄子庠之詞曰子之文章電激雷震雨雹忽止闃<lb/>
　然滅冺公甞喜誦之祭文盖用此耳夢升所作雖不<lb/>
<pb n="KR4h0147_WYG_033-14a"/>
　多見觀其詞句多竒可喜正得所謂千兵萬馬之意<lb/>
　及公増以數語而變態如此此固非蹈襲者其後東<lb/>
　坡䟦姜君弼課冊亦云雲興天際歘若車盖凝矑未<lb/>
　瞬瀰漫霮䨴驚雷出火震木糜碎殷地爇空萬夫皆<lb/>
　廢霤綆四墜日中見沫移晷而收野無完塊此三者<lb/>
　語各不同然只是一意前軰作者皆用此法吾謂此<lb/>
　實不傳之妙學者即此便可反三隅矣<lb/>
<pb n="KR4h0147_WYG_033-15a"/>
　　尹師魯墓誌銘<lb/>
師魯河南人姓尹氏諱洙然天下之士識與不識皆稱<lb/>
之曰師魯盖其名重當世而世之知師魯者或推其文<lb/>
學㦯髙其議論㦯多其材能至其忠義之節䖏窮逹臨<lb/>
禍福無愧於古君子則天下之稱師魯者未必盡知之<lb/>
師魯為文章簡而有法博學強記通知古今長於春秋<lb/>
其與人言是是非非務窮盡道理乃已不為茍止而妄<lb/>
随而人亦罕能過也遇事無難易而勇扵敢為其所以<lb/>
<pb n="KR4h0147_WYG_033-15b"/>
見稱於世者亦所以取嫉扵人故其卒窮以死師魯少<lb/>
舉進士及第為絳州正平縣主簿河南府戸曺參軍邵<lb/>
武軍判官舉書判㧞萃遷山南東道掌書記知伊陽縣<lb/>
王文康公薦其才召試充館閣校勘遷太子中允天章<lb/>
閣待制范公貶饒州諌官御史不肯言師魯上書言仲<lb/>
淹臣之師友願得俱貶貶監郢州酒稅又徙唐州遭父<lb/>
喪服除復得太子中允知河南縣趙元昊反陕西用兵<lb/>
大将葛懐敏奏起為經略判官師魯雖用懐敏辟而尤<lb/>
<pb n="KR4h0147_WYG_033-16a"/>
為經畧使韓公所深知其後諸将敗於好水韓公降知<lb/>
秦州師魯亦徙通判濠州久之韓公奏得通判秦州遷<lb/>
知涇州又知渭州兼涇原路經畧部署坐城水洛與邉<lb/>
将異議徙知晉州又知潞州為政有恵愛潞州人至今<lb/>
思之累遷官至起居舎人直龍圗閣師魯當天下無事<lb/>
時獨喜論兵為叙燕息戍二篇行於世自西兵起凡五<lb/>
六嵗未甞不在其間故其論議益精宻而於西事尤習<lb/>
其詳其為兵制之說述戰守勝敗之要盡當今之利害<lb/>
<pb n="KR4h0147_WYG_033-16b"/>
又欲訓土兵代戍卒以减邉用為禦戎長乆之䇿皆未<lb/>
及施為而元昊臣西兵觧嚴師魯亦去而得罪矣然則<lb/>
天下之稱師魯者於其材能亦末必盡知之也初師魯<lb/>
在渭州将吏有違其莭度者欲按軍法斬之而不果其<lb/>
後吏至京師上書訟師魯以公使錢貸部将貶崇信軍<lb/>
莭度副使徙監均州酒稅得疾無醫藥舁至南陽求醫<lb/>
疾革憑几而坐頋稚子在前無甚憐之色與賔客言終<lb/>
不及其私享年四十有六以卒師魯娶張氏某縣君有<lb/>
<pb n="KR4h0147_WYG_033-17a"/>
兄源字子漸亦以文學知名前一嵗卒師魯凡十年間<lb/>
三貶官喪其父又喪其兄有子四人連䘮其二女一適<lb/>
人亦卒而其身終以貶死一子三嵗四女未嫁家無餘<lb/>
貲客其喪扵南陽不能歸平生故人無逺邇皆往賻之<lb/>
然後妻子得以其柩歸河南以某年某月某日𦵏扵先<lb/>
塋之次余與師魯兄弟交甞銘其父之墓矣故不復次<lb/>
其世家焉銘曰<lb/>
蔵之深固之宻石可朽銘不滅<lb/>
<pb n="KR4h0147_WYG_033-17b"/>
　歐陽修自記誌言天下之人識與不識皆知師魯文<lb/>
　學議論材能則文學之長議論之髙材能之美不言<lb/>
　可知又恐太略故條析其事再述扵後述其文則曰<lb/>
　簡而有法此一句在孔子六經惟春秋可當之其他<lb/>
　經非孔子自作文章故雖有法而不簡也修扵師魯之<lb/>
　文不薄矣而世之無識者不考文之輕重但責言<lb/>
　之多少云師魯文章不合祗著一句道了既述其文<lb/>
　則又述其學曰通知古今此語若必求其可當者惟<lb/>
<pb n="KR4h0147_WYG_033-18a"/>
　孔孟也既述其學則又述其論議云是是非非矜盡<lb/>
　其道理不茍止而妄随亦非孟子不可當此語既述<lb/>
　其論議則又述其材能備言師魯歴貶自兵興便在<lb/>
　陕西尤深知西事未及施為而元昊臣師魯得罪使<lb/>
　天下之人盡知師魯材能此三者皆君子之極美然<lb/>
　在師魯猶為末事其大莭乃篤扵仁義窮逹禍福不<lb/>
　愧古人其事不可徧舉故舉其要者一两事以取信<lb/>
　如上書論范公而自請同貶臨死而語不及私則平<lb/>
<pb n="KR4h0147_WYG_033-18b"/>
　生忠義可知也其臨窮逹禍福不愧古人又可知也<lb/>
　既已具言其文其學其議論其材能其忠義遂又言<lb/>
　其為讐人挟情論告以貶死又言其死後妻子困窮<lb/>
　之状欲使後世知有如此人以如此事廢死至扵妻<lb/>
　子如此困窮所以深痛死者而切責當世君子致斯<lb/>
　人之及此也春秋之義痛之益至則其辭益深子般<lb/>
　卒是也詩人之意責之愈切則其言愈緩君子偕老<lb/>
　是也不必號天叫屈然後為師魯稱寃也故扵其銘<lb/>
<pb n="KR4h0147_WYG_033-19a"/>
　文但云蔵之深固之宻石可朽銘不滅意謂舉世無<lb/>
　可告語但深蔵牢埋此銘使其不朽則後世必有知<lb/>
　師魯者其語愈緩其意愈切詩人之義也而世之無<lb/>
　識者乃云銘文不合不講徳不辨師魯以非罪盖為<lb/>
　前言其窮逹禍福無愧古人則必不犯法况是讐人<lb/>
　所告故不必區區曲辨也今止直言所坐自然知非<lb/>
　罪矣添之無害故勉狥議者添之若作古文自師魯<lb/>
　始則前有穆修鄭條輩及有大宋先逹甚多不敢斷<lb/>
<pb n="KR4h0147_WYG_033-19b"/>
　自師魯始也偶儷之文茍合扵理未必為非故不是<lb/>
　此而非彼也若謂近年古文自師魯始則范公祭文<lb/>
　已言之矣可以互見不必重出也皇甫湜韓文公墓<lb/>
　誌李翺行状不必同亦互見之也誌云師魯喜論兵<lb/>
　論兵儒者末事言喜無害喜非嬉戱之戱喜者好也<lb/>
　君子固有所好矣孔子言回也好學豈是薄顔回乎<lb/>
　後生小子未經師友茍恣所見豈足聽哉修見韓退<lb/>
　之與孟郊聮句便似孟郊詩與樊宗師作誌便似樊<lb/>
<pb n="KR4h0147_WYG_033-20a"/>
　文慕其如此故師魯之誌用意特深而語簡盖謂師<lb/>
　魯文簡而意深又思平生作文惟師魯一見展巻疾<lb/>
　讀五行俱下便曉人深處因謂死者有知必受此文<lb/>
　所以慰吾亡友爾豈恤小子軰㢤<lb/>
<pb n="KR4h0147_WYG_033-21a"/>
　　徂徕石先生墓誌銘<lb/>
徂徕先生姓石氏名介字守道兖州奉符人也徂徕魯<lb/>
東山而先生非隠者也其仕甞位於朝矣魯之人不稱<lb/>
其官而稱其徳以為徂徕魯之望先生魯人之所尊故<lb/>
因其所居山以配其有徳之稱曰徂徕先生者魯人之<lb/>
志也先生貌厚而氣完學篤而志大雖在畎畆不㤀天<lb/>
下之憂以為時無不可為為之無不至不在其位則行<lb/>
其言吾言用功利施扵天下不必出乎已吾言不用雖<lb/>
<pb n="KR4h0147_WYG_033-21b"/>
獲禍咎至死而不悔其遇事發憤作為文章極陳古今<lb/>
治亂成敗以指切當世賢愚善惡是是非非無所諱忌<lb/>
世俗頗駭其言由是謗議喧然而小人允嫉惡之相與<lb/>
出力必擠之死先生安然不惑不變曰吾道固如是吾<lb/>
勇過孟軻矣不幸遇疾以卒既䘚而姦人有欲以竒禍<lb/>
中傷大臣者猶指先生以起事謂其詐死而北走契丹<lb/>
矣請發棺以驗頼天子仁聖察其誣得不發棺而保全<lb/>
其妻子先生世為農家父諱丙始以仕進官至太常博<lb/>
<pb n="KR4h0147_WYG_033-22a"/>
士先生年二十六舉進士甲科為鄆州觀察推官南京<lb/>
留守推官御史臺辟主簿未至以上書論赦罷不召秩<lb/>
滿遷某軍莭度掌書記代其父官於蜀為嘉州軍事判<lb/>
官丁内外艱去官垢面跣足躬耕徂徕之下𦵏其五世<lb/>
未葬者七十喪服除召入國子監直講是時兵討元昊<lb/>
久無功海内重困天子奮然思欲振起威徳而進退二<lb/>
三大臣増置諌官御史所以求治之意甚銳先生躍然<lb/>
喜曰此盛事也雅頌吾職其可己乎乃作慶厯聖徳詩<lb/>
<pb n="KR4h0147_WYG_033-22b"/>
以褒貶大臣分别邪正累數百言詩出泰山孫明復曰<lb/>
子禍始扵此矣明復先生之師友也其後所謂姦人作<lb/>
竒禍者乃詩之所斥也先生自閒居徂徕後官扵南京<lb/>
甞以經術教授及在太學益以師道自居門人弟子從<lb/>
之者甚衆太學之興自先生始其所為文章曰某集者<lb/>
若干巻曰某集者若干巻其斥佛老時文則有怪說中<lb/>
國論曰去此三者然後可以有為其戒姦臣宦女則有<lb/>
唐鑑曰吾非為一世監也其餘喜怒哀樂必見扵文其<lb/>
<pb n="KR4h0147_WYG_033-23a"/>
辭博辯雄偉而憂思深逺其為言曰學者學為仁義也<lb/>
惟忠能忘其身惟篤於自信者乃可以力行也以是行<lb/>
扵已亦以是教扵人所謂堯舜禹湯文武周公孔子孟<lb/>
軻揚雄韓愈氏者未嘗一日不誦於口思與天下之士<lb/>
皆為周孔之徒以致其君為堯舜之君民為堯舜之民<lb/>
亦未甞一日少㤀於心至其違世驚衆人或笑之則曰<lb/>
吾非狂癡者也是以君子察其行而信其言推其用心<lb/>
而哀其志先生直講嵗餘杜祁公薦之天子拜太子中<lb/>
<pb n="KR4h0147_WYG_033-23b"/>
允今丞相韓公又薦之乃直集賢院又嵗餘始去太學<lb/>
通判濮州方待次扵徂徕以慶厯五年七月某日卒扵<lb/>
家享年四十有一友人廬陵歐陽修哭之以詩以為待<lb/>
彼謗焰熄然後先生之道明矣先生既沒妻子凍餒不<lb/>
自勝今丞相韓公與河陽富公分俸買田以活之後二<lb/>
十一年其家始克葬先生於某所将𦵏其子師訥與其<lb/>
門人姜潛杜黙徐遁等来告曰謗焰熄矣可以發先生<lb/>
之光矣敢請銘某曰吾詩不云乎子道自能久也何必<lb/>
<pb n="KR4h0147_WYG_033-24a"/>
吾銘遁等曰雖然魯人之欲也乃為之銘曰<lb/>
徂徕之巖巖與子之徳兮魯人之所瞻汶水之湯湯與<lb/>
子之道兮逾逺而彌長道之難行兮孔孟亦云遑遑一<lb/>
世之屯兮萬世之光曰吾不有命兮安在夫桓魋與臧<lb/>
倉自古聖賢皆然兮噫子雖毁其何傷<lb/>
　石介慶厯聖徳詩於惟慶厯三年三月皇帝龍興徐<lb/>
　出闈闥晨坐太極晝開閶闔躬覧英賢手鉏姦枿大<lb/>
　聲渢渢震揺六合如乾之動如雷之發昆蟲蹢躅怪<lb/>
<pb n="KR4h0147_WYG_033-24b"/>
　妖蔵滅同明道初天地嘉吉初聞皇帝蹙然言曰予<lb/>
　祖予父付予大業予恐失墜實頼輔弼汝得象殊重<lb/>
　愼㣲宻君相予久予嘉君伐君仍相予笙鏞斯協昌<lb/>
　朝儒者學問該洽與予論政傅以經術汝貳二相庶<lb/>
　績咸秩惟汝仲淹汝誠予察太后乗勢湯沸火熱汝<lb/>
　時小臣危言嶪嶪為予司諌正予門闑為予京兆堲<lb/>
　子讒說賊叛予夏往予式遏六月酷日大冬積雪汝<lb/>
　寒汝暑同予士卒予聞辛酸汝不告乏予晚得弼予<lb/>
<pb n="KR4h0147_WYG_033-25a"/>
　心弼恱弼每見予無有私謁以道輔予弼言深切予<lb/>
　不堯舜弼自笞罰諌官一年䟽奏滿箧侍従周嵗忠<lb/>
　力厪竭契丹忘義檮杌饕餮敢侮大國其辭慢悖弼<lb/>
　将予命不畏不怯卒復舊好民得食褐沙磧萬里死<lb/>
　生一莭視弼之膚霜剝風裂觀弼之心煉金煆鐡寵<lb/>
　名大官以酬勞渴弼辭不受其志莫奪惟仲淹弼一<lb/>
　䕫一契天實賚予予其敢忽並来弼予民無瘥札曰<lb/>
　衍汝来汝予黄髮事予二紀毛秃齒豁心如一兮率<lb/>
<pb n="KR4h0147_WYG_033-25b"/>
　履弗越遂長樞府兵政無蹶予早識琦琦有竒骨其<lb/>
　器磊落豈視扂楔其人渾樸不施剖劂可屬大事敦<lb/>
　厚如勃琦汝副衍知人予哲惟修惟靖立朝䡾䡾言<lb/>
　論磥砢忠誠特逹禄微身賤其志不怯甞詆大官亟<lb/>
　遭貶黜萬里歸来剛氣不折屢進直言以補予闕素<lb/>
　相之後含忠履潔昔為御史㡬叩予榻襄雖小官名<lb/>
　聞予徹亦甞獻言箴予之失剛守粹慤與修儔匹並<lb/>
　為諌官正色在列予過汝言毋鉗汝舌皇帝聖明忠<lb/>
<pb n="KR4h0147_WYG_033-26a"/>
　邪辨别舉擢畯良掃除妖魃衆賢之進如茅斯㧞大<lb/>
　姦之去如距斯脫上倚輔弼司予調燮下賴諌諍維<lb/>
　予紀法左右正人無有邪孽予望太平日不逾浃皇<lb/>
　帝嗣位二十二年神武不殺其黙如淵聖人不測其<lb/>
　動如天賞罰在予不失其權恭已南面退姦進賢知<lb/>
　賢不易非明弗得去邪維艱惟斷乃克明則不貳斷<lb/>
　則不惑既明且斷惟皇帝之徳羣臣踧踖重足屏息<lb/>
　交相教語曰惟正直毋作側僻皇帝汝殛諸侯危慄<lb/>
<pb n="KR4h0147_WYG_033-26b"/>
　堕玉失舃交相告語皇帝神明四時朝覲謹修臣職<lb/>
　四夷走馬墜鐙遺䇿交相告語皇帝英武觧兵修貢<lb/>
　永為屬國皇帝一舉羣臣懾焉諸侯畏焉四夷服焉臣<lb/>
　碩皇帝夀萬千年<lb/>
　歐陽修讀徂徕集詩徂徕魯東山石子居山阿魯人<lb/>
　之所瞻子與山嵳峩今子其死矣東山復誰過精魄<lb/>
　已埋沒文章豈能磨夀命雖不長所得固已多舊稿<lb/>
　偶自録滄溟之一蠡其餘誰付與散失存㡬何存之<lb/>
<pb n="KR4h0147_WYG_033-27a"/>
　警後世古鑑照妖魔子生誠多難憂患靡不罹宦學<lb/>
　三十年六經老硏摩問胡所專心仁義丘與軻揚雄<lb/>
　韓愈氏此外豈知他尤勇攻佛老奮筆如揮戈不量<lb/>
　敵衆寡膽大身么麽往年遭母䘮泣血走岷峨垢靣<lb/>
　跣雙足鋤犁事田坡至今鄉里化孝弟勤蠶禾昨者<lb/>
　来太學青衫踏朝鞾陳詩頌聖徳厥聲續漪那羔鴈<lb/>
　聘黄豨豨驚走鄰家施為可怪駭世俗安委蛇謗口<lb/>
　由此起中之若飛梭上頼天子聖不挂網者羅憶在<lb/>
<pb n="KR4h0147_WYG_033-27b"/>
　太學年大雪如翻波生徒日盈門饑坐列鴈鵝弦誦<lb/>
　聒鄰里唐虞賡詠謌常續最髙第騫㳺各名科豈止<lb/>
　學者師謂宜國之皤夭夀反仁鄙誰尸此偏頗不知<lb/>
　呶呶者又忍加詆訶聖賢欲久逺毁譽暫諠譁生為<lb/>
　舉世疾死也魯人嗟作詩遺魯狂祠子以為歌　我<lb/>
　欲哭石子夜開徂徕編開編末及讀涕泗已漣漣勉<lb/>
　盡三四章收淚輙忻懽切切善惡戒丁寕仁義言如<lb/>
　聞子談論疑子立我前乃知長在世誰謂已沉泉昔<lb/>
<pb n="KR4h0147_WYG_033-28a"/>
　也人事乖相従常苦艱今而每思子開巻子在顔我<lb/>
　欲貴子文刻以金石聮金可爍而鎖玉可碎非堅不<lb/>
　若書以紙六經皆紙傳但當書百本傳百以為千或<lb/>
　落於四夷或蔵在深山待彼謗熖熄放此光芒懸人<lb/>
　生一世中長短無百年無窮在其後萬世在其先得<lb/>
　長多㡬何得短未足憐惟彼不可朽名聲文行然讒<lb/>
　誣不須辨亦止百年間百年後来者憎愛不相縁公<lb/>
　議然後出自然見媸妍孔孟困一生毁逐遭百端後<lb/>
<pb n="KR4h0147_WYG_033-28b"/>
　世茍不公至今無聖賢所以忠義士恃此死不難當<lb/>
　子病方革謗辭正騰喧衆人皆欲殺聖主獨保全已<lb/>
　埋猶不信僅免斵其棺此事古来有每思輙長歎我<lb/>
　欲犯衆怒為子訟此寃下紓冥冥忿仰叫昭昭天書<lb/>
　於蒼翠石立彼崔巍巔詢求子家世恨子兒女頑經<lb/>
　嵗不見報有辭未能詮忽開子遺文使我心已㝟子<lb/>
　道自能久吾言豈須鐫<lb/>
　劉夢得曰石守道與歐文忠同年進士名相連皆第<lb/>
<pb n="KR4h0147_WYG_033-29a"/>
　一甲國初諸儒但守傳註自孫明復為春秋發㣲稍<lb/>
　出已意守道師之及為慶厯聖徳詩遂臧否卿相孫<lb/>
　明復聞之曰為天下不當如是禍必自此始<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0147_WYG_033-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋文醇巻三十三<lb/>
</p>
<p>
</p>
  </div>
</body>
</text>
</TEI>
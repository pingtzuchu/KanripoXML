<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0147_WYG_005-1a"/>
欽定四庫全書<lb/>
御選唐宋文醇巻五目録<lb/>
　　昌黎韓愈文五<lb/>
　　　序<lb/>
　　送區冊序<lb/>
　　送王秀才序<lb/>
　　送浮屠文暢師序<lb/>
　　送髙閑上人序<lb/>
<pb n="KR4h0147_WYG_005-1b"/>
　　送殷貟外序<lb/>
　　送楊少尹序<lb/>
　　送石處士序<lb/>
　　送温處士赴河陽軍序<lb/>
　　送鄭尚書序<lb/>
　　送水陸運使韓侍御歸所治序<lb/>
　　石鼎聨句詩序<lb/>
<pb n="KR4h0147_WYG_005-2a"/>
欽定四庫全書<lb/>
御選唐宋文醇巻五<lb/>
　　昌黎韓愈文五<lb/>
　　送區册序<lb/>
陽山天下之窮處也陸有丘陵之險虎豹之虞江流悍<lb/>
急横波之石㢘利侔劍㦸舟上下失勢破碎淪溺者往<lb/>
往有之縣郭無居民官無丞尉夹江荒茅篁竹之間小<lb/>
吏十餘家皆鳥言夷靣始至言語不通畫地為字然後<lb/>
<pb n="KR4h0147_WYG_005-2b"/>
可告以出租賦奉期約是以賔客遊從之士無所為而<lb/>
至愈待罪於斯且半嵗矣有區生者誓言相好自南海<lb/>
挐舟而来升自賔階儀觀甚偉坐與之語文義卓然莊<lb/>
周云逃空虚者聞人足音跫然而喜矣況如斯人者豈<lb/>
易得哉入吾室聞詩書仁義之說欣然喜若有志於其<lb/>
間也與之翳嘉林坐石磯投竿而漁陶然以樂若能遺<lb/>
外聲利而不厭乎貧賤也嵗之初吉歸拜其親酒壺既<lb/>
傾序以識别<lb/>
<pb n="KR4h0147_WYG_005-3a"/>
　朱子曰洪謂區册即區𢎞考其始末非也貞元十九<lb/>
　年冬公自御史出為陽山令此序在陽山作其曰嵗<lb/>
　之初吉當在明年正月也　按洪謂洪興祖慶善<lb/>
<pb n="KR4h0147_WYG_005-4a"/>
　　送王秀才序<lb/>
吾常以為孔子之道大而能博門弟子不能徧觀而盡<lb/>
識也故學焉而皆得其性之所近其後離散分處諸侯<lb/>
之國又各以所能授弟子原逺而末益分葢子夏之學<lb/>
其後有田子方子方之後流而為莊周故周之書喜稱<lb/>
子方之為人荀卿之書語聖人必曰孔子子弓子弓之<lb/>
事業不𫝊惟太史公書弟子傳有姓名字曰馯臂子弓<lb/>
子弓受易於商瞿孟軻師子思子思之學葢出曽子自<lb/>
<pb n="KR4h0147_WYG_005-4b"/>
孔子没羣弟子莫不有書獨孟軻氏之傳得其宗故吾<lb/>
少而樂觀焉太原王塤示予所為文好舉孟子之所道<lb/>
者與之言信恱孟子而屢贊其文辭夫沿河而下茍不<lb/>
止雖有遲疾必至於海如不得其道也雖疾不止終莫<lb/>
幸而至焉故學者必慎其所道道於楊墨老莊佛之學<lb/>
而欲之聖人之道猶航斷港絶潢以望至於海也故求<lb/>
觀聖人之道必自孟子始今塤之所田既幾於知道如<lb/>
又得其船與檝知沿而不止嗚呼其可量也哉<lb/>
<pb n="KR4h0147_WYG_005-5a"/>
　李光地曰此韓子之文醇乎其醇者也前無所承而<lb/>
　斷置分明如此亦頗采揚雄之意然揚不能如此條<lb/>
　暢也故原道譏雄語焉不詳柳子厚亦謂退之決作<lb/>
　之加恢竒惜乎其自許以五六十著書而未逮也<lb/>
<pb n="KR4h0147_WYG_005-6a"/>
　　送浮屠文暢師序<lb/>
人固有儒名而墨行者問其名則是校其行則非可以<lb/>
與之游乎如有墨名而儒行者問之名則非校其行而<lb/>
是可以與之游乎揚子雲稱在門牆則揮之在夷狄則<lb/>
進之吾取以為法焉浮屠師文暢喜文章其周遊天下<lb/>
凡有行必請於縉紳先生以求咏歌其所志貞元十九<lb/>
年春將行東南栁君宗元為之請解其裝得所得序詩<lb/>
累百餘篇非至篤好其何能致多如是邪惜其無以聖<lb/>
<pb n="KR4h0147_WYG_005-6b"/>
人之道告之者而徒舉浮屠之說贈焉夫文暢浮屠也<lb/>
如欲聞浮屠之說當自就其師而問之何故謁吾徒而<lb/>
来請也彼見吾君臣父子之懿文物事為之盛其心有<lb/>
慕焉拘其法而未能入故樂聞其說而請之如吾徒者<lb/>
宜當告之以二帝三王之道日月星辰之行天地之所<lb/>
以著鬼神之所以幽人物之所以蕃江河之所以流而<lb/>
語之不當又為浮屠之說而瀆告之也民之初生固若<lb/>
禽獸夷狄然聖人者立然後知宫居而粒食親親而尊<lb/>
<pb n="KR4h0147_WYG_005-7a"/>
尊生者養而死者藏是故道莫大乎仁義教莫正乎禮<lb/>
樂刑政施之於天下萬物得其宜措之於其躬體安而<lb/>
氣平堯以是傳之舜舜以是傳之禹禹以是傳之湯湯<lb/>
以是傳之文武文武以是傳之周公孔子書之於冊中<lb/>
國之人世守之今浮屠者孰為而孰傳之邪夫鳥俛而<lb/>
啄仰而四顧夫獸深居而簡出懼物之為己害也猶且<lb/>
不脫焉弱之肉彊之食今吾與文暢安居而暇食優游<lb/>
以生死與禽獸異者寧可不知其所自邪夫不知者非<lb/>
<pb n="KR4h0147_WYG_005-7b"/>
其人之罪也知而不為者惑也恱乎故不能即乎新者<lb/>
弱也知而不以告人者不仁也告而不以實者不信也<lb/>
余既重栁請又嘉浮屠能喜文辭於是乎言<lb/>
<pb n="KR4h0147_WYG_005-8a"/>
　　送髙閑上人序<lb/>
茍可以寓其巧智使機應於心不挫於氣則神完而守<lb/>
固雖外物至不膠於心堯舜禹湯治天下養叔治射庖<lb/>
丁治牛師曠治音聲扁鵲治病僚之於丸秋之於奕伯<lb/>
倫之於酒樂之終身不厭奚暇外慕夫外慕徙業者皆<lb/>
不造其堂不嚌其胾者也往時張旭善草書不治他伎<lb/>
喜怒窘窮憂悲愉佚怨恨思慕酣醉無聊不平有動於<lb/>
心必於草書焉發之觀於物見山水崖谷鳥獸蟲魚草<lb/>
<pb n="KR4h0147_WYG_005-8b"/>
木之花實日月列星風雨水火雷霆霹靂歌舞戰鬭天<lb/>
地事物之變可喜可愕一寓於書故旭之書變動猶鬼<lb/>
神不可端倪以此終其身而名後世今閑之於草書有<lb/>
旭之心哉不得其心而逐其跡未見其能旭也為旭有<lb/>
道利害必明無遺錙銖情炎於中利欲鬭進有得有喪<lb/>
勃然不釋然後一決於書而後旭可幾也今閑師浮屠<lb/>
氏一死生解外膠是其為心必泊然無所起其於世必<lb/>
淡然無所嗜泊與淡相遭頽墮委靡潰敗不可収拾則<lb/>
<pb n="KR4h0147_WYG_005-9a"/>
其於書得無象之然乎然吾聞浮屠人善幻多技能閑<lb/>
如通其術則吾不能知矣<lb/>
昌黎以浮屠氏一死生解外膠於心泊然無所起於世<lb/>
淡然無所嗜必不能書是葢以沉竺窈㝠為一生死解<lb/>
外膠也夫沉空窈㝠非浮屠氏之所許而一生死解外<lb/>
膠又非沉空窈㝠之謂也其曰於心泊然無所起非謂<lb/>
其屏聞而去見邪屏聞而去見其聞見之根不増減於<lb/>
毫末也其曰於世淡然無所嗜非謂其屏聲而去色邪<lb/>
<pb n="KR4h0147_WYG_005-9b"/>
屏聲而去色其聲色之隂仍縱横於區宇也明之與暗<lb/>
猶晝之與夜晝之與夜猶生之與死今將取暗而舎明<lb/>
則是取夜而舎晝取死而舎生但見其惑之滋甚何嘗<lb/>
一生死哉是即外膠也又何嘗解哉故曰無内無外然<lb/>
後膠解無死無生然後一如夫此無内無外無死無生<lb/>
者大之為天地小之為萬物明之為日月幽之為鬼神<lb/>
見乃謂之象形乃謂之器制而用之謂之法利用出入<lb/>
民咸用之謂之神日用而不知者庶民行著而習察者<lb/>
<pb n="KR4h0147_WYG_005-10a"/>
聖賢夫豈浮屠氏所得而專之者哉學者牛毛識者麟<lb/>
角識者牛毛至者麟角彼髙閑者固不足以語此也雖<lb/>
然無邊之不中無小之不大一技之末亦未有不一死<lb/>
生解外膠而能造其極者堯舜禹湯之治天下不具論<lb/>
若基之射僚之丸秋之奕曠之音鵲之醫藝之所以致<lb/>
精者何以能然哉當其志不分而凝於神則已有射無<lb/>
基有丸無僚有奕無秋有音無曠有醫無鵲矣及其官<lb/>
知止而神欲行則又基無射僚無丸秋無奕曠無音鵲<lb/>
<pb n="KR4h0147_WYG_005-10b"/>
無醫也惟其在此無自在彼無物然後技之奏也通於<lb/>
神明使奏技之時不滯於自即滯於物則必支離眩轉<lb/>
奚有奪天巧而號國能者哉昌黎謂外物至不膠於心<lb/>
猶未達夫心亦無心非外物者亦不至也天心亦無心<lb/>
非外物亦不至到此地位豈非一死生解外膠哉若夫<lb/>
旭之於書心有所動物有所感具於書焉發之何以能<lb/>
然哉喜怒等情既發之於書則其情無情也書之為書<lb/>
却狀情之喜怒則其書無書也兩皆無者妙為一有於<lb/>
<pb n="KR4h0147_WYG_005-11a"/>
是情見而書入於神其於物也亦然否則㸃畫波磔豈<lb/>
繪事哉而能狀山水崖谷鳥獸蟲魚草木種種造物之<lb/>
變也即昌黎此文可謂與旭之書同一化工矣其何以<lb/>
能然哉當其下筆時豈非在此不見有自在彼不見有<lb/>
文不期然而然言之短長與聲之髙下皆宜乎於斯時<lb/>
也豈不一死生解外膠哉孟子言之矣其至爾力也其<lb/>
中非爾力也藝固然矣道何獨不然邪<lb/>
<pb n="KR4h0147_WYG_005-12a"/>
　　送殷員外序<lb/>
唐受天命為天子凡四方萬國不問海内外無小大咸<lb/>
臣順於朝時節貢水土百物大者特来小者附集元和<lb/>
睿聖文武皇帝既嗣位悉治方内就法度十二年詔曰<lb/>
四方萬國惟回鶻於唐最親奉職尤謹丞相其選宗室<lb/>
四品一人持節往賜君長告之朕意又選學有經法通<lb/>
知時事者一人與之為貳由是殷侯侑自太常博士遷<lb/>
尚書虞部員外郎兼侍御史朱衣象笏承命以行朝之<lb/>
<pb n="KR4h0147_WYG_005-12b"/>
大夫莫不出餞酒半右庶子韓愈執盞言曰殷大夫今<lb/>
人適數百里出門惘惘有離别可憐之色持被入直三<lb/>
省丁寧顧婢子語刺刺不能休今子使萬里外國獨無<lb/>
幾㣲出於顔面豈不真知輕重大丈夫哉丞相以子應<lb/>
詔真誠知人士不通經果不足用於是相屬為詩以道<lb/>
其行云<lb/>
　唐書殷侑傳侑陳州人通經術以講道為娛貞元末<lb/>
　五經第其學長於禮元和八年回鶻請和親朝廷以<lb/>
<pb n="KR4h0147_WYG_005-13a"/>
　費廣欲紓其期詔侑副宗正少卿李孝誠使回鶻可<lb/>
　汗驕甚盛陳甲兵欲臣使者侑不為屈已傳命虜責<lb/>
　其倨宣言欲留不遣衆色怖侑徐曰可汗唐壻欲坐<lb/>
　屈使者拜乃可汗無禮非使臣倨也虜憚其言不敢<lb/>
　逼<lb/>
<pb n="KR4h0147_WYG_005-14a"/>
　　送楊少尹序<lb/>
昔疏廣受二子以年老一朝辭位而去於時公卿設供<lb/>
張祖道都門外車數百兩道路觀者多歎息泣下共言<lb/>
其賢漢史既傳其事而後世工畫者又圗其迹至今照<lb/>
人耳目赫赫若前日事國子司業楊君巨源方以能詩<lb/>
訓後進一旦以年滿七十亦白丞相去歸其鄉世常說<lb/>
古今人不相及今楊與二疏其意豈異也予忝在公卿<lb/>
後遇病不能出不知楊侯去時城門外送者幾人車幾<lb/>
<pb n="KR4h0147_WYG_005-14b"/>
兩馬幾匹道邊觀者亦有歎息知其為賢以否而太史<lb/>
氏又能張大其事為傳繼二疏蹤跡否不落莫否見今<lb/>
世無工畫者而畫與不畫固不論也然吾聞楊侯之去<lb/>
丞相有愛而惜之者白以為其都少尹不絶其禄又為<lb/>
歌詩以勸之京師之長於詩者亦屬而和之又不知當<lb/>
時二疏之去有是事否古今人同不同未可知也中世<lb/>
士大夫以官為家罷則無所於歸楊侯始冠舉於其鄉<lb/>
歌鹿鳴而来也今之歸指其樹曰某樹吾先人之所種<lb/>
<pb n="KR4h0147_WYG_005-15a"/>
也某水某丘吾童子時所釣遊也鄉人莫不加敬誡子<lb/>
孫以楊侯不去其鄉為法古之所謂鄉先生没而可祭<lb/>
於社者其在斯人歟其在斯人歟<lb/>
　姚令威集注楊巨源新舊史無傳藝文志云字景山<lb/>
　貞元五年第進士以能詩名嘗有三刀夢益州一箭<lb/>
　取遼城之句白樂天贈詩云早聞一箭取遼城以此<lb/>
　詩遂知名既引年去命為其都少尹葢公河中人即<lb/>
　其鄉也張籍有詩送之官為本府當身榮因得還鄉<lb/>
<pb n="KR4h0147_WYG_005-15b"/>
　任野情意葢指此此序長慶中公為吏部侍郎時作<lb/>
　故序謂余忝在公卿後云<lb/>
<pb n="KR4h0147_WYG_005-16a"/>
　　送石處士序<lb/>
河陽軍節度御史大夫烏公為節度之三月求士於從<lb/>
事之賢者有薦石先生者公曰先生何如曰先生居嵩<lb/>
邙瀍穀之間冬一裘夏一葛食朝夕飯一盂蔬一盤人<lb/>
與之錢則辭請與出遊未嘗以事辭勸之仕不應坐一<lb/>
室左右圗書與之語道理辨古今事當否論人髙下事<lb/>
後當成敗若河決下流而東注若駟馬駕輕車就熟路<lb/>
而王良造父為之先後也若燭照數計而龜卜也大夫<lb/>
<pb n="KR4h0147_WYG_005-16b"/>
曰先生有以自老無求於人其肯為某来邪從事曰大<lb/>
夫文武忠孝求士為國不私於家方今寇聚於恒師環<lb/>
其疆農不耕收財粟殫亡吾所處地歸輸之塗治法征<lb/>
謀宜有所出先生仁且勇若以義請而彊委重焉其何<lb/>
說之辭於是撰書詞具馬幣卜日以授使者求先生之<lb/>
廬而請焉先生不告於妻子不謀於朋友冠帶出見客<lb/>
拜受書禮於門内宵則沐浴戒行李載書冊問道所由<lb/>
告行於常所来往晨則畢至張上東門外酒三行且起<lb/>
<pb n="KR4h0147_WYG_005-17a"/>
有執爵而言者曰大夫真能以義取人先生真能以道<lb/>
自任決去就為先生别又酌而祝曰凡去就出處何常<lb/>
惟義之歸遂以為先生夀又酌而祝曰使大夫恒無變<lb/>
其初無務富其家而飢其師無甘受佞人而外敬正士<lb/>
無味於諂言惟先生是聽以能有成功保天子之寵命<lb/>
又祝曰使先生無圗利於大夫而私便其身先生起拜<lb/>
祝辭曰敢不敬蚤夜以求從祝規於是東都之人士咸<lb/>
知大夫與先生果能相與以有成也遂各為歌詩六韻<lb/>
<pb n="KR4h0147_WYG_005-17b"/>
退愈為之序云<lb/>
本傳洪字濬川其先始烏石蘭後獨以石為氏有至行<lb/>
舉明經為黄州録事參軍罷歸東都十餘年隠居不出<lb/>
公卿間數薦皆不答烏重𦙍鎮河陽求賢者以自重乃<lb/>
具書幣邀辟洪亦謂重𦙍知己欣然戒行後詔書召為<lb/>
昭應尉集賢校理歐陽修曰洪始終無可稱而名重一<lb/>
時以嘗為退之稱道耳今按新唐書乃歐陽修奉敕撰<lb/>
稱洪有至行而平日議論又云洪始終無可稱甚矣古<lb/>
<pb n="KR4h0147_WYG_005-18a"/>
今信史之難也<lb/>
<pb n="KR4h0147_WYG_005-19a"/>
　　送温處士赴河陽軍序<lb/>
伯樂一過冀北之野而馬羣遂空夫冀北馬多天下伯<lb/>
樂雖善知馬安能空其羣邪解之者曰吾所謂空非無<lb/>
馬也無良馬也伯樂知馬遇其良輙取之羣無留良焉<lb/>
茍無良雖謂無馬不為虚語矣東都固士大夫之冀北<lb/>
也恃才能深藏而不市者洛之北涯曰石生其南涯曰<lb/>
温生大夫烏公以鈇鉞鎮河陽之三月以石生為才以<lb/>
禮為羅羅而致之幕下未數月也以温生為才於是以<lb/>
<pb n="KR4h0147_WYG_005-19b"/>
石生為媒以禮為羅又羅而致之幕下東都雖信多才<lb/>
士朝取一人焉㧞其尤暮取一人焉拔其尤自居守河<lb/>
南尹以及百司之執事與吾輩二縣之大夫政有所不<lb/>
通事有所可疑奚所諮而處焉士大天之去位而巷處<lb/>
者誰與嬉遊小子後生於何考徳而問業焉搢紳之東<lb/>
西行過是都者無所禮於其廬若是而稱曰大夫烏公<lb/>
一鎮河陽而東都處士之廬無人焉豈不可也夫南面<lb/>
而聽天下其所託重而恃力者惟相與將耳相為天子<lb/>
<pb n="KR4h0147_WYG_005-20a"/>
得人於朝廷將為天子得文武士於幕下求内外無治<lb/>
不可得也愈縻於兹不能自引去資二生以待老今皆<lb/>
為有力者奪之其何能無介然於懐邪生既至拜公於<lb/>
軍門其為吾以前所稱為天下賀以後所稱為吾致私<lb/>
怨於盡取也留守相公首為四韻詩歌其事愈因推其<lb/>
意而序之<lb/>
温造字簡輿大雅五世孫嗜書盛氣少所降屈李希烈<lb/>
反造為張建封參謀承宻詔說劉濟効命稱㫖將用為<lb/>
<pb n="KR4h0147_WYG_005-20b"/>
諫官不果復去隠東都烏重𦙍奏置幕府長慶初以京<lb/>
兆司録為太原幽鎮宣諭使為劉總開示禍福總籍所<lb/>
部九州入朝還授侍御史知彈奏劾大金吾李祐違詔<lb/>
進馬祐曰吾夜入蔡州擒吳元濟未嘗心動今日胆落<lb/>
於温御史興元軍亂殺李綘授造山南西道節度使許<lb/>
以便宜從事至則大宴將士酒間伏兵起叛者八百餘<lb/>
人皆伏誅加檢校禮部尚書觀唐書所載造葢英幹之<lb/>
士昌黎兩處士序辭若重石而簡温細玩之石序猶反<lb/>
<pb n="KR4h0147_WYG_005-21a"/>
覆進規温序則唯自嘆矢良友而已則其重温者尤至<lb/>
也昌黎時為河南令故曰資二生以待老今皆為有力<lb/>
者奪之葢實為平日政有不通事有可疑之所諮而處<lb/>
者非虚言也<lb/>
<pb n="KR4h0147_WYG_005-22a"/>
　　送鄭尚書序<lb/>
嶺之南其州七十其二十二隸嶺南節度府其四十餘<lb/>
分四府府各置帥然獨嶺南節度為大府大府始至四<lb/>
府必使其佐啓問起居謝守地不得即賀以為禮嵗時<lb/>
必遣賀問致水土物大府帥或道過其府府帥必戎服<lb/>
左握刀右屬弓矢帕首袴鞾迎郊及既至大府帥先入<lb/>
據館帥守屏若將趨入拜庭之為者大府與之為讓至<lb/>
一再乃敢改服以賔主見適位執爵皆興拜不許乃止<lb/>
<pb n="KR4h0147_WYG_005-22b"/>
䖍若小侯之事大國有大事諮而後行隸府之州離府<lb/>
逺者至三千里懸隔山海使必數月而後能至蠻夷悍<lb/>
輕易怨以變其南州皆岸大海多洲島颿風一日踔數<lb/>
千里漫瀾不見蹤迹控御失所依險阻結黨仇機毒矢<lb/>
以待將吏撞搪呼號以相和應蜂屯蟻雜不可爬梳好<lb/>
則人怒則獸故常薄其征入簡節而疎目時有所遺漏<lb/>
不究切之長養以兒子至紛不可治乃草薙而禽獮之<lb/>
盡根株痛斷乃止其海外雜國若躭浮羅流求毛人夷<lb/>
<pb n="KR4h0147_WYG_005-23a"/>
亶之州林邑扶南真臘于陀利之屬東南際天地以萬<lb/>
數或時候風潮朝貢蠻胡賈人舶交海中若嶺南帥得<lb/>
其人則一邊盡治不相冦盗賊殺無風魚之菑水旱癘<lb/>
毒之患外國之貨日至珠香象犀玳瑁竒物溢於中國<lb/>
不可勝用故選帥常重於他鎮非有文武威風知大體<lb/>
可畏信者則不幸往往有事長慶三年四月以工部尚<lb/>
書鄭公為刑部尚書兼御史大夫往踐其任鄭公嘗以<lb/>
節鎮襄陽又帥滄景徳棣歴河南尹華州刺史皆有功<lb/>
<pb n="KR4h0147_WYG_005-23b"/>
徳可稱道入朝為金吾將軍散騎常侍工部侍郎尚書<lb/>
家屬百人無數畆之宅僦屋以居可謂貴而能貧為仁<lb/>
者不富之效也及是命朝廷莫不恱將行公卿大夫士<lb/>
茍能詩者咸相率為詩以美朝政以慰公南行之思韻<lb/>
必以来字者所以祝公成政而来歸疾也<lb/>
昌黎寫蠻夷情状可謂如繪然云至紛不可治乃草薙<lb/>
而禽獮之盡根株痛斷乃止則讀者當以意逆志是為<lb/>
得之葢唐徳既衰朝廷削弱立言之體不得不張國威<lb/>
<pb n="KR4h0147_WYG_005-24a"/>
耳如元和聖徳詩婉婉弱子赤立傴僂牽頭曵足先斷<lb/>
腰膂葢欲使藩鎮聞之畏罪懼禍不敢叛耳然而蘇子<lb/>
由以為李斯頌秦所不忍言而朱子亦有徳不足則夸<lb/>
之議此亦其類也嘗考蠻夷之俗自周以上皆然非古<lb/>
淳而今漓也其用兵之見於經者虞舜殷武而已舜以<lb/>
三旬殷武以三年詩頌殷武而易稱其憊不無㣲辭然<lb/>
亦止是楚地耳非此序所稱嶺南五管之逺也自漢以<lb/>
降多用兵於蠻夷然終莫或得志孰曽盡根株痛斷之<lb/>
<pb n="KR4h0147_WYG_005-24b"/>
哉就使能草雉而禽獮之無俾遺種於帝王御世之道<lb/>
又烏乎可孟子曰不嗜殺人者能一之海可塵嶽可礪<lb/>
斯言不可易也如使殺人如草如禽而可以為平天下<lb/>
之具孔孟不足為萬世師矣況此蛇虎毒腥馬搏頰人<lb/>
懸度之區實非用武之地甲士饟夫勞苦疾疫之所傷<lb/>
死四封之外徴發期㑹之所繹騷兵刃未接於莠民而<lb/>
良民已入於湯火矣所司恃其逺而莫之證也以敗為<lb/>
功以無為有千端萬倪莫可究詰非漢唐之已事乎且<lb/>
<pb n="KR4h0147_WYG_005-25a"/>
唐時邕管黄峒之役昌黎謂據所殺傷賊必已盡今仍<lb/>
如故足明欺罔見於奏狀是昌黎原未嘗以為真可草<lb/>
薙禽獮也說者曰聖王之治天下道徳一而風俗同安<lb/>
得於蠻夷而有異治治之而不治奚能去兵曰夏后殷<lb/>
周之盛可謂至矣王化之隆可謂道徳一而風俗同矣<lb/>
然所為驪戎者所為陸渾之戎者其地即漢唐中原之<lb/>
地也其東南荒服之蠻所為吳者所為於越者其地即<lb/>
漢唐文物之區也在周則以其為蠻夷戎狄之國並未<lb/>
<pb n="KR4h0147_WYG_005-25b"/>
嘗以杞宋魯衛之政被之修其教不易其俗然而無礙<lb/>
其為三代之治道徳一而風俗同也況其尤逺者哉說<lb/>
者曰如此則聖王之威亦有所止其何以云仁者無敵<lb/>
乎曰仁者無敵豈殺敵淨盡之謂邪虎與人異類而媚<lb/>
養已者順也天下莫不歸者仁也歸則無敵矣易曰神<lb/>
武不殺唯仁故神武唯不殺故無敵也且夫所謂蠻夷<lb/>
者為其好則人怒則獸也好則人民吾同胞同胞可悉<lb/>
剸以刃哉怒則獸於禽獸又何難焉興六軍之衆盡殺<lb/>
<pb n="KR4h0147_WYG_005-26a"/>
山中之蛇虎可不謂之無威乎讀者毋悞㑹昌黎之意<lb/>
謂控制蠻夷之術真有盡根株痛斷之一說也<lb/>
<pb n="KR4h0147_WYG_005-27a"/>
　　送水陸運使韓侍御歸所治序<lb/>
六年冬振武軍吏走驛馬詣闕告飢公卿廷議以轉運<lb/>
使不得其人宜選才幹之士往換之吾族子重華適當<lb/>
其任至則出贓罪吏九百餘人脫其桎梏給耒耜與牛<lb/>
使耕其傍便近地以償所負釋其粟之在吏者四十萬<lb/>
斛不徴吏得去罪死假種糧齒平人有以自效莫不涕<lb/>
泣感奮相率盡力以奉其令而又為之奔走經營相原<lb/>
隰之宜指授方法故連二嵗大熟吏得盡償其所亡失<lb/>
<pb n="KR4h0147_WYG_005-27b"/>
四十萬斛者而私其贏餘得以蘇息軍不復飢君曰此<lb/>
未足為天子言請益募人為十五屯屯置百三十人而<lb/>
種百頃令各就髙為堡東起振武轉而西過雲州界極<lb/>
於中受降城出入河山之際六百餘里屯堡相望冦来<lb/>
不能為暴人得肆耕其中少可以罷漕輓之費朝廷從<lb/>
其議秋果倍收嵗省度支錢千三百萬八年詔拜殿中<lb/>
侍御史錫服朱銀其冬来朝奏曰得益開田四千頃則<lb/>
盡可以給塞下五城矣田五千頃法當用人七千臣令<lb/>
<pb n="KR4h0147_WYG_005-28a"/>
吏於無事時督習弓矢為戰守備因可以制虜庶幾可<lb/>
謂兵農兼事務一而兩得者也大臣方持其議吾以為<lb/>
邊軍皆不知耕作開口望哺有司常僦人以車船自他<lb/>
郡往輸乗沙逆河逺者數千里人畜死蹄踵交道費不<lb/>
可勝計中國坐耗而邊吏恒苦食不繼今君所請田皆<lb/>
故秦漢時郡縣地其課績又已騐白若從其言其利未<lb/>
可遽以一二數也今天子方舉羣䇿以收太平之功寧<lb/>
使士有不盡用之歎懐竒見而不得施設也君又何憂<lb/>
<pb n="KR4h0147_WYG_005-28b"/>
而中臺士大夫亦同言侍御韓君前領三縣紀綱二州<lb/>
奏課常為天下第一行其計於邊其功烈又赫赫如此<lb/>
使盡用其䇿西北邊故所没地可指期而有也聞其歸<lb/>
皆相勉為詩以推大之而屬余為序<lb/>
按唐食貨志元和中振武軍饑宰相李絳請開營田可<lb/>
省度支漕運及絶和糴欺隠憲宗稱善乃以韓重華為<lb/>
振武京西營田和糴水陸運使嵗收粟二十萬及重華<lb/>
入朝奏請益開田五千頃可以盡給五城㑹李絳已罷<lb/>
<pb n="KR4h0147_WYG_005-29a"/>
後宰相持其議而止此文不言發議自李綘昌黎或亦<lb/>
有深意葢惜其言之不用不得究其施而猶冀其相之<lb/>
一改或終得奏其績也　又按六年冬重華之宫始屯<lb/>
田連二嵗大熟又請置十五屯因髙為堡自振武極於<lb/>
中受降城屯堡相望朝廷從其議秋果倍收則是已更<lb/>
三嵗矣而云八年冬来朝則非篇首六年六字誤即此<lb/>
八年八字誤也食貨志只言元和中而不言幾年歐陽<lb/>
永叔殆亦莫能考歟<lb/>
<pb n="KR4h0147_WYG_005-30a"/>
　　石鼎聨句詩序<lb/>
元和七年十二月四日衡山道士軒轅彌明自衡下来<lb/>
舊與劉師服進士衡湘中相識將過太白知師服在京<lb/>
夜抵其居宿有校書郎侯喜新有能詩聲夜與劉說詩<lb/>
彌明在其側貌極醜白鬚黒靣長頸而髙結喉中又作<lb/>
楚語喜視之若無人彌明忽軒衣張眉指鑪中石鼎謂<lb/>
喜曰子云能詩能與我賦此乎劉往見衡湘間人說云<lb/>
年九十餘矣解捕逐鬼物拘囚蛟螭虎豹不知其實能<lb/>
<pb n="KR4h0147_WYG_005-30b"/>
否也見其老頗貌敬之不知其有文也聞此說大喜即<lb/>
援筆題其首兩句次傳於喜喜踊躍即綴其下云云道<lb/>
士啞然笑曰子詩如是而已乎即袖手竦肩倚北牆坐<lb/>
謂劉曰吾不解世俗書子為我書因髙吟曰龍頭縮菌<lb/>
蠢豕腹漲彭亨初不似經意詩㫖有似譏喜二子相顧<lb/>
慙駭欲以多窮之即又為而傳之喜喜思益苦務欲壓<lb/>
道士每營度欲出口吻聲鳴益悲操筆欲書將下復止<lb/>
竟亦不能竒也畢即傳道士道士髙踞大唱曰劉把筆<lb/>
<pb n="KR4h0147_WYG_005-31a"/>
吾詩云云其不用意而功益竒不可附說語益侵劉侯<lb/>
喜益忌之劉與侯皆巳賦十餘韻彌明應之如響皆頴<lb/>
脫含譏諷夜盡三更二子思竭不能續因起謝曰尊師<lb/>
非世人也某伏矣願為弟子不敢更論詩道士奮曰不<lb/>
然章不可以不成也又謂劉曰把筆来吾與汝就之即<lb/>
又唱出四十字為八句書訖使讀讀畢謂二子曰章不<lb/>
己就乎二子齊應曰就矣道士曰此皆不足與語此寧<lb/>
為文邪吾就子所能而作耳非吾之所學於師而能者<lb/>
<pb n="KR4h0147_WYG_005-31b"/>
也吾所能者子皆不足以聞也獨文乎哉吾語亦不當<lb/>
聞也吾閉口矣二子大懼皆起立牀下拜曰不敢他有<lb/>
問也願聞一言而己先生稱吾不解人間書敢問解何<lb/>
書請聞此而己道士寂然若無聞也累問不應二子不<lb/>
自得即退就座道士倚牆睡鼻息如雷鳴二子怛然失<lb/>
色不敢喘斯須曙鼓動鼕鼕二子亦困遂坐睡及覺日<lb/>
巳上驚顧覔道士不見即問童奴奴曰天且明道士起<lb/>
出門若將便旋然奴怪久不返即出到門覔無有也二<lb/>
<pb n="KR4h0147_WYG_005-32a"/>
子驚惋自責若有失者間遂詣余言余不能識其何道<lb/>
士也嘗聞有隠君子彌明豈其人耶韓愈序<lb/>
史記老子列傳著其鄉里姓氏子孫至備至悉葢漢室<lb/>
重黄老言至武帝時復修亡秦之遺說謂神仙可致不<lb/>
死之藥可得太史公是以著其平生行蹟子孫仕籍以<lb/>
見蓬莱方丈瀛洲間無老子老子特世之隠君子爾以<lb/>
庶幾俗之一悟而荒唐謬悠之說可息也昌黎作軒轅<lb/>
彌明聨句詩序葢亦此意其時必有謂侯劉遇神仙者<lb/>
<pb n="KR4h0147_WYG_005-32b"/>
故其序首即言彌明與劉師服素来往復歴著其狀貌<lb/>
語言而終篇即用太史公之文亦以隠君子稱之葢深<lb/>
曉世人以彌明非神仙而神仙之說誠荒唐也自宋以<lb/>
来謂軒轅為韓彌明為愈乃退之自託以嘲弄侯喜亦<lb/>
失之逺矣<lb/>
　<lb/>
　<lb/>
御選唐宋文醇巻五<lb/>
</p>
<p>
</p>
  </div>
</body>
</text>
</TEI>
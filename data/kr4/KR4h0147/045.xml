<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0147_WYG_045-1a"/>
欽定四庫全書<lb/>
御選唐宋文醇巻四十五目録<lb/>
　　眉山蘇軾文八<lb/>
　　　上書　狀<lb/>
　　上皇帝書<lb/>
　　議學校貢舉狀<lb/>
　　諫買浙燈狀<lb/>
　　上神宗皇帝書<lb/>
<pb n="KR4h0147_WYG_045-2a"/>
欽定四庫全書<lb/>
御選唐宋文醇巻四十五<lb/>
　睂山蘇軾文八<lb/>
　　上皇帝書<lb/>
臣軾謹昧死再拜皇帝陛下臣伏以今月初五日南至<lb/>
文武百僚入賀所以賀一陽來復也謹按易復卦雷在<lb/>
地中復先王以至日閉關商旅不行后不省方説易者<lb/>
曰乾六陽之氣也為十一月為十二月為正月為二月<lb/>
<pb n="KR4h0147_WYG_045-2b"/>
為三月為四月而乾之陽復矣陽極則陰生隂生則夏<lb/>
至矣坤六隂之氣也為五月為六月為七月為八月為<lb/>
九月為十月而坤之隂極矣隂極則陽生陽生則冬至<lb/>
矣自太極分為二儀二儀分為四象四象分為十二月<lb/>
十二月分為三百六十五日五日為一候分為七十二<lb/>
候三候為一氣分為二十四氣上為日月星辰下為山<lb/>
川草木鳥獸蟲魚不出此隂陽之氣升降而已惟人也<lb/>
全天地十干之氣十月而成形故能天能地能人一消<lb/>
<pb n="KR4h0147_WYG_045-3a"/>
一息一呼一吸晝夜與天地相通差舛毫忽則邪沴之<lb/>
氣干之矣故於冬至一陽之生也五隂在上五陽在伏<lb/>
而一陽初生於伏之下其氣至微其兆絪緼可以靜而<lb/>
不動可以嗇養而不可以發宣故乾之初九爻曰潛龍<lb/>
勿用孔子曰陽在下也言陽氣方潛於下未可以用也<lb/>
先王於是日閉關商旅不行后不省方關者門户所由<lb/>
以關闢也商旅者動以利心也后者凡居人上者謂之<lb/>
羣后所以治事者也方者事也門户不開則微陽閉而<lb/>
<pb n="KR4h0147_WYG_045-3b"/>
不出也利心不動則外物感而不應也方事不省則視<lb/>
聽收而不發也先王奉若天道如此之宻用之於國則<lb/>
安靜而不勞用之於身則冲和而不竭昔者伏羲神農<lb/>
黄帝堯舜皆得此道臣敢因至日以獻伏乞聖慈留神<lb/>
省覽實社稷無疆之福<lb/>
上書年月無可考以意逆之當是熈寧三年冬至軾時<lb/>
直史館判官告院新法初行牟利者並進軾因冬至奉<lb/>
賀而上書舉易義以諷諫言利心之不可動宜安靜以<lb/>
<pb n="KR4h0147_WYG_045-4a"/>
養和平之福明年正月諫買浙燈而見納議學校貢舉<lb/>
而召見軾以為上信我矣乃兩上書極論新法並不見<lb/>
用又假進士策問擬為對策語再上安石滋怒出之於<lb/>
外合數篇觀之可見其進諫之次第<lb/>
<pb n="KR4h0147_WYG_045-5a"/>
　　議學校貢舉狀<lb/>
熈寧四年正月日殿中丞直史館判官蘇軾具議狀聞<lb/>
奏者右臣伏以得人之道在於知人知人之法在於責<lb/>
實使君相有知人之才朝廷有責實之政則胥史皂𨽻<lb/>
未嘗無人而况於學校貢舉乎雖因今之法臣以為有<lb/>
餘使君相無知人之才朝廷無責實之政則公卿侍從<lb/>
常患無人况學校貢舉乎雖復古之制臣以為不足矣<lb/>
夫時有可否物有廢興方其所安雖暴君不能廢及其<lb/>
<pb n="KR4h0147_WYG_045-5b"/>
既厭雖聖人不能復故風俗之變法制隨之譬如江河<lb/>
之徙移順其所欲行而治之則易為功强其所不欲而<lb/>
復之則難為力使三代聖人復生於今其選舉養才亦<lb/>
必有道矣何必由學且天下固嘗立學矣慶厯之間以<lb/>
為太平可待至於今日惟有空名僅存今陛下必欲求<lb/>
徳行道藝之士責九年大成之業則將變今之禮易今<lb/>
之俗又當發民力以治宫室斂民財以食游士百里之<lb/>
内置官立師獄訟聽於是軍旅謀於是又當以時簡不<lb/>
<pb n="KR4h0147_WYG_045-6a"/>
率教者屏之逺方終身不齒則無乃徒為紛亂以患苦<lb/>
天下耶若乃無大變改而望有益於時則與慶厯之際<lb/>
何異故臣以為今之學校特可因循舊制使先王之舊<lb/>
物不廢於吾世足矣至於貢舉之法行之百年治亂盛<lb/>
衰初不由此陛下視祖宗之世貢舉之法與今為孰精<lb/>
言語文章與今為孰優所得文武長才與今為孰多天<lb/>
下之事與今為孰辦較此四者而長短之議决矣今議<lb/>
者所欲變改不過數端或曰鄉舉徳行而畧文章或曰<lb/>
<pb n="KR4h0147_WYG_045-6b"/>
專取策論而罷詩賦或啟舉唐室故事兼採譽望而罷<lb/>
彌封或欲罷經生朴學不用貼墨而攷大義此數者皆<lb/>
知其一不知其二者也臣請歴言之夫欲興徳行在於<lb/>
君人者修身以格物審好惡以表俗孟子所謂君仁莫<lb/>
不仁君義莫不義君之所向天下趨焉若欲設科立名<lb/>
以取之則是教天下相率而為偽也上以孝取人則勇<lb/>
者割股怯者廬墓上以廉取人則敝車羸馬惡衣菲食<lb/>
凡可以中上意無所不至矣徳行之弊一至於此且自<lb/>
<pb n="KR4h0147_WYG_045-7a"/>
文章而言之則策論為有用詩賦為無益自政事言之<lb/>
則詩賦策論均為無用矣雖知其無用然自祖宗以來<lb/>
莫之廢者以為設法取士不過如此也豈獨吾祖宗自<lb/>
古堯舜亦然書曰敷秦以言明試以功自古堯舜以來<lb/>
進人何嘗不以言試人何嘗不以功乎議者必欲以策<lb/>
論定賢愚能否臣請有以質之近世士大夫文章華靡<lb/>
者莫如楊億使楊億尚在則忠清鯁亮之士也豈得以<lb/>
華靡少之通經學古者莫如孫復石介使孫復石介尚<lb/>
<pb n="KR4h0147_WYG_045-7b"/>
在則迂闊矯誕之士也又可施之於政事之間乎自唐<lb/>
至今以詩賦為名臣者不可勝數何負於天下而必欲<lb/>
廢之近世士人纂類經史綴緝時務謂之策括待問條<lb/>
目搜抉略盡臨時剽竊竄易首尾以眩有司有司莫能<lb/>
辨也且其為文也無規矩凖繩故學之易成無聲病對<lb/>
偶故考之難精以易學之士付難考之吏其弊有甚於<lb/>
詩賦者矣唐之通牓故是弊法雖有以名取人厭伏衆<lb/>
論之美亦有賄賂公行權要請託之害至使恩去王室<lb/>
<pb n="KR4h0147_WYG_045-8a"/>
權歸私門降及中葉結為朋黨之論通牓取人又豈足<lb/>
尚哉諸科舉取人多出三路能文者既已變而為進士<lb/>
曉義者又皆去以為明經其餘皆朴魯不化者也至於<lb/>
人才則有定分施之有政能否自彰今進士日夜治經<lb/>
傳子史貫穿馳騖可謂博矣至於臨政曷嘗用其一二<lb/>
顧視舊學已為虚器而欲使此等分别注疏粗識大義<lb/>
而望其才能増長亦已踈矣臣故曰此數者皆知其一<lb/>
而不知其二也特願陛下留意其逺者大者必欲登俊<lb/>
<pb n="KR4h0147_WYG_045-8b"/>
良黜庸回總覽衆才經略世務則在陛下與二三大臣<lb/>
下至諸路職司與良二千石耳區區之法何預焉然臣<lb/>
竊有私憂過計者敢不以告昔王衍好老莊天下皆師<lb/>
之風俗凌夷以至南渡王縉好佛捨人事而修異教大<lb/>
厯之政至今為笑故孔子罕言命以為知者少也子貢<lb/>
曰夫子之文章可得而聞也夫子之言性與天道不可<lb/>
得而聞也夫性命之説自子貢不得聞而今之學者恥<lb/>
不言性命此可信也哉今士大夫至以佛老為聖人粥<lb/>
<pb n="KR4h0147_WYG_045-9a"/>
書於市者非莊老之書不售也讀其文浩然無當而不<lb/>
可窮觀其貌超然無著而不可挹豈此真能然哉葢中<lb/>
人之性安於放而樂於誕耳使天下之士能如莊周齊<lb/>
死生一毁譽輕富貴安貧賤則人主之名器爵禄所以<lb/>
礪世磨鈍者廢矣陛下亦安用之而况其實不能而竊<lb/>
取其言以欺世者哉臣願陛下明勅有司試之以法言<lb/>
取之以實學博通經術者雖朴不廢稍涉浮誕者雖工<lb/>
必黜則風俗稍厚學術近正庶幾得忠實之士不至蹈<lb/>
<pb n="KR4h0147_WYG_045-9b"/>
衰季之風則天下幸甚謹録奏聞伏候勅㫖<lb/>
按本傳熈寧四年王安石欲變科舉興學校詔兩制三<lb/>
館議之軾上議神宗悟曰吾固疑此得軾議意釋然矣<lb/>
即日召見問政事得失軾曰陛下求治太急聽言太廣<lb/>
進人太鋭願鎮以安靜待物之來然後應之神宗悚然<lb/>
其後安石卒更定其制迄今六百年無復以詩賦取士<lb/>
矣朱子云詩賦却無害理經義大不便分明是侮聖人<lb/>
之言葢學者説經志在獵取功名而非求通於謨訓以<lb/>
<pb n="KR4h0147_WYG_045-10a"/>
漫讕不可方物之語而托之經義故曰侮聖人之言也<lb/>
宋時其弊已是如此夫欲山陬海澨皆知絃誦六經不<lb/>
以取士其道無由經義未始非善制然人之通經與否<lb/>
觀其詩賦豈不能知果是真金則盤盂釵釧何者非金<lb/>
奚必專求之礦沙礦沙亦有銅鐵不知者獲則取之矣<lb/>
軾議非謂經義不如詩賦葢謂詩賦行之已久不必改<lb/>
用經義以得人之道全不在此耳古之取士自較後世<lb/>
精宻然亦必廣收而器使以漸陶鑄而成其材若謂所<lb/>
<pb n="KR4h0147_WYG_045-10b"/>
取萬不失一則雖堯舜之世亦未必能之敷奏明試撻<lb/>
記侯明書言之矣然共工驩兜之屬又何自來獨非堯<lb/>
舜所取之士耶聖人亦只設為庠序學校以教之而已<lb/>
教之不厭其詳而取之不嫌其廣誠學校明而風俗厚<lb/>
則成人有徳小子有造人才自必輩出不在貢舉之改<lb/>
法也軾議實為至允<lb/>
<pb n="KR4h0147_WYG_045-11a"/>
　　諫買浙燈狀<lb/>
熈寧四年正月某日殿中丞直史館判官告院權開封<lb/>
府推官蘇軾狀奏右臣嚮䝉召對便殿親奉徳音以為<lb/>
凡在館閣皆當為朕深思治亂指陳得失無有所隠者<lb/>
自是以來臣每見同列未嘗不為道陛下此語非獨以<lb/>
稱頌盛徳亦欲朝廷之間如臣等輩皆知陛下不以疎<lb/>
賤間廢其言共獻所聞以輔成太平之功業然竊謂空<lb/>
言率人不如有實而人自勸欲知陛下能受其言之實<lb/>
<pb n="KR4h0147_WYG_045-11b"/>
莫如以臣試之故臣願以身先天下試其小者上以補<lb/>
助聖明之萬一下以為賢者卜其可否雖以此獲罪萬<lb/>
死無悔臣伏見中使傳宣下府市司買浙燈四千餘盞<lb/>
有司具實直以聞陛下又令減價收買見已盡數拘收<lb/>
禁止私買以須上令臣始聞之驚愕不信咨嗟累日何<lb/>
者竊為陛下惜此舉動也臣雖至愚亦知陛下游心經<lb/>
術動法堯舜窮天下之嗜慾不足以易其樂盡天下之<lb/>
玩好不足以解其憂而豈以燈為悦者哉此不過以奉<lb/>
<pb n="KR4h0147_WYG_045-12a"/>
二宫之歡而極天下之養耳然大孝在乎養志百姓不<lb/>
可户曉皆謂陛下以耳目不急之玩而奪其口體必用<lb/>
之資賣燈之民例非豪户舉債出息畜之彌年衣食之<lb/>
計望此旬日陛下為民父母唯可添價貴買豈可減價<lb/>
賤酬此事至小體則甚大凡陛下所以減價者非欲以<lb/>
與此小民爭此毫末豈以其無用而厚費也如知其無<lb/>
用何必更索惡其厚費則如勿買且内庭故事每遇放<lb/>
燈不過令内東門雜物務臨時收買數目既少又無拘<lb/>
<pb n="KR4h0147_WYG_045-12b"/>
收督迫之嚴費用不多民亦無憾故臣願追還前命凡<lb/>
悉如舊京城百姓不慣侵擾恩徳已厚怨讟易生可不<lb/>
慎歟可不畏歟近日小人妄造非語士人有展年科塲<lb/>
之説商賈有京城𣙜酒之議吏憂減俸兵憂減廩雖此<lb/>
數事朝廷所决無而此紛紛亦有以見陛下勤恤之徳<lb/>
未信於下而有司聚斂之意或形於民方當責己自求<lb/>
以消讒慝之口而臺官又勸陛下以嚴刑悍吏捕而戮<lb/>
之虧損聖徳莫大於此而又重以買燈之事使得因縁<lb/>
<pb n="KR4h0147_WYG_045-13a"/>
以為口實臣實惜之方今百冗未除物力凋弊陛下縱<lb/>
出内帑財物不用大司農錢而内帑所儲孰非民力與<lb/>
其平時耗於不急之用曷若留貯以待乏絶之供故臣<lb/>
願陛下將來放燈與凡游觀苑囿宴好賜予之類皆飭<lb/>
有司務從儉約頃者詔㫖裁減皇族恩例此實陛下至<lb/>
明至斷所以深計逺慮割愛為民然竊揆其間不能無<lb/>
少望於陛下惟當痛自刻損以身先之使知人主且猶<lb/>
若此而况於吾徒哉非惟省費亦且弭怨昔唐太宗遣<lb/>
<pb n="KR4h0147_WYG_045-13b"/>
使往涼州諷李大亮獻其名鷹大亮不可太宗深嘉之<lb/>
詔曰有臣若此朕復何憂明皇遣使江南採鵁鶄江州<lb/>
刺史倪若水論之為反其使又令益州織半臂背子琵<lb/>
琶捍撥鏤牙合子等蘇許公不奉詔李徳裕在浙西詔<lb/>
造銀盝子妝具二十事織綾二千匹徳裕上疏極論亦<lb/>
為罷之使陛下内之臺諫有如此數人者則買燈之事<lb/>
必須力言外之有司有如此數人者則買燈之事必不<lb/>
奉詔陛下聰明睿聖追迹堯舜而羣臣不以唐太宗明<lb/>
<pb n="KR4h0147_WYG_045-14a"/>
皇事陛下竊嘗深咎之臣忝備府寮親見其事若又不<lb/>
言臣罪大矣陛下若赦之不誅則臣又有非職之言大<lb/>
於此者忍不為陛下盡之若不赦亦臣之分也謹録奏<lb/>
聞伏候勅下<lb/>
軾既以議學校貢舉事稱㫖遂諫買燈以嘗上意復見<lb/>
納乃言新法不便狀今考此篇可謂剴直無忌横批逆<lb/>
鱗矣而神宗聽之如轉圜及論新法不便指斥安石則<lb/>
御史即摭其推官職事按問既不得纎芥過則使之危<lb/>
<pb n="KR4h0147_WYG_045-14b"/>
不自安求知外郡到官嵗餘李定舒亶輩即希風承㫖<lb/>
誣以謗訕朝廷下獄論死歐陽修謂言人主過失易言<lb/>
權臣過失難豈不信哉<lb/>
<pb n="KR4h0147_WYG_045-15a"/>
　　上神宗皇帝書<lb/>
熈寧四年二月某日殿中丞直史館判官告院權開封<lb/>
府推官蘇軾謹昧萬死再拜上書皇帝陛下臣近者不<lb/>
度愚賤輙上封章言買燈事自知凟犯天威罪在不赦<lb/>
席藁私室以待斧鉞之誅而側聽逾旬威命不至問之<lb/>
府司則買燈之事尋己停罷乃知陛下不惟赦之又能<lb/>
聽之驚喜過望以至感泣何者改過不吝從善如流此<lb/>
堯舜禹湯之所勉强而力行秦漢以來之所絶無而僅<lb/>
<pb n="KR4h0147_WYG_045-15b"/>
有顧此買燈毫髪之失豈能上累日月之明而陛下翻<lb/>
然改命曽不移刻則所謂智出天下而聽於至愚威加<lb/>
四海而屈於匹夫臣今知陛下可與為堯舜可與為湯<lb/>
武可與富民而措刑可與强兵而伏戎虜矣有君如此<lb/>
其忍負之惟當披露腹心捐棄肝腦盡力所至不知其<lb/>
它乃者臣知天下之事有大於買燈者矣而獨區區以<lb/>
此為先者葢未信而諫聖人不與交淺言深君子所戒<lb/>
是以試論其小者而其大者固將有待而後言今陛下<lb/>
<pb n="KR4h0147_WYG_045-16a"/>
果赦而不誅則是既已許之矣許而不言臣則有罪是<lb/>
以願終言之臣之所欲言者三願陛下結人心厚風俗<lb/>
存紀綱而已人莫不有所恃人臣恃陛下之命故能役<lb/>
使小民恃陛下之法故能勝服强暴至於人主所恃者<lb/>
誰與書曰予臨兆民凛乎若朽索之馭六馬言天下莫<lb/>
危於人主也聚則為君民散則為仇讐聚散之間不容<lb/>
毫釐故天下歸往謂之王人各有心謂之獨夫由此觀<lb/>
之人主之所恃者人心而已人心之於人主也如木之<lb/>
<pb n="KR4h0147_WYG_045-16b"/>
有根如燈之有膏如魚之有水如農夫之有田如商賈<lb/>
之有財木無根則槁燈無膏則滅魚無水則死農無田<lb/>
則飢商賈無財則貧人主失人心則亡此理之必然不<lb/>
可逭之災也其為可畏從古以然苟非樂禍好亡狂易<lb/>
喪志則孰敢肆其胸臆輕犯人心昔子產焚載書以弭<lb/>
衆言賂伯石以安巨室以為衆怒難犯專欲難成而孔<lb/>
子亦曰信而後勞其民未信則以為厲已也唯商鞅變<lb/>
法不顧人言雖能驟至富强亦以召怨天下使其民知<lb/>
<pb n="KR4h0147_WYG_045-17a"/>
利而不知義見刑而不見徳雖得天下旋踵而失也至<lb/>
於其身亦卒不免負罪出走而諸侯不納車裂以徇而<lb/>
秦人莫哀君臣之間豈願如此宋襄公雖行仁義失衆<lb/>
而亡田常雖不義得衆而强是以君子未論行事之是<lb/>
非先觀衆心之向背謝安之用諸桓未必是而衆之所<lb/>
樂則國以乂安庾亮之召蘇峻未必非而勢有不可則<lb/>
反為危辱自古及今未有和易同衆而不安剛果自用<lb/>
而不危者也今陛下亦知人心之不悦矣中外之人無<lb/>
<pb n="KR4h0147_WYG_045-17b"/>
賢不肖皆言祖宗以來治財用者不過三司使副判官<lb/>
經今百年未嘗闕事今者無故又創一司號曰制置三<lb/>
司條例使六七少年日夜講求於内使者四十餘輩分<lb/>
行營幹於外造端宏大民實驚疑創法新竒吏皆惶惑<lb/>
賢者則求其説而不可得未免於憂小人則以其意而<lb/>
度朝廷遂以為謗謂陛下以萬乘之主而言利謂執政<lb/>
以天子之宰而治財商賈不行物價騰踊近自淮甸逺<lb/>
及川蜀喧傳萬口論説百端或言京師正店議置監官<lb/>
<pb n="KR4h0147_WYG_045-18a"/>
夔路深山當行酒禁拘收僧尼常住減刻兵吏廩禄如<lb/>
此等類不可勝言而甚者至以為欲復肉刑斯言一出<lb/>
民且狼顧陛下與二三大臣亦聞其語矣然而莫之顧<lb/>
者徒曰我無其事又無其意何恤於人言夫人言雖未<lb/>
必皆然而疑似則有以致謗人必貪財也而後人疑其<lb/>
盜人必好色也而後人疑其淫何者未置此司則無其<lb/>
謗豈去嵗之人皆忠厚而今嵗之人皆虛浮孔子曰工<lb/>
欲善其事必先利其器又曰必也正名乎今陛下操其<lb/>
<pb n="KR4h0147_WYG_045-18b"/>
器而諱其事有其名而辭其意雖家置一喙以自解市<lb/>
列千金以購人人必不信謗亦不止夫制置三司條例<lb/>
司求利之名也六七少年與使者四十餘輩求利之器<lb/>
也驅鷹犬而赴林藪語人曰我非獵也不如放鷹犬而<lb/>
獸自馴操網罟而入江湖語人曰我非漁也不如捐網<lb/>
罟而人自信故臣以為消讒慝以召和氣復人心而安<lb/>
國本則莫若罷制置三司條例司夫陛下之所以創此<lb/>
司者不過以興利除害也使罷之而利不興害不除則<lb/>
<pb n="KR4h0147_WYG_045-19a"/>
勿罷罷之而天下悦人心安興利除害無所不可則何<lb/>
苦而不罷陛下欲去積弊而立法必使宰相熟議而後<lb/>
行事若不由中書則是亂世之法聖君賢相夫豈其然<lb/>
必若立法不免由中書熟議不免使宰相此司之設無<lb/>
乃冗長而無名智者所圖貴於無迹漢之文景紀無可<lb/>
書之事唐之房杜傳無可載之功而天下之言治者與<lb/>
文景言賢者與房杜葢事已立而迹不見功已成而人<lb/>
不知故曰善用兵者無赫赫之功豈惟用兵事莫不然<lb/>
<pb n="KR4h0147_WYG_045-19b"/>
今所圖者萬分未獲其一也而迹之布於天下已若泥<lb/>
中之鬭獸亦可謂拙謀矣陛下誠欲富國擇三司官屬<lb/>
與漕運使副而陛下與二三大臣孜孜講求磨以嵗月<lb/>
則積弊自去而人不知但恐立志不堅中道而廢孟軻<lb/>
有言其進鋭者其退速若有始有卒自可徐徐十年之<lb/>
後何事不立孔子曰欲速則不達見小利則大事不成<lb/>
使孔子而非聖人則此言亦不可用書曰謀及卿士至<lb/>
於庶人翕然大同乃底元吉若違多而從少則靜吉而<lb/>
<pb n="KR4h0147_WYG_045-20a"/>
作凶今上自宰相大臣既以辭免不為則外之議論斷<lb/>
亦可知宰相人臣也且不欲以此自汚而陛下獨安受<lb/>
其名而不辭非臣愚之所識也君臣宵旰幾一年矣而<lb/>
富國之效茫如捕風徒聞内帑出數百萬緡祠部度五<lb/>
千餘人耳以此為術其誰不能且遣使縱横本非令典<lb/>
漢武遣繡衣直指桓帝遣八使皆以守宰狼籍盜賊公<lb/>
行出於無術行此下策宋文帝元嘉之政比於文景當<lb/>
時責成郡縣未嘗遣使至孝武以為郡縣遲緩始命臺<lb/>
<pb n="KR4h0147_WYG_045-20b"/>
使督之以至蕭齊此弊不革故景陵王子良上疏極言<lb/>
其事以為此等朝辭禁門情態即異暮宿村縣威福便<lb/>
行驅迫郵傳折辱守宰公私勞擾民不聊生唐開元中<lb/>
宇文融奏置勸農判官使裴寛等二十九人並攝御史<lb/>
分行天下招攜户口檢責漏田時張説楊瑒皇甫璟楊<lb/>
相如皆以為不便而相繼罷黜雖得户八十餘萬皆州<lb/>
縣希㫖以主為客以少為多及使百官集議都省而公<lb/>
卿以下懼融威勢不敢異辭陛下讀之觀其所行為是<lb/>
<pb n="KR4h0147_WYG_045-21a"/>
為否近者均税寛恤冠葢相望朝廷亦旋覺其非而天<lb/>
下至今以為謗曽未數嵗是非較然臣恐後之視今亦<lb/>
猶今之視昔且其所遣尤不適宜事少而員多人輕而<lb/>
權重夫人輕而權重則人多不服或致侮慢以興爭事<lb/>
少而員多則無以為功必須生事以塞責陛下雖嚴賜<lb/>
約束不許邀功然人臣事君之常情不從其令而從其<lb/>
意今朝廷之意好動而惡靜好同而惡異指趣所在誰<lb/>
敢不從臣恐陛下赤子自此無寧嵗矣至於所行之事<lb/>
<pb n="KR4h0147_WYG_045-21b"/>
行路皆知其難何者汴水濁流自生民以來不以種稻<lb/>
秦人之歌曰涇水一石其泥數斗且溉且糞長我禾黍<lb/>
何嘗言長我粳稻耶今欲陂而清之萬頃之稻必用千<lb/>
頃之陂一嵗一淤三嵗而滿矣陛下遂信其説即使相<lb/>
視地形萬一官吏茍且順從真謂陛下有意興作上縻<lb/>
帑廩下奪農時隄防一開水失故道雖食議者之肉何<lb/>
補於民天下久平民物滋息四方遺利葢略盡矣今欲<lb/>
鑿空訪尋水利所謂即鹿無虞豈惟徒勞必大煩擾凡<lb/>
<pb n="KR4h0147_WYG_045-22a"/>
有擘畫不問何人小則隨事酬勞大則量才録用若官<lb/>
私格沮並行黜降不以赦原若才力不辦興修便許申<lb/>
奏替換賞可謂重罰可謂輕然並終不言諸色人妄有<lb/>
申陳或官私悞興功役當得何罪如此則妄庸輕剽浮<lb/>
浪姦人自此爭言水利矣成功則有賞敗事則無誅官<lb/>
司雖知其疎豈可便行抑退所在追集老少相視可否<lb/>
吏卒所過雞犬一空若非灼然難行必須且為興役何<lb/>
則格沮之罪重而悞興之過輕人多愛身勢必如此且<lb/>
<pb n="KR4h0147_WYG_045-22b"/>
古陂廢堰多為側近冒耕嵗月既深已同永業茍欲興<lb/>
復必盡追收人心或搖甚非善政又有好訟之黨多怨<lb/>
之人妄言某處可作陂渠規壊所怨田産或指人舊業<lb/>
以為官陂冒田之訟必倍今日臣不知朝廷本無一事<lb/>
何苦而行此哉自古役人必用鄉户猶食之必用五穀<lb/>
衣之必用絲麻濟川之必用舟楫行地之必用牛馬雖<lb/>
其間或有以他物充代然終非天下所可常行今者徙<lb/>
聞江浙之間數郡雇役而欲措之天下是猶見燕晉之<lb/>
<pb n="KR4h0147_WYG_045-23a"/>
棗栗岷蜀之蹲鴟而欲以廢五穀豈不難哉又欲官賣<lb/>
所在坊場以充衙前雇直雖有長役更無酬勞長役所<lb/>
得既微自此必漸衰散則州郡事體憔悴可知士大夫<lb/>
捐親戚棄墳墓以從宦於四方者用力之餘亦欲取樂<lb/>
此人之至情也若凋弊太甚厨傳蕭然則似危邦之陋<lb/>
風恐非太平之盛觀陛下誠慮及此必不肻為且今法<lb/>
令莫嚴於御軍軍法莫嚴於逃竄禁軍三犯廂軍五犯<lb/>
大率處死然逃軍常半天下不知雇人為役與廂軍何<lb/>
<pb n="KR4h0147_WYG_045-23b"/>
異若有逃者何以罪之其勢必輕於逃軍則其逃必甚<lb/>
於今日為其官長不亦難乎近者雖使鄉户頗得雇人<lb/>
然至於所雇逃亡鄉户猶任其責今遂欲於兩税之外<lb/>
别立一科謂之庸錢以備官雇則雇人之責官所自任<lb/>
矣自唐楊炎廢租庸調以為兩税取大厯十四年應予<lb/>
賦斂之數以定兩税之額則是租調與庸兩税既兼之<lb/>
矣今兩税如故奈何復欲取庸聖人立法必慮後世豈<lb/>
可於兩税之外别出科名哉萬一後世不幸有多欲之<lb/>
<pb n="KR4h0147_WYG_045-24a"/>
君輔之以聚斂之臣庸錢不除差役仍舊使天下怨毒<lb/>
推所從來則必有任其咎者矣又欲使坊郭等第之民<lb/>
與鄉户均役品官形勢之家與齊民並事其説曰周禮<lb/>
田不耕者出屋粟宅不毛者有里布而漢世宰相之子<lb/>
不免戍邊此其所以藉口也古者官養民今者民養官<lb/>
給之以田而不耕勸之以農而不力於是有里布屋粟<lb/>
夫家之征而民無所為生去為商賈事勢當耳何名役<lb/>
之且一嵗之戍不過三日三日之雇其直三百今世三<lb/>
<pb n="KR4h0147_WYG_045-24b"/>
大户之役自公卿以降毋得免者其費豈特三百而已<lb/>
大抵事若可行不必皆有故事若民所不悦俗所不安<lb/>
縱有經典明文無補於怨若行此二者必怨無疑女户<lb/>
單丁葢天民之窮者也古之王者首務恤此而今陛下<lb/>
首欲役之此等茍非户將絶而未亡則是家有丁而尚<lb/>
幼若假之數嵗則必成丁而就役老死而沒官富有四<lb/>
海忍不加恤孟子曰始作俑者其無後乎春秋書作丘<lb/>
甲用田賦皆重其始為民患也青苗放錢自昔有禁今<lb/>
<pb n="KR4h0147_WYG_045-25a"/>
陛下始立成法每嵗常行雖云不許抑配而數世之後<lb/>
暴君汙吏陛下能保之歟異日天下恨之國史記之曰<lb/>
青苗錢自陛下始豈不惜哉且東南買絹本用現錢陜<lb/>
西糧草不許折兑朝廷既有著令職司又每舉行然而<lb/>
買絹未嘗不折鹽糧草未嘗不折鈔乃知青苗不許抑<lb/>
配之説亦是空文只如治平之初揀刺義勇當時詔㫖<lb/>
慰諭明言永不戍邊著在簡書有如盟約於今幾日議<lb/>
論已搖或以代還東軍或欲抵換弓手約束難恃豈不<lb/>
<pb n="KR4h0147_WYG_045-25b"/>
明哉縱使此令决行果不抑配計其間願請之户必皆<lb/>
孤貧不濟之人家若自有贏餘何至與官交易此等鞭<lb/>
撻已急則繼之逃亡逃亡之餘則均之鄰保勢有必至<lb/>
理有固然且夫常平之為法也可謂至矣所守者約而<lb/>
所及者廣借使萬家之邑止有千斛而穀貴之際千斛<lb/>
在市物價自平一市之價既平一邦之民自足無操瓢<lb/>
乞匄之弊無里正催驅之勞今若變為青苗家貸一斛<lb/>
則千户之外孰救其饑且常平官錢常患其少若盡數<lb/>
<pb n="KR4h0147_WYG_045-26a"/>
收糴則無借貸若留充借貸則所糴幾何乃知常平青<lb/>
苗其勢不能兩立壊彼成法所喪愈多虧官害民雖悔<lb/>
何逮臣竊計陛下欲考其實必然問人人知陛下方欲<lb/>
力行必謂此法有利無害以臣愚見恐未可憑何以明<lb/>
之臣頃在陜西見刺義勇提舉諸縣臣常親行愁怨之<lb/>
民哭聲振野當時奉使還者皆言民盡樂為希合取容<lb/>
自古如此不然則山東之盜二世何縁不覺南詔之敗<lb/>
明皇何縁不知今雖未至於此亦望陛下審聽而已昔<lb/>
<pb n="KR4h0147_WYG_045-26b"/>
漢武之世財力匱竭用賈人桑𢎞羊之説買賤賣貴謂<lb/>
之均輸於時商賈不行盜賊滋熾幾至於亂孝昭既立<lb/>
學者爭排其説霍光順民所欲從而予之天下歸心遂<lb/>
以無事不意今者此論復興立法之初其説尚淺徒言<lb/>
徙貴就賤用近易逺然而廣置官屬多出緡錢豪商大<lb/>
賈皆疑而不敢動以為雖不明言販賣然既以許之變<lb/>
易變易既行而不與商賈爭利未之聞也夫商賈之事<lb/>
曲折難行其買也先期而與錢其賣也後期而取直多<lb/>
<pb n="KR4h0147_WYG_045-27a"/>
方相濟委曲相通倍稱之息由此而得今官買是物必<lb/>
先設官置吏簿書廩禄為費已厚非良不售非賄不行<lb/>
是以官買之價比民必貴及其賣也弊復如前商賈之<lb/>
利何縁而得朝廷不知慮此乃捐五百萬緡以予之此<lb/>
錢一出恐不可復縱使其間薄有所獲而征商之額所<lb/>
損必多今有人為其主牧牛羊不告其主而以一牛易<lb/>
五羊一牛之失則隠而不言五羊之獲則指為勞績陛<lb/>
下以為壊常平而言青苗之功虧商税而取均輸之利<lb/>
<pb n="KR4h0147_WYG_045-27b"/>
何以異此陛下天機洞照聖略如神此事至明豈有不<lb/>
曉必謂已行之事不欲中變恐天下以為執徳不一用<lb/>
人不終是以遲留嵗月庶幾萬一臣竊以為過矣古之<lb/>
英主無出漢髙酈生謀撓楚權欲復六國髙祖曰善趣<lb/>
刻印及聞留侯之言吐哺而罵曰趣銷印稱善未幾繼<lb/>
之以罵刻印銷印有同兒戲何嘗累髙祖之知人適足<lb/>
明聖人之無我陛下以為可而行之知其不可而罷之<lb/>
至聖至明無以加此議者必謂民可與樂成難與慮始<lb/>
<pb n="KR4h0147_WYG_045-28a"/>
故陛下堅執不顧期於必行此乃戰國貪功之人行險<lb/>
僥倖之説陛下若信而用之則是狥髙論而逆至情持<lb/>
空名而邀實禍未及樂成而怨已起矣臣之所願結人<lb/>
心者此之謂也士之進言者為不少矣亦嘗有以國家<lb/>
之所以存亡厯數之所以長短告陛下者乎國家之所<lb/>
以存亡者在道徳之淺深不在乎强與弱厯數之所以<lb/>
長短者在風俗之厚薄不在乎富與貧道徳誠深風俗<lb/>
誠厚雖貧且弱不害於存而長道徳誠淺風俗誠薄雖<lb/>
<pb n="KR4h0147_WYG_045-28b"/>
强且富不救於短而亡人主知此則知所輕重矣是以<lb/>
古之賢君不以弱而亡道徳不以貧而傷風俗而智者<lb/>
觀人之國亦以此而察之齊至强也周公知其後有篡<lb/>
弑之臣衛至弱也季札知其後亡吳破楚入郢而陳大<lb/>
夫逢滑知楚之必復晉武既平吳何曽知其將亂隋文<lb/>
既平陳房喬知其不乆元帝斬郅支朝呼韓功多於武<lb/>
宣矣偷安而王氏之釁生宣宗收燕趙復河湟力强於<lb/>
憲武矣消兵而龎勛之亂起故臣願陛下務崇道徳而<lb/>
<pb n="KR4h0147_WYG_045-29a"/>
厚風俗不願陛下急於有功而貪富强使陛下富如隋<lb/>
强如秦西取靈武北取燕薊謂之有功可也而國之長<lb/>
短則不在此夫國之長短如人之壽夭人之壽夭在元<lb/>
氣國之長短在風俗世有尫羸而壽考亦有盛壯而暴<lb/>
亡若元氣猶存則尫羸而無害及其已耗則盛壯而愈<lb/>
危是以善養生者慎起居節飲食道引關節吐故納新<lb/>
不得已而用藥則擇其品之上性之良可以久服而無<lb/>
害則五臟和平而壽命長不善養生者薄節慎之功遲<lb/>
<pb n="KR4h0147_WYG_045-29b"/>
吐納之效厭上藥而用下品伐真氣而助强陽根本以<lb/>
空僵仆無日天下之勢與此無殊故臣願陛下愛惜風<lb/>
俗如䕶元氣古之聖人非不知深刻之法可以齊衆勇<lb/>
悍之夫可以集事忠厚近於迂闊老成初若遲鈍然終<lb/>
不肯以彼易此者知其所得小而所喪大也曹參賢相<lb/>
也曰慎無擾獄市黄霸循吏也曰治道去泰甚或譏謝<lb/>
安以清談廢事安笑曰秦用法吏二世而亡劉晏為度<lb/>
支專用果鋭少年務在急速集事好利之黨相師成風<lb/>
<pb n="KR4h0147_WYG_045-30a"/>
徳宗初即位擢崔祐甫為相祐甫以道徳寛大推廣上<lb/>
意故建中之政其聲翕然天下想望庶幾貞觀及盧杞<lb/>
為相諷上以刑名整齊天下馴致澆薄以及播遷我仁<lb/>
祖之馭天下也持法至寛用人有叙專務掩覆過失未<lb/>
嘗輕改舊章然考其成功則曰未至以言乎用兵則十<lb/>
出而九敗以言乎府庫則僅足而無餘徒以徳澤在人<lb/>
風俗知義是以升遐之日天下如喪考妣社稷長逺終<lb/>
必賴之則仁祖可謂知本矣今議者不察徒見其末年<lb/>
<pb n="KR4h0147_WYG_045-30b"/>
吏多因循事不振舉乃欲矯之以苛察齊之以智能招<lb/>
來新進勇鋭之人以圖一切速成之效未享其利澆風<lb/>
已成且天時不齊人誰無過國君含垢至察無徒若陛<lb/>
下多方包容則人材取次可用必欲廣置耳目務求瑕<lb/>
疵則人不自安各圖茍免恐非朝廷之福亦豈陛下所<lb/>
願哉漢文欲拜虎圏嗇夫釋之以為利口傷俗今若以<lb/>
口舌捷給而取士以應對遲鈍而退人以虚誕無實為<lb/>
能文以矯激不仕為有徳則先王之澤遂將散微自古<lb/>
<pb n="KR4h0147_WYG_045-31a"/>
用人必須歴試雖有卓異之器必有已試之功一則使<lb/>
其更變而知難事不輕作一則待其功髙而望重人自<lb/>
無辭昔先主以黄忠為後將軍而諸葛亮憂其不可以<lb/>
為忠之名望素非關張之倫若班爵遽同則必不悦其<lb/>
後關羽果以為言以黄忠豪勇之資以先主君臣之契<lb/>
尚須慮此况其他乎世嘗謂漢文不用賈生以為深恨<lb/>
臣嘗推究其㫖竊謂不然賈生固天下之竒才所言亦<lb/>
一時之良策然請為屬國欲以係單于則是處士之大<lb/>
<pb n="KR4h0147_WYG_045-31b"/>
言少年之鋭氣昔髙祖以三十萬衆困於平城當時將<lb/>
相羣臣豈無賈生之比三表五餌人知其疎而欲以困<lb/>
中行説尤不可信矣兵凶器也而易言之正如趙括之<lb/>
輕秦李斯之易楚若文帝亟用其説則天下殆將不安<lb/>
使賈生嘗歴艱難亦必自悔其説用之晚嵗其術必精<lb/>
不幸喪亡非意所及不然文帝豈棄才之主絳灌豈蔽<lb/>
賢之士至於晁錯尤號刻薄文帝之世止於太子家令<lb/>
而景帝既立以為御史大夫申屠賢相發憤而死紛更<lb/>
<pb n="KR4h0147_WYG_045-32a"/>
政令天下騷然及至七國發難而錯之術亦窮矣文景<lb/>
優劣於斯可見大抵名器爵禄人所奔趨必使積勞而<lb/>
後遷以明持久而難得則人各安其分不敢躁求今若<lb/>
多開驟進之門使有意外之得公卿侍從跬步可圖其<lb/>
得者既不肯以僥倖自名則其不得者必皆以沉淪為<lb/>
歎使天下常調舉生妄心恥不若人何所不至欲望風<lb/>
俗之厚豈可得哉選人之改京官常須十年以上薦更<lb/>
險阻計析毫釐其間一事聲牙常至終身淪棄今乃以<lb/>
<pb n="KR4h0147_WYG_045-32b"/>
一人之薦舉而與之猶恐未稱章服隨至使積勞久次<lb/>
而得者何以厭服哉夫常調之人非守則令員多闕少<lb/>
久己患之不可復開多門以待巧者若巧者侵奪已甚<lb/>
則拙者迫怵無聊利害相形不得不察故近嵗樸拙之<lb/>
人愈少巧進之士益多惟陛下重之惜之哀之救之如<lb/>
近日三司獻言使天下郡選一人催驅三司文字許之<lb/>
先次指射以酧其勞則數年之後審官吏部又有三百<lb/>
餘人得先占闕常調待次不其愈難此外勾當發運均<lb/>
<pb n="KR4h0147_WYG_045-33a"/>
輸按行農田水利已振監司之體各懐進用之心轉對<lb/>
者望以稱㫖而驟遷奏課者求為優等而速化相勝以<lb/>
力相髙以言而名實亂矣惟陛下以簡易為法以清淨<lb/>
為心使姦無所縁而民徳歸厚臣之所願厚風俗者此<lb/>
之謂也古者建國使内外相制輕重相權如周如唐則<lb/>
外重而内輕如秦如魏則外輕而内重内重之弊必有<lb/>
姦臣指鹿之患外重之弊必有大國問鼎之憂聖人方<lb/>
盛而慮衰常先立法以救弊我國家租賦籍於計省重<lb/>
<pb n="KR4h0147_WYG_045-33b"/>
兵聚於京師以古揆今則似内重恭惟祖宗所以深計<lb/>
而預慮固非小臣所能臆度而周知然觀其委任臺諫<lb/>
之一端則是聖人過防之至計歴觀秦漢以及五代諫<lb/>
爭而死葢數百人而自建隆以來未嘗罪一言者縱有<lb/>
薄責旋即超升許以風聞而無官長風采所繫不問尊<lb/>
卑言及乘輿則天子改容事關廊廟則宰相待罪故仁<lb/>
宗之世議者譏宰相但奉行臺諫風㫖而已聖人深意<lb/>
流俗豈知臺諫固未必皆賢所言亦未必皆是然須養<lb/>
<pb n="KR4h0147_WYG_045-34a"/>
其鋭氣而借之重權者豈徒然哉將以折姦臣之萌而<lb/>
救内重之弊也夫姦臣之始以臺諫折之而有餘及其<lb/>
既成以干戈取之而不足今法令嚴宻朝廷清明所謂<lb/>
姦臣萬無此理然而養猫以去䑕不可以無䑕而養不<lb/>
捕之猫畜狗以防姦不可以無姦而畜不吠之狗陛下<lb/>
得不上念祖宗設此官之意下為子孫立萬一之防朝<lb/>
廷紀綱孰大於此臣自幼小所記及聞長老之談皆謂<lb/>
臺諫所言常隨天下公議公議所與臺諫亦與之公議<lb/>
<pb n="KR4h0147_WYG_045-34b"/>
所擊臺諫亦擊之及至英廟之初始建稱親之議本非<lb/>
人主大過亦無禮典明文徒以衆心未安公議不允當<lb/>
時諫議以死爭之今者物論沸騰怨讟交至公議所在<lb/>
亦可知矣而相顧不發中外失望夫彈劾積威之後雖<lb/>
庸人亦可奮揚風采消委之餘雖豪傑有所不能振起<lb/>
臣恐自兹以往習慣成風盡為執政私人以致人主孤<lb/>
立紀綱一廢何事不生孔子曰鄙夫可與事君也歟其<lb/>
未得之也患不得之既得之患失之茍患失之無所不<lb/>
<pb n="KR4h0147_WYG_045-35a"/>
至矣臣始讀此書疑其太過以為鄙夫之患失不過備<lb/>
位而茍容及觀李斯憂䝉恬之奪其權則立二世以亡<lb/>
秦盧杞憂懐光之數其惡則誤徳宗以再亂其心本生<lb/>
於患失而其禍乃至於喪邦孔子之言良不為過是以<lb/>
知為國者平居必有亡軀犯顏之士則臨難庶幾有徇<lb/>
義守死之臣若平居尚不能一言則臨難何以責其死<lb/>
節人臣茍皆如此天下亦曰殆哉君子和而不同小人<lb/>
同而不和和如和羮同如濟水孫寳有言周公大聖召<lb/>
<pb n="KR4h0147_WYG_045-35b"/>
公大賢猶不相悦著於經典晉之王導可謂元臣每與<lb/>
客言舉坐稱善而王述不悦以為人非堯舜安得每事<lb/>
盡善導亦斂袵謝之若使言無不同意無不合更唱迭<lb/>
和何者非賢萬一有小人居其間則人主何縁知覺臣<lb/>
之所願存紀綱者此之謂也臣非敢歴詆新政茍為異<lb/>
論如近日裁減皇族恩例刊定任子條式修完器械閲<lb/>
習鼓旗皆陛下神算之至明乾剛之必斷物譏既允臣<lb/>
敢有詞至於所獻之三言則非臣之私見中外所病其<lb/>
<pb n="KR4h0147_WYG_045-36a"/>
誰不知昔禹戒舜曰無若丹朱傲惟慢遊是好舜豈有<lb/>
是哉周公戒成王曰毋若商王受之迷亂酗於酒徳成<lb/>
王豈有是哉周昌以漢髙為桀紂劉毅以晉武為桓靈<lb/>
當時人君曽莫之罪書之史冊以為美談使臣所獻三<lb/>
言皆朝廷未嘗有此則天下之幸臣與有焉若有萬一<lb/>
似之則陛下安可不察然而臣之為計可謂愚矣以螻<lb/>
蟻之命試雷霆之威積其狂愚豈可數赦大則身首異<lb/>
處破壊家門小則削籍投荒流離道路雖然陛下必不<lb/>
<pb n="KR4h0147_WYG_045-36b"/>
為此何也臣天賦至愚篤於自信向者與議學校貢舉<lb/>
首違大臣本意已期竄逐敢意自全而陛下獨然其言<lb/>
曲賜召對從容久之至謂臣曰方今政令得失安在雖<lb/>
朕過失指陳可也臣即對曰陛下生知之性天縱文武<lb/>
不患不明不患不勤不患不斷但患求治太速進人太<lb/>
鋭聽言太廣又俾具述所以然之狀陛下頷之曰卿所<lb/>
獻三言朕當熟思之臣之狂愚非獨今日陛下容之久<lb/>
矣豈其容之於始而不赦之於終恃此而言所以不懼<lb/>
<pb n="KR4h0147_WYG_045-37a"/>
臣之所懼者譏刺既衆怨仇實多必將詆臣以深文中<lb/>
臣以危法使陛下雖欲赦臣而不得豈不殆哉死亡不<lb/>
辭但恐天下以臣為戒無復言者是以思之經月夜以<lb/>
繼晝表成復毁至於再三感陛下聽其一言懐不能已<lb/>
卒進其説惟陛下憐其愚忠而卒赦之不勝俯伏待罪<lb/>
憂恐之至<lb/>
　黄震曰東坡之文如長江大河一瀉千里至其混浩<lb/>
　流轉曲折變化之妙則無復可以名狀葢能文之士<lb/>
<pb n="KR4h0147_WYG_045-37b"/>
　莫之能尚也而尤長於指陳世事述敘民生疾苦方<lb/>
　其年少氣鋭尚欲迅掃宿弊更張百度有賈太傅流<lb/>
　涕太息之風及既懲創王氏一意忠厚思與天下休<lb/>
　息其言切中民隠發越懇到使巖廊崇髙之地如親<lb/>
　見閭閻哀痛之情有不能不惻然感動者真可垂訓<lb/>
　萬世矣<lb/>
　茅坤曰按蘇氏父子兄弟所上皇帝書不同老泉當<lb/>
　仁廟時朝廷方尚安靜鬯徳澤故其書大較勸主上<lb/>
<pb n="KR4h0147_WYG_045-38a"/>
　務攬威權責名實長公次公當神廟時朝廷方變法<lb/>
　令急富彊故其書大較勸主上務省紛更持寛大然<lb/>
　次公之言猶紆徐曲巽而長公之言似覺骨鯁痛切<lb/>
　矣然三人中長公更勝其指陳利害似賈誼明切事<lb/>
　情如陸贄讀古人文章須於此細細權衡方得他下<lb/>
　手處<lb/>
　<lb/>
　<lb/>
<pb n="KR4h0147_WYG_045-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋文醇卷四十五<lb/>
</p>
<p>
</p>
  </div>
</body>
</text>
</TEI>
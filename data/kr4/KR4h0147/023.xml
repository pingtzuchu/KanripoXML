<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0147_WYG_023-1a"/>
欽定四庫全書<lb/>
御選唐宋文醇巻二十三目錄<lb/>
　　廬陵歐陽修文二<lb/>
　　　書<lb/>
　　與高司諫書<lb/>
　　與尹師魯第一書<lb/>
　　答陜西安撫使范龍圖辭辟命書<lb/>
　　與石推官第一書<lb/>
<pb n="KR4h0147_WYG_023-1b"/>
　　與石推官第二書<lb/>
　　答宋咸書<lb/>
　　與刁景純學士書<lb/>
　　與樂秀才第一書<lb/>
　　與張秀才第二書<lb/>
<pb n="KR4h0147_WYG_023-2a"/>
欽定四庫全書<lb/>
御選唐宋文醇巻二十三<lb/>
　　廬陵歐陽修文二<lb/>
　　與髙司諫書<lb/>
修頓首再拜白司諫足下某年十七時家隨州見天聖<lb/>
二年進士及第牓始識足下姓名是時予年少未與人<lb/>
接又居逺方但聞今宋舍人兄弟與葉道卿鄭天休數<lb/>
人者以文學大有名號稱得人而足下厠其間獨無卓<lb/>
<pb n="KR4h0147_WYG_023-2b"/>
卓可道説者予固疑足下不知何如人也其後更十一<lb/>
年予再至京師足下已為御史裏行然猶未暇一識足<lb/>
下之面但時時於予友尹師魯問足下之賢否而師魯<lb/>
說足下正直有學問君子人也予猶疑之夫正直者不<lb/>
可屈曲有學問者必能辨是非以不可屈之節有能辨<lb/>
是非之明又為言事之官而俯仰黙黙無異衆人是果<lb/>
賢者耶此不得使予之不疑也自足下為諫官來始得<lb/>
相識侃然正色論前世事歴歴可聴褒貶是非無一謬<lb/>
<pb n="KR4h0147_WYG_023-3a"/>
説噫持此辯以示人孰不愛之雖予亦疑足下真君子<lb/>
也是予自聞足下之名及相識凡十有四年而三疑之<lb/>
今者推其實迹而較之然後決知足下非君子也前日<lb/>
范希文貶官後與足下相見於安道家足下詆誚希文<lb/>
為人予始聞之疑是戲言及見師魯亦説足下深非希<lb/>
文所為然後其疑遂决希文平生剛正好學通古今其<lb/>
立朝有本末天下所共知今又以言事觸宰相得罪足<lb/>
下既不能為辨其非辜又畏有識者之責己遂隨而詆<lb/>
<pb n="KR4h0147_WYG_023-3b"/>
之以為當黜是可怪也夫人之性剛果懦軟稟之於天<lb/>
不可勉强雖聖人亦不以不能責人之必能今足下家<lb/>
有老母身惜官位懼飢寒而顧利禄不敢一忤宰相<lb/>
以近刑禍此庸人之常情不過作一不才諫官爾雖朝<lb/>
廷君子亦將閔足下之不能而不責以必能也今乃不然<lb/>
反昻然自得了無愧畏便毁其賢以為當黜庶乎飾己<lb/>
不言之過夫力所不敢為乃愚者之不逮以智文其過<lb/>
此君子之賊也且希文果不賢耶自三四年來從大理<lb/>
<pb n="KR4h0147_WYG_023-4a"/>
寺丞至前行員外郎作待制日日備顧問今班行中無<lb/>
與比者是天子驟用不賢之人夫使天子待不賢以為<lb/>
賢是聰明有所未盡足下身為司諫乃耳目之官當其<lb/>
驟用時何不一為天子辨其不賢反默默無一語待其<lb/>
自敗然後隨而非之若果賢邪則今日天子與宰相以<lb/>
忤意逐賢人足下不得不言是則足下以希文為賢亦<lb/>
不免責以為不賢亦不免責大抵罪在默默爾昔漢殺<lb/>
蕭望之與王章計其當時之議必不肯明言殺賢者也<lb/>
<pb n="KR4h0147_WYG_023-4b"/>
必以石顯王鳳為忠臣望之與章為不賢而被罪也今<lb/>
足下視石顯王鳳果忠耶望之與章果不賢邪當時亦<lb/>
有諫臣必不肯自言畏禍而不諫亦必曰當誅而不足<lb/>
諫也今足下視之果當誅邪是直可欺當時之人而不<lb/>
可欺後世也今足下又欲欺今人而不懼後世之不可<lb/>
欺邪况今之人未可欺也伏以今皇帝即位以來進用<lb/>
諫臣容納言論如曹修古劉越雖歿猶被褒稱今希文<lb/>
與孔道輔皆自諫諍擢用足下幸生此時遇納諫之聖<lb/>
<pb n="KR4h0147_WYG_023-5a"/>
主如此猶不敢一言何也前日又聞御史臺牓朝堂戒<lb/>
百官不得越職言事是可言者惟諫臣爾若足下又遂<lb/>
不言是天下無得言者也足下在其位而不言便當去<lb/>
之無妨他人之堪其任者也昨日安道貶官師魯待罪<lb/>
足下猶能以面目見士大夫出入朝中稱諫官是足下<lb/>
不復知人間有羞恥事爾所可惜者聖朝有事諫官不<lb/>
言而使他人言之書在史册他日為朝廷羞者足下也<lb/>
春秋之法責賢者備今某區區猶望足下之能一言者<lb/>
<pb n="KR4h0147_WYG_023-5b"/>
不忍便絶足下而不以賢者責也若猶以為希文不賢<lb/>
而當逐則予今所言如此乃是朋邪之人爾願足下直<lb/>
攜此書於朝使正予罪而誅之使天下皆釋然知希文<lb/>
之當逐亦諫臣之一效也前日足下在安道家召予往<lb/>
論希文之事時坐有他客不能盡所懷故輒布區區伏<lb/>
惟幸察不宣<lb/>
是嵗修甫三十嵗年少激昻慷慨其事之中節與否雖<lb/>
未知孔顔處此當何如然而凜凜正氣可薄日月也時<lb/>
<pb n="KR4h0147_WYG_023-6a"/>
修筮仕纔五年為京職纔一年餘未熟中朝大官老於<lb/>
事之情態語言大抵如此千古一轍於是少所見多所<lb/>
怪而有是書至今傳高若訥不復知人間羞恥事也人<lb/>
固有幸不幸歟<lb/>
<pb n="KR4h0147_WYG_023-7a"/>
　　與尹師魯第一書<lb/>
某頓首師魯十二兄書記前在京師相别時約使人如<lb/>
河上既受命便遣白頭奴出城而還言不見舟矣其夕<lb/>
又得師魯手簡乃知留船以待怪不如約方悟此奴嬾<lb/>
去而見紿臨行臺吏催苛百端不比催師魯人長者有<lb/>
禮使人惶迫不知所為是以又不留下書在京師但深<lb/>
託君貺因書道修意以西始謀陸赴夷陵以大暑又無<lb/>
馬乃作此行沿汴絶淮泛大江凡五千里用一百一十<lb/>
<pb n="KR4h0147_WYG_023-7b"/>
程纔至荆南在路無附書處不知君貺曾作書道修意<lb/>
否及來此問荆人云去郢止兩程方喜得作書以奉問<lb/>
又見家兄言有人見師魯過襄州計今在郢久矣師魯<lb/>
歡戚不問可知所渴欲問者别後安否及家人處之如<lb/>
何莫苦相尤否六郎舊疾平否修行雖久然江湖皆昔<lb/>
所遊往往有親舊留連又不遇惡風水老母用術者言<lb/>
果以此行為幸又聞夷陵有米麪魚如京洛又有梨栗<lb/>
橘柚大筍茶荈皆可飲食益相喜賀昨日因參轉運作<lb/>
<pb n="KR4h0147_WYG_023-8a"/>
庭趨始覺身是縣令矣其餘皆如昔時師魯簡中言疑<lb/>
修有自疑之意者非他蓋懼責人太深以取直爾今而<lb/>
思之自決不復疑也然師魯又云闇於朋友此似未知<lb/>
修心當與髙書時蓋以知其非君子發於極憤而切責<lb/>
之非以朋友待之也其所為何足驚駭路中來頗有人<lb/>
以罪出不測見弔者此皆不知修心也師魯又云非忘<lb/>
親此又非也得罪雖死不為忘親此事須相見可盡其<lb/>
説也五六十年來天生此輩沈黙畏慎布在世間相師<lb/>
<pb n="KR4h0147_WYG_023-8b"/>
成風忽見吾輩作此事下至竈門老婢亦相驚怪交口<lb/>
議之不知此事古人日日有也但問所言當否而已又<lb/>
有深相歎賞者此亦是不慣見事人也可嗟世人不見<lb/>
如往時事久矣往時砧斧鼎鑊皆是烹斬人之物然士<lb/>
有死不失義則趨而就之與几席枕藉之無異有義君<lb/>
子在傍見有就死知其當然亦不甚歎賞也史册所以<lb/>
書之者蓋特欲警後世愚懦者使知事有當然而不得<lb/>
避爾非以為奇事而詫人也幸今世用刑至仁慈無此<lb/>
<pb n="KR4h0147_WYG_023-9a"/>
物使有而一人就之不知作何等怪駭也然吾輩亦自<lb/>
當絶口不可及前事也居閒僻處日知進道而已此事<lb/>
不須言然師魯以修有自疑之言要知修處之如何故<lb/>
畧道也安道與予在楚州談禍福事甚詳安道亦以為<lb/>
然俟到夷陵寫去然後得知修所以處之之心也又常<lb/>
與安道言每見前世有名人當論事時感激不避誅死<lb/>
真若知義者及到貶所則慼慼怨嗟有不堪之窮愁形<lb/>
於文字其心歡戚無異庸人雖韓文公不免此累用此<lb/>
<pb n="KR4h0147_WYG_023-9b"/>
戒安道慎勿作慼慼之文師魯察修此語則處之之心<lb/>
又可知矣近世人因言事亦有被貶者然或傲逸狂醉<lb/>
自言我為大不為小故師魯相别自言益慎職無飲酒<lb/>
此事修今亦遵此語咽喉自出京愈矣至今不曾飲酒<lb/>
到縣後勤官以懲洛中時嬾慢矣夷陵有一路祗數日<lb/>
可至郢白頭奴足以往來秋寒矣千萬保重<lb/>
此修遺書責諫官髙若訥若訥以書聞遂落館職責授<lb/>
夷陵令尹洙同時貶逐有書問修而修答之也較韓愈<lb/>
<pb n="KR4h0147_WYG_023-10a"/>
潮州謝表栁宗元與蕭俛等書可謂不覺前賢畏後生<lb/>
矣<lb/>
　王聞修曰余讀當時諸公事嘗竊怪之仁宗非昏主<lb/>
　申公非奸相以嫉妬廢后非失德事謫而旋復范公<lb/>
　不可謂不用既用而汲汲言申公之短不可謂不修<lb/>
　怨不可謂不躁進范公再出有論救者有請與同貶<lb/>
　者有遺書高若訥責其不救者不可謂不立黨其不<lb/>
　至受禍者仁宗之明也特幸爾及讀此書想見歐公<lb/>
<pb n="KR4h0147_WYG_023-10b"/>
　心事又云自當絶口不及前事益慎職無飲酒不覺<lb/>
　心服若無此則其去假氣節幾何<lb/>
<pb n="KR4h0147_WYG_023-11a"/>
　　答陜西安撫使范龍圖辭辟命書<lb/>
修頓首再拜啟急步至得七月十九日華州所發書伏<lb/>
審即日尊體動止萬福戎狄侵邊自古常事邊吏無狀<lb/>
至煩大賢伏惟執事忠義之節信於天下天下之士得<lb/>
一識面者退誇於人以為榮耀至於游談布衣之賤往<lb/>
往竊託門下之名矧今以大謀小以順取逆濟以明哲<lb/>
之才有必成功之勢則士之好功名者於此為時孰不<lb/>
願出所長少助萬一得託附以成其名哉况聞狂虜猖<lb/>
<pb n="KR4h0147_WYG_023-11b"/>
獗屢有斥指之詞加之輕侮購募之辱至於執戮將吏<lb/>
殺害邊民凡此數事在於修輩尤為憤恥每一思之中<lb/>
夜三起不幸修無所能徒以少喜文字過為世俗見許<lb/>
此豈足以當大君子之舉哉若夫參決軍謀經畫財利<lb/>
料敵制勝在於幕府茍不乏人則軍書奏記一末事耳<lb/>
有不待修而堪者矣由此始敢以親為辭况今世人所<lb/>
謂四六者非修所好少為進士時不免作之自及第遂<lb/>
棄不復作在西京佐三相幕府於職當作亦不為作此<lb/>
<pb n="KR4h0147_WYG_023-12a"/>
師魯所見今廢已久懼無好辭以辱嘉命此一端也伏<lb/>
見自至關西辟士甚衆古人所與成事者必有國士共<lb/>
之非惟在上者以知人為難士雖貧賤以身許人固亦未<lb/>
易欲其盡死必深相知知之不盡士不為用今奇怪豪<lb/>
儁之士往往䝉見收擇顧用之如何爾然尚慮山林草<lb/>
莽有挺特知義慷慨自重之士未得出於門下也宜少<lb/>
思焉若修者恨無他才以當長者之用非敢效庸人茍<lb/>
且樂安佚也幸察<lb/>
<pb n="KR4h0147_WYG_023-12b"/>
按史修為館閣校勘范仲淹以言事貶在廷多論救司<lb/>
諫高若訥獨以為當黜修貽書責之若訥上其書坐貶<lb/>
夷陵令稍移乾德令武成節度判官范仲淹使陜西辟<lb/>
掌書記修笑而辭曰昔者之舉豈以為利哉同其退不<lb/>
同其進可也此即其辭辟命書修之自潔其身不茍進<lb/>
取如此<lb/>
<pb n="KR4h0147_WYG_023-13a"/>
　　與石推官第一書<lb/>
修頓首再拜白公操足下前嵗於洛陽得在鄆州時所<lb/>
寄書卒然不能即報遂以及今然其勤心未必若書之<lb/>
怠而獨不知公操察不察也修來京師已一嵗也宋州<lb/>
臨汴水公操之譽日與南方之舟至京師修少與時人<lb/>
相接尤寡而譽者無日不聞若幸使盡識舟上人則公<lb/>
操之美可勝道哉凡人之相親者居則握手共席道歡<lb/>
欣既别則問疾病起居以相為憂者常人之情爾若聞<lb/>
<pb n="KR4h0147_WYG_023-13b"/>
如足下之譽者何必問其他乎聞之欣然亦不減握手<lb/>
之樂也夫不以相見為歡樂不以疾苦為憂問是豈無<lb/>
情者乎得非相期者在於道爾其或有過而不至於道<lb/>
者乃可為憂也近於京師頻得足下所為文讀之甚善<lb/>
其好古閔世之意皆公操自得於古人不待修之贊也<lb/>
然有自許太髙詆時太過其論若未深究其源者此事<lb/>
有本末不可卒然語須相見乃能盡然有一事今詳而<lb/>
説此計公操可朝聞而暮改者試先陳之君貺家有足<lb/>
<pb n="KR4h0147_WYG_023-14a"/>
下手作書一通及有二像記石本始見之駭然不可識<lb/>
徐而視定辨其點畫乃可漸通吁何怪之甚也既而持<lb/>
以問人曰是不能乎書者邪曰非不能也書之法當爾<lb/>
邪曰非也古有之乎曰無今有之乎亦曰無也然則何<lb/>
為而若是曰特欲與世異而已修聞君子之於學是而<lb/>
已不聞為異也好學莫如揚雄亦曰如此然古之人或<lb/>
有稱獨行而髙世者考其行亦不過乎君子但與世之<lb/>
庸人不合爾行非異世蓋人不及而反棄之舉世斥以<lb/>
<pb n="KR4h0147_WYG_023-14b"/>
為異者歟及其過聖人猶欲就之於中庸况今書前不<lb/>
師乎古後不足以為來者法雖天下皆好之猶不可為<lb/>
况天下皆非之乃獨為之何也是果好異以取髙歟然<lb/>
嚮謂公操能使人譽者豈其履中道秉常德而然歟抑<lb/>
亦昻然自異以驚世人而得之歟古之教童子者立必<lb/>
正聽不傾常視之毋誑勤謹乎其始惟恐其見異而惑<lb/>
也今足下端然居乎學舍以教人為師而反率然以自<lb/>
異顧學者何所法哉不幸學者皆從而效之足下又果<lb/>
<pb n="KR4h0147_WYG_023-15a"/>
為獨異乎今不急止則懼他日有責後生之好怪者推<lb/>
其事罪以奉歸此修所以為憂而敢告也惟幸察之不<lb/>
宣<lb/>
按公操即石守道為國子直講為文指切當時無所諱<lb/>
忌杜衍韓琦薦擢太子中允直集賢院會呂夷簡罷相<lb/>
夏竦奪樞宻使章得象晏殊賈昌朝范仲淹富弼及琦<lb/>
同時執政歐陽修余靖王素蔡襄並為諫官介喜曰此<lb/>
盛事也歌頌吾職其可已乎作慶厯聖德詩有曰衆賢<lb/>
<pb n="KR4h0147_WYG_023-15b"/>
之進如茅斯㧞大姦之去如距斯脱其言大姦蓋指竦<lb/>
也竦銜介甚并欲陷富弼令婢學介書偽作介為弼撰<lb/>
廢立詔草會介死竦言介詐死北走契丹請發棺以騐<lb/>
賴杜衍得免斵棺介蓋狂士修借八法一端極盡忠告<lb/>
之誼以消其好異自喜之心可謂良友矣竦令婢子學<lb/>
得介書豈非以介書絶怪異轉易以仿彿其迹耶可為<lb/>
好異之戒矣<lb/>
<pb n="KR4h0147_WYG_023-16a"/>
　　與石推官第二書<lb/>
前同年徐君行因得寓書論足下書之怪時僕有妹居<lb/>
襄城喪其夫匍匐將往視之故不能盡其所以云者而<lb/>
畧陳焉足下雖不以僕為狂愚而絶之復之以書然果<lb/>
未能喻僕之意非足下之不喻由僕聽之不審而論之<lb/>
之畧之過也僕見足下書久矣不即有云而今乃云者<lb/>
何邪始見之疑乎不能書又疑乎忽而不學夫書一藝<lb/>
爾人或不能與忽不學時不必論是以默默然及來京<lb/>
<pb n="KR4h0147_WYG_023-16b"/>
師見二像石本及聞説者云足下不欲同俗而力為之<lb/>
如前所陳者是誠可諍矣然後一進其説及得足下書<lb/>
自謂不能與前所聞者異然後知所聴之不審也然足<lb/>
下於僕之言亦似未審者足下謂世之善書者能鍾王<lb/>
虞栁不過一藝已之所學乃堯舜周孔之道不必善書<lb/>
又云因僕之言欲勉學之此皆非也夫所謂鍾王虞栁<lb/>
之書者非獨足下薄之僕固亦薄之矣世之有好學其<lb/>
書而恱之者與嗜飲茗閱畫圖無異但其性之一僻耳<lb/>
<pb n="KR4h0147_WYG_023-17a"/>
豈君子之所務乎然至於書則不可無法古之始有文<lb/>
字也務乎記事而因物取類為其象故周禮六藝有六<lb/>
書之學其點畫曲直皆有其説揚子曰斷木為棋梡革<lb/>
為鞠亦皆有法焉而况書乎今雖𨽻字已變於古而變<lb/>
古為𨽻者非聖人不足師法然其㸃畫曲直猶有凖則<lb/>
如毋母彳亻之相近易之則亂而不可讀矣今足下以<lb/>
其直者為斜以其方者為圓而曰我第行堯舜周孔之<lb/>
道此甚不可也譬如設饌於案加帽於首正襟而坐然<lb/>
<pb n="KR4h0147_WYG_023-17b"/>
後食者此世人常爾若其納足於帽反衣而衣坐乎案<lb/>
上以飯實酒巵而食曰我行堯舜周孔之道者以此之<lb/>
於世可乎不可也則書雖末事而當從常法不可以為<lb/>
怪亦猶是矣然足下了不省僕之意凡僕之所陳者非<lb/>
論書之善否但患乎近怪自異以惑後生也若果不能<lb/>
又何必學僕豈區區勸足下以學書者乎足下又云我<lb/>
實有獨異於世者以疾釋老斥文章之雕刻者此又大<lb/>
不可也夫釋老惑者之所為雕刻文章薄者之所為足<lb/>
<pb n="KR4h0147_WYG_023-18a"/>
下安知世無明誠質厚君子之不為乎足下自以為異<lb/>
是待天下無君子之與已同也仲尼曰後生可畏安知<lb/>
來者之不如今也是則仲尼一言不敢遺天下之後生<lb/>
足下一言待天下以無君子此故所謂大不可也夫士<lb/>
之不為釋老與不雕刻文章者譬如為吏而不受貨財<lb/>
蓋道當爾不足恃以為賢也屬久苦小疾無意思不宣<lb/>
　朱弁曰今石守道徂徠集中猶見其答書大畧讕詞<lb/>
　自解文忠答書誠中其病守道字畫世不復見既嘗<lb/>
<pb n="KR4h0147_WYG_023-18b"/>
　被之金石必非率爾而為者即其答書觀之其强項<lb/>
　不服義設為高論以文過拒人之態猶可想見稱推<lb/>
　官者蓋在南京時計其齒甚少不知後來少悛否然<lb/>
　公誌其墓與讀徂徠集二詩盛道其所長亦足以見<lb/>
　公與人不求備也<lb/>
<pb n="KR4h0147_WYG_023-19a"/>
　　答宋咸書<lb/>
修頓首白州人至䝉惠書及補注周易甚善世無孔子<lb/>
久矣六經之㫖失其傳其有不可得而正者自非孔子<lb/>
復出無以得其真也傳者之為學博矣而又苦心勞神<lb/>
於殘篇朽簡之中以求千嵗失傳之謬茫乎前望已逺<lb/>
之聖人而不可見杳乎後顧無窮之來者欲為未悟決<lb/>
難解之惑是真所謂勞而少功者哉然而經非一世之<lb/>
書也其傳之謬非一日之失也其所以刋正補緝亦非<lb/>
<pb n="KR4h0147_WYG_023-19b"/>
一人之能也使學者各極其所見而明者擇焉十取其<lb/>
一百取其十雖未能復六經於無失而卓如日月之明<lb/>
然聚衆人之善以補緝之庶幾不至於大謬可以俟聖<lb/>
人之復生也然則學者之於經其可已乎足下於經勤<lb/>
矣凡其所失無所不欲正之其刋正補緝者衆則其所<lb/>
得亦已多矣修學不敏明而又無彊力以自濟恐終不<lb/>
能少出所見以補六經之萬一得足下所為故尤區區<lb/>
而不能忘也<lb/>
<pb n="KR4h0147_WYG_023-20a"/>
六經如日日或午蔽於雲夜入於地而不得謂天壤間<lb/>
有一刻無日也經雖遭焚被禁解謬語訛而不得謂人<lb/>
心中有一時無經也以意逆志是為得之堯舜與人同<lb/>
耳雖聖逺言湮而果有得於同天地合萬物之人心自<lb/>
然有合於數千載以上不傳之遺㫖是故學士大夫果<lb/>
能身體力行講明而切究之有所述説皆足以俟百世<lb/>
以下之聖人而折衷也若夫黨同妬異僻守一家之言<lb/>
自用師心樂著井蛙之見則雖使六經具在而聖人之<lb/>
<pb n="KR4h0147_WYG_023-20b"/>
微言奥義日誦於口而不能入於其心矣况出區區漢<lb/>
儒之補苴罅漏宋儒之張皇幽渺絶非周公孔子之全<lb/>
文而又奚校焉<lb/>
<pb n="KR4h0147_WYG_023-21a"/>
　　與刁景純學士書<lb/>
修頓首啟近自罷乾德遂居南陽始見謝舍人知丈丈<lb/>
内翰凶訃聞問驚怛不能已已丈丈位望並隆然平生<lb/>
亦嘗坎軻數年以來方履亨塗任要劇其去大用尺寸<lb/>
間耳豈富與貴不可力為而天之賦予多少有限邪凡<lb/>
天之賦予人者又量何事而為之節也前既不可詰但<lb/>
痛惜感悼而已某自束髪為學初未有一人知者及首<lb/>
登門便被憐奬開端誘道勤勤不已至其粗若有成而<lb/>
<pb n="KR4h0147_WYG_023-21b"/>
後止雖其後游於諸公而獲齒多士雖有知者皆莫之<lb/>
先也然亦自念不欲効世俗子一遭人之顧已不以至<lb/>
公相期反趨走門下脅肩諂笑甚者獻讒諛而備使令<lb/>
以卑昵自親名曰報德非惟自私直亦待所知以不厚<lb/>
是故懼此惟欲少勵名節庶不冺然無聞用以不負所<lb/>
知爾某之愚誠所守如此然雖胥公亦未必諒某此心<lb/>
也自前嵗得罪夷陵奔走萬里身日益窮迹日益疎不<lb/>
及再聞語言之音而遂為幽明之隔嗟夫世俗之態既<lb/>
<pb n="KR4h0147_WYG_023-22a"/>
不欲為愚誠所守又未克果惟有望門長號臨柩一奠<lb/>
亦又不及此之為恨何可道也徒能惜不永年與未大<lb/>
用遂與道路之人同歎耳知歸葬廣陵遂謀京居議者<lb/>
多云不便而聞理命若斯必有以也若須春水下汴某<lb/>
嵗盡春初當過京師尚可一拜見以盡區區身賤力微<lb/>
於此之時當有可致而無毫髪之助慚愧慚愧不宣<lb/>
修年二十二謁學士胥偃於漢陽偃大竒之留置門下<lb/>
許以女妻之攜以如京師閱二年而登甲科其明年乃<lb/>
<pb n="KR4h0147_WYG_023-22b"/>
親迎逾二年而胥氏卒景祐三年修年三十落職為峽<lb/>
州夷陵縣令明年移乾德縣令逾一年為寳元二年復<lb/>
舊官權成德軍節度判官㕔公事乃自乾德奉母待次<lb/>
於南陽而聞胥偃之卒作此書與所知刁景純也<lb/>
<pb n="KR4h0147_WYG_023-23a"/>
　　與樂秀才第一書<lb/>
某白秀才樂君足下昨者舟行往來皆辱見過又䝉以<lb/>
所業一册先之啓事宛然如後進之見先達之儀某年<lb/>
始三十矣其不從鄉進士之後者於今纔七年而官僅<lb/>
得一縣令又為有罪之人其德爵齒三者皆不足以稱<lb/>
足下之所待此其所以為慙自冬涉春隂洩不止夷陵<lb/>
水土之氣比頻作疾又苦多事是以闕然聞古人之於<lb/>
學也講之深而信之篤其充於中者足而後發乎外者<lb/>
<pb n="KR4h0147_WYG_023-23b"/>
大以光譬夫金玉之有英華非由磨飾染濯之所為而<lb/>
由其質性堅實而光輝之發自然也易之大畜曰剛健<lb/>
篤實輝光日新謂夫畜於其内者實而後發為光輝者<lb/>
日益新而不竭也故其文曰君子多識前言往行以畜<lb/>
其德此之謂也古人之學者非一家其為道雖同言語<lb/>
文章未嘗相似孔子之繫易周公之作書奚斯之作頌<lb/>
其辭皆不同而各自以為經子游子夏子張與顔囘同<lb/>
一師其為人皆不同各由其性而就於道耳今之學者<lb/>
<pb n="KR4h0147_WYG_023-24a"/>
或不然不務深講而篤信之徒巧其詞以為華張其言<lb/>
以為大夫强為則用力艱用力艱則有限有限則易竭<lb/>
又其為辭不規模於前人則必屈曲變態以隨時俗之<lb/>
所好鮮克自立此其充於中者不足而莫自知其所守<lb/>
也竊讀足下之所為髙健志甚壯而力有餘譬夫良駿<lb/>
之馬有其質矣使駕大輅而王良馭之節以和鑾而行<lb/>
大道不難也夫欲充其中由講之深至其深然後知自<lb/>
守能如是矣言出其口而皆文修見惡於時棄身此邑<lb/>
<pb n="KR4h0147_WYG_023-24b"/>
不敢自齒於人人所共棄而足下過禮之以賢明方正<lb/>
見待雖不敢當是以盡所懷為報以塞其慙某頓首<lb/>
天在山中大畜孔穎達正義謂實無此象假設此義然<lb/>
孔子曰象也者像也空言無實之名何象之有夫仰而<lb/>
觀天蒼蒼焉而已矣御飛龍而至蒼蒼之所其上之蒼<lb/>
蒼仍若是也則蒼蒼者不可以語天之實也惟風雨雲<lb/>
雷之屬為天所降者從以究其所降之方則曰天在焉<lb/>
可也而山之為物能出雲為風雨則天之在山中必矣<lb/>
<pb n="KR4h0147_WYG_023-25a"/>
豈曰實無此象哉莫大於天而山能畜之上下千萬年<lb/>
縱横數萬里而心能識之昔人有問芥子納須彌之義<lb/>
或答以心如椰子大能讀萬巻書者是即天在山中之<lb/>
象也文王曰不家食吉蓋君子之於仕也行其義也欲<lb/>
行義必先集義萬事萬物莫不有義誠備集之而後能<lb/>
行義能行義則可與治天下國家矣故不家食吉使於<lb/>
此未大畜焉而食君之祿是詩人所刺碩鼠之食苗也<lb/>
行固如是言胡不然行以治一時言以教萬世一也孔<lb/>
<pb n="KR4h0147_WYG_023-25b"/>
子曰君子以多識前言往行以畜其德畜其德則或出<lb/>
或處或默或語無所不可於此未大畜焉而彊為文辭<lb/>
是曲禮所謂鸚鵡能言不離飛鳥也<lb/>
<pb n="KR4h0147_WYG_023-26a"/>
　　與張秀才第二書<lb/>
前日去後復取前所貺古今雜文十數篇反覆讀之若<lb/>
大節賦樂古太古曲等篇言尤髙而志極大尋足下之<lb/>
意豈非閔世病俗究古明道欲援今以復之古而翦剔<lb/>
齊整凡今之分殽駮冗者歟然後益知足下之好學甚<lb/>
有志者也然而述三皇太古之道捨近取逺務髙言而<lb/>
鮮事實此少過也君子之於學也務為道為道必求知<lb/>
古知古明道而後履之以身施之於事而又見於文章<lb/>
<pb n="KR4h0147_WYG_023-26b"/>
而發之以信後世其道周公孔子孟軻之徒常履而行<lb/>
之者是也其文章則六經所載至今而取信者是也其<lb/>
道易知而可法其言易明而可行及誕者言之乃以混<lb/>
䝉虚無為道洪荒廣畧為古其道難法其言難行孔子<lb/>
之言道曰道不逺人言中庸者曰率性之謂道又曰可<lb/>
離非道也春秋之為書也以成隱讓而不正之傳者曰<lb/>
春秋信道不信邪謂隱未能蹈道齊侯遷衛書城楚丘<lb/>
與其仁不與其專封傳者曰仁不勝道凡此所謂道者<lb/>
<pb n="KR4h0147_WYG_023-27a"/>
乃聖人之道也此履之於身施之於事而可得者也豈<lb/>
如誕者之言者邪堯舜禹之書皆曰若稽古傅説曰事<lb/>
不師古匪説攸聞仲尼曰吾好古敏以求之者凡此所<lb/>
謂古者其事乃君臣上下禮樂刑法之事又豈如誕者<lb/>
之言者邪此君子之所學也夫所謂捨近而取逺云者<lb/>
孔子昔生周之世去堯舜逺孰與今去堯舜逺也孔子<lb/>
刪書斷自堯典而弗道其前其所謂學則曰祖述堯舜<lb/>
如孔子之聖且勤而弗道其前者豈不能邪蓋以其漸<lb/>
<pb n="KR4h0147_WYG_023-27b"/>
逺而難彰不可以信後世也今生於孔子之絶後而反<lb/>
欲求堯舜之已前世所謂務髙言而鮮事實者也唐虞<lb/>
之道為百王首仲尼之歎曰蕩蕩乎謂髙深閎大而不<lb/>
可名也及夫二典述之炳然使後世尊崇仰望不可及<lb/>
其嚴若天然則書之言豈不高邪然其事不過於親九<lb/>
族平百姓憂水患問臣下誰可任以女妻舜及祀山川<lb/>
見諸侯齊律度謹權衡使臣下誅放四罪而已孔子之<lb/>
後惟孟軻最知道然其言不過於教人樹桑麻畜雞豚<lb/>
<pb n="KR4h0147_WYG_023-28a"/>
以為養生送死為王道之本夫二典之文豈不為文孟<lb/>
軻之言道豈不為道而其事乃世人之甚易知而近者<lb/>
蓋切於事實而已今學者不深本之乃樂誕者之言思<lb/>
混沌於古初以無形為至道者無有高下逺近使賢者<lb/>
能之愚者可勉而至無過不及而一本乎大中故能亘<lb/>
萬世可行而不變也今以為不足為而務高逺之為勝<lb/>
以廣誕者無用之説是非學者之所盡心也宜少下其<lb/>
高而近其逺以及乎中則庶乎至矣凡僕之所論者皆<lb/>
<pb n="KR4h0147_WYG_023-28b"/>
陳言淺語如足下之多聞博學不宜為足下道之也然<lb/>
某之所以云者本欲損足下高逺而俯就之則安敢務<lb/>
為奇言以自高邪幸足下少思焉<lb/>
唐虞三代間事不見於六經四子之論説者具不可信<lb/>
信之則其心如鏡之有滓焉以之照萬事當滓之處必<lb/>
不能以明孟子所謂生於其心害於其政發於其政害<lb/>
於其事修此書不特為文字者所宜熟讀深思也與帝<lb/>
王世次圖序參觀益明<lb/>
<pb n="KR4h0147_WYG_023-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0147_WYG_023-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋文醇巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0147_WYG_010-1a"/>
欽定四庫全書<lb/>
御選唐宋文醇卷十目録<lb/>
　　昌黎韓愈文十<lb/>
　　　墓誌銘　雜文<lb/>
　　試大理評事王君墓誌銘<lb/>
　　故幽州節度判官贈給事中清河張君墓誌銘<lb/>
　　貞曜先生墓誌銘<lb/>
　　栁子厚墓誌銘<lb/>
<pb n="KR4h0147_WYG_010-1b"/>
　　南陽樊紹述墓誌銘<lb/>
　　鱷魚文<lb/>
　　送窮文<lb/>
　　毛頴傳<lb/>
<pb n="KR4h0147_WYG_010-2a"/>
欽定四庫全書<lb/>
御選唐宋文醇卷十<lb/>
　　昌黎韓愈文十<lb/>
　　試大理評事王君墓誌銘<lb/>
君諱適姓王氏好讀書懷竒負氣不肯隨人後舉選見<lb/>
功業有道路可指取有名節可以戾契致困於無資地<lb/>
不能自出乃以干諸公貴人借助聲勢諸公貴人既志<lb/>
得皆樂熟軟媚耳目者不喜聞生語一見輒戒門以絶<lb/>
<pb n="KR4h0147_WYG_010-2b"/>
上初即位以四科募天下士君笑曰此非吾時邪即提<lb/>
所作書緣道歌吟趨直言試既至對語驚人不中第益<lb/>
困久之聞金吾李將軍年少喜事可撼乃蹐門告曰天<lb/>
下竒男子王適願見將軍白事一見語合意往來門下<lb/>
盧從史既節度昭義軍張甚奴視法度士欲聞無顧忌<lb/>
大語有以君生平告者即遣客鉤致君曰狂子不足以<lb/>
共事立謝客李將軍由是待益厚奏為其衛胄曹參軍<lb/>
充引駕仗判官盡用其言將軍遷帥鳳翔君隨往改試<lb/>
<pb n="KR4h0147_WYG_010-3a"/>
大理評事攝監察御史觀察判官櫛垢爬痒民獲蘇醒<lb/>
居嵗餘如有所不樂一日載妻子入閿鄉南山不顧中<lb/>
書舍人王涯獨孤郁吏部郎中張惟素比部郎中韓愈<lb/>
日發書問訊顧不可强起不即薦明年九月疾病輿醫<lb/>
京師某月某日卒年四十四十一月某日即葬京師西<lb/>
南長安縣界中曾祖爽洪州武寧令祖微右衛騎曹參<lb/>
軍父嵩蘇州崑山丞妻上谷侯氏處士髙女髙固竒士<lb/>
自方阿衡太師世莫能用吾言再試吏再怒去發狂投<lb/>
<pb n="KR4h0147_WYG_010-3b"/>
江水初處士將嫁其女懲曰吾以齟齬窮一女憐之必<lb/>
嫁官人不以與凡子君曰吾求婦氏久矣唯此翁可人<lb/>
意且聞其女賢不可以失即漫謂媒嫗吾明經及第且<lb/>
選即官人侯翁女幸嫁若能令翁許我請進百金為嫗<lb/>
謝諾許白翁翁曰誠官人邪取文書來君計窮吐實嫗<lb/>
曰無苦翁大人不疑人欺我得一卷書粗若告身者我<lb/>
袖以往翁見未必取眎幸而聽我行其謀翁望見文書<lb/>
銜袖果信不疑曰足矣以女與王氏生三子一男二女<lb/>
<pb n="KR4h0147_WYG_010-4a"/>
男三嵗夭死長女嫁亳州永城尉姚挺其季始十嵗銘<lb/>
曰<lb/>
鼎也不可以柱車馬也不可使守閭佩玉長裾不利走<lb/>
趨祗繫其逢不繫巧愚不諧其須有銜不祛鑽石理辭<lb/>
以列幽墟<lb/>
　王安石曰退之善為銘如王適張徹銘尤竒<lb/>
<pb n="KR4h0147_WYG_010-5a"/>
　　故幽州節度判官贈給事中清河張君墓誌銘<lb/>
張君名徹字某以進士累官至范陽府監察御史長慶<lb/>
元年今牛宰相為御史中丞奏君名迹中御史選詔即<lb/>
以為御史其府惜不敢留遣之而密奏幽州將父子繼<lb/>
續不廷選且久今新收臣又始至孤怯須强佐乃濟發<lb/>
半道有詔以君還之仍遷殿中侍御史加賜朱衣銀魚<lb/>
至數日軍亂怨其府從事盡殺之而囚其帥且相約張<lb/>
御史長者毋侮辱轢蹙我事無庸殺置之帥所居月餘<lb/>
<pb n="KR4h0147_WYG_010-5b"/>
聞有中貴人自京師至君謂其帥公無負此土人上使<lb/>
至可因請見自辯幸得脱免歸即推門求出守者以告<lb/>
其魁魁與其徒皆駭曰必張御史張御史忠義必為其<lb/>
帥告此餘人不知遷之别館即與衆出君君出門罵衆<lb/>
曰汝何敢反前日吳元濟斬東市昨日李師道斬於軍<lb/>
中同惡者父母妻子皆屠死肉餧狗鼠鴟鵶汝何敢反<lb/>
汝何敢反行且罵衆畏惡其言不忍聞且虞生變即擊<lb/>
君以死君抵死口不絶罵衆皆曰義士義士或收瘞之<lb/>
<pb n="KR4h0147_WYG_010-6a"/>
以俟事聞天子壯之贈給事中其友侯雲長佐鄆使請<lb/>
於其帥馬僕射為之選於軍中得故與君相知張恭李<lb/>
元實者使以幣請之范陽范陽人義而歸之以聞詔所<lb/>
在給船轝傳歸其家賜錢物以葬長慶四年四月某日<lb/>
其妻子以君之喪葬於某州某所君弟復亦進士佐汴<lb/>
宋得疾變易喪心驚惑不常君得間即自視衣褥薄厚<lb/>
節時其飲食而匕箸進養之禁其家無敢髙語出聲醫<lb/>
餌之藥其物多空青雄黄諸竒怪物劑錢至十數萬營<lb/>
<pb n="KR4h0147_WYG_010-6b"/>
治勤劇皆自君手不假之人家貧妻子常有饑色祖某<lb/>
某官父某某官妻韓氏禮部郎中某之孫汴州開封尉<lb/>
某之女於余為叔父孫女君常從余學選於諸生而嫁<lb/>
與之孝順祗修羣女效其所為男若干人曰某女子曰<lb/>
某銘曰<lb/>
嗚呼徹也世慕顧以行子掲掲也噎喑以為生子獨割<lb/>
也為彼不清作玉雪也仁義以為兵用不缺折也知死<lb/>
不失名得猛厲也自申於闇明莫之奪也我銘以貞之<lb/>
<pb n="KR4h0147_WYG_010-7a"/>
不肖者之呾也<lb/>
　朱子曰張徹為范陽府監察御史其帥張𢎞靖也誌<lb/>
　不出𢎞靖姓名若有所諱焉耳徹死於亂具載之史<lb/>
　其言多出公誌<lb/>
<pb n="KR4h0147_WYG_010-8a"/>
　　貞曜先生墓誌銘<lb/>
唐元和九年嵗在甲午八月已亥貞曜先生孟氏卒無<lb/>
子其配鄭氏以告愈走位哭且召張籍㑹哭明日使以<lb/>
錢如東都供葬事諸嘗與往來者咸來哭弔韓氏遂以<lb/>
書告興元尹故相餘慶閏月樊宗師使來弔告葬期徵<lb/>
銘愈哭曰嗚呼吾尚忍銘吾友也夫興元人以幣如孟<lb/>
氏賻且來商家事樊子使來速銘曰不則無以掩諸幽<lb/>
乃序而銘之先生諱郊字東野父庭玢娶裴氏女而選<lb/>
<pb n="KR4h0147_WYG_010-8b"/>
為崑山尉生先生及二季酆郢而卒先生生六七年端<lb/>
序則見長而愈騫涵而揉之内外完好色夷氣清可畏<lb/>
而親及其為詩劌目鉥心刃迎縷解鉤章棘句掐擢胃<lb/>
腎神施鬼設間見層出唯其大翫於詞而與世抹摋人<lb/>
皆劫劫我獨有餘有以後時開先生者曰吾既擠而與<lb/>
之矣其猶足存邪年幾五十始以尊夫人之命來集京<lb/>
師從進士試既得即去間四年又命來選為溧陽尉迎<lb/>
侍溧上去尉二年而故相鄭公尹河南奏為水陸運從<lb/>
<pb n="KR4h0147_WYG_010-9a"/>
事試協律郎親拜其母於門内母卒五年而鄭公以節<lb/>
領興元軍奏為其軍參謀試大理評事挈其妻行之興<lb/>
元次於閿鄉暴疾卒年六十四買棺以斂以二人輿歸<lb/>
酆郢皆在江南十月庚申樊子合凡贈賻而葬之洛陽<lb/>
東其先人墓左以餘財附其家而供祀將葬張籍曰先<lb/>
生掲徳振華於古有光賢著故事有易名況士哉如曰<lb/>
貞曜先生則姓名字行有載不待講説而明皆曰然遂<lb/>
用之初先生所與俱學同姓簡於世次為叔父繇給事<lb/>
<pb n="KR4h0147_WYG_010-9b"/>
中觀察浙東曰生吾不能舉死吾知恤其家銘曰<lb/>
於戱貞曜維執不猗維出不訾維卒不施以昌其詩<lb/>
愈薦孟郊於鄭餘慶作薦士詩貽之中云有窮者孟郊<lb/>
受材實雄驁㝠觀洞古今象外逐幽討横空盤硬語妥<lb/>
貼力排奡敷柔肆紆餘奮猛卷海潦榮華肖天秀捷疾<lb/>
逾響報蘇軾讀孟郊詩云夜讀孟郊詩細字如牛毛寒<lb/>
燈照昏花佳處時一遭孤芳擢荒穢苦語餘詩騷水清<lb/>
石鑿鑿湍激不受篙初如食小魚所得不償勞又如煑<lb/>
<pb n="KR4h0147_WYG_010-10a"/>
蟛<graphic n="KR1209" url="https://raw.githubusercontent.com/kanripo/KR-Gaiji/master/images/KR1209.png" mimeType="image/png"/>竟日嚼空螯要當鬭僧清未足當韓豪人生如朝<lb/>
霧日夜火銷膏何苦將兩耳聽此寒蟲號不如且置之<lb/>
飲我玉色醪讀此誌參觀二詩孟郊詩之得失具見之<lb/>
矣<lb/>
<pb n="KR4h0147_WYG_010-11a"/>
　　栁子厚墓誌銘<lb/>
子厚諱宗元七世祖慶為拓跋魏侍中封濟隂公曾伯<lb/>
祖奭為唐宰相與褚遂良韓瑗俱得罪武后死髙宗朝<lb/>
皇考諱鎮以事母棄太常博士求為縣令江南其後以<lb/>
不能媚權貴失御史權貴人死乃復拜侍御史號為剛<lb/>
直所與游皆當世名人子厚少精敏無不通達逮其父<lb/>
時雖少年已自成人能取進士第嶄然見頭角衆謂栁<lb/>
氏有子矣其後以博學宏辭授集賢殿正字儁傑廉悍<lb/>
<pb n="KR4h0147_WYG_010-11b"/>
議論證據今古出入經史百子踔厲風發率常屈其座<lb/>
人名聲大振一時皆慕與之交諸公要人爭欲令出我<lb/>
門下交口薦譽之貞元十九年由藍田尉拜監察御史<lb/>
順宗即位拜禮部員外郎遇用事者得罪例出為刺史<lb/>
未至又例貶永州司馬居閒益自刻苦務記覽為詞章<lb/>
汎濫停蓄為深博無涯涘一自肆於山水間元和中嘗<lb/>
例召至京師又偕出為刺史而子厚得栁州既至歎曰<lb/>
是豈不足為政邪因其土俗為設敎禁州人順賴其俗<lb/>
<pb n="KR4h0147_WYG_010-12a"/>
以男女質錢約不時贖子本相侔則沒為奴婢子厚與<lb/>
設方計悉令贖歸其尤貧力不能者令書其傭足相當<lb/>
則使歸其質觀察使下其法於他州比一嵗免而歸者<lb/>
且千人衡湘以南為進士者皆以子厚為師其經承子<lb/>
厚口講指畫為文詞者悉有法度可觀其召至京師而<lb/>
復為刺史也中山劉夢得禹錫亦在遣中當詣播州子<lb/>
厚泣曰播州非人所居而夢得親在堂吾不忍夢得之<lb/>
窮無辭以白其大人且萬無母子俱往理請於朝將拜<lb/>
<pb n="KR4h0147_WYG_010-12b"/>
疏願以栁易播雖重得罪死不恨遇有以夢得事白上<lb/>
者夢得於是改刺連州嗚呼士窮乃見節義今夫平居<lb/>
里巷相慕悦酒食游戱相徵逐詡詡强笑語以相取下<lb/>
握手出肺肝相示指天日涕泣誓生死不相背負真若<lb/>
可信一旦臨小利害僅如毛髪比反眼若不相識落陷<lb/>
穽不一引手救反擠之又下石焉者皆是也此宜禽獸<lb/>
異類所不忍為而其人自視以為得計聞子厚之風亦<lb/>
可以少媿矣子厚前時少年勇於為人不自貴重顧藉<lb/>
<pb n="KR4h0147_WYG_010-13a"/>
謂功業可立就故坐廢退既退又無相知有氣力得位<lb/>
者推挽故卒死於窮裔材不為世用道不行於時也使<lb/>
子厚在臺省時自持其身已能如司馬刺史時亦自不<lb/>
斥斥時有人力能舉之且必復用不窮然子厚斥不久<lb/>
窮不極雖有出於人其文學辭章必不能自力以致必<lb/>
傳於後如今無疑也雖使子厚得所願為將相於一時<lb/>
以彼易此孰得孰失必有能辨之者子厚以元和十四<lb/>
年十一月八日卒年四十七以十五年七月十日歸葬<lb/>
<pb n="KR4h0147_WYG_010-13b"/>
萬年先人墓側子厚有子男二人長曰周六始四嵗季<lb/>
曰周七子厚卒乃生女子二人皆幼其得歸葬也費皆<lb/>
出觀察使河東裴君行立行立有節槩重然諾與子厚<lb/>
結交子厚亦為之盡竟賴其力葬子厚於萬年之墓者<lb/>
舅弟盧遵遵涿人性謹慎學問不厭自子厚之斥遵從<lb/>
而家焉逮其死不去既往葬子厚又將經紀其家庶幾<lb/>
有始終者銘曰<lb/>
是惟子厚之室既固既安以利其嗣人<lb/>
<pb n="KR4h0147_WYG_010-14a"/>
　朱子曰此誌作於袁州公之誌子厚詳矣其祭文推<lb/>
　許尤厚劉夢得序子厚集曰子厚之喪昌黎韓退之<lb/>
　誌其基且以書來弔曰哀哉若人之不淑吾嘗評其文<lb/>
　雄深雅健似司馬子長崔蔡不足多也安定皇甫湜<lb/>
　於文章少推許亦以退之之言為然又按咸通四年<lb/>
　右常侍蕭倣知舉試謙光賦澄心如水詩中第者二<lb/>
　十五人栁告第三人韓綰第八人告即子厚之子字<lb/>
　用益綰即退之之孫<lb/>
<pb n="KR4h0147_WYG_010-15a"/>
　　南陽樊紹述墓誌銘<lb/>
樊紹述既卒且葬愈將銘之從其家求書得書號魁紀<lb/>
公者三十卷曰樊子者又三十巻春秋集傳十五卷表<lb/>
牋狀䇿書序傳記紀誌説論今文讚銘凡二百九十一<lb/>
篇道路所遇及器物門里雜銘二百二十賦十詩七百<lb/>
一十九曰多矣哉古未嘗有也然而必出於已不襲蹈<lb/>
前人一言一句又何其難也必出入仁義其富若生蓄<lb/>
萬物必具海含地負放恣横從無所統紀然而不煩於<lb/>
<pb n="KR4h0147_WYG_010-15b"/>
繩削而自合也嗚呼紹述於斯術其可謂至於斯極者<lb/>
矣生而其家貴富長而不有其藏一錢妻子告不足顧<lb/>
且笑曰我道蓋是也皆應曰然無不意滿嘗以金部郎<lb/>
中告哀南方還言某帥不治罷之以此出為綿州刺史<lb/>
一年徵拜左司郎中又出刺絳州綿絳之人至今皆曰<lb/>
於我有德以為諫議大夫命且下遂病以卒年若干紹<lb/>
述諱宗師父諱澤嘗帥襄陽江陵官至右僕射贈某官<lb/>
祖某官諱泳自祖及紹述三世皆以軍謀堪將帥䇿上<lb/>
<pb n="KR4h0147_WYG_010-16a"/>
第以進紹述無所不學於辭於聲天得也在衆若無能<lb/>
者嘗與觀樂問曰何如曰後當然已而果然銘曰<lb/>
惟古於詞必已出降而不能乃剽賊後皆指前公相襲<lb/>
從漢迄今用一律寥寥久哉莫覺屬神徂聖伏道絶塞<lb/>
既極乃通發紹述文從字順各識職有欲求之此其躅<lb/>
唐李肇國史補云元和已後為文筆學竒詭於韓愈學<lb/>
苦澁於樊宗師俱名為元和體然則樊韓並重一時而<lb/>
今樊文不少概見矣昌黎曰文無難易惟其是耳又曰<lb/>
<pb n="KR4h0147_WYG_010-16b"/>
惟陳言之務去夫充務去陳言之意未有不偏於難者<lb/>
樊紹述之文之難可為極其致矣今所傳絳守居園池<lb/>
記王晟劉忱各為之注解句讀要皆未必果得紹述當<lb/>
日所以斷句者也句尚不能得意無問矣然則於孔子<lb/>
所為辭達而已矣者不已逺乎逺乎聖人之言未聞有<lb/>
是者也歐陽修詩曰異哉樊子怪可吁心欲獨出無古<lb/>
初窮荒探幽入無有一語詰曲百盤紆孰云已出不剽<lb/>
襲句斷欲學盤庚書嘗謂商盤周誥詰屈聱牙蓋龥衆<lb/>
<pb n="KR4h0147_WYG_010-17a"/>
之言必從其質古今言異即宋時至今未千年而諸儒<lb/>
語錄即有不可明者可以覆騐也故仲尼曰言之無文<lb/>
行而不逺是書中之難解者轉係當日之質言人人易<lb/>
曉者耳若文言之則如典謨及論語之文不如是詰屈<lb/>
聱牙矣然則句讀欲學盤庚書正乃不得其是處如王<lb/>
莽之為詔令載在漢書徒供後人笑具奚益哉六一又<lb/>
云退之作樊誌便似樊文今以綘守居園池記與此文<lb/>
較絶不相似然銘云文從字順各識職有欲求之此其<lb/>
<pb n="KR4h0147_WYG_010-17b"/>
躅退之不應反言之以誤世豈樊文别有不似絳守居<lb/>
園池記者而今不可見耶<lb/>
<pb n="KR4h0147_WYG_010-18a"/>
　　鱷魚文<lb/>
維年月日潮州刺史韓愈使軍事衙推秦濟以羊一豬<lb/>
一投惡溪之潭水以與鱷魚食而告之曰昔先王既有<lb/>
天下列山澤罔繩擉刃以除蟲蛇惡物為民害者驅而<lb/>
出之四海之外及後王德薄不能逺有則江漢之間尚<lb/>
皆棄之以與蠻夷楚越況潮嶺海之間去京師萬里哉<lb/>
鱷魚之涵淹卵育於此亦固其所今天子嗣唐位神聖<lb/>
慈武四海之外六合之内皆撫而有之況禹跡所揜揚<lb/>
<pb n="KR4h0147_WYG_010-18b"/>
州之近地刺史縣令之所治出貢賦以供天地宗廟百<lb/>
神之祀之壤者哉鱷魚其不可與刺史雜處此土也刺<lb/>
史受天子命守此土治此民而鱷魚睅然不安谿潭據<lb/>
處食民畜熊豕鹿麞以肥其身以種其子孫與刺史抗<lb/>
拒爭為長雄刺史雖駑弱亦安肯為鱷魚低首下心伈<lb/>
伈睍睍為民吏羞以偷活於此邪且承天子命以來為<lb/>
吏固其勢不得不與鱷魚辨鱷魚有知其聽刺史言潮<lb/>
之州大海在其南鯨鵬之大蝦蠏之細無不容歸以生<lb/>
<pb n="KR4h0147_WYG_010-19a"/>
以食鱷魚朝發而夕至也今與鱷魚約盡三日其率醜<lb/>
類南徙於海以避天子之命吏三日不能至五日五日<lb/>
不能至七日七日不能是終不肯徙也是不有刺史聽<lb/>
從其言也不然則是鱷魚冥頑不靈刺史雖有言不聞<lb/>
不知也夫傲天子之命吏不聽其言不徙以避之與冥<lb/>
頑不靈而為民物害者皆可殺刺史則選材技吏民操<lb/>
强弓毒矢以與鱷魚從事必盡殺乃止其無悔<lb/>
　秀水閒居錄曰鱷魚之狀龍吻虎爪蟹目鼉鱗尾長<lb/>
<pb n="KR4h0147_WYG_010-19b"/>
　數尺末大如箕芒刺成鈎仍有膠粘多於水濱潛伏<lb/>
　人畜近以尾擊取盖猶象之任鼻也<lb/>
　朱子考異曰新舊傳皆載公此文初公至潮問民疾<lb/>
　苦皆曰惡谿有鱷魚食民産且盡數日公令其屬秦<lb/>
　濟以一羊一豚投谿水而祝之其夕有暴風震雷起<lb/>
　湫水中數日水盡涸西徙六十里自是潮州無鱷魚<lb/>
　患潮州廟記所謂能馴鱷魚之暴者此也歐陽文忠<lb/>
　作陳文惠公神道碑書公通判潮州惡谿鱷魚不可<lb/>
<pb n="KR4h0147_WYG_010-20a"/>
　近公命捕得鳴鼓於市告以文而戮之其患并息潮<lb/>
　人嘆曰昔韓公諭鱷而聽今公戮鱷而懼所為雖異<lb/>
　其使異物醜類革化而利人一也吾潮間三百年而<lb/>
　得二公幸矣<lb/>
<pb n="KR4h0147_WYG_010-21a"/>
　　送窮文<lb/>
元和六年正月乙丑晦主人使奴星結栁作車縛草為<lb/>
船載糗輿粻牛繫軛下引㠶上檣三揖窮鬼而告之曰<lb/>
聞子行有日矣鄙人不敢問所塗竊具船與車備載糗<lb/>
粻日吉時良利行四方子飯一盂子啜一觴攜朋挈儔<lb/>
去故就新駕塵彍風與電爭先子無底滯之尤我有資<lb/>
送之恩子等有意於行乎屏息潛聽如聞音聲若嘯若<lb/>
啼砉欻嚘嚶毛髮盡竪竦肩縮頸疑有而無久乃可明<lb/>
<pb n="KR4h0147_WYG_010-21b"/>
若有言者曰吾與子居四十年餘子在孩提吾不子愚<lb/>
子學子耕求官與名惟子是從不變於初門神户靈我<lb/>
叱我呵包羞詭隨志不在他子遷南荒熱爍濕蒸我非<lb/>
其鄉百鬼欺陵太學四年朝韲暮鹽惟我保汝人皆汝<lb/>
嫌自初及終未始背汝心無異謀口絶行語於何聽聞<lb/>
云我當去是必夫子信讒有間於予也我鬼非人安用<lb/>
車船鼻齅臭香糗粻可捐單獨一身誰為朋儔子茍備<lb/>
知可數已不子能盡言可謂聖智情狀既露敢不迴避<lb/>
<pb n="KR4h0147_WYG_010-22a"/>
主人應之曰子以吾為真不知也邪子之朋儔非六非<lb/>
四在十去五滿七除二各有主張私立名字捩手覆羮<lb/>
轉喉觸諱凡所以使吾面目可憎語言無味者皆子之<lb/>
志也其名曰智窮矯矯亢亢惡圓喜方羞為姦欺不忍<lb/>
害傷其次名曰學窮傲數與名摘抉杳㣲髙挹羣言執<lb/>
神之機又其次曰文窮不專一能怪怪竒竒不可時施<lb/>
祗以自嬉又其次曰命窮影與形殊面醜心妍利居衆<lb/>
後責在人先又其次曰交窮磨肌戛骨吐出心肝企足<lb/>
<pb n="KR4h0147_WYG_010-22b"/>
以待寘我讐寃凡此五鬼為吾五患饑我寒我興訛造<lb/>
訕能使我迷人莫能間朝悔其行暮已復然蠅營狗茍<lb/>
驅去復還言未畢五鬼相與張眼吐舌跳踉偃仆抵掌<lb/>
頓脚失笑相顧徐謂主人曰子知我名凡我所為驅我<lb/>
令去小黠大癡人生一世其久幾何吾立子名百世不<lb/>
磨小人君子其心不同惟乖於時乃與天通攜持琬琰<lb/>
易一羊皮飫於肥甘慕彼糠糜天下知子誰過於予雖<lb/>
遭斥逐不忍子疏謂予不信請質詩書主人於是垂頭<lb/>
<pb n="KR4h0147_WYG_010-23a"/>
喪氣上手稱謝燒車與船延之上座<lb/>
　朱子曰唐四時寳鑑云髙陽氏子好衣弊食糜正月<lb/>
　晦巷死世作糜棄破衣是日祝於巷曰除貧也小宋<lb/>
　云退之送窮文進學解毛穎傳等諸篇皆古人意思<lb/>
　未到可以名家矣然送窮文與揚子雲逐貧賦大率<lb/>
　相類張文潛曰公送窮文蓋出子雲逐貧賦然文采<lb/>
　過逐貧矣晁無咎取公此文於續楚詞系之曰愈以<lb/>
　屢窮不遭時若有物焉為之故託於鬼謼彼窮我者<lb/>
<pb n="KR4h0147_WYG_010-23b"/>
　車船飲食謝而逺之而窮不可去也則燒車與船延<lb/>
　之上座亦卒歸於正之義焉<lb/>
<pb n="KR4h0147_WYG_010-24a"/>
　　毛穎傳<lb/>
毛穎者中山人也其先明眎佐禹治東方土養萬物有<lb/>
功因封於卯地死為十二神嘗曰吾子孫神明之後不<lb/>
可與物同當吐而生已而果然明眎八世孫䨲世傳當<lb/>
殷時居中山得神仙之術能匿光使物竊姮娥騎蟾蜍<lb/>
入月其後代遂隱不仕云居東郭者曰㕙狡而善走與<lb/>
韓盧爭能盧不及盧怒與宋鵲謀而殺之醢其家秦始<lb/>
皇時䝉將軍恬南伐楚次中山將大獵以懼楚召左右<lb/>
<pb n="KR4h0147_WYG_010-24b"/>
庶長與軍尉以連山筮之得天與人文之兆筮者賀曰<lb/>
今日之獲不角不牙衣褐之徒缺口而長鬚八竅而趺<lb/>
居獨取其髦簡牘是資天下其同書秦其遂兼諸侯乎<lb/>
遂獵圍毛氏之族拔其豪載穎而歸獻俘於章臺宫聚<lb/>
其族而加束縛焉泰皇帝使恬賜之湯沐而封諸管城<lb/>
號曰管城子日見親寵任事穎為人强記而便敏自結<lb/>
繩之代以及秦事無不纂錄隂陽卜筮占相醫方族氏<lb/>
山經地志字書圖畫九流百家天人之書及至浮圖老<lb/>
<pb n="KR4h0147_WYG_010-25a"/>
子外國之説皆所詳悉又通於當代之務官府簿書市<lb/>
井貨錢注記惟上所使自秦皇帝及太子扶蘇胡亥丞<lb/>
相斯中車府令髙下及國人無不愛重又善隨人意正<lb/>
直邪曲巧拙一隨其人雖見廢棄終黙不洩惟不喜武<lb/>
士然見請亦時往累拜中書令與上益狎上嘗呼為中<lb/>
書君上親決事以衡石自程雖宫人不得立左右獨穎<lb/>
與執燭者常侍上休方罷穎與絳人陳𤣥𢎞農陶泓及<lb/>
㑹稽褚先生友善相推致其出處必偕上召穎三人者<lb/>
<pb n="KR4h0147_WYG_010-25b"/>
不待詔輙俱往上未嘗怪焉後因進見上將有任使拂<lb/>
拭之因免冠謝上見其髪秃又所摹畫不能稱上意上<lb/>
嬉笑曰中書君老而秃不任吾用吾嘗謂君中書君今<lb/>
不中書邪對曰臣所謂盡心者因不復召歸封邑終於<lb/>
管城其子孫甚多散處中國夷狄皆冒管城惟居中山<lb/>
者能繼父祖業太史公曰毛氏有兩族其一姬姓文王<lb/>
之子封於毛所謂魯衛毛𥅆者也戰國時有毛公毛遂<lb/>
獨中山之族不知其本所出子孫最為蕃昌春秋之成<lb/>
<pb n="KR4h0147_WYG_010-26a"/>
見絶於孔子而非其罪及䝉將軍拔中山之豪始皇封<lb/>
諸管城世遂有名而姬姓之毛無聞穎始以俘見卒見<lb/>
任使秦之滅諸侯穎與有功賞不酬勞以老見疎秦真<lb/>
少恩哉<lb/>
　栁宗元曰自吾居夷不與中州人通書有來南者特<lb/>
　言韓愈為毛穎傳不能舉其辭而獨大笑以為怪而<lb/>
　吾久不克見楊子誨之來始持其書索而讀之若捕<lb/>
　龍蛇搏虎豹急與之角而力不敢暇信韓子之怪於<lb/>
<pb n="KR4h0147_WYG_010-26b"/>
　文也世之摹擬竄竊取青嫓白肥皮厚肉柔筋脆骨<lb/>
　而以為辭者之讀之也其大笑固宜且世人笑之也<lb/>
　不以其俳乎而俳又非聖人之所棄者詩曰善戱謔<lb/>
　兮不為虐兮太史公書有滑稽列傳皆取乎有益於<lb/>
　世者也故學者終日討説答問呻吟習復應對進退<lb/>
　掬溜播灑則罷憊而廢亂故有息焉游焉之説不學<lb/>
　操縵不能安絃有所拘者有所縱也太羮𤣥酒體節<lb/>
　之薦味之至者而又設以竒異小蟲水草樝梨橘柚<lb/>
<pb n="KR4h0147_WYG_010-27a"/>
　苦醎酸辛雖蜇吻裂鼻縮舌澁齒而咸有篤好之者<lb/>
　文王之菖蒲葅屈到之芰曾晳之羊棗然後盡天下<lb/>
　之竒味以足於口獨文異乎韓子之為也亦將弛焉<lb/>
　而不為虐歟息焉游焉而有所縱歟盡六藝之竒味<lb/>
　以足其口歟而不若是則韓子之辭若壅大川焉其<lb/>
　必決而放諸陸不可以不陳也且凡古今是非六藝<lb/>
　百家大細穿穴用而不遺者毛穎之功也韓子窮古<lb/>
　書好斯文嘉穎之能盡其意故奮而為之傳以發其<lb/>
<pb n="KR4h0147_WYG_010-27b"/>
　鬱積而學者得之勵其有益於世歟是其言也固與<lb/>
　異世者語而貪常嗜𤨏者猶呫呫然動其喙亦勞甚<lb/>
　矣乎<lb/>
　<lb/>
　<lb/>
　<lb/>
　<lb/>
御選唐宋文醇巻十<lb/>
</p>
<p>
</p>
  </div>
</body>
</text>
</TEI>
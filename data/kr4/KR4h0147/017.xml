<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0147_WYG_017-1a"/>
欽定四庫全書<lb/>
御選唐宋文醇巻十七目録<lb/>
　　河東栁宗元文七<lb/>
　　　記　議　碑<lb/>
　　遊黄溪記<lb/>
　　興州江運記<lb/>
　　零陵三亭記<lb/>
　　零陵郡復乳穴記<lb/>
<pb n="KR4h0147_WYG_017-1b"/>
　　邕州馬退山茅亭記<lb/>
　　栁州山水近治可遊者記<lb/>
　　永州龍興寺東丘記<lb/>
　　駁復讐議<lb/>
　　箕子碑<lb/>
　　栁州文宣王新修廟碑<lb/>
<pb n="KR4h0147_WYG_017-2a"/>
欽定四庫全書<lb/>
御選唐宋文醇巻十七<lb/>
　　河東栁宗元文七<lb/>
　　游黄溪記<lb/>
北之晉西適豳東極吳南至楚越之交其間名山水而<lb/>
州者以百數永最善環永之治百里北至於浯溪西至<lb/>
於湘之源南至於瀧泉東至於黄溪東屯其間名山水<lb/>
而村者以百數黄溪最善黄溪距州治七十里由東屯<lb/>
<pb n="KR4h0147_WYG_017-2b"/>
南行六百步至黄神祠祠之上兩山牆立如丹碧之華<lb/>
葉駢植與山升降其缺者為崖峭巖窟水之中皆小石平<lb/>
布黄神之上揭水八十歩至初潭最奇麗殆不可狀其<lb/>
畧若剖大甕側立千尺溪水即焉黛蓄膏渟來若白虹<lb/>
沉沉無聲有魚數百尾方來㑹石下南去又行百步至<lb/>
第二潭石皆巍然臨峻流若頦頷齗齶其下大石離列<lb/>
可坐飲食有鳥赤首烏翼大如鵠方東嚮立自是又南<lb/>
數里地皆一狀樹益壯石益瘦水鳴皆鏘然又南一里<lb/>
<pb n="KR4h0147_WYG_017-3a"/>
至大𡨕之川山舒水緩有土田始黄神為人時居其地<lb/>
傳者曰黄神王姓莽之世也莽既死神更號黄氏逃來<lb/>
擇其深峭者潛焉始莽嘗曰余黄虞之後也故號其女<lb/>
曰黄皇室主黄與王聲相邇而又有本其所以傳焉者<lb/>
益驗神既居是民咸安焉以為有道死乃俎豆之為立<lb/>
祠後稍徙近乎民今祠在山陰溪水上元和八年五月<lb/>
十六日既歸為記以啟後之好㳺者<lb/>
　儲欣曰所志不過數里幽麗奇絶政如萬壑千巖應<lb/>
<pb n="KR4h0147_WYG_017-3b"/>
　接不暇<lb/>
<pb n="KR4h0147_WYG_017-4a"/>
　　興州江運記<lb/>
御史大夫嚴公牧於梁五年嗣天子用周漢進律增秩<lb/>
之典以親諸侯謂公有功徳理行就加禮部尚書是年<lb/>
四月使中謁者來錫公命賔僚吏屬將校卒士黧老童<lb/>
孺塡溢公門舞躍歡呼願建碑紀徳垂億萬祀公固不<lb/>
許而相與怨咨遑遑如不飲食於是西鄙之人宻以刋<lb/>
山𨗳江之事願刻巖石曰維梁之西其蔽曰某山其守<lb/>
曰興州興州之西為戎居嵗備亭障實以精卒以道之<lb/>
<pb n="KR4h0147_WYG_017-4b"/>
險隘兵困於食守用不固公患之曰吾嘗為興州凡其<lb/>
土人之故吾能知之自長舉北至於青泥山又西控於<lb/>
成州過栗亭川踰寶井堡崖谷峻隘十里百折負重而<lb/>
上若蹈利刃盛秋水潦窮冬雨雪深泥積水相輔為害<lb/>
顛踣騰藉血流棧道糗糧芻藁填谷委山牛馬羣畜相<lb/>
藉物故餫夫畢力守卒延頸嗷嗷之聲其可哀也若是<lb/>
者綿三百里而餘自長舉而西可以導江而下二百里<lb/>
而至昔之人莫得知也吾受命於君而育斯人其可已<lb/>
<pb n="KR4h0147_WYG_017-5a"/>
乎乃出軍府之幣以備器用即山僦功由是轉巨石仆<lb/>
大木㷊以炎火沃以食醯摧其堅剛化為灰燼畚鍤之<lb/>
下易甚朽壤乃闢乃墾乃宣乃理隨山之曲直以休人<lb/>
力順地之高下以殺湍悍厥功既成咸如其素於是決<lb/>
去壅土䟽𨗳江濤萬夫呼抃莫不如志雷騰雲奔百里<lb/>
一瞬既㑹既逺淡為安流烝徒謳歌枕卧而至戍人無<lb/>
虞專力待冦唯我公之功疇可侔也而無以酬徳致其<lb/>
大願又不可得命矧公之始來屬當惡嵗府庾甚虚器<lb/>
<pb n="KR4h0147_WYG_017-5b"/>
備甚殫飢饉昏札死徙充路賴公節用愛人克安而生<lb/>
老窮有養幼乳以遂不問不使咸得其志公命鼓鑄庫<lb/>
有利兵公命屯田師有餘糧選徒練旅有衆孔武平刑<lb/>
議嶽有衆不黷増石為防膏我稻粱嵗無㐫菑家有積<lb/>
倉傳館是飾旅㤀其歸杠梁已成人不履危若是者皆<lb/>
以戎隙帥士而為之不出四民之力而百役已就且我<lb/>
西鄙之職官故不能具舉惟公和恒直方廉毅信讓敦<lb/>
尚儒學揖損貴位率忠與仁以厚其誠有可以安利於<lb/>
<pb n="KR4h0147_WYG_017-6a"/>
人者行之堅勇不俟終日其興功濟物宜如此其大也<lb/>
昔之為國者惟水事為重故有障大澤勤其官而受封<lb/>
國者矣西門遺利史起興歎白圭壑鄰孟子不與公能<lb/>
夷險休勞以惠萬代其功烈尤章章焉不可葢也是用<lb/>
假辭謁工勒而存之用永憲於後祀<lb/>
　徐孚逺曰能知地理逺近讀其文可考其績不徒以<lb/>
　頌徳為工<lb/>
<pb n="KR4h0147_WYG_017-7a"/>
　　零陵三亭記<lb/>
邑之有觀游或者以為非政是大不然夫氣煩則慮亂<lb/>
視壅則志滯君子必有游息之物高明之具使之清寧<lb/>
平夷恒若有餘然後理達而事成零陵縣東有山麓泉<lb/>
出石中沮洳汚塗羣畜食焉牆藩以蔽之為縣者積數<lb/>
十人莫知發視河東薛存義以吏能聞荆楚間潭部舉<lb/>
之假湘源令㑹零陵政尨賦擾民訟於牧推能濟弊來<lb/>
莅兹邑遁逃復還愁痛笑歌逋租匿役朞月辨理宿蠧<lb/>
<pb n="KR4h0147_WYG_017-7b"/>
藏奸披露首服民既卒税相與歡歸道塗迎賀里閭門<lb/>
不施胥吏之席耳不聞鼛鼓之召雞豚糗醑得及宗族<lb/>
州牧尚焉旁邑倣焉然而未嘗以劇自撓山水鳥魚之<lb/>
樂澹然自若也乃發牆藩驅羣畜決䟽沮洳搜剔山麓<lb/>
萬石如林積坳為池爰有嘉木美卉垂水藂峰瓏<graphic n="KR0785" url="https://raw.githubusercontent.com/kanripo/KR-Gaiji/master/images/KR0785.png" mimeType="image/png"/>蕭<lb/>
條清風自生翠煙自留不植而遂魚樂廣閒鳥慕静深<lb/>
别孕巢穴沉浮嘯萃不畜而富伐木墜江流於邑門陶<lb/>
土以埴亦在署側人無勞力士得以利乃作三亭陟降<lb/>
<pb n="KR4h0147_WYG_017-8a"/>
晦明高者冠山顛下者俯清池更衣膳饔列置備具賔<lb/>
以燕好旅以館舍高明㳺息之道具於是邑由薛為首<lb/>
在昔禆諶謀野而獲宓子彈琴而理亂慮滯志無所容<lb/>
入則夫觀游者果為政之具歟薛之志其果出於是歟<lb/>
及其弊也則以玩替政以荒去理使繼是者咸有薛之<lb/>
志則邑民之福其可既乎余愛其始而欲乆其道乃撰<lb/>
其事以書於石薛拜手曰吾志也遂刻之<lb/>
自天子至於庶人自朝至於日中昃而夕而夜莫不有<lb/>
<pb n="KR4h0147_WYG_017-8b"/>
職分之當為屢省乃成明而動晦而休無日以怠然而<lb/>
學記有之藏焉修焉息焉游焉孔子亦曰游於藝何哉<lb/>
葢心之神明匪瑩弗靈匪虚弗瑩此靈臺所以歌於詩<lb/>
也古之人既不廢臺囿禽魚之觀以養其目復有琴瑟<lb/>
鐘鼓之考以養其耳凡皆以宣其堙鬱導其和平以浄<lb/>
徹其神明俾通達於政事耳豈從夫嗜欲而弛厥敬執<lb/>
哉古樂淪亡姦聲以慢古之所以養耳者皆所以敗耳<lb/>
故三代而下玩好之具惟聲伎最不可近子産所為煩<lb/>
<pb n="KR4h0147_WYG_017-9a"/>
手淫聲慆湮心耳乃忘平和君子弗用者也宗元立論<lb/>
謂髙明游息之道有禆於政而卒乃戒其玩荒甚得古<lb/>
人之㫖矣雖然非所語於至人也至人因物付物任其<lb/>
本分而無毫銖之加則雖日應萬幾冺然不覺事之在<lb/>
已方且無時無處而不得瑩且靈而又奚藉於觀游焉<lb/>
<pb n="KR4h0147_WYG_017-10a"/>
　　零陵郡復乳穴記<lb/>
石鍾乳餌之最良者也楚越之山多産焉於連於韶者<lb/>
獨名於世連之人告盡焉者五載矣以貢則買諸他部<lb/>
今刺史崔公至逾月穴人來以乳復告邦人悦是祥也<lb/>
雜然謡曰甿之熙熙崔公之來公化所徹土石䝉烈以<lb/>
為不信起視乳穴穴人笑之曰是惡知所謂祥耶嚮吾<lb/>
以刺史之貪戾嗜利徒吾役而不吾貨也吾是以病而<lb/>
紿焉今吾刺史令明而志潔先賴而後力欺誣屏息信<lb/>
<pb n="KR4h0147_WYG_017-10b"/>
順休洽吾以是誠告焉且夫乳穴必在深山窮林氷雪<lb/>
之所儲豺虎之所廬由而入者觸昏霧扞龍蛇束火以<lb/>
知其物縻繩以志其返其勤若是出又不得吾直吾用<lb/>
是安得不以盡告今而乃誠吾告故也何祥之為士聞<lb/>
之曰謠者之祥也乃其所謂怪者也笑者之非祥也乃<lb/>
其所謂真祥者也君子之祥也以政不以怪誠乎物而<lb/>
信乎道人樂用命熈熈然以效其有斯其為政也而獨<lb/>
非祥也歟<lb/>
<pb n="KR4h0147_WYG_017-11a"/>
珠還合浦虎渡九江大率類此耳郡國言祥瑞莫多於<lb/>
漢宣史載張敞論奏黄霸語亦可謂隠而顯矣即曰有<lb/>
之君子必以此非祥為祥而不以彼祥為祥也如五星<lb/>
凌犯可以坐筭而得日當食不食司天者失其筭也熒<lb/>
惑自退豈係一言然而君子於災則不曰非災者何哉<lb/>
人曰災也則皇自敬徳皇自敬徳奚慮其太過者易曰<lb/>
未順命君子處豐以之曰志不舍命君子處嗇以之命<lb/>
之豐也不以為命在則然而侈然大故曰未順命命之<lb/>
<pb n="KR4h0147_WYG_017-11b"/>
嗇也不以為命在則然而棄其志故曰不舍命是以豐<lb/>
則益小心以昭事嗇則以震動而光明夫如是安得不<lb/>
遇災而懼遇祥而不言也哉<lb/>
<pb n="KR4h0147_WYG_017-12a"/>
　　邕州馬退山茅亭記<lb/>
冬十月作新亭於馬退山之陽因高丘之阻以面勢無<lb/>
欂櫨節棁之華不斵椽不翦茨不列牆以白雲為藩籬<lb/>
碧山為屏風昭其儉也是山崒然起於莽蒼之中馳奔<lb/>
雲矗亘數十百里尾蟠荒陬首注大溪諸山來朝勢若<lb/>
星拱蒼翠詭狀綺綰繡錯葢天鍾秀於是不限於遐裔<lb/>
也然以壤接荒服俗參夷徼周王之馬跡不至謝公之<lb/>
屐齒不及巖徑蕭條登探者以為嘆嵗在辛夘我仲兄<lb/>
<pb n="KR4h0147_WYG_017-12b"/>
以方牧之命試於是邦夫其徳及故信孚信孚故人和<lb/>
人和故政多暇由是嘗徘徊北山以寄勝概廼塈廼塗<lb/>
作我攸宇於是不崇朝而木工告成每風止雨收煙霞<lb/>
澄鮮輒角巾鹿裘率昆弟友生冠者五六人步山極而<lb/>
登焉於是手揮絲桐目送還雲西山爽氣在我襟袖以<lb/>
極萬類攬不盈掌夫美不自美因人而彰蘭亭也不遭<lb/>
右軍則清湍修竹蕪没於空山矣是亭也僻介閩嶺佳<lb/>
境罕到不書所作使盛跡鬱堙是貽林澗之媿故志之<lb/>
<pb n="KR4h0147_WYG_017-13a"/>
宗元零陵三亭記謂氣煩則慮亂視壅則志滯君子有<lb/>
游息之物髙明之具使之清寧平夷恒若有餘然後理<lb/>
達而事成夫山水之奇觀非可周行天下將皆必有車<lb/>
轍馬跡而得之者也則古人之能述以文者不越几研<lb/>
之問而人自得於湖山千里之外夫亦藏修息游之最<lb/>
善地矣宗元善記故録之多以其可為養心之助云爾<lb/>
夫文之無與於理道而工且妍者猶夫山水花木也若<lb/>
其以玩替政以荒去理則毋曰文也而為君子之所許<lb/>
<pb n="KR4h0147_WYG_017-13b"/>
焉凡集中所錄此類文具倣此<lb/>
<pb n="KR4h0147_WYG_017-14a"/>
　　栁州山水近治可遊者記<lb/>
古之州治在薄水南山石間今徙在水北直平四十里<lb/>
南北東西皆水滙北有雙山夾道嶄然曰背石山有支<lb/>
川東流入於潯水潯水因是北而東盡大壁下其壁曰<lb/>
龍壁其下多秀石可硯南絶水有山無麓廣百尋高五<lb/>
丈下上若一曰甑山山之南皆大山多奇又南且西曰<lb/>
駕鶴山壯聳環立古州治負焉有泉在坎下常盈而不<lb/>
流南有山正方而崇類屏者曰屏山其西曰四姥山皆<lb/>
<pb n="KR4h0147_WYG_017-14b"/>
獨立不倚兆流潯水瀨下又西曰仙奕之山山之西可<lb/>
上其上有穴穴有屏有室有宇其宇下有流石成形如<lb/>
肺肝如茄房或積於下如人如禽如器物甚衆東西九<lb/>
十尺南北少半東登入小穴常有四尺則廓然甚大無<lb/>
竅正黑燭之高僅見其宇皆流石怪狀由屏南室中入<lb/>
小穴倍常而上始黑已而大明為上室由上室而上有<lb/>
穴北出之乃臨大野飛鳥皆視其背其始登者得石枰<lb/>
於上黑肌而赤脈十有九道可奕故以云其山多檉多<lb/>
<pb n="KR4h0147_WYG_017-15a"/>
櫧多篔簹之竹多橐吾其鳥多秭歸石魚之山全石無<lb/>
大草木山小而髙其形如立魚在多秭歸西有穴類仙<lb/>
奕入其穴東出其西北靈泉在東趾下有麓環之泉大<lb/>
類轂雷鳴西奔二十尺有洄在石澗因伏無所見多綠<lb/>
青之魚及石鯽多鯈雷山兩崖皆東西雷水出焉蓄崖<lb/>
中曰雷塘能出雲氣作雷雨變見有光禱用俎魚豆彘<lb/>
脩形糈<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>酒隂䖍則應在立魚南其間多美山無名而<lb/>
深峩山在野中無麓峩水出焉東流入於潯水<lb/>
<pb n="KR4h0147_WYG_017-15b"/>
　儲欣曰頗似史記天官書然彼猶有架法此只平直<lb/>
　序去零零星星有條有理後人杖屨而游不復問塗<lb/>
　樵牧斯益奇矣<lb/>
<pb n="KR4h0147_WYG_017-16a"/>
　　永州龍興寺東丘記<lb/>
游之適大率有二曠如也奥如也如斯而已其地之凌<lb/>
阻峭出幽鬱寥廓悠長則於曠宜抵丘垤伏灌莽迫遽<lb/>
迴合則於奥宜因其曠雖増以崇臺延閣廻環日星臨<lb/>
瞰風雨不可病其敞也因其奥雖増以茂樹藂石穹若<lb/>
洞谷蓊若林麓不可病其䆳也今所謂東丘者奥之宜<lb/>
者也其始龕之外棄地余得而合焉以屬於堂之北垂<lb/>
凡坳窪坻岸之狀無廢其故屏以宻竹聫以曲梁桂檜<lb/>
<pb n="KR4h0147_WYG_017-16b"/>
松杉楩柟之植幾三百本嘉卉美石又經緯之俛入緑<lb/>
縟幽䕃薈蔚步武錯迕不知所出温風不爍清氣自至<lb/>
水亭陿室曲有奥趣然而至焉者往往以䆳為病噫龍<lb/>
興永之佳寺也登高殿可以望南極闢大門可以瞰湘<lb/>
流若是其曠也而於是小丘又將披而攘之則吾所謂<lb/>
游有二者無乃闕焉而䘮其地之宜乎丘之幽幽可以<lb/>
處休丘之窅窅可以觀妙溽暑遁去兹丘之下太和不<lb/>
遷兹丘之巔奥乎兹丘孰從我游余無召公之徳懼翦<lb/>
<pb n="KR4h0147_WYG_017-17a"/>
伐之及也故書以祈後君子<lb/>
　儲欣曰曠如奥如至今猶奉為品題名勝之祖<lb/>
<pb n="KR4h0147_WYG_017-18a"/>
　　駮復讐議<lb/>
臣伏見天后時有同州下邽人徐元慶者父爽為縣尉<lb/>
趙師韞所殺卒能手刄父讐束身歸罪當時諫臣陳子<lb/>
昂建議誅之而旌其閭且請編之於令永為國典臣竊<lb/>
獨過之臣聞禮之大本以防亂也若曰無為賊虐凡為<lb/>
子者殺無赦刑之大本亦以防亂也若曰無為賊虐凡<lb/>
為治者殺無赦其本則合其用則異旌與誅莫得而並<lb/>
焉誅其可旌兹謂濫黷刑甚矣旌其可誅兹謂僭壞禮<lb/>
<pb n="KR4h0147_WYG_017-18b"/>
甚矣果以是示於天下傳於後代趨義者不知所向違<lb/>
害者不知所立以是為典可乎葢聖人之制窮理以定<lb/>
賞罰本情以正褒貶統於一而已矣嚮使刺讞其誠偽<lb/>
考正其曲直原始而求其端則刑禮之用判然離矣何<lb/>
者若元慶之父不陷於公罪師韞之誅獨以其私怨奮<lb/>
其吏氣虐於非辜州牧不知罪刑官不知問上下䝉冒<lb/>
籲號不聞而元慶能以戴天為大恥枕戈為得禮處心<lb/>
積慮以衝讐人之胷介然自克即死無憾是守禮而行<lb/>
<pb n="KR4h0147_WYG_017-19a"/>
義也執事者宜有慚色將謝之不暇而又何誅焉其或<lb/>
元慶之父不免於罪師韞之誅不愆於法是非死於吏<lb/>
也是死於法也法其可讎乎讎天子之法而戕奉法之<lb/>
吏是悖驁而凌上也執而誅之所以正邦典而又何旌<lb/>
焉且其議曰人必有子子必有親親親相讐其亂誰救<lb/>
是惑於禮也甚矣禮之所謂讐者葢其寃抑沉痛而號<lb/>
無告也非謂抵罪觸法陷於大戮而曰彼殺之我乃殺<lb/>
之不議曲直暴寡脅弱而已其非經背聖不亦甚哉周<lb/>
<pb n="KR4h0147_WYG_017-19b"/>
禮調人掌司萬人之讐凡殺人而義者令勿讐讐之則<lb/>
死有反殺者邦國交讐之又安得親親相讐也春秋公<lb/>
羊傳曰父不受誅子復讐可也父受誅子復讐此推刃<lb/>
之道復讐不除害今若取此以斷兩下相殺則合於禮<lb/>
矣且夫不忘讐孝也不愛死義也元慶能不越於禮服<lb/>
孝死義是必達禮而聞道者也夫達禮聞道之人豈其<lb/>
以王法為敵讐者哉議者反以為戮黷刑壞禮其不可<lb/>
以為典明矣請下臣議附於令有㫁斯獄者不宜以前<lb/>
<pb n="KR4h0147_WYG_017-20a"/>
議從事謹議<lb/>
韓愈復讐議曰凡有復父讐者事發具其事申尚書省<lb/>
尚書省集議奏聞酌其宜而處之葢謂不為定律而使<lb/>
朝士引經以㫁也宗元之議則謂當讐不當讐自有一<lb/>
定更為明白自明代至今凡父祖被人殺子孫救䕶登<lb/>
時殺其人者勿論非登時並予杖其報讐殺官吏如此<lb/>
篇所云者律無明文非無明文也其不當讐歟自以殺<lb/>
本管官律論不待言也其當讐歟則即用此律科斷亦<lb/>
<pb n="KR4h0147_WYG_017-20b"/>
不待言也然則宗元之議今實用之矣<lb/>
<pb n="KR4h0147_WYG_017-21a"/>
　　箕子碑<lb/>
凡大人之道有三一曰正䝉難二曰法授聖三曰化及<lb/>
民殷有仁人曰箕子實具兹道以立於世故孔子述六<lb/>
經之㫖尤殷勤焉當紂之時大道悖亂天威之動不能<lb/>
戒聖人之言無所用進死以併命誠仁矣無益吾祀故<lb/>
不為委身以存祀誠仁矣與亡吾國故不忍具是二道<lb/>
有行之者矣是用保其明哲與之俯仰晦是謩範辱於<lb/>
囚奴昏而無邪隤而不息故在易曰箕子之明夷正䝉<lb/>
<pb n="KR4h0147_WYG_017-21b"/>
難也及天命既改生人以正乃出大法用為聖師周人<lb/>
得以序彝倫而立大典故在書曰以箕子歸作洪範法<lb/>
授聖也及封朝鮮推道訓俗惟徳無陋惟人無逺用廣<lb/>
殷祀俾夷為華化及民也率是大道藂於厥躬天地變<lb/>
化我得其正其大人歟於虖當其周時未至殷祀未殄<lb/>
比干已死㣲子已去向使紂惡未稔而自斃武庚念亂<lb/>
以圖存國無其人誰與興理是固人事之或然者也然<lb/>
則先生隠忍而為此其有志於斯乎唐某年作廟汲郡<lb/>
<pb n="KR4h0147_WYG_017-22a"/>
歳時致祀嘉先生獨列於易象作是頌云<lb/>
蒙難以正授聖以謩宗祀用繁夷民其蘓憲憲大人顯<lb/>
晦不渝聖人之仁道合隆汙明哲在躬不陋為奴冲讓<lb/>
居禮不盈稱孤高而無危卑不可踰非死非去有懷故<lb/>
都時詘而伸卒為世模易象是列文王為徒大明宣昭<lb/>
崇祀式孚古闕頌辭繼在後儒<lb/>
儲欣謂末段乃書生事後揣測之談當日不顧行遯何<lb/>
暇計及今按易明夷六五曰箕子之明夷利貞孔子曰<lb/>
<pb n="KR4h0147_WYG_017-22b"/>
箕子之貞明不可息也當紂之時孟子謂故家遺俗流<lb/>
風善政猶有存者猶有㣲子㣲仲王子比干箕子膠鬲<lb/>
皆賢人也相與輔相之故乆而後失之也然則比干死<lb/>
㣲子㣲仲膠鬲歸周若無箕子明不既息矣乎宗元末<lb/>
段之意實本諸孔子也碩果不食松栢後凋守先王之<lb/>
道以待後之學者誠聖賢與天地同心之處觀夫東漢<lb/>
之末賢士大夫淪胥以亡於是郭泰有殄瘁之傷卓操<lb/>
無顧忌之意宗元之論夫又曷可議哉<lb/>
<pb n="KR4h0147_WYG_017-23a"/>
　　栁州文宣王新修廟碑<lb/>
仲尼之道與王化逺邇惟栁州古為南夷椎髻卉裳攻<lb/>
劫鬭暴雖唐虞之仁不能柔秦漢之勇不能威至於有<lb/>
國始循法度置吏奉貢咸若采衛冠帶憲令進用文事<lb/>
學者道堯舜孔子如取諸左右執經書引仁義旋辟唯<lb/>
諾中州之士時或病焉然後知唐之徳大以遐孔子之<lb/>
道尊而明元和十年八月州之廟屋壞幾毁神位刺史<lb/>
栁宗元始至大懼不任以墜教基丁未奠薦法齊時事<lb/>
<pb n="KR4h0147_WYG_017-23b"/>
禮不克施乃合初亞終獻三官衣布洎於贏財取土木<lb/>
金石徵工僦功完舊益新十月乙丑王宫正室成乃安<lb/>
神棲乃正法庭祗㑹羣吏卜日之吉䖍告於王靈曰昔<lb/>
者夫子嘗欲居九夷其時門人猶有惑聖言今夫子代<lb/>
千有餘載其教始行至於是邦人去其陋而本於儒孝<lb/>
父忠君言及禮義又况巍然炳然臨而炙之乎惟夫子<lb/>
以神道設教我今罔敢知欽若兹教以寧其神追思告<lb/>
誨如在於前茍神之在曷敢不䖍居而無陋罔貳昔言<lb/>
<pb n="KR4h0147_WYG_017-24a"/>
申陳嚴祀永永是尊麗牲有碑刻在廟門<lb/>
從孔子之化行及於夷蠻處立議體裁最善韓愈處州<lb/>
碑雖極鋪張盛美然如繪乾坤之容而摹日月之光安<lb/>
得崑崙為筆大海為墨<lb/>
　<lb/>
　<lb/>
　<lb/>
　<lb/>
<pb n="KR4h0147_WYG_017-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋文醇巻十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0147_WYG_040-1a"/>
欽定四庫全書<lb/>
御選唐宋文醇巻四十目録<lb/>
　　眉山蘇軾文三<lb/>
　　　書　尺牘　序<lb/>
　　答李薦書<lb/>
　　上執政乞度牒賑濟因修廨宇書<lb/>
　　上吕僕射論浙西災傷書<lb/>
　　答䖍倅俞括奉議書<lb/>
<pb n="KR4h0147_WYG_040-1b"/>
　　與滕達道第二十二首<lb/>
　　與李公擇第十一首<lb/>
　　與王庠第五首<lb/>
　　鳬繹先生詩集序<lb/>
　　范文正公文集序<lb/>
　　江子靜字序<lb/>
<pb n="KR4h0147_WYG_040-2a"/>
欽定四庫全書<lb/>
御選唐宋文醇巻四十<lb/>
　　眉山蘇軾文三<lb/>
　　答李廌書<lb/>
軾頓首再拜聞足下名乆矣又於相識處往往見所作<lb/>
詩文雖不多亦足以髣髴其為人矣尋常不通書問怠<lb/>
慢之罪猶可闊畧及足下斬然在疚亦不能以一字奉<lb/>
慰舍弟子由至先䝉惠書又復懶不即答頑鈍廢禮一<lb/>
<pb n="KR4h0147_WYG_040-2b"/>
至於此而足下終不棄絶遞中再辱手書待遇益隆覽<lb/>
之面熱汗下也足下才髙識明不應輕許與人得非用<lb/>
黄魯直秦太虚輩語真以為然耶不肖為人所憎而二<lb/>
子獨喜見譽如人嗜昌歜羊棗未易詰其所以然者以<lb/>
二子為妄則不可遂欲以移之衆口又大不可也軾少<lb/>
年時讀書作文專為應舉而己既及進士第貪得不己<lb/>
又舉制策其實何所有而其科號為直言極諫故每紛<lb/>
然誦說古今考論是非以應其名耳人苦不自知既以<lb/>
<pb n="KR4h0147_WYG_040-3a"/>
此得因以為實能之故譊譊至今坐此得罪㡬死所謂<lb/>
齊虜以口舌得官真可笑也然世人遂以軾為欲立異<lb/>
同則過矣妄論利害攙説得失此正制科人習氣譬之<lb/>
候蟲時鳥自鳴自己何足為損益軾每怪時人待軾過<lb/>
重而足下又復稱説如此愈非其實得罪以來深自閉<lb/>
塞扁舟草履放浪山水間與樵漁雜處往往為醉人所<lb/>
推罵輙自喜漸不為人識平生親友無一字見及有書<lb/>
與之亦不答自幸庶幾免矣足下又復創相推與甚非<lb/>
<pb n="KR4h0147_WYG_040-3b"/>
所望木有癭石有暈犀有通以取妍於人皆物之病也<lb/>
謫居無事黙自觀省回視三十年以來所為多其病者<lb/>
足下所見皆故我非今我也無乃聞其聲不考其情取<lb/>
其華而遺其實乎抑將又有取於此也此事非相見不<lb/>
能盡自得罪後不敢作文字此書雖非文然信筆書意<lb/>
不覺累幅亦不須示人必喻此意嵗行盡寒苦惟萬萬<lb/>
節哀强食不次<lb/>
　李光地曰人以為牢騷玩世之語實則自寫平生實<lb/>
<pb n="KR4h0147_WYG_040-4a"/>
　録也文尤離竒可誦<lb/>
<pb n="KR4h0147_WYG_040-5a"/>
　　上執政乞度牒賑濟因修廨宇書<lb/>
軾頓首上書門下僕射相公閣下去年浙中冬雷發洪<lb/>
太湖水溢春又積雨蘇湖常秀皆水民就髙田秧稻以<lb/>
待水退及五六月稍稍分種十不及四五而又繼之以<lb/>
旱以故早晚皆傷髙下並損自元豐以來民之艱食未<lb/>
有如今嵗者也軾己三奏其事至今未報蓋人㣲言輕<lb/>
理自當爾然亦恐監司諸郡不盡以實奏而廟堂所訪<lb/>
問往來之人或揣所樂聞不盡以實告故朝廷以軾言<lb/>
<pb n="KR4h0147_WYG_040-5b"/>
為過耳不然豈有仁聖在上羣賢並用而肯恬不為意<lb/>
乎入冬以來緣諸郡閉糴而稅務用例違條收五榖力<lb/>
勝錢於米價斗至八九十衢睦等州至百餘錢皆足錢<lb/>
炎炎可畏軾用印板出榜千餘道止絶此兩事自半月<lb/>
來米榖通流價亦稍平然浙中無麥青黄之交當在來<lb/>
秋而熟不熟又未可知民懲熈寧流殍之禍上户有米<lb/>
者皆靳惜不肯出其勢非大出官米不能救此患自正<lb/>
月至七月本州裏外九縣日糶官米千五百石乃可以<lb/>
<pb n="KR4h0147_WYG_040-6a"/>
平價救飢計當用米三十一萬五千石今本州常平除<lb/>
兊充軍糧外止有十七萬石漕司許於鄰郡致三萬石<lb/>
尚少十一萬五千石計窮理迫須至控告軾近以本州<lb/>
廨宇弊壞奏乞度牒二百道修完未䝉開允意欲以此<lb/>
度牒募人於諸縣納米度可得二萬五千石然後减價<lb/>
出賣每斗六十度可得錢萬五千貫且以此錢修完廨<lb/>
宇雖不及元計錢數且修完𦂳要處亦粗可足用則是<lb/>
此度牒一出而兩利也伏望相公深念本州廨宇敝壞<lb/>
<pb n="KR4h0147_WYG_040-6b"/>
已甚不可不修及今完葺所費尚少後日大壞其費必<lb/>
倍又因以募人納米出糶救飢設使不因修完廨宇朝<lb/>
廷以飢民之故特出聖恩乞與二百道度牒猶不為過<lb/>
而况救飢修屋兩用而並濟乎軾愚惷少慮仰恃廟堂<lb/>
諸公仁賢䘏民必不忍拒此請意此度牒可以必得以<lb/>
此不候回降指揮輙己一面告喻商旅令儲峙米斛具<lb/>
水陸脚乗以須度牒之至深望果斷不疑於一兩日内<lb/>
降付急遞日與吏民延頸企踵雖大旱望雲執熱思濯<lb/>
<pb n="KR4h0147_WYG_040-7a"/>
未喻其急也若不䝉哀察則是使軾失信商旅坐視浮<lb/>
殍其為慚惶狼狽未易遽言至時朝廷雖加誅殛何補<lb/>
於事兼軾近者奏為本路轉運使今年合起年額米斛<lb/>
百六十萬乞特許且起一半或三分之二其餘候豐熟<lb/>
日隨年額起發未䝉恩許今年漕司窘迫實倍常嵗異<lb/>
時預買紬絹錢常於嵗前散絶今尚闕大半剗刷之急<lb/>
蓋不遺餘力矣若非朝廷少加矜察則督廹之極害必<lb/>
及民近蒙朝廷許輟上供二十萬石出糶此大惠也然<lb/>
<pb n="KR4h0147_WYG_040-7b"/>
望更輟留三十萬石若無米可糶祗乞以此錢收買銀<lb/>
絹上供雖無補於飢民而散幣在民少解錢荒之患亦<lb/>
良策也此外祗有勸誘富民出榖助官賑貸及用常平<lb/>
錢米募民工役二事然皆難行勸誘之利未及貧民而<lb/>
誅求之旤先及上户浙中富民欠官錢者十人而九決<lb/>
無可勸誘之理至於募民工役亦非實惠若散募飢貧<lb/>
不堪工役鳥獸聚散得錢便走熈寧中常行此事名為<lb/>
召募其實不免於等第上差科官支錢米盡入役夫而<lb/>
<pb n="KR4h0147_WYG_040-8a"/>
本戸又須貼錢雇人㓙年人戸重有此擾皆虛名無實<lb/>
利少害多惟有多糶官米一事簡而易行米價既低民<lb/>
無貧富均享其利惟望相公留意則一路幸甚軾拙於<lb/>
言語不能盡寫憂危之狀以曉左右惟有發書之日西<lb/>
向再拜叩頭黙禱庶㡬區區丹誠可以感動萬一也不<lb/>
宣<lb/>
截漕開捐平糶勸輸以工代賑數事救荒之策盡矣法<lb/>
須因時制宜隨地行便軾雖謂勸輸及以工代賑無實<lb/>
<pb n="KR4h0147_WYG_040-8b"/>
濟或彼時浙中情勢如此未可概論之古今天下也惟<lb/>
百姓艱食困苦無告而凡為官吏皆揣上意以為不樂<lb/>
聞而不肯以實告為下吏者揣大吏之意以為必然為<lb/>
大吏者揣君上之意以為必然雖萬萬不然而其意仍<lb/>
以為必然是則更千古而一轍也<lb/>
<pb n="KR4h0147_WYG_040-9a"/>
　　上吕僕射論浙西災傷書<lb/>
軾頓首上書門下僕射相公閣下軾近上章論浙西淫<lb/>
雨颶風之災伏䝉恩㫖使與監司諸人議所以為來嵗<lb/>
之備者謹己條上二事軾才術淺短禦災無䇿但知叫<lb/>
號朝廷乞寛減額米截賜上供言狂計拙死罪死罪然<lb/>
三呉風俗自古浮薄而錢塘為甚雖室宇華好被服粲<lb/>
然而家無宿舂之儲者蓋十室而九自經熈寧饑疫之<lb/>
災與新法聚斂之害平時富民殘破略盡家家有市易<lb/>
<pb n="KR4h0147_WYG_040-9b"/>
之欠人人有鹽酒之債田宅在官房廊傾倒商賈不行<lb/>
市井蕭然譬如衰羸乆病之人平時僅自支持更遭風<lb/>
寒暑濕之變便自委頓仁人君子當意外將䕶未可以<lb/>
壯夫常理期也今年錢塘賣常平米十八萬石得米者<lb/>
皆叩頭誦佛云官家將十八萬石米於烏鳶狐狸口中<lb/>
奪出數十萬人此恩不可忘也夫以區區戰國公子尚<lb/>
知焚券市義今以十八萬石米易錢九萬九千緡而能<lb/>
活數百萬人此豈下策也哉竊惟仁聖在上輔以賢哲<lb/>
<pb n="KR4h0147_WYG_040-10a"/>
一聞此言理無不可但恐世俗諂薄成風揣所樂聞與<lb/>
所忌諱不以仁人君子期左右爭言無災或言有災而<lb/>
不甚積衆口之驗以惑聰明此軾之所私憂過慮也八<lb/>
月之末秀州數千人訴風災吏以為法有訴水旱而無<lb/>
訴風災拒閉不納老幼相騰踐死者十一人方按其事<lb/>
由此言之吏不喜言災者蓋十人而九不可不察也軾<lb/>
既條上二事且以闗白漕憲兩司官吏皆來見軾曰此<lb/>
果當今之至計也然恐朝廷疑公為漕司地奈何軾曰<lb/>
<pb n="KR4h0147_WYG_040-10b"/>
吾為數十萬人性命言也豈卹此小小悔吝哉去年秋<lb/>
冬諸郡閉糶商賈不行軾既劾奏通之又舉行災傷法<lb/>
約束本路不得收五榖力勝錢三郡米大至施及浙東<lb/>
而漕司官吏緣此愠怒㡬不見容文符往來僚吏恐悚<lb/>
以軾之私意其不為漕司地也審矣力勝之免去嵗已<lb/>
有成法然今嵗未敢舉行者實恐再忤漕司怨咎愈深<lb/>
此則軾之疲懦畏人不免小有回屈之罪也伏望相公<lb/>
一言檢舉成法自朝廷行下使五榖通流公私皆濟上<lb/>
<pb n="KR4h0147_WYG_040-11a"/>
以明君相之恩下以安孤危之迹不勝幸甚去嵗朝㫖<lb/>
免力勝錢止於四月浙中無麥須七月初間見新穀故<lb/>
自五月以來米價復増軾亦曾奏乞展限至六月終不<lb/>
報今者若蒙施行則乞以六月為限去嵗恩㫖寛減上<lb/>
供額米三分之一而户部必欲得見錢浙中遂有錢荒<lb/>
之憂軾奏乞以錢和買銀絹上供三請而後可今者若<lb/>
䝉施行即乞一時行下軾竊度事勢若不且用愚計來<lb/>
嵗恐有流殍盗賊之憂或以其狂淺過計事難施行即<lb/>
<pb n="KR4h0147_WYG_040-11b"/>
乞别除一小郡仍選才術有餘可以坐消災沴者使任<lb/>
一路之責幸甚幸甚干冒台重伏紙悚戰不宣<lb/>
俗吏之視國與民猶秦人視越人之肥瘠也而於災荒<lb/>
則殆有甚焉越人之肥瘠無與秦事耳若災荒之聞於<lb/>
上則必逆料為上所不喜且免租減賦則無可藉以剥<lb/>
民於已富貴兩有所損是不特秦越肥瘠直為敵國盛<lb/>
衰矣是以壅蔽災荒未有不力者軾此書宛若圖畫矣<lb/>
欲知吏民之情狀不可不讀<lb/>
<pb n="KR4h0147_WYG_040-12a"/>
　　答䖍倅俞括奉議書<lb/>
軾頓首資深使君閤下前日辱訪寵示長牋及詩文一<lb/>
編伏讀數日廢巻拊掌有起予之歎孔子曰辭達而已<lb/>
矣物固有是理患不知知之患不能達之於口與手所<lb/>
謂文者能達是而已文人之盛莫如近世然私所敬慕<lb/>
者獨陸宣公一人家有公奏議善本頃侍講讀嘗繕寫<lb/>
進御區區之忠自謂庶㡬於孟軻之敬王且欲推此學<lb/>
於天下使家藏此方人挾此藥以待世之病者豈非仁<lb/>
<pb n="KR4h0147_WYG_040-12b"/>
人君子之至情也哉今觀所示議論自東漢以下十篇<lb/>
皆欲酌古以馭今有意於濟世之用而不志於耳目之<lb/>
觀美此正平生所望於朋友與凡學道之君子也然去<lb/>
嵗在都下見一醫工頗藝而窮慨然謂僕曰人所以服<lb/>
藥端為病耳若欲以適口則莫如芻豢何以藥為今孫<lb/>
氏劉氏皆以藥顯孫氏期於治病不擇甘苦而劉氏専<lb/>
務適口病者宜安所去取而劉氏富倍孫氏此何理也<lb/>
使君斯文未必售於世然售不售豈吾儕所當挂口哉<lb/>
<pb n="KR4h0147_WYG_040-13a"/>
聊以發一笑耳進宣公奏議有一表輙録呈不須示人<lb/>
也餘俟面謝不宣<lb/>
士君子讀書學古發為文章下以此應上之求上以此<lb/>
取下之材何為者哉為其能達聖賢之㣲言大義也為<lb/>
其能識古今之事變形勢也為其能知所以厚民生正<lb/>
民徳之方也若夫雕繪藻采以娯恱耳目則誠不如歌<lb/>
舞博奕之可樂也乃不取其有濟世之用而取其可為<lb/>
耳目之觀美豈非處方用藥専期適口之比歟不寧惟<lb/>
<pb n="KR4h0147_WYG_040-13b"/>
是朝廷設公卿大夫師長百執事者凡以總方略興教<lb/>
化宣徳敷政繩愆糾繆以立民之命篤國之慶也若夫<lb/>
諧柔容恱以順適心意則誠不如宦官宫妾之可親也<lb/>
乃不取其有濟世之用而取其可使心意之順適者又<lb/>
非處方用藥専期適口之比乎<lb/>
<pb n="KR4h0147_WYG_040-14a"/>
　尺牘<lb/>
　　與滕達道第二十二首<lb/>
某啟専使至逺辱手誨累幅伏讀感慰所喜比來起居<lb/>
康勝不足云也某凡百如常杜門謝客已旬日矣承見<lb/>
教益務閉藏而已近得筠州舍弟書教以省事若能省<lb/>
之又省使終日無一語一事則其中自有至樂殆不可<lb/>
名此法竒秘惟不肖與公共之不可廣也畫本亦可摹<lb/>
為省事故亦納去耳今却付來使不罪呉畫漫附去冬<lb/>
<pb n="KR4h0147_WYG_040-14b"/>
至後齋居四十九日亦無所行運聊自返照而已願公<lb/>
深自愛養區區難盡言想識此意也<lb/>
　　與李公擇第十一首<lb/>
某啟示及新詩皆有逺别惘然之意雖兄之愛我厚然<lb/>
僕本以鐵心石腸待公何乃爾耶吾儕雖老且窮而道<lb/>
理貫心肝忠義填骨髓直須談笑於死生之際若見僕<lb/>
困窮便相於邑則與不學道者大不相逺矣兄造道深<lb/>
中心不爾出於相好之篤而已然朋友之義専務規諫<lb/>
<pb n="KR4h0147_WYG_040-15a"/>
輙以狂言廣兄之意爾僕雖懷坎壈於時遇事有可尊<lb/>
主澤民者便忘軀為之禍福得䘮付與造物非兄僕豈<lb/>
發此看訖便火之不知者以為詬病也<lb/>
　　與王庠第五首<lb/>
别紙累幅過當老病廢忘豈堪英俊如此責望也少年<lb/>
應科目時記録名數沿革及題目等大畧與近嵗應舉<lb/>
者同爾亦有少節目文字才塵忝後便被舉主取去今<lb/>
日皆無有然亦無用也實無㨗徑必得之術但如君髙<lb/>
<pb n="KR4h0147_WYG_040-15b"/>
材强力積學數年自有可得之道而其實皆命也但卑<lb/>
意欲少年為學者每讀書皆作數過盡之書富如入海<lb/>
百貨皆有之人之精力不能兼收盡取但得其所欲求<lb/>
者耳故願學者每次作一意求之如欲求古人興亡治<lb/>
亂聖賢作用但作此意求之勿生餘念又别作一次求<lb/>
事迹故實典章文物之類亦如之他皆倣此此雖迂鈍<lb/>
而他日學成八面受敵與涉獵者不可同日而語也甚<lb/>
非速化之術可笑可笑<lb/>
<pb n="KR4h0147_WYG_040-16a"/>
尺牘三首上二首可見軾處困心胸可為履道坦坦幽<lb/>
人貞吉者矣下一首讀書法也俱學人所宜盡心者<lb/>
<pb n="KR4h0147_WYG_040-17a"/>
　　鳬繹先生詩集序<lb/>
孔子曰吾猶及史闕文也有馬者借人乗之今亡矣夫<lb/>
史之不闕文與馬之不借人也豈有損益於世也哉然<lb/>
且識之以為世之君子長者日以逺矣後生不復見其<lb/>
流風遺俗是以日趨於智巧便佞而莫之止是二者雖<lb/>
不足以損益而君子長者之澤在焉則孔子識之而况<lb/>
其足以損益於世者乎昔吾先君適京師與卿士大夫<lb/>
游歸以語軾曰自今以往文章其日工而道將散矣士<lb/>
<pb n="KR4h0147_WYG_040-17b"/>
慕逺而忽近貴華而賤實吾己見其兆矣以魯人鳬繹<lb/>
先生之詩文十餘篇示軾曰小子識之後數十年天下<lb/>
無復為斯文者也先生之詩文皆有為而作精悍確苦<lb/>
言必中當世之過鑿鑿乎如五榖必可以療飢斷斷乎<lb/>
如藥石必可以伐病其游談以為髙枝詞以為觀美者<lb/>
先生無一言焉其後二十餘年先君既没而其言存士<lb/>
之為文者莫不超然出於形器之表微言髙論既已鄙<lb/>
陋漢唐而其反覆論難正言不諱如先生之文者世莫<lb/>
<pb n="KR4h0147_WYG_040-18a"/>
之貴矣軾是以悲於孔子之言而懷先君之遺訓益求<lb/>
先生之文而得之於其子復乃録而藏之先生諱太初<lb/>
字醇之姓顔氏先師兖公之四十七世孫云<lb/>
軾嘗誦孔子有徳者必有言之訓而謂有徳者非有言<lb/>
也徳之發於口者也誠為探本之論及作鳬繹詩集叙<lb/>
慨當世崇虚索渺髙談無實而古人布帛菽粟之流風<lb/>
餘韻漸以無存一篇之中三致意焉嘗考列代興國之<lb/>
初其為文字大抵悃愊無華自道其所心得迨及叔季<lb/>
<pb n="KR4h0147_WYG_040-18b"/>
則剽賊餖飣以為麗荒唐緲緬以為竒有若出一轍者<lb/>
是以昔之人每謂文運與國運相維繫宋世之政當軾<lb/>
之身漸以衰矣軾之所以興悲豈細故歟夫世之治也<lb/>
其士大夫興於行恥於空言無實之名恱於和平樂易<lb/>
光明正大之氣象故其為文寫其心聲亦必類之及其衰<lb/>
也其士大夫不恥無行而樂於空言無實之名不自知<lb/>
其入於險詖側媚猖狂恣睢之氣象故其為文雖若超<lb/>
然出於形噐之表而實蕩然無復規矩之存是蓋生於<lb/>
<pb n="KR4h0147_WYG_040-19a"/>
人心而後發於文字實國政之得失能損益乎文字而<lb/>
非文字之得失能損益乎國政也易曰言有物蓋必先<lb/>
有物而後有言無物之言所為咸其輔頰舌滕口說也<lb/>
君子恥之<lb/>
<pb n="KR4h0147_WYG_040-20a"/>
　　范文正公文集序<lb/>
慶厯三年軾始總角入鄉校士有自京師來者以魯人<lb/>
石守道所作慶厯聖徳詩示鄉先生軾從旁竊觀則能<lb/>
誦習其詞問先生以所頌十一人者何人也先生曰童<lb/>
子何用知之軾曰此天人也耶則不敢知若亦人耳何<lb/>
為其不可先生竒軾言盡以告之且曰韓范富歐陽此<lb/>
四人者人傑也時雖未盡了則已私識之矣嘉祐二年<lb/>
始舉進士至京師則范公没既葬而墓碑出讀之至流<lb/>
<pb n="KR4h0147_WYG_040-20b"/>
涕曰吾得其為人盖十有五年而不一見其面豈非命<lb/>
也歟是嵗登第始見知於歐陽公因公以識韓富皆以<lb/>
國士待軾曰恨子不識范文正公其後三年過許始識<lb/>
公之仲子今丞相堯夫又六年始見其叔彛叟京師又<lb/>
十一年遂與其季徳孺同僚于徐皆一見如舊且以公<lb/>
遺槀見屬為序又十三年乃克為之嗚呼公之功徳蓋<lb/>
不待文而顯其文亦不待序而傳然不敢辭者自以八<lb/>
嵗知敬愛公今四十七年矣彼三傑者皆得從之㳺而<lb/>
<pb n="KR4h0147_WYG_040-21a"/>
公獨不識以為平生之恨若獲挂名其文字中以自託<lb/>
於門下士之末豈非疇昔之願也哉古之君子如伊尹<lb/>
太公管仲樂毅之流其王霸之略皆素定於畎畝中非<lb/>
仕而後學者也淮隂侯見髙帝於漢中論劉項短長畫<lb/>
取三秦如指諸掌及佐帝定天下漢中之言無一不酬<lb/>
者諸葛孔明卧草廬中與先主策曹操孫權規取劉璋<lb/>
因蜀之資以爭天下終身不易其言此豈口傳耳受嘗<lb/>
試為之而僥倖其或成者哉公在天聖中居太夫人憂<lb/>
<pb n="KR4h0147_WYG_040-21b"/>
則已有憂天下致太平之意故為萬言書以遺宰相天<lb/>
下傳誦至用為將擢為執政考其平生所為無出此書<lb/>
者今其集二十巻為詩賦二百六十八為文一百六十<lb/>
五其於仁義禮樂忠信孝悌蓋如飢渇之於飲食欲須<lb/>
臾忘而不可得如火之熱如水之濕蓋其天性有不得<lb/>
不然者雖弄翰戲語率然而作必歸於此故天下信其<lb/>
誠爭師尊之孔子曰有徳者必有言非有言也徳之發<lb/>
於口者也又曰我戰則克祭則受福非能戰也徳之見<lb/>
<pb n="KR4h0147_WYG_040-22a"/>
於怒者也元祐四年四月十一日<lb/>
　吕祖謙曰作文字不難於敷文而難於叙事蓋叙事<lb/>
　在嚴整難也看東坡自叙述處大類司馬公而整齊<lb/>
　嚴肅又不比司馬之汗漫<lb/>
　姜寳曰淮隂論劉項孔明論孫曹不下數百言今約<lb/>
　以數語真妙絶古今之文也<lb/>
<pb n="KR4h0147_WYG_040-23a"/>
　　江子靜字序<lb/>
友人江君以其名存之求字於予予字之曰子靜夫人<lb/>
之動以靜為主神以靜舍心以靜充志以靜寧慮以靜<lb/>
明其靜有道得己則靜逐物則動以一人之身晝夜之<lb/>
氣呼吸出入未嘗異也然而或存或亡者是其動靜殊<lb/>
也後之學者始學也既累於仕其仕也又累於進得之<lb/>
則樂失之則憂是憂樂係於進矣平旦而起日與事交<lb/>
合則我喜忤則我怒是喜怒係於事矣耳恱五聲目恱<lb/>
<pb n="KR4h0147_WYG_040-23b"/>
五色口恱五味鼻恱芬臭是愛欲係於物矣以眇然之<lb/>
身而所係如此行流轉徙日遷月化則平日之所養尚<lb/>
能存耶䘮其所存尚安明其己之是非與夫在物之真偽<lb/>
哉故君子學以辨道道以求性正則靜靜則定定則虚<lb/>
虚則明物之來也吾無所増物之去也吾無所虧豈復<lb/>
為之欣喜愛惡而累其真歟君齒少才銳學以待仕方<lb/>
且出而應物所謂靜以存性不可不念也能得吾性不<lb/>
失其在己則何往而不適哉<lb/>
<pb n="KR4h0147_WYG_040-24a"/>
王弼註易復其見天地之心謂復者反本之謂天地以<lb/>
本為心寂然至無是其本也故動息地中乃天地之心見<lb/>
矣伊川程子曰先儒皆以靜為見天地之心蓋不知動<lb/>
之端乃天地之心也朱子作本義謂程子言之詳矣又<lb/>
引邵子冬至子之半天心無改移一陽初動處萬物未生<lb/>
時為證盖深韙之也然濂溪有主靜立極之說而朱子<lb/>
他日告門弟子謂濂溪伊川道理只一般又謂王弼之<lb/>
說與濓溪同似與本義自相矛盾間嘗考之程子言天<lb/>
<pb n="KR4h0147_WYG_040-24b"/>
地之心見於動然而大學云知止而後有定定而後能<lb/>
靜矣樂記又曰人生而靜天之性矣王弼言天地之心<lb/>
見於靜然而復以雷在地中一陽初動而成卦陽動而<lb/>
隂靜安得主隂而不主陽哉然則奈何曰得其㫖者動<lb/>
靜皆得之失其㫖者動靜皆失之且人之心晝夜十二<lb/>
時何有一息之不動者不特日出而作酬酢萬變無往<lb/>
不動即日入而息其靜者形骸耳若神明何嘗與旦晝<lb/>
異即欲絶聲屏色離人而立於獨而此欲絶欲屏欲離<lb/>
<pb n="KR4h0147_WYG_040-25a"/>
欲立之心己紛然動而未嘗一息靜能使之如死灰乎<lb/>
即使心如死灰孰覺之哉有覺之者則又己紛然動而<lb/>
未嘗一息靜矣况心果可使如死灰乎如死灰矣又何<lb/>
以謀衆理而應萬事操則存舍則亡出入無時莫知其<lb/>
鄉其心之謂歟孔子既言之矣而人猶欲離動以求靜<lb/>
正如夸父之逐日也然則若何而靜曰靜固不離於動<lb/>
之中夫人聲色至而耳目應動作云為至而身口應其<lb/>
至焉者萬則其應焉者亦萬迨夫愛惡屈伸情偽相感<lb/>
<pb n="KR4h0147_WYG_040-25b"/>
交錯紛糅而至以萬者應且鉅萬而未己是亦天下之<lb/>
至動矣然苟能克己復禮一於理而不二以欲則至者<lb/>
萬而應者惟一以是一而貫乎萬之中則萬者自動而<lb/>
一者自靜也聖人主靜豈不然哉然則何以見天地之<lb/>
心也曰天者積氣也地者積形也人者形皆地而氣皆<lb/>
天也然而有流形御氣不渉有無不居中外者曰唯心<lb/>
焉故曰人者天地之心又曰為天地立心然則欲見天<lb/>
地之心者亦自見其心而己一陽初動處萬物未生時<lb/>
<pb n="KR4h0147_WYG_040-26a"/>
萬物雖未生而一陽既動則其生生不己可必也生生<lb/>
者天地之心也故曰動之端見天地之心從其體言之<lb/>
也雖然理也者生之途也欲也者死之途也從理則致<lb/>
一而靜而日之乎生之途從欲則萬感以動而日之乎<lb/>
死之途生生者天地之心也故曰靜則見天地之心從<lb/>
其用言之也體用合一而不可分則動靜無端而不可離<lb/>
矣所以朱子謂王周之語與伊川本非有二也軾謂得<lb/>
己則靜逐物則動又曰靜以存性不可不念實深有味<lb/>
<pb n="KR4h0147_WYG_040-26b"/>
乎其言之也恐讀者議其涉於二氏故備論之如右<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋文醇巻四十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0147_WYG_039-1a"/>
欽定四庫全書<lb/>
御選唐宋文醇巻三十九目録<lb/>
　　眉山蘇軾文二<lb/>
　　　書<lb/>
　　上文侍中論𣙜鹽書<lb/>
　　上韓樞密書<lb/>
　　與謝民師推官書<lb/>
　　與李方叔書<lb/>
<pb n="KR4h0147_WYG_039-1b"/>
　　與王庠書<lb/>
　　謝張太保撰先人墓碣書<lb/>
　　答張文潛縣丞書<lb/>
<pb n="KR4h0147_WYG_039-2a"/>
欽定四庫全書<lb/>
御選唐宋文醇巻三十九<lb/>
　　眉山蘇軾文二<lb/>
　　上文侍中論𣙜鹽書<lb/>
留守侍中執事當今天下勲徳俱髙為主上所倚信華<lb/>
實兼隆為士民所責望受恩三世宜與社稷同憂皆無<lb/>
如明公者今雖在外事有闗於安危而非職之所憂者<lb/>
猶當盡力爭之而况其事闗本職而憂及生民者乎竊<lb/>
<pb n="KR4h0147_WYG_039-2b"/>
意明公必已言之而人不知若猶未也則願效其愚頃者<lb/>
三司使章惇建言乞𣙜河北京東鹽朝廷遣使案視召<lb/>
周革入覲已有成議矣惇之言曰河北與陜西皆為邉<lb/>
防而河北獨不𣙜鹽此祖宗一時之誤恩也軾以為陜<lb/>
西之鹽與京東河北不同解池廣袤不過數十里既不<lb/>
可捐以予民而官亦易以籠取青鹽至自虜中有可禁<lb/>
止之道然猶法存而實不行城門之外公食青鹽今東<lb/>
北循海皆鹽也其欲籠而取之正與淮南兩浙無異軾<lb/>
<pb n="KR4h0147_WYG_039-3a"/>
在餘杭時見兩浙之民以犯鹽得罪者一嵗至萬七千<lb/>
人而莫能止姦民以兵仗䕶送吏士不敢近者常以數<lb/>
百人為輩特不為他盗故上下通知而不以聞耳東北<lb/>
之人悍於淮浙逺甚平居椎剽之姦常甲於他路一旦<lb/>
𣙜鹽則其禍未易以一二數也由此觀之祖宗以來獨<lb/>
不𣙜河北鹽者正事之適宜耳何名為誤哉且𣙜鹽雖<lb/>
有故事然要以為非王政也陜西淮浙既未能罷又欲<lb/>
使京東河北随之此猶患風痺人曰吾左臂既病矣右<lb/>
<pb n="KR4h0147_WYG_039-3b"/>
臂何為獨完則以酒色伐之可乎今議者曰吾之法與<lb/>
淮浙不同淮浙之民所以不免於私販而竈户所以不<lb/>
免於私賣者以官之買價賤而賣價貴耳今吾賤買而<lb/>
賤賣借如每斤官以三錢得之則以四錢出之鹽商私<lb/>
買於竈户利其賤耳賤不能減三錢竈户均為得三錢<lb/>
也寧以予官乎將以予私商而犯法乎此必不犯之道<lb/>
此無異於兒童之見東海皆鹽也茍民力之所及未有<lb/>
捨而不煎煎而不賣者也而近嵗官錢常苦窘迫遇其<lb/>
<pb n="KR4h0147_WYG_039-4a"/>
急時百用横生以有限之錢買無窮之鹽竈户有朝夕<lb/>
薪米之憂而官錢在期月之後則其利必歸於私販無<lb/>
疑也食之於鹽非若飢之於五榖也五榖之乏至於節<lb/>
口并日而况鹽乎故私販法重而官鹽貴則民之貧而<lb/>
懦者或不食鹽往在浙中見山谷之人有數月食無鹽者<lb/>
今將𣙜之東北之俗必不如往日之嗜鹹也而望官課<lb/>
之不虧疎矣且淮浙官鹽本輕而利重雖有積滯官未<lb/>
病也今以三錢為本一錢為利自禄吏購賞修築厫庾<lb/>
<pb n="KR4h0147_WYG_039-4b"/>
之外所獲無幾矣一有積滯不行官之所喪可勝計哉<lb/>
失民而得財明者不為况民財兩失者乎且禍莫大於<lb/>
作始作俑之漸至於用人今兩路未有鹽禁也故變之<lb/>
難遣使㑹議經年而未果自古作事欲速而不取衆議<lb/>
未有如今日者也然猶遲久如此以明作始之難也今<lb/>
既已𣙜之矣則他日國用不足添價貴賣有司以為熟<lb/>
事行半紙文書而決矣且明公能必其不添乎非獨明<lb/>
公不能也今之執政能自必乎茍不可必則兩路之禍<lb/>
<pb n="KR4h0147_WYG_039-5a"/>
自今日始夫東北之蠶衣被天下蠶不可無鹽而議者<lb/>
輕欲奪之是病天下也明公可不深哀而速救之歟或<lb/>
者以為朝廷既有成議矣雖爭之必不從竊以為不然<lb/>
乃者手實造簿方赫然行法之際軾嘗論其不可以告<lb/>
今太原韓公公時在政府莫之行也而手實卒罷民賴<lb/>
以少安凡今執政所欲必行青苗助役市易保甲而己<lb/>
其他猶可以庶㡬萬一或者又以為明公將老矣若猶<lb/>
有所爭則其請老也難此又軾之所不識也使明公之<lb/>
<pb n="KR4h0147_WYG_039-5b"/>
言幸而聽屈己少留以全兩路之民何所不可不幸而<lb/>
不聽是議不中意其於退也尤易矣願少留意軾一郡<lb/>
守也猶以為職之所當憂而冒聞於左右明公其得己<lb/>
乎千瀆威重俯伏待罪而已<lb/>
𣙜鹽洵非三代盛王之所有然自封建變為郡縣則煮<lb/>
海之利無復限制末所競趨不有官吏統紀之易以為<lb/>
亂却不得謂非王政也特與小民爭利則失政之甚者<lb/>
矣篇中所論鹽政真燎如觀火而為民請命忠愛惻怛<lb/>
<pb n="KR4h0147_WYG_039-6a"/>
之意横溢毫楮可為仁人之言矣讀至凡今執政所欲<lb/>
必行者青苗助役市易保甲而已其他猶可以庶㡬萬<lb/>
一語真如寗俞貨醫使薄其酖令人流涕<lb/>
<pb n="KR4h0147_WYG_039-7a"/>
　　上韓樞宻書<lb/>
軾頓首上樞宻侍郎閣下軾受知門下似稍異於尋常<lb/>
人盖嘗深言不諱矣明公不以為過其在錢塘時亦䝉<lb/>
以書見及語意親甚自爾不復通問者七年於兹矣頃<lb/>
聞明公入西府門前書生為作賀啓數百言軾輙裂去<lb/>
曰明公豈少此哉要當有輔於左右者昔侯霸為司徒<lb/>
其故人嚴子陵以書遺之曰君房足下位至台鼎甚善<lb/>
懷仁輔義天下悦阿諛順㫖要領絶世以子陵為狂以<lb/>
<pb n="KR4h0147_WYG_039-7b"/>
軾觀之非狂也方是時光武以布衣取天下功成志滿<lb/>
有輕人臣之心躬親吏事所以待三公者甚薄霸為司<lb/>
徒奉法循職而已故子陵有以感發之今陛下之聖不<lb/>
止光武而明公之賢亦逺過侯霸軾雖不用然有位於<lb/>
朝未若子陵之獨善也其得盡言於左右良不為過今<lb/>
者貪功僥倖之臣勸上用兵於西北使斯言無有則天<lb/>
下之幸孰大於此不幸有之大臣所宜必爭也古今兵<lb/>
不可用明者計之詳矣明公亦必然之軾不敢復言獨<lb/>
<pb n="KR4h0147_WYG_039-8a"/>
有一事以為臣子之忠孝莫大於愛君愛君之深者飲<lb/>
食必祝之曰使吾君子孫多長有天下此豈非臣子之<lb/>
願歟古之人君好用兵者多矣出而無功與有功而君<lb/>
不賢者皆不足道也其賢而有功者莫若漢武帝唐太<lb/>
宗武帝建元元年蚩尤旗見其長亘天後遂命將出師<lb/>
畧取河南地建置朔方其春戾太子生自是之後師行<lb/>
盖十餘年兵所誅夷屠滅死者不可勝數巫蠱事起京<lb/>
師流血僵尸數萬太子父子皆敗故班固以為太子生<lb/>
<pb n="KR4h0147_WYG_039-8b"/>
長於兵與之終始唐太宗既平海内破滅突厥髙昌吐<lb/>
谷渾等且猶未厭親駕征遼東當時大臣房魏輩皆力<lb/>
爭不從使無辜之民身膏草野於萬里之外其後太子<lb/>
承乾齊王祐呉王恪皆相繼誅死其餘遭武氏之禍殘<lb/>
殺殆盡武帝好古崇儒求賢如不及號稱世宗太宗克<lb/>
己求治㡬至刑措而其子孫遭罹如此豈為善之報也<lb/>
哉由此言之好兵始禍者既足以為後嗣之累則凡忍<lb/>
恥含垢以全人命其為子孫之福審矣軾既無狀竊謂<lb/>
<pb n="KR4h0147_WYG_039-9a"/>
人主宜聞此言而明公宜言此此言一聞豈惟朝廷無<lb/>
疆之福將明公子孫實世享其報軾懷此欲陳乆矣恐<lb/>
未信而諫則以為謗不勝區區之忠故移致之明公雖<lb/>
以此獲罪不愧不悔皇天后土宜聞此言<lb/>
金人入汴徽欽為虜妃主子孫殺戮夷辱之慘載於史<lb/>
氏刋於稗官讀之酸鼻傷肝不忍言者抑知其無端用<lb/>
兵於遼死者百萬王安石始其謀童蔡成其事卒滅遼<lb/>
之社稷而中原亦肝腦塗地天特假手於金耳孟子曰<lb/>
<pb n="KR4h0147_WYG_039-9b"/>
出乎爾者反乎爾夫民今而後得反之也而又奚惜焉<lb/>
詩言之靡言不讐靡徳不報<lb/>
<pb n="KR4h0147_WYG_039-10a"/>
　　與謝民師推官書<lb/>
軾啓近奉違亟辱問訊具審起居佳勝感慰深矣軾受<lb/>
性剛簡學迂材下坐廢累年不敢復齒搢紳自還海北<lb/>
見平生親舊惘然如隔世人况與左右無一日之雅而<lb/>
敢求交乎數賜見臨傾盖如故幸甚過望不可言也所<lb/>
示書教及詩賦雜文觀之熟矣大畧如行雲流水初無<lb/>
定質但常行於所當行常止於不可不止文理自然姿<lb/>
態横生孔子曰言之不文行之不逺又曰辭達而己矣<lb/>
<pb n="KR4h0147_WYG_039-10b"/>
夫言止於達意疑若不文是大不然求物之妙如繫風<lb/>
捕影能使是物了然於心者盖千萬人而不一遇也而<lb/>
况能使了然於口與手者乎是之謂辭達辭至於能達<lb/>
則文不可勝用矣揚雄好為艱深之詞以文淺易之説<lb/>
若正言之則人人知之矣此正所謂雕蟲篆刻者其太<lb/>
𤣥法言皆是類也而獨悔於賦何哉終身雕蟲而獨變<lb/>
其音節便謂之經可乎屈原作離騷經盖風雅之再變<lb/>
者雖與日月爭光可也可以其似賦而謂之雕蟲乎使<lb/>
<pb n="KR4h0147_WYG_039-11a"/>
賈誼見孔子升堂有餘矣而乃以賦鄙之至與司馬相<lb/>
如同科雄之陋如此比者甚衆可與知者道難與俗人<lb/>
言也因論文偶及之耳歐陽文忠公言文章如精金美<lb/>
玊市有定價非人所能以口舌定貴賤也紛紛多言豈<lb/>
能有益於左右愧悚不已所須惠力法雨堂字軾本不<lb/>
善作大字强作終不佳又舟中局迫難寫未能如教然<lb/>
軾方過臨江當往游焉或僧有所欲記録當作數句留<lb/>
院中慰左右念親之意今日已至峽山寺少留即去愈<lb/>
<pb n="KR4h0147_WYG_039-11b"/>
逺惟萬萬以時自愛不宣<lb/>
儲欣謂東坡論文所謂見其一耳此事當以韓李書為<lb/>
主而以坡公説參之詆揚子雲尤過不足據依嘗考韓<lb/>
李之書其期於言之有物者則此文固未嘗論及至其<lb/>
言詞章者雖昌黎無以踰矣况所謂了然於口與手者<lb/>
必其有物之言若其言之無物固不足論也韓愈云文<lb/>
無難易唯其是李翺推明之凡數百言轉不若此文三<lb/>
數語了徹其義而有餘韻至論揚雄尤為至當雄之言<lb/>
<pb n="KR4h0147_WYG_039-12a"/>
真雕蟲篆刻耳孔子曰先行其言而後從之自非然者<lb/>
雖日道仲尼之語亦是雕蟲篆刻雕蟲篆刻云者必妃<lb/>
青嫓白也哉<lb/>
　李光地曰同時王荆公曾子固司馬温公皆尊揚子<lb/>
　品題至在孟荀之上坡公遂顯攻之朱文公論文亦<lb/>
　曰子雲太𤣥法言蓋亦長楊校獵之流而粗變其音<lb/>
　節直用坡公此語也<lb/>
<pb n="KR4h0147_WYG_039-13a"/>
　　與李方叔書<lb/>
軾頓首方叔先輩足下屢獲來教因循不一裁答悚息<lb/>
不已比日履兹秋暑起居佳勝録示子駿行狀及數詩<lb/>
辭意整暇有加於前得之極喜慰累書見責以不相薦<lb/>
引讀之甚愧然其説不可不盡君子之知人務相勉於<lb/>
道不務相引於利也足下之文過人處不少如李氏墓<lb/>
表及子駿行狀之類筆勢翩翩有可以追古作者之道<lb/>
至若前所示兵鑑則讀之終篇莫知所謂意者足下未<lb/>
<pb n="KR4h0147_WYG_039-13b"/>
甚有得於中而張其外者不然則老病昏惑不識其趣<lb/>
也以此私意猶冀足下積學不倦落其葉而成其實深<lb/>
願足下為禮義君子不願足下豐於才而㢘於徳也若<lb/>
進退之際不甚慎靜則於定命不能有毫髪増益而於<lb/>
道徳有丘山之損矣古之君子貴賤相因先後相援固多<lb/>
矣軾非敢廢此道平生相知心所謂賢者則於稠人中<lb/>
譽之或因其言以考其實實至則名随之名不可掩其<lb/>
自為世用理勢固然非力致也陳履常居都下逾年未<lb/>
<pb n="KR4h0147_WYG_039-14a"/>
嘗一至貴人之門章子厚欲一見終不可得中丞傅欽<lb/>
之侍郎孫莘老薦之軾亦掛名其間㑹朝廷多知履常<lb/>
者故得一官軾孤立言輕未嘗獨薦人也爵禄砥世人<lb/>
主所專宰相猶不敢必而欲責於軾可乎東漢處士私<lb/>
相諡非古也殆似丘明為素臣當得罪於孔門矣孟生<lb/>
貞曜盖亦蹈襲流弊不足法而况近相名字乎甚不願<lb/>
足下此等也軾於足下非愛之深期之逺定不及此猶<lb/>
能察其意否近秦少游有書來亦論足下近文益竒明<lb/>
<pb n="KR4h0147_WYG_039-14b"/>
主求人如不及豈有終汨没之理足下但信道自守當<lb/>
不求自至若不深自重恐䘮失所有言切而盡臨紙悚<lb/>
息未即㑹見千萬保愛近夜眼昏不一不一軾頓首<lb/>
同人先號咷而後笑孔子繋之辭曰君子之道或出或<lb/>
處或黙或語蓋九五君位福極之所自出其孰不希爵<lb/>
禄以來附徒得苟富貴之人國與民奚賴焉若湯之於<lb/>
伊尹可為先號咷而後笑矣子路不云乎君臣之義如<lb/>
之何其廢之伊尹豈欲潔其身而亂大倫者哉其必三<lb/>
<pb n="KR4h0147_WYG_039-15a"/>
聘而後出者所謂其尊徳樂道不如是不足以有為故<lb/>
其始也先號咷而後笑其終也利斷金而如蘭孔子謂<lb/>
富貴得以非道則不處貧賤得以非道則不去苟其處<lb/>
之而去之則謂之去仁非特出處之大也即一語一黙<lb/>
之細而猶然子曰可與言而不與言失人不可與言而<lb/>
與言失言蓋必自炫自鬻之念動於中然後䀨而與之<lb/>
語孟子充類至義之盡至斥之為穿窬之類聖賢律己<lb/>
之嚴一語黙之細至猶如此而肯於進退之際不自慎<lb/>
<pb n="KR4h0147_WYG_039-15b"/>
靜也哉易六十四卦直繫以征凶旡攸利無他辭者唯<lb/>
歸妹一卦為其説以動女求男也三百篇男女贈答離<lb/>
騷佳人公子類皆以女之從男况士之出處蓋非閨闥<lb/>
間語也夫女之耽兮不可説也豈真以士之耽為尚可<lb/>
説乎<lb/>
<pb n="KR4h0147_WYG_039-16a"/>
　　與王庠書<lb/>
軾啓逺䝉差人致書問安否輔以藥物眷意甚厚自二<lb/>
月二十五日至七月十三日凡一百三十餘日乃至水陸<lb/>
盖萬餘里矣罪戾逺黜既為親友憂又使此兩人者䟦<lb/>
涉萬里比其還家㡬盡此嵗此君愛我之過而重其罪<lb/>
也但喜比來侍奉多暇起居佳勝軾罪大責薄居此固<lb/>
宜無足言者瘴厲之邦僵仆者相屬於前然亦有以取<lb/>
之非寒暖失宜則飢飽過度苟不犯此者亦未遽病也<lb/>
<pb n="KR4h0147_WYG_039-16b"/>
若大期至固不可逃又非南北之故矣以此居之泰然<lb/>
不煩深念前後所示著述文字皆有古作者風力大略<lb/>
能道意所欲言者孔子曰辭達而己矣辭至於達止矣<lb/>
不可以有加矣經説一篇誠哉是言也西漢以來以文<lb/>
設科而文始衰自賈誼司馬遷其文已不逮先秦古書<lb/>
况其下者文章猶爾况所謂道徳者乎若所論周勃則<lb/>
恐不然平勃未嘗一日忘漢陸賈為之謀至矣彼視禄<lb/>
産猶几上肉但將相和調則大計自定若如君言先事<lb/>
<pb n="KR4h0147_WYG_039-17a"/>
經營則呂后覺悟誅兩人而漢亡矣軾少時好議論古<lb/>
人既老涉世更變往往悔其言之過故樂以此告君也<lb/>
儒者之病多空文而少實用賈誼陸贄之學殆不傳於<lb/>
世老病且死獨欲以此教子弟豈意婣親中乃有王郎<lb/>
乎三復來貺喜抃不已應舉者志於得而已今程試文<lb/>
字千人一律考官亦厭之未必得也如君自信不回必<lb/>
不為時所棄也又况得失有命決不可移乎勉守所學<lb/>
以卒逺業相見無期萬萬自重而己人還謹奉手啟少<lb/>
<pb n="KR4h0147_WYG_039-17b"/>
謝萬一<lb/>
軾年少時才俊文雄好論議天下事為宵小所忌羣起<lb/>
擠之繋獄貶竄空乏飢寒出於萬死之中而所學益以<lb/>
光明既老絶非少年時見地故能困而不失其所亨蠻<lb/>
烟蜑雨中一逐臣不啻鳴金樅玉於天禄石渠彈琴詠<lb/>
詩於青山緑澗間也坎坷萬狀而一遇可以尊主澤民<lb/>
之事奮然為之一無顧忌不知身之在叢棘也非有道<lb/>
者而能然耶洛蜀牴牾兩家弟子材智下不能各知其<lb/>
<pb n="KR4h0147_WYG_039-18a"/>
師之心遂詆軾為異端或以為縱横家言嘻其甚矣夫<lb/>
君子和而不同唯其不同是以為君子天之雲霞地之<lb/>
卉木水色山光之紫翠蔚藍無一同者然而莫非造化<lb/>
秀靈之氣也及其生物不測則若相為左右手然君子<lb/>
之不同類是矣其不同者要皆所以從王事庇民生轉<lb/>
惟醎酸甘辛之不齊而鼎實斯美不同者正所謂和也<lb/>
鯫生不察欲比而同之豈欲天下皆為朋黨乃快耶三<lb/>
復斯文天君泰然談笑於死生之際豈非風流人豪者<lb/>
<pb n="KR4h0147_WYG_039-18b"/>
如彼其人而謂與伯淳正叔不相能豈理也哉以軾海<lb/>
外諸文與栁宗元諸書較宗元真不足當一吷矣至謂<lb/>
儒者之病多空文而少實用自悔從前好議論古人之<lb/>
過尤學者所當服膺勿失者也<lb/>
<pb n="KR4h0147_WYG_039-19a"/>
　　謝張太保撰先人墓碣書<lb/>
軾頓首再拜㐲䝉再示先人墓表特載辨姦一篇恭覽<lb/>
涕泗不知所云竊惟先人早嵗汨没晚乃有聞雖當時<lb/>
學者知師尊之然於其言語文章猶不能盡而况其中<lb/>
之不可形者乎所謂知之盡而信其然者舉世惟公一<lb/>
人雖若不幸然知我者希正老氏之所貴辨姦之始作<lb/>
也自軾與舍弟皆有嘻其甚矣之諫不論他人獨明公<lb/>
一見以為與我意合公固已論之先朝載之史册今雖<lb/>
<pb n="KR4h0147_WYG_039-19b"/>
容有不知後世決不可没而先人之言非公表而出之<lb/>
則人未必信信不信何足深計然使斯人用區區小數<lb/>
以欺天下天下莫覺莫知恐後世必有秦無人之嘆此<lb/>
墓表之所以作而軾之所以流涕再拜而謝也黄叔度<lb/>
澹然無作郭林宗一言至今以為顔子林宗於人材小<lb/>
大畢取所賢非一人而叔度之賢無一見於外者而後<lb/>
世猶信徒以林宗之重也今公之重不減林宗所賢惟<lb/>
先人而其心迹粗若可見其信於後世必矣多言何足<lb/>
<pb n="KR4h0147_WYG_039-20a"/>
為謝聊發一二<lb/>
王安石未柄用時韓琦富弼歐陽修皆以王佐才目之<lb/>
唯張安道蘇洵灼知其姦迨後毒痡四海而韓富輩束<lb/>
手無策奉身而退一日富弼見張安道語次安道曰當<lb/>
日安道知貢舉辟安石同事既至則一院之事皆欲紛<lb/>
更因即時斥逐之弼聞之惘然也安道可為善相人矣<lb/>
蘇洵辨姦論誠千古隻眼而宋儒每謂蘇氏父子與安<lb/>
石不協是以有此未為公論夫司馬韓富諸賢其後孰<lb/>
<pb n="KR4h0147_WYG_039-20b"/>
與安石協者乃以論出於洵洛黨即齗齗焉豈篤論歟<lb/>
<pb n="KR4h0147_WYG_039-21a"/>
　　答張文潛縣丞書<lb/>
軾頓首文潛張君足下久别思仰到京公私紛然未暇<lb/>
奉書忽辱手教且審起居佳勝至慰至慰惠示文編三<lb/>
復感歎甚矣君之似子由也子由之文實勝僕而世俗<lb/>
不知乃以為不如其為人深不願人知之其文如其為<lb/>
人故汪洋澹泊有一唱三歎之聲而其秀傑之氣終不<lb/>
可没作黄樓賦乃稍自振厲若欲以警發憒憒者而或<lb/>
者便謂僕代作此尤可笑是殆見吾善者機也文字之<lb/>
<pb n="KR4h0147_WYG_039-21b"/>
衰未有如今日者也其源實出於王氏王氏之文未必<lb/>
不善也而患在於好使人同已自孔子不能使人同顔<lb/>
淵之仁子路之勇不能以相移而王氏欲以其學同天<lb/>
下地之美者同於生物不同於所生惟荒瘠斥鹵之地<lb/>
彌望皆黄茅白葦此則王氏之同也近見章子厚言先<lb/>
帝晚年甚患文字之陋欲稍變取士法特未暇耳議者<lb/>
欲稍復詩賦立春秋學官甚美僕老矣使後生猶得見<lb/>
古人之大全者正賴黄魯直秦少游晁無咎陳履常與<lb/>
<pb n="KR4h0147_WYG_039-22a"/>
君等數人耳如聞君作太學博士願益勉之徳輶如毛<lb/>
民鮮克舉之我儀圖之愛莫助之此外千萬善愛偶飲<lb/>
卯酒醉來人求書不能覼縷<lb/>
論王氏之學好人同已此正君子小人分岐處好人同<lb/>
已必為小人矣何也反是即舍己從人之所以為大舜<lb/>
也篇中雖止論文字而政事即在其中惟其好人同已<lb/>
而人之强與己同者至矣彼其不惜强與己同豈真與<lb/>
己同哉亦欲各得其所欲耳既己各得其所欲彼亦將<lb/>
<pb n="KR4h0147_WYG_039-22b"/>
欲人之同已夫然後終亦不與已同矣呂惠卿既執政<lb/>
萬方以蘄致安石於死奚能終同耶孟子曰訑訑之聲<lb/>
音顔色拒人於千里之外士止於千里之外則讒諂面<lb/>
諛之人至矣與讒諂面諛之人居國欲治可得乎千載<lb/>
以前蚤為王安石寫照軾所云荒瘠斥鹵之地彌望皆<lb/>
黄茅白葦者豈特安石之文哉安石所為朝廷遴得之<lb/>
人才寧不若是耶<lb/>
御選唐宋文醇巻三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0147_WYG_058-1a"/>
欽定四庫全書<lb/>
御選唐宋文醇巻五十八目錄<lb/>
　　臨川王安石文<lb/>
　　　雜著　書　序　記　祭文　墓誌銘<lb/>
　　原過<lb/>
　　進說<lb/>
　　傷仲永<lb/>
　　讀孟嘗君傳<lb/>
<pb n="KR4h0147_WYG_058-1b"/>
　　讀孔子世家<lb/>
　　與趙卨書<lb/>
　　答段縫書<lb/>
　　上田正言書<lb/>
　　答韶州張殿丞書<lb/>
　　周禮義序<lb/>
　　詩義序<lb/>
　　書義序<lb/>
<pb n="KR4h0147_WYG_058-2a"/>
　　靈谷詩序<lb/>
　　芝閣記<lb/>
　　遊襃禪山記<lb/>
　　祭范潁州文<lb/>
　　祭曽博士易占文<lb/>
　　廣西轉運使蘇君墓誌銘<lb/>
<pb n="KR4h0147_WYG_058-3a"/>
欽定四庫全書<lb/>
御選唐宋文醇巻五十八<lb/>
　　臨川王安石文<lb/>
　　原過<lb/>
天有過乎有之陵歴鬭蝕是也地有過乎有之崩弛竭<lb/>
塞是也天地舉有過卒不累覆且載者何善復常也人<lb/>
介乎天地之間則固不能無過卒不害聖且賢者何亦<lb/>
善復常也故太甲思庸孔子曰勿憚改過揚雄貴遷善<lb/>
<pb n="KR4h0147_WYG_058-3b"/>
皆是術也予之朋有過而能悔悔而能改人則曰是向<lb/>
之從事云爾今從事與向之從事弗類非其性也飾表<lb/>
以疑世也夫豈知言哉天播五行於萬靈人固備而有<lb/>
之有而不思則失思而不行則廢一日咎前之非沛然<lb/>
思而行之是失而復得廢而復舉也顧曰非其性是率<lb/>
天下而戕性也且如人有財見簒於盜已而得之曰非<lb/>
夫人之財向簒於盜矣可歟不可也財之在已固不若<lb/>
性之為已有也財失復得曰非其財且不可性失復得<lb/>
<pb n="KR4h0147_WYG_058-4a"/>
曰非其性可乎<lb/>
无咎者善補過也易莫大於无咎无咎則无悔无吝吉<lb/>
固自天祐之凶亦非自我作之也吉凶悔吝若循環然<lb/>
凶必悔悔則之乎吉矣吉易吝吝則之乎凶矣无咎則<lb/>
無所之也凝命之本也曷由无咎在善補過聖人不大<lb/>
無過大補過子張問善人之道子曰不踐迹亦不入於<lb/>
室不大無過也仲虺之誥曰惟王改過不吝大補過也<lb/>
子曰有德者必有言有言者不必有德王安石傲佷明<lb/>
<pb n="KR4h0147_WYG_058-4b"/>
德以亂天常蒼生之被其害者以百萬計不止無德矣<lb/>
然猶不礙其為有言言果足重乎哉自宋以來重其文<lb/>
字明茅坤不能刪也以之殿八家儲欣益李翺孫樵而<lb/>
為十而亦不能刪王安石而為九也則今者亦姑存之<lb/>
曽鞏不云乎以戒則明何必滅其籍哉使天下讀原過<lb/>
而歎有如是之言而怙過如是讀進說而歎有如是之<lb/>
言而巧進如是則為人君者知詐偽萬端而不敢輕信<lb/>
以其國委人為人臣者知詐偽萬端雖爵可至王名可<lb/>
<pb n="KR4h0147_WYG_058-5a"/>
至配享宗廟配享孔子文可列於學官誦於後世而卒<lb/>
無解於小人之號千古比之荆舒是懲則詐偽者其或<lb/>
可休乎然則其文誠安可不録也<lb/>
<pb n="KR4h0147_WYG_058-6a"/>
　　進說<lb/>
古之時士之在下者無求於上上之人日汲汲惟恐一<lb/>
士之失也古者士之進有以德有以才有以言有以曲<lb/>
藝今徒不然自茂才等而下之至於明法其進退之皆<lb/>
有法度古之所謂德者才者無以為也古之所謂言者<lb/>
又未必應今之法度也誠有豪傑不世出之士不自進<lb/>
乎此上之人弗舉也誠進乎此而不應今之法度有司<lb/>
弗取也夫自進乎此皆所謂枉已者也孟子曰未有枉<lb/>
<pb n="KR4h0147_WYG_058-6b"/>
已能正人者也然而今之人不自進乎此者未見也豈<lb/>
皆不如古之士自重以有恥乎古者并天下之地而授<lb/>
之氓士之未命也則授一㕓而為氓其父母妻子裕如<lb/>
也自家達有塾有序有庠有學觀游止處師師友友絃<lb/>
歌堯舜之道自樂也磨礱鐫切沈浸灌養行完而才備<lb/>
則曰上之人其舍我哉上之人其亦莫之能舍也今也<lb/>
地不井國不學黨不庠遂不序家不塾士之未命也則<lb/>
或無以裕父母妻子無以處行完而才備上之人亦莫<lb/>
<pb n="KR4h0147_WYG_058-7a"/>
之舉也士安得而不自進嗚呼使今之士不若古非人<lb/>
則然勢也勢之異聖賢之所以不得同也孟子不見王<lb/>
公而孔子為季氏吏夫不以勢乎哉士之進退不惟其<lb/>
德與才而惟今之法度而有司之好惡未必今之法度<lb/>
也是士之進不惟今之法度而幾在有司之好惡耳今<lb/>
之有司非昔之有司也後之有司又非今之有司也有<lb/>
司之好惡豈常哉是士之進退果卒無所必而已矣噫<lb/>
以言取人未之失也取焉而又不得其所謂言是失之<lb/>
<pb n="KR4h0147_WYG_058-7b"/>
失也況又重以有司好惡之不可常哉古之道其卒不<lb/>
可以見乎士也有得已之勢其得不已乎得已而不已<lb/>
未見其為有道也楊叔明之兄弟以父任皆京官其勢<lb/>
非吾所謂無以處無以裕父母妻子而有不得已焉者<lb/>
也自枉而為進士而又枉於有司而又若不釋然二君<lb/>
固常自任以道而且朋友我矣懼其猶未寤也為進說<lb/>
與之<lb/>
吕誨劾安石辭小官不辭大官安石仕未顯衆君子翕<lb/>
<pb n="KR4h0147_WYG_058-8a"/>
然稱賢焉使以小官終千載而下知安石何如人哉安<lb/>
石之進也宋室之不幸亦安石之不幸也<lb/>
<pb n="KR4h0147_WYG_058-9a"/>
　　傷仲永<lb/>
金谿民方仲永世隸耕仲永生五年未嘗識書具忽啼<lb/>
求之父異焉借旁近與之即書詩四句并自為其名其<lb/>
詩以養父母收族為意傳一鄉秀才觀之自是指物作<lb/>
詩立就其文理皆有可觀者邑人竒之稍稍賓客其父<lb/>
或以錢幣乞之父利其然也日扳仲永環謁於邑人不<lb/>
使學余聞之也久明道中從先人還家於舅家見之十<lb/>
二三矣令作詩不能稱前時之聞又七年還自揚州復<lb/>
<pb n="KR4h0147_WYG_058-9b"/>
到舅家問焉曰泯然衆人矣王子曰仲永之通悟受之<lb/>
天也其受之天也賢於材人逺矣卒之為衆人則其受<lb/>
於人者不至也彼其受之天也如此其賢也不受之人<lb/>
且為衆人今夫不受之天固衆人又不受之人得為衆<lb/>
人而已耶<lb/>
勸學之意宛轉切至為子弟者所宜誦然學何學乎宜<lb/>
先辨志矣<lb/>
<pb n="KR4h0147_WYG_058-10a"/>
　　讀孟嘗君傳<lb/>
世皆稱孟嘗君能得士士以故歸之而卒賴其力以脫<lb/>
於虎豹之秦嗟乎孟嘗君特雞鳴狗盜之雄耳豈足以<lb/>
言得士不然擅齊之强得一士焉宜可以南面而制秦<lb/>
尚何取雞鳴狗盜之力哉夫雞鳴狗盜之出其門此士<lb/>
之所以不至也<lb/>
　謝枋得曰筆力簡而健然一篇得意處只是擅齊之<lb/>
　强得一士焉宜可以南靣而制秦尚何取雞鳴狗盗<lb/>
<pb n="KR4h0147_WYG_058-10b"/>
　之力哉先得此數句作此一篇文字然亦是祖述前<lb/>
　言韓文公祭田横墓文云當嬴氏之失鹿得一士而<lb/>
　可王何五百人之擾擾不能脫夫子扵劍鋩豈所寳<lb/>
　之非賢抑天命之有常<lb/>
<pb n="KR4h0147_WYG_058-11a"/>
　　讀孔子世家<lb/>
太史公敘帝王則曰本紀公侯傳國則曰世家公卿特<lb/>
起則曰列傳此其例也其列孔子為世家奚其進退無<lb/>
所據邪孔子旅人也棲棲衰季之世無尺土之柄此列<lb/>
之以傳宜矣曷為世家哉豈以仲尼躬將聖之資其教<lb/>
化之盛舄奕萬世故為之世家以抗之又非極摯之論<lb/>
也夫仲尼之才帝王可也何特公侯哉仲尼之道世天<lb/>
下可也何特世其家哉處之世家仲尼之道不從而大<lb/>
<pb n="KR4h0147_WYG_058-11b"/>
置之列傳仲尼之道不從而小而遷也自亂其例所謂<lb/>
多所抵捂者也<lb/>
　茅坤曰荆公短文字有絶似太史公處<lb/>
<pb n="KR4h0147_WYG_058-12a"/>
　　與趙卨書<lb/>
某啓議者多言遽欲開納西人則示之以弱彼更倔强<lb/>
以事情料之殆不如此以我衆大當彼寡小我尚疲敝<lb/>
厭兵即彼偷欲得和可知我深閉固距使彼不得安息<lb/>
則彼上下忿懼并力一心致死於我此彼所以能倔强<lb/>
也我明示開納則彼孰敢違衆首議欲為倔强者就令<lb/>
有敢如此則彼舉國皆將徳我而怨彼孰肯為之致死<lb/>
此所以怒我而怠冦也老子曰抗兵相加愛者勝矣此<lb/>
<pb n="KR4h0147_WYG_058-12b"/>
之謂也至於開納之後與之約和乃不可遽遽則彼將<lb/>
驕而易我蓋明示開納所以怠其衆而紓吾患徐與之<lb/>
議所以示之難而堅其約聖上恐龍圖未喻此指故令<lb/>
以書具道前降指揮如西人有文字詞理恭順即與收<lb/>
接聞奏宜即明示界上使我吏民與彼舉國皆知朝廷<lb/>
之意<lb/>
　儲欣曰絶似漢人指揮機宜文字<lb/>
<pb n="KR4h0147_WYG_058-13a"/>
　　答段縫書<lb/>
段君足下某在京師時嘗為足下道曽鞏善屬文未嘗<lb/>
及其為人也還江南始熟而慕焉友之又作文粗道其<lb/>
行惠書以所聞詆鞏行無纖完其居家親友惴畏焉怪<lb/>
某無文字規鞏見謂有黨果哉足下之言也鞏固不然<lb/>
鞏文學論議在某交游中不見可敵其心勇於適道殆<lb/>
不可以刑禍利禄動也父在困厄中左右就養無虧行<lb/>
家事銖髮以上皆親之父亦愛之甚嘗曰吾宗敝所賴<lb/>
<pb n="KR4h0147_WYG_058-13b"/>
者此兒耳此某之所見也若足下所聞非某之所見也<lb/>
鞏在京師避兄而舍此雖某亦辠之也宜足下深攻之<lb/>
也於辠之中有足矜者顧不可以書傳也事固有迹然<lb/>
而情不至是者如不循其情而誅焉則誰不可誅邪鞏<lb/>
之迹固然邪然鞏為人弟於此不得無過但在京師時<lb/>
未深接之還江南又既往不可咎未嘗以此規之也鞏<lb/>
果於從事少許可時時出於中道此則還江南時嘗規<lb/>
之矣鞏聞之輒瞿然鞏固有以教某也其作懷友書兩<lb/>
<pb n="KR4h0147_WYG_058-14a"/>
通一自藏一納某家皇皇焉求相切劘以免於悔者畧<lb/>
見矣嘗謂友朋過差未可以絶固且規之規之從則已<lb/>
固且為文字自著見然後已邪則未嘗也凡鞏之行如<lb/>
前之云其既往之過亦如前之云而已豈不得為賢者<lb/>
哉天下愚者衆而賢者希愚者固忌賢者賢者又自守<lb/>
不與愚者合愚者加怨焉挾忌怨之心則無之焉而不<lb/>
謗君子之過於聽者又傳而廣之故賢者嘗多謗其困<lb/>
於下者尤甚勢不足以動俗名實未加於民愚者易以<lb/>
<pb n="KR4h0147_WYG_058-14b"/>
謗謗易以傳也凡道鞏之云云者固忌固怨固過於聴<lb/>
者也足下乃欲引忌者怨者過於聴者之言懸㫁賢者<lb/>
之是非甚不然也孔子曰衆好之必察焉衆惡之必察<lb/>
焉孟子曰國人皆曰可殺未可也見可殺焉然後殺之<lb/>
匡章通國以為不孝孟子獨禮貌之孔孟所以為孔孟<lb/>
者為其善自守不惑於衆人也如惑於衆人亦衆人耳<lb/>
烏在其為孔孟也足下姑自重毋輕議鞏<lb/>
安石罷相後嘗歎曰平昔交遊皆以國事相絶曽鞏傳<lb/>
<pb n="KR4h0147_WYG_058-15a"/>
曰安石得志後遂與之異子言之有朋自逺方來不亦<lb/>
樂乎鸞鳳所棲百鳥並集君子之光其暉吉也若夫傷<lb/>
胎殺卵則鳳鳥不至矣寧有害及百姓而君子猶與為<lb/>
友者乎<lb/>
<pb n="KR4h0147_WYG_058-16a"/>
　　上田正言書<lb/>
正言執事某五月還家八月抵官每欲介西北之郵布<lb/>
一書道區區之懷輒以事廢揚東南之吭也舟輿至自<lb/>
汴者日十百數因得問汴事與執事息耗甚詳其間薦<lb/>
紳道執事介然立朝無所跛倚甚盛甚盛顧猶有疑執<lb/>
事者雖某亦然某之學也執事誨之進也執事奬之執<lb/>
事知某不為淺矣有疑焉不以聞何以償執事之知哉<lb/>
初執事坐殿廡下對方正策指斥天下利害奮不諱忌<lb/>
<pb n="KR4h0147_WYG_058-16b"/>
且曰願陛下行之無使天下謂制科為進取一塗耳方<lb/>
此時窺執事意豈若今所謂舉方正者獵取名位而已<lb/>
哉蓋曰行其志云爾今聨諫官朝夕耳目天子行事即<lb/>
一切是非無不可言者欲行其志宜莫若此時國之疵<lb/>
民之病亦多矣執事亦抵職之日久矣向之所謂疵者<lb/>
今或痤然若不可治矣向之所謂病者今或痼然若不<lb/>
可起矣曽未聞執事建一言寤主上也何向者指斥之<lb/>
切而今之疏也豈向之利於言而今之言不利耶豈不<lb/>
<pb n="KR4h0147_WYG_058-17a"/>
免若今之所謂舉方正者獵取名位而已邪人之疑執<lb/>
事者以此為執事解者或造辟而言詭辭而出疏賤之<lb/>
人奚遽知其微哉是不然矣傳所謂造辟而言者迺其<lb/>
言則不可得而聞也其言之效則天下斯見之矣今國<lb/>
之疵民之病有滋而無損焉烏所謂言之效邪復有為<lb/>
執事解者曰蓋造辟而言之矣如不用何是又不然臣<lb/>
之事君三諫不從而去之禮也執事對策時常用是著<lb/>
於篇今言之而不從亦當不翅三矣雖惓惓之義未能<lb/>
<pb n="KR4h0147_WYG_058-17b"/>
自去孟子不云乎有言責者不得其言則去盍亦辭其<lb/>
言責邪執事不能自免於疑也必矣雖堅强之辯不能<lb/>
為執事解也迺如某之愚則願執事不矜寵利不憚誅<lb/>
責一為天下昌言以寤主上起民之病治國之疵蹇蹇<lb/>
一心如對策時則人之疑不解自判矣惟執事念之如<lb/>
其不然願賜教答不宣<lb/>
　唐順之曰歐公上范司諫書婉而切荆公與田正言<lb/>
　書直而勁<lb/>
<pb n="KR4h0147_WYG_058-18a"/>
　　答韶州張殿丞書<lb/>
某啓伏䝉再賜書示及先君韶州之政為吏民稱誦至<lb/>
今不絶傷今之士大夫不盡知又恐史官不能記載以<lb/>
次前世良吏之後此皆不肖之孤言行不足信於天下<lb/>
不能推揚先人之功緒餘烈使人人得聞知之所以夙<lb/>
夜愁痛疚心疾首而不敢息者以此也先人之存某尚<lb/>
少不得備聞為政之迹然嘗侍左右尚能記誦教誨之<lb/>
餘蓋先君所存嘗欲大潤澤於天下一物枯槁以為身<lb/>
<pb n="KR4h0147_WYG_058-18b"/>
羞大者既不得試已試乃其小者耳小者又將泯没而<lb/>
無傳則不肖之孤罪大釁厚矣尚何以自立於天地之<lb/>
間耶閣下勤勤惻惻以不傳為念非夫仁人君子樂道<lb/>
人之善安能以及此自三代之時國各有史而當時之<lb/>
史多世其家往往以身死職不負其意蓋其所傳皆可<lb/>
考據後既無諸侯之史而近世非尊爵盛位雖雄奇儁<lb/>
烈道德滿衍不幸不為朝廷所稱輒不得見於史而執<lb/>
筆者又雜出一時之貴人觀其在廷論議之時人人得<lb/>
<pb n="KR4h0147_WYG_058-19a"/>
講其然不尚或以忠為邪以異為同誅當前而不慄訕<lb/>
在後而不羞茍以饜其忿好之心而止耳而況隂挾翰<lb/>
墨以裁前人之善惡疑可以貸襃似可以附毁往者不<lb/>
能訟當否生者不得論曲直賞罰謗譽又不施其間以<lb/>
彼其私獨安能無欺於冥昧之間邪善既不盡傳而傳<lb/>
者又不可盡信如此唯能言之君子有大公至正之道<lb/>
名實足以信後世者耳目所遇一以言載之則遂以不<lb/>
朽於無窮耳伏惟閣下於先人非有一日之雅餘論所<lb/>
<pb n="KR4h0147_WYG_058-19b"/>
及無黨私之嫌茍以發潛德為已事務推所聞告世之<lb/>
能言而足信者使得論次以傳焉則先君之不得列於<lb/>
史官豈有恨哉<lb/>
　李光地曰此古今升降一大節目此篇議論亦大闗<lb/>
　係韓子之不為史官意亦如此而有難顯言者故以<lb/>
　鬼神禍福自說<lb/>
<pb n="KR4h0147_WYG_058-20a"/>
　　周禮義序<lb/>
士弊於俗學久矣聖上閔焉以經術造之乃集儒臣訓<lb/>
釋厥㫖將播之學校而臣某實董周官惟道之在政事<lb/>
其貴賤有位其後先有序其多寡有數其遲數有時制<lb/>
而用之存乎法推而行之存乎人其人足以任官其官<lb/>
足以行法莫盛乎成周之時其法可施於後世其文有<lb/>
見於載籍莫具乎周官之書蓋其因習以崇之賡續以<lb/>
終之至於後世無以復加則豈特文武周公之力哉猶<lb/>
<pb n="KR4h0147_WYG_058-20b"/>
四時之運隂陽積而成寒暑非一日也自周之衰以至<lb/>
於今歴嵗千數百矣太平之遺迹掃蕩幾盡學者所見<lb/>
無復全經於是時也乃欲訓而發之臣誠不自揆然知<lb/>
其難也以訓而發之之為難則又以知夫立政造事追<lb/>
而復之之為難然竊觀聖上致法就功取成於心訓迪<lb/>
在位有馮有翼亹亹乎鄉六服承德之世矣以所觀乎<lb/>
今考所學乎古所謂見而知之者臣誠不自揆妄以為<lb/>
庶幾焉故遂昧冒自竭而忘其材之弗及也謹列其書<lb/>
<pb n="KR4h0147_WYG_058-21a"/>
為二十有二巻凡十餘萬言上之御府副在有司以待<lb/>
制詔頒焉謹序<lb/>
此安石誤宋之根也孟子曰以善養人然後能服天下<lb/>
茍可養人不必其法出自周公也九夷八蠻皆聖人所<lb/>
樂取茍為百姓所患苦雖扳周公以證之無濟於敗若<lb/>
夫文則洵美矣然亦有自然流露而不可揜者禹之於<lb/>
舜也見而知之也則其言曰無若丹朱傲安石之於神<lb/>
宗也則其言曰所謂見而知之者臣誠不自揆妄以為<lb/>
<pb n="KR4h0147_WYG_058-21b"/>
庶幾焉嗚呼可以鑒矣<lb/>
<pb n="KR4h0147_WYG_058-22a"/>
　　詩義序<lb/>
詩三百十一篇其義具存其辭亡者六篇而己上既使<lb/>
臣雱訓其辭又命臣某等訓其義書成以賜太學布之<lb/>
天下又使臣某為之序謹拜手稽首言曰詩上通乎道<lb/>
德下止乎禮義放其言之文君子以興焉循其道之序<lb/>
聖人以成焉然以孔子之門人賜也商也有得於一言<lb/>
則孔子悅而進之蓋其說之難明如此則自周衰以迄<lb/>
於今泯泯紛紛豈不宜哉伏惟皇帝陛下内德純茂則<lb/>
<pb n="KR4h0147_WYG_058-22b"/>
神罔時恫外行恂達則四方以無侮日就月將學有緝<lb/>
熙於光明則頌之所形容蓋有不足道也微言奥義既<lb/>
自得之又命承學之臣訓釋厥遺樂與天下共之顧臣<lb/>
等所聞如爝火焉豈足以賡日月之餘光姑承明制代<lb/>
匱而已傳曰美成在久故棫樸之作人以壽考為言蓋<lb/>
將有來者焉追琢其章纉聖志而成之也臣衰且老矣<lb/>
尚庶幾及見之謹序<lb/>
　儲欣曰抑損處得體<lb/>
<pb n="KR4h0147_WYG_058-23a"/>
　　書義序<lb/>
熙寧二年臣某以尚書入侍遂與政而子雩實嗣講事<lb/>
有㫖為之說以獻八年下其說太學班焉惟虞夏商周<lb/>
之遺文更秦而幾亡遭漢而僅存賴學士大夫誦說以<lb/>
故不泯而世主莫或知其可用天縱皇帝大智實始操<lb/>
之以驗物考之以決事又命訓其義兼明天下後世而<lb/>
臣父子以區區所聞承乏與榮焉然言之淵懿而釋以<lb/>
淺陋命之重大而承以輕眇茲榮也祇所以為愧也歟<lb/>
<pb n="KR4h0147_WYG_058-23b"/>
謹序<lb/>
　茅坤曰序皆應詔為之者其辭簡而其法度自典則<lb/>
<pb n="KR4h0147_WYG_058-24a"/>
　　靈谷詩序<lb/>
吾州之東南有靈谷者江南之名山也龍蛇之神虎豹<lb/>
翬翟之文章楩柟豫章竹箭之材皆自山出而神林鬼<lb/>
冢魑魅之穴與夫仙人釋子恢譎之觀咸附託焉至其<lb/>
淑靈和清之氣盤礴委積於天地之間萬物之所不能<lb/>
得者乃屬之於人而處士君實生其址君姓吳氏家於<lb/>
山址豪傑之望臨吾一州者蓋五六世而後處士君出<lb/>
焉其行孝悌忠信其能以文學知名於時惜乎其老矣<lb/>
<pb n="KR4h0147_WYG_058-24b"/>
不得與夫虎豹翬翟之文章楩柟豫章竹箭之材俱出<lb/>
而為用於天下顧藏其神竒而與龍蛇雜此土以處也<lb/>
然君浩然有以自養遨遊於山川之間嘯歌謳吟以寓<lb/>
其所好終身樂之不厭而有詩數百篇傳誦於閭里他<lb/>
日出靈谷三十二篇以屬其甥曰為我讀而序之惟君<lb/>
之所得蓋有伏而不見者豈特盡於此詩而已雖然觀<lb/>
其鑱刻萬物而接之以藻繢非夫詩人之巧者亦孰能<lb/>
至於此<lb/>
<pb n="KR4h0147_WYG_058-25a"/>
　茅坤曰覧之如逰峭壁䆳谷<lb/>
<pb n="KR4h0147_WYG_058-26a"/>
　　芝閣記<lb/>
祥符時封泰山以文天下之平四方以芝來告者萬數<lb/>
其大吏則天子賜書以寵嘉之小吏若民輒賜金帛方<lb/>
是時希世有力之大臣窮搜而逺采山農野老攀緣狙<lb/>
杙以上至不測之高下至澗溪壑谷分崩裂絶幽窮隠<lb/>
伏人跡之所不通往往求焉而芝出於九州四海之間<lb/>
蓋幾於盡矣至今上即位謙讓不德自大臣不敢言封<lb/>
禪詔有司以祥瑞告者皆勿納於是神竒之産銷藏委<lb/>
<pb n="KR4h0147_WYG_058-26b"/>
翳於蒿藜榛莽之間而山農野老不復知其為瑞也則<lb/>
知因一時之好惡而能成天下之風俗況於行先王之<lb/>
治哉太丘陳君學文而好竒芝生於庭能識其為芝惜<lb/>
其可獻而莫售也故閣於其居之東偏掇取而藏之蓋<lb/>
其好竒如此噫芝一也或貴於天子或貴於士或辱於<lb/>
凡民夫豈不以時乎哉士之有道固不役志於貴賤而<lb/>
卒所以貴賤者何以異哉此予之所以歎也<lb/>
　李光地曰與墨池同一機軸盖曽王文極有相似者<lb/>
<pb n="KR4h0147_WYG_058-27a"/>
　　遊襃禪山記<lb/>
襃禪山亦謂之華山唐浮圖慧襃始舍於其址而卒葬<lb/>
之以故其後名之曰襃禪今所謂慧空禪院者襃之廬<lb/>
冢也距其院東五里所謂華山洞者以其乃華山之陽<lb/>
名之也距洞百餘步有碑仆道其文漫滅獨其為文猶<lb/>
可識曰花山今言華如華實之華者蓋音謬也其下平<lb/>
曠有泉側出而記遊者甚衆所謂前洞也由山以上五<lb/>
六里有穴窈然入之甚寒問其深則其好遊者不能窮<lb/>
<pb n="KR4h0147_WYG_058-27b"/>
也謂之後洞余與四人擁火以入入之愈深其進愈難<lb/>
而其見愈竒有怠而欲出者曰不出火且盡遂與之俱<lb/>
出蓋余所至比好遊者尚不能十一然視其左右來而<lb/>
記之者已少蓋其又深則其至又加少矣方是時予之<lb/>
力尚足以入火尚足以明也既其出則或咎其欲出者<lb/>
而予亦悔其隨之而不得極夫遊之樂也於是予有歎<lb/>
焉古人之觀於天地山川草木蟲魚鳥獸往往有得以<lb/>
其求思之深而無不在也夫夷以近則遊者衆險以逺<lb/>
<pb n="KR4h0147_WYG_058-28a"/>
則至者少而世之竒偉瑰怪非常之觀常在於險逺而<lb/>
人之所罕至焉故非有志者不能至也有志矣不隨以<lb/>
止也然力不足者亦不能至也有志與力而又不隨以<lb/>
怠至於幽暗昏惑而無物以相之亦不能至也然力足<lb/>
以至焉於人為可譏而在已為有悔盡吾志也而不能<lb/>
至者可以無悔矣其孰能譏之乎此予之所得也予於<lb/>
仆碑又以悲夫古書之不存後世之謬其傳而莫能名<lb/>
者何可勝道也哉此所以學者不可以不深思而慎取<lb/>
<pb n="KR4h0147_WYG_058-28b"/>
之也四人者廬陵蕭君圭君玉長樂王回深父予弟安<lb/>
國平父安上純父至和元年七月某日臨川王某記<lb/>
　李光地曰借題寫已深情髙致窮工極妙<lb/>
<pb n="KR4h0147_WYG_058-29a"/>
　　祭范潁州文<lb/>
嗚呼我公一世之師由初迄終名節無疵明肅之盛身<lb/>
危志殖瑤華失位又隨以斥治功亟聞尹帝之都閉姦<lb/>
興良稚子歌呼赫赫之家萬首俯趨獨繩其私以走江<lb/>
湖士爭留公蹈禍不慄有危其辭謁與俱出風俗之衰<lb/>
駭正怡邪蹇蹇我初人以疑嗟力行不回慕者興起儒<lb/>
先酋酋以節相侈公之在貶愈勇為忠稽前引古誼不<lb/>
營躬外更三州施有餘澤如釃河江以灌尋尺宿贓自<lb/>
<pb n="KR4h0147_WYG_058-29b"/>
解不以刑加滑盜涵仁終老無邪講藝絃歌慕來千里<lb/>
溝川障澤田桑有喜戎孽猘狂敢齮我疆鑄印刻符公<lb/>
屏一方取將於伍後常名顯收士至佐維邦之彦聲之<lb/>
所加虜不敢瀕以其餘威走敵完鄰昔也始至瘡痍滿<lb/>
道藥之養之内外完好既其無為飲酒笑歌百城晏眠<lb/>
吏士委蛇上嘉曰材以副樞密稽首辭讓至於六七遂<lb/>
參宰相釐我典常扶賢贊傑亂穴除荒官更於朝士變<lb/>
於鄉百治具修偷墮勉强彼閼不遂歸侍帝側卒屏於<lb/>
<pb n="KR4h0147_WYG_058-30a"/>
外身屯道塞謂宜耉老尚有以為神乎孰忍使至於斯<lb/>
蓋公之才猶不盡試肆其經綸功孰與計自公之貴廏<lb/>
庫逾空和其色辭傲訐以容化於婦妾不靡珠玉翼翼<lb/>
公子弊綈惡粟閔死憐窮惟是之奢孤女以嫁男成厥<lb/>
家孰堙於深孰鍥乎厚其傳其詳以法永久碩人今亡<lb/>
邦國之憂矧鄙不肖辱公知尤承凶萬里不往而留涕<lb/>
洟馳辭以賛醪羞<lb/>
　茅坤曰范公為一代殊絶人物荆公祭文亦極力摹<lb/>
<pb n="KR4h0147_WYG_058-30b"/>
　寫涕洟嗚咽<lb/>
<pb n="KR4h0147_WYG_058-31a"/>
　　祭曽博士易占文<lb/>
嗚呼公以罪廢實以不幸卒困以夭亦惟其命命與才<lb/>
違人實知之名之不幸知者為誰公之閭里宗親黨友<lb/>
知公之名於實無有嗚呼公初公志如何孰云不諧而<lb/>
厄孔多地大天穹有時而毁星日脫敗山傾谷圮人居<lb/>
其間萬物一偏固有窮通世數之然至其壽夭尚何憂<lb/>
喜要之百年一蛻以死方其生時窘若囚拘其死以歸<lb/>
混合空虛以生易死死者不祈惟其不見生者之悲公<lb/>
<pb n="KR4h0147_WYG_058-31b"/>
今有子能隆公後惟彼生者可無甚悼嗟理則然其情<lb/>
難忘哭泣馳辭往侑奠觴<lb/>
曽易占字不疑鞏之父也始末具王明清揮麈録中采<lb/>
載鞏與杜衍書篇後<lb/>
<pb n="KR4h0147_WYG_058-32a"/>
　　廣西轉運使蘇君墓誌銘<lb/>
慶厯五年河北都轉運使龍圖閣直學士信都歐陽修<lb/>
以言事切直為權貴人所怒因其孤甥女子有獄誣以<lb/>
姦利事天子使三司户部判官太常博士武功蘇君與<lb/>
中貴人雜治當是時權貴人連内外諸怨惡修者為惡<lb/>
言欲傾修銳甚天下汹汹必修不能自脫蘇君卒白上<lb/>
曰修無罪言者誣之耳於是權貴人大怒誣君以不直<lb/>
絀使為殿中丞泰州監稅然天子遂寤言者不得意而<lb/>
<pb n="KR4h0147_WYG_058-32b"/>
修等皆無恙蘇君以此名聞天下嗟乎以忠為不忠而<lb/>
誅不當於有罪人主之大戒然古之陷此者相隨屬以<lb/>
有左右之讒而無如蘇君之救是以卒至於敗亡而不<lb/>
寤然則蘇君一動其功於天下豈小也哉蘇君既出逐<lb/>
權貴人更用事凡五年之間再赦而君六徙東西南北<lb/>
水陸奔走輒萬里其心恬然無有怨悔遇事强果未嘗<lb/>
少屈蓋孔子所謂剛者殆蘇君矣蘇君之仁與智又有<lb/>
足稱者嘗通判陜府當葛懷敏之敗邊告急樞密使使<lb/>
<pb n="KR4h0147_WYG_058-33a"/>
取道路戍還之卒再戍儀渭於是延州還者千人至陜<lb/>
聞再戍大怨即讙聚謀為變吏白閉城城中無一人敢<lb/>
出君徐以一騎出卒間諭慰止之而以便宜還使者戍<lb/>
卒喜曰微蘇君吾不得生陜人亦曰微蘇君吾其掠死<lb/>
矣有令刺陜西之民以為兵敢亡者死既而亡者得有<lb/>
司治之以死君輒縱去而言上曰令民以死者為事不<lb/>
集也事集矣而亡者猶不赦恐其衆相聚而為盜惟朝<lb/>
廷幸哀憐愚民使得自反天子以君言為然而三十州<lb/>
<pb n="KR4h0147_WYG_058-33b"/>
之亡者皆不死其後知坊州州稅賦之無歸者里正代<lb/>
為之輸嵗敝大家數十君悉鉤治使歸其主坊人不憂<lb/>
為里正自蘇君始也蘇君諱安世字夢得其先武功人<lb/>
後徙蜀蜀亡歸家於京師今為開封人也曽大考諱進<lb/>
之率府副率大考諱繼殿直考諱咸熙贈都官郎中君<lb/>
以進士起家三十二年其卒年五十九為廣西轉運使<lb/>
而官止於屯田員外郎者以君十五年不求磨勘也君<lb/>
娶南陽郭氏又娶清河張氏為清河縣君子四人台文<lb/>
<pb n="KR4h0147_WYG_058-34a"/>
永州推官祥文太廟齋郎炳文試將作監主簿彦文未<lb/>
仕女子五人適進士會稽江崧單州魚臺縣尉江山趙<lb/>
揚三人尚幼君既卒之三年嘉祐二年十月庚午其子<lb/>
葬君揚州之江都東興寧鄉馬坊村而太常博士知常<lb/>
州軍州事臨川王某為銘曰<lb/>
皇有四極周綏以福使維蘇君奠我南服元元蘇君不<lb/>
圓其方不晦其明君子之剛其枉在人我得吾直誰懟<lb/>
誰愠祗天之役日月有丘其下冥冥昭君無窮安石之<lb/>
<pb n="KR4h0147_WYG_058-34b"/>
銘<lb/>
　茅坤曰以剛字叙蘓君意氣以仁智二字决其吏業<lb/>
　感慨中有法度<lb/>
　<lb/>
　<lb/>
　<lb/>
　<lb/>
御選唐宋文醇巻五十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0147_WYG_034-1a"/>
欽定四庫全書<lb/>
御選唐宋文醇卷三十四目録<lb/>
　　眉山蘇洵文一<lb/>
　　　雜著<lb/>
　　權書心術篇<lb/>
　　權書法制篇<lb/>
　　權書孫武篇<lb/>
　　權書六國篇<lb/>
<pb n="KR4h0147_WYG_034-1b"/>
　　衡論重逺篇<lb/>
　　衡論廣士篇<lb/>
<pb n="KR4h0147_WYG_034-2a"/>
欽定四庫全書<lb/>
御選唐宋文醇巻三十四<lb/>
　　眉山蘇洵文一<lb/>
　　權書心術篇<lb/>
為将之道當先治心泰山崩扵前而色不變麋鹿興扵<lb/>
左而目不瞬然後可以制利害可以待敵凡兵上義不<lb/>
義雖利勿動非一動之為害而他日将有所不可措手<lb/>
足也夫惟義可以怒士士以義怒可以百戰凡戰之道<lb/>
<pb n="KR4h0147_WYG_034-2b"/>
未戰養其財将戰養其力既戰飬其氣既勝養其心謹<lb/>
烽燧嚴斥堠使耕者無所頋忌所以養其財豐犒而優<lb/>
㳺之所以養其力小勝益急小挫益厲所以養其氣用<lb/>
人不盡其所欲為所以養其心故士常蓄其怒懐其欲<lb/>
而不盡怒不盡則有餘勇欲不盡則有餘貪故雖并天<lb/>
下而士不厭兵此黄帝之所以七十戰而兵不殆也不<lb/>
養其心一戰而勝不可用矣凡将欲智而嚴凡士欲愚<lb/>
智則不可測嚴則不可犯故士皆委已而聴命夫安得<lb/>
<pb n="KR4h0147_WYG_034-3a"/>
不愚夫惟士愚而後可與之皆死凡兵之動知敵之主<lb/>
知敵之将而後可以動扵險鄧艾縋兵於穴中非劉禪<lb/>
之庸則百萬之師可以坐縛彼固有所侮而動也故古<lb/>
之賢将能以兵甞敵而又以敵自甞故去就可以决凡<lb/>
主将之道知理而後可以舉兵知勢而後可以加兵知<lb/>
莭而後可以用兵知理則不屈知勢則不沮知莭則不<lb/>
窮見小利不動見小患不避小利小患不足以辱吾技<lb/>
也夫然後可以支大利大患夫惟養技而自愛者無敵<lb/>
<pb n="KR4h0147_WYG_034-3b"/>
於天下故一忍可以支百勇一静可以制百動兵有長<lb/>
短敵我一也敢問吾之所長吾出而用之彼将不與吾<lb/>
校吾之所短吾蔽而置之彼将強與吾角奈何曰吾之<lb/>
所短吾抗而暴之使之疑而却吾之所長吾隂而養之<lb/>
使之狎而墮其中此用長短之術也善用兵者使之無<lb/>
所顧有所恃無所顧則知死之不足惜有所恃則知不<lb/>
至扵必敗尺箠當猛虎奮呼而操擊徒手遇蜥蜴變色<lb/>
而却歩人之情也知此者可以将矣袒裼而按劍則烏<lb/>
<pb n="KR4h0147_WYG_034-4a"/>
　獲不敢逼冠胄衣甲據兵而寝則童子彎弓殺之矣故<lb/>
　善用兵者以形固夫能以形固則力有餘矣<lb/>
　易師上六曰大君有命開國承家小人勿用朱子作本<lb/>
　義謂小人雖有功亦不可使之得有爵土但優以金帛<lb/>
　可也異日又曰小人既一例有功爵土何能不及只是<lb/>
　勿更用與謀議經畫耳林希元謂小人立功不得不一<lb/>
　例賞以爵邑若一例賞以爵邑又恐播惡扵衆不若扵<lb/>
　行師之初不用之為愈也我<lb/>
<pb n="KR4h0147_WYG_034-4b"/>
聖祖仁皇帝謂林氏之說深合卦意焉甞謂君子雖簞食<lb/>
　豆羮之細猶必勵舎生取義之莭况乎軍旅之事國之<lb/>
　大事也而顧唯利所在不以義為衡尚詭道詐力曰兵<lb/>
　事然也若然則行師者當専用小人矣周公何以曰小<lb/>
　人勿用孔子何以曰必亂邦㢤今觀蘓洵云凡兵上義<lb/>
　不義雖利勿動非一動之為害而他日将有所不可措<lb/>
　手足固扵師卦之㫖有合也夫義者利之和也易曰利<lb/>
　有攸往利渉大川惟其義之至乃真利之大失義即失<lb/>
<pb n="KR4h0147_WYG_034-5a"/>
利此非特虚言其理也迨至扵不可措手足之日而後<lb/>
知其果然失利而悔已晚也為此者必自小人矣未有<lb/>
師中之丈人而肯為國家動不義之兵者也且兵者刑<lb/>
也國語所謂大刑用甲兵是也必也矢石所加其人皆<lb/>
罪應死而後可以用兵是故王者之師有赦弗誅之人<lb/>
無濫誅之人弗誅者脅從罔治也其誅者皆不可並生<lb/>
者也兵交鋒接曷由區分之使銖両不差乎要其為我<lb/>
所殺者無無罪之人則可斷也我之士卒豈能無一傷<lb/>
<pb n="KR4h0147_WYG_034-5b"/>
且死然傷且死即已納之扵忠義之域而死已榮扵生<lb/>
傷已榮扵全矣非殺之也夫然兵乃可以動且夫王者<lb/>
之扵死獄也猶将求其生而不得然後死者與我皆無<lb/>
憾夫獄之死者一二人耳而乃如是若夫行師則所殺<lb/>
者必非止一二人也轉使千百無罪之人履腸塗腦而<lb/>
不顧豈聖人好生之徳亦有時而息而民之無辜聖人<lb/>
亦有時而殺㢤惟其天戈所指必不至殺一不辜故謂<lb/>
之曰王者之師若見利忘義雖以此得天下正伯夷伊<lb/>
<pb n="KR4h0147_WYG_034-6a"/>
尹與孔子之所必不為也况其茍一時之勝自以為利<lb/>
而未見他日之害者㢤蘇洵曰凡兵上義未已也凡兵<lb/>
上仁<lb/>
<pb n="KR4h0147_WYG_034-7a"/>
　　權書法制篇<lb/>
将戰必審知其将之賢愚與賢将戰則持之與愚将戰<lb/>
則乗之持之則容有所伺而為之謀乗之則一舉而奪<lb/>
其氣雖然非愚将勿乗乗之不動其禍在我分兵而迭<lb/>
進所以持之也并力而一戰所以乗之也古之善軍者<lb/>
以刑使人以賞使人以怒使人而其中必有以義附者<lb/>
焉不以戰不以掠而以備急難故越有君子六千人韓<lb/>
之戰秦之鬬士倍於晉而出穆公扵淖者赦食馬者也<lb/>
<pb n="KR4h0147_WYG_034-7b"/>
兵或寡而易危或衆而易叛莫難扵用衆莫危於用寡<lb/>
治衆者法欲繁繁則士難以動治寡者法欲簡簡則士<lb/>
易以察不然則士不任戰矣惟衆而繁雖勞不害為強<lb/>
以衆入險阻必分軍而踈行夫險阻必有伏伏必有約<lb/>
軍分則伏不知所撃而其約擕矣險阻懼蹙踈行以紓<lb/>
士氣兵莫危扵攻莫難於守客主之勢然也故地有二<lb/>
不可守兵少不足以實城城小不足以容兵夫惟賢将<lb/>
能以寡為衆以小為大當敵之衝人莫不守我以疑兵<lb/>
<pb n="KR4h0147_WYG_034-8a"/>
彼愕不進雖告之曰此無人彼不信也度彼所襲潜兵<lb/>
以備彼不我測謂我有餘夫何患兵少偃旗仆鼓寂若<lb/>
無氣嚴戢兵士敢譁者斬時令老弱登陴示怯乗懈突<lb/>
撃其衆可走夫何患城小背城而戰陣欲方欲踞欲密<lb/>
欲緩夫方而踞密而緩則士心固固則不懾背城而戰<lb/>
欲其不懾面城而戰陣欲直欲銳欲疎欲速夫直而銳<lb/>
踈而速則士心危危則致死面城而戰欲其致死夫能<lb/>
静而自觀者可以用人矣吾何為則怒吾何為則喜吾<lb/>
<pb n="KR4h0147_WYG_034-8b"/>
何為則勇吾何為則怯夫人豈異扵我天下之人孰不<lb/>
能自觀其一身是以知此理者塗之人皆可以将平居<lb/>
與人言一語不循故猶且<graphic n="KR0787" url="https://raw.githubusercontent.com/kanripo/KR-Gaiji/master/images/KR0787.png" mimeType="image/png"/>而忌敵以形形我恬而不<lb/>
怪亦已固矣是故智者視敵有無故之形必謹察之勿<lb/>
動疑形二可疑於心則疑而為之謀心固得其實也可<lb/>
疑於目勿疑彼敵疑我也是故心疑以謀應目疑以静<lb/>
應彼誠欲有所為邪不使吾得之目矣<lb/>
觀九五曰觀我生君子无咎象曰觀我生觀民也說者<lb/>
<pb n="KR4h0147_WYG_034-9a"/>
謂觀我生而皆君子也則无咎觀我生觀民也者言觀<lb/>
我生即所以觀民也洵謂能静而自觀者可以用人知<lb/>
此理者塗之人可以将其有見扵是乎夫無事時所以<lb/>
治吏民者即有事時所以治軍旅静而自觀吾何喜何<lb/>
怒何勇何怯而知人之無異於我扵是所欲與聚所惡<lb/>
勿施則所以厚生者在是矣所欲所惡惟其理不惟其<lb/>
欲而以行其與聚勿施之政則所以正徳者亦在是矣<lb/>
此無事時所以治吏民者也及其有事而以治軍旅觀<lb/>
<pb n="KR4h0147_WYG_034-9b"/>
吾之何以喜知人之不異吾所喜而不喜者不以加諸<lb/>
人則必與士卒同甘苦矣觀吾之何以怒知人之不異<lb/>
吾所怒而有以善用其怒則一乃心而百其勇矣觀吾<lb/>
之何以勇知人之不異吾所勇而以道義配血氣則人<lb/>
皆樂其死而恥獨生矣觀吾之何以怯知人之不異吾<lb/>
所怯而先為其不可敗則戰必勝而攻必取矣孔子曰<lb/>
爼豆之事則甞聞之矣軍旅之事未甞學也聖人豈以<lb/>
軍旅為不當學㢤未有學養子而后嫁者也殺人之事<lb/>
<pb n="KR4h0147_WYG_034-10a"/>
於何可學孔子不又曰我戰則克祭則受福乎軍旅之<lb/>
學誠不出乎爼豆之間也如曰吾善為陳吾善為戰無<lb/>
論殺人盈野正王者之大罪人且必如戰國如五代然<lb/>
後人人習扵軍旅而有善為陳善為戰之人必若人而<lb/>
後可為将則承平數百年不見兵革必無良将也而豈<lb/>
其然㢤<lb/>
<pb n="KR4h0147_WYG_034-11a"/>
　　權書孫武篇<lb/>
求之而不窮者天下竒才也天下之士與之言兵而曰<lb/>
我不能者㡬人求之於言而不窮者㡬人言不窮矣求<lb/>
之於用而不窮者幾人嗚呼至扵用而不窮者吾未之<lb/>
見也孫武十三篇兵家舉以為師然以吾評之其言兵<lb/>
之雄乎今其書論竒權宻機出入神鬼自古以兵著書<lb/>
者罕所及以是而揣其為人必謂有應敵無窮之才不<lb/>
知武用兵乃不能必克與書所言逺甚呉王闔廬之入<lb/>
<pb n="KR4h0147_WYG_034-11b"/>
郢也武為将軍及秦椘交敗其兵越王入踐其國外禍<lb/>
内患一旦迭發呉王奔走自救不暇武殊無一謀以弭<lb/>
斯亂若按武之書以責武之失凡有三焉九地曰威加<lb/>
扵敵則交不得合而武使秦得聴包胥之言出兵救椘<lb/>
無忌呉之心斯不威之甚其失一也作戰曰久暴師則<lb/>
鈍兵挫銳屈力殫貨則諸侯乗其弊而起且武以九年<lb/>
冬伐椘至十年秋始還可謂久暴矣越人能無乗間入<lb/>
國乎其失二也又曰殺敵者怒也今武縦子胥伯嚭鞭<lb/>
<pb n="KR4h0147_WYG_034-12a"/>
平王屍復一夫之私忿以激怒敵此司馬戍子西子期<lb/>
所以必死讐呉也勾踐不頽舊塜而吴服田單譎燕掘<lb/>
墓而齊奮知謀與武逺矣武不逹此其失三也然始呉<lb/>
能以入郢乃因胥嚭唐蔡之怒及乗椘瓦之不仁武之<lb/>
功盖亦鮮耳夫以武自為書尚不能自用以取敗北况<lb/>
區區祖其故智餘論者而能将乎且呉起與武一體之<lb/>
人也皆著書言兵世稱之曰孫呉然而呉起之言兵也輕<lb/>
法制草略無所統紀不若武之書詞約而意盡天下之<lb/>
<pb n="KR4h0147_WYG_034-12b"/>
兵說皆歸其中然呉起始用扵魯破齊及入魏又能制<lb/>
秦兵入椘楚復霸而武之所為反如是書之不足信也<lb/>
固矣今夫外御一𨽻内治一妾是賤丈夫亦能夫豈必<lb/>
有一人而教之及夫御三軍之衆闔營而自固或且有<lb/>
亂然則是三軍之衆惑之也故善将者視三軍之衆與<lb/>
視一𨽻一妾無加焉故其心常若有餘夫以一人之心<lb/>
當三軍之衆而其中恢恢然猶有餘地此韓信之所以<lb/>
多多而益辦也故夫用兵豈有異術哉能勿視其衆而<lb/>
<pb n="KR4h0147_WYG_034-13a"/>
已矣<lb/>
言兵者祖太公六韜使太公果有書未有不見稱扵仲<lb/>
尼之徒者然則六韜固後人所託而太公本無書也隂<lb/>
符握竒不知誰氏所作或亦曰太公盖亦出孫呉之流<lb/>
歟古稱曺操用兵仿彿孫呉孫呉自古所重唐宋以来<lb/>
試武舉必以孫呉世俗遂謂用兵之道在聖人六經之<lb/>
外又疑孫呉之書人所共見必若子房所受扵圯上老<lb/>
人者乃發天地之秘作偽之徒又造為黄石素書以行<lb/>
<pb n="KR4h0147_WYG_034-13b"/>
扵世皆大謬妄可笑左傳曰天生五材民並用之廢一<lb/>
不可誰能去兵論語曰足食足兵兵大事也聖人寧有<lb/>
不著之於經者六經之言兵者多已莫備于易易扵同<lb/>
人於夬於萃於既未濟之屬皆言兵而専言之者師也<lb/>
至其微言之者莫若謙與豫謙之六五曰利用侵伐无<lb/>
不利上六曰利用行師征邑國豫曰利建侯行師盖必<lb/>
其在已也如山之䖏扵地中無絲毫侈大之念然後可<lb/>
以為天地裒多益寡舉兵以征不服其在天下也如雷<lb/>
<pb n="KR4h0147_WYG_034-14a"/>
之奮出於地雖震驚百里而百果草木仰受時雨之甘<lb/>
螟螣蟊賦倐焉掃迹而後其行師也不特殺人之中有<lb/>
禮焉且殺人之中有樂焉是以文王於豫曰利行師孔<lb/>
子於豫曰先王以作樂也若夫坤之六二坤之師也周<lb/>
公繋其爻曰直方大不習无不利夫直方而大則為将<lb/>
之道備矣師直為壯曲為老不使一毫之曲在已而後<lb/>
可以用三軍之命内志既直矣外體又必方不使一毫<lb/>
之邪僻在身而後有以服三軍之心夫然三軍之心為<lb/>
<pb n="KR4h0147_WYG_034-14b"/>
一心三軍之身為一身所至如時雨又若水之行地然<lb/>
入江併江入河併河可使天下無二水夫是之謂大誠<lb/>
其修之身者如此則雖倉卒之間有敵國外患俾之将<lb/>
百萬兵而曰閫以外将軍制之固不至扵改其常度而<lb/>
喪其匕鬯也而又何習焉故曰不習无不利也洵謂善<lb/>
将者視三軍之衆與視一𨽻一妾無加故其心常若有<lb/>
餘洵誠善状古良将之心者耶雖然不能直方大固不<lb/>
得強視百萬兵為一𨽻一妾也程子曰韓信多多益辦<lb/>
<pb n="KR4h0147_WYG_034-15a"/>
只為分數明夫所謂分數明亦不出乎直方大之義盖<lb/>
理必該數圓者理也方者数也竒而圎将帥所握以應<lb/>
無窮耦而方士卒所倚以明部位體必八而後方而其<lb/>
用則以六方之所由成由直而矩之者也是故古者陳<lb/>
必以八而唐太宗改為六非八非六則分數不能以明<lb/>
分數既明則衆不殊乎寡而小可極其大矣或曰管子<lb/>
之論兵也曰兵幸於權老子之論兵也曰以正治國以<lb/>
竒用兵孫子之論兵也曰兵者詭道司馬遷作齊世家<lb/>
<pb n="KR4h0147_WYG_034-15b"/>
謂周西伯與吕尚隂謀修徳以傾商政其事多兵權與<lb/>
竒計故後世之言兵及周之隂權皆宗太公為本謀今<lb/>
之所論無乃與古刺謬歟曰羣言淆亂衷諸聖諸說之<lb/>
不可與文王周公孔子較明矣况夫權者由經出者也<lb/>
竒者由正出者也無經何權無正何竒且凡所為權與<lb/>
竒者唯其萬變而不可推測卒至而不可預知故能權<lb/>
能竒者貴焉若可筆之扵書歴千百年而無改則非所<lb/>
謂權且竒者也将無趙括之父書乎此正蘇洵所以斥<lb/>
<pb n="KR4h0147_WYG_034-16a"/>
孫武之書為不可用者也若夫詭道隂權則戰國時非<lb/>
聖無法之語讀書多更事深則自知其無謂不足累筆<lb/>
費墨而與為辨矣<lb/>
<pb n="KR4h0147_WYG_034-17a"/>
　　權書六國篇<lb/>
六國破滅非兵不利戰不善弊在賂秦賂秦而力虧破<lb/>
滅之道也或曰六國互喪率賂秦耶曰不賂者以賂者<lb/>
喪盖失強援不能獨完故曰弊在賂秦也秦以攻取之<lb/>
外小則獲邑大則得城較秦之所得與戰勝而得者其<lb/>
實百倍諸侯之所亡與戰敗而亡者其實亦百倍則秦<lb/>
之所大欲諸侯之所大患固不在戰矣思厥先祖父暴<lb/>
霜露斬荆棘以有尺寸之地子孫視之不甚惜舉以予<lb/>
<pb n="KR4h0147_WYG_034-17b"/>
人如棄草芥今日割五城明日割十城然後得一夕安<lb/>
寝起視四境而秦兵又至矣然則諸侯之地有限暴秦<lb/>
之欲無厭奉之彌繁侵之愈急故不戰而強弱勝負已<lb/>
判矣至扵顛覆理固宜然古人云以地事秦猶抱薪救<lb/>
火薪不盡火不滅此言得之齊人未甞賂秦終繼五國<lb/>
遷滅何㢤與嬴而不助五國也五國既喪齊亦不免矣<lb/>
燕趙之君始有逺略能守其土義不賂秦是故燕雖小<lb/>
國而後亡斯用兵之效也至丹以荆卿為計始速禍焉<lb/>
<pb n="KR4h0147_WYG_034-18a"/>
趙甞五戰扵秦二敗而三勝後秦撃趙者再李牧連却<lb/>
之洎牧以讒誅邯鄲為郡惜其用武而不終也且燕趙<lb/>
處秦革滅殆盡之際可謂智力孤危戰敗而亡誠不得<lb/>
已向使三國各愛其地齊人勿附扵秦刺客不行良将<lb/>
猶在則勝負之數存亡之理當與秦相較或未易量嗚<lb/>
呼以賂秦之地封天下之謀臣以事秦之心禮天下之<lb/>
竒才并力西嚮則吾怨秦人食之不得下咽也悲夫有<lb/>
如此之勢而為秦人積威之所劫日削月割以趨於<lb/>
<pb n="KR4h0147_WYG_034-18b"/>
亡為國者無使為積威之所劫哉夫六國與秦皆諸侯<lb/>
其勢弱扵秦而猶有可以不賂而勝之之勢茍以天下<lb/>
之大下而従六國破亡之故事是又在六國下矣<lb/>
宋仁宗增嵗幣於契丹當時皆謂契丹無厭之求奚其<lb/>
可従竭中國膏血不足以為賂矣扵是志士扼腕恥之<lb/>
洵作㡬策審敵篇極言當絶其使勿與嵗幣而權書内<lb/>
又作六國論以先發其端焉夫仁宗之所以為仁而非<lb/>
小賢之所能測者正在和契丹一事伯宗曰川澤納汙<lb/>
<pb n="KR4h0147_WYG_034-19a"/>
山藪蔵疾瑾瑜匿瑕國君含垢天之道也仁宗之不忍<lb/>
鬬其民有太王之遺風矣彼安知南渡偏安百數十年<lb/>
中原之民無一日之㤀宋者乃仁宗深仁厚澤之所留<lb/>
遺哉審敵篇不足録此論六國事則確切不移故存之<lb/>
<pb n="KR4h0147_WYG_034-20a"/>
　　衡論重逺篇<lb/>
武王不泄邇不㤀逺仁矣乎非仁也勢也天下之勢猶<lb/>
一身一身之中手足病扵外則腹心為之深思静慮扵<lb/>
内而求其所以療之之術腹心病於内則手足為之奔<lb/>
捍扵外而求其所以療之之物腹心手足之相救非待<lb/>
仁而後然吾故曰武王之不泄邇不㤀逺非仁也勢也<lb/>
勢如此其急而古之君獨武王然者何也人皆知一身<lb/>
之勢而武王知天下之勢也夫不知一身之勢者一身<lb/>
<pb n="KR4h0147_WYG_034-20b"/>
危而不知天下之勢者天下不危乎㢤秦之保闗中自<lb/>
以為子孫萬世帝王之業而陳勝呉廣乃椘人也由此<lb/>
觀之天下之勢逺近如一然以吾言之近之可憂未若<lb/>
逺之可憂之深也近之官吏賢邪民譽之歌之不賢邪<lb/>
譏之謗之譽歌譏謗者衆則必傳傳則必逹扵朝廷是<lb/>
官吏之賢否易知也一夫不獲其所訴之刺史刺史不<lb/>
問裹糧走京師緩不過旬月撾鼔叫號而有司不得不<lb/>
省矣是民有寃易訴也吏之賢否易知而民之寃易訴<lb/>
<pb n="KR4h0147_WYG_034-21a"/>
亂何従始邪逺方之民雖使盗跖為之郡守檮杌饕餮<lb/>
為之縣令郡縣之民羣嘲而聚罵者雖千百為軰朝廷<lb/>
不知也白日執人扵市誣以殺人雖其兄弟妻子聞之<lb/>
亦不過訴之刺史不幸而刺史又抑之則死且無告矣<lb/>
彼見郡守縣令據案執筆吏卒旁列箠械滿前駭然而<lb/>
喪膽矣則其謂京師天子所居者當復如何而又行數<lb/>
千里費且百萬富者尚或難之而貧者又何能乎故其<lb/>
民常多怨而易動吾故曰近之可憂未若逺之可憂之<lb/>
<pb n="KR4h0147_WYG_034-21b"/>
深也國家分十七路河朔陕右南廣川峡實為要區河<lb/>
朔陕右二敵之防而中國之所恃以安南廣川峡貨財<lb/>
之源而河朔陕右之所恃以全其勢之輕重如何㢤曩<lb/>
者北敵驕恣西寇誖叛河朔陕右尤所加䘏一郡守一<lb/>
縣令未甞不擇至扵南廣川峽則例以為逺官審官差<lb/>
除取具臨時竄謫量移往往而至凡朝廷稍所優異者<lb/>
不復官之南廣川峡而其人亦以南廣川峡之官為失<lb/>
職庸人無所歸故常聚扵此嗚呼知河朔陕右之可重<lb/>
<pb n="KR4h0147_WYG_034-22a"/>
而不知河朔陕右之所恃以全之地之不可輕是欲富<lb/>
其倉而蕪其田倉不可得而富也矧其地控制南夷氐<lb/>
蠻最為要害土之所産又極富夥明珠大貝紈錦布帛<lb/>
皆極精好陸負水載出境而其利百倍然而闗譏門征<lb/>
僦雇之費非百姓私力所能辦故貪官專其利而齊民<lb/>
受其病不招權不鬻獄者世俗遂指以為亷吏矣而招<lb/>
權鬻獄者又豈盡無嗚呼吏不能皆亷而廉者又止如<lb/>
此是斯民不得一日安也方今賦取日重科歛日煩罷<lb/>
<pb n="KR4h0147_WYG_034-22b"/>
弊之民不任官吏復有所規求扵其間矣淳化中李順<lb/>
竊發扵蜀州郡數十望風奔潰近者智髙亂廣南乗勝<lb/>
取九城如反掌國家設城池養士卒蓄器械儲米粟以<lb/>
為戰守備而凶豎一起若渉無人之地者吏不肖也今<lb/>
夫以一身任一方之責者莫若漕刑南廣川峡既為天下<lb/>
要區而其中之郡縣又有為南廣川峡之要區者其牧<lb/>
宰之賢否實一方所以安危幸而賢則已其戕民黷貨<lb/>
的然有罪可誅者漕刑固亦得以舉劾若夫庸陋選耎<lb/>
<pb n="KR4h0147_WYG_034-23a"/>
不才而無過者漕刑雖賢明其勢不得易置此猶弊車<lb/>
躄馬而求僕夫之善御也郡縣有敗事不以責漕刑則<lb/>
不可責之則彼必曰敗事者某所治某所者某人也吾<lb/>
将何所歸罪故莫若使漕刑自舉其人而任之他日有<lb/>
敗事則謂之曰爾謂此人堪此職也今不堪此職是爾<lb/>
欺我也責有所任罪無所逃然而擇之不得其人者盖<lb/>
寡矣其餘郡縣雖非一方之所以安危者亦當詔審官<lb/>
俾勿輕授贓吏冗流勿措其間則民雖在千里外無異<lb/>
<pb n="KR4h0147_WYG_034-23b"/>
於處畿甸中矣<lb/>
宋承唐弊以邉徼為遷謫之所朝士有罪者乃之官焉<lb/>
溥天之下莫非王土率土之濵莫非王臣而以其逺而<lb/>
莫之省憂逺方之百姓何辜同是赤子而獨無父母之<lb/>
愛也洵所論誠切中其弊矣然謂近之可憂不若逺之<lb/>
可憂之深則固不然歴代有興有亡秦則未甞興也其<lb/>
亡即兆扵其兼并天下之日而非不祀忽諸者也是故<lb/>
秦事不可以例後世椘雖三戸亡秦必椘天道也豈椘<lb/>
<pb n="KR4h0147_WYG_034-24a"/>
人剽悍之故㢤况此之所謂楚者乃江淮間非蠻粤之<lb/>
逺也自三代以来亡國者亂必自近始奚甞自山陬海<lb/>
澨蠶叢鬼區始哉未有政朙扵上民戴扵下而蠻夷能<lb/>
入而圗中原者也洵之語無乃欲明重逺之義而不頋<lb/>
其論之偏轉開後世務逺忽近之弊歟至謂武王視天<lb/>
下之勢如一身真善言聖人者然曰此勢也非仁也則<lb/>
固未識仁矣視天下之勢如一身正乃所以為仁而曰<lb/>
是非仁其将以煦煦為仁耶<lb/>
<pb n="KR4h0147_WYG_034-25a"/>
　　衡論廣士篇<lb/>
古之取士取扵盗賊取於夷狄古之人非以盗賊夷狄<lb/>
之事可為也以賢之所在而已矣夫賢之所在貴而貴<lb/>
取焉賤而賤取焉是以盗賊下人夷狄異類雖奴𨽻之<lb/>
所恥而往往登之朝廷坐之郡國而不以為怍而繩趨<lb/>
尺歩華言華服者往往反擯棄不用何則天下之能繩<lb/>
趨而尺歩華言而華服者衆也朝廷之政郡國之事非<lb/>
特如此而可治也彼雖不能繩趨而尺歩華言而華服<lb/>
<pb n="KR4h0147_WYG_034-25b"/>
然而其才果可用扵此則居此位可也古者天下之國<lb/>
大而多士大夫者不過曰齊與秦也而管夷吾相齊賢<lb/>
也而舉二盗焉穆公霸秦賢也而舉由余焉是其能果<lb/>
於是非而不牽扵衆人之議也未聞有以用盗賊夷狄<lb/>
而鄙之者也今有人非盗賊非夷狄而猶不獲用吾不<lb/>
知其何故也夫古之用人無擇扵勢布衣寒士而賢則<lb/>
用之公卿之子弟而賢則用之武夫健卒而賢則用之<lb/>
巫醫方技而賢則用之胥史賤吏而賢則用之今也布<lb/>
<pb n="KR4h0147_WYG_034-26a"/>
衣寒士持方尺之紙書聲病剽竊之文而至享萬鍾之<lb/>
禄卿大夫之子弟飽食扵家一出而驅髙車駕大馬以<lb/>
為民上武夫健卒有灑掃之力奔走之舊久乃領藩郡<lb/>
執兵柄巫醫方技一言之中大臣且舉以為吏若此者<lb/>
皆非賢也皆非功也是今之所以進之之塗多扵古也<lb/>
而胥史賤吏忽之而不録使老死於敲榜趨走而賢與<lb/>
功者不獲一施吾甚惑也不知胥吏之賢優而養之則<lb/>
儒生武士或所不若昔者漢有天下平津侯樂安侯軰<lb/>
<pb n="KR4h0147_WYG_034-26b"/>
皆號為儒宗而卒不能為漢立不世大功而其卓絶雋<lb/>
偉震耀四海者乃其賢人之出扵吏胥中者耳夫趙廣<lb/>
漢河間之郡吏也尹翁歸河東之獄吏也張敞太守之<lb/>
卒史也王尊涿郡之書佐也是皆雄雋明博出之可以<lb/>
為将而内之可以為相者也而皆出扵吏胥中者有以<lb/>
也夫吏胥之人少而習法律長而習獄訟老奸大豪畏<lb/>
憚懾伏吏之情状變化出入無不諳究因而官之則豪<lb/>
民猾吏之弊表裏毫末畢見扵外無所逃遁而又上之<lb/>
<pb n="KR4h0147_WYG_034-27a"/>
人擇之以才遇之以禮而其志復自知得自奮扵公卿<lb/>
故終不肯自棄扵惡以賈罪戾而敗其終身之利故當<lb/>
此時士君子皆優為之而其間自縦於大惡者大約亦<lb/>
不過㡬人而其尤賢者乃至成功如是今之吏胥則不<lb/>
然始而入之不擇也終而遇之以犬彘也長吏一怒不<lb/>
問罪否袒而笞之喜而接之乃反與交手為市其人常<lb/>
曰長吏待我以犬彘我何望而不為犬彘㢤是以平民<lb/>
不能自棄為犬彘之行不肯為吏矣况士君子而肯俛<lb/>
<pb n="KR4h0147_WYG_034-27b"/>
首為之乎然欲使之謹飭可用如兩漢亦不過擇之以<lb/>
才待之以禮恕其小過而棄絶其大惡之不可貰忍者<lb/>
而後察其賢有功而爵之禄之貴之勿棄之扵冗流之<lb/>
間則彼有冀扵功名自尊其身不敢匄奪而竒才絶智<lb/>
出矣夫人固有才智竒絶而不能為章句名數聲律之<lb/>
學者又有不幸而不為者茍一之以進士制䇿是使竒<lb/>
才純智有時而窮也使吏胥之人得出為長吏是使一<lb/>
介之才無所逃也進士制策網之於上此又網之扵下<lb/>
<pb n="KR4h0147_WYG_034-28a"/>
而曰天下有遺才者吾不信也<lb/>
漢去周未逺其士之秀良州牧辟命以為掾史他時三<lb/>
公六卿九牧胥扵是乎選吏既習扵民事故循績易奏<lb/>
吏與士同途故人不恥為吏唐宋以来以制舉取士求<lb/>
士扵文采聲華而士乃不習民事吏習民事而不得美<lb/>
仕吏日下士日尊判然两途而士之子恒為士降而為<lb/>
吏即為隳其家聲扵是吏益以無頼雖無賴然而在一<lb/>
邑則一邑之政由其手在一郡則一郡之政由其手在<lb/>
<pb n="KR4h0147_WYG_034-28b"/>
一部則一部之政由其手以無賴之人而政出其手則<lb/>
無所往而不為弊矣朝廷欲興一利吏即随所興者以<lb/>
滋百弊欲革此弊吏即随所革者以滋他弊自知罪大<lb/>
則縦火以去其籍使茫然莫知其顚末且也官有除降<lb/>
而吏則長子養孫官避本籍而吏則土著世守即年滿<lb/>
有制重役有禁而子弟親戚迭出不窮更名而不更人<lb/>
更人而不更其所守夫以他州外郡之人為来往無常<lb/>
之官官一而吏百又皆文采聲華不習民事之官以之<lb/>
<pb n="KR4h0147_WYG_034-29a"/>
駕馭百十為羣熟悉風土諳練事故作奸犯科無頼之<lb/>
吏扵此而能奏循績焉固較漢世難什伯也沿習既久<lb/>
如久病之人轉以病為命一旦悉去此軰則百司茫然<lb/>
一歩不可行勢不能以終日嗟乎欲天下之治不改弦<lb/>
更張使吏有士君子之行而欲民生䝉福教化淳美者<lb/>
猶欲其入而閉之門也洵為廣士論欲使吏與士同升<lb/>
扵朝固是切要之言雖然未易易也必先去其大惡之<lb/>
不可貰忍者而為之功名之途使得與士齒優柔漸漬<lb/>
<pb n="KR4h0147_WYG_034-29b"/>
潛移黙奪之漸使士之秀良者不恥為吏而士之習於<lb/>
吏者得自奮扵公卿然後可與道古盖非百年不能矣<lb/>
若舉洵之言一旦驟施之令無頼吏得居士夫間正所<lb/>
為吏道雜而多端害政之尤甚者也<lb/>
洵為權書十篇衡論十篇㡬策二篇歐陽修上之仁宗<lb/>
皇帝乃召試洵洵不就權書言兵也衡論者言有權必<lb/>
有衡所以用此權者也㡬策則欲上之審㡬而更化㡬<lb/>
審而後可用此權與衡也其意大概如此權書十篇類<lb/>
<pb n="KR4h0147_WYG_034-30a"/>
兵家常言或逆料古人横斷其是非而非其實衡論十<lb/>
篇大要欲人主用機智明刑法其言流扵申商兵制田<lb/>
制尤紛擾㡬䇿二篇一曰審勢勸人主以用威一曰審<lb/>
敵欲絶契丹而修戰備今擇其大醇者餘並不録甞考<lb/>
宋仁宗之為君恭儉慈恵出扵天性其仁民容物之心<lb/>
實漢唐宋諸帝中之首出者既與遼為與國唯欲睦鄰<lb/>
以息兵甞服通天犀帶左右譝之謂此帶無雙即觧不<lb/>
服左右請其故曰留以遺北主盖其心茍可以弭兵者<lb/>
<pb n="KR4h0147_WYG_034-30b"/>
無不為未甞頃刻不在念也當時百姓受其休養生息<lb/>
之恩如天廣大而不識不知一時才俊之士不逹其深<lb/>
心莫測其分量轉以漢景之綜核名實漢武之耀兵黷<lb/>
武期其奮發慕效茍欲以張國威而不知君天下之道<lb/>
固在此不在彼也言者亦不止蘇洵而仁宗並勿聴亦<lb/>
終不以自明迨後神宗相王安石君臣一心薄仁宗之<lb/>
所為為不足為行新法開邉釁扵是百姓流離干戈不<lb/>
息而當日之議仁宗者至此未有不追思仁宗者矣事<lb/>
<pb n="KR4h0147_WYG_034-31a"/>
勢既已潰敗國歩因之日促而元祐諸賢首被其禍延<lb/>
至崇宣之間淪胥以鋪無一免矣嗟夫策國是良非易<lb/>
易毋為坐井以觀天而曰天小也<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0147_WYG_034-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋文醇巻三十四<lb/>
</p>
<p>
</p>
  </div>
</body>
</text>
</TEI>
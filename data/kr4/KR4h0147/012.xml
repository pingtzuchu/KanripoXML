<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0147_WYG_012-1a"/>
欽定四庫全書<lb/>
御選唐宋文醇巻十二目録<lb/>
　　河東栁宗元文二<lb/>
　　　雜著<lb/>
　　誡懼箴<lb/>
　　憂箴<lb/>
　　師友箴<lb/>
　　答問<lb/>
<pb n="KR4h0147_WYG_012-1b"/>
　　敵戒<lb/>
　　謗譽<lb/>
　　咸宜<lb/>
　　鞭賈<lb/>
　　序棊<lb/>
　　伊尹五就桀贊<lb/>
　　梁丘據贊<lb/>
　　武岡銘<lb/>
<pb n="KR4h0147_WYG_012-2a"/>
　　劍門銘<lb/>
　　夀州安豐縣孝門銘<lb/>
<pb n="KR4h0147_WYG_012-3a"/>
欽定四庫全書<lb/>
御選唐宋文醇巻十二<lb/>
　　河東柳宗元文二<lb/>
　　誡懼箴<lb/>
人不知懼惡可有為知之為美莫若去之非曰童昏昧<lb/>
昩勿思禍至而懼是誠不知君子之懼懼乎未始幾動<lb/>
乎微事遷乎理將言以思將行以止中决道符乃順而<lb/>
起起而獲禍君子不恥非道之愆非中之詭懼而為懼<lb/>
<pb n="KR4h0147_WYG_012-3b"/>
雖懼焉如君子不懼為懼之初<lb/>
　　憂箴<lb/>
憂可無乎無誰以寧子如不憂憂日以生憂不可常常<lb/>
則誰懌子常其憂乃小人戚敢問憂方吾將告子有聞<lb/>
不行有過不徙宜言不言不宜而煩宜退而勇不宜而<lb/>
恐中之誠懇過又不及憂之大方唯是焉急内不自得<lb/>
甚泰為憂省而不疚雖死優游所憂在道不在乎禍吉<lb/>
之先見乃可無過告子如斯守之勿墮<lb/>
<pb n="KR4h0147_WYG_012-4a"/>
易曰懼以終始其要元咎語曰勇者不懼記曰君子有<lb/>
終身之憂易曰樂天知命故不憂語又曰内省不疚夫<lb/>
何憂何懼同一孔子之言而相反乃如是既一心以憂<lb/>
懼又一心以不憂不懼兩心奚能齊發而並存處萬事<lb/>
應萬幾皆此天君之出令而岐焉若此哉不知下學立<lb/>
心之始直上達天徳之終皆以此為樞機也丹書曰敬<lb/>
勝怠者吉怠勝敬者滅義勝欲者從欲勝義者凶怠也<lb/>
欲也則日涉於可憂可懼之途而不知憂不知懼否則<lb/>
<pb n="KR4h0147_WYG_012-4b"/>
有長戚戚之憂與患得患失之懼一以為熱火一以為<lb/>
寒氷雖輪轉循環而要之非憂懼即不憂懼斷無齊發<lb/>
而並存者若敬也義也二者夾持以毋不敬之心各從<lb/>
乎義之所宜則耳目口體血氣心知之欲所為甘以壊<lb/>
者必若蹈虎尾涉於春氷無時無處而少弛其念而以<lb/>
之歴乎造次顛沛之域遺大投艱盤根錯節之區又必<lb/>
無幾微動於心曲見於顔面者若是乎憂不憂懼不懼<lb/>
實齊發並存於一心而絲毫不相悖孔子之言非自相<lb/>
<pb n="KR4h0147_WYG_012-5a"/>
反也宗元懼憂二箴其言若有見於道者葢其歴於憂<lb/>
患也深而研窮於謨訓者久矣<lb/>
<pb n="KR4h0147_WYG_012-6a"/>
　　師友箴<lb/>
今之世為人師者衆笑之舉世不師故道益離為人友<lb/>
者不以道而以利舉世無友故道益棄嗚呼生於是病<lb/>
矣歌以為箴既以儆已又以誡人<lb/>
不師如之何吾何以成不友如之何吾何以増吾欲從<lb/>
師可從者誰借有可從舉世笑之吾欲取友誰可取者<lb/>
借有可取中道或捨仲尼不生牙也久死二人可作懼<lb/>
吾不似中焉可師恥焉可友謹是二物用惕爾後道茍<lb/>
<pb n="KR4h0147_WYG_012-6b"/>
在焉傭丐為偶道之反是公侯以走内考諸古外考諸<lb/>
物師乎友乎敬爾無忽<lb/>
韓愈作師說宗元不肯為人師其答韋中立書即引退<lb/>
之以為戒論者以為韓栁不同今其言曰不師如之何<lb/>
吾何以成是即愈所云古之學者必有師之意也其曰<lb/>
今之世為人師者衆笑之舉世不師故道益離即愈所<lb/>
云士大夫之族曰師曰弟子者則羣聚而笑之之意也<lb/>
然則宗元不為師懼世患耳非謂師道之可以不立也<lb/>
<pb n="KR4h0147_WYG_012-7a"/>
　　答問<lb/>
有問栁先生者曰先生貌類學古者然遭有道不能奮<lb/>
厥志獨被罪辜廢斥伏匿交逰解散羞與為戚生平嚮<lb/>
慕毁書滅迹他人有惡指誘増益身居下流為謗藪澤<lb/>
罵先生者不忌陵先生者無讁遇揖目動聞言心惕時<lb/>
行草野不知何適獨何劣耶觀今之賢智莫不舒翹揚<lb/>
英推類援朋疊足天庭魁壘恢張羣驅連行竒謀髙論<lb/>
左右抗聲出入翕忽擁門填扃一言出口流光垂榮豈<lb/>
<pb n="KR4h0147_WYG_012-7b"/>
非偉耶先生雖讀古人書自謂知理道識事機而其施<lb/>
為若是其悖也狼狽擯僇何以自表於今之世乎先生<lb/>
答曰敬聞命然客言僕知理道識事機過矣僕懵夫屈<lb/>
伸去就觸罪受辱幸得聨支體完肌膚猶食人之食衣<lb/>
人之衣用人之貨無耕織居販然而活給羞愧恐慄之<lb/>
不暇今客又推當世賢智以深致誚責吾縲囚也逃山<lb/>
林入江海無路其何以容吾軀乎願客少假聲氣使得<lb/>
詳其心次其論客曰何取先生曰僕少嘗學問不根師<lb/>
<pb n="KR4h0147_WYG_012-8a"/>
説心信古書以為凡事皆易不折之以當世急務徒知<lb/>
開口而言閉目而息挺而行躓而伏不窮喜怒不究曲<lb/>
直衝羅陷穽不知顛踣愚憃狂悖若是甚矣又何以恭<lb/>
客之教而承厚德哉今之世工拙不欺賢不肖明白其<lb/>
顯進者語其徳則皆茫洋深閎端貞鯁亮苞并涵養與<lb/>
道俱徃而僕乃蹇淺窄僻跳浮嚄唶扺瑕陷厄固不足<lb/>
以趦趄批捩而追其迹舉其理則皆謨明淵沉剖微窮<lb/>
深劈析是非校度古今而僕乃緘鉗塞黙耗眊窒惑抉<lb/>
<pb n="KR4h0147_WYG_012-8b"/>
異探怪起幽作匿攸攸恤恤卒自旤賊固不足以睢盱<lb/>
激昂而效其則言其學則皆摠攬羅絡横竪雜博天旋<lb/>
地縮鬼神交錯而僕乃單庸撇莩離疏空虚竊聽道塗<lb/>
顓嚚愚䝉不知所如固不足以抗顔揺舌而與之俱稱<lb/>
其文則皆汗漫輝煌呼噓隂陽轇轕三光陶鎔帝皇而<lb/>
僕乃樸鄙艱澀培塿潗湁毫聨縷緝塵出坱入固不足<lb/>
以攄摛踴躍而渉其級兹四者懸判雖庸童小女皆知<lb/>
其不及而又裹以罪惡纒以羈縶客從而擠之不亦忍<lb/>
<pb n="KR4h0147_WYG_012-9a"/>
乎且夫白羲緑耳之得康莊也逐奔星先飄風而跛驢<lb/>
不出泥滓黄鍾元間之登清廟也鏗天地動神祇而鳴<lb/>
嗚咬哇不入里耳西子毛嬙之蹈後宫也皦朝日煥浮<lb/>
雲而無鹽逐於鄉里蛟龍之騰於天淵也彌六合澤萬<lb/>
物而蝦與蛭不離尺水卓詭倜儻之士之遇明世也用<lb/>
智能顯功烈而麽眇連蹇顛頓披靡固其所也客又何<lb/>
怪哉且夫一渉險阨懲而不再者烈士之志也知其不<lb/>
可而速已者君子之事也吾將竊取之以沒吾世不亦<lb/>
<pb n="KR4h0147_WYG_012-9b"/>
可乎乃歌曰堯舜之修兮禹益之憂兮能者任而愚者<lb/>
休蹮蹮蓬藋樂吾囚兮文墨之彬彬足以舒吾愁兮<lb/>
已乎己乎曷之求乎客乃笑而去<lb/>
宗元既竄自放山澤間其堙厄感鬱一寓諸文讀者悲<lb/>
惻又嘗遺所善翰林蕭俛京兆尹許孟容輩道其愁苦<lb/>
無聊衆畏其才髙懲其復進無復用力者久汨不振乃<lb/>
為答問以明已之無意於世殆以止媢嫉者之索垢吹<lb/>
瘢云<lb/>
<pb n="KR4h0147_WYG_012-10a"/>
　　敵戒<lb/>
皆知敵之仇而不知為益之尤皆知敵之害而不知為<lb/>
利之大秦有六國兢兢以强六國既除<graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>
                    <graphic n="KR1138" url="https://raw.githubusercontent.com/kanripo/KR-Gaiji/master/images/KR1138.png" mimeType="image/png"/>乃亡晉敗<lb/>
楚鄢范文為患厲之不圖舉國造怨孟孫惡臧孟死臧<lb/>
恤藥石去矣吾亡無日智能知之猶卒以危矧今之人<lb/>
曾不是思敵存而懼敵去而舞廢備自盈秪益為瘉敵<lb/>
存滅禍敵去召過有能知此道大名播懲病克夀矜壯<lb/>
死暴縱欲不戒匪愚伊耄我作戒詩思者無咎<lb/>
<pb n="KR4h0147_WYG_012-10b"/>
宗元放逐後益肆力於古而覺平生冒没輕進之非使<lb/>
一往不返負累滋大且將終其身不自知矣然則宗元<lb/>
學問文章光於千古者擠之者之恩歟述孟子生於憂<lb/>
患死於安樂之義作敵戒明切警悚語云茍非其人求<lb/>
一言之幾於道而不可得斯言可謂幾於道巳夫<lb/>
<pb n="KR4h0147_WYG_012-11a"/>
　　謗譽<lb/>
凡人之獲謗譽於人者亦各有道君子在下位則多謗<lb/>
在上位則多譽小人在下位則多譽在上位則多謗何<lb/>
也君子宜於上不宜於下小人宜於下不宜於上得其<lb/>
宜則譽至不得其宜則謗亦至此其凡也然而君子遭<lb/>
亂世不得已而在於上位則道必咈於君而利必及於<lb/>
人由是謗行於上而不及於下故可殺可辱而人猶譽<lb/>
之小人遭亂世而後得居於上位則道必合於君而害<lb/>
<pb n="KR4h0147_WYG_012-11b"/>
必及於人由是譽行於上而不及於下故可寵可富而<lb/>
人猶謗之君子之譽非所謂譽也其善顯焉爾小人之<lb/>
謗非所謂謗也其不善彰焉爾然則在下而多謗者豈<lb/>
盡愚而狡也哉在上而多譽者豈盡仁而智也哉其謗<lb/>
且譽者豈盡明而善褒貶也哉然而世之人聞而大惑<lb/>
出一庸人之口則羣而郵之且置於逺邇莫不以為信<lb/>
也豈惟不能褒貶而已則又蔽於好惡奪於利害吾又<lb/>
何從而得之耶孔子曰不如鄉人之善者好之其不善<lb/>
<pb n="KR4h0147_WYG_012-12a"/>
者惡之善人者之難見也則其謗君子者為不少矣其<lb/>
謗孔子者亦為不少矣傳之記者叔孫武叔時之顯貴<lb/>
者也其不可記者又不少矣是以在下而必困也及乎<lb/>
遭時得君而處乎人上功利及於天下天下之人皆歡<lb/>
而戴之向之謗之者今從而譽之矣是以在上而必彰<lb/>
也或曰然則聞謗譽於上者反而求之可乎曰是惡可<lb/>
毋亦徴其所自而已矣其所自善人也則信之不善人<lb/>
也則勿信之矣茍吾不能分於善不善也則已耳如有<lb/>
<pb n="KR4h0147_WYG_012-12b"/>
謗譽乎人者吾必徴其所自未敢以其言之多而譽且<lb/>
信之也其有及乎我者未敢以其言之多而榮且懼也<lb/>
茍不知我而謂我盗跖吾又安取懼焉茍不知我而謂<lb/>
我仲尼吾又安取榮焉知我者之善不善非吾果能明<lb/>
之也要必自善而已矣<lb/>
繪世俗任耳騰口之情狀勵學者以返躬自求可與昌<lb/>
黎原毁並讀<lb/>
<pb n="KR4h0147_WYG_012-13a"/>
　　咸宜<lb/>
興王之臣多起汙賤人曰幸也亡王之臣多死寇盗人<lb/>
曰禍也余咸宜之當兩漢氏之始屠販徒𨽻出以為公<lb/>
侯卿相無他焉彼固公侯卿相器也遭時之非是以詘<lb/>
獨其始之不幸非遭髙光而以為幸也漢晉之末公侯<lb/>
卿相劫戮困餓伏墻壁間以死無他焉彼固刧戮困餓<lb/>
器也遭時之非是以出獨其始之幸非遭卓曜而後為<lb/>
禍也彼困於昏亂伏志氣屈身體以下奴虜平難澤物<lb/>
<pb n="KR4h0147_WYG_012-13b"/>
之徳不施於人一得適其傃其進晚耳而人猶幸之彼<lb/>
伸於昏亂抗志氣肆身體以傲豪傑殘民興亂之伎行<lb/>
於天下一得適其傃其死後耳而人猶禍之悲夫余是<lb/>
以咸宜之<lb/>
肅代順徳之間奄寺執國命藩鎮攘土地皇綱陵遲四<lb/>
海有瓦解之漸而廟堂之上文恬武嬉一如太平無事<lb/>
者宗元所為悼痛而舉漢晉之末公卿將相以為戒文<lb/>
雖與髙光佐命兩兩平叙而意固獨有在也夫天生民<lb/>
<pb n="KR4h0147_WYG_012-14a"/>
而樹之后王君公承以大夫師長豈欲其偃然肆於民<lb/>
上以縱其滛而棄天地之性雖一邑之令固萬人之所<lb/>
托命焉乃梔其貌而蠟其言食焉而不事其事有不寖<lb/>
消寖敗以至如漢晉末造者乎易曰其所由來漸矣由<lb/>
辨之不蚤辨也搢紳之士盍三復斯文<lb/>
<pb n="KR4h0147_WYG_012-15a"/>
　　鞭賈<lb/>
市之鬻鞭者人問之其賈宜五十必曰五萬復之以五<lb/>
十則伏而笑以五百則小怒五千則大怒必五萬而後<lb/>
可有富者子適市買鞭出五萬持以夸余視其首則拳<lb/>
蹙而不遂視其握則蹇仄而不植其行水者一去一來<lb/>
不相承其節朽黒而無文材掐之滅爪而不得其所窮<lb/>
舉之翲然若揮虚焉余曰子何取於是而不愛五萬曰<lb/>
吾愛其黄而澤且賈者云余乃召僮爚湯以濯之則遫<lb/>
<pb n="KR4h0147_WYG_012-15b"/>
然枯蒼然白嚮之黄者梔也澤者蠟也富者不悦然猶<lb/>
持之三年後出東郊爭道長樂坂下馬相踶因大擊鞭<lb/>
折而為五六馬踶不已墜於地傷焉視其内則空空然<lb/>
其理若糞壤無所賴者今之梔其貌蠟其言以求賈技<lb/>
於朝者當其分則善一誤而過其分則喜當其分則反<lb/>
怒曰余曷不至於公卿然而至焉者亦良多矣居無事<lb/>
雖過三年不害當其有事驅之於陳力之列以御乎物<lb/>
以夫空空之内糞壤之理而以責其大擊之效惡有不<lb/>
<pb n="KR4h0147_WYG_012-16a"/>
折其用而獲墜傷之患者乎<lb/>
負且乘致寇至子曰盗之招也外梔蠟而中糞壤以馭<lb/>
奔馬馭者固墜傷矣然豈猶有全鞭乎宗元托喻非特<lb/>
戒取士者母皮相亦戒倖進者以争道相踶之會折為<lb/>
五六良可懼以思也<lb/>
<pb n="KR4h0147_WYG_012-17a"/>
　　序棊<lb/>
房生直溫與予二弟遊皆好學予病其確也思所以休<lb/>
息之者得木局隆其中而規焉其下方以直置棊二十<lb/>
有四貴者半賤者半貴曰上賤曰下咸自第一至十二<lb/>
下者二乃敵一用朱墨以别焉房於是取二毫如其第<lb/>
書之既而抵戲者二人則視其賤者而賤之貴者而貴<lb/>
之其使之擊觸也必先賤者不得已而使貴者則皆慄<lb/>
焉惛焉亦鮮克以中其獲也得朱焉則若有餘得墨焉<lb/>
<pb n="KR4h0147_WYG_012-17b"/>
則若不足余諦睨之以思其始則皆類也房子一書之<lb/>
而輕重若是適近其手而先焉非能擇其善而朱否而<lb/>
墨之也然而上焉而上下焉而下貴焉而貴賤焉而賤<lb/>
其易彼而敬此遂以逺焉然則若世之所以貴賤人者<lb/>
有異房之貴賤兹棊者歟無亦近而先之耳有果能擇<lb/>
其善否者歟其敬而易者亦從而動心矣有敢議其善<lb/>
否者歟其得於貴者有不氣揚而志蕩者歟其得於賤<lb/>
者有不貌慢而心肆者歟其所謂貴者有敢輕而使之<lb/>
<pb n="KR4h0147_WYG_012-18a"/>
者歟所謂賤者有敢避其使之擊觸者歟彼朱而墨者<lb/>
相去千萬不啻有敢以二敵其一者歟余墨者徒也觀<lb/>
其始與末有似棊者故叙<lb/>
大小貴賤菀枯皆人之所名人名之而人實之於焉喜<lb/>
怒哀樂慮歎變慹姚佚啟態日夜相代於前而莫知其<lb/>
所萌如木出火以自焚誠觀其始與末必知其空且假<lb/>
也此宗元序棊說也雖然猶有進觀夫五行之氣實為<lb/>
星辰五行之質實生萬物昭顯著明盛大廣博莫之與<lb/>
<pb n="KR4h0147_WYG_012-18b"/>
京宜已若夫甲乙丙丁等云者乃文字耳大撓之所強<lb/>
名耳未名之前甲乙豈其木而丙丁豈其火耶既已名<lb/>
之實即隨之孤虚旺相剛日柔日之類聖人用之卜筮<lb/>
用之兵陣定天下之吉凶成天下之亹亹者亦復昭顯<lb/>
著明盛大廣博如是然則天下何名之不實哉知無實<lb/>
之不名可與入於機知無名之不實可與出於機入於<lb/>
機者堯舜事業如浮雲之過太虚也出於機者一出言<lb/>
而不可咈乎人心一舉足而不可違乎天則也<lb/>
<pb n="KR4h0147_WYG_012-19a"/>
　　伊尹五就桀贊<hi>有序</hi>
　伊尹五就桀或疑曰湯之仁聞且見矣桀之不仁聞<lb/>
　且見矣夫胡去就之亟也柳子曰惡是吾所以見伊<lb/>
　尹之大者也彼伊尹聖人也聖人出於天下不夏商<lb/>
　其心心乎生民而已曰孰能由吾言由吾言者為堯<lb/>
　舜而吾生人堯舜人矣退而思曰湯誠仁其功遲桀<lb/>
　誠不仁朝吾從而暮及於天下可也於是就桀桀果<lb/>
　不可得反而從湯既而又思曰尚可十一乎使斯人<lb/>
<pb n="KR4h0147_WYG_012-19b"/>
　蚤被其澤也又徃就桀桀不可而又從湯以至於百<lb/>
　一千一萬一卒不可乃相湯伐桀俾湯為堯舜而人<lb/>
　為堯舜之人是吾所以見伊尹之大者也仁至於湯<lb/>
　矣四去之不仁至於桀矣五就之大人之欲速其功<lb/>
　如此不然湯桀之辨一恒人盡之矣又奚以憧憧聖<lb/>
　人之足觀乎吾觀聖人之急生人莫若伊尹伊尹之<lb/>
　大莫若於五就桀作伊尹五就桀贊<lb/>
聖有伊尹思徳於民往歸湯之仁曰仁則仁矣非久不<lb/>
<pb n="KR4h0147_WYG_012-20a"/>
親退思其速之道宜夏是因就焉不可復反亳殷猶不<lb/>
忍其遲亟往以觀庶狂作聖一日勝殘至千萬冀一卒<lb/>
無其端五往不疲其心乃安遂升自陑黜桀尊湯遺民<lb/>
以完大人無形與道為偶道之為大為人父母大矣伊<lb/>
尹惟聖之首既得其仁猶病其久恒人所疑我之所大<lb/>
嗚呼逺哉志以為誨<lb/>
宗元與劉禹錫輩佐王叔文欲以收天下奄寺之兵柄<lb/>
而還之朝廷勇於立事不自顧藉貴重不知非所據而<lb/>
<pb n="KR4h0147_WYG_012-20b"/>
據焉身必危迨叔文輩敗天下以黨人目之而要其本<lb/>
志為帝室非為身家此昌黎輩所以始終與為友也此<lb/>
贊伊尹五就桀其意葢謂茍可以膏澤下於民則桀尚<lb/>
可就况其未至於桀者於人何擇焉所以自解也雖然<lb/>
其亦不明於聖賢去就之正矣伊尹之就桀也湯之薦<lb/>
人於天子也四棄而四薦之湯之所為無慙徳也尹之<lb/>
所為無枉尺也桀者天下之共主尹之就之又何疑焉<lb/>
豈若叔文輩當順宗之寢疾無所禀承鼠竊國命自相<lb/>
<pb n="KR4h0147_WYG_012-21a"/>
部署即使其能一旦盡復唐故所没地舉藩鎮而空之<lb/>
猶為不得其正君子無取焉況乃謇淹留而無成哉<lb/>
<pb n="KR4h0147_WYG_012-22a"/>
　　梁丘據贊<lb/>
齊景有嬖曰梁丘子同君不爭古號媚士君悲亦悲君<lb/>
喜亦喜曷賢不贊卒贊於此媚予所仇激贊有以梁丘<lb/>
之媚順心狎耳終不撓厥政不嫉反已晏子躬相梁丘<lb/>
不毁恣其為政政實允理時睹晏子食寡肉缺味愛其<lb/>
不飽告君使賜中心樂焉國用不墜後之嬖君罕或師<lb/>
是導君以諛聞正則忌讒賢叶惡民蠧國圮嗚呼豈惟<lb/>
賢不逮古嬖亦莫類梁丘可思又况晏氏激贊梁丘心<lb/>
<pb n="KR4h0147_WYG_012-22b"/>
焉孔瘁<lb/>
此亦激昂風世之論然如晏子相景公而景公煩於刑<lb/>
至於國之諸市屨賤踊貴則晏子之不得行其志而梁<lb/>
丘據輩之長君逢君多所閼塞而牽掣之者可知也嬖<lb/>
倖之與賢良豈真能並立於朝哉<lb/>
<pb n="KR4h0147_WYG_012-23a"/>
　　武岡銘<lb/>
元和七年四月黔巫東鄙蠻獠雜擾盗弄庫兵賊脅守<lb/>
帥南鉤牂牁外誘西原置魁立帥殺牲盟誓洞窟林麓<lb/>
嘯呼成羣皇帝下銅獸符發庸蜀荆漢南越東甌之師<lb/>
四面討問畏罪憑阻逃遁不即誅時惟潭部戎帥御史<lb/>
中丞柳公綽練立將校提卒五百屯於武岡不震不騫<lb/>
如山如林告天子威命明白信順亂人大恐視公之師<lb/>
如百萬視公之令如風雷怨號呻吟喜有攸訴投刃頓<lb/>
<pb n="KR4h0147_WYG_012-23b"/>
伏願完父子卒為忠信奉職輸賦進比華人無敢不龔<lb/>
母弟生壻繼來於潭咸致天廷皇帝休嘉式新厥命兇<lb/>
渠同惡革面向化如醉之醒如狂之寧公為藥石俾復<lb/>
其性詔書顯異進臨江漢益兵三倍為時碩臣殿於大<lb/>
邦文儒申申有此武功於是夷人始復聞公之去相與<lb/>
髙蹈涕呼若寒去裘昔公不夸首級為已能力専務教<lb/>
誨俾邦斯平我老洎幼由公之仁小不為虺蜮大不為<lb/>
鯨鯢恩重事特不邇而逺莫可追已願銘武岡首以慰<lb/>
<pb n="KR4h0147_WYG_012-24a"/>
我思以昭我類以示我子孫彌億萬年俾我奉國如今<lb/>
之誠鄰之我懐如公之勤其辭曰<lb/>
黔山之巑巫水之磻魚駭而離獸犯而殘户恐谷竄披<lb/>
攘仍亂王師來誅期死以緩公明不疑公信不欺援師<lb/>
定命俾邦克正皇仁天施我反其性我塗四闔公示之<lb/>
門我愚抵死公示之恩既骨而完既亡而存奉公之訓<lb/>
貽我子孫我始蝥賊由公而仁我始寇讎由公而親山<lb/>
畋澤獻輸賦於都陶穴刋木室我姻族烹牲是祀公受<lb/>
<pb n="KR4h0147_WYG_012-24b"/>
介福揲蓍以占公宜百祿皇懋公功陟於大邦逺哉去<lb/>
我誰嗣其良有穴之丹有犀之顛匪曰余固公不可賂<lb/>
祝鄰之徳恒遵公則勖余之世永謹邦制南夷作詩刻<lb/>
示來裔<lb/>
不夸首級為已能力専務教誨俾邦斯平數語能簡括<lb/>
治蠻夷大要<lb/>
<pb n="KR4h0147_WYG_012-25a"/>
　　劍門銘<lb/>
惟蜀都重險多貨混同戎蠻人尨俗剽嗜為寇亂皇帝<lb/>
元年八月帥喪衆暴羣疑不制妖孽煽行怙恃富强滔<lb/>
天阻兵攻陷他部北包劍門憑負丘陵以張驁猛堅利<lb/>
鋒鏑以拒大順謂雷霆之誅莫已加也惟梁守臣禮部<lb/>
尚書嚴公以國害為私讐以天討為己任推仁仗信不<lb/>
待司死而人致其命立義抗憤不待喋血而士一其心<lb/>
悉師出次祗俟明詔凡諸侯之師必出於是儲峙饗賚<lb/>
<pb n="KR4h0147_WYG_012-25b"/>
取其豐穰乃遣前軍嚴秦奉揚王誅誕告南土十一月<lb/>
右師逾利州蹈寇地乗山斬虜以遏奔衝左師出於劍<lb/>
門大攘頑嚚諭引刧脅蟻潰䑕駭險無以固收奪利地<lb/>
以須王師刲刳腎腸振㧞根柢俾無以肆毒用集我勲<lb/>
力鼖鼔一振元戎啟行取其渠魁以為大戮由公忠勇<lb/>
憤悱授任堅明謀猷宏長用能啟闢險阨夷為大塗衰<lb/>
沮害氣對乎天意帝用休嘉議功居首增秩師長進為<lb/>
大藩宅是南服將校羣吏願刋山石昭著公之功垂號<lb/>
<pb n="KR4h0147_WYG_012-26a"/>
無窮銘曰<lb/>
井絡坤垠時惟外區界山為門環於蜀都叢險積貨混<lb/>
并羌髳狂猾窺隙狺狺嘯呼憑據勢勝厚其兇徒皇帝<lb/>
之仁宥而不誅暴非徳馴害及巴渝乃出王旅乃司列<lb/>
岳牧臣司梁當其要束器備攸積糗糧是蓄人無增賦<lb/>
師以饒足喋血誓士𤣥機在握分命貔貅陳為掎角右<lb/>
逾岷山左直劍門攻出九地上披重雲攀天蹈空夷視<lb/>
阻艱破裂層壘殄殱羣頑内獲固圉外臨平原天兵徐<lb/>
<pb n="KR4h0147_WYG_012-26b"/>
驅卒乗嘽嘽大憝囚戮戎夏咸歡帝圖厥功惟梁是先<lb/>
開國進位南服於藩邦之清夷人以完安銘功鑒亂永<lb/>
代是觀<lb/>
　張英曰詞既炳煥筆亦遒古<lb/>
<pb n="KR4h0147_WYG_012-27a"/>
　　夀州安豐縣孝門銘<lb/>
夀州刺史臣承思言九月丁亥安豐縣令臣某上所部<lb/>
編户甿李興父被惡疾歳月就亟興自刄股肉假託饋<lb/>
獻其父老病已不能噉啜宿而死興號呼撫臆口鼻垂<lb/>
血捧土就墳沾漬涕洟墳左作小廬䝉以苫次伏匿其<lb/>
中扶服頓踊晝夜哭訴孝誠幽逹神為見異廬上産紫<lb/>
芝白芝二本各長一寸廬中醴泉湧出竒形異狀應騐<lb/>
圖記此皆陛下孝理神化隂中其心而克致斯事謹案<lb/>
<pb n="KR4h0147_WYG_012-27b"/>
興甿庶賤陋循習淺下性非文字所導生與耨耒為業<lb/>
而能鍾彼醇孝超出古列天意神道猶錫瑞物以表殊<lb/>
異伏惟陛下有唐堯如天如神之徳宜加旌褒合於上<lb/>
下請表其里閭刻石明白宣延風美觀示後祀永永無<lb/>
極臣昧死上請制曰可其銘云<lb/>
懿厥孝思兹惟淑靈稟承粹和篤守天經泣侍羸疾黙<lb/>
禱隠㝠引刃自嚮殘肌敗形羞膳奉進憂勞孝誠惟時<lb/>
髙髙曾不是聽剙巨痛仍號於穹旻捧土濡涕頓首成<lb/>
<pb n="KR4h0147_WYG_012-28a"/>
墳陷膺腐背寒暑在廬草木悴死鳥獸踟蹰殊類異族<lb/>
亦相其哀肇有二位孝道爰興克修厥猷載籍是登在<lb/>
帝有虞以孝烝烝仲尼述經以教於曾惟昔魯侯見命<lb/>
夷宫亦有考叔寤莊稱純顯顯李氏實與之倫哀嗟道<lb/>
路涕慕里鄰邦伯章奏稽首殷勤上動帝心旁逹神明<lb/>
神錫祕祉三秀靈泉帝命薦加亦表其門統合上下交<lb/>
贊天人建此碑號億齡揚芬<lb/>
君子於䘮毁不滅性故刳股刲肝國家不以旌雖然至<lb/>
<pb n="KR4h0147_WYG_012-28b"/>
性所發動於不自知人子當此茍有可以救其親者何<lb/>
所復恤實不暇更作較量雖於道未盡合不猶愈於好<lb/>
貨財私妻子者乎陋儒於室女之未嫁守節及人子之<lb/>
刳股救親者齗齗如也豈善善從長之意哉<lb/>
　陳善曰栁子厚夀州安豐縣孝門銘自夀州刺史臣<lb/>
　承思而下蓋序也以表為序亦文之一體也而徐鉉<lb/>
　所編文粹乃錄銘於前而於題下註云并夀州刺史<lb/>
　表於銘後以附見焉此鉉之陋也髙唐神女賦自玉<lb/>
<pb n="KR4h0147_WYG_012-29a"/>
　曰唯唯以前皆賦也而蕭統謂之序東坡嘗笑其陋<lb/>
　若鉉者又何足笑之<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0147_WYG_012-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋文醇巻十二<lb/>
</p>
<p>
</p>
  </div>
</body>
</text>
</TEI>
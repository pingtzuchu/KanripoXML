<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0147_WYG_051-1a"/>
欽定四庫全書<lb/>
御選唐宋文醇巻五十一目録<lb/>
　　睂山蘇轍文一<lb/>
　　　書　序　䇿　論　記<lb/>
　　上洪州孔大夫論徐常侍墳書<lb/>
　　元祐㑹計録序<lb/>
　　古今家誡序<lb/>
　　臣事䇿第一道<lb/>
<pb n="KR4h0147_WYG_051-1b"/>
　　三宗<lb/>
　　六國論<lb/>
　　漢文帝<lb/>
　　漢景帝<lb/>
　　東軒記<lb/>
　　武昌九曲亭記<lb/>
　　黄州快哉亭記<lb/>
<pb n="KR4h0147_WYG_051-2a"/>
欽定四庫全書<lb/>
御選唐宋文醇巻五十一<lb/>
　　睂山蘇轍文一<lb/>
　　上洪州孔大夫論徐常侍墳書<lb/>
轍竊見故散騎常侍徐公鉉墳在公所治郡新建縣西<lb/>
山鸞岡原徐公没於淳化辛夘迨今九十四年公無子<lb/>
故人奉新胡克順葬之胡氏昔為大家克順慕公髙義<lb/>
春秋時祠頃未嘗廢克順死胡氏衰公之墳域荒蕪不<lb/>
<pb n="KR4h0147_WYG_051-2b"/>
治葢有年矣聞自近嵗民間利其林木至訟而争之公<lb/>
所葬地本其先塋公家既無子孫契劵亡失官遂籍没<lb/>
其地伐其松栢以治屋宇行道知之徃徃為之掩泣竊<lb/>
惟南唐舊臣如公之比葢無一二方陳覺馮延魯愚弄<lb/>
其主擅興甲兵喪師蹙國時無一人敢非之者公獨與<lb/>
韓熙載力陳其姦卒致其罪及王師南討李氏危在朝<lb/>
夕公受命兵間不為身計義動中國至今稱之葢公之<lb/>
大節落落如此雖使千載之後猶當推其遺跡以勸後<lb/>
<pb n="KR4h0147_WYG_051-3a"/>
来今没未百年弃而不録仁人君子豈其然哉伏唯明<lb/>
公家本先聖先中丞忠義忼慨氣節凛然公之行已大<lb/>
方直繼前烈如徐公輩人譬之草木臭味不逺儻䝉矜<lb/>
念使孤墳遺魄不至侵暴祭祀稍存樵采不犯不惟南<lb/>
方士人拭目傾心將天下義士知有所勸轍言非所職<lb/>
干冒髙明不勝戰越<lb/>
按鉉自左常侍為尼道安誣陷貶静難行軍司馬卒於<lb/>
邠門人鄭文寳䕶其喪至汴而胡克順歸其葬於南昌<lb/>
<pb n="KR4h0147_WYG_051-3b"/>
之西山鉉本廣陵人無家無子而胡克順慕其平生迎<lb/>
殯歸葬於克順之里嵗時祠之古人風義可尚如此克<lb/>
順史稱仲容仲容殆其字歟鉉仕南唐宗師圍金陵後<lb/>
主李煜使求緩兵而煜將朱全贇兵十餘萬自上江来<lb/>
援煜以鉉故止之鉉曰此行未必能濟難援兵何可止<lb/>
煜曰恐不利於汝鉉曰計社稷豈顧一介使置之度外<lb/>
可也及隨煜入朝太祖面責之鉉曰臣為江南大臣國<lb/>
亡罪當死不當問其他太祖歎曰忠臣也事我當如李<lb/>
<pb n="KR4h0147_WYG_051-4a"/>
氏篇中所云不為身計義動中國者葢指此也<lb/>
<pb n="KR4h0147_WYG_051-5a"/>
　　元祐㑹計録序<lb/>
臣聞漢祖入關蕭何収秦圖籍周知四方盈虛彊弱之<lb/>
實漢祖賴之以并天下丙吉為相匈奴嘗入雲中代郡<lb/>
吉使東曹考案邉瑣條其兵食之有無與將吏之才否<lb/>
逡廵進對指揮遂定由此觀之古之人所以運籌帷幄<lb/>
之中制勝千里之外者圖籍之功也盖事之在官必見<lb/>
於書其始無不具者獨患多而易忘乆而易滅數十嵗<lb/>
之後人亡而書散其不可考者多矣唐李吉甫始簿錄<lb/>
<pb n="KR4h0147_WYG_051-5b"/>
元和國計并包巨細無所不具國朝三司使丁謂等因<lb/>
之為景徳皇祐治平熙寜四書網羅一時出内之計首<lb/>
尾八十餘年本末相授有司得以居今而知昔㕘酌同<lb/>
異因時施宜此前人作書之本意也臣以不佞待罪地<lb/>
官上承元豐之餘業親覩二聖之新政時事之變易財<lb/>
賦之登耗可得而言也謹按藝祖皇帝創業之始海内<lb/>
分裂租賦之入不能半今世然而宗室尚鮮諸王不過<lb/>
數人仕者寡少自朝廷郡縣皆不能備官士卒精練常<lb/>
<pb n="KR4h0147_WYG_051-6a"/>
以少克衆用此三者故能奮於不足之中而綽然常若<lb/>
有餘及其列國欵附琛貢相屬於道府庫充塞創景福<lb/>
内庫入畜金幣為統一之䇿太宗因之克平太原真宗<lb/>
繼之懐服契丹二患既弭天下安樂日登富庶故咸平<lb/>
景徳之間號稱太平羣臣稱頌功徳不知所以裁之者<lb/>
於是請封泰山祀汾隂禮亳社屬車所至費以鉅萬而<lb/>
上清昭應崇禧景靈之宫相繼而起累世之積糜耗多<lb/>
矣其後昭應之災臣下復以營繕為言大臣力爭章獻<lb/>
<pb n="KR4h0147_WYG_051-6b"/>
感悟沛然遂與天下休息仁宗仁聖清心省事以幸天<lb/>
下然而民物蕃庶未復其舊而夏賊竊發邉乆無備遂<lb/>
命益兵以應敵急征以養兵雖間出内藏之積以求紓<lb/>
民而四方騷然民不安其居矣其後西戎既平而已益<lb/>
之兵不復遂汰加以宗子蕃衍充牣宫邸官吏冗積員<lb/>
溢於位財之不贍為日乆矣英宗嗣位慨然有救弊之<lb/>
意羣臣竦觀㡬見日新之政而大業未遂神考嗣世忿<lb/>
流弊之委積閔財力之傷耗覽政之初為富國彊兵之<lb/>
<pb n="KR4h0147_WYG_051-7a"/>
計有司奉承違失本㫖始為青苗助役以病農民繼為<lb/>
市易鹽鐡以困商賈利孔百出不専於三司於是經入<lb/>
竭於上民力屈於下繼以南征交趾西討拓䟦用兵之<lb/>
費一日千金雖内帑别藏時有以助之而國亦憊矣今<lb/>
二聖臨御方恭黙無為求民之疾苦而療之令之不便<lb/>
無不釋去民亦少休矣而西夏不賔水旱繼作凡國之<lb/>
用度大率多於前世當此之時而不思所以濟之豈不<lb/>
殆哉臣歴觀前世持盈守成艱於創業之君盖盈之必<lb/>
<pb n="KR4h0147_WYG_051-7b"/>
溢而成之必毁物理之至有不可逃者盈成之間非有<lb/>
德者不安非有法者不久昔秦隋之盛非無法也内建<lb/>
百官外列郡縣至於漢唐因而行之卒不能改然皆二<lb/>
世而亡何者無徳以為安也漢文帝恭儉寡欲専務以<lb/>
徳化民民富而國治後世莫及然身没之後七國作難<lb/>
㡬於亂亡晉武帝削平呉蜀任賢使能容受直言有明<lb/>
主之風然而亡不旋踵子弟内叛羌胡外亂遂以失國<lb/>
此二帝者皆無法以為乆也今二聖之治安而静仁而<lb/>
<pb n="KR4h0147_WYG_051-8a"/>
恕徳積於世秦隋之憂臣無所措心矣然而空匱之極<lb/>
法度不立雖無漢晉強臣敵國之患而數年之後國用<lb/>
曠竭臣恐未可安枕而卧也故臣願得終言之凡㑹計<lb/>
之實取元豐之八年而其為别有五一曰収支二曰民<lb/>
賦三曰課入四曰儲運五曰經費五者既具然後著之<lb/>
以見在列之以通表而天下之大計可以畫地而談也<lb/>
若夫内蔵右曹之積與天下分樁之實非昔三司所領<lb/>
則不入㑹計將著之他書以備觀覽焉臣謹序<lb/>
<pb n="KR4h0147_WYG_051-8b"/>
史家必志食貨不特一代國用之盈絀户口之多寡可<lb/>
考而知欲觀君徳之恭儉忲侈臣心之義利邪正亦思<lb/>
過半矣讀㑹計録序宋徳盛衰不具可鑑哉<lb/>
<pb n="KR4h0147_WYG_051-9a"/>
　　古今家誡序<lb/>
老子曰慈故能勇儉故能廣或曰慈則安能勇曰父母<lb/>
之於子也愛之深故其為之慮事也精以深愛而行精<lb/>
慮故其為之避害也速而就利也果此慈之所以能勇<lb/>
也非父母之賢於人勢有所必至矣轍少而讀書見父<lb/>
母之戒其子者諄諄乎惟恐其不盡也惻惻乎惟恐其<lb/>
不入也曰嗚呼此父母之心也哉師之於弟子也為之<lb/>
規矩以授之賢者引之不賢者不彊也君之於臣也為<lb/>
<pb n="KR4h0147_WYG_051-9b"/>
之號令以戒之能者予之不能者不取也臣之於君也<lb/>
可則諫否則去子之於父也以㡬諫不敢顯皆有禮存<lb/>
焉父母則不然子雖不肖豈有棄子者哉是以盡其有<lb/>
以告之無憾而後止詩曰泂酌彼行潦挹彼注兹可以<lb/>
餴饎豈弟君子民之父母夫雖行潦之陋而無所棄猶<lb/>
父母之無棄子也故父母之於子人倫之極也雖其不<lb/>
賢及其為子言也必忠且盡而况其賢者乎太常少卿<lb/>
長沙孫公景修少孤而教於母母賢能就其業既老而<lb/>
<pb n="KR4h0147_WYG_051-10a"/>
念母之心不忘為賢母錄以致其意既又集古今家誡<lb/>
得四十九人以示轍曰古有為是書者而其文不完吾<lb/>
病焉是以為合衆父母之心以遺天下之人庶㡬有益<lb/>
乎轍讀之而歎曰雖有悍子忿鬭於市莫之能止也聞<lb/>
父之聲則斂手而退市人之過之者亦莫不泣也慈孝<lb/>
之心人皆有之特患無以發之耳今是書也要將以發<lb/>
之歟雖廣之天下可也自周公以来至於今父戒四十<lb/>
五母戒四公又將益廣之未止也<lb/>
<pb n="KR4h0147_WYG_051-10b"/>
其文纒綿悱惻說泂酌義甚得詩意<lb/>
<pb n="KR4h0147_WYG_051-11a"/>
　　臣事䇿<hi>第一道</hi>
天下有權臣有重臣二者其迹相近而難明天下之人<lb/>
知惡夫權臣之専而世之重臣亦遂不容於其間夫權<lb/>
臣者天下不可一日而有而重臣者天下不可一日而<lb/>
無也天下徒見其外而不察其中見其皆侵天子之權<lb/>
而不察其所為之不類是以舉皆嫉之而無所喜此亦<lb/>
已太過也今夫權臣之所為者重臣之所切齒而重臣<lb/>
之所取者權臣之所不顧也將為權臣耶必將内恱其<lb/>
<pb n="KR4h0147_WYG_051-11b"/>
君之心委曲聴順而無所違戾外竊其生殺予奪之柄<lb/>
黜陟天下以見已之權而没其君之威惠内能使其君<lb/>
歡愛悅懌無所不順而安為之上外能使其公卿大夫<lb/>
百官庶吏無所歸命而争為之腹心上愛下順合而為<lb/>
一然後權臣之勢遂成而不可拔至於重臣則不然君<lb/>
有所為不可以必爭爭之不能而其事有所必不可聴<lb/>
則専行而不顧待其成敗之迹著則上之心將釋然而<lb/>
自解其在朝廷之中天子為之踧然而有所畏士大夫<lb/>
<pb n="KR4h0147_WYG_051-12a"/>
不敢安肆怠惰於其側爵禄慶賞已得以議其可否而<lb/>
不求以為已之私惠刀鋸斧鉞已得以㕘其輕重而不<lb/>
求以為已之私勢要以使天子有所不可必為而羣下<lb/>
有所震懼而已不與其利何者為重臣者不待天下之<lb/>
歸已而為權臣者亦無所事天子之畏已也故各因其<lb/>
行事而觀其意之所在則天下誰可欺者臣故曰為天<lb/>
下安可一日無重臣也且今使天下而無重臣則朝廷<lb/>
之事惟天子之所為而無所可否雖天子有納諫之明<lb/>
<pb n="KR4h0147_WYG_051-12b"/>
而百官畏懼戰慄無平昔尊重之勢誰肯觸忌諱冒罪<lb/>
戾而為天下言者惟其小小得失之際乃敢上章讙譁<lb/>
而無所憚至於國之大事安危存亡之所繫則將巻舌<lb/>
而去誰敢發而受其禍此人主之所大患也悲夫後世<lb/>
之君徒見天下之權臣出入唯唯以為有禮而不知此<lb/>
乃所以潛潰其國徒見天下之重臣剛毅果敢喜逆其<lb/>
意則以為不遜而不知其有社稷之慮二者淆亂於心<lb/>
而不能辨其邪正是以喪亂相仍而不悟何足傷也昔<lb/>
<pb n="KR4h0147_WYG_051-13a"/>
者衛太子聚兵以誅江充武帝震怒發兵而攻之京師<lb/>
至使丞相太子相與交戰不勝而走又使天下極其所<lb/>
徃而翦滅其迹當此之時茍有重臣出身而當之擁護<lb/>
太子以待上意之少解徐發其所蔽而開其所怒則其<lb/>
父子之際尚可得而全也惟無重臣故天下皆知之而<lb/>
不敢言臣愚以為凡為天下宜有以養其重臣之威使<lb/>
天下百官有所畏忌而緩急之間能有所堅忍持重而<lb/>
不可奪者竊觀方今四海無變非常之事宜其息而不<lb/>
<pb n="KR4h0147_WYG_051-13b"/>
作然及今日而慮之則可以無異日之患不然者誰能<lb/>
知其果無有也而不為之計㢤抑臣聞之今世之弊在<lb/>
於法禁太宻一舉足不如律令法吏且以為言而不問<lb/>
其意之所屬是以雖天子之大臣亦安敢有所為於法<lb/>
律之外以安天下之大事故為天子之計莫若少寛其<lb/>
法使大臣得有所守而不為法之所奪昔申屠嘉為丞<lb/>
相至召天子之倖臣鄧通立之堂下而詰責其過是時<lb/>
通㡬至於死而不救天子知之亦不以為怪而申屠嘉<lb/>
<pb n="KR4h0147_WYG_051-14a"/>
亦卒非漢之權臣由此觀之重臣何損於天下哉<lb/>
軾轍皆有應制舉擬䇿乃塲屋之文耳雖爛然可觀而<lb/>
非所謂古之立言者也自宋孝宗推崇之後學者用以<lb/>
取金紫翕然從風當時鄙諺謂蘇文熟喫羊肉蘇文生<lb/>
喫菜羮良足嗤也兩蘇文字皆自宦成後更事深而學<lb/>
益進顧學者多讀其塲屋之文發為議論每華而不實<lb/>
宋儒因謂兩蘇學本縱横家徒觀此等文字其言亦甚<lb/>
似而㡬矣選中並不錄唯此篇論權臣重臣分剖確切<lb/>
<pb n="KR4h0147_WYG_051-14b"/>
有補治道故存之<lb/>
　儲欣曰當時如韓富數公可謂重臣矣子由生其時<lb/>
　目覩其事而見其效故言之親切<lb/>
<pb n="KR4h0147_WYG_051-15a"/>
　　三宗<lb/>
黄帝堯舜夀皆百年享國皆數十年周公作無逸言商<lb/>
中宗享國七十五年髙宗五十九年祖甲三十三年文<lb/>
王受命中身享國五十年自漢以来賢君在位之乆皆<lb/>
不及此西漢文帝二十三年景帝十六年昭帝十二年<lb/>
東漢明帝十八年章帝十三年和帝十二年唐太宗二<lb/>
十三年此皆近世之明主然與無逸所謂不知稼穡之<lb/>
艱難不聞小人之勞惟耽樂之從或十年或七八年或<lb/>
<pb n="KR4h0147_WYG_051-15b"/>
五六年或四三年者無以大相過也至其享國長乆如<lb/>
秦始皇帝漢武帝梁武帝隋文帝唐𤣥宗皆以臨御乆<lb/>
逺循致大亂或以失國或僅能免其身其故何也人君<lb/>
之富其倍於人者千萬也膳服之厚聲色之靡所以賊<lb/>
其躬者多矣朝夕於其間而無以御之至於夭死者勢<lb/>
也幸而夀考用物多而害民乆矜已自聖輕蔑臣下至<lb/>
於失國宜矣古之賢君必志於學達性命之本而知道<lb/>
徳之貴其視子女玉帛與糞土無異其所以自養乃與<lb/>
<pb n="KR4h0147_WYG_051-16a"/>
山林學道者比是以乆於其位而無害也傅說之詔髙<lb/>
宗曰王人求多聞時惟建事學於古訓乃有獲事不師<lb/>
古以克永世匪說攸聞惟學遜志務時敏厥修乃来允<lb/>
懐於兹道積於厥躬惟斆學半念終始典於學厥徳修<lb/>
罔覺監於先王成憲其永無愆嗚呼傅說其知此矣<lb/>
　李光地曰殷有天下六百年而聖賢之君六七作無<lb/>
　逸之獨舉三宗何也曰為其享國之長乆也秦漢之<lb/>
　主盖有祠神仙求方士以庶㡬其長久者矣其志皆<lb/>
<pb n="KR4h0147_WYG_051-16b"/>
　以天下為樂而欲永享其逸也而周公言夀乃歸之<lb/>
　無逸則知聖人之夀將以勞天下非以逸其身也抑<lb/>
　因以知聖人之夀盖以勞天下而得之非以逸一身<lb/>
　而得之也何則其功徳之在世故有以格於皇天也<lb/>
　而以逸而夀者非天意其嚴敬之在躬則有以凝夫<lb/>
　正命也而以逸而夀者非天道以天道合人之意則<lb/>
　夫強志氣屏嗜欲不以外物賊乎其内武王所謂恭<lb/>
　則夀也立命之本也損己以厚人徳盛而福至則冥<lb/>
<pb n="KR4h0147_WYG_051-17a"/>
　默之中有以申錫之而不容已夫子所謂仁者夀也<lb/>
　得天之符也葢自學士大夫寡欲清心積善皆有行<lb/>
　之而輙效者况乎帝王之生其受氣也尤厚而其功<lb/>
　之所及徳之所施又非可以尋常福報論者哉無逸<lb/>
　之言三宗與文王也曰嚴恭寅畏曰恭默不言曰徽<lb/>
　柔懿恭其凝命之說與曰治民祗懼曰嘉靖殷邦又<lb/>
　曰保惠庶民惠鮮鰥寡其格天之說與葢必其敬天<lb/>
　勤民而後為無逸之實也不然若梁武帝之清淨齋<lb/>
<pb n="KR4h0147_WYG_051-17b"/>
　戒不可言從於耽樂者矣而其受禍乃如蘇子所譏<lb/>
　又獨何哉<lb/>
<pb n="KR4h0147_WYG_051-18a"/>
　　六國論<lb/>
嘗讀六國世家竊怪天下之諸侯以五倍之地十倍之<lb/>
衆發憤西向以攻山西千里之秦而不免於滅亡常為<lb/>
之深思逺慮以為必有可以自安之計葢未嘗不咎其<lb/>
當時之士慮患之疎而見利之淺且不知天下之勢也<lb/>
夫秦之所與諸侯爭天下者不在齊楚燕趙也而在韓<lb/>
魏秦之有韓魏譬如人之有腹心之疾也韓魏塞秦之<lb/>
衝而蔽山東之諸侯故夫天下之所重者莫如韓魏也<lb/>
<pb n="KR4h0147_WYG_051-18b"/>
昔者范雎用於秦而収韓商鞅用於秦而収魏昭王未<lb/>
得韓魏之心而出兵以攻齊之剛夀而范雎以為憂然<lb/>
則秦之所忌者可以見矣秦之用兵於燕趙秦之危事<lb/>
也越韓過魏而攻人之國都燕趙拒之於前而韓魏乗<lb/>
之於後此危道也而秦之攻燕趙未嘗有韓魏之憂則<lb/>
韓魏之附秦故也夫韓魏諸侯之障而使秦人得出入<lb/>
於其間此豈知天下之勢邪委區區之韓魏以當強虎<lb/>
狼之秦彼安得不折而入於秦哉韓魏折而入於秦然<lb/>
<pb n="KR4h0147_WYG_051-19a"/>
後秦人得通其兵於東諸侯而使天下徧受其禍夫韓<lb/>
魏不能獨當秦而天下之諸侯藉之以蔽其西故莫如<lb/>
厚韓親魏以擯秦秦人不敢逾韓魏以窺齊楚燕趙之<lb/>
國而齊楚燕趙之國因得以自完於其間矣以四無事<lb/>
之國佐當寇之韓魏使韓魏無東顧之憂而為天下出<lb/>
身以當秦兵以二國委秦而四國休息於内以隂助其<lb/>
急若此可以應夫無窮彼秦者将何為哉不知出此而<lb/>
乃貪疆埸尺寸之利背盟敗約以自相屠滅秦兵未出<lb/>
<pb n="KR4h0147_WYG_051-19b"/>
而天下諸侯巳自困矣至使秦人得伺其隙以取其國<lb/>
可不悲哉<lb/>
　王志堅曰當時蘇秦非不為此論所以卒不成者六<lb/>
　國無明君朝聚暮散為秦人所欺而不悟也<lb/>
<pb n="KR4h0147_WYG_051-20a"/>
　　漢文帝<lb/>
老子曰柔勝剛弱勝彊漢文帝以柔御天下剛彊者皆<lb/>
乘風而靡尉佗稱號南越帝復其墳墓召貴其兄弟佗<lb/>
去帝號俯伏稱臣匈奴桀敖陵駕中國帝屈體遣書厚<lb/>
以繒絮雖未能調伏然兵革之禍比武帝世十一二耳<lb/>
呉王濞包藏禍心稱病不朝帝賜之几杖濞無所發怒<lb/>
亂以不作使文帝尚在不出十年濞亦已老死則東南<lb/>
之亂無由起矣至景帝不能忍用鼂錯之計削諸侯地<lb/>
<pb n="KR4h0147_WYG_051-20b"/>
濞因之號召七國西向入關漢遣三十六將軍竭天下<lb/>
之力僅乃破之錯言諸侯彊大削之亦反不削亦反削<lb/>
之則反疾而禍小不削則反遲而禍大世皆以其言為<lb/>
信吾以為不然誠如文帝忍而不削濞必未反遷延數<lb/>
嵗之後變故不一徐因其變而為之備所以制之者固<lb/>
多術矣猛虎在山日食牛羊人不能堪荷戈而徃刺之<lb/>
幸則虎斃不幸則人死其為害亟矣鼂錯之計何以異<lb/>
此若能髙其垣牆深其陷穽時伺而謹防之虎安能必<lb/>
<pb n="KR4h0147_WYG_051-21a"/>
為害此則文帝之所以備呉也嗚呼為天下慮患而使<lb/>
好名貪利小丈夫制之其不為鼂錯者鮮矣<lb/>
鼂錯䇿呉必反遂削以激之反而滅之當時雖天下騷<lb/>
然而嗣後藩服衰弱無敢跋扈其惡亦不能及於民錯<lb/>
之功罪固未易定也獨是聖賢處此必别有措置必不<lb/>
輕於一割而使黔黎肝腦塗地轍刺虎之喻誠當也雖<lb/>
然虎逼人矣而不髙其垣墉深其陷穽時伺而謹防之<lb/>
乃曰事未至也安知其必至或曰此未然之勢也安知<lb/>
<pb n="KR4h0147_WYG_051-21b"/>
後之不變及其既至而嗟無及焉則春秋所以罪莒之<lb/>
失國而左氏所以賦絲麻菅蒯之章也此篇豈為王韶<lb/>
開邉而作歟然時代不可考矣<lb/>
<pb n="KR4h0147_WYG_051-22a"/>
　　漢景帝<lb/>
漢之賢君皆曰文景文帝寛仁大度有髙帝之風景帝<lb/>
忌刻少恩無人君之量其實非文帝比也帝之為太子<lb/>
也呉王濞世子来朝與帝博而爭道帝怒以博局提殺<lb/>
之濞之叛逆勢激於此張釋之文帝之名臣也以劾奏<lb/>
之恨斥死淮南鄧通文帝之倖臣也以吮癰之怨困廹<lb/>
至死鼂錯始與帝謀削諸侯帝違衆而用之及七國反<lb/>
袁盎一說譎而斬之東市曽不之䘏周亞夫為大将折<lb/>
<pb n="KR4h0147_WYG_051-22b"/>
呉楚之銳鋒不數月而平大難及其為相守正不阿惡<lb/>
其悻悻不屈遂以無罪殺之梁王武母弟也驕而縱之<lb/>
㡬致其死臨江王榮太子也以母失愛至使酷吏殺之<lb/>
其於君臣父子兄弟之際背理而傷道者一至於此原<lb/>
其所以能全身保國與文帝俱稱賢君者惟不改其恭<lb/>
儉故耳春秋之法弑君稱君君無道也稱臣臣之罪也<lb/>
然陳侯平國蔡侯般皆以無道弑而弑皆稱臣以為罪<lb/>
不及民故也如景帝之失道非一也而猶稱賢君豈非<lb/>
<pb n="KR4h0147_WYG_051-23a"/>
躬行恭儉罪不及民故耶此可以為不恭儉者戒也<lb/>
恭者仁之表也禹曰予視天下愚夫愚婦一能勝予仁<lb/>
之至也故其恭乃如是使以為天下之美盡在已而萬<lb/>
物莫已若也則不恭之所流必為刻覈少恩矣轍以漢<lb/>
景刻覈少恩而又美為恭儉母乃矛盾歟又以鄧通窮<lb/>
困而死為漢景刻覈少恩之一事是大不然通以姿貌<lb/>
得幸文帝富甲天下文帝盛徳之纇也唯不任以政耳<lb/>
若任以政與董賢何殊景帝即位不顯戮之於朝市以<lb/>
<pb n="KR4h0147_WYG_051-23b"/>
彰先君之過景帝之有恩也轍乃以使通窮困而死為<lb/>
譏然則為景帝者仍當使通富甲天下乃可耶鄧通富<lb/>
甲天下則慎夫人衣不曳地者亦徒爾為矣恭儉二字<lb/>
在文帝猶有議焉况景帝乎特謂景帝未得罪於民可<lb/>
稱賢主者其論可取也<lb/>
<pb n="KR4h0147_WYG_051-24a"/>
　　東軒記<lb/>
余既以罪謫監筠州鹽酒稅未至大雨筠水泛溢蔑南<lb/>
市登北岸敗刺史府門鹽酒稅治舍俯江之漘水患尤<lb/>
甚既至敝不可處乃告於郡假郡使者府以居郡憐其<lb/>
無歸也許之嵗十二月乃克支其欹斜補其圮缺闢聽<lb/>
事堂之東為軒種杉二本竹百个以為宴休之所然鹽<lb/>
酒稅舊以三吏共事余至其二人者適皆罷去事委於<lb/>
一晝則坐市區鬻鹽沽酒稅豚魚與市人爭尋尺以自<lb/>
<pb n="KR4h0147_WYG_051-24b"/>
効莫歸筋力疲廢輙昏然就睡不知夜之既旦旦則復<lb/>
出營職終不能安於所謂東軒者每旦暮出入其旁顧<lb/>
之未嘗不啞然自笑也余昔少年讀書竊嘗怪以顔子<lb/>
簞食瓢飲居於陋巷人不堪其憂顔子不改其樂私以<lb/>
為雖不欲仕然抱關擊柝尚可自養而不害於學何至<lb/>
困辱貧窶自苦如此及来筠州勤勞鹽米之間無一日<lb/>
之休雖欲弃塵垢解羈縶自放於道徳之塲而事每劫<lb/>
而㽞之然後知顔子之所以甘心貧賤不肯求斗升之<lb/>
<pb n="KR4h0147_WYG_051-25a"/>
禄以自給者良以其害於學故也嗟夫士方其未聞大<lb/>
道沉酣勢利以玉帛子女自厚自以為樂矣及其循理<lb/>
以求道落其華而収其實從容自得不知夫天地之為<lb/>
大與死生之為變而况其下者乎故其樂也足以易窮<lb/>
餓而不怨雖南面之王不能加之葢非有徳不能任也<lb/>
余方區區欲磨洗濁汙睎聖賢之萬一自視缺然而欲<lb/>
庶㡬顔氏之福宜其不可得哉若夫孔子周行天下髙<lb/>
為魯司㓂下為乘田委吏惟其所遇無所不可葢彼達<lb/>
<pb n="KR4h0147_WYG_051-25b"/>
者之事而非學者之所望也余既以譴来此雖知桎梏<lb/>
之害而勢不得去獨幸嵗月之乆世或哀而憐之使得<lb/>
歸復田里治先人之敝廬為環堵之室而居之然後追<lb/>
求顔氏之樂懐思東軒優游以忘其老然而非所敢望<lb/>
也<lb/>
轍既上書乞納在身官為兄軾贖罪軾責授黄州團練<lb/>
副使轍亦降筠州監酒稅既不得志知時之無可為而<lb/>
思歸骨田里終老於學此記之所為作也夫君子之處<lb/>
<pb n="KR4h0147_WYG_051-26a"/>
於世也若水然流則行而坎則止遇石則瀠洄遇風則<lb/>
淪漪盈谿壑則放而之乎江湖若或使之而莫或使之<lb/>
乃其能行能止能瀠洄能淪漪能放而之乎江湖者水<lb/>
不居此而慕彼了無容心焉隨在各有以自効甚矣水<lb/>
之似君子也軾其庶㡬乎其於遇能無所擇若使軾監<lb/>
酒稅必不與市人爭尋尺當必有所濟於物者矣故曰<lb/>
上善若水夫學也者文字云爾哉造次顛沛何在非學<lb/>
况監酒稅者其何害於學之有此軾轍之優劣也特其<lb/>
<pb n="KR4h0147_WYG_051-26b"/>
為文既沈鬱頓挫而又無充詘之心是則可誦也<lb/>
<pb n="KR4h0147_WYG_051-27a"/>
　　武昌九曲亭記<lb/>
子瞻遷於齊安廬於江上齊安無名山而江之南武昌<lb/>
諸山陂陁蔓延澗谷深宻中有浮圖精舍西曰西山東<lb/>
曰寒谿依山臨壑隱蔽松櫪蕭然絶俗車馬之迹不至<lb/>
毎風止日出江水伏息子瞻杖策載酒乗漁舟亂流而<lb/>
南山中有二三子好客而喜游聞子瞻至幅巾迎笑相<lb/>
携徜徉而上窮山之深力極而息埽葉席草酌酒相勞<lb/>
意適忘反徃徃留宿於山上以此居齊安三年不知其<lb/>
<pb n="KR4h0147_WYG_051-27b"/>
乆也然將適西山行於松柏之間羊腸九曲而獲少平<lb/>
遊者至此必息倚怪石䕃茂木俯視大江仰瞻陵阜旁<lb/>
矚溪谷風雲變化林麓向背皆效於左右有廢亭焉其<lb/>
遺址甚狹不足以席衆客其旁古木數十其大皆百圍<lb/>
千尺不可加以斤斧子瞻每至其下輒睥睨終日一旦<lb/>
大風雷雨拔去其一斥其所據亭得以廣子瞻與客入<lb/>
山視之笑曰兹欲以成吾亭耶遂相與營之亭成而西<lb/>
山之勝始具子瞻於是最樂昔余少年從子瞻遊有山<lb/>
<pb n="KR4h0147_WYG_051-28a"/>
可登有水可浮子瞻未始不蹇裳先之有不得至為之<lb/>
悵然移日至其翩然獨徃逍遥泉石之上擷林卉拾澗<lb/>
實酌水而飲之見者以為仙也葢天下之樂無窮而以<lb/>
適意為恱方其得意萬物無以易之及其既厭未有不<lb/>
灑然自笑者也譬之飲食雜陳於前要之一飽而同委<lb/>
於臭腐夫孰知得失之所在惟其無愧於中無責於外<lb/>
而姑寓焉此子瞻之所以有樂於是也<lb/>
孟子語君子三樂而曰仰不愧於天俯不怍於人二樂<lb/>
<pb n="KR4h0147_WYG_051-28b"/>
也三樂之中惟此為可得而自主者餘則關乎遇不遇<lb/>
焉雖然樂之也葢難夫人操行不軌堅愎狠傲未嘗不<lb/>
仰焉無所愧俯焉無所怍而躁擾彌甚要必不能自得<lb/>
其樂若擇地而蹈之非法行不敢行非法言不敢道則<lb/>
又仰焉而知天命之在我者甚重而我負荷之未勝俯<lb/>
焉而覺斯人待濟之甚殷而我泛應之未當方且愧怍<lb/>
之不釋而又奚其樂也必也天之所責於我者小其職<lb/>
易以盡人之所望於我者輕其事易以為然後俯焉仰<lb/>
<pb n="KR4h0147_WYG_051-29a"/>
焉得不愧而不怍然則其間亦有遇耶軾之遷謫人謂<lb/>
其不遇抑知無愧於中無責於外而得寓懐山水之間<lb/>
者轉為天之幸民也哉<lb/>
<pb n="KR4h0147_WYG_051-30a"/>
　　黄州快哉亭記<lb/>
江出西陵始得平地其流奔放肆大南合湘沅北合漢<lb/>
沔其勢益張至於赤壁之下波流浸灌與海相若清河<lb/>
張君夢得謫居齊安即其廬之西南為亭以覽觀江流<lb/>
之勝而余兄子瞻名之曰快哉葢亭之所見南北百里<lb/>
東西一舍濤瀾洶涌風雲開闔晝則舟楫出没於其前<lb/>
夜則魚龍悲嘯於其下變化倐忽動心駭目不可乆視<lb/>
今乃得玩之几席之上舉目而足西望武昌諸山岡陵<lb/>
<pb n="KR4h0147_WYG_051-30b"/>
起伏草木行列烟消日出漁夫樵父之舍皆可指數此<lb/>
其所以為快哉者也至於長洲之濵故城之墟曹孟徳<lb/>
孫仲謀之所睥睨周瑜陸遜之所馳騖其流風遺跡亦<lb/>
足以稱快世俗昔楚襄王從宋玉景差於蘭䑓之宫有<lb/>
風颯然至者王披襟當之曰快哉此風寡人所與庶人<lb/>
共者耶宋玉曰此獨大王之雄風耳庶人安得共之玉<lb/>
之言葢有諷焉夫風無雄雌之異而人有遇不遇之變<lb/>
楚王之所以為樂與庶人之所以為憂此則人之變也<lb/>
<pb n="KR4h0147_WYG_051-31a"/>
而風何與焉士生於世使其中不自得将何徃而非病<lb/>
使其中坦然不以物傷性将何適而非快今張君不以<lb/>
謫為患収㑹計之餘功而自放山水之間此其中宜有<lb/>
以過人者将蓬户甕牖無所不快而况乎濯長江之清<lb/>
流挹西山之白雲窮耳目之勝以自適也哉不然連山<lb/>
絶壑長林古木振之以清風照之以明月此皆騷人志<lb/>
士之所以悲傷憔悴而不能勝者烏覩其為快哉也哉<lb/>
昔王右軍蘭亭修禊當崇山峻嶺茂林修竹之間觴詠<lb/>
<pb n="KR4h0147_WYG_051-31b"/>
流連而感歎於今迹明陳作詩嗟悼復序以明之然則<lb/>
所云信可樂者固仍未嘗樂也其轍所為清風明月皆<lb/>
騷人志士之所悲傷憔悴而不能勝者歟夫元㑹運世<lb/>
與一彈指無殊未能於此灑然真樂何由可味若假外<lb/>
物以為樂滋不樂也顔淵在陋巷不改其樂豈樂陋巷<lb/>
耶此樂無間於富貴貧賤而能自得之者徃徃在山林<lb/>
間人則曰茂松清泉臣所須也清風明月不用一錢買<lb/>
然要其所以樂者與此何與富貴者務其名輒於山林<lb/>
<pb n="KR4h0147_WYG_051-32a"/>
求之無異刻舟求劍甚至輦致山石以為林巒鑿穴平<lb/>
地以為江湖如唐相平泉宋帝艮嶽者彼其平生何曾<lb/>
知所為真樂者果何等耶人被其毒望厥巖壑皆成愁<lb/>
峯觀其陂池謂同苦海矣空使後世人聞名頸猶縮耳<lb/>
　<lb/>
　<lb/>
　<lb/>
　<lb/>
<pb n="KR4h0147_WYG_051-32b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋文醇巻五十一<lb/>
</p>
<p>
</p>
  </div>
</body>
</text>
</TEI>
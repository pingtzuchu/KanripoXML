<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0147_WYG_048-1a"/>
欽定四庫全書<lb/>
御選唐宋文醇巻四十八目録<lb/>
　　眉山蘇軾文十一<lb/>
　　　劄子<lb/>
　　述災沴論賞罰及修河事繳進歐陽修議狀劄子<lb/>
　　乞郡劄子<lb/>
　　論邊將隱匿敗亡憲司體量不實劄子<lb/>
　　乞免五穀力勝税錢劄子<lb/>
<pb n="KR4h0147_WYG_048-1b"/>
　　乞校正陸贄奏議上進劄子<lb/>
<pb n="KR4h0147_WYG_048-2a"/>
欽定四庫全書<lb/>
御選唐宋文醇巻四十八<lb/>
　　眉山蘇軾文十一<lb/>
　　述災沴論賞罰及修河事繳進歐陽修議狀劄子<lb/>
元祐三年九月五日翰林學士朝奉郎知制誥兼侍讀<lb/>
蘇軾劄子奏臣今日邇英進讀寳訓及雍熙淳化間事<lb/>
太宗皇帝每見時和歲豐雨雪應時喜不自勝舉酒以<lb/>
屬羣臣又是日熒惑與日同度太史奏言當旱既而雨<lb/>
<pb n="KR4h0147_WYG_048-2b"/>
足歲豐臣讀至此因進言水旱雖天數然人君修德可<lb/>
以轉災為福故宋景公一言而熒惑退三舍元豐八年<lb/>
熒惑守心逆行犯房又逆而西垂欲犯氐氐四星后妃<lb/>
之象也方是時二聖在位發政施仁惟恐不及臣視熒<lb/>
惑退舍甚速如有所畏不敢復西以此知天人之應捷<lb/>
於影響太宗皇帝親致太平而每遇豐年若獲非常之<lb/>
福喜樂如此者豈非水旱不作自是朝廷難得之事乎<lb/>
書曰天聰明自我民聰明匹夫匹婦有不獲其所猶能<lb/>
<pb n="KR4h0147_WYG_048-3a"/>
致水旱而況政令之失小及一方大及四海其為災沴<lb/>
理在不疑自二聖嗣位於今四年恭儉慈孝至仁至公<lb/>
可謂盡矣而四年之中非水則旱日月薄蝕五星相凌<lb/>
淫雨大雪常寒久陰之類殆無虚月豈盛德之報也哉<lb/>
臣愚無知竊謂陛下身修而政未修故監司守令多不<lb/>
得人百姓失職無所告訴謠怨上達以傷陰陽之和所<lb/>
以致此者蓋由朝廷賞罰不明舉錯不當之咎也臣請<lb/>
畧而言之去年熙河諸將力戰以獲鬼章此奇功也故<lb/>
<pb n="KR4h0147_WYG_048-3b"/>
増秩賜金涇原諸將閉門自守使賊大掠而去若涉無<lb/>
人之境此罪人也亦増秩賜金賞罰如此何以使人廣<lb/>
東妖賊岑探反圍新州差將官童政救之政賊殺平民<lb/>
數千其害甚於岑探朝廷使江西提刑傅燮體量其事<lb/>
燮畏避權勢歸罪於新州官吏又言新州官吏却有守<lb/>
城之功乞以功過相除愚弄上下有同兒戲然卒不問<lb/>
岑探聚衆搆謀經年乃發而所部官吏茫不覺知使一<lb/>
方赤子肝腦塗地然亦止於薄罰童政凶狡貪殘非一<lb/>
<pb n="KR4h0147_WYG_048-4a"/>
日之積而監司乃令將兵討賊以致千人無辜就死亦<lb/>
止降一差遣近日温杲誘殺平民十九人寃酷之狀所<lb/>
不忍聞而杲止於降官監當蔡州捕盜吏卒亦殺平民<lb/>
一家五六人皆婦女無辜屠割形體以為丈夫首級欲<lb/>
以請賞而守倅不按監司不問以致臣僚上言及行下<lb/>
本路乃云殺時不可辨認白日殺人不辨男女豈有此<lb/>
理乃是預為凶人開茍免之路事如此者非一臣不敢<lb/>
盡言特舉其甚者耳如此不過恩庇得無狀小人十數<lb/>
<pb n="KR4h0147_WYG_048-4b"/>
人正使此等歌詠愛戴不知有何補益而紀綱頽弛媮<lb/>
惰成風則千萬人受其害此得為仁乎大抵為國要在<lb/>
分别是非以行賞罰然後善人有所恃賴平人有所告<lb/>
訴若不窮究曲直惟務兩平則君子無告小人得志天<lb/>
下之亂可坐而待此臣所謂賞罰不明之咎也黄河自<lb/>
天禧已來故道漸以淤塞每決而西以就下耳熙寧中<lb/>
決於曹村先帝盡力塞之不及數年遂決小呉先帝聖<lb/>
神知河之欲西北行也久矣今强塞之縱獲目前之安<lb/>
<pb n="KR4h0147_WYG_048-5a"/>
而旋踵復決必然之勢也故不復塞今都水使者王孝<lb/>
先乃欲於北京南開孫村河欲奪河身以復故道此豈<lb/>
獨一方之安危天下之休戚也古者舉大事謀及庶人<lb/>
上下僉同然猶有意外之患今内自工部侍郎都水屬<lb/>
官外至安撫轉運使及外監丞皆以為故道髙仰勢若<lb/>
登屋功必無成而患有不可測者以至河北吏民無賢<lb/>
愚貴賤皆以為然獨一孝先以為可作臣聞自孫村至<lb/>
海口舊管堤掃四十五所役兵萬五千勾當使臣五十<lb/>
<pb n="KR4h0147_WYG_048-5b"/>
員歲支物料五百餘萬自小呉之決故道諸埽皆廢不<lb/>
治堤上榆柳并根掘取殘零物料變賣無餘官吏役兵<lb/>
僅有存者使孫村之役不能奪過河身則官私財力舉<lb/>
為虚棄若幸而復行故道則四十五埽皆以廢壞横流<lb/>
之災必倍於今孝先建議之初畧不及此近因人言沸<lb/>
騰方牒北外郡丞司云四十五埽並屬北外監丞司地<lb/>
分令一面相度枝梧又云因檢計樁料便令計置今來<lb/>
欲興修四十五處已壞隄埽準備河水復行故道此莫<lb/>
<pb n="KR4h0147_WYG_048-6a"/>
大之役不貲之費也孝先當於建議之初首論其事待<lb/>
朝廷上下熟議而行今孝先便將此役作常程熟事行<lb/>
與北外監丞司令一面管認意望敗事之後歸罪他人<lb/>
其為欺罔實駭羣聽其餘患害未易悉數但臣採察衆<lb/>
論以為此役不可不罷若今歲罷役不過枉費九百萬<lb/>
物料虚設二萬兵工若更接續興修則來歲當役數十<lb/>
萬人仍費三千餘萬此外民勞之極變故横生嗟怨之<lb/>
聲足以復致水旱若將三千萬物料錢作數年因水所<lb/>
<pb n="KR4h0147_WYG_048-6b"/>
欲行之地稍立隄防増卑培薄數年之後必漸安流何<lb/>
苦徇一夫之私計逆萬人之公論以興必不可行之役<lb/>
乎此臣所謂措置不當之咎也臣竊見仁宗朝名臣歐<lb/>
陽修為學士日有修河議狀二篇雖當時事宜而其所<lb/>
畫利害措置方畧頗切今日之事臣以為可用故輒繕<lb/>
寫進呈自祖宗以來除委任執政外仍以侍從近臣為<lb/>
耳目請間論事殆無虚日今自垂簾以來除執政臺諌<lb/>
開封尹外更無人得對惟有邇英講讀猶獲親近清光<lb/>
<pb n="KR4h0147_WYG_048-7a"/>
若復瘖黙不言則是耳目殆廢臣受恩深重不敢觀望<lb/>
上下茍為身謀謹備錄今日進讀之言上陳聖鑒臣無<lb/>
任恐慄待罪之至取進止<lb/>
此軾邇英殿進讀祖宗寳訓因而陳所事退而書其所<lb/>
奏以進本傳具識之其懇欵肫誠可為千古侍從臣法<lb/>
<pb n="KR4h0147_WYG_048-8a"/>
　　乞郡劄子<lb/>
元祐三年十月十七日翰林學士朝奉郎知制誥兼侍<lb/>
讀蘇軾劄子奏臣近以左臂不仁兩目昏暗有失儀曠<lb/>
職之憂堅乞一郡伏䝉聖慈降詔不允遣使存問賜告<lb/>
養疾恩禮之重萬死莫酬以臣子大義言之病未及死<lb/>
皆當勉强雖有失儀曠職之罪亦不當辭然臣終未敢<lb/>
起就職事者實亦有故言之則觸忤權要得罪不輕不<lb/>
言則欺罔君父誅罰尤大故卒言之臣聞之易曰君子<lb/>
<pb n="KR4h0147_WYG_048-8b"/>
安其身而後動又曰君不宻則失臣臣不宻則失身以<lb/>
此知事君之義雖以報國為先而報國之道當以安身<lb/>
為本若上下相忌身自不安則危亡是憂國何由報恭<lb/>
惟陛下踐祚之始收臣於九死之餘半年之間擢臣為<lb/>
兩制之首方將致命豈敢告勞特以臣拙於謀身鋭於<lb/>
報國致使臺諌例為怨仇臣與故相司馬光雖賢愚不<lb/>
同而交契最厚光既大用臣亦驟遷在於人情豈肯異<lb/>
論但以光所建差役一事臣實以為未便不免力争而<lb/>
<pb n="KR4h0147_WYG_048-9a"/>
臺諫諸人皆希合光意以求進用及光既殁則又妄意<lb/>
陛下以為主光之言結黨横身以排異議有言不便約<lb/>
共攻之曽不知光至誠為民本不求人希合而陛下虚<lb/>
心無我亦豈有所主哉其後又因刑部侍郎范百禄與<lb/>
門下侍郎韓維争議刑名欲守祖宗故事不敢以疑法<lb/>
殺人而諌官呂陶又論維專權用事臣本蜀人與此兩<lb/>
人實是知舊因此韓氏之黨一例疾臣指為川黨御史<lb/>
趙挺之在元豐末通判德州而著作黄庭堅方監本州<lb/>
<pb n="KR4h0147_WYG_048-9b"/>
德安鎮挺之希合提舉官楊景棻意欲於本鎮行市易<lb/>
法而庭堅以為鎮小民貧不堪誅求若行市易必致星<lb/>
散公文往來士人傳笑其後挺之以大臣薦召試館職<lb/>
臣實對衆言挺之聚斂小人學行無取豈堪此選又挺<lb/>
之妻父郭槩為西蜀提刑時本路提舉官韓玠違法虐<lb/>
民朝旨委槩體量而槩附㑹隠庇臣弟轍為諌官劾奏<lb/>
其事玠槩並行黜責以此挺之疾臣尤出死力臣二年<lb/>
之中四遭口語發策草麻皆謂之誹謗未出省榜先言<lb/>
<pb n="KR4h0147_WYG_048-10a"/>
其失士以至臣所薦士例加誣衊所言利害不許相見<lb/>
近日王覿言胡宗愈指臣為黨孫覺言丁隲云是臣親<lb/>
家臣與此兩人有何干涉而使陛下投杼於三至之言<lb/>
中外之人具曉此意謂臣若不早去必致傾危臣非不<lb/>
知聖主天縱聰明察其無罪但以臺諌氣焰震動朝廷<lb/>
上自執政大臣次及侍從百官外至監司守令皆畏避<lb/>
其鋒奉行其意意所欲去勢無復全天下知之獨陛下<lb/>
深居法宫之中無由知耳臣竊觀三代以下號稱明主<lb/>
<pb n="KR4h0147_WYG_048-10b"/>
莫如漢宣帝唐太宗然宣帝殺蓋寛饒太宗殺劉洎皆<lb/>
信用讒言死非其罪至今哀之宣帝初知蓋寛饒忠直<lb/>
不畏强禦自候司馬擢為太中大夫司隸校尉不可謂<lb/>
不知之深矣而蓋寛饒上書有云五帝官天下三王家<lb/>
天下而當時讒人乃謂寛饒欲求禪位宣帝不察致使<lb/>
寛饒自剄北闕下太宗信用劉洎言無不從嘗比之魏<lb/>
文貞公亦不可謂不知之深矣而太宗征遼患癰洎泣<lb/>
曰聖體不康甚可憂懼而當時讒人乃謂洎欲行伊霍<lb/>
<pb n="KR4h0147_WYG_048-11a"/>
之事太宗不察賜洎自盡二主非不明也二臣之受知<lb/>
非不深也恃明主之深知不避讒人積毁以至身首異<lb/>
處為天下笑今臣自度受知於陛下不過如蓋寛饒之<lb/>
於漢宣帝劉洎之於唐太宗也而讒臣者乃十倍於當<lb/>
時雖陛下明哲寛仁度越二主然臣亦豈敢恃此不去<lb/>
以卒蹈二臣之覆轍哉且二臣之死天下後世皆言二<lb/>
主信讒邪而害忠良以為聖德之累使此二臣者識幾<lb/>
畏漸先事求去豈不身名俱泰臣主兩全哉臣縱不自<lb/>
<pb n="KR4h0147_WYG_048-11b"/>
愛獨不念一旦得罪之後使天下後世有以議吾君乎<lb/>
昔先帝召臣上殿訪問古今敕臣今後遇事即言其後<lb/>
臣屢論事未䝉施行乃復作為詩文寓物托諷庶幾流<lb/>
傳上達感悟聖意而李定舒亶何正臣三人因此言臣<lb/>
誹謗遂得罪然猶有近似者以諷諌為誹謗也今臣草<lb/>
麻詞有云民亦勞止而趙挺之以為誹謗先帝則是以<lb/>
白為黒以西為東殊無近似者臣以此知挺之險毒甚<lb/>
於李定舒亶何正臣而臣之被讒甚於蓋寛饒劉洎也<lb/>
<pb n="KR4h0147_WYG_048-12a"/>
古人有言曰為君難為臣不易臣欲依違茍且雷同衆<lb/>
人則内愧本心上負明主若不改其操知無不言則怨<lb/>
仇交攻不死即廢伏望聖慈念為臣之不易哀臣處此<lb/>
之至難始終保全措之不争之地特賜指麾檢㑹前奏<lb/>
早賜施行臣無任感恩知罪祈天請命激切戰恐之至<lb/>
取進止<lb/>
　劉克莊跋此乞郡奏稿曰蘇程二公在朝不獨為當<lb/>
　時小人所忌蓋攻蘇公者朱公掞賈明叔也攻程公<lb/>
<pb n="KR4h0147_WYG_048-12b"/>
　者劉莘老孔經父也按是時羣小比肩散地蓄忿伺<lb/>
　隙元氣壯而後可以杜外邪衆賢和而後可以制羣<lb/>
　小不易之論也而諸公不悟各尊其師各私其黨日<lb/>
　有紛紛不待章蔡復用諸賢固已自攻擊而去矣想<lb/>
　見蘇程爭時吕吉甫輩必相與拊掌竊笑後之君子<lb/>
　謹無為吉甫輩所笑哉<lb/>
<pb n="KR4h0147_WYG_048-13a"/>
　　論邊將隠匿敗亡憲司體量不實劄子<lb/>
元祐三年閏十二月四日翰林學士知制誥兼侍讀蘇<lb/>
軾劄子奏臣近以目昏臂痛堅乞一郡蓋亦自知受性<lb/>
剛褊黒白太明難以處衆伏䝉聖慈降詔不許兩遣使<lb/>
者存問慰安天恩深厚淪入骨髓臣謂此恩當以死報<lb/>
不當更計身之安危故復起就職而職事清閒未知死<lb/>
所每因進讀之間事有切於今日者輙復盡言庶補萬<lb/>
一昨日所讀寳訓有云淳化二年上謂侍臣諸州牧監<lb/>
<pb n="KR4h0147_WYG_048-13b"/>
馬多瘦死蓋養飼失時枉致病斃近令取十數槽寘殿<lb/>
庭下視其芻秣教之養療庶革此弊臣因進言馬所以<lb/>
病蓋將吏不職致圉人盜減芻粟且不䘏其飢飽勞逸<lb/>
故也馬不能言無由申訴故太宗至仁深哀憐之寘之<lb/>
殿庭親加督視民之與馬輕重不同若官吏不得其人<lb/>
人雖能言上下隔絶不能自訴無異於馬馬之飢瘦勞<lb/>
苦則有斃踣奔逸之憂民之困窮無聊則有溝壑盗賊<lb/>
之患然而四海之衆非如養馬可以寘之殿庭惟當廣<lb/>
<pb n="KR4h0147_WYG_048-14a"/>
任忠賢以為耳目若忠賢踈逺諂佞在傍則民之疾苦<lb/>
無由上達秦二世時陳勝呉廣已屠三川殺李由而二<lb/>
世不知陳後主時隋兵已渡江而後主不知此皆昏主<lb/>
不足道如唐明皇親致太平可謂明主而張九齡死李<lb/>
林甫楊國忠用事鮮于仲通以二十萬人沒於雲南不<lb/>
奏一人反更告捷明皇不問以至上下相䝉禄山之亂<lb/>
兵已過河而明皇不知也今朝廷雖無此事然臣聞去<lb/>
歲夏賊犯鎮賊所殺掠不可勝數或云至萬餘人而邊<lb/>
<pb n="KR4h0147_WYG_048-14b"/>
將乃奏云野無所掠其後朝廷訪聞委提刑司體量而<lb/>
提刑孫路止奏十餘人乞朝廷先賜放罪然後體量實<lb/>
數至今遷延二年終未結絶聞奏凡死事之家官所當<lb/>
卹若隠而不奏則生死銜寃何以使人此豈小事而路<lb/>
為耳目之司既不隨事奏聞朝廷既行䝉蔽又乞放罪<lb/>
遷延侮玩一至於此臣謂此風漸不可長馴致其患何<lb/>
所不有此臣之所深憂也臣非不知陛下必已厭臣之<lb/>
多言左右必已厭臣之多事然受恩深重不敢自同衆<lb/>
<pb n="KR4h0147_WYG_048-15a"/>
人若以此獲罪亦無所憾取進止<lb/>
上下交則為泰是故隔絶欺蔽最為亂階上下所以隔<lb/>
絶者中有欺蔽之臣也事無巨細未有欺蔽而不為害<lb/>
者若夫盗賊殺掠戰陣勝負乃國命所繫其為害尤大<lb/>
而欺蔽尤易生其為欺蔽尤易行何也事干封疆大小<lb/>
官吏必交頂抵蹠以救其死不使上聞其謀之者衆也<lb/>
内外之間大臣必有輔車相依唇亡齒寒者其煬之者<lb/>
固也是以欺蔽易生戰陣之事必在倉卒之間白刃所<lb/>
<pb n="KR4h0147_WYG_048-15b"/>
接如電光石火過則無形唯憑口説耳身在陣中者猶<lb/>
且言人人殊豈有籍之可稽圖之可指哉是以欺蔽易<lb/>
行以易行之事遇力行之衆則以敗為功以功為敗以<lb/>
民為賊以賊為民五色倉黄莫可究詰矣甚者全軍覆<lb/>
沒連城失守而捷書日至然而當處被難之民無不知<lb/>
之者也於是千載而下傳之為笑志士仁人聞之而涕<lb/>
矣地處邊徼益難周知民雖能言上下隔絶不能自訴<lb/>
勢窮死迫化為盗賊馴而致之何所不有吁足畏也軾<lb/>
<pb n="KR4h0147_WYG_048-16a"/>
之惓惓憂國而不能自已歎息痛恨於邊將提刑之失<lb/>
其人而必欲聞於上也豈好異於衆哉<lb/>
<pb n="KR4h0147_WYG_048-17a"/>
　　乞免五穀力勝税錢劄子<lb/>
元祐七年十一月初七日龍圖閣學士左朝奉郎守兵<lb/>
部尚書兼侍讀蘇軾劄子奏臣聞穀太賤則傷農太貴<lb/>
則傷末是以法不税五穀使豐熟之鄉商賈争糴以起<lb/>
太賤之價災傷之地舟車輻輳以壓太貴之直自先王<lb/>
以來未之有改也而近歲法令始有五穀力勝税錢使<lb/>
商賈不行農末皆病廢百王不刋之令典而行自古所<lb/>
無之弊法使百世之下書之青史曰收五穀力勝錢自<lb/>
<pb n="KR4h0147_WYG_048-17b"/>
皇宋某年始也臣竊為聖世病之臣頃在黄州親見累<lb/>
歲穀熟農夫連車載米入市不了鹽酪之費而蓄積之<lb/>
家日夜禱祠願逢饑荒又在浙西累歲親見水災中民<lb/>
之家有錢無穀被服珠金餓死於市此皆官收五穀力<lb/>
勝税錢致商賈不行之咎也臣聞以物與人物盡而止<lb/>
以法活人法行無窮今陛下每遇災傷捐金帛散倉廩<lb/>
自元祐以來蓋所費數千萬貫石而餓殍流亡不為少<lb/>
衰只如去年浙西水災陛下使江西湖北雇船運米以<lb/>
<pb n="KR4h0147_WYG_048-18a"/>
救蘇湖之民蓋百餘萬石又計糴來水脚官費不貲而<lb/>
客船被差雇者皆失業破産無所告訴與其官私費耗<lb/>
為害如此何似削去近日所立五穀力勝税錢一條只<lb/>
行天聖附令免税指揮則豐凶相濟農末皆利縱有水<lb/>
旱無大饑荒雖目下稍失課利而災傷之地不必盡煩<lb/>
陛下出捐錢穀如近歲之多也今元祐編敕雖云災傷<lb/>
地分雖有例亦免而穀所從來必自豐熟地分所過不<lb/>
免收税則商賈亦自不行議者或欲立法如一路災傷<lb/>
<pb n="KR4h0147_WYG_048-18b"/>
則隣路免税一州災傷則隣州亦然雖比今之法小為<lb/>
通䟽而隔一路一州之外豐凶不能相救未為良法須<lb/>
是盡削近歲弊法專用天聖附令指揮乃為通濟<lb/>
免五穀闗津之税使商賈通而價自平不待救荒而荒<lb/>
自救其言可法也<lb/>
<pb n="KR4h0147_WYG_048-19a"/>
　　乞校正陸贄奏議上進劄子<lb/>
元祐八年五月七日端明殿學士兼翰林侍讀學士左<lb/>
朝奉郎守禮部尚書蘇軾同呂希哲呉安詩豐稷趙彦<lb/>
若范祖禹顧臨劄子奏臣等猥以空踈備員講讀聖明<lb/>
天縱學問日新臣等才有限而道無窮心欲言而口不<lb/>
逮以此自愧莫知所為竊謂人臣之納忠譬如醫者之<lb/>
用藥藥雖進於醫手方多傳於古人若已經效於世間<lb/>
不必皆從於已出伏見唐宰相陸贄才本王佐學為帝<lb/>
<pb n="KR4h0147_WYG_048-19b"/>
師論深切於事情言不離於道德智如子房而文則過<lb/>
辯如賈誼而術不踈上以格君心之非下以通天下之<lb/>
志三代以還一人而已但其不幸仕不遇時德宗以苛<lb/>
刻為能而贄諌之以忠厚德宗以猜疑為術而贄勸之<lb/>
以推誠德宗好用兵而贄以消兵為先德宗好聚財而<lb/>
贄以散財為急至於用人聽言之法治邊馭將之方罪<lb/>
已以收人心改過以應天道去小人以除民患惜名器<lb/>
以待有功如此之流未易悉數可謂進苦口之藥石鍼<lb/>
<pb n="KR4h0147_WYG_048-20a"/>
害身之膏盲使德宗盡用其言則貞觀可得而復臣等<lb/>
每退自西閣即私相告語以陛下聖明必喜贄議論但<lb/>
使聖賢之相契即如臣主之同時昔馮唐論頗牧之賢<lb/>
則漢文為之太息魏相條鼂董之對則孝宣以致中興<lb/>
若陛下能自得師莫若近取諸贄夫六經三史諸子百<lb/>
家非無可觀皆足為治但聖言幽遠末學支離譬如山<lb/>
海之崇深難以一二而推擇如贄之論開巻了然聚古<lb/>
今之精英實治亂之龜鑑臣等欲取其奏議稍加校正<lb/>
<pb n="KR4h0147_WYG_048-20b"/>
繕寫進呈願陛下置之坐隅如見贄面反覆熟讀如與<lb/>
贄言必能發聖性之髙明成治功於歲月臣等不勝區<lb/>
區之意取進止<lb/>
駢儷之體而與古為化者此文與韓愈代裴度讓官表<lb/>
為甲觀矣藥雖進於醫手方多傳於古人若已經效於<lb/>
世間不必皆從於已出但使聖賢之相契即如臣主之<lb/>
同時旨哉言乎為君者知此不憂無臣為臣者知此不<lb/>
憂無友矣<lb/>
<pb n="KR4h0147_WYG_048-21a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4h0147_WYG_048-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
御選唐宋文醇巻四十八<lb/>
</p>
<p>
</p>
  </div>
</body>
</text>
</TEI>
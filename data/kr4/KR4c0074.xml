<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
              <teiHeader>
                  <fileDesc>
                     <titleStmt>
                        <title>Title</title>
                     </titleStmt>
                     <publicationStmt>
                        <p>Information about publication or distribution</p>
                     </publicationStmt>
                     <sourceDesc>
                        <p>Information about the source</p>
                     </sourceDesc>
                  </fileDesc>
              </teiHeader>
              <text>
                  <body>
            
<div> <lb/>
    <p>
<pb n="KR4c0074_SBCK_002-1a"/>
唐李義山詩集卷二<lb/>
　　　　　　　　太學博士李　商隱　義山<lb/>
　七言古詩<lb/>
　　韓碑<lb/>
元和天子神武姿彼何人哉軒與羲誓將上雪列聖<lb/>
耻坐法宫中朝四夷淮西有賊五十載封狼生貙貙<lb/>
生羆不據山河據平地長戈利矛日可麾帝得聖相<lb/>
相曰度<hi>晏子春秋仲尼聖相</hi>賊斫不死神扶持腰懸相印作都<lb/>
綂隂風慘淡天王旗愬武古通作牙瓜儀曹外郞載<lb/>
筆隨行軍司馬智且勇十四萬衆猶虎貔入蔡縳賊<lb/>
<pb n="KR4c0074_SBCK_002-1b"/>
獻太廟功無與讓恩不訾帝曰汝度功第一汝從事<lb/>
愈宜爲辭愈拜稽首蹈且舞金石刻畫臣能爲古者<lb/>
世稱大手筆此事不繫於職司當仁自古有不讓言<lb/>
訖屢頷天子頥公退齋戒坐小閤濡染大筆何淋漓<lb/>
點竄堯典舜典字塗改清廟生民詩文成破體書在<lb/>
𥿄清晨再拜鋪丹墀表曰臣愈昧死上詠神聖功書<lb/>
之碑碑髙三丈字如手負以靈鼇蟠以螭句竒語重<lb/>
喻者少讒之天子言其私長䋲百尺拽碑倒麄砂大<lb/>
石相磨治公之斯文若元氣先時巳入人肝脾湯盤<lb/>
孔鼎有述作今無其器存其辭嗚呼聖皇及聖相相<lb/>
<pb n="KR4c0074_SBCK_002-2a"/>
與烜赫流淳熈公之斯文不示後曷與三五相攀追<lb/>
願書萬本誦萬過口角流沬右手胝傳之七十有三<lb/>
代以爲封禪玉檢明堂基<lb/>
　　七月二十八日夜與王鄭二秀才聽雨後夢作<lb/>
初夢龍宫寳熖燃瑞霞眀麗滿晴天旋成醉倚蓬萊<lb/>
樹有箇仙人拍我肩少頃逺聞吹細管聞聲不見隔<lb/>
飛烟逡巡又過瀟湘雨雨打湘靈五十絃瞥見馮夷<lb/>
殊悵望鮫綃休賣海爲田亦逢毛女無憀極龍伯擎<lb/>
將華岳蓮恍惚無倪明又暗低迷不巳㫁還連覺來<lb/>
正是平階雨未背寒燈枕手眠<lb/>
<pb n="KR4c0074_SBCK_002-2b"/>
　　代贈<lb/>
楊柳路盡處芙蓉湖上頭雖同錦歩障獨映鈿箜篌<lb/>
鴛鴦可羡頭俱白飛去飛來煙雨秋<lb/>
　　贈荷花<lb/>
世間花葉不相倫花入金盆葉作塵惟有緑荷紅菡<lb/>
蓞卷舒開合任天真此花此葉長相映翠减紅衰愁<lb/>
殺人<lb/>
　　無愁果有愁曲北齊歌<lb/>
東有靑龍西白虎中含福星包世度玉壺渭水笑清<lb/>
潭鑿天不到牽牛處麒麟踏雲天馬獰牛山撼碎珊<lb/>
<pb n="KR4c0074_SBCK_002-3a"/>
瑚聲秋娥點滳不成淚十二玉樓無故釘推烟唾月<lb/>
抛千里十畨紅桐一行死白楊别屋鬼迷人空畱暗<lb/>
記如蚕𥿄日暮向風牽短絲血凝血散今誰是<lb/>
　　射魚曲<lb/>
思牢弩箭磨清石繡額蠻渠三虎力尋潮背日俟泅<lb/>
鱗貝闕夜移鯨失色纎纎粉簳馨香餌緑鴨廻塘養<lb/>
龍水含氷漢語逺於天何由廻作金盤死<lb/>
　　日高<lb/>
鍍鐶故錦縻輕拖<hi>一作袘</hi>玉筏不動便門鎻水精眠夢<lb/>
是何人欄藥日髙紅髲<graphic n="KR2797" url="https://raw.githubusercontent.com/kanripo/KR-Gaiji/master/images/KR2797.png" mimeType="image/png"/>飛香上雲春訴天雲梯十<lb/>
<pb n="KR4c0074_SBCK_002-3b"/>
二門九關輕身㓕影何可望粉蛾帖死屏風上<lb/>
　　海上謡<lb/>
桂水寒於江玉兎秋冷咽海底覔仙人香桃如痩骨<lb/>
紫鸞不背舞滿翅蓬山雪借得龍堂寛曉出揲雲髮<lb/>
劉郞舊香炷立見茂陵樹雲孫帖帖卧秋烟上元細<lb/>
字如蚕眠<lb/>
　　景陽宫井䨇桐<lb/>
秋港菱花乾玉盤明月蝕血滲兩枯心情多去未得<lb/>
徒經白門伴不見丹山客未待刻作人愁多有魂魄<lb/>
誰將玉盤與不死翻相誤天更闊於江孫枝覔郞主<lb/>
<pb n="KR4c0074_SBCK_002-4a"/>
昔妬隣宫槐道類䨇眉歛今日繁紅櫻抛人占長簟<lb/>
翠𥜗不禁綻留淚啼天眼寒灰却盡問方知石羊不<lb/>
去誰相絆<lb/>
　　燕臺詩四首<lb/>
風光冉冉東西陌㡬日嬌魂尋不得蜜房羽客類芳<lb/>
心冶葉倡條徧相識暖藹輝遲桃樹西高鬟立共桃<lb/>
枝齊雄龍雌鳯杳何許絮亂絲繁天亦迷醉起微陽<lb/>
若初曙映簾夢㫁聞殘語愁將䥫網罥珊瑚海闊天<lb/>
翻迷處所衣帶無情有寛窄春烟自碧秋霜白研丹<lb/>
擘石天不知願得天牢鏁冤魄夾羅委篋單綃起香<lb/>
<pb n="KR4c0074_SBCK_002-4b"/>
眠冷襯琤琤珮今日東風自不勝化作幽光入西海<lb/>
　　　　　　　　　　　　　　　　右春<lb/>
前閣雨簾愁不卷後堂芳樹隂隂見石城景物類黄<lb/>
泉夜半行郞空拓彈綾扇喚風閶闔天輕帷翠幕波<lb/>
淵旋蜀魂寂寞有伴未㡬夜瘴花開木緜桂宫流影<lb/>
光難取嬀薫蘭破輕輕語直教銀漢墮懷中未遣星<lb/>
妃鎮來去濁水清波何異源濟河水清黄河渾安得<lb/>
薄霧起緗裙手接雲軿呼太君　右夏<lb/>
月浪衡天天宇濕凉蟾落盡踈星入雲屏不動掩孤<lb/>
嚬西樓一夜風箏急欲織相思花寄逺終日相思却<lb/>
<pb n="KR4c0074_SBCK_002-5a"/>
相怨但聞北斗聲廻環不見長河水清淺金魚鏁㫁<lb/>
紅桂春古時塵滿鴛鴦茵堪悲小苑作長道玉樹未<lb/>
憐亡國人瑶瑟愔愔藏楚弄越羅冷薄金泥重簾鈎<lb/>
鸚鵡夜驚霜喚起南雲繞雲夢雙璫丁丁聯尺素内<lb/>
記湘川相識處歌唇一世銜雨看可惜馨香手中故<lb/>
　　　　　　　　　　　　　　　　右秋<lb/>
天東日出天西下雌鳯孤飛女龍寡青溪白石不相<lb/>
望堂中逺甚蒼梧野凍壁霜華交隱起芳根中㫁香<lb/>
心死浪乗畫舸憶蟾蜍月娥未必嬋姢子楚管蠻絃<lb/>
愁一槩空城罷舞腰支在當時歡向掌中銷桃葉桃<lb/>
<pb n="KR4c0074_SBCK_002-5b"/>
根䨇姊妹破鬟矮墮淩朝寒白玉燕釵黄金蟬風車<lb/>
雨馬不持去蠟燭啼紅怨天曙　右冬<lb/>
　　河内詩二首<lb/>
鼉皷沉沉虬水咽秦絲不上蠻絃絕嫦娥衣薄不禁<lb/>
寒蟾蜍夜艶秋河月碧城冷落空濛烟簾輕幕重金<lb/>
鉤欄靈香不下兩皇子孤星直上相風竿八桂林邉<lb/>
九芝草短襟小鬢相逢道入門暗數一千春願去閏<lb/>
年留月小梔子交加香蓼繁停辛佇苦留待君<lb/>
　　　　　　　　　　　　　　　　右一曲樓上<lb/>
　　其二<lb/>
<pb n="KR4c0074_SBCK_002-6a"/>
閶門日下吳歌逺陂路緑菱香滿滿後溪暗起鯉魚<lb/>
風船旗閃㫁芙蓉幹傾身奉君畏身輕䨇橈兩槳樽<lb/>
酒清莫因風雨罷團扇此曲㫁腸唯此聲低樓小徑<lb/>
城南道猶自金鞍對芳草　右一曲湖中<lb/>
　偶成轉韻七十二句贈四同舍<lb/>
沛國東風吹大澤蒲青柳碧春一色我來不見隆凖<lb/>
人瀝酒空餘廟中客征東同舍鴛與鸞酒酣勸我懸<lb/>
征鞍藍山寳肆不可入玉中仍是靑琅玕武威將軍<lb/>
中俠少年箭道驚楊葉戰功高後數文章怜我秋<lb/>
齋夢蝴蝶詰旦元門傳奏章高車大馬來煌煌路逢<lb/>
<pb n="KR4c0074_SBCK_002-6b"/>
鄒枚不暇揖臘月大雪過大梁憶昔公爲㑹昌宰我<lb/>
時入謁虚懷待衆中賞我賦高堂廻看屈宋由年輩<lb/>
公事武皇爲鐵冠歴㕔請我相所難我時顦顇在書<lb/>
閣卧枕芸香春夜䦨明年赴辟下昭桂東郊慟哭辭<lb/>
兄第韓公堆上䟦馬時廻望秦川樹如薺依稀南指<lb/>
陽䑓雲鯉魚食釣猿失群湘妃廟下巳春盡虞帝城<lb/>
前初日曛謝㳺橋上澄江館下望山城如一彈鷓鴣<lb/>
聲苦曉驚眠朱槿花嬌晚相伴頃之失職辭南風破<lb/>
㠶壞漿荆江中斬蛟破璧不無意平生自許非怱怱<lb/>
歸來寂寞靈臺下著破藍衫出無馬天官𥙷吏府中<lb/>
<pb n="KR4c0074_SBCK_002-7a"/>
趨玉骨痩來無一把手封　牢屯制囚直㕔印鎻黄<lb/>
昏愁平明赤帖使脩表上賀嫖姚收賊州舊山萬仭<lb/>
青霞外望見扶桑出東海愛君憂國去未能白道青<lb/>
松了然在此時聞有燕昭臺挺身東望心眼開且吟<lb/>
王粲從軍樂不賦淵明歸去來彭門十萬皆雄勇首<lb/>
戴公恩若山重廷評日下握靈蛇書記眠時吞綵鳯<lb/>
之子夫君鄭與裴何甥謝舅當世才靑𫀆白簡風流<lb/>
極碧沼紅蓮傾倒開我生麄踈不足數梁父哀吟鴝<lb/>
鵒舞横行闊視倚公憐狂來筆力如牛弩借酒祝公<lb/>
千萬年吾徒禮分常周旋收旗卧鼓相天子相門出<lb/>
<pb n="KR4c0074_SBCK_002-7b"/>
相光靑史<lb/>
　　燒香曲<lb/>
鈿雲蟠蟠牙比魚孔雀翅尾蛟龍鬚漳宫舊様博山<lb/>
鑪楚嬌捧笑開芙蕖八蚕繭緜小分炷獸燄微紅隔<lb/>
雲母白天月澤寒未氷金虎含秋向東吐玉珮呵光<lb/>
銅照昏簾波日暮衝斜門西來欲上茂陵樹栢梁已<lb/>
失裁<hi>一作哉</hi>桃魂露庭月井大紅氣輕衫薄䄂當君意<lb/>
蜀殿瓊人伴夜深金鑾不問殘燈事何當巧吹君懷<lb/>
度襟灰爲土填清露<lb/>
　　安平公詩<hi>故贈尚書韓氏</hi>
<pb n="KR4c0074_SBCK_002-8a"/>
丈人博陵王名家怜我總角稱才華華州留語曉至<lb/>
暮高聲喝吏放兩衙明朝騎馬出城外送我習業南<lb/>
山阿仲子延岳年十六靣如白玉欹烏紗其弟炳章<lb/>
猶兩丱瑶林瓊樹含竒花陳留阮家諸姓秀邐迤出<lb/>
拜何駢羅府中從事杜與李麟角虎翅相過摩清詞<lb/>
孤韻有歌響撃觸鍾磬鳴環珂三月石堤凍銷釋東<lb/>
風開花滿陽坡時禽得伴戯新木其聲尖咽如鳴梭<lb/>
公時載酒領從事踴躍鞍馬來相過仰看樓殿撮清<lb/>
漢坐視世界如恒沙靣熱脚掉互登陟青雲表柱白<lb/>
雲崖一百八句在貝葉三十三天長雨花長者子來<lb/>
<pb n="KR4c0074_SBCK_002-8b"/>
輙獻蓋辟支佛去空畱驊公時受詔鎭東魯遣我草<lb/>
詔隨車牙顧我下筆即千字疑我讀書傾五車嗚呼<lb/>
大賢若不夀時世方士無靈砂五月至止六月病遽<lb/>
頽㤗山驚逝波明年徒歩吊京國宅破子毀哀如何<lb/>
西風衝戶卷素帳隟光斜照舊燕窠古人常歎知巳<lb/>
少况我淪賤艱虞多如公之德世一二豈得無淚如<lb/>
黃河瀝膽呪願天有眼君子之澤方滂沱<lb/>
唐李義山詩集卷之二<lb/>
</p>
<p>
</p>
  </div>
<div> <lb/>
    <p>
<pb n="KR4c0074_SBCK_003-1a"/>
唐李義山詩集卷之三<lb/>
　　　　　　　　太學博士李　商隱義山<lb/>
　五言古詩<lb/>
　　石城<lb/>
石城誇窈窕花縣更風流簟氷<hi>去聲</hi>將飄枕簾烘不隱<lb/>
鉤玉童收夜鑰金狄守更籌共笑鴛鴦綺鴛鴦兩白<lb/>
頭<lb/>
　風雨<lb/>
凄凉寳劍篇覉泊欲窮年黄葉仍風雨青樓自管絃<lb/>
新知遭薄俗舊好隔良縁心㫁新豐酒銷愁斗幾千<lb/>
<pb n="KR4c0074_SBCK_003-1b"/>
　　離思<lb/>
氣盡前溪舞心酸子夜歌峽雲尋不得溝水欲如何<lb/>
朔鴈傳書絕湘篁染淚多無由<hi>一作因</hi>見顔色還自託<lb/>
微波<lb/>
　　寄羅劭興<lb/>
棠棣黃花發忘憂碧葉齊人閑微病酒鷰重逺嫌泥<lb/>
混沌何由鑿青㝠未有梯髙陽舊徒侣時復一相携<lb/>
　　令狐舍人說昨夜西掖翫月因戯贈<lb/>
昨夜玉輪明傳聞近太淸凉波衝碧瓦曉暈落金莖<lb/>
露索秦宮井風絃漢殿箏幾時緜竹頌擬薦子虚名<lb/>
<pb n="KR4c0074_SBCK_003-2a"/>
　　崔處士<lb/>
眞人塞其内夫子入於機未肯投竿起唯歡負米歸<lb/>
雪中東郭履堂上老萊衣讀徧先賢傳如君事者稀<lb/>
　　自喜<lb/>
自喜蝸牛舍兼容鷰子巢緑筠遺粉籜紅藥綻香苞<lb/>
虎過遥知穽魚來且佐庖慢行成酩酊鄰壁有松醪<lb/>
　　異俗二首<hi>時從事嶺南</hi>
鬼瘧朝朝避春寒夜夜添未驚雷破柱不報水齊簷<lb/>
虎箭侵膚毒魚鈎刺骨銛鳥言成諜詐多是恨彤䄡<lb/>
　　其二<lb/>
<pb n="KR4c0074_SBCK_003-2b"/>
戶盡懸秦網家多事越巫未曾容獺祭只是縱猪都<lb/>
點對連鼇餌搜求縳虎符賈生兼事鬼不信有洪爐<lb/>
　歸墅<lb/>
行李踰南極旬時到舊鄕楚芝應徧紫鄧橘未全黃<lb/>
渠濁村舂急旗高社酒香故山歸夢喜先入讀書堂<lb/>
　　楚澤<lb/>
夕陽歸路後霜野物聲乾集鳥翻漁艇殘虹拂馬鞍<lb/>
劉楨元抱病虞寄數辭官白祫經年卷西來又早寒<lb/>
　　蟬<lb/>
本以高難飽徒勞恨費聲五更踈欲㫁一樹碧無情<lb/>
<pb n="KR4c0074_SBCK_003-3a"/>
薄宦梗猶泛故園蕪巳平煩君最相警我亦舉家清<lb/>
　　江亭散席循柳路吟<hi>歸官舎</hi>
春詠敢輕裁衘辭入半盃巳遭江映柳更𬒳雪藏梅<lb/>
寡和真徒爾殷憂動即來從詩得何報唯看二毛催<lb/>
　　哭劉司戶二首<lb/>
離居星歲易失望死生分酒甕凝餘桂書籖冷舊芸<lb/>
江風吹雁急山木帶蟬曛一呌千廻首天高不爲聞<lb/>
　其二<lb/>
有美扶皇運無誰薦直言已爲秦逐客復作楚冤䰟<lb/>
湓浦應分派荆江有㑹源併將添恨淚一灑問乾坤<lb/>
<pb n="KR4c0074_SBCK_003-3b"/>
　街西池舘<lb/>
白閣他年别朱門此夜過踈簾畱月魄珍簟接煙波<lb/>
太守三刀夢將軍一箭歌國租容客旅香熟玉山禾<lb/>
　鄠杜馬上念漢書<hi>一云五陵懷古</hi>
世上蒼龍種人間武帝孫小來唯射獵興罷得乾坤<lb/>
渭水天開苑咸陽地獻原英靈殊未已丁傳漸華軒<lb/>
　柳<lb/>
動春何限葉撼曉幾多枝解有相思否應無不舞時<lb/>
絮飛藏皓蝶帶弱露黃鸝傾國宜通體誰來獨賞眉<lb/>
　　聞著明凶問哭寄飛卿<lb/>
<pb n="KR4c0074_SBCK_003-4a"/>
昔歎讒銷骨今傷淚滿膺空餘雙玉劒無復一壺氷<lb/>
江勢翻銀礫<hi>一作漢</hi>天文露玉䋲何因攜庾信同去哭<lb/>
徐陵<lb/>
　　桂林<lb/>
城窄山將壓江寛地共浮東南通絕域西北有高樓<lb/>
神護青楓岸龍移白石湫殊鄕竟何禱簫皷不曾休<lb/>
　陳後宫<lb/>
茂苑城如畫閶門瓦欲流還依水光殿更起月華樓<lb/>
侵夜鸞𨳩鏡迎冬雉獻裘從臣皆半<hi>一作伴</hi>醉天子正<lb/>
無愁<lb/>
<pb n="KR4c0074_SBCK_003-4b"/>
　　屬疾<lb/>
許靖猶覉宦安仁復悼亡茲辰聊屬疾何日免殊方<lb/>
秋蝶無端麗寒花更不香多情真命薄容易即廻膓<lb/>
　　明日<lb/>
天上叅旗過人間燭熖銷誰言整䨇履便是隔三橋<lb/>
知處黃金鏁曾來碧綺寮凭欄明日意池闊雨蕭蕭<lb/>
　　西溪<lb/>
近郭西溪好誰堪共酒壺苦吟防柳惲多淚怯楊朱<lb/>
野鶴隨君子寒松揖大夫天涯長病意岑寂勝歡娛<lb/>
　　贈柳<lb/>
<pb n="KR4c0074_SBCK_003-5a"/>
章臺從掩映郢路更參差見說風流極來當婀娜時<lb/>
橋囬行欲㫁堤逺更相隨忍放花如雪青樓撲酒旗<lb/>
　　謔柳<lb/>
已帶黃金縷仍飛白玉花長時須拂馬宻處少藏鴉<lb/>
眉細從他歛腰輕莫自斜玳梁誰道好偏擬映盧家<lb/>
　　北禽<lb/>
爲戀巴江暖無辭瘴霧蒸縱能朝杜宇可得值蒼鷹<lb/>
石小虚填海蘆銛未破矰知來有乾鵲何不向彫陵<lb/>
　　槿花二首<lb/>
鷰體傷風力雞香積露文殷鮮一相雜啼笑兩難分<lb/>
<pb n="KR4c0074_SBCK_003-5b"/>
月裏寧無娣雲中亦有君三清與僊島何事亦離群<lb/>
　其二<lb/>
珠館薫燃久玉房梳掃餘燒蘭才作燭襞錦不成書<lb/>
本以亭亭逺翻嫌脉脉踈廻頭問殘照殘照更空虚<lb/>
　蝶<lb/>
葉葉復翻翻斜橋對側門蘆花唯有白柳絮可能温<lb/>
西子尋遺殿昭君覔故村年年芳物盡來别敗蘭蓀<lb/>
　　蠅蝶雞麝鸞鳯等成篇<lb/>
韓蝶翻羅幕曹蠅拂綺窓闘雞廻玉勒融麝暖金釭<lb/>
玳瑁眀書閣琉璃冰酒缸畫樓多有主鸞鳯各䨥䨥<lb/>
<pb n="KR4c0074_SBCK_003-6a"/>
　　韓翃舎人即事<lb/>
萱草含丹粉荷花抱緑房鳥應悲蜀帝蟬是怨齊王<lb/>
通内藏珠府應官解玉坊橋南荀令過十里送衣香<lb/>
　公子<lb/>
盞新羅酒凌晨恐易銷歸應衝皷半去不待笙調<lb/>
歌好唯愁和香穠豈惜飄春塲鋪艾帳下馬雉媒嬌<lb/>
　　子初全溪作<lb/>
全溪不可到况復盡餘醅漢苑生春水昆池換刼灰<lb/>
戰蒲知鴈唼皺月覺魚來清興恭聞命言詩未敢廻<lb/>
　　楊本勝說於長安見小男阿衮<lb/>
<pb n="KR4c0074_SBCK_003-6b"/>
聞君來日下見我最嬌兒漸大啼應數長貧學恐遲<lb/>
寄人龍種瘦失母鳯鶵癡語罷休邉角青燈兩鬢絲<lb/>
　　無題<lb/>
近知名阿侯住處小江流腰細不勝舞眉長唯是愁<lb/>
黃金堪作屋何不作重樓<lb/>
　　越鷰二首<lb/>
上國社方見此鄕秋不歸爲矜皇后舞猶着羽人衣<lb/>
拂水斜文亂銜花片影微盧家文杏好試近莫愁飛<lb/>
　　其二<lb/>
將泥紅蓼岸得草緑楊村命侣添新意安巢復舊㾗<lb/>
<pb n="KR4c0074_SBCK_003-7a"/>
去應逢阿母<hi>樂府詩東飛伯勞西飛燕黄姑阿母長相見</hi>來莫害皇孫記<lb/>
取丹山鳯今爲百鳥尊<lb/>
　　少將<lb/>
族亞齊安陸風高漢武威烟波别墅醉花月後門歸<lb/>
青海聞傳箭天山報合圍一朝攜劒起土馬即如飛<lb/>
　　桂林路中作<lb/>
地暖無秋色江晴有暮暉空餘蟬嘒嘒猶向客依依<lb/>
村小犬相護沙平僧獨歸欲成西北望又見鷓鴣飛<lb/>
　　無題<lb/>
照梁𥘉有情出水舊知名裙衩芙蓉小釵茸翡翠輕<lb/>
<pb n="KR4c0074_SBCK_003-7b"/>
錦長書鄭重眉細恨分明莫近彈棊局中心最不平<lb/>
　　蝶三首<lb/>
初來小苑中稍與璅闈通逺恐芳塵㫁輕憂艶雪融<lb/>
只知防浩露不覺逆尖風㢠首雙飛燕乗時入綺櫳<lb/>
　　其二<lb/>
長眉畫了繡簾開碧玉行收白玉臺爲問翠釵釵上<lb/>
鳳不知香頸爲誰廻<lb/>
　　其三<lb/>
夀陽公主嫁時粧八字宫眉捧額黃見我佯羞頻照<lb/>
影不知身屬冶遊郎<lb/>
<pb n="KR4c0074_SBCK_003-8a"/>
　　落花<lb/>
高閣客竟去小園花亂飛參差連曲陌迢遞送斜暉<lb/>
腸㫁未忍掃眼穿仍欲稀芳心向春盡所得是沾衣<lb/>
　　月<lb/>
池上與橋邉難忘復可憐簾開最明夜簟卷已凉天<lb/>
流處水花急吐時雲葉鮮姮娥無粉黛只是逞嬋姢<lb/>
　　贈宗魯卭竹杖<lb/>
大夏資輕䇿全溪贈所思静憐穿樹逺滑想過苔遲<lb/>
鶴怨朝還望僧閒暮有期風流真底事常欲傍清羸<lb/>
　　垂柳<lb/>
<pb n="KR4c0074_SBCK_003-8b"/>
娉婷小苑中婀娜曲池東朝佩皆垂地仙衣盡帶風<lb/>
七賢寧占竹三品且饒松膓㫁靈和殿先皇玉座空<lb/>
　李花<lb/>
李逕獨來數愁情相與懸自明無月夜強笑欲風天<lb/>
减粉與園籜分香沾渚連徐妃久已嫁猶自玉爲鈿<lb/>
　　壬申七夕<lb/>
已駕七香車心心待曉霞風輕唯響珮日薄不嫣花<lb/>
桂嫩傳香逺榆高送影斜成都過卜肆曾妬識靈槎<lb/>
　雨<lb/>
摵摵度瓜園依依傍竹軒秋池不自冷風葉共成喧<lb/>
<pb n="KR4c0074_SBCK_003-9a"/>
䆫廻有時見簷高相續翻侵宵送書雁應爲稻梁恩<lb/>
　菊<lb/>
暗暗淡淡紫融融冶冶黃陶令籬邉色羅含宅裏香<lb/>
㡬時禁重露寔是怯殘陽願泛金鸚鵡昇君白玉堂<lb/>
　北樓<lb/>
春物豈相干人生只強歡花猶曾歛夕酒竟不知寒<lb/>
異域東風濕中華上象寛此樓堪北望輕命倚危欄<lb/>
　擬沈下賢<lb/>
千二百輕鸞春衫痩着寛倚風行稍急含雪語應寒<lb/>
帶火遺金斗兼珠碎玉盤河陽看花過曾不問潘安<lb/>
<pb n="KR4c0074_SBCK_003-9b"/>
　蝶<lb/>
飛來繡戸隂穿過畫樓深重傅秦臺粉輕塗漢殿金<lb/>
相兼唯柳絮所得是花心可要凌孤客邀爲子夜吟<lb/>
　牡丹<lb/>
壓逕復縁溝當窓又映樓終銷一國破不啻萬金求<lb/>
鸞鳳戯三島神仙居十洲應憐萱草淡却得號忘憂<lb/>
　　曉坐<hi>一云後閣</hi>
後閤罷朝眠前墀思黯然梅應未假雪柳自不勝烟<lb/>
淚續淺深綆膓危高下絃紅顔無定所得失在當年<lb/>
　　十一月中旬至扶風界見梅花<lb/>
<pb n="KR4c0074_SBCK_003-10a"/>
匝路亭亭艶非時裛裛香素娥唯與月青女不饒霜<lb/>
贈逺虗盈手傷離適㫁腸爲誰成早秀不待作年芳<lb/>
　　判春<lb/>
一桃復一李井上占年芳笑處如臨鏡窺時不隱墻<lb/>
敢言西子短誰覺宓妃長珠玉終相類同名作夜光<lb/>
　荷花<lb/>
都無色可並不柰此香何瑶席乗凉設金覉落晚過<lb/>
逥衾燈照綺渡襪水沾羅預想前秋别離居夢櫂歌<lb/>
　曉起<lb/>
擬盃當曉起呵鏡可微寒隔箔山櫻熟褰帷桂燭殘<lb/>
<pb n="KR4c0074_SBCK_003-10b"/>
書長爲報晚夢好更尋難影響輸雙蝶偏過舊畹蘭<lb/>
　　清河<lb/>
舟小廻仍數樓危凭亦頻鷰來從及社蝶舞太侵晨<lb/>
綘雪除煩後霜梅取味新年華無一事只是自傷春<lb/>
　　夀安公主出降<lb/>
嬀水聞真媛常山索銳師昔憂迷帝力今分送王姬<lb/>
事等和強虜恩殊睦本枝四郊多壘在此禮恐無時<lb/>
　　眀禪師院酬從兄見寄<lb/>
貞吝嫌茲世㑹心馳本源人非四禪縳地絶一塵喧<lb/>
霜露欹高木星河墮故園斯游儻爲勝九折幸廻軒<lb/>
<pb n="KR4c0074_SBCK_003-11a"/>
　　寄裴衡<lb/>
别地蕭條極如何更獨來秋應爲紅葉雨不厭青苔<lb/>
沈約只能瘦潘仁豈是才離情堪底寄惟有冷於灰<lb/>
　　即日<lb/>
小苑試春衣高樓倚暮暉夭桃唯是笑舞蝶不空飛<lb/>
赤嶺久無耗鴻門猶合圍㡬家縁錦字含涙坐鴛機<lb/>
　　淮陽路<lb/>
荒村倚廢營投宿旅䰟驚㫁雁高仍急寒溪曉更清<lb/>
昔年甞聚盗此日頗分兵猜貳誰先致三朝事始平<lb/>
　　晚晴<lb/>
<pb n="KR4c0074_SBCK_003-11b"/>
深居俯夾城春去夏猶清天意怜幽草人間重晚晴<lb/>
併添高閣廻微注小窓明越鳥巢乾後歸飛體更輕<lb/>
　　迎寄韓魯州詹同年<lb/>
積雨晚騷騷相思正欝陶不知人萬里時有鷰雙高<lb/>
寇盗纒三輔<hi>時興元賊起三川兵出</hi>梅苔滑百牢聖朝推衛霍<lb/>
歸日動仙曹<lb/>
　　風<lb/>
逈拂來鴻急斜催别鷰高已寒休慘淡更逺尚呼號<lb/>
楚色分西塞夷音接下牢歸舟天外有一爲戒波濤<lb/>
　　洞庭魚<lb/>
<pb n="KR4c0074_SBCK_003-12a"/>
洞庭魚可拾不假更垂<graphic n="KR0699" url="https://raw.githubusercontent.com/kanripo/KR-Gaiji/master/images/KR0699.png" mimeType="image/png"/>閙若雨前蟻多於秋後蝇<lb/>
豈思鱗作簟仍計腹爲燈浩蕩天池路翶翔欲化鵬<lb/>
　　喜舍弟羲叟及第上禮部魏公<lb/>
國以斯文重公仍内署來風標森太華星象逼中台<lb/>
朝滿遷鸎侶門多吐鳯才寜同魯司寇唯鑄一顔回<lb/>
　哀筝<lb/>
延頸全同鶴柔腸素怯猿湘波無限淚蜀魄有餘冤<lb/>
輕幰長無道哀箏不出門何由問香炷翠幕自黄昏<lb/>
　　自南山北歸經分水嶺<lb/>
水急愁無地山深故有雲那通極目望又作㫁腸分<lb/>
<pb n="KR4c0074_SBCK_003-12b"/>
鄭驛來雖及燕臺哭不聞猶餘遺意在許刻鎮南勲<lb/>
　　深樹見一顆櫻桃尚在<lb/>
高桃留晚實㝷得小庭南矮墮緑雲髻欹危紅玉篸<lb/>
惜堪充鳯實痛巳𬒳鸎含越鳥誇香荔齊名亦未甘<lb/>
　　小桃園<lb/>
竟日小桃園休寒亦未暄坐鸎當酒重送客出墻䌓<lb/>
啼久艶粉薄舞多香雪翻猶憐未圓月先出照黄昏<lb/>
　　和張秀才落花有感<lb/>
晴暖感餘芳紅苞雜絳房落時猶自舞掃後更聞香<lb/>
夢罷収羅薦仙歸勑玉箱廻腸九廻後猶有剰廻膓<lb/>
<pb n="KR4c0074_SBCK_003-13a"/>
　　昭肅皇帝挽歌辭三首<lb/>
九縣懐雄武三靈仰睿文周王傳叔父漢后重神君<lb/>
玉律朝驚露金莖夜切雲笳簫淒欲㫁無復詠横汾<lb/>
　其二<lb/>
玉塞驚霄柝金橋罷舉烽始巢阿閣鳯旋駕鼎湖龍<lb/>
門咽通神皷樓凝警夜鐘小臣觀吉從猶誤欲東封<lb/>
　其三<lb/>
莫驗昭華館虚傳甲帳神海迷求藥使雪隔獻桃人<lb/>
桂寢青雲㫁松扉白露新萬方同象鳥舉動滿秋塵<lb/>
　齊梁晴雲<lb/>
<pb n="KR4c0074_SBCK_003-13b"/>
緩逐烟波起如妬柳緜飄故臨飛閣度欲入逈陂銷<lb/>
縈歌憐畫扇敞景弄柔條更耐天南位牛渚宿殘宵<lb/>
　　効徐陵體贈更衣<lb/>
密帳真珠絡温幃翡翠裝楚腰知便寵宫眉正闘強<lb/>
結帶懸梔子繡領刺鴛鴦輕寒衣省夜金斗熨沉香<lb/>
　　又效江南曲<lb/>
郞船安兩槳儂舸動雙橈掃黛開宫額裁裙約楚腰<lb/>
乖期方積思臨醉欲拌嬌莫以採菱唱欲羡秦臺簫<lb/>
　　所居<lb/>
䆫下尋書細溪邉坐石平水風醒酒病霜日曝衣輕<lb/>
<pb n="KR4c0074_SBCK_003-14a"/>
雞黍隨人設蒲魚得地生前賢無不謂容易即遺名<lb/>
　高松<lb/>
高松出衆木伴我向天涯客散𥘉晴後僧來不語時<lb/>
有風傳雅韻無雪試幽姿上藥終相待他年訪伏龜<lb/>
　　訪秋<lb/>
酒薄吹還醒樓危望巳窮江臯當落日帆席見歸風<lb/>
烟帶龍潭白霞分鳥道紅殷勤報秋意只是有丹楓<lb/>
　　昭郡<lb/>
桂水春猶早昭川日正西虎當官路鬪猿上驛樓啼<lb/>
䋲爛金沙井松乾乳洞梯鄕音吁可駭仍有醉如泥<lb/>
<pb n="KR4c0074_SBCK_003-14b"/>
　哭劉司戸蕡<lb/>
路有論冤謪言皆在中興空聞遷賈誼不待相孫弘<lb/>
江闊唯廻首天高但撫膺去年相送地春雪滿黄陵<lb/>
　　裴明府居止<lb/>
愛君茅屋下向晚水溶溶試墨書新竹張琴和古松<lb/>
坐來聞好鳥歸去度踈鍾明日還相見橋南貫酒醲<lb/>
　　陸發荆南始至商洛<lb/>
昔去真無柰今還豈自知青辭木奴橘紫見地仙芝<lb/>
四海秋風闊千巖暮景遲向來憂際㑹猶有五湖期<lb/>
　　陳後宫<lb/>
<pb n="KR4c0074_SBCK_003-15a"/>
玄武關新苑龍舟燕幸頻渚蓮叅法駕沙鳥犯鈎陳<lb/>
夀獻金莖露歌翻玉樹塵夜來江令醉别詔宿臨春<lb/>
　　樂遊<lb/>
春夢亂不記春原登巳重青門弄煙柳紫閣舞雲松<lb/>
拂硯輕氷散開樽緑酒濃無悰託詩遣吟罷更無悰<lb/>
　　贈子直花下<lb/>
池光忽隱墻花氣亂侵房屏縁蝶留粉窓油蜂印黄<lb/>
官書推小吏侍史從清郎並馬更吟去尋思有底忙<lb/>
　　小園獨酌<lb/>
柳帶誰能結花房未肯開空餘雙蝶舞竟絕一人來<lb/>
<pb n="KR4c0074_SBCK_003-15b"/>
半展龍鬚席輕斟馬惱杯年年春不定虚信歲前梅<lb/>
　思歸<lb/>
固有樓堪倚能無酒可傾嶺雲春沮洳江月夜晴明<lb/>
魚亂書何託猿哀夢易驚舊居連上苑時節正遷鸎<lb/>
　　獻寄舊府開封公<lb/>
幕府三年逺春秋一字褒書論秦逐客賦續楚離騷<lb/>
地理南溟闊天文北極高酬恩撫身世未覺勝鴻毛<lb/>
　　向晚<lb/>
當風横去幰臨水卷空帷北去鞦韆罷南朝祓禊歸<lb/>
花情羞脉脉柳意悵微微莫歎佳期晚佳期自古稀<lb/>
<pb n="KR4c0074_SBCK_003-16a"/>
　　春游<lb/>
橋峻班騅疾川長白鳥高烟輕唯潤柳風濫欲吹桃<lb/>
徙倚三層閣摩挲七寳刀庾郞年最少青草妬春袍<lb/>
　　離席<lb/>
出宿金樽掩從公玉帳新依依向餘照逺逺隔芳塵<lb/>
細草翻驚鴈殘花伴醉人楊朱不用勸只是更沾巾<lb/>
　　徘諧<lb/>
短顧何由遂遲光且莫驚鸎能歌子夜蝶解舞宫城<lb/>
柳訝眉傷淺桃猜粉太輕年華有情狀吾敢恡生平<lb/>
　　細雨<lb/>
<pb n="KR4c0074_SBCK_003-16b"/>
蕭灑傍廻汀依微過短亭氣凉先動竹點細未開萍<lb/>
稍促高高鷰微踈的的螢故園烟草色仍近五門青<lb/>
　　商於新開路<lb/>
六百商於路﨑嶇古共聞蜂房春欲暮虎穽日𥘉曛<lb/>
路向泉間辨人從樹杪分更誰開捷徑速擬上青雲<lb/>
　　題鄭大有隱居<lb/>
結構何峯是喧閑此地分石梁高㵼月樵路細侵雲<lb/>
偃卧蛟螭室希夷鳥獸群近知西嶺上玉管有時聞<lb/>
<hi>君居近子晉憇鶴臺</hi>
　夜飮<lb/>
<pb n="KR4c0074_SBCK_003-17a"/>
卜夜容衰鬢開筵屬異方燭分歌扇淚雨送酒船香<lb/>
江海三年客乾坤百戰塲誰能辭酩酊淹卧劇清漳<lb/>
　　江上<lb/>
萬里風來地清江北望樓雲通梁苑路月帶楚城秋<lb/>
刺字從漫㓕歸途尚阻脩前程更烟水吾道豈淹留<lb/>
　　凉思<lb/>
客去波平檻蟬休露滿枝永懷當此節倚立自移時<lb/>
北斗兼春逺南陵寓使遲天涯占夢數疑誤有新知<lb/>
　　鸞鳯<lb/>
舊鏡鸞何處衰桐鳯不棲金錢饒孔雀錦叚落山雞<lb/>
<pb n="KR4c0074_SBCK_003-17b"/>
王子調清管天人降紫泥豈無雲露分相望不應迷<lb/>
　　因書<lb/>
絕徼南通棧孤城北枕江猿聲連月檻鳥影落天䆫<lb/>
海石分碁子郫筒當酒缸生歸話辛苦别夜對凝釭<lb/>
　　奉寄安國大師兼簡子蒙<lb/>
憶奉蓮花坐兼聞貝葉經巖光分蠟屐澗響入銅缾<lb/>
日下徒推鶴天涯正對螢魚山羡曹植眷屬有文星<lb/>
　　閑遊<lb/>
危亭題竹粉曲沼嗅荷花數日同攜酒平眀不在家<lb/>
尋幽殊未極得句總堪誇強下西樓去西樓倚暮霞<lb/>
<pb n="KR4c0074_SBCK_003-18a"/>
　　題李上謩壁<lb/>
舊著思玄賦新編雜擬詩江庭猶近别山舍得幽期<lb/>
嫰割周顒韭肥烹鮑照葵飽聞南燭酒仍及撥醅時<lb/>
　　江村題壁<lb/>
沙岸竹森森維舟聽越禽數家同老夀一逕自隂深<lb/>
喜客嘗畱橘應官說採金傾壺真得地愛日靜霜砧<lb/>
　　即日<lb/>
桂林聞舊說曾不異炎方<hi>宋考功有小長安之句也</hi>山響匡床語<lb/>
花飄度臘香㡬時逢雁足着處㫁猿腸獨撫青青桂<lb/>
臨城憶雪霜<lb/>
<pb n="KR4c0074_SBCK_003-18b"/>
　　秋日晚思<lb/>
桐槿日零落雨餘方寂寥枕寒莊蝶去窓冷㣧螢銷<lb/>
取適琴將酒忘名牧與樵平生有游舊一一在烟霄<lb/>
　　春宵自遣<lb/>
地勝遺塵事身閑念歲華晚晴風過竹深夜月當花<lb/>
石亂知泉咽苔荒任徑斜陶然恃琴酒忘却在山家<lb/>
　　七夕偶題<lb/>
寳婺瑶珠珮嫦娥照玉輪靈歸天上疋巧遺世間人<lb/>
花果香千戸笙竽溢四鄰明朝曬犢鼻方信阮郞貧<lb/>
　　幽居冬暮<lb/>
<pb n="KR4c0074_SBCK_003-19a"/>
羽翼摧殘日郊園寂寞時曉雞驚樹雪寒鶩守氷池<lb/>
急景倐云暮頽年<graphic n="KR1051" url="https://raw.githubusercontent.com/kanripo/KR-Gaiji/master/images/KR1051.png" mimeType="image/png"/>已衰如何匡國分不與夙心期<lb/>
　　過姚孝子廬偶書<lb/>
拱木臨周道荒廬積古苔魚因感姜出鶴爲吊陶來<lb/>
兩鬢蓬常亂雙眸血不開聖朝敦爾類非獨路人哀<lb/>
　　寒食行次冷泉驛<lb/>
㱕途仍近節旅宿倍思家獨夜三更月空庭一樹花<lb/>
介山當驛秀汾水遶關斜自怯春寒苦那堪禁火賖<lb/>
　　寄華嶽孫逸人<lb/>
靈嶽㡬千仭老松逾百尋攀崖仍躡壁噉葉復眠隂<lb/>
<pb n="KR4c0074_SBCK_003-19b"/>
海上呼三島齋中戯五禽唯應逢阮籍長嘯作鸞音<lb/>
　　撰彭陽公誌文畢有感<lb/>
延陵畱表墓峴首送沉碑敢伐不加點猶當無媿辭<lb/>
百生終莫報九死諒難追待得生全後川原亦㡬移<lb/>
　　北青蘿<lb/>
殘陽西入崦茅屋訪孤僧落葉人何在寒雲路㡬層<lb/>
獨𫾣𥘉夜磬閑倚一枝藤世界微塵裏吾寧愛與憎<lb/>
　　幽人<lb/>
丹䆴三年火蒼崖萬歲藤樵歸說逢虎棊罷正留僧<lb/>
星斗同秦分人烟接漢陵東流清渭苦不盡照衰興<lb/>
<pb n="KR4c0074_SBCK_003-20a"/>
　　過故崔兖海宅與崔明秀才話舊因寄舊僚杜<lb/>
　　　趙李三掾<lb/>
綘帳思如昨烏衣事莫尋諸生空㑹葬舊掾已華簮<lb/>
共入留賔驛俱分市駿金莫慿無鬼論終負託孤心<lb/>
　　故畨禺侯以贓罪致不辜事覺他日過其門<lb/>
飮鴆非君命茲身亦厚亡江陵從種橘交廣合投香<lb/>
不見千金子空餘數仭墻殺人須顯戮誰舉漢三章<lb/>
　　詠雲<lb/>
捧月三更㫁藏星七夕明纔聞飄逈路旋見隔重城<lb/>
潭暮隨龍起河秋壓雁聲只因唯宋玉知是楚神名<lb/>
<pb n="KR4c0074_SBCK_003-20b"/>
　　夜出西溪<lb/>
東府憂春盡西溪許日曛月澄新漲水星見欲銷雲<lb/>
柳好休傷别松高莫出群軍書雖倚馬猶未當能文<lb/>
　　九月於東逢雪<lb/>
舉家忻共報秋雪墮前峯嶺外他年憶於東此日逢<lb/>
粒輕還自亂花薄未成重豈是驚離鬢應來洗病容<lb/>
　　僧院牡丹<lb/>
葉薄風才倚枝輕霧不勝開先如避客色淺爲依僧<lb/>
粉壁正蕩水緗幃𥘉卷燈傾城唯待笑要裂㡬多繒<lb/>
　　送豐都李尉<lb/>
<pb n="KR4c0074_SBCK_003-21a"/>
萬古商於地慿君泣路岐固難尋綺季可得信張儀<lb/>
雨氣燕先覺葉隂蟬遽知望鄕尤忌晚山晚更參差<lb/>
　　訪隱<lb/>
路到層峯㫁門依老樹開月從平楚轉泉自上方來<lb/>
薤白羅朝饌松黄暖夜杯相留笑孫綽空解賦天台<lb/>
　　寓興<lb/>
薄䆠仍多病從知竟逺游談諧叨客禮休澣接㝠搜<lb/>
樹好頻移榻雲竒不下樓豈關無景物自是有鄕愁<lb/>
　　歸來<lb/>
舊隱無何别歸來始更悲難尋白道士不見惠禪師<lb/>
<pb n="KR4c0074_SBCK_003-21b"/>
草逕蟲鳴急沙渠水下遲却將波浪眼清曉對紅梨<lb/>
　　子直晉昌李花<lb/>
呉館何時熨秦臺㡬夜薫綃輕誰解卷香異自先聞<lb/>
月裏誰無姊雲中亦有君罇前見飄蕩愁極客襟分<lb/>
　　河清與趙氏昆季讌集得擬杜工部<lb/>
勝槩殊江右佳名逼渭川虹收青嶂雨鳥沒夕陽天<lb/>
客鬢行如此滄波坐眇然此中真得地漂蕩釣魚船<lb/>
　寓目<lb/>
園桂懸心碧池蓮飫眼紅此生眞逺客幾别即衰翁<lb/>
小幌風烟入高䆫霧雨通新知他日好錦瑟傍朱櫳<lb/>
<pb n="KR4c0074_SBCK_003-22a"/>
　　登霍山驛樓<lb/>
廟列前峯逈樓開四望窮嶺鼷嵐色外陂雁夕陽中<lb/>
弱柳千條露衰荷一向風壺關有狂孽速繼老生功<lb/>
　　寄和水部馬郎中題興德驛時昭義巳平<lb/>
仙郞倦去心鄭驛蹔登臨水色瀟湘闊沙程朔漠深<lb/>
鷁舟時往復鷗鳥恣浮沉更想逢歸馬悠悠岳樹隂<lb/>
　　思賢頓<lb/>
内殿張絃管中原絶皷鼙舞成青海馬闘殺汝南雞<lb/>
不見華胥夢空聞下蔡迷宸襟他日淚薄暮望賢西<lb/>
　　有懷在䝉飛卿<lb/>
<pb n="KR4c0074_SBCK_003-22b"/>
薄宦頻移疾當年久索居哀同庾開府痩極沈尚書<lb/>
城緑新隂逺江清返照虚所思惟翰墨從古待雙魚<lb/>
　　春深脫衣<lb/>
睥睨江鴉集堂隍海燕過减衣憐蕙若展鄣動烟波<lb/>
日烈憂花甚風長奈柳何陳遵容易學身世醉時多<lb/>
　　懷求古翁<lb/>
何時粉署仙傲兀逐戎<graphic n="KR0999" url="https://raw.githubusercontent.com/kanripo/KR-Gaiji/master/images/KR0999.png" mimeType="image/png"/>關塞猶傳箭江湖莫繫船<lb/>
欲收棊子醉竟把釣車眠謝眺真堪憶多才不忌前<lb/>
　　五月六日夜憶往歲秋與澈師同宿<lb/>
紫閣相逢處丹巖議宿時墮蟬翻敗葉棲鳥定寒枝<lb/>
<pb n="KR4c0074_SBCK_003-23a"/>
萬里飄流逺三年問訊遲炎方憶初地頻夢碧琉璃<lb/>
　城上<lb/>
有客虚投筆無寥獨上城沙禽失侣逺江樹着隂輕<lb/>
邉遽稽天討軍湏竭地征賈生游刄極作賦又論兵<lb/>
　如有<lb/>
如有瑶臺客相難復索歸芭蕉開緑扇菡蓞薦紅衣<lb/>
浦外傳光逺烟中結響㣲良宵一寸艶回首是重幃<lb/>
　　朱槿花二首<lb/>
蓮後紅何患梅先白莫誇纔飛建章火又落赤城霞<lb/>
不卷錦歩鄣未登油壁車日西相對罷休澣向天涯<lb/>
<pb n="KR4c0074_SBCK_003-23b"/>
　其二<lb/>
西北朝天路登臨思上才城閑煙草遍村暗雨雲回<lb/>
人豈無端别猿應有意哀征南予更逺吟㫁望鄕臺<lb/>
　　晉昌晚歸馬上贈<lb/>
勇多侵路去恨有礙燈還嗅自微微白看成沓沓殷<lb/>
坐忘疑物外歸去有簾間君問傷春句千辭不可刪<lb/>
　　清夜怨<lb/>
含淚坐春宵聞君欲度遼緑池荷葉嫩紅砌杏花嬌<lb/>
曙月當窓滿征雲出塞遥畫樓終日閉清管爲誰調<lb/>
唐李義山詩集卷之三<lb/>
</p>
<p>
</p>
  </div>
<div> <lb/>
    <p>
<pb n="KR4c0074_SBCK_004-1a"/>
唐李義山詩集卷之四<lb/>
　　　　　　　　太學博士李　商隱　義山<lb/>
　五言律詩<lb/>
　　贈送前劉五經映三十四韻<lb/>
建國宜師古興邦屬上庠從來以儒戲安得振朝綱<lb/>
叔世何多難茲基遂巳亡泣麟猶委吏歌鳳更佯狂<lb/>
屋壁餘無幾焚坑逮可傷挾書秦二世壞宅漢諸王<lb/>
草草臨盟誓區區務富強微茫金馬署狼籍闘雞埸<lb/>
盡欲心無竅皆如靣正墻驚疑豹文䑕貪竊虎皮羊<lb/>
南渡宜終否西遷冀小康䇿非方正士貢絕孝廉郞<lb/>
<pb n="KR4c0074_SBCK_004-1b"/>
海鳥悲鐘鼓徂公畏服裳多岐空擾擾幽室竟倀倀<lb/>
凝邈爲時範虚空作士常何由羞五覇直自訾三皇<lb/>
别派驅楊墨他鑣並老荘詩書資破冡法制困探囊<lb/>
周禮仍存魯隋師果禪唐鼎新麾一舉革故法三章<lb/>
星宿森文雅風雷起退藏縲囚爲學切掌固受經忙<lb/>
夫子時之彦先生跡未荒褐衣終不召白首興難忘<lb/>
感激誅非聖棲遲到異粻片辭襃有德一字貶無良<lb/>
燕地尊鄒衍西河重卜商式閭真道在擁篲信謙光<lb/>
<hi>外舅太原公亦受經於公也</hi>獲預青衿列叨來絳帳旁雖從各言<lb/>
志還要大爲防勿謂孤寒棄深憂訐直妨叔孫讒易<lb/>
<pb n="KR4c0074_SBCK_004-2a"/>
得盗跖暴難當雁下秦雲黑蟬休隴葉黃莫踰力履<lb/>
念容許後昇堂<lb/>
　哭遂州蕭侍郎二十四韻<lb/>
遥作時多難先令禍有源𥘉驚逐客議旋駭黨人冤<lb/>
宻侍榮方入司刑望愈尊皆因優詔用實有諫書存<lb/>
苦霧三辰没窮隂四塞昏虎威狐更假隼撃鳥踰喧<lb/>
徒欲心存闕終遭耳屬垣遺音和蜀魄易簀對巴猿<lb/>
有女悲𥘉寡無男泣過門<hi>公止裴氏一女結䄜之明年又䘮良人</hi>朝爭<lb/>
屈原草廟餒莫敖䰟迥閤傷神峻長江極望翻靑雲<lb/>
寜寄意白骨始霑恩早歲思東閤爲邦屬故園<hi>余𥘉謁於</hi>
<pb n="KR4c0074_SBCK_004-2b"/>
<hi>鄭舎</hi>登舟慚郭㤗解榻愧陳蕃分以忘年契情猶錫類<lb/>
敦公先真帝子我系本王孫嘯傲張高盖從容接短<lb/>
轅秋吟小山桂春醉後堂萱自歎離通籍何嘗忘呌<lb/>
閽不成穿壙入終擬上書論多士還魚貫云誰正駿<lb/>
奔暫能誅倐忽長與問乾坤蟻漏三泉路螿啼百草<lb/>
根始知同㤗講徼福是虚言<lb/>
　　送千牛李將軍赴闕五十韻<lb/>
照席瓊枝秀當年紫綬榮班資古直閣勲伐舊西京<lb/>
在昔王綱紊因誰國歩清如無一戰覇安有大横庚<lb/>
内竪依慿切㓙門責望輕中台終惡直上將更要盟<lb/>
<pb n="KR4c0074_SBCK_004-3a"/>
丹陛祥烟㓕皇闈煞氣橫喧闐衆狙怒容易八蠻驚<lb/>
檮杌寛之久防風戮不行素來矜異類此去豈親征<lb/>
捨魯眞非䇿居邠未有名曾無力牧御寧待雨師迎<lb/>
火箭侵乗石雲橋逼禁營何時絶刀斗不夜見攙搶<lb/>
屢亦聞投䑕誰其敢射鯨世情休念亂物議笑輕生<lb/>
大鹵思龍躍蒼梧失象耕靈衣沾媿汗儀馬困隂兵<lb/>
别館蘭薫酷深宫蠟熖明黃山遮舞態黒水㫁歌聲<lb/>
縱未移周鼎何辭免趙坑空拳轉鬪地數板不沉城<lb/>
且欲慿神筭無因計力爭幽囚蘇武節弃市仲由纓<lb/>
下殿言終驗増埤事早萌<hi>先時桑道茂請脩奉天城</hi>蒸雞殊减膳<lb/>
<pb n="KR4c0074_SBCK_004-3b"/>
屑麴異和羔否極時還㤗屯餘運果亨流離幾南度<lb/>
倉卒得西平神鬼収昏黒姦兇首<hi>去聲</hi>滿盈官非督護<lb/>
貴師以丈人貞覆載還高下寒暄急改更馬前烹莾<lb/>
卓壇上挹韓彭扈蹕三才正廻軍六合晴此時唯短<lb/>
劒仍世盡雙旌顧我由群從逢君嘆老成慶流歸嫡<lb/>
長貽厥在名卿凖撃須當要鵬搏莫問程趨朝排玉<lb/>
座出位泣金莖幸藉梁園賦叨蒙許氏評中郞推貴<lb/>
壻定遠重時英政已摽三尚人今佇一鳴長刀懸月<lb/>
魄快馬駭星精披豁慙深眷暌離動素誠蕙留春腕<lb/>
晚松待歲崢嶸異縣期廻雁登時巳飰鯖去程風刺<lb/>
<pb n="KR4c0074_SBCK_004-4a"/>
刺别夜漏丁丁庾信生多感楊朱死有情絃危中婦<lb/>
瑟甲冷想夫箏會與秦樓鳯俱聽漢苑鸎洛川迷曲<lb/>
沼烟月兩心傾<lb/>
　　詠懷寄祕閣舊僚二十六韻<lb/>
年鬢日堪悲衡茅益自嗤攻文枯若木處世鈍如鎚<lb/>
敢望垂堂誡寧將暗室欺懸頭曾苦學拆臂反成醫<lb/>
僕御嫌夫懦孩童笑叔癡小男方嗜栗㓜女漫憂葵<lb/>
遇炙誰先噉逢虀即便吹官銜同畫餅靣貌乏凝脂<lb/>
典籍將蠡測文章若管窺圖形翻類狗入夢肯非羆<lb/>
自哂成書簏終當呪酒巵　霑襟上血羞鑷鏡中絲<lb/>
<pb n="KR4c0074_SBCK_004-4b"/>
槖籥言方喻樗蒲齒詎知事神徒惕慮佞佛愧虚辭<lb/>
曲藝垂麟角浮名狀虎皮乗軒寧見寵巢幕更逢危<lb/>
禮俗拘嵇喜侯王忻戴逵途窮方結舌靜勝但搘頥<lb/>
糲食空彈劒亨衢詎置錐栢臺成口號芸閤暫肩隨<lb/>
悔逐遷鸎伴誰觀捫虱時瓮間眠太率床下隱何卑<lb/>
奮跡登弘閣催心對董帷校讐如有暇松竹一相思<lb/>
　　四年冬以退居蒲之永樂渴然有農夫望歲之<lb/>
　　　志遂作憶雪又作殘雪詩各一百言以寄情<lb/>
　　　于游舊<lb/>
　　憶雪<lb/>
<pb n="KR4c0074_SBCK_004-5a"/>
愛景人方樂同雲候稍愆徒聞周雅什願賦朔風篇<lb/>
欲俟千箱慶湏資六出妍詠留飛絮後歌唱落梅前<lb/>
庭樹思瓊蕋粧樓認粉緜瑞邀盈尺日豐待兩岐年<lb/>
預約延枚酒虚乗訪戴船映書孤志業披<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>阻神仙<lb/>
㡬向霜堦歩頻將月幌褰玉京應巳足白屋但顒然<lb/>
　　殘雪<lb/>
旭日開晴色寒空失素塵遶墻全剥粉傍井漸銷銀<lb/>
刻獸摧塩虎爲山倒玉人珠還猶照魏璧碎尚留秦<lb/>
落日驚侵晝餘光悞惜春<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>氷滳鵝管屋瓦鏤魚鱗<lb/>
嶺霽嵐光坼松暄翠粒新擁林愁拂盡着砌恐行頻<lb/>
<pb n="KR4c0074_SBCK_004-5b"/>
焦寢忻無患梁園去有因莫能知帝力空此荷平均<lb/>
　　太鹵平後移家到永樂縣居書懷十韻寄劉韋<lb/>
　　二前軰二公嘗於此縣寄居<lb/>
驅馬遶河干家山照露寒依然五柳在况值百花殘<lb/>
昔去驚投筆今來分挂冠不憂懸罄乏乍喜覆盂安<lb/>
甑破寧廻顧舟沉豈暇看脫身離虎口移疾就猪肝<lb/>
鬢入新年白顔無舊日丹自悲秋穫少誰懼夏畦難<lb/>
逸志忘鴻鵠清香披蕙蘭還持一盃酒坐想二公懽<lb/>
　　自桂林奉使江陵途中感懷寄獻尚書<lb/>
下客依蓮幕明公念竹林<hi>公與江陵相國韶叙叔姪</hi>縱然膺使命<lb/>
<pb n="KR4c0074_SBCK_004-6a"/>
何以奉徽音投刺雖傷晚酬恩豈在今迎來新瑣闥<lb/>
從到碧瑶岑水勢𥘉知海天文始識參固慙非賈誼<lb/>
唯恐後陳琳前席驚虚辱華樽許細斟尚憐秦痔苦<lb/>
不遣楚醪沉旣載從戎筆仍披選勝襟瀧通伏波柱<lb/>
簾對有虞琴宅與嚴城接門藏别岫深閤凉松冉冉<lb/>
堂靜桂森森社内容周續鄕中保展禽白衣居士訪<lb/>
烏帽逸人尋倿佛將成傳躭書或類淫長懷五羖贖<lb/>
終著九州箴良訊封鴛綺餘光借玳簮張衡愁浩浩<lb/>
沈約瘦愔愔蘆白疑粘鬢楓丹欲照心歸期無雁報<lb/>
旅抱有猿侵短日安能駐低雲只有隂亂鴉衝晒網<lb/>
<pb n="KR4c0074_SBCK_004-6b"/>
寒女簇遥碪東道違寧久西園望不禁江生魂黯黯<lb/>
泉客淚涔涔逸翰應藏法高辭肯浪吟數須傳庾翼<lb/>
莫獨與盧諶假寐憑書簏哀吟扣劒鐔未嘗貪偃息<lb/>
那復議登臨彼美廻清鏡其誰受曲針人皆向燕路<lb/>
無乃費黃金<lb/>
　　送從翁從東川弘農尚書幕<lb/>
大鎮𥘉更帥嘉賔素見邀使車無逺近歸路更烟霄<lb/>
穩放驊騮歩高安翡翠巢御風知有在去國肯無聊<lb/>
早忝諸孫末俱從小隱招心懸紫雲閣夢㫁赤城標<lb/>
素女悲清瑟秦娥弄碧簫山連玄圃近水接絳河遥<lb/>
<pb n="KR4c0074_SBCK_004-7a"/>
豈意聞周鐸翻然慕舜韶皆辭喬木去遠逐㫁蓬飄<lb/>
薄俗誰其激斯民巳甚恌鸞皇期一舉燕雀不相饒<lb/>
敢共頽波遠因之内火燒是非過别夢時節慘驚飊<lb/>
未至誰能賦中乾欲病消屢曾紆錦繡勉欲報瓊瑶<lb/>
我恐霜侵鬢君先綬挂腰甘心與陳阮揮手謝松喬<lb/>
錦里差隣接雲臺閉寂寥一川虚月魄萬崦自芝苗<lb/>
瘴雨瀧間急離䰟峽外銷非關無燭夜其奈落花朝<lb/>
幾處逢鳴珮何筵不翠翹蠻僮騎象舞江市賣蛟綃<lb/>
南詔知非敵西山亦屢驕勿貪佳麗地不爲聖明朝<lb/>
少减東城飲時看北斗杓莫因乖别久遂逐歲寒凋<lb/>
<pb n="KR4c0074_SBCK_004-7b"/>
盛幕開高宴將軍問故寮爲言公玉季早日棄漁樵<lb/>
　今月二日不自量度輙以詩一首四十韻干瀆<lb/>
　　　尊嚴伏蒙仁恩俯賜披覽奬踰其實情溢於<lb/>
　　　辭顧惟踈蕪曷用酬戴輙復五言四十韻詩<lb/>
　　　一章獻上亦詩人詠嘆不足之義也<lb/>
家擅無雙譽朝居第一功四時當首夏八節應條風<lb/>
滌濯臨清濟巉巖倚碧嵩鮑壺氷皎㓗王佩玉丁東<lb/>
<hi>摯虞决録要注云漢末絶無玉佩侍中王粲識舊佩始復作之今玉佩受法於粲也故云</hi>處劇張<lb/>
京兆通經戴侍中將星臨逈夜卿月麗層穹下令銷<lb/>
秦盗高談破宋聾含霜太山竹拂霧嶧陽桐樂道乾<lb/>
<pb n="KR4c0074_SBCK_004-8a"/>
知退當官蹇匪躬服箱靑海馬入兆渭川熊固是符<lb/>
真宰徒勞讓化工鳯池春㶑灔雞樹曉瞳朧願守三<lb/>
章約期嘗九譯通薫琴調大舜寳瑟和神農慷慨資<lb/>
元老周旋值狡童仲尼羞問陣魏絳喜和戎欵欵將<lb/>
除蠹孜孜欲逹聰所求因渭濁安肯與雷同物議將<lb/>
調鼎君恩忽賜弓開呉相上下全蜀占西東銳卒魚<lb/>
懸餌豪胥鳥在籠疲民呼杜母隣國仰羊公置驛推<lb/>
東道安禪合北宗嘉賔增重價上士悞真空扇舉遮<lb/>
王導樽開見孔融烟飛愁舞罷塵定惜歌終岸柳兼<lb/>
池緑園花映燭紅未曾周顗醉轉覺季心恭繫滯喧<lb/>
<pb n="KR4c0074_SBCK_004-8b"/>
人望便蕃屬聖衷天書何日降庭燎幾時烘早歲乖<lb/>
投刺今晨幸發䝉遠塗哀跛鼈薄藝奬雕虫故事曾<lb/>
尊隗前脩有薦雄終須煩刻畫聊擬更磨礲蠻嶺晴<lb/>
留雪巴江晚帶楓營巢憐越燕裂帛待燕鴻自苦誠<lb/>
先蘗長飄不後蓬容華雖少健思緒即悲翁感激淮<lb/>
山館優游碣石宫待公三入相丕祚始無窮<lb/>
　　五言述德杼情詩一首四十韻獻上杜七兄僕<lb/>
　　　射相公<lb/>
帝作黃金闕僊開白玉京有人扶太極維岳降元精<lb/>
耿賈官勲大荀陳地望淸旂常懸祖德甲令著嘉聲<lb/>
<pb n="KR4c0074_SBCK_004-9a"/>
經出宣尼壁書留晏子楹武鄕傳陣法踐土主文盟<lb/>
自昔流王澤由來仗國禎九河分合沓一柱忽崢嶸<lb/>
得主勞三顧驚人肯再鳴碧虚天共轉黃道日同行<lb/>
後飮曹叅酒先和傅說羹即時賢路闢此夜太階平<lb/>
願保無彊福將圖不朽名率身期濟世叩額慮興兵<lb/>
感念崤屍露咨嗟趙卒坑儻今安隱忍何以賛貞明<lb/>
惡草雖當路寒松實挺生人言真可畏公意本無爭<lb/>
故事畱臺閣前驅且斾旌芙蓉王儉府楊柳亞夫營<lb/>
清嘯頻踈俗高談屢析酲過庭多令子乞墅有名甥<lb/>
南詔應聞命西山莫敢驚寄辭收的博端坐掃攙搶<lb/>
<pb n="KR4c0074_SBCK_004-9b"/>
雅宴𥘉無倦長歌底有情檻危春水暖樓逈雪峯晴<lb/>
移席牽緗蔓廻橈撲絳英誰知杜武庫只見謝宣城<lb/>
有客趨高義于今滯下卿登門慙後至置驛恐虚迎<lb/>
自是依劉表安能比老彭雕龍心巳切畫虎意何成<lb/>
豈省曾黔突徒勞不倚衡乗時乖巧宦占象合艱貞<lb/>
廢忘淹中學遲廻谷口耕悼傷潘岳重樹立馬遷輕<lb/>
隴鳥悲丹觜湘蘭怨紫莖歸期過舊歲旅夢繞殘更<lb/>
弱植叨華族哀門倚外兄欲陳勞者曲未唱淚先橫<lb/>
　　夜思<lb/>
銀箭耿寒漏金缸凝夜光綵鸞空自舞别燕不相將<lb/>
<pb n="KR4c0074_SBCK_004-10a"/>
寄恨一尺素含情雙玉璫㑹前猶月在去後始宵長<lb/>
往事經春物前期託報章永令虚粲枕長不掩蘭房<lb/>
覺動迎猜影疑來浪認香鶴應聞露警蜂亦爲花忙<lb/>
古有陽臺夢今多下蔡倡何爲薄氷雪消瘦滯非鄕<lb/>
　　寓懷<lb/>
綵鸞飡顥氣威鳳食卿雲長養三清境追隨五帝君<lb/>
烟波遺汲汲矰繳任云云下界圍黃道前程合紫氛<lb/>
金書唯是見玉管不勝聞草爲廻生種香縁却死薫<lb/>
海明三島見天逈九江分搴樹無勞援神禾豈用耘<lb/>
鬪龍風結陣惱鶴露成文漢殿霜何早秦宮日易曛<lb/>
<pb n="KR4c0074_SBCK_004-10b"/>
星機抛宻緒月杵散靈芬陽鳥西南下相思不及群<lb/>
　木蘭<lb/>
二月二十二木蘭開折𥘉𥘉當新病酒復自久離居<lb/>
愁絕更傾國驚新聞逺書紫絲何日鄣油壁幾時車<lb/>
弄粉知傷重調紅或有餘波痕空映襪烟態不勝𥚑<lb/>
桂嶺含芳逺蓮塘屬意踈瑶姬與神女長短定何如<lb/>
　　細雨成詠獻尚書河東公<lb/>
灑砌聽來響卷簾看巳迷江間風蹔定雲外日應西<lb/>
稍稍落蝶粉斑斑融燕泥颭萍𥘉過沼重柳更縁堤<lb/>
必擬和殘漏寧無晦暝鼙半將花漠漠全共草萋萋<lb/>
<pb n="KR4c0074_SBCK_004-11a"/>
猿别方長嘯鳥驚始獨棲府公能入詠聊且續新題<lb/>
　病中聞河東公樂營置酒口占寄上<lb/>
聞駐行春斾中途賞物華縁憂武昌柳遂憶洛陽花<lb/>
稽鶴元無對荀龍不在誇只將滄海月長壓赤城霞<lb/>
興欲傾燕館歡終到習家風長應側帽<hi>獨孤景公信舉止風流常</hi>
<hi>風吹帽傾觀者滿路</hi>路隘豈容車<hi>相逢狹路間路隘不容車</hi>樓逈波窺錦窓<lb/>
虚日弄沙鏁門金了鳥展障玉鴉义舞妙從兼楚歌<lb/>
能莫雜巴必投潘岳果誰撡禰衡檛<hi>彌處士撃皷能爲漁陽撡檛</hi>
刻燭當時忝傳杯此夕賖可憐漳浦臥愁緒獨如麻<lb/>
　擬意<lb/>
<pb n="KR4c0074_SBCK_004-11b"/>
悵望逢張女遲廻送阿侯空看小垂手忍問大刀頭<lb/>
妙選茱茰帳平居翡翠樓雲屏不取暖月扇未障羞<lb/>
上掌真何有傾城豈自由楚妃交薦枕漢后共藏<graphic n="KR0848" url="https://raw.githubusercontent.com/kanripo/KR-Gaiji/master/images/KR0848.png" mimeType="image/png"/>
夫向羊車覔男從鳯穴求書成祓禊帖唱殺畔牢愁<lb/>
夜杵鳴江練春刀解石橊象牀穿<graphic n="KR0955" url="https://raw.githubusercontent.com/kanripo/KR-Gaiji/master/images/KR0955.png" mimeType="image/png"/>網犀帖釘窓油<lb/>
仁夀遺明鏡陳倉拂綵毬真防舞如意佯盖臥箜篌<lb/>
濯錦桃花水濺裙杜若洲魚兒懸寳劍燕子合金甌<lb/>
銀箭摧揺落華筵慘去留㡬時銷薄怒從此抱離憂<lb/>
帆落啼猿峽樽開畫鷁舟急絃腸對㫁剪蠟涙争流<lb/>
璧馬誰能帶金虫不復收銀河撲醉眼珠串咽歌喉<lb/>
<pb n="KR4c0074_SBCK_004-12a"/>
去夢隨川后來風貯石郵蘭叢銜露重榆羙點星稠<lb/>
解佩無遺跡凌波有舊遊曾來十九首私䜟詠牽牛<lb/>
　　謝往桂林至彤庭竊詠<lb/>
辰象森羅正鈎陳翊衛寛魚龍排百戲劍珮儼千官<lb/>
城禁將開晚宫深欲曙難月輪移　仙路下欄干<lb/>
共賀高禖應將陳夀酒歡金星壓芒角銀漢轉波瀾<lb/>
王母來空闊羲和上屈盤鳯凰傳詔㫖獬豸冠朝端<lb/>
造化中台座威風大將壇甘泉猶望幸早晚冠呼韓<lb/>
　　送從翁東川弘農尚書幕<lb/>
昔帝廻冲眷維皇惻上仁三靈迷赤氣萬彚呌蒼旻<lb/>
<pb n="KR4c0074_SBCK_004-12b"/>
刋木方隆禹陞陑始創殷夏臺曾圯閉汜水敢逡巡<lb/>
拯溺休䂓歩防虞要徙薪蒸藜今得請宇宙昨還淳<lb/>
纉祖功宜急貽孫計甚勤降災雖代有稔惡不無因<lb/>
宫掖方爲蠱邉隅忽遘迍獻書秦逐客間諜漢名臣<lb/>
北伐將誰使南征决此辰中原重板蕩玄象失鈎陳<lb/>
詰旦違清道銜枚别紫宸茲行殊厭勝故老遂分新<lb/>
去異封於鞏來寧避處豳永嘉幾失墜宣政遽酸辛<lb/>
元子當傳啓皇孫合授詢時非三指讓表請再陶鈞<lb/>
舊好盟還在中樞䇿屢遵蒼黃傳國璽違遠屬車塵<lb/>
鶵虎如憑怒漦龍性漫馴封崇自何等流落乃斯民<lb/>
<pb n="KR4c0074_SBCK_004-13a"/>
逗撓官軍亂優容敗將頻早朝披草莾夜繾逹絲綸<lb/>
忘戰追無及長驅氣益振婦言終未易廟略况非神<lb/>
日馭難淹蜀星旄要定秦人心誠未去天道亦無親<lb/>
錦水湔雲浪黃山掃地春斯文虚夢鳥吾道欲悲麟<lb/>
㫁續殊鄕淚存亡滿席珍䰟銷季羔竇衣化子張紳<lb/>
建議庸何所通班昔濫臻浮生見開㤗獨得詠汀蘋<lb/>
　　哭䖍州楊侍郎<hi>虞卿</hi>
漢網踈仍漏齊民困未蘇如何大丞相翻作弛刑徒<lb/>
中憲方外易<hi>史記云商鞅多左建外易</hi>尹京終就拘本矜能弭謗<lb/>
先議取非辜巧有凝脂宻功無一柱扶深知獄吏貴<lb/>
<pb n="KR4c0074_SBCK_004-13b"/>
幾迫季冬誅呌帝青天闊辭家白日晡流亡誠不弔<lb/>
神理若爲誣在昔恩知忝諸生禮秩殊入韓非劍客<lb/>
過趙受鉗奴楚水招䰟逺邙山卜宅孤甘心親垤蟻<lb/>
旋踵戮城狐<hi>是冬舒李伏易</hi>隂隲今如此天災未可無莫慿<lb/>
牲玉請便望救焦枯<lb/>
　　寄太原盧司空三十韻<lb/>
隋艦臨淮甸唐旗出井陘㫁鼇搘四柱卓馬濟三靈<lb/>
祖業隆盤古孫謀復大庭從來師傑俊可以煥丹青<lb/>
舊族開東岳雄圖奮北溟邪同獬豸觸樂伴鳯凰聽<lb/>
酣戰仍揮日降妖亦闘霆將軍功不伐叔舅德惟馨<lb/>
<pb n="KR4c0074_SBCK_004-14a"/>
<pb n="KR4c0074_SBCK_004-15a"/>
瞑身應瘠於魯淚欲溢爲滎禹貢思金鼎堯圖憶土<lb/>
鉶公乎來入相王欲駕云亭<lb/>
　　垂柳<lb/>
垂柳碧髯茸樓昏雨帶容思量成夜夢未久發春慵<lb/>
梳洗慿張敞乗騎笑稚恭碧虗隨輔笠紅燭近高春<lb/>
怨日明秋水愁眉淡遠峯小欄花盡蝶靜院醉醒蛩<lb/>
舊作琴臺鳯今爲藥杏龍寳奩抛擲久一任景陽鐘<lb/>
　　和孫朴韋蟾孔雀詠<lb/>
此去三梁遠今來萬里携西施因網得秦客被花迷<lb/>
可在靑鸚鵡非關碧野雞約眉憐翠羽刮膜想金箆<lb/>
<pb n="KR4c0074_SBCK_004-15b"/>
瘴氣籠飛遠蠻花向坐低輕於趙皇后貴極楚懸黎<lb/>
都護矜羅幕佳人炫繡袿屏風臨燭釦捍撥倚香臍<lb/>
舊思牽雲葉新愁待雪泥愛堪通夢寐畫得不端倪<lb/>
地錦排蒼雁簾釘鏤白犀曙霞星斗外凉月露盤西<lb/>
妬好休誇舞經寒且少啼紅樓三十級穩穩上丹梯<lb/>
　商於<lb/>
商於朝雨霽歸路有秋光背塢猿收果投巖麝退香<lb/>
建瓴真得勢橫㦸豈能當割地張儀詐謀身綺季長<lb/>
淸渠州外月黃葉廟前霜今日看雲意依依入帝鄕<lb/>
　　酬令狐郎中見寄<lb/>
<pb n="KR4c0074_SBCK_004-16a"/>
望郞臨古郡佳句灑丹青應自丘遲宅仍過柳惲汀<lb/>
封來江渺渺信去雨㝠冥句曲聞仙訣臨川得佛經<lb/>
朝吟搘客枕夜讀漱僧瓶不見銜蘆雁空流腐草螢<lb/>
土宜悲坎井天怒識雷霆象卉分疆近蛟涎浸岸腥<lb/>
補羸貪紫桂負氣託靑萍萬里懸離抱危於訟閣鈴<lb/>
　　碧瓦<lb/>
碧瓦銜珠樹紅輪結綺寮無雙漢殿鬢第一楚宫腰<lb/>
霧唾香難盡珠啼冷易銷歌從雍門學酒是蜀城燒<lb/>
柳暗將翻巷荷欹正抱橋鈿轅開道入金管隔隣調<lb/>
夢到飛魂急書成即席遥河流衝柱<hi>一作樹</hi>轉海沬近<lb/>
<pb n="KR4c0074_SBCK_004-16b"/>
槎飄吳市蠀蛦甲巴賨翡翠翹他時未知意重疊贈<lb/>
嬌嬈<lb/>
　　西溪<lb/>
悵望西溪水潺湲奈爾何不驚春物少只覺夕陽多<lb/>
色染妖韶柳光含窕窈蘿人間從到海天上莫爲河<lb/>
鳳女彈瑶瑟龍孫撼玉珂京華他夜夢好好寄雲波<lb/>
　　玄㣲先生<lb/>
仙翁無定數時入一壺藏夜夜桂露濕村村桃水香<lb/>
醉中抛浩却宿處起神光藥裹丹山鳯棊函白石郞<lb/>
弄河移砥柱吞日倚扶桑龍竹裁輕策鮫絲熨下裳<lb/>
<pb n="KR4c0074_SBCK_004-17a"/>
樹栽嗤漢帝橋板笑秦皇徑欲隨關令龍沙萬里強<lb/>
　　武侯廟古栢<lb/>
蜀相階前栢龍蛇捧閟宫隂成外江畔老向惠陵東<lb/>
大樹思馮異甘棠憶召公葉凋湘鷰雨枝拆海鵬風<lb/>
玉壘經綸逺金刀歴數終誰將出師表一爲問昭融<lb/>
　　謝先輩防記念拙詩甚多異日偶有此寄<lb/>
曉用雲添句寒將雪命篇良辰多自感作者豈皆然<lb/>
熟寢𥘉同鶴含嘶欲並蟬題時長不展得處定應偏<lb/>
南浦無窮樹西樓不住煙改成人寂寂寄與路綿綿<lb/>
星勢寒垂地河聲曉上天夫君自有恨聊借此中傳<lb/>
<pb n="KR4c0074_SBCK_004-17b"/>
　　别薛巖賔<lb/>
曙爽行將拂晨清坐欲凌别離真不那風物正相仍<lb/>
漫水任誰照衰花淺自矜還將兩袖淚同向一䆫燈<lb/>
桂樹乖真隱芸香是小懲清䂓無以况且用玉壺氷<lb/>
　　膓<lb/>
有懷非惜恨不柰寸膓何即席廻彌久前時㫁固多<lb/>
熱應翻急燒冷欲徹空波隔樹澌澌雨通池點點荷<lb/>
倦程山向背望國闕嵳峩故念飛書及新懽借夢過<lb/>
染筠休伴淚繞雪莫追歌擬問陽臺事年深楚語訛<lb/>
　　杏花<lb/>
<pb n="KR4c0074_SBCK_004-18a"/>
上國昔相值亭亭如欲言異鄕今暫賞脉脉豈無恩<lb/>
援少風多力墻高月有痕爲含無限意遂對不勝繁<lb/>
仙子玉京路主人金谷園㡬時辭碧落誰伴過黃昏<lb/>
鏡拂鉛華膩罏藏桂燼温終應催竹葉先擬詠桃根<lb/>
莫學啼成血從教夢寄䰟呉王採香逕失路入烟村<lb/>
　燈<lb/>
皎潔終無倦煎熬亦自求花時隨酒逺雨夜背窓休<lb/>
冷暗黃茅驛暄明紫桂樓錦囊名畫掩玉局敗碁收<lb/>
何處無佳夢誰人不隱憂影隨簾柙轉光信簟文流<lb/>
客自勝潘岳儂今定莫愁固應畱半熖廻照下幃羞<lb/>
<pb n="KR4c0074_SBCK_004-18b"/>
　　獨居有懷<lb/>
麝重愁風逼羅踈畏月侵怨䰟迷恐㫁嬌喘細疑沉<lb/>
數急芙蓉帶頻抽翡翠簪柔情終不逺遥妬已先深<lb/>
浦冷鴛鴦去園空蛺蝶尋蠟花長遞淚箏柱鎮移心<lb/>
覔使嵩雲暮廻頭㶚岸隂只聞凉葉院露井近寒砧<lb/>
　　酬别令狐𥙷闕<lb/>
惜别夏仍半廻途秋已期那脩直諫草更賦贈行詩<lb/>
錦叚知無報青萍肯見疑人生有通塞公等繋安危<lb/>
警露鶴辭侣吸風蟬抱枝彈冠如不問又到掃門時<lb/>
　　有感二首<hi>乙卯年有感丙辰年詩成</hi>
<pb n="KR4c0074_SBCK_004-19a"/>
九服歸元化三靈叶睿圖如何本𥘉軰自取屈氂誅<lb/>
有甚當車泣因勞下殿趨何成奏雲物直是㓕萑莆<lb/>
證逮符書宻辭連性命俱竟縁尊漢相不早辨胡雛<lb/>
鬼籙分朝部軍烽照上都敢云堪慟哭未免怨洪罏<lb/>
　　其二<lb/>
丹陛猶敷奏彤庭歘戰爭臨危對盧植<hi>是晚獨召故相彭陽公入</hi>
始悔用龎萌御伩收前殿見徒劇背城蒼黃五色捧<lb/>
掩遏一陽生古有清君側今非乏老成素心雖未易<lb/>
此舉太無名誰瞑銜冤目寧吞欲絕聲逃聞開夀讌<lb/>
不廢用咸英<lb/>
<pb n="KR4c0074_SBCK_004-19b"/>
　　崇讓宅東亭醉後沔然有作<lb/>
曲岸風雷罷東亭霽日凉新秋仍酒困幽興暫江鄕<lb/>
揺落真何遽交親或未亡一帆彭蠡月數雁塞門霜<lb/>
俗態雖多累仙標發近狂聲名佳句在身世玉琴張<lb/>
萬古山空碧無人鬢免黃驊驑憂老大鶗鴂妬芬芳<lb/>
宻竹沉虚籟孤蓮汨晚香如何此幽勝淹臥劇清漳<lb/>
　即日<lb/>
地寛樓已逈人更逈於樓細意經春物傷酲屬暮愁<lb/>
望賖殊易㫁恨久欲難收大埶真無利多情豈自由<lb/>
空園兼樹廢敗港擁花流書去青楓驛鴻歸杜若洲<lb/>
<pb n="KR4c0074_SBCK_004-20a"/>
單棲應分定辭疾索誰憂更替林鴉恨驚頻去不休<lb/>
　鏡檻<lb/>
鏡檻芙蓉入香臺翡翠過撥弦驚火鳯交扇拂天鵞<lb/>
隱忍陽城笑喧傳郢市歌仙眉瓊作葉佛髻鈿爲螺<lb/>
五里無因霧三秋只見河月中供藥剰海上得綃多<lb/>
玉集胡沙割犀畱聖水磨斜門穿戲蝶小閣鎻飛蛾<lb/>
騎䄡侵韀卷車帷約幰鈋傳書兩行鴈取酒一封駝<lb/>
橋逈凉風壓溝横夕照和待烏燕太子駐馬魏東阿<lb/>
想像鋪芳縟依稀解醉羅散時簾隔露臥後幕生波<lb/>
梯穩從攀桂弓調任射莎豈能抛㫁夢聽鼓事朝珂<lb/>
<pb n="KR4c0074_SBCK_004-20b"/>
　聖女祠<lb/>
杳藹逢仙跡蒼茫滯客途何年歸碧落此路向皇都<lb/>
消息期青雀逢迎異紫姑膓廻楚國夢心㫁漢宮巫<lb/>
從騎裁寒竹行車䕃白榆星娥一去後月姊更來無<lb/>
寡鵠迷蒼壑覉凰怨翠梧唯應碧桃下方朔是狂夫<lb/>
　　魏侯第東北樓堂郢叔言别聊用書所見成篇<lb/>
暗樓連夜閣不擬爲黄昏未必㫁别淚何曾妨夢魂<lb/>
疑穿花逶迤漸近火温黁海底翻無水仙家却有村<lb/>
鎻香金屈戍帶酒玉崑崙羽白風交扇氷清月印盆<lb/>
舊歡塵自積新歳電猶奔霞綺空留叚雲峯不帶根<lb/>
<pb n="KR4c0074_SBCK_004-21a"/>
念君千里舸江草漏燈痕<lb/>
　　靈仙閣晚眺寄鄆州韋評事<lb/>
愚公方任谷仁者本依山共誓林泉志胡爲樽爼間<lb/>
華蓮開菡蓞荆玉刻孱顔爽氣臨周道嵐光出漢關<lb/>
滿壺從蟻泛高閣巳苔斑想就安車召寕期負笑還<lb/>
潘遊全壁散郭去半舟閑定笑幽人迹鴻軒不可攀<lb/>
　賦得月照氷池詩<lb/>
皓月方離海堅氷正滿池金波雙激射璧彩兩參差<lb/>
影占徘徊處光含的皪時高低連素色上下接清䂓<lb/>
顧兎飛難定潜魚躍未期鵲驚俱欲遶狐聽始無疑<lb/>
<pb n="KR4c0074_SBCK_004-21b"/>
似鏡將盈手如霜恐透肌獨憐游翫意逹曉不知疲<lb/>
　　永樂縣所居一草一木無非自栽今春悉巳芳<lb/>
　　　茂因書即事一章<lb/>
手種悲陳事心期翫物華柳飛彭澤雪桃散武陵霞<lb/>
枳嫰棲鸞葉桐香待鳯花綬藤縈弱蔓袍草展新芽<lb/>
學植功雖倍成蹊跡尚賖芳年誰共翫終老邵平瓜<lb/>
　　南潭上亭讌集以疾後至因而抒情<lb/>
馬卿聊應召謝傅巳登山歌發百花外樂調深竹間<lb/>
鷁舟縈逺岸魚鑰啓重關鸎蝶如相引烟蘿不暇攀<lb/>
佳人啓玉齒上客頷朱顔肯念沉痾士俱期倒載還<lb/>
<pb n="KR4c0074_SBCK_004-22a"/>
　揺落<lb/>
揺落傷年日覉留念逺心水亭吟㫁續月幌夢飛沉<lb/>
古木含風久踈螢怯露深人閑始遥夜地逈更清碪<lb/>
結愛曾傷晚端憂復至今未諳滄海路何處玉山岑<lb/>
灘激黃牛暮雲屯白帝隂遥知霑洒意不减欲分襟<lb/>
　　戲贈張書記<lb/>
别館君孤枕空庭我閉關池光不受月野氣欲沉山<lb/>
星漢秋方㑹關河夢㡬還危絃傷逺道明鏡惜紅顔<lb/>
古木含風久平蕪盡日閑心知兩愁絶不㫁若循環<lb/>
　　念逺<lb/>
<pb n="KR4c0074_SBCK_004-22b"/>
日月淹秦甸江湖動越吟蒼梧應露下白閣自雲深<lb/>
皎皎非鸞扇翹翹失鳳簮牀空鄂君被杵冷女<graphic n="KR0912" url="https://raw.githubusercontent.com/kanripo/KR-Gaiji/master/images/KR0912.png" mimeType="image/png"/>砧<lb/>
北思驚沙鴈南情屬海禽關山巳搖落天地共登臨<lb/>
　賦得桃李無言<lb/>
夭桃花正發穠李蘂方繁應候非爭艶成谿不在言<lb/>
靜中霞暗吐香處雪潜翻得意搖風態含情泣露痕<lb/>
芬芳光上苑寂默委中園赤白徒自許幽芳誰與論<lb/>
　喜雪<lb/>
朔雪自龍沙呈祥勢可嘉有田皆種玉無樹不開花<lb/>
班扇慵裁素曹衣詎比麻鵞歸逸少宅鶴滿令威家<lb/>
<pb n="KR4c0074_SBCK_004-23a"/>
寂寞門扉掩依稀履跡斜人疑游麪市馬似困鹽車<lb/>
洛水妃虚妬姑山客漫誇聯辭追許謝和曲本慙巴<lb/>
粉署闈全隔霜臺路漸賒此時傾賀酒相望在京華<lb/>
　河陽詩<lb/>
黃龍搖溶天上來玉樓影近中天臺龍頭瀉酒客壽<lb/>
杯主人淺笑紅玫瑰梓澤東來七十里長溝複塹埋<lb/>
雲子可惜秋眸一臠光漢陵走馬黃塵起南浦老魚<lb/>
腥古涎眞珠密字芙蓉篇湘中寄到夢不到衰容自<lb/>
去抛涼天憶得蛟絲裁小卓蛺蝶飛迴木綿薄綠繡<lb/>
笙囊不見人一口紅霞夜深嚼幽蘭泣露新香死畵<lb/>
<pb n="KR4c0074_SBCK_004-23b"/>
圖淺縹松溪水楚絲微覺竹枝高半曲新辭冩緜𥿄<lb/>
巴西夜市紅守宫後房點臂班斑紅堤南渴雁自飛<lb/>
久蘆花一夜吹西風曉簾串㫁蜻蜓翼羅屏但有空<lb/>
靑色玉灣不釣三千年蓮房暗𬒳蛟龍惜濕銀注鏡<lb/>
井口平鸞釵映月寒錚錚不知桂樹在何處仙人不<lb/>
下雙金莖百尺相風揷重屋側近嫣紅伴柔緑百勞<lb/>
不識對月郞湘竹干條爲一束<lb/>
<pb n="KR4c0074_SBCK_004-24a"/>
</p>
<p>
唐李義山詩集卷之四<lb/>
<pb n="KR4c0074_SBCK_004-24b"/>
</p>
<p>
</p>
  </div>
<div> <lb/>
    <p>
<pb n="KR4c0074_SBCK_005-1a"/>
唐李義山詩集卷之五<lb/>
　　　　　　　　太學博士李　商隱　義山<lb/>
　七言律詩<lb/>
　　錦瑟<lb/>
錦瑟無端五十絃一絃一柱思華年莊生暁夢迷蝴<lb/>
蝶望帝春心託杜䳌滄海月明珠有淚藍田日暖玉<lb/>
生煙此情可待成追憶只是當時已惘然<lb/>
　　重過聖女祠<lb/>
白石巖扉碧蘚滋上清淪謪得歸遲一春猛雨常飄<lb/>
瓦盡日靈風不滿旗蕚緑華來無定所杜蘭香去未<lb/>
<pb n="KR4c0074_SBCK_005-1b"/>
移時玉郎會此通仙籍憶向天階問紫芝<lb/>
　　題僧壁<lb/>
捨生求道有前蹤乞腦剜身結願重大去便應欺粟<lb/>
顆小來兼可隱針鋒<graphic n="KR1109" url="https://raw.githubusercontent.com/kanripo/KR-Gaiji/master/images/KR1109.png" mimeType="image/png"/>胎未滿思新桂琥珀初成憶<lb/>
舊松若信貝多真實語三生同聽一樓鐘<lb/>
　潭州<lb/>
潭州官舍暮樓空今古無端入望中湘淚淺深滋竹<lb/>
色楚歌重疊怨蘭叢陶公戰艦空灘雨賈傅承塵破<lb/>
廟風目㫁故園人不至松醪一醉與誰同<lb/>
　　贈劉司戸　蕡<lb/>
<pb n="KR4c0074_SBCK_005-2a"/>
江風揚浪動雲根重碇危檣白日昏巳㫁燕鴻初起<lb/>
勢更驚騷客後歸䰟漢廷急詔誰先入楚路高歌自<lb/>
欲翻萬里相逢歡復泣鳳巢西隔九重門<lb/>
　南朝<lb/>
玄武湖中玉漏催雞鳴埭口繡𥜗廻誰言瓊樹朝朝<lb/>
見不及金蓮歩歩來敵國軍營漂木柹前朝神廟鏁<lb/>
烟煤滿宫學士皆顔色江令當年只費才<lb/>
　　送崔珏往西川<lb/>
年少因何有旅愁欲爲東下更西遊一條雪浪吼巫<lb/>
峽千里火雲燒益州卜肆至今多寂寞酒壚從古擅<lb/>
<pb n="KR4c0074_SBCK_005-2b"/>
風流浣花牋𥿄桃花色好好題詩詠玉鈎<lb/>
　　飲席戲贈同舍<lb/>
洞中屐響省分攜不是花迷客自迷珠樹重行憐翡<lb/>
翠玉樓雙舞羡鵾雞蘭廻舊蘂屏縁緑椒綴新香和<lb/>
壁泥唱盡關山無限疊半盃松葉凍頗黎<lb/>
　　令狐八拾遺<hi>綯</hi>見招送裴十四歸華州<lb/>
二十中郎未足稀驪駒先自有光輝蘭亭宴罷方回<lb/>
去雪夜詩成道藴歸漢苑風烟催客夢雲臺洞穴接<lb/>
郊扉嗟予久抱臨卭渇便欲因君問釣磯<lb/>
　　寄令狐學士<lb/>
<pb n="KR4c0074_SBCK_005-3a"/>
秘殿崔嵬拂彩霓曹司今在殿東西賡歌太液翻黃<lb/>
鵠從獵陳倉獲碧雞曉飮豈知金掌逈夜吟應訝玉<lb/>
䋲低鈞天雖許人間聽閶闔門多夢自迷<lb/>
　哭劉蕡<lb/>
上帝深宫閉九閽巫咸不下問銜冤廣陵别後春濤<lb/>
隔湓浦書來秋雨翻只有安仁能作誄何曾宋玉解<lb/>
招䰟平生風義兼師友不敢同君哭寢門<lb/>
　　荆門西下<lb/>
一夕南風一葉危荆雲廻望夏雲時人生豈得輕離<lb/>
别天意何嘗忌嶮巇骨肉書題安紀復蕙蘭蹊徑失<lb/>
<pb n="KR4c0074_SBCK_005-3b"/>
佳期洞庭湖闊蛟龍惡却羡楊朱泣路岐<lb/>
　　少年<lb/>
外戚平羗第一功生年二十有重封直登宣室螭頭<lb/>
上橫過甘泉豹尾中别館覺來雲雨夢後門歸去蕙<lb/>
蘭叢㶚陵夜獵隨田竇不識寒郊自轉蓬<lb/>
　藥轉<lb/>
欝金堂北畫樓東換骨神方上藥通露氣暗連靑桂<lb/>
苑風聲偏獵紫蘭叢長籌未必輸孫皓香棗何勞問<lb/>
石崇憶事懷人兼得句翠衾歸卧繡簾中<lb/>
　　杜工部蜀中離席<lb/>
<pb n="KR4c0074_SBCK_005-4a"/>
人生何處不離群世路干戈惜暫分雪嶺未歸天外<lb/>
使松州猶駐殿前軍座中醉客延醒客江上晴雲雜<lb/>
雨雲美酒成都堪送老當壚仍是卓文君<lb/>
　隋宫<lb/>
紫泉宫殿鏁烟霞欲取蕪城作帝家玉璽不縁歸日<lb/>
角錦帆應是到天涯于今腐草無螢火終古垂楊有<lb/>
暮鴉地下若逢陳後主豈宜重問後庭花<lb/>
　　二月二日<lb/>
二月二日江上行東風日暖聞吹笙花鬚柳眼各無<lb/>
頼紫蝶黃蜂俱有情萬里憶歸元亮井三年從事亞<lb/>
<pb n="KR4c0074_SBCK_005-4b"/>
夫營新灘莫悟遊人意更作風簷雨夜聲<lb/>
　　籌筆驛<lb/>
魚鳥猶疑畏簡書風雲長爲䕶儲胥徒令上將揮神<lb/>
筆終見降王走傳車管樂有才真不忝關張無命欲<lb/>
何如他年錦里經祠廟梁父吟成恨有餘<lb/>
　　即日<lb/>
一歲林花即日休江間亭下悵淹留重吟細把真無<lb/>
奈巳落猶開未放愁山色正來銜小苑春隂只欲傍<lb/>
高樓金鞍忽散銀壺滳更醉誰家白玉鉤<lb/>
　　九成宫<lb/>
<pb n="KR4c0074_SBCK_005-5a"/>
十二層城閬苑西平時避暑拂虹霓雲隨夏后雙龍<lb/>
尾風逐周王八馬蹄呉岳曉光連翠巘甘泉晚景上<lb/>
丹梯荔枝盧橘沾恩幸鸞鵲天書濕紫泥<lb/>
　　詠史<lb/>
歴覽前賢國與家成由勤儉破由奢何須琥珀方爲<lb/>
枕豈得真珠始是車運去不逢靑海馬力窮難㧞蜀<lb/>
山蛇㡬人曾預南薫曲終古蒼梧哭翠華<lb/>
　　無題二首<lb/>
昨夜星辰昨夜風畫樓西畔桂堂東身無彩鳯雙飛<lb/>
翼心有靈犀一點通隔座送鉤春酒暖分曹射覆蠟<lb/>
<pb n="KR4c0074_SBCK_005-5b"/>
燈紅嗟餘聽鼓應官去走馬蘭臺類轉蓬<lb/>
　其二<lb/>
聞道閶門蕚緑華昔年相望抵天涯豈知一夜秦樓<lb/>
客偷看呉王苑内花<lb/>
　　漢宫詞<lb/>
靑雀西飛竟未廻君王長在集靈臺侍臣最有相如<lb/>
渴不賜金莖露一杯<lb/>
　　無題四首<lb/>
來是空言去絕蹤月斜樓上五更鐘夢爲遠别啼難<lb/>
喚書𬒳催成墨未濃蠟照半籠金翡翠麝薫微度繡<lb/>
<pb n="KR4c0074_SBCK_005-6a"/>
芙蓉劉郞巳恨蓬山逺更隔蓬山一萬重<lb/>
　　其二<lb/>
颯颯東南細雨來芙蓉塘外有輕雷金蟾齧鏁燒香<lb/>
入玉虎牽絲汲井廻賈氏窺簾韓掾少宓妃留枕魏<lb/>
王才春心莫共花爭發一寸相思一才灰<lb/>
　　其三<lb/>
含情春腕<hi>一作院</hi>晩暫見夜䦨干樓響將登怯簾烘欲<lb/>
過難多羞釵上鷰真愧鏡中鸞歸去橫塘曉華星送<lb/>
寳鞍<lb/>
　　其四<lb/>
<pb n="KR4c0074_SBCK_005-6b"/>
何處哀箏隨急管櫻花永巷垂楊岸東家老女嫁不<lb/>
售白日當天三月半溧陽公主年十四清明暖後同<lb/>
墻看歸來展轉到五更梁間鷰子聞長歎<lb/>
　　赴職梓潼畱别畏之員外同年<lb/>
佳兆聯翩遇鳯凰雕文羽帳紫金床桂花香處同高<lb/>
第柿葉翻時獨悼亡烏鵲失棲長不定鴛鴦何事自<lb/>
相將京華庸蜀三千里送到咸陽見夕陽<lb/>
　　王十二兄與畏之員外相訪見招小飮時予以<lb/>
　　　悼亡日近不去因寄<lb/>
謝傅門庭舊末行今朝歌管屬檀郎更無一處簾垂<lb/>
<pb n="KR4c0074_SBCK_005-7a"/>
地欲拂塵時簟竟床嵇氏㓜男猶可憫左家嬌女豈<lb/>
能忘愁霖腹疾俱難遣萬里西風夜正長<lb/>
　曲池<lb/>
日下繁香不自持月中流艶與誰期迎憂急鼓踈鐘<lb/>
㫁分隔休燈滅燭時張蓋欲判江灔灔廻頭更望柳<lb/>
絲絲從來此地黃昏散未信河梁是别離<lb/>
　　留贈畏之<hi>時將赴職梓潼遇韓朝廻三首</hi>
清時無事奏明光不遣當關報早霜中禁詞臣㝷引<lb/>
領左川歸客自廻膓郞君下筆驚鸚鵡侍女吹笙弄<lb/>
鳯凰空寄大羅天上事衆仙同日詠霓裳<lb/>
<pb n="KR4c0074_SBCK_005-7b"/>
　　其二<lb/>
待得郞來月巳低寒暄不道醉如泥五更又欲向何<lb/>
處騎馬出門烏夜啼<lb/>
　　其三<lb/>
戸外重隂黯不開含羞迎夜復臨臺瀟湘浪上有烟<lb/>
景安得好風吹汝來<lb/>
　無題<lb/>
相見時難别亦難東風無力百花殘春𧖟到死絲方<lb/>
盡蠟炬成灰淚始乾曉鏡但愁雲鬢改夜吟應覺月<lb/>
光寒蓬山此去無多路青鳥殷勤爲探看<lb/>
<pb n="KR4c0074_SBCK_005-8a"/>
　碧城三首<lb/>
碧城十二曲闌干犀辟塵埃玉辟寒閬苑有書多附<lb/>
鶴女墻無樹不棲鸞星沉海底當窓見雨過河源隔<lb/>
座看若是曉珠明又定一生長對水精盤<lb/>
　　其二<lb/>
對影聞聲巳可憐玉池荷葉正田田不逢蕭史休廻<lb/>
首莫見洪崖又拍肩紫鳯放嬌銜楚珮赤鱗狂舞撥<lb/>
湘絃鄂君悵望舟中夜繡被焚香獨自眠<lb/>
　　其三<lb/>
七夕來時先有期洞房簾箔至今垂玉輪顧兔𥘉生<lb/>
<pb n="KR4c0074_SBCK_005-8b"/>
魄鐡網珊瑚未有枝檢與神方教駐景收將鳯𥿄寫<lb/>
相思武皇内傳分明在莫道人間總不知<lb/>
　對雪二首<hi>時欲之東</hi>
寒氣先侵玉女扉清光旋透省郞闈梅花大庾嶺頭<lb/>
發柳絮章臺街裏飛欲舞定隨曹植馬有情應濕謝<lb/>
㽵衣龍山萬里無多逺留待行人二月歸<lb/>
　其二<lb/>
旋撲珠簾過粉墻輕於柳絮重於霜已隨江令誇瓊<lb/>
樹又入盧家妬玉堂侵夜可能爭桂魄忍寒應欲試<lb/>
梅粧關河凍合東西路膓班騅送陸郎<lb/>
<pb n="KR4c0074_SBCK_005-9a"/>
　　蜂<lb/>
少苑華池爛熳通後門前檻思無窮宓妃腰細纔勝<lb/>
露趙后身輕欲倚風紅壁寂寥崖蜜盡碧簾迢遞霧<lb/>
巢空青陵粉蝶休離恨長定相逢二月中<lb/>
　　辛未七夕<lb/>
恐是仙家好别離故教迢遞作佳期由來碧落銀河<lb/>
畔可要金風玉露時清漏漸移相望久微雲未接過<lb/>
來遲豈能無意酬烏鵲唯與蜘蛛乞巧絲<lb/>
　　玉山<lb/>
玉山高與閬風齊玉水清流不貯泥何處更求廻日<lb/>
<pb n="KR4c0074_SBCK_005-9b"/>
馭此中兼有上天梯珠容百斛龍休睡桐拂千㝷鳯<lb/>
要栖聞道神仙有才子赤簫吹罷好相㩗<lb/>
　牡丹<lb/>
錦幃初卷衛夫人<hi>典畧云夫子見南子在錦幃之中</hi>繡被猶堆越鄂<lb/>
君垂手亂翻雕玉珮招腰爭舞鬱金裙石家蠟燭何<lb/>
曾剪荀令香爐可待薫我是夢中傳彩筆欲書花葉<lb/>
寄朝雲<lb/>
　　一片<lb/>
一片非烟隔九枝蓬巒仙仗儼雲旗天泉水暖龍吟<lb/>
細露畹春多鳯舞遲榆筴散來星斗轉桂花㝷去月<lb/>
<pb n="KR4c0074_SBCK_005-10a"/>
輪移人間桑海朝朝變莫遣佳期更後期<lb/>
　　酬崔八早梅有贈兼示之作<lb/>
知訪寒梅過野塘又留金勒爲廻膓謝郎衣袖𥘉翻<lb/>
雪荀令薫爐更換香何處拂胷資蝶粉幾時塗額藉<lb/>
蜂黃維摩一室雖多病亦要天花作道塲<lb/>
　馬嵬二首<lb/>
海外徒聞更九州<hi>鄒衍云九州之外復有九州</hi>他生未卜此生休<lb/>
空聞虎旅鳴宵柝無復雞人報曉籌此日六軍同駐<lb/>
馬當時七夕笑牽牛如何四紀爲天子不及盧家有<lb/>
莫愁<lb/>
<pb n="KR4c0074_SBCK_005-10b"/>
　其二<lb/>
冀馬燕犀動地來自埋紅粉自成灰君王若道能傾<lb/>
國玉輦何由過馬嵬<lb/>
　　可歎<lb/>
幸會東城宴未廻年華憂共水相催梁家宅裏秦宮<lb/>
入趙后樓中赤鳯來氷簟且眠金鏤枕瓊筵不醉玉<lb/>
交盃宓妃愁坐芝田館用盡陳王八斗才<lb/>
　　富平少侯<lb/>
七國三邊未到憂十三身襲冨平侯不收金彈抛林<lb/>
外却惜銀床在井頭綵樹轉燈珠錯落繡檀廻枕玉<lb/>
<pb n="KR4c0074_SBCK_005-11a"/>
雕鎪當關不報侵晨客新得佳人字莫愁<lb/>
　　聖女祠<lb/>
松篁臺殿蕙香幃龍護瑶窓鳯掩扉無質易迷三里<lb/>
霧不寒長著五銖衣人間定有崔羅什天上應無劉<lb/>
武威寄問釵頭雙白燕每朝珠館幾時歸<lb/>
　　臨發崇讓宅紫薇<lb/>
一樹濃姿獨看來秋庭暮雨類輕埃不先摇落應爲<lb/>
有已欲别離休更開桃綬含情依露井柳綿相憶隔<lb/>
章臺天涯地角同榮謝豈要移根上苑栽<lb/>
　　及第東歸次㶚上却寄同年<lb/>
<pb n="KR4c0074_SBCK_005-11b"/>
芳桂當年各一枝行期未分壓春期江魚朔雁長相<lb/>
憶秦樹嵩雲自不知下苑經過勞想像東門送餞又<lb/>
差池㶚陵柳色無離恨莫枉長條贈所思<lb/>
　　野菊<lb/>
苦竹園南椒塢邊微香冉冉淚㳙㳙已悲節物同寒<lb/>
鴈忍委芳心與暮蟬細路獨來當此夕清罇相伴省<lb/>
他年紫雲新苑移花處不取霜栽近御筵<lb/>
　　過伊僕射舊宅<lb/>
宋邸方酬力戰功華筵俄歎逝波窮廻廊簷㫁燕飛<lb/>
出小閣塵凝人語空幽淚欲乾殘菊露餘香猶入敗<lb/>
<pb n="KR4c0074_SBCK_005-12a"/>
荷風何能更渉瀧江去獨立寒流弔楚宫<lb/>
　　銀河吹笙<lb/>
悵望銀河吹玉笙樓寒院冷接平明重衾幽夢他年<lb/>
㫁别樹覉雌昨夜驚月榭故香因雨發風簾殘燭隔<lb/>
霜清不湏浪作緱山意湘瑟秦簫自有情<lb/>
　　與同年李定言曲水閑話戲作<lb/>
海鷰參差溝水流同君身世屬離憂相携花下非秦<lb/>
贅對泣春天類楚囚碧草暗侵穿苑路珠簾不捲枕<lb/>
江樓莫驚五勝埋香骨地下傷春亦白頭<lb/>
　聞歌<lb/>
<pb n="KR4c0074_SBCK_005-12b"/>
歛笑凝眸意欲歌高雲不動碧嵳峩銅臺罷望歸何<lb/>
處玉輦忘還事幾多靑塜路邉南鴈盡細腰宫裏北<lb/>
人過此聲腸㫁非今日香灺燈光奈爾何<lb/>
　　贈華陽宋真人兼寄清都劉先生<lb/>
淪謫千年别帝宸至今猶謝蘂珠人但驚茅許同仙<lb/>
籍不道劉盧是世親玉檢賜書迷鳯篆金華歸駕冷<lb/>
龍鱗不因杖屨逢周史徐甲何曾有此身<lb/>
　　楚宫二首<lb/>
月姊曾逢下彩蟾傾城消息隔重簾已聞珮響知腰<lb/>
細更辨絃聲覺指纎暮雨自歸山峭峭秋河不動夜<lb/>
<pb n="KR4c0074_SBCK_005-13a"/>
厭厭王昌且在墻東住未必金堂得免嫌<lb/>
　其二<lb/>
十二峯前落照微高唐宮暗坐迷歸朝雲暮雨長相<lb/>
接猶自君王恨見稀<lb/>
　　和友人戲贈二首<lb/>
東望花樓會不同西來雙鷰信休通仙人掌冷三霄<lb/>
露玉女窓虗五夜風翠袖自隨廻雪轉燭房㝷類外<lb/>
庭空殷勤莫使清香透牢合金魚鏁桂叢<lb/>
　　其二<lb/>
迢遞青門有㡬關柳稍樓角見南山明珠可貫須爲<lb/>
<pb n="KR4c0074_SBCK_005-13b"/>
珮白璧堪裁且作環子夜休歌團扇掩新正未破剪<lb/>
刀閑猿啼鶴怨終年事未抵燻爐一夕間<lb/>
　　題二首後重有戲贈任秀才<lb/>
一丈紅薔擁翠筠羅窓不識繞街塵峽中㝷覔長逢<lb/>
雨月裏依稀更有人虚爲錯刀畱逺客枉縁書札損<lb/>
文鱗遥知小閣還斜照羡殺烏龍臥錦茵<lb/>
　　重有感<lb/>
玉帳牙旗得上游安危湏共主君憂竇融表已來關<lb/>
右陶侃軍宜次石頭豈有蛟龍愁失水更無鷹隼與<lb/>
高秋晝號夜哭兼幽顯早晩星關雪涕收<lb/>
<pb n="KR4c0074_SBCK_005-14a"/>
　　春雨<lb/>
帳卧新春白袷衣白門寥落意多違紅樓隔雨相望<lb/>
冷珠箔飄燈獨自歸遠路應悲春晼晩殘宵猶得夢<lb/>
依稀玉璫緘札何由逹萬里雲羅一雁飛<lb/>
　　中元作<lb/>
綘節飄颻宫<hi>一作空</hi>國來中元朝拜上清廻羊權雖得<lb/>
金條脫温嶠終虗玉鏡臺曾省驚眠聞雨過不知迷<lb/>
路爲花開有娀未抵瀛洲逺青雀如何鴆鳥媒<lb/>
　　楚宫<lb/>
湘波如淚色漻漻楚禲迷䰟逐恨遥楓樹夜猿愁自<lb/>
<pb n="KR4c0074_SBCK_005-14b"/>
㫁女蘿山鬼語相邀空歸腐敗猶難復更困腥臊豈<lb/>
易招但使故鄕三戸在綵絲誰惜懼長蛟<lb/>
　　宿晋昌亭聞驚禽<lb/>
覉緒鰥鰥夜景侵高窓不掩見驚禽飛來曲渚烟方<lb/>
合過盡南塘樹更深胡馬嘶和榆塞笛楚猿吟雜橘<lb/>
村砧失群掛木知何限逺隔天涯共此心<lb/>
　　深宫<lb/>
金殿銷香閉綺籠玉壺傳點咽銅龍狂飊不惜蘿隂<lb/>
薄清露偏知桂葉濃班竹嶺邉無限淚景陽宫裏及<lb/>
時鐘豈知爲雨爲雲處只有高唐十二峯<lb/>
<pb n="KR4c0074_SBCK_005-15a"/>
　　鄭州獻從叔舍人襃<lb/>
蓬島烟霞閬苑鐘三官牋奏附金龍茅君奕世仙曹<lb/>
貴許掾全家道氣濃綘簡尚參黃𥿄案丹爐猶用紫<lb/>
泥封不知他日華陽洞許上經樓第幾重<lb/>
　題白石蓮華寄楚公<lb/>
白石蓮花誰所共六時長揍佛前燈空庭苔蘚饒霜<lb/>
露時夢西山老病僧大海龍宫無限地諸天鴈塔幾<lb/>
多層謾誇鶖子真羅漢不會牛車是上乗<lb/>
　　安定城樓<lb/>
迢遞高城百尺樓緑楊枝外盡汀洲賈生年少虚垂<lb/>
<pb n="KR4c0074_SBCK_005-15b"/>
涕王粲春來更遠游永憶江湖歸白髮欲廻天地入<lb/>
扁舟不知腐䑕成滋咮猜意鴛雛竟未休<lb/>
　　隋宫守歲<lb/>
消息東郊木帝廻宫中行樂有新梅沉香夾煎爲庭<lb/>
燎玉液瓊蘇作夀杯遥望露盤疑是月逺聞鼉皷欲<lb/>
驚雷昭陽第一傾城客不踏金蓮不肯來<lb/>
　　利州江潭作<hi>感孕金輪所</hi>
神劍飛來不是銷碧潭珍重駐蘭橈自㩗明月移燈<lb/>
疾欲就行雲散錦遥河伯軒窓通具闕水宫帷箔卷<lb/>
氷綃他時燕脯無人寄雨滿空城蕙葉彫<lb/>
<pb n="KR4c0074_SBCK_005-16a"/>
　茂陵<lb/>
漢家天馬出蒲梢首蓿榴花徧近郊内苑只知含鳯<lb/>
觜屬車無復挿雞翹玉桃偷得憐方朔金屋脩成貯<lb/>
阿嬌誰料蘇卿老歸國茂陵松栢雨蕭蕭<lb/>
　淚<lb/>
永巷長年怨綺羅離情終日思風波湘江竹上痕無<lb/>
限峴首碑前涙幾多人去紫臺秋入塞兵殘楚帳夜<lb/>
聞歌朝來㶚水橋邊問未抵靑袍送玉珂<lb/>
　　十字水期韋潘侍御同年不至時韋寓居水次<lb/>
　　　故郭汾寧宅<lb/>
<pb n="KR4c0074_SBCK_005-16b"/>
伊水濺濺相背流朱欄書閣幾人游<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>燈夜照真無<lb/>
數蠟炬晨炊竟未休顧我有懷同大夢期君不至更<lb/>
沉憂西園碧樹今誰主與近高牕卧聽秋<lb/>
　流鸎<lb/>
流鸎漂蕩復參差渡陌臨流不自持巧轉豈能無本<lb/>
意良辰未必有佳期風朝露夜隂晴裏萬戸千門開<lb/>
閉時曾苦傷春不思聽鳯城何處有花枝<lb/>
　　出關宿盤豆館對叢蘆有感<lb/>
蘆葉梢梢夏景深郵亭暫欲灑塵襟昔年曾是江南<lb/>
客此日𥘉爲關外心思子臺邊風自急玉娘湖上月<lb/>
<pb n="KR4c0074_SBCK_005-17a"/>
應沉清聲不逺行人去一世荒城伴夜<graphic n="KR3781" url="https://raw.githubusercontent.com/kanripo/KR-Gaiji/master/images/KR3781.png" mimeType="image/png"/>
　　和韓録事送宫人入道<lb/>
星使追還不自由雙童捧上緑瓊輈九枝燈下朝金<lb/>
殿三素雲中侍玉樓鳯女顛狂成久别月娥孀獨好<lb/>
同㳺當時若愛韓公子埋骨成灰恨未休<lb/>
　　七月二十九日崇讓宅讌作<lb/>
露如微霰下前池月過廻塘萬竹悲浮世本來多聚<lb/>
散紅蕖何事亦離披悠揚歸夢唯燈見濩落生涯獨<lb/>
酒知豈到白頭長只爾嵩陽松雪有心期<lb/>
　　贈從兄閬之<lb/>
<pb n="KR4c0074_SBCK_005-17b"/>
悵望人間萬事違私書幽夢約忘機荻花村裏魚標<lb/>
在石蘚庭中鹿跡微幽徑定攜僧共入寒塘好與月<lb/>
相依城中猘犬憎蘭珮莫損幽芳久不歸<lb/>
　　行至金牛驛寄興元渤海尚書<lb/>
樓上春雲水底天五雲章色破巴牋諸生箇箇王恭<lb/>
柳從事人人庾杲蓮六曲屏風江雨急九枝燈檠夜<lb/>
珠圓深慙走馬金牛路驟和陳王白玉篇<lb/>
　　梓州罷吟寄同舎<lb/>
不揀花朝與雪朝五年從事霍嫖姚君縁接座交珠<lb/>
履我爲分行近翠翹楚雨含情皆有託漳濵多病竟<lb/>
<pb n="KR4c0074_SBCK_005-18a"/>
無憀長吟逺下燕臺去唯有衣香染未銷<lb/>
　　無題二首<lb/>
鳯尾香羅薄㡬重碧文圓頂夜深縫扇裁月魄羞難<lb/>
掩車走雷聲語未通曾是寂寥金燼暗㫁無消息石<lb/>
橊紅斑騅只繫垂楊岸何處西南待好風<lb/>
　　其二<lb/>
重幃深下莫愁堂卧後清宵細細長神女生涯元是<lb/>
夢小姑居處本無郞<hi>古詩有小姑無郎之句</hi>風波不信菱枝弱<lb/>
月露誰教桂葉香直道相思了無益未妨惆悵是清<lb/>
狂<lb/>
<pb n="KR4c0074_SBCK_005-18b"/>
　　昨日<lb/>
昨日紫姑神去也今朝靑鳥使來賖未容言語還分<lb/>
散少得團圓足怨嗟二八月輪蟾影破十三絃柱鴈<lb/>
行斜平明鐘後更何事笑倚墻邉梅樹花<lb/>
　　汴上送李郢之蘇州<lb/>
人高詩苦滯夷門萬里梁王有舊園烟幌自應憐白<lb/>
紵月樓誰伴詠黄昏露桃塗頰依苔井風柳誇腰住<lb/>
水村蘇小小墳今在否紫蘭香逕與招䰟<lb/>
　　贈鄭讜處士<lb/>
浪跡江湖白髪新浮雲一片是吾身寒歸山觀隨棊<lb/>
<pb n="KR4c0074_SBCK_005-19a"/>
局暖入汀洲逐釣輪越桂留烹張翰鱠蜀薑供煑陸<lb/>
機蓴相逢一笑憐踈放他日扁舟有故人<lb/>
　　復至裴明府所居<lb/>
伊人卜築自幽深桂巷杉籬不可㝷柱上雕虫對書<lb/>
字槽中痩馬仰聽琴求之流輩豈易得行矣關山方<lb/>
獨吟賖取松醪一斗酒與君相伴灑煩襟<lb/>
　覽古<lb/>
莫恃金湯忽太平草間霜露古今情空糊頳壤真何<lb/>
益欲舉黃旗竟不成長樂瓦飛隨水逝景陽鐘墮失<lb/>
天眀廻頭一吊箕山客始信逃堯不爲名<lb/>
<pb n="KR4c0074_SBCK_005-19b"/>
　子初郊墅<lb/>
看山對酒君思我聽鼓離城我訪君臘雪已添墻下<lb/>
水齋鐘不散檻前雲隂移竹栢濃還淡歌雜漁樵㫁<lb/>
更聞亦擬村南買烟舎子孫相約事耕耘<lb/>
　　漢南書事<lb/>
西師萬衆㡬時廻哀痛天書近已裁文吏何曾重刀<lb/>
筆將軍猶自舞輪臺何年拓土成王道從古窮兵是<lb/>
禍胎陛下好生千萬夀玉樓長御白雲杯<lb/>
　　當句有對<lb/>
密邇平陽接上蘭秦樓鴛瓦漢宫盤池光不定花光<lb/>
<pb n="KR4c0074_SBCK_005-20a"/>
亂日氣𥘉涵露氣乾但覺㳺蜂饒舞蝶豈知孤鳯憶<lb/>
離鸞三星自轉三山逺紫府程遥碧落寛<lb/>
　　井絡<lb/>
井絡天彭一掌中漫誇天設劒爲峯陣圖東聚燕江<lb/>
口邊柝西懸雪嶺松堪嘆故君成杜宇可能先主是<lb/>
真龍將來爲報姦雄輩莫向金牛訪舊蹤<lb/>
　寫意<lb/>
鷰雁迢迢隔上林高秋望㫁正長吟人間路有潼江<lb/>
險天外山惟玉壘深日向花間畱返照雲從城上結<lb/>
層隂三年已制思鄕淚更入新年恐不禁<lb/>
<pb n="KR4c0074_SBCK_005-20b"/>
　隨師東<lb/>
東征日調萬黃金㡬竭中原買闘心軍令未聞誅馬<lb/>
謖捷書唯是報孫歆<hi>平呉之役上言得歆呉平孫尚在</hi>但須鸑鷟巢<lb/>
阿閣豈暇鴟鴞在泮林可惜前朝玄莵郡積骸成莾<lb/>
陣雲深<lb/>
　　宋玉<lb/>
何事荆臺百萬家唯教宋玉擅才華楚辭巳不饒唐<lb/>
勒風賦何曾讓景差落日渚宮供觀閣開年雲夢送<lb/>
烟花可憐庾信㝷荒徑猶得三朝託後車<lb/>
　　韓同年新居餞韓西迎家室戲贈<lb/>
<pb n="KR4c0074_SBCK_005-21a"/>
籍籍征西萬戶侯新縁貴壻起朱樓一名我漫居先<lb/>
甲千騎君翻在上頭雲路招邀廻彩鳳天河迢遞笑<lb/>
牽牛南朝禁臠無人近瘦盡瓊枝詠四愁<lb/>
　　奉和太原公送前楊秀才戴兼招楊正字戎<lb/>
潼關地接古弘農萬里高飛雁與鴻桂樹一枝當白<lb/>
日芸香三代繼清風仙舟尚惜乖雙美綵服何由得<lb/>
盡同誰憚士龍多笑疾美髭終類晉司空<lb/>
　　贈趙協律晳<lb/>
俱識孫公與謝公二年歌哭處皆同已叨鄒馬聲華<lb/>
末更共劉盧族望通<hi>愚與趙俱出今吏部相公門下又同爲故尚書安平公所知復</hi>
<pb n="KR4c0074_SBCK_005-21b"/>
<hi>皆是安平公表姪</hi>南省恩深賔館在東山事往妓樓空不堪<lb/>
歲暮相逢地我欲西征君又東<lb/>
　　正月崇讓宅<lb/>
宻鎻重關掩緑苔廊深閤逈此徘徊先知風起月含<lb/>
暈尚自露寒花未開蝙拂簾旌終展轉䑕翻窓網小<lb/>
驚猜背燈獨共餘香語不覺猶歌夜起來<lb/>
　曲江<lb/>
望㫁平時翠輦過空聞子夜鬼悲歌金輿不返傾城<lb/>
色玉殿猶分下苑波死憶華亭聞唳鶴老憂王室泣<lb/>
銅駝天荒地變心雖折若比陽春意未多<lb/>
<pb n="KR4c0074_SBCK_005-22a"/>
　柳<lb/>
江南江北雪初消漠漠輕黃惹嫰條㶚岸巳攀行客<lb/>
手楚宫先騁舞姬腰清明帶雨臨官道晩日含風拂<lb/>
野橋如線如絲正牽恨王孫歸路一何遥<lb/>
　九日<lb/>
曾共山翁把酒時霜天白菊遶堦墀十年泉下無消<lb/>
息九日罇前有所思不學漢臣栽首蓿空教楚客詠<lb/>
江籬郞君官貴施行馬東閣無因再得窺<lb/>
　贈司勲杜十三員外<lb/>
杜牧司勲字牧之清秋一首杜秋詩前身應是梁王<lb/>
<pb n="KR4c0074_SBCK_005-22b"/>
㹅名總還曾字總持心鐵巳從干鏌利鬢絲休嘆雪<lb/>
霜垂漢江逺吊西江水羊祜韋丹盡有碑<hi>時杜奉詔撰韋碑</hi>
　　天平公座中呈令狐令公時蔡京在坐京曾爲<lb/>
　　　僧徒故有第五句<lb/>
罷執霓旌上醮壇慢粧嬌樹水晶盤更深欲訴蛾眉<lb/>
歛衣薄臨醒玉艶寒白足禪僧思敗道青𫀆御史擬<lb/>
休官雖然同是將軍客不敢公然子細看<lb/>
　　題道靖院院在中條山故王顔中丞所置<graphic n="KR0593" url="https://raw.githubusercontent.com/kanripo/KR-Gaiji/master/images/KR0593.png" mimeType="image/png"/>州<lb/>
　　　刺史捨官居此今寫真存焉<lb/>
紫府丹成化鶴群青松手植變龍文壺中别有仙家<lb/>
<pb n="KR4c0074_SBCK_005-23a"/>
日嶺上猶多隱士雲獨坐遺芳成故事蹇帷舊皃似<lb/>
元君自憐築室靈山下<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>望朝嵐與夕曛<lb/>
　　題小柏<lb/>
憐君孤秀植庭中細葉輕隂滿座風桃李盛時雖寂<lb/>
寞雪霜多後始靑䓗一年幾變<hi>一作度</hi>枯榮事百尺方<lb/>
資柱石功爲謝西園車馬客定悲摇落盡成空<lb/>
　　行次昭應縣道上送戶部李郞中充昭義攻討<lb/>
將軍大斾掃狂童詔選名賢贊武功暫逐虎牙臨故<lb/>
綘逺含雞舌過新豐魚逰沸鼎知無日鳥覆危巢豈<lb/>
待風早勒勲庸燕石上佇光綸綍漢庭中<lb/>
<pb n="KR4c0074_SBCK_005-23b"/>
　　水齋<lb/>
多病欣依有道邦南塘晏起想秋江捲簾飛燕還拂<lb/>
水開戶暗䖝猶打䆫更閱前頭已披卷仍斟昨夜未<lb/>
開缸誰人爲報故交道莫惜鯉魚時一雙<lb/>
　　奉同諸公題河中任中丞新剏河亭四韻之作<lb/>
萬里誰能訪十洲新亭雲搆壓中流河蛟縱翫難爲<lb/>
室海蜃遥驚耻化樓左右名山窮逺目東西大道鎻<lb/>
輕舟獨留巧思傳千古長與蒲津作勝游<lb/>
　　過故府中武威公交城舊庄感事<lb/>
信陵亭舘接郊畿幽象遥通晉水祠日落高門喧鷰<lb/>
<pb n="KR4c0074_SBCK_005-24a"/>
雀風飄大樹撼熊羆新蒲似筆思投日芳草如茵憶<lb/>
吐時山下秪今黃絹字淚痕猶墮六州兒<lb/>
　　贈田叟<lb/>
荷蓧衰翁似有情相逢攜手遶村行燒畬曉映逺山<lb/>
色伐樹暝傳深谷聲鷗鳥忘機翻浹洽交親得路昧<lb/>
平生撫躬道直誠感激在野無賢心自驚<lb/>
　　贈别前蔚州契苾使君<hi>使若逺祖國𥘉功臣也</hi>
何年部落到隂陵奕世勤王國史稱夜捲牙旗千帳<lb/>
雪朝飛羽騎一河氷蕃兒襁負來靑塜狄女壺漿出<lb/>
白登日晩鸊鵜泉畔獵路人遥識郅都鷹<lb/>
<pb n="KR4c0074_SBCK_005-24b"/>
　　和人題眞娘墓<hi>真娘呉中樂妓墓在虎丘山下寺中</hi>
虎丘山下劍池邊長遣㳺人歎逝川罥樹㫁絲悲舞<lb/>
席出雲清𣑽想歌筵柳眉空吐効嚬葉榆莢還飛買<lb/>
笑錢一自香䰟招不得秪應江上獨嬋姢<lb/>
　　人日即事<lb/>
文王喻履今朝是子晋吹笙此日同舜格有苗旬太<lb/>
逺周稱流火月難窮鏤金作勝傳荆俗翦綵爲人起<lb/>
晋風獨想道衡詩思苦離家恨得二年中<lb/>
　　春日寄懷<lb/>
世間榮落重逡廵我獨丘園坐四春縱使有花兼有<lb/>
<pb n="KR4c0074_SBCK_005-25a"/>
月可堪無酒又無人青𫀆似草年年定白髮如絲日<lb/>
日新欲逐風波千萬里未知何路到龍津<lb/>
　　和劉評事永樂閑居見寄<lb/>
白社幽閑君暫居青雲器業我全踈看封諫草歸鸞<lb/>
掖尚賁衡門待鶴書蓮聳碧峯關路近荷翻翠扇水<lb/>
堂虚自探典籍忘名利欹枕時驚落蠧魚<lb/>
　　和馬郞中移白菊見示<lb/>
陶詩只採黃金實郢曲新傳白雪英素色不同籬下<lb/>
發繁花疑自月中生浮杯小<graphic n="KR0933" url="https://raw.githubusercontent.com/kanripo/KR-Gaiji/master/images/KR0933.png" mimeType="image/png"/>開雲母帶露全移綴<lb/>
水精偏稱含香五字客從茲得地始芳榮<lb/>
<pb n="KR4c0074_SBCK_005-25b"/>
　　喜聞太原同院崔侍御臺拜兼寄在臺三二同<lb/>
　　　年之什<lb/>
鵬魚何事遇屯同雲水昇沉一會中劉放未歸雞樹<lb/>
老鄒陽新去兎園空寂寥我對先生柳赫奕君乗御<lb/>
史驄若向南臺見鸎友爲傳垂翅度春風<lb/>
　　無題<lb/>
萬里風波一葉舟憶歸初罷更夷猶碧江地没元相<lb/>
引黃鶴沙邊亦少留益德冤䰟終報主阿童高義鎮<lb/>
横秋人生豈得長無謂懷古思鄕共白頭<lb/>
　　回中牡丹爲雨所敗二首<lb/>
<pb n="KR4c0074_SBCK_005-26a"/>
下苑他年未可追西州今日忽相期水亭暮雨寒猶<lb/>
在羅薦春香暖不知無蝶殷勤收落蕊有人惆悵臥<lb/>
遥帷章臺街裏芳菲伴且問宫腰損幾枝<lb/>
　　其二<lb/>
浪笑榴花不及春先期零落更愁生玉盤迸淚傷心<lb/>
數錦瑟驚絃破夢頻萬里重隂非舊圃一年生意屬<lb/>
流塵前溪舞罷君迴顧併覺今朝粉態新<lb/>
　拾遺<lb/>
　　促漏<lb/>
促漏遙鐘動靜聞報章重疊杳難分舞鸞鏡匣收殘<lb/>
<pb n="KR4c0074_SBCK_005-26b"/>
黛睡鴨香爐換夕熏歸去豈知還向月夢來何處更<lb/>
爲雲南塘漸煖蒲堪結兩兩鴛鴦護水紋<lb/>
唐李義山詩集卷之五<lb/>
</p>
<p>
</p>
  </div>
<div> <lb/>
    <p>
<pb n="KR4c0074_SBCK_006-1a"/>
唐李義山詩集卷之六<lb/>
　　　　　　　　太學博士李　商隱　義山<lb/>
　五言絶句<lb/>
　　悼傷後赴東蜀辟至散關遇雪<lb/>
劍外從軍逺無家與寄衣散關三尺雪廻夢舊鴛機<lb/>
　　樂遊<hi>品彚作登逰原</hi>
向晩意不適驅車登古原夕陽無限好只是近黃昏<lb/>
　　巴江柳<lb/>
巴江可惜柳柳色緑侵江好向金鑾殿移隂入綺䆫<lb/>
　　聽皷<lb/>
<pb n="KR4c0074_SBCK_006-1b"/>
城頭疊鼓聲城下暮江清欲問漁陽摻時無禰正平<lb/>
　　憶梅<lb/>
定定住天涯依依向物華寒梅最堪恨長作去年花<lb/>
　　柳下暗記<lb/>
無奈巴南柳千條傍吹臺更將黃映白擬作杏花媒<lb/>
　　妓席<lb/>
樂府聞桃葉人前道得無勸君書小字慎莫喚官奴<lb/>
　　風<lb/>
撩釵盤孔雀惱帶拂鴛鴦羅薦誰教近齋時鏁洞房<lb/>
　　張惡子廟<lb/>
<pb n="KR4c0074_SBCK_006-2a"/>
下馬捧椒漿迎神白玉堂如何鐡如意獨自與姚萇<lb/>
　　百果嘲櫻桃<lb/>
珠實雖先熟瓊莩縱早開流鸎猶故在爭得諱含來<lb/>
　櫻桃荅<lb/>
衆果莫相誚天生名品高何因古樂府唯有鄭櫻桃<lb/>
　韈<lb/>
嘗聞宓妃襪渡水欲生塵好借嫦娥着清秋踏月輪<lb/>
　　追代盧家人嘲堂内<lb/>
道却橫波字人前莫謾羞只應同楚水長短入淮流<lb/>
　　天涯<lb/>
<pb n="KR4c0074_SBCK_006-2b"/>
春日在天涯天涯日又斜鶯啼如有淚爲濕最高花<lb/>
　　早起<lb/>
風露澹清晨簾間獨起人鶯花啼又笑畢竟是誰親<lb/>
　　細雨<lb/>
帷飄白玉堂簟卷碧牙牀楚女當時意蕭蕭髮彩凉<lb/>
　　歌舞<lb/>
遏雲歌響清廻雪舞腰輕只要君流盻君傾國自傾<lb/>
　　房君珊瑚散<lb/>
不見姮娥影清秋守月輪月中閑杵臼桂子搗成塵<lb/>
　　嘲櫻桃<lb/>
<pb n="KR4c0074_SBCK_006-3a"/>
朱實鳥含盡靑樓人未歸南園無限樹獨自葉如幃<lb/>
　　自貺<lb/>
陶令棄官後仰眠書屋中誰將五斗米擬換北䆫風<lb/>
　蝶<lb/>
孤蝶小徘徊翩翾蝶翅開倂應傷皎㓗頻近雪中來<lb/>
　　夜意<lb/>
簾垂幕半捲枕冷𬒳仍香如何爲相憶魂夢過瀟湘<lb/>
　　李夫人三首<lb/>
一帶不結心兩股方安髻慙愧白茅人月沒教星替<lb/>
　其二<lb/>
<pb n="KR4c0074_SBCK_006-3b"/>
剰結茱茰枝多擘秋蓮的獨自有波光綵<graphic n="KR0809" url="https://raw.githubusercontent.com/kanripo/KR-Gaiji/master/images/KR0809.png" mimeType="image/png"/>盛不得<lb/>
　　其三<lb/>
蠻絲繫條脫妍眼和香屑夀宫不惜鑄南人柔腸早<lb/>
被秋眸割淸澄有餘幽素香鰥魚渴鳯真珠房不知<lb/>
瘦骨類氷井更許夜簾通曉霜土花漠碧雲忙忙黃<lb/>
河欲盡天蒼蒼<lb/>
　滯雨<lb/>
滯雨長安夜殘燈獨客愁故鄕雲水地歸夢不冝秋<lb/>
　㣲雨<lb/>
初隨林靄動稍共夜涼分窓逈侵燈冷庭虚近水聞<lb/>
<pb n="KR4c0074_SBCK_006-4a"/>
　高花<lb/>
花將人共笑籬外露繁枝宋玉臨江宅墻低不礙窺<lb/>
　　嘲桃<lb/>
無頼妖桃靣平明露井東春風爲開了却擬笑春風<lb/>
　　餞席重送從叔余之梓州<lb/>
莫歎萬重山君還我未還武關猶悵望何况百牢關<lb/>
　　柳枝五首<hi>有序</hi>
　柳枝洛中里娘也父饒好賈風波死湖上其母不<lb/>
念他兒子獨命柳枝生十七年塗粧綰髻未嘗竟<lb/>
　巳復起去吹葉嚼蕋調絲擫管作天海風濤之曲<lb/>
<pb n="KR4c0074_SBCK_006-4b"/>
　幽憶怨㫁之音居其旁與其家揖故往來者聞十<lb/>
　年尚相與疑其醉眠夢物㫁不娉余從昆讓山比<lb/>
　柳枝居爲近他日春曾隂讓山下馬柳枝南柳下<lb/>
　詠余燕臺詩柳枝驚問誰人有此誰人爲是讓山<lb/>
　謂曰此吾里中少年叔耳柳枝手㫁長帶結讓山<lb/>
　爲贈叔乞詩明日余比馬出其巷柳枝丫鬟畢粧<lb/>
　抱立扇下風鄣一䄂指曰若叔是句後三日鄰當<lb/>
　去濺裙水上以博山香待與郎俱過余諾之會所<lb/>
　友有偕當詣京師者戯盗余卧裝以先不果留雪<lb/>
　中讓山至且曰東諸侯取去矣明年讓山復東相<lb/>
<pb n="KR4c0074_SBCK_006-5a"/>
　背於戲上因寓詩以墨其故處<hi>云</hi>
　　其一<lb/>
花房與蜜脾蜂雄蛺蝶<graphic n="KR1936" url="https://raw.githubusercontent.com/kanripo/KR-Gaiji/master/images/KR1936.png" mimeType="image/png"/>同時不同類那復更相思<lb/>
　其二<lb/>
本是丁香樹春條結始生玉作彈棊局中心亦不平<lb/>
　其三<lb/>
嘉瓜引蔓長碧玉氷<hi>去聲</hi>寒漿東陵雖五色不忍值牙<lb/>
香<lb/>
　其四<lb/>
柳枝井上蟠蓮葉浦中乾錦鱗與繡羽水陸有傷殘<lb/>
<pb n="KR4c0074_SBCK_006-5b"/>
　　其五<lb/>
畫屏繡歩障物物自成雙如何湖上望只是見鴛鴦<lb/>
　七言絶句<lb/>
　　霜月<lb/>
𥘉聞征雁已無蟬百尺樓南水接天靑女素娥俱耐<lb/>
冷月中霜裏鬪嬋姢<lb/>
　　人欲<lb/>
人欲天從竟不疑莫言圓蓋便無私秦中已久烏頭<lb/>
白却是君王未備知<lb/>
　　華山題王母祠<lb/>
<pb n="KR4c0074_SBCK_006-6a"/>
蓮華峯下鏁雕梁此去瑶池地共長好爲麻姑到東<lb/>
海勸栽黃竹莫栽桑<lb/>
　華清宫<lb/>
華淸恩幸古無倫猶恐娥眉不勝人未免𬒳他襃女<lb/>
笑只教天子暫䝉塵<lb/>
　　北齊二首<lb/>
一笑相傾國便亡何勞荆棘始堪傷小蓮玉體橫陳<lb/>
夜巳報周師入晉陽<lb/>
　　其二<lb/>
巧笑知堪敵萬機傾城最在着戎衣晋陽巳䧟休㢠<lb/>
<pb n="KR4c0074_SBCK_006-6b"/>
顧更請君王獵一圍<lb/>
　復京<lb/>
虜騎胡兵一戰摧萬靈廻首賀軒臺天教李令心如<lb/>
日可要昭陵石馬來<lb/>
　　渾河中<lb/>
九廟無塵八馬廻奉天城壘長春苔咸陽原上英雄<lb/>
骨半向君家養馬來<lb/>
　咸陽<lb/>
咸陽宫闕鬱嵯峨六國樓臺艶綺羅自是當時秦<hi>一作</hi>
<hi>天</hi>帝醉不關天<hi>一作秦</hi>地有山河<lb/>
<pb n="KR4c0074_SBCK_006-7a"/>
　　同崔八詣藥山訪融禪師<lb/>
共受征南不次恩報恩唯是有忘言巖花澗草西林<lb/>
路未見高僧且見猿<lb/>
　　夜雨寄北<lb/>
君問歸期未有期巴山夜雨漲秋池何當共剪西牕<lb/>
燭却話巴山夜雨時<lb/>
　　石橊<lb/>
榴枝婀娜榴實繁橊膜輕明榴子鮮可羡瑶池碧桃<lb/>
樹碧桃紅頰一千年<lb/>
　　𥘉起<lb/>
<pb n="KR4c0074_SBCK_006-7b"/>
想像咸池日欲光五更鐘後更廻腸三年苦霧巴江<lb/>
水不爲離人照屋梁<lb/>
　柳<lb/>
柳映江潭底有情望中頻遣客心驚巴雷隱隱千山<lb/>
外更作章臺走馬聲<lb/>
　　宿駱氏亭寄懷崔雍崔衮<lb/>
竹塢無塵水檻清相思迢遞隔重城秋隂不散霜飛<lb/>
晚留得枯荷聽雨聲<lb/>
　　夢澤<lb/>
夢澤悲風動白茅楚王葬盡滿城嬌未知歌舞能多<lb/>
<pb n="KR4c0074_SBCK_006-8a"/>
少虗减宮厨爲細腰<lb/>
　贈歌妓二首<lb/>
水精如意玉連環下蔡城危莫破顔紅綻櫻桃含白<lb/>
雪㫁腸聲裏唱陽關<lb/>
　　其二<lb/>
白日相思不奈何嚴城清夜㫁經過只知解道春來<lb/>
痩不道春來獨自多<lb/>
　謝書<lb/>
㣲意何曾有一毫空攜筆硯奉龍韜自䝉半夜傳衣<lb/>
後不羡王祥得佩刀<lb/>
<pb n="KR4c0074_SBCK_006-8b"/>
　　寄令狐郎中<lb/>
高雲秦樹乆離居雙鯉迢迢一𥿄書休問梁園舊賔<lb/>
客茂陵秋雨病相如<lb/>
　　漫成三首<lb/>
不妨何范盡詩家未觧當年重物華逺把龍山千里<lb/>
雪將來擬並洛陽花<lb/>
　　其二<lb/>
沈約憐何遜延年毀謝莊清新俱有得名譽底相傷<lb/>
霧夕詠芙蕖何郎得意𥘉此時誰最賞沈范兩尚書<lb/>
　　無題<hi>一云陽城</hi>
<pb n="KR4c0074_SBCK_006-9a"/>
白道縈廻入暮霞斑騅嘶㫁七香車春風自共何人<lb/>
笑枉破陽城十萬家<lb/>
　　杜司勲<lb/>
高樓風雨感斯文短翼差池不及群刻意傷春復傷<lb/>
别人間唯有杜司勲<lb/>
　　岳陽樓<lb/>
欲爲平生一散愁洞庭湖上岳陽樓可憐萬里堪乗<lb/>
興枉是蛟龍解覆舟<lb/>
　　寄成都高苗二從事<lb/>
家近紅蕖曲水濵全家羅襪起秋塵莫將越客千絲<lb/>
<pb n="KR4c0074_SBCK_006-9b"/>
網網得西施别贈人<lb/>
　　岳陽樓<lb/>
漢水方城帶百蠻四隣誰道亂周班如何一夢高唐<lb/>
雨自此無心入武關<lb/>
　　屏風<lb/>
六曲連環接翠帷高樓半夜酒醒時掩燈遮霧宻如<lb/>
此雨落月明俱不知<lb/>
　　春日<lb/>
欲入盧家白玉堂新春催破舞衣裳蝶銜花蘂蜂銜<lb/>
粉共助青樓一日忙<lb/>
<pb n="KR4c0074_SBCK_006-10a"/>
　　贈白道者<lb/>
十二樓前再拜辭靈風正滿碧桃枝壺中若是有天<lb/>
地又向壺中傷别離<lb/>
　　漢宫詞<lb/>
青雀西飛竟未廻君王長在集靈臺侍臣最有相如<lb/>
渴不賜金莖露一盃<lb/>
　　隋宮<hi>一云隋堤</hi>
乗興南遊不戒嚴九重誰雀諫書函春風舉國裁宫<lb/>
錦半作障泥半作㠶<lb/>
　　代應二首<lb/>
<pb n="KR4c0074_SBCK_006-10b"/>
溝水分流西復東九秋霜月五更風離鵉别鳯今何<lb/>
在十二玉樓空更空<lb/>
　其二<lb/>
昨夜雙鉤敗今朝百草輸關西狂小吏唯喝遶床盧<lb/>
　　席上作<hi>一云予爲桂州從事故府鄭公出家妓今賦髙唐詩</hi>
淡雲輕雨拂高唐玉殿秋來夜正長料得也應憐宋<lb/>
玉一生唯事楚襄王<lb/>
　　訪隱者不遇成二絶<lb/>
秋水悠悠浸野扉夢中來數覺來稀玄蟬去盡黃葉<lb/>
落一樹冬青人未歸<lb/>
<pb n="KR4c0074_SBCK_006-11a"/>
　　其二<lb/>
城郭休過識者稀哀猿啼處有柴扉滄江白石樵漁<lb/>
路日暮歸來雨滿衣<lb/>
　　破鏡<lb/>
玉匣清光不復持菱花散亂月輪虧秦臺一照山雞<lb/>
後便是孤鸞罷舞時<lb/>
　　無題<lb/>
紫府仙人號寳燈雲漿未飮結成氷如何雪月交光<lb/>
夜更在瑶臺十二層<lb/>
　贈庾十二朱版<hi>時庾在翰林朱書版上</hi>
<pb n="KR4c0074_SBCK_006-11b"/>
固<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>投膠不可開贈君珍重抵瓊瑰君王曉坐金鑾<lb/>
殿只待相如草詔來<lb/>
　　柳<lb/>
曾逐東風拂舞筵樂游春苑㫁腸天如何肯到清秋<lb/>
日巳帶斜陽又帶蟬<lb/>
　　三月十日流盃亭<lb/>
身屬中軍少得歸木蘭花盡失春期偷隨柳絮到城<lb/>
外行過水西聞子䂓<lb/>
　　過招國李家南園二首<lb/>
潘岳無妻客爲愁新人來坐舊粧樓春風猶自疑聮<lb/>
<pb n="KR4c0074_SBCK_006-12a"/>
句雪絮相和飛不休<lb/>
　　其二<lb/>
長亭歲盡雪如波此去秦關路㡬多唯有夢中相近<lb/>
分臥來無睡欲如何<lb/>
　爲有<lb/>
爲有雲屏無限嬌鳳城寒盡怕春宵無端嫁得金龜<lb/>
壻辜負香衾事早朝<lb/>
　　公子<lb/>
外戚封侯自有恩平明通籍九華門金唐公主年應<lb/>
小二十君王未許婚<lb/>
<pb n="KR4c0074_SBCK_006-12b"/>
　賦得雞<lb/>
稻梁猶足活諸鶵妬敵專塲好自娯可要五更驚穩<lb/>
夢不辭風雪爲陽烏<lb/>
　　明神<lb/>
明神司過豈令冤暗室由來有禍門莫爲無人欺一<lb/>
物他時須慮石能言<lb/>
　　壬申閏秋題贈烏鵲<lb/>
繞樹無依月正高鄴城新淚濺雲袍㡬年始得逢秋<lb/>
閏兩度填河莫告勞<lb/>
　　端居<lb/>
<pb n="KR4c0074_SBCK_006-13a"/>
逺書歸夢兩悠悠只有空床敵素秋堦下靑苔與紅<lb/>
樹雨中寥落月中愁<lb/>
　夜半<lb/>
三更三點萬家眠露欲爲霜月墮烟闘䑕上床蝙蝠<lb/>
出玉琴時動倚窓絃<lb/>
　　飮席代官妓贈兩從事<lb/>
新人橋上着春衫舊主江邉側㡌簷<hi>隋獨孤信舉止風流曾風吹㡌</hi>
<hi>簷側觀者塞路</hi>願得化爲紅綬帶許教雙鳯一時銜<lb/>
　代魏宫私贈<hi>黃初三年巳隔存歿追代其意何必同時亦廣子夜鬼歌之流</hi>
來時西舘阻佳期去後漳河隔夢思知有宓妃無限<lb/>
<pb n="KR4c0074_SBCK_006-13b"/>
意春松秋菊可同時<lb/>
　　代元城呉令暗爲荅<lb/>
背闕歸藩路欲分水邊風日半西曛荆王枕上元無<lb/>
夢莫枉陽臺一片雲<lb/>
　詠史<lb/>
北湖南埭水漫漫一片降旗百尺竿三百年間同曉<lb/>
梦鍾山何處有龍盤<lb/>
　　日射<lb/>
日射紗窓風撼扉香羅掩手春事違廻廊四合掩寂<lb/>
寞碧鸚鵡對紅薔薇<lb/>
<pb n="KR4c0074_SBCK_006-14a"/>
　　題鵝<lb/>
眠沙卧水自成羣曲岸殘陽極浦雲那解<hi>一作睱</hi>將心<lb/>
怜孔翠覉雌長共故雄分<lb/>
　　華清宫<lb/>
朝元閣逈羽衣新首按昭陽第一人當日不來高處<lb/>
舞可能天下有胡塵<lb/>
　　梓潼望長卿山至巴西復懷譙秀<lb/>
梓潼不見馬相如更欲南行問酒壚行到巴西覔譙<lb/>
秀巴西唯是有寒蕪<lb/>
　　齊宫詞<lb/>
<pb n="KR4c0074_SBCK_006-14b"/>
永夀兵來夜不扄金蓮無復印中庭梁臺歌管三更<lb/>
罷猶自風揺九子鈴<lb/>
　青陵臺<lb/>
靑陵臺畔日光斜萬古真魂倚暮霞莫許韓慿爲蛺<lb/>
蝶等閑飛上别枝花<lb/>
　東還<lb/>
自有仙才自不知十年長夢探華芝秋風動地黃雲<lb/>
暮㱕去嵩陽㝷舊師<lb/>
　　蜀桐<lb/>
玉壘高桐拂玉繩上含非霧下含氷枉教紫鳯無棲<lb/>
<pb n="KR4c0074_SBCK_006-15a"/>
處斵作秋琴彈壞<hi>一作廣</hi>陵<lb/>
　　漢宫<lb/>
通靈夜醮逹清晨承露盤晞甲帳春王母西歸方朔<lb/>
去更須重見李夫人<lb/>
　　江東<lb/>
驚魚撥刺鷰翩翾獨自江東上釣船今日春光太漂<lb/>
蕩謝家輕絮沈郞錢<lb/>
　讀任彦昇碑<lb/>
任昉當年有美名可憐才調最縱横梁臺𥘉建應惆<lb/>
悵不得蕭公作騎兵<lb/>
<pb n="KR4c0074_SBCK_006-15b"/>
　　五松驛<lb/>
獨下長亭念過秦五松不見見輿薪只應旣斬斯高<lb/>
後㝷𬒳樵人用斧斤<lb/>
　　㶚岸<lb/>
山東今歲點行頻㡬處冤魂哭虜塵㶚水橋邉倚華<lb/>
表平時二月有東廵<lb/>
　　送臻師二首<lb/>
昔去靈山非拂席今來滄海欲求珠楞伽頂上清涼<lb/>
地善眼仙人憶我無<lb/>
　　其二<lb/>
<pb n="KR4c0074_SBCK_006-16a"/>
苦海迷途去未因東方過此幾微塵何當百憶蓮花<lb/>
上一一蓮花見佛身<lb/>
　　七夕<lb/>
鸞扇斜分鳯幄開星橋橫過鵲飛廻爭將世上無期<lb/>
别換得年年一度來<lb/>
　　望喜驛别嘉陵江水二絶<lb/>
嘉陵江水此東流望喜樓中憶閬州若到閬州還赴<lb/>
海閬州應更有高樓<lb/>
　　其二<lb/>
千里嘉陵江水色含烟帶月碧於藍今朝相送東流<lb/>
<pb n="KR4c0074_SBCK_006-16b"/>
後由自驅車更向南<hi>一作猶</hi>
　贈宇文中丞<lb/>
欲<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>中天正急材自縁烟水戀平臺人間只有稽延<lb/>
祖最望山公啓事來<hi>公盛歎亡友張君故有此句</hi>
　閨情<lb/>
紅露花房白蜜脾黃蜂紫蝶兩參差春窓一覺風流<lb/>
夢却是同𫀆不得知<lb/>
　　月夕<lb/>
草下隂虫葉上霜朱欄迢遞壓湖光兎寒蟾冷桂花<lb/>
白此夜姮娥應㫁腸<lb/>
<pb n="KR4c0074_SBCK_006-17a"/>
　代應<lb/>
本來銀漢是紅墻隔得盧家白玉堂誰與王昌報消<lb/>
息盡知三十六鴛鴦<lb/>
　　離亭賦得折楊柳二首<lb/>
暫慿樽酒送無憀莫損愁眉與細腰人世死前誰有<lb/>
别春風爭擬惜長條<lb/>
　其二<lb/>
含烟惹霧每依依萬緒千條拂落暉爲報行人休盡<lb/>
折半留相送半迎㱕<lb/>
　　寄永道士<lb/>
<pb n="KR4c0074_SBCK_006-17b"/>
共上雲山獨下遲陽臺白道細如絲君今併倚三珠<lb/>
樹不記人間落葉時<lb/>
　　華州周大夫宴席<hi>西鈴</hi>
郡齋何用酒如泉飲德先時已醉眠若共門人推禮<lb/>
分戴崇爭得及彭宣<lb/>
　荆山<lb/>
壓河連華勢孱顔鳥沒雲歸一望間楊僕移關三百<lb/>
里可能全是爲荆山<lb/>
　　次陜州先寄源從事<lb/>
離思覉愁日欲晡東周西雍此分塗廻鑾佛寺高多<lb/>
<pb n="KR4c0074_SBCK_006-18a"/>
少望盡黃河一曲無<lb/>
　　過鄭廣文舊居<lb/>
宋玉平生恨有餘遠循三楚弔三閭可憐留着臨江<lb/>
宅異代應教庾信居<lb/>
　　東下三旬苦於風土馬上戲作<lb/>
路遶函關東復東身騎征馬逐驚蓬天池遼闊誰相<lb/>
待日日虗乗九萬風<lb/>
　　莫愁<lb/>
雪中梅下與誰期梅雪相兼一萬枝若是石城無艇<lb/>
子莫愁還自有愁時<lb/>
<pb n="KR4c0074_SBCK_006-18b"/>
　夢令狐學士<lb/>
山驛荒凉白竹扉殘燈向曉夢清輝右銀臺路雪三<lb/>
尺鳯詔裁成當直歸<lb/>
　　渉洛川<lb/>
通谷陽林不見人我來遺恨古時春宓妃漫結無窮<lb/>
恨不爲君王殺灌均<hi>灌均陳王之典籖譛諸王於文帝者</hi>
　有感<lb/>
中路因循我所長古來才命兩相妨勸君莫強安蛇<lb/>
足一盞芳醪不得甞<lb/>
　　宫妓<lb/>
<pb n="KR4c0074_SBCK_006-19a"/>
珠箔輕明拂玉墀披香新殿鬪腰肢不須看盡魚龍<lb/>
戲終遣君王怒偃師<lb/>
　宫辭<lb/>
君恩如水向東流得寵憂移失寵愁莫向樽前奏花<lb/>
落凉風只在殿西頭<lb/>
　代贈二首<lb/>
樓上黃昏欲望休玉梯横絕月中鈎芭蕉不展丁香<lb/>
結同向春風各自愁<lb/>
　其二<lb/>
東南日出照高樓樓上離人唱石州總把春山掃眉<lb/>
<pb n="KR4c0074_SBCK_006-19b"/>
黛不知共得幾多愁<lb/>
　　楚吟<lb/>
山上離宫宫上樓樓前宫畔暮江流楚天長短黃昏<lb/>
雨宋玉無愁亦有愁<lb/>
　　瑶池<lb/>
瑶池阿母綺䆫開黃竹歌聲動地哀八駿日行三萬<lb/>
里穆王何事不重來<lb/>
　　柳<lb/>
爲有橋邊拂靣香何曾自敢占流光後庭玉樹承恩<lb/>
澤不信年華有㫁腸<lb/>
<pb n="KR4c0074_SBCK_006-20a"/>
　　寄在朝鄭曹獨孤李四同年<lb/>
昔歲陪遊舊跡多風光今日兩蹉跎不因醉本蘭亭<lb/>
在兼忘當年舊永和<lb/>
　　南朝<lb/>
地險悠悠天險長金陵王氣應瑶光休誇此地分天<lb/>
下只得徐妃半靣粧<lb/>
　　題漢祖廟<lb/>
乗運應須宅八荒男兒安在戀池隍君王自起新豐<lb/>
後項羽何曽在故鄕<lb/>
　　韓冬郞即席爲詩相送一座盡驚他日余方追<lb/>
<pb n="KR4c0074_SBCK_006-20b"/>
　　　吟連宵侍坐徘徊久之句有老成之風因成<lb/>
　　　二絕寄酬兼呈畏之員外<lb/>
十歲裁詩走馬成冷灰殘燭動離情桐花萬里丹山<lb/>
路雛鳳清於老鳯聲<lb/>
　其二<lb/>
劒棧風檣各苦辛别時氷雪到時春爲慿何遜休聮<lb/>
句瘦盡東陽姓沈人<hi>沈東陽約嘗謂何遜曰吾每讀卿詩一日三復終未能余雖無</hi>
<hi>東陽之才而有東陽之瘦矣</hi>
　　評事翁寄賜餳粥走筆爲荅<lb/>
粥香餳白杏花天省對流鶯坐綺筵今日寄來春巳<lb/>
<pb n="KR4c0074_SBCK_006-21a"/>
老鳯樓迢遞憶鞦韆<lb/>
　　東阿王<lb/>
國事分明屬灌均西陵魂㫁㫁來人君王不得爲天<lb/>
子半爲當時賦洛神<lb/>
　　過景陵<lb/>
武皇精魄久僊昇帳殿淒凉烟霧凝俱是蒼生留不<lb/>
得鼎湖何異魏西陵<lb/>
　　板橋曉别<lb/>
廻望高城落曉河長亭窓户壓微波水仙欲上鯉魚<lb/>
去一夜芙蓉紅淚多<lb/>
<pb n="KR4c0074_SBCK_006-21b"/>
　關門柳<lb/>
氷定河邊一行柳依依長發故年春東來西去人情<lb/>
薄不爲清隂减路塵<lb/>
　　彭城公薨後贈杜二十七勝李十七藩二君並<lb/>
　　　與愚同出故尚書安平公門下<lb/>
梁山兖水約從公兩地差池一旦空謝墅庾村相弔<lb/>
後自今岐路更西東<lb/>
　　夕陽樓<hi>在滎陽是所知今遂寧蕭待郎収滎陽日作者</hi>
花明柳暗繞天愁上盡重城更上樓欲問孤鴻向何<lb/>
處不知身世自悠悠<lb/>
<pb n="KR4c0074_SBCK_006-22a"/>
　鴛鴦<lb/>
雌去雄飛萬里天雲羅滿眼淚澘然不須長結風波<lb/>
願鎻向金籠始兩全<lb/>
　　妓席暗記送同年獨孤雲之武昌<lb/>
疊嶂千重呌恨猿長江萬里洗離魂武昌若有山頭<lb/>
石爲拂蒼苔檢淚痕<lb/>
　　武夷山<lb/>
只得流霞酒一杯空中簫鼓當時廻武夷洞裏生毛<lb/>
竹老盡曾孫更不來<lb/>
　　一片<lb/>
<pb n="KR4c0074_SBCK_006-22b"/>
一片瓊英價動天連城十二昔虗傳良工巧費真爲<lb/>
累楮葉成來不直錢<lb/>
　　寄成都高苗二從事<hi>時二公從事商隱座主府</hi>
紅蓮幕下紫梨新命㫁湘南病渴人今日問君能寄<lb/>
否二江風水接天津<lb/>
　　西南行却寄相送者<lb/>
百里隂雲覆雪泥行人只在雪雲西明朝驚破還鄕<lb/>
梦定是陳倉碧野雞<lb/>
　四皓廟<lb/>
羽翼殊勲棄若遺皇天有運我無時廟前便接山門<lb/>
<pb n="KR4c0074_SBCK_006-23a"/>
路不長青松長紫芝<lb/>
　　相思<lb/>
相思樹上合歡枝紫鳯靑鸞並羽儀膓㫁秦臺吹管<lb/>
客日西春盡到來遲<lb/>
　　送鄭大台文南覲<lb/>
黎辟灘聲五月寒南風無處附平安君懷一疋胡威<lb/>
絹爭拭酬恩淚得乾<lb/>
　　舊頓<lb/>
東人望幸久咨嗟四海于今是一家猶鎻平時舊行<lb/>
殿盡無宫戶有官鴉<lb/>
<pb n="KR4c0074_SBCK_006-23b"/>
　　代董秀才却扇<lb/>
莫將畫扇出帷來遮掩春山滯上才若道團圓是明<lb/>
月此中須放桂花開<lb/>
　　有感<lb/>
非關宋玉有㣲辭却是襄王夢覺遲一自高唐賦成<lb/>
後楚天雲雨盡堪疑<lb/>
　　驪山有感<lb/>
驪岫飛泉泛暖香九龍呵護玉蓮房平明毎幸長生<lb/>
殿不從金輿唯夀王<lb/>
　　别智玄法師<lb/>
<pb n="KR4c0074_SBCK_006-24a"/>
<pb n="KR4c0074_SBCK_006-25a"/>
路哭殺厨頭阮歩兵<lb/>
　　日日<hi>一云春光</hi>
日日春光闘日光山城斜路杏花香㡬時心緒渾無<lb/>
事得及游絲百尺長<lb/>
　　過楚宫<lb/>
巫峽迢迢舊楚宫至今雲雨暗丹楓微生盡戀人間<lb/>
樂只有襄王憶夢中<lb/>
　　龍池<lb/>
龍池賜酒敞雲屏羯鼓聲高衆樂停夜半宴歸宫漏<lb/>
永薛王沉醉夀王醒<lb/>
<pb n="KR4c0074_SBCK_006-25b"/>
　　即日<lb/>
小鼎煎茶面曲池白鬚道士竹間棊何人書破蒲葵<lb/>
扇記着南塘移樹時<lb/>
　　吳宮<lb/>
龍檻沉沉水殿清禁門深掩㫁人聲呉王宴罷滿宫<lb/>
醉日暮水漂花出城<lb/>
　常娥<lb/>
雲母屏風燭影深長河漸落曉星沉常娥應悔偷靈<lb/>
藥碧海青天夜夜心<lb/>
　殘花<lb/>
<pb n="KR4c0074_SBCK_006-26a"/>
殘花啼露莫留春尖髮誰非怨别人若但掩關勞獨<lb/>
夢寳釵何日不生塵<lb/>
　　天津西堂<lb/>
虜馬崩騰忽一狂翠華無不到東方天津西望腸真<lb/>
㫁滿眼秋波出苑墻<lb/>
　　西亭<lb/>
此夜西亭月正圓踈簾相伴宿風烟梧桐莫更翻清<lb/>
露孤鶴從來不得眠<lb/>
　　憶住一師<lb/>
無事經年别逺公帝城鐘曉憶西峯煙爐消盡寒燈<lb/>
<pb n="KR4c0074_SBCK_006-26b"/>
晦童子開門雪滿松<lb/>
　昨夜<lb/>
不辭鶗鴂妬年芳但惜流塵暗燭房昨夜西池凉露<lb/>
滿桂花吹㫁月中香<lb/>
　　海客<lb/>
海客乘槎上紫氛星娥罷織一相聞只應不憚牽牛<lb/>
妬聊用支機石贈君<lb/>
　　𥘉食笋呈座中<lb/>
嫰籜香苞初出林於陵論價重如金皇都陸海應無<lb/>
數忍剪凌雲一寸心<lb/>
<pb n="KR4c0074_SBCK_006-27a"/>
　寄蜀客<lb/>
君到臨卭問酒壚近來還有長卿無金徽却是無情<lb/>
物不許文君憶故夫<lb/>
　　海上<lb/>
石橋東望海連天徐福空來不得仙直遣麻姑與搔<lb/>
背可能留命待桑田<lb/>
　　白雲夫舊居<lb/>
平生誤識白雲夫再到仙簷憶酒壚墻外萬株人絶<lb/>
迹夕陽唯照欲栖烏<lb/>
　　同學彭道士參寥<lb/>
<pb n="KR4c0074_SBCK_006-27b"/>
莫羡僊家有上真仙家暫謪亦千春月中桂樹高多<lb/>
少試問西河斫樹人<lb/>
　　到秋<lb/>
扇風浙瀝簟流漓萬里南雲滯所思守到清秋還寂<lb/>
寞葉丹苔碧閉門時<lb/>
　　華師<lb/>
孤鶴不睡雲無心衲衣笻杖來西林院門晝鎻廻廊<lb/>
靜秋日當階杮葉隂<lb/>
　　華嶽下題西王母廟<lb/>
神仙有分豈關情八馬虗追落日行莫恨名姬中夜<lb/>
<pb n="KR4c0074_SBCK_006-28a"/>
沒君王猶自不長生<lb/>
　　過華清内廐門<lb/>
華清别館閉黃昏碧草悠悠内廐門自是明時不廵<lb/>
幸至今靑海有龍孫<lb/>
　　樂遊原<lb/>
萬樹鳴蟬隔㫁虹樂遊原上有西風羲和自趂虞泉<lb/>
宿不放斜陽更向東<lb/>
　　丹丘<lb/>
青女丁寜結夜霜羲和辛苦送朝陽丹丘萬里無消<lb/>
息㡬對梧桐憶鳯凰<lb/>
<pb n="KR4c0074_SBCK_006-28b"/>
　　鳯<lb/>
萬里峯巒歸路迷未判容彩借山雞新春定有將雛<lb/>
樂阿閣華池兩處棲<lb/>
　　病中早訪招國李十將軍遇挈家遊曲江<lb/>
十頃平波溢岸清病來唯夢此中行相如未是真消<lb/>
渴猶放沲江過錦城<lb/>
　　櫻桃花下<lb/>
流鶯舞蝶兩相欺不取花芳正結時他日未開今日<lb/>
謝嘉辰長短是參差<lb/>
　　故驛迎吊故桂府常侍有感<lb/>
<pb n="KR4c0074_SBCK_006-29a"/>
飢烏翻樹晩雞啼泣過秋原沒馬泥二紀征南恩與<lb/>
舊此時丹旐玉山西<lb/>
　槿花<lb/>
風露淒淒秋景繁可怜榮落在朝昏未央宫裏三千<lb/>
女但保紅顔莫保恩<lb/>
　　暮秋獨游曲江<lb/>
荷葉生時春恨生荷葉枯時秋恨成深知身在情長<lb/>
在悵望江頭江水聲<lb/>
　　任弘農尉獻州刺史乞假㱕京<lb/>
黃昏封印點刑徒愧負荆山入座隅却羡卞和雙刖<lb/>
<pb n="KR4c0074_SBCK_006-29b"/>
足一生無復沒階趨<lb/>
　　贈勾芒神<lb/>
佳期不定春期賖春物夭閼興咨嗟願得勾芒索靑<lb/>
女不教容易損年華<lb/>
　　月夜重寄宋華陽姊妹<lb/>
偷桃竊藥事難兼十二城中鎻彩蟾應共三英同夜<lb/>
賞玉樓仍是水精簾<lb/>
　　訪人不遇留别館<lb/>
卿卿不惜瑣牕春去作長楸走馬身閑倚繡簾吹柳<lb/>
絮日高深院㫁無人<lb/>
<pb n="KR4c0074_SBCK_006-30a"/>
　　雨中長樂水館送趙十五滂不及<lb/>
碧雲東去雨雲西苑路高高驛路低秋水緑蕪終盡<lb/>
分夫君太騁錦障泥<lb/>
　池邉<lb/>
玉管葭灰細細吹流鶯上下鷰參差日西千遶池邊<lb/>
樹憶把枯條撼雪時<lb/>
　賈生<lb/>
宣室求賢訪逐臣賈生才調更無倫可怜夜半虗前<lb/>
席不問蒼生問鬼神<lb/>
　　送王十三校書分司<lb/>
<pb n="KR4c0074_SBCK_006-30b"/>
多少分曹掌秘文洛陽花雪梦隨君定知何遜縁聮<lb/>
句毎到城東憶范雲<lb/>
　　寄惱韓同年時韓住蕭洞二首<lb/>
簾外辛夷定巳開開時莫放艶陽廻年華若到經風<lb/>
雨便是胡僧話刼灰<lb/>
　其二<lb/>
龍山晴雪鳳樓霞洞裏迷人有幾家我爲傷春心自<lb/>
醉不勞君勸石榴花<lb/>
　　謁山<lb/>
從來繫日乏長繩水去雲廻恨不勝欲就麻姑買滄<lb/>
<pb n="KR4c0074_SBCK_006-31a"/>
海一杯春露冷如氷<lb/>
　　鈞天<lb/>
上帝鈞天會衆靈昔人因夢到青㝠伶倫吹裂孤生<lb/>
竹却爲知音不得聽<lb/>
　　失猿<lb/>
祝融南去萬重雲淸嘯無因更一聞莫遣碧江通箭<lb/>
道不教腸㫁憶同群<lb/>
　　戲題友人壁<lb/>
花逕逶迤柳巷深小䦨亭午囀春禽相如解作長門<lb/>
賦却用文君取酒金<lb/>
<pb n="KR4c0074_SBCK_006-31b"/>
　　假日<lb/>
素琴絃㫁酒鉼空倚坐欹眠日已中誰向劉靈天幕<lb/>
内更當陶令北窓風<lb/>
　　寄逺<lb/>
姮娥搗藥無時巳玉女投壺未肯休何日桑田俱變<lb/>
了不教伊水更東流<lb/>
　　王昭君<lb/>
毛延夀畫欲通神忍爲黃金不爲人馬上琵琶行萬<lb/>
里漢宮長有隔生春<lb/>
　　舊將軍<lb/>
<pb n="KR4c0074_SBCK_006-32a"/>
雲臺高議正紛紛誰定當時蕩寇勲日暮㶚陵原上<lb/>
獵李將軍是舊將軍<lb/>
　　曼倩辭<lb/>
十八年來墮世間瑶池㱕夢碧桃閑如何漢殿穿針<lb/>
夜又向䆫中覷阿環<lb/>
　　李衛公<lb/>
綘紗弟子音塵絶鸞鏡佳人舊會稀今日致身歌舞<lb/>
地木緜花暖鷓鴣飛<lb/>
　韋蟾<lb/>
謝家離别正凄凉少傳臨岐賭佩囊却憶短亭廻首<lb/>
<pb n="KR4c0074_SBCK_006-32b"/>
處夜來煙雨滿池塘<lb/>
　　縣中惱飮席<lb/>
晚醉題詩贈物華罷吟還醉忘歸家若無江氏五色<lb/>
筆爭奈河陽一縣花<lb/>
　　漫成五章<lb/>
沈宋裁辭矜變律王楊落筆得良朋當時自謂宗師<lb/>
妙今日唯觀對屬能<lb/>
　　其二<lb/>
李杜操持事畧齊三才萬象共端倪集仙殿與金鑾<lb/>
殿可是蒼蠅惑曙雞<lb/>
<pb n="KR4c0074_SBCK_006-33a"/>
　其三<lb/>
生兒古有孫征虜嫁女今無王右軍借問琴書終一<lb/>
世何如旗蓋仰三分<lb/>
　　其四<lb/>
代北偏師銜使節關東禆將建行臺不妨常日饒輕<lb/>
薄且喜臨戎用草萊<lb/>
　其五<lb/>
郭令素心非黷武韓公本意在和戎兩都耆舊偏垂<lb/>
淚臨老中原見朔風<lb/>
　　戲題贈稷山驛吏王全<hi>全爲驛吏五十六年人稱有道術往來多贈詩</hi>
<pb n="KR4c0074_SBCK_006-33b"/>
<hi>章</hi>
絳臺驛吏老風塵躭酒成僊幾十春過客不勞詢甲<lb/>
子唯書亥字與時人<lb/>
　　和韋潘前輩七月十二日夜泊池州城下先寄<lb/>
　　　上李使君<lb/>
桂含爽氣三秋首<graphic n="KR1396" url="https://raw.githubusercontent.com/kanripo/KR-Gaiji/master/images/KR1396.png" mimeType="image/png"/>吐中旬三葉新正是澄江如練<lb/>
處玄暉應喜見詩人<lb/>
　　花下醉<lb/>
㝷芳不覺醉流霞倚樹沉眠日巳斜客散酒醒深夜<lb/>
後更持紅燭賞殘花<lb/>
<pb n="KR4c0074_SBCK_006-34a"/>
　　所居永樂縣久旱縣宰祈禱得雨因賦詩<lb/>
井膏滴滴是精誠晝夜如絲一勺盈秪恠閭閻喧鼓<lb/>
吹邑人同報束長生<lb/>
　　正月十五夜聞京有燈恨不得觀<lb/>
月色燈光滿帝都香車寳輦隘通衢身閑不覩中興<lb/>
盛羞逐鄕人賽紫姑<lb/>
　　偶題二首<lb/>
小亭閑眠微醉消小榴海栢枝相交水文簟上琥珀<lb/>
枕傍有墮釵雙翠翹<lb/>
　　其二<lb/>
<pb n="KR4c0074_SBCK_006-34b"/>
清月依微香露輕曲房小院多逢迎春叢定是饒栖<lb/>
夜飲罷莫持紅燭行<lb/>
　月<lb/>
過水穿樓觸處明藏人帶樹逺含清𥘉生欲缺虚惆<lb/>
悵未必圓時即有情<lb/>
　夜冷<lb/>
樹遶池寛月影多村砧塢笛隔風蘿西亭翠𬒳餘香<lb/>
薄一夜將愁向敗荷<lb/>
　城外<lb/>
露寒風定不無情臨水當山有隔城未心明時勝蜯<lb/>
<pb n="KR4c0074_SBCK_006-35a"/>
蛤一生長共月虧盈<lb/>
　　南山趙行軍新詩盛稱游讌之洽因寄一絶<lb/>
蓮幕遥臨黒水津櫜鞬無事但㝷春梁王司馬非孫<lb/>
武且免宫人斬羙人<lb/>
　　景陽井<lb/>
景陽宫井剰堪悲不盡龍鸞誓死期膓㫁吳王宫外<lb/>
水濁泥猶得葬西施<lb/>
　　四皓廟<lb/>
本爲留侯慕赤松漢庭方識紫芝翁蕭何只觧追韓<lb/>
信豈得虚當第一功<lb/>
<pb n="KR4c0074_SBCK_006-35b"/>
　　送阿龜歸華<lb/>
草堂歸意背烟蘿黄綬垂腰不奈何因汝華陽求藥<lb/>
物碧松根下茯苓多<lb/>
　　席上贈人<hi>故桂府滎陽公席上出家妓</hi>
淡烟微雨恣高唐一曲清聲遶畫梁料得也應憐宋<lb/>
玉只應無奈楚襄王<lb/>
　　東南<lb/>
東南一望日中烏欲逐羲和去得無且向秦樓棠樹<lb/>
下每朝先覓照羅敷<lb/>
　　江上憶嚴五廣休<lb/>
<pb n="KR4c0074_SBCK_006-36a"/>
征南幕下帶長刀夢筆深藏五色豪逢着澄江不敢<lb/>
詠鎮西留與謝功曹<lb/>
　　定子<lb/>
檀槽一抹廣陵春定子𥘉開睡臉新却笑喫虚隋煬<lb/>
帝破家亡國爲何人<lb/>
唐李義山詩集卷之六終<lb/>
<pb n="KR4c0074_SBCK_006-36b"/>
</p>
<p>
</p>
  </div>
        </body>
</text>\m</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_100-1a"/>
皇明文衡卷之一百<lb/>
　　補缺<lb/>
　　　送程憲僉序　唐仲<lb/>
予家世學詩毎誦皇皇者華知君遣乎使臣之為君使者各<lb/>
盡其道也後世君臣未盡其道上下之情不通所以胥失之<lb/>
矣合淝程公以儒起家𥘉<lb/>
聖上龍興濳淵渡河以宅<lb/>
帝位公用言者薦遂爲中書省都事謇諤有骨鯁風時國公<lb/>
開省南服英譽洋溢貸以自助擢爲執法諫議官朝夕匡弼<lb/>
不肯少禠之六年特授提刑按察司僉事明年行郡興安値<lb/>
干戈劻勷之秋與民更始不棘不阿不忍擿之以事暇日謁<lb/>
夫子廟過紫陽精舎瞻仰文公乆之予方以紫陽祠吏告老<lb/>
<pb n="KR4h0102_SBCK_100-1b"/>
從容語曰學校之興書聲不聞虚文耳嗚呼劉項交戰魯猶<lb/>
絃歌不絶故曰曲阜聖人之敎也况今紫陽卽魯之曲阜也<lb/>
學校廢子衿作豈無倚席不講之羞世之俗吏世之俗吏但<lb/>
欲華爾宫以規爼豆之地殆未知爲敎者可勝慨哉公字嘉<lb/>
貞瑰文傑句<graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>
                    <graphic n="KR1168" url="https://raw.githubusercontent.com/kanripo/KR-Gaiji/master/images/KR1168.png" mimeType="image/png"/>儒者也予序論古今遣使之道以為公瀆<lb/>
亦欲上下之情通詩凡若干首於是唐仲推其意序之<lb/>
　　　送楊尚書序　徐有貞<lb/>
景泰二年冬十二月　詔以禮部尚書楊公彦謐爲南京刑<lb/>
部尚書行有日主事孫曰譲以其行爲請予與公交爲忘形<lb/>
甚乆又幸爲同寅誼不可辭公明敏有才識時務多幹局始<lb/>
以進士爲主事爲郎中爲侍郎皆在刑部所歷皆未乆皆以<lb/>
軍功遷秩其進取固銳然於公之勞勩實足以當之也比一<lb/>
<pb n="KR4h0102_SBCK_100-2a"/>
二載間福建寇作而江西爲鄰壌遂　命公往保釐之卒用<lb/>
底寜用是　召還陞禮部尚書居歲餘有大臣言南京固根<lb/>
本地而六部都察院多缺正員不足以鎮之<lb/>
上可其奏事下廷臣論薦而廷議謂公在刑部乆練習法比<lb/>
大司寇之缺非公不可遂聞于<lb/>
上是以有今日之命也或曰　朝廷方資公以典邦禮和神<lb/>
人治上下頋乃今輟此而置彼可乎予曰民協于中者司寇<lb/>
之職也而保障南京者　朝廷付託之深意也茍徒以明刑<lb/>
爲公之職業而遺付託之重是不知　命公之意也公之是<lb/>
往其寄不旣重矣乎其可不思所以副<lb/>
皇上之任使乎是爲贈<lb/>
　　　故承直郎太常寺丞柳莊袁先生墓誌銘<lb/>
<pb n="KR4h0102_SBCK_100-2b"/>
　　　　　　　　　　　　　　　　　　　姚廣孝<lb/>
永樂八年歲在庚寅十二月初五日承直郎太常寺丞柳莊<lb/>
袁先生卒于家訃至　京明年辛卯正月二十二日其子中<lb/>
書舍人忠徹奏聞<lb/>
上爲之哀悼賜鈔六百錠營塟事遣中貴官祭于其家二十<lb/>
四日忠徹傳奉<lb/>
敕㫖命臣廣孝撰先生墓誌臣謹奉　命按賜進士出身吏<lb/>
部員外郎臣陳宗問行狀先生諱珙字廷玉姓袁氏系出南<lb/>
昌世多聞人宋南渡有諱子誠者知臨安府兼大宗正司丞<lb/>
扈蹕至鄞遂家焉其孫鏞以進士死忠於德祐聞曾祖諱景<lb/>
安登進士第祖諱衍隱德弗耀考士元文林郎翰林國史檢<lb/>
閱官博學能文噐量恢廓性明果義有所不可則奮力正之<lb/>
<pb n="KR4h0102_SBCK_100-3a"/>
故郷閭以中直稱𥘉衍無子以弟澤民承後澤民仲子士元<lb/>
謂弟無繼兄之義白於有司奉澤民歸宗而巳爲衍子俾得<lb/>
倫序不紊自號菊村先生實德祐忠臣之嫡孫也生子四人<lb/>
曰珙曰珪曰瑛曰璟珙卽先生也先生性剛毅直方不泛交<lb/>
於人安貧飬志粹乎有道之士也當勝國之季勵精儒業九<lb/>
流百氏之書靡不涉究然時與願違遂㳺歴湖海間遇異僧<lb/>
别古崖於補怛洛伽山一見而奇之因授以相人之訣期先<lb/>
生後必以術顕先生决人貴賤壽夭禍福休咎如指諸掌凡<lb/>
求占者必先察其心志聽其語言次觀其形氣然後㫁之以<lb/>
吉凶規之以忠義雖逹官貴人遇之不以禮則拂䄂而去豈<lb/>
以勢利能動其心哉<lb/>
聖朝啓運天下和平先生乃歸鄞城之西聿新其先業所居<lb/>
<pb n="KR4h0102_SBCK_100-3b"/>
前後皆樹以柳扁曰柳莊鄕之人皆稱爲柳莊先主洪武間<lb/>
上在濳邸聞先生名遣使以幣禮聘焉先生旣拜受卽沐浴<lb/>
戒行李而起及見<lb/>
上大悅先生於是肅恭而前凝神佇思面對<lb/>
聖容俯仰左右一目而盡得矣先生再拜稽首而言曰<lb/>
聖上太平天子也龍形而鳳姿天廣地闊日麗中天重瞳龍<lb/>
髯二肘若肉印之狀龍行虎歩聲如鍾實乃蒼生<lb/>
眞主太平天子也但年交四十髯鬚長過於臍卽登寳位時<lb/>
上雖聽其說而未全信居無何先生辭還故里　錫賚殊厚<lb/>
洪武三十五年壬午六月十七日<lb/>
上誕膺天籙嗣登　大寳發政施仁萬幾之暇因感先生<lb/>
昔言之驗若左右劵無毫髮遺失於是　敕遣内侍驛召至<lb/>
<pb n="KR4h0102_SBCK_100-4a"/>
京拜太常寺丞授承直郞待以特禮　賜冠服鞍馬文綺鈔<lb/>
錠及居第在京以便其老<lb/>
上廵狩北方巳丑冬十月尋有　旨召至行在先生卽日就<lb/>
道<lb/>
東殿特念其衰老非霜露所堪於是賜貂裘安車而敦遣焉<lb/>
旣入覲奬諭有加巳而得請展省先塋復敕驛置歸其鄕<lb/>
恩至渥也及先生卒<lb/>
上賜鈔以營塟事遣中貴官祭于其家復　敕臣撰墓誌先<lb/>
生感荷<lb/>
聖恩始終榮顯自古所無有先生卒時年七十有六先生平<lb/>
日篤于孝友天性然也親疾革則焚香籲天減巳之年以益<lb/>
親壽疾果差人以爲孝感所致暨失怙恃哀毀過禮先生時<lb/>
<pb n="KR4h0102_SBCK_100-4b"/>
厄於貧窶衣衾棺槨爲之必竭其力由是禮無不備宗族之<lb/>
貧乏者恒嗇巳用以賑之弟妹之孤婺者咸推恩以撫之有<lb/>
嫁娶之不能者出財力以相成之先生與鄉黨也正而不群<lb/>
處妻子也嚴而有禮交朋舊也以信義而不阿䘏患難也救<lb/>
之惟恐不及人有以役當徙而委之金百鎰不相聞者餘十<lb/>
年及其歸以金還之封識如故友人以事逮于殁者莫之能<lb/>
贖先生收厝以歸其母先生臨利害一以理勝略無頋忌趨<lb/>
避其忠義正大如此先生好爲歌詩與客燕飮酒酣擊缶仰<lb/>
天豪吟人以爲康節先生也先生知命之終屬纊之日怡然<lb/>
如常溘爾而去故鄉閭父老及所交㳺者罔不悲嘆公卿大<lb/>
夫士走哭奠祭者踵相接于道先生娶倪氏有婦德子男五<lb/>
人長忠敉先卒次忠敏淳而勤於家事次忠敎逰藝校庠賫<lb/>
<pb n="KR4h0102_SBCK_100-5a"/>
志而殁次忠徹性資頴悟善承家學由鴻臚寺序班陞上寳<lb/>
司丞今調中書含人嘗　扈從北廵<lb/>
上尤寵厚也次忠<graphic n="KR1780" url="https://raw.githubusercontent.com/kanripo/KR-Gaiji/master/images/KR1780.png" mimeType="image/png"/>又勤于學女一適慈溪士人潘惟聰孫<lb/>
男七八應䮾應駺應驪應駒應騊應驥應駿孫女三人皆幼<lb/>
忠徹奔喪歸以是年三月二十四日扶柩至桃源楊山人嶴<lb/>
塟于先隴之左嗚呼先生爲人剛方中正學純行端綽有古<lb/>
君子之遺風於是<lb/>
皇上見知特加禮遇豈惟其技術之精妙而致然爾昔袁天<lb/>
綱父子事唐太宗名著方䇿以爲希世之有今觀先生與其<lb/>
子忠徹際遇<lb/>
聖天子始終　恩寵莫大之榮顯豈天綱父子可能跂及者<lb/>
哉先生平日相人之奇驗九靈山人戴良傳備詳兹不復繫<lb/>
<pb n="KR4h0102_SBCK_100-5b"/>
銘曰<lb/>
袁氏之系出于南昌世多聞人積德其滂臨安來鄞乃爲故<lb/>
鄕鏞死于節德祐忠良文林學古噐量恢弘挺生先生資性<lb/>
剛方不泛其交克紹厥芳渉究經史吟詠詩章縱逸弗群雄<lb/>
豪是長不事其家逰歷海邦歘逢異僧奇其目明因以授彼<lb/>
相人之方術日以精名日以張課子畊讀號曰㧕莊曁于昌<lb/>
朝際遇<lb/>
聖皇優寵異等官拜太常子職中書橋<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>揚揚旣貴且富日<lb/>
覲淸光高年　賜歸以壽以康豈期無疾終于蘭堂遣官置<lb/>
奠　錫賚盈箱子嗣孫承尚有餘慶塟于桃源先隴之傍勒<lb/>
文蒼堅終古不忘<lb/>
　　　重修胡文定公書院記　彭時<lb/>
<pb n="KR4h0102_SBCK_100-6a"/>
崇安爲建寧望縣武夷先生胡文定公之故居在焉宋乾綂<lb/>
中巳祠先生于學而文定公書院則自元至正辛卯縣尹彭<lb/>
庭堅始書院在今四隅里之興賢坊其制右爲禮殿奉宣聖<lb/>
及四子侍坐像左爲祠肖先生像居中而以先生子從籍溪<lb/>
致堂茆堂五蜂四君子配焉祠之後有堂前有重門翼以廊<lb/>
廡名其外門曰文定公書院盖以表崇先賢且欲以待來學<lb/>
也其意美矣然歳乆滋敝近雖有修葺之者而棟宇傾摧凛<lb/>
焉欲壓天順八年秋八月建寧太守劉公行縣至崇安因入<lb/>
謁焉撫然有感乃捐巳俸率鄉貢士暨文國子生藍璣軰各<lb/>
助貲庀材新之而命大使王仲董其事易朽除腐飾漫漶以<lb/>
鮮潔規制雖仍乎舊而煥然一新觀者爲之起敬以是年十<lb/>
月始事朔三月而告成成之明年夏太守考績至京語余以<lb/>
<pb n="KR4h0102_SBCK_100-6b"/>
其故且屬記焉竊聞崇安自名縣以來忠臣賢士之生多矣<lb/>
然道學之傳惟胡氏爲盛泝其淵源實自先生始盖先生資<lb/>
禀絶異早聞伊洛微言於游楊謝三君子而以講明踐履扵<lb/>
家成其子從俱爲大儒遂啓新安朱氏東莱呂氏南軒張氏<lb/>
之傳而道學益盛以顯至其平生著述皆有觀名敎而發明<lb/>
春秋之功爲尤大盖春秋孔子之親筆聖人經世之志在焉<lb/>
非若他經可以訓詁通自左氏公榖以來傳註之行無慮百<lb/>
家文舛辭僻卒無定說聖人之宏綱大㫖往往欎而不明致<lb/>
使王安石詆以爲㫁爛朝報直廢棄之不列於學官庸非聖<lb/>
經以衆說晦而安石無獨見之明故耶先生自壯年即■服<lb/>
膺是經心領神悟獨得聖人之精微當宋南渡時執經進講<lb/>
深見獎重及承詔作傳乃參考百家一折衷之以至理推闡<lb/>
<pb n="KR4h0102_SBCK_100-7a"/>
㣲辭發明奥義其於扶三綱敘九法抑邪說正人心與夫尊<lb/>
王賤覇内夏外夷之意尤惓惓焉自是春秋之大義復明矣<lb/>
於戲周東遷而春秋作宋南渡而傳義明先聖後賢千古一<lb/>
心豈斯文之興固自有其時歟鄕使安石幸而生先生之後<lb/>
得聞其說將崇信是經之不暇而何敢詆棄之耶惟其不幸<lb/>
出於先生之前不能超衆說以有見是以得罪於聖人取譏<lb/>
於後世也然則先生之於是經誠可謂繼往聖於旣絶開來<lb/>
學於無窮其衞道息邪之功於是爲大矣我<lb/>
朝推崇先生列諸從祀誠萬世之公論而崇安乃先生鄕邑<lb/>
矧可無專祠以起後人之景仰也哉此太守所爲盡心於書<lb/>
院而不敢後也繼今學者仰而瞻其容俯而讀其書一惟其<lb/>
道德言論是式是循庶幾進德脩業早有成效然後無負於<lb/>
<pb n="KR4h0102_SBCK_100-7b"/>
太守表章風勵之意太守名鉞字仗德世家安成爲贈學士<lb/>
忠愍公之子浙江憲副釪之兄父子兄弟相繼以春秋第進<lb/>
士而太守爲政尤汲汲於重名節表風俗亦其學有所本且<lb/>
知所自云<lb/>
</p>
<p>
</p>
  </div>
</body>
</text>
</TEI>
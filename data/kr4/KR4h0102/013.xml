<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_013-1a"/>
皇明文衡卷之十三<lb/>
　解<hi>釋附</hi>辨<lb/>
　　　儒解　王禕<lb/>
有用之謂儒世之論者頋皆謂儒為無用何也曰非論者之<lb/>
過也彼所謂無用誠無用者也而吾所謂有用者則非彼之<lb/>
所謂無用矣夫周公孔子儒者也周公之道嘗用於天下矣<lb/>
孔子雖不得其位而其道卽周公之道天下之所用也其為<lb/>
道也自格物致知以至於治國平天下内外無二致也自本<lb/>
諸身以至於徴諸庻民建諸三王本末皆一貫也小之則云<lb/>
為於日用事物之間大之則可以位天地育萬物也斯道也<lb/>
周公孔子之所為儒者也周公孔子遠矣其遺言固載於六<lb/>
經凡帝王經世之畧聖賢傳心之要粲然具在後世儒者之<lb/>
<pb n="KR4h0102_SBCK_013-1b"/>
所取法也不法周公孔子不足謂為儒儒而法周公孔子矣<lb/>
其不可謂為有用乎噫斯吾之所謂儒也其果世之所謂無<lb/>
用者乎且世之所謂無用者我知之矣縫披其衣高視而闊<lb/>
歩其為業也呫畢訓詁而已耳綴緝辭章而已耳問之天下<lb/>
國家之務則曰我儒者非所習也使之渉事而遇變則曰我<lb/>
儒者非所能也嗟乎儒者之道其果盡於訓詁辭章而巳乎<lb/>
此其為儒也其為世所詆訾而䝉迂闊之譏也固宜謂之為<lb/>
無用固誠無用矣而又何怪焉姑孰潘君章甫儒之有用者<lb/>
也自為右史卽以嘉言讜論上蕳<lb/>
主知歷僉湖廣淛東憲所至赫赫有政譽用是入中書為參<lb/>
議遂拜江西按察使夫陪鈞軸總憲度　國家之任莫重焉<lb/>
而君則迭任之此其為有用夫人之所知也抑余之所知固<lb/>
<pb n="KR4h0102_SBCK_013-2a"/>
有大於是者周公孔子之道吾將望之儒者之効庻幾頼以<lb/>
暴白於天下寧如今日所見而已乎雖然有用之用難矣而<lb/>
無用之用亦不易也若余者蓋業於無用之用流於迂闊不<lb/>
能以自返者也君盍有以敎我乎哉余嘗執筆繼君後知之<lb/>
也深故於其行解儒以為贈<lb/>
　　　豢龍解　朱右<lb/>
龍非可豢也可豢非龍也夫龍淵潜而天飛能小大致雲雷<lb/>
澤下土神變莫測豢養何加焉豢養得加之則非龍矣畨舟<lb/>
入貢由南海入廣有物蜿蜒長七尺魚身牛首繭角鱗甲瓜<lb/>
牙鬚鬛具如龍舟人以木穽窊其中置海水以豢養之將獻<lb/>
京師且曰初為漁網得之若黿鼉魚鱉然吾固知其為非龍<lb/>
也天下大獸五鱗之長為龍而龍有神不神不足以長物也<lb/>
<pb n="KR4h0102_SBCK_013-2b"/>
臝之長為人而人有聖不聖不足以長人也或以人為人非<lb/>
也聖斯全人矣以龍為龍非也神斯全龍矣人將不以聲利<lb/>
惑則龍不可以豢養得故曰人無慾猶龍然作豢龍解<lb/>
　　　中星解　貝瓊<lb/>
中星見於作曆之法尚矣天有定星星無定位各於四時考<lb/>
之南方而堯典言象言次言星之不同何也永嘉鄭氏本於<lb/>
孔注互見之說諸家無以易之蓋南言朱鳥則知東為蒼龍<lb/>
西為白虎北為玄武矣東言大火則知南爲鶉火西爲大梁<lb/>
北為玄枵矣西言虚北言昴則知南為星東為房矣余求之<lb/>
經而參之考亭所論豈特以互見爲文哉天道至幽至遠而<lb/>
聖人察之至精至宻春言星鳥以二十八宿各復於四方而<lb/>
星鳥適見於昏中故舉而言之至於仲夏則朱鳥轉而西蒼<lb/>
<pb n="KR4h0102_SBCK_013-3a"/>
龍轉而南而大火適見於昏中不可以象言亦不可以星言<lb/>
矣秋之中星則玄武七宿之虛宿冬之中星則白虎七宿之<lb/>
昴宿故於此獨舉一宿焉大抵天以星爲體而有廣狹逺近<lb/>
明暗早晚惟中者則載之故月令仲春昏弧中旦建星中餘<lb/>
月皆舉二十八宿而此獨非者以弧近井建星近斗井斗不<lb/>
可的指故舉弧建以定昏旦之中則知堯典所載豈非以其<lb/>
中之所見而言乎聖人考中星以正作說成易之事析因夷<lb/>
隩之宜所謂術不違天政不失時者如此然堯時冬至日在<lb/>
虚昏中昴至朱子之時則日在斗昏中璧此見歲差之由而<lb/>
歳差之由恒於中星知之茍以爲互見其法無乃甚踈邪吁<lb/>
差之毫釐繆以千里而學者不之詳也故表而著之<lb/>
　　　釋統上　方希古<lb/>
<pb n="KR4h0102_SBCK_013-3b"/>
仁義而王道徳而治者三代也智力而取法術而守者漢唐<lb/>
宋也強致而暴失之者秦隋也篡弑以得之無術以守之而<lb/>
子孫受其禍者晉也其取之也同而身爲天下戮者王莾也<lb/>
苟以全有天下號令行乎海内者為正統邪則此皆其人矣<lb/>
然則湯武之與秦隋可得而班乎漢唐之與王莾可得而竝<lb/>
乎莾之不齒乎正統乆矣以其篡也而晉亦篡也後之得天<lb/>
下而異乎晉者寡矣而獨黜莾何也謂其無成而受誅也使<lb/>
光武不興而莾之子孫襲其位則亦將與之乎抑黜之乎昔<lb/>
之君子未嘗黜晋也其意以為後人行天子之禮者數百年<lb/>
勢固不得而黜之推斯意也則莾苟不誅論正統者亦將與<lb/>
之矣嗚呼何其戾也正統之說何為而立邪苟以其全有天<lb/>
下故以是名加之則彼固有天下矣何必加以是名也苟欲<lb/>
<pb n="KR4h0102_SBCK_013-4a"/>
假此以寓褒貶正大分申君臣之義明仁暴之别内夏外夷<lb/>
扶天理而誅人僞則不宜無辨而猥加之以是名使聖智夷<lb/>
乎暴桀順人者等乎逆弑也僥倖而得天下者雖其勢力之<lb/>
強無所爲而不成然其心私計而深念未嘗不畏後世之公<lb/>
議今將立天下之大法以爲萬世勸戒不䏻探其邪正逆順<lb/>
之實以明其是非而槩以正統加諸有天下之人不亦長僥<lb/>
倖者之惡而爲聖君賢主之羞乎適事機之㑹庸材小人皆<lb/>
可以得志處非其地用非其時聖君賢主亦不足以成治功<lb/>
古之䏻統一宇内而動不以正者多矣秦隋其尤也動不以<lb/>
正而以正統稱之使文武周公而有知其不羞與之同此名<lb/>
乎故謂周秦漢晉隋唐宋均爲正綂猶謂孔子墨翟莊周李<lb/>
斯孟軻楊雄俱爲聖人而傳道統也其孰以爲可非聖人而<lb/>
<pb n="KR4h0102_SBCK_013-4b"/>
謂之聖人人皆知其不然不可爲正綂而加之以正統之號<lb/>
則安之而不知其不可是尚可以建之萬世而無弊乎名者<lb/>
聖人之所慎也季子然以冉求仲由爲大臣孔子忿然爭之<lb/>
若二子之才魯之諸臣莫及也苟爲大臣未見其爲過而孔<lb/>
子慎而不許蓋才如仲由冉求而以爲大臣則伊尹周公將<lb/>
曷以名之乎伊尹周公大臣也則二子非其類矣故曰可謂<lb/>
具臣矣以秦隋而方乎周豈直若二子之與伊尹周公哉使<lb/>
孔子而出其不混而稱之也决矣蓋必有其道焉而不可知<lb/>
矣嘗試論之曰天下有正統一變綂三三代正綂也如漢如<lb/>
唐如宋雖不敢幾乎三代然其主皆有恤民之心則亦聖人<lb/>
之徒也附之以正綂亦孔子與齊桓仁管仲之意歟奚為変<lb/>
綂取之不以正如晉宋齊梁之君使全有天下亦不可爲正<lb/>
<pb n="KR4h0102_SBCK_013-5a"/>
矣守之不以仁義戕虐乎生民如秦與隋使傳數百年亦不<lb/>
可爲正矣夷狄而僣中國女后而㨿天位治如符堅才如武<lb/>
氏亦不可繼綂矣二綂立而勸戒之道明僥倖者其有所懼<lb/>
乎此非孔子之言也蓋竊取孔子之意也<lb/>
　　　釋綂中<lb/>
正綂之說立而後人君之位尊變綂之名立而後正綂之說<lb/>
明舉有天下者皆謂之正綂則人將以正綂可以智力得而<lb/>
不務脩徳矣其弊至於使人驕肆而不知戒舉三代而下皆<lb/>
不謂之正綂則人將以正綂非後世所能及而不勉於爲善<lb/>
矣其弊至於使人懈怠而無所勸其有天下同也惟其或歸<lb/>
諸正綂或歸諸變綂而不可必得故賢主有所勸而奸雄暴<lb/>
君不敢萌凌上虐民之心朱子綱目之作所以誅暴止亂於<lb/>
<pb n="KR4h0102_SBCK_013-5b"/>
前而爲萬世法也立一法而不足盡天下之情僞則小人將<lb/>
馳騖乎法之外而竊笑吾法之踈是孰若無法之愈乎故正<lb/>
統以處其常而參之以變綂然後其變可得而盡也朱子之<lb/>
意曰周秦漢晉隋唐皆全有天下矣固不得不與之以正綂<lb/>
苟如是則仁者徒仁而暴者徒暴以正爲正又以非正爲正<lb/>
也而可乎吾之說則不然所貴乎爲君者豈謂其有天下哉<lb/>
以其建道徳之中立仁義之極操政敎之原有以過乎天下<lb/>
也有以過乎天下斯可以爲正綂不然非其所㨿而㨿之是<lb/>
則變也以變爲正奚若以變爲變之美乎故周也漢也唐也<lb/>
宋也如朱子之意則可也晉也秦也隋也女后也夷狄也不<lb/>
謂之變何可哉正綂則處之以天子之制變綂則不得並焉<lb/>
正綂之君非吾貴之也變綂之君非吾賤之也賢者得民心<lb/>
<pb n="KR4h0102_SBCK_013-6a"/>
得民心民斯尊之矣民尊之則天與之矣安得不貴之乎非<lb/>
其類無其徳民必惡之當時惡之後世以其位而尊之則違<lb/>
乎天矣故不得不賤之也貴不特於其身而又延及於子孫<lb/>
雖甚愚不肖苟未至於亡國猶尊之以正綂之禮賤不特於<lb/>
其身而其子孫雖有賢知之才亦不䏻揜其惡夫如是而後<lb/>
褒貶明夫如是而後勸戒著夫如是而後正綂尊奸邪息夷<lb/>
狄懼<lb/>
　　　釋綂下<lb/>
夫所謂變綂之制者何也異於天子之禮也彼生以天子飬<lb/>
没以天子葬儼然帝中國而臣四夷天下莫與敵大矣曷爲<lb/>
而異其禮蓋其所可致者勢也不可僣乎後世者義也勢行<lb/>
於一時義定於後世義之所在臣不敢私愛於君子不敢私<lb/>
<pb n="KR4h0102_SBCK_013-6b"/>
尊於父大中至正之道質諸天地參諸鬼神而不惑也何謂<lb/>
天子之禮正綂是也正綂之君始立則大書其國號謚號紀<lb/>
年之號凡其所爲必書所言必書祀典必書封拜必書書后<lb/>
曰皇后書太子曰皇太子后及太子没皆曰崩葬必書其陵<lb/>
其謚有事可紀者紀其事所措置更革曰詔曰令曰制兵行<lb/>
曰討曰征曰伐施恵曰赦曰大赦施刑當罪曰誅曰伏誅違<lb/>
上興兵者曰反曰作亂曰犯曰冦曰侵倍之者曰叛其隣國<lb/>
其臣慢之者必因事貶之知尊正綂者雖㣲必進之不幸而<lb/>
至於衰微受制於強暴或屈而臣之強暴者誠夷狄也誠不<lb/>
可爲正綂也則盗賊之雄耳必慎抑揚予奪之辨其以兵侵<lb/>
也曰入冦得地曰䧟㨿都曰㨿至闕曰犯虜正綂之君必易<lb/>
辭書其故見殺曰弑而書其主之名及其主之没也特書曰<lb/>
<pb n="KR4h0102_SBCK_013-7a"/>
死其黨之與謀陳力得罪於正綂者雖功多皆書曰死以著<lb/>
其罪以紀其惡得中國之地其民有思中國而叛之者曰起<lb/>
兵以地降者曰來㱕不爲中國而反者彼亦不得而盗賊之<lb/>
也亦曰起兵得郡則曰取某郡其誘正綂之臣曰誘埶曰埶<lb/>
殺曰殺將相則名其主正綂之臣降于夷狄則夷狄之死不<lb/>
曰卒而曰死凡力䏻爲正綂之患者滅亡則異文書之以致<lb/>
喜之之意正綂亂亡則詳書而屢見之以致惜之之意變綂<lb/>
之異於正綂者何也始一天下而正綂絶則書甲子而分註<lb/>
其下曰是爲某帝某元年書國號而不書大書帝而不書皇<lb/>
書名而不著謚其所爲非大故不書常祀不書或書以志失<lb/>
禮或志禮之所從變則書立后不書尊封其屬不書非賢臣<lb/>
雖王公拜罷卒葬不書行幸非關得失不書詔令非有更革<lb/>
<pb n="KR4h0102_SBCK_013-7b"/>
不書其崩曰殂后死曰薨大臣曰卒佐篡弑賛征伐以危正<lb/>
統者曰死聚歛之臣曰死酷吏曰死浮屠之位尊而因事得<lb/>
書者曰死毁正綂陵廟宫室名其主用兵不曰討不曰征伐<lb/>
刑其人不曰誅天下怨而起兵惡而起兵不曰反惡乎篡弑<lb/>
非惡乎君也惡乎夷狄惡乎女主非其君故不得以君道臨<lb/>
之也惟於其臣於其部落則得致其罪士之仕變綂者䏻安<lb/>
中國則書䏻止暴亂除民害則書䏻明道術於後世則書有<lb/>
愈貴而愈賤者有愈賤而愈貴者利祿寵倖之臣愈貴而愈<lb/>
賤也守道不汚之士愈賤而愈貴也故君子之於變綂外之<lb/>
而不親也㣲之而不尊也㫁㫁乎其嚴也閔閔乎恐其乆也<lb/>
望望乎欲正綂之復也是何也爲天下慮也奚而爲天下慮<lb/>
使女主而乘君位夷狄而踐中國篡弑而不亡暴虐而繼世<lb/>
<pb n="KR4h0102_SBCK_013-8a"/>
生民之類幾何而不滅乎立變統所以扶人極䏻言抑變綂<lb/>
者君子之所取也<lb/>
　　辨<lb/>
　　　祿命辨　宋濂<lb/>
三命之說古有之乎曰無有也曰世之相傳有黃帝風后三<lb/>
命一家而河上公實䏻言之信乎曰吾聞黃帝探五行之精<lb/>
占斗罡所建命大撓作甲子矣所以定歳月推時候以示民<lb/>
用也他未之前聞也曰然則假以占命果起於何時乎曰詩<lb/>
云我辰安在鄭氏謂六物之吉凶王充論衡云見骨體而知<lb/>
命祿覩命祿而知骨體皆是物也况小運之法本許慎說文<lb/>
巳字之訓空亡之說原司馬遷史記孤虛之術蓋以五行甲<lb/>
子推人休咎其術之行已乆矣非如呂才所稱起於司馬季<lb/>
<pb n="KR4h0102_SBCK_013-8b"/>
主也㳂及後世臨孝恭有禄命書陶弘景有三命抄畧唐人<lb/>
習者頗衆而張一行桑道茂李虛中咸精其書虛中之後唯<lb/>
徐子平尤造其閫奥也曰十一曜之說古有之乎曰無有也<lb/>
書云在旋璣玉衡以齊七政所謂七政日月水火木金土也<lb/>
而無紫氣星孛羅㬋計都也星孛數見於春秋或見大辰或<lb/>
入北斗紫氣則載之史冊與氛祲同占羅㬋計都者蝕神首<lb/>
尾也又謂之交初交中之神初中者交食之㑹也借此以測<lb/>
日月之蝕也唐貞元初李弼乾始推十一星行曆鮑該曹士<lb/>
蔿皆業之士蔿又作羅計二隱曜立成曆起元和元年及至<lb/>
五代王朴著欽天曆且謂蝕神首尾頗行之民間小曆而已<lb/>
若吳伯善若甄鸞若劉孝孫若張胄玄之所造旦云七曜而<lb/>
不聞有十一星也曰然則假之以占命又起於何時乎曰洪<lb/>
<pb n="KR4h0102_SBCK_013-9a"/>
範云月之從星則以風雨泠州鳩云武王伐殷歲在鶉火月<lb/>
在天駟則以星占國亦已乆矣而未必用之占命也曰以星<lb/>
占命奈何曰予嘗聞之於師其說多本於都利聿斯經都利<lb/>
蓋都頼也西域康居城當都頼水上則今所傳聿斯經者婆<lb/>
羅門術也李弼乾實婆羅門伎士而羅㬋計都亦胡𣑽之語<lb/>
其術蓋出於西域無疑晁公武謂爲天竺𣑽學者於此徴之<lb/>
尤信也曰術之緣起則吾旣得聞命矣然亦巧發而竒中乎<lb/>
曰有固有之而不可泥也何也且以甲子幹枝推人所生歲<lb/>
月展轉相配其數極于七百二十以七百二十之年月加之<lb/>
七百二十之日時其數終於五十一萬八千四百夫以天下<lb/>
之廣兆民之衆林林而生者不可以數計日有十二時未必<lb/>
一時唯生一人也以此觀之同時而生者不少何其吉凶之<lb/>
<pb n="KR4h0102_SBCK_013-9b"/>
不相同哉吕才有云長平坑卒未應共犯三刑南陽貴士何<lb/>
必俱當六合誠足以破其舛戾矣三命之說予不能盡信者<lb/>
此也天以二十八宿爲體體則爲經有定所而不可易以五<lb/>
星爲用用則爲緯恒絡繹乎其間或遲或留或伏或逆固有<lb/>
常度而可以理測茍謂纏某宿則吉歷某宫則凶猶或可言<lb/>
也設其星有變其行不依常經而犯乎河漢内外諸星又將<lb/>
何以占之哉或如前所謂生同一時者其躔次無不同吉與<lb/>
凶又何懸絶哉夫萬物皆出於五行安有五行之外又有四<lb/>
餘土木行度最遲而爲吉凶者乆故有餘氣而氣爲木之餘<lb/>
計爲土之餘猶或可言也水之餘則孛火之餘則羅果何所<lb/>
取義哉水火土木然矣奈何金獨無餘氣乎或謂相生故有<lb/>
而相尅故無亦非通論也况孛乃妖星或有或無而氣羅計<lb/>
<pb n="KR4h0102_SBCK_013-10a"/>
三者本非星也不知何以有躔度之說哉十一曜之說予不能<lb/>
盡信者此也曰秦漢以來諸儒推十二國分野十二次度數及<lb/>
其所入州郡躔次毫釐若無差忒者旣可占國豈不能占人乎<lb/>
曰天運地維動靜不同故先正云有分星而無分野占國者不<lb/>
可盡泥也占國者不可盡泥况占命乎曰五星之精發乎地而<lb/>
昭乎天其分配十日十二子名雖殊而理則同也人資天地以<lb/>
生山林之民毛而方謂得木氣之多也川澤之民黒而津謂得<lb/>
水氣之多也得火氣之多則丘陵之民專而長也得金氣之多<lb/>
則墳衍之民晢而瘠也至於豐肉而痺則得土氣之多而所謂<lb/>
原隰之民也然則彼皆非歟曰五土有異而民生以之此固然<lb/>
也人之賦氣有薄厚短長而貴富賤貧夀夭六者隨之吾不能<lb/>
必也亦非日者之所能測也蹈道而脩德服仁而惇義此吾之<lb/>
<pb n="KR4h0102_SBCK_013-10b"/>
所當爲也不待占者之言而後知之也予身脩矣倘貧賤如原<lb/>
憲短命如顏淵雖晉楚之富趙孟之貴彭鏗之夀有不能及者<lb/>
矣命則付之於天道則責成於巳吾之所知者如斯而巳矣不<lb/>
然委命而廢人白晝攫人之金而䧟於桎梏則曰我之命當爾<lb/>
也怠窳偷生而不嗜學至老死而無聞則曰我之命當爾也剛<lb/>
愎自任操刅而殺人柔暗無識投繯而絶命則又曰我之命當<lb/>
爾也其可乎哉其可乎哉所以先王知山川異制民生異俗剛<lb/>
柔緩急遲速異齊五味異和器械異度衣服異宜於是脩其敎<lb/>
不易其俗齊其政不易其宜所以卒歸於雍熈之治也昔者鄭<lb/>
大夫裨竈言鄭當火請以瓘斚玉瓉禳之子產不之與已而果<lb/>
然竈復云不用吾言鄭又將火子産曰天道遠人道邇非所及<lb/>
也鄭卒不復火嗚呼此不亦禄命之似乎吾知盡夫人道而巳<lb/>
<pb n="KR4h0102_SBCK_013-11a"/>
爾曰近世大儒於祿命家無不嗜談而樂道之者而子一切<lb/>
屛絶之其亦有所本乎曰有子罕言命<lb/>
　　　孔子生卒歲月辨<lb/>
或有問於濂者曰孔子之生傳記所載歲月不同公羊氏云<lb/>
魯襄公二十一年冬十有一月庚子孔子生榖梁氏之說年<lb/>
之與日同於公羊而謂冬十月孔子生則與公羊實差一月<lb/>
月固差矣至賈逵注二十一年經云此年仲尼生昭公二十<lb/>
四年服䖍載賈逵語云仲尼時年三十五則皆以孔子爲二<lb/>
十一年生也司馬遷著孔子世家云孔子生於襄公二十二<lb/>
年則與公羊榖梁實差一歲日則雖與公羊同而月復與榖<lb/>
梁異杜預主司馬遷以注左氏傳謂二十二年生司馬貞主<lb/>
榖梁公羊以證史記謂二十一年生遷誤爲二十二年者蓋<lb/>
<pb n="KR4h0102_SBCK_013-11b"/>
以周正十一月屬之明年也孔若古主公羊榖梁謂爲不易<lb/>
之論胡舜陟主司馬遷謂如榖梁公羊所書則孔子出處之<lb/>
年與經史諸子皆不合孔宗翰亦主司馬遷羅泌之議畧與<lb/>
宗翰同洪興祖主榖梁而謂周家改月十月二十一日庚子<lb/>
卽夏之八月二十一日馮去疾見傳記異辭則造爲調人之<lb/>
言曰襄公二十一年實巳酉之歲也是歲八月置間以曆法<lb/>
積之則大雪節當在十月十七日或十八日是爲十一月朔<lb/>
氣又三四日方爲庚子是孔子之生巳在十一月之節矣旣<lb/>
在十一月則是二十二年庚戌歲首無疑公羊書爲十一月<lb/>
似誤而非誤也司馬遷書爲二十二年而又謂孔子之年七<lb/>
十三以卒亦未嘗誤也榖梁於年於月皆據實而書公羊於<lb/>
年亦據實而書於月則以節書謂有日可以表見也司馬遷<lb/>
<pb n="KR4h0102_SBCK_013-12a"/>
於年則以節書三者皆非誤也若是衆言之不齊何如濂應<lb/>
之曰公羊榖梁二氏傳經之家也傳經之家當有講師以次<lb/>
相授且去孔子時又爲甚近其言必有㨿依司馬遷固良史<lb/>
則後於榖梁公羊者也吾則無徴乎爾孔子所生之年吾當<lb/>
從公羊氏榖梁氏然以春秋長曆考之二十一年巳酉十一<lb/>
月無庚子庚子乃在十月之二十一日孔子所生之月吾當<lb/>
從榖梁氏注家謂巳酉爲巳卯卯酉之文相近故誤書也曰<lb/>
孔子周流諸國之年世家所記多不可考宋之大儒或取之<lb/>
若如子言無不遲一歳者遷尚不足信乎曰衛靈公之時孔<lb/>
子適衛又適陳匡人以爲陽虎而拘之世家謂孔子使從者<lb/>
爲寗武子臣於衛然後得去按武子仕於成公之朝至穆公<lb/>
末武子之子相巳與孫良夫將兵侵齊則武子年當耄矣復<lb/>
<pb n="KR4h0102_SBCK_013-12b"/>
歷定獻二公凡三十七年至靈公三十八年而孔子至衛使<lb/>
武子猶在其年將一百五十有餘歲矣武子之事然也孔子<lb/>
之年乃獨可信乎非惟此也孔子去魯世家謂定公十四年<lb/>
年表則又謂爲十二年以年表爲是則世家爲非以世家爲<lb/>
是則年表爲非一書之中自相矛盾若此他蓋不足深論皇<lb/>
王大紀曰遷載孔子言行不得其真者尤多言行且爾而况<lb/>
於年乎曰洪興祖謂周之十月即夏之八月者然乎曰非也<lb/>
三代雖異建而月則未嘗改也殷嘗建丑矣書則曰惟元祀<lb/>
十有二月殷嘗建亥矣史則曰元年冬十月舉前後以例之<lb/>
則周制可知孔子作春秋行夏之時爲萬世法不過截子丑<lb/>
二月於前歲之終耳月固不之改也否則春入於夏夏入於<lb/>
秋錯亂而不成歳矣曰馮去疾謂十月庚子在大雪後即爲<lb/>
<pb n="KR4h0102_SBCK_013-13a"/>
十一月者可乎曰亦非也世之星史曆生以六物占人休祥<lb/>
當氣會之文固有生於巳酉而以庚戌歳推之者孰云吾儒<lb/>
乃有是邪此野人之語舎之勿以汙齒牙可也曰孔子之生<lb/>
予旣得聞命矣其卒之時亦有一定之說乎曰左氏云魯哀<lb/>
公十六年夏四月巳丑孔丘卒司馬遷遵之諸儒又從而遵<lb/>
之理之所在孰得而違之故孔子所卒之年吾當從左氏然<lb/>
十六年乃壬戌之歳也是歳四月戊申朔有乙丑而無巳丑<lb/>
巳丑乃在五月之十二日巳與乙文亦相近故誤書也所謂<lb/>
乙丑則四月十八日謂當夏正二月十八日者非也謂十六<lb/>
年爲辛酉巳丑日爲戊戌者亦非也自壬戌歳上遡巳酉孔<lb/>
子之年乃七十四謂七十三者尢非也曰近代王應麟博極<lb/>
群書者也頗致疑於是而謂今不可考矣子乃質言之何邪<lb/>
<pb n="KR4h0102_SBCK_013-13b"/>
曰衆言紛淆者當折衷以經經無明載當索之於傳索之於<lb/>
傳不猶愈於史乎謂今不可考者過矣曰子之言辨則辨矣<lb/>
夏周二正千古難决之疑也何言之若易易邪曰是非爾所<lb/>
知也雖罄徂徠之松以爲煤盡剡溪之藤以爲楮未䏻竭吾<lb/>
喙也他日當爲受春秋者詳焉<lb/>
　　　犧尊辨　胡翰<lb/>
禮有犧尊卽獻尊也司尊彛曰其朝踐用两献尊其再獻用<lb/>
两象尊鄭氏讀献爲犧又音犧爲摩莎之莎非也獻舉其事<lb/>
犧言其象其爲尊一而巳以其尊之一而謂其者亦同不可<lb/>
也犧尊與象尊相須鄭氏謂犧尊飾以翡翠象尊以象鳯皇<lb/>
其說亦非也蓋犧尊爲牛形象尊爲象形皆周尊也王肅云<lb/>
犧象之尊全刻牛象之形鑿背爲尊宋劉杳言古者犧尊彛<lb/>
<pb n="KR4h0102_SBCK_013-14a"/>
尊皆刻木爲鳥獸鑿頂及背以出納酒二家之言近之而杳<lb/>
又云魯郡地中得大夫子尾送女噐有尊作犧牛形晉永嘉<lb/>
中青州盗發齊景公冡獲二尊狀類牛象意者古之遺制也<lb/>
苟以爲刻木安䏻乆置地中不壞或謂犧尊畫牛象尊畫象<lb/>
亦以木耳非古之遺制也蓋二尊皆以銅爲之其取義皆以<lb/>
牛象而得名犧尊爲犧形象尊為象形則犧當讀爲羲献當<lb/>
讀如憲各如其字之本音可也獻舉其事犧言其象不害其<lb/>
爲噐之一也觀於閟宫之詩朱子不取毛氏沙飾之義而今<lb/>
猶取鄭氏摩挲之音豈非過乎况杳之言足以證肅之說有<lb/>
足信乎宋皇祐中得著尊阮逸胡瑗取其噐有脰名壺尊可<lb/>
也著地無足名著尊可也未能必其主名及黃長<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>見之始<lb/>
定爲著尊以爲尊皆有脰唯其無足而著地則禮之明堂位<lb/>
<pb n="KR4h0102_SBCK_013-14b"/>
所謂啇尊曰著者是也後有若長者安知不以余言爲然乎<lb/>
余故具著于此以見名物度數在先王時不過有司之事降<lb/>
及後世雖學者不得而盡考焉則夫斯禮之失也乆矣<lb/>
皇明文衡卷之十三<lb/>
</p>
<p>
</p>
  </div>
</body>
</text>
</TEI>
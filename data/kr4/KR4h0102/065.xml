<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_065-1a"/>
皇明文衡卷之六十五<lb/>
　　碑<lb/>
　　　漢三老董公碑<hi>有序</hi>徐十䕫<lb/>
予讀太史公書至三老董公說漢之事作而言曰三老董公<lb/>
其秦漢間有道而隱者乎不然何其言之符機際㑹而粹然<lb/>
一出於仁義道德也公之說漢高祖也其言曰順德者昌逆<lb/>
德者亡兵出無名事故不成名其爲賊敵乃可服又曰仁不<lb/>
以勇義不以力至哉言乎不意文獻斲喪之後兵戈搶攘之<lb/>
日有此人也蓋方是時項羽放弑義帝公以此説高帝討之<lb/>
時高帝左右稱讀書如酈生不及此稱文學如叔孫通不及<lb/>
此稱智術如張良陳平不及此而公獨及之意者公在草野<lb/>
㝠思天下之故項强而暴劉弱而仁莫有急於此者以故發<lb/>
<pb n="KR4h0102_SBCK_065-1b"/>
憤爲高帝陳之不疑也公之始末史闕之即其言想其人必<lb/>
秦漢間有道而隱者惜乎漢用其言而遺其人也爰敘而銘<lb/>
之銘曰<lb/>
秦政不綱義旗四舉紛紛藉藉孰爲義主𬗟彼有道鴻飛㝠<lb/>
㝠不聞其聲矧見其形猗嗟董公時止時作懷寳在躬不迷<lb/>
而覺劉弱項强公有深憂討逆致順公有逺猷一言之出萬<lb/>
鈞不㧞仆項興劉此機之發維此董公其執不猗維玆之言<lb/>
允也其時公言旣用公迹愈邈推公之藴可興禮樂漢雖公<lb/>
遣公言不隳公言不隳大道之維<lb/>
　　　漢紀信碑<hi>有序</hi>
予讀大史公書至紀信以身代死之事作而言曰信之忠誠<lb/>
一至是乎且信倔起之徒也當其事漢項羽圍荣陽漢危甚<lb/>
<pb n="KR4h0102_SBCK_065-2a"/>
王時欲存有降而巳降則漢事去信遂自爲王降羽王因得<lb/>
脱羽燒殺信吾意是時漢事未定如信者不過苟相依乗以<lb/>
饕冨貴而忠誠若此何可得哉漢王旣定天下嘗斬丁公以<lb/>
勸忠矣而於信獨無贈典及太史公記載刺客如荆軻聶政<lb/>
爲之列傳說客如蘇秦張儀爲之列傳刑名如韓非申不害<lb/>
貨殖如卓王孫陶朱猗頓爲之列傳至於殺身成仁如紀信<lb/>
者乃獨不爲之列傳遂使信之大忠不白於天下後丗而臨<lb/>
危顧身者踵相接也爰敘而銘之銘曰<lb/>
黄金可銷白石可磨將軍之志之死靡他一念之精如霆之<lb/>
發視刃不銛視火不烈榮陽之圍漢累卯危委八尺軀全一<lb/>
帝基死生之故夫豈易與興亡之决在此一舉捐軀徇國有<lb/>
若斯人𬗟想先烈莫之與倫<lb/>
<pb n="KR4h0102_SBCK_065-2b"/>
　　齊王蠋碑<hi>有序</hi>
予讀太史公書至齊王蠋不屈之事作而言曰爲臣死忠臣<lb/>
人律令也士不與焉蠋嘗諌齊王不從退耕于野未嘗居齊<lb/>
之位食齊之祿則齊之士也一旦燕人破齊走王而七十餘<lb/>
城俱下守城之臣非不多也不逃卽降爾未聞一人爲齊死<lb/>
者當是時湣王已死蠋猶區區爲齊守畫燕人使謂蠋曰燕<lb/>
人高子之義將以子爲將封子萬家否且屠邑蠋謝曰忠臣<lb/>
不事二君烈女不更二夫經其頸於樹枝自奮絶脰而死攷<lb/>
其事與伯夷相類蓋伯夷孤竹君之子譲國而逃非有位者<lb/>
武王伐紂天下是之伯夷非焉殷旣滅矣而猶恥食周粟猶<lb/>
蠋志也伯夷之事幸而見稱於孔子其道光明王蠋不幸不<lb/>
逢孔子太史公僅附於田單傳尾而稱說者鮮爰敘而銘之<lb/>
<pb n="KR4h0102_SBCK_065-3a"/>
銘曰<lb/>
猗歟先生國之楨士之特也志弗隨以貞矢金石也衆反顧<lb/>
以生行不惑也執義之兵返仁宅也固然獨行匪矯激也休<lb/>
有烈聲軋亂賊也我揭其英髮上直也<lb/>
　　　商巫咸祠碑　張孟兼<lb/>
惟書曰在太戊巫咸乂我王家又曰在祖乙時則有若巫賢<lb/>
巫賢巫咸子也則巫咸父子世爲商輔相矣而巫咸尤見諸<lb/>
子百氏書夏邑有山曰巫咸頂志以巫咸隱於是爲名頂故<lb/>
有巫咸祠惟遺甓焉而莫知其所始山麓有廟㝷廢蓋宋崇<lb/>
寧間邑大旱禱巫咸而雨請于國賜封王號見㫁刻云洪武<lb/>
八年冬縣令閻育等卽其頂作新祠而以巫賢侑惟巫咸古<lb/>
賢臣也生而爲治功在王室殁而爲神澤及後世矧能出雲<lb/>
<pb n="KR4h0102_SBCK_065-3b"/>
爲風雨而民以望歲者望之其可謂虚也矣是宜食享其土<lb/>
不誣乃爲作迎享送神詩使敬祀之而亦以記其成焉詩曰<lb/>
巫山兮巉巉神隱兮中巖神去兮千古盍睠兮我土神化兮<lb/>
爲雨風雲兮上下吁我民兮匪神何怗山雲兮浮浮神宅兮<lb/>
山之幽神降兮我留於薦兮我羞我享兮以雩匪鐘鼓兮爲<lb/>
娛吁願我民兮不渝神享兮何之風雨兮其馳神我兮不違<lb/>
我望兮以思吁樂年歲兮惟神自兹<lb/>
　　　梅長者祠堂碑　方希古<lb/>
天地至和之氣時得之而爲春日得之而爲煦風得之而爲<lb/>
薫皆所以長養萬物其化至密而其用至醇其在天德也則<lb/>
爲元其在人德也則爲仁爲至善之德爲惇厚之化爲無言<lb/>
之教備其理者在唐虞爲八元在周爲仁人在漢始稱長者<lb/>
<pb n="KR4h0102_SBCK_065-4a"/>
其取義以爲能長育人材先躬行而尚本質有長盛昌大之<lb/>
道故善治天下者必貴之漢之大臣惟塞侯張歐皆以長者<lb/>
稱因其行而求之若曹懿侯之淸浄寧謐萬石君之父子謙<lb/>
謹不譁丙丞相之居德不伐要皆長者之選長者之爲用迂<lb/>
而不曲綏而不滯寛大忠厚得聖人之度人主能用之者其<lb/>
國必興後嗣必蒙其利非若才智之士淺而易窮也彼孑孑<lb/>
然而露其智術任之以事聲威錯出非不可喜然刻薄少恩<lb/>
行法無餘意而慮民無隱情喜之者未終而厭苦之者衆矣<lb/>
若商鞅之於秦王猛之於符氏曾未旋踵而太亂作豈其才<lb/>
智之不足歟長厚之道微而人不懷其德也故天下可以無<lb/>
才能之人不可以無長者不幸而乏才能焉事不過於廢弛<lb/>
不幸而無忠厚之長者其誰恃而不亡乎長者之用粱肉也<lb/>
<pb n="KR4h0102_SBCK_065-4b"/>
才智之効藥石也吾以所聞所見推之國有忠厚之治者後<lb/>
必不衰家之乆存而不墜者必長者之子孫台之寧海有梅<lb/>
氏考之圖譜昔有韓盛字昌圖者仕晉爲章安令擢南昌别<lb/>
駕知晋將亡卽是邑而隱焉常誦佛壽旣而有靈鳥降其所<lb/>
居之側若諦聽者歳餘始知郡縣以爲鳯集上其事宋文帝<lb/>
聞而下詔褒之上表稱謝曰此殆覺陛下之德耳臣何與焉<lb/>
帝咨嗟稱爲長者仍命郡縣闢其所居舎爲丹丘寺云今八<lb/>
百餘年矣其子孫衆多爲邑巨家而寺亦不廢宋淳祐中諸<lb/>
孫之學佛者良阜建重閣像而事之歷年雖乆而未有記其<lb/>
事者夫以劉宋立國未數十年而宗社爲墟長者之傳今千<lb/>
載而猶未艾此其所爲之可稱豈特一言之善哉宋文帝知<lb/>
其爲長者而不知長者之爲用國之不夀也固宜而長者之<lb/>
<pb n="KR4h0102_SBCK_065-5a"/>
澤至於子孫而益著矣天之於善人其所施甚遠矣祠而奉<lb/>
之非特寓夫尊祖之思使聞長者之風者却去浮薄而趨忠<lb/>
厚豈不足爲天下之勸乎然則長者雖不獲如塞侯等之有<lb/>
益於當時而其遺澤之所及未始不同也乃爲詩以系之詩<lb/>
曰<lb/>
中世取士貴乎才智巧僞如雲非國之利無言而化不爲而<lb/>
成長者之功沛然難名漢祀四百將相多有匪任長者其何<lb/>
能乆如山之常如地之容不震不騰涵以雨風或乖于時世<lb/>
不能以澤鍾厥家千載祚祉有晉之衰攘於簒臣先生恥之<lb/>
高蹈海濵行脩于身閭里咸化靈鳥降祥自天來下璽書旌<lb/>
門惟德是嘉曰匪于躬邦家之華有而弗居天下儀式錫之<lb/>
嘉名江海動色上下百世作者幾君其誰于今尚有子孫列<lb/>
<pb n="KR4h0102_SBCK_065-5b"/>
堂森森衣冠奕葉孰能祐之長者之澤爲善無位所係則長<lb/>
若惟尊崇卒取危亡有嚴祠官浮屠攸宅歲時蒸嘗子孫千<lb/>
百輔德于天爲善惟人載其淳風民俗是敦<lb/>
　　　關王廟碑<lb/>
古之享天下萬世祀者必有盛德大烈被乎人人其或功蓋<lb/>
一時名震一國祀事止於其鄕而不能反乎遠惟漢將關侯<lb/>
雲長用兵荆蜀間國統未復以身死之至今千餘載窮荒遠<lb/>
裔小民稚子皆知尊其名畏其威懷其烈而不忘是孰致然<lb/>
哉蓋天地之妙萬物者神也神之爲之者氣也是氣也得其<lb/>
靈奇盛著則爲偉人當其生乎時揮霍宇宙蝢挫萬類叱電<lb/>
噫風雄視乎舉世故發爲忠義之業巍巍赫赫與日月竝明<lb/>
與隂陽同用不幸其施未竟鬱抑以没其炳朗靈變者不與<lb/>
<pb n="KR4h0102_SBCK_065-6a"/>
衆人俱泯則復爲明神無所不之固其理也人多謂侯特武<lb/>
夫之勇非有損益於世此非知侯之心者當侯之時勢莫完<lb/>
於曹操力莫強於孫權昭烈敗亡之餘削弱爲特甚操欲誘<lb/>
侯爲巳用毅然不從權欲爲子請婚罵辱其使如狗彘左右<lb/>
昭烈誓復漢室此其忠義之氣固足以服天下豈持一世之<lb/>
雄哉使侯不死與孔明戮力孔明治內侯治其外漢賊可誅<lb/>
孫氏可虜而高祖之天下可復矣然則侯之存豈惟蜀人頼<lb/>
之海內實賴之無成而卒非惟蜀人痛之凡嘗爲漢民者皆<lb/>
宜爲之悼惜也感之深思之乆事其在天之神以致尊慕之<lb/>
心而不廢豈非出於天理民彝之正也哉寧海故有侯廟邑<lb/>
人䖍奉如侯尚存咸願紀德刻之牲石俾永世無惑詞曰<lb/>
炎光中滅寰宇分奸雄鉅猾胥噉吞穢腥上聞帝爲顰大統<lb/>
<pb n="KR4h0102_SBCK_065-6b"/>
重卑高皇孫敕令神人下天閽虬髯虎眉面赤璊寳刀白馬<lb/>
提三軍驅斬羣盜如狐豚扼荆取益聲勢振東吳喘恐晲且<lb/>
蹲中原萬里殺氣昬意欲掃蕩無留痕厭世倐忽棄厥勲神<lb/>
靈在天燁若暾奉帝之命施威恩旌善誅惡康黎元孫曹兇<lb/>
虐罪不原羈鬼號呼遭割焚孰若我侯乆愈尊海內廟祀莫<lb/>
敢諼春秋薦獻羅庭門酒芳牲碩簫鼓喧侯乗飛龍雲駢軒<lb/>
萬騎扈從持旌旛來如飇馳去星奔惠民以寶不以言嗟哉<lb/>
我民慎潔䖍懋德致福無尤愆德涼媚瀆神不䬸至理甚昭<lb/>
千古存侯神行世同乾坤<lb/>
　　　敕建元衛國忠肅公廟碑　劉三吾<lb/>
洪武二十二年夏五月<lb/>
皇上御　奉天門召翰林學士臣鎦三吾謂曰朕曩命工曹<lb/>
<pb n="KR4h0102_SBCK_065-7a"/>
鼎新百神祠于欽天山之陽在元季有南臺大夫福壽效忠<lb/>
以死宜仝庿是方今本部尚書秦逵奏庿已告完碑已礱就<lb/>
請文鑱之以壽永乆臣三吾職在紀載敢不欽承<lb/>
上命謹按大大諱福夀唐兀民㓜倜儻有大志知讀書旣長<lb/>
入備環衛積勞授長寧寺少卿累官至仝知樞宻院事當元<lb/>
至正辛卯穎川兵起事聞峕其君方淸暑上京廷議欲馹奏<lb/>
以俟命公持不可謂比得請還事將無及矣卽親部分將士<lb/>
調往討之然後以聞順帝嘉其處置明年改授宗正府也可<lb/>
札魯忽赤以江淮警急㝷除淮南行省平章政事至則濠泗<lb/>
已失公日益圖備禦而上游兵勢方熾乃嚴程築石頭㫁江<lb/>
面且戰且守坐固人心㑹集慶告急拜公江南行臺御史大<lb/>
夫臺治孤危所仗湖廣平章阿魯輝一軍爲聲援而部下皆<lb/>
<pb n="KR4h0102_SBCK_065-7b"/>
苗兵翻肆暴掠阿魯輝者旋亦見殺退軍于杏花村髙郵廬<lb/>
和等州相繼失守內乏糧儲外無兵援公料簡民丁壯者爲<lb/>
兵富者出粟嬰孤城自守丙申春三月<lb/>
天兵至臺軍屢戰弗利度不能支盡閉諸城門惟開東門通<lb/>
出入未幾城䧟官民四潰公獨據胡牀坐鳳凰臺下指麾左<lb/>
右若將有爲或勸之遁去厲聲叱曰吾臺端重臣城存則生<lb/>
城破則死尚安往遂死其所郡達魯花赤達尼達思不忍棄<lb/>
去亦死焉<lb/>
皇上素聞公名命軍中物色以死聞嘉歎乆之賜棺槥歛塟<lb/>
如禮其朝聞之褒贈金紫光祿大夫江淛行省左丞相上柱<lb/>
國追封衛國公謚忠肅嗚呼公爲不負臣節矣竊嘗慨歎自<lb/>
元叔世奸臣擅權其內藩將失律其外天下幅裂日底于亡<lb/>
<pb n="KR4h0102_SBCK_065-8a"/>
公河西人也當臺城孤危于不可爲之峕厲不可辱之節比<lb/>
天命有歸所志弗遂則慨然捐軀以死曾無難色非胸中有<lb/>
定見者其能然乎眎彼平日門閥自高華楚自將坐則議論<lb/>
風生前無古人至此則皆斂裳宵逝忠節無聞其于公賢不<lb/>
肖何如也欽惟<lb/>
皇上得臺城首表大夫之死得安慶復表余闕之死皆俾廟<lb/>
食以厲臣節<lb/>
皇上是心周武王封比干墓之心惟大夫庿故在城南土門<lb/>
岡市閧間非官民揭虔所故今徙是方與諸神聮祠庿庭廡<lb/>
門輪奐一新繚以垣牆樹之杉竹是使公之忠㮣與欽天山<lb/>
仝其嶻嶪公爲不徒死矣爲人臣者登公之庿拜公之位得<lb/>
不有所觀感而興起乎繫以詩曰<lb/>
<pb n="KR4h0102_SBCK_065-8b"/>
侃侃衞公仗厥孤忠守此江東<lb/>
天兵聿臨弔伐是心乆旱而霖元有藎臣見道之眞如公罕<lb/>
倫桀犬而狺各爲其君豈顧堯臣　堯仁如天表以墓阡廟<lb/>
以揭䖍惟闤闠中往來憧憧感動　宸衷欽天山陽厥土燥<lb/>
岡造祠是方聮諸庿庭煥其丹靑公此妥靈享祠山巓與<lb/>
國緜延億萬斯年<lb/>
皇明文衡卷之六十五<lb/>
</p>
<p>
</p>
  </div>
</body>
</text>
</TEI>
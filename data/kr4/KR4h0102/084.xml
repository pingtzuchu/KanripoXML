<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_084-1a"/>
皇明文衡卷之八十四<lb/>
　墓誌銘<lb/>
　　　翰林應奉唐君墓誌銘　蘇伯衡<lb/>
翰林應奉唐君處敬年四十有四以病卒于濠之瞿相山其<lb/>
孤之淳奉骨歸越祔于山隂縣承務郷赤土山先塋之次而<lb/>
爲狀授使者將圖其不朽於伯衡昔歐陽子深慨夫文之復<lb/>
古者難得其人又謂學者文章見用于世鮮矣况得施於朝<lb/>
廷而又遭人主致治之時乎君之文可謂無媿於古矣亦旣<lb/>
遭逢盛際而用之朝廷矣然未䆒其用以一眚之故至廢爲<lb/>
耕民而困頓以死其文章迄不得施諸典冊遂使一代之詔<lb/>
令不能追還三代之盛是雖曰有命抑豈獨君之不幸歟故<lb/>
於其死也凡知之者無不爲之悲而至今論者猶爲進退人<lb/>
<pb n="KR4h0102_SBCK_084-1b"/>
材者惜焉伯衡知君特深安可使君賫志地下而無一言以<lb/>
白之君諱肅處敬其字也自號丹崖居士世爲杭之新城人<lb/>
君之父始遷居越故今爲越之山隂人曾祖文源祖榮貴父<lb/>
應麟毋汪氏君生有異質敏而克勤㓜從先生王萊山授毛<lb/>
氏詩比長兼通諸經旁及子史隂陽毉卜書數之學無不研<lb/>
䆒資爲古文簡㓗而雅奥律詩歩驟盛唐樂府古詩上薄漢<lb/>
魏塲屋之文持其餘事尤工篆楷深得筆意至正壬寅君充<lb/>
賦江浙中其選以道梗不得上春官省臣便宜授杭州路黄<lb/>
崗書院山長轉嘉興路儒學正皇朝取浙西例起赴南京<lb/>
君以父憂東還洪武三年春用近臣薦召至京師纂修禮樂<lb/>
書其夏擢應奉翰林文字承事卽其秋科舉法行預考南京<lb/>
貢士有織文之賜其冬扈從東宫拜　英陵有襲衣之賜<lb/>
<pb n="KR4h0102_SBCK_084-2a"/>
年夏以疾失朝叅例免官歸郷後例謫佃于濠則癸丑之秋<lb/>
而君以是秋至瞿相山卒於甲寅十二月六日而歸祔以乙<lb/>
卯七月二十四日娶汪氏子男一之淳也強學能文克世其<lb/>
家女一人早卒孫女二人尚㓜所爲文十卷藏于家庻其不<lb/>
朽者在是伯衡無以加之矣銘曰<lb/>
世所須而或乏駑駘以之駕馭材適用而不急騏驥不免棄<lb/>
置故君之文足以華國而其身竟死於甿隷非人之能不能<lb/>
亦丗之貴不貴也悲夫<lb/>
　　　故元中奉大夫江浙等處行中書省叅知政事周公<lb/>
　　　墓誌銘<lb/>
至正乙未閔括之冦蔓延平陽且兩歳矣民之黠者跳踉以<lb/>
相附和弱者不能自立於是四境之内胥而爲盗耆十六七<lb/>
<pb n="KR4h0102_SBCK_084-2b"/>
淛東道宣慰使㤙寧普來鎭溫求可屬任者僉薦公可宣慰<lb/>
問所以可者僉曰公以門功𥙷海口塲塩司令龍江書院邇<lb/>
其治所乆廢無能葺公初至謁先聖立勸竈戸新之柱悉易<lb/>
以石不半歲告成亭民項徳兄弟積爲民患以賂結權勢前<lb/>
後塲官少忤之輙遭反噬公竟發其奸罪論如法海口之俗<lb/>
歳正月千百爲曹聚東郊擲石謂之禳祈傷攴體不恤有司<lb/>
痛繩以法莫能禁其來乆矣公懸榜約束之無一人犯者其<lb/>
俗遂革甫二年得羡塩四千引以此知其可也宣慰曰卽周<lb/>
司令邪我習聞其人便宜命公攝行平陽州事而浙省左丞<lb/>
鐡里帖木兒至自台先是公以副元帥吳世顯政乖其方任<lb/>
用非人變在旦暮毒且及民詣左丞言狀請豫爲計不旋踵<lb/>
而陳安國弑世顯其所任治兵于平陽瑞安者亦戕子賊悉<lb/>
<pb n="KR4h0102_SBCK_084-3a"/>
如公言左丞由是器公倚公討賊安民給以粮五百石勉令<lb/>
就職人皆以兵食不足沮公無行公曰父母之邦也受命立<lb/>
行隨以所給粮賑饑民曰事無急此不然皆盜也時平陽惟<lb/>
江南鄊阻江爲塹鄉民自相團結賊不敢入境公以五月至<lb/>
江南屯白沙禮致大家使輸軍儲設法募丁壯爲兵而訓練<lb/>
焉民旣用命軍實具而兵日衆或請出師公不許人謂公怯<lb/>
公曰以新集之兵擊數年之冦茍不持重萬一失利損威重<lb/>
莫甚焉後將何以成功在兵書致人不致於人冦至擊之未<lb/>
晚八月劇冦李師金翁瑞突入黃浦江公勒兵渡江迎敵賊<lb/>
大潰斬其馘百餘而生擒數十人兵士請乗利深入公不應<lb/>
俄大閧公堅坐不動徐自定取其首謀者斬以殉而申明紀<lb/>
律遂移屯逕川冦來薄我三合而三捷復遣輕兵衝其後賊<lb/>
<pb n="KR4h0102_SBCK_084-3b"/>
駭亂獲其酋金安三吳邦大邦大素健鬪衆之所恃至是獲<lb/>
之賊奪氣追北數十里殺獲甚衆獻俘于左丞仍以計誘致<lb/>
李師金翁瑞及他酋數十皆戮之而散其火伍歸農獨西溪<lb/>
冦恃括冦不下且請决戰紏括冦數萬直擣逕川公曰賊輕<lb/>
我矣今日必殄之部署其衆而下令曰勿擅動聞鼔聲則進<lb/>
望其白旗下多精銳命士引弓齊發仆其執旗者鼔而進賊<lb/>
不能攴自相蹂躪聲言勿殺我當投降許之張中卿者卽趨<lb/>
而前俯伏公撫而遣之還諭衆曰周知州知爾從賊出於迫<lb/>
脅不爾誅降無不宥不者擊尓盡乃已仲卿又盛稱公誠信<lb/>
人人喜曰有生意矣争棄仗來降上功行省陞淛東道副元<lb/>
帥總制平陽瑞安丙申正月別冦葛兆出掠走之獲酋金龍<lb/>
十明年又出襲我覆之獲酋吳天雷等遂命弟誠德分兵擊<lb/>
<pb n="KR4h0102_SBCK_084-4a"/>
下瑞安諸砦而歸其民黄宗雲等之辟居平陽者進兵㑹括<lb/>
分院兵夾攻㓂之抄平陽者破其窟穴惟吳悌五遁之福寧<lb/>
王賢五所括分院以誠意德功聞于康里丞相授忠顯校尉<lb/>
同知平陽州事兼行軍鎭撫㝷引兵趨象原以逼王賢五方<lb/>
置營而吳悌五領衆奄至誠德奮當其衝突吳悌五中矢其<lb/>
下負以走因其亂薙之僵尸數里未幾購得吳悌五併三恢<lb/>
酋鄭子敬送于閩省誅之經略使在閩遣從事官工部貟外<lb/>
郎曾堅分御賜酒勞之承制擢公行樞宻院判官自是平陽<lb/>
之人安於耕鑿以供租稅矣公曰外攘之功粗立其益嚴内<lb/>
治之脩乎壁於州南五里而鎭焉革蠧弊平訟獄布寛政行<lb/>
義役與民休息浚河渠若干里深丈有二尺廣倍之築海隄<lb/>
若干丈廣二丈崇半之又興土木之功官署孔子廟學東嶽<lb/>
<pb n="KR4h0102_SBCK_084-4b"/>
行宫城隍祠廣福宫悉復其舊内而布敎條外而脩職貢使<lb/>
者咸出其途迎來送徃禮無或遺雖廩無餘粟庚子夏聞京<lb/>
師旱遣弟紹德漕運粮二萬五千石上供天子嘉之賜龍衣<lb/>
一襲及上尊酒真授行樞宻院判官階奉議大夫而官誠德<lb/>
以昭信校尉温州路總管判官紹德敦武校尉同知平陽州<lb/>
事麾下士錫命有差當是時方國珎姪明善以樞判制溫公<lb/>
不爲之下而明善忮公屢軋以舟師公屢却之然自念彼不<lb/>
有朝廷况有鄰州乎且彼據三郡而吾以區區一州與之抗<lb/>
終非萬全之計進父老語以故欲委地去聽民自爲去就父<lb/>
老曰方虎狼也公於我等數年安全之一旦以遺虎狼忍乎<lb/>
公若終惠我等幸與之修睦公用父老言遣弟明德徃謁拘<lb/>
留不遣辛丑夏遣都事張君錫漕貢如初天子益嘉之進朝<lb/>
<pb n="KR4h0102_SBCK_084-5a"/>
列大夫同僉行樞宻院事降分院印明善舟人在直沽者欲<lb/>
奪印不克壬寅春遂以三千餘舟列營平陽瑞安公四靣受<lb/>
敵激諸軍以忠義人皆感奮屢挫其鋒又遣沒人斷其矴纜<lb/>
乃解去追獲舟二百會集賢院都事興童持詔来勞公乃遣<lb/>
都事蕭天瑞從詔使入貢謝㤙且進地圖表言國珎侵軼乞<lb/>
注代天子覽表爲下詔讓國珎仍有龍衣御酒之賜超拜中<lb/>
奉大夫江浙等處行中書省叅知政事刻分省印使佩之以<lb/>
承德卽行樞宻判官官誠德國珎𬒳詔大怒調台慶温之兵<lb/>
來攻相持閱六月隂㗖公帳下林淳以厚利使爲應三郡兵<lb/>
攻其外淳應於内九月平陽䧟執公及誠德紹德以去誠德<lb/>
慢罵明善遂遇害刳其皮焉至死罵不絶口紹德則縋以石<lb/>
而沉諸海送公國珎國珎甚禮公好語公曰省䑓貴臣皆聽<lb/>
<pb n="KR4h0102_SBCK_084-5b"/>
吾命公獨敢我抗豪傑士哉自今與公釋憾其仍爲叅政我<lb/>
所公曰我與爾有不共國之仇而與爾共事乎然國珎終不<lb/>
敢害公越三年王師取台慶公與國珎例遣赴南京後公以<lb/>
誠意伯劉基言得放還田里洪武辛亥大臣行邊者復遣赴南<lb/>
京其秋八月壬寅卒于南京享年六十有六後十月壻顧克敏<lb/>
歸其柩平陽以甲寅十二月甲辰葬於睦嶺之原公諱嗣德<lb/>
字宗道姓周氏平陽人宋江隂軍節度推官元贈中順大夫<lb/>
淮東道宣慰副使上騎都尉追封永嘉郡伯汝臨之曽孫元<lb/>
累贈太中大夫河南路總管輕車都尉追封永嘉郡侯雷轟<lb/>
之孫元太中大夫同知浙東道宣慰使司副都元帥致仕贈<lb/>
同僉太常禮儀院事輕車都尉追封汝南郡侯謚康惠應奎<lb/>
之子也曾祖妣張氏追封永嘉郡君祖妣翁氏妣游氏並封<lb/>
<pb n="KR4h0102_SBCK_084-6a"/>
永嘉郡夫人妻顧氏封永嘉郡夫人次陳氏其壻永嘉陳聦<lb/>
奉事狀求伯衡銘其墓昔我先君以江浙省左右司都事佐<lb/>
戎于栝公無月不通問伯衡不敢以不知公爲辭乃爲叙而<lb/>
銘之銘曰<lb/>
元運將終並海之邦自租自稅大憝氏方海邦之民亦孔之<lb/>
痗頭箕㑹歛擢筋盬髄眷兹平陽干方咫尺虐𦦨炎炎何以<lb/>
不及文武周公厥猶克壯天矜于民俾作保障公未至止豈<lb/>
無州牧鄰冦撗行曾莫敢逐凡厥士女東竄西匿寢食不遑<lb/>
矧暇耕織公旣至止奮其戎兵招降討逆内謐外寧凡厥士<lb/>
女有室有家爾藝黍稷我種桑麻相時倉廪枵然空虚謂公<lb/>
蹶蹶公則舒舒征從其薄刑用其輕追還舊觀百廢具興先<lb/>
聖之居明神之廬出治之所棟宇渠渠憂彼水旱爲民之病<lb/>
<pb n="KR4h0102_SBCK_084-6b"/>
以畚以鍤河渠攸濬虞彼潮汐爲民之患廼疆廼理作之畔<lb/>
岸維民休戚係公存亡公構閔凶孰不痛傷昆山蒼蒼不崩<lb/>
不墜公功巍巍克類克對我采民謡勒碑墓道無曰不顯終<lb/>
古有耀<lb/>
　　　故元温州路同知平陽州事孔公墓誌銘<lb/>
至正末方國珍據台慶温用名士以收人心凡士居其地者<lb/>
不爲所用則爲所禍而其於公也不得而用之亦不得而禍<lb/>
之四方之士聞而莫不高其風　國𥘉胡仲淵以　王府叅<lb/>
軍鎭括將進公于朝而先之以書幣公返其書幣謂使者曰<lb/>
使孔暘一出足爲天下重雖強顔從叅軍後亦不辭不然何<lb/>
益况吾父年垂九十不可頃刻去左右叅軍奈何欲使之胥<lb/>
爲不忠孝人邪仲淵愧其言而止洪武元年按察僉事趙壽<lb/>
<pb n="KR4h0102_SBCK_084-7a"/>
將使指求賢浙東得公於溫以應　詔公終辭不起士益以<lb/>
是高之公神明之胄起家爲名進士仕州縣爲良吏師學爲<lb/>
儒宗當世尊而仰之不在彼而在此也公自㓜篤志於學警<lb/>
悟強記絶人而諸經史百氏之書罔不該貫取元統乙亥鄕<lb/>
薦溫之士以春秋貢者自公始方上春官而科舉廢南歸以<lb/>
衍聖公思晦舉署永嘉書院山長未上而科詔復下至正元<lb/>
年再薦于鄕登二年進士第擢衢州路錄事階將仕卽九年<lb/>
轉從仕郎處州路慶元縣尹代歸以二親年高絶口不言仕<lb/>
進十九年中書參政普顔不花公内臺治書李公國鳳經畧<lb/>
江南得便宜除拜承制授公溫州路同知平陽州事使得便<lb/>
飬公奉檄欣然而起其爲錄事於衢也下車適大旱以郡守<lb/>
命禱徐偃王祠下未復命而雨如注莫不驚異民汪明之兄<lb/>
<pb n="KR4h0102_SBCK_084-7b"/>
弟争家財吏展轉求賂數歳不决公問汪曰兄弟親孰與吏<lb/>
汪對曰兄弟同産吏途人爾公曰弊同産以資途人汝何不<lb/>
思之甚邪其兄弟立感悟叩頭曰不敢復煩官府矣㢘訪僉<lb/>
事寳寳公行部莅衢委以難决之獄凡所平反無不服其明<lb/>
允遂以最聞朝廷遣使分道宣撫過衢得公治狀甚禮遇之<lb/>
其爲令於慶元也㑹分憲余公闕以括賦役不均舉行覈實<lb/>
各縣皆擇人徃董之惟慶元就以屬公乃令民以田畝多寡<lb/>
自占卽不實罪及隣保立法周而用法嚴民自占無敢不以<lb/>
實賦以田制役以賦定富者幸免貧下重困之患遂除余公<lb/>
自爲書遣吏勞以公堂酒學宫在縣西大溪之北公始視事<lb/>
進謁阻水不得前聞舊有詠歸橋直神力院左廢且數十年<lb/>
卽經營興復之六月而成其脩七百尺其廣三十尺覆以屋<lb/>
<pb n="KR4h0102_SBCK_084-8a"/>
爲間四十有九來徃者便之壬辰歲侵縣西鄙小民六十餘<lb/>
人稱貸於富民弗從強委劑而發其廪以去富民忿之訴公<lb/>
以爲強刼公惻然曰彼艱食冀活性命乃爾情亦可矜矣今<lb/>
以其活性命者戕其性命吾不忍爲也若何獨忍乎富民愧<lb/>
謝而退閩冦犯縣境公能以義兵撃退之民頼以安急於仕<lb/>
者率縳平民徼賞典公曰軍功與民命孰重輙解其縳而縱<lb/>
之平陽鄕邑也時行樞宻院判官周嗣德行州事公不矯以<lb/>
爲異不比以爲同事無大小一栽以法雖族婣不少假借之<lb/>
君子稱其識大體爲平陽三歲丁毋㳟人憂解官明年州人<lb/>
以版圖上干職方公與陳子上者慨然有浮海之志顧父判<lb/>
府公在堂子上入閩公羈孤無儔却掃一室名曰㓗庵情有<lb/>
所觸俛仰書空而巳後三年而判府公捐館公年六十三而<lb/>
<pb n="KR4h0102_SBCK_084-8b"/>
執喪哀毀又十六年公以疾不起洪武壬戌七月二十七日<lb/>
也得年七十有九臨終謂諸子曰吾今而後有以下見曾大<lb/>
父于地矣蓋公之曾大父曰景行宋大學内舎生度宗幸學<lb/>
循故事官先聖子孫賜同進士出身授慶元府學教授陞從<lb/>
政卽主管禮兵部架閣文字宋亡不復仕是以云架閣之子<lb/>
曰士璘元永嘉縣學教諭後以子貴贈從仕卽曲阜縣尹曲<lb/>
阜之子曰㞥用翰林鄭公陶孫薦歴永新州學正龍溪書院<lb/>
山長江州路儒學教授湖口縣主簿慶元會稽兩縣尹以承<lb/>
務郎松江府判官致仕公其嫡也諱暘字子升生於大德甲<lb/>
辰正月十九日毋㳟人許氏湖廣儒學提舉澹齋先生善勝<lb/>
之女娶王氏封㳟人以大徳丙午三月十一日生以洪武巳<lb/>
卯十二月三日卒葬縣西之肇奥子男五人謜說詳訓王出<lb/>
<pb n="KR4h0102_SBCK_084-9a"/>
也誌側室陳出也詳訓早亡女三人皆已行而卒孫男四人<lb/>
宏寏邃瑩女七人長適林與方次適項愉餘未行平生所爲<lb/>
詩文總十二卷曰潔菴集藏于家謜等卜以十六年癸亥十<lb/>
一月十日合葬于肇奥屬其門人蒙隂縣主簿林與直爲狀<lb/>
來請銘伯衡晚陋不足以知公竊窺公當運去物改之後不<lb/>
降其志而得明哲保身之道善於用晦而不失出處去就之<lb/>
義可謂無愧古之仁人矣論次而顯銘之百世之下寧不尚<lb/>
有觀感而興起者乎銘曰<lb/>
恂恂孔公宣聖之孫道深皇王學貫天人宏中肆外而鳴以<lb/>
文迺旅俊造迺充國賓迺綰章綬有社有民敏於爲政一本<lb/>
於仁世運俄否歸伏海濱<lb/>
大明受命萬國維新求賢有　詔使者在門引疾堅卧耳若<lb/>
<pb n="KR4h0102_SBCK_084-9b"/>
不聞所執者節匪潔其身優游令終允矣全臣肇奥之原巋<lb/>
然丘墳勒銘于石千載弗諼<lb/>
　　　魏夫人宋氏墓誌銘　高啓<lb/>
蘇州守江夏魏公以其先大夫人行述授渤海高啓曰吾妣<lb/>
棄吾二十有二年矣遭時多故權厝先塋之左今始得地於<lb/>
吾里黄岡湖東某山之原將以某年某月某日而葬子爲我<lb/>
志而銘之公昔掌國史啓嘗爲其屬今又居公之野辱以<lb/>
先銘是屬不敢當然亦不敢辭也按夫人姓宋氏武昌蒲圻<lb/>
人宋彈壓官諱時慜之孫女諱某號俊齋之女同邑隱君子<lb/>
碧崖魏先生諱雲瑞之妻也夫人生而潁異七歳能誦曲禮<lb/>
内則曹大家女訓十歲共女事無闕旣長歸先生先生故名<lb/>
家世儒履行高㓗夫人相之稱賢配焉居母姑之喪皆過哀<lb/>
<pb n="KR4h0102_SBCK_084-10a"/>
䟽食終三年待内外親族無異意先生嘗逰齊安遇疾卒於<lb/>
邸有子三人法孫巳孫虎孫初聞訃將遣法孫迎喪或曰江<lb/>
多蛟龍性惡屍以柩渡虞有變宜焚骨歸也夫人哭喻法孫<lb/>
曰是將䧟吾母子於太戾也爾忍而父爲灰燼乎亟徃母有<lb/>
憚而父善人神必相之矣迄渡風浪帖然喪既還或又曰柩<lb/>
入家弗利夫人曰此固吾夫宅也舎之使何適哉茍有弗利<lb/>
當萃未亡人之身未亡人得從夫于地下足矣卽惟正堂奉<lb/>
安旦夕哭臨逮葬毀瘁㡬不能爲生嘗謂諸子曰不幸門戸<lb/>
凋落汝父汝伯相繼殁若曹尚誰頼哉宜力學善自立大汝<lb/>
家以慰老人之望母從里中兒嬉也子皆承教惟謹先生庶<lb/>
母羅氏性素嚴號難事夫人始終奉承有順無忤疾則侍粥<lb/>
藥殁則營喪葬皆必誠焉已孫旣娶乆未有㣧夫人曰吾老<lb/>
<pb n="KR4h0102_SBCK_084-10b"/>
矣獨不得一抱孫也禱于先夢紫衣人種栗舎垣下告曰此<lb/>
萌也爲他日興植汝門之本覺旦語巳孫曰汝有子祥也旣<lb/>
而果生男夫人喜曰神不我誣遂以栗名嘗得眩疾既間曰<lb/>
吾度不能乆處人間矣命舁柩堂下沐之曰吾藏身此中無<lb/>
隙則佳耳又命新婦取衣衾當歛者縣之椸餘悉散諸親愛<lb/>
除夕家人進椒酒夫人起居尚無恙元旦坐堂上親戚爲夀<lb/>
畢曰我明日逝矣爲我謝某謝某翌日沐浴更衣坐呼已孫<lb/>
等謂曰吾年七十六夀亦足矣死自吾順汝曹勿號慟亂我<lb/>
聽使我得好去也語巳遂殂實元至正十年正月二十日也<lb/>
法孫蚤世虎孫仕元爲岳州路儒學正乎江州楊柳灣茶司<lb/>
提領亦先卒巳孫今名觀即公也仕<lb/>
國朝歷太常卿翰林學士國子祭酒至今官嗚呼夫人貞孝<lb/>
<pb n="KR4h0102_SBCK_084-11a"/>
慈睦其賢卓著如此固非几婦人所及至於聽言之惑臨終<lb/>
不亂則又士君子識義理者或有所未能而夫人能之豈非<lb/>
難哉雖生不及見子之貴以享其榮飬然死而子能以儒學<lb/>
際<lb/>
聖朝爵三品當得褒贈之命象首錦櫜以光賁於窀穸又能<lb/>
追述懿行以圖不朽則夫人何憾焉銘曰<lb/>
維君子嬪貞以禔身能教其孤爲今名臣卒旣有年始歸斯<lb/>
阡時虞未遑豈曰緩焉乃刻銘章載揚幽光永固以安夫人<lb/>
之藏<lb/>
　　　長山先生胡公墓銘　吳沉<lb/>
金華文獻邦異時碩儒魁彦踵武迭興或以道德鳴或以文<lb/>
章顯或以氣節著聲稱當時名載簡冊若乃接前脩之緒爲<lb/>
<pb n="KR4h0102_SBCK_084-11b"/>
後來之倡則長山先生胡公其人也先生諱翰字仲申世金<lb/>
華人在宋有諱漢者以學行聞於鄕號南岡處士先生曾大<lb/>
父也大父諱伯起父諱英仕元爲太平路總管府照磨兼架<lb/>
閣事莅政有績先生㓜聦睿甫七歳志氣卽與群兒異一日<lb/>
於道中拾鏹若干緡不敢去坐候遺者至而還之歸告母夫<lb/>
人何氏夫人奇之益督以學旣長侍架閣君宦游蘭溪從禮<lb/>
部吳公學公一見即期以遠器繼從吳先生於浦陽慱覽經<lb/>
史靡所不究又登文懿許公門南北士在講下者皆願與交<lb/>
復以所著文進之文獻黄公待制柳公二公稱賛不容口翰<lb/>
撰張公於文最少所許可見先生之文無異辭也是時文治<lb/>
方興輦轂之下英俊雲集先生游焉見其人而誦其文者莫<lb/>
不称嘆有勸之仕輙謝之遂過廣川弔董生謁曲阜拜孔子<lb/>
<pb n="KR4h0102_SBCK_084-12a"/>
墓而歸先生於當世名公卿多所交接惟武威余公闕宣城<lb/>
貢公師泰號知巳遭時多虞四方兵起避地南華山中著書<lb/>
自樂　大明開天<lb/>
皇上駐兵金陵招羅賢才遣使聘先生㑹有以金華民籍田<lb/>
岀兵者先生從容進曰金華民素儒不習軍旅籍以爲兵徒<lb/>
費廩粟耳　上可其奏即罷之授衢州教授洪武乙酉奉<lb/>
㫖纂脩元史入局撰英宗睿宗實錄及拜住丞相等傳凡若<lb/>
干卷賜白金文幣以歸素嗜山水晚歳愛北山泉石佳勝卜<lb/>
居三洞之上竹林之源幅巾短杖徜徉終日或乘興入城府<lb/>
訪故舊則留連數日先生生元丁未十一月初三日卒於洪<lb/>
武十四年正月十日年七十有五娶謝氏蚤世再娶衛氏皆<lb/>
無子以姪溥爲後衛氏先卒先生葬之靈源市阜後二年合<lb/>
<pb n="KR4h0102_SBCK_084-12b"/>
塟焉所著有春秋集義有文曰胡仲子集詩曰長山先生集<lb/>
先生旣沒其門人徐恒狀其行致其猶子濬之與其孤之請<lb/>
俾余誌其墓先生稟髙明卓絶之資爲精敏宏慱之學得於<lb/>
心而證於人稽于今而質于古爲文章簡㓗淸峻不作則巳<lb/>
作則必高出於人性嚴毅寡酬應未嘗輕有所毀譽暮年請<lb/>
文者踵門不茍随也曹國李公在大臣中號尊賢下士於先<lb/>
生待以殊禮毎欲以先生名逹　上前知先生老病不強也<lb/>
聞先生卒嗟嘆乆之沉之生也後先生十有七年先生不鄙<lb/>
而友之比年來數奉談笑相知爲深叙先生之行而銘之宜<lb/>
有不得而辭者矣况門人弟子千里有請乎銘曰<lb/>
嗚呼先生文之雄也山川孕靈秀所鍾也沉浸經籍包羅古<lb/>
今至和含中大振厥音五行麗天芒寒色正朱絃在廟肅然<lb/>
<pb n="KR4h0102_SBCK_084-13a"/>
其聽先生之學豈止於斯命之不逹竟老而衰學傳於人言<lb/>
垂於世生宇宙中何怍何媿金華蒼蒼靈源泱泱先生之名<lb/>
與之俱長<lb/>
　　　故福建儒學副提舉王公墓誌銘　貝瓊<lb/>
宋之南文獻故家多萃於四明而世其學者有王公叔載焉<lb/>
蓋自厚齋尚書倡學者以考亭朱子之說一時從之而變故<lb/>
今粹然皆出於正無陸氏偏駁之弊而叔載又能守之不失<lb/>
嘗讀臨濠教諭鄭眞所著遂𥘉老人傳其言行鑿鑿可考遂<lb/>
𥘉者叔載所自號也然不獲一試以終遠近悼之旣葬之明<lb/>
年其子陞謀立石墓道而以文詞顯于今而信于後者莫若<lb/>
國子助教貝瓊仍授狀并書於使者來<lb/>
中都爲請曰惟是不肖孤方斬焉在衰絰中不得匍匐走謁<lb/>
<pb n="KR4h0102_SBCK_084-13b"/>
舘下惟先生哀而銘之庻先人死且不朽而尚書公亦有光<lb/>
焉余辭不獲遂次第而爲銘按狀公諱厚字叔載姓王氏其<lb/>
先瑯琊人至宋徙居開封高祖安道保信軍承宣使靖康之<lb/>
變扈從南渡始家于鄞曾祖撝吏部卽中崇政殿說書祖應<lb/>
麟中寳祐愽學宏詞科歴事三朝官至翰林學士禮部尙書<lb/>
號厚齋父昌世承務卽人皆稱承奉公黄文憲公爲志其墓<lb/>
曾祖妣某氏祖妣舒氏戴氏皆贈頭人毋楊氏公㓜而知學<lb/>
八歳能賦詩讀書日記數百言十歳已竟論孟詩書禮記并<lb/>
閱尚書深寧集習經義詞賦操筆立就鄕先生王僉判叔龢<lb/>
趙太杜孟何戴教授表元聞而異之囙就見焉元延祐初科<lb/>
制行改治詩經初李國博元白授詩於舒文靖公璘王與舒<lb/>
李世親盡得其源委乆益充積博洽凡性命治道禮樂法制<lb/>
<pb n="KR4h0102_SBCK_084-14a"/>
及臺閣典故世胄譜諜鄕里多咨問之袁文清公桷目翰林<lb/>
居里第輙問所學對曰近於濂洛關輔建安西蜀諸書稍已<lb/>
通習惟讀書記衍義正宗意有所得以其明㓗縝宻有成法<lb/>
易知而可守也因言世之學者稍涉朱子數書輙詆淳熈諸<lb/>
老與朱子同時其言論雖不盡合而愽聞實踐爲所推許今<lb/>
人耳目所不及乃藉口理學以文寡陋高談闊視漸成虚誕<lb/>
之風先生宜懲其弊以新士習文淸著四明志命公分撰二<lb/>
考且言子家世太史亦嘗䆒心否曰經與史同岀異名古有<lb/>
編年司馬氏爲記傳隋志始稱正史非古也作史必曰三長<lb/>
年代恊體統之㑹人物萃品題之歸叙事貴詳不爲繁修詞<lb/>
有要不爲簡彼諛聞寡見雜出衆手舛訛遺漏欲以傳信乆<lb/>
遠豈不難乎因歴舉累代高下得夫甚俻文淸大喜復閱其<lb/>
<pb n="KR4h0102_SBCK_084-14b"/>
文作而嘆曰先師之道兹不墜矣嘗爲郡庠訓導演說名理<lb/>
辨析疑難諸生帨服徃時博士朔望講義就章立題卒一篇<lb/>
而止公病其拘取四書五經關世教者爲之直說抑揚反復<lb/>
聞者竦然嘗三試不偶即棄去舉子業用詞學十二體爲古<lb/>
文本之三代兩漢博以唐宋諸家屬詞有法絶去雕巧然時<lb/>
之知者蓋寡矣浙東㢘訪司副使曾某署郡直學公辭都司<lb/>
牟應龍謂之曰先儒謂錢榖亦爲已之學也廼就職塗田砂<lb/>
岸先侵於豪民者悉陳而復之盈考宣尉司板授象山教諭<lb/>
考覈田租侵漁者不復逞調浦江教諭踰月卽去官歸奉母<lb/>
時<lb/>
朝廷遣大臣李國鳳經畧江南以便宜用遺逸有司以公名<lb/>
上卽署衢州路教授而中書復用外臣薦除卲武路教授福<lb/>
<pb n="KR4h0102_SBCK_084-15a"/>
建分省又陞爲儒學副提舉皆不起旣老嘗語人曰天地生<lb/>
人之初吾不得而知也可知者理而巳理之在人初非不善<lb/>
克遂其初斯足矣乃號遂初老人云尚書富於著述玉海最<lb/>
爲詳洽未脫藁而失後復得之中多闕誤公考究編次請于<lb/>
閫帥鋟梓并他書十二種以傳袁文淸公所撰四明志或有<lb/>
䜛于僉事苦思丁將毀其板公白太守王元㳟曰袁公中朝<lb/>
名臣書法高古不可毀也元恭特書以進僉事驚悔命與舊<lb/>
志並行公爲成續志若干卷鄕飮酒禮乆廢太守用程先生<lb/>
端禮言屬公與鄭先生覺民考訂一遵儀禮用賔興歳行之<lb/>
以經費不足而田爲吉祥寺僧所㨿白諸有司僧以田歸我<lb/>
歳入遂充其禮浸盛觀者謂紹興以來昉見於此而先王之<lb/>
教猶存也公天性質直人有過則靣折至發赤品別人之賢<lb/>
<pb n="KR4h0102_SBCK_084-15b"/>
否不以勢位高下爲輕重不以待遇厚薄爲是非送死厚於<lb/>
奉生恤小篤於事大報德甚於念惡勇退急於趨進晩年益<lb/>
以詩酒自娛客至論宋季事亹亹不倦且及至正史官詮次<lb/>
弗當欲爲釐正尤極論奉化陳桱續通鑑前後之失有遂初<lb/>
藳三十卷藏子家戒其子陞隲曰承家不在名位而在不失<lb/>
身敬身不在外貌表襮而在母自欺讀書當貫古今處世必<lb/>
審進退其有同流合汙以爲通矯時干譽以爲高患得患失<lb/>
以終其身者此吾所深惡非所望於汝也<lb/>
大明洪武九年丙辰三月十日卒享年七十有七妻史氏系<lb/>
出相家與公合徳先公卒子二人長陞次隲隲爲弟寧孫後<lb/>
寧孫通春秋詩二經蚤卒無子遺命與同塟女一適戎某孫<lb/>
男一初孫以是年四月十四日塟千鄞縣先瑩之右與史氏<lb/>
<pb n="KR4h0102_SBCK_084-16a"/>
合兆嗚呼四明之學惟尚書之廣博精深論者謂兼東萊西<lb/>
山二家之長非袁楊所能及而公克繼其傳雖不見之所施<lb/>
足以垂後無疑也故特掇其大槩而事之具于傳者可畧銘<lb/>
曰<lb/>
王氏之先世居瑯琊再徙于鄞繇儒起家逮尚書公耀其尤<lb/>
彩所蓄之富浩乎淵海昭昭大中或爲異同倡而正之畔者<lb/>
斯從偉哉叔載克紹于後遺編佚藳旣習而守人亦有言惟<lb/>
祖惟孫不襲以爵道寔惟尊紛紛黃小得失寧辨本棄末務<lb/>
内忘外鍵三年象山遠近是咨大夫有友學者有師時旣不<lb/>
偶宜退奚乆日逰以嬉託意詩酒嘅彼里豪貪縱鴟張盈必<lb/>
易覆烟消雨茫惟吾遂𥘉𥘉豈不善年踰七袠雖晦益顯鬱<lb/>
鬱堂封在彼高原式衍餘慶以利後昆<lb/>
<pb n="KR4h0102_SBCK_084-16b"/>
皇明文衡卷之八十四<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_043-1a"/>
皇明文衡卷之四十三<lb/>
　　序<lb/>
　　　送陳司業詩序　楊榮<lb/>
宣德六年秋九月國子司業陳敬宗光世以考績來北京<lb/>
上俾之復職凡與光世厚者皆作詩送之而以序屬予蓋光<lb/>
世初爲翰林庻吉士以文行知名縉紳間永樂中修<lb/>
高廟實錄愼擇賢者而任之光世與焉未幾凡庻吉士皆授<lb/>
刑部主事光世復　徵入史舘書成改翰林侍講及修<lb/>
太宗<lb/>
仁宗實錄光世復與其間㑹國子監缺司業而難其選遂以<lb/>
光世徃焉或謂光世誠賢扵人然旣侍講乆矣其名實烝然<lb/>
有聞扵土下今去爲司業無乃左乎光世聞之蹴然曰司業<lb/>
<pb n="KR4h0102_SBCK_043-1b"/>
天下學者之所取法也誠宜德望優重者爲之顧乃<lb/>
命敬宗將夙夜勉焉以圖稱尤恐弗及而何左之敢云旣莅<lb/>
職日進諸生講聖人之道而正巳以率之諸生大化服而光<lb/>
世之譽益大顯予嘗謂　國家建學扵天下以造士皆使學<lb/>
聖人之道也然其師之所見與弟子之所禀不能皆粹也故<lb/>
其成就有不能盡然者及升之太學譬之集衆材扵班郢之<lb/>
門而大加繩削焉使小大長短皆中法度然後以之構厦無<lb/>
不適其宜者茍規矩凖繩有未至而欲羣材皆適扵用而不<lb/>
爽焉難矣祭酒司業之任蓋何如其重也光世旣優扵是矣<lb/>
今歸而復加意焉　國家得賢之多致治之盛人將扵太學<lb/>
平頌也予與光世處三十年矣誼不容辭故爲序如此<lb/>
　　　杏園雅集圖後序<lb/>
<pb n="KR4h0102_SBCK_043-2a"/>
正統二年丁巳春三月朔適休暇之晨舘閣諸公過予因延<lb/>
扵所居之杏園永嘉謝君庭循旅寓伊邇亦適來會時春景<lb/>
澄明惠風和暢花卉競秀芳香襲人觴酌序行琴詠間作羣<lb/>
情蕭散衎然以樂謝君精繪事遂用着色寫同會諸公及當<lb/>
時景物倚石屛而坐者三人其左少傅廬陵楊公其右爲榮<lb/>
左之次少詹事泰和王公傍杏花而坐者三人其中大宗伯<lb/>
南郡楊公左少詹事臨川王公右侍讀學士文江錢公徐行<lb/>
後至者四人前左庻子吉水周公次侍讀學士安成李公又<lb/>
次侍講學士泰和陳公最後至者謝君其官錦衣衞千户而<lb/>
十人者皆衣冠偉然華髪交映又有執事及傍侍童子九人<lb/>
治飮饌傔從五人而景物趣韻曲臻于妙廬陵公喜題曰杏<lb/>
園雅集旣序其端復與諸公賦詠成什乃屬予識其後仰惟<lb/>
<pb n="KR4h0102_SBCK_043-2b"/>
國家列聖相承圖惟治化以貽永乆吾輩忝與侍從<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>濡深<lb/>
恩蓋有年矣今<lb/>
聖天子嗣位海內宴安民物康阜而近職朔望休沐聿循舊<lb/>
章予數人者得遂其所適是皆<lb/>
皇上之賜圖其事以紀太平之盛蓋亦冝也昔唐之香山九<lb/>
老宋之洛社十二耆英俱以年德高邁致政閒居得優㳺詩<lb/>
酒之樂後世圖之以爲美談彼固成扵退休之餘此則出扵<lb/>
任職之暇其適同而其迹殊也然考其實爵位履歷非同出<lb/>
一時聯事一司今予輩年望雖未敢擬昔人而膺宻勿之寄<lb/>
同官禁署意氣相孚追視昔人殆不讓矣後之人安知不又<lb/>
有羨扵今日者哉雖然感<lb/>
上恩而圖報稱因宴樂而戒怠荒予雖老尚願從諸公之後<lb/>
<pb n="KR4h0102_SBCK_043-3a"/>
而加勉焉<lb/>
　　　省愆集序　黄淮<lb/>
惟我<lb/>
太宗文皇帝涖阼之初誕興文治規致太平愼簡儒臣設內<lb/>
閣以處之俾職論思典內外制叅預機要而<hi>臣</hi>淮猥以未學<lb/>
忝與列焉求樂巳丑　車駕廵狩北京<lb/>
今上皇帝居春宫監國<hi>臣</hi>淮偕二三輔臣承<lb/>
朝命俾侍左右癸巳再廵狩亦如之受　命兢惕不遑夙夜<lb/>
誓竭駑鈍圖惟報稱然而質素愚戇以故處事乖方有不副<lb/>
上意旨者明年秋逮詣北京自分當被顯辟乃復䝉<lb/>
恩矜恤但寘之獄俾自省過一何幸也在獄諭十年懲艾之<lb/>
餘他無所事凡觸于目而感于心者一皆形扵詩甲辰秋伏<lb/>
<pb n="KR4h0102_SBCK_043-3b"/>
遇<lb/>
今上皇帝卽仁覃恩肆赦<hi>臣</hi>淮獲全喘息復從諸大夫後退<lb/>
食之暇紬繹腹藁得詩賦辭曲合若干篇彚次成帙名之曰<lb/>
省愆集志不忘也嗚呼先儒論詩以爲窮而後工近古以來<lb/>
若李白杜甫柳子厚劉禹錫諸名公其述作皆盛扵困頓鬰<lb/>
抑之餘至今膾炙人口淮也才不逮古人處困日乆而囹圄<lb/>
禁且嚴目不覩編簡手不親筆札口不接賔客之談舊學日<lb/>
益耗落氣愈昬而趣愈卑志愈窮而辭愈拙深可愧也然而<lb/>
篇什所載或追想平昔見聞以鋪張<lb/>
朝廷盛美或懷　恩戀　闕以致願報之私或顧望咨嗟以<lb/>
興庭闈之念至扵逢時遇景遣興怡神一皆出扵至情蓋亦<lb/>
不可廢也是用藏之巾笥以貽子孫俾覽者知予處困之大<lb/>
<pb n="KR4h0102_SBCK_043-4a"/>
畧工拙云乎哉<lb/>
　　　徐蘇傳序　胡儼<lb/>
徐蘇傳者所以傳徐孺子蘇雲卿之事也徐蘇本傳列漢書<lb/>
載宋史者儒者見焉閭巷之間寡聞也今二傳編錄博採羣<lb/>
書校之本傳特爲詳備或者曰自漢以夾懷德秉志高世獨<lb/>
行之士蓋多有之傳者獨錄徐蘇何也曰出吾郡也曰若然<lb/>
雲卿廣漢士亦得稱吾郡岀邪曰雲卿聞孺子之風而來在<lb/>
當時非無韜棲隱約之地顧乃區區扵東湖雲水之間彼蓋<lb/>
以孺子之流風未泯也樂扵比而居扵此固有不得而外之<lb/>
者曰豫章先賢可以陶世範俗者豈獨徐蘇哉曰得時而駕<lb/>
行道以濟物者固巳表見扵當時垂休於後世矣若二子亦<lb/>
非果扵忘世者適漢衰宋微不可有爲故退然自守以終其<lb/>
<pb n="KR4h0102_SBCK_043-4b"/>
身此其操行足以激勵貪鄙聞其風者頑夫廉而懦夫有立<lb/>
志矣况士君子生扵其鄉論世尚友可不知其人巳乎欲知<lb/>
其人不得其事可乎得其事隱而不彰尤不可也此傳之所<lb/>
以廣又增錄其詩文旣廣而增録矣又刋以傳焉若是者皆<lb/>
君子之用心也傳之者棲碧李氏也刋之者李貞士廉也錄<lb/>
之者王遜之也序以冠其端郡人胡儼也<lb/>
　　　送諭德周公隨侍之南京序　楊溥<lb/>
聖天子嗣登<lb/>
寳位明年改元洪熈　諭廷臣若曰惟<lb/>
祖宗大德鴻業啓佑備至垂𥙿無窮<lb/>
太祖高皇帝龍飛淮甸定鼎金陵<lb/>
太宗文皇帝肇建兩京垂統萬世予嗣大歷服仰遵成憲鳳<lb/>
<pb n="KR4h0102_SBCK_043-5a"/>
陽<lb/>
皇陵金陵<lb/>
孝陵　皇業所基朕寤寐不敢忘謹遣<lb/>
皇太子致祭爾文武羣臣曁宫僚簡俾以從廷臣奉　詔惟<lb/>
謹扵是左春坊左諭德兼翰林侍讀周公崇述實在是行翰<lb/>
林羣公賦詩祖餞徴予序惟天啓<lb/>
聖明開太平之運士君子千載一遇<lb/>
儲君天下國家大本其官屬自古擇人惟其時斯道以行惟<lb/>
其人斯克翊扵善<lb/>
皇上丕隆孝思肇行盛典資賢俊輔導元良屬望尤深儒者<lb/>
平居以致君澤民爲心恒患乎弗遇而崇述遭際如此端躬<lb/>
正諭以副<lb/>
<pb n="KR4h0102_SBCK_043-5b"/>
聖天子簡俾爲吾儒增重其在是行乎昔司馬子長足跡半<lb/>
天下遂以文章名世若夫馳聘中原歷覽　兩京仰<lb/>
二聖開創守成規模大畧擴充啓沃其所成就固不徒文章<lb/>
而巳詩曰有馮有翼又曰以引以翼予扵崇述有望焉<lb/>
　　　送劉汝弼序<lb/>
正統元年春<lb/>
聖天子維新政化愼簡賢良用資勵翼重惟方岳大臣以旬<lb/>
宣爲職尤貴得人乃　詔廷臣三品以上各舉所知少傅兼<lb/>
兵部尚書　華蓋殿大學士廬陵楊公以翰林侍講劉君汝<lb/>
弼應　詔擢授廣東右布政使朝之大夫士咸謂汝弼克宜<lb/>
是任少傅公之薦足以副　朝廷盛意扵其行同門楊溥偕<lb/>
諸鄉友仕扵京師者餞之都門之外酌之酒而吿之曰汝弼<lb/>
<pb n="KR4h0102_SBCK_043-6a"/>
以名進士入翰林爲史官爲講臣歷事<lb/>
四朝其才猷抱負毎見扵論議文字間而今乃得措諸行事<lb/>
翰林以論思備顧問爲職業未嘗試以有司之務或者遂謂<lb/>
吾儒徒持文墨未閑政事今　朝廷重念蒼生自翰林出典<lb/>
方岳自汝弼始夫方岳有連帥有司憲相頡頑有守令百執<lb/>
事爲之屬以從事所見或不能同事或失扵緩急先後必有<lb/>
以包涵之使之從容歸扵善然後爲得體汝弼之量足以勝<lb/>
之也仁人君子爲國牧民一夫失所則吾之辜顧惟一方之<lb/>
廣智慮或不周耳目有不逮求免扵責不亦難乎而其要在<lb/>
擇守令汝弼之明足以別之也予扵汝弼之行使天下之人<lb/>
知吾儒施設有出尋常萬萬者矣汝弼曰某不敏敢不黽勉<lb/>
以副　朝廷委任以求稱知巳爲斯文之光扵是酌以爲别<lb/>
<pb n="KR4h0102_SBCK_043-6b"/>
　　　靜學齋序　梁濳<lb/>
予在禁林七年得交㳺之士二人焉烏江蔣君用文姑蘇趙<lb/>
君友同也二人者忠信慈厚而皆跡扵毉皆爲<lb/>
上御毉方纂修永樂大典編古方經二人者又總裁其事遂<lb/>
得朝夕徃還乆之蔣君去侍　靑宫子亦兼官春坊進與蔣<lb/>
君接迹而竝趨退而與趙君有校讐講益之雅相得益宻然<lb/>
不知二人造詣修飭扵道者何道而能然也意其質性自然<lb/>
一日過蔣君見其名齋曰靜學然後知其所以進德者在此<lb/>
也扵乎靜者德之基也先儒以謂養得至靜之極則自然包<lb/>
括宇宙終始古今濂谿周子上承孔孟之緒其示學者亦惟<lb/>
在扵主靜夫中所謂靜者非靜而不動之謂也無欲則靜靜<lb/>
之中而動理具焉故雖古今之遠宇宙之大千變萬化之無<lb/>
<pb n="KR4h0102_SBCK_043-7a"/>
窮說之扵吾心者不見其有餘也由是以御天下之至動而<lb/>
不見其擾理天下之至繁而不見其棼所謂淵黙而雷奮者<lb/>
動之中靜之理所以行也靜體而動用靜存而動行此誠意<lb/>
正心之事而蔣君達此其過人也宜哉諸葛武侯謂才須學<lb/>
而學須靜者周子之言非有取諸彼然吾觀蔣君之賢益有<lb/>
徴乎其言也蔣君與人處洞豁不爲深隱人人愛悅之獨趙<lb/>
君澹然恬漠雖扵毉亦不屑然二人者中情甚相似皆善文<lb/>
辭皆有得扵靜者因讀諸公所爲靜學齋詩喜而爲之序旣<lb/>
以貺蔣君又書以質之趙君也<lb/>
　　　中秋宴集詩序<lb/>
士君子當四方無事<lb/>
朝廷淸明交㳺盛而志氣同進無諱忌之嫌退有講學之益<lb/>
<pb n="KR4h0102_SBCK_043-7b"/>
如此亦足以樂矣固不在乎嘉時勝集樽酌淋漓而後樂其<lb/>
樂也然而樂之扵心者無因見也必有暢其志氣發其歡欣<lb/>
形之詠歌使當時讀之者皆爲之擊節羡慕傳之來世思見<lb/>
其盛而有後時不及之嘆則雖盃酒殷勤卒然相遭固亦一<lb/>
時之盛也扵是永樂七年中秋之夕翰林學士胡公合同院<lb/>
之士會于　北京城南公宇之後于時凉露旣降淸飈悠然<lb/>
明月方升而酒行樂甚公乃命分韻賦詩凡若千首諷其和<lb/>
平要妙之音有以知夫遭逢至治之樂諗其勁正髙邁之氣<lb/>
有以明夫培植養育之功是皆平時蓄之扵中隨所感而發<lb/>
之扵此也豈非盛哉其或因事寓思有物外無窮之情興起<lb/>
感發爲萬世不盡之慮者亦足以見君子之心也因爲之序<lb/>
以明夫君子㑹合之美誠<lb/>
<pb n="KR4h0102_SBCK_043-8a"/>
朝廷亨嘉之際而凡是作非泛然辭語之細也<lb/>
　　　逰長春宫遺址詩序<lb/>
長春宫在　北京城西南十里金故城中白雲觀之西也元<lb/>
方士丘眞人者與其徒嘗居扵此當是時琳宫祕宇儗扵王<lb/>
者今其宫旣毁獨其遺址之存據平陸巍然以高登而覽之<lb/>
猶足以盡夫都邑之勝蓋其東則都城臺闕府庫之壯榮光<lb/>
佳氣輝然燭乎天表其南則曠然原陸而薊門高丘之間荒<lb/>
臺遺沼之可見者皆昔者遼與金所嘗經營其間者也其西<lb/>
則西山之崖雄峻㧞出而蒼翠紺碧之色隱然烟霞之中其<lb/>
北則連山崔巍雄關壯峙凡仕扵朝與居于城中者蓋嘗知<lb/>
唯閒睱登覽扵此而後得之也是時<lb/>
皇上親御六師扵隂山大漠之北故凡居守侍従之臣皆優<lb/>
<pb n="KR4h0102_SBCK_043-8b"/>
㳺無事遂相與逰焉旣周覽而樂之因又以知夫國郡之壮<lb/>
且險誠天府之固也蓋都城西北諸山皆起自太行綿亘屬<lb/>
子居庸出榆關碣石至遼以東而後止豈天之所以限夷狄<lb/>
而安中夏者固在此邪然自五代至宋三四百年之間皆夷<lb/>
狄竊據其中故其禍害終宋世有不能免者及元之興又百<lb/>
年然後<lb/>
聖明受命攘除而剷削之其民旣安養生息熈然以樂天太<lb/>
平之治而<lb/>
上方振耀神武扵窮荒萬里之外扵乎其為生民社稷乆遠<lb/>
之慮者蓋深矣詩曰之綱之紀燕及朋友又曰不懈于位民<lb/>
之攸塈此言人君能振作綱紀勤勞扵其上而臣民頼之以<lb/>
安也由是觀之今吾二三人得以恬然嬉逰扵比者其誰之<lb/>
<pb n="KR4h0102_SBCK_043-9a"/>
力邪誠使在夫五代與宋之際雖欲側足其間以竊窺夫山<lb/>
川城郭之壯其又可得邪夫士君子歡娱盛美之事多在扵<lb/>
太平之日而能託之歌詠則有以傳之永乆况元之諸賢若<lb/>
虞公邵菴袁公伯長皆嘗臨眺而賦詠焉因以其所分韻蓬<lb/>
萊山在何處爲韻各賦六首同時而賦者翰林侍講鄒君仲<lb/>
熈曾君子棨修撰王君時彦王君行儉刑部主事周君恂如<lb/>
其一人則予也六人之作見扵辭者各不同而其志氣則皆<lb/>
可謂盛矣既相與錄而藏之因爲之序後之人得而讀之尚<lb/>
能想見夫今日之盛也哉<lb/>
　　送景山張先生赴京序　王紳<lb/>
予讀歐陽文忠公榮鄉亭記知昔蜀之郡縣胥吏不喜儒士<lb/>
毎見輙爲其毁辱搆䧟以故人不樂業儒亦不急扵仕祿甚<lb/>
<pb n="KR4h0102_SBCK_043-9b"/>
有志者不過習訓詁歌詩以自養而已未嘗不歎其習俗之<lb/>
鄙陋而士氣之委靡也士生其時處其鄉能㧞擢奮勵以自<lb/>
見者其亦得十一於千百哉今去其時未乆餘風遺習豈無<lb/>
存者顧在作興之方與自立之志何如耳臨卭景山甫張先<lb/>
生蜀産也自其少時慷慨有立志習詩書六藝之文卽圖爲<lb/>
世用後罹元季兵興浮沉里閈以保全性命者五十年<lb/>
國朝文運開始日以求賢爲務遂應有司之辟入成都爲司<lb/>
訓居職九載所教弟子多所成就邑人稱之迄今考滿將赴<lb/>
天官覈績而景山甫之顚髪亦巳種種矣或謂景山南習蜀<lb/>
土之俗近納祿之年且負痼疾必將乞骸骨而歸故鄉曝茅<lb/>
簷凉竹簟以樂夫崦嵫之境設使之任職臺閣寄牧州郡必<lb/>
非其志矣予謂不然昔馬周以晚年而見遇汲黯以多病而<lb/>
<pb n="KR4h0102_SBCK_043-10a"/>
臥治况當　盛明之時爲土者孰不欲竭心展力以希尺寸<lb/>
之功而圖芳扵竹帛尚何有習俗之移人乎吾知景山甫且<lb/>
將推其所有以自効庶幾不負平昔之志異日年益高而業<lb/>
益成致政以歸指某丘某水之舊遊盤桓桑梓以保夫天年<lb/>
使人稱其生爲鄉文人没爲鄉先生則豈非景山甫之志願<lb/>
哉予與景山甫逰且相知故本其心爲言以贈之而幷廣或<lb/>
人之所見<lb/>
　　送鄭叔貞序<lb/>
洪武丁巳先師太史宋公致政家居于蘿山紳始弱冠以契<lb/>
家于獲執汛掃役于公門公不鄙汲引而誨之毎賔客散後<lb/>
列弟子坐松濤室下歷數古今作者必曰吾扵交友所見惟<lb/>
爾父一人而門人輩獨希直而巳希直卽今侍講正學方先<lb/>
<pb n="KR4h0102_SBCK_043-10b"/>
生也紳時騃稚未知所云而識者知公之言爲至論後二年<lb/>
公卒于蜀先生東歸天台旋出教授漢中<lb/>
今天子卽位首召入翰林而名益著聞天下是時登先生之<lb/>
門者雖甚衆有若鄭君叔貞者先生里中子也資稟淸粹力<lb/>
學好古爲文辭如春空層雲變態百出如秋江長濤渺漫無<lb/>
窮非其才氣之贍固不至此然叔貞雖不事表襮而其聲譽<lb/>
巳藹乎縉紳間今年叔貞侍先生入　京居數月念定省之<lb/>
職乆曠惄然興懷促裝將還故里紳方以　召命至相與周<lb/>
旋者信宿將別因爲言曰夫天下之物成之難者器必大器<lb/>
之大者用必博萬斛之舟非㝷丈之材一日之功所能爲惟<lb/>
夫材良功就而成器也則必以之駕扵長江巨海之上驚飈<lb/>
複浪之中而利濟之功大矣君子之爲學豈異是哉是故極<lb/>
<pb n="KR4h0102_SBCK_043-11a"/>
天下之書無不讀盡天下之理無不明藴諸躬者極其備養<lb/>
緒内者極其充於是以之齊家則家齊以之治國而國治以<lb/>
之平天下而天下平其設施布置豈庸人俗子所能窺測哉<lb/>
昔范文正公修學扵泰山已有當世之志及岀而用皆能行<lb/>
其志者以其得之有素也今叔貞之志可謂美矣其學可謂<lb/>
成矣况今<lb/>
聖天子側席求賢以鋪張盛大之治所以行其學者豈有遺<lb/>
於叔貞哉玆行也吾願叔貞益擴其所已能力其所未至使<lb/>
先生以太史公之稱先生者稱叔貞則叔貞經濟之施蓋未<lb/>
晚也紳也雖愚安敢不以文正爲勉<lb/>
　　　送皇甫訓導序　鄒緝<lb/>
永樂十二年春太原府之徐溝縣學訓導皇甫秉德以北京<lb/>
<pb n="KR4h0102_SBCK_043-11b"/>
行部尚書朱公聘之爲考官其秋至部將入而受事而<lb/>
車駕適自北伐還行部以在京例考試官須上請扵是子與<lb/>
曾君子啓實𬒳　命朱公因以員額爲限凡所聘取六人例<lb/>
减以就額考試官二人改爲同考官而秉德與上蔡學教諭<lb/>
程某改爲內外受卷官八月戊申入院丙寅撤棘秉德將辭<lb/>
歸乃謂予曰吾始以聘命來今不得受事而歸將何以解徐<lb/>
溝邑人之惑乎願得一言以歸庻幾可以藉予之口也予聞<lb/>
而心慚無以復扵秉德也則告之曰先生之學誠優矣其徳<lb/>
誠厚矣然而時有不偶也故雖受聘幣而來而卒不克受事<lb/>
而歸扵其心誠若有不能釋者然古之人亦嘗有若此者矣<lb/>
不獨先生爲然也在漢之時公孫弘爲其鄉推舉對䇿不合<lb/>
竟免歸公孫旣不以爲病而鄉之人亦不以是少公孫其後<lb/>
<pb n="KR4h0102_SBCK_043-12a"/>
再推而對䇿遂第一元之時吴文正公伯淸以大臣薦爲國<lb/>
子監丞及至京師而其處已有先之者文正公亦竟自罷歸<lb/>
而未嘗以之介扵心夫事苟無愧扵已則夫榮辱得失之際<lb/>
亦何足加損扵我哉且通塞有時進退有義君子所守之道<lb/>
蓋如此此獨行部失制變從宜之道耳士君子不能不爲先<lb/>
生惜而先生所以自處宜順適乎時而不以是介于心可也<lb/>
扵是秉德欣然而釋曰先生之言然請書之吾將持以解夫<lb/>
邑之人<lb/>
　　　送何給事中序　陳繼<lb/>
仁宗昭皇帝之爲治也欽順天心敷章文徳禮任師保<lb/>
恩信洽扵天下天下之民樂生而趨善者翕然興起<lb/>
帝念所以致若是者寔由繼承　先德而本乎二帝三王之<lb/>
<pb n="KR4h0102_SBCK_043-12b"/>
道也乃設弘文閣於禁宻之地命太常鄕兼翰林學士楊<lb/>
公弘濟侍講王公汝嘉居之備供顧問又擢給事中何澄本<lb/>
淸編修楊敬行簡俾接二公之武又起繼扵草野之中入與<lb/>
共事繼獨愚陋無以少副<lb/>
聖望然蹇蹇之心誠不敢不以二帝三王之道而進說也<lb/>
皇上嗣位治隆　舊章務先史事其在弘文閣者皆領事翰<lb/>
林而楊公預執　朝政宣德元年本淸援例歸新城謁祭先<lb/>
隴而展其誠孝飲餞以詩送之者皆翰林名卿扵乎本淸亦<lb/>
可謂榮矣以本淸生故家習禮佩義克崇清白之行仕年巳<lb/>
乆聲績張著老至而爲近臣日與魁豪雄傑振奇炫異敷彩<lb/>
於文辭以飭　朝廷禮樂文物之盛輝耀百世者又可謂不<lb/>
負其所學矣因其歸故序而送之<lb/>
<pb n="KR4h0102_SBCK_043-13a"/>
　　晦庵詩抄序　呉訥<lb/>
五言古詩實繼國風雅頌之後若蘇李之天成曹劉之自得<lb/>
以至陶靖節之高風逸韻蓋卓卓乎不可尚焉三謝以降正<lb/>
音日靡唐興沈宋變爲近體至陳伯玉始力復古作迨李杜<lb/>
後出詩道大興而作者日盛矣然扵其間求夫音節雅暢辭<lb/>
意渾融足以繼絶響而闖淵明之閫域者唯韋應物柳子厚<lb/>
爲然爾自時厥後日以律法相高議論相尚而詩道日晦焉<lb/>
宋室南遷晦庵朱子以天挺豪傑之才上繼聖賢之學文辭<lb/>
雖其餘事間嘗讀大全集觀其五言古體冲遠古澹實宗風<lb/>
雅而出入漢魏陶韋之間至其齋居感興之作則又扵韻語<lb/>
之中盡發天人之藴以開示學者是豈漢晉詩人之所可及<lb/>
哉然集中編載衆體混出且卷帙浩瀚獲見者鮮暇日因手<lb/>
<pb n="KR4h0102_SBCK_043-13b"/>
抄五言古體始扵擬右終于感興諸詩得二百首寘于家塾<lb/>
以教子弟蓋欲使知詩章之學亦先儒之所不廢沉濳之乆<lb/>
庻因有以得其歸宿云<lb/>
　　　女教續編序　王直<lb/>
女德之隆汙家之興廢繫焉教之不可不豫也晦庵先生小<lb/>
學之書取古昔聖賢嘉言善行以爲立教之本其訓女子亦<lb/>
備矣有元之時相臺許獻臣又蒐獵經史取其可以示法者<lb/>
作女教之書凡爲女爲婦爲妻爲母之道悉具吴文正公謂<lb/>
可與小學之書竝傳其用心亦至矣然予聞之易曰君子多<lb/>
識前言徃行以畜其德夫謂之君子則必有師友之資問學<lb/>
之益而尤貴多識則孤陋寡聞不足以成德可知矣况乎閨<lb/>
門之奥內言不出外言不入而欲廣其見聞增益其智識使<lb/>
<pb n="KR4h0102_SBCK_043-14a"/>
德立行修非資扵書不能也公務之暇稍覽載籍録前二書<lb/>
之所未錄者得若干條㑹稡成篇客或誚予曰女子以柔順<lb/>
爲德而以剛暴爲戒彼庸奴其夫拂逆其舅姑鬪狠扵其里<lb/>
閭此之謂悖人理速天誅而不可與居者也今子取坤文言<lb/>
以剛方訓之無乃過乎予曰坤乾之對萬物之母也女子之<lb/>
德不取法扵坤而奚取柔順者體之正剛方者用之發安常<lb/>
處變之道在是矣剛則其守固而不可屈撓方則其志定而<lb/>
不可移易然後柔順之體全夫強戾不生扵心乖忤不及扵<lb/>
物羞畏隠忍未嘗厲色疾言可謂柔順矣然或巽懦委靡人<lb/>
得而制之依阿茍且之間蓋有失其身敗其家者則剛方之<lb/>
德非女子之所當務者乎彼之所爲剛惡也予之所用爲訓<lb/>
者剛善也向善背惡智者固能擇焉且人受天地之氣以生<lb/>
<pb n="KR4h0102_SBCK_043-14b"/>
剛柔健順皆具矣以是爲訓亦因其所固有者而導之耳予<lb/>
言奚過哉客不能難遂書以弁其首<lb/>
　　贈李先生十題卷序<lb/>
正統十二年國子祭酒李先生以老病乞致事<lb/>
上惜其去不許者數矣最後言益切乃許之公卿以下至于<lb/>
縫掖士皆歎曰先生文行爲學者師法乆矣今致事去使倀<lb/>
然無所依扵先生則爲荣扵諸士子則爲可惜閭巷火伍之<lb/>
中則曰是能深知我而有志扵恤我者也今則去矣太學諸<lb/>
生服先生之教而䝉其德五六年敬愛如父母自初有疾皆<lb/>
奔走治醫藥及少間則動色相慶至是無可柰何猶相與言<lb/>
扵<lb/>
上曰祭酒李某感<lb/>
<pb n="KR4h0102_SBCK_043-15a"/>
皇上嘉惠學者之意小大之才多所造就蓋前此未有今以<lb/>
老病乞致仕臣等尚願少留之不可退則取其事爲十題命<lb/>
良工繪圖求諸名賢各識一言以爲贈<lb/>
上亦眷愛之不衰　詔兵部爲具舟　陛辭之日賜鈔一千<lb/>
貫命光禄具酒饌餞之及行達官顯人多先岀崇文門外以<lb/>
序別大學師生用彩幣製旗帳各爲文辭頌先生之德教諸<lb/>
坊樂工槌大鼔雜以金石絲竹之音喧然前導送者凡二千<lb/>
餘人遠近觀者塞路一時行旅至不得徃來商賈爲之廢業<lb/>
莫不嘖嘖稱美以爲荣至有爲泣下者漢之䟽廣唐之楊巨<lb/>
源不能過扵今七八十年之間亦未見其比先生獲乎上下<lb/>
如此其美之鉅細可知矣雖然此豈特爲先生荣哉他日良<lb/>
史書之後千百年有讀之者足以見今日尚賢之美是所以<lb/>
<pb n="KR4h0102_SBCK_043-15b"/>
爲邦家之光也扵乎盛哉予與先生仕同年荷<lb/>
四聖之德大矣忝竊非分方資輔益以逭負乗之譏而遽舍<lb/>
之去予何恃以立哉欲不戚然以悲可得邪詩曰毋金玉爾<lb/>
音而有遐心予終有望扵先生也諸生以十題屬予言故爲<lb/>
序而道之<lb/>
皇明文衡卷之四十三<lb/>
</p>
<p>
</p>
  </div>
</body>
</text>
</TEI>
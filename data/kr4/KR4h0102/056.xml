<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_056-1a"/>
</p>
<p>
皇明文衡卷之五十六<lb/>
　　雜著<lb/>
　　　文章辯體序題　吴訥<lb/>
　　　　古歌謡辭<lb/>
按西山輯文章正宗凡古文辭之載于經聖人所嘗刪迷者<lb/>
不敢錄獨采書傳所載康衢擊壤歌之類列干古詩之前且<lb/>
曰出於經者可信傳記所載者未必當時所作其好古傳疑<lb/>
之意至矣今謹遵其意仍以康衢童謡爲首終于荀卿成相<lb/>
彚寘卷端以俟考質<lb/>
　　　　古賦<lb/>
按賦者古詩之流漢藝文志曰古者諸侯卿大夫交接隣國<lb/>
必稱詩以喻意春秋之後聘問歌詠不行於列國而賢士失<lb/>
<pb n="KR4h0102_SBCK_056-1b"/>
志之賦作矣大儒荀卿及楚臣屈原離讒憂國皆作賦以風<lb/>
其後宋玉唐勒枚乗司馬相如楊子雲競爲侈麗閎衍之辭<lb/>
而風諭之義沒矣近世祝氏著古賦辯體因本漢志之言而<lb/>
斷之曰屈子離騷卽古賦也古詩之義若荀卿成相是也然<lb/>
其所載則以離騷爲首而荀詩勿錄尚論世次屈在荀後而<lb/>
成相亦非賦體故今特取成相附古歌謡後而仍載楚辭于<lb/>
古賦之首蓋欲學賦者必以是爲先也宋景文公有云離騷<lb/>
爲辭賦祖後人爲之如至方不能加矩至圓不能過規信哉<lb/>
　　　　古樂府<lb/>
易曰先王作樂崇德殷薦之上帝以配祖考成周盛時大司<lb/>
樂以黃帝堯舜夏商六代之樂報祀天地百神若宗廟之祭<lb/>
神旣下降則奏九德之歌九韶之舞蓋以六代之樂皆聖人<lb/>
<pb n="KR4h0102_SBCK_056-2a"/>
之徒所制故悉存之而不廢也迨秦焚滅典籍禮樂崩壞漢<lb/>
興高帝自制三侯之章而房中之樂則令唐山夫人造爲歌<lb/>
辭史記云高祖過沛詩三侯之章令小兒歌之高祖崩令沛<lb/>
得以四時歌舞宗廟孝惠文景無所増更於樂府習常肄舊<lb/>
而巳至班固漢書則曰漢興樂家有制氏但能紀其鏗鏘而<lb/>
不能言其義高祖時叔孫通制宗廟樂迎神奏嘉至入廟奏<lb/>
永至乾豆上奏登歌再終下奏休成天子就酒東廂坐定奏<lb/>
安世然徒有其名而亡其辭所載不過武帝郊祀十九章而<lb/>
巳後儒遂以樂府之名起於武帝殊不知孝惠二年巳命夏<lb/>
侯寛爲樂府令豈武帝始爲新聲不用舊辭也迨東漢明帝<lb/>
遂分樂爲四品一曰大予樂郊廟上陵用之二曰雅頌樂辟<lb/>
雍享射用之三曰黃門鼓吹樂天子宴羣臣用之四曰短簫<lb/>
<pb n="KR4h0102_SBCK_056-2b"/>
鐃歌樂軍中用之其說雖載方冊而其制亦復不傳魏晉巳<lb/>
降世變日下所作樂歌率皆夸靡虚誕無復先王之意下至<lb/>
陳隋則淫哇鄙䙝舉無足觀矣自時厥後唯唐宋享國最乆<lb/>
故其辭亦多純雅南渡後夾漈鄭氏著通志樂畧以爲古之<lb/>
達禮有三一曰燕二曰享三曰祀所謂吉凶軍賔嘉皆主此<lb/>
三者仲尼所刪之詩凡宴享祀之時用以歌之漢樂府之作<lb/>
以繼三代因列鐃歌與三侯以下于篇亦無其辭後太原郭<lb/>
茂倩輯樂府百卷繇漢迄五代蒐輯無遺金華吳立夫謂其<lb/>
紛亂哤雜厭人視聽雖浮淫鄙倍不敢芟夷何哉近豫章左<lb/>
克明復編古樂府十卷斷自陳隋而止中若後魏楊白花等<lb/>
淫鄙之辭亦復收載是亦未得盡善也今考五禮以郊廟歌<lb/>
辭爲先愷樂燕饗歌辭次之蓋以其切於世用足爲制作家<lb/>
<pb n="KR4h0102_SBCK_056-3a"/>
之助至若古今琴操與夫相和等曲亦附于後以俟好古君<lb/>
子之所考訂焉其或有題無辭或辭雖存而爲莊人雅士之<lb/>
所厭聞者玆亦不錄<lb/>
　　　　古詩<lb/>
詩大序曰詩者志之所之也詩有六義曰風曰雅曰頌曰賦<lb/>
曰比曰興三百篇尚矣以漢魏言之蘇李曹劉實爲之首晉<lb/>
宋以下世道日變而詩道亦從而變矣晦庵朱子嘗答鞏仲<lb/>
至有曰古今詩凡三變自漢魏以上爲一等自晉宋間顔謝<lb/>
以後下及唐初爲一等自沈宋以後定著律詩下及今日又<lb/>
爲一等然自唐初以前爲詩者固有高下而法猶未變至律<lb/>
詩出而後詩之與法始皆大變無復古人之風矣嘗欲抄取<lb/>
經史韻語下及文選漢魏古辭以盡郭景純陶淵明之作自<lb/>
<pb n="KR4h0102_SBCK_056-3b"/>
爲一編而附三百篇楚辭之後以爲詩之根本準則又於其<lb/>
下二等之中擇其近於古者各爲一編以爲羽翼輿衛其不<lb/>
合者則悉去之不使接於耳目入於胷次要使方寸之中無<lb/>
一字世俗言語意思則其爲詩不期於高遠而自高遠矣厥<lb/>
後西山編文章正宗劉氏輯風雅翼悉本朱子之意而去取<lb/>
詳畧則有不同者焉是編所收率以二家爲主近代之有合<lb/>
作者亦取載焉歌行之作别錄于後蓋歌行放情長言其句<lb/>
語格調與古詩亦有不同者矣律詩雜體具載外集嗚呼學<lb/>
詩之法子朱子之言至矣盡矣有志者勉夫<lb/>
　　　歌行<lb/>
昔人論歌辭有有聲有辭者若郊廟樂章及鐃歌等曲是也<lb/>
有有辭無聲者若後人之所述作未必盡被於金石也夫自<lb/>
<pb n="KR4h0102_SBCK_056-4a"/>
周衰採詩之官廢漢魏之世歌詠雜興故本其命篇之義曰<lb/>
篇因其立辭之意曰辭體如行書曰行述事本永曰引悲如<lb/>
蛩螿曰吟委曲盡情曰曲放情長言曰歌言通俚俗曰謠感<lb/>
而發言曰歎憤而不怒曰怨雖其立名不同然皆六義之餘<lb/>
也唐世詩人共推李杜太白則多模擬古題少陵則卽事名<lb/>
篇無復倚傍厥後元微之以後人沿襲古題倡和重複深以<lb/>
少陵爲是故今是編凡擬古者皆附樂府本題之內若卽事<lb/>
爲題無所模擬者則自漢魏以降迄于近代取其辭義之弗<lb/>
過於淫傷者錄載云<lb/>
　　　諭告<lb/>
按西山云周官太祝作六辭以通上下親踈遠近曰辭曰命<lb/>
曰誥曰㑹曰禱曰誄皆王言也大祝以下掌爲之辭則所謂<lb/>
<pb n="KR4h0102_SBCK_056-4b"/>
代言者也以書考之若湯誥丼誓微子之命之類是也此皆<lb/>
聖人筆之爲經不當與後世文辭同錄今獨取春秋內外傳<lb/>
所載周天子諭告諸侯之辭及列國應對之語附焉又按東<lb/>
萊有曰文章從容委曲而意獨至惟左氏所載當時君臣之<lb/>
言爲然蓋繇聖人餘澤未遠涵養自别故其辭氣不迫如此<lb/>
非後世專學語言者所可得而比焉<lb/>
　　　　璽書<lb/>
按應邵曰璽信也古者尊卑共之左傳魯襄公在楚季武子<lb/>
使公冶問璽書至秦漢臣下始避其稱漢初有三璽天子書<lb/>
用璽以封故曰璽書文帝元年嘗賜南越趙佗璽書佗愧感<lb/>
頓首稱臣納貢至今讀史者未嘗不三復書辭以欽仰帝德<lb/>
於無窮也夫制詔璽書皆曰王言然書之文尤覺陳義委曲<lb/>
<pb n="KR4h0102_SBCK_056-5a"/>
命辭懇到者蓋書中能盡褒勸警飭之意也故今特取前代<lb/>
璽書載于詔令之前讀者其必有以得之<lb/>
　　　　批答<lb/>
按玉海唐學士初入院試制詔批答共三篇蓋批答與詔異<lb/>
詔則宣逹上意批答則采臣下章䟽之意而答之也文鑑輯<lb/>
批答詔敕各爲一類可見矣唐史載太宗之答劉洎謂出自<lb/>
手筆今觀辭意誠然至若宋昭陵之答富弼等則皆詞臣之<lb/>
撰進者也讀者其尚考諸<lb/>
　　　　詔<lb/>
按三代王言見於書者有三曰詔曰誓曰命至秦改之曰詔<lb/>
歷代因之然唯兩漢詔辭深厚爾雅尚爲近古至偶儷之作<lb/>
興而去古遠矣東萊云近代詔書或用散文或用四六散文<lb/>
<pb n="KR4h0102_SBCK_056-5b"/>
以深純温厚爲本四六須下語渾全不可尚新奇華巧而失<lb/>
大體是編今以漢詔居前附以唐宋諸詔庸備二體西山有<lb/>
云王言之體當以書之詔誓命爲祖而參以兩漢詔冊信哉<lb/>
　　　　冊<lb/>
按漢書天子所下之書有四一曰䇿書注曰䇿者編簡也其<lb/>
制長二尺短者半之篆書起維年月日以命諸侯王公若三<lb/>
公以罪免亦賜䇿則用一尺木而隷書之又按唐百官志曰<lb/>
王言有七一曰冊書立皇后皇太子封諸王則用之說文云<lb/>
冊者符命也諸侯進受於王象其札一長一短中有二編之<lb/>
形當作冊古文作笧蓋冊䇿二字通用至唐宋後不用竹簡<lb/>
以金玉爲冊故專謂之冊也若其文辭體制則相祖述云<lb/>
　　　　制誥<lb/>
<pb n="KR4h0102_SBCK_056-6a"/>
按周官大祝六辭二曰命三曰誥考之於書命者以之命官<lb/>
若畢命冏命是也誥則以之播誥四方若大誥洛誥是也漢<lb/>
承秦制有曰䇿書以封拜諸侯王公有曰制書用載制度之<lb/>
文若其命官則各賜印綬而無命書也迨乎唐世王言之體<lb/>
曰制者大賞罰大除授用之曰發敕者授六品以下官用之<lb/>
卽所謂告身也宋承唐制其曰制者以拜三公三省等職辭<lb/>
必四六以便宣讀于廷誥則或用散文以其直告某官也西<lb/>
山云制誥皆王言貴乎典雅温潤用字不可深僻造語不可<lb/>
尖新文武宗室各得其宜斯為善矣<lb/>
　　　　制䇿<lb/>
按說文䇿者謀也凡錄政化得失顯而問之謂之對䇿考之<lb/>
於史實始漢之眺錯錯遇文帝恭謙好問之主不能明目張<lb/>
<pb n="KR4h0102_SBCK_056-6b"/>
膽以答所問惜哉唯董仲舒學識醇正又遇孝武初政淸明<lb/>
䇿之再三故克罄竭所藴帝因是罷黜百家專崇孔氏以表<lb/>
章六經厥功茂焉迨宋蘇軾之答仁宗制䇿亦克輸忠陳義<lb/>
婉切懇到君子有取焉<lb/>
　　　表<lb/>
按韻書表明也標著事緒使之明白以告乎上也三代以前<lb/>
謂之敷奏秦改爲表漢因之竊嘗攷之漢晉皆尚散文蓋用<lb/>
陳逹情事若孔明前後出師李令伯陳情之類是也唐宋以<lb/>
後多尚四六其用則有慶賀有辭免有陳謝有進書有貢物<lb/>
所用旣殊則其辭亦各異焉西山云表中眼目全在破題要<lb/>
見盡題意又忌太露貼題目處須字字精確且如進實錄不<lb/>
可移於日錄若汎濫不切可以移用便不爲工矣大抵表文<lb/>
<pb n="KR4h0102_SBCK_056-7a"/>
以簡潔精緻為先用事忌深僻造語忌纎巧鋪敘忌䌓冗是<lb/>
編所錄一以時代為先後讀者詳之則體製亦有以得之<lb/>
　　　　露布<lb/>
按通典云元魏攻戰克捷欲天下聞知乃書帛建於<graphic n="KR0238" url="https://raw.githubusercontent.com/kanripo/KR-Gaiji/master/images/KR0238.png" mimeType="image/png"/>竿上<lb/>
名為露布此其始也攷諸文章緣起則曰漢賈洪為馬超伐<lb/>
曹操作露布及世說又載桓温北征令袁宏倚馬撰露布是<lb/>
則魏晉以來有之矣文心雕龍又云露布者蓋露板不封布<lb/>
諸視聽近世帥臣奏捷蓋本於此然今考之魏晉之文俱無<lb/>
傳本唐宋雖有傳者然其命辭全用四六蓋與當時表文無<lb/>
異今故錄附表後以備一體西山云露布貴奮發雄壯少麄<lb/>
無害觀者詳之<lb/>
　　　論諌<lb/>
<pb n="KR4h0102_SBCK_056-7b"/>
古者諫無專官自公卿大夫以至百工技藝皆得進諫隆古<lb/>
盛時君臣同德其都俞吁咈見於語言問答之際者考之書<lb/>
可見西山以為聖賢大訓不當與後之文辭同錄今謹取其<lb/>
所載春秋內外傳諫爭論說之言著之于首其兩漢以下諸<lb/>
臣進說有可以為法戒者間亦采之以附于後<lb/>
　　　奏疏<lb/>
按唐虞禹皋陳謨之後至商伊尹周姬公遂有伊訓無逸等<lb/>
篇此文辭告君之始也漢高惠時未聞有以書陳事者迨乎<lb/>
孝文開廣言路於是賈山獻至言賈誼上政事疏自時厥後<lb/>
進言者日衆或曰上疏或曰上書或曰奏劄或曰奏狀慮有<lb/>
宣泄則囊封以進謂曰封事考之史可見昔人云君臣相遇<lb/>
雖一語有餘上下未孚雖千萬言奚補為臣子者惟當罄其<lb/>
<pb n="KR4h0102_SBCK_056-8a"/>
忠愛之誠而巳<lb/>
　　　議<lb/>
周書曰議事以制政乃不迷眉山蘇氏釋之曰先王人法竝<lb/>
任而任人爲多故臨事而議是則國之大事合衆議而定之<lb/>
者尚矣今采漢唐宋諸臣所上議狀次于奏疏以備一體若<lb/>
儒先私議其有關於政理者間亦取之而附於中云<lb/>
　　　彈文<lb/>
按漢書注云羣臣上奏若罪法按劾公府送御史臺卿校送<lb/>
謁者臺是則按劾之名其來乆矣梁昭明輯文選特立其名<lb/>
曰彈事若文粹文鑑則載奏疏之中而巳迨後王尚書應麟<lb/>
有曰奏以明允誠篤爲本若彈文則必理有典憲辭有風軌<lb/>
使氣流墨中聲動簡外斯稱絶席之雄也是則奏疏彈文其<lb/>
<pb n="KR4h0102_SBCK_056-8b"/>
辭氣亦異焉<lb/>
　　　檄<lb/>
按釋文檄軍書也春秋時祭公謀父稱文告之辭卽檄之本<lb/>
始至戰國張儀為檄告楚相其名始著劉勰云凡檄之大體<lb/>
或述此休明或敘彼苛虐指天時審人事筭强弱角權勢故<lb/>
植義颺辭務在剛徤挿羽以示迅不可使辭緩露板以宣衆<lb/>
不可使義隱大抵唐以前不用四六故辭直義顯昔人謂檄<lb/>
以散文為得體信乎<lb/>
　　　　箴<lb/>
按許氏說文箴誡也商書盤庚曰無或敢伏小人之攸箴蓋<lb/>
箴者規誡之辭若箴之療疾故以為名古有夏商二箴見于<lb/>
尚書大傳解呂氏春秋而殘缺不全獨周太史辛甲命百官<lb/>
<pb n="KR4h0102_SBCK_056-9a"/>
官箴王闕而虞氏掌獵爲虞箴其辭備載左傳後之作者蓋<lb/>
本於此東萊云凡作箴須用官箴王闕之意箴美須依虞箴<lb/>
獸臣司原敢告僕夫之類大扺箴銘賛頌雖或均用韻語而<lb/>
體不同箴是規諷之文須有警誡切劘之意<lb/>
　　　　銘<lb/>
按銘者名也名其器物以自警也漢藝文志稱道家有皇帝<lb/>
銘六篇然亡其辭獨大學所載成湯盤銘九字發明日新之<lb/>
義甚切迨周武王則凡凡席觴豆之属無不勒銘致警厥後<lb/>
又有稱述先人之德善勞烈爲銘者如春秋時孔悝鼎銘是<lb/>
也又有以山川宫室門關爲銘者漢班孟堅之燕然山則旌<lb/>
征伐之功晉張孟陽之劒閣則戒殊俗之僭叛其取義各不<lb/>
同也傳曰作器能銘可以爲大夫陸士衡云銘貴愽約而溫<lb/>
<pb n="KR4h0102_SBCK_056-9b"/>
潤斯得之矣<lb/>
　　　　頌<lb/>
詩大序曰詩有六義六曰頌頌者美盛德之形容以告神明<lb/>
者也嘗考莊子天運篇稱黃帝張咸池之樂猋氏爲頌斯蓋<lb/>
寓言爾故頌之名實出於詩若商之那周之淸廟諸什皆以<lb/>
告神爲頌體之至至如魯頌之駉駜等篇則當時用以祝頌<lb/>
僖公爲頌之變故胡氏有曰後世文人獻頌恃効魯頌而巳<lb/>
文心雕龍云頌須鋪張揚厲而以典雅豐縟爲貴敷寫似賦<lb/>
而不入華侈之區敬慎如銘而異乎規諌之域諒哉<lb/>
　　　賛<lb/>
按賛者賛美之辭文章緣起曰漢司馬相如作荆軻賛世巳<lb/>
不傳厥後班孟堅漢史以論爲賛至宋范曄更以韻語唐建<lb/>
<pb n="KR4h0102_SBCK_056-10a"/>
中中試進士以箴論表賛代詩賦而無頌題迨後復置博學<lb/>
宏詞科則賛頌二題皆出矣西山云賛頌體式相似貴乎贍<lb/>
麗宋肆而有庭容俯仰蝢挫起伏之態乃爲佳作大抵賛有<lb/>
二體若作散文當祖班氏史評若作韻語當宗東方朔盡像<lb/>
賛金樓子有云班固願學尚云賛頌相似信然<lb/>
　　　七體<lb/>
昭明輯文選其文體有曰七者蓋載枚乗七發繼以曹子建<lb/>
七啓張景陽七命而巳容齋隨筆云枚生七發創意造端麗<lb/>
㫖腴辭固爲可喜後之繼者如傳毅七激張衡七辯崔駰七<lb/>
依馬融七廣曹植七啓王粲七釋張協七命六機七徵之類<lb/>
規倣太切了無新意及唐柳子厚作晉問雖用其體而超然<lb/>
别立機杼漢晉之間沿襲之弊一洗矣竊嘗考對偶句語六<lb/>
<pb n="KR4h0102_SBCK_056-10b"/>
經所不廢七體雖專尚駢儷然辭意變化與全篇四六不同<lb/>
自栁子後作者未聞迨元袁伯長之七觀洪武宋王二老之<lb/>
志釋文訓其富麗固無讓于前人至其論議又豈七發之可<lb/>
比<lb/>
　　　　問對<lb/>
問對體者載昔人一時問答之辭或設客難以著其意者也<lb/>
文選所録宋玉之於楚王相如之於蜀父老是所謂問對之<lb/>
辭至若答客難解嘲賔戲等作則皆設辭以自慰者焉洪氏<lb/>
景盧云東方朔答客難自是文中傑出楊雄擬爲解嘲尚有<lb/>
馳騁自得之妙至於班固之賔戲張衡之應問則屋下架屋<lb/>
章摹句寫讀之令人可厭迨韓退之進學解出則所謂靑出<lb/>
於藍而靑於藍矣<lb/>
<pb n="KR4h0102_SBCK_056-11a"/>
　　　　書<lb/>
按昔臣僚敷奏朋舊往復皆總曰書近世臣僚上言名爲表<lb/>
奏惟明舊之間則曰書而巳蓋論議知識人豈能同苟不具<lb/>
之於書則安得盡其委曲之意哉戰國兩漢間若樂生若司<lb/>
馬子長若劉歆諸書敷陳明白辯難懇到誠可以爲脩辭之<lb/>
助至若唐之韓柳宋之程朱張呂凡其所與知舊門人答問<lb/>
之言率多本乎進脩之實讀者誠能熟復以反之於身則其<lb/>
所得又豈止乎文辭而已<lb/>
　　　　記<lb/>
金石例云記者記事之文也西山曰記以善敘事為主禹貢<lb/>
顧命乃記之祖後人作記未免雜以議論陳后山亦曰退之<lb/>
作記記其事耳今之記乃論也竊嘗考之記之名始於戴記<lb/>
<pb n="KR4h0102_SBCK_056-11b"/>
學記等篇記之文文選弗載後之作者固以韓退之畫記柳<lb/>
子厚遊山諸記爲體之正然觀韓之燕喜亭記亦微載議論<lb/>
於中至柳之記新堂鐵爐歩則議論之辭多矣迨至歐蘇而<lb/>
後始專有以論議爲記者宜乎后山諸老以是爲言也大抵<lb/>
記者蓋所以備不忘如記營建當記月日之乆近工費之多<lb/>
少主佐之姓名敘事之後畧作議論以結之此爲正體至若<lb/>
范文正公之記嚴祠歐陽文忠公之記畫錦堂蘇東坡之記<lb/>
山房藏書張文濳之記進學齋晦翁之作婺源書閣記雖專<lb/>
尚議論然其言足以垂世而立敎弗害其爲體之變焉<lb/>
　　　序<lb/>
爾雅云序緒也序之體始於詩之大序首言六義次言風雅<lb/>
之變又次言二南王化之自其言次第有序故謂之序也東<lb/>
<pb n="KR4h0102_SBCK_056-12a"/>
萊云凡序文籍當序作者之意如贈送燕集等作又當隨事<lb/>
以序其實大抵序事之文以次第其語善序事理爲上近世<lb/>
應用唯贈送爲盛當須取法昌黎則庻得古人贈言之義而<lb/>
無枉已徇人之失也<lb/>
　　　　論<lb/>
按韻書論者議也梁昭明文選所載論有二體一曰史論乃<lb/>
史臣於傳未作論議以斷其人之善惡若司馬遷之論項籍<lb/>
商鞅是也二曰論則學士大夫議論古今時世人物或評經<lb/>
史之言正其訛謬如賈生之論秦過江統之議徙戎柳子厚<lb/>
之論守道守官是也唐宋取士用以出題然求其辭精義粹<lb/>
卓然名世者亦惟韓歐爲然劉勰云聖哲彝訓曰經述經敘<lb/>
理曰論故凡陳政則與傳注叅體辯史則與賛評齊行詮文<lb/>
<pb n="KR4h0102_SBCK_056-12b"/>
則與序引共紀信夫<lb/>
　　　說　解<lb/>
按說者釋也述也解釋義理而以已意述之也說之名起自<lb/>
吾夫子之說卦厥後漢許愼著說文蓋亦祖述其名而為之<lb/>
辭也魏晉六朝文載文選而無其體獨陸機文賦備論作文<lb/>
之義有曰說煒燁而譎誑是豈知言者哉至昌黎韓子憫斯<lb/>
文日弊作帥說抗顏爲學者師迨柳子厚及宋室諸大老出<lb/>
因各卽事卽理而爲之說以曉當世以開悟後學繇是六朝<lb/>
陋習一洗而無餘矣盧學士云說須自出己意橫說竪說以<lb/>
抑揚詳贍爲上若夫解者亦以講釋解剥爲義其與說亦無<lb/>
大相遠焉<lb/>
　　　　辯<lb/>
<pb n="KR4h0102_SBCK_056-13a"/>
昔孟子答公孫丑問好辯曰予豈好辯哉予不得巳也中間<lb/>
歷敘古今治亂相尋之故凡八節所以深明聖人與已不能<lb/>
自巳之意終而又曰豈好辯哉予不得巳也蓋非獨理明義<lb/>
精而字法句法章法亦足爲作文楷式迨唐韓昌黎作諱辯<lb/>
柳子厚辯桐葉封弟識者謂其文斆孟子信矣大抵辯須有<lb/>
不得已而辯之意苟非有關世教有益後學雖工亦奚以爲<lb/>
　　　原<lb/>
按韻書原者本也一說推原也義始大易原始要終之訓若<lb/>
文體謂之原者先儒謂始於昌黎之五原蓋推其本原之義<lb/>
以示人也黃山谷嘗曰文章必謹布置毎見學者多告以原<lb/>
道命意曲折石守道亦云吏部原道原人等作諸子以來未<lb/>
有也後之作者蓋亦取法於是<lb/>
<pb n="KR4h0102_SBCK_056-13b"/>
　　　戒<lb/>
按韻書誡者警勑之辭文章緣起曰漢杜篤作女誡辭巳弗<lb/>
傳昭明文選亦無其體今特取先正誡子孫及警世之語可<lb/>
爲法誡者錄之<lb/>
　　　題䟦<lb/>
按蒼崖金石例云䟦者隨題以賛語於後前有序引當掇其<lb/>
有關大體者以表章之須明白簡嚴不可墮人窠臼予嘗卽<lb/>
其言考之漢晉諸集題䟦不載至唐韓柳始有讀某書及讀<lb/>
某文題其後之名迨宋歐曾而後始有䟦語然其辭意亦無<lb/>
大相遠也故文鑑文類總編之曰題䟦而巳近世疎齋盧公<lb/>
又云䟦取古詩狼䟦其胡之義狼行則前躐其胡故䟦語不<lb/>
可太多多則冗尾語宜峭㧞使不可加若然則䟦比題興書<lb/>
<pb n="KR4h0102_SBCK_056-14a"/>
尤貴乎簡峭也庸書以俟考訂云<lb/>
　　　雜著<lb/>
雜著者何輯諸儒先所著之雜文也文而謂之雜者何或評<lb/>
議古今或詳論政教隨所著立名而無一定之體也文之有<lb/>
體者旣各隨體裒集其所錄弗盡者則總歸之雜著也著雖<lb/>
雜然必擇理之弗雜者則錄焉蓋作文必以理爲之主也若<lb/>
夫掛一漏萬尚有俟博雅君子<lb/>
　　　傳<lb/>
太史公創史記列傳蓋以載一人之事而爲體亦多不同迨<lb/>
前後兩漢書三國晉唐諸史則第相祖襲而巳厥後世之學<lb/>
士大夫或値忠孝才德之事慮其湮没弗白或事雖㣲而卓<lb/>
然可爲法戒者因爲立傳以垂于世此小傳家傳外傳之例<lb/>
<pb n="KR4h0102_SBCK_056-14b"/>
也西山云史遷作孟荀傳不正言二子而旁及諸子此體之<lb/>
變可以爲法歩里客談又云范史黃憲傳蓋無事蹟直以語<lb/>
言模寫其形容體叚此爲最妙繇是觀之傳之行迹固繫其<lb/>
人至於辭之善否則又繫之於作者也若退之毛頴傳迂齋<lb/>
謂以文滑稽而又變體之變者乎<lb/>
　　　　行狀<lb/>
按行狀者門生故舊狀死者行業上于史官或求銘誌於作<lb/>
者之辭也文章緣起云始自漢丞相倉曹傅朝幹作楊原伯<lb/>
行狀然徒有其名而亡其辭蕭氏文選唯載任彥叔所作齊<lb/>
竟陵王行狀而辭多矯誕識者病之今采韓柳所作載爲楷<lb/>
式云<lb/>
　　　謚法<lb/>
<pb n="KR4h0102_SBCK_056-15a"/>
周禮大史喪事考焉小喪賜謚䟽云小喪卿大夫也卿大夫<lb/>
謚君親制之使大史往賜之至遣之日小史往爲讀之又按<lb/>
禮記曰㓜名冠字五十以伯仲死謚周道也是則賜謚之制<lb/>
實始於周崇文總目載周公謚法一卷又有春秋謚法廣謚<lb/>
等書然皆漢魏以來儒者取古人謚號增輯而爲之宋仁宗<lb/>
朝眉山蘇洵嘗奉詔編定乃取世傳周公謚法以下諸書定<lb/>
爲三卷總一百六十八謚至孝宗淳熈中夾漈鄭樵復本蘇<lb/>
氏書增損定爲上中下三等通二百一十謚爲書以進大抵<lb/>
謚者所以表其實行故必由君上所賜善惡莫之能揜然在<lb/>
學者亦不可不知其說故今特載周公謚法于編蓋以諸家<lb/>
之說皆祖於此若夫鄭氏之論亦多有可取者今亦錄附于<lb/>
後<lb/>
<pb n="KR4h0102_SBCK_056-15b"/>
　　　謚議<lb/>
按謚法云謚者行之迹大行受大名細行受小名白虎通曰<lb/>
人行始終不能若一故據其終始明别善惡所以勸人爲善<lb/>
而戒人爲惡也繇是觀之則謚之所繫豈不重歟漢晉而下<lb/>
凡公卿大夫賜謚必下太常定議博士乃詢察其善惡賢否<lb/>
著爲謚議以上于朝若晉秦秀之議何曾賈充唐獨孤及之<lb/>
議苗俊卿宋鄧忠臣之議歐陽永叔是也當時雖或未能盡<lb/>
從其言然千百載之下讀其辭者莫不油然興起其好惡之<lb/>
心嗚呼是其所繫豈不甚重乎哉至若近世名儒隱士之沒<lb/>
門人朋舊又有私謚易名之議云<lb/>
　　　　碑<lb/>
按儀禮士婚禮入門當碑揖又禮記祭義云牲入麗于碑賈<lb/>
<pb n="KR4h0102_SBCK_056-16a"/>
氏注云宫廟皆有碑以識日影以知早晩說文注又云古宗<lb/>
廟立碑繫牲後人因於上紀功德是則宫室之碑所以識日<lb/>
影而宗廟則以繫牲也秦漢以來始謂刻石曰碑其蓋始於<lb/>
李斯嶧山之刻耳文選載郭有道等墓碑而王簡栖頭陀寺<lb/>
碑亦厠其間至文鑑則凡祠廟等碑與神道墓碑各爲一類<lb/>
今亦依其例云<lb/>
　　　　墓碑　墓碣　墓表　墓誌　墓記　埋銘<lb/>
按檀弓曰季康子之母死公肩假曰公室視豐碑注云豐碑<lb/>
以木爲之形如石碑樹於槨前後穿中爲鹿盧繞之繂用以<lb/>
下棺事祖廣記曰古者塟有豐碑以窆秦漢以來死有功業<lb/>
則刻于上稍改用石晉宋間始有神道碑之稱蓋地理家以<lb/>
東南爲神道因立碑其地而名耳又按墓碣近世五品以下<lb/>
<pb n="KR4h0102_SBCK_056-16b"/>
所用文與碑同墓表則有官無官皆可其辭則多敘其學行<lb/>
徳履墓誌則直述世系歲月名字爵里用防陵谷遷改埋名<lb/>
墓記與墓誌同而墓記則無銘辭耳古今作者惟昌黎最高<lb/>
行文敘事靣目首尾不再蹈襲凡碑碣表於外者文則稍詳<lb/>
誌銘埋於壙者文則嚴謹其書法則唯書其學行大節小善<lb/>
寸長則皆弗錄觀其所作可見近世至有將墓誌亦刻墓前<lb/>
斯失之矣大抵碑銘所以論列德善功烈雖銘之義稱美弗<lb/>
稱惡以盡其孝子慈孫之心然無其美而稱者謂之誣有其<lb/>
美而弗稱者謂之蔽誣與蔽君子弗由也<lb/>
　　　　誄辭　哀辭<lb/>
按周禮太祝作六辭以通上下親踈遠近六曰誄魯哀公十<lb/>
六年四月孔子卒公誄之曰昊天不弔不愸遺一老俾倂予<lb/>
<pb n="KR4h0102_SBCK_056-17a"/>
一人以在位煢煢余在疚嗚呼哀哉尼父此卽所謂誄辭也<lb/>
鄭氏注云誄者累也累列生時行迹讀之以作謚此唯有辭<lb/>
而無謚蓋唯累其美行示巳傷悼之情爾後世有誄辭而無<lb/>
謚者蓋本於此又按文章緣起載漢武帝公孫弘誄然無其<lb/>
辭唯文選錄曹子建之誄王仲宣潘安仁之誄楊仲武蓋皆<lb/>
述其世系行業而寓哀傷之意厥後韓退之之於歐陽詹柳<lb/>
子厚之於呂溫則或曰誄辭或曰哀辭而名不同迨宋曾南<lb/>
豐東坡諸老所作則總謂之哀辭大抵誄則多敘世業故今<lb/>
率倣魏晉以四言爲句哀辭則寓傷悼之情而有長短句及<lb/>
楚體不同焉<lb/>
　　　　祭文<lb/>
古者祀享史有冊祝載其所以祀之之意考之經可見若文<lb/>
<pb n="KR4h0102_SBCK_056-17b"/>
選所載謝惠連之祭古冡王僧逹之祭顔延年則亦不過敘<lb/>
其所祭及悼惜之情而巳迨後韓柳歐蘇與夫宋世道學諸<lb/>
君子或因水旱而禱于神或因喪塟而祭親舊眞情實意溢<lb/>
出言辭之表誠學者所當取法大抵禱神以悔過遷善爲主<lb/>
祭故舊以道逹情意爲尚若夫諛辭蔓説固弗足以動神而<lb/>
亦君子所厭聽也<lb/>
　　　　連珠<lb/>
按晉傅玄曰連珠興於漢章帝之世班固賈逵亦嘗受詔作<lb/>
之蔡邕張華又嘗廣焉攷之文選止載陸士衡五十首而曰<lb/>
演連珠言演舊義以廣乏也大抵連珠之文穿貫事理如珠<lb/>
在貫其辭麗其言約不直指事情必假物陳義以逹其㫖有<lb/>
合古詩風興之義其體則四六對偶而有韻自士衡後作者<lb/>
<pb n="KR4h0102_SBCK_056-18a"/>
蓋鮮洪武初宋王二閣老有作亦如士衡之數今各錄十餘<lb/>
篇寘于外集之首以著四六對偶之所始<lb/>
　　　判<lb/>
按唐制凡選人入選其選之之法有四一曰身體貌豐偉二<lb/>
曰言言辭辯正三曰書楷法遒美四曰判文理優長四事皆<lb/>
可取則先德行德均以才才均以勞得者爲留不得者放蓋<lb/>
凡進士登第及諸科出身皆以此銓擇若陸宣公旣登進士<lb/>
又以書判㧞萃補渭南尉是也宋代選人試判三道若二道<lb/>
全通一道稍次而文翰俱優爲上一道全通而二道稍次爲<lb/>
中三道全次而文翰紕繆爲下其上者加階超資中者依資<lb/>
以敘下者殿一選如晦翁登第後銓試入中等始授同安主<lb/>
簿是巳元世不用其制　國朝設科第二塲有判語以律條<lb/>
<pb n="KR4h0102_SBCK_056-18b"/>
爲題其文亦用四六而簡當爲貴今錄以備一體<lb/>
　　　律賦<lb/>
律賦起於六朝而盛於唐宋凡取士以之命題每篇限以八<lb/>
韻而成要在音律諧協對偶精切爲工迨元氏塲屋更用古<lb/>
賦繇是學者弗習今錄一二以備其體<lb/>
　　　　律詩<lb/>
律詩始於唐而其盛亦莫過於唐考之唐初作者蓋鮮中唐<lb/>
以後若李太白韋應物猶尚古多律少至杜子美王摩詰則<lb/>
古律相半迨元和而降則近體盛而古作微矣大抵律詩拘<lb/>
於定體固弗若古體之高遠然對偶音律亦文辭之不可廢<lb/>
者故學之者當以子美爲宗其命辭用事聮對聲律須取溫<lb/>
厚和平不失六義之正者爲矜式若換句抝體粗豪險恠者<lb/>
<pb n="KR4h0102_SBCK_056-19a"/>
斯皆律體之變非學者所先也楊仲弘云凡作唐律起處要<lb/>
平直承處要舂容轉處要變化結處要淵永上下要相連首<lb/>
尾要相應最忌俗意俗字俗語俗韻嘗用工二十年始有所<lb/>
得嗚呼其可易而視之哉<lb/>
　　　　排律<lb/>
楊伯謙云唐𥘉五言排律雖多然往往不純至中唐始盛若<lb/>
七言則作者絶少大抵排律若句錬字鍜工巧易能唯抒情<lb/>
陳意全篇貫徹不失倫次者爲難故山谷嘗云老杜贈韋左<lb/>
丞相詩前軰録爲壓卷蓋其布置最爲得體如官府甲第廳<lb/>
堂房室各有定處不相淆亂也<lb/>
　　　　絶句<lb/>
楊伯謙曰五言絶句盛唐初變六朝子夜體六言則王摩詰<lb/>
<pb n="KR4h0102_SBCK_056-19b"/>
始効顧陸作七言唐初尚少中唐漸盛又按詩法源流云絶<lb/>
句者截句也後兩句對者是截律詩前四句前兩句對者是<lb/>
截後四句皆對者是截中四句皆不對者是截前後各兩句<lb/>
故唐人稱絶句爲律詩觀李漢編昌黎集凡絶句皆收入律<lb/>
詩內是也周伯弜又云絶句以第三句爲主須以實事寓意<lb/>
則轉換有力而涵蓄無盡焉<lb/>
　　　聮句<lb/>
按聮句始著於陶靖節集而盛於退之東野攷其體有人作<lb/>
四句相合成篇若靖節集中所載是也又有人作一聮若子<lb/>
美與李尚書之芳及其甥字文彧聮句是也復有先出一句<lb/>
次者對之就出一句前人復對之相繼成章則昌黎東野城<lb/>
南之作是也其要在於對偶精切辭意均敵若出一手乃爲<lb/>
<pb n="KR4h0102_SBCK_056-20a"/>
相稱山谷嘗云退之與孟郊意氣相入故能雜然成篇後人<lb/>
少聮句者蓋由筆力難相追爾<lb/>
　　　雜體<lb/>
昔柳柳州讀退之毛頴傳有曰善戲謔兮不爲虐兮學者終<lb/>
日討說習復則罷憊而廢亂故有息焉游焉之說譬諸飮食<lb/>
旣薦味之至者而奇異苦鹹酸辛之物雖蜇吻裂鼻縮舌澁<lb/>
齒而咸有篤好之者獨又異乎予於是而知雜體之詩蓋類<lb/>
是也然其爲體雖各不同今總謂之雜者以其終非詩體之<lb/>
正焉<lb/>
　　　　近代詞曲<lb/>
按歌曲源流云自古音樂廢後鄭衛夷狄之聲雜然並出至<lb/>
唐開元天寳中薫然成俗于時才士始依樂工按拍之聲被<lb/>
<pb n="KR4h0102_SBCK_056-20b"/>
之以辭其句之長短各隨曲而度於是古昔聲依永之理愈<lb/>
失矣又按致堂胡先生曰近世歌曲以曲盡人情而得名故<lb/>
文章豪放之士鮮不寓意於此隨亦自掃其跡曰此謔浪逰<lb/>
戲而巳唐人爲之者衆至柳耆卿乃掩衆製而盡其妙篤好<lb/>
者以爲不可復加及眉山蘇氏出一洗綺羅香澤之態擺脫<lb/>
綢繆宛轉之度使人登高望遠舉首高歌而逸懷浩氣超乎<lb/>
塵垢之表竊嘗思之凡文辭之有韻者皆可歌也第時有升<lb/>
降故言有雅俗調有古今爾昔在童稚時獲侍先生長者見<lb/>
其酒酣興發多依腔塡詞以歌之歌畢顧謂㓜稚者曰此宋<lb/>
代慢詞也當時大儒皆所不廢今間見草堂詩餘自元世套<lb/>
數諸曲盛行斯音日微矣迨予旣長奔播南北鄕邑前軰零<lb/>
落殆盡所謂塡詞慢調者今無復聞矣庸輯唐宋以下辭意<lb/>
<pb n="KR4h0102_SBCK_056-21a"/>
近於古雅者附諸外集之後竹枝楊柳亦不棄焉好古之士<lb/>
於此亦可以觀世變之不一云<lb/>
　　　紀瀛國公事實　哀忠徹<lb/>
予㓜時聞諸先生與先人言宋㓜主北遷元降封爲瀛國公<lb/>
一夕世祖夢金龍舒瓜纒殿柱明日瀛國來朝立所夢柱下<lb/>
世祖感其事欲除之謀諸臣下瀛國知懼遂乞從釋號合尊<lb/>
大師徃西天受佛法獲免過朔北扎顏之地謁周王<hi>卽明宗</hi>
見瀛國后罕祿魯氏郡王阿兒厮蘭之裔孫也明宗愛而納<lb/>
之未幾生妥懽帖睦爾後有言於文宗詔曰明宗在朔漠之<lb/>
時素謂非已子遂兩徙高麗海島尋移廣西文宗崩丞相燕<lb/>
銕木兒請於文后卜答失里立太子燕帖古思后不從命立<lb/>
明宗次子亦隣真班是爲寧宗寧宗崩燕銕木兒復請立燕<lb/>
<pb n="KR4h0102_SBCK_056-21b"/>
帖古思后曰吾子尚㓜明宗長子妥懽帖睦爾在廣西年十<lb/>
三矣乃命中書右丞闊里吉思往廣迎之至良鄉燕銕木兒<lb/>
旣見且陳迎立之意妥懽帖睦爾㓜且畏之一無所答於是<lb/>
燕銕木兒疑之適太史亦言不可立立則天下亂遂不果文<lb/>
后視政一年燕銕木兒薨學士虞集上封事不肯草詔文后<lb/>
與大臣及學士巙巙等定議立姪妥懽帖睦爾爲帝且詔尊<lb/>
文后曰燕帖木兒猶懷兩端遷延數月天殞厥躬永惟皇太<lb/>
后之子一以至公爲心親挈大寳卑予兄弟迹其定䇿兩朝<lb/>
功德隆盛帝以虞集之上封事乃曰唵喒餓秀才怎麽知我<lb/>
家事集驚懼喪明帝立之八年六月撤文宗廟主徙文后幽<lb/>
於東安放其太子燕帖古思於高麗中道謀殺之嗚呼順帝<lb/>
享國實由文后然聽讒臣之言遂至文后母子𬒳害夫宋待<lb/>
<pb n="KR4h0102_SBCK_056-22a"/>
柴世宗之後代居顯官詳見史冊而瀛國孤兒寡婦元君忍<lb/>
不相容也瀛國居燕八年因殺文丞相方給衣糧此待之薄<lb/>
甚迨感夢有疑瀛國逆知假徃西天又遇周王奪其后而生<lb/>
順帝以明宗朔漠之言觀之明爲遺腹也而天不負宋而又<lb/>
享國之乆然順帝之負文后豈其少恩哉國祚之歸于<lb/>
大明宜矣予歸老于家或誦虞文靖公詩所紀瀛國之事因<lb/>
而有感遂幷書舊所聞者使知宋三百年之德澤不泯也如<lb/>
是順帝幽文后殺其太子此又天使宋之遺孽滅胡之報復<lb/>
也永樂十年五月十八日我<lb/>
太宗文皇帝御武英門命內官李謙王吉於古今通集庫取<lb/>
宋列帝遺像命臣忠徹及畫士百户徐英觀之<lb/>
上笑謂忠徹曰宋太祖以下雖是胡王鼻其氣象淸癯若太<lb/>
<pb n="KR4h0102_SBCK_056-22b"/>
醫然十九日<lb/>
上復御武英門命臣忠徹同內官王吉看元列帝像俱魁偉<lb/>
雄邁<lb/>
上曰都喫錦羊肉者及觀順帝像顧謂臣忠徹曰唯此何爲<lb/>
類太醫也忠徹斯時承　命未實俯首莫對今蒙<lb/>
賜老田里得以歴考宋元史傳曁元學士虞集所作第十六<lb/>
飛龍之詩果符<lb/>
太宗文皇帝之言感念<lb/>
聖鑑之明愧當時不能對此爲恨庸書以俟秉筆者補之<lb/>
　　　雜志<hi>十條</hi>劉定之<lb/>
　　　　蘇子瞻<lb/>
宋仁英以前用差役而民不擾王安石用雇役民始擾矣司<lb/>
<pb n="KR4h0102_SBCK_056-23a"/>
馬君實廢雇用差雖蘇子瞻亦喋喋不巳豈稍欲中立於荆<lb/>
温兩間冀免後患邪觀其爲哲宗言臣私憂神宗勵精之政<lb/>
漸致隳壞理財踈而備邊弛故撰䇿問欲以感動聖意子瞻<lb/>
之情殆可見也然其後惠儋之貶罪子瞻全佐助温而不貸<lb/>
其畧護向荆則昔者之言徒爲向背亦何益哉子瞻作君實<lb/>
神道碑深美其誠蓋自覺誠之未如君實者也<lb/>
　　　　蘇子由<lb/>
蘇子由使遼歸爲哲宗言遼主弘基以與我和好爲喜年貌<lb/>
可六十歩履輕徤飮㗖不衰享國尚當有年我可以無虞其<lb/>
君臣事佛國俗化之此彼之巨蠧足爲我喜也弘基孫延禧<lb/>
當嗣位然骨氣凡弱視瞻不正恐非彼之福其意亦嚮慕和<lb/>
好而我不足恃之矣其後弘基守和好又十餘年而殂延禧<lb/>
<pb n="KR4h0102_SBCK_056-23b"/>
亦不背盟然遼國遂亡於延禧之身則子由之言信矣容貌<lb/>
辭氣乃德之符非特得其身之遐促而幷得其國之興替仲<lb/>
由盆成括之死見知於孔孟邾子高仰魯侯卑俯兆其死亡<lb/>
見知於子貢聖賢原自有觀人之法也子由殆聞於是而然<lb/>
歟抑使可覘國則非其人者不足使佛能蠧國而歷世之莫<lb/>
悟也何哉<lb/>
　　　　李淸臣<lb/>
李淸臣見宣仁聖烈后旣崩哲宗入羣小之言意欲紹述熈<lb/>
豐之法而是時小人屛黜在外者其勢亦將轉而復起元祐<lb/>
諸賢凜凜乎覆壓及之矣若此者淸臣之所喜也淸臣平日<lb/>
於操切禽制以作法抑揚軒輊以立勢所優爲也故嘗發而<lb/>
爲法原勢原之文翫其辭氣眞小人之言也夫爲治者先德<lb/>
<pb n="KR4h0102_SBCK_056-24a"/>
而後法上理而下勢今乃切切於法與勢之爲言則其所藴<lb/>
可知矣<lb/>
　　　　蘇易簡<lb/>
蘇易簡內直宋太宗謂曰君臣千載遇易簡應聲曰忠孝一<lb/>
生心可謂的對<lb/>
今上在春宮時習對李賢取是日早所進讀孟子全句君子<lb/>
遠庖廚五字請對頃之對云聖人登寳位覆對云學士上瀛<lb/>
洲尤見　睿思之妙<lb/>
　　　　徐敬業<lb/>
徐敬業與駱賔王兵敗賔王亡命爲僧往來杭州靈隱寺宋<lb/>
之問至寺夜吟鷲嶺欝岧嶤龍宮鎻寂寥乆無下韻賔王隔<lb/>
壁朗吟以終篇之問大駭質明求見則遁矣敬業亦脫去爲<lb/>
<pb n="KR4h0102_SBCK_056-24b"/>
僧于衡山黃巢旣敗依張全義爲僧于洛陽甞繪巳像題詩<lb/>
云記得當年草上飛鐵衣脱盡着僧衣天津橋上無人識獨<lb/>
倚欄干看落暉人見像識其爲巢蓋古今若此脫身者多矣<lb/>
史豈盡得其實哉<lb/>
　　　　王介甫<lb/>
王介甫詩云周公恐懼流言日王莾謙恭下士時假使當時<lb/>
身便死終身眞僞有誰知其意謂巳嘗辭館職出於眞異巳<lb/>
者若司馬君實辭樞副范景仁辭翰長出於僞爲莾之徒也<lb/>
然不知蘇子瞻又嘗謂介甫爲莾之徒其詩曰漢家殊未識<lb/>
經綸入手功名事業新百尺穿成連夜井千金購得解飛人<lb/>
譏其汲汲妄作也嗚呼數他人之髭髩鬚髯而不見己睫者<lb/>
其介甫之謂哉<lb/>
<pb n="KR4h0102_SBCK_056-25a"/>
　　　　韓退之<lb/>
韓退之自言口不絶吟於六藝之文手不停披於百家之編<lb/>
貪多務得繼晷窮年其勤至矣而李翺謂退之下筆時他人<lb/>
疾書之寫誦之不是過也其敏亦至矣蓋其取之也勤故其<lb/>
出之也敏後之學者束書不觀逰談無根乃欲刻燭畢韻舉<lb/>
歩成章彷彿古人豈不難哉<lb/>
　　　　李杜韓柳<lb/>
以詩言杜比跡於李以文言柳差肩於韓而以人言則杜韓<lb/>
陽淑李柳隂慝如冰炭異冷熱薫猶殊芳臭矣子美當安史<lb/>
作難時徒歩從肅宗其詩拳拳於君臣之義太白於其時從<lb/>
永王璘欲乗危割據江表叛棄宗社作猛虎行云於旌<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛<lb/>
兩河道戰鼓驚山欲傾倒一輸一失關下兵朝降夕叛幽薊<lb/>
<pb n="KR4h0102_SBCK_056-25b"/>
城頗似楚漢時翻覆無定止張良未遇韓信貧劉項存亡在<lb/>
兩臣其辭意視祿山思明反噬其主比於劉項敵國相爭尚<lb/>
安知君臣之大倫歟元楨謂太白不能窺子美藩籬况其堂<lb/>
奥得之矣退之懷忠事主闢邪宗聖固有本原其稱子厚謂<lb/>
斥不乆其文必不能傳於後如今無疑蓋惟稱其文而巳其<lb/>
阿附伾文胡致堂謂忌憲宗在儲位有更易秘謀未及爲而<lb/>
敗後又託河間淫婦無卒者以詆憲宗得免於大戮爲幸由<lb/>
是言之文雖美而若斯過惡固非可湔滌者也朱文公楚辭<lb/>
載子厚謫居時懲咎賦取其有自悔之言噫旣悔巳又詆主<lb/>
則亦非眞悔也奚足錄哉<lb/>
　　　　天極<lb/>
天有北南極如瓜果有前後蔕尖天分十二宮如瓜果分十<lb/>
<pb n="KR4h0102_SBCK_056-26a"/>
二瓣其近極處度狹而當天腰處度闊如瓜果之瓣其近蔕<lb/>
尖者狹而當腰者寛也天之頂心當嵩高山下陽城而地之<lb/>
頂心爲崑崙參差不相對者天地間東南暑熱西北寒凉地<lb/>
在寒凉方者堅凝高峙而在暑熱方者融液坍塌故東南多<lb/>
水合東南多水西北多山處均平論則地仍以嵩高山下陽<lb/>
城爲中但取最高頂心處則崑崙爲中也<lb/>
　　　　日輪<lb/>
日輪大月輪較小日道近天在外月道近人在内故日食旣<lb/>
時四面猶有光溢出可見月輪小不能盡掩日輪也日月合<lb/>
朔時月常在内未有日在内者故月食日也日月相朢則日<lb/>
食月者月雖資日光以圓於朢時然微相參差則光圓恰相<lb/>
衝射則日反食之如點燈者正當爐炭炎熾之尖所衝射則<lb/>
<pb n="KR4h0102_SBCK_056-26b"/>
燈反不然矣此曆所謂暗虚言月爲日所暗而非日之實體<lb/>
暗之乃日之虗衝爾蓋二曜各有所行之道如二人各行水<lb/>
陸之塗朔朢則一人由陸者在橋上一人由水者在橋下稍<lb/>
相先後亦不食適相對當乃食矣日行道周天如循環月行<lb/>
道亦周天如循環兩環相撘有兩交處一處謂之天首一處<lb/>
謂之天尾天尾爲計天首爲羅至於木火士金水五星不由<lb/>
日道亦不由月道各自有道木星八十三年而七周天與日<lb/>
合者七十六火星七十九年而四十二周天與日合者三十<lb/>
七土星五十九年而二周天與日合者五十七金水二星雖<lb/>
隨日一年一周天然金星八年而合於日者五水星四十六<lb/>
年而合於日者一百四十五其遲速離合以宰萬類之生成<lb/>
司千代之起伏俯視人寰奚異夫甕蚋禈蝨之聚散緣嚙也<lb/>
<pb n="KR4h0102_SBCK_056-27a"/>
奈何欲以私意仰干之哉孛生於月月之行遲速有常度最<lb/>
遲之處卽孛也故謂之月孛孛六十二年而七周天炁生於<lb/>
閏二十八年十閏而炁行一周天炁孛皆有度數無光象故<lb/>
與羅計同謂之四餘拜七政爲十一曜也<lb/>
皇明文衡卷之五十六<lb/>
<pb n="KR4h0102_SBCK_056-27b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_036-1a"/>
皇明文衡卷之三十六<lb/>
　　記<lb/>
　　　水木清華亭記　王英<lb/>
吳縣知縣吳復克禮世居福州螺江之陽有亭爲燕游之所<lb/>
名曰水木清華亭蓋取晉尚書謝混西池詩之語云螺江地<lb/>
幽曠而亭之作據其勝近則嘉木森聳亭亭如車蓋清隂蔽<lb/>
虧凉飈時至水環繞而流明淨如鑑廻風激波遊魚出没稍<lb/>
遠則有虎頭之峯若顧若蹲若踞自南盤迴而西與羊崎諸<lb/>
山相連屬而石陜渡在其前飛來石峙其後朝暮之間雲霞<lb/>
之舒歛雨霧之冥晦草樹之葱蒨與夫平臯遠岸沙鷗水鳥<lb/>
飛鳴上下遠近之景於斯亭一覽可見克禮日游於其中或<lb/>
讀書詠詩或彈琴酌酒或慿䦨縱目意休休然甚適也嗟夫<lb/>
<pb n="KR4h0102_SBCK_036-1b"/>
人之情所好不同馳騁車馬於通都大邑與王公貴人遨逰<lb/>
窮極乎耳目之所好者人皆悅之而山林泉石草木幽寂之<lb/>
境好之者甚少克禮獨愛悅焉蓋異於時人也已非古之所<lb/>
謂居高明而遠眺望者歟吳縣大邑也政務煩劇克禮為邑<lb/>
宰清愼平恕事不苛擾民甚安之此可見其素所操履矣然<lb/>
而聲譽方隆顯用可待未得歸㳺亭之中以遂其樂乃屬中<lb/>
書舎人周某道其詳請記予嘉其志書以爲記復招之以詞<lb/>
曰<lb/>
螺江之流兮瀰瀰濵江之居兮居所止白石磊磊兮山峙峙<lb/>
煙雲杳靄兮古木隂翳君之去此兮歳月逝猿啼鶴怨兮誰<lb/>
與為侣盍歸來兮日容與擷芳華兮憇江渚膏吾車兮遠想<lb/>
從濯淸泠兮追凉風發高咏兮彈絲桐亭中之樂兮與君同<lb/>
<pb n="KR4h0102_SBCK_036-2a"/>
　　　重建蔡涇記<lb/>
常州畿内大郡也其屬縣江隂之南十五里曰夏港其東有<lb/>
閘曰蔡涇南引湖水北通大江兩淛蘇松漕運及閩越啇賈<lb/>
之舟皆經此而江隂武進無錫三邑之田凡數千頃皆資以<lb/>
灌漑遇旱湖涸江潮退則禾槁死舟不可通有閘以節制其<lb/>
水則田不病旱舟不病涸矣閘之創相傳始於唐歷宋元以<lb/>
及　國朝因其舊雖設官掌之而歳恒圯壞輙役民脩治用<lb/>
力甚䌓而其功不可經乆民與舟徃來者病之知府莫侯之<lb/>
至常也政舉民安聞蔡涇乆為民病欲圖改作以其事奏于<lb/>
朝旣從其請詔廵撫工部侍郎周公為之經度公受命與莫侯<lb/>
議當撤其舊而新之有言新作則勞費滋多其功難成者公<lb/>
毅然力主其可初公因民有餘粟積於諸郡倉庾皆充至是<lb/>
<pb n="KR4h0102_SBCK_036-2b"/>
會計其用可數十年矣乃發粟市材用諸物惟石艱得乃取<lb/>
於姑蘇洞庭山工者亦蘇人令琢磨以舟載至皆給粟償其<lb/>
力石計四千五百丈木二萬二千株甎二十萬鐡一萬斤有<lb/>
竒工匠計百人役民二千五百人食以粟計二千九百餘石<lb/>
始於正綂元年八月以是年冬十一月成堅壯倍於舊時而<lb/>
閘之啓閉有節嵗旱有俻舟行無阻人獲其利而不知興作<lb/>
之勞也父老相與慶幸述周公莫侯經畫之詳來請記以示<lb/>
乆遠嗚呼河渠溝洫其利於人甚大昔創制之法與夫廢興<lb/>
得失人所共知而為政者莫能興其利至近時尤甚焉其故<lb/>
何哉不知水之利為民衣食之源故漫不加意欲有所興作<lb/>
者或謀慮不周或材不足任或懷私因以棓刻其下安能興<lb/>
利以及民哉今天下粮賦北上供億者蘇松居其半嵗時漕<lb/>
<pb n="KR4h0102_SBCK_036-3a"/>
舟如山列運夫如雲集扶檣曵䌫者綿亘不絶若啇賈之舟<lb/>
尤不可以數計而其道皆由蔡涇水可使之涸而閘可使之<lb/>
久壞乎莫侯欲作之旣知所先務周公能力成之而使民不<lb/>
知勞功大而利博非有謀有爲舉動無私焉能至此其功不<lb/>
亦偉哉刻石以記其成者固宜乃爲之書周公名忱字恂如<lb/>
永樂甲申進士累官刑部員外特拜侍郎廵撫南畿内善政<lb/>
不可殫述奠侯名愚桂林人由工部郎中陞知常州以正直<lb/>
自持稱爲賢守後之人觀二公之成績亦當有思乎<lb/>
　　　義山記<lb/>
盧陵銅谿劉先生嘉會所居之傍近有山焉𥘉無名先生以<lb/>
其寛衍深秀而閔郷人之貧窮殁而無塟地者令皆塟於此今<lb/>
冡墓累累殆百餘所人皆以先生所爲義士也因名其山曰<lb/>
<pb n="KR4h0102_SBCK_036-3b"/>
義山先生有學行文藝洪武中以明經薦至京賜華盖殿說<lb/>
書後分敎壽州以言事稱　旨陞武進丞未㡬罷官家居宣<lb/>
徳𥘉用知者薦入　朝所司擬外校官時年八十以老不堪<lb/>
事辭<lb/>
上曰師表後進正宜老成人不聴先生懇乞骸骨得還鄉里<lb/>
今年㡬九十尚康強無恙鄉人徳之者曰先生不慕榮利而<lb/>
享壽考以行義之報也然其餘慶之發殆不止此將猶其在子<lb/>
孫矣乎先生聞之曰吾欲鄕人死生之皆不失其所而不能<lb/>
也吾量吾力之所宜而爲是耳豈望報耶或者曰此仁人君<lb/>
子之心雖推之以行之天下可也而有所不能行焉獨不可<lb/>
惜哉夫士君子讀書學道得行其志者㡬何人周官有墓大<lb/>
夫掌凢邦墓之地域爲之圖令民族葬而掌其禁令使皆有<lb/>
<pb n="KR4h0102_SBCK_036-4a"/>
私地域是則古之人無貴賤貧富死而未有無地以葬者後<lb/>
世山林川澤皆歸於民而據於大家巨室非細民所得有然<lb/>
後有暴骸露骼者蓋多也今先生居一鄉使一鄉之人無是<lb/>
患有古之道焉如得行其志而兼善天下則失所者殆少也<lb/>
此世之所以惜之也歟先生誠仁人也使鄉人之所以祝之<lb/>
者信然則其後人之食其報者其又可量哉予姑記之必有<lb/>
以驗之<lb/>
　　　重修至德廟記　周忱<lb/>
宣德五年秋七月禮部郎中豫章沈鍾伯律奉璽書擢守于<lb/>
蘇州視事之日吏以囚牘進見民之繋干獄者凡千餘人尚<lb/>
爭務勝交相訐訟有經十餘載而未决者伯律姑置弗問越<lb/>
明日率郡之父老祗謁于吳泰伯廟見其堂宇傾仆垣墉頽<lb/>
<pb n="KR4h0102_SBCK_036-4b"/>
圯吏民奉祀弗䖍乃喟然歎曰民不見德宜乎刑之不清也<lb/>
是非郡守之先務乎卽日命工度材撤其舊而新之曰堂曰<lb/>
室曰門曰廡爲屋凡四十楹繚以周垣堅以甓甃不十日而<lb/>
告成復率父老潔性醪祇祀于廟居人過客瞻望咨嗟於是<lb/>
獄之繋囚交相媿悔曰泰伯以天下譲民無德而稱焉吾軰<lb/>
所爭僅錐刀之末耳何重貽郡侯之羞乎皆相與俯伏庭下<lb/>
自服其辜不數日而獄以空虚告予時奉　命廵撫于江南<lb/>
列郡至蘇州祗謁祠下父老以其事告且曰昔者狄梁公以<lb/>
冬官侍郎爲江南廵撫使毁吴楚淫祠千七百所而此廟則<lb/>
在所留而不毁者去今千年得吾郡侯葺而新之廵撫使之<lb/>
來又適當其時吴民觀感興起自今其無復爭競之風乎予<lb/>
乃登其父老而告之曰方泰伯之奔吴也㫁髮文身示不可<lb/>
<pb n="KR4h0102_SBCK_036-5a"/>
立然荆蠻義之從而歸之千餘家遂端委以臨其民是欲辤<lb/>
富貴而富貴随之及其後世夫差狃於必勝窮兵瀆武破越<lb/>
困齊欲霸天下卒之國亡身戮妻子爲虜是欲求富彊而失<lb/>
其富彊矣然則吳地數千年之富庻由泰伯之三譲有以致<lb/>
之也其闘訟之成風者亦由夫差之好勝有以啓之也尔民<lb/>
欲爲泰伯之譲乎欲效夫差之爭乎一則廟食萬世一則貽<lb/>
譏千載其得與失必有能辨之者孔子曰能以禮譲爲國乎<lb/>
何有此予與太守期望於吾民之意父老曰善請以是爲記<lb/>
遂書於麗牲之石使四方之來謁者咸有所觀感而興起焉<lb/>
豈獨蘇州之民而已哉<lb/>
　　　祀神農陵記　曽鶴齡<lb/>
神農氏敎民耕稼蜡祭醫藥交易之事開萬世衣食相生相<lb/>
<pb n="KR4h0102_SBCK_036-5b"/>
養之源故凡後世有天下者皆祀之而新卽位者則告焉示<lb/>
不忘本也今年<lb/>
今上卽位實遣臣鶴齡賫香幣祝文求其陵行祀告之禮而<lb/>
陵在衡州之酃縣酃縣深僻若獠洞然故自衡舎舟陸行越<lb/>
峻坂渉深塹五宿始至之後又三宿始將事事皆如儀奠獻<lb/>
有䖍稱<lb/>
上所以親遣之意旣畢始若釋重負然猶不敢忽慢遂跼歩<lb/>
山麓見有石壁高二尋許廣半之正面而直立或栺以爲塜<lb/>
門又上少許有杉二株一榮一枯其大數十圍高不可計根<lb/>
節如鐡石或以爲異人所種莫敢剪伐者杉下有壇下有墠<lb/>
蓋舊有之新又更置或能言更置之由而未詳也至問陵之<lb/>
所始訖莫能對退坐公舘取縣制閲之亦落莫不載以問酃<lb/>
<pb n="KR4h0102_SBCK_036-6a"/>
庠諸生有進而前者對曰聞諸長老宋太祖求帝王之應祀<lb/>
者獨神農氏之陵不可得一夕夣神人戴一笠持兩火訴不<lb/>
血食覺而咨群臣皆曰是非炎帝乎火位南方宜徃南求焉<lb/>
遂遣使者至長沙之境求不獲將歸遇一老人引而指示之<lb/>
曰是則炎帝塜也忽不見使者還報卽遣祀之遂成故典噫<lb/>
斯亦近於誣也雖然殷高宗夣得傅說遂舉爲良弼孔子夣<lb/>
見周公卒明其道以敎萬世由是觀之則宋太祖之事亦精<lb/>
神所感有然也不可以弗信矧炎帝之神在天無所求而不<lb/>
獲今苟因其故典盡其誠以享焉有不獲者邪予故存其說<lb/>
以告後之來祀者宜盡誠焉耳陵之是否雖置勿辨可也<lb/>
　　復本堂記<lb/>
倫理叙名分正繋於世敎使然者予嘗得其說矣世敎不明<lb/>
<pb n="KR4h0102_SBCK_036-6b"/>
而其民父子兄弟之序或至顚倒繆盭者非其性不善也汙<lb/>
俗誘之也其敎旣明而父父子子兄兄弟弟人得其正者非<lb/>
其性獨良也美俗導之也五雲東溪著姓郭氏當元盛世有<lb/>
無子懼乏祀者遂子其弟可謂其名紊矣而以爲固然莫或<lb/>
易之迨<lb/>
國朝洪武初其後裔按譜世次失倫大駭遂更正之復其故<lb/>
常此豈不有由來哉元有天下幾百年海内富庻人人足給<lb/>
民至老死不識兵革庻幾太康而獨狃於胡風不脩堯舜三<lb/>
代之敎人不相非以至綱常淪斁我<lb/>
太祖皇帝龍飛之初忿嫉其弊一正以禮法而汛掃之俾尊<lb/>
卑上下隆殺等級截然不紊而天下益以治富庻益盛於昔<lb/>
由此觀之則郭氏之先紊其名實與其後裔得改而正之者<lb/>
<pb n="KR4h0102_SBCK_036-7a"/>
皆世敎使然明矣天高地下川流岳峙萬形明白而昏霾翳<lb/>
之視者無見一日天大以風刮去淨盡仍復其舊而天下曉<lb/>
然豈非此理乎郭氏世次得正乆矣又甞扁其堂曰復本今<lb/>
年有來京師求予記者前金華丞正顯也正顯之言曰曩所<lb/>
失者曾祖雲祥府君後復正者叔祖崇良府君崇良府君甞<lb/>
爲萬安訓導願請幷記之嗟乎能復者固本乎上之敎而非<lb/>
其人卓然不惑殆亦難矣昔孔子爲政欲以正名爲先子路<lb/>
猶且以爲迂况後世乎况以今兹而欲正數世之前之失乎<lb/>
夫誼之正者徃徃難於爲繼非特繼之難守亦難也然則郭<lb/>
氏派系之本必卓然不惑而後能復之也夫而後能繼守之<lb/>
也夫<lb/>
　　　舵師記　林誌<lb/>
<pb n="KR4h0102_SBCK_036-7b"/>
舟之載舵主之舵操縱疾舒得失而舟之安危繋焉故凡傭<lb/>
於舟者皆以力而舵師兼智力長焉其受直也恒倍或參伍<lb/>
其載而取之然非素諳是者非惟人不之任而亦不敢輕任<lb/>
於人其責蓋甚重也哉歳戊戌予奉使北還買舟以載得寧<lb/>
波舵師墓甲予見其騃而使酒曰夫也詎能舵舟同載者曰<lb/>
子以傭役人而乃貌取之乎且其直廉又易與母慮爲也予<lb/>
固疑之比渡淮及湖中流而衝風作狼狽失勢者幾旁舟皆<lb/>
咲之曰是特其小小者耳使之乎大江則將奚爲予問同載<lb/>
者曰嚮吾言之何如則皆愀然曰今之舵舟者皆是巳此特<lb/>
其甚者奚暇渠之咲哉予曰然則是吾任者之過矣彼敢輕<lb/>
以任人何耶應者曰子以彼爲工其技而利濟人與其將以<lb/>
舟利而冐其名者與夫利濟人者必世業於舟其捐費愽其<lb/>
<pb n="KR4h0102_SBCK_036-8a"/>
資利遠凡舟之須皆工且良故傭必擇人况於舵師乎其以<lb/>
身任載也毀譽不顧夷險在已視其載之輕重與其舟之輕<lb/>
重侔焉是誠足任者矣若夫以舟利者則不然其於舟也朝<lb/>
僦之夕業之無須愽費不期遠利乗人之載而戈取之不得<lb/>
則下上而求合焉毀譽夷險泊然於中也彼欲載者樂其易<lb/>
與且利其廉徼倖以無事徃徃以渉大江猶安流也而况於<lb/>
淮與湖哉予曰安危同勢也喜患同情也彼豈異於人者與<lb/>
應者曰良師先勢而違情庸師勢迫而情見故曰前車覆後<lb/>
車戒審如此天下惡有僨事者哉予曰嘻此名言也顧命童<lb/>
子濡毫記之<lb/>
　　　重新孔子廟學記　陳循<lb/>
鳯陽府古揚州之域春秋時鍾離子之國漢晉以來爲郡其<lb/>
<pb n="KR4h0102_SBCK_036-8b"/>
名不一<lb/>
聖朝龍興於此吴元年賜名臨濠府越三年爲中都建中都<lb/>
國子監改府曰中立府洪武七年　定鼎金陵復改中<lb/>
立爲鳳陽府以中都國子監爲鳳陽府儒學其殿堂學舎自<lb/>
創始至今凡八十有餘年中更郡學之吏多矣而未嘗有脩<lb/>
壞𥙷廢於其間者以是士無所奮以志於學而由科目以登<lb/>
庸者遠不逮於他郡是可歎也仲侯閔之來爲郡也首以爲<lb/>
懼以謂學校風俗人才之本爲政所當先者不先其本而規<lb/>
規於事爲之末以徼譽於公庭爭訟辨别之間君子有不貴<lb/>
也孔子不曰聽訟吾猶人也必也使無訟乎吾徒誦法孔子<lb/>
者也敢不容心於是乃率貳佐周覧廟學相其廢壞有不可<lb/>
仍舊者悉撤而圖新之中構禮殿翼以廊廡肖像以祠聖賢<lb/>
<pb n="KR4h0102_SBCK_036-9a"/>
其間凡廟所當有者無一不備外爲講堂環以齋舎儲禀以<lb/>
饌來學之徒凡學所宜置者無一弗周材出於捐俸貲以率<lb/>
僚寀而省浮費以補缺工出於貨勤敏以乗間隙而止不急<lb/>
以助勞經始於景泰二年三月十六日落成於明年五月二<lb/>
十日旣成仲侯遣人走書幣來京師求爲之記仰惟昔者<lb/>
天厭夷狄亂華篤生<lb/>
聖人以爲民主肆我<lb/>
太祖聖神文武欽明啓運俊德成功綂天大孝高皇帝龍飛<lb/>
九五削平僣僞建子孫萬世帝王之業然肇基不於他而獨<lb/>
於此此豈非舜之諸馮文王之岐周殆有不可以與尋常州<lb/>
郡同日語者况嘗建中都立太學天下英才畢集之所今雖<lb/>
更爲郡學而詎可以廢壞不治以有忝於<lb/>
<pb n="KR4h0102_SBCK_036-9b"/>
聖朝龍興賢才豹變之淵薮乎宜乎仲侯首以爲懼而惓惓<lb/>
任作新之責於今日也易曰雲從龍風從虎聖人作而萬物<lb/>
覩言上應於下下從於上同聲相應同氣相求爲理之必然<lb/>
也天下賢才無問海内海外同聲相應同氣相求尚莫不有<lb/>
帝臣之願况居州里之間輦轂之下如氷之先得濕如火之<lb/>
先得燥有不相應相求爲尤易於他哉士之得生是邦游於<lb/>
是學其視天下海内海外賢才已倍萬其天矣而又有賢守<lb/>
之作新如此誠不自棄而加勉焉將見如水流濕沛然若决<lb/>
江河而注之海如火就燥粲然若列星辰而麗乎天有莫之<lb/>
能禦矣故於仲侯請記是郡廟學之成書以爲勸<lb/>
　　　坦齋記　金寔<lb/>
呉宗政之居在京師東城闤闠中撲然一室也署其題曰坦<lb/>
<pb n="KR4h0102_SBCK_036-10a"/>
齋予嘗過之宗政曰僕將思樂乎平易也先生幸有以敎之<lb/>
予曰平易天下之善道也而今人鮮克由之豈世方以竒崛<lb/>
爲高臲卼爲安好僻怪而樂深險以平易爲不足爲故弗由<lb/>
邪胡不舉天下之所共由者而喻之哉周道如砥安車由之<lb/>
鳴和鸞中節奏無不如意坐車中者暢然而舒泰江流一碧<lb/>
巨艦中下風濤不驚棹夫唱和處舟中者晏然而無虞由乎<lb/>
平易故能坦坦也若夫攀危逕履巉岩臨萬仞之壑逆百折<lb/>
之瀧未有不神禠而膽落者不由平易烏能坦坦哉君子察<lb/>
夫是理恒置心於平易之地舎躁而趣靜遵分以循理乆則<lb/>
心廣體胖將無適而不坦坦矣是故大易有履道之象聖人<lb/>
有蕩蕩之稱皆所謂善也宗政起謝曰先生之言至矣水陸<lb/>
舟車之喻僕未睱遠觀焉試以日接於目者言之僕之居四<lb/>
<pb n="KR4h0102_SBCK_036-10b"/>
通八逹之衢也雞鳴而起貴賤紛呇騖利逹者躋攀於分寸<lb/>
殖財賄者較量於錙銖百枝衆工四方所集忻者咲戚者悲<lb/>
怒者搏強者<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>詭欺揶榆滑稽突梯千態萬狀以求售其術<lb/>
寧有樂平易而坦坦者乎僕於是乃求喧中之寂掩户以息<lb/>
香一縷書數十卷或從事於佔俾鉛槧資之以爲養此外殆<lb/>
無營焉願因先生之言勉其所未至以求自異於庸衆人不<lb/>
知其不可也於是舉几布席亘羞觴醑樂予於齋内獻酢互<lb/>
更懽然洽矣爲之歌曰坦兮坦兮去爾町畦絶爾多岐遵大<lb/>
路兮以遨以嬉秣吾馬兮膏吾車吾與尔同歸宗政吳人敏<lb/>
而好學善鍾王楷法爲時軰所推讓縉紳大儒皆樂與之㳺<lb/>
宗政漠如也其自待與其名齋若不相背馳云<lb/>
　　　逰嵩陽記　周叙<lb/>
<pb n="KR4h0102_SBCK_036-11a"/>
宣徳丙午三月十五日予在鞏祀宋陵畢瞻望嵩少諸山慨<lb/>
然想其勝與廣文宜春呉公遜志約逰焉行李僕御巳戒至<lb/>
期聞有逹官至呉君不果行越二日予遂携邑庠生王庸劉<lb/>
淸李暄同徃行二十五里至黑石渡沿洛陽南至河水淸駛<lb/>
水濵山石犖硧下歩行二里餘午食将軍趙仁家又行半舎<lb/>
許地曰漫流岡上有郭汾陽廟環廟古栢數百株蒼翠蔚然<lb/>
可愛有碑二通一金元光二年天黨趙琢譔云汾陽嘗領兵<lb/>
淸河上至是索芻粟不獲里人告以是邦西南崗嘗出毒霧<lb/>
爲灾故田榖不秋無以供餉汾陽乃旋軍登其上以壓之毒<lb/>
因以息里人遂立廟祀之相傳祠下有洞時有聲隆隆然盖<lb/>
毒霧所出處予惟古人稱掃淸氛䘲汾陽之謂矣一則緱山<lb/>
東老人所題老人逸其名必宋元顯者夜宿原良村王庸家<lb/>
<pb n="KR4h0102_SBCK_036-11b"/>
自鞏至是十七里餘翌旦遵趙城陟轘轅道石徑崎嶇盤廻<lb/>
以上中有關名㠋嶺老卒數人守之時天旱邑人祈禱甚久<lb/>
忽微雨從西北來予顧謂二生曰今日之逰固樂天復雨又<lb/>
樂之尤也轉西僅五里入少林寺木蔽翳仰不見日花草餘<lb/>
香郁郁襲人寺在五乳峯麓少室山當其南隠若屏列寺寺<lb/>
僧聞客至迎迓甚恭佛殿後爲講堂堂後有立雪亭則佛徒<lb/>
恵可受法於逹磨處惠可嘗侍逹磨雪深至腰不去竟得其<lb/>
法予因歎曰昔㳺定夫楊中立立雪於程門卒傳其道惠可<lb/>
學佛法亦然使世之爲弟子皆若此其學詎有不成者邪因<lb/>
觀歷代所建碑刻其文最舊則有梁武帝御製逹磨太師賛<lb/>
前刻歐陽圭齋序餘皆唐宋以下文字又向西北循山崖深<lb/>
入三里許攀援而上山勢岈然環抱視寺之臺殿山之林壑<lb/>
<pb n="KR4h0102_SBCK_036-12a"/>
若在席下是爲逹磨面壁菴菴有石影云逹磨面壁九年之<lb/>
遺跡也時雨止雲收煙霧澄濟幽鳥玄蟬鳴聲上下倐然有<lb/>
塵外之想僧云西南八里巓有惠可菴有卓錫泉以榛莾蒙<lb/>
翳不果上寺主僧二人曰圓宗林之廷者甚能言相與論辨<lb/>
亹亹亦自可敬飯畢啓行逾十里則嵩山少室東西對屹山<lb/>
色掩映蒼翠如滳路循深洞灘石礧磈按轡徐行毛髪森竪<lb/>
俄經一小土神祠南忽有赤衣童子疾趨道在令導途者索<lb/>
之彌乆不見竊自念曰連月旱暵而赤色者南方朱火之象<lb/>
也是豈旱魃之流歟因相與名其地曰赤童子山又行十里<lb/>
憇郵亭中亭後一里有寺名㑹善刻元雪菴所書茶榜字徑<lb/>
三寸許遒偉可觀觀畢卽出晚至登封假館學宫自原良至<lb/>
是又六十里明日同廣文劉仲武司訓吴永庸謁中嶽神祠<lb/>
<pb n="KR4h0102_SBCK_036-12b"/>
且黙禱乆旱祈賜雨澤禮畢而縣丞李政繼至祠在縣東八<lb/>
里嵩山之陽中原壤地平曠有山亦培塿不奇崛唯嵩山蜿<lb/>
蜒磅礴騎奔雲矗綿長數十里屹然在天地之中諸山環列<lb/>
勢若星栱蓋乾坤秀粹所鍾宜神靈之宅也祠規制極宏壯<lb/>
峻極殿南爲降神殿三面皆圍生申甫像丹青頗剥落而筆<lb/>
意蒼古督李丞命畫公模之宋金以來石刻以百數惟王曽<lb/>
奉敕譔者碑最穹壯字體雖甚勁麗又漫㓕不可讀幷命諸<lb/>
生用𥿄墨模榻以考其舊旣出李具酒殽十道士方丈相與<lb/>
宴飲甚歡丈室後有竹數百竿微風度之鏗然有聲如撃金<lb/>
石此又洛中之僅見也又明日與仲武永康循北門逰嵩陽<lb/>
觀觀乆廢惟古栢三株存大者圍幾三丈高兩倍之相傳漢<lb/>
武帝封爲大將軍有石刻識其下次者亦幾二丈圍云皆封<lb/>
<pb n="KR4h0102_SBCK_036-13a"/>
次將軍望之如張幃幄如擁車蓋風動又聞如絲竹之音相<lb/>
對倚乆之不能去惟<lb/>
朝廷方取材川蜀以資梁棟此木近在河洛似獨遺棄豈造<lb/>
物者固有以庇之抑以孤處僻遠不見知於世邪前有天寳<lb/>
三載紀聖德感應碑高大異常制書法極妙又從東度涸澗<lb/>
尋崇福宫卽太乙觀林深從者迷失道徃返數四始逹宫亦<lb/>
屢廢惟三淸殿存亦至元間重修者旁屋近燬于野火道官<lb/>
依殿以居舊有奕棋樗蒲泛觴三亭今惟九里池存有泉名<lb/>
大乙歳乆亦湮則泛觴亭之故址也二宫觀俱漢唐宋以來<lb/>
天子廵幸曁王公卿士宴游之所方其盛時珠宫琳館金碧<lb/>
交映鑾輿所至草木生輝及其廢也荒烟㫁礎鞠爲丘墟樵<lb/>
人牧竪得而辱焉噫方外之流恒自視其道與天地長乆永<lb/>
<pb n="KR4h0102_SBCK_036-13b"/>
存今旣若此豈非物之興廢固自有時哉升高以望遠則箕<lb/>
頴諸山隱然如畫追想巢由之高風西則少室三十六峯綺<lb/>
綰繡錯高挿霄漢深悲李山人之陳迹目與景接心契神會<lb/>
超然若御灝氣游鴻濛而不知其所止也稍東有啓毋石云<lb/>
塗山氏所化其說怪誕不經極西有法王寺亦名刹殿宇頽<lb/>
圯惟浮屠巍然南下則有周公測影觀星二臺廢址北顧嵩<lb/>
高二十四峯舒奇獻秀歷歷可指竝山頂而東則又有所謂<lb/>
盧鴻巖投龍洞皆嵩陽勝處擬次日再約徃逰是夕予冐風<lb/>
寒頗不懌且疲於登陟遂不果而顧予先後之所以賞者其<lb/>
所得亦可謂富矣因累書其事于簡以識予是逰之勤幷各<lb/>
書一通一以遺鞏邑廣文吴公俾想見兹逰之勝一以留登<lb/>
封學官以備他日好逰者之故實云是爲記<lb/>
<pb n="KR4h0102_SBCK_036-14a"/>
　　宋丞相信國文公祠堂記　柯暹<lb/>
宋有天下三百年海内臣妾無險釁一旦胡風偏摧江南失<lb/>
守高城深池間雖有堅甲利兵曾勁草之不若獨丞相信國<lb/>
文公未受王命毅然浩氣充塞天地使伯顔之餌不能釣一<lb/>
舌世祖之謀不能屈一膝幽囚白刅不能移一心是蓋有日<lb/>
月之明風霆之厲者在乎其見耳方瀛國未封墜石塞敵使<lb/>
南冠不執安知吴越不可復中原不可圖然而不能皆天也<lb/>
或又以爲旣執之後張宏範說而誘之至再也世祖欲公附<lb/>
之切也附而用之宜不下於宋也使能隱忍許臣於庭見之<lb/>
時又安知無可圖者顧其思不出此嗚呼是豈足以知公者<lb/>
哉當庭見之時一身之外皆元有矣此膝未屈爲吾敵國一<lb/>
屈之後臣節凛然縱有可圖吾心巳二萬一有成猶不能免<lb/>
<pb n="KR4h0102_SBCK_036-14b"/>
無成則是漢李陵之謀誰復可信此公所以吟嘯從容就死<lb/>
而靡他也某來永新聞固塘文氏六義堂拜詩乃公爲其族<lb/>
人正道所扁而題也因造其堂拜公遺像誦公之詩過錢市<lb/>
又贍公像于文氏祠中宣德丙午江西提刑按察司僉事括<lb/>
蒼王公繼行過謁祠下命某易文氏祠爲丞相祠或曰文氏<lb/>
譜自五代時春元始至十世彦純生二子長曰卿次小山卿<lb/>
曾孫革齋生丞相爲鳳崗派小山之後爲固塘派族遠而義<lb/>
踈某曰不然文正范公親踈之論至矣以公之孤忠大節傳<lb/>
播宇宙間如日星之明不容掩矣爲宋而殁在宋當祀宋亡<lb/>
無祀之者雖敵國表勵忠節亦當祀况守公之故土而愛君<lb/>
之心同然者乎世無子孫雖鄕人尚義亦當祀况敦睦之族<lb/>
景先德者乎今其祠在京都郡庠者創于元巳祀之矣某在<lb/>
<pb n="KR4h0102_SBCK_036-15a"/>
金臺時見一僧號全拙以戒行自高尚知慕公風節徃拜于<lb/>
祠又聞一指揮者見祠宇傾圯尚能慨然新之求其姓名未<lb/>
得豈有鄉邦不如敵國吾儒不如武弁同族不如方外者哉<lb/>
祠因舊更其榜曰宋丞相信國文公之祠爲之歌曰<lb/>
玉關洞開朔騎南來孤忠矢志乾旋坤廻匪人自天我皇弗<lb/>
庇廵剛遠貞孔仁孟義盤盤鳳崗摧彼雕梁固塘錢市六義<lb/>
孔彰篤維親親匪祀何祀子姓繩繩億千萬世<lb/>
　　　重修虞士祠記　祝顥<lb/>
洪洞縣南去城一十三里官道之東虞士臯陶之墓在焉道<lb/>
西原上乃其祠也地可百弓坦夷高爽面離闢戸繚以周垣<lb/>
祠屋三楹中肖神像與侍從儀衛旁設齋厨數楹制皆麄儉<lb/>
蓋創自前代莫究其始建入<lb/>
<pb n="KR4h0102_SBCK_036-15b"/>
國朝載諸祀典守土之臣雖春秋共事而因陋就簡莫之加<lb/>
意且其民俗去古旣遠罕事文學罔知貴貴尊賢之禮故舉<lb/>
其地里祠墓傳舎稱號一以神名名之無所諱避任治敎者<lb/>
亦莫之戒識者戚焉景泰初予以侍近出官山右按部兹邑<lb/>
恭謁祠下顧瞻廢墜爲之驚惕乃命有司封植其墓正其祠<lb/>
額凡觸神諱者一切禁之於是邦之吏民稍知敬憚而觀風<lb/>
問俗入其境者亦知趨式焉今年春予復來兹屬縣令尹鑑<lb/>
脩其祠之未備鑑循而才克事其事次第畢之加於舊觀因<lb/>
謀伐石請書其事用勸邦人且示來者其用心可謂逺矣於<lb/>
乎自兩儀旣分人極肇立世稱至治者必曰唐虞而士寔當<lb/>
時名臣群后之所首讓者其謀謨道德載諸經傳有天下國<lb/>
家者師之則治萬世臣子之所咸仰况洪洞爲神明之里則<lb/>
<pb n="KR4h0102_SBCK_036-16a"/>
凡生於斯吏於斯者尊崇敬仰是訓是行宜先他方安可頃<lb/>
刻而或怠之者矧今幸遇<lb/>
聖天子更化海内風動㝠孚黙契賢才彚征以光輔盛治駸<lb/>
駸三五之隆則夫是方之間寧不有感發興起以追遐軌者<lb/>
乎故曰有其君則有其臣也然則是祠所繋其於治教豈云<lb/>
小補之哉後之君子尚體諸焉庸書以記<lb/>
皇明文衡卷之三十六<lb/>
<pb n="KR4h0102_SBCK_036-16b"/>
</p>
<p>
</p>
  </div>
</body>
</text>
</TEI>
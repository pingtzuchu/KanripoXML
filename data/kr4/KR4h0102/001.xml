<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_001-1a"/>
皇明文衡卷之一<lb/>
　　　　　　　　　　翰林院學士新安程敏政選編<lb/>
　　　　　　　　　　　郷進士國子監助敎永康范震校正<lb/>
　　　　　　　　　　　賜進士應天府儒學教授郊郢李文㑹重校<lb/>
　代言<lb/>
　　檄<lb/>
　　　諭中原檄　宋濂<lb/>
自古帝王臨御天下中國居内以制夷狄夷狄居外以奉中<lb/>
國未聞以夷狄治天下也自宋祚傾移元以北狄入主中國<lb/>
四海内外罔不臣服此豈人力實乃天授然逹人志士尚有<lb/>
冠履倒置之嘆自是以後元之臣子不遵祖訓廢壞綱常有<lb/>
如大徳廢長立㓜㤗定以臣弑君天曆以弟酖兄至於弟技<lb/>
<pb n="KR4h0102_SBCK_001-1b"/>
兄妻子烝父妾上下相習恬不爲怪其於父子君臣夫婦長<lb/>
㓜之倫瀆亂甚矣夫人君者斯民之宗主朝廷者天下之根<lb/>
本禮義者御世之大防其所爲如彼豈可爲訓於天下後世<lb/>
哉及其後嗣沈荒失君臣之道又加以宰相專權憲臺報怨<lb/>
有司毒虐於是人心離叛天下兵起使我中國之民死者肝<lb/>
腦塗地生者骨肉不相保雖因人事所致實天厭其徳而棄<lb/>
之之時也古云胡虜無百年之運驗之今日信乎不謬當此<lb/>
之時天運循環中原氣盛億兆之中當降生聖人驅逐胡虜<lb/>
恢復中華立綱陳紀救濟斯民今一紀于兹未聞有濟世安<lb/>
民者徒使爾等戰戰兢兢處於朝秦暮楚之地誠可矜憫方<lb/>
今河洛關陜雖有數雄忘中國祖宗之姓反就胡虜禽獸之<lb/>
名以爲羙稱假元號以濟私恃有衆以要君阻兵㨿險互相<lb/>
<pb n="KR4h0102_SBCK_001-2a"/>
吞噬反爲生民之巨害皆非華夏之主也予本淮右布衣因<lb/>
天下亂爲衆所推率師渡江居金陵形勢之地今十有三年<lb/>
西抵巴蜀東連滄海南控閩越湖湘漢沔两淮徐邳皆入版<lb/>
圖奄及南方盡爲我有民稍安食稍足兵稍精控弦執矢自<lb/>
視我中原之民乆無所主深用疚心予恭天成命罔敢自安<lb/>
方欲遣兵北逐群虜拯生民於塗炭復漢官之威儀慮民人<lb/>
未知反爲我讐挈家北走䧟溺尤深故先諭告兵至民人勿<lb/>
避予號令嚴肅無秋毫之犯歸我者永安於中華背我者自<lb/>
竄於塞外蓋我中國之民天必命中國之人以安之矣夷狄<lb/>
何得而治哉爾民其體之如蒙古色目雖非華夏族類然同<lb/>
生天地之間有能知禮義願爲臣民者與中國之人撫飬無<lb/>
異<lb/>
<pb n="KR4h0102_SBCK_001-2b"/>
　　詔<lb/>
　　　封諸王詔　王禕<lb/>
朕荷天地百神之靈祖宗之福起自布衣囏難創業惟時將<lb/>
帥用命遂致十有六年混壹四海功成治定以應正綂考諸<lb/>
古昔帝王旣有天下子居嫡長者必正位儲貳若其衆子則<lb/>
皆分茅胙土封以王爵蓋明長㓜之分固内外之勢者朕今<lb/>
有子十人前歳巳立長子標爲皇太子爰以今歳四月𥘉七<lb/>
日封第二子樉爲秦王第三子棡爲晉王第四子棣爲燕王<lb/>
第五子橚爲呉王第六子楨爲楚王第七子槫爲齊王第八<lb/>
子梓爲潭王第九子𣏌爲趙王第十子檀爲魯王姪孫守謙<lb/>
爲靖江王皆授以冊寳設置相傳官屬凡諸禮典巳有定制<lb/>
於戯衆建藩輔所以廣磐石之安大封土疆所以眷親攴之<lb/>
<pb n="KR4h0102_SBCK_001-3a"/>
厚古今通誼朕何敢私尚頼中外臣隣相與維持弼成政化<lb/>
故兹詔示咸使聞知<lb/>
　　定嶽鎮海瀆名號詔<lb/>
詔曰自有元失馭群雄鼎沸土宇分裂聲教不同朕奮起布<lb/>
衣以安民爲念訓將練兵平定華夷大統以正永惟爲治之<lb/>
道必本於禮考諸𣏌典知五嶽五鎮四海四瀆之封起自唐<lb/>
世崇名美號歷代有加在朕思之則有不然夫嶽鎮海瀆皆<lb/>
高山廣水自天地開闢以至於今英靈之氣萃而爲神必皆<lb/>
受命於上帝幽微莫測豈國家封號之所可加瀆禮不經莫<lb/>
此爲甚至如忠臣烈士雖可加以封號亦惟當時爲宜夫禮<lb/>
所以明神人正名分不可以僣差今命依古定制凡嶽鎮海<lb/>
瀆竝去其前代所封名號止以山水本名稱其神郡縣城隍<lb/>
<pb n="KR4h0102_SBCK_001-3b"/>
神號一體改正歷代忠臣烈士亦依當時𥘉封以爲實號後<lb/>
世溢美之稱皆與革去其孔子明先王之要道爲天下師以<lb/>
濟後世非有功於一方一時者可比所有封爵宜仍其舊庻<lb/>
幾神人之際名正言順於理爲當用稱朕以禮祀神之意故<lb/>
兹詔示咸使聞知<lb/>
　　開科舉詔<lb/>
詔曰朕聞成周之制取材於貢士故賢者在職而其民有士<lb/>
君子之行是以風俗淳美國易爲治而敎化彰顯也漢唐及<lb/>
宋科舉取士各有定制然但求詞章之學而未求六藝之全<lb/>
至於前元依古設科待士甚優而權要之官每納奔競之人<lb/>
辛勤歳月輙竊仕禄所得資品咸居舉人之上其懷才抱道<lb/>
之賢耻於竝進甘隱山林而不起風俗之弊一至於此今朕<lb/>
<pb n="KR4h0102_SBCK_001-4a"/>
統一中國外撫四夷方與斯民共享昇平之治所慮官非其<lb/>
人有傷吾民願得賢能君子而用之自洪武三年爲始特設<lb/>
科舉以起懷才抱道之士務在經明行修博古通今文質得<lb/>
中名實相稱其中選者朕將親䇿于廷觀其學識品其髙下<lb/>
而任之以官果有才學出衆者待以顯擢使中外文臣皆由<lb/>
科舉而選非科舉者毋得與官敢有游食奔競之徒坐以重<lb/>
罪以稱朕責實求賢之意於戯設科取士期必得於全材任<lb/>
官惟賢庻可成於治道咨爾有衆體予至懷故兹詔示想宜<lb/>
知悉<lb/>
　　　免租稅詔<lb/>
蓋聞自古帝王必資民力以助成武功故國家尤當以恤民<lb/>
為先務朕為億兆主甚欲與吾民同樂於天地間即位以來<lb/>
<pb n="KR4h0102_SBCK_001-4b"/>
于今三年各處郡邑雖嘗免其稅糧尚慮凋弊之餘未能蘇<lb/>
息其應天太平鎮江宣州廣徳滁州和州當創業之初錢糧<lb/>
供億實為浩繁頼此数郡以足國用遂致平定四方念其勤<lb/>
勞何時忘之深宜優恤應天太平巳宜免其稅糧二年鎮江<lb/>
宣州廣徳滁和巳免二年此七處今年夏秋稅糧再行蠲免<lb/>
徽州嚴州金華衢州處州廣信池州饒州廬州以次歸附供<lb/>
給皆為煩勞此九處今年夏稅秋糧亦與蠲免其河南北平<lb/>
近入版圖重念其民乆罹兵革疲困為甚山東與河南地方<lb/>
相接其民宜加培養庻使河南之民得以相資為生山東已<lb/>
嘗與免二年河南北平巳免一年此三處今年稅糧竝行再<lb/>
與蠲免朕以布衣起事民間囏苦無不周知今所優免姑以<lb/>
淍弊之處為先所在有司其尚謹於奉承以體朕恤民之意<lb/>
<pb n="KR4h0102_SBCK_001-5a"/>
　　　封安南國王詔<lb/>
朕躬膺正統撫有天下眷爾安南素知尊慕中國去歳國王<lb/>
陳日煃奉表稱臣朕遣官齎詔印仍封為安南國王比至境<lb/>
而日煃巳逝今世子日㷂能繼先志專使請命考於典禮宜<lb/>
嗣其位是用命爾日㷂襲封安南國王授以金印於戯父子<lb/>
之親旣謹承其基業君臣之義尚永守於藩方故兹詔示想<lb/>
宜知悉<lb/>
　　　封占城國王詔<lb/>
皇帝詔曰咨爾占城國王素處海邦奠居南服自乃祖父世<lb/>
篇忠貞嚮慕中朝恪守臣節今朕肇承大統撫馭萬方欲率<lb/>
土之咸寜嘗馳書而徃報而爾能畏天命知尊中國即遣使<lb/>
稱臣來貢方物思法前人之訓以安一境之民眷爾忠誠良<lb/>
<pb n="KR4h0102_SBCK_001-5b"/>
可嘉尚是用遣官齎印仍封爾為占城國王於戯以内治外<lb/>
朕乃一視同仁以小事大爾尚慎終如始永為藩輔益勉令<lb/>
名故兹詔示想宜知悉<lb/>
　　　封髙麗國王詔<lb/>
朕肇膺正統誕撫多方乃眷髙麗襲朝觧之遺壤克尊中夏<lb/>
逾渤海而稱臣頃詔使之徃臨即表詞之來上有嘉方物良<lb/>
仞衷情蓋由夙慕於華風用是恪修於臣職况爾三韓之累<lb/>
世皆慎始終屬兹四海之一家何殊内外爰稽彛制載錫真<lb/>
封今遣某官齎印仍封爾為髙麗國王於戯保民社而王纂<lb/>
榮懷於舊服守禮義之國作屏翰於東藩其始自今毋替朕<lb/>
命故兹詔示想宜知悉<lb/>
　　　招諭擴廓帖木兒詔<lb/>
<pb n="KR4h0102_SBCK_001-6a"/>
自昔帝王之得天下當大業垂成之際尤必廣示恩信雖素<lb/>
相仇敵者亦皆兼收而竝用之所以法天地之量而成混一<lb/>
之業也朕自起兵淮右收攬群雄平定華夏唯西北邊備未<lb/>
修蓋以擴廓帖木兒猶守孤忠保其餘衆居于沙漠以為邊<lb/>
患朕甚念之兹用特與寛宥必能知時逹變慨然來歸其所<lb/>
部將士多我中土之人文武智能朕當一一用之有願還郷<lb/>
里者聴其賀宗哲孫翥趙等果能賛其來歸其功非小投機<lb/>
之㑹間不容髪朕言不再其審圖之故兹詔諭想宜知悉<lb/>
　　　諭安南國詔　宋濂<lb/>
春秋大義亂臣賊子在王法之所必誅不以夷夏而有間也<lb/>
向者安南國王陳日煃薨我國家賜以璽書而立日㷂為王<lb/>
今觀所上表章乃名叔明詢諸使者日㷂為盗所逼悉自剪<lb/>
<pb n="KR4h0102_SBCK_001-6b"/>
屠其羽翼身亦就斃此皆爾叔明造計傾之而成簒奪之禍<lb/>
也揆於大義必討無赦如或更弦改轍擇日㷂親賢命而立<lb/>
之庻幾可贖前罪不然十萬大軍水陸竝進正名致討以昭<lb/>
示四夷爾其無悔<lb/>
　　制<lb/>
　　　中書平章政事常遇春追封開平王制<lb/>
　　　　　　　　　　　　　　　　　　　王禕<lb/>
天開鴻業篤生英傑之臣星隕將營載舉哀榮之典肆大勲<lb/>
之垂集俄上將之云亡庸錫褒封誕頒渙號具官常某英敏<lb/>
而沈毅嚴肅而恢宏自初建於義旗即來歸於戎斾首從淮<lb/>
右揚采石之鋒旋定江東振丹陽之捷拓邉疆於全楚殱強<lb/>
敵於三呉掃河洛而奠中原指幽燕而平朔土功成百戰允<lb/>
<pb n="KR4h0102_SBCK_001-7a"/>
為一世之豪氣蓋三軍豈特萬人之勇近報欒陽之凱益竆<lb/>
漠北之追攬哀訃之遽來知力疾而猶戰眷言忠藎深用痛<lb/>
傷海宇一家旣已成於大綂君臣同體期共享於太平事乃<lb/>
若斯情何䏻已秩庸陞於次相爵兼錫於眞王雖禮數之有<lb/>
加於予心其猶歉於戯金書鐡劵曷忘佐運之功衮衣繡裳<lb/>
尚服飾終之命寵靈弗替祚胤彌昌可贈翊運推誠宣徳靖<lb/>
遠功臣開府儀同三司上柱國太保中書右丞相追封開平<lb/>
王謚忠武<lb/>
　　　代詹學士封靖西王制　蘇伯衡<lb/>
朕惟竇融保五郡而事漢式彰推載之忱李勣舉十州以歸<lb/>
唐益著忠貞之節在當時之寵遇越常典以褒嘉眷爾外藩<lb/>
忠於内附為績旣懋其報宜豐具位某曩在北朝屬為近戚<lb/>
<pb n="KR4h0102_SBCK_001-7b"/>
任維城之重寄乃胙土於遐陬撫御合宜官府各脩其職業<lb/>
恩威竝著部落咸頼以安全兹朕誕開鴻業之𥘉惟爾灼知<lb/>
曆數之在審於去就率先遣使而來庭籍其土壃不待興師<lb/>
以及境知同馬援之識眞主義等箕子之歸成周是用頒新<lb/>
命以示恩仍舊封而授任庻使守其祭祀豈惟保兹民人於<lb/>
戲錫爵䟽封不忘誠服之意柔逺䏻邇實切寵綏之心尚思<lb/>
對揚益崇忠藎可授光禄大夫靖西王仍給金印俾其子孫<lb/>
世世承襲<lb/>
　　　梅思禮授大都府副使制<lb/>
建庶官以臨萬國任莫重於本兵掌邦政而綂六師選必先<lb/>
於碩輔具官梅思禮材資驍勇噐量雄深胸襟韜畧之竒𬒳<lb/>
服詩書之雅早登華貴作鎮藩翰保境安民待四方之底定<lb/>
<pb n="KR4h0102_SBCK_001-8a"/>
提壃籍戸爰一旦而來歸明炳幾先忠於内附蓋去留灼知<lb/>
乎天命肆危疑克㫁以人謀辭項從劉知同曲逆舎囂去述<lb/>
識擬伏波凡我師徒束兵而下淮甸暨其士女按堵有如泰<lb/>
山靖言思之厥功懋矣是用擢居宥宻俾賛樞機匪彰效順<lb/>
之勤式示輸誠之勸於戲立非常之功則有非常之賞旣肇<lb/>
錫以殊恩奮國士之報以酬國士之知益圖臻於顯効可授<lb/>
大都府副使<lb/>
　誥<lb/>
　　　皇外考妣追封誥　王禕<lb/>
朕惟歷代君天下者推恩必及於后族親親之道也皇后馬<lb/>
氏勤劳内助化家爲國非其親之積德何以致此稽于典禮<lb/>
是用追封皇外考馬某爲徐王皇外妣爲徐王夫人仍立廟<lb/>
<pb n="KR4h0102_SBCK_001-8b"/>
以奉祀事於戲親之至則思遠報之至則禮崇尚推幽靈歆<lb/>
兹䘏典<lb/>
　　　趙德勝贈江西平章政事追封梁國公誥<lb/>
開國之初朕頼爪牙之士執干戈以拓疆土其有捐軀徇國<lb/>
而没於王事烏得不深念之哉具官趙德勝剛果有識勇毅<lb/>
絶倫始自滁和奮迹行伍乃從渡江㧞采石取姑孰遂定建<lb/>
業克丹陽破毗陵皆預有功乃陞帥職從大將下宣城江隂<lb/>
攻呉興錢塘收靑陽石埭襲宜興高郵而安慶九江鄂渚南<lb/>
昌之役其功益著及守南昌平山冦靖屬邑朕甚嘉之爰膺<lb/>
僉樞之命夫何敵兵侵城竭力備禦誤中矢鏑竟隕其身於<lb/>
戲有功而不及親受其報朕之念爾何能忘之是用陟以崇<lb/>
階列<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>台輔仍封大國建于上公以示飾終之儀以昭勸忠<lb/>
<pb n="KR4h0102_SBCK_001-9a"/>
之道英靈如在尚克歆承<lb/>
　　　方國眞除廣西行省右丞誥<lb/>
自元政旣㣲乃有智勇之士乗時而興思建功業及天下兵<lb/>
起遂角立一隅以爲民人之保障其後果得所歸以全富貴<lb/>
是亦可謂豪傑者矣以爾方國眞材噐雄毅識慮深遠知世<lb/>
道將不可爲乃奮于東海之濵二十年間與其兄弟子姪分<lb/>
守三郡而威行于海上得非一時之豪乎然奉貢于我蓋亦<lb/>
有年終能知幾逹變舉族來歸富貴功名保而不失始終自<lb/>
全如此朕甚嘉之是用擢居左轄列名外省食其祿秩綴于<lb/>
朝班以示朕優崇之意爾其恭愼以自飭暇豫以自安益勉<lb/>
令名庻圖報稱<lb/>
　　　楊曄除中書左丞誥<lb/>
<pb n="KR4h0102_SBCK_001-9b"/>
朕惟輔相所任大政而左丞實爲之佐賛政本而弘治化其<lb/>
職重矣必有才德者乃稱是選具官楊曄文足以經國武足<lb/>
以濟時當朕創業之初爾卽委身事朕内則効謨謀於帷幄<lb/>
外則宣命令於四方踐<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>衆職政業昭著及居中臺紀綱大<lb/>
振屢叅省政勲績尤多今四海混壹朕将以仁義禮樂化風<lb/>
天下正爾展其所學之日也頃者命爲右丞三月之間庻務<lb/>
畢舉其公平正大之心皦然可見朕實嘉焉左丞之任俾爾<lb/>
晉陞爾尚益盡心力共圖政理經綸審於事體施設酌乎時<lb/>
冝使百司奉法天下治安以副朕簡注之意可<lb/>
　　　汪廣洋除中書右丞誥<lb/>
中書綜理百司紀綱庻務設丞于左右所以賛政本而弘化<lb/>
切必得濟時之材任重之噐乃稱兹選具官汪廣洋道足以<lb/>
<pb n="KR4h0102_SBCK_001-10a"/>
佐文治學足以庇民生敡歷中外十有六年比歳江右山東<lb/>
屢叅省政克膺方靣之託乃入爲中執法振舉憲綱屬陜右<lb/>
之地𥘉入職方輟自臺端出任省寄僅逾半載勞効巳著朕<lb/>
甚嘉之爰念功成治定之時正立經陳紀之日匪資碩望曷<lb/>
圖治功是用命爾復居中書輔我大政右轄之位往其居之<lb/>
於戲官必擇人人惟求舊公輔之任朕期爾乆矣爾尚益宣<lb/>
材力務展猷爲設施酌乎古今經綸審於事體庻成勲績以<lb/>
副朕懷可<lb/>
　　　呉琳除吏部尚書誥<lb/>
惟古帝王之治天下在於得人才然人才實由於銓選朕所<lb/>
以於吏部之職必擇器識公明者居之具官呉琳學術旣醇<lb/>
踐歷尤正其來事朕由博士陞僉憲司克振風紀及貳鹺臺<lb/>
<pb n="KR4h0102_SBCK_001-10b"/>
國課以辦俾居記注獻納爲多兹用陞長天官以掌銓衡之<lb/>
重爾其量材而授官計功而考能使賢愚有別而黜陟合宜<lb/>
庻稱朕爲官擇人之意可<lb/>
　　　杭琪除戸部尚書誥<lb/>
國家以戶口土田之事徭役職貢之方與夫㑹計倉廩府庫<lb/>
經費周給之数一歸之於戸部古之制也必才周而識精者<lb/>
始稱兹選具官杭琪處事詳練敡歷爲乆皆能展其所長爰<lb/>
佐大農遂貳戶曹涖事唯謹勞績優著朕甚嘉之是用俾爾<lb/>
陞任地官之長尚其明生財之大道務培邦本使食貨充而<lb/>
國用足以稱朕節用愛人之意可<lb/>
　　　魏觀除太常卿誥<lb/>
太常之職掌郊廟社稷山川群神之祀其任重矣必明於禮<lb/>
<pb n="KR4h0102_SBCK_001-11a"/>
典者乃使居之具官魏某學行方正事朕有年累持憲節振<lb/>
揚風紀及領鹽司大課以集勞績茂著朕甚嘉焉頃者俾記<lb/>
言動朝夕之間屢進讜論尤簡朕心兹用命爾長于大常爾<lb/>
尚務持齋戒慎恭乃事用副朕誠敬之意而感通於神明焉<lb/>
可<lb/>
　　　高安除給事中誥<lb/>
有事殿内之臣其職爲親且近是以漢有夕拜之事唐有塗<lb/>
歸之儀朕稽古建官仍置厥職雖封駇之制不沿于昔而論<lb/>
思獻納之助蓋有望焉以爾英敏之資闓偉之噐自乃祖父<lb/>
奮起西土世濟其美爲時名臣爾生于名門蚤踐華要以閥<lb/>
閱之子弟習臺閣之威儀朕甄録遺才無間踈戚酌于衆論<lb/>
俾列邇聮頋方樂受盡言務勤庻政凡有關於公議其毋憚<lb/>
<pb n="KR4h0102_SBCK_001-11b"/>
於敷陳益懋嘉猷圖稱子望可<lb/>
　　　王文除侍儀使誥<lb/>
朝廷之禮貴乎嚴肅以故等威有辨而周旋進退各得其宜<lb/>
此賛相之職所以必擇人而任之具官王文資禀純美學知<lb/>
向方昔者乃父嘗持文墨議論以事朕而殁於王事朕深憫<lb/>
之故於其子特甄録之入侍於近衛從事於中書及居引進<lb/>
之司尤著恪恭之譽兹用進職列于侍儀其小心以自持尚<lb/>
臨事而加敬使禮文之行於朝廷者秩然可觀則子汝嘉<lb/>
　　　張祐除司天少監誥<lb/>
司天之職在昔皆世守之故其淵源正而術數精非若他伎<lb/>
雜藝可以驟而學之也以爾張祐智識明䆳通於天文之術<lb/>
其在近代祖父世掌天官而爾實承其家學淵源旣正術數<lb/>
<pb n="KR4h0102_SBCK_001-12a"/>
以精其古所謂顓門名家者歟兹用命爾仍職司天尚其益<lb/>
據所藴謹於推歩以副朕敬天勤民之意可<lb/>
　　　朱升除翰林侍講學士誥　陶安<lb/>
朕聞洙泗集群聖之大成新安爲文公之闕里先後相望斯<lb/>
文盛昌况新安之有人與前賢而同氏允爲博古通今之士<lb/>
耆年碩望之芵是宜備顧問於内庭叅宻命於翰苑惟兹華<lb/>
要用寵師儒朱升趨蹌禮法之塲超卓傳註之表群經獨得<lb/>
其趣諸子莫遁其情網羅百家馳騁于古自其潜心積累至<lb/>
于皓首蒼顔用功勤矣朕開基以來歳毎徴聘戔戔束帛爲<lb/>
矜式於國中青青子衿來英才於舘下議禮作樂郊廟所資<lb/>
修已及人國家所尚擢登玉署侍講<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>闈鳳池兼掌於絲綸<lb/>
麟史仍叅於筆削天地交泰有資賛翊之功雲漢昭回共致<lb/>
<pb n="KR4h0102_SBCK_001-12b"/>
文明之治可授翰林侍講學士中順大夫知制誥同修國史<lb/>
宜令朱升准此<lb/>
　　　安統除兵部尚書誥　宋濂<lb/>
兵部司馬之職尚書法從之官古不輕授今難其人蓋戎務<lb/>
之出入馬政之弛張莫不繫焉非有奮厲之才練逹之智不<lb/>
足以奉揚威武毗賛機宻者矣具官安某粤自蚤歳有志事<lb/>
功自北而南在朕左右及其給事内廷論思獻納之益亦時<lb/>
有焉夏官之選惟爾之能然以八座之貴朕非輕以卑人者<lb/>
也爾尚一乃心力以報朕所以見知之意嗚呼惟秉義守正<lb/>
則可以謹科條惟趨事赴功則可以行邦政尚思自勉服我<lb/>
訓辭<lb/>
　　　王居仁除山西行省叅政誥<lb/>
<pb n="KR4h0102_SBCK_001-13a"/>
國家之建行中書所以控制方靣而宣布政令者也况河東<lb/>
山西之地古爲雄藩所轄州郡不啻六十有餘版籍之廣民<lb/>
庻之繁其事亦云夥矣邇者鑄印開省未設丞弼先命近臣<lb/>
爲叅知政事奏辟官屬以行則是大小之務皆得專逹非止<lb/>
叅預而巳也與斯選者非得勲舊之臣曷足以重其任哉具<lb/>
官王某才足以匡時謀足以經逺自渡江以来委身事朕凡<lb/>
十五年踐<graphic n="KR0993" url="https://raw.githubusercontent.com/kanripo/KR-Gaiji/master/images/KR0993.png" mimeType="image/png"/>中外多著勞烈執法中臺聲聞益著於是簡在<lb/>
朕心俾躋政府嗚呼陳紀立經爾尚膺蕃宣之寄安邊靖國<lb/>
爾其盡撫綏之方徃惟汝諧毋替朕命<lb/>
　　　潘興祖授飛熊衛指揮使誥　蘇伯衡<lb/>
環衛之司實居左右勲舊是任用表勤勞具官某直而能容<lb/>
剛而不撓方渡江之伊始卽杖䇿而來歸奮前驅而擢彼南<lb/>
<pb n="KR4h0102_SBCK_001-13b"/>
征列中堅而保兹東土奔走禦侮蓋無戰而不從艱難備嘗<lb/>
斯有功而必録戎旃再典奨命荐膺綽有休聲旣克副於望<lb/>
實誕加峻秩庻足展其威名督騎士總材官任良重矣訓武<lb/>
經申兵法爾其勉之<lb/>
　　　王弼授驍騎衛同知指揮誥<lb/>
社稷之守必在於瓜牙拱扈之臣視之猶心膂克膺兹選實<lb/>
難其人具官王弼沉静可嘉果敢無敵始列右廣繼長千夫<lb/>
屬櫜鞬而率先戎行時將十載聞鼓鼙而克勤乃事勇冠一<lb/>
軍儋爵之恩愈隆汗馬之勞益著迨兹升擢彌切倚毗帶礪<lb/>
山河朕不遺於故舊功銘竹帛爾式克於欽承<lb/>
　　謚册文<lb/>
　　　懿祖謚册文<hi>代陶學士作</hi>蘇伯衡<lb/>
<pb n="KR4h0102_SBCK_001-14a"/>
維洪武元年歳次戊申正月壬申朔越四日乙亥<lb/>
孝曽孫嗣皇帝臣再拜稽首上言伏以創業開基孝宜先於<lb/>
追遠祖功宗德禮莫大於正名蓋由積善而累仁是致以家<lb/>
而爲國考文於古進謚在今伏惟<lb/>
皇曾祖考府君性賦慈仁志存謹厚克勤克儉修身永念於<lb/>
貽謀無黨無偏履道毎期於垂𥙿昔陶唐上崇於少皥而周<lb/>
武追王於古公思水木之有本源履霜露而懷怵惕謂多儀<lb/>
備物未足盡於孝心惟顯號鴻名乃克符於禮典作廟有奕<lb/>
鏤玉惟榮謹奉冊寳上尊號曰<lb/>
恒皇帝廟號　懿祖陟降有臨神明如在繼志述事敢云有<lb/>
道之曽孫啓土建邦永頼在天之烈祖謹言<lb/>
　　　懿祖妣謚冊文<lb/>
<pb n="KR4h0102_SBCK_001-14b"/>
維洪武元年歳次戊申正月壬申朔越四日乙亥<lb/>
孝曾孫嗣皇帝臣再拜稽首上言伏以人之大倫正始必由<lb/>
於内治國之盛典報本莫大於尊親惟今日之光華皆重闈<lb/>
之積累嚴脩祼享敬上徽稱伏惟<lb/>
皇曾祖妣坤道順承壼儀雍穆儉遵澣濯德音夙著於宗姻<lb/>
禮備温恭慶系逺延於孫子實由中助丕顯前聞惟種德於<lb/>
百年之先故食報於數世之後遂令眇質獲履至尊爰考舊<lb/>
章式崇謚冊謹奉冊寳上尊號曰<lb/>
恒皇后誕受帝祉永膺令名重翟禕衣莫遂生榮之願關雎<lb/>
麟趾尚祈隂相之功謹言<lb/>
　　遣祭文<lb/>
　　　祭古帝王陵墓文　宋濂<lb/>
<pb n="KR4h0102_SBCK_001-15a"/>
昔者聖帝名王豐功盛德被于生民四海咸頼渉世旣逺陵<lb/>
墓所在徃徃鞠為椔翳祭祀遂致廢而弗稱朕旣統一天下<lb/>
主百神之祀心甚憫焉因遣使者訪問其處命有司製衮冕<lb/>
之服具牲牢醴齊致祭陵下而焚之然帝王之精神上與天<lb/>
通陟降帝所必能來格於㝠㝠之中也尚享<lb/>
　　　祭高麗國山川祝文　王禕<lb/>
高麗為國奠于海東山勢磅礴水德汪洋實皆靈氣所鍾故<lb/>
能使境土乂安國君世享富貴尊慕中國以保生民明神之<lb/>
功於是為大朕起布衣今混一天下以承正統比者本國奉<lb/>
表稱臣納貢朕嘉其誠巳封王爵考之古典天子於山川之<lb/>
祀無所不通是用遣使敬將牲幣徃脩祀事以答神休惟神<lb/>
其鍳之<lb/>
<pb n="KR4h0102_SBCK_001-15b"/>
　　　擬祭元㓜主文　錢甦<lb/>
皇帝謹遣某官某致祭于元㓜主之靈曰嗚呼天父地毋而<lb/>
人生其間天地之氣有偏正故人之生有華夷而尊卑貴賤<lb/>
分焉自古華為天下主而四夷服從亦猶家之有長而子弟<lb/>
順化帝王之心豁然大公以宇宙之内為一家四海之外為<lb/>
一人而一視同仁者良以此也歷代以來夷之識者莫不奉<lb/>
正朔求冊命於中國以保其疆土載諸典籍昭然可徴有宋<lb/>
中葉天地運否自徽欽不競以至南渡之後日以陵替於是<lb/>
㓜主之先勃興朔漠芟夷種類克取金源遂兼宋以馭中夏<lb/>
幾及百載斯民實蒙惠焉然天地之經華夷之義終不可泯<lb/>
也由是脫其衘轡海内鬪爭民墜塗炭天乃命朕起自布衣<lb/>
撥亂反之正十餘年間群兇蕩㓕遂移師北指㓜主父子順<lb/>
<pb n="KR4h0102_SBCK_001-16a"/>
承天命亟返故國華夷各得其所嗚呼是豈人力之所能及<lb/>
哉由此而論則朕之得蓋復吾中國之固有㓜主之失乃棄<lb/>
其朔漠所本無耳朕固無愧於㓜主㓜主亦將奚憾於朕哉<lb/>
朕方欲撫寜逺人以盡一視同仁之義孰謂㓜主遽爾捐世<lb/>
聞之感悼不䏻自巳因遣奠以布朕衷惟靈鑒之<lb/>
皇明文衡卷之一<lb/>
<pb n="KR4h0102_SBCK_001-16b"/>
<pb n="KR4h0102_SBCK_001-16b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_078-1a"/>
皇明文衡卷之七十八<lb/>
　　神道碑<lb/>
　　　兵部尚書贈榮祿大夫少保兼尚書鄺公神道碑<lb/>
　　　　　　　　　　　　　　　　　　　王直<lb/>
兵部尚書鄺公旣卒之明年<lb/>
皇帝悼念不巳詔特贈少保兼兵部尚書進階榮祿大夫而<lb/>
官其子儀爲主事儀奉公衣冠以歸將以某年某月某日葬<lb/>
于某里之原而述公之行請文以刻諸墓道嗚呼公故人也<lb/>
其可辭公諱埜字孟質别號朴齋郴之宜章人曾祖某祖某<lb/>
皆有學行而不仕父子輔爲學官縣令名重當時及公貴祖<lb/>
父皆贈兵部左侍郎妣李氏王氏皆贈淑人公早喪母祖母<lb/>
李撫育之見其不凡最鍾愛曰是子能大吾門公孝友勤儉<lb/>
<pb n="KR4h0102_SBCK_078-1b"/>
出於天性而撫弟妹尤篤其於學問不待程勸選爲邑庠生<lb/>
而泰和王敬先爲訓導循循善教公亦勉勉善學學成取進<lb/>
士遂入都察院理刑獄以廉平得名永樂癸巳拜監察御史<lb/>
時<lb/>
車駕在北京有言南京鈔法阻滯命公徃察之衆謂將起大<lb/>
獄公往擒市豪一二以歸奏曰市人聞令皆震懼今鈔法巳<lb/>
通矣<lb/>
上頷之而罷倭㓂犯遼東公往按問戍守之失律者凡百餘<lb/>
人皆應死公爲開陳其可矜狀甚明<lb/>
上然而宥之山海關吏卒邀阻行人以取財亡逃之人則受<lb/>
賕縱之去弊積滋甚公廉得之歸至關悉擒治抵罪弊爲之<lb/>
省丙申北京營造執役之人累鉅萬<lb/>
<pb n="KR4h0102_SBCK_078-2a"/>
上念有病者命醫與善藥又慮其奉行不謹命公察視之公<lb/>
躬履其地令潔其穢汚而時其藥食由是病者多不死戊戌<lb/>
石州人有詣　闕告變者曰州民與陜人羣聚千餘謀不軌<lb/>
上擢公爲陜西按察副使往理其事果實卽以官軍勦戮毋<lb/>
貽民患賜之楮幣給驛而遣之公至察其誣乃反獄亡命妄<lb/>
言冀脫死卽具以聞<lb/>
上命止弗問而誅其造誣者宣德巳酉陜右饑華亭宜川尤<lb/>
甚公私廩皆竭公巡歷其地憂之乃移旁縣粟賑焉羸病不<lb/>
能興者命官府煑粥食之民以全活庚戌至納淠憂歸道聞<lb/>
父喪哀愈甚毎號痛輙欲絶其治喪一用古禮其祭亦如之<lb/>
服除拜應天尹　輦轂之下賦急役繁公一以養民爲務事<lb/>
無大小苟可以興利去害無不用其心至於市征田稅皆酌<lb/>
<pb n="KR4h0102_SBCK_078-2b"/>
其平豪猾不得爲輕重賔興之歲公設科取士厚其禮而峻<lb/>
其防得人爲多且樽節其費以待㑹試故事集而民不擾視<lb/>
異時蓋省十三四歲大熟麥有兩岐者民歸德於公公拒弗<lb/>
受正統改元進拜兵部左侍郎時西鄙有警尚書王公往視<lb/>
師公獨任其事<lb/>
上嘉其才荆湘民多隷戎伍公家亦與焉至是特除其籍以<lb/>
示寵巳未京師淫雨壞官民廬舎公奏曰此隂氣爲沴兵隂<lb/>
也皆臣等不職所致乞罷歸田里<lb/>
上慰勉之師征麓川公舉蔣貴可任卒有功衆人以爲知人<lb/>
天下軍衞總小旗當代者於例必就試京師有道遠無資不<lb/>
能來者終身不得代公請各於都司試之人以爲便時有言<lb/>
欲變易軍伍使南北之人各適其土性下羣議衆依違其問<lb/>
<pb n="KR4h0102_SBCK_078-3a"/>
公曰此舊制不可紊稍有變易將不勝其弊咎將誰歸卒不<lb/>
動甞自念曰治軍吾職也當爲國家惜其力養其銳氣以備<lb/>
不虞故凡軍家利病有當興革者必爲<lb/>
上言之多見信從已巳邉報虜入㓂<lb/>
上命治軍旅而權姦獨主親征不與外廷議及　詔下大臣<lb/>
皆以爲不可卽上章請留不聽公從行出關屢奏言虜犬豕<lb/>
不宜屈<lb/>
至尊惟指麾諸將足以成功不聽權姦惡其數言事欲踈之<lb/>
勑公與戸部尚書王佐隨老營至懷安墜馬幾殆從者請少<lb/>
留懷安就醫藥公曰<lb/>
天子在前吾爲大臣豈可託疾求自便力疾而往至雲中<lb/>
車駕回鑾然行止疾徐惟權姦所命至宣府虜宼踵至公深<lb/>
<pb n="KR4h0102_SBCK_078-3b"/>
以爲憂再上章請疾驅入關而嚴兵爲殿皆不報最後公詣<lb/>
行殿申前請權姦怒曰汝腐儒安知兵事再妄言必死公抗<lb/>
言曰我爲社稷生靈而言何得以死懼我權姦愈怒叱左右<lb/>
扶出公與王公相對泣帳中明曰次土木營中無水士馬皆<lb/>
饑渴虜四靣集矢下如雨衆奮欲戰又爲權姦所沮須臾師<lb/>
覆公遇害蓋八月十五日也生於洪武乙丑某月某日年六<lb/>
十五娶吳氏有賢行子男一卽儀女一嫁同里士人歐陽瑄<lb/>
孫男三琦琳珍公學博行莊仕宦四十年風裁凛然見重於<lb/>
士大夫威行惠施近悅遠懷服仁蹈義至老不衰此其平生<lb/>
大節也權姦誤國而卒䧟焉豈獨公之不幸哉嗚呼銘曰<lb/>
允毅鄺公逢時之隆學古入官荐躋顯庸執法在　朝爲名<lb/>
御史再陞外臺其行愈偉京尹堂堂百郡所瞻惟少司馬戎<lb/>
<pb n="KR4h0102_SBCK_078-4a"/>
律有嚴遂陟夏卿君子所重噫其逝矣云誰不慟人道之大<lb/>
曰義與仁仁義不違何愧於天刻文墓碑負以龜趾永永不<lb/>
亡庻其在此<lb/>
　　禮部右侍郎謚文肅錢公神道碑<lb/>
公諱榦字習禮吴越武肅王鏐之後𥘉吴越歸宋子孫皆顯<lb/>
仕其爲吉州防禦使曰惟濟子昕遂家廬陵三傳至貴和徙<lb/>
吉水諸源爲望族曾祖以吉祖立志父好徳母赤岸陳氏皆<lb/>
以德義重鄉里公生而喜學父母兄弟皆鍾愛凡所師友者<lb/>
見其文敏而思深且多出腹藁莫不奇其才從學南昌訓導<lb/>
顔子明而卒業於翰林修撰張伯潁永樂六年江西鄉試第<lb/>
一明年會試中第十時<lb/>
車駕幸北京廷試不果由是從容京師間縱觀　聖朝政化<lb/>
<pb n="KR4h0102_SBCK_078-4b"/>
之羙聲明文物之盛四方萬國謳歌朝覲之會同而才益進<lb/>
九年廷試取進士入翰林爲庻吉士㝷陞檢討叅史職甲辰<lb/>
會試命公爲同考八月<lb/>
仁宗皇帝即位一新庻政陞翰林侍讀與知制誥洪熈元年<lb/>
賜勑褒贈父母及封其妻　勑同修<lb/>
太宗皇帝實錄<lb/>
仁宗皇帝升遐<lb/>
宣宗皇帝正大位勑修<lb/>
仁宗實錄公亦與焉時有詔許焚黄公承命以往丙午促<lb/>
召還京偕太子少保金幼孜等入見命完修實錄二年春闈<lb/>
則命公爲同考官三年戊申元夕賜文武近臣觀燈萬歲山<lb/>
賜宴公及文臣賦詩以進賜之鈔四年八月應天府鄕試奏<lb/>
<pb n="KR4h0102_SBCK_078-5a"/>
請考官命公爲之十二月朔是日霜寒甚<lb/>
上命光祿賜在廷文臣羊酒以禦寒曰<lb/>
皇祖考在位毎旦常有賜今朕多事忘之汝勿忘五年<lb/>
兩朝實錄成　賜金織襲衣銀幣考禮部會試陞翰林侍讀<lb/>
學士蒙給誥命贈父以已官母與妻皆贈宜人痛寵命之不<lb/>
主及也哭之過哀七年<lb/>
駕過史館有作倂賦招隱之歌以示近臣蓋是時天氣淸明<lb/>
聖心悅豫懷賢覽古悠然天趣之高發見於吟詠於此蓋可<lb/>
見也八月考北京鄉試十年乙卯春<lb/>
宣宗皇帝晏駕<lb/>
今皇帝卽位二月上<lb/>
宣宗尊號賜白金秋九月詔修<lb/>
<pb n="KR4h0102_SBCK_078-5b"/>
宣宗實錄十二月賜文綺丙辰正月改元正統大臣建議開<lb/>
經筵　詔可其奏公與爲講官三月<lb/>
上臨軒䇿士公讀卷勞以羊酒賜宴于禮部戊午四月進<lb/>
宣宗實錄<lb/>
上御奉天門慰勞甚至賜白金文綺織金衣襲陞翰林學士<lb/>
賜宴于禮部八月應天府鄉試命公爲考試官四年充廷試<lb/>
讀卷官六年考北京鄉試七年壬戌爲行婚禮賜紗衣紗㡌<lb/>
金相香帶等物九年甲子三月大新國學成<lb/>
上祇謁　先聖躬行釋奠禮幸彝倫堂命祭酒司業以書易<lb/>
進講從臣坐聽公與其列七月公上章乞致仕弗允且降勑<lb/>
諭天下憲臣及縣令有難其任察舉以聞公舉所知而人以<lb/>
爲當十年乙丑禮部春試<lb/>
<pb n="KR4h0102_SBCK_078-6a"/>
上復命爲考官三月進五倫書蒙賞賚冬十月　欽陞禮部<lb/>
右侍郞公以老病懇辭弗獲諭使就職　朝廷稽古右文事<lb/>
多由禮部公夙夜祇慄惟恐有弗稱<lb/>
上又命兼署吏部公益謹畏不自寧求去益切　詔許之公<lb/>
卿大夫餞送出都門皆有詩公獨取歸去來辭長歌以自快<lb/>
人莫不以爲榮而喜　聖德之厚也公孝友忠信篤於倫誼<lb/>
厚生送死君子稱之至姻戚故舊亦無悖於理者在位三十<lb/>
餘年以文章議論爲士類所敬樂於教人學者亦樂從之遊<lb/>
典文衡者八讀卷者二佳時暇日擇勝往遊長篇短章發於<lb/>
歌咏以揚太平之盛羙及老而歸頥老之堂子孫侍教者十<lb/>
五年凡所著述論思聮爲大卷有應制集詞垣藁詞垣續藁<lb/>
歸田藁藏于家後世傳焉天順四年九月嬰疾五年四月益<lb/>
<pb n="KR4h0102_SBCK_078-6b"/>
甚五月二十二日終于正寢春秋八十有九訃聞<lb/>
上爲之嗟悼命禮部賜祭工部爲治祠墳謚曰文肅配王氏<lb/>
繼娶曾氏皆有賢行子二長鸞停先卒次鳳躍習舉子業女<lb/>
一人孫男某曾孫男某初公之歸卽欲爲安樂窩得地于其<lb/>
里洲背山而營焉至是鳳躍以其親戚高僉憲所述行狀請<lb/>
於予曰先考文行公知之且交最乆神道之碑非公孰宜爲<lb/>
予老且病不得辭乃勉副其意詩曰<lb/>
洲背之山有崔者墳是誰所營武肅令孫惟此令孫克勤帝<lb/>
載由唐而興日廣且大歸于有宋以徳以仁衣冠相傳有土<lb/>
有民天祚忠孝賢者相繼維時能來繄公是視公之遊此旌<lb/>
斾于于山靈來瞻風卷雲舒植木有本矖水有源公之本源<lb/>
人其式旃公毎來歸子孫翼翼誦詩讀書有永無斁惟公世<lb/>
<pb n="KR4h0102_SBCK_078-7a"/>
家海內所聞政事文章亦煥其羣我與爲友式篤于義九十<lb/>
而終尚利後嗣公官三品神道有碑我作銘詩百世之詒<lb/>
　　　奉天靖難推誠宣力武臣特進榮祿大夫柱國太保<lb/>
　　　寧陽侯追封濬國公謚武靖陳公神道碑銘<lb/>
　　　　　　　　　　　　　　　　　　　李賢<lb/>
永樂初靖難功臣不下數十人然克享祿位於悠乆者鮮矣<lb/>
惟太保寧陽候陳公歷事<lb/>
五朝出藩入衞凡六十餘年而以令終嗚呼盛哉公諱懋字<lb/>
舜卿鳳陽夀州人髙祖萬曾祖福三祖大一俱追封涇國公<lb/>
妣皆涇國夫人父亨從<lb/>
太祖高皇帝定天下以功陞都指揮使洪武三十二年從<lb/>
太宗文皇帝靖内難復以功進都督同知卒贈奉天靖難推<lb/>
<pb n="KR4h0102_SBCK_078-7b"/>
誠宣力武臣特進榮祿大夫柱國追封涇國公謚襄敏母韓<lb/>
氏涇國夫人襄敏公三子長恭嗣爲都督同知次忠府軍前<lb/>
衞指揮使季卽公也器宇宏遠識見超卓尤負膽氣工騎射<lb/>
年弱冠卽從父領兵爲前行凡壩上廣昌蔚州大同白溝濟<lb/>
南之戰與父同功又禦敵于單橋藁城西寨東平固鎭小河<lb/>
戰尤力累陞右都督永樂初論功行賞進封奉天翊衛宣力<lb/>
武臣特進榮祿大夫桂國寧陽伯食禄壹千石子孫丗襲<lb/>
賜誥劵賚予甚厚六年受　詔佩征西將軍印總兵鎭守寧<lb/>
夏　賜寳鏹白粲牛羊以爲戒嚴之費公至鎭號令一新凡<lb/>
胡人降附者親撫綏之務得其歡心乃巳七年選精兵自將<lb/>
大敗虜于境外由是殘孽遠遁邉塵爲之一淸揵聞加封奉<lb/>
天靖難推誠宣力武臣特進榮禄大夫柱國寧陽侯食祿一<lb/>
<pb n="KR4h0102_SBCK_078-8a"/>
千三百石子孫世襲復賜誥劵及貂蟬冠服錦綺寳鏹八年<lb/>
春<lb/>
上親征北虜公將左掖兵十一年冬還鎭十二年春<lb/>
上復親征公仍將左軍俘馘甚衆明年還鎭十四年夏有報<lb/>
虜酋馬哈术死者公未之信曰是欲懈我邊備也卽申飭諸<lb/>
將固守已而虜衆果來見有備而退二十年春<lb/>
上復北征公率所部兵以從還京　賜玉帶金綺龍衣且聞<lb/>
公有女賢淑禮聘入宫冊封麗妃尋命歸寧父母賚予駢蕃<lb/>
當世無與爲北二十一年　詔公統陜西寧夏甘肅三鎭兵<lb/>
出勦叛虜公率衆直抵賀蘭山擣其巢穴盡收其酋長也先<lb/>
土干部落及其牛馬駝羊數萬凱還<lb/>
上大悅寵賚有加二十二年復隨<lb/>
<pb n="KR4h0102_SBCK_078-8b"/>
上北征師還以公爲殿至京遂領前軍都督府事<lb/>
仁宗皇帝登極以公勛戚有勞加太保復官其長子昭爲勛<lb/>
衛<lb/>
宣宗皇帝臨御待公尤厚樂安州之平公領京營兵衛<lb/>
上有功還有金帛人口之賜二年復鎭寧夏三年春奏徙靈<lb/>
州城以便防守四年春得玄白二兎以進<lb/>
上賜璽書奬諭兼有玉帶龍衣馬圖之賚六年還京十年命<lb/>
佩平羗將軍印移鎭甘肅正統改元<lb/>
今上皇帝嗣位念公勛戚之舊　召還奉朝請十三年冬福<lb/>
建民鄧茂七作亂僞稱閩王勢甚猖獗<lb/>
上曰此賊非老將不能平　特命公率師往討之至浙江有<lb/>
欲分兵先守海口者公曰如此是絶其主路則爲死㓂矣不<lb/>
<pb n="KR4h0102_SBCK_078-9a"/>
從明年春師次建寧有欲屠沙尤二縣者公曰如此則益堅<lb/>
賊心矣乃下令諭之俾各復業能斬賊首者官賞與王師同<lb/>
於是降者日衆公曰賊勢巳孤無能爲也乃五路進兵一鼓<lb/>
而收之凱還賞勞加等命領中軍都督府事㝷兼領宗人府<lb/>
事景㤗中加太子太師天順改元<lb/>
皇帝復位恩遇益隆固辭宫師許之六年春忽得疾踰秋不<lb/>
能起上言臣老死不足恨惟<lb/>
陛下以生民爲念任賢用能以圖太平之治則國家幸甚<lb/>
上覽之惻然曰看卿所奏足見忠誠宜尚加調治以副朕懷<lb/>
乆之醫藥弗効遂薨時天順癸未七月十六日也距生洪武<lb/>
巳未二月九曰享年八十有五訃聞<lb/>
上震悼輟視朝一日追封濬國公謚曰武請遣官諭祭加賻<lb/>
<pb n="KR4h0102_SBCK_078-9b"/>
及營葬事<lb/>
東宫及諸王亦各致祭公偉觀脩髯語音洪亮胸懷磊落敬<lb/>
禮文士雖位極人臣未嘗妄自尊大而南征北伐口不言功<lb/>
當爲中興名將稱首配嚴氏封寧陽侯夫人早卒子男六人<lb/>
長卽昭次曰福寧俱早卒次曰晟爲勛衛次曰潤次曰瑛次<lb/>
曰昻女五人長適應城伯孫傑次卽<lb/>
恭順榮穆麗妃次適東勝右衞指揮使張昭次適府軍左衛<lb/>
指揮使張輪次適都督同知馬良潤等卜以是歲某月某日<lb/>
與嚴夫人合葬子都城西香山之原銘曰<lb/>
壽有陳宗父子傑特涇公濬公後先開國<lb/>
文皇靖難孰多勛勞涇公輔之首秉節旄奮武桓桓所向披<lb/>
靡大事垂成星殞于壘濬公承之以篤世忠鼓勇前馳涇公<lb/>
<pb n="KR4h0102_SBCK_078-10a"/>
是同躍馬揮戈到處蹀血乃伯乃侯成此茂烈金符虎節屢<lb/>
鎭邊陲于征于狩無遠不隨閩㓂劻勷東南震恐濬公征之<lb/>
遂輯其衆巍巍勛戚歷事<lb/>
五朝龍衣玉帶惟<lb/>
帝之褒夀嘏旣純允顯六紀容與承平宿將無幾煌煌愍冊<lb/>
賁此令終生死哀榮孰如濬公西山嵯峨佳城在側史臣勒<lb/>
銘千載輝赫<lb/>
　　　恭順侯追封凉國公謚忠壯呉公神道碑銘<lb/>
天順辛巳逆賊曹欽謀爲不軌濳俟七月二日早朝入內爲<lb/>
亂恭順侯呉公先於是夜一鼓聞之卽與其弟廣義伯琮約<lb/>
總兵懷寧伯孫鏜走詣長安門告變於是禁門不啓賊計遂<lb/>
窮舉火燒禁門公等率兵勦殺奮不顧身賊雖誅滅公巳捐<lb/>
<pb n="KR4h0102_SBCK_078-10b"/>
軀矣嗚呼先機告變公之忠也殺賊喪元公之勇也然則逆<lb/>
賊之敗豈非公之功乎<lb/>
皇上聞公之殁哀悼殊深輟視朝一日追封凉國公謚忠壯<lb/>
凡秘器諭祭賵儀之類悉從厚典復命有司爲營塚壙以安<lb/>
葬之蓋痛念勛戚之臣爲<lb/>
社稷而死故報功之典倍蓰尋常也旣而琮詣予泣且告曰<lb/>
先兄不幸殁於鋒鏑兹欲立石墓前以白於世非先生之文<lb/>
不可辭弗獲按通政司參議趙君昻之狀公諱瑾字廷璋其<lb/>
先西凉人祖諱允誠永樂中累以戰功封恭順伯父諱克忠<lb/>
嗣伯爵洪熈初以戚里恩進封恭順侯正統甲子以征虜功<lb/>
加太子太保已巳秋禦㓂北邊力戰而死追封邠國公謚壯<lb/>
勇母楊氏封邠國夫人叔父克勤官至左軍都督府左都督<lb/>
<pb n="KR4h0102_SBCK_078-11a"/>
亦同兄殁于陣追封遵化伯謚僖敏公生而英銳襟度爽闓<lb/>
親賢好善未嘗以門第驕人以故搢紳士大夫樂與之游相<lb/>
與議論古今講說道義而公頗能識其旨趣尤閑武藝精騎<lb/>
射方其父叔禦虜之際公亦在陣中發矢射虜洎父叔矢盡<lb/>
而亡公始就執其酋長念公忠義之後釋之乃還京遂嗣父<lb/>
爵天順改元<lb/>
皇上復位公以勛戚隨侍應對稱　旨自是日備顧問賚予<lb/>
甚厚尋命理左軍都督府事公益感激夙夜效勤一旦遭變<lb/>
委身則其允蹈忠義視乃父乃叔爲無愧矣公生於永樂癸<lb/>
已十二月一日享年四十有九配李氏故會寧伯之女有淑<lb/>
行封侯夫人生子男二長曰鑑次曰鏞次曰錫女一適指揮<lb/>
使劉玉琮嗣廣義伯遵化公之子卜以是年八月某日葬公<lb/>
<pb n="KR4h0102_SBCK_078-11b"/>
於順天府房山縣之新莊從先兆也銘曰<lb/>
世祿之家忠義無幾有若呉門展也無比彼美忠壯虎視耽<lb/>
耽遵化之姪邠公之男忠以捐軀壯以禦侮相繼如歸光照<lb/>
中土飭終追榮惟<lb/>
帝之恩匪<lb/>
帝之私惟以報勛閴矣泉宫西山之麓秘器旅陳穹碑載陸<lb/>
仁者有後公則成仁銘以貞之何千萬春<lb/>
　　禮部尚書致仕贈大保謚忠安胡公神道碑銘<lb/>
我　朝名公鉅卿聰明特逹者多矣若器識宏遠福夀隆長<lb/>
惟武進胡公一人鳴呼休哉公諱濙字源潔别號㓗菴其先<lb/>
淮安宿遷人有諱藩者仕劉宋爲太子左衞將軍遷豫章数<lb/>
傳至諱　者仕唐爲侍御史子常州刺史瓊生持因家于常<lb/>
<pb n="KR4h0102_SBCK_078-12a"/>
遂爲武進人持四世孫曰宿仕宋爲樞密副使宿十一世孫<lb/>
曰中立爲常州制置中立生昭公之高祖也曾祖庸仕元爲<lb/>
江浙儒學提舉祖禎爲常州路醫學錄考宗仁隱居不仕皆<lb/>
以公貴贈光祿大夫少傅兼太子太師禮部尚書曾祖妣章<lb/>
氏祖妣徐氏妣李氏皆贈一品夫人公生而髪白彌月方黑<lb/>
母夢一僧持花以遺之覺而生公居數日有僧至家索觀公<lb/>
見僧卽笑僧曰此吾師天池高僧後身也命我求見以笑爲<lb/>
誌果然聞者咸驚異之公自幼端重不好嬉戲弱冠入邑庠<lb/>
洪武中領鄉薦登庚辰進士第授兵科給事中㝷遷右給事<lb/>
中公勤識大體士林譽之<lb/>
太宗文皇帝入正大統公供職如舊永樂改元秋以奏對稱<lb/>
旨陞戸科都給事中丁亥<lb/>
<pb n="KR4h0102_SBCK_078-12b"/>
上察近侍中惟公忠實可託遂命公巡遊天下以訪異人爲<lb/>
名實察人心向背時　御製性理大全爲善隂騭孝順事實<lb/>
書成俾公以此勸勵天下以故雖窮郷下邑軌跡無不到在<lb/>
湖廣間最乆丙申秋還　朝丁內艱乞終制不允尋進禮部<lb/>
左侍郎明年往巡江浙諸州授嘉議大夫癸卯復自均襄還<lb/>
朝時<lb/>
車駕親征北虜駐蹕宣府公馳謁　行在所<lb/>
上臥不出聞公至喜而起且慰勞之曰卿驅馳良苦賜坐與<lb/>
語凡所歷山川道里郡邑豐嗇民情休戚以至所聞所見保<lb/>
國安民之事悉爲陳說<lb/>
上欣然納之向所疑慮者至是皆釋比退漏下四鼓先是<lb/>
仁宗皇帝爲太子監國時有飛語上聞<lb/>
<pb n="KR4h0102_SBCK_078-13a"/>
文廟屬公往察之公至以所見七事皆誠敬孝謹密䟽以聞<lb/>
上覽之大悅自是不復疑<lb/>
仁宗嗣位特　賜誥命授正議大夫資治尹已而聞公曾有<lb/>
密䟽疑之乃轉太子賔客兼國子祭酒之官南京未幾閱章<lb/>
奏見公所上密䟽深嘉其忠方議重用之而　龍馭上賔矣<lb/>
宣宗皇帝卽位復禮部左侍郞兼職如故洪熈乙巳冬公自<lb/>
南京來朝<lb/>
上素重公及入見顧問良乆卽留任行在禮部事宣德改元<lb/>
春進尚書是歳秋漢王謀叛事覺公賛<lb/>
上親征事平公受賞賚甚厚復給叛者家屬四人丁未<lb/>
賜誥命授資善大夫復賜近第一區於長安右門外給閽者<lb/>
二人戊申<lb/>
<pb n="KR4h0102_SBCK_078-13b"/>
上嘉公忠勤特賜銀章四其二曰文恭世家曰淸和恭靜蓋<lb/>
嘉羡褒美之也尋以公生辰　賜宴於其第秋八月公扈從<lb/>
巡邊至會州而還巳酉命兼詹事府事夏五月復扈從北巡<lb/>
時常民有豪横者旣抵于法悉以田宅賜公辛亥命兼行在<lb/>
戸部事　聖節御製詩一章賜公及蹇忠定楊文貞文敏三<lb/>
公且曰朕茂膺天眷惟爾四人賛翼之功因賜宴盡醉而罷<lb/>
新建禮部成命光祿設宴勛戚公卿皆往賀公公以爲盛事<lb/>
立石廳事之右倚任益隆毎燕見<lb/>
上虚心問曰卿有何言得其章奏卽施行之時有芝産于公<lb/>
署人以爲公和氣所召<lb/>
今上皇帝踐祚亦惟圖任舊人待公尤厚凡軍國重務皆與<lb/>
聞加授資德大夫正治上卿毎考績必有賚予甲子以年至<lb/>
<pb n="KR4h0102_SBCK_078-14a"/>
七十上章乞致仕<lb/>
上以公精力未衰慰勉留之巳巳<lb/>
上親征北虜命公留守京師秋八月進太子太傅階榮祿大<lb/>
夫景㤗初賜誥命辛未春公因災異數見乞放免以回天意<lb/>
不許尋進少傅壬申兼太子太師二俸兼支公固辭一俸癸<lb/>
酉復　賜誥命進階光祿太夫自後毎歲引年乞歸皆不許<lb/>
丙子復因災變乞賜罷黜亦不許時公年八十二忽疾作艱<lb/>
於歩履明年<lb/>
皇上復位公喜不自勝扶疾入　朝而筋力不可强矣遂乞<lb/>
謝事且辭師傳二職<lb/>
上方重用耆舊憫其老皆從之　陛辭賜白金寳鏹金織襲<lb/>
衣給驛舟以歸復賜璽書有卿宅心允臧處事惟愼雖經變<lb/>
<pb n="KR4h0102_SBCK_078-14b"/>
故無改厥常之諭歸之日鄕人老稚聚觀者以億萬計公陳<lb/>
所受賜於堂感激泣下遣冡子長寧詣　闕申謝<lb/>
上念公歷事　累朝遂官長寧爲錦衣衞世襲鎭撫俾歸終<lb/>
養公之弟克恭克寧克誠時年皆七十餘蒼顔白髪燕樂於<lb/>
一堂遂扁曰壽愷優游桑梓者七年疾復作召諸子前曰爾<lb/>
輩圖報　國恩勿墜家聲遂瞑目而逝天順七年八月八日<lb/>
也享年八十有九終之夕常州守卓天錫夢公來辭巳而聞<lb/>
終大以爲異訃聞<lb/>
上爲之震悼贈太保謚忠安遣官諭祭於其家復令有司營<lb/>
葬事恩榮始終世莫與比公爲人平易寛和廉靜寡慾自奉<lb/>
淡薄起居有常居官敬愼一毫不苟歷事<lb/>
列聖無纎毫過舉蔚然爲一代名臣立　朝幾六十年薦㧞<lb/>
<pb n="KR4h0102_SBCK_078-15a"/>
士類甚多十知春闈貢舉天下之士盡岀其門平居未嘗疾<lb/>
言遽色雖庸夫孺子亦知其爲長者暇則手不釋卷喜爲詩<lb/>
文晚年譽望益尊其酬應愈劇曾不厭倦所著有芝軒集若<lb/>
于卷又嘗輯錄醫藥經驗者曰衛生易簡方經進又有律身<lb/>
䂓鑑俱行于世公配范氏早卒累贈夫人繼張氏累封夫人<lb/>
子男四人長曰谼卽長寧居母喪廬墓有司聞于<lb/>
朝旌其門曰孝子次曰<graphic n="KR3290" url="https://raw.githubusercontent.com/kanripo/KR-Gaiji/master/images/KR3290.png" mimeType="image/png"/>以武舉得官沒於王事次曰豅錦<lb/>
衣衛指揮僉事次曰　女三人長贅林玘次適成國公朱儀<lb/>
次適陽武侯薛琮孫男一人曽孫男一人銘曰<lb/>
大明盛時有臣胡公從容其間以篤其忠始爲夕郎乃教胄<lb/>
子輿論攸歸多士咸喜作賔春宮遂長春官<lb/>
列聖倚之四海乂安國之老成進位師傅溫恭維人翊我<lb/>
<pb n="KR4h0102_SBCK_078-15b"/>
皇度公在　朝廷六十春秋祿位優游莫之匹休公身雖亡<lb/>
中有不死懿行崇功昭彼信史<lb/>
皇恤耆英曠典是承隧道有碑儒臣刻銘<lb/>
　　　吏部尚書致仕贈太保謚文端王公神道碑銘<lb/>
公諱直字行儉别號抑菴系岀瑯琊晉太傅導之後也導輔<lb/>
東晉遂家金陵後數世有崇文者仕唐爲吉州刺史因家吉<lb/>
州又數世孫䞇仕宋爲戸部侍郎徙居㤗和代有顯人曾祖<lb/>
以道祖子興隱居不仕父伯貞仕　國朝爲肇慶知府俱以<lb/>
公貴累贈少傅兼太子太師吏部尚書妣皆贈一品夫人公<lb/>
早喪母而父以事去賴祖母李夫人撫育自㓜端重異於常<lb/>
兒家貧力薄刻苦讀書永樂改元遂領鄉薦明年登進士第<lb/>
時<lb/>
<pb n="KR4h0102_SBCK_078-16a"/>
太宗皇帝篤意古學詔選進士曾棨等二十八人爲翰林庶<lb/>
吉士俾讀中秘書冀成遠大之器公在選中感激奮志不數<lb/>
年文辭追古作者<lb/>
上以公卓越諸士召入內閣凡機密之政屬執筆焉尋授翰<lb/>
林脩撰<lb/>
車駕巡幸北京<lb/>
仁宗爲皇太子監國留務之重選任尤嚴時翰林則留黃淮<lb/>
楊士奇與公三人輔導公夙夜勤愼不懈中外咸倚重之及<lb/>
再幸北京公在扈從遂與脩<lb/>
太祖實錄未成以憂去服闋仍入翰林陞侍讀<lb/>
仁宗卽位進侍讀學士<lb/>
宣宗爲皇太子愼選宮僚首陞公右春坊右庶子仍兼侍讀<lb/>
<pb n="KR4h0102_SBCK_078-16b"/>
學土凡經筵講義及文武群臣誥勑皆以屬公又兼記注至<lb/>
於　聖政聖訓之當書者皆錄之以備纂述進階奉議大夫<lb/>
宣宗卽位與脩　兩朝實錄成進詹事府少詹事仍兼侍讀<lb/>
學士有白金彩幣襲衣寳鏹之賚進階中順大夫<lb/>
今上嗣位詔脩　先朝實錄以公總裁書成進禮部左侍郎<lb/>
仍兼學士賞賚如前乆之以禮部缺人命公岀涖部事宗伯<lb/>
胡公大喜闔部之政悉付之公處之𥙿然若素習者吏部尚<lb/>
書郭璡去位詔以公代之　命下士類皆悅進階資善大夫<lb/>
歷再歲有無賴不得志者以選撥事嫁禍於公給舍御史交<lb/>
章論列乃直公誣加授資德夫夫正治上卿正統巳巳秋北<lb/>
虜犯邊<lb/>
車駕欲親征公獨以爲不可率廷臣上䟽止之不獲特命公<lb/>
<pb n="KR4h0102_SBCK_078-17a"/>
留守京師加太子太保兼吏部尚書尋進階榮禄大夫景㤗<lb/>
𥘉進少傅壬申兼太子太師進階光祿大夫公累䟽求退不<lb/>
允天順改元<lb/>
皇上復位圖任舊人公艱於歩履不能朝謁懇乞休致幷辭<lb/>
師傅二職　詔特許之賜以壐書有忠淸之操簡于朕懷之<lb/>
語復出白金文綺寳鏹賜之給驛舟以歸公方靣脩髯器宇<lb/>
宏偉望之若神仙中人天性嚴重寡言笑居家儼然及至接<lb/>
人和氣可掬學富才敏詩文淸緻四方求者接踵屢典春闈<lb/>
文衡得人最盛在翰林三十餘年恭勤不怠如一曰與王文<lb/>
安公齊名時稱二王又以居第在東稱東王先生士類莫不<lb/>
拭目海內想聞其風采及位冡宰益加廉愼時方靣官罷廷<lb/>
臣薦舉專屬吏部公益留意人才委任部屬凡御史出廵歸<lb/>
<pb n="KR4h0102_SBCK_078-17b"/>
者必令報其高下以備抜用自是四方多號得人奔競之風<lb/>
爲之一息居第隘陋曾不屑意一切世味安於淡薄<lb/>
朝廷重公之德毎優禮之免其朝謁及退休居家杜門不岀<lb/>
曰課諸孫讀書而巳所著有抑菴集若干卷行于世天順六<lb/>
年九月二十三日以疾終于正寢享年八十有四訃聞<lb/>
上爲之悼惜特贈太保謚文端遣官諭祭于其家復令有司<lb/>
營葬事公配陳氏累封一品夫人先公二年卒子男四人長<lb/>
曰䆅翰林檢討居母憂以卒次曰稹次曰穆次曰秱女三人<lb/>
長適梁相次適蕭稹次適袁傑孫男十人曾孫男七人稹等<lb/>
卜以天順七年正月六日葬于邑之信實鄕高坪之原乃以<lb/>
公所爲墓誌示賢請銘其神道賢從公遊最乆公未嘗待以<lb/>
屬吏又引之同升平生之知未有過於公者謹次第其事而<lb/>
<pb n="KR4h0102_SBCK_078-18a"/>
系之以銘銘曰<lb/>
國之明昌繫彼才賢有一挺生繄豈偶然侃侃王公天賦其<lb/>
秀有聲燁然大江之右鑾坡鳯閣容與翶翔惟學之昌惟譽<lb/>
之芳遂秉鈞衡不倚不忒百司庶府位稱其德位稱其德又<lb/>
我烝民<lb/>
列聖汝嘉保傳師臣公之旋歸旣祿且壽國藉蓍龜士仰山<lb/>
斗公之云亡軫我<lb/>
聖衷節惠二名錫命三公有美京榮無然愧怍銘在豐碑元<lb/>
老之墓<lb/>
皇明文衡卷之七十八<lb/>
<pb n="KR4h0102_SBCK_078-18b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_073-1a"/>
皇明文衡卷之七十三<lb/>
　　神道碑<lb/>
　　　大明勑賜故開國輔運推誠宣力武臣特進榮祿大<lb/>
　　　夫右柱國衞國公追封寧河王謚武順鄧公神道碑<lb/>
　　　　　　　　　　　　　　　　　　　朱夢炎<lb/>
洪武十年冬十有一月初九日開國輔運推誠宣力武臣特<lb/>
進榮祿大夫右柱國衞國公鄧愈自河州召還至壽春以疾<lb/>
薨訃聞<lb/>
上哭之哀爲輟朝三日詔追封寧河王謚武順其月十九日<lb/>
柩車至三山門　車駕臨奠且親視其塟地而舊塋在鳯臺<lb/>
鄉者㣣隘弗稱<lb/>
上乃遍覽傍近岡阜擇於城南西山之原寛平爽塏敕有司<lb/>
<pb n="KR4h0102_SBCK_073-1b"/>
營建墓兆仍命遷王母夫人及弟哻之喪同塟焉凡喪事所<lb/>
須皆官給之　恩至渥也<lb/>
上猶念其功不巳召臣夢炎等於廷諭之曰愈事朕二十二<lb/>
年東征西討勸勞至甚歷鎭八州有功無過爾其撰文刻之<lb/>
石以昭不朽臣謹按公牘所載賜名愈泗州虹縣人三世弗<lb/>
仕以王貴曾祖父大公贈資善大夫中書右丞追封臨淮伯<lb/>
曾祖母孟氏追封臨淮伯夫人祖父大公贈榮祿大夫中書<lb/>
平章政事柱國追封南陽侯祖母戚氏追封南陽侯夫人父<lb/>
諱順興贈特進榮祿大夫大都督府右都督右柱國追封衞<lb/>
國公母張氏追封衞國公夫人王生而魁偉幼有大志勇力<lb/>
過人元季壬辰天下雲擾王父衞國公起兵于鄉遂戌臨濠<lb/>
與元兵戰死之王兄友隆代領其衆未幾友隆病卒衆推王<lb/>
<pb n="KR4h0102_SBCK_073-2a"/>
領軍事年方十六王出戰必挺身破敵軍中咸服其勇歲乙<lb/>
未<lb/>
上駐師滁陽王自盰眙率所部來附充管軍總管其年夏六<lb/>
月從渡大江克采石取太平継而元將蠻子海牙以舟師扼<lb/>
采石陳也先合兵數萬逼城下<lb/>
上親督兵禦之調王與魏國公以奇兵出其後大破之生擒<lb/>
陳也先丙申三月定金陵㧞溧水破鎭江王皆與有功陞元<lb/>
帥出守廣德冬十有一月長鎗謝元帥率衆來宼王出城奮<lb/>
擊俘其總管武世榮及軍士一千餘人丁酉三月轉行樞密<lb/>
院判移戌宣州七月領兵取休寧績溪乗勝克徽州元將敗<lb/>
走十月浙江苗楊元帥率衆十餘萬來攻城時徽州新附城<lb/>
郭未完守禦之器未備王激厲將士明立賞罰與越國公胡<lb/>
<pb n="KR4h0102_SBCK_073-2b"/>
大海等分門竝出奮兵力戰大敗其衆生擒部將胡辛等一<lb/>
百五十八人賊衆奔潰婺源元汪同僉領兵來降戊戌正月<lb/>
擊破鐵木兒不花元帥寨斬首五百餘級追至婺源東門擒<lb/>
殺鐵木兒不花獲士卒三千餘人遂克婺源三月取嚴州四<lb/>
月攻淳安縣賊帥金子珍敗走獲馬一百餘匹降其頭目軍<lb/>
士三千餘人遷同僉樞密院事五月浙江茜楊復率衆屯徽<lb/>
州烏龍嶺拒却之九月轉僉書行樞密院事巳亥正月領兵<lb/>
略浙江臨安大敗張宼於閑林寨庚子七月鄱陽院判于光<lb/>
右丞余椿擊走僞漢部將辛同知取饒州遂以其城來附有<lb/>
旨命主徃鎭之饒城彭彛湖而僞漢王陳友諒尚據江州数<lb/>
遣舟師來攻城王斂兵東門外與余椿丁光等連營以拒之<lb/>
屡殱其衆賊兵遂退辛丑正月除江南行省叅政仍兼僉書<lb/>
<pb n="KR4h0102_SBCK_073-3a"/>
行樞密院事總制各翼軍馬饒之境內弄兵者尚懷疑阻王<lb/>
摧誠結納橅以恩信於是左丞吳宏等皆請降八月領兵襲<lb/>
浮梁僞叅政侯邦佐棄城遁八月取樂平擊敗蕭總管五千<lb/>
餘衆擒萬戸彭壽等六十八人饒境悉定進取江西十月駐<lb/>
兵於臨川之平塘時鄧克明據撫州遣使通欵而實無獻城<lb/>
之志王知其情卷甲夜趨比旦入城克明單騎遁翌日遣人<lb/>
以分省印來獻王號令嚴肅秋毫無犯江右之民室家相慶<lb/>
爭持牛酒迎勞王悉却而不受是時<lb/>
上親討僞漢主陳友諒於江州友諒敗走遂下江西命王以<lb/>
歩兵來會　車駕至南昌有　旨授王江西行省叅知政事<lb/>
留鎭之時壬寅正月四日也癸卯夏四月陳友諒悉國內之<lb/>
兵圍江西江水暴漲宼舟直抵城下王與諸將恊謀固守屢<lb/>
<pb n="KR4h0102_SBCK_073-3b"/>
挫其鋒賊勢大沮相持者凡三月會<lb/>
上親率援兵至湖口友諒懼而退大戰康郞山友諒竟死甲<lb/>
辰三月新淦土豪鄧靑叛以卒二萬人據永豐王調兵破之<lb/>
擒首賊胡理問劉右丞五十一人八月從開平王平臨江之<lb/>
沙坑麻嶺十洞諸山寨合兵圍贑州降之南安南雄韶州皆<lb/>
送欵乙巳正月進江西右丞加湖廣行省平章岀鎭襄陽西<lb/>
抵巴蜀北控河洛烽火相望新附之民未有定志王撫而鎭<lb/>
之民懷其惠軍忘其勞遐邇悅服吳元年十月擢拜御史大<lb/>
夫洪武元年命大將軍經略中原而以王爲征戌將軍征取<lb/>
江淮未取州郡三月攻唐州克之又取南陽生擒蔡國公史<lb/>
克新等二十七員軍士一千五百人馬一百五十匹七月克<lb/>
随州右丞王誠降九月進取洪山老馬劉寨夜四皷斬關而<lb/>
<pb n="KR4h0102_SBCK_073-4a"/>
入擒殺甚衆冬十有一月率兵討蜀河莾張獲之金商均房<lb/>
之境悉定三年命王爲征虜左副將軍平隴右大敗王保保<lb/>
于定西招諭河州土蕃諸酋元帥何鎻南普花兒只汪來等<lb/>
皆納印請降於是河州以西朶甘烏思藏等部來歸者甚衆<lb/>
冬十有二月定功行賞特封衛國公食祿三千石賜以鐵劵<lb/>
五年命王爲征南將軍討灃州等處溪洞蠻夷平之九年吐<lb/>
蕃所部州城邀沮烏思藏使者掠其輜重有　旨命王爲征<lb/>
西將軍徃討之十月王與副將分所將兵爲三倂力齊入覆<lb/>
其巢穴窮追至崑崙山斬首不可勝計獲馬牛羊一十餘萬<lb/>
上嘉其功遣使召還未至薨王以元後至元丁丑二月十五<lb/>
日生享年四十有一兄弟三人長卽友隆弟哻仕至羽林衛<lb/>
指揮僉事先王五年卒夫人曹氏側室王氏徐氏子男五人<lb/>
<pb n="KR4h0102_SBCK_073-4b"/>
長鎭羽林衛鎭撫次銘次鐸次銓次太平奴皆庶出女四人<lb/>
長女夫人曹氏出也爲秦宫妃次適河南護衛指揮周巗餘<lb/>
尚幼孫女一人王之塟也以是年十有二月二日丙午惟王<lb/>
器量宏偉而沉毅簡重謙㳟愼密而奉公守法臨大敵而不<lb/>
懼有大功而不矜又能禮賢下士寛惠愛人廣德宣州徽嚴<lb/>
饒撫南昌襄陽八州之民至今猶懷其德事毋夫人能致其<lb/>
孝撫弟㓜孤能致其愛蓋不獨將略之雄兼有君子之行冝<lb/>
乎爲國元勳光輔<lb/>
帝業而膺<lb/>
上眷之隆者也謹再拜稽首而爲之銘曰<lb/>
聖皇受命地闢天開掃淸六合鼓舞群材惟武順王雲龍風<lb/>
虎杖䇿來從誓以身許飛渡大江奮戈前驅斧堅摧鋒何敵<lb/>
<pb n="KR4h0102_SBCK_073-5a"/>
不除一舉姑熟再舉建業颷馳電掣百戰百捷玉節飛雲金<lb/>
戈凛霜有赫其威徃征群方乃輯浙東乃撫江右大閫煌煌<lb/>
厲我城守孰謂狂堅而敢馮陵自速厥辜江漢底平<lb/>
帝用有嘉平章湖廣駐節荆南爰資開蕩化仇而恩循暴而<lb/>
柔以德輔刑澤及八州武功告成四海一統爵以上公受<lb/>
天之寵烈烈征西極討窮追殱彼大戎張我皇威召還有期<lb/>
中道而逝<lb/>
九重痛悼三軍隕涕念王之忠開拓建功念王之德無忝始<lb/>
終何以報之王封是錫袞衣綉裳光賁泉宅西山之原墓門<lb/>
有石視此刻銘永錫無極<lb/>
　　　大明開國輔運推誠宣力武臣榮祿大夫柱國同知<lb/>
　　　大都督府事江隂侯追封江國公謚襄烈吳公神道<lb/>
<pb n="KR4h0102_SBCK_073-5b"/>
　　　碑銘　吳伯宗<lb/>
洪武十四年十一月二十六日開國輔運推誠宣力武臣榮<lb/>
祿大夫柱國同知大都督府事江隂侯吳公以疾薨于青州<lb/>
十二月訃聞<lb/>
皇上爲之憫悼輟朝三日　詔所司定贈謚加贈特進光祿<lb/>
大夫上柱國中軍都督追封江國公謚曰襄烈遣使者迎匶<lb/>
以歸洪武十五年二月丙子　賜塟鍾山之隂<lb/>
上念其功不已命詞臣撰文勤諸豊碑以垂不朽伯宗職居<lb/>
翰林屬當執筆謹敘而銘之公諱良姓吳氏鳯陽定遠人初<lb/>
名國興後賜今名氣岸雄偉性質剛直與弟禎俱以勇力稱<lb/>
元未群雄竝起海內鼎沸<lb/>
皇上以聰明神武仗大義奮起布衣公兄弟委身相從服勤<lb/>
<pb n="KR4h0102_SBCK_073-6a"/>
左右<lb/>
上深器焉甲午秋從<lb/>
上取滁州乙未春從克和陽常爲先驅戰皆有功六月從渡<lb/>
大江與元兵戰於采石抜其營乗勝克姑孰尋下溧水溧陽<lb/>
丙申從定建康戰功爲多又從今大將軍太傳魏國公徐公<lb/>
達克鎭江下常州屢著功勤歷陞軍職丁酉下江隂命公以<lb/>
指揮使領兵鎭守時僞吳張士誠據姑蘇跨有淮東浙右地<lb/>
大物衆兵食冨强實江南一勍敵而江隂正當東南要衝喉<lb/>
襟之地士誠又多變詐動以金帛啗誘將士公行<lb/>
上諭之曰彼以其詐我以吾誠爾爲邊將愼守封疆約東士<lb/>
卒毋外交毋納逋迯毋逐小利毋與爭鋒惟保境安民而巳<lb/>
公奉命惟謹繕城池遠斥堠利器械嚴部伍士卒無敢迯亡<lb/>
<pb n="KR4h0102_SBCK_073-6b"/>
無敢出境生事者敵亦畏公之威不敢侵犯數年<lb/>
上親將兵下江西克湖廣平僞漢陳友諒大軍屢出而無東<lb/>
顧之憂者以公之扞蔽也丁未大軍克姑蘇士誠靣縳<lb/>
上以姑蘇承士誠割據之餘力戰乃服必得剛毅有智略者<lb/>
鎭其地遂以命公公至奉宣<lb/>
皇上盛德紀律嚴明號令整肅軍民輯睦咸得奠安洪武三<lb/>
年天下大定論功行賞以公有守江隂之功封爵爲江隂侯<lb/>
食禄二千五百石賜以鐵劵子孫世襲恩至渥也廣西右<lb/>
江諸州僻處炎徼去中國遠數千里前古號爲要荒乍臣乍<lb/>
叛唐宋以來羈縻而巳元都北方相去益遠姑息尤甚夷俗<lb/>
狃於仇殺數侵盗邊境五年春命公將兵討之公率兵深入<lb/>
䟦履崇山踐歷險阻剪除荆棘衝冒瘴霧勤勞特甚數月盡<lb/>
<pb n="KR4h0102_SBCK_073-7a"/>
平其地俘獲不可勝計自是溪洞夷獠畏威懷德革心向化<lb/>
輸租賦奉法令同內地焉先是<lb/>
上稽古制建親王爲盤石藩屏　齊王受封靑州命公營建<lb/>
王府宮殿社稷公經營區畫部署軍卒竝手偕作功成而民<lb/>
不知勞公留靑州二載得疾而薨亨年五十有八公自起身<lb/>
行伍至爲將帥受封爵始終一致有功無過故其薨也<lb/>
上深惜之恩禮有加焉公存時以公貴推恩三代曾祖三七<lb/>
府君贈鎭國將軍僉大都督府事護軍追封穎上縣子妣周<lb/>
氏追封頴上縣子夫人祖千一府君贈驃騎將軍都指揮使<lb/>
護軍追封延陵伯妣劉氏追封延陵伯夫人考似龍府君贈<lb/>
榮禄大夫同知大都督府事柱國追封渤海侯妣葉氏追封<lb/>
渤海侯夫人配高氏封江隂侯夫人子男二人長曰高神䇿<lb/>
<pb n="KR4h0102_SBCK_073-7b"/>
衞試指揮使次曰壽安女三人在室公弟禎亦以勲封靖海<lb/>
侯追封海國公先公三年薨嗚呼古今豪傑之士際風雲之<lb/>
會攀龍附鳯竭忠勤樹勳烈以名世者多矣未有如公兄弟<lb/>
同遇　聖朝同立大勳同膺高爵輝映赫奕若斯之盛者也<lb/>
是宜勒諸貞石以光前古傳後世而垂無窮豈止照耀泉壤<lb/>
而巳哉銘曰<lb/>
天啓洪運<lb/>
大明肇興豪傑率從霧擁雲蒸桓桓吳公剛毅英烈異才間<lb/>
岀萬人之傑天戈義旗飛渡大江爭先鼔勇敵莫敢當旣定<lb/>
金陵亦下京口公俱在行厥績多有江隂崇墉東南要衝屹<lb/>
若砥柱維公之功姑蘇新附命公綏靖紀律嚴明大小從令<lb/>
炎荒僻遠命公徂征歷代羈縻慕義來庭功成汗馬名載竹<lb/>
<pb n="KR4h0102_SBCK_073-8a"/>
帛兄弟二人竝著開國河山賜誓列侯䟽封慶延後嗣與國<lb/>
無窮生榮死哀富貴終始進爵上公錫謚具美鍾山之隂有<lb/>
碑穹然勒銘紀功何千萬年<lb/>
　　皇明開國輔運推誠宣力武臣榮祿大夫柱國西平<lb/>
　　　侯追封黔寧主謚眧請沐公神道碑　王景<lb/>
皇明以神武定四方混一區宇懋德禔祉東漸西被罔有內<lb/>
外時則有若貔虎之士翊運之臣汛掃爬梳用能咸和天休<lb/>
以集大命草昧之初各奏爾功歸于有德也至于內託肺腑<lb/>
而建丕績者則成于天地涵育之功也是以一舉而開閩關<lb/>
大業闢矣再奮而運斗樞大政立矣三厲而西略自西徂南<lb/>
大統一矣翊亮之功昭兹甚明此<lb/>
皇上之所以始終垂眷大有造于黔寧也王諱英字某姓沐<lb/>
<pb n="KR4h0102_SBCK_073-8b"/>
氏鳯陽定遠人元季天下難作王在童稚喪所怙鞠于母氏<lb/>
母氏復物故時<lb/>
皇上龍飛鳯陽徃拜于門<lb/>
上奇而育之賜國姓旣長機敏過人數從征伐終日侍側無<lb/>
戯色亦無惰容弘量孝㳟出于天性<lb/>
上益奇之滋欲試以事壬寅授帳前都尉出鎭鎭江焯有聲<lb/>
績甲辰除廣武衞親軍指揮使軍府肅然㝷加昭勇大將軍<lb/>
廣武衞指揮使軍府益律戊申春正月<lb/>
上卽皇帝位改元洪武旣定鼎命王從征福建擒元平章陳<lb/>
友定三月復王姓鎭建寧三郡三年陞鎭國將軍僉大都督<lb/>
府事四年陞榮祿大夫同知大都督府時天下兵樞交壅治<lb/>
出聲生稱　上意旨中宫尤屬望焉九年乗傳繇陜右抵熈<lb/>
<pb n="KR4h0102_SBCK_073-9a"/>
河布德澤康遠人事有不便更張以聞明年副寧河王總大<lb/>
兵征蕃部西渡黃河略川藏耀兵崑崙轉戰千里俘虜萬計<lb/>
班師論功封西平侯開國輔運推誠宣力武臣階仍舊榮禄<lb/>
大夫勳柱國食祿二千五百石賜鐵劵又明年八月拜征西<lb/>
將軍將兵征西蕃降元萬戸乞失加三副使舒朶兒只阿烏<lb/>
都兒人卒二萬雜畜二十餘萬是行平朶甘納隣七站地數<lb/>
千里十三年以陜西兵征和林元國公脫火赤等略以集乃<lb/>
渡黄河回賀蘭渉流沙偵騎報去穹廬五十里王分爲四翼<lb/>
自以驍勇衝其中堅衘枚夜薄其營生擒脫火赤知院愛足<lb/>
全部皆降明年領軍從大將軍出右北口襲公主山長寨平<lb/>
四郡過驢駒河虜知院李宣還京副征南將軍統兵征雲南<lb/>
繇辰沅岀羅鬼攻普定下之攻普安又下之轉戰而前元梁<lb/>
<pb n="KR4h0102_SBCK_073-9b"/>
王把匝刺瓦爾密以司徒平章達理麻軍曲靖會大霧咫尺<lb/>
不辨壓白石江兩軍相望征南欲濟王曰我軍遠來利在速<lb/>
戰然衆未集不若以計破之乃陳兵陽若渡者遣奇兵從上<lb/>
流濟草山出其陣後爲疑兵元軍見之陣動王麾軍泅水渡<lb/>
元軍亦卻陳我師旣成列鎧仗鮮明彼皆奪氣遂大戰自旦<lb/>
至晡蹀血震蕩王從鐵騎撞之岀而復入生擒達理麻于淖<lb/>
元兵遂大潰僵尸相屬乗勝蹙之勢若拉朽梁王棄城走死<lb/>
之收其金寳撫乂其民列衛布守諸郡皆納欵唯大理不下<lb/>
王率兵攻之叚世據龍尾關關險王分一軍夜從間道登點<lb/>
蒼山襲其背黎明王䇿馬亂流攻關關不守至城前後受敵<lb/>
擒世㧞其城會川永昌皆平間使下車里下𬗟不浹十辰雲<lb/>
南底平夏王與征南分兵東平烏蠻餘寇諸部謂王師東下<lb/>
<pb n="KR4h0102_SBCK_073-10a"/>
復叛夷兵二十餘萬圍雲南四十餘日王以鐵師萬人馳捄<lb/>
之虜聞㧞營夜遁時曲請永昌皆失守王次第復平之事聞<lb/>
詔征南班師王留鎭焉二十一年春平摩沙勒斬首千餘級<lb/>
三月思倫發以三十萬宼定邊東川廣西徃徃遙應之王率<lb/>
軍三萬禦之期日合戰至期分軍爲三蠻以象乗高撞我右<lb/>
軍右軍少却王下令曰却者斬左軍與之鏖中軍右軍夾攻<lb/>
之聲震山谷蠻酋刀斯郞斃于象蠻師大奔斬首無筭俘萬<lb/>
餘人盡獲其軍實思倫發遂降秋七月東川平冬十月廣西<lb/>
平誅者滿矣情俘五千餘明年平越叛阿資冬朝京師錫宴<lb/>
奉天殿賜金銀楮幣繒綵以萬計尋還鎭<lb/>
上慰曰爾在雲南朕無南顧憂二十四年阿資復叛王親撃<lb/>
之阿資僅免有詔命王還鎭以僉都督何某爲平羗將軍代<lb/>
<pb n="KR4h0102_SBCK_073-10b"/>
統其兵討之阿資來降秋遣使招八伯八伯來貢八月錫七<lb/>
田明年夏六月某日王立㕔事忽仆于地侍者扶入曰我中<lb/>
風不能起受<lb/>
皇上厚恩不能報矣遂薨時年四十又八軍民罷市巷哭訃<lb/>
聞<lb/>
上哭之慟輟　朝制文遣禮部徃祭命其子椿以喪歸塟發<lb/>
軍護送所至百司祭于道十月戊午王喪至自雲南<lb/>
上遣中使徃祭明日追封黔寧王謚昭靖賜塟于江寧長泰<lb/>
鄉觀音山時某年某月某日也　勑百官郊送比塟<lb/>
上諭祭者三<lb/>
皇太孫親王遣祭者再部府諸司祭者一曾祖考某祖考某<lb/>
父某竝追封黔寧王曾祖妣某氏祖妣某氏妣某氏竝追封<lb/>
<pb n="KR4h0102_SBCK_073-11a"/>
黔寧王夫人明年塑像功臣廟　敕太常祀以太牢凡塟費<lb/>
皆給所司不煩其家雲南民夷請立廟守臣以聞　制曰可<lb/>
𥘉娶馮氏故追封頴國公國用之女先王卒追封黔寧王夫<lb/>
入再娶耿氏故贈長興侯某之女子男五人曰椿馮夫人出<lb/>
也<lb/>
上賜以名由後軍都督僉事襲爵西平侯今鎭雲南孝友忠<lb/>
勤民夷悅附以兵梟越叛阿資威震諸夷可謂能繼王之志<lb/>
矣曰某耿夫人出也僉後軍都督府事曰昌曰景曰昻側室<lb/>
出也女四人孫女二人夫天地之道尚孝而右忠帝王之政<lb/>
褒徳而顯功王在鎭之二年中宫皇后薨水漿不入口三<lb/>
日斬衰哀臨終喪三年<lb/>
皇太子薨䘮毁逾禮因以成疾孝足稱矣初莅督府以大學<lb/>
<pb n="KR4h0102_SBCK_073-11b"/>
有正心之要綱目得春秋之旨太極圖明天人之道出師陳<lb/>
情表著忠孝之寳終身披誦不輟家事治而事上必本于忠<lb/>
勤在鎭之曰侍衛不過数十人德可徴矣其馭軍也敵攻無<lb/>
堅城守必飭從征討則效忠献謀搴旗斬將及爲戎首則神<lb/>
機横發出竒制勝功出漏刻有古良將風功可尚矣其爲理<lb/>
也弘毅寛𥙿招納賢士長駕遠馭恩威兼下墾田至五十七<lb/>
萬畝而軍實充連歳用師小大戰數十而軍士豫附思可見<lb/>
矣嗟乎忠孝昭于身天下仰其光功德著于時天下𬒳其澤<lb/>
王之事<lb/>
上有子道焉有臣道焉<lb/>
上之撫王有君道焉有父道焉非他人爲君臣者竝也生榮<lb/>
死哀可謂宜矣銘曰<lb/>
<pb n="KR4h0102_SBCK_073-12a"/>
聖皇啓運受命自天王氣浮淮有開必先曁曁將臣天挺神<lb/>
武鼓盪風雲闔闢寰宇五神闡珎挺生異人依光日月下上<lb/>
星辰風雲景從發迹海邦遂荒其區遂搤其吭沈沈樞府我<lb/>
寵居之秩秩<lb/>
皇猷我儀圖之載敷恩澤西渉渭源載敡國威西上崑崙賀<lb/>
蘭之墟流沙之阻兵不頓刃霆驅星昈茫茫井絡氣交神州<lb/>
載淸載夷投鞭断流式遏王誅自爾南夷日月出矣爝火何<lb/>
施<lb/>
天兵一麾仆山摧壑封其鯨鯢以示大僇額額其城大纛高<lb/>
牙萬方攸同六合一家布德㢮威一紀是釐曶爽闇昧莫不<lb/>
惠來<lb/>
皇帝曰咨予嘉乃績黄金大帶龜判琮璧鈞天無人陟帝左<lb/>
<pb n="KR4h0102_SBCK_073-12b"/>
右<lb/>
帝曰嘻哉朕心曷究追王黔寕錫兆京畿以享以祀以介繁<lb/>
禧推尊王爵上及三世澤逮漏泉無幽不届子孫繩繩世有<lb/>
封爵允忠允孝以永天祿觀山之原神道有門刻銘貞石以<lb/>
勒殊勲<lb/>
皇明文衡卷之七十三<lb/>
</p>
<p>
</p>
  </div>
</body>
</text>
</TEI>
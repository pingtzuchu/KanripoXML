<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_005-1a"/>
皇明文衡卷之五<lb/>
　　表牋<lb/>
　　　乙巳年賀千秋節表　未模<lb/>
五百年有王者興適當今日千萬歲願聖人壽茂對曷辰天<lb/>
地協祥臣民交慶<hi>中賀</hi>繼天立極歛福錫民應禱而生彌誕<lb/>
神光之室乘時而起肇基王氣之都是皆天眷之所隆夫豈<lb/>
人謀之可致故十載克成乎大業而四方益闡於丕圖江漢<lb/>
旣巳朝宗閩廣固宜職貢餘浙正須秉麾而順邊淮豈待仗<lb/>
鉞而從蓋將北定乎中原抑宜入承乎正統一人有慶萬福<lb/>
攸同某等逺牧虎藩遥瞻象魏莫克對紫宸而拜益深拘舟<lb/>
悃之誠航海梯山重譯悉圖於王㑹普天率土三呼咸比於<lb/>
華封<lb/>
<pb n="KR4h0102_SBCK_005-1b"/>
　　　代翰林院勸　進表　蘇伯衡<lb/>
伏以纉百王之正綂莫大乎宅尊得萬國之驩心宜先於建<lb/>
極蓋惟體元而居正斯足應天而順人是以高帝開基甫四<lb/>
載而卽位于汜水世祖興復僅一年而踐祚于鄗南雖遠畧<lb/>
之不遑而丕稱之是講義有攸當道在随時中謝欽惟<lb/>
躬膺暦數之歸德合乾坤之大玄符顓握江左首平黄鉞再<lb/>
麾潯陽遄定僣僞兼收於漢孽提封奄奠於樊襄來享來庭<lb/>
南交廣西隴蜀于壃于理左濠泗右河淮含齒食毛者咸懷<lb/>
傒戴阻兵恃險者悉就誅擒推聖人兼愛之心委上將專征<lb/>
之任義旗所指羣帥之内附肩摩仁聞所孚連城之欵降踵<lb/>
至蓋師出以律而民遂其生斯不戰而屈人故大悅而歸巳<lb/>
今則士誠梟首於<lb/>
<pb n="KR4h0102_SBCK_005-2a"/>
闕下㑹稽通籍於域中弓矢永櫜輿啚載闢此皆二儀協賛<lb/>
以申保佑之休百神効靈以開混一之運豐功盛烈之著揆<lb/>
諸二帝則巳多大寳鴻名之膺質諸兩漢則巳晚是雖聖明<lb/>
謙譲之節夫豈幽顯仰望之情臣念眷命不可乆違軀歌難<lb/>
以固拒輙陳愚懇冒瀆<lb/>
宸嚴伏望仰體天心俯從人欲特頒明詔俾擇良辰講其禮<lb/>
而正其名以其德而居其位則郊廟社稷萬靈永有所主華<lb/>
夏蠻貊億載得以承事<lb/>
　　　國子學賀登極表<lb/>
寳曆在躬應千齡之上聖瑶圖啓運得百姓之驩心<lb/>
臨御云初謳歌爲盛<hi>中賀</hi>欽惟<lb/>
聰明天縱剛健日新仗尺劔以定羣雄道符漢祖歴一紀而<lb/>
<pb n="KR4h0102_SBCK_005-2b"/>
成大業功邁唐宗陶匏繭栗以蕆祀而<lb/>
上帝時歆詩書禮樂以造士而下民祗若風行雷動敷<lb/>
治象於多方春育海涵播仁聲於庻類仰正綂之誕紹知景<lb/>
命之永延凡在生成罔不慶頼臣等獲觀鉅典幸際昌期車<lb/>
同軌書同文行同倫致治恭陳於善頌黨有庠術有序國有<lb/>
學敷言願賛於成能<lb/>
　　　代翰林院賀　登極表<lb/>
皇穹垂佑誕錫貞符<lb/>
哲后挺生丕承正統華夷永頼臣庻均驩<hi>中賀</hi>欽惟匹馬渡<lb/>
江六龍御極<lb/>
大明建國八綖咸囿於照臨洪武紀元九域同歸於戡定於<lb/>
昭駿烈有赫鴻猷臣等仰沐<lb/>
<pb n="KR4h0102_SBCK_005-3a"/>
恩波叨居翰苑雲從龍風從虎幸逢千載之昌期河出圖洛<lb/>
出書願啓萬年之文運<lb/>
　　代中書省賀平杭湖秀越表<lb/>
伏以近悅遠來率土歸<lb/>
聖人之德南征壮伐無敵爲王者之師適瞻齊斧之特班遄<lb/>
見捷書之洊至羣情胥慶一統維期<hi>中賀</hi>臣聞高帝開基載<lb/>
興齊楚之役太宗啓運復加充竇之誅夫欲和衆而安民則<lb/>
必兼弱而攻昧事非得巳兵不留行兹盖伏遇<lb/>
皇帝陛下智勇自天聰明冠世廓淸區宇畨禺衣𬒳乎恩光<lb/>
循撫遐荒僰道上供其方物顧兹浙右尚阻華風爰致斯赫<lb/>
之威用副傒蘇之望收海陽以遏其衝要定秦郵以擣其腹<lb/>
心濠梁泗水舉若摧枯臨淮壽春取如拾芥計益窮而負固<lb/>
<pb n="KR4h0102_SBCK_005-3b"/>
地逾蹙而偷生<lb/>
宸慮彌切於解懸戎車遂勤於再駕勢成椅角人効智能引<lb/>
領義旗親黨之投戈恐後允懷仁聞謀臣之稽顙爭先苕霅<lb/>
首平吴松繼下齒錢唐於郡縣登㑹稽於版圖崑山傳檄而<lb/>
從距牙斯㧞擕李攄誠而附蕃屛悉空叛將就磔於藁街禁<lb/>
旅環攻其外郭兹雖天眷實出廟謨殱厥渠魁佇看虞之不<lb/>
臘維其士女幸覩堯之授時臣等叨列星垣獲觀露布烟火<lb/>
萬里式歌神武之功干羽兩階永底文明之治<lb/>
　　　代秦王府官謝表<lb/>
伏以誕膺景命開車書一綂之基衆建懿親爲宗社萬年之<lb/>
計兹肇開於土宇遂董正於宫寮<hi>中謝</hi>臣歷觀夏商以及周<lb/>
漢方其授茅土於子弟孰不任忠良爲股肱蓋凡前後左右<lb/>
<pb n="KR4h0102_SBCK_005-4a"/>
之人罔非吉士則得脩齊平治之術斯爲令王今<lb/>
神聖之膺圖仰皇王而取則方立經陳紀之始爲宗子維城<lb/>
之規况秦國四封奄有關内而形勢百二在其域中府署之<lb/>
開傅相之設固將藩屏<lb/>
帝室豈惟保佑王躬宜得重臣以申器使臣等經文緯武才<lb/>
不及於曹參博古通今學有慙於賈誼夫何僥倖乃辱甄收<lb/>
此蓋伏遇覆載等乎乹坤將曲成於庻物高明齊乎日月靡<lb/>
求備於一人斯朽鈍之㣲踪亦叨塵於華選臣敢不䖍恭夙<lb/>
夜苟非唐堯虞舜之道焉敢陳秪遹訓謨罔俾河間東平之<lb/>
賢專其美<lb/>
　　　進　大明律表　宋濂<lb/>
臣聞天生烝民不能無欲欲動情勝詭僞日滋強暴縱其侵<lb/>
<pb n="KR4h0102_SBCK_005-4b"/>
陵柔儒無以自立故聖人者出因時制治設刑憲以爲之防<lb/>
欲使惡者知懼而善者獲寧傅所謂獄者萬民之命所以禁<lb/>
暴止邪養育羣生者也譬諸禾黍必刈稂莠而後苗始茂方<lb/>
於白粲必去砂礫而後食可飡苟梗化敗俗之徒不有以誅<lb/>
之雖堯舜不能以爲治夫自軒轅以來代有刑官而五刑之<lb/>
法漸著其詳弗可復知逮魏文侯師於李悝始采諸國刑典<lb/>
造法經六篇漢蕭何加以三篇通號九章曹魏劉劭又衍漢<lb/>
律爲十八篇晉賈充又叅魏律爲二十篇唐長孫無忌等又<lb/>
取漢魏晉三家擇可行者定爲十二篇大槩皆以九章爲宗<lb/>
歷代之律至於唐亦可謂集厥大成矣洪惟<lb/>
皇帝陛下受億兆君師之命登大寳位保乂臣民孳孳弗怠<lb/>
其訓迪羣臣諄復數千言惟恐其有犯慈愛仁厚之意毎見<lb/>
<pb n="KR4h0102_SBCK_005-5a"/>
於言外是大舜惟刑之恤之義也矜憫愚民無知䧟于罪戾<lb/>
法司奏讞輙惻然弗寧多所寛宥是神禹見辜而泣之心也<lb/>
唯貪墨之吏承踵元弊不異白粲中之砂礫禾黍中之稂莠<lb/>
也乃不得巳假峻法以繩之是以臨　御以來屢詔大臣更<lb/>
定新律至五六而弗倦者凡欲生斯民也今又特<lb/>
敕刑部尚書劉惟謙重㑹衆律以協厥中而近代比例之繁<lb/>
姦吏可資爲出入者咸痛革之毎一篇成輙繕書上　奏掲<lb/>
於西廡之壁<lb/>
親御翰墨爲之裁定由是仰見　陛下仁民愛物之心與虞<lb/>
夏帝王同一哀矜也易曰山上有火旅君子以明愼用刑而<lb/>
不留獄言獄不可不謹也書曰刑期于無刑言辟以止辟而<lb/>
民自不敢犯也　陛下聖慮淵深上稽天理下揆人情成此<lb/>
<pb n="KR4h0102_SBCK_005-5b"/>
百代之凖繩實有易書之奥㫖行見好生之德洽于民心凡<lb/>
日月所照霜露所墜有血氣者莫不上承神化改過遷善而<lb/>
悉臻雍熈之治矣何其盛哉臣惟謙以洪武六年冬十一月<lb/>
受　詔明年二月書成篇目一凖之於唐曰名例曰衛禁曰<lb/>
職制曰戸婚曰廐庫曰擅興曰賊盗曰鬪訟曰詐僞曰雜律<lb/>
曰捕亡曰㫁獄采用巳頒舊律二百八十八條續律百二十<lb/>
八條舊令改律三十六條因事制律三十一條掇唐律以𥙷<lb/>
遺一百二十三條合六百有六分爲三十卷其間或損或益<lb/>
或仍其舊務合重輕之宜云謹俯伏<lb/>
闕廷投進奉表以　聞臣等誠惶誠懼稽首頓首謹言洪武<lb/>
七年　月　日具官臣　等上表<lb/>
　　　進元史表<lb/>
<pb n="KR4h0102_SBCK_005-6a"/>
伏以紀一代以爲書史法相沿於遷固考前王之成憲周家<lb/>
有監於夏殷蓋因巳徃之廢興堪作將來之法戒惟元氏之<lb/>
有國本朔漠以造家用兵戈以爭強幷部落者十世逐水草<lb/>
以爲食擅雄長於一隅逮至成吉思之時大㑹斡難河之上<lb/>
始尊位號漸定敎條旣近取於乃蠻復遠攻於回紇渡黃河<lb/>
以蹴西夏踰居庸以瞰中原太宗繼之而金源爲墟世祖承<lb/>
之而宋籙遂訖立經陳紀用夏變夷肆宏遠之規模成混一<lb/>
之基業爰及成仁之主見稱願治之君唯祖訓之式遵思孫<lb/>
謀之是遺自兹以降聿號隆平豐亨豫大之言鼓倡於天曆<lb/>
之世離析渙奔之禍馴致於至正之朝嬖幸蠱惑於中權姦<lb/>
䝉蔽於外漢網秪因於䟽闊周綱遽至於陵遲風憲皆爲不<lb/>
捕之猫將士盡成反噬之犬由是羣雄角逐九域瓜分風波<lb/>
<pb n="KR4h0102_SBCK_005-6b"/>
徒沸於重𬈑海嶽竟歸於　眞主<hi>中謝</hi>欽惟<lb/>
皇帝陛下奉天承運濟世安民建萬世之丕圖紹百王之正<lb/>
綂<lb/>
大明出而爝火息率土生輝迅雷鳴而衆響㣲鴻音斯播載<lb/>
念盛衰之故卽推忠厚之仁僉言實旣亡而名亦随亡獨謂<lb/>
國可㓕而史不當㓕特詔遺逸之士欲求護論之公文詞勿<lb/>
至於艱深事迹務令於明白茍善惡瞭然在目庻勸懲有益<lb/>
於人此皆<lb/>
天語之丁寧愈見<lb/>
聖心之廣大於是命翰林學士臣宋濂待制臣王禕儒士臣<lb/>
汪克寛臣胡翰臣宋禧臣陶凱臣陳基臣趙壎臣曾魯臣趙<lb/>
汸臣張文海臣徐尊生臣黃箎臣傳恕臣王錡臣傅著臣謝<lb/>
<pb n="KR4h0102_SBCK_005-7a"/>
徽臣高啓分科脩纂故上自太祖下迄寧宗靡不網羅嚴加<lb/>
搜采恐翫時而愒日毎繼晷以焚膏故於五六月之間成此<lb/>
十三朝之史况徃牒舛訛之已甚而他書參考之無慿雖竭<lb/>
忠勤難逃踈漏若自元綂已後則其載籍無存巳遣使而旁<lb/>
求俟續編而上進愧其才識之有限弗稱三長兼以紀述之<lb/>
未周殊無寸補臣濂忝司鈞軸幸覩成書信傳信而疑傳疑<lb/>
僅克編摩於歳月筆則筆而削則削敢言褒貶於春秋仰塵<lb/>
乙夜之觀期作千秋之鑑所撰元史紀三十八卷志五十三<lb/>
卷表六卷傳六十二卷目録二卷通計一百三十萬六千五<lb/>
百餘字謹繕寫成百二十冊随表上進以　聞<lb/>
　　　謝　恩表　劉基<lb/>
伏以出草萊而遇<lb/>
<pb n="KR4h0102_SBCK_005-7b"/>
眞主受　榮寵而歸故鄕此人人之所願欲而不可得者也<lb/>
<hi>中謝</hi>欽惟<lb/>
皇帝陛下以　聖神文武之姿提一旅之衆龍興淮甸掃除<lb/>
羣雄不數年間遂定中原奄有四海神謨廟㫁悉出<lb/>
聖衷舜禹以來未之有也臣基一介愚庸生長南裔踈拙無<lb/>
似其能識<lb/>
主於未發之先者亦猶巢鵲之知太歲園葵之企太陽以管<lb/>
窺天偶見於此非臣之知有過於人也至於仰觀乾象言或<lb/>
有驗者是乃<lb/>
天以大命授之　陛下若有鬼神隂誘臣衷開導使言非臣<lb/>
念慮所能及也<lb/>
聖德廣大不遺葑菲遠法唐虞功疑惟重之典　錫臣以封<lb/>
<pb n="KR4h0102_SBCK_005-8a"/>
爵錫臣以食祿俾臣回還故鄕受榮寵以終其天年臣竊<lb/>
自揆何脩而膺此犬馬㣲忱惟増愧懼已於洪武四年二月<lb/>
初四日到家謹遣長男臣璉捧表詣　闕拜謝<lb/>
聖恩臣基無任激切屏營之至謹奉表稱　謝以　聞<lb/>
　　　封建親王賀東宫牋　高啓<lb/>
監國撫軍乆繫兆民之望建邦作輔大頒同姓之封隆典式<lb/>
脩輿情均慶恭惟<lb/>
皇太子殿下地居震長道合乾剛孝奉<lb/>
兩宫毎問安於曉寢友懐諸弟共講學於春坊旣膺主鬯之<lb/>
崇復舉分茅之盛本支茂衍宗社奠安某等忝預台司敢伸<lb/>
賀悃河如帶山如礪永存萬世之傳日重光月重輪敬上<lb/>
千秋之祝<lb/>
<pb n="KR4h0102_SBCK_005-8b"/>
　　　進千家姓表　吴沉<lb/>
臣沉等言臣聞古者天子建德因生賜姓胙土命氏此姓氏<lb/>
所由興也三代以前有姓以別婚姻氏以辨貴賤所由來尚<lb/>
矣三代以後姓氏寖廣推原其始有以帝王名號爲氏者有<lb/>
以王父字爲氏者有以所生之土爲氏者有以官有以爵及<lb/>
謚爲氏者有以所封之國若邑若鄕若亭爲氏者有以技以<lb/>
物爲氏者故徃徃姓同而氏則分年代旣遠族類益繁於是<lb/>
以氏爲姓而索之族矣歷漢唐宋元生齒之盛華夷之混又<lb/>
有以部落爲姓者有因功賜姓者有因過因事因刑改姓者<lb/>
有避諱避仇避難避嫌改姓者有慕前賢名字冒姓者有音<lb/>
訛及音同文異或文同音異轉姓者有省文省言轉姓者其<lb/>
區分類别不可勝紀前代雖有氏族志等書流行于世類皆<lb/>
<pb n="KR4h0102_SBCK_005-9a"/>
蒐羅未盡互有詳略識者病之恭惟<lb/>
皇帝陛下誕膺天命混一區宇車書萬里薄海内外遐陬僻<lb/>
壤咸沾沐<lb/>
聖化安土樂生黎庻阜蕃又非前代之比臣等謹稽諸史牒<lb/>
質之圖籍旁搜博訪類萃成編約爲韵語凡爲姓一千九百<lb/>
六十有八名曰千家姓繕冩呈上極慚膚淺未能悉備萬幾<lb/>
之睱得賜覧觀刋布四方以便初學習讀天下之人有以知<lb/>
聖朝土地廣大人民衆盛　恩德深厚而思各保其族於悠<lb/>
乆以同躋仁夀之鄕也洪武十四年五月朔日翰林編脩臣<lb/>
呉沉典籍臣劉仲質臣吳伯宗等誠惶誠恐稽首頓首謹言<lb/>
　　　進寳録表　解縉<lb/>
奉天輔運推誠宣力武臣特進光禄大夫左柱國太子太師<lb/>
<pb n="KR4h0102_SBCK_005-9b"/>
曹國公監脩國史都總裁官臣李景隆等誠惶誠恐頓首上<lb/>
言<lb/>
聖人受命啓萬世之鴻基史氏纂書示百王之大法是故堯<lb/>
舜之事載之典謨文武之政布在方册俾文獻之足徴實古<lb/>
今之通議矧創業垂綂者皆在於貽謀而繼志述事者敢忘<lb/>
於紀載鋪張極盛之閎休揚厲無窮之偉績歷選前聞之作<lb/>
允爲逹孝之規欽惟<lb/>
大明太祖聖神文武欽明啓運俊德成功綂天大孝<lb/>
高皇帝應千年之景運集羣聖之大成天命眷顧之隆起徒<lb/>
歩不階於尺土人心嚮服之誠未三年巳定於京都龍飛雲<lb/>
從而華夏蠻貊罔不率俾日照月臨而山川鬼神莫不攸寧<lb/>
有過化存神之妙有綏來動和之應英傑不期而㑹遐邇不<lb/>
<pb n="KR4h0102_SBCK_005-10a"/>
令而從盡收當世之賢才大拯生民於水火羣雄帰命者不<lb/>
戮一夫元主遁荒而禮遣其嗣四方幅員之廣亘古所無中<lb/>
國先王之典悉復其舊守帝王心法之言明聖賢道學之綂<lb/>
罷黜百氏彌綸六經範圍造化曲成萬物天休滋至而兢業<lb/>
貫乎始終諸福畢臻而謙抑純乎表裏在位之乆三十餘年<lb/>
升遐之日萬方哀悼比於近古邈然罕儔漢高年不登於中<lb/>
壽光武運僅紹於中興唐髙祖因隋之資宋太祖承周之業<lb/>
元世祖席累世之威皆未有若斯之盛也欽惟<lb/>
孝慈昭憲至仁文德承天順聖　高皇后天生聖善克相肇<lb/>
基則徽德邁於嬪妃開創功超於胥宇夙聞文定之祥允叶<lb/>
坤元之吉螽斯有百男之應鳲鳩均衆子之恩保合承天之慶<lb/>
簡能造化之仁歷考古后妃蓋莫盛於周室然摯有誕聖之<lb/>
<pb n="KR4h0102_SBCK_005-10b"/>
祥而無輔運之跡邑姜有輔運之迹而無誕聖之祥矧皆起<lb/>
邦君式克承世緒降及近世皆非等倫若夫同起布衣化家<lb/>
爲國正位中宫十有五年家邦承式天下歸仁誕育聖躬萬<lb/>
世永頼自古以來未之有也欽惟<lb/>
皇帝陛下合體乾坤重華日月煥帝堯之文章纉武王之継<lb/>
述孝事<lb/>
太祖有見而知之之實廣詢當世得聞而知之之詳發蘭臺<lb/>
記注之書而徴以藩邸之副紬金縢石室之秘又考於世家<lb/>
之蔵爰當嗣位之初首頒脩史之詔命臣景隆忠誠伯臣茹<lb/>
瑺翰林學士臣解縉總裁翰林學士臣王景禮部尚書臣李<lb/>
至剛侍讀臣胡靖臣曾日章臣玉灌臣胡儼侍講臣鄒緝臣<lb/>
楊榮臣金㓜孜臣楊士奇修撰臣李貫臣吴溥編脩臣楊溥<lb/>
<pb n="KR4h0102_SBCK_005-11a"/>
臣鄭好義檢討臣王洪博士臣張伯頴臣王汝玉典籍臣沈<lb/>
度臣潘畿待詔臣王延齡給事中臣朱絃吏部郎中臣徐旭<lb/>
禮部郎中臣胡遠户部主事臣端孝思太常博士臣錢仲益<lb/>
國子博士臣金玉鉉助敎臣王逹行人臣蔣驥僉事臣<lb/>
知府臣劉辰知州臣鄒濟知縣臣王褒臣楊覯臣梁潜臣趙<lb/>
季通臣沈瑜敎諭臣劉宗平臣解榮訓導臣羅思程臣傳貴<lb/>
淸晉府伴讀臣蘇伯厚靖江府敎授臣張顯儒士臣端禮臣<lb/>
楊孟力臣朱逄吉臣莫士安纂脩慎選多士賜宴便蕃卽開<lb/>
館于禁中屢繙閱于機暇以百人之多歷期年之乆惟盡校<lb/>
讐之力實無黼黻之能巍巍道冠於百王蕩蕩功超於千古<lb/>
是知禮樂征伐之自出必有訓古之文雲霞花卉之生色不<lb/>
勞繪畫之工開王府而見璠璵惟自慶其希遇仰青天而瞻<lb/>
<pb n="KR4h0102_SBCK_005-11b"/>
象緯又奚罄於名言皆據事而直書不假一辭之賛美但纉<lb/>
次以成編永示萬年之大訓謹撰述<lb/>
大明太祖聖神文武欽明啓運俊德成功統天大孝<lb/>
高皇帝實録一百八十三卷繕寫成一百六十五冊謹伏闕<lb/>
上進臣景隆等無任瞻<lb/>
天仰聖慚懼屏營之至謹奉表以　聞永樂元年六月十五<lb/>
日奉天輔運推誠宣力武臣特進光禄大夫左柱國太子太<lb/>
師曹國公監脩國史都總裁官臣李景隆誠隍誠恐稽首頓<lb/>
首謹進<lb/>
　　　賀交阯平定表　黃福<lb/>
天地以生物爲心四時順序<lb/>
聖人以安民爲德一視同仁干戈櫜戢而海宇淸平禮樂脩<lb/>
<pb n="KR4h0102_SBCK_005-12a"/>
明而神人歡慶恭惟<lb/>
皇帝陛下與天同運如日方中齊虞舜之文明重華恊<lb/>
帝邁周武之功烈廣大如<lb/>
天顧德威之所加惟遐邇之咸服聲爲律而身爲度車同軌<lb/>
而書同文夫何交阯之炎荒敢外中華之聲敎爰稽厥土寔<lb/>
古頑夷在漢唐僅能羈縻至宋元尤爲叛服逮乎黎醜仍踵<lb/>
弊風負井蛙之見而自尊致涸魚之禍而莫悔奈何簡定之<lb/>
餘孽復效前尤繼而季擴之狡童再循覆轍逞狐䑕之威而<lb/>
蹂踐疆域恣蛇虺之毒而吞噬邦人邊塵瀰漫蟻聚蜂屯之<lb/>
是覩田里蕭索雞鳴犬吠之不聞衋傷造物之心憤激神人<lb/>
之怒<lb/>
皇上毎垂戒諭屢擴至仁彼乃愈肆跳梁恣爲不道爰興睿<lb/>
<pb n="KR4h0102_SBCK_005-12b"/>
筭用命偏師天戈一指而蟻穴盡空風帆再舉而鯨濤頓息<lb/>
渠魁旣殄遺孽悉除共惟拯救之勤式慰徯蘇之望班師振<lb/>
旅喜文德之誕敷行賞錫封覩武功之載戢郡邑有守令以<lb/>
懷保衛所有士馬以隄防千年草莾之區變爲禾黍之地累<lb/>
世雕題之衆化爲衣冠之民衣食足以養生絃歌足以易俗<lb/>
輿圖舊物于以光復山川精彩于以發舒賦列九州不止金<lb/>
人之貢化均萬里遠踰銅柱之功氛祲廓淸雨暘時若實由<lb/>
懋先之盛德冠古之隆功致今日之太平雪前代之遺恨也<lb/>
臣顧慚㣲賤幸遇<lb/>
聖明垂憫愚蒙有罪特加寛宥位階卿輔受恩實荷深洪始<lb/>
詔開百粤之新藩遂令掌二司之重寄拜<lb/>
命惟謹懼德弗堪易俗移風勉承流而宣化彰善癉惡誓激<lb/>
<pb n="KR4h0102_SBCK_005-13a"/>
濁以楊清遠慕皐䕫之良尚隆唐虞之治然遐<graphic n="KR1101" url="https://raw.githubusercontent.com/kanripo/KR-Gaiji/master/images/KR1101.png" mimeType="image/png"/>之地雖異<lb/>
而感報之心悉同凡霑雨露之民室家相慶獲際風雲之士<lb/>
冠冕增輝咸欲覩照臨之淸光于以謝生成之大德臣心感<lb/>
激未能率領以來朝<lb/>
天闕遥深徒切仰瞻而下拜敢效華封之三祝恭祈<lb/>
聖壽於萬年<lb/>
　　　進五經四書性理大全表　胡廣<lb/>
伏以六經之道昭如日星經緯乎天地貫徹乎古今放之則<lb/>
彌六合卷之則退蔵於宻用之於身而身脩行之於家而家<lb/>
齊推之於國而國治施之於天下而天下平蓋世必窮經而<lb/>
後道明未有舎經而能治理者也是以聖王垂憲必資道以<lb/>
開人賢哲肇基必稽古以作範故伏羲則河圖而演畫大禹<lb/>
<pb n="KR4h0102_SBCK_005-13b"/>
因洛書而錫疇孔子刪詩書脩春秋寓一王之法周公陳王<lb/>
業制禮樂弘百世之規况乎精一執中之傳尤重丁寧告戒<lb/>
之㫖如斯顯迹昭然可觀自王道旣衰異說蠭起燔烈秦火<lb/>
之餘穿鑿漢儒之弊其間存者不絶如絲莫能究其㫖歸一<lb/>
切趨於苟且夤縁故習鮮克正之於乎聖人之道不行而百<lb/>
世無善治聖人之學不傳而千載無眞儒遂令徃轍之難尋<lb/>
益發前脩之永嘆夫否必有泰晦必有明繇夫濂洛關閩之<lb/>
學興而後堯舜禹湯之道著悉掃蓁蕪之蔽大開正學之宗<lb/>
不幸屢阨狂言旣揚復抑又因循數百年之間卒莫能㑹其<lb/>
說于一蓋必有待於今日者矣<lb/>
天啓聖明誕膺景運我<lb/>
太祖高皇帝天縱之聖以武功定天下以文敎興太平首建<lb/>
<pb n="KR4h0102_SBCK_005-14a"/>
學校頒賜書籍作養人材茂隆政治四海外内翕然同風欽<lb/>
惟<lb/>
皇帝陛下文武聖神聰明睿知纉承大綂紹述鴻勲成功盛<lb/>
德雖三皇而無以加事業文章與二儀而同其大治已至而<lb/>
猶以爲未至功巳成而猶以爲未成體道謙冲逰心高遠乃<lb/>
者渙啓宸㫁脩輯六經恢拓道綂之源流大振斯文之委靡<lb/>
發揮幽賾鉤纂精玄博采先儒之格言以爲前聖之輔翼合<lb/>
衆塗於一軌㑹萬理於一原地負海涵天清日曒以是而興<lb/>
敎化以是而正人心使夫已㫁不續之墜緒復屬而復聯巳<lb/>
晦不明之藴㣲復彰而復著肇建自古所無之制作纉𫐠自<lb/>
古所無之事功非惟備覧於經筵實欲頒布於天下俾人皆<lb/>
由於正路而學不惑於他岐家孔孟而户程朱必獲眞儒之<lb/>
<pb n="KR4h0102_SBCK_005-14b"/>
用佩道德而服仁義咸趨聖域之歸頓回大古之淳風一洗<lb/>
相沿之陋習煥然極備猗歟盛哉竊嘗觀之周衰道廢汲汲<lb/>
皇皇以斯道維持世敎者惟師儒君子而巳未有大有爲之<lb/>
君能倡明六經之道紹承先聖之綂如今日者此<lb/>
皇帝陛下所以卓冠百王超軼千古者也臣廣等一介書生<lb/>
麄知章句大學賢關渾未造其閫奥圓冠方屨固慚列於章<lb/>
縫幸逢　熈洽之時謬忝校劘之任毎受成於指敎亦何假<lb/>
於施爲樂覩就編豈勝歡慶與天下而同惠於萬古而有光<lb/>
尊所聞行所知求不負於敎育正其誼明其道期𥙷報於昇<lb/>
平無任瞻<lb/>
天仰　聖激切屛營之至謹奉　表随進以　聞<lb/>
　　　親征胡虜回鑾百官賀表　楊士奇<lb/>
<pb n="KR4h0102_SBCK_005-15a"/>
欽奉　敕書五月十三日大駕親率六師掃蕩胡冦撫輯降<lb/>
附沙漠永清誠宗社生民太平之慶謹奉表稱賀者臣某等<lb/>
誠懽誠抃稽首頓首上言伏以<lb/>
帝王之治綂育於萬方仁義之師無敵於天下博施洪恩而<lb/>
濟衆駿揚神武以除殘廓靖北陲奠安中夏臣民懽抃海宇<lb/>
淸寧恭惟<lb/>
皇帝陛下廣大高明剛健中正惟萬物之得所溥一視而同<lb/>
仁舞干羽于兩階昭郁郁禮文之盛執玉帛者萬國致源源<lb/>
朝覲之來獨玆窮北之孽胡蠢焉自外於<lb/>
皇化拒招懷之綸命遏撫諭之使軺數犯邊疆肆虐黎庻蓋<lb/>
恣行而罔畏畧無悔罪之情不得巳而用征誠爲保民之計<lb/>
植黍稷豈留於稂莠育鸞鷟必剪於梟鴟萬乗親行運神謀<lb/>
<pb n="KR4h0102_SBCK_005-15b"/>
於霄漢六師奮發掃氛翳於遐荒加烈火於鴻毛震迅雷於<lb/>
蟲户兇渠盡馘恩命覃宣撫綏殘弊之氓敷布融熈之澤春<lb/>
榮秋肅皆本乾元之仁日彩星華煥麗天旋之景湔雪前王<lb/>
之讐耻肇開永世之升平臣等欣候凱旋恭攄賀臆仰<lb/>
皇明於六合如日方中祝<lb/>
聖壽於萬年與天同乆<lb/>
　　　兩朝實録成史館上表　楊士竒<lb/>
伏聞上有堯舜禹湯文武之君斯有典謨訓誥誓命之紀當<lb/>
時所録萬世攸師自漢以來暨于唐宋皆建史官專職紀𫐠<lb/>
我　國家奉天啓運<lb/>
聖聖相承大經大法明于上善政善教𬒳于下萬方一統海<lb/>
宇淸寜洪武以前<lb/>
<pb n="KR4h0102_SBCK_005-16a"/>
神功聖德史氏所記具有成書欽惟<lb/>
太宗體天弘道髙明廣運聖武神功純仁至孝文皇帝剛徤<lb/>
中正廣大欽明體天之心行天之道勵精爲理躬儉愛人再<lb/>
奠邦家中興鴻業文治光昭於日月武烈弘靖於華夷大畧<lb/>
雄材茂功偉績規模弘遠卓冠百王欽惟<lb/>
仁宗敬天體道純誠至德弘文欽武章聖逹孝昭皇帝孝友<lb/>
英明寛仁恭儉敬天法<lb/>
祖制治保邦明目逹聦周詢民隠時使薄歛博施濟人撫盈<lb/>
成之運廣文明之化丕新政紀覃敷德澤朞月之内天下歸<lb/>
仁<lb/>
二聖升遐雲車益遠萬姓哀慕海宇同情恭惟<lb/>
皇帝陛下文武聖神聦明<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>智纉承大寳君國子民推廣至<lb/>
<pb n="KR4h0102_SBCK_005-16b"/>
仁繼志述事歌九功之惟叙得萬國之歡心上念<lb/>
祖宗功德之隆同符天地覆載之大宜宣昭於簡册垂儀範<lb/>
於帝王宣德元年五月敕脩<lb/>
兩朝實録命<hi>臣</hi>輔<hi>臣</hi>義<hi>臣</hi>原吉監脩<hi>臣</hi>士竒<hi>臣</hi>榮<hi>臣</hi>㓜孜<hi>臣</hi>
山<hi>臣</hi>英<hi>臣</hi>漙緫裁<hi>臣</hi>棨<hi>臣</hi>英<hi>臣</hi>直<hi>臣</hi>述<hi>臣</hi>時勉<hi>臣</hi>習禮<hi>臣</hi>學<lb/>
䕫<hi>臣</hi>循<hi>臣</hi>從善<hi>臣</hi>驥<hi>臣</hi>鶴齡<hi>臣</hi>洪<hi>臣</hi>永清臣叙<hi>臣</hi>曰恭<hi>臣</hi>敬<lb/>
<hi>臣</hi>翰<hi>臣</hi>雅<hi>臣</hi>翥<hi>臣</hi>繼<hi>臣</hi>中<hi>臣</hi>叔剛<hi>臣</hi>文奎<hi>臣</hi>節<hi>臣</hi>錫<hi>臣</hi>蕚纂<lb/>
脩發左右史臣之所記閱中外官府之所上兼考章䟽叅之<lb/>
見聞編載事功必備著其本末纂述謨訓必致謹於精微關<lb/>
制度者雖細不遺切幾務者雖明必審於紀叙<lb/>
聖神之道德如繪畫造化之功能儗諸形容誠難髣髴乃若<lb/>
附録臣下必在究明是非訖五年正月恭成<lb/>
<pb n="KR4h0102_SBCK_005-17a"/>
太宗文皇帝實録百三十卷<lb/>
仁宗昭皇帝實録十卷合百有四十卷謹繕寫上進伏念<hi>臣</hi>
輔等智識淺陋學術空踈曠歲月而乆稽亦討論之惟謹方<lb/>
諸良史深愧乏三長之稱監于<lb/>
先朝庻少資<lb/>
萬幾之暇<lb/>
　　　經筵謝表<lb/>
知　經筵事太師英國公<hi>臣</hi>輔同知　經筵事少傳兵部尚<lb/>
書兼華盖殿大學士<hi>臣</hi>士竒少傅工部尚書兼謹身殿大學<lb/>
士<hi>臣</hi>榮禮部尚書兼翰林院學士臣溥兼　經筵官詹事府<lb/>
少詹事兼翰林院侍讀學士<hi>臣</hi>直少詹事兼翰林院侍講學<lb/>
士<hi>臣</hi>英翰林院侍讀學士<hi>臣</hi>時勉<hi>臣</hi>習禮侍講學士<hi>臣</hi>循侍<lb/>
<pb n="KR4h0102_SBCK_005-17b"/>
讀<hi>臣</hi>衷侍講<hi>臣</hi>榖脩譔<hi>臣</hi>愉<hi>臣</hi>鼐等兹者恭遇　經筵肇啓<lb/>
聖學維新講讀侍臣咸膺　㤙澤謹奉表稱謝者<hi>臣</hi>輔等誠<lb/>
懽誠忭稽首頓首上言伏以天淸地寜昭<lb/>
聖皇之統御時康道㤗美文治之隆興日月光華中外忻悅<lb/>
恭惟<lb/>
皇帝陛下聦明<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>智廣大寛仁尊　尊親　親崇<lb/>
兩宮之至飬推㤙布德得四海之懽心是以三光全而寒暑<lb/>
平五榖熟而人民育益勤稽古之學益弘飬正之功謂易書<lb/>
詩禮春秋之文皆尭舜禹湯文武之道<lb/>
萬幾有暇恒<lb/>
親御於經筵多聞是求肆詳延於儒雅用資啓沃用致進脩<lb/>
上以承帝王心法之傳下以錫臣民皇極之福光<lb/>
<pb n="KR4h0102_SBCK_005-18a"/>
祖宗之洪業擴海宇之隆平<hi>臣</hi>輔等猥以庸才咸叨榮命荷<lb/>
絲綸之飭勵繼宴錫之駢蕃於緝熈單厥心允恊周成之德<lb/>
念終始典于學敬陳商說之篇<lb/>
　　　廵狩及平胡回鑾旨官賀表<lb/>
伏以廵狩省方舉帝王之盛典回鑾振蹕煥功德之大成八<lb/>
表淸寜萬方忻戴恭惟<lb/>
皇帝陛下聰明<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>知廣大寛仁奉天勤民秉聖誠之純一繼<lb/>
志述事溥德化於雍熈尚惟親歷於撫綏肆用肇稱於廵省<lb/>
兩京弘建瞻日馭之輝煌萬乘吉行霈天恩之洋溢<lb/>
聖仁篤近而舉遠神武除暴以安民天討用彰奮風雷於瀚<lb/>
海<lb/>
皇威所至廓氛翳於隂山神靈煥發於嘉祥孽虜莫逃於遺<lb/>
<pb n="KR4h0102_SBCK_005-18b"/>
類盡雪漢晉唐宋之耻永隆<lb/>
國家宗社之基六師咸奏於凱歌四海遍騰於懽頌雲承翠<lb/>
輦廻<lb/>
龍御於九重星拱紫宸上<lb/>
天顔之萬壽臣某等忝班朝列喜切遭逢<lb/>
聖治神功仰昭明之如日<lb/>
瑶圖寳曆祝悠乆以齊天<lb/>
　　　駕幸文淵閣謝表　楊榮<lb/>
臣楊榮等兹者欽蒙<lb/>
聖駕臨幸文淵閣周視臣等寓直之所特頒恩命增益室宇<lb/>
兼賜飮饌噐用周悉備至<lb/>
聖恩廣大感戴惟深謹上表稱謝者臣等誠懽誠抃稽首<lb/>
<pb n="KR4h0102_SBCK_005-19a"/>
首上言伏以<lb/>
日月光華當<lb/>
大聖龍興之運車書混一正文明天啓之時<lb/>
鑾御幸臨儒紳遭遇恭惟<lb/>
皇帝陛下聖神天錫剛健日新典章法度之弘脩功成理定<lb/>
華夏蠻貊之率俾近恱逺來萬幾餘閒怡神稽古六龍捧御<lb/>
寵顧延英上深軫於<lb/>
天心頫垂矜於寒士廣其室宇遂凉燠之攸宜給以饔飱兼<lb/>
什器之咸備凡百所用靡一弗周同乾坤覆載之恩踰父母<lb/>
生成之賜是皆<lb/>
皇上聖仁廣大明<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>照臨溥徳澤於萬方施由侍從昭禮文<lb/>
於千載髙出古今所以致海宇之雍熈所以隆<lb/>
<pb n="KR4h0102_SBCK_005-19b"/>
皇圖於永乆臣等深慙末學幸際明時𬒳沐　恩榮匪名言<lb/>
之可罄䇿勵駑鈍豈報效之敢忘端秉寅誠恭陳申謝<lb/>
龍翔鳳翥瞻五彩於中天春育海涵祝萬年之<lb/>
聖壽<lb/>
　　　駕幸太學謝恩表　胡儼<lb/>
國子監祭酒臣胡儼永樂四年三月初一日欽蒙<lb/>
駕幸太學謹奉表稱謝者臣儼等誠懽誠忭稽首頓首<lb/>
上言伏以<lb/>
明徳建中立百王之大法　崇儒重道闡千載之宏規<lb/>
綸音渙發乎九重士氣聿增於六館懽均<lb/>
朝野慶洽<lb/>
天人恭惟<lb/>
<pb n="KR4h0102_SBCK_005-20a"/>
皇帝陛下濬哲温恭剛健中正仁義同於堯舜功烈邁於禹<lb/>
湯　闕里詩書敬仰先師之如在寰區聲敎啓迪後學於<lb/>
無窮式崇舊章肇稱殷禮　鑾輿幸臨於璧水縉紳圜集<lb/>
於橋門惟　君惟師以教以食衣冠之美籩豆之序秩秩乎<lb/>
有容鼓鐘之音絃誦之聲洋洋乎盈耳自唐虞三代以來未<lb/>
有盛於今日者也臣儼等忝職成均叨承寵遇敷言是訓<lb/>
永依日月之光華造士登崇願效㳙塵之𥙷報無任瞻<lb/>
天仰　聖激切屏營之至謹奉表稱謝以　聞<lb/>
　　　進實録表　王直<lb/>
臣聞自昔帝王有大徳以及於萬民則必有信史以傳於千<lb/>
古是故堯舜之道載諸典謨文武之政布在方冊漢唐而下<lb/>
皆有成書欽惟<lb/>
<pb n="KR4h0102_SBCK_005-20b"/>
宣宗尊謚章皇帝剛健中正廣大髙明纉<lb/>
祖宗之鴻圖隆慈聖之至養脩六府而備三事親九族以和<lb/>
萬邦好生之徳允洽於民心育物之仁實協乎天道有戡暴<lb/>
除亂之武有經天緯地之文聲教宣昭禮樂明備華夏蠻貊<lb/>
罔不率俾山川鬼神莫不底寧大略雄才豐功偉烈輝映前<lb/>
代儀範後來奄　龍御之上升切臣民之哀慕恭惟<lb/>
皇帝陛下聰明<graphic n="KR1078" url="https://raw.githubusercontent.com/kanripo/KR-Gaiji/master/images/KR1078.png" mimeType="image/png"/>智文武聖神尊祖敬宗繼志述事上念<lb/>
先皇之徳業必著簡冊以流傳爰敕儒臣纂修<lb/>
實録啓蘭臺之所載紬金匱之所蔵徴諸官府之文書參以<lb/>
耳目之聞見大經大法備究於精微善政善教致詳於本末<lb/>
言足爲訓雖簡必書事之可師雖繁必録造化生成之妙固<lb/>
莫罄於名言日月照臨之明亦豈容於繪畫至若臣下之附<lb/>
<pb n="KR4h0102_SBCK_005-21a"/>
載勉盡是非之至公恭成<lb/>
宣宗章皇帝實録一百一十五卷　寳訓十二卷及目録凡<lb/>
例合一百二十九冊謹繕寫上進臣等愧膚淺之無庸屬編<lb/>
摩之甫就傳于來世永昭道徳之光率是嘉猷茂衍太平<lb/>
之慶<lb/>
　　　賀新殿成表<lb/>
伏以北京建極開萬方㑹同之都<lb/>
南靣嚮明受一統華夷之貢宜規模之宏逺聳遐邇之觀瞻<lb/>
率土騰歡普天稱慶恭惟<lb/>
皇帝陛下剛健中正睿知聰明丕承<lb/>
列聖熈景運於太平茂育羣生暢淳風之清穆惟尊<lb/>
祖敬宗之大在繼志述事之能顧<lb/>
<pb n="KR4h0102_SBCK_005-21b"/>
朝廷當備於崇嚴而宫殿必資於營搆秪循舊典式闡鴻猷<lb/>
兆姓子來咸自樂以效其用庻邦星拱皆不勞而觀厥成巍<lb/>
巍麗紫微之髙翼翼表宸京之壯續靈臺之賛詠誠儷美於<lb/>
周文紹總章之逹聰實比隆於虞舜仁恩溥博徳化宣昭廣<lb/>
宅中圖治之謨恢保大定功之備　本支繁衍宗社奠安<lb/>
臣欣遇盛時恭陳善頌仰<lb/>
皇明於八表如日之升祝<lb/>
聖壽於萬年與天同乆<lb/>
　　　釋罪後謝恩表　陳循<lb/>
臣陳循謹奏爲謝　恩事臣仰蒙<lb/>
皇上天地之大日月之明垂光於覆盆無幽不燭廻瀾於逝<lb/>
水無逺弗追拯念褒加哀矜憫恤臣不勝感戴之至理合謝<lb/>
<pb n="KR4h0102_SBCK_005-22a"/>
恩臣循誠惶誠恐稽首頓首百拜謹言恭惟<lb/>
皇上一德同乾坤之廣大咸覆載於萬万　重華合日月之<lb/>
貞明普照臨於八表如臣草茅之賤質亦蒙江海之深恩向<lb/>
𬒳䧟於落井下石之讐人遂謫以屯田備邊之戍卒斯須難<lb/>
保顛沛靡寧戰戰驚心惶惶度日萬幸仰頼　天與<lb/>
皇上深恩厚德庇佑臣身處患難於四五年間臨萬死而得<lb/>
一生受艱苦於數千里外度危灾而存殘喘兹蓋伏遇<lb/>
皇上聰明聖智寛𥙿温恭如日方中極廣大高明之盛與天<lb/>
同乆盡財成輔相之功　作之君作之師追配乎堯舜禹湯<lb/>
文武明其誼明其道務契乎易書詩禮春秋得萬國之歡心<lb/>
臻一綂之盛治明見萬里之外尤嚴照於覆盆仁敷九域之<lb/>
中重發生於枯木孳孳養賢以及萬民之心切切愛人必先<lb/>
<pb n="KR4h0102_SBCK_005-22b"/>
四窮之意雖愚臣薄命負尋章摘句之庸材荷<lb/>
聖主深仁除執銳𬒳堅之重役　恩命播傳於千里士庻忻<lb/>
聞懽聲振動於一家妻孥舞蹈幽壑春生於腐草廢爐暖發<lb/>
於寒灰縶鳥出籠復遂山林之素性涸魚得水獲迯鼎爼之<lb/>
横灾親恩豈能及乎<lb/>
君恩再造實不下於　洪造雖百口粉身碎骨㳙埃莫𥙷於<lb/>
河山縱九泉秘魄蔵魂頃刻難忘於　德澤恨筋力日衰於<lb/>
老病不能效犬馬以驅馳奈忠誠長激於心肝期永同葵藿<lb/>
之歸向竭一誠而祝望頌　萬美以揄揚匪愚陋之私情誠<lb/>
華夷之通願敬　天法祖<lb/>
聖明巳超冠於百王納善用賢<lb/>
皇上實允符於二帝制治保邦之有道承　先𥙿後以無虞<lb/>
<pb n="KR4h0102_SBCK_005-23a"/>
是以　三光全而寒暑時溥致百榖熟而民人育江河海嶽<lb/>
重重鞏固於四方　子孫曾玄聖聖繼承於萬代得其位得<lb/>
其禄興隆逺紹於<lb/>
皇圖長如地長如　天永乆上同於<lb/>
聖夀臣謹齋沐昧死具表謝　恩以　聞<lb/>
皇明文衡卷之五<lb/>
<pb n="KR4h0102_SBCK_005-23b"/>
<pb n="KR4h0102_SBCK_005-23b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_050-1a"/>
皇明文衡卷之五十<lb/>
　　雜著<lb/>
　　　燕書　宋濂<lb/>
　玄黄之間事變無垠辯士設諭以風以陳質徃舊開今新<lb/>
　作燕書四十首<lb/>
晉侯將伐楚楚子甚懼召六卿訊之曰楚國雖小自若敖蚡<lb/>
冐至於武文威稜氣燄懾彼諸姬今晉君不道乃謀兵入我<lb/>
是蔑寡人而死二三子也寡人耄矣不復親帥三軍以逆堅<lb/>
乃城郭以遲晉人不亦可乎王孫由于對曰然易有之王公<lb/>
設險以守其國非險國孰與守盍圖諸雖然城郭有時而堕<lb/>
楚國之南有方城焉其東有漢水焉晉人雖衆將焉用之雖<lb/>
然山川之阻亦可踰也若使舅犯守郢先軫保鄖叔肸禦雲<lb/>
<pb n="KR4h0102_SBCK_050-1b"/>
中荀偃扼直轅誰能侮予雖然此猶以力言也齊民毒吾賦<lb/>
乆若綏之以仁馭之以寛繩之以禮則封内之民德君以死<lb/>
守矣雖然是保民也非保國也楚子曰何謂保國王孫由于<lb/>
曰君務上尊天王下睦四隣分昭于上勢定于下上下有序<lb/>
疇敢搆兵是保國也楚子曰善於是遣公子結如京師左司<lb/>
馬戍聘於齊魯諸大國晉侯聞之謂諸大夫曰楚國方尊王<lb/>
睦鄰而以兵入其境不祥遂退師君子曰甚哉分之大也分<lb/>
爲天則定乃靡亂何有兵禍哉易不云乎六二之吉順以則<lb/>
也失則凶矣<lb/>
燕與齊方睦齊人以燕不虞其入也將侵之武安君聞之走<lb/>
告燕文公曰齊將不利於我公宜謀之文公曰寡人所畏晉<lb/>
楚大國爾齊何能爲武安君曰不然也臣嘗至豚澤豚澤之<lb/>
<pb n="KR4h0102_SBCK_050-2a"/>
人養蜀雞有文而赤翁有羣䳜周周鳴忽晨風過其上雞遽<lb/>
翼諸䳜晨風不得捕去巳而有烏來與䳜同啄雞視之兄弟<lb/>
也與之下上甚馴烏忽衘其䳜飛去雞仰視悵然似悔爲其<lb/>
所賣也夫巫峽之險不能覆舟而覆於平流羊腸之曲不能<lb/>
仆車而仆於劇驂此無他福生於所畏禍起於所忽也文公<lb/>
曰子誠過慮哉不聽未㡬齊果攻燕取十城君子曰蜂蠆且<lb/>
有毒况上國乎燕文爲不知矣<lb/>
齊路寢壞桓公欲新之召工師翰具材工師翰伐巨木於營<lb/>
丘山中若䉩若煔若魄旄若豫章無疵取而泛之河蔽流而<lb/>
下工師翰麾衆徒操剞劂斵之運繩尺剫之閤閤然槖槖然<lb/>
聲達乎臨淄之郊越五月路寢成桓公環視之東阿之楹有<lb/>
用樗者桓公讓工師翰曰樗散木也膚理不宻瀋液弗固嗅<lb/>
<pb n="KR4h0102_SBCK_050-2b"/>
之腥瓜之不知所窮爲柣爲棖且不可况爲負任器耶工師<lb/>
翰對曰臣之作斯寢也嘉木以爲桯文磶以薦址畫藻以奠<lb/>
井堅堊以厚墉陶甓以餙<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>臣竊以爲盡善矣雖東阿之楹<lb/>
缺以一樗足之不虞君之見讓也桓公曰寢之鞏者在杗廇<lb/>
承杗者在桴藉桴唯楹耳一楹蠧則寢墮奈何不譲工師翰<lb/>
曰臣聞國猶寢也一楹蠧則無寢若衆壬進尚可有國乎桓<lb/>
公曰不可也工師翰曰君旣知不可何爲察其小而遺其大<lb/>
也桓公曰不知也工師翰曰臣請爲君言之擅執國柄者有<lb/>
雍巫焉成内食之姦者有夷鼔初焉長君之欲者有寺人貂<lb/>
焉外惡諸侯而凶德弗革者有開方焉是衆楹皆蠧矣路寢<lb/>
能獨存耶桓公悟曰敬諾於是解四子政而召管敬仲任之<lb/>
齊國大治君子曰工執藝事以諌忠矣㫁而行之者非勇歟<lb/>
<pb n="KR4h0102_SBCK_050-3a"/>
宜其上下相親伯業底定書曰從諌弗咈桓公有焉易曰納<lb/>
約自牖工師翰近之矣<lb/>
楚莊蹻過商丘之墟聞司馬鴻氏之妻嬰美而豔殺司鴻氏<lb/>
攘之未幾又將室衞人之白閭白閭宜衞人不從引錐自刺<lb/>
左右奪錐免蹻怒欲梟衞人白閭曰衞人厚我若地勿以妾<lb/>
故傷衞人也泣而徃白閭得幸乆竟忘衞人恩巳請曰衛人<lb/>
女弟罃容顔姱嫭肌膚若琢玉善爲陽阿七盤之舞翩翻如<lb/>
龍旋見者欲死君強委禽焉可妻也蹻從之罃至蹻絶憐愛<lb/>
罃終不自懌嬰則日媚蹻作狐狗態蹻或一破顔輙出驕人<lb/>
曰主君贈我以笑矣主君靣目有光唇如渥丹齒如齊貝音<lb/>
中黄鍾其美丈夫哉悔相從不夙也雖然今幸得侍巾櫛者<lb/>
殆天卑我寵乎言巳手足皆亂無主白閭尤善媚其驕人比<lb/>
<pb n="KR4h0102_SBCK_050-3b"/>
嬰有過無不及焉巳而蹻專罃白閭甚恚徃詬罃曰而溷彘<lb/>
耳遽忘德吾乎不然何專我主君也嬰繼詈尤力罃起避之<lb/>
白閭與嬰逐噪不巳罃問嬰曰而昔有良人乎無也曰有曰<lb/>
今何在曰人殺之矣曰孰殺之曰主君也曰然則主君而讎<lb/>
也而弗能報反爭一旦之寵不亦傎乎嬰不能答白閭遽曰<lb/>
妾夫子固在也罃曰而夫子固在而心儻未死曾記泣别時<lb/>
言乎白閭抱罃大慟與罃亦泣下不能仰視君子曰大俠起<lb/>
南海中殺人肝爲脯妻其女婦事與莊蹻正同南海之人無<lb/>
縳之者反北靣事之爭權而矜寵巳焉哉天實爲之謂之何<lb/>
哉<lb/>
頓國之大夫權聞黃帝與蚩尤戰製角以象龍鳴樂之刳桐<lb/>
而髹錮焉畫爲龍文日習焉其音鬰紆而廻旋優優焉廱廱<lb/>
<pb n="KR4h0102_SBCK_050-4a"/>
焉可聽若能通乎玄濳者大夫吹向南山之湫以感龍湫中<lb/>
三足能聞角鳴意人將醢巳呀然號林木皆動大夫大驚謂<lb/>
眞龍吟也走謂公之竒曰眞龍之鳴業業如靈鼓前後相續<lb/>
宛潬不能休吾向學者殆非也請改而習諸何如公之竒曰<lb/>
子所聞者能也非龍也龍之鳴人鮮能聞子之角固僞也今<lb/>
子又以能爲龍益僞矣舎僞而學僞奚擇焉君子曰世之法<lb/>
孔子㫁㫁兮自謂得其宗者若眞龍出鳴則駭矣<lb/>
鄭伯卒庻孽奪正公子五爭及萬公自擽入國將盡劉諸公<lb/>
族懸劍于國門且下令曰敢爭者斬子俞彌方病聞之嘆曰<lb/>
是何亡國之政也乃令左右扶見公未至公遙呼曰大夫力<lb/>
疾而見寡君非欲嘗國門劍乎聲色俱厲子俞彌陽驚曰何<lb/>
謂也公語之故子俞彌曰君能如此過文王逺矣臣頓首賀<lb/>
<pb n="KR4h0102_SBCK_050-4b"/>
且不暇况敢爭乎公解顔曰寡君焉能過文王也曰臣言不<lb/>
悖君實過之公曰大夫言何易也雖然幸卒言之子俞彌曰<lb/>
君之過文王者無他威勝也公悅前子俞彌問曰文王初伐<lb/>
犬戎次伐宻須次伐耆邦次伐崇侯虎而作豐邑其岐徙都<lb/>
之其威盛矣大夫乃謂寡君勝之其故何邪子俞彌曰文王<lb/>
之威能行天下而獨不行於周宗故其孫子之蕃兄弟之國<lb/>
者十有五人姬姓之國者四十人此無他親親也今君欲兵<lb/>
之非威勝文王乎公艴然見乎色曰大夫言固善如儀亹之<lb/>
黨何子俞彌曰鄭之公族盡二人黨耶君奈何殱之臣所居<lb/>
之南有山曰陽都之山甚深羣熊萃焉熊性惡血偶度絶壑<lb/>
棘刺脅血見若濡縷熊亟瓜之血愈滋瓜之不巳膚成坎原<lb/>
原如泉湧熊不能禁剜去其膚而血弗息竟擢腎腸以死鄭<lb/>
<pb n="KR4h0102_SBCK_050-5a"/>
之公族猶一體也今因公子五爭不問小大盡劉無乃與前<lb/>
事類耶公矍然失聲曰吾過矣吾過矣遂下城門之劍寘諸<lb/>
公族不論君子曰鄭厲公之愎諌誰能犯焉子俞彌反覆言<lb/>
之而公弗格者以順入以正出也内經曰寒因寒用熱因熱<lb/>
用其始則同其終則異於戯豈持醫師之為然哉<lb/>
祭人有列宗子泓性好㓗惡人口過人與語遥答之且答且<lb/>
唾人進寸則退尺以避沐浴必十更湯收濕不以巾遡風乾<lb/>
之掘坎為匽而軒其上下䟽河水随慁随流欲行人道汲井<lb/>
泉前後濯大雪不廢妻因病寒死然好嗅女婦足紈足紈若<lb/>
行賸纒三周而覆湧泉善垢或解之其臭逆鼻人不噦即吐<lb/>
子泓獨樂之驕人曰是何欝金之膄也婆律之潤也椒蘭之<lb/>
郁也寘諸袖中飯不丼嗅之神度弗爽嗅之怒不舒懣不釋<lb/>
<pb n="KR4h0102_SBCK_050-5b"/>
也又從而嗅之瀕死召其子曰吾死矣粢盛薌合不爾求也<lb/>
嘉薦普淖弗汝覬也能時致足紈於柩前孝莫大焉蔡大夫<lb/>
聞而笑之君子曰古語有之大潔者必有大汚其子泓之謂<lb/>
乎<lb/>
魯之老父相與謀造狐白之裘紉之以宻箴縁之以畫純佩<lb/>
之以長禐熨之以榆火擇彤笥承之趨魯君之庭而致辭曰<lb/>
吾儕小人得有闔廬以蔽風雨者非君賜與岀作入息而鼔<lb/>
腹酣歌者非君賜與男播于疇婦饁于郊以遂其生者非君<lb/>
賜與吾聞上德不報於人為無禮於德為諐義不祥莫大焉<lb/>
請以是為王體之共謹再拜以獻魯君曰寡人聞之君猶本<lb/>
也民猶支也君所以庇民如本之養支也爾二三老父之無<lb/>
衣宜於寡人乎是給今倒行而逆施之無乃不可乎敢辭二<lb/>
<pb n="KR4h0102_SBCK_050-6a"/>
三老父又相與謀曰是服之不華無以彰君之德也盍更諸<lb/>
於是以錦為衣繡以五色龍章鞶以朱絲襮以華黼有文爛<lb/>
如也又復趨魯君之庭而致辭曰臣等不佞長於蒿萊之野<lb/>
未嘗受敎於君子不知以禮事君夫因物以合矩矩謂之章<lb/>
縁文以顯義義謂之范君有至德而惟皮革之物是供非合<lb/>
顯之意謹更之惟君圖焉公曰魯國雖小尚敢私一裘乎禮<lb/>
若可受絁布惟盈如其不然五采奚益敢固辭二三老父又<lb/>
相與謀曰吾君誠賢君其不受者非有他也不欲重煩吾民<lb/>
我等當愛之以德可也又進而致辭曰君之中心臣等幸巳<lb/>
知之有君無臣世謂亂國臣不敢以䙝服汚于執事願以仁<lb/>
義爲衣道德為領忠信為紳廉知為縁使君服之長有玆魯<lb/>
國先公社稷永有攸賴不亦可乎公曰寡人敢不承敎君子<lb/>
<pb n="KR4h0102_SBCK_050-6b"/>
曰魯之老父何其善愛君哉其氣和其辭婉以周其情懇愿<lb/>
而有依魯君應之若黄鍾大吕弦歌干揚洋洋乎相宣冷冷<lb/>
乎相應也君臣如此魯欲不治得乎禮曰無體之禮上下和<lb/>
同此之謂也<lb/>
腹擊至趙趙苦成常與之岀㳺指河山曰畛畛乎有截也指<lb/>
民物曰棼棼乎衆多也指兵府曰矛㦸犀利也指内蔵曰玉<lb/>
帛充牣也大夫上國也寧有匹于是乎腹擊曰敝邑索甚安<lb/>
能及此然有一說焉為君陳之可乎曰可曰南海之濵有昭<lb/>
支昷者居蛟汭之丘汭不産牛有䋲犝來者大如<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>其角繭<lb/>
爾栗爾昭支昷怖曰是何物也其友伯昏氏告曰此謂犝牛<lb/>
易稱童牛之牿是也昭支昷曰吾見貌牛者形咫尺耳其大<lb/>
有若斯乎懇其人購以歸驕其比鄰矜其輿皂自以無敵也<lb/>
<pb n="KR4h0102_SBCK_050-7a"/>
他日寗宣子過焉謂之曰是未足爲大也高凉之山有牛曰<lb/>
<graphic n="KR3400" url="https://raw.githubusercontent.com/kanripo/KR-Gaiji/master/images/KR3400.png" mimeType="image/png"/>其項黃其尾玄其色類乎犈其重三百餘斤子盍致之昭<lb/>
支昷復徃購以歸又自以爲無敵也他日爰子<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>過焉謂之<lb/>
曰是未足爲大也空賔之林有牛曰旄赤鬛垂髀紺氂蔽膝<lb/>
體長而多力其肉重六百斤子盍致之昭支昷復徃購以歸<lb/>
又自以爲無敵也他日倨無膝過焉謂之曰是未足爲大也<lb/>
巴峽之中有牛曰犘其毛拳然其睛煜然其角觺然其肉重<lb/>
一千斤子盍致之　支昷復徃購以歸又自以爲無敵也他<lb/>
日梁都之舟過焉謂之曰是未足爲大也合浦之間有牛曰<lb/>
犎項肉上葵龍胡下綏迅行如飛其肉重二千斤子盍致之<lb/>
昭支昷復徃購以歸且詫人曰如此尚有可敵者邪津津焉<lb/>
悅囂囂然自溢也他日公孫伯光過之昭支昷岀牛讎之公<lb/>
<pb n="KR4h0102_SBCK_050-7b"/>
孫伯光曰是猶未足爲大也岷峨之谷有牛曰犩鏤盪以爲<lb/>
頂鵠象以爲跟雕壁以爲眥填脂以爲凥其肉重七千斤子<lb/>
盍致之昭支昷惑曰有是哉雖然且將驗之迨至果如伯光<lb/>
言因嘆曰使人不我告我終矜犝牛大於天下牛也趙之河<lb/>
山民物府蔵較之胡沈固爲大國也比之齊晉則不及矣齊<lb/>
晉比趙固爲大國也較之秦楚則椎強不如之矣君勿自足<lb/>
自足則驕驕則輕輕則殘民以逞國欲治得乎苦成常舌本<lb/>
強不能對君子曰人自狹者其不可哉<lb/>
齊景公懲奢而好儉諸大夫復日浸乎滛靡然懼景公之知<lb/>
矯情事焉毎入朝駕羸馬樸車以從衣惡甚冠纓殆欲絶也<lb/>
景公謂其誠也憐焉召羣臣曰寡人使子囊帶賜爾等錦衣<lb/>
一襲及鞞琫容刀各一以爲身　而等毋過儉也皆對曰臣<lb/>
<pb n="KR4h0102_SBCK_050-8a"/>
等藉君威靈得從大夫之後食雖弗鑿不我餒也衣雖弗華<lb/>
未嘗冽也願君乆有此土俾萬子孫食君之儉傳曰儉德之<lb/>
共也共則一和儉則從康從康則豫一和則輯唯君圖之景<lb/>
公說一日岀㳺㑹諸大夫饗于鹿門入而觀焉其車則澤而<lb/>
煥也其馬則矯而騰也其服食器用則豐明精腴也景公以<lb/>
其紿巳大怒曰叱嗟而吾臣也敢爾乎盡收而戮之君子曰<lb/>
書云作僞心勞日拙其齊大夫之謂乎<lb/>
秦昭王即位之三年中外士多去昭王患之謂陽山君曰寡<lb/>
人遇士不爲不至矣先飢而餔之未凍而裘之寡人何負於<lb/>
士士之相視如弁髦將縶維之邪益離其心欲任其所之邪<lb/>
則去者日多矣弗禁國將空奈何陽山君曰君何患焉夫王<lb/>
孫非重甗不棲非山實不食非族林不懸聞人聲則逸弋人<lb/>
<pb n="KR4h0102_SBCK_050-8b"/>
餌而罞之詔而馴之命之舂人立而下上其手命之水負壼<lb/>
出汲命作兠離桑林之舞則冠帶踉蹡而起夫王孫類夫人<lb/>
者猶可也至於甝虪則噬人之物昂首則百獸讋掉尾則林<lb/>
木震嘯咆則隂飈四發非惟不可近矧敢狎獵人羉而縛之<lb/>
習而安之相與作角觝之戯跨項編須或翻出蹯下無所不<lb/>
至甝虪亦靈獸猶可也至於伯趙禽中微者爾技人引而羅<lb/>
之擾而柔之摶土爲人獸神鬼靣而空其中衣與皮如之令<lb/>
其爲鬼則冐鬼靣服鬼衣以出跳踉偃仆如畫至於人獸神<lb/>
皆然伯趙雖微猶禽屬也至於蚍蜉則蟲之至微者也形大<lb/>
於粟其目鼻入微不可見眩人以彘肪誘而致之集於乾壼<lb/>
玄與黄異貯序而敎之布髹几於庭置二壼其上振鼓三初<lb/>
則玄黄皆出再則各成列奮首摇鬛相向三則紛紜交不可<lb/>
<pb n="KR4h0102_SBCK_050-9a"/>
辨聞鉦聲各退入壼不亂夫王孫甝虪獸也伯趙禽也蚍蜉<lb/>
蟲也皆口不能言㝠頑不靈其可服而制之者奠心志寜嗜<lb/>
欲故也况士靈於萬物者乎且士者國必資以成治者也昔<lb/>
我先君繆公西取由余於戎東得百里奚於宛迎蹇叔於宋<lb/>
求丕豹公孫支於晋遂成伯業臣竊聞之先君嘗語羣臣曰<lb/>
林繁則衆禽來棲海寛則大魚來逰寡人之待士亦以寛故<lb/>
劒舃乃麋至耳今王之馭下如束澁晝不得寧夜不得思來<lb/>
者如入囊有入無得出者臣亦將去之况他人乎王若以誠<lb/>
待士縱其去來不問士若不至當磔臣以示不悔也昭王曰<lb/>
善鄰國聞之士之來歸者千餘人君子曰君子懷材抱藝孰<lb/>
不欲自見哉特患遇之非其道故避去爾禮云舉賢而容衆<lb/>
毀方而瓦合言寛𥙿也君子亦何心哉<lb/>
<pb n="KR4h0102_SBCK_050-9b"/>
齊頃公欲賦民一丘出車一乗不從者死袁婁宰泣曰敝邑<lb/>
之賦急矣四丘一乗尚弗支也况倍三乎吾寧死爾不忍死<lb/>
民也弗奉令公使使者讓宰且召與使者俱宰至見公頓首<lb/>
請曰臣無罪盧蒲就魁在側斥曰汝惡得無罪立國養民古<lb/>
也瘠民肥國今也胡不朘民膏血以媚公爾罪一也公旣棄<lb/>
民汝反欲愛民使諸侯不敢侵伐爾罪二也通國之宰皆徇<lb/>
公欲爾獨以正自匡而欲死之爾罪三也汝惡得無罪公笑<lb/>
而釋之君子曰古者諌有五有正諫有降諌有忠諌有戇諌<lb/>
有諷諫若盧蒲就魁之言其殆諷諌也歟<lb/>
韓帥師伐魏入舞陽魏人避之韓將公仲曰夫魏易摇之國<lb/>
也今弗闘盖弱我矣再帥師進必下一二城公叔曰不然魏<lb/>
國雖小許鄢在其南西河路其北長城界其西淮頴出其東<lb/>
<pb n="KR4h0102_SBCK_050-10a"/>
是所謂險阻國也今無故我弱盖有伏甲焉譬猶越人穽䑕<lb/>
䑕好夜竊粟越人寘粟於盎恣鼠齧不顧鼠呼羣類入焉必<lb/>
飫而後反越人乃易粟以水浮槺覈水上而䑕不知也逮夜<lb/>
復呼羣次第入咸溺死魏以舞陽餌我是寘粟於盎也無乃<lb/>
不可乎弗聽未幾伏甲四起韓師殱焉公仲僅以身免君子<lb/>
曰公叔可謂智士哉所謂智者察見隱微無所遁其情爾魏<lb/>
人無故而棄舞陽豈能弱哉盖誘我也公仲遽信之何耶老<lb/>
子曰將欲取之必固與之其魏人之謂矣<lb/>
晉欒氏世爲晉卿以財名至欒雩益務侈靡狗馬聲色無不<lb/>
好藉之舉火者百姓無規之者媚惑唯恐不亟求<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>西旅訪<lb/>
神馬渥洼徴樂姬燕趙岀則行馬擁犬還則吹竹彈絲爲長<lb/>
夜飮酒酣連臂踏歌曰北邙之隂白楊悲止今我不樂日月<lb/>
<pb n="KR4h0102_SBCK_050-10b"/>
馳止卷髮衰止飲酒沱止我心和止無日不然盖蔵皆空而<lb/>
爲樂不厭雩覺召所嬖謂曰吾樂巳太康家力不向單乎輙<lb/>
紿之曰魚鴈滿藪澤羊牛溢郊坰金帛珠玉充積庫蔵何謂<lb/>
單乎雩復悅雩妻蓼媛罵曰蟯蛕所藉以生者在人腸胃中<lb/>
也噆其血膋日夜不止人因病厲死人死則蟯蛕亦槁矣爾<lb/>
曹藉吾家舉火旦旦蠱而伐之我家亡汝家得獨存乎衆畏<lb/>
蓼言以計去之嬖亂益甚雩以貧死百餘家皆散爲丐君子<lb/>
曰山之陽有桑■蟲穴之晝夜齧弗止桑瀋液乾而悴蟲亦<lb/>
無生者蟲其欒氏之客歟使戒蓼言亦何至於丐哀哉<lb/>
楚有闘子般者貎肅而言莊言則必稱先王國人皆以爲脩<lb/>
潔人也一日飮薳啓疆家而沈尹夀師祁犂在焉師祁犂與<lb/>
沈尹夀語語近䙝闘子般怒曰若等䧟女蠱若渠略岀入穢<lb/>
<pb n="KR4h0102_SBCK_050-11a"/>
壌雖鬼見亦唾也尚敢颺言爼豆間乎衆皆色沮言未旣有<lb/>
豔姬過門闘子般起更衣忽見夫握刃趨甚疾衆随之觀則<lb/>
所追者正闘子般也初闘子般通於姬姬知飲薳啓疆家過<lb/>
而目招之闘子般將尾而私焉不虞良人見也沈尹夀拊膺<lb/>
嘆曰天下寧復有是耶天下寧復有是耶薳啓疆尤之曰子<lb/>
何見之晚也昔紀侯好狙使狙師敎焉狙師脫土肖人貌飾<lb/>
之冠九山之冠衣結霞之衣躡文鸞之履升降周旋人也拜<lb/>
立坐跽人也狙師度可用進紀侯紀侯觀之樂舉觴觴焉狙<lb/>
飲巳竟跳擲裂冠裳遁去盖狙假人貌飭形也其心狙也因<lb/>
物則遷爾子何恠闘子般哉今之世假稱先王以女姦言者<lb/>
衣袂相屬也子何恠闘子般哉君子曰天之高也日月之昭<lb/>
也星辰之逺也歩天之家咸得測焉獨人心之變堯舜有難<lb/>
<pb n="KR4h0102_SBCK_050-11b"/>
知者觀闘子般之事可爲寒心矣<lb/>
齊西王須善賈海出入扶南林邑頓遜羣蠻中貿遷諸寳若<lb/>
毒冐頗黎火齊馬腦之類曰光燁燁然遇東風覆舟附㫁桅<lb/>
浮沉乆之幸薄岸𬒳濕行夷隂山中山幽不見日常若雨將<lb/>
壓地西王須自分必死㝷巖竇絶氣庻遺胔不爲烏鳶飯未<lb/>
入猩猩自竇中出反覆視意若憐之者取戎叔雹葖委萎諸<lb/>
物指之食西王須方餒丼之竇右有小洞棲新毳厚尺餘甚<lb/>
温讓西王須猩猩獨卧于外大寒不自恤語言雖殊朝夕嗢<lb/>
咿作聲似慰觧狀如是者一年不懈忽有餘皇度山下猩猩<lb/>
急挾西王須出送之登及登則其友也猩猩猶遥望不忍去<lb/>
西王湏因謂其友曰吾聞猩血可染<graphic n="KR1455" url="https://raw.githubusercontent.com/kanripo/KR-Gaiji/master/images/KR1455.png" mimeType="image/png"/>經百年不蔫是獸也<lb/>
腯刺之可得斗許盍升岸捕之其友大罵曰彼獸而人汝則<lb/>
<pb n="KR4h0102_SBCK_050-12a"/>
人而獸也不殺何爲囊石加頸沉之江君子曰負㤙悖義人<lb/>
弗戮鬼斯戮之矣西王湏之見殺也宜哉雖然四王須固可<lb/>
殺猶施於異類也類同者亦有之豈惟類同而同氣者亦或<lb/>
有之奈之何哉天王之法尚在吾當執刑書以徃<lb/>
玉戭生與三烏叢臣朋玉戭生曰吾儕宜自厲異時立朝勢<lb/>
人之門足毋陟也三烏叢臣曰此余切齒腐心者盍誓諸玉<lb/>
戭生喜乃㰱血誓曰二人同心毋循利毋訹有位毋附厥憸<lb/>
壬而移其行有違此盟眀神殛之居亡何共仕于晉玉戭生<lb/>
復申前誓三烏叢臣曰言猶在耳何敢忘也時趙宣子得君<lb/>
諸大夫日奔走其庭三烏叢臣既悔復恐玉戭生知之又不<lb/>
得不徃也雞初鳴即去候宣子入門有危坐東榮者舉火照<lb/>
之則玉戭生也各慙而退君子曰二子貧賤時其盟誠良及<lb/>
<pb n="KR4h0102_SBCK_050-12b"/>
登禄仕遽變其初志何耶利害戰于中位勢怵於外故也士<lb/>
君子養於山林而壊於朝廷昔人之嘆其有感哉<lb/>
武安君說六國從親以孤秦秦惠王患之使犀首期齊魏與<lb/>
共伐趙以敗從約趙肅侯使使臣說齊魏之君曰臣之東鄰<lb/>
有長瀦君其妻終葵夫人妬虐其侍姬長瀦君苦之長瀦君<lb/>
之友六人家有如夫人者三和而不爭長瀦君泣而訴焉六<lb/>
人者各遣其妻載饔餼以食夫人且觧之曰人所貴於婦者<lb/>
能樂其夫子爾長瀦君年將耄矣冝安之今因帷薄之故以<lb/>
傷其心可不可乎夫人答曰妾不佞不知眀訓不能奉夫子<lb/>
致辱玉趾賁于玆敝廬有命敢不敬從然竊有辭焉長瀦君<lb/>
實耄子且㓜未能勝洒掃所恃以無恐者長瀦君存耳苟一<lb/>
旦溘先朝露吾屬將操瓢丐於道路長瀦君精神幾何寳之<lb/>
<pb n="KR4h0102_SBCK_050-13a"/>
愛之唯妾爾侍姬唯欲是從長瀦君若死其目豈有淚耶肉<lb/>
未及寒巳思移他家矣妾雖愚寜復計帷　事乎六人之妻<lb/>
各歸逐其如夫人者今六國合從將以擯秦秦遣衡人一訹<lb/>
從約頓觧而惟秦之令是從不亦難哉且說士之口是非紛<lb/>
亂唯其所命皆傳理善惑大王不可不察也齊魏之君皆曰<lb/>
善於是遣使至諸國從約復成君子曰七國之君甚矣無識<lb/>
也随辯士之舌以爲東西辯士升國勢降矣故當時謂無士<lb/>
爲無國傳曰眩白爲黒倒上爲下其士之謂歟<lb/>
鬷夷子謂魏力叔牟曰越山之中多䝉頌玃父而牛尾貍亦<lb/>
産焉狸膋與肉間錯味㫖甚當林實秋肥狸日飫之其毛澤<lb/>
澤狸自料爲人所忌穴山爲宫樹石爲柵聚籜爲墉晝伏夜<lb/>
動無隟可㝷者獵師嗾犬蹤跡之毀柵壞墉而煙其宫狸不<lb/>
<pb n="KR4h0102_SBCK_050-13b"/>
能煙也閉目冐火出犬随斃之力叔牟曰狸何罪哉<graphic n="KR0934" url="https://raw.githubusercontent.com/kanripo/KR-Gaiji/master/images/KR0934.png" mimeType="image/png"/>夷子<lb/>
曰狸何罪哉利其肉之膬也高國氏以富見禍人以爲無辜<lb/>
殊不知從已召也髙國氏亦牛尾狸哉君子曰匹夫無罪懷<lb/>
璧其罪信矣<lb/>
楚放宜咎者善爲鸇學未三月皆馴縱之揚則揚呼之降則<lb/>
降指鶖鶬鳧鵠使之擊則擊無不如志西鄰有終利之伊爭<lb/>
能宜咎欲學之求鸇於太隂山使調鷹奴囚之七月有鶬過<lb/>
焉命鸇摶之鶬驚墜鸇亦墜對立煔枝上招之矯矯然逝矣<lb/>
餘者瘦死過半終利之伊甚慚徃餂宜咎曰子何術而使鸇<lb/>
馴也宜咎曰吾亦何術哉予𥘉得之也冠之以籠冐束之以<lb/>
絛鏇嚴之以鼓鼙承之以鞲養振之以鑾和使其目無邪視<lb/>
神無外馳時其飢也和水肉以炙之廉其饜也咽羽毛以洩<lb/>
<pb n="KR4h0102_SBCK_050-14a"/>
之於是其天者全不知有人人亦鸇也故命擊則擊命止則<lb/>
止今子畜之以人不以禽乖戾其性情動摇其筋骸逆亂其<lb/>
血膋紊傷其羽翮不適其飽飢神旣不完天者皆䘮矣又烏<lb/>
能如人志哉唯恐其不縱也縱則颺去爾吾亦何術哉所用<lb/>
與子異耳終利之伊再拜曰吾因問調鸇而得馭將之術也<lb/>
君子曰豈惟馭將哉治民亦猶是爾<lb/>
楚將伐魯取其地召諸大夫問焉辟閭巫臣曰可神子魚曰<lb/>
不可楚子病之請言其故辟閭巫臣曰魯公失政季氏得民<lb/>
公伐之弗勝次于陽州齊侯唁公于野井而不能討魯之臣<lb/>
子枕戈待且莫敢發者畏季氏威也君將求逞諸侯而徼福<lb/>
周公之廟祭何不伐臣故曰可神子魚曰周室東遷列國失<lb/>
序若聲罪加之以兵何君不可攻何國不可伐楚之視魯猶<lb/>
<pb n="KR4h0102_SBCK_050-14b"/>
齊晉之視楚也魯可伐也楚能免焉臣故曰不可辟閭巫臣<lb/>
曰魯棄周禮唯弱強是視當齊肇覇衣裳之㑹九兵車之㑹<lb/>
四魯鮮不與聞晉文率諸侯㑹于温以臣召君不可以訓亦<lb/>
僕僕而徃不遑寧處其蔑我楚國則曰是蓽路藍縷之邦可<lb/>
與行典禮乎楚國之民含怒日乆非特君也康王卽世魯公<lb/>
雖與二三大夫辱臨楚郊實怵於勢非中誠也不伐何以示<lb/>
遠臣故曰可神子魚曰周公相王室尹天下於周爲睦分魯<lb/>
公以大路大旂夏后之璜封父之繁弱殷民六族使帥其宗<lb/>
輯其分族將其醜類以法則周公用卽命于周其德至今未<lb/>
泯也夫脩惠以懷人人誰弗親逞威以上人人何能輯今以<lb/>
魯不我與而兵之以示遠其無乃非德惠也乎臣故曰不可<lb/>
辟閭巫臣曰受姓定封孰非懿親諸姬存者其可數也哉明<lb/>
<pb n="KR4h0102_SBCK_050-15a"/>
德之弗崇則弗足以存且臣聞之立德敷政立義和民德天<lb/>
之明也義地之制也君人者則天之眀法地之制以洽和民<lb/>
人古之道也今魯之公室弱民罹荼毒若入烈火無所避之<lb/>
棄而不伐不亦左乎臣故曰可神子魚曰王靈雖微天下共<lb/>
主楚國固強終人臣也以君伐臣是謂布義以臣伐臣是謂<lb/>
悖政四海弗靖職此之由君若以師宿于魯境東諸侯告于<lb/>
天王使一介之使以讓君曰魯也弱諸臣畔之致使其君越<lb/>
在草莾不能事宗廟諸姬竊憂之君爲大國不唯其難之靖<lb/>
而土地是圖或爲執事羞天王命我諸姬亦既有辭當以公<lb/>
徒三厲與君周旋於龜䝉之墟君其圖焉不知君將何辭以<lb/>
對也臣故曰不可辟閭巫臣曰天王崩王室亂劉子單子以<lb/>
王猛居于皇自救且不及况能綏我魯乎五侯九伯桓公實<lb/>
<pb n="KR4h0102_SBCK_050-15b"/>
征之以臣伐臣非一朝夕今楚之伯與齊代興我若討魯之<lb/>
罪東諸侯震疊不暇其能有辭乎臣故曰可神子魚曰魯之<lb/>
爲國宻邇於齊又甥舅也王室固多難魯之君子或藉齊餘<lb/>
威以安靖之楚師進焉諸姬必忿將爲楚患是無故勤諸侯<lb/>
也如或還也勞師千里糜厥糗糧觸冐風露何益於國臣故<lb/>
曰不可楚子曰巫臣之言良欲帥師東聞齊侯取鄆居昭公<lb/>
乃止君子曰春秋大夫類多能言而麗乎理者何其寡也季<lb/>
氏逐君諸侯莫不聞楚能告天王致討桓文之功可繼也神<lb/>
子魚乃力遏之巫臣不務出此乃凌蔑我王室惓惓以威遠<lb/>
爲言二者胥失也楚之爲楚其不競也宜哉<lb/>
宋襄公繼伯將與楚子會于孟以乗車徃而不設兵備通國<lb/>
人皆憂之莫敢言昆吾之叟曰君安則臣寜君設有難宋社<lb/>
<pb n="KR4h0102_SBCK_050-16a"/>
且不血食吾屬將焉寘諸請昧死言焉俟宋襄公出歌而過<lb/>
之曰有虓者貔其毛栩栩冠弁而揖吾不知死所宻宻者阹<lb/>
鱗鱗者矛仡仡者夫始可貔與居貔乎貔乎良足畏乎君何<lb/>
之乎襄公怪之召而問焉昆吾之叟對曰聞君將與楚子會<lb/>
有諸曰然曰聞君武備弗之戒有諸曰然曰禮務從時政在<lb/>
體要佩玉鏘鏘不可薪於山荷戈與祋不可酹於廟其理然<lb/>
也今楚人貔而冠者也君欲以文德合之其術迂矣君之莅<lb/>
政動法文王使文王遇貔亦使勇士操㦸逐之未必朝服與<lb/>
之揖也襄公曰人皆相率約君以禮子奈何欲興戎乎壇坫<lb/>
之間玉帛交錯而使甲士厠之人其謂我何不聽徃與楚子<lb/>
會楚子以兵車至執襄公君子曰宋襄公爲萬世笑者以膠<lb/>
柱而鼓瑟也膠柱而鼓瑟且不可况徃㑹強國而不知變乎<lb/>
<pb n="KR4h0102_SBCK_050-16b"/>
鄭人有愛妾魚者計無從得魚或汕或涔或設餌笱之列三<lb/>
盆庭中且實水焉得魚即生之魚新脫罔罟之苦憊甚浮白<lb/>
而噞喁踰旦鬛尾始揺鄭人掬而觀之曰鱗得無傷乎未幾<lb/>
糝䵂而食復掬而觀之曰腹將不厭乎人曰魚以江爲命今<lb/>
處以一勺之水日玩弄之而曰我愛魚我愛魚魚不腐者寡<lb/>
矣不聽未三日魚皆鱗敗以死鄭人始悔不用或人之言君<lb/>
子曰民猶魚也今之治民者皆鄭人也哉<lb/>
楚萬臧語不更先生曰鼩之在田也彈丸欲擊盧犬欲磔山<lb/>
狸欲啖鼩苦之其黠者乃徃依稷焉稷社之配也世謂之稷<lb/>
鼠人不敢圖意而之野巢也烏鳶啄其鷇鷞鳩殘其軀伯趙<lb/>
敓其室亦不能一朝居意而近人而家於宫則舒然安矣夫<lb/>
物尚有知人或失所依何邪不更先生曰若是余將焉依蔑<lb/>
<pb n="KR4h0102_SBCK_050-17a"/>
藏曰仁義汝稷也禮樂汝宮也人依乎仁義禮樂其孰曰不<lb/>
然不更先生泠然而悟君子曰人之智豈不物若哉物之專<lb/>
人則擾而離也詩云依彼平林有集維鷮鷮非平林固不集<lb/>
也人孰不智哉<lb/>
楚共王有照乗之珠愛之甚函以金檢命左右負以随時出<lb/>
翫之㳺於雲夢之澤失焉共王不悅下令國中曰有獲吾珠<lb/>
者予以萬家之邑楚國臣無小大咸索珠簡茅淘土閧閧者<lb/>
三月竟不得更數年繁陽之子牧犢於澤有氣青熒起菅中<lb/>
視之珠也櫝以獻共王不食言乃賜之邑君子曰仲尼旣没<lb/>
珠之失二千年矣求者非一世一人而弗獲之一旦乃入牧<lb/>
犢者之手可以人賤忽其珠哉<lb/>
衛靈公問治國之要於蘧伯玉曰寡人之國不爲小矣乆而<lb/>
<pb n="KR4h0102_SBCK_050-17b"/>
不治欲帥虎士以禦四封何如蘧伯玉曰可也非其要也遣<lb/>
使致聘以脩鄰好何如曰可也非其要也曰慎簡百僚毋曠<lb/>
厥官何如曰可也非其要也曰杜閼女謁勿使行政何如曰<lb/>
可也非其要也曰斥擯姦回崇厥正士何如曰可也非其要<lb/>
也曰儉德是共屛棄滛侈何如曰可也非其要也曰懐保小<lb/>
民夙夜匪懈畏之如天敬之如神綏之若子何如曰斯其至<lb/>
矣有民斯有國有國斯有君民者君之天也君之則君舎之<lb/>
則獨夫耳可不畏哉公曰善哉言乎君子曰蘧伯玉之言其<lb/>
有激哉君者主民民之從君猶水朝宗振古然也而曰民為<lb/>
君之天何耶雖然天之生民使君主之不使虐之虐之非君<lb/>
也是則君爲民立民亦重矣哉<lb/>
趙成陽堪其宫火欲滅之無階可升使其子朒假於奔水氏<lb/>
<pb n="KR4h0102_SBCK_050-18a"/>
朒盛冠服委蛇而徃旣見奔水氏三揖而後升堂黙坐西楹<lb/>
間奔水氏命儐者設筵薦脯醢觴朒朒起執爵啐酒且酢主<lb/>
人觴已奔水氏曰夫子辱臨敝廬必有命我者敢問朒方白<lb/>
曰天降禍於我家鬱攸是崇虐熖方熾欲縁髙沃之肘弗加<lb/>
翼徒望宫而號聞于有階可登盍乞我奔水氏頓足曰子何<lb/>
其迂也子何其迂也飯山逢彪必吐哺而逃濯溪見鰐必棄<lb/>
履而走宫火已熖乃子揖讓時耶急舁階從之至則宫巳燼<lb/>
矣君子曰迂儒僨事徃徃類此是何可勝道人以經濟自負<lb/>
臨事之際或不知急緩以至覆亡亦何其謬哉<lb/>
中山君嬖梁其生生蹇<graphic n="KR4063" url="https://raw.githubusercontent.com/kanripo/KR-Gaiji/master/images/KR4063.png" mimeType="image/png"/>而椎鄙盡國中無過者唯中山君<lb/>
宜之一朝不見輙若有所失語大夫㫋曰梁其生其智人哉<lb/>
何爲能安我也大夫㫋曰心成憐白髪玄情弗怡艶色媸從<lb/>
<pb n="KR4h0102_SBCK_050-18b"/>
古然也中山君曰何哉大夫㫋曰君聞癸北子翏之爲人乎<lb/>
子翏慎妃耦十年不遂恒鬱鬰離居曲逆有醜女眇左目疹<lb/>
瘢如叢珠且黒而羸曲逆人過而不睨醜女怒去從師學擊<lb/>
筑彈坎篌三年精其技又善爲北里之舞以惑人子翏一見<lb/>
大悅致厚幣聘以歸字曰玄姬朝筑焉莫坎篌焉嬖之甚子<lb/>
翏稍岀㳺歸必熟視其靣無不妍者反笑世人多一目云其<lb/>
友宛爰都憐之爲致趙女光豔皦皦照人世謂閭須白台不<lb/>
能似之子翏逐岀曰何物醜類敢儕吾玄姬所謂玄姬其君<lb/>
之智人歟中山君笑曰大夫言過矣君子曰中山君之蔽一<lb/>
至是乎妍蚩最易辨且不可况其他乎世道既汚以佞爲賢<lb/>
以正直爲憸邪者皆是也尚何暇中山君之笑哉尚何暇中<lb/>
山君之笑哉<lb/>
<pb n="KR4h0102_SBCK_050-19a"/>
宋大心鉤與公玉乘無庸伯仇同居於乗丘大心鉤學内聖<lb/>
外王之道淫淫而洽於心公玉乗迁之曰子之道古也不宜<lb/>
於今是翠黃擒䑕也千不得一焉乃舎去學假仁定覇之術<lb/>
三年而足之無庸伯仇又尤之曰子病大心鉤善矣子道亦<lb/>
未爲得是使韓盧捕䑕百而一中焉予所業則異於是公玉<lb/>
乗曰何術也曰捭闔之術也儀秦之舌申韓之法軫到之略<lb/>
也放之一邑則一邑服放之一國則一國凖放之天下則天<lb/>
下從是使蒙貴襲䑕也十不失一焉大心鉤公玉乗疑之相<lb/>
與說于秦王大心鉤進曰王道如春煦嫗兆民無跡可窺均<lb/>
囿至仁王假臣以三十年鴻化覃於邇遐矣王曰子之言美<lb/>
矣惟黄虞能致之爾寡人不能伺也曰公玉乗言公玉乘進<lb/>
曰揣摩地埶明王之制義融於人巳蝕其利王假臣以十年<lb/>
<pb n="KR4h0102_SBCK_050-19b"/>
伯業可定矣王曰子之言良矣惟桓文能行之爾寡人不能<lb/>
學也無庸伯仇見二人所對不合於是不待王見問目如明<lb/>
星風雷隱隱起舌間利害粲如也言巳且繼曰願王假臣五<lb/>
月之乆四海諸侯皆懼膝行而來朝矣王大悅曰此寡人夙<lb/>
夜不敢忘者也即命爲上大夫與聞國政公玉乗去之齊不<lb/>
遇又之宋之衞無客之者晉人聞而召之亦爲大夫大心鉤<lb/>
轍環諸侯皆不售老死乗丘一如無庸伯仇之言君子曰羽<lb/>
籥干戚之舞不可施鄭衞之邦亦猶子女優雜之戯不可陳<lb/>
齊魯之俗大心鉤欲行先王之道於春秋之世難矣哉<lb/>
晉定公好以位驕人揚食我諌曰東海有巨魚名王鮪焉不<lb/>
知其太多少赤幟曵曵見龕赭間則其鬛也王鯺出入海中<lb/>
鼔浪歕沫腥風盖翛翛然云逢鮂鰼鰹　必吞日以十千計<lb/>
<pb n="KR4h0102_SBCK_050-20a"/>
不能饜出游黑水洋海舶聚洋中者萬玉鮪一噴皆没不見<lb/>
其從雄行海間孰敢何問之者沂潮上羅刹江潮退膠焉矗<lb/>
若長陵江濵之人以爲真陵也渉之當足處或戰大駭斫甲<lb/>
而視王鮪也肌之乃架棧而臠割之載數百艘烏鳶蔽體羣啄<lb/>
之各飫夫王鮪之在海也其勢爲何如一失其執欲爲小鱦<lb/>
旦不可得位其可恃哉定公曰寡人巳知之矣子姑就舎君<lb/>
子曰德稱其位者恒下人反是則驕是何也德則虚不德則<lb/>
盈虚則能容盈則覆理也傳曰君子以虚受人又曰日中則<lb/>
昃可不信夫<lb/>
齊侯再伐山戎賔胥無問曰聞君將有事山戎然乎非歟公<lb/>
曰然何如曰以臣觀之可伐者五不可伐者一公驚曰何謂<lb/>
也曰謀夫孔多可伐者一也矛㦸銛利旛幟精明可伐者二<lb/>
<pb n="KR4h0102_SBCK_050-20b"/>
也既禀充牣餫饟弗絶無仰於鄰可伐者三也卒乘輯睦隊<lb/>
伍成列不戰則巳戰無不剋可伐者四也大而陳蔡宋衞小<lb/>
而邾鄧𣏌薛皆與國也奔號承令匍匐恐後可伐者五也以<lb/>
此言之止君勿行者惑也臣竊有私焉夫山戎蕞爾之邦也<lb/>
使誠有罪君亦既伐之矣奈何再乎爲土地耶海濵千里君<lb/>
悉有之何愛僻逺之野以廣君土疆爲民人耶衣冠劍舃充<lb/>
斥君之境土何愛魋結卉裳之俗以亂我邉陲爲一戰可以<lb/>
定伯耶君巳帖陳服鄭親魯而攘楚矣何假乎山戎今再帥<lb/>
師徒使斯民肝腦潤草莾枯胔暴原野耳夫争地以戰殘民<lb/>
以逞非仁君也非仁君不足以覇諸侯此不可伐一也齊使<lb/>
曰大夫言固善山戎屢悖寡人奈何賔胥無曰熊罷豺虎正<lb/>
家於山蛟鼉魚鱉俱穴於淵九夷百蠻均宅於仁君務仁德<lb/>
<pb n="KR4h0102_SBCK_050-21a"/>
之脩獨不能容一山戎乎容之則來庭伐之則叛去力不勝<lb/>
德故也君請改圖焉齊侯曰大夫之言善止君子曰桓公賢<lb/>
君哉不然何聞義則服如此也<lb/>
南文子任衞國之政察見淵魚人莫不畏之一旦忽若狂易<lb/>
者以足衣爲巾以冠纓苴履以食豆而羮簞百物靡不反者<lb/>
衞君深憂之親枉駕文子之閭問曰先生病邪曰臣非敢病<lb/>
也曰先生非病何反悖若是邪曰臣非敢反悖也效尤也曰<lb/>
何謂效尤曰今國中法制不定上下無章驍暴者字民孱夫<lb/>
操弓矢岀闘是簞受羹而豆盛食也貴戚之卿混乎輿䑓是<lb/>
履苴冠纓也髠鉗之倫升於上士是巾足衣也舉國反易而<lb/>
無一人悟者君顧獨憂臣乎即實病亦一身爾如國何衞君<lb/>
曰目能察白黒而不見其睫心能識壯耄而不覺其形自蔽<lb/>
<pb n="KR4h0102_SBCK_050-21b"/>
之患也請爲先生更諸君子曰南文子托疾以悟衞君美矣<lb/>
衞君聞之即有心目之喻亦易悟也哉詩曰鶴鳴于九臯聲<lb/>
聞于天此之謂也<lb/>
漁者庻其廉與婦競絶數月不通於越入楚兵大掠各西東<lb/>
匿死生不相恤人諍庻其廉盍聚諸輙謝去一日漁于海獲<lb/>
甲蟲曰鱟雄雄相負雖風濤不觧庻其廉悔曰是物也人或<lb/>
不如可乎歸召婦與居禮之終身君子曰隂陽合而大化彰<lb/>
寒暑正而歲功成夫婦和而家政理天道也亦人道也俗降<lb/>
世汗有反目至死弗覿者不亦悲夫視庻其廉之能悔抑又<lb/>
賢矣<lb/>
秦有尊盧沙者善誇談居之不疑秦人笑之尊盧沙曰勿予<lb/>
笑也吾將說楚以王國之術翩翩然南迨至楚境上關吏縶<lb/>
<pb n="KR4h0102_SBCK_050-22a"/>
之尊盧沙曰愼毋縶我我來爲楚王師關吏送諸朝大夫寘<lb/>
舘之問曰先生不鄙夷敝邑不遠千里將康我楚邦承顔色<lb/>
日淺未敢敷布腹心他不敢有請姑聞師楚之意何如尊盧<lb/>
沙怒曰是非子所知大夫不得其情進於上卿瑕瑕客之問<lb/>
之如大夫尊盧沙愈怒欲辭去瑕恐獲罪於王亟言之王趣<lb/>
見未至使者四三往及見長揖不拜呼楚王謂曰楚國東有<lb/>
呉越西有秦北有齊與晉皆虎視不瞑臣近道出晉郊聞晉<lb/>
約諸侯圖楚刑白牲列珠槃玉敦歃血以盟曰不禍楚國無<lb/>
相見也且投璧祭河欲渡王尚得奠枕而寢耶楚王起問計<lb/>
尊盧沙指天曰使尊盧沙爲卿楚不強者有如日王曰然敢<lb/>
問何先尊盧沙曰是不可以空言白也王曰然即命爲卿居<lb/>
三月無異者巳而晉侯師諸侯之師至王恐甚召尊盧沙卻<lb/>
<pb n="KR4h0102_SBCK_050-22b"/>
之尊盧沙瞠目視不對迫之言乃曰晉師銳甚爲王上計莫<lb/>
若割地與之平耳王怒囚之三年劓而縱之尊盧沙謂人曰<lb/>
吾今而後知夸談足以賈禍終身不言欲言捫鼻卽止君子<lb/>
曰戰國之時士多大言無當蓋徃徃藉是以媒利禄尊盧沙<lb/>
亦其一人也使晉兵不即至或可少售其妄未乆輙敗亦不<lb/>
幸矣哉歴考徃事矯虚以誑人未有令後者也然則尊盧沙<lb/>
之劓非不幸也宜也<lb/>
宋有白冥子旂耕於渠蒢之野得䂖焉圓而晢肉且倍好上<lb/>
有蒲穀文子旂<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>視之曰質如截肪澤而有章其璧也哉孚<lb/>
尹旁逹廉而不劌其璧也哉無功而家大寳者禍當獻諸朝<lb/>
於是沐浴冠帶言於周王曰臣渠蒢之賤夫也偶挈耒耜以<lb/>
耕竊不自意地不愛寳獲嘉璧焉臣不敢私聞王將有事上<lb/>
<pb n="KR4h0102_SBCK_050-23a"/>
帝方明六玉闕其一焉敢獻諸下執事王使大夫窽受璧薦<lb/>
諸玉尹玉尹曰嘻是珉也郤還之子旂抱䂖嘆曰吾聞有道<lb/>
之朝是與非别白繡裳雖華不鬋以𥙷冠太阿雖鈍不委以<lb/>
割牲今強謂璧為珉可不可乎楚丘丈人過而視之曰子旂<lb/>
其幸矣哉子旂怒曰何幸也曰卞和以玉獻尚遭刖况爾薦<lb/>
珉者乎子旂終不悟君子曰士以眞材衒且猶不可假才能<lb/>
目致與嗚呼世不特一子旂也<lb/>
越人甲父史與公䂖師交甲父史能計而弗决公䂖師善决<lb/>
而計䟽各合其長事無留行人兩而一心也因語相侵離去<lb/>
政輙敗宻須奮泣諫二人曰君不聞海蟲有水毋乎水毋無<lb/>
自資蝦以行蝦亦資水毋食兩不能無也水毋姑寘之又不<lb/>
聞有瑣<graphic n="KR1436" url="https://raw.githubusercontent.com/kanripo/KR-Gaiji/master/images/KR1436.png" mimeType="image/png"/>乎腹蔵蟹飢則蟹出求食歸則瑣<graphic n="KR1436" url="https://raw.githubusercontent.com/kanripo/KR-Gaiji/master/images/KR1436.png" mimeType="image/png"/>飽否乃死蟹<lb/>
<pb n="KR4h0102_SBCK_050-23b"/>
失所巢亦兩不能無也瑣<graphic n="KR1436" url="https://raw.githubusercontent.com/kanripo/KR-Gaiji/master/images/KR1436.png" mimeType="image/png"/>姑寘之又不聞夏屋有蟨䑕乎<lb/>
與卭卭駏驉比爲卭卭駏驉齧丼草即有難卭卭駏驉負而<lb/>
走亦兩不能無也蟨䑕姑寘之又不聞西域有共命之鳥乎<lb/>
枳首一體性多妬飢則爭啄一俟其瞑飡毒草害之及下嗌<lb/>
皆斃亦兩不能無也是皆山海蟲爾不足怪雖人亦有之北<lb/>
方有比肩之民迭食而迭望失一則死亦兩不能無也今二<lb/>
人甚類之其所異者彼以形此以事爾奈何離去奈何離去<lb/>
二人相顧曰微奮言吾等將愈敗驩焉如初君子曰十二官<lb/>
各有所司必相資以成體况尺有所短寸有所長何可自用<lb/>
哉宻須奮可謂善諷矣<lb/>
猗于臯聞尾勺氏畜豹善捕獸以雙白璧易之且肆筵召所<lb/>
與㳺者飲出豹于庭而譝其能於是治金爲繩繫之文羅日<lb/>
<pb n="KR4h0102_SBCK_050-24a"/>
割牲啖之居亡何有碩䑕過宇下急觧豹斃之豹視䑕若不<lb/>
見猗于臯怒詈之他日又有䑕過焉猗于臯復縱之豹遇䑕<lb/>
如初猗于臯怒鞭之豹輙噑猗于臯愈鞭之易以縲絏寘之<lb/>
牛羊棧中日餔以糟豹喪欲泣猗于臯之友安綦子他聞之<lb/>
誚曰吾聞巨闕雖利𥙷履不如利錐錦綺雖䴡供靧不如尺<lb/>
布文豹雖鷙禽䑕不如狸狌子何愚也曷不用狸搦䑕而縱<lb/>
豹捕獸哉猗于臯說如其言未幾狸捕鼠且盡豹獲麞鹿麃<lb/>
兎以歸無筭者君子曰獸固善捕亦各有所能至於用人乃<lb/>
違其才何邪<lb/>
是多鶉善格如膠弗之觧大夫黎嗜之偶使韓遂挾以行左<lb/>
右言於韓君君說之令國中羅鶉與格皆不勝君以韓無鶉<lb/>
愧之無鉤大夫曰夫鶉海內所有也而韓獨無乎然而能格<lb/>
<pb n="KR4h0102_SBCK_050-24b"/>
與否在所擇焉爾今衣褐而班文鶉也翁鱗而尾佳鶉也刀<lb/>
啄而戟距鶉也鶉則鶉矣求能格者幾何雖然此不足道也<lb/>
國中圓冠方屨堯行舜趍者皆士也能與君排難觧紛者復<lb/>
幾何能否在君不在物也君說擇善鶉與黎格卒大勝韓因<lb/>
此而得擇士之法君子曰古語有云羊質而虎皮見草悅見<lb/>
豹戰士鮮不類之然豈無眞虎哉亦患人君不能用耳<lb/>
楚帥師伐晉晉人恐嚴甲兵以待楚入河陽退師未幾又入<lb/>
如是者三晉侯疑朝羣臣問焉伯瑕對曰楚誘我也急宜歐<lb/>
弗歐必深入存亡不可期晉侯曰子計踈矣伯瑕恚曰君如<lb/>
弗納臣言臣終不能俘隨君請先去之晉侯斥之問歩毅歩<lb/>
毅對曰楚非昔楚矣執政衆乖內嬖日盛曳綺縠而副玉珈<lb/>
者後宫千人早謳莫酣惟日不足焉能及我問士渥濁士渥<lb/>
<pb n="KR4h0102_SBCK_050-25a"/>
濁對曰毅言固當亦知其一未知其二者也楚西有秦難東<lb/>
諸侯則齊鄭魯衛枕戈待隙獨吾國有新䘮未暇攻彼虞我<lb/>
兵起五國必應之故先動相制耳不足慮也問范匄匄對曰<lb/>
如二大夫言問韓起韓起大笑絶纓晉侯變色曰大夫笑寡<lb/>
人乎起對曰老臣何敢笑君實笑鴈奴不知也晉侯曰何謂<lb/>
也曰具區之澤白鴈聚焉夜必擇栖恐人弋已也設鴈奴環<lb/>
廵之人至則鳴羣鴈藉是以瞑澤人<graphic n="KR0836" url="https://raw.githubusercontent.com/kanripo/KR-Gaiji/master/images/KR0836.png" mimeType="image/png"/>其故爇火照之鴈奴<lb/>
戞然鳴澤人遽沉其火羣鴈皆驚起視之無物也如斯者四<lb/>
二羣鴈以奴紿巳共啄之未幾澤人執火前鴈奴不敢鳴羣<lb/>
鴈方寐一網無遺者今楚師進退三執火之謂也君何不少<lb/>
察之乎晉侯曰爭人不當如是哉於是大嚴守備楚子聞之<lb/>
曰勿謂晉無人不敢侵君子曰晉侯其善謀哉集衆人之慮<lb/>
<pb n="KR4h0102_SBCK_050-25b"/>
必有一長者及韓起獻計楚人知悉其情遂退師詩云先民<lb/>
有言詢于芻蕘况士乎<lb/>
宋剔成君自髙視羣臣皆下有諌者輙拒曰爾欲上我邪毋<lb/>
不巳也指所佩劍曰懼此乎皆怖汗而退欲造九成䑓於雍<lb/>
丘之郊恐羣臣言戒門者毋納士納則死北殷子旦謂門者<lb/>
曰吾將見吾君門者沮之子且堅欲入且曰吾事君十年豈<lb/>
不知君君所甚惡者諫耳吾不諫則巳何沮也曰子旣不諫<lb/>
欲入何爲曰吾善爲雞戯將以悅君也門者入白剔成君君<lb/>
召至子且鼓肱爲翼膠膠而長鳴鳴巳急趨出氣甚暢君怪<lb/>
之趣使還問曰子人耳乃效雞鳴何也曰臣尊雞甚故效之<lb/>
耳何故尊之曰臣以堯舜之知或不如也曰是何言歟是何<lb/>
言歟寡人聞非聖人者無法况方之異類乎曰臣言敢非聖<lb/>
<pb n="KR4h0102_SBCK_050-26a"/>
人竊有疑也道蔽天地者堯德極萬世者舜皆古聖人也今<lb/>
謂其知不雞若者誠過乎激然風雨晦宴能司晨不愆度者<lb/>
堯舜能之乎曰不能也曰堯舜雖大聖司晨必以雞乎曰固<lb/>
也曰君如知此奈何盡下羣臣無若雞者乎君喜曰羣臣無<lb/>
言及兹者今乃始聞之寡人有過子宜力諫也曰君令臣諫<lb/>
臣不敢隱今賦急民單環四封皆強敵夙夜憂勤且懼不免<lb/>
况事游觀乎曰寡人不敢也曰君曰不敢而造九成之臺何<lb/>
也剔成君即日罷其役君子曰日之行晝天下無不照月之<lb/>
行夜萬國無不明然日月之光有所不及者一燈之微足補<lb/>
其功此盖子且雞喻之說也<lb/>
　余爲燕書四十篇蓋取郢人誤書舉燭之義讀者好之<lb/>
　謂有秦漢風余獨愧汗弗止者何也自嬰憂患以來神<lb/>
<pb n="KR4h0102_SBCK_050-26b"/>
　情銷沮見於觚翰之中氣薾而辭荒惡在其能秦漢也<lb/>
　　不猶優孟之似孫叔敖哉<lb/>
　　　顏率求鼎難<lb/>
秦興師臨周而求九鼎周王患之以告顏率顔率曰大王勿<lb/>
憂也臣請正大義以郤其軍率乃詣秦君長揖言曰周之與<lb/>
秦勢雖若敵國其分則君臣也率聞君伐臣則有之矣自非<lb/>
弑逆未聞以臣伐君也不知君之興師而涉邦畿也何故天<lb/>
子謹使使臣問諸左右秦君曰無他異也寡人竊聞九鼎四<lb/>
海之厚寳也誠願得一觀焉然恐周之執事不察敝國之情<lb/>
乃盛陳師衞以備不虞耳寡人人臣也豈敢稱亂率曰率意<lb/>
君忘其爲人臣也今幸勿忘甚善率嘗適蔡蔡人有事其主<lb/>
者其主有龍淵之劎蔡人操刃與㦸逐而奪之或諫曰此汝<lb/>
<pb n="KR4h0102_SBCK_050-27a"/>
主也汝何得乃爾獨弗畏不義之名子蔡入曰吾見龍淵不<lb/>
見主也彼猶不見主故肆行而無忌憚君今知爲人臣而興<lb/>
師求九鼎焉何也君不聞齊晉之事乎齊地方千里帶甲數<lb/>
十萬天王嘗賜太公履東至于海西至于河南至于穆陵北<lb/>
至于無棣五侯九伯皆得專征迨桓公之興平宋折鄭帖服<lb/>
荆楚威行諸侯天下莫強焉尚款以尊周爲事未嘗敢求九<lb/>
鼎也晉地亦方千里帶甲亦數十萬掎以太行之髙起以首<lb/>
陽之雄迤以黃河之深靡以大陸之廣所謂表裏山河之固<lb/>
晉實有之文公藉累世之盛侵曹伐衞大戰于城濮而楚師<lb/>
敗績列國畏威無敢不從然猶一曰尊王室二曰尊王室亦<lb/>
不敢求九鼎也今君欲行覇術不思法桓文而首惟不軌是<lb/>
圖率恐諸侯有以議君也且君有不義者三以臣帥兵而刧<lb/>
<pb n="KR4h0102_SBCK_050-27b"/>
天子不義一也鼎乃先王重器而敢睥睨之不義二也肆虎<lb/>
狼之威志在丘墟宗廟不義三也六國怨秦之虐日夜共謀<lb/>
洹水之上恨無其名以興師設知君有爾韓必遣三將軍出<lb/>
宜陽趙魏與韓唇齒之邦必注強弓蹠勁弩助之燕雖稍弱<lb/>
勢不能以獨寧四國合一精兵當不下三百餘萬齊爲山東<lb/>
大國亦必驅其衆西向崤函楚見諸侯並起其雄吞之志益<lb/>
暴又必急趨擣武關君雖有百二之險舉六豹而噉一牛不<lb/>
至血肉狼籍不止也率竊爲君危之夫鼎者又以昭夫德也<lb/>
苟無其德雖得之必亡之昔夏之盛也貢金九牧鑄鼎象物<lb/>
百物而爲之備使民知神姦用能恊于上下以承天休桀有<lb/>
昏德鼎遷于商啇紂暴虐鼎遷于周周德雖衰天命未改君<lb/>
尚可力求之邪楚莊之強君之所聞也因伐陸渾之戎遂來<lb/>
<pb n="KR4h0102_SBCK_050-28a"/>
問鼎之重輕王孫滿一言郤之輙俛首莫敢吐氣者豈力有<lb/>
不足哉誠畏負不義之名也君世有功於天王今其所爲可<lb/>
不如蠻荆之長乎爲君之計莫若告于衆曰寡人不敏昧厥<lb/>
君臣大分帥爾有衆欲觀鼎于周周之大夫弗以寡人爲不<lb/>
穀肫肫然喻之寡人雖至愚亦巳藏之中心矣爾衆宜觧甲<lb/>
韜戈從寡人寡人幸至於廟當舉觶自罰復告于太史書之<lb/>
以旌寡人之過君能如此則改過不吝之成湯又見於今日<lb/>
也君德孰加焉秦君聞之赧然謝顔率曰子之言良是也卽<lb/>
日罷兵西還<hi>鼎周鼎也故借周天子立論</hi>爲說者曰秦師求鼎之事雖急<lb/>
使率以是大義折之秦縱暴必能退師初不待陳臣思將兵<lb/>
以救之也既不能然復以八十一萬人<graphic n="KR1966" url="https://raw.githubusercontent.com/kanripo/KR-Gaiji/master/images/KR1966.png" mimeType="image/png"/>鼎誑齊率眞小人<lb/>
哉嗚呼大義不明乆矣豈獨率一人之爲然哉嗚呼大義不<lb/>
<pb n="KR4h0102_SBCK_050-28b"/>
眀乆矣<lb/>
　　　　書穆陵遺骼<lb/>
初至元二十一年甲申僧嗣占妙髙上言欲毁宋會稽諸陵<lb/>
江南總攝楊輦眞加與丞相桑哥相表裏爲姦明年乙酉正<lb/>
月奏請如三僧言發寳器以諸帝遺骨建浮屠塔於杭之故<lb/>
宮截理宗頂以爲飲器大明洪武元年戊申正月戊午<lb/>
皇帝御劄丞相宣國公李善長遣工部主事谷秉毅移北平<lb/>
大都督府及守臣吴勉索飮器於西僧汝納監蔵深惠<lb/>
詔付應天府守臣夏思忠以四月癸酉瘞諸南門髙座寺之<lb/>
西北明年己酉六月庚辰<lb/>
上覽浙江行省進宋諸陵圖遂命藏諸舊穴嗚呼<lb/>
上之德可謂至矣哉<lb/>
<pb n="KR4h0102_SBCK_050-29a"/>
　　　諭頑<lb/>
陶尚書中立爲余言臨海林甲一門皆疫死甲獨治䘮暨甲<lb/>
殁無人藏其屍家犬奔號里巷若狂巳而羣犬翕集銜甲衣<lb/>
曳至西郊跑土成坎<graphic n="KR2668" url="https://raw.githubusercontent.com/kanripo/KR-Gaiji/master/images/KR2668.png" mimeType="image/png"/>焉坎淺不能容又復曳岀如是者四<lb/>
三始壅土覆之而去新昌黄琛甫有牝犬爲邏卒所食棄骨<lb/>
屛處其子銜之瘞諸野予聞撫髀大息毎舉諭諸人人輙笑<lb/>
予誕且謂古無是事昔譙縣崔仲文畜犬會嵇䂖和以丁奴<lb/>
易之不從和殺仲文奪其犬犬齧和守仲文屍瓜浮土掩之<lb/>
㝷牽和衣訴官和伏誅此晉義熈中事也冀州䂖玄度犬毋<lb/>
育一子愛之甚玄度烹子啖之毋候骨投地歛寘一窟移塟<lb/>
於桑間旦夕向桑嗥逾月乃止此宋元徽中事也謂古無是<lb/>
事者過矣夫犬能禦盗齚姦觧難報恩傳記所載者然也又<lb/>
<pb n="KR4h0102_SBCK_050-29b"/>
寧止此二事乎人若不自厚物理有可徴者亦弗之信反指<lb/>
予爲誕予故書此示之人心尚存其亦有所感天<lb/>
　　　書客言二首<lb/>
天台李某遇盗官爲購捕之有刀鑷工出簮珥粥諸市市魁<lb/>
執送官工具言私於下東隣女得之官逮女問狀女戰栗不<lb/>
能言工曰爾毋佯愳爲也爾左乳有瘢可驗官覆之信然女<lb/>
恚自剄死死三月始得眞盗初女童子時常用工䉜髮故知<lb/>
女瘢工怨女嫁時不償其勞䧟之黄巖少年嘗游於博徒一<lb/>
日飮市上市人携虚篋與愽不勝馳而去少年慚其紿巳躡<lb/>
至大澤中杖之仆地有一翁挾子過焉意其病厥也扶還其<lb/>
家未至而氣絶市人家縳翁父子赴官子哀慟不伏翁謂子<lb/>
曰兒毋用苦吾老矣自度在世無幾願易兒也子聞之輙自<lb/>
<pb n="KR4h0102_SBCK_050-30a"/>
陳殺市人狀甚悉官用縱翁歸翁念兒冤也自經死<lb/>
爲說者曰漢張釋之爲廷尉天下無冤民嗚呼今之從政者<lb/>
其釋之也哉<lb/>
皇明文衡卷之五十<lb/>
<pb n="KR4h0102_SBCK_050-30b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_055-1a"/>
皇明文衡卷之五十五<lb/>
　雜著<lb/>
　　　牛李維州事　胡廣<lb/>
洪容齋謂維州之事當時議者謂德𥙿賢於僧孺以今觀之<lb/>
則僧孺爲得司馬温公㫁之以義利兩人曲直始分按吐蕃<lb/>
頑獷狡暴世爲唐患屢盟屢叛非德之可懷信之可結維州<lb/>
之事竊有議焉自淸水刼盟兵臨近鎮上下震驚德宗欲出<lb/>
幸以避之自是用兵經費歲無虚日國計匱乏故德宗問李<lb/>
泌以復府兵之䇿泌對以屯田積榖致富強之術德宗喜泌<lb/>
曰未也臣能不用中國之兵使吐蕃自困德宗曰計將安出<lb/>
泌不對大意欲結回紇大食雲南與共圗吐蕃令吐蕃多備<lb/>
以牽制之知德宗素恨回紇故不對恐幷沮屯田之議不行<lb/>
<pb n="KR4h0102_SBCK_055-1b"/>
自吐蕃㓂西川韋臯與東蠻两林蠻連兵禦之屢捷屢勝吐<lb/>
蕃奔應西川南詔之不暇而㓂河隴之跡漸稀此正與泌計<lb/>
相合至憲宗時雖嘗出㓂亦鮮獲利穆宗長慶元年吐蕃㓂<lb/>
靑塞堡鹽州刺史李文悅擊却之秋九月吐蕃遣其禮部尚<lb/>
書論訥羅來求盟以大理卿劉元鼎爲㑹盟使入吐蕃與盟<lb/>
二年六月㑹盟之使未還卽復來㓂靈武㓂鹽州自此不見<lb/>
再盟文宗太和五年九月吐蕃維州副使悉怛謀請降盡率<lb/>
其衆奔成都李德𥙿遣行維州刺史虞藏儉將兵入據其城<lb/>
具狀且言欲遣生羗燒十三橋擣西戎腹心可洗乆恥事下<lb/>
尚書省集議皆請如德𥙿䇿獨牛僧孺曰吐蕃之境四靣各<lb/>
萬里失一維州未能損其勢比來脩好約罷戍兵中國禦戎<lb/>
守信爲上彼若來責曰何事失信養馬蔚茹川上平凉阪萬<lb/>
<pb n="KR4h0102_SBCK_055-2a"/>
騎綴回中怒氣直辭不三日至咸陽橋此時西南數千里外<lb/>
得百維州何所用之徒棄誠信有害無利此匹夫所不爲况<lb/>
天子乎文宗以爲然還其城執悉怛謀歸之吐蕃盡誅之於<lb/>
境上由此觀之則僧孺之謀誠過矣且維州本唐故地廣德<lb/>
元年䧟入吐蕃韋臯屢攻取之而不能得悉怛謀一旦舉以<lb/>
還唐其來降之日又在吐蕃敗盟之後何失信之有僧孺乃<lb/>
以私憾沮德𥙿之功故繆以徃日吐蕃入長安之跡恐愒天<lb/>
子使祖宗故地不復德𥙿成功不遂悉怛謀枉死負冤於無<lb/>
窮朱子於綱目特書曰吐蕃將悉怛謀以維州來降蓋深惜<lb/>
之也牛李是非如此其著温公之言直牛而曲李者其意蓋<lb/>
有所爲宋神宗在位喜於論兵冨鄭公嘗云願陛下二十年<lb/>
不可道着用兵二字温公之意卽鄭公之意也當西夏部將<lb/>
<pb n="KR4h0102_SBCK_055-2b"/>
嵬名山欲以橫山之衆取李諒祚以降詔邊臣招納其衆公<lb/>
上䟽極論以爲名山之衆未必能制諒祚幸而勝之减一諒<lb/>
祚生一諒祚何利之有神宗不聽遣种諤發兵迎之取綏州<lb/>
費用六十萬西方用兵蓋自此始矣後城永樂夏人來爭喪<lb/>
師數十萬神宗臨朝大慟於是公言始驗公平生惟以和戎<lb/>
爲念及得疾猶嘆曰四患未除吾死不瞑目矣其一以西戎<lb/>
之議未决折蕳與吕公著曰邉計以和戎爲便然則牛李之<lb/>
論公云云者欲假此以抑要功生事之人矯當侍之弊不然<lb/>
牛李之事曲直甚明公何爲曲李而直牛乎維州之論當以<lb/>
朱子綱目與致堂之說爲當<lb/>
　　　季布止伐匈奴<lb/>
單于嘗爲書嫚吕后后怒召諸將議之上將軍樊噲曰臣願<lb/>
<pb n="KR4h0102_SBCK_055-3a"/>
得十萬衆横行匈奴中諸將皆阿吕后以噲言為然獨季布<lb/>
曰樊噲可斬也夫以髙帝兵三十餘萬困於平城噲時亦在<lb/>
其中今噲奈何以十萬衆橫行匈奴中靣謾且秦以事胡陳<lb/>
勝等起今創痍未瘳噲又靣䛕欲揺動天下是時殿上皆恐<lb/>
太后臨朝遂不復議擊匈奴事布老將也故知用兵之利害<lb/>
使其亦如諸將之阿䛕順㫖則必騷動天下因布一言而止<lb/>
其為利慱哉史稱布為賢將其或以此歟武帝時王恢建馬<lb/>
邑之議韓安國屢難其不可使武帝然安國之論則邊釁無<lb/>
由而起衞霍無功之可紀後亦必無輪臺之悔矣<lb/>
　　　劉給事<lb/>
唐代宗永秦元年㒒固懷恩訜回紇吐蕃雜入㓂下詔親征<lb/>
魚朝恩欲奉代宗幸河中以避吐蕃恐羣臣議論不一百官<lb/>
<pb n="KR4h0102_SBCK_055-3b"/>
入朝朝恩從禁軍操白刅宣言曰吐蕃數犯郊畿車駕欲幸<lb/>
河中何如公卿皆錯愕不知所對有劉給事者獨出班抗聲<lb/>
曰敕使反耶今屯軍如雲不戮力扜㓂而遽欲脅天子棄宗<lb/>
廟而去非反而何朝恩驚沮而退事遂寢劉給事當倉卒之<lb/>
項而能抗辭以折權幸使之驚沮眞大丈夫哉視當時之公<lb/>
卿閉口錯愕者誠可羞也惜乎史失其名不知爲誰千古之<lb/>
恨楊雄曰齊魯有大臣二人而史失其名箋杜詩者謂黄四<lb/>
娘者獨何人哉因此以託不朽世間幸不幸類如此劉給事<lb/>
言存而名泯其幸歟不幸歟<lb/>
　　　陳平用陸賈之謀<lb/>
陳平輔髙祖定天下六出竒計無一不効及諸吕擅權欲危<lb/>
劉氏平燕居深念計無所出及見陸賈問䇿賈令與太尉深<lb/>
<pb n="KR4h0102_SBCK_055-4a"/>
相結為畫吕氏數事平用其計乃以五百金為絳侯夀厚具<lb/>
樂飲太尉太尉亦報如之两人同心恊謀卒成㓕吕安劉之<lb/>
功者賈之謀也平豈智於前而眛於後乎當事機未决或思<lb/>
慮過當而反惑乎平當危疑之際不自用而取人之長以成<lb/>
事功此所以為賢也平嘗順后之㫖以王諸吕豈亦賈䇿使<lb/>
平陽以計紿之得以成吾謀乎不然平之深念專在㓕吕其<lb/>
肯以髙祖之業輕以許人乎使平眞阿吕后者賈必知之又<lb/>
安肯為平畫計乎<lb/>
　　　張湯杜周有後<lb/>
語曰仁者必有後張湯杜周俱為酷吏然皆有良子爵位尊<lb/>
顯繼世立朝漢之元勲儒林之後乃有不如其故何哉班孟<lb/>
埾謂湯推賢揚善固宜有後者周之跡絶無一行之可舉其<lb/>
<pb n="KR4h0102_SBCK_055-4b"/>
有後又何也史載湯决大獄欲傳古義乃請愽士弟子治尚<lb/>
書春秋補廷尉史平亭疑法奏讞疑必奏先為上分别其原<lb/>
上所是受而著讞法廷尉挈令揚主之明湯用儒者議疑法<lb/>
豈於是而有隂恵及人者乎其有後者蓋由於此周無一善<lb/>
之可𫐠但上以其盡力無私若然亦宜有後矣世疑湯周不<lb/>
當有後而皆有後故采摭其美而論之所可見者如此而已<lb/>
不然湯之子安世周之子延年見其父行之繆脩德礪行為<lb/>
漢名臣足以蓋其父之惡安世之子延夀廷年之子欽又能<lb/>
世濟其美後之繼隆或不係於湯周而本於此歟<lb/>
　　　張騫<lb/>
張騫貪一身之利為漢使月氏經大夏復事西南夷通烏孫<lb/>
鑿空西域啓武帝窮兵之欲者實騫之通也班固於其贊略<lb/>
<pb n="KR4h0102_SBCK_055-5a"/>
無一語及之但云禹本紀言河出崑崙崑崙髙二千五百餘<lb/>
里日月所相避隱爲光明也自張騫使太夏之後窮河原惡<lb/>
睹所謂崑崙者乎斯言於騫何有哉豈責其逺使詳於卭竹<lb/>
杖蜀布而遺於其大者乎抑豈不責騫而爲漢諱乎不然騫<lb/>
不足貴耳<lb/>
　　　公孫弘節儉<lb/>
汲黯謂公孫弘位在三公奉禄甚多然爲布𬒳此詐也以本<lb/>
傳觀之弘常稱人主病不廣大人臣病不節儉又其身食一<lb/>
肉脫粟飯其躬行節儉蓋亦素性然也年八十終于相位漢<lb/>
之公卿多由奢縱取敗有如弘之節儉必能保其富貴弘之<lb/>
行亦可以厲俗故元始中脩功臣後下詔曰漢興以來股肱<lb/>
在位身行儉約輕財重義未有若公孫弘者位在宰相封侯<lb/>
<pb n="KR4h0102_SBCK_055-5b"/>
而爲布𬒳脫粟之飯奉禄以給故人賔客無有所餘可謂减<lb/>
於制度而率下篤俗者也與內富厚而外爲詭服以釣虚譽<lb/>
者殊科夫表德章義所以率世厲俗聖王之制也其賜弘後<lb/>
子孫之次見爲適者爵關內侯此又可見漢之重節儉而薄<lb/>
奢靡故特表章弘以敦厲風俗厥後若唐尊失身以仕王莾<lb/>
封侯貴重位歷公卿衣敝履空以瓦噐飮食𬒳虚僞名其亦<lb/>
與弘異矣何足道哉<lb/>
　　　東坡祖黃生說<lb/>
東坡武王非聖人之說蓋本於漢儒黃生黃生曰湯武非受<lb/>
命廼殺也轅固曰不然夫桀紂荒亂天下之心皆歸湯武湯<lb/>
武因天下之心而誅桀紂桀紂之民弗爲使而歸湯武湯武<lb/>
不得已而立非受命而何黄生曰冠雖敝必加于首履雖新<lb/>
<pb n="KR4h0102_SBCK_055-6a"/>
必貫於足何者上下之分也今桀紂雖失道然君上也湯武<lb/>
雖聖臣下也夫主有失行臣不正言其過以尊天子反因過<lb/>
而誅之代立南靣非殺而何故東坡曰武王非聖人也孔子<lb/>
蓋罪湯武歴稱堯舜禹有不足於湯武也又云孟軻始亂之<lb/>
曰吾聞誅獨夫紂未聞弑君也自是學者以湯武爲聖人之<lb/>
正皆孔氏之罪人也斯言竊爲未當論語於篇終歷叙堯舜<lb/>
禹以及湯武孔子何嘗不稱湯武觀易革之彖曰湯武革命<lb/>
順乎天而應乎人孔子何嘗不足於湯武所謂順天應人者<lb/>
豈虚言乎又謂武王伐紂誅其君夷其社稷諸侯必有不悅<lb/>
者故封武庚以慰之有不得已焉耳此蓋戰國相傾之術曾<lb/>
謂武王而爲之乎當牧野之誓諸侯不期而㑹者八百天下<lb/>
固已叛紂歸武王矣雖賢如三仁知殷之必淪喪紂之必亡<lb/>
<pb n="KR4h0102_SBCK_055-6b"/>
亦末如之何也已矣苟使天命未改人心不去雖封百武庚<lb/>
又何足以慰悅殷之故家遺民哉封武庚者蓋武王公天下<lb/>
之心非爲私也湯武之迹孔孟言之盡矣不待辨而明第東<lb/>
坡之論如此恐後來學者惑於其言故略舉其㮣以破其說<lb/>
黃生不師孔孟而立異論東坡何爲而師其說歟或曰東坡<lb/>
假此以彰荀彧之美甚曹操之惡以武王爲非聖人則曹操<lb/>
其鬼魊矣雖然曹操何足論以彧身爲漢臣爲操畫謀以贊<lb/>
其業及篡奪之形已著方詭異論以自釋其自殺也宜矣何<lb/>
足取哉<lb/>
　　　易卦<lb/>
周易爻辭凡吉凶悔吝皆戒占者人能反求諸己則其應驗<lb/>
有如影響第占者以吉為在己凶爲在人徃徃不應則歸神<lb/>
<pb n="KR4h0102_SBCK_055-7a"/>
於蓍龜誤矣昔漢武帝伐匈奴易之卦得太過爻在九五其<lb/>
繇曰枮楊生華象曰枯楊生華何可乆也太卜謂匈奴破不<lb/>
乆也皆以爲吉廼遣貳師將軍李廣利伐匈奴軍敗而降武<lb/>
帝歸咎於卦兆反繆當是時使太卜能云所兆在巳阻武帝<lb/>
不遣貳師則必無喪師降將之恥而卦爲可徵矣噫蓍龜㫁<lb/>
之明矣而用之者失其意徃徃如斯<lb/>
　　　唐太宗征髙麗<lb/>
唐太宗𥘉征髙麗諌議大夫禇遂良曰陛下指麾則中原淸<lb/>
晏顧盻則四夷讋服威望大矣今乃渡河逺征小夷若指期<lb/>
克捷猶可也萬一蹉跌傷損威望更興忿兵則安危難測矣<lb/>
及上欲自征遂良復上䟽以爲天下譬猶一身两京心腹也<lb/>
州縣四肢也四夷身外之物也髙麗罪大誠當致討但命二<lb/>
<pb n="KR4h0102_SBCK_055-7b"/>
三猛將將四五萬衆伏陛下威靈取之如反掌耳今太子新<lb/>
立年尚㓜穉自餘藩屛陛下所知一旦棄金湯之全踰遼海<lb/>
之險以天下之君輕行逺舉皆愚臣之所甚憂也上不聽時<lb/>
羣臣多諌征髙麗者尉遲敬德亦上言陛下親征遼東太子<lb/>
在定州長安洛陽心腹空虚恐有玄感之變且邊隅小夷不<lb/>
足以勤萬乗願遣偏師征之指期可殄上不從及後出師無<lb/>
功乃深悔歎曰魏徴若在不使我有是行也命使祀徴復立<lb/>
所仆碑觀遂良敬德之諌如此太宗苟能聽之未必不善又<lb/>
何必魏徴之言是思乎竊謂使魏徴若在太宗亦必不能從<lb/>
其言方遂良初諌時李世勣即曰間者薛延陀入㓂陛下欲<lb/>
發兵窮討魏徴諌而止使至今爲患曏用陛下之䇿北鄙安<lb/>
矣上曰然此誠徴之失朕㝷悔之而不欲言以是知徴雖在<lb/>
<pb n="KR4h0102_SBCK_055-8a"/>
太宗必不從其言也范氏謂帝知過能悔此其所以爲賢使<lb/>
果爲悔過賞遂良敬德之言何必更思魏徴所以爲此說者<lb/>
帝於徴報之薄矣中心豈無慚忸故借此以樹仆碑撫其妻<lb/>
子耳豈眞思其言乎若帝眞有悔心自當斬然决絶於東征<lb/>
之念矣何故連年不已啓房玄齡臨終之諌與徐充容閨闥<lb/>
之䟽乎由此觀之曷有悔過之實積釁蓄忿乆而不解至于<lb/>
髙宗累歲用師方始平之然小夷雖衰而中國之經費亦不<lb/>
可勝計矣何足補哉或曰太宗之思魏徴玄宗之思九齡事<lb/>
異而情同曰是不然玄宗之思九齡蓋出乎中情太宗之思<lb/>
魏徴蓋矯情耳<lb/>
　　　蕭何聽計<lb/>
漢三年漢王與項羽相距京索間上数使使勞苦丞相何鮑<lb/>
<pb n="KR4h0102_SBCK_055-8b"/>
生謂何曰今王暴衣露蓋數勞苦君者有疑君心爲君計莫<lb/>
若遣君子孫昆弟能勝兵者悉詣軍所上益信君於是何從<lb/>
其計漢王大悅五年陳豨反上自将至邯鄲而韓信謀反關<lb/>
中吕后用何計誅信上聞使使拜丞相爲相國益封五千戸<lb/>
令卒五百人一都尉爲相國衞諸君皆賀召平獨弔謂何曰<lb/>
禍自此始矣上暴露於外而君守於內非被矢石之難而益<lb/>
君封置衞者以淮隂新友於中有疑君心夫置衞衞君非以<lb/>
寵君也願君讓封勿受悉以家私財佐軍何從其計上說其<lb/>
秋黥布反上自将擊之数使使問相國何爲曰爲上在軍拊<lb/>
循勉百姓悉所有佐軍如陳豨時客又說何曰君㓕族不乆<lb/>
矣夫君位爲相國功弟一不可復加然君初入關本得百姓<lb/>
心十餘年矣皆附君尚復孳孳得民和上所謂數問君畏君<lb/>
<pb n="KR4h0102_SBCK_055-9a"/>
傾動關中今君胡不多買田地賤貫貮以自汙上心必安於<lb/>
是何從其計上乃大說按何處危疑之地岌岌乎殆哉賴鮑<lb/>
生召平之言易危爲安易疑爲信不然則何之禍可立而待<lb/>
矣使韓淮隂有此二客則必不至於夷㓕惜乎獻計以斬鍾<lb/>
離昧與夫蒯生三分天下之計皆不及此然則二客者亦豪<lb/>
士哉<lb/>
　　　韓信爲將<lb/>
韓信擊魏問酈生魏得無用周叔爲大将軍曰栢直也信曰<lb/>
竪子耳遂進兵擊魏虜魏王豹定河東觀此則知信之善爲<lb/>
将矣何也夫兵力不患不敵惟患将之與吾敵也兵法曰凡<lb/>
戰之要必先占其將而察其才因形用權則不勞而功舉信<lb/>
知栢直爲将始輕其無能遂進兵成功使魏當時用周叔爲<lb/>
<pb n="KR4h0102_SBCK_055-9b"/>
大将則信必不敢輕進又必思所以敵之縱能破魏亦必費<lb/>
力不至若此之易周叔雖不見其事跡蓋必能将也雖然信<lb/>
雖輕栢直猶用疑兵設伏以計襲破之其肯真易栢直爲竪<lb/>
子徑前而與之摶鬪乎始而問將繼而用計終而破敵成功<lb/>
審彼審己而後動及其破趙窺知趙王成安君不用廣武君<lb/>
之䇿乃敢引兵遂下使成安君能用廣武君之䇿則信必不<lb/>
敢輕度井陘之險又安能有泜水之勝乎觀其戰勝攻取鮮<lb/>
不用計此之所以爲善将也後之人舉知信之爲善将而不<lb/>
知求其所以爲善将之道徃徃不能如信之必勝而多取敗<lb/>
也<lb/>
　　　記徐元張旺史整<lb/>
紹興十九年冬完顔亮戕其主亶明年營都燕山二十九年<lb/>
<pb n="KR4h0102_SBCK_055-10a"/>
又治汴京漸謀南侵三十年春東海民徐元張旺史整共起<lb/>
義師以帛書求援於宋宋守盟約不敢報元等嬰城半年虜<lb/>
師水陸夾攻破之誅戮極其慘酷亮由是益疑宋得中原心<lb/>
決䇿入㓂起蕃漢兵二十七萬傔人不預焉倣唐制分二十<lb/>
七軍明年自將廵洛至汝遣髙景山王全來求釁此周益公<lb/>
文集所載而宋史紀不見陳桱通鑑續編載金東海民張旺<lb/>
作亂使徐文率舟師平之常慨宋失中原忠義之士嬰城固<lb/>
守力竭城䧟幷遭屠戮者何限如徐元張旺史整之徒志本<lb/>
爲宋乃不能捄又不得一書干史以見其起義之忠而乃書<lb/>
曰金民作亂使千古之下負冤受抑何由獲伸桱之書法大<lb/>
抵若此有不可憑要當以益公所記爲定因表著其事以雪<lb/>
元輩之柱<lb/>
<pb n="KR4h0102_SBCK_055-10b"/>
　　　雀餳<lb/>
宋杜鎬愽學有識爲翰林侍讀學士時都城外有墳莊一日<lb/>
若甘露降布林木子姪輩驚喜白于鎬鎬味之傪然不懌子<lb/>
弟啓諸鎬曰此非甘露乃雀餳大非佳兆吾門其衰矣踰年<lb/>
鎬薨繼有八喪廣謂甘露者至和之所感召此爲上瑞若人<lb/>
家有之矣亦雀餳之類耳<lb/>
　　　東坡與李方叔詩記　胡儼<lb/>
宋元祐中蘇東坡知貢舉屬意李方叔令其子叔黨持一簡<lb/>
與方叔値方叔出僕受簡置几上偶章惇子持援來訪取簡<lb/>
竊視乃劉向優於楊雄論二篇援兄弟徑持去坡亦入院李<lb/>
方叔不知也旣而就試果出此題二章倣坡意爲之援遂中<lb/>
第一人持第十人坡𥘉意第一人必方叔及掲榜乃章也徒<lb/>
<pb n="KR4h0102_SBCK_055-11a"/>
爲之悵然方叔毋嘆曰蘇公知貢舉吾兒下第命也坡旣出院<lb/>
以詩寄李有云平生浪說古戰塲過眼空迷日五色蓋亦解<lb/>
嘲云耳其詩真蹟今在南昌李士廉家與徐鉉書稿及張卽<lb/>
之手帖共爲一卷字畫皆可愛也<lb/>
　　　米黃書記<lb/>
昔潘谷病目謁黃山谷山谷以囊墨詰之谷初探一囊摸索<lb/>
曰今不可得也問之曰此承晏軟劑也又探一囊曰此谷二<lb/>
十年前作今亦不能爲矣山谷曰得無假鬼神邪谷曰非也<lb/>
熟之而已山谷遂書以贈谷字徑三寸餘筆皆戰掣法至今<lb/>
三百餘年光采尚燁然照人及米元章海嶽菴四詠其字亦<lb/>
太書險勁飄逸尤爲竒絶皆在友人胡思中家誠可寳也<lb/>
　　　虞文靖公知人<lb/>
<pb n="KR4h0102_SBCK_055-11b"/>
元史虞文靖公傳載馬伯庸欲薦光州人龔伯璲邀公署薦<lb/>
章公以其小材不可且言其人必不能終伯庸甚不樂及公<lb/>
以草詔事退歸伯庸實倡導之也後龔敗果如公言人服其<lb/>
明智今又嘗聞熊伯幾先生言初危太樸以文學徴起聲名<lb/>
橎于朝野士君子皆想望其風采諸門人問於文靖公曰太<lb/>
樸事業當何如公曰太樸入京之後其辭多誇事業非所敢<lb/>
知復曰必求其人其余闕乎時闕名未甚著門人曰何以知<lb/>
之公曰集於闕文字見之後闕竟以忠義顯乃知前輩觀人<lb/>
自有定鑒<lb/>
　　　虞掲詩記<lb/>
虞文靖公嘗作范德機詩序有云當時中州人士謂淸江范<lb/>
德機浦城楊仲弘豫章掲曼領及集四人詩爲四家且以唐<lb/>
<pb n="KR4h0102_SBCK_055-12a"/>
臨晉帖喻范百戰徤兒喻楊三日新婦喻揭而集爲漢庭老<lb/>
吏序出適掲公帰省墓見之大不悅遂徃臨川訪虞公旣相<lb/>
見言及玆事且曰徯斯與公京師二十年未嘗蒙公一言及<lb/>
斯何别後乃爾虞公曰誠有之非集之言中州人士之言也<lb/>
非惟中州人士為然亦天下之通論也掲公咈然遂卽席辭<lb/>
别虞公堅留不得竟駕小車而還旣别去數日掲公乃以天<lb/>
曆年間秘閣開四詩寄虞公中有夸章分署隔窻紗學士詩<lb/>
成毎自誇之句蓋爲虞公發也公得詩謂諸門人曰掲公此<lb/>
作甚佳然才力竭巳就以所寄詩題其後答云今日新婦老<lb/>
矣後因送人有寄掲公云故人不肯宿山家夜半驅車踏月<lb/>
華寄語旁人休大笑詩成端的向誰誇未幾掲公趣召至都<lb/>
竟以疾卒此得之陳維新云維新豫章才子也<lb/>
<pb n="KR4h0102_SBCK_055-12b"/>
　　薩天錫詩記<lb/>
元薩天錫嘗有詩送欣笑隱住龍翔寺其詩云東南隱者人<lb/>
不識一日才名動九重地濕厭聞天竺雨月明來聽景陽鐘<lb/>
衲衣香暖留春麝石鉢雲寒卧夜龍何日相從陪杖屨秋風<lb/>
江上採芙容虞學士見之謂曰詩固好但聞聽字意重耳薩<lb/>
當時自負能詩意虞以先輩故少之云爾後至南臺見馬伯<lb/>
庸論詩因誦前作馬亦如虞公所云欲改之二人搆思數日<lb/>
竟不獲未幾薩以事至臨川謁虞公席間首及前事虞公曰<lb/>
歳乆不復記憶請再誦之薩誦之公曰此易事唐人詩有云<lb/>
林下老僧來㸔雨宜改作地濕厭㸔天竺雨音調更差勝薩<lb/>
大服而去此得之熊伯幾先生云<lb/>
　　　鐡柱詩記<lb/>
<pb n="KR4h0102_SBCK_055-13a"/>
豫章鐡柱宫井中鐡柱相傳爲晉許旌陽鎭蛟之柱歷代名<lb/>
賢多有題詠熊朋來詩曰九牧失貢金司空不行水蛟龍弄<lb/>
波濤魑魅入城市吁嗟清談晉萬事謾不理遂令千載人稽<lb/>
首旌陽子正言反應辭簡意高虞學士詩曰老龍無意弄新<lb/>
波化作鳧翁倚柱歌點石神方寧復得沉沙遺㦸不堪磨汾<lb/>
隂鼎鼐千年出海底珊瑚百尺過誰在蓬萊期劫外下騎黃<lb/>
鵠一摩挲此詩初出人皆未喻其旨公曰此柱未敢必爲旌<lb/>
陽之物故詩意皆設疑辭以問之先伯父嘗云鐡柱詩甚多<lb/>
獨熊虞二公之詩超於衆作<lb/>
　　　譙樓盡角三弄記<lb/>
儼㓜聞諸伯父虞部府君曰世之鼔樓曰譙樓者謂門上爲<lb/>
髙樓以望也盡角之曲有三弄乃曹子建所譔其初弄曰爲<lb/>
<pb n="KR4h0102_SBCK_055-13b"/>
君難爲臣亦難難又難次弄曰創業難守成亦難難又難三<lb/>
弄曰起家難保家亦難難又難今角音之嗚嗚者皆難字之<lb/>
曵聲耳所以使人昬曉之間燕息之際聞之有所儆發也至<lb/>
唐節度使辭日賜雙旌雙節行則建節立六纛入境州縣立<lb/>
節樓迎以鼔角今州郡有樓以置鼔角必㑹府而後可非受<lb/>
方靣之任而置鼔角皆僭也<lb/>
　　　寫韻軒滕王閣望湖亭詩記<lb/>
諸才子侍虞公宿寫韻軒道士因出卷子求題公賦二律其<lb/>
一云翩翩仙子藥王山明月高樓遂不還天外脩眉塵鏡掩<lb/>
窻中遺墨夜燈閑雪深黃竹歸無所雨暗蒼梧淚更班何啻<lb/>
浮雲相契合窅然餘跡謾人間其二曰仙人本自好樓居深<lb/>
下重簾寫韻書江上數峯千仞表硯中微露九秋餘下方鍾<lb/>
<pb n="KR4h0102_SBCK_055-14a"/>
鼓塵𥘉静絶世文章事不虚最愛夜凉天闕近綺窻留得玉<lb/>
蟾蜍題卑辛好禮諸人問曰西江登眺之所據江山之勝無<lb/>
踰於滕王閣望湖亭二處公不知其幾過皆不留題何也公<lb/>
曰諸公曽見東坡及僧晦幾詩否皆曰見公曰請與諸公誦<lb/>
之晦幾滕王閣詩云檻外長江去不回檻前楊柳後人栽當<lb/>
時唯有西山在曽見滕王歌舞來其第一句長江去不回徃<lb/>
事不可問矣第二句檻前楊柳亦是後人所栽第三句第四<lb/>
句謂當時曽見滕王歌舞者唯有西山在耳含無限之意寓<lb/>
無窮之感東坡望湖亭詩云黒雲堆墨未遮山白雨跳珠亂<lb/>
入船驀地風來忽吹散望湖亭下水連天隂陽變化關機開<lb/>
闔於頃刻之間且氣雄語壯所謂吞雲夢者八九二詩皆不<lb/>
可及是以不曽有題明日公與諸人登滕王閣卽席賦律詩<lb/>
<pb n="KR4h0102_SBCK_055-14b"/>
若干首及一絶句余㓜時能誦之今但記其三律與絶句耳<lb/>
其一曰高閣城頭戸牖開江中照見碧崔嵬文章誰復三王<lb/>
後雲氣長從五老來畫角數聲南斗落白鹽萬斛北風回洲<lb/>
南先有蛟龍窟恠得詩成急雨催其二曰天寒江閣立蒼茫<lb/>
百尺䦨干送夕陽歲乆魚龍非故物春深蛺蝶是何王帆檣<lb/>
星斗通南極車蓋風雲擁豫章燈火夜歸湖上雨隔鄰呼酒<lb/>
說干將其三曰危樓百尺倚䦨干滿目青山不厭㸔空翠逺<lb/>
凝江樹小落霞飛送酒杯乾千年劍氣侵牛斗半夜天香下<lb/>
廣寒我欲乗鸞朝帝闕五雲深處是長安絶句云豫章城上<lb/>
滕王閣不見鳴鑾佩玉聲惟有當時簾外月夜深依舊照江<lb/>
城昔人云詩不可苟作觀公之意可見矣此得之吳用中云<lb/>
　　　上下四方記<lb/>
<pb n="KR4h0102_SBCK_055-15a"/>
洪容齋云上下四方不可窮竟正雖莊列釋氏之寓言曼衍<lb/>
不能說也列子商湯問於夏革曰上下八方有極盡乎革曰<lb/>
不知也湯固問革曰無則無極有則有盡朕何以知之然無<lb/>
極之外復無無極無盡之中復無無盡無極復無無極無盡<lb/>
復無無盡朕是以知其無極無盡也而不見其有極有盡也<lb/>
焉知天地之表不有大天地者乎大集經風住何處曰風住<lb/>
虚空又問虚空爲何所住答曰虚空住於至處又問至處復<lb/>
何所住答言至處何所住者不可宣說何以故逺離一切諸<lb/>
處所故一切諸處所所不攝故非數非稱故是故至處無有<lb/>
住處容齋以爲二家之說止於如此而已余嘗觀程子邵子<lb/>
問答有天何依曰依乎地地何附曰附乎天天地何依附曰<lb/>
天地自相依附又朱子門人有問六合之外當時何物先生<lb/>
<pb n="KR4h0102_SBCK_055-15b"/>
曰人生天地間且只理㑹天地間事此語最善彼釋氏又有<lb/>
所謂水輪風輪之類亦幻語爾<lb/>
　　　元二辯<lb/>
後漢鄧隲傳隲拜大将軍時遭元二之灾章懐注云元二卽<lb/>
元元也古書字重者多於上字下作小二字以取便爾洪容<lb/>
齋随筆中乃引王充論衡恢國篇曰今上嗣位元二之間嘉<lb/>
德布流爲證謂元二爲元年二年也遂自述在史舘脩欽宗<lb/>
紀贊曰遭靖康元二之禍實本諸此余考漢書文紀有元元<lb/>
之民師古曰元元善意也又光紀有下爲元元所歸注謂黎<lb/>
庻猶言喁喁論衡元二之間亦是謂嘉德布流於元元之間<lb/>
容齋偶未詳耳而趙明誠謂元元語殊不可讀何也<lb/>
　　　杜詩阿咸辯<lb/>
<pb n="KR4h0102_SBCK_055-16a"/>
杜子美杜位宅守歲詩首句云守歲阿咸家注者云咸一作<lb/>
戎乃晉王戎昔阮籍與戎父渾爲友嘗謂渾曰共卿語不如<lb/>
與阿戎談黃鶴謂杜位乃公之從弟不應用父子事善本作<lb/>
阿咸東坡與子由詩云頭上銀幡笑阿咸又云欲喚阿咸來<lb/>
守歲林烏櫪馬闘喧譁正用公此詩也余嘗觀南史齊主思<lb/>
逺小字阿戎王晏之從弟也淸介有識鑒隆昌之事嘗規切<lb/>
晏及晏貴盛與思逺兄徴曰隆昌之際阿戎勸我自裁若如<lb/>
阿戎言豈得有今日徴曰果如阿戎言尚未晚也晏大怒後<lb/>
果及禍子美詩用阿戎蓋出於此注者不考遂定爲阿咸豈<lb/>
不知阮咸籍之姪亦與兄弟之事不相當而東坡於子由偶<lb/>
誤用爾何必據以爲證邪又嘗於內閣見子美親書贈衞八<lb/>
處士詩字甚恠偉驚呼熱中腸作嗚呼熱中腸然則杜詩謂<lb/>
<pb n="KR4h0102_SBCK_055-16b"/>
善本而其中之誤者豈止阿咸而已哉<lb/>
皇明文衡卷之五十五<lb/>
<pb n="KR4h0102_SBCK_055-17a"/>
</p>
<p>
</p>
  </div>
</body>
</text>
</TEI>
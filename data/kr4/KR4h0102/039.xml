<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_039-1a"/>
皇明文衡卷之三十九<lb/>
　　序<lb/>
　　　通鑑綱目考證序　朱右<lb/>
上虞徐昭文考朱子通鑑綱目凢例以證刋本脫誤及補朱<lb/>
子之未備凢若干卷名曰考證有以淑後之人其功不細矣<lb/>
予乃爲之序曰大道之世典禮命討皆原扵天禮樂征伐自<lb/>
天子出書不作可也大道旣隱禮樂征伐出自陪臣刑爵不<lb/>
咨于衆吾夫子蓋不得巳而托二百四十二年典禮命討之<lb/>
權此春秋之所由作也自時明王不興治教靡著姦臣女后<lb/>
擅政滋甚司馬氏述左氏爲編年而發原扵韓趙魏亦以王<lb/>
綱所繋典禮所存而天下之大經大法在焉子朱子又祖春<lb/>
秋以修綱目其歲年之乆近國統之離合政刑之得失人材<lb/>
<pb n="KR4h0102_SBCK_039-1b"/>
之賢否大書以提其要分註以備其辭誠有得扵筆削遺意<lb/>
後世之鍳誡昭矣近代尹起莘發明旣相依附汪克寛考異<lb/>
又多未精比以朱子凢例叅㑹今本未兔致疑兹讀徐君考<lb/>
證則渙然冰釋矣其大者如莾之弑帝必加進毒操懿進爵<lb/>
必加自爲劉𥙿朱晃稱帝必著其姓君臣之義凜不可犯漢<lb/>
昭烈章武三年分註建興晉武太康十一年分註永熈父子<lb/>
之倫有叙不紊如漢景尊太后則加薄氏帝禪立張后則加<lb/>
貴人于以别嫡庻貴賤之分竇憲曰舅梁冀曰后兄楊堅曰<lb/>
后父楊釗曰貴妃兄于以懲外戚僣竊之禍高力士李輔國<lb/>
程元振輩皆書宦者于以防寺人干政之患拓㧞祿官南詔<lb/>
酋龍之卒皆以死書于以戒四夷亂華之漸李從珂必書養<lb/>
子又以著異姓絕嗣之危他如高后廢少帝則改曰主霍光<lb/>
<pb n="KR4h0102_SBCK_039-2a"/>
輔少主則改曰帝至若臨視如幸攻討誅弑莫不注意而備<lb/>
書之一字褒貶善悪靡逃然後朱子立言之旨無毫髪爽其<lb/>
君臣賢否之實治忽盛衰之機巳瞭然于心目間學者自是<lb/>
無缺畧牴牾之患徐君之用心可謂公且勤矣使朱子復生<lb/>
必將有起予之嘆是書之行詎不有關於世教也哉其徒將<lb/>
鋟<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>以傳遂書于首簡<lb/>
　　　性理本原序<lb/>
道之大原出於天而天亦氣化中一物爾然其所以爲造化<lb/>
必有尸之者理而巳矣故曰天生蒸民有物有則又曰體物<lb/>
而不可遺則理者又天地萬物之本原也是故君子卽物以<lb/>
察理未嘗有無理之物卽理以觀物未嘗有物外之理子程<lb/>
子曰冲漠無朕萬象森羅巳具殆難以迹求之也自夫河洛<lb/>
<pb n="KR4h0102_SBCK_039-2b"/>
出圖神聖闡閟所以立萬世人極者固巳昭然于簡策矣孔<lb/>
孟旣沒道學不傳世之言治皆苟而巳幸天未喪斯文濂洛<lb/>
間出無極有圖東西有銘與夫定性好學之論百世不惑掲<lb/>
日月於中天昭矇瞶於旣昧真來學之指南後世之衡鑑也<lb/>
右生也晚於道靡聞父師有訓敢不祇承熟讀詳味恍乎有<lb/>
覺安敢自私故錄其尤要而切近者輯而爲編名曰性理本<lb/>
原且以河圖洛書掲之首本諸天以示乎人次叙太極國說<lb/>
定性書好學論西東二銘擴諸人以復乎天蓋異世而同符<lb/>
者性理之本原至矣復以通書一卷感興詩一卷附于後若<lb/>
正蒙諸書或有未純兹不復輯學者苟能於是書讀之習而<lb/>
講之精知之明而行之力氣化之流行人心之妙用有不待<lb/>
他求而能知天人之藴奥聖學之淵源亦可指顧而得豈不<lb/>
<pb n="KR4h0102_SBCK_039-3a"/>
爲得其要乎至扵盡心知性以知天存心養性以事天殀夀<lb/>
不貳脩身以俟生順死安無復遺憾扵出治乎何有學者其<lb/>
毋忽焉<lb/>
　　　九靈山房集序　桂彦良<lb/>
士未嘗欲以文名世也以文名世者士之不幸也有可用之<lb/>
材當可爲之時大之推德澤扵天下小之亦足以惠一邑施<lb/>
一州盡其心力扵職業之中固不睱爲文然其名亦不待文<lb/>
而後傳也至扵畸窮不偶畧無所見扵世頗自意世之人旣<lb/>
不我知則奮其志慮扵文字之間上以私託扵古之賢人下<lb/>
以待來世之君子烏乎是豈其得巳哉此余扵浦陽戴先生<lb/>
而有感者也先生異時在承平之世從鄕郡大儒待制柳公<lb/>
貫侍講黃公溍逰俊偉秀發軒然時輩中巳有文名然志在<lb/>
<pb n="KR4h0102_SBCK_039-3b"/>
用世未睱切切扵此也及事與志乖所如多不合知其無所<lb/>
就功名遂抑情遁迹盤桓乎山顚海澨訪羽人釋子而與之<lb/>
居益肆力扵文凢觸心抵目天地日月寒暑山川草木奇異<lb/>
之觀羈人狷士之遺跡隱行皆紀而載之因以寓其無聊不<lb/>
暢之思發其瑰傑磊落之氣淸深雅㓗徃徃無愧扵古之能<lb/>
言者雖其用意精絕而先生之窮不幸亦至矣然世之得所<lb/>
願欲食祿據位者何限求其勲業則未知有聞問其同時之<lb/>
人巳不識其姓名者有矣彼雖幸必非不幸而先生之窮庸<lb/>
知非幸哉先生之子禮輯錄成帙辱以相示余非能知先生<lb/>
者然亦有志扵斯事故附私說于後使觀先生之文幸者可<lb/>
以自省而不幸者足以有發也<lb/>
　　　周易旁註前圖序　朱升<lb/>
<pb n="KR4h0102_SBCK_039-4a"/>
愚自中年以經書授徒教子毎扵本文之旁著字以明其意<lb/>
義其有不相連屬者則益之扵兩字之間苟又有不明不盡<lb/>
者則又益之扵本行之外學者讀本文而覽旁註不見其意<lb/>
義之不足也惟易旁註則有前圖者易之爲易其本也圖象<lb/>
而巳文王周公孔子之書實爲圖象作註脚故明此經者不<lb/>
得不求其本也河出圖洛出書天不愛道泄諸象數一可巳<lb/>
二何居作河圖洛書合一圖第一聖人之則之也八卦成列<lb/>
而又因而重之其傳扵今也各有横圖圓圖而六十四卦圓<lb/>
圖中又有方圖則亦悉矣帝出乎震成乎艮其方位之象又<lb/>
何爲哉作先天後天合一圖第二先天後天其始其終旣各<lb/>
有序矣連山歸藏首艮首坤今不能知而周易首乾坤終旣<lb/>
未濟經分上下其間卦序乃復如彼作周易卦序圖第三卦<lb/>
<pb n="KR4h0102_SBCK_039-4b"/>
變也卦主也互體也卦數也卦位也納甲也之六者時雜見<lb/>
扵經傳必各著其全使人可通攷焉可也作六圖第四淳安<lb/>
夏氏有讀易十字樞愚平日竊窺扵易得三大義二者經傳<lb/>
訓釋之機要也則以附六圖之後聖人處憂患之道自履至<lb/>
巽其傳古其指深卦之名義殆未足以盡之也作三陳九卦<lb/>
圖第五揲蓍以求卦因變而用爻比義從長宜勿拘一說作<lb/>
蓍卦變占圖說第六夫子言蓍卦之德曰圎曰方固非其直<lb/>
曰七奇八偶而巳作蓍七卦八圖第七邵于天根月窟之吟<lb/>
非爲今易安註脚也豫章蕭氏周易卦序之學區别扵三畫<lb/>
六畫之原而象意昭融玩味乎正變始終之故而教道明著<lb/>
前纂爲圖今錄其全文于後而係以邵子之詩履運處身同<lb/>
一揆也作三十六宫圖說第八八圖爲之前而後周易旁註<lb/>
<pb n="KR4h0102_SBCK_039-5a"/>
可得而讀矣<lb/>
　　　葉宗茂哀詩序　朱升<lb/>
新安葉宗茂有清才年僅四十有四卒于金陵邸見聞者哀<lb/>
其遭時之不偶也爲之賦詩而里之老友朱升爲之序序曰<lb/>
宗茂葉濂翁之子也生二歲移家于蓼自其㓜以敏給聞稍<lb/>
長治進士業從余復卿先生學戴氏記歲丁亥歸就鄕籍試<lb/>
有司明年予歸自燕山取道至蓼訪之後五年淮兵起宗茂<lb/>
避地歸鄕兵旋至蹂郡邑宗茂從鄕兵奮禦稱能後四年江<lb/>
南開省或薦之起家知婺源州時州境未定非美官也旣而<lb/>
鎭戌官適前從統郷兵者扵是上下相安得行撫字之政再<lb/>
考乃代代者不善扵民宗茂美聲益遠播矣使說蜀說所長<lb/>
也旣而不遣使督造戰船事集使守饒饒境接婺源民歡其<lb/>
<pb n="KR4h0102_SBCK_039-5b"/>
至戍將與之不恊不乆罷去謫濡湏二年讀書治藝不戚戚<lb/>
或又擿其所督造船不善重得譴去年使城築所賦尋仞十<lb/>
倍其家産不給也子仁效緹縈上書得免今年夏以病終嗚<lb/>
呼宗茂而止扵斯邪宗茂風神秀澈言笑媚好讀書史不數<lb/>
過成誦爲人比方解說無不喻者隆師親友好賓客急人貧<lb/>
難有國士風作詩有思致有所論述滔滔不厭倦一時欲有<lb/>
爲扵世者徃徃以器畧待之然而天性率直不能曲爲謙退<lb/>
推讓以苟恱人視已之善如人之善視人不善如巳不善非<lb/>
古心古道之士不能不相齟齬宗茂之得譽毀以此楊子雲<lb/>
曰世亂則賢聖馳騖而不足世治則庸夫高枕而有餘亂世<lb/>
之民困扵供億任則困扵責仕不能集事者得罪而禍亟集<lb/>
事則事愈歸之甲兵錢榖撫綏應對豈一人身所備一不善<lb/>
<pb n="KR4h0102_SBCK_039-6a"/>
卒不得免焉使宗茂之涉世也得三四十年不亂卒其經術<lb/>
名進士也展其事業良有司也又加之以年壽歛華而實爲<lb/>
賢公郷鄕先生以善後來使衰老者得所倚頼豈不甚善而<lb/>
乃止扵此豈特其一身一家之氣運邪始宗茂從余逰與婺<lb/>
源俞仲謙偕二人通家昆弟出處必相從仲謙能以義相正<lb/>
若不相能也宗茂旣卒平生所與善相附者衆而能存知其<lb/>
孤永其身後名者仲謙一人余故雖以宗茂能得友古心古<lb/>
道未始絕無人自慰而重念人間世之可悲也嗚呼宗茂則<lb/>
巳矣吾與仲謙之悲何時而已邪<lb/>
　　　贈徐大章序　梁寅<lb/>
余昔以戊子歲之秋至金陵迨庚寅歲之夏將歸江右以爲<lb/>
錢唐江左之名郡也扵是行而不一逰焉則將無時而至也<lb/>
<pb n="KR4h0102_SBCK_039-6b"/>
乃命兒子岷買舟載書籍繇亰口而徃留錢唐踰一月扵賢<lb/>
士大夫固多見之矣而天台徐君大章家于是郡爲侯泮助<lb/>
教考其藴蓄聆其論議而又相與之勤相顧之厚心尤慕焉<lb/>
西還之後不二年而兵興竄身巖石之下屏跡田野之間毎<lb/>
思金陵及錢唐恍然如夢寐之所歷心雖係焉而跡不可以<lb/>
復至矣<lb/>
今上龍興金陵爲鉅麗之都視前時益盛吴元年丁未歲以<lb/>
詔徴至都四方之士翕若雲集而大章亦以嘗爲郡文學見<lb/>
徵扵是得復與之會相持問勞以喜以歎思曩時之周旋誠<lb/>
猶夢寐不期復見扵此也是時　上方文武竝用丕武隆古<lb/>
肇寘三局一曰律局以定律令凢舊官之陳扵憲章者居之<lb/>
二曰禮局以究禮儀凡宿儒之通扵古制者居之三曰誥局<lb/>
<pb n="KR4h0102_SBCK_039-7a"/>
以撰誥命凢俊才之優扵文辭者居之余備員禮局而大章<lb/>
撰誥文同居官寺者半歲或談辯扵蚤莫或賞詠乎風月大<lb/>
章之學之文固進扵徃昔而余之益老且衰則日退而巳嗟<lb/>
乎昔之見也不期再見扵今日而今之見也又可期之扵後<lb/>
邪其睽之乆也其地之遠也而乃無一言以爲别扵人情何<lb/>
如也而余之贈以是言則所期扵大章者固不啻如今而巳<lb/>
也<lb/>
　　　送余縣丞序　梁寅<lb/>
五方之民俗有不同繇山川爲之限隔而風氣殊焉長民者<lb/>
因其習俗爲之政教率其不同以歸于同斯爲善治矣<lb/>
今天子肇興鴻業威明竝用疆境日闢齊魯之地悉歸輿圖<lb/>
而州縣之長貳方愼扵遴擇旣擇之當則進之殿庭而訓飭<lb/>
<pb n="KR4h0102_SBCK_039-7b"/>
之若曰北俗之淳質異南土涖以純誠斯治之宜馭以譎詐<lb/>
匪道之正當是之時余君宗暘以賢良選爲丞扵般陽之長<lb/>
川吾知其無負扵訓飭也君三衢世家其讀聖賢之書思勵<lb/>
其躬而措之政固藴之也乆矧以其淳質之性臨淳質之民<lb/>
其奚至扵齟齬哉嘗聞乎北俗其一家之㓜少必聽命乎父<lb/>
至嚴也至敬也凢齒德之尊扵一鄕鄕之民必率以聽其教<lb/>
斯爲鄕之父縣之令丞治一縣縣之民必率以聽其教斯爲<lb/>
縣之父州之守佐治一州州之民必率以聽其教斯爲州之<lb/>
父而南之俗或愧焉其爲一家之子者或乃不知敬其父矧<lb/>
爲鄕縣州之民而能教其鄉縣州之父亦幾何人哉大率豪<lb/>
陵其善貪譏其廉文嗤其質巧侮其拙僞欺其誠忮疾其仁<lb/>
若是者固自謂之賢也而莫以爲恥也之長川能因其美俗<lb/>
<pb n="KR4h0102_SBCK_039-8a"/>
以成其善治使北州之民咸曰維南有君子斯誠稱扵任使<lb/>
矣太平之基惟賢是資君必朂之<lb/>
　　　贈安慶知府譚敬先序　汪仲魯<lb/>
臣子趨君父之命不計利害惟忠義之爲尚非逹扵理者不<lb/>
能然譚君敬先知安慶之明年夏六月㓂至鎭卒不戰以潰<lb/>
㓂退君倡僚幕之官撫殘傷遺民固守三越月或曰郡府無<lb/>
兵甲㓂出没難測未若還請命于省府君不聽九月幾望右<lb/>
丞徐公達領兵城安慶扵是民得安全而官有寵錫之榮又<lb/>
明年八月我<lb/>
吴國公躬率舟師解洪都之圍三戰皆捷大敗陳氏之兵其<lb/>
將校悉以殺溺擒降僞主友諒中流矢死降其卒數十萬盡<lb/>
得其樓船<lb/>
<pb n="KR4h0102_SBCK_039-8b"/>
公憫江夏之民屢年困迫于陳氏戰鬪供億不少蘇不忍輙<lb/>
以兵加之謀得其人將命以招諭之而譚君徃焉或曰友諒<lb/>
死未知其信否不可以輕徃或又曰友諒果死其嗣子必繼<lb/>
立亦不可徃君曰<lb/>
上命也其可辭避乎扵是奉命趨江夏宣明<lb/>
吳國威德懷柔寛惠之恩言論慷慨氣不餒竭人爲之感動<lb/>
厚其禮遇乃以其官使來復命若是二者豈非不計利害惟<lb/>
忠義之爲尚者乎苟不達扵理而惟人言之去就鮮有不較<lb/>
乎利害者也以趍利避害爲心而能忠扵事君者未之有也<lb/>
故曰非達扵理者不能然君旣復命還安慶九華知府劉君<lb/>
喜而寄頌以詩九江宋伯折又率郡之能詩者咸歌詠之新<lb/>
安汪仲魯乃以事之關于大節者二幷書以爲叙<lb/>
<pb n="KR4h0102_SBCK_039-9a"/>
　　　送彭萬里之江夏序<lb/>
王師西平江漢伐罪弔民義明勢張人心翕合是故一戰而<lb/>
殺其大將焚其巨艦再戰而俘其衆不可以數計三戰而殲<lb/>
其渠魁降其將卒數萬盡得其樓船古今大快靡逾扵此夫<lb/>
殺主自立逆亂天常者人得而誅之　國家申明春秋大義<lb/>
扵天下江漢之民望風順服知者獻謀勇者効力抱才藝懷<lb/>
道德山林幽遠之士率皆振奮而願有爲扵時也况其勇健<lb/>
有謀直言好善如吾彭萬里者哉萬里以萬戸侯從鎭同安<lb/>
戰守招懷屢建勲績向之三戰皆預焉兹再徃江夏且視予<lb/>
疾以别予覩國家盛事絶古今多士雲集而予則病廢甚不<lb/>
能振㧞有爲獨壯萬里之行也執其手而語之曰<lb/>
王師方拯民扵水火之中保之若赤子俘獲者盡釋不殺仁<lb/>
<pb n="KR4h0102_SBCK_039-9b"/>
聲達遠邇眞所謂保民而王者哉夫義之著所以勝敵也仁<lb/>
之孚所以安民也敵勝而民安以定天下不難也大丈夫樹<lb/>
勲名扵不朽殆不違斯言也夫<lb/>
　　　王生歸儒序　葉致中<lb/>
能言距揚墨者孟子謂之聖人之徒天徒距之而輙與之若<lb/>
是其重則逃乎彼而來歸者得無與其賢哉吾友王生故搢<lb/>
紳名家㓜失所怙其族人舎之逍遥觀爲道士旣而來學扵<lb/>
余聦悟警敏若聖賢之書諸子史傳旣習聞之乃幡然曰家<lb/>
素以儒科顯不幸而中微而不肖者幸生以粗有識知乃棄<lb/>
去從者氏恐非先人遺意也乃解其冠裳謝其師歸讀書于<lb/>
其家别業扵是吾黨儒者無論䟽遠咸嘉尚之至有禮延之<lb/>
俾淑其子弟者嗚呼昔太史公著六家序說曰儒者博而寡<lb/>
<pb n="KR4h0102_SBCK_039-10a"/>
要勞而無功又曰道家者流因隂陽之大順采儒墨之善撮<lb/>
名法之要絀聰明去健羡兼五家之長爲足以爲理夫大史<lb/>
公之論若是王生爲其徒矣習聞其學矣乃能尚吾儒之教<lb/>
舊爾來歸爲儒門弟子師則是夫能言距揚墨者其輕重爲<lb/>
何如識者必有以辨之乃有請余言以美其志者予曰儒者<lb/>
之道何道也儒者卽天地以爲道也天尊而地卑君臣之位<lb/>
也天生而地成父子之繼也一隂而一陽夫婦之配也日月<lb/>
星宿四時寒暑其比並其先後小大朋友長㓜之則也觀乎<lb/>
流行之有序發生之有和禮與樂可行矣察乎天之經地之<lb/>
緯明乎陽之舒隂之慘政與刑可作也聖人者出仰觀俯察<lb/>
立爲經制莫非以天地之道以爲道人之爲人者生扵斯長<lb/>
扵斯而待盡扵斯固不能外天地以爲人惡能外天地之道<lb/>
<pb n="KR4h0102_SBCK_039-10b"/>
以爲道哉能外天地之道以爲道又惡能絶君臣父子舎禮<lb/>
樂刑政以爲道哉知乎此則太史氏之說然乎否乎雖然彼<lb/>
瞶然者無所知無足與適也知而不之信信而不擇其所從<lb/>
知猶不知爾若生者可謂能賢也哉生雖貧志不屈身不汗<lb/>
爲吾道自樹立遂吾人倫長吾恩愛朋徒來從窮則相切以<lb/>
自善達則大行以兼善不其偉乎扵是有以吾言爲足以輔<lb/>
吾教且有以達其志遂請書以爲序<lb/>
　　　贈蔡山人序　宋玄僖<lb/>
自知其命者而後可以言人之命命豈易言哉富貴貧賤命<lb/>
也壽夭禍福命也命懸乎天天之所爲深遠莫測而人欲言<lb/>
其將然無有不驗難矣哉是故非自知其命者不可以言人<lb/>
之命也蓋知命爲君子君子之心不蔽扵物而理無不燭理<lb/>
<pb n="KR4h0102_SBCK_039-11a"/>
旣燭矣扵富貴貧賤壽夭禍福一聽乎天之所爲而無不樂<lb/>
焉旣以樂乎巳又以語乎人曰富貴命也知命者不溢不危<lb/>
斯可以長守富貴也貧賤命也知命者不謟不濫斯可以乆<lb/>
處貧賤也壽夭禍福命也知命者不偷活不傷生則夀惟其<lb/>
壽而夭非其夭也不足欲不蹈險則福惟其福而禍非其禍<lb/>
也斯言也人苟聽之扵世教不有助乎夫以匹夫之言而有<lb/>
助扵世教非君子其孰能之術數之學云乎哉上虞蔡某山<lb/>
人蚤嘗習進士業試不利卽委分田野而無競扵時非自知<lb/>
其命者歟中年難扵生事乃以五行書推人生年月日所直<lb/>
日辰而有以勸之扵其富貴者勸其不溢不危扵其貧賤者<lb/>
勸其不謟不濫扵其夀夭禍福勸之以不偷活不傷生不足<lb/>
欲不蹈險爲人言命而所勸若是非以君子之道處已處人<lb/>
<pb n="KR4h0102_SBCK_039-11b"/>
者歟不然何其不專尚乎術數之學也余乆處貧賤者也今<lb/>
年春遇山人田野間聞其言知其有志乎君子之道而心竊<lb/>
喜焉因其徴余言故有以贈之<lb/>
　　　半軒集序　申屠澂<lb/>
忠義者生人之大閑也忠者必義義者必忠全其義者未有<lb/>
不全其忠者也有若故半軒先生鄭仲濳父其全忠義者乎<lb/>
先生浦陽義門之碩德與義俱生者也吳貞文公宋太史公<lb/>
則先生之師也元太師道濟公則先生之知已也留閣下者<lb/>
甚乆言天下事計無不聽當時𬒳其澤者多矣道濟公以誣<lb/>
罷相先生遂以永嘉幕官航海南歸在官半載拂衣還家曁<lb/>
運啓休明海内仕隱之名流莫不起而彈冠翶翔雲路先生<lb/>
年正強方且閉關纂修贊理家政作爲文章深韞諸櫝賔客<lb/>
<pb n="KR4h0102_SBCK_039-12a"/>
之慕義者輻輳雖舊交或辭疾不見而况其文乎如是者幾<lb/>
四十載可謂難矣晦其明扵天日昭露之下保其貞扵風霜<lb/>
凋落之餘養其素扵岸谷高深之際跡之匿也如完璧非遁<lb/>
乎山林也身之隱也如藏珠非逃乎江海也惟其積諸内者<lb/>
純乎義故其施諸外者純乎忠也非智周扵物者能之乎嗚<lb/>
呼先生澂之世契也比年以來數承下風論及勝國之事蓋<lb/>
有不勝其感慨者焉其忠義之見乎辭色者猶若是其耿耿<lb/>
也古人云文才之高學博而識卓者謂之三長先生蓋兼而<lb/>
有之至扵擴先儒之所未發究先儒之所未明皆可以見諸<lb/>
行事而非空言有不待贊美者讀者當自得之若夫履歷之<lb/>
𥘉終已備扵今王太史所述墓銘兹不著著其忠義之大身<lb/>
名之全以白于天下使人人知先生之明哲如此後之人嗣<lb/>
<pb n="KR4h0102_SBCK_039-12b"/>
先生之忠焉嗣先生之義焉是大有關扵名教也昔宋之亡<lb/>
閩南有義烈之君子曰謝皋羽嘗叅文丞相文山公之軍事<lb/>
文山公死干燕而宋社屋自放扵山澤間作爲歌詩終不肯<lb/>
出仕人到于今稱之先生之志節可謂同矣而夷然樂道以<lb/>
全其天不有皋羽徬徨悲歌之隘則又有過之者先生之名<lb/>
與之竝傳可無憾扵世矣<lb/>
　　　上虞孝女朱娥詩序　唐肅<lb/>
予昔過曹娥廟著論云娥未事人而死漢稱孝女禮也今廟<lb/>
祀乃以夫人謚夫有君子而後爲夫人生而女死而夫人可<lb/>
乎娥之孝不以女薄不以夫人厚也及至吳見海濵有廟祀<lb/>
天妃某夫人者云本閩中處女死爲海神則又歎曰妃配也<lb/>
天之主宰曰帝天妃者豈帝之配邪處女死爲神稱夫人謬<lb/>
<pb n="KR4h0102_SBCK_039-13a"/>
矣而又謂之天妃可乎歷代祀典掌之宗伯議之朝廷凡非<lb/>
禮若此者孰能革而正之哉今年來上虞邑人魏士達謂子<lb/>
曰吾邑有朱娥者在宋治平三年以十歲女子死扵大母之<lb/>
難當時里人爲立祠邑南記之者郡從事虞太寧也政和三<lb/>
年邑令席彦稷主簿孫衍尉向泳重修之記之者新定江公<lb/>
亮也今祠宇碑碣燬扵兵火乆矣里長老猶能言其故處徃<lb/>
徃悲悼歎惋以不得復舊爲恨宋熈寧間㑹稽邑今董偕嘗<lb/>
以娥配享曹娥廟蓋二娥俱吴邑人曹娥廟在江之西地屬<lb/>
曾稽朱娥廟旣廢不得專祠而僅享他邑他廟之祔食雖娥<lb/>
之神無間扵此疆爾界娥之孝不以專祠爲重祔食爲輕而<lb/>
吾長老子弟所以悲悼慕嚮者則以爲非專祠扵吾境不可<lb/>
也且舊廟寔作扵民官扵此者未嘗請封請額扵上得若曹<lb/>
<pb n="KR4h0102_SBCK_039-13b"/>
娥者尤邑人之憾也故吾黨之士咸追詠其事而求予序之<lb/>
將持以爲有司告庻幾有所感動得轉聞之上而遂其請焉<lb/>
嗚呼盛哉邑人之心也夫孝風俗之本苟以孝名者千載猶<lb/>
一日也朱娥之死二三百年人猶思而悲之不忍廢其祭而<lb/>
懇懇以爲急務蓋娥純孝有以感人心扵二三百年之後而<lb/>
其人亦可謂之知夫敦勸風俗之本者有司聞之寧不奮然<lb/>
而興義舉乎不然則亦無異扵向之官此者矣娥之未得封<lb/>
謚雖若可憾然向使得之而加以非禮之稱若曹娥天妃者<lb/>
猶不得也今　國制一新居宗伯者必有知禮之君子扵異<lb/>
代之失庻幾革而正之寧肯踵其失乎敢因序是詩而及之<lb/>
以識吾昔者之感且有俟扵今之在上者云<lb/>
皇明文衡卷之三十九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_008-1a"/>
皇明文衡卷之八<lb/>
　　奏議<lb/>
　　　登極建言　劉定之<lb/>
翰林院侍講<hi>臣</hi>劉定之謹題爲建言事<hi>臣</hi>觀自古以來夷狄<lb/>
之禍未有甚於今日也古者如晉懷愍之䧟於匈奴宋徽欽<lb/>
之䧟於女眞其時皆因邉塞外破藩鎮内潰救援不集播遷<lb/>
無所然後有蒙塵之禍未有若今日天下之大數十萬之衆<lb/>
奉<lb/>
上皇至於漠外委以與瓦刺者也至於晉宋旣遭此禍之後<lb/>
元帝繼綂髙宗嗣服皆舎棄故都偏安一隅然尚能奮旣衰<lb/>
之勢以禦方張之敵使劉曜石勒歛其虐𦦨而不侵梓宫韋<lb/>
后因其講和而來㱕未有若今日也先乘勝入㓂直抵京城<lb/>
<pb n="KR4h0102_SBCK_008-1b"/>
奉<lb/>
上皇以來而天下之大數十萬之衆旣不能奮武以破敵又<lb/>
不能約和以迎駕聽其自來又聽其自去者也蓋<lb/>
國勢之弱乆矣雖非<lb/>
陛下所能遽使之強然豈可不思其自強之術而力行之乎<lb/>
<hi>臣</hi>愚無知曉敢條陳所見以俟採擇其一曰戰陳<hi>臣</hi>觀昨者<lb/>
之戰但知閉營堅壁假託持重之說而不能出竒盡力以收<lb/>
勝捷之功甚至前隊敗而後隊不救左哨出而右哨不隨宜<lb/>
倣宋吳玠吳璘兄弟三疊陣之法前一行刀楯蹲伏以俟其<lb/>
陣最低第二行矛㦸大鎗立地以俟其陣稍髙後一行騎兵<lb/>
弓矢其陣最髙敵至得互相倚恃迭爲救䕶庻幾不至狼狽<lb/>
又虜騎之來奔騰蕩突必資刀斧以制之昔郭子儀破安禄<lb/>
<pb n="KR4h0102_SBCK_008-2a"/>
山胡騎用八千人埶長刀如牆而進韓世忠破金虜拐子馬<lb/>
用五百人埶長斧上斫人胸下捎馬足由此言之刀斧之揮<lb/>
霍便捷優於火鎗之遲緩趦趄也其二曰守禦昨者紫荆居<lb/>
庸等關既不能禦虜之入又不能遏虜之出名爲關塞實則<lb/>
坦途虜騎之來若長風之駈雲霧豁然無所底礙蓋兵士寡<lb/>
弱亭障缺敗蹊隧踈漏非朝夕之積也今宜增兵士繕亭障<lb/>
塞蹊隧如古者畫境分守之時因其陸地則縱横掘塹名爲<lb/>
地網因其水泉則遇處停畜號曰水櫃或多植榆枊以制奔<lb/>
突或多招土兵以助官軍此皆古所甞爲必有効驗今武夫<lb/>
悍將多云古不可泥然啇之贒相不云乎事不師古以克永<lb/>
世匪說攸聞此臣老生腐儒之所信其言者也其三曰通使<lb/>
夫通使之職欲其內藴忠信之心外有言語之才昔漢文帝<lb/>
<pb n="KR4h0102_SBCK_008-2b"/>
遣陸賈使南越用能屈趙陀之膝以去僣號宋仁宗遣富弼<lb/>
使契丹用能結華夷之盟以息戰爭若賈弼者所謂藴患信<lb/>
而能言語者也奈何徃時專以譯人駔夫爲之哉今後冝用<lb/>
文武賢臣備正使之選令通敏者爲之介紹録其動靜言語<lb/>
纎悉必載回日聞<lb/>
奏庻乎不至招釁起戎矣其四曰降胡徃年以來降胡皆留<lb/>
居京師授以官職給以全俸夫非我族類其心必異故昨者<lb/>
或衝破關塞奔歸故土或乘伺機便冦掠畿甸今冝乘大兵<lb/>
聚集之際遷徙其衆遠居南土禁其種落不許自相婚媾變<lb/>
其衣服不許仍遵夷俗或以爲兵使與吾中國之兵部伍相<lb/>
雜以牽制之或以爲民使與吾中國之民里甲相錯以染化<lb/>
之况又省全俸之給减漕稅之勞<hi>臣</hi>甞於<lb/>
<pb n="KR4h0102_SBCK_008-3a"/>
上皇時言之智謀淺短不足仰動<lb/>
天聽然今者之禍可鑑矣其五曰練兵夫天下之民農夫出<lb/>
粟紅女出布而輸納公上者多以養兵也天下之兵受粟於<lb/>
倉受布於庫而練習武藝者所以爲　國也向者兵士受粟<lb/>
布於公門而納月錢於私室於是乎手不習攻伐擊刺之法<lb/>
足不習坐作進退之冥目不識旗幟之色耳不聞金鼔之節<lb/>
但見其或負販貨財以爲啇或習學技藝以爲工而工啇之<lb/>
所得僅足以𥙷月錢之費蓋民之膏血兵之氣力皆變而爲<lb/>
金銀以惠奸宄一且率以臨敵如駈牛年以當虎狼幾何其<lb/>
不敗哉今宜痛革月錢之弊作新操練之政將帥有踵舊弊<lb/>
而不改者誅之可也怠新政而不務者降之可也士卒練習<lb/>
旣乆㧞其勇銳者汰其罷軟者粮賞有厚薄費用可節縮矣<lb/>
<pb n="KR4h0102_SBCK_008-3b"/>
其六曰撫民夫養兵之費既出於民而兵敗之禍民蒙其害<lb/>
始也出費而終也蒙害民其何辜乎况守令之刻削於民猶<lb/>
將帥之刻削於兵也今宜於常年考覈之所黜落三年<lb/>
朝覲之所彈紏者悉加嚴罰而不寛縱至如大臣舉官有犯<lb/>
贜私者必連攻舉主夫恩不加於貪吏則貪者寡矣罰不貸<lb/>
於舉主則舉者愼矣民豈不蒙其惠乎民安而邦本固雖夷<lb/>
狄外侵而邦本內固此保　國永世之良圖也豈可以目前<lb/>
不暇而謂此爲迂緩乎其七曰選將夫將材罕得天之生將<lb/>
材豈專在於將門乎販繒屠狗之夫而漢頼以王被褐捫蝨<lb/>
之人而秦頼以伯至於趙括者豈非趙奢之子然殞首於白<lb/>
起王離者豈非王翦之孫然係頸於項羽今國家用將有出<lb/>
於將門之中者若石亨楊洪是也有出於將門之外者若干<lb/>
<pb n="KR4h0102_SBCK_008-4a"/>
謙楊善是也然將能知將宜令其各舉所知不拘門地或以<lb/>
勇力或以計策其餘公卿待從亦令各舉所知量能而任之<lb/>
庻乎㧞十得五聞一知二將材由此而充矣其八曰賞罰夫<lb/>
有兵將而無賞罰猶無兵將也將非賞罰無以將其兵君非<lb/>
賞罰無以將其將昨者遣石亨于謙等將兵禦虜未聞其摧<lb/>
䧟腥羶迎回　鑾輅但迭爲勝負互相殺傷而已雖不足罰<lb/>
亦不足賞也今亨自伯爵陞爲侯爵謙由二品陞爲一品天<lb/>
下之人未聞其功而但見其賞豈不怠忠臣義士之心乎昔<lb/>
漢之圖恢復也所恃者諸葛亮宋之圖恢復也所恃者張浚<lb/>
其人皆忠義素著功業乆立及至街亭之戰不勝而亮降丞<lb/>
相之號符離之役未捷而浚解都督之職待收後效乃復前<lb/>
官今宜使亨等但居舊職勿受新陞以崇廉恥之節以作敵<lb/>
<pb n="KR4h0102_SBCK_008-4b"/>
愾之氣他日勛名振而爵賞加亦何晚乎夫既與而不忍奪<lb/>
者姑息之政也既進而不肯退者患失之心也<lb/>
上不行姑息之政下不懷患失之心則治平可計日而望矣<lb/>
至於昨有臨陣而死者有棄關而生者亦宜急加賞罰庻幾<lb/>
恩及卑賤而人知所勸法行貴近而人知所戒矣其九曰議<lb/>
政向者御史建議欲令大臣入內議政事寢不行夫<lb/>
人主當總攬權綱親决機務如大裘之領不可以倒挈大阿<lb/>
之柄不可以倒持凡政事有早朝未及决者宜日<lb/>
御便殿使近臣侍於側大臣奏於前言官察其邪正而加紏<lb/>
彈史官書其言動以示懲勸　君臣之間詢謀疇咨互相可<lb/>
否以求至當此前代故事<lb/>
祖宗成法也<lb/>
<pb n="KR4h0102_SBCK_008-5a"/>
陛下遵而行之則决於萬機也益以熟而察於百官也益以<lb/>
明　聖政益新　天命益隆矣若乃仍如前日毎事但以<lb/>
奏本進入　旨意批出<hi>臣</hi>恐偏聽生奸獨任成亂治化無由<lb/>
以底於雍熈也凢此皆其見於政治者而尤必以德學爲本<lb/>
<hi>臣</hi>請得終言之其十曰德學夫人主之德欲其知如日月<lb/>
之明則可以察枉直仁如天地之大則可以覆群生勇如雷<lb/>
霆之斷則可以收威柄故中庸曰知仁勇三者天下之達德<lb/>
也而宋賢相司馬光之告其君仁宗英宗神宗皆以仁明武<lb/>
爲言光之所謂仁明武卽中庸之所謂知仁勇也然是豈可<lb/>
以易而能哉必本於學矣成湯之聖學于伊尹武王之聖訪<lb/>
于箕予曽謂聖帝明王全由天資不假學力哉然五經諸史<lb/>
之慱儒生且未易徧觀而况於<lb/>
<pb n="KR4h0102_SBCK_008-5b"/>
人主<hi>臣</hi>謂經莫要於尚書春秋史莫正於通鑑綱目<lb/>
陛下宜留心焉不宜觀其善而避其惡也夫善惡兼而觀之<lb/>
則於爲君也既知禹湯文武之所以興又知桀紂幽厲之所<lb/>
以替而趍避審矣於馭內臣也既知有吕強張承業之忠又<lb/>
知有仇士良陳弘志之惡於馭外臣也既知有蕭曹房杜之<lb/>
良又知有李林甫楊國忠之奸而用舎當矣其爲知仁勇之<lb/>
助豈不大哉茍徒若前日使儒臣誦其善而避其惡是猶恐<lb/>
道路之有䧟阱閉目而不視恐魚肉之有餒腐擁鼻而不嗅<lb/>
其不至於誤食而嘔噦冥行而顛躓者少矣伏惟<lb/>
陛下以不世出之　聖當大有爲之時誠能本於德學以見<lb/>
於政治則天下之大尚如金甌之完固而未缺臣見<lb/>
國勢可強讎恥可雪　兄弟之恩可全<lb/>
<pb n="KR4h0102_SBCK_008-6a"/>
祖宗之治可復而何難哉<hi>臣</hi>干胄　天威不勝戰懼伏惟擇<lb/>
其言而　赦其罪幸甚<lb/>
　　　虜情題本<lb/>
司經局洗馬兼翰林院侍講<hi>臣</hi>劉定之謹題爲虜情事今者<lb/>
虜使還期漸近　朝廷定議不遣使臣回答意欲致其來冦<lb/>
而撲㓕之<hi>臣</hi>以爲待夷狄之道但當爲應兵不當爲禍始若<lb/>
廟堂之輔筭無遺䇿壃埸之將戰有必勝以暫勞而圖永安<lb/>
固臣子所深願豈但淵衷哉倘成敗猶未可預料則臣尚願<lb/>
陛下廣天地之量止雷霆之威含容醜虜暫遣使臣其或此<lb/>
以和徃彼以惡來則足以增我師之直氣免吾民之怨懟若<lb/>
由此暫覊縻之則歲年之後　國家開暇選練將卒愈精脩<lb/>
築城堡愈完賞罰愈明資械愈充腹裏諸處無饑饉之患口<lb/>
<pb n="KR4h0102_SBCK_008-6b"/>
外各屯有奮發之勇然後觀釁徐動亦未爲晚也今者掌武<lb/>
之臣謙讓退託懼當兵任各部之臣合辭陳請乞回<lb/>
睿聽衞所之兵伹有虚數畿甸之民望風遁逃則成敗猶未<lb/>
可預料也明矣<lb/>
陛下何汲汲於違衆論信寡謀以萬姓之命僥一時之勝哉<lb/>
<hi>臣</hi>愚儒不逹時務請以古者和虜事勢可否較之若謂和虜<lb/>
之後糜費不費損我之富則漢文帝在位二十餘年用繒絮<lb/>
等物和甸奴宋仁宗在位四十餘年用金帛等物和契丹爲<lb/>
時甚乆爲數甚多不惜其費未聞當時謂爲不富也今冝比<lb/>
此例豈與汴宋之永虜兵來加而要割藩鎮刼質親王必不<lb/>
可和者比哉若謂和虜之後讐恥未復損我之武則漢高帝<lb/>
先𬒳圍於平城而後解唐髙祖先屈己於突厥而後伸不報<lb/>
<pb n="KR4h0102_SBCK_008-7a"/>
其讐未聞當時謂爲不武也今宜比此例豈與南宋之初虜<lb/>
使詔諭而羈留父兄黜削尊號必不可和者比哉若謂和虜<lb/>
之後篡弑不討損我之義則冐頓弑其父而婁敬勸漢高祖<lb/>
通和蓋蘇文弑其君而房喬勸唐太宗罷兵不討其罪未聞<lb/>
當時謂爲不義也今宜比此例豈與春秋之法中國亂臣賊<lb/>
子在所當討必不可赦者比哉然<hi>臣</hi>謂不惜其費不報其讐<lb/>
不討其罪者非因循偷安止於是而巳也誠願<lb/>
陛下雖未用兵如巳用兵常加警勵雖暫遣使如未遣使常<lb/>
加防備攬群䇿而用之以選練將卒修築城堡明賞罰備資<lb/>
械使内無患外有勇然後彼有釁之時此足以乘之也蓋不<lb/>
患於彼之無釁而患於此之無䇿以乘之然尤在<lb/>
陛下進　聖德於乾健離明而不自足勉聖學於日新月盛<lb/>
<pb n="KR4h0102_SBCK_008-7b"/>
而不中止以爲用群䇿之衡鑑服夷狄之根本<hi>臣</hi>計愚言謬<lb/>
望　勑大小群臣公同慱議若但委兵部則<hi>臣</hi>之言必不見<lb/>
從如水投石而生民之命如以肉試虎少有全理矣蓋和戰<lb/>
皆所以待敵而兵部必不以和爲請如巫醫皆所以治病而<lb/>
巫陽必不以藥爲說咎護其所短而欲見其所長保身愛國<lb/>
者不可偏聽而當愼擇也干冐　天威伏俟罪譴謹題請<lb/>
㫖<lb/>
　　　議劉靜修薛文清從祀<lb/>
謹按元儒容城劉因徳性剛正學識明悟所作詩文理趣出<lb/>
人意表非腐儒曲學循行數墨者所彷彿而進退之際安干<lb/>
義命若其稱許管㓜安詠嘆陶元亮則傲睨濁世涕唾祿爵<lb/>
之本心可見也是以𥙿宗不能留世祖不能致因豈不可謂<lb/>
<pb n="KR4h0102_SBCK_008-8a"/>
之賢也哉然而建言者遽欲以因列諸孔廟從祀則事體甚<lb/>
重不可以不詳議建言者謂顔子未甞著書而配享孔子不<lb/>
可以因未著書而不之取夫顔子何可當也孔子之道傳之<lb/>
顔子後世取信於孔子之言其言具於論語載於中庸見於<lb/>
孟子存於易繫辭等書不一而足雖顔子未甞著書不害其<lb/>
爲傳道也譬如蕭何無戰功而高祖取爲漢臣之首房喬無<lb/>
戰功而太宗取爲唐臣之首所謂知臣莫若君知弟子莫若<lb/>
師者此之謂也今以因未著書而仰攀顔子爲比則是人臣<lb/>
無汗馬之功者皆得攀蕭房爲比惡有是理也哉建言者又<lb/>
謂從祀諸贒其中有不能無過者因無過奈何反不得從祀<lb/>
夫及門速肖之徒固有狂狷失中者矣又有聚歛而聖人斥<lb/>
其非吾徒短䘮而聖人言其不仁者矣然而莫不親炙温良<lb/>
<pb n="KR4h0102_SBCK_008-8b"/>
㳟儉讓之徳親受文行忠信之敎高者名列四科餘者亦皆<lb/>
身通六藝是以孔子家語太史公仲尼弟子列傳備書之以<lb/>
爲三千之徒此七十子者其最也然則亡十子之有過者亦<lb/>
先儒所謂聖人數其事而責之其所善猶多爾至於左丘明<lb/>
以下經師二十二人有未能深明聖經之㫖者矣又有無威<lb/>
儀若劉向好䛕佞若王肅者矣然而當世衰道㣲火干秦黄<lb/>
老于漢佛于魏晉之時而此二十二人守其遺經轉相付授<lb/>
講說註釋各竭其才以待後之學者則其爲功殆猶周文武<lb/>
成康之子孫雖衰替㣲弱無所振作而尚能保守姬姓之宗<lb/>
祀譜諜以閱歷春秋戰國不亡而幸存者也雖有大過亦將<lb/>
宥之况小失乎今以因無過與七十子二十二經師有過者<lb/>
較量彼此欲得登因於從祀愚竊以爲仲尼素王也七十子<lb/>
<pb n="KR4h0102_SBCK_008-9a"/>
助其創業者二十二經師助其垂綂者也遇其有過議而貸<lb/>
之猶得陪從也非是之比而從曰我無過可以陪從未之前<lb/>
聞也建言者又謂與因同時若許衡呉澄其德學無以踰因<lb/>
而亦得從祀因豈得獨遺夫因之於衡澄其德學無大弗若<lb/>
也其功則有弗若也何也衡以其行道之功澄以其明道之<lb/>
功當元氏奮自朔漠綂據華夏其君臣懵焉不知堯舜禹湯<lb/>
文武周公之道傳之孔子孔子傳之其徒以至于宋之周程<lb/>
張朱者其道足以撫世御極而衡首倡率誨誘之使知是道<lb/>
之可行至於澄所作諸經纂言發揮洞逹自朱子以後依經<lb/>
立說者鮮克儷之是以我朝<lb/>
太宗文皇帝命儒臣修輯五經四書性理大全於澄之說多<lb/>
所採入澄可謂能明是道者矣而因之說未有採者則是因<lb/>
<pb n="KR4h0102_SBCK_008-9b"/>
既未若衡之道行於當時又未若澄之道明於後世其不從<lb/>
祀未必爲闕典也若乃薛內翰瑄直躬慕古談道淑徒進無<lb/>
附麗退不慕戀勤學好問可謂文矣歸㓗其身可謂清矣是<lb/>
以存蒙<lb/>
聖知没　錫美謚其爲　皇朝名臣夫何間然然論其於道<lb/>
所得以與朱子諸徒相比並若黄直卿輔廣之親承㣲言金<lb/>
履祥許謙之推衍緒說尚未知可伯仲其間否也而遽欲從<lb/>
祀竊恐世之君子將以建言者爲非愚則䛕孰敢和附其說<lb/>
哉故愚以爲瑄可無施行因則准昨者所議楊龜山例令其<lb/>
所在官司建祠奉祀庻足以伸敬先贒勸勵來學謹議<lb/>
　　　陳言脩德弭災　章綸<lb/>
臣聞之天人相與之際甚可畏也人事爲於下則天道應于<lb/>
<pb n="KR4h0102_SBCK_008-10a"/>
上天戒示於上則人事謹於下此感彼應捷於影響不可誣<lb/>
也以故上天垂戒而災異屢見者此必人事之失不知自省<lb/>
有以致之而譴告警懼仁愛人君如此之至也然人事之失<lb/>
必有其故或用非其人或政有缺失虐及于民民不安生而<lb/>
疾苦嗟怨之聲上聞于天以故天知之而屢出災異以垂戒<lb/>
于下當時上下或不知其由而天下之人知之故自古帝王<lb/>
以及漢唐宋贒君之於天戒必下詔求言使凡臣民各陳所<lb/>
見極言時政缺失而不忌諱以見致災之由而<lb/>
朝廷聞之亟改其失庻幾可回天心而弭災變若徒祈禱宥<lb/>
罪及蓄粮儲修堤岸者此特有司之常事耳至于用人是否<lb/>
政事得失因循姑息而不修改則天心回否未可知也或又<lb/>
謂巳嘗詔許諸人直言無隱不必下詔求言此則爲臣者失<lb/>
<pb n="KR4h0102_SBCK_008-10b"/>
于稽古而不以古之聖帝明君期望故也伏乞<lb/>
皇上法古帝王及<lb/>
祖宗列聖斷自宸衷下詔求言務使臣民人等直言極諌各<lb/>
指時政缺失以見致災之由取其切當而随事修改又乞<lb/>
皇上于是而示徹樂减膳之勑大臣于是而推捐俸救民之<lb/>
仁停工役不急之務節侈用濫賜之財愼差遣之擾民罷𥙷<lb/>
官之俸給備救荒之義倉汰僧徒之𧖟食憫逓運人夫之苦<lb/>
薄收歛粮儲之重寛農民之運粮恤軍士之勞役止納粟以<lb/>
抑僥倖勸屯種以蓄邊儲嚴考察以明黜陟信賞罰以示勸<lb/>
懲清天下刑獄之冤滯罪軍民越訴之誣䧟修學政以養人<lb/>
才之本原采善言而戒大臣之自用重公輔之名爵杜署職<lb/>
之奔競凡此之類悉　勑諸司修改而舉行之乃所以修政<lb/>
<pb n="KR4h0102_SBCK_008-11a"/>
事而安生民回天心而弭災異天下生民何其幸也<lb/>
皇明文衡卷之八<lb/>
<pb n="KR4h0102_SBCK_008-11b"/>
</p>
<p>
</p>
  </div>
</body>
</text>
</TEI>
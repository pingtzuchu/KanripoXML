<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_077-1a"/>
皇明文衡卷之七十七<lb/>
　　神道碑<lb/>
　　　奉天翊衛推誠宣力武臣特進榮祿大夫柱國追封<lb/>
　　　平江侯謚恭襄陳公神道碑銘　楊士奇<lb/>
太宗皇帝初自北藩靖內難至江上都督陳公瑄具舟迎濟<lb/>
內難平<lb/>
上正大統錄功賜公奉天翊衛推誠宣力武臣特進榮祿大<lb/>
夫柱國封平江伯賜誥劵陳氏家合淝其先世具余所著其<lb/>
先公墓碑公字彥純自少穎敏不凡好善惡惡內篤孝行洪<lb/>
武中侍父官成都習兵畧精騎射以武臣子選侍大將嘗從<lb/>
出郊遙望孤鴈雜鵞群命衆從者射不中最後命公發一矢<lb/>
斃之有鴟翔于上命公射應弦而墜自是屢試皆奇中衆大<lb/>
<pb n="KR4h0102_SBCK_077-1b"/>
服而公不自爲能　朝廷命總兵者作蜀府宫城遣將伐材<lb/>
於山所行失律且材不中度又所經瘴地士多死總戎察公<lb/>
可用遂命之公善撫綏明號令别取善道七百里以入先期<lb/>
而還士不病所得材皆適用總戎者嘉之又命董繕作具有<lb/>
條理遂從征南畨巖州中亭及散毛鎭南咸建勞績代父職<lb/>
爲成都右衛指揮同知父坐舊累謫戍遼陽公伏　闕奏請<lb/>
代行　特詔父子竝免復職衛卒數輩饕詖狙詐狹制上下<lb/>
爲衆患公次第悉去之善類以安從征越嶲討建昌酋長月<lb/>
魯帖木兒踰梁山平天星寨破寧畨諸蠻駐西河口諭䧏夷<lb/>
人數千從總帥復征鹽井平三山寨及小伯夷進攻卜木瓦<lb/>
寨據要害立堡以斷賊路官軍分三隊進公居中已而左右<lb/>
兩隊弗支奔還公所統僅百餘人胃險先豋賊數千圍公公<lb/>
<pb n="KR4h0102_SBCK_077-2a"/>
下馬率衆且射且斫賊疲稍却公亦傷足褁創進戰自已至<lb/>
酉賊敗走公全所綂而還復從征餘宼賈哈刺時㓂衆數萬<lb/>
據嶮以拒官軍分三道公軍後進由畨西渉打中河得間道<lb/>
乃出奇兵作浮梁渡河旣渡撤梁以固士志遂壓㓂境㓂憑<lb/>
嶮迎敵一日十三戰奪其嶮明日復力戰凢七合㓂大敗遂<lb/>
入其壘簡銳卒出哨令望見前軍旌旗卽舉砲俾知巳敗㓂<lb/>
仍遣五百軍㫁㓂走路㓂窮出降械送賈哈刺京師撫輯其<lb/>
餘衆公及麾下加被陞賚從　蜀獻王廵邊招撫邊夷兼理<lb/>
茶馬之政邊人悅戴灌口都江堰壞民苦水患公修其隄防<lb/>
躬督工作爲堅乆計矜恤無告出貲置義田二百畒於成都<lb/>
積所入租凢貧不能衣食不能婚嫁及死不能歛塟者皆給<lb/>
之會雲南兵征百夷以功陞四川行都司都指揮同知遂進<lb/>
<pb n="KR4h0102_SBCK_077-2b"/>
右軍都督府都督僉事<lb/>
太宗皇帝知公才可任時北京軍儲不充命公嵗董運百萬<lb/>
石道海給之公措置井井剙建百萬倉於直沽尹兒灣城天<lb/>
津衛籍兵萬人戍守公善任使均勞逸秋豪無取於下凢漕<lb/>
途姦弊掃滌一淸漕舟所經海島夷人畏憚官軍悉閉匿公<lb/>
下令俾出爲市而遣官監臨平其直軍無敢譁人兩便之舟<lb/>
還值倭㓂劫沙門島公率衆追至朝鮮境上焚㓂舟殆盡㓂<lb/>
以殺溺死者甚衆奉　命率舟師於閩海備倭㓂者三海溢<lb/>
坍没隄㟁起楊之海門歷通㤗北至鹽城凡八百里奉<lb/>
命以四十萬卒修之航海至者茫洋莫知所停泊徃徃膠淺<lb/>
公於太倉相可泊䖏以二十萬卒築高丘二十丈延亘十里<lb/>
爲表識衆便之稱寳山事聞<lb/>
<pb n="KR4h0102_SBCK_077-3a"/>
上親製文樹碑焉旣建北京罷海漕浚濟寜臨淸河通南北<lb/>
徃來仍屬公董餉運公建議造淺艖二千艘初歲運二百萬<lb/>
石爲之有方後增至五百萬石國用以足若䟽淸江浦引水<lb/>
由管家胡入鴨陳口逹淮以免淮河風濤之患就管家湖築<lb/>
隄亘十里以便引舟浚儀眞瓜洲二埧湖港之堙鑿吕梁徐<lb/>
州二洪巨石以平水勢築沛縣刁陽湖濟寧南望湖長隄開<lb/>
㤗州白塔河通大江築高郵湖隄隄内鑿渠亘四十里以通<lb/>
舟南北造梁以便陸行自淮至臨清相水勢高下建牐四十<lb/>
有七以時啔閉皆舟楫通行永遠之利於淮濵作常盈倉五<lb/>
十區以貯江南輸稅於徐州臨清通州皆建倉以便轉輸慮<lb/>
漕舟昧河深淺自淮底通州濵河置舎五百六十八所舎置<lb/>
卒俾導舟可行䖏緑河隄鑿井樹木以便夏月行者凢於事<lb/>
<pb n="KR4h0102_SBCK_077-3b"/>
慮之周而爲之果<lb/>
仁宗皇帝初臨御下詔求言公首言七事大槩謂南京國之<lb/>
根本宜爲乆遠鞏固之計選將益兵以嚴守備長民長兵皆<lb/>
宜擇贒能然後政舉而下不失所贒能在推舉推舉在覈實<lb/>
乞選朝臣之公正者分廵天下考察百司政事得失進廉能<lb/>
黜貪鄙則官得人而治可興今府州縣學敎官多不得人乞<lb/>
令風憲考察罷黜别選今中外軍伍多缺蓋由所管頭目私<lb/>
役擾害不勝致其迯逸乞　勑都府兵部都司嚴切禁約就<lb/>
行清理老疾者令戸丁代迯逸者責限追捕戸絶者驗實除<lb/>
豁伍籍又邉防之要在兵食足近歲如開平等䖏城不足兵<lb/>
兵不足食所守何由完固乞選武臣之有方畧者授以精兵<lb/>
足其衣食給之堅利器械俾日敎習如有沃壤令兼務耕守<lb/>
<pb n="KR4h0102_SBCK_077-4a"/>
今漕運惟江西湖廣浙江及蘇松諸郡去北京甚遠漕河又<lb/>
有洪牐淺凍之阻徃復踰年雜費數倍正糧上逋公租下妨<lb/>
農務乞自今令運於近便淮安徐州等䖏收貯别令官軍運<lb/>
至北京則民力可蘇農務不妨各䖏官軍毎歲漕運畢財力<lb/>
殫乏到家又修理壞船運來歳糧勞勤可憫其所管頭目又<lb/>
加别役以重困之乞行禁約今後漕運軍士不得再有别役<lb/>
馬船快船惟二三百料者可行於漕河所載不過五六十石<lb/>
毎船巳有額設水夫今又於緣河拘集軍民聽候其至接逓<lb/>
聽侯日乆衣食艱難有至行丐者乞自今罷之<lb/>
上覽奏嘉嘆命有司咸卽施行　賜勑奬諭有老成忠愛之<lb/>
誠之褒加之重賚　賜誥追封其曾祖省三祖重一考聞皆<lb/>
平江伯曽祖毋孫祖毋朱嫡毋王生毋王故妻湯皆夫人命<lb/>
<pb n="KR4h0102_SBCK_077-4b"/>
子孫世襲<lb/>
宣宗皇帝臨御命公鎮守淮安兼督漕運公至察宿弊之爲<lb/>
民厲者悉革之豪猾姦宄皆歛避境内以寧時巳嬰疾而躬<lb/>
勤旦莫靡有滯事疾間入　朝深被嘉勞賜宴賚還至淮安<lb/>
無幾疾復作<lb/>
上聞特勑勞問時子儀在侍衛令挾醫馳驛徃侍竟薨宣徳<lb/>
癸丑十月十一日也春秋六十有九訃聞<lb/>
上悼嘆輟視朝一日追封平江侯謚恭襄　賜祭命工部營<lb/>
塟公爲人闓爽英毅弘度偉畧稠人廣㑹譚論亹亹倫輩推<lb/>
服公餘披閱載籍考知徃古成敗治亂之故喜近逢掖士時<lb/>
相講議善交際能推利爲義所至以濟人爲心多所建置人<lb/>
用徳之不忘家有樂善堂恒舉鄒孟氏仁義忠信樂善不倦<lb/>
<pb n="KR4h0102_SBCK_077-5a"/>
之語以勉子孫配某氏封夫人子男五佐襲平江伯後公數<lb/>
歳卒次儼次儀今爲勲衛好文事精武畧次倫次侃女三李<lb/>
芳江隂衛指揮同知張英其婿也一未行孫男三𥙿今襲平<lb/>
江伯祐祼女七公葬以薨之明年三月墓在江寧縣大山之<lb/>
原余與公同　朝三十餘年相知且好於是儀以狀求著神<lb/>
道之碑故按狀叙而銘之銘曰<lb/>
繄公挺出何桓桓武兼勇智追前聞材藝夙試卓寡倫峩之<lb/>
三品承考勲　溪獠峒獫猲群負嶮弗擾獰且䞭公奮掃刮<lb/>
迅㧞塵湔滌腥穢寧邊民有嶻譽望齊峩岷歘徴來東衛宸<lb/>
垣遭承興運效駿奔錄勞䟽封昭　鴻恩貂蟬鞶玉衣繡麟<lb/>
報賜志企古藎臣單心畢慮靡夕昕滄𬈑茫洋渺涯沂歳漕<lb/>
萬艘奄然臻有梗于海威赫震斬鯨戮鱷焚甲鱗崇表海㟁<lb/>
<pb n="KR4h0102_SBCK_077-5b"/>
亘長雲雲章龍彩天垂文南賦北貢艱以辛踰淮歷濟底天<lb/>
津䟽堙鑿堅劬且勤坦行如砥戚者忻猗嗟公篤孝與仁厥<lb/>
施諸時績弗泯愛　國亦有嘉謨陳功載冊府𬒳後昆太江<lb/>
之陽巋有墳太史銘之昭不刋<lb/>
　　　封榮祿大夫少保戸部尚書兼武英殿大學士黃公<lb/>
　　　神道碑銘<lb/>
黃嬴姓顓頊之後以國爲氏勲業文行代有聞者永嘉之黃<lb/>
自宋御史檢法衮以科第起家令緒有傳世篤儒業檢法孫<lb/>
脩職郎諱適道生元明正書院山長諱南一山長生松陽縣<lb/>
學敎諭諱應發敎諭生諱通娶屠氏生公諱性字思恭自㓜<lb/>
穎悟不凢蚤喪父祖母劉躬自撫育遣從學明師時巳卓然<lb/>
有立志讀書必㝷䆒大義十五鄉長老試所業命賦新竹大<lb/>
<pb n="KR4h0102_SBCK_077-6a"/>
見賞異而操行清㓗元季兵亂方國珍竊據温台署官屬蟻<lb/>
附之徒率勢𦦨赫赫動閭里或勸公仕正色叱之遂褁足不<lb/>
出屬歲大侵家益落躬儉約以率下而飬親必豐<lb/>
國家旣定宇内家始復振推其餘以濟親戚鄉黨者率視爲<lb/>
分內事内弟王時中孤窶依公公資遣之學後升太學生公<lb/>
皆輟巳資之時中旣授官坐事當没其家有司以同籍倂没<lb/>
公家公叩有司求得先祠神主及先世傳文以付其親戚曰<lb/>
保蔵之如黄氏先徳未泯吾當還則此不可失也而求撿法<lb/>
所受告身或言燬矣大慟幾絶旣至京白其情於<lb/>
朝得釋歸而告身實未燬亦復則又大喜曰復此萬金不足<lb/>
重也公於學自㓜至老不倦閒居濳心載籍喜爲詩不事雕<lb/>
琢務以理勝遇名人制作有會意者手自抄錄晚亦喜譚道<lb/>
<pb n="KR4h0102_SBCK_077-6b"/>
學嘗書邵子安樂窩吟置齋壁時諷詠以自適永樂十年以<lb/>
子淮貴封奉政大夫右春坊大學士時淮侍<lb/>
仁宗皇帝監國屢問公安否嘗賜瓊玉膏一噐洪熈初進封<lb/>
榮祿大夫少保戸部尚書兼武英殿大學士淮奏請分少保<lb/>
祿給於鄕以供養從之天下聞而榮豔焉於是公年巳九十<lb/>
鬚髪半白而齒落復生雖重聽而日益明歩履強健前二十<lb/>
年嘗預作壽藏是旦甘露降其前之松栢識者以爲公之壽<lb/>
徴至是而驗公雖貴益惇謙謹雖五尺童子接之以禮温裕<lb/>
有容犯未嘗校隣惡少嘗侵公𬞞地公弗校而侵不止有譏<lb/>
公愞者公若罔聞惡少後侵官地有司將治之而詢諸其隣<lb/>
之老公爲䟽其實而薄其罪人皆服公之量公巳進封一品<lb/>
其友之子有官于　朝而佚平者過家焚黃數於會而位公<lb/>
<pb n="KR4h0102_SBCK_077-7a"/>
上里人交誚之而公怡然不一毫在意閩陳興祖清尚士也<lb/>
與公厚善客死永嘉公歛葬之盡禮而繪像時展對焉其交<lb/>
篤誼類此性簡澹無他嗜好所畜惟經籍法書名畫及古噐<lb/>
物有就鬻者倒囊不靳不嗜酒而喜賔客有過者必傾冩盡<lb/>
歡淮謝病歸日侍甘㫖公益樂時携賔客載小舟嬉遊山水<lb/>
之間翛然物表也所作詩文有静菴集八卷藏于家一日得<lb/>
疾手書數事付淮大要以報<lb/>
君上爲重遺命喪葬循朱氏禮而屛斥浮屠老子法語訖而<lb/>
逝宣德六年十一月五日也享年九十有三訃聞<lb/>
上遣官　賜祭命有司治塟廷臣自師傅六卿以下皆致祭<lb/>
配王氏里儒家貞㳤秉禮旣歸黃氏蚤夜躬勤女事佐𥙿其<lb/>
家凡所制財用之宜井井有條理尤謹先祀睦族姻而愛其<lb/>
<pb n="KR4h0102_SBCK_077-7b"/>
庻出之子孫踰於巳出永樂壬寅十一月十三日卒享年八<lb/>
十有六𥘉封宜人後贈夫人其卒也　朝廷遣官　賜祭命<lb/>
有司營塟子二男一女長男濟庻出次卽淮及女皆王夫人<lb/>
出淮洪武中舉進士由中書舎人累陞右春坊大學士通政<lb/>
使少保戸部尚書武英殿大學士立　朝有侃侃之節歷事<lb/>
列聖皆爲<lb/>
上所信任今以疾歸第女適王士昌士昌蚤卒無子誓守節<lb/>
不更嫁孫男五樂先卒棻棐采槃女三葉璣王宜嘉其壻也<lb/>
一未行曾孫男四旭暉珣瑜公與夫人合葬邑大羅山之原<lb/>
於是淮具書以前翰林檢討潘畿所述事狀使來京師求書<lb/>
墓道之石士奇與淮同官三十年辱公知有素不敢辭敬次<lb/>
第書之而系以詩曰<lb/>
<pb n="KR4h0102_SBCK_077-8a"/>
滄海之堧淸浙之東奕奕永嘉爲文獻邦出者奮庸處者求<lb/>
志仕止之義代有聞世邦之黃氏其來逾遠當宋紹興臺幕<lb/>
有衮秉德執義不附權姦卒用𥙿後而今桓桓公其世嫡曷<lb/>
濳在下抱貞含和允續乃祖紛其饕詖公獨引恬紛其矜高<lb/>
公獨履謙五采翽翽翺翺雲漢<lb/>
帝嘉所生龍光輝煥崇秩重祿玉帶朱衣雍容丘園消榣期<lb/>
頥邦有夀俊平世之瑞亦有賢㳤德人之配青山欝磐雙璧<lb/>
合藏毓祥垂祉百福其昌<lb/>
　　　贈驃騎將軍左軍都督府都督僉事王公神道碑銘<lb/>
宣德十年加贈左軍都督府都督僉事王瑜之祖彥達考銘<lb/>
皆驃騎將軍左軍都督僉事祖妣黃妣成皆夫人封其繼毋<lb/>
茹太夫人於是瑜求余文勒碑其考之墓用昭<lb/>
<pb n="KR4h0102_SBCK_077-8b"/>
上恩於永遠按王氏初出太原宋諱源者爲滄州學官因家<lb/>
焉其子曰福綿自滄徙泗州娶房氏一子卽達又徙山陽三<lb/>
子銘其仲也字銘甫洪武初從征伐以功長五十夫曁老而<lb/>
瑜代之瑜謂余曰先考天性質實尚德務仁蹈履率正而篤<lb/>
於敎子恒言忠孝人道之大端人而昧此不可以立於天地<lb/>
之間瑜不敢違惰瑜非承籍先公之德不有今日幸執事之<lb/>
惠卑之也余與瑜同　朝乆蓋素知之始瑜旣代又選隷<lb/>
趙簡王護衛時留京師一日其護衛指揮孟賢等十數輩濳<lb/>
結造邪謀簒奪布置巳定　簡王實不聞也瑜親戚有與謀<lb/>
者瑜竊聞之力諌止不聽遂奏發之　詔捕賢等悉獲之得<lb/>
其僞詔書及邢謀本末賢等皆伏誅陞瑜遼海衛正千戸遂<lb/>
進錦衣衛指揮同知推<lb/>
<pb n="KR4h0102_SBCK_077-9a"/>
恩三代贈其祖若考皆懷遠將軍指揮同知祖妣妣皆㳤人<lb/>
封其繼毋太淑人後陞瑜都指揮僉事署左軍都督僉事佩<lb/>
漕運印充左副總兵蕫江南饟運其蒞事勤敏㭙操廉㓗秋<lb/>
毫無取於下夙夜顓顓志在奉　國遂實授都督僉事瑜之<lb/>
能子要之本於銘甫之能父也自瑜效忠十餘年致位二品<lb/>
膺受重寄榮及祖考天之所以報施厚矣凡人之善患無諸<lb/>
已誠有之天道未嘗爽其報也銘甫之顯庸雖不在其躬而<lb/>
必在其子榮命雖不見諸生前而必徵於身後天之道豈不<lb/>
信哉銘甫四子長琳次琮次瑜次瑄八孫堂堅璽賢真頔顯<lb/>
賔銘甫生元至正辛丑五月十日没於永樂壬寅十二月八<lb/>
日春秋六十有二塟海州城北沙村之原銘曰<lb/>
南山之植根本深厚挺發爲材凌切雲表宜柱宜梁廟堂之<lb/>
<pb n="KR4h0102_SBCK_077-9b"/>
需宜艦宜舟濟海與湖王氏之宗善仁代有有沿襲焉歷祖<lb/>
曁考篤鍾于嗣秉志桓桓維忠維誠以事<lb/>
大君發擿兇憝爰清氛曀<lb/>
帝錫寵嘉曰旌汝義崇秩豐祿式賁厥躬泝厥祖考申顯褒<lb/>
封厥考維良允蹈于德敎成于家致時赫奕巋焉佳城其藏<lb/>
在此春秋來拜振振孫子<lb/>
　　　開國輔運推誠宣力武臣柱國武定侯贈營國公謚<lb/>
　　　威襄郭公神道碑銘　楊榮<lb/>
洪惟<lb/>
太祖高皇帝龍飛淮甸應天順人芟刈群雄戡定海内一時<lb/>
智勇材力之臣感會風雲效其忠勤輔成<lb/>
帝業開千萬載太平之運竒勲偉績鏗鍧振耀勒銘鼎彛垂<lb/>
<pb n="KR4h0102_SBCK_077-10a"/>
光竹帛與　國家相爲無窮倚歟盛哉予嘗叨軄<lb/>
國史竊觀開國勲臣其間能身躋壽考世爲貴戚子孫享有<lb/>
顯爵乆而益盛者不數人豈非其存心之仁與積累之厚有<lb/>
間耶若營國威襄公蓋足徵焉公姓郭氏諱英臨淮人生有<lb/>
異徵沉毅多智身長七尺膂力過人尤精騎射年十八從<lb/>
太祖起義兵甚見親信毎令直宿帳中取徐泗滁和采石大<lb/>
平建康鎮常寧國諸郡屢立戰功<lb/>
上嘗以郭四呼之<lb/>
上親征僞漢陳友諒大戰鄱陽湖相持連晝夜公時金瘡未<lb/>
瘳力疾鏖戰敗賊於禁江口巳而友諒中流矢死有言公之<lb/>
功者<lb/>
上問之公曰天威神筭臣何力焉<lb/>
<pb n="KR4h0102_SBCK_077-10b"/>
上益重之時友諒子理復立於武昌進軍攻之其將陳僉同<lb/>
者驍捷善槊馳入中軍帳下<lb/>
上方坐胡牀遽呼公曰郭四爲吾殺賊公持鎗躍馬奮臂一<lb/>
呼賊應手殞墜<lb/>
上觧所御赤戰𫀆衣之曰唐之尉遲敬徳不汝過也授驍騎<lb/>
衛管馬軍千戸從征襄陽克淮安鳯陽安豐陞宣武將軍驍<lb/>
騎左衛指揮僉事洪武元年戊申從大將軍徐公北定中原<lb/>
下齊魯克汴梁平河南取元都破潼關彰德廣平所至有功<lb/>
𥘉大將軍遣公取通州公距城三十里爲營深溝高壘爲持<lb/>
乆計衆請速攻之公曰吾師遠來敵以逸待勞攻城非我利<lb/>
也宜出其不意破之翌日大霧公以千人伏道傍率精騎三<lb/>
千直抵城下元將五十八國公帥敢死士萬餘張兩棭而出<lb/>
<pb n="KR4h0102_SBCK_077-11a"/>
與戰良乆公佯敗彼乗勝來追伏兵中起截其軍爲兩道斬<lb/>
首數千級擒元宗室孛羅梁王遂克通州元君乃北遁克永<lb/>
平真定定州生擒守將湯同僉復從平章常公取太原守將<lb/>
王保保軍於城西公慿高望之謂常公曰彼兵多而不整營<lb/>
大而無備請夜刼之常公深然其計遣五十騎伏城東十里<lb/>
以舉火鳴砲爲期至夜公率十餘騎濳入其營舉火鳴砲伏<lb/>
兵亦舉火鳴砲常公引兵繼至皷譟之聲相接保保軍大潰<lb/>
自相屠戮乃棄城遁下興州大同至沙淨州生擒僞將竹平<lb/>
章渡河取鹿臺西安鳯翔鞏昌追敗賊將賀宗哲於亂山庚<lb/>
戍陞本衞指揮副使從征迤西克定西討西夏察罕惱兒撫<lb/>
安忽辰平章沙凈州復叛討平之克登寧州斬首二千級擭<lb/>
牛馬數千陞昭勇將軍本衛指揮使賜金龍衣一襲辛亥陞<lb/>
<pb n="KR4h0102_SBCK_077-11b"/>
驃騎將軍河南都指揮使將赴鎮　皇寧妃公之女弟也<lb/>
上遣至公第餞之且謂公素淸儉賜白金二十罌廐馬二十<lb/>
二匹時河洛新罹兵燹邑井蕭條居民艱食盗賊充斥公宣<lb/>
布威德綏輯流亡申寛條明賞罰遠邇來歸者日以千計未<lb/>
期年戸口倍增境內大治丙辰移鎮北平河南士女不忍其<lb/>
去遮公馬數十里不得行甚至泣下旣去爲立生祠北平𥘉<lb/>
定群胡反側不寧公開示誠欵諭以理亂禍福人心遂安元<lb/>
左丞何允中等聞公之德來䧏者凡九千餘人<lb/>
上遣使勞以上尊羊馬授龍虎將軍北平都指揮使<lb/>
賜誥命逾四年　召還京進大都督府僉事更定官制改前<lb/>
軍都督府僉事灰山賊反承　命討平之　賜馬七匹辛酉<lb/>
從頴川侯傳公征雲南旣至　命公及都督陳桓胡海分道<lb/>
<pb n="KR4h0102_SBCK_077-12a"/>
進討道多險隘諸將欲深入公曰破敵貴先聲攻取必自近<lb/>
始舎近趨遠豈䇿之上耶遂先攻赤水河路距河二十里爲<lb/>
營時乆雨河水暴漲公曰賊時水漲不意吾濟下令諸軍斫<lb/>
木造筏夜半濟河比曉賊始覺遂大潰生擒烏撒拜阿容諸<lb/>
蠻由是雲南諸賊破膽進攻曲靖六梁州關索嶺及僞石元<lb/>
帥山寨皆克之至江川椅子寨寨依山公先遣騎兵五千攻<lb/>
其前賊空寨迎戰復以精騎數百擣其後斬門而入火砲連<lb/>
發烈熖漲天賊乃亂悉破㓕之進攻大理金齒降其僞官叚<lb/>
平章攻安寧州賊將不花帖木兒棄城走破富民縣山寨攻<lb/>
靖守州蠻七寨一日夜破之攻牢撞山寨取仁德府破哨店<lb/>
山寨圍姚安敗賊將李自乆平蒙化州鄧川州破三營復光<lb/>
寨過金沙江攻北勝府生擒賊將髙生平麗江府平津等州<lb/>
<pb n="KR4h0102_SBCK_077-12b"/>
前後斬首一萬三千餘級生擒二千餘人收精兵人馬數萬<lb/>
船千餘艘蠻民䧏者數十萬戸雲南諸路平論公功進爵開<lb/>
國輔運推誠宣力武臣柱國武定侯　賜誥劵食祿二千五<lb/>
百石子孫世世承襲乙丑加靖海將軍鎭守遼東丁卯同大<lb/>
將軍宋國公馮公討北虜納哈出䧏之師旋虜將追襲之公<lb/>
與戰創傷左脇箭復中右脇公佯呼虜傷吾甲我衆益奮連<lb/>
戰數十合虜遂却已而進征虜右副將軍仍鎭遼東戊辰出<lb/>
討北虜至捕魚兒海邏騎偵虜營不遠公乃令諸軍少憇飲<lb/>
馬衘枚卷甲倍道而馳直扺虜營虜王覺乃率十餘騎潰圍<lb/>
出其將蠻子太尉來拒我師公手刃之獲兩營所積金寳珎<lb/>
玩圖書降其衆五萬餘人生擒虜將咬咬司徒乃曩家大尉<lb/>
爽古達兒古不達刺王子等四萬餘人馬駝萬五千匹牛羊<lb/>
<pb n="KR4h0102_SBCK_077-13a"/>
輜重無算師還賜白金千兩鈔八百錠綵幣四十匹巳巳<lb/>
上以天下無事且憫諸將老欲保全之厚加　賜賚遣歸其<lb/>
鄕公亦就遣庚午獨　召還京<lb/>
上賜坐與語歡甚　命綂禁兵及在京諸軍蓋<lb/>
上春秋高知公忠謹特倚重焉辛未以虜酋阿扎失里㓂邊<lb/>
命公討之獲其人口孳畜逐北至鴉寒山而還丁丑川陜㓂<lb/>
發勢張甚<lb/>
上顧曰非鄕無能勝其任者授征西將軍印討之至沔之後<lb/>
河生擒賊首高福興及黨四千餘人公䟽其同謀者請誅之<lb/>
脅從者乞勿治且言有司不恤民宜正其罪<lb/>
上可之永樂元年癸未二月十七日卒于家享年六十有九<lb/>
訃聞<lb/>
<pb n="KR4h0102_SBCK_077-13b"/>
太宗文皇帝爲之震悼輟朝二日遣官致祭賵䘏有加　贈<lb/>
營國公謚威襄　賜塟京師聚寳山之原公孝友仁恕恭儉<lb/>
誠實出於天性母夫人嘗疾篤懸身燈告天求以身代疾遂<lb/>
愈人皆謂公孝感所致後母夫人卒公廬墓側晝夜號泣不<lb/>
絶聲臥寢於地毁瘠日甚一夕夣母夫人告曰地濕則致疾<lb/>
致疾則傷生汝固純孝惟竭忠報國爲父母光墓不必廬也<lb/>
公感悟而歸家三年之中哀痛如一日平居兄弟怡怡克盡<lb/>
友愛御軍行師動有紀律推心任人甘苦同之其攻克州郡<lb/>
必禁虜掠戒殺䧏封府庫收簿籍一錢尺帛不敢私嘗北征<lb/>
軍法夜必令親軍更直荷戈環帳立一夕風雪大作公悉罷<lb/>
遣歸營其愛恤軍士多類此家居簡靜好讀書天文地理百<lb/>
家之說靡不通曉敎訓子孫以儉素力學爲務事<lb/>
<pb n="KR4h0102_SBCK_077-14a"/>
太祖高皇帝四十餘年小心謹愼未嘗有過眷遇雖隆而<lb/>
自處益謙<lb/>
上嘗御便殿　賜坐適有奏事者公趨避之<lb/>
上曰鄉第坐朕自理事不汝關也其見敬愛如此時公卿多<lb/>
置田產公多不治<lb/>
上問之對曰臣一布衣荷<lb/>
陛下寵靈叨有封爵子孫衣食餘饒安敢增益俾生侈心<lb/>
上善之嗟歎良乆公大小百餘戰金瘡遍體毎隂雨痛甚及<lb/>
聞征討之　命即日就道未始以老疾辭其事<lb/>
上竭忠蓋如此曾祖叄祖聚父山甫累贈營國公曾祖妣何<lb/>
氏祖妣趙氏毋單氏贈營國夫人配馬氏封營國夫人公兄<lb/>
弟四人長早卒次興以軍功封鞏昌侯贈陜國公謚宣武次<lb/>
<pb n="KR4h0102_SBCK_077-14b"/>
某福建都指揮使次卽公也子男十二人鎮銘鏞鑑鑰銓錡<lb/>
鈺鈁<graphic n="KR2289" url="https://raw.githubusercontent.com/kanripo/KR-Gaiji/master/images/KR2289.png" mimeType="image/png"/>鋼錀鎭駙馬都尉尚永嘉公主銘遼王府典寳追封<lb/>
武定侯鏞中軍都督府右都督鑑中都留守司副留守鑰散<lb/>
騎舎人錡早卒鈺贈承德郎尚寳司丞鈁旗手衛指揮使女<lb/>
九人長適府軍衛指揮僉事藺瑜次適濟寧衛指揮使弋某<lb/>
次遼王妃次適府軍衛指揮僉事趙斌次郢王妃次適金吾<lb/>
右衛指揮同知范聚餘早卒孫男二十有八琮玹璧瑭瑄瑾<lb/>
珷瑀璒璟玘瑋璦璡璨璝琬琰餘尚㓜琮府軍衛指揮僉事<lb/>
玹襲武定侯瑾早卒珷尚寳司丞瑀　梁王府典寳璒璟皆<lb/>
勲衛孫女十六人長<lb/>
仁宗昭皇帝貴妃次適留守左衛指揮陳鑑餘在室曾孫男<lb/>
五人聰耽餘尚㓜聰散騎舎人予觀前史稱郭汾陽功蓋天<lb/>
<pb n="KR4h0102_SBCK_077-15a"/>
下而主不疑位極人臣而衆不嫉富貴壽考始終令節七子<lb/>
八壻諸孫數十人俱膺顯仕唐世滎之若公勲業之隆子孫<lb/>
之盛方之汾陽夫豈多讓皆由公存心一本於仁故積累之<lb/>
厚愈遠愈隆焉嗚呼偉哉玹以神道之石未立無以昭示永<lb/>
乆來請文予閱其家傳考定其大者次第之而系之銘曰<lb/>
天啓<lb/>
皇明淮甸龍飛乗時應運風雲一機<lb/>
大祖受命汛掃餘孽群力桓桓皷勇就列東征西伐北南以<lb/>
平斷出神聖功恊衆能展也郭公有文有武翊輔<lb/>
眞主實天卑付鄱陽之戰衆論偉公公仰廟略不有其功旣<lb/>
捷通州再捷太原河南北平黎庻懷恩南詔之征武功尤大<lb/>
誅叛全生蜀民是賴蠢彼殘胡偷生漠北卷甲擒之妖氛蕩<lb/>
<pb n="KR4h0102_SBCK_077-15b"/>
條<lb/>
皇有嘉錫錫爵褒功金書鐵劵武定啓封錦𫀆御馬白金文<lb/>
綺赫赫高門煌煌㦸棨世聮國戚代有顯融匪幸所致惟公<lb/>
之忠忠在<lb/>
朝廷載之信史亦有孝思永錫爾類在昔汾陽著勲有唐公<lb/>
實似之于今益彰我作銘詩勒功墓道百世斯承有赫其耀<lb/>
　　　太子太師郭公神道碑<lb/>
天眷　國家誕啓中興之運必有英傑爲之股肱運謀効力<lb/>
於其間而後勲業克成故榮祿大夫太子太師郭公實其人<lb/>
也公諱資字存性姓郭氏河南武安人曾祖諱温父仲禮皆<lb/>
以公貴贈榮祿大夫太子太師曽祖妣净氏贈夫人祖妣馮<lb/>
氏妣王氏皆加贈一品夫人公生而頴敏志氣超羣兒弱冠<lb/>
<pb n="KR4h0102_SBCK_077-16a"/>
入邑庠從師受春秋有所造就洪武辛酉入太學甲子領應<lb/>
天府鄕薦明年會試禮部對䇿　大廷賜同進士出身𥘉爲<lb/>
戸科庻吉士擢戸部總部試主事丁外艱服闋實授本部湖<lb/>
廣清吏司主事改陜西淸吏司吏不容奸聲譽頓起陞都察<lb/>
院左僉都御史無何尚書郁新以才薦之授前北平布政使<lb/>
司左叅議蒞事之𥘉卽以本司弊政爲言<lb/>
太祖皇帝嘉其忠直陞本司右叅政公悉心殫慮賛佐有方<lb/>
不數月陞左布政使精勤詳愼紀綱大振豪猾歛跡良善獲<lb/>
安時<lb/>
太宗皇帝在藩邸尤愛重之公有所言無不聽納及起義靖<lb/>
難命公城守撫輯兵民供給粮餉百費所需未嘗乏誤嘗以<lb/>
漢蕭何擬之<lb/>
<pb n="KR4h0102_SBCK_077-16b"/>
太宗皇帝卽位論功召陞戸部尚書　賜白金文綺楮幣視<lb/>
諸伯未閱月以北平重地乗命秉傳掌布政司事未幾<lb/>
詔建北平設行部拜公行部尚書公以北地軍民初安生業<lb/>
始遂而官司所費冗濫當撙節以恤下乃惓惓以祛弊舉廢<lb/>
爲務或有不悅而謗公者<lb/>
太宗聞之降勑慰諭益以心腹任之滿考賜宴內廷頒勑奬<lb/>
諭錫以誥命贈公祖若考皆資政大夫北京行部尚書祖母<lb/>
及毋皆夫人歳辛丑<lb/>
太宗皇帝都北京革行部調公戸部職務叢脞公勤以率下<lb/>
事有條序<lb/>
仁宗皇帝嗣位念公舊德以尚書兼太子賔客巳而復念公<lb/>
抱疾艱於歩履不忍煩以政事特陞太子太師俾致事歸鄉<lb/>
<pb n="KR4h0102_SBCK_077-17a"/>
旣加賜賚又令戸部給公半俸蠲其稅糧差徭特賜璽書慰<lb/>
勞甚至公歸杜門敎子孫讀書屛絶外累<lb/>
皇上嗣豋大寳眷求老成念公祗事<lb/>
列聖勞績居多詔起復掌戸部事免其趨朝朝賜鈔二萬貫<lb/>
公愈感激効忠雖祁寒盛暑必坐公署視事不暫廢僚屬胥<lb/>
吏莫不敬憚焉滿考　賜宴于禮部獎以勑書譬公如歳寒<lb/>
松栢愈老愈勁其優待隆厚至於如此宣德癸丑十一月疾<lb/>
劇屢言蒙被　朝廷重任無以效報爲愧切切訓諸子及孫<lb/>
當感恩思報不及家事十二月癸丑卒<lb/>
上深悼惜爲公罷朝遣禮部尚書胡濙賜祭勑工部製棺營<lb/>
喪塟贈特進光祿大夫柱國湯隂伯謚忠襄官其子佑爲戸<lb/>
部廣東淸吏司主事公生元至正辛丑十一月巳已享年七<lb/>
<pb n="KR4h0102_SBCK_077-17b"/>
十有三卒之日家無餘貲公卿大夫皆往哭弔致奠祭配陳<lb/>
氏賢而勤儉累封一品夫人子男五長儀先卒次郎佑又其<lb/>
次曰儼曰倫曰俊女二季榮高讓其壻也孫男十七人孫女<lb/>
十二人惟公廉介勤慎剛果有爲自始仕至老視國事如家<lb/>
事凡所施爲毅然自任不畏強禦雖怨有弗避害有弗辭與<lb/>
人辨論嚴厲之氣見於詞色而推之於政畧無害人蠧物之<lb/>
心誠　國家忠謹直亮輔弼之臣也佑奉柩歸以某年某月<lb/>
某甲塟某山之原乃以郞中黃璿所狀事行來請文勒之墓<lb/>
道以垂永乆余與公交好三十餘年不可以辭旣序其槩而<lb/>
復系以詩曰<lb/>
川嶽䧏靈篤生賢哲乗時奮庸以樹勲烈惟公之生早負俊<lb/>
才列職郎署超僉憲臺風猷宠振綱紀斯秩出叅大籓政興<lb/>
<pb n="KR4h0102_SBCK_077-18a"/>
弊息凡所設施算無遺䇿顯命薦臨特拜方伯赫赫<lb/>
大宗仗義而興命公居守撫民餉兵旣正大位嘉公勞績進<lb/>
位尚書厚其賚錫公愈飭勵經國如家謗怨弗恤　恩寵屢<lb/>
加<lb/>
仁宗嗣位眷顧尤重兼秩宫僚式隆任用念公抱疾進位師<lb/>
臣俾休于家疊施以恩<lb/>
皇上繼統眷公耆舊　詔復任事寵待加厚維公忠貞衆所<lb/>
共知維公勲業顯著于時筋力雖衰寸心猶赤奄忽長逝<lb/>
帝用悼惜贈爵賜謚喪塟是營官其後嗣存沒光榮維兹光<lb/>
榮從古罕致公具有之其誰克似武平有山欝欝其崇勒文<lb/>
墓道垂䊮無窮<lb/>
　　　故光祿大夫柱國少師兵部尚書兼　華蓋殿大學<lb/>
<pb n="KR4h0102_SBCK_077-18b"/>
　　士贈特進光祿大夫左柱國太師謚文貞楊公神道<lb/>
　　碑　楊溥<lb/>
正統九年三月甲子光祿大夫柱國少師兵部尚書兼<lb/>
華篕殿大學士楊公卒公在疾時自為墓誌及卒其子　<graphic n="KR1045" url="https://raw.githubusercontent.com/kanripo/KR-Gaiji/master/images/KR1045.png" mimeType="image/png"/>
號泣請余爲神道碑文神道有碑　制也墓有銘古道也義<lb/>
不可辭乃序而銘之公西昌儒宦家子諱遇字士奇别號東<lb/>
里曾祖景行元翰林待制祖公榮考子將累贈以公官曾祖<lb/>
妣祖妣妣皆夫人公一歲喪父鞠成於毋夫人陳氏自㓜端<lb/>
重異群兒受業於鄕儒海桑先生海桑毋夫人世父也見其<lb/>
敦敏甚噐重之公自知學手不釋卷十二三通舉子業鄕人<lb/>
請為子弟師嘗有儒生過舘下棲棲然携書数冊公詢之聞<lb/>
其毋老無所養乃分其徒之半與之俾得束脩奉母姑氏舉<lb/>
<pb n="KR4h0102_SBCK_077-19a"/>
家瘟疫門無人跡公夜宿其家浹旬爲之調治全愈始還于<lb/>
是寖有聞於鄕里毋夫人嘗曰吾兒方學嚮義足以光先世<lb/>
及弱冠出㳺章貢章貢守儒者嘉重之俾攝琴江敎事琴江<lb/>
令亦儒者深賢之公感知已勸令尚平恕嘗爲之言脫誣抂<lb/>
重罪數人或持金謝公者公若不與聞斥之出遊江湘所至<lb/>
人敬慕欲薦之輙辭不就遂有聲江湖會朝臣以名儒薦徴<lb/>
入翰林編繤一時儒者稱公博洽試於吏部考其文爲首遂<lb/>
有聲於　朝授王府審理副復召入翰林編纂<lb/>
太宗皇帝入正大綂改授編修屢遷翰林學士改左春坊大<lb/>
學士洪熈初陞禮部左侍郞　華蓋殿大學士踰月陞少保<lb/>
兵部尚書尋陞少傅階榮祿大夫正綂初陞少師階光祿大<lb/>
夫公歷事<lb/>
<pb n="KR4h0102_SBCK_077-19b"/>
列聖四十餘年信任始終荐臻極品夫豈偶然哉<lb/>
太宗皇帝初臨御脩復成憲撫綏夷夏　神謀聖斷洞合事<lb/>
幾時在翰林與宻勿以敏捷幾智承　眷顧者亦有其人公<lb/>
獨持重勤事未嘗以賢智先人嘗受　命與廷臣議事公審<lb/>
衆長以聞<lb/>
上稱公能服善及　車駕廵北京命<lb/>
皇太子監國乃命公輔導時營建北京征勦叛虜匠作軍興<lb/>
徴於南方者咸啓白<lb/>
皇太子公言監國之體以尊君順親爲心<lb/>
皇太子嘉納之凢所奏對及裁處庻事鮮有過舉<lb/>
仁廟卽位公以宫僚荐膺重任知無不言言無不納曾不踰<lb/>
年裕民之政舉行無遺嘗　賜勑褒重之賜象牙圗書曰貞<lb/>
<pb n="KR4h0102_SBCK_077-20a"/>
一以表其心賜銀章一曰繩愆紏繆俾匡所失賜畿內田四<lb/>
千畝固辭請業貧民　詔三俸俱支公懇辭尚書俸<lb/>
宣廟臨御益見禮重及東藩構亂公随　駕東征罪人旣得<lb/>
公請絶浮言以全親親開釋脅從以廣　仁恩<lb/>
上嘉納之<lb/>
今上嗣位公以老成弼亮治化啓沃　聖學力所可為者身<lb/>
任之恒恐不及常以高年辭弗許<lb/>
上憫其情命還鄕展墓公以三孤之重還鄕里謙抑自處如<lb/>
昔在鄕里時甫数旬卽來京又六年遘疾<lb/>
上命明醫療之乆不愈賜璽書寛慰及賜寳鈔光祿酒饌以<lb/>
資飬之竟不起時年八十<lb/>
上深惜之輟視朝一日遣禮部尚書胡公諭祭贈特進光祿<lb/>
<pb n="KR4h0102_SBCK_077-20b"/>
大夫左柱國太師謚文貞仍命有司給舟車歸其喪塟鄕邑<lb/>
白雲原是年某月日也公存心忠厚急於為善自布衣時篤<lb/>
念族屬周恤急難審取舎行義卓卓為人稱道及為大臣識<lb/>
逹大體嘗曰大臣以薦賢爲本然全才難得故所薦引取其<lb/>
所長不求其備公夀考康寧恩榮始終宜也非幸也娶嚴氏<lb/>
累贈夫人継郭氏累封夫人側室李氏子三稷　秫女四人<lb/>
梁楫蕭承恕劉釣蔣重其壻也孫男六昱晟暠晅晏昕女三<lb/>
人　朝廷脩<lb/>
三朝實錄公為總裁筆削有公論平生所著有沙羡稿石臺<lb/>
稿文藉志法書志東里集總若干卷藏於家公立心制行有<lb/>
自撰墓誌有東里傳有小傳溥自出仕與公交㳺在舘閣議<lb/>
事彼此不能無可否退而歡如也存亡之感曷有窮已兹用<lb/>
<pb n="KR4h0102_SBCK_077-21a"/>
撮其槩書之神道爲之銘曰<lb/>
斯文遭際千載亨期以翼君德以福羣黎越稽徃古異世同<lb/>
規<lb/>
皇明啓運大綂重熈純佑有命挺生瓌奇左右宻勿四紀于<lb/>
兹玉成耆徳以臣以師中流砥柱羣疑筮龜天不慗遺吁其<lb/>
孔悲<lb/>
皇明文衡卷之七十七<lb/>
<pb n="KR4h0102_SBCK_077-21b"/>
<pb n="KR4h0102_SBCK_077-21b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_061-1a"/>
</p>
<p>
皇明文衡卷之六十一<lb/>
　傳<lb/>
　　　錢可大傳　梁濳<lb/>
可大名瑛姓錢氏本吳越王鏐之後歴廬陵刺史匯再世曰<lb/>
和自廬陵徙吉水又四世曰程程之子誠可皆以科第有聲<lb/>
而可大之祖本和號梧岡先生者尤篤行之士也可大生十<lb/>
八月而孤稍長性頴敏年十三以書經中臨江路賞試旣又<lb/>
中撫州路賞試然是時元祚日非紅巾盗起所在皆争為雄<lb/>
長自至正丁酉五六年士大夫顚頓甚矣可大奉其祖及其<lb/>
毋崎嶇以避之走廬陵之富田遷㤗和之梅同旣又走其邑<lb/>
之大洲尋又奔雷州㝡後奔廬陵之李坑李坑路極險盗又<lb/>
追及之梧岡𬒳鎗不死縛之以行可大聞卽冐白刃奔訴乞<lb/>
<pb n="KR4h0102_SBCK_061-1b"/>
以身代盗幷縶之可大訢不巳梧岡亦哀訴其無子唯此一<lb/>
孫耳兩人因争相代死情亦悲慘賊憐其意遂兩䆁之可大<lb/>
方脫時其母尋亦𬒳埶而可大妻張氏翳伏叢薄中窺見賊<lb/>
巳執其姑卽自出迎謂賊曰我姑老矣請釋姑而縛我賊熟<lb/>
視良乆即解縛其姑縛張氏張氏旣就縛擲所携袖中雙鞋<lb/>
與其姑訣曰婦無用此矣且行且脾睨其始稍遠即罵賊不<lb/>
復肯行遂死之变故倉卒之頃而一時憤然求死以全生者<lb/>
若素約然何其可悲也<lb/>
國朝兵定有司以可大之賢凡三薦之皆以親老辭親旣没<lb/>
終身爲之悲痛梧岡故所築樓可大毎一登之輙流涕因名<lb/>
之曰思樓其孝行篤至世盖少見也然其爲人頗豪健嘅然<lb/>
以氣自負郷有劇㓂嘗殺人有司憚不敢捕以屬可大可大<lb/>
<pb n="KR4h0102_SBCK_061-2a"/>
立捕殺之年若干卒于家一子曰遂志今以科第得官為山<lb/>
東按察僉事云<lb/>
賛曰吾嘗過錢氏所居其地今所謂錢瑭者愛其山水清曠<lb/>
因登高而望焉其南數十里外峻峯躍起視衆山特高云其<lb/>
北即宋丞相文信公故居也諸老人言丞相徃事與史傳所<lb/>
記殊異因言可大之避亂也居其山下㝡乆其𬒳埶也亦㡬<lb/>
不免余旣壯其山川又聞可大事思見其人而不可得也因<lb/>
爲之傳云<lb/>
　　　徐孟昭傳<lb/>
公諱旭字孟昭姓徐氏饒之樂平人其先南昌人也居樂平<lb/>
者十七世世以儒為業公㓜頴悟稍長從其郷先生蔡仲淵<lb/>
授春秋爲文辭巳超詣㧞出見者皆竒之年三十一登洪武<lb/>
<pb n="KR4h0102_SBCK_061-2b"/>
乙丑科進士第行浙江道監察御史入爲禮科庻吉士日記<lb/>
事侍<lb/>
上左右<lb/>
上方屬意天下進士毎朝羣臣退獨進士留𬒳顧問<lb/>
上未退不得退也一日<lb/>
上呼公至前將有所任使而公奏對弗克稱　旨<lb/>
上以其迂也　命分敎于涿州之房山復教諭鳳陽皆以憂<lb/>
去服闋擢<lb/>
安王府紀善用薦者陞爲知州入史舘上書論天下事多不<lb/>
能合公益落落自殊無所顧惜遂自史舘出爲考功員外郎<lb/>
及<lb/>
今上即位遷郎中預修<lb/>
<pb n="KR4h0102_SBCK_061-3a"/>
高皇帝實録明年拜朝列大夫國子祭酒文明年罷爲翰林<lb/>
修撰以卒公在<lb/>
高帝時素以篤學見稱數言事切中當時<lb/>
高帝嘉納之然欲老其才故抑之乆而未有以用之也及在<lb/>
考功拒請託抑僥倖是是非非毫髪無所遁其情而尤以謂<lb/>
天下之治與敎在守令與敎官守令敎官弗稱其任者尢精<lb/>
覈之無少貸衆望風諠騰公持之益堅及在大學亦如在考<lb/>
功時然公純謹君子也雖盛威嚴而中情簡質好惡出乎其<lb/>
至誠至於卓卓自守激之而不動挫之而不撓人未有過之<lb/>
者也居大學僅一年諸生凛凛僅自修飾而其僚屬之不便<lb/>
者巳譁然議之矣憚之者方側目於下忌之者又背沮之於<lb/>
其私至相與揶揄其所爲公以此竟罷改雲南參議君子莫<lb/>
<pb n="KR4h0102_SBCK_061-3b"/>
不惜之及　陛見<lb/>
上察其無他特命除翰林脩撰俾預脩永樂大典爲副總裁<lb/>
方向用之而公卒矣時年五十二<lb/>
上聞之悼惜勑賜棺以歛遣禮部主事端禮諭祭焉公盖終<lb/>
身坦夷不事表襮而其嫉惡剛勁人有所不堪者世以此高<lb/>
之而亦以此與之齟齬者衆也其爲學明於義利之辯爲文<lb/>
約而明喜薦士所薦㝡多且賢屢考試科舉其得士㝡盛而<lb/>
尤孝於其親自鳳陽考試河南時入<lb/>
朝告歸省其母疾方亟公聞倍道疾趨至家母疾忽爲之愈<lb/>
數目竟卒人以爲孝感所致云<lb/>
賛曰考功與大司成皆　國家要職非得才賢譽望之士以<lb/>
居之誠不可也然而信道明義篤行如公者徃徃猶難之豈<lb/>
<pb n="KR4h0102_SBCK_061-4a"/>
天下豪傑羣居之地是非好惡所聚非素有驅駕籠䇿之才<lb/>
者終不足以騁耶自公在大學與考功人情固多不附也及<lb/>
其殁已乆相與稱賢考功與賢司成者必曰公事須乆而後<lb/>
定亦理之常然無足怪者獨念<lb/>
聖上於賢士大夫保全覆護如公者蓋有無窮之<lb/>
恩焉予素知公恐其乆而失之也因取其行事而論次之<lb/>
　　　將用文傳　陳繼<lb/>
蔣用文名武生以字行其先居魏州五世祖安中金國子助<lb/>
敎以直諌不納棄官攻醫曾祖應茂徙楊之儀眞祖夢雷元<lb/>
楊州路醫學敎授父伯雝舉進士崇明州判洪武𥘉召爲史<lb/>
官以疾辭出爲蘭陽丞用文少穎悟讀書過目成誦六歲事<lb/>
學從里中師有贈師萬年松者命賦詩即就曰使者來西嶽<lb/>
<pb n="KR4h0102_SBCK_061-4b"/>
採松云萬年佳名雖自好何不長參天師驚喜曰是兒已見<lb/>
不噐旣而随父宦寓日俟公暇持所業質之聞就無疑問父<lb/>
大奇之曰吾有嗣矣父殁歸儀眞舊業廢於兵燹渡江占籍<lb/>
句容採山構室居之大肆力於經籍乆之得聖人深意乃習<lb/>
醫家言㑹同黜異約其要而綜之取正於術之精善者而受<lb/>
其秘於是决死生定緩速治效無一不中者由是用文之名<lb/>
驅四方矣孝事母魏夫人情依依不去左右食飮非躬治弗<lb/>
進夫人病𬒳衣而不交㫸者數月夫人老郡縣交辟不就曰<lb/>
吾不能舍一日養以趨祿利也夫人殁當洪武中始受薦入<lb/>
太醫院時朱彥脩弟子戴原禮爲院使檀其術人無有當其<lb/>
意者見用文喜曰君儒而爲醫昌吾道必矣遂言於<lb/>
上授御醫永樂八年陞院判典幹成勞僚類所歸<lb/>
<pb n="KR4h0102_SBCK_061-5a"/>
仁宗皇帝在靑宫用文日侍左右承　顧問隨事獻䂓益甚<lb/>
見　親禮嘗問保和之要對曰在養正氣正氣完邪氣無自<lb/>
而入又問卿醫效率緩何也對曰善治者必固本急之恐傷<lb/>
其本聖人所以戒欲速也<lb/>
仁宗稱善及課績特　命光祿置宴於院宴之旌其忠勤又<lb/>
嘗　命工部爲營第用文入扣顙謝曰臣荷　恩德萬不一<lb/>
報又敢靡公費以益愧悚也再謝乃止其就故人居之一室<lb/>
蕭然晏如也用文病且革手自爲啓附　進有曰臣老病死<lb/>
不足言惟恨不能有報　大恩伏願淸心寡欲愼加保養以<lb/>
輔　聖治以安萬姓<lb/>
仁宗得啓驚嘆親御寳翰遣使慰問及卒　命兵部給驛舟<lb/>
還其䘮督治祠墳於中官<lb/>
<pb n="KR4h0102_SBCK_061-5b"/>
仁宗卽位詔贈奉議大夫太醫院使特謚恭靖遣官<lb/>
諭祭官其長子主善爲院判用文醇厚恭謹知當世之要務<lb/>
其忠誼愛<lb/>
君之心惓惓於語言故能受知於<lb/>
上所以慰問誥祭之辭皆懷念忠誠揄掦學術以明<lb/>
上之不忘也居兩京三十年王公貴人下逮賤隷細氓愈其<lb/>
疾而著神效者歲不少貧者報之曰吾非爲報爲尔醫也卒<lb/>
皆不受善交友始終不渝宗戚尤洽恩義奬勸後進汲汲人<lb/>
過耻出其口志嗜學雖老不厭治一室於公署之傍者顏曰<lb/>
緝熈於家居幽屛之所者顔曰静學皆盛貯羣籍暇輙翫閱<lb/>
其中時忘食寢或謂曰子老矣何勤益至是耶用文曰昔衛<lb/>
武公年數九十五猶箴儆於國俾臣下朝夕交相告刑乃作<lb/>
<pb n="KR4h0102_SBCK_061-6a"/>
抑詩以自儆卒謚睿聖武公吾雖老幸未就木而敢以怠荒<lb/>
棄厥躬哉或又曰緝熈静學意有說乎用文曰學有緝熈于<lb/>
光明成王之言也非静無以成學諸葛武侯之言也吾志在<lb/>
是其爲詩文有静學齋集若干卷治效方論若干卷卒之日<lb/>
無貴賤䟽戚咸咨嗟悼傷曰善人亾矣子四人主善王敬主<lb/>
孝主忠皆立行有父風<lb/>
　　　竹軒劉先生傳　王英<lb/>
先生姓劉氏諱亨字嘉㑹號竹軒其先居安城之宻湖宋豫<lb/>
州刺史斌徙廬陵石塘里斌曽孫江寧司戸滫又自石塘徙<lb/>
其邑銅溪高祖哲甫知汀州曾祖景春元海南䀋塲司丞祖<lb/>
貴翁父樂山先生端敏勤學㤗和陳心吾劉允中時稱名儒<lb/>
先生從之遊通詩書二經博䆒諸史百氏之書洪武壬戌以<lb/>
<pb n="KR4h0102_SBCK_061-6b"/>
賢人君子徴力辭親老後舉經明行脩陳古今政治之要<lb/>
太祖皇帝嘉之命進講華蓋殿以言事忤埶政者出爲夀州<lb/>
學訓導戊寅冬上䟽言六卿秋當與五軍都督相埒國子祭<lb/>
酒䄮不當在太僕卿下又言將臣子弟生長富貴習爲驕侈<lb/>
他日安可授官冝立武學敎訓使知禮義以變其習俗陞常<lb/>
州武進縣丞爲政廉勤脩學校躬課諸生讀書表其民之有<lb/>
節義者毀淫祠禁絶妖妄作善敎坊再思亭以勉巳勵俗百<lb/>
里之内弦歌相聞三年書最天曹<lb/>
上褒以璽書壬午縣民李德懋等作亂先生白郡守母令滋<lb/>
蔓率衆擒首惡而諭降其黨方是時<lb/>
太宗皇帝初嗣大統遣使勞以金幣先生之名由是掦於遠<lb/>
邇無何以事罷還郷屢有薦者先生輙辭宣德中監察御史<lb/>
<pb n="KR4h0102_SBCK_061-7a"/>
尹崇高力薦先生雖老猶可爲學校師表至京以年將八十<lb/>
辭<lb/>
宣宗皇帝曰伏生九十尚傳經八十豈不可爲敎官先生辭<lb/>
益力<lb/>
上曰老者安之孔子之言也朕允其請令歸故郷先生歸怡<lb/>
然自得居則深衣幅巾列圗史左右日吟咏不輟而動必蹈<lb/>
於禮於事有合義者必見諸行族弟夢華三䘮不能舉先生<lb/>
爲治塟又以近舍山數十畝爲郷里貧者塟人名之曰義山<lb/>
歲旱先生禱輙雨所居多種竹學者稱之曰竹軒先生卒年<lb/>
八十有㡬所著有竹軒集冩心集隨寓録子習之舉懐才抱<lb/>
德爲廣東按察司照磨孫同履諏經綸綱同登已未進士第<lb/>
授浙江義烏縣知縣<lb/>
<pb n="KR4h0102_SBCK_061-7b"/>
論曰自昔名人仕而功業顕著者多載史傳而唐之王友貞<lb/>
孟詵白履忠諸人者以才學入仕未至大顕旣罷去則隱而<lb/>
終身焉豈有功業可稱哉而史亦傳之蓋以其志恬退不貪<lb/>
名嗜利禄耳若先生之學行用之固可有爲中乃不偶雖屡<lb/>
薦再起而仕非所願視友貞輩夫何逺哉君子之論人必有<lb/>
取於斯故著之為傳云<lb/>
　　　尚書王文安公傳　陳敬宗<lb/>
公諱英字時彦别號泉坡其先太原人祖宗逹宋迪功郎仕<lb/>
于臨川遂家金谿㑹祖頥貞元季以書經魁江右入<lb/>
國朝退隱于家祖子岱父脩本並以儒行稱母曽氏公生十<lb/>
一歲而失怙母淑人以敎以比遊業邑庠刻苦嗜學登永樂<lb/>
甲申進士第時<lb/>
<pb n="KR4h0102_SBCK_061-8a"/>
太宗文皇帝方銳意育才　命翰林學士解縉選進士穎秀<lb/>
者與狀元曾棨䓁通得如二十八宿人之數俾尽讀文淵閣<lb/>
古今書作爲斑馬韓柳歐蘇文字命大官日給珍饌月賜燈<lb/>
油之貲數召至便殿問以經史諸子故實或至抵暮方退公<lb/>
在二十八人之中毎爲儕輩所推譲後<lb/>
上以綸綍事重以公與今冡宰王直皆愼宻可與任並揀入<lb/>
秘閣書進呈機宻奏䟽歲戊子預修<lb/>
太祖高皇帝實錄丁亥授翰林脩撰扈䠋廵狩北京丙申陞<lb/>
翰林侍講戊戌實錄成賜襲衣綵叚鈔錠壬寅胡㓂犯邊二<lb/>
月<lb/>
上親征公扈從至闊欒兒海五月旋師過威虜鎭李陵城已<lb/>
四十里<lb/>
<pb n="KR4h0102_SBCK_061-8b"/>
上召公曰聞李陵城有石碑可徃視之復遣錦衣衛官校隨<lb/>
之以行時城中𬒳虜殺掠燒毀一空帷城北門有石出尺餘<lb/>
掘土拭磨觀之額曰李陵臺驛令謝君德政之碑其文畧可<lb/>
䜖其隂刻逹魯花赤䓁官姓名明日公備奏其故<lb/>
上曰此碑旣鐫有韃靼姓名異日胡虜見之必以此地爲已<lb/>
物爾冝再徃擊碎之用火煆沉之於河以絶其争端公如㫖<lb/>
而徃旣還奏<lb/>
上喜謂公曰秀才是二十八人讀書者朕需爾為用正好宣<lb/>
力勿憚劳苦因問曰朕率師伐虜爾試言成功如何公對曰<lb/>
胡㓂犯邊罪在不宥但聞<lb/>
天兵親征必逺走漠北臣願　陛下幸母入險窮追也<lb/>
上笑曰朕爲天下國家計秀才之言惟不欲窮兵黷武耳復<lb/>
<pb n="KR4h0102_SBCK_061-9a"/>
謂曰凡軍中一切動静或謡言之類爾有所聞即來宻奏又<lb/>
諭太監孟驥曰秀才有事卽令入見母阻六月<lb/>
上駐驆安平鎭立功官軍因有過不與口粮者多相聚悲泣<lb/>
曰吾等粮盡必死道路矣公以爲言且曰此皆壯士也願<lb/>
陛下宥其過而與之恩則異曰必得其死力<lb/>
上恱卽命兵部尚書李慶人給口粮幷載衣甲驢一疋甲辰<lb/>
上復親征胡虜還次榆木川晏駕時<lb/>
仁宗皇帝在東官命尚書蹇義夏原吉學士楊荣楊士奇侍<lb/>
讀王直與公同定䘮禮議國政宿内閣凡七日<lb/>
仁宗皇帝嗣位加恩賜白金綵叚八月進秩侍講學士尋陞<lb/>
右春坊大學士兼翰林侍講學士明年乞歸省賜鈔二千緡<lb/>
俾馳傳而還<lb/>
<pb n="KR4h0102_SBCK_061-9b"/>
宣宗皇帝卽位嘗召入便殿謂曰洪武中學士有宋濂吳沈<lb/>
朱善劉三吾永楽㧅則解縉胡廣俱有重名念汝當講經史<lb/>
陳道義以啓沃朕心罔俾前人獨專其羙賜内醞及鈔千緡<lb/>
命入内閣叅預中秘嘗奏乞分俸養母于家<lb/>
上允其請宣德庚戌脩<lb/>
太宗仁宗两朝寳錄成賜白金綵幣襲衣陞詹事府少詹事<lb/>
兼翰林侍講學士復賜金相琥珀麒麟帶壬子正月聞太淑<lb/>
人曽氏䘮<lb/>
上命禮部賜祭工部造墳遣中官阮童護公奔䘮冬十月奪<lb/>
哀還　朝寵遇日隆不時　召對正統間開　經筵公爲講<lb/>
官陳說詳明於文義之外多有規諌之語其講章於朝退之<lb/>
際人争求去以爲珍寳脩<lb/>
<pb n="KR4h0102_SBCK_061-10a"/>
宣宗皇帝實錄與少師楊士奇楊荣同爲總裁實錄成賜白<lb/>
金百兩綵叚鞍馬進秩禮部左侍郎兼翰林侍講學士癸亥<lb/>
正月奉　旨出理部事講官如故乙丑淛江台寕等府民遭<lb/>
疫死甚衆<lb/>
上遺公齎香幣徃祀南鎭以禳民癘時浙間乆旱公至紹興<lb/>
大雨水深二尺灌献之夕雨止星見明日又大雨田野沾足<lb/>
人皆喜曰此侍郎雨也布政使孫原貞䓁陪祀請作御祭感<lb/>
應記刻石于廟而還丙寅公奏京師去冬少雪今年自春徂<lb/>
夏雨澤不降種不入土小民缺食此皆臣等政事不脩激怒<lb/>
上蒼所致伏望　陛下施賑卹之㤙臣等宜益省愆戒節仍<lb/>
乞齋沐祈禱以格天心<lb/>
上從其言果大雨五曰先是公奏請致仕不許至是年七十<lb/>
<pb n="KR4h0102_SBCK_061-10b"/>
復上章乞罷政吏部言公精力未衰<lb/>
上是其言不允戊辰八月<lb/>
上特㫖陞公南京禮部尚書明日謝恩畢内傳　旨曰<lb/>
上以卿乆仕　先朝多效勤劳陞秩南京得安佚旣視事南<lb/>
京二年得疾而終是爲景㤗元年五月十七日也春秋七十<lb/>
有五訃聞<lb/>
上悼惜賜謚文安命禮部賜祭工部造墳公在翰林屢爲㑹<lb/>
試考官海内名士多出門下爲文章典瞻　朝廷制作經其<lb/>
筆居多四方求金石銘誌碑記者接踵其門公酬應不倦詩<lb/>
歌字書人罕能及<lb/>
論曰撫州多出名儒顯官若宋之晏殊玉安國元之呉澄虞<lb/>
伯生諸君子其文章名位功業皆炳然當丗而垂䊮竹帛者<lb/>
<pb n="KR4h0102_SBCK_061-11a"/>
豈偶然哉玉笥寳盖諸名山秀氣之所鍾也公亦撫之人也<lb/>
其文章名位功業莫不相似然自入仕歴官通顯不離<lb/>
朝廷四十五年而<lb/>
列聖眷遇乆益不衰於此則似過之矣天之生賢私於撫之<lb/>
人哉枊孰知公之才徳自足致身於靑雲之上也<lb/>
　　　黃氏母子賢孝傳　李賢<lb/>
黄氏名文父鉉江西新喻人永樂癸已徙河間之任丘娶孫<lb/>
氏生文甫一歲啇於南陽之鄧州守禦所百戸李興見鉉文<lb/>
雅以女妻之未幾歸任丘李氏與孫氏相戻間達於興興遣<lb/>
人取其女還鉉亦随徃時孫氏年二十有四文方四歳鉉别<lb/>
後音問不通孫氏與文母子二人零丁孤苦人不能堪而孫<lb/>
氏奮志成家勤力紡績夜以繼日以供力役之征周衣食之<lb/>
<pb n="KR4h0102_SBCK_061-11b"/>
費撫育其子年及成童謂所親曰吾聞子弟讀書可以起家<lb/>
今吾備嘗艱辛幸有此子若遣入邑庠以朂其成天其或者<lb/>
憐吾志乎所親曰此意固善第念爾一子之外更無紀綱之<lb/>
僕子若在官凡百費用尤倍於昔吾恐爾之艱辛未艾也孫<lb/>
乃愀然泣下曰吾巳慮之熟矣顧處子之計莫良於此雖倍<lb/>
艱辛安敢辭同編之人聞之勃然怒曰吾代爾子力役乆矣<lb/>
今幸其長不吾累焉而又脫之可乎雖懇情乞惠拒之益堅<lb/>
孫氏憂鬱食不下嚥巳而會所親達其情于有司始獲入庠<lb/>
孫氏且喜且懼愈極力生業勵子進學而凡從師親友之需<lb/>
未嘗少乏文亦感激遵母之訓潛心經史但自㓜父去嘗問<lb/>
母曰吾父安在母曰汝父世家江西爲啇河南吾亦不知其<lb/>
所樓矣於是母子相顧潸然山　以悲正統已巳文以成材<lb/>
<pb n="KR4h0102_SBCK_061-12a"/>
貢入太學㑹天下士子講習一日言及其父不知所在有同<lb/>
舍生玉綱者鄧州人聞其父名曰吾州百戸李興有壻卽此<lb/>
名也非汝父乎文因思母所云大喜曰是也景㤗𥘉以謁告<lb/>
歸省至家卽白於母徑詣鄧州訪父果在内鄉板橋鉉離其<lb/>
子巳三十四年矣一見痛絶方蘇親屬㑹晤悲喜交集留𢾗<lb/>
月不能同行文復辭父入監天順改元夏吏部掄才以文為<lb/>
兖州府通判乃奉母抵任視篆後卽遣人迎父就祿以養父<lb/>
時年八十有五憚於遠渉再迎不起至三母曰汝之孝心盡<lb/>
矣彼有所戀不可再迎文悲思不巳曰吾父不來吾卽棄官<lb/>
而徃闔府官僚咸跪請其母母亦悲感而許之一時見者無<lb/>
不沾襟乃以安車迎至鉉離孫氏巳四十四年矣妻子父母<lb/>
始得㑹合以遂天倫之樂嗟夫黃氏母子其賢孝矣哉向非<lb/>
<pb n="KR4h0102_SBCK_061-12b"/>
孫氏之賢其子未必成立以有今日非文之孝其父未必㑹<lb/>
合以獲祿養遂使零丁孤苦之室變爲團欒歡慶之堂予親<lb/>
見其事因為作傳以告於來世<lb/>
皇明文衡卷之六十一<lb/>
</p>
<p>
</p>
  </div>
</body>
</text>
</TEI>
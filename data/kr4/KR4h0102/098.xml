<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_098-1a"/>
皇明文衡卷之九十八<lb/>
　字說<lb/>
　　　李都尉字辭　宋濂<lb/>
皇上卽位之九年以順德公主下嫁于太師李韓公之子駙<lb/>
馬都尉祺𥘉祺小字爲總至是詔曰其易以美名翰林諸臣<lb/>
乃定今名以進且字之曰子祺旣而子祺請曰祺之名實定<lb/>
於先生祺於先生少嘗受業有師弟子義將何以教之余惟<lb/>
一代之興必有元勲厚德之人出於其間始則佐帷幄决勝<lb/>
負終則坐廟堂而賛治化成大功而享滎名爲　國家之柱<lb/>
石係天下之重輕若漢之蕭鄼侯宋之趙韓王皆若是矣至<lb/>
於㜕姻<lb/>
帝室若今太師則未之有也今太師極人臣之尊爲上公之<lb/>
<pb n="KR4h0102_SBCK_098-1b"/>
貴而都尉子祺獨能好學愼行敦厚下人發爲篇章動有意<lb/>
趣是可謂富貴而好禮又難能也祺之爲義爲祥爲吉子祺<lb/>
固有以致之矣爲字實宜雖然尚父有云敬勝怠者吉此守<lb/>
位之事也敢以爲勉焉辭曰<lb/>
氣合運凝天地載淸　君聖臣明以階治平惟臣謂誰實時<lb/>
元老運籌建畧致天之討四方旣帖乃戢干戈執政廟堂如<lb/>
漢蕭何匪惟執政胙以大國丹書金劵俾首百辟爵則崇矣<lb/>
職則太師左右<lb/>
天子以鎭四夷四夷旣安君臣交歡上降下承煥乎榮觀彬<lb/>
彬都尉大寵是膺太師之子<lb/>
天子之甥際兹風雲依𬒳日月侃侃都尉不自矜伐文駟錦<lb/>
衣其儀孔都出入金門不敢笑譁蹮躚公子交趍競諾都尉<lb/>
<pb n="KR4h0102_SBCK_098-2a"/>
臨之屹如山嶽斯時之人以恩爲祥祥則旣多惟敬乃將都<lb/>
尉之名曰祺是命何以承之告爾克敬庻民不敬且潰乃家<lb/>
况兹世臣不敬謂何凡人有身咸有嗜欲敬以攝之形莊氣<lb/>
肅自身而推孝親尊君動無弗敬乃有譽聞敬勝者吉古有<lb/>
弘訓敬以承祺萬福咸順爾克敬矣罔弗盛矣爾之祺矣罔<lb/>
爾違矣太師之勛山崇川長敬哉勿忘以繼耿光<lb/>
　　馮擇善都督字辭<lb/>
自昔帝王啓迹之地天必儲精聚靈使英雄謀畧之士生乎<lb/>
其間以備其驅策而佐其設施及大業旣定爵號之隆冠子<lb/>
當世褒寵之澤流于子孫若漢唐之豐沛晉陽君臣同休蓋<lb/>
蔚乎其盛矣<lb/>
今上皇帝龍飛江淮光啓神祚于時文武才俊鷹揚虎躍或<lb/>
<pb n="KR4h0102_SBCK_098-2b"/>
秉鉞出征或執筆帷幄率多江淮之人論功剖符公國侯郡<lb/>
者以數十計若郢國馮公其一也郢公定遠人初從<lb/>
上爲帳前總制親軍都指揮使立功草昧時不幸早卒及<lb/>
上卽位追爵爲公命其子誠侍<lb/>
靑宫執業讀書及誠旣冠三擢遂僉大都督府事而誠之季<lb/>
父初襲郢公職累建大勲亦啓封宋國一門二公誠又位在<lb/>
樞府敏事愼職爲<lb/>
上信任天下榮之誠獨篤好問學能爲詩章以嘗受學于予<lb/>
間來請曰誠之字曰擇善未逹其義願有以教之乃爲之辭<lb/>
曰<lb/>
江淮之間<lb/>
眞主生焉乘風附雲實惟英賢侃侃郢公熊虎之姿大劍良<lb/>
<pb n="KR4h0102_SBCK_098-3a"/>
弓指麾義師孰與其才不賦以壽騏驥萬里僨于中道壽雖<lb/>
不延有弟克膺有子克承以弘厥聲烈烈宋公爲郢公弟惟<lb/>
都督誠又克爲子爲他人子名實易稱保　國承家厥惟難<lb/>
能上則<lb/>
大君下有衆庻苟弗以誠曷克宅位惟誠之德貫通于天何<lb/>
感弗應何鬱弗宣天以至誠庻物乃育三光無愆四序靡瀆<lb/>
苟或不誠宜暑而寒人其怨嗟歳功斯癏况我伊人不誠其<lb/>
可矧爾世臣爵祿是荷爾或不誠民胥爾尤誠而無擇爲僻<lb/>
爲謬古訓孔多維人攸踐我將曷從惟擇其善惟忠與孝則<lb/>
允蹈之維悖維惡絶而弗爲蹈之匪艱服以悠乆木升川增<lb/>
山立海受旣擇衆善乃立爾誠乃保厥家乃篤鴻慶以之事<lb/>
君爲臣之良以之立身爲邦之光匪光于邦丕爾先人郢公<lb/>
<pb n="KR4h0102_SBCK_098-3b"/>
有子<lb/>
聖主有臣<lb/>
　　　王宗器字辭<lb/>
王生璉字宗器其先太原人今家濟南之長山器局沉凝而<lb/>
學問精密洪武五年以易舉進士山東名列第三旣上南宮<lb/>
未試<lb/>
皇上召見便殿親　命題詩賦詩成稱　㫖擢史館編修<lb/>
賜以冠服選入禁中文華堂肄業　詔翰林老臣爲師同時<lb/>
而進者凡十又七人車駕時臨策勵之且取其文品評其優<lb/>
劣日命光禄寺給饍羞酒漿毎當食<lb/>
靑宮暨親王迭爲之主而璉等侍飯於左右冬夏　賜衣各<lb/>
一襲復有白金弓矢鞍馬之頒蓋不一而足近又使璉攝御<lb/>
<pb n="KR4h0102_SBCK_098-4a"/>
史兼察河南迨歸奏對益稱㫖<lb/>
上說謂近臣曰文華堂諸生如璉等者皆朕異日將相才也<lb/>
其期望之重如此璉嘗從予學故來以字辭爲請余因序璉<lb/>
遭逢之盛於首而著命名制字之義於辭璉能聽之必上不<lb/>
負於　國恩下不負於所學矣辭曰<lb/>
宗廟之器貴重實殊夏有四璉殷用六瑚周云八簋異名同<lb/>
符其貴斯何珠玉爲飾其重斯何盛以黍稷嚴奉明禋人鬼<lb/>
是格惟端木氏才堪上卿文章外見以言語稱汝器見許載<lb/>
諸聖經今生旣長局度純亮發爲辭章大河奔放器字璉名<lb/>
父師所望出逢盛治講學　禁中天日照臨以煦以融以逹<lb/>
其衷用廓其蒙學之茂矣川之流矣材之秀矣木之脩矣蚤<lb/>
夜孜孜唯道求矣豸冠巍峩廵行洛河貪夫夜逃良士嘯歌<lb/>
<pb n="KR4h0102_SBCK_098-4b"/>
君子之爲君子之多學無止功勿畫斯善辟諸行塗足不留<lb/>
踐百里至千所見逾遠志安於近行局一偏笙罔爲鏞豆難<lb/>
充籩䂓模卑狹世則病旃德藏于身動無不𬒳厥用能周由<lb/>
體斯具生尚朂焉庻幾不器<lb/>
　　嚴氏子字辭　胡翰<lb/>
男子冠而字禮也未冠而字者禮之變也父母欲其蚤知而<lb/>
夙成也嚴侯之四子皆幼旣字而告之又請於余意猶古也<lb/>
古者字有辭禮變而辭不可廢也乃爲之辭曰<lb/>
鼎也和不和無以調吾味其失也戾恭也敬不敬無以直吾<lb/>
内其失也僞雄也權不權無以行吾義其失也蔽溥也周不<lb/>
周無以廣吾惠其失也比惟周也得仁之用權也持義之制<lb/>
敬也存禮之夲和也適樂之趣仁義禮樂斯罔不備告爾余<lb/>
<pb n="KR4h0102_SBCK_098-5a"/>
言暨爾父之志尚篤于爾躬毋徒善其名字也<lb/>
　　　彭士隼冠字祝辭　梁寅<lb/>
彭聲之先生之令于曰凖於其冠也賔友字之曰士隼余謂<lb/>
先生以名賢之裔負大雅之望有子旣冠家學克傳士之志<lb/>
願無大於是無先於是余託好有執友之義乃爲之祝辭以<lb/>
朂之曰<lb/>
維月之令維日之吉頍然首服宜莊宜一棄乃幼志服厥嚴<lb/>
戒爲賢爲能稽古毋怠惟前脩是追惟舊業是繼隼之性稱<lb/>
猛厲進於善在勇决隼之姿誇精悍忌闇怯貴明㫁隼之揚<lb/>
務捷速審翔止愼摶逐嗟乎善爲人子服勞無弛善爲人弟<lb/>
敬長匪懈善爲人臣惟忠惟勤善爲人少徐行而後敬遵爾<lb/>
過庭之聞夫是之謂成人之道哉<lb/>
<pb n="KR4h0102_SBCK_098-5b"/>
　　　金子權字解　蘇伯衡<lb/>
人之情萬殊事之出萬變可之中而有不可焉者不可之中<lb/>
而有可焉者則何以處之曰揆之以權而巳矣君子以權揆<lb/>
事也猶其以權稱物也今夫物斤斤而累之自一鈞至十鈞<lb/>
至百鈞至千鈞至萬鈞推而上之其累之也愈多則其所累<lb/>
者愈重斤斤而析之由萬鈞爲千鈞爲百鈞爲千鈞爲一鈞<lb/>
推而下之其析之也愈衆則其所析者愈輕輕重之變錯出<lb/>
吾之前其不齊亦巳甚矣惟有衡而衡有刻也此爲銖焉此<lb/>
爲兩焉此爲斤焉此爲鈞焉此爲石焉而又有權焉權迺衡<lb/>
所待以平者也推移前却以從乎刻以極其變是以高者不<lb/>
可抑而低也下者不可揚而昂也重者不得以爲輕也輕者<lb/>
不得以爲重也莫不適其情而莫之或欺亦莫之敢爭也古<lb/>
<pb n="KR4h0102_SBCK_098-6a"/>
之所謂君子者當變故之紏紛而審乎可不可之計而取舍<lb/>
向背不失其宜者亦權而巳矣天卑我以心而使我以之制<lb/>
事也蓋有自然之權焉是故不可一日而廢也娶必告也而<lb/>
大舜之娶則不告親爲不善者不入也而佛肹之召孔子則<lb/>
欲往管叔也蔡叔也霍叔也皆附夷庚也而周公則或誅或<lb/>
不誅齊也衞也宋也皆以金餽也而孟子則或受或不受夫<lb/>
聖賢之權固有所在也而常情豈識哉故夫事有非常吾之<lb/>
所以應之者雖不守常而於常道未始或戾焉不惟不戾且<lb/>
克有濟焉夫是之謂權權也者臨時之宜處變之用也夫無<lb/>
權者猶知爲之衡而不知爲之權以從乎刻者也其何以極<lb/>
輕重之變而使之平乎故君子之學莫大乎權莫難乎權夫<lb/>
惟智足以窮理仁足以盡性者可與權可與權故卒然臨之<lb/>
<pb n="KR4h0102_SBCK_098-6b"/>
以大變不可得而亂也故大任可得而當也故大事可得而<lb/>
屬也故大議可得而决也故大難可得而平也然則權可以<lb/>
一日而無之乎因字思義而日進於學而深造乎道而謹執<lb/>
乎義遇事之變而昧臨事之宜則吾弗之信於戲朂哉<lb/>
　　趙彦殊字序　方希古<lb/>
孟子謂伯夷隘栁下惠不恭其離乎火中一也然求其近似<lb/>
者與其不恭也寧隘乎君子之處世不徇物以爲同不詭俗<lb/>
以爲異辟諸飲食裘葛適乎宜不違乎道而巳一乎同其弊<lb/>
必至於枉巳一乎異其弊必至於駭世不期於同異而無詭<lb/>
徇之失者其惟君子乎天下皆趍於利吾獨志乎義天下皆<lb/>
趍於邪吾獨志乎正非吾求異於當時也將同乎古固不得<lb/>
苟同乎今也賢者吾同之不賢者吾異之非吾求異於人也<lb/>
<pb n="KR4h0102_SBCK_098-7a"/>
務道之同固不得無少異也同於不可不同而異於不可不<lb/>
異皆順於道而無所容心焉則人以爲宜然而莫敢以爲非<lb/>
矣易曰君子以同而異其謂是邪浦江趙生其名曰同或字<lb/>
之曰志其父謂未足以盡其義也請更之予更之曰殊而謂<lb/>
之曰今世之所少者非同也其患在乎茍同而不知異茍同<lb/>
而不知異者流於迎合而多詐愚者䧟於阿曲而近鄙欲世<lb/>
之大治安可得哉生之質可謂美矣而又飾之以文翼之以<lb/>
禮豈將同於當世云乎哉必亦務古之同而不同乎俗務道<lb/>
之同而不恤人之好惡斯可也漢之時若汲長孺可謂異俗<lb/>
之士矣若胡伯始可謂同世之士矣伯始近於惠長孺近於<lb/>
夷伯始不若長孺之近於道也生學古嗜道方以太中爲歸<lb/>
夷與惠安足效哉同於所當同而不苟同異於所當異而不<lb/>
<pb n="KR4h0102_SBCK_098-7b"/>
苟異生之所宜爲也執其一而不合乎道者非君子之事也<lb/>
　　　同年劉君易字序　曾鶴齡<lb/>
父名友字古之道也字弗當於義弗諧於韻友之過也知其<lb/>
過而不與之正則吾徒之過與嚮者之友均矣一日公退之<lb/>
暇脩撰尹君鳯岐陳君叔剛孫君曰恭主事洪君宗器坐予<lb/>
家閱文字中有謂禮部主事劉球求樂者尹君笑曰求樂之<lb/>
樂當讀爲音樂之樂乎抑益者三樂之樂乎樂而不淫之樂<lb/>
乎將安所適從予曰吾樂之樂耳尹君又奮𬒮箕踞曰名旣<lb/>
謂球則球何求於樂樂當求球是於義弗當矣且三聲皆可<lb/>
讀是於韻弗諧矣不爲易之何待陳洪二君相顧曰試商之<lb/>
易之當何以以咨孫君孫君退遜乆之乃曰球音屬石石之<lb/>
精華者爲玉故或以玉代石鄒孟氏曰玉振之也者終條理<lb/>
<pb n="KR4h0102_SBCK_098-8a"/>
之事是也今九成之樂奏於<lb/>
天廷而以玉振之具有顯徵宜易以廷振庻與其名相成焉<lb/>
尹君曰然坐客皆曰然明日以言於館閣遽有應聲者曰劉<lb/>
君年幾知命矣亦丈人行矣惡用易爲已而衆共籌之皆曰<lb/>
人生上壽百歲計劉君未及其半誠易之則後進起敬於稱<lb/>
謂之際爲日甚長何可因循哉易有之不逺復無祗悔易之<lb/>
爲宜以告劉君君曰竊懼未稱耳誠以見呼敢不唯唯予退<lb/>
復思之劉君䇿上第列職春官又舉入經筵兼太史所歷皆<lb/>
禮樂之地非球之廷振而何夫豈吾徒得願望之而然邪從<lb/>
而易焉則天下之士不謂吾徒爲䛕因序而請劉君易之謂<lb/>
凡相稱謂者悉之<lb/>
　　　蹇義宜之名字說　周宗傳<lb/>
<pb n="KR4h0102_SBCK_098-8b"/>
洪武丁卯春三月七日<lb/>
上宴侍臣于　奉天門臣宗傳與焉宴罷侍右時臣瑢適以<lb/>
內艱來　聞且言曰臣蜀人祖蹇氏曾大父継祖㓜失怙恃<lb/>
鞠于外舅李遂姓焉臣㓜蒙　㤙𥙷郡學生時巳復蹇姓今<lb/>
忝登科苐仕列侍從而籍猶蒙其姓非所以崇本枝而重所<lb/>
自出之意敢昧死以請<lb/>
上惻然憫之顧臣宗傳曰斯豈蹇叔之後乎惟蜀自昔多豪<lb/>
傑士朕當名之因　御丹書義字賜之以易瑢名幷錫楮幣<lb/>
五十緡復念瞿塘四漲猝未易逹俾乗傳而歸臣義頓首叩<lb/>
頭無任感激於是臣宗傳退與翰林臣顯臣福南及中書臣<lb/>
允恭字之曰宜之而臣宗傳復語之曰<lb/>
皇上懸爵賞以待天下士士之受賞者有矣而<lb/>
<pb n="KR4h0102_SBCK_098-9a"/>
宸翰之寵者無幾人今義躬承厚賞又重以<lb/>
御書錫名而期待之至若此義雖憂歸可不日事䇿勵以圖<lb/>
報於他日乎　天章爛然雲漢昭回義尚寳藏之思光紹前<lb/>
哲而有以遺後之人哉<lb/>
　　楊導叔簡字序　王直<lb/>
少傳西昌楊公冠其仲子導而字之曰叔簡予忝爲賔則旣<lb/>
以命之矣叔簡又請其義於予乃告之曰導者擇也簡者分<lb/>
别之謂學莫大於擇善顔子之所以爲賢亦曰擇善而巳謂<lb/>
之擇則固有所分别矣子之尊公以是命子豈欲假借以稱<lb/>
道也哉其望子至矣夫人之生莫不有是善然不能純是善<lb/>
者氣稟拘之也是故君子必當審其所以發善者由之不善<lb/>
者改焉天下之事莫不有其理然不能純乎理者物欲害之<lb/>
<pb n="KR4h0102_SBCK_098-9b"/>
也是故君子必謹其所趍是者從之不是者違焉内擇諸心<lb/>
外擇諸事分别嚴而取舎正人倫日用之間必皆盡善斯可<lb/>
謂之君子而朋友者君子進善之資也蓋擇之或未精行之<lb/>
或未當非朋友匡正之益而欲不悖於道難矣然而有損友<lb/>
焉逢迎阿附以䧟於邪僻不可不擇也子讀書以明善擇善<lb/>
以飾身又求益友自輔而不怠以止焉則子之爲君子也誠<lb/>
無愧矣傳曰顔何人哉希之則是子必勉之叔簡拜曰先生<lb/>
之教是也導敢不勉予嘉其志而願其成因書以爲贈<lb/>
　　　李璋士欽冠記　劉定之<lb/>
李璋今少保冡宰莗蓋殿大學士南陽先生長子先生卜以<lb/>
天順甲申仲夏未旬甲戍日爲之冠戒予爲賔予辭遣价以<lb/>
書至予復書如所戒至期詣先生所居　賜第翰林王修譔<lb/>
<pb n="KR4h0102_SBCK_098-10a"/>
大韶相予爲賛尹編修正言侍先生爲儐大夫士來與於禮<lb/>
者以序列堂及庭所行遵家禮其不敢同者巾帽衣帶絛靴<lb/>
叅用今制然始加取其服之可任事再加取其服之可接黨<lb/>
友三加取其服之可見<lb/>
君上親長則未嘗非古禮彌尊之意也儀禮用周時器服家<lb/>
禮用宋時器服今用今時器服於周公朱子豈異意也哉其<lb/>
祝辭始加曰維　皇初載肇用吉禮加爾元服棄爾幼志順<lb/>
爾成德以介景福再加曰維月南離維日之甲乃申爾服謹<lb/>
爾威儀叔愼爾學以繼世科承父之志三加曰予忝儒林奉<lb/>
爾親戒咸加爾服兄弟具在朝紳來集期爾眉壽隆名顯爵<lb/>
爲時之珎受天之慶醮曰旨酒旣淸嘉薦令芳拜受祭之以<lb/>
定爾祥承天之祿俾熾而昌壽考不忘字冠者曰禮儀旣備<lb/>
<pb n="KR4h0102_SBCK_098-10b"/>
令月吉日昭告爾字爰字孔嘉曰士欽爾其永受保之以楊<lb/>
芳聲于　聖世亦於古辭不盡同者如古辭云以歳之正今<lb/>
固非正月也朱子云賔或别作辭命以字意亦可然則豈必<lb/>
用古辭哉今按璋以赤玉刻半圭形爲鬯瓉之柄臣從君事<lb/>
神之所執也書曰大保秉璋以酢詩曰濟濟辟王左右奉璋<lb/>
禮曰大宗伯執璋瓉亞祼夫以臣從君事神而敢有不敬乎<lb/>
欽古訓爲敬今制惟於敬<lb/>
天子謂之欽期璋他日用其敬於　郊廟朝廷以修臣職故<lb/>
字以士欽也旣冠士欽之又明日丙子予記其顚末以授士<lb/>
欽使時觀省則士欽所答予云璋雖不敏敢不夙夜祗奉者<lb/>
庻果能踐言矣豈不遂爲先生之才子　昭代之良臣哉<lb/>
皇明文衡卷之九十八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_090-1a"/>
皇明文衡卷之九十<lb/>
　　墓誌銘<lb/>
　　　行人羅君墓誌銘　劉儼<lb/>
正統十四年秋虜入寇逼宣府城告急者日數至<lb/>
太上皇帝時在御親率六軍往拒之分官扈從而行人司則<lb/>
司正尹君昌行人羅君如墉濵行約同行於尹君所凡四人<lb/>
尹於予居相比羅君過予曰適與妻子別諭曰從　駕出征<lb/>
危事也非使命時比萬一不幸我必死以報國我死其抱吾<lb/>
二子徵狀元劉先生編脩陳先生文以著吾不朽予驚拒之<lb/>
曰何爲岀此言也君笑曰一得之愚及敗績報至予往問其<lb/>
家道臨别之言如出一口予乃痛哭曰如墉必死無歸矣其<lb/>
臨别之言可信也明日尹君先自軍前遣歸其僕至於行裝<lb/>
<pb n="KR4h0102_SBCK_090-1b"/>
中得詩凡十八首皆與如墉及刑部員外某相倡和其詩大<lb/>
率傷好臣擅權軍無紀律憤以不虧臣節相勉期予讀之竟<lb/>
痛哭曰如墉必死無歸矣觀是詩可知也其後同行四人三<lb/>
有詩者果不還予以是知土木之役有弃義而逃者有雖知<lb/>
義而迫於不得巳者有如吾如墉素定於死其於所謂從容<lb/>
就義者幾矣及是<lb/>
朝廷旌其義詔其子鑑入太學以俟擢用鑑來徵銘於乎此<lb/>
如墉之志也言猶在耳予敢辭乎如墉字本崇別號竹峰世<lb/>
家廬陵之印崗高祖中正元瀘州同知曾祖伯剛元鄕貢士<lb/>
祖彦偲父惟最皆績學有聞公自少頴異初從安慶司訓母<lb/>
舅王來旬讀禮記垂成乃歎曰詩吾世業也可自吾絶耶遂<lb/>
學究兩經鄉大家父聘爲子弟師太守四明陳公聞而召之<lb/>
<pb n="KR4h0102_SBCK_090-2a"/>
見試以長江萬里圖賦君援筆立成累千言皆新奇有深意<lb/>
公奇之以爲邑庠生予時於陳公所見是賦己心識而敬服<lb/>
矣正統七年君由鄕貢與予同以文辞登進士第除行人司<lb/>
行人由是日親且厚間從出使歸必過予道其道途所過古<lb/>
聖賢祠墓遺跡處或祭以文或歌以詩亹舋不厭且論所至<lb/>
藩臬郡縣官賢否歷歷如指諸掌後驗其人成敗果然蓋君<lb/>
若温然和易而其中剛介明白人不得而欺故所至人皆敬<lb/>
而畏之平生孝於親友於兄弟於朋友急其難雖禍患有所<lb/>
不避其文章辯愽暢逹喜往復然皆有法度而宿於理其材<lb/>
贍故求無不應者卒之日年四十有六兩娶皆郭氏子男三<lb/>
人長卽鑑次某俱継室出某遺腹生也諸孤以某年月日立<lb/>
木主塟公于某山之原於乎民生於三事之如一惟其所在<lb/>
<pb n="KR4h0102_SBCK_090-2b"/>
則致死焉君能致其死無愧爲人臣矣銘曰<lb/>
忠魂義氣與造物游隨寓而安奚必首丘亦有歸時兹爲幽<lb/>
宅人感其義過焉必式<lb/>
　　　奉天翊衞推誠宣力守正文臣特進光祿大夫柱國<lb/>
　　　靖逺伯追封靖逺侯謚忠毅王公墓誌銘<lb/>
　　　　　　　　　　　　　　　　　　　彭時<lb/>
公諱驥字尚徳姓王氏其先本太原人自秦漢以來爲将相<lb/>
者踵接蟬聮族逺而分丗次莫可考後有宦游雲中者因家<lb/>
宣寕卽公所自出也曽祖守道克丗儒業祖思宗仕元保定<lb/>
高陽尹父成以宦家子留居于束鹿呂村里入<lb/>
國朝遂占籍焉成以讀書力農爲務里鉅族程子晉見而賢<lb/>
之妻以爱女是爲公之母夫人也公生而𡵨嶷警敏年十三<lb/>
<pb n="KR4h0102_SBCK_090-3a"/>
游邑庠刻志問學日記數千言識者咸以逺大期之永樂丙<lb/>
戌登進士苐拜兵科給事中剛正敢言嘗奉　命出鎭山西<lb/>
奏蠲徐溝鹽池虧課二十餘萬民困以蘇㝷陞山西按察副<lb/>
使理冤獄戢姦盗風紀振肅入爲順天府尹弛張得宜畿內<lb/>
稱治宣德丁未陞行在兵部右侍郎越九載遷尚書練逹兵<lb/>
政得大臣體正統丁已虜酋阿台朶兒只伯數寇邊甘凉數<lb/>
州驚優尤甚<lb/>
朝廷患之命公西廵許以便宜行事公至稽閱邊備知守將<lb/>
法弛而令不嚴歎曰如此而欲虜無侵凌難矣翊日集衆轅<lb/>
門詢平日畏敵而不畏將者得都指揮安敬卽斬以徇曰自<lb/>
今畏縮者視此一軍震慄失色因簡閱戍兵以甘州戍兵冗<lb/>
濫乃定為去留使相更代於是兵得休息民减轉輸之劳虜<lb/>
<pb n="KR4h0102_SBCK_090-3b"/>
甞入莊浪公遣兵授以方略使擊敗之虜乃引去及公還虜<lb/>
復窺邊公馳赴甘肅遣副將蔣貴率精騎出擊戒曰勉之去<lb/>
而不能成功無相見也貴感奮追敗虜衆於石城兒泉公計<lb/>
虜勢猖獗不一大揃刈無以示威旣諜知虜巢穴所在復以<lb/>
貴爲先鋒擣之自率驍騎與都督任禮等分道而岀刻期夾<lb/>
攻轉戰二千餘里俘男女二千餘口虜酋定死西陲以寕捷<lb/>
聞<lb/>
上遣中貴勞以金幣命兼大理寺卿支二俸明年還京辛酉<lb/>
雲南麓川宣慰思任發叛乱優邊　命公總督諸軍征之<lb/>
陛辞賜金兠鍪細鎧弓矢蠎龍緋𫀆以寵其行公至雲南方<lb/>
盛暑衆謂進兵非宜公曰賊毒吾民行可緩乎敢言不進者<lb/>
斬遂部分諸軍以進至金齒分爲三道徑抵上江上江者賊<lb/>
<pb n="KR4h0102_SBCK_090-4a"/>
砦所在也夾攻三日不下㑹天大風公命縱火焚柵因督衆<lb/>
乗勢力戰斬首五萬餘級賊敗走保險爲拒公益麾兵深入<lb/>
破連環七砦于沙木籠山又破象陣于馬鞍山之陰死者十<lb/>
萬餘賊首潛遁乃振旅而還先是維摩州賊韋郞羅僭稱廣<lb/>
新王命公還師勦之至是公還雲南計曰此不足血吾刃當<lb/>
以謀破之乃遣偏師抵其境聲言王尚書大軍至矣賊黨聞<lb/>
而潰韋賊計窮遁安南傳檄追之安南懼斬其首幷妻子來<lb/>
献廣南與冨州接境二土官交惡十餘年公諭以禍福兩讎<lb/>
乃釋凱還<lb/>
上遣官迎勞數百里外　廷見宴賜甚厚特封靖逺伯食祿<lb/>
一千二百石號推誠宣力武臣階特進荣祿大夫勲柱國<lb/>
賜誥劵追封三代如其爵未幾聞麓賊思任發羈于𬗟甸復<lb/>
<pb n="KR4h0102_SBCK_090-4b"/>
以督軍往取之旣至𬗟人懷詐黨惡而不遣公縱兵攻𬗟𬗟<lb/>
破而麓賊遁去俘其妻子象馬而還加祿三百石是年秋西<lb/>
廵寕夏甘凉申飭邊備訓練士卒其於守戰攻擊俱有方法<lb/>
虜聞風畏避不敢近塞戊辰春賊孽思機發復據孟養跳梁<lb/>
公復督兵往征兵抵金沙江賊柵西岸以拒公作浮梁渡兵<lb/>
一皷破之賊退立三柵自保公督戰益急不日而三柵㧞賊<lb/>
孽殱焉西南自是悉平有苗䖝冨者僞稱剗平王別将屢征<lb/>
失利命公掛平蠻將軍印總兵致討卒檻送䖝冨京師餘黨<lb/>
悉降公還　詔增祿百石令丗其爵景泰𥘉以南京根本重<lb/>
地委公守備公嚴立禁條宿弊一淸不便者撼以流言乃解<lb/>
機務就閑天順元年春<lb/>
上復臨朝召公便殿慰諭以勲舊命兼兵部尚書不數月軍<lb/>
<pb n="KR4h0102_SBCK_090-5a"/>
政脩明　賜金織蠎龍衣二襲㝷以年邁請解部事從之特<lb/>
免常朝　賜誥加奉天翊衞推誠宣力守正文臣特進光祿<lb/>
大夫勲爵丗襲如舊而　寵遇益加隆焉天順四年五月十<lb/>
一日終于正寢享年八十有三訃聞<lb/>
上嗟悼輟視朝一日追封靖逺侯謚忠毅公𥘉娶張氏子二<lb/>
人曰王曰瑢俱早卒継娶劉氏子二人長曰瑺應襲次曰珩<lb/>
勲衞義子曰祥以征南功授錦衣衞指揮僉事孫男三人女<lb/>
四人諸子扶匶歸束鹿以是年八月𥘉八日塟于邑之平原<lb/>
祖茔禮也公天資沉毅識量宏偉有文武長才遇事剛果剸<lb/>
繁治劇不以爲難行師征討用法嚴明而料敵制勝雖老於<lb/>
軍旅者有不及故所至輙能成功及其晚節保身全名守以<lb/>
謙虚而忠爱之心始終如一誠一代之偉人也然所禀尤異<lb/>
<pb n="KR4h0102_SBCK_090-5b"/>
年雖高邁精力踰於少壯疾且亟神尤不乱遣言托冡宰王<lb/>
公狀行而以墓銘屬時時謭材穉筆曷足以公不朽公旣有<lb/>
命庸可固辞銘曰<lb/>
天佑<lb/>
皇明輔以忠良脩文立武咸展厥長於惟王公挺生冀土河<lb/>
嶽孕靈才兼文武早游藝苑𬒳服書詩乃登黄甲給事瑣闈<lb/>
流譽蜚英踐敡中外爰陟司馬式儀有位雍容　殿陛正笏<lb/>
垂紳手提樞軸濳幹化鈞視師三邊程勇戒怯兵將力齊虜<lb/>
聞震疉其有狼噬輙獮以兵馘強俘弱西北用寕蠢爾逺夷<lb/>
敢爲民毒<lb/>
帝命師征惟公總督建牙秉鉞令一而嚴兵威逺震如火斯<lb/>
炎挫銳摧堅勢同拉朽止弗窮追懐以仁厚彼昏不知伺間<lb/>
<pb n="KR4h0102_SBCK_090-6a"/>
竊發公而再徃根株悉㧞和風甘雨妖曀廓淸西南萬里同<lb/>
我太平惟<lb/>
帝念功官賞是懋列爵䟽封寵延先後入文出武邈乎無倫<lb/>
名昭宇宙允爲元臣天不憗遺而遽不起山頽梁傾　朝野<lb/>
哀止爰稽德烈箸于幽堂於千百世赫其有光<lb/>
　　　興化知府致仕岳君墓誌銘　葉盛<lb/>
英宗皇帝旣復辟宥密之臣累出　親擢其第六人則吾友<lb/>
燕山岳君正也君固奇士而王吏部忠肅公又甞亟稱其賢<lb/>
上雅重之君亦自幸魚水之遭凡所陳請所撰𫐠所對答竭<lb/>
盡忠藎多稱　旨一日湯序言變異以占法進云姦臣未盡<lb/>
之故<lb/>
上以問君君叩首曰姦臣未聞求之將人人自危况序術踈<lb/>
<pb n="KR4h0102_SBCK_090-6b"/>
淺宜不足信<lb/>
上悅時石曹二猾勢方張君虞其將來必不靖因極言於<lb/>
上前且退而靣開導之使爲保全計二猾雖陽喏好辭中實<lb/>
銜之蓋未幾君之禍作矣<lb/>
上猶惜君甚止出爲欽州同知旣又追及逮繫責戍甘肅之<lb/>
鎭夷二猾㝷踵敗<lb/>
上惻然有思曰岳正言是也　召還將復有所用而<lb/>
龍馭上升矣成化初君居母憂服闋御史有言當亟召用君<lb/>
以勸忠　詔仍元職吏部言當調南京有　旨其勿調命充<lb/>
經筵講官纂修<lb/>
先朝實錄適兵部清黃官闋部院大臣㑹薦君遂以成化元<lb/>
年四月俾知興化府以行君在官生財惠民民始譁而終服<lb/>
<pb n="KR4h0102_SBCK_090-7a"/>
號賢守有司者或不知禮君君廼有歸志歲已丑來朝請致<lb/>
仕家居越三載爲成化八年九月十一日疾卒得年五十五<lb/>
公卿以下皆往弔哭莫不嗟悼曰岳先生亡矣君字季方别<lb/>
號蒙泉畿内漷縣人曾祖徳甫祖思明父興懷逺將軍輕車<lb/>
都尉府軍前衞指揮同知母太淑人劉氏君少年已能學有<lb/>
名二十一領鄉薦卒業大學正統戊辰㑹試同考誤寘落卷<lb/>
中侍講杜寜獨驚其文言於高文義公以為此吾輩中人遂<lb/>
占首選　廷試第三名授翰林編脩景泰三年陞右春坊贊<lb/>
善兼編脩天順初元改脩撰是年六月被　命入内閣叅預<lb/>
機務及其得罪去僅一月耳君偉貌美髯言論灑灑動循矩<lb/>
度居家孝弟交朋友有始終之誼平生性剛而志高抱負經<lb/>
濟不輕屈下人有古豪傑之風石曹事或迁議之且以未信<lb/>
<pb n="KR4h0102_SBCK_090-7b"/>
爲言直應之曰何得以諌官處我我道當如是其篤於自信<lb/>
如此人有不可意事雖權貴人當言卽言之無宿藏而人不<lb/>
之察以故愛君者雖多卒不能勝夫嫉君者之屢也配宋氏<lb/>
孺人側室周氏王氏子男二増堂皆夭女六長許嫁而卒巳<lb/>
嫁者婿朱昱生員李經翰林編脩李東陽餘未行君之學精<lb/>
博旁熟莊騷至方外度数諸書無所不窺所著經解務出新<lb/>
意多儒先所未發惟深衣纂誤成書文章有類博藁若干卷<lb/>
書法晉唐可名家於乎才美如君卽特置華要<lb/>
先皇帝之明也中間蹇連坎坷有若不堪處者然觀君今日<lb/>
之金緋在躬考終牗下自非<lb/>
先皇帝<lb/>
今上皇帝之明且仁則雖欲得此難矣若是者在君其亦可<lb/>
<pb n="KR4h0102_SBCK_090-8a"/>
以無憾哉以卒之年十月七日塟祖塋之側君之兄端府軍<lb/>
千戸祥哀君無子率其猶子培均坪坦墉長號嚮予乞銘予<lb/>
爲作銘慰答之亦以慰君於地下焉爾銘曰<lb/>
古有李白其人亡嗣亦有柳州擯斥以死其名之長弗繫乎<lb/>
此<lb/>
　　　大明故資徳大夫正治上卿南京致仕兵部尚書兼<lb/>
　　　大理寺卿贈太子少保謚襄毅程公墓誌銘<lb/>
　　　　　　　　　　　　　　　　　　　劉珝<lb/>
成化己亥秋九月二十有七日南京致仕兵部尚書兼大理<lb/>
寺卿休寧程公卒于正寢有司以訃<lb/>
聞詔贈太子少保謚襄毅遣官諭祭营塟朝紳咸曰公一代<lb/>
人豪而今已矣可惜雖然　朝廷于其生加以穹秩于其休<lb/>
<pb n="KR4h0102_SBCK_090-8b"/>
褒以　壐書于其沒優以䘏典且有象賢之子昌大其業是<lb/>
公雖死猶不死可謂無遺憾矣旣而其子敏政慟謂予曰先<lb/>
生交先君子三十餘年僕又曾聆先生一日之敎兹墓中誌<lb/>
銘敢以爲託乃誌曰公諱信字彦實世居徽之休寧其先聞<lb/>
臣大儒載在簡冊可考高祖諱社元至正未用薦者起爲承<lb/>
奉班都知不赴曽祖諱吉輔兩世妣皆吳氏祖諱杜壽<lb/>
國朝洪武中謫居河間考諱晟俱以公貴贈兵部尚書兼大<lb/>
理卿祖妣江氏妣張氏俱贈夫人公以易經中正統辛酉順<lb/>
天府卿試明年第進士授吏科給事中己巳<lb/>
英廟北征公偕廷臣上䟽諌止不報巳而師潰土木虜遂南<lb/>
侵京師戒嚴　命公守西城上言五事曰新號令以振軍威<lb/>
募勇敢以備警急召勤王以遏南侵設武備以防内變養銳<lb/>
<pb n="KR4h0102_SBCK_090-9a"/>
氣以備戰守皆見采納虜酋也先自西山一帶進薄都城都<lb/>
督孫鏜禦之失利乞領衆入城公堅持不可躬督諸軍自城<lb/>
上以火鎗礟石鼓譟爲鏜援虜引去景泰紀元　命公充副<lb/>
使持節冊封　華陽王妃凡　王府有餽遺悉却之歸陞左<lb/>
給事中辛未九月<lb/>
英廟還自迤北居南宫公復上中興固本十事曰敬天求賢<lb/>
納諌謹災節用詳刑選將練兵尚儉隆師而敬天一事則當<lb/>
時天象屢變請<lb/>
景泰帝隆孝友之實以答天心之仁愛聞者壯之壬申陞山<lb/>
東右㕘政總理遼東邊餉廵撫都御史奏倉官吏卒盗糧石<lb/>
以上者死乃造新斛視舊加二寸付公公立碎而火之曰使<lb/>
彼眞盗死不足䘏今故如此斛置人於死地豈情也哉遼卒<lb/>
<pb n="KR4h0102_SBCK_090-9b"/>
至今能道其事會以憂去轉四川分廵所至問民疾苦松潘<lb/>
夷人作亂公偕侍郞羅綺進攻破其黒虎諸寨天順丁丑<lb/>
英廟復辟公奉表入賀時方錄景泰間上言之人遂留公爲<lb/>
太僕卿遼東廵撫缺員陞公都察院左僉都御史　賜勑以<lb/>
行守將海寧伯董興姻聮曹欽公一切裁之以正又造戰車<lb/>
創義倉行贖罪法設月輪簿凡百號令一新建州夷酋董山<lb/>
潛結朝鮮公使土官佟成授以成算往廉之得朝鮮授董山<lb/>
中樞院使制書以還公䟽曰乗其未發急遣二使問之可伐<lb/>
其謀　朝廷乃命一給事往朝鮮一錦衣譯者徃建州雨酋<lb/>
初不肎承出制書示之咸相顧愕然各貢馬謝罪虜酋孛來<lb/>
聚衆欲入寇公自率師廵邊營于境外者凡三月得風濕之<lb/>
疾自此始都指揮夏霖事多不法與董興相結納僉事胡鼎<lb/>
<pb n="KR4h0102_SBCK_090-10a"/>
按其罪四十公以狀　聞詔中官及錦衣郭指揮逮霖而籍<lb/>
之不意中途受賂乃奏虚實相半都御史寇深因併劾公輕<lb/>
聽胡僉事言調南京大僕少卿刑部缺堂上官廷臣言非公<lb/>
不可召陞右侍郞尋以憂還河間<lb/>
今上皇帝卽位起復公于兵部文轉左侍郎成化丁亥四川<lb/>
貴州山都掌蠻據大<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>山箐之險叛服不常陞公尚書提督<lb/>
軍務與襄城伯李瑾統畨漢兵討之公至永寧自督大軍入<lb/>
金鵝池又分四路兵期會于大<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>將士依公方略用神銳勁<lb/>
弩攻賊賊不能支連破二千餘寨獲銅鼔数十斬首五千級<lb/>
生擒二千餘賊復走入深洞公命軍士以土石窒其門以兵<lb/>
圍之月餘賊死洞中臭聞十餘里又隂察九姓土獠之附于<lb/>
賊者還師撲之未及載都掌悉平又布置衙門邊事以定凱<lb/>
<pb n="KR4h0102_SBCK_090-10b"/>
旋進兼大理卿有白金綵幣襲衣之賜前此公营天<graphic n="KR0309" url="https://raw.githubusercontent.com/kanripo/KR-Gaiji/master/images/KR0309.png" mimeType="image/png"/>凡兩<lb/>
月滛雨不時瘴癘荐興舊恙復作至是四上䟽請老俱不允<lb/>
辛卯春<lb/>
上以雨雪不降求言公上言兵事可更張者四兵弊可伸理<lb/>
者五　詔下所司執政者難之未幾三邊有事悉如公所料<lb/>
南京缺叅㬱穖務大臣廷臣交章薦公爲宜<lb/>
上允所請公至南京適彗出軒轅乃與六卿合議復上言興<lb/>
利除害三十餘事多見諸行他若汏貪縱循舊典可書者尚<lb/>
多在南京叅賛已四載復䟽乞休<lb/>
上重違公志賜勑還鄕有疾若去體其勿乆安于家之語明<lb/>
年公還休寧里第又四年謝世距其生則永樂丁酉閏五月<lb/>
十六日得壽六十有三塟邑東南南山之原配林氏累封夫<lb/>
<pb n="KR4h0102_SBCK_090-11a"/>
人子男三長即敏政成化丙戌進士及第授翰林編脩累陞<lb/>
左春坊諭德學行爲時所嘉次敏德太學生次敏行邑庠生<lb/>
早卒女一許聘忠義前衞指揮子凌雲漢孫男三壎折塏女<lb/>
三俱幼嗚呼公儀觀魁偉性資綱果六籍百子無不渉獵爲<lb/>
詩文略不經意而雄渾可傳事親孝少時甞力耕以養居憂<lb/>
廬墓側有之産之瑞敎子弟嚴而有方待内外親族恩義兼<lb/>
盡遇故人子矜恤振㧞惟恐不及凡百玩物一不以挂目爲<lb/>
諌官知無不言言必達大體而嫉惡太甚佐兩藩及法司必<lb/>
以敬正輔長官不隠忍坐視以爲賢掌兩京兵政及征伐俱<lb/>
有成績又能任怨南京守臣或欲預錢榖詞訟公曰守備機<lb/>
務所以謹非常若此乃有司之事也㫁不可預論者以爲得<lb/>
體征川貴時　詔以便宜之權付公公自發兵至凱旋不爵<lb/>
<pb n="KR4h0102_SBCK_090-11b"/>
一人不殺一人同事者以爲言公曰刑賞<lb/>
人主之大柄懼閫外事不集而假之人若幸而事集文竊弄<lb/>
之豈人臣之道也論者又曰此古名臣之心名臣之言可以<lb/>
爲後世法若今敏政輩進進未巳能昌大其業安知天之報<lb/>
公不在此邪晚號晴洲釣者有晴洲集若干藏于家銘曰<lb/>
於惟㐮毅晉臣之系宋儒之裔豪傑其才剛大其氣於昭㐮<lb/>
毅科第高登禄位馴致兵刑聿司留後是寄果哉襄毅衆方<lb/>
棼棼我獨易易不數言間能决大議偉哉襄毅車轍所至吾<lb/>
民獲利威震蠻夷名揚當世無憂㐮毅文事武備有人承繼<lb/>
誕昌前烈引而弗替無憾㐮毅善始令終<lb/>
聖恩特異歸于南山垂休千祀<lb/>
</p>
<p>
</p>
  </div>
</body>
</text>
</TEI>
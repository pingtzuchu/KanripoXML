<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_086-1a"/>
皇明文衡卷之八十六<lb/>
　墓誌銘<lb/>
　　　故奉議大夫浙江提刑按察僉事劉公墓誌銘<lb/>
　　　　　　　　　　　　　　　　　　　胡廣<lb/>
國𥘉廬陵諸君子仕於朝其聲光炳耀卓然爲時所稱譽者<lb/>
無慮數十人而劉公季道其一也公以明經𬒳薦𥘉拜起居<lb/>
注遇事知無不言竭盡誠悃首發御史大夫陳寜奸深爲<lb/>
上所信重嘗隨　駕幸中都度清流關<lb/>
上賦詩命百官和公獨先就有治定不教生縱逸功成猶遣<lb/>
歷間關之句<lb/>
上覽之曰有安不忘危之意賜白金二十兩綵段二端未幾<lb/>
拜浙江提刑按察僉事决積歲治獄六百餘起有牽於文繫<lb/>
<pb n="KR4h0102_SBCK_086-1b"/>
者平反尤多民以無冤咸嗟服之此其卓然有聲稱者竟爲<lb/>
陳所衘傳致其死時洪武六年月日得年四十有九公諱宜<lb/>
正季道其字其先沛人唐末自沛官袁五季之亂由袁徙吉<lb/>
居永豐㶚溪曾祖諱某兩領宋漕舉授新淦縣丞祖諱某恒<lb/>
山縣令父諱竒相元至治癸亥領鄊薦爲東湖書院山長吉<lb/>
安路儒學正撫州路儒學教授母張氏公居㓜頴敏過諸兄<lb/>
八歲隨父居東湖讀書聲琅琅聞于外賔客徃來應對閑習<lb/>
人多譽之九歳喪毋哭泣逾哀十三喪父居喪毀瘠不勝始<lb/>
事鄊先生劉惠心繼從山泉解先生二先生咸異之時郡守<lb/>
開堂試公年十八就試中高等獲綵綺二旣而持所學試于<lb/>
有司再不利有得其文讀之曰如此而見擯斥命也季道奚<lb/>
辱公曰吾學未至耳非有司病吾元季天下繹騷其友梁某<lb/>
<pb n="KR4h0102_SBCK_086-2a"/>
爲福建招討託致其母扶持兵革間岀艱難致其母子相見<lb/>
某拜公曰微公其孰能致吾母終身不敢忘德嘗與姻戚居<lb/>
逆旅忽得疾公親爲調藥餌旣死公抱之而哭解衣葬之所<lb/>
遺金悉以歸其子兄弟四人長皆先没惟仲兄存公迎至家<lb/>
養之比其没葬祭皆盡其情無子以次子爲其後公娶邑曾<lb/>
氏賢而有婦行自公没惟以教子爲事子三人長曰忠次曰<lb/>
朂㓜曰肅字子欽子欽登永樂二年甲科爲名進士入翰林<lb/>
爲庻吉士其文學爲儕軰所推讓女一人適某孫男九人女<lb/>
二人距公没三十餘年將卜葬于某山之原子欽始以狀來<lb/>
請銘謹按狀而銘之銘曰<lb/>
嗚呼劉公挺然之英政事文章焯有時稱發奸之言揚于大<lb/>
廷巨蠧一聞膽落魄驚諷辭戒逸治定功成至誠有動<lb/>
<pb n="KR4h0102_SBCK_086-2b"/>
錫賚寵榮載歷風紀激濁揚清事有失頗公執其平伸抑理<lb/>
枉獄無歎聲奸臣衘公頃不忘情傳致公死惡害公生生有<lb/>
不没死則公寧公天旣定彼奸曷勝以磔以裂<lb/>
天子聖明公憾旣釋烈日薄冰彼奸鬼蜮公猶列星有燁其<lb/>
芒南極長庚伊彼鬼蜮稔其穢腥有北豺虎以莫不憎公有<lb/>
令子式克繼承以昌家學甲科聿登庻或在兹報公㝠㝠有<lb/>
封如堂以妥公靈爰伐貞石鑱不朽銘百世之下斯文是徴<lb/>
　　　羅公曚叟墓誌銘<lb/>
我<lb/>
太祖高皇帝乗運龍興文武智謀之士四方雲集各獻其能<lb/>
芟薙暴横肇建洪業僞漢逞兇殱于鄱陽其子理濳歸武昌<lb/>
上不欲窮兵乃遣儒生棹三寸舌以說之廬陵羅復仁承<lb/>
<pb n="KR4h0102_SBCK_086-3a"/>
命徃說說下完城不費一矢雖其口舌之功而實本於<lb/>
太祖不殺之仁有以致之也復仁質直遇事敢言以是功授<lb/>
弘文舘學士後賜休致于家其從子養蒙好言語持辯論侃<lb/>
侃無所避人謂有其從父風而文學或過之羅氏代有其人<lb/>
養䝉諱以明養蒙其字自號曰曚叟㓜知慕學家貧母鬻簪<lb/>
珥以教之七歳善聲對十二三能為辭賦及冠爲童子師常<lb/>
得肉味輙先以奉親所得一毫不自私元末兵亂値太父母<lb/>
及父三䘮竭力盡䘮葬不以貧窶廢禮一曰假舘新淦忽心<lb/>
動亟回家時母遘疾甚危卽禱天請以身代母竟死更二日<lb/>
復甦謂曰適有神人告我云更與汝壽五齡人皆謂公孝誠<lb/>
所感母後果五年而没母没哀痛幾絶終喪如一日自是遇<lb/>
歲時祭奠必泣下沾襟鄕人見者莫不稱歎故公之行有以<lb/>
<pb n="KR4h0102_SBCK_086-3b"/>
服人雖冦盗聞公言皆感愧不復爲攘竊　國初有勉公仕<lb/>
者公曰我逢　聖朝為太平之民謳歌由野以樂治化教子<lb/>
課孫以報覆育之仁吾老矣無能為矣今<lb/>
天子卽位改元永樂其中子汝敬領鄕薦明年上春官登進<lb/>
士第入翰林爲庶吉士陞修撰皆公之教也汝敬嘗迎公來<lb/>
就飬公時猶康强朝<lb/>
上于奉天門見<lb/>
皇太子于文華殿特加問勞　命大官賜膳人皆榮之巳而<lb/>
辭歸詞林士大夫多爲詩歌餞送于都門外觀者咸嘖嘖加<lb/>
羨公歸鄕惟日賦詩歌頌太平間以書勉其子惟盡忠孝年<lb/>
已八十六耳目聰明飲食無異平時一旦翛然而逝永樂壬<lb/>
辰十一月卄三日也生故元㤗定丁卯月日曽祖德茂元瑞<lb/>
<pb n="KR4h0102_SBCK_086-4a"/>
州學正祖仲哲父時中俱慱學有文章母蕭氏配蕭氏再娶<lb/>
李氏俱先殁子男七人曰忍曰德曰盈曰恭曰肅卽汝敬曰<lb/>
仁臨江郡學訓導忍徳先卒盈爲復仁後孫男若干人孫女<lb/>
若干人曽孫男某曽孫女若干人以某年月日塟于鄕某山<lb/>
之原汝敬以右春坊右諭德兼翰林侍講金公㓜孜所述行<lb/>
狀泣請予銘予生也後嘗忝與公有文字之交且辱相知詎<lb/>
可以辭况公平生學問橾履出處大槩表表可稱至其事親<lb/>
誠孝感動神明此猶可書謹按其實而銘之銘曰<lb/>
羅氏之先始出錢塘有衍其支乃迂豫章奕葉盧陵復蕃吉<lb/>
水桃林之墟蔚蔚嶷嶷科第相望寳祐迄今有瞱高曾襲其<lb/>
簮纓猗歟曚叟式承家學以孝事親質神無怍士服儒紳八<lb/>
十六年鶴髪重顔飄然若仙逍遥林壑優游卒歲他人天爵<lb/>
<pb n="KR4h0102_SBCK_086-4b"/>
公獨良貴公今逝矣以反其眞九原不作永閟斯文<lb/>
　　　王竹亭先生墓誌銘　楊士奇<lb/>
國朝混一之𥘉天下耆儒碩師徃徃多在徴　詔數下或進<lb/>
而階顕融佐化理或退而信廉節成後進皆卓然有益於世<lb/>
也是時泰和王竹亭及其弟子啓兩先生正學篤行高風直<lb/>
節表表乎大江之西洪武二年子啓先生首舉明經爲監察<lb/>
御史明年竹亭先生以說書徴旣至上書論事更授福建<graphic n="KR1069" url="https://raw.githubusercontent.com/kanripo/KR-Gaiji/master/images/KR1069.png" mimeType="image/png"/>
運副使以老得辭子啓先生後陞廣西按察僉事又擢知崇<lb/>
慶州政治赫赫巳而罷歸時竹亭先生春秋六十餘子啓先<lb/>
生亦㡬六十伯仲恭愛隆然居必一堂出必鴈行長身玉立<lb/>
儼乎端恪巍冠褒衣䄡䄡甚偉蓋望之如神人無不肅然起<lb/>
敬畏者至其接人色莊氣溫雍容怡如語簡理盡無不樂就<lb/>
<pb n="KR4h0102_SBCK_086-5a"/>
之焉竹亭先生諱沂字子與竹亭其別號㓜讀孟子卽知辯<lb/>
於義利稍長刻厲學問甞從元進士楊升雲彭復初治周易<lb/>
造其室奥自六經至於周程朱張之書靡不深究及子史百<lb/>
氏咸旁通愽考蓋於天人之微聖賢之藴往古治亂成敗之<lb/>
故蓄之富察之審言之的而履之確也嘗一試有司不合卽<lb/>
不復出教授於其鄕而所交游往還皆當世名人元季江西<lb/>
叅政全普庵撒里守贛州禮遇先生辟爲行省照磨又承制<lb/>
授吉安路治中俱不受逮<lb/>
皇明龍興洪武三年廣東行省聘考貢士試是年侍御史吳<lb/>
去疾言泰和王沂經學操行宜在侍近遂徴爲說書至未幾<lb/>
而歸益以成就後進爲務從學者愈衆傾竭底裏隨其材而<lb/>
篤之而皆有成先生資識高明内貞外和氣度弘偉規範自<lb/>
<pb n="KR4h0102_SBCK_086-5b"/>
然安成進士劉雲章嘗賛之曰淵乎玄酒之在尊凛乎大阿<lb/>
之未出匣嚼乎其清而挹之弗竭薫乎其和而卽之弗可狎<lb/>
又曰使及門孔氏則風雩之詠歸端章甫之禮樂固將進退<lb/>
綽然而特視其所合蓋確論也先生孝友篤至歲時塟祭循<lb/>
古禮燕處必嚴未嘗啓口及人過失有文集若干卷承㫖宋<lb/>
公濂爲之序詩若干卷襄城楊伯謙序之洪武十六年某月<lb/>
某日卒年六十有七王氏世有德義其先岀晉司徒導之後<lb/>
由金陵来徙至宋戸部侍郞贊顯于仁宗朝事載郡志又若<lb/>
于世至圭爲榮王府賔客與周文忠楊文節皆善學者稱虹<lb/>
溪先生虹溪若干世至性夫性夫子以道元李韓公復嘗薦<lb/>
之以親老辭二子先生兄弟也先生娶陳氏繼李氏皆有賢<lb/>
徳子男一伯貞舉明經累官瓊州知府女一嫁嚴玄齡孫男<lb/>
<pb n="KR4h0102_SBCK_086-6a"/>
二信直直舉進士爲翰林修撰曾孫男八女三先生初塟于<lb/>
秋鄕大徑之原至是瓊州公丁李夫人憂改塟先主新山之<lb/>
原使直属士奇銘墓士奇蓋生晚不足究知萬一然念鄕人<lb/>
老長識先生者盡矣當時門人親受教者亦多不在將使後<lb/>
之學者有志平先進其何所考法也且士奇於王氏重世好<lb/>
又少嘗侍教先生兄弟及瓊州公矣故不敢辭不敏不銘謹<lb/>
述其所知大槩而為銘曰<lb/>
奕奕王山澄江洋洋猗歟先生邦人之望江山出雲雨于下<lb/>
土君子之道有畜不施道之傳矣執不為材佐理于隆濟濟<lb/>
偕來世其逺矣後來何師猗歟先生曷究予思<lb/>
　　　故少師吏部尚書贈特進光祿大夫太師謚忠定蹇<lb/>
　　　公墓誌銘<lb/>
<pb n="KR4h0102_SBCK_086-6b"/>
宣德十年正月十有五日少師吏部尚書蹇公薨于位先四<lb/>
日以疾聞<lb/>
上遣大監范弘以醫來視　賜鈔萬緡明日范大監以衆醫<lb/>
偕來又明日疾革范復來問所欲言對曰<lb/>
陛下初嗣大寳義獨寡祐不能效分寸裡益然區區犬馬之<lb/>
誠所望於　聖明者惟敬守洪武成憲始終不渝耳言已而<lb/>
絶訃聞<lb/>
上深悼歎属時　國有大事悉停諸祀　特賜鈔萬緡<lb/>
敕工部治喪塟贈公特進光祿大夫太師謚忠定遣某官某<lb/>
賜祭而官其長子英英等奉親歸塟有日求余為銘余與公<lb/>
同　朝三十有五年而事<lb/>
仁宗皇帝自登儲至大位始終皆陪公公　國家老成人所<lb/>
<pb n="KR4h0102_SBCK_086-7a"/>
以啓益士奇蓋多不敢辭蹇氏世家重慶之巴縣宋以來多<lb/>
顯仕自公高曾而下始隱居不出曾祖繼祖妣牟氏祖均壽<lb/>
妣雍氏考源斌妣胡氏繼羅氏以公貴贈曾祖祖考皆榮禄<lb/>
大夫少師吏部尚書曾祖妣祖妣妣皆夫人公諱義字宜之<lb/>
生而𡵨嶷長端重不好弄而嗜學弗懈始從里社師中書左<lb/>
丞<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>哲時爲郡守一見異之引充郡學弟子員語其師曰是<lb/>
兒將來遠到非吾所及當成就之而公不煩程督日益有進<lb/>
洪武甲子中四川鄕試明年中禮部㑹試　廷試賜同進士<lb/>
出身擢中書舍人授徴事郞見重<lb/>
太祖高皇帝毎前奏事率稱　㫖而數見獎賚𥘉名瑢一日<lb/>
奏事畢問汝蹇叔之後乎親灑　宸翰書義字賜之以易舊<lb/>
名時丁羅夫人憂　賜道里費且命馳驛歸蓋　特恩云服<lb/>
<pb n="KR4h0102_SBCK_086-7b"/>
闋仍舊職滿三載吏部奏當調　特命終九載朝夕左右凡<lb/>
機宻文字必以付公而小心敬甚乆而愈篤建文中陞吏部<lb/>
右侍郞授嘉議大夫<lb/>
太宗文皇帝入正大綂轉左侍郞數月陞吏部尚書授資善<lb/>
大夫時政令制度有非洪武之舊者　詔悉復之公從容爲<lb/>
上言損益貴適時宜間舉數事陳說本末<lb/>
文皇帝以公忠實悉從其言小人有譛公不忘建文者頼<lb/>
上聖明不聽有除官不得善地訴公不公者<lb/>
上皆斥之永樂二年冊<lb/>
仁宗皇帝爲皇太子命公爲詹事時師傅皆以勲臣兼之而<lb/>
輔導責任文臣詹事蓋元僚也<lb/>
上欲有諭<lb/>
<pb n="KR4h0102_SBCK_086-8a"/>
皇太子率諭詹事徃導意公亦委曲周悉　皇太子尤愛重<lb/>
公所言靡不信用滿三載陞資政大夫十年　車駕廵狩北<lb/>
京命<lb/>
皇太子監國中外庶務惟　諸王及遠夷有奏請詣<lb/>
行在餘悉啓聞處分公熟於典故達於政體孜孜無倦不動<lb/>
聲色而事頼以濟　賜誥以其官秩封贈三代滿九載<lb/>
賜敕有秉心正直及淳良篤實禆益　國家之褒數奉命兼<lb/>
禮部事雖職務塡委處之𥙿如十七年丁父喪歸<lb/>
上及　皇太子皆遣官賜祭<lb/>
皇太子贈賵尤厚有　詔起復公詣北京謝<lb/>
上慰勞再三賜鈔干緡遣中官護送歸南京明年從<lb/>
皇太子朝北京遂命公廵撫直隷應天等府州問兵民休戚<lb/>
<pb n="KR4h0102_SBCK_086-8b"/>
及文武吏之賢否而升黜之公謂　國家多事之際悉以法<lb/>
繩吏人將不勝特黜其太甚者數人餘多見寛假而兵民利<lb/>
弊當興革者具奏行之<lb/>
仁宗皇帝初嗣位一切政議預者三四人而公居首進少保<lb/>
兼吏部尚書二俸俱支　賜冠服象笏及玉帶二遂進少傅<lb/>
及進少師　賜師傳之臣銀章各一其文曰繩愆紏繆公首<lb/>
𬒳賜<lb/>
上諭之曰朕有過舉卿卽具䟽用此封識進來蓋望公等匡<lb/>
直也繼　賜誥授榮祿大夫封贈三代及妻於公數人誥詞<lb/>
上特増曰勿謂崇高而難入勿謂有所從違而或怠所以望<lb/>
公等者甚切也又念公侍從監國舊勞特製蹇忠貞印賜之<lb/>
而　賜敕有以善翊君勞心焦思二十餘年夷險一節之褒<lb/>
<pb n="KR4h0102_SBCK_086-9a"/>
時修<lb/>
太宗皇帝實錄命公監修<lb/>
宣宗皇帝嗣位一切政議属公數人如<lb/>
仁考之初繼奉命監修<lb/>
仁宗皇帝實錄書成賜白金文綺鞍馬扈從征庻人高煦還<lb/>
寵賚尤厚復從巡邊旣還以公年老不欲煩以有司之務<lb/>
賜敕曰卿事<lb/>
祖宗積效勤誠朕嗣統以來尤資賛輔夙夜在念圖善始終<lb/>
盖以卿春秋高尚典劇司優老待賢禮非攸當况師保之重<lb/>
寅亮爲職不煩庻政乃副倚毗可輟吏部之務朝夕在朕左<lb/>
右相與討論至理共寧邦家其專精神審思慮益致嘉猷用<lb/>
稱眷倚老成之意繼　賜銀章一其文曰忠厚寛弘蓋以褒<lb/>
<pb n="KR4h0102_SBCK_086-9b"/>
德云　賜新第於文明門内寵録㳺加吏部言公歷少師九<lb/>
載降　敕褒諭仍　賜宴禮部是歲生旦賜鈔萬緍廐馬一<lb/>
匹<lb/>
命上嗣大位之日賜白金文綺是夕齊宿於公得疾越五日<lb/>
竟不起享年七十有三公爲人沈深質實和厚簡靜內有孝<lb/>
友之行事君有誠處人有量無所拂逆未嘗輕渉一語傷物<lb/>
至於議法亦不苟爲包含必歸中正歷事<lb/>
五朝凡五十年所履坦坦無一日顚躓之憂退朝之暇手不<lb/>
釋卷貴而能謙富而能約<lb/>
上前所言未嘗退以語人蓋天下有隂𬒳其利者矣士奇嘗<lb/>
竊論之魯簡肅之忠實不欺李文正之不爲傷人害物張忠<lb/>
定之不嗜玩好傳獻簡之遇人以誠范忠丈之不設城府公<lb/>
<pb n="KR4h0102_SBCK_086-10a"/>
蓋兼有之矣元配劉氏繼張氏皆封夫人子男四長英次芳<lb/>
次芸次荃英荃皆尚寳司丞荃先卒女二長適馬駿次適李<lb/>
成孫男四霖震霑露女一公之塟以薨之歲某月日墓在巴<lb/>
縣某鄕某原先塋之次銘曰<lb/>
節乎蜀山浩乎蜀川孕精毓靈挺生偉人溫中穆外履夷蹈<lb/>
素<lb/>
皇明麗天奮躍自下在<lb/>
帝左右秉恭與誠掌帝之制播告四方進貳天官遂職冡<lb/>
宰簡用俊良徃興至理<lb/>
帝命游隆俾輔　聖儲陳厥謀謨　聖罔弗俞四紀在廷三<lb/>
翼升御肅肅師臣秉王之度一念惟仁永矢不渝寅畏小心<lb/>
保終猶𥘉隂利逮人人則罔覺惟<lb/>
<pb n="KR4h0102_SBCK_086-10b"/>
帝昭明褒詔有數嗚呼忠定維國老成曷不憗遺翼我<lb/>
聖明生榮死哀死且不朽昭徳刋辭永告爾後<lb/>
　　　故少師工部尚書兼謹身殿大學七贈特進光禄大<lb/>
　　　夫左柱國太師謚文敏楊公墓誌銘<lb/>
正綂五年二月十八日少師工部尚書兼謹身殿大學士建<lb/>
安揚公奉　勑歸展先墓旣畢事卜日啓行病作衆曰曷俟<lb/>
少間公曰　君命不敢稽也挾醫以行至臨安武林驛病加<lb/>
遂不起是年七月二十也守臣治棺歛旣馳奏<lb/>
皇上嗟悼輟視朝一日贈特進光祿大夫左柱國太師賜謚<lb/>
文敏遣禮部尚書胡濚莅祭遣中使護喪還塟其鄕　命有<lb/>
司治墳公先世見余譔其大父墓碑曾大父伯遜大父逹卿<lb/>
父伯成皆贈榮禄大夫少傅工部尚書兼謹身殿大學士曾<lb/>
<pb n="KR4h0102_SBCK_086-11a"/>
太母黃大母謝繼阮母劉皆贈夫人公𥘉名子榮字勉仁自<lb/>
學諸生鄕試選第一㑹試第三廷對擢第二甲賜進士出身<lb/>
入翰林爲編修<lb/>
太宗皇帝入正大綂更其名榮𥘉建内閣簡翰林之臣七人<lb/>
其中專典宻務七人者解縉胡廣王淮胡儼金㓜孜公及士<lb/>
奇也公齒最少最警敏一日晚<lb/>
上岀右順門召内閣諸臣獨公一人在出江西三司奏章示<lb/>
之言吉安鄕民之嘯聚者巳悉復業蓋　朝廷𥘉有聞卽遣<lb/>
行人許子謨齎　敕撫諭子謨行將一月又遣都督韓觀率<lb/>
兵繼之如撫諭不下卽加兵及是奏至<lb/>
上諭公曰觀不至不下其降敕褒觀公讀奏訖對曰計發奏<lb/>
之日觀尚在中道未足褒從之自是益重公時四方之事方<lb/>
<pb n="KR4h0102_SBCK_086-11b"/>
<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>七人者旦夕侍左右承顧問受㫖退治職務且兼稽古纂<lb/>
述之事不虚寸晷<lb/>
上時歩至閣中親閱其勞且視其所治咸稱　㫖時公尤勤<lb/>
勵遂皆進官公進修撰數月復進侍講明年改元永樂秋公<lb/>
請告歸省又明年春七人皆　賜二品金織衣且勞之曰天<lb/>
下事咸朕與若等同計非若六卿之分理也無幾簡翰林之<lb/>
臣十數人兼春坊官任輔導公兼右春坊諭德授奉訓大夫<lb/>
日分直進講經史四年春公得寒疾　命中官以御醫來視<lb/>
賜藥物五年奉　命往甘肅同總兵議邊務察視守備還奏<lb/>
稱　㫖六年夏䘮父給傳歸旣塟遂　命起復是年冬喪母<lb/>
公奏歸守制時巳下　詔廵守北京不許七年春内閣胡公<lb/>
及公金公奉　命扈從北京甘肅總兵何福奏降虜脫脫不<lb/>
<pb n="KR4h0102_SBCK_086-12a"/>
花等率部來歸　命公徃同福處置還奏<lb/>
上恱遂奉命持節徃亦集乃之地封福爲寧遠侯八年春<lb/>
車駕北征本雅失里公三人仍扈從至驢駒河　命公先齎<lb/>
敕還報<lb/>
皇太子復還北京冬扈從還南京九年春奏奔母喪遣中使<lb/>
護送旣還<lb/>
皇太子命公侍諸　皇孫學且命公曰嚴則有成公盡心不<lb/>
怠重修<lb/>
高皇帝實錄命胡廣胡儼黃淮及公爲總裁十年二月賜<lb/>
誥命幷追贈父母妻冬甘肅守帥西寧侯宋琥奏叛冦老的<lb/>
罕逃居赤斤蒙古衞將爲邊患時豐城侯李彬鎭陜西遂<lb/>
敕彬率師勦之且　命公徃與彬計度十二月還奏餉道險<lb/>
<pb n="KR4h0102_SBCK_086-12b"/>
阻今沍寒人疲馬瘠不可行且小醜不足以煩王師遂<lb/>
敕彬旋師無幾叛者復歸十一年春從狩北京十二年三月<lb/>
從征瓦刺時　皇長孫侍行<lb/>
上命胡金及公三人凡行營有暇卽與講析理義開其聰明<lb/>
尚寳司官闕命公兼之旣還　敕翰林修性理五經四書大<lb/>
全公三人皆爲總裁十四年陞翰林學士仍兼庻子扈從南<lb/>
歸十五年春復扈從廵北京十六年夏進<lb/>
高廟實錄賜宴賚胡公没公掌翰林院事益見親密一時廷<lb/>
臣狎恩多縱忌公抗直發其私適太學闕祭酒衆共舉公實<lb/>
欲踈之<lb/>
上不聽公遂密言十弊指斥五府六部都察院章留中不下<lb/>
十七年進文淵閣大學士仍兼翰林學士授奉政大夫十八<lb/>
<pb n="KR4h0102_SBCK_086-13a"/>
年扈從北征秋還京冬將西征親藩奏建文中江西所垜集<lb/>
民兵可徴用出奏示公公對云　陛下命復民業二十年矣<lb/>
今復徴非信<lb/>
上曰朕意固如此遂寢三殿災公偕金公陳便宜十數事皆<lb/>
見施行重賢愛民或䧟非辜必援之尚書夏原吉以兵饟不<lb/>
給坐繫吕震言其柔姦侍讀李時勉嘗論事亦有言其賣直<lb/>
者皆激<lb/>
上怒公悉委曲爲之辯解二十一年秋復扈從西征駐蹕萬<lb/>
全一切軍務悉付公掌寧陽侯陳懋奏番王也先士干來歸<lb/>
命公徃議定降歸奏稱　㫖卄二年復從北征中道軍餉不<lb/>
繼<lb/>
上聞之命公與金公總計其數遂如二公言遣使諭虜釋其<lb/>
<pb n="KR4h0102_SBCK_086-13b"/>
弗臣之罪下令班師浙江三司奏處州之麗水福建之政和<lb/>
山冦刼掠請　敕兩都司合兵討之公言愚民爲有司所苦<lb/>
岀不得巳兵出卽良民先𬒳害願遣一　敕使撫諭之不足<lb/>
煩兵<lb/>
上從之卒如公言無事一日<lb/>
上從容坐帳殿諭公二人曰東宫監國乆熟政務此歸悉付<lb/>
以天下事吾惟優游莫年二公共對曰<lb/>
皇太子孝友仁厚天下屬心允稱<lb/>
陛下付託<lb/>
上恱師次榆木川<lb/>
上不豫旣上賔凡沐浴襲奠飯含棺歛一切之禮悉岀二公<lb/>
衆遂推公先馳歸報旣至同尚書蹇公等議喪禮遂議卽位<lb/>
<pb n="KR4h0102_SBCK_086-14a"/>
禮<lb/>
仁宗皇帝嗣位進公太常寺卿授嘉議大夫仍兼兩職學士<lb/>
逾月進太子少傅授資善大夫兼謹身殿大學士山陵事<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>
太監孟繼極言公盡心喪事<lb/>
上嘉歎卽陞公工部尚書仍兼前二職賜　敕褒諭三俸俱<lb/>
支尚書一俸全給米洪熈元年　賜誥贈三代考妣無幾<lb/>
上命範白金為方寸印四枚其文曰繩愆糾繆以賜師傅公<lb/>
與金公同受其一皆期之直言匡輔修<lb/>
文皇帝實錄公預總裁<lb/>
仁廟上賔時<lb/>
皇太子監國南京遺詔召嗣位公往迎於德州旣還命公同<lb/>
有司相陵地<lb/>
<pb n="KR4h0102_SBCK_086-14b"/>
宣宗皇帝嗣位修<lb/>
仁廟實錄仍預總裁高煦反在廷多懐二心惟文臣三四人<lb/>
勸<lb/>
上親征公其首也遂扈從討平之師還特受駢蕃之賜馬騏<lb/>
激變交阯黎利聚衆抗王師總帥孱弱不支輙與利和且為<lb/>
利請立陳氏後遂以師還奏至<lb/>
上以示文武大臣皆勸發兵擊利<lb/>
上不聽竟偃兵息民公預力焉是年八月　車駕廵邊至遵<lb/>
化聞虜逼塞下以道陿師難竝進<lb/>
上率鐵騎數千先馳擊之文臣獨公從旣還陞少傅進榮祿<lb/>
大夫仍兼尚書大學士三俸俱支辭大學士俸進<lb/>
兩朝實錄賜宴賚又範白金為圖書刻方直剛正四字以<lb/>
<pb n="KR4h0102_SBCK_086-15a"/>
賜公數月<lb/>
上念　先朝老臣蹇義等四人皆春秋高竝　賜敕褒諭命<lb/>
輟職務朝夕左右侍論議公預焉　賜玉帶加有　御製詩<lb/>
畫之賜公滿三載吏部以聞賜　敕有忠言讜論禆益為多<lb/>
之褒賜宴禮部遂賜少傳誥進封三代後兩扈從廵邊皆至<lb/>
洗馬林而還<lb/>
宣廟上賔公復偕有司相陵地<lb/>
皇上嗣位公與同官三人恊志合力以効禆益賜賚特厚修<lb/>
宣廟實錄皆為總栽書成進公光祿大夫柱國少師兼尚書<lb/>
大學士如故賜玉帶時<lb/>
上日勤聖學命公同知經筵事五年謁告省墓賜　敕褒諭<lb/>
加厚賚給傳遣中官護送旣還京道薨春秋七十公仕於朝<lb/>
<pb n="KR4h0102_SBCK_086-15b"/>
四十年皆居淸宻考鄕試者一讀廷試卷九爲人闓䟽果毅<lb/>
遇事當爲奮前不疑於論古人必欲出新見不肯茍同議辟<lb/>
率歸寛恕勤職事盛寒暑及小疾未嘗少怠於四方裔邊徼<lb/>
事及邊將勇怯智愚靡不通知故忖量事勢率預中內篤孝<lb/>
友睦婣之行家故豐𥙿且有厚祿能濟窮恤患無問踈戚喜<lb/>
賔客善交際雖貴盛無崖岸貴賤小大皆歸心焉故聞其没<lb/>
也咸有嗟咨悼惜之意所著文章有黙菴集雲山小藳靜軒<lb/>
藳退思集北征記訓子編藏于家元配劉贈夫人繼劉封夫<lb/>
人皆里處士仲穆之女子男六恭讓錫賜貴芳貴通女七兵<lb/>
部主事雷濳詹<graphic n="KR2289" url="https://raw.githubusercontent.com/kanripo/KR-Gaiji/master/images/KR2289.png" mimeType="image/png"/>陳順德蘇潤其壻也餘在室孫男十二奏<lb/>
儼倫俊儉佶儆佐倧偉伷儀女七曽孫女一皆在室士奇與<lb/>
公同僚三十有九年同事<lb/>
<pb n="KR4h0102_SBCK_086-16a"/>
四聖今内閣舊臣惟吾兩人未能退公又溘先余逝公之塟<lb/>
其子属少保楊公書墓上之石余銘諸幽嗚呼凡今能文士<lb/>
大夫感公之德述公之行雖有之矣若交之乆知之深言之<lb/>
信者余兩人其庶幾可無愧也銘曰<lb/>
桓桓文敏通才愽識遭際<lb/>
聖明光奮于績承明延閣著作之庭以翺以翔舒華振英北<lb/>
裔西陲從狩萬里職典者文亦兼知武羌虜脑臆帥坦弱强<lb/>
重瞳屢顧敷奏惟明晩陟三孤貳公弘化恪恭朝夕敢或遑<lb/>
暇<lb/>
帝懷敷仁鞠躬承之民懷被福黾勉成之志存寛惠行在果<lb/>
斷嘉謀讜議褒書有煥予告南旋曾幾何時上下延竚而計<lb/>
奄來越昔內閣七人同事荏苒三紀我銘其四公壽考終哀<lb/>
<pb n="KR4h0102_SBCK_086-16b"/>
榮寵光於乎文敏殁也不亡<lb/>
</p>
<p>
</p>
  </div>
</body>
</text>
</TEI>
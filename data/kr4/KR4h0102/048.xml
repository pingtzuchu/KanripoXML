<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_048-1a"/>
皇明文衡卷之四十八<lb/>
　　題䟦<lb/>
　　　題六檜堂卷　黄淮<lb/>
忿之激於中者必徴於辭色徴諸色其發疾以暴徴諸辭其<lb/>
㫖婉以深稽之徃古藺相如忿秦之欺趙欲以頭與玉俱碎<lb/>
樊噲忿鴻門之背盟㧞劍瞋目以脇楚王徴諸色者也國風<lb/>
嘆薈蔚之朝隮楚騷悲菉葹之盈室徴諸辭者也色之所發<lb/>
雖足以快意於一時而辭之所寓誠足以垂戒於萬世其淺<lb/>
深固不可同日而語也今觀胡褎之六檜堂其亦忿之徴於<lb/>
辭者歟褎温之永嘉人當宋運中微屛處華蓋山中讀書自<lb/>
娱忿秦檜之誤國痛入骨髓然而未能伸其志也遂於堂階<lb/>
之下手植檜六本掲其扁曰六檜蓋以六之音與戮同于以<lb/>
<pb n="KR4h0102_SBCK_048-1b"/>
識夫檜之罪當致顯戮兾他日得以酬其素願云耳烏乎褎<lb/>
獨何心哉不得巳也當時有若胡澹菴者上高宗封事請以<lb/>
檜之頭懸之藳街詞雖切而不見信况褎未獲進用於朝者<lb/>
乎後雖一出竟以奸權妒嫉僅至滁陽通判而止徒使空言<lb/>
與國風楚騷同傳于編簡良可悲夫然其氣象從容辭意懇<lb/>
至後之覽者足以寒心而駭膽誠非僥倖快意於一時者之<lb/>
可比也九世孫鏞裒集成卷鏞之子奥復求士大夫詩文以<lb/>
彰厥羙其亦善於繼述者歟<lb/>
　　　四皓圗䟦　胡儼<lb/>
余讀留侯世家至有所謂四人者嘗高其義不爲屈辱因高<lb/>
帝欲易太子吕后用留侯計卑辭厚禮招致此四人爲太子<lb/>
助北四人亦幡然無難色司馬公謂審有此是子房爲子植<lb/>
<pb n="KR4h0102_SBCK_048-2a"/>
黨以拒父也愚以當留侯𬒳刧畫計之日唯知用圯上老人<lb/>
設變制權之術豈暇頋父子之倫哉然此四人旣不爲父用<lb/>
肯復從其子有可疑者一也向以帝之慢侮而逃匿不就今<lb/>
從太子見寧必其不輕而且罵哉有可疑者二也且此四人<lb/>
髙蹈遠引宜不役志於物一旦以金璧書幣而來有可疑者<lb/>
三也夫惟其有可疑者三余是以知此四人者必不茍出焉<lb/>
雖然四人從太子游者必有謂其果爲商<graphic n="KR1104" url="https://raw.githubusercontent.com/kanripo/KR-Gaiji/master/images/KR1104.png" mimeType="image/png"/>之老則余不知<lb/>
也<lb/>
　　　書袁廷玉傳後<lb/>
人之貴富賤貧吉凶壽夭智愚賢不肖果有相乎禹之跳湯<lb/>
之偏臯陶之削瓜伊尹之無須麋周公之斷椔仲尼之䝉倛<lb/>
是耶非耶果無相乎公孫穀豐下而有後伯石越椒俱豺聲<lb/>
<pb n="KR4h0102_SBCK_048-2b"/>
㓕其氏周亞夫鄧通之不食衛青班超之必侯見諸史傳者<lb/>
班班矣荀卿子曰相形不如論心論心不如擇術形不勝心<lb/>
心不勝術斯可以論聖賢矣其他囿於二氣五行而盡性踐<lb/>
形之功或昧焉或缺焉或未至焉則貴富賤貧吉凶壽夭智<lb/>
愚賢不肖之徴亦豈外於相邪故唐舉吕公管輅袁天綱之<lb/>
徒皆能以其術取名當時流聲後世此其人豈佞也㢤四明<lb/>
袁廷玉甫其先南昌人世業儒至廷玉以相術顯余官翰林<lb/>
時廷玉擢太常丞嘗見其貌清古而氣剛毅有君子之風今<lb/>
退休于家其子忠徹爲中書舎人乃持九靈山人戴良所譔<lb/>
甫傳示余而求題嗚呼廷玉術之神其見諸傳者詳且核矣<lb/>
然其言曰毎占人吉凶卽知其心之善惡輙念之爲之反覆<lb/>
化導期轉禍以爲福人不畏義理而畏禍患因廷玉之言格<lb/>
<pb n="KR4h0102_SBCK_048-3a"/>
心改行者甚衆然歟若然君子之用心也昔嚴君平隱於卜<lb/>
筮與人子言依於孝與人弟言依於順與人臣言依於忠各<lb/>
因勢導之以善千載之下求之廷王其有合哉使占者能如<lb/>
廷王言棄咎而從義誠於理道有裨焉嗚呼傳以術論之其<lb/>
可乎<lb/>
　　　書居士外集後　鄒緝<lb/>
予少時客遊新淦新淦之仁和有李繼武者敬士而好文尤<lb/>
好蓄古文奇書聞人有異書世所貴重者不計其貲之多寡<lb/>
輙重購之嘗得故禮部侍郞曾魯得之所校歐陽公居士內<lb/>
外集知以爲奇寳而藏之予嘗借得其外集蓋板本大字上<lb/>
下邊幅最高闊曾公皆手自校讐中間頗多缺板又手自補<lb/>
完曾氏家多古書所校諸本有吉本家本刋本諸集辨其同<lb/>
<pb n="KR4h0102_SBCK_048-3b"/>
異及其改易増損皆朱書小字於其上下旁邊字極謹細常<lb/>
滿其邊幅以爲其用心何其若是之宻也非積日累月之勤<lb/>
何能至是哉是時曾公沒巳乆而其子坐事見籍官散鬻其<lb/>
書故繼武購得之予甚惜曾公用心之勤而其子孫不能保<lb/>
而全之爲可恨又以外集之文罕有傳者其所考異尤爲難<lb/>
得因取而備錄之惟所校居士集五十卷洪武初永豐縣令<lb/>
蔡玘已爲之鏤板而建寧書坊又爲之傳刻則此外集亦當<lb/>
與之竝行也其後予官大學居京師以李氏所藏本不可復<lb/>
見深加愛惜吏部侍郎練公子寧好古君子也見之而喜因<lb/>
借以去乆未之取㑹子寧遭事死其集遂亡焉予又爲之往<lb/>
來惋惜不巳也李後復姓胡出爲松江華亭丞集藏于家有<lb/>
子患風狂疾其存亡不可知李今又巳没則其集之流落散<lb/>
<pb n="KR4h0102_SBCK_048-4a"/>
亡也必矣豈不重可慨念哉此本予永樂九年借義門鄭氏<lb/>
本所錄蓋此巳得居士集故復錄此以爲全集所冩雖未能<lb/>
精善又非有曾氏之考異然自謂鄒氏家奇書又後五年予<lb/>
再自北京　扈從還京師入見<lb/>
皇太子獲賜歐陽文忠公大全集一百五十七卷裝繕整齊<lb/>
蓋尤爲至寳之物旣珍襲而秘藏之以此錄本旣得之不易<lb/>
因傋述予平生愛慕歐文之心與前後得失之故而幷予之<lb/>
所感者係焉<lb/>
　　　題劉州判墓銘後　梁濳<lb/>
㤗和劉君仲啓前吏部尚書槎翁之從子也尚書公雖接物<lb/>
和同而中情極簡重少可許然獨愛仲啓仲啓判陜州時以<lb/>
事建至　京事不白公卽爲　廷白之仲啓少負奇氣好持<lb/>
<pb n="KR4h0102_SBCK_048-4b"/>
弓乗馬甞羣獵窮山中遇猛虎獨前格殺之心以此自壯旣<lb/>
而折節讀書從尚書公及其弟東園先生講學稍就砥礪而<lb/>
其才益振施之於政沛然也然人常稱仲啓在州時一事云<lb/>
州治舊有邵公祠祠有怪甞夜見女奴四人各麗服持一燭<lb/>
而出云邵公也不敢近仲啓知其怪從祠傍搜之得二老狐<lb/>
殺之俄又見池蓮色鮮艶殊常卽命㧞去之池水爲之赤怪<lb/>
遂以息蓋州人道其事其家僮輿隷亦云翰林庻吉士余學<lb/>
䕫又爲之傳甚悉於乎亦異哉春秋左氏所記怪異事甚衆<lb/>
後世未免譏左氏之好怪孔子不語怪豈以其易惑而難知<lb/>
也老子又以謂至治之世其鬼不神然則使前此治陜州者<lb/>
其賢如仲啓怪且不作矣仲啓旣甚英偉又得尚書公昆弟<lb/>
振育之其爲治必有異績惜州人不知之獨傳此異事事之<lb/>
<pb n="KR4h0102_SBCK_048-5a"/>
異者固足以動人耳目獨不知仲啓於此偶然耳可稱道不<lb/>
在此也仲啓之孫鯉舉於鄉而來示予以山東按察僉事晏<lb/>
彥文先生所爲仲啓墓銘讀于此有嘅焉因題而識之<lb/>
　　　題劉公辰宗譜後　梁濳<lb/>
北京行部侍郎劉公辰宗譜一帙自公而上至五世祖載而<lb/>
止載以上譜遺失不可知者不強續也載生元婺州萬户府<lb/>
經歷季季生常州萬户府知事良良生毅賊將張士誠圍常<lb/>
州時援兵絶不至毅賫蠟書浮江間道抵浙江行省求救未<lb/>
及還而城䧟城䧟時良獨不屈闔門赴水死者十餘人良卽<lb/>
公之從父也公之尊父某嘗以是語公公亦自能道張士誠<lb/>
之成敗及其從父死時事識其歲月恨其時褒恤之典不及<lb/>
也公爲人喜談論慨然甚有志於天下事方<lb/>
<pb n="KR4h0102_SBCK_048-5b"/>
太祖高皇帝渡江時公爲他將幕府掾屬今<lb/>
皇上卽位之明年纂修<lb/>
高皇帝實錄公與予實預編集凡當時戰伐克捷之功宿將<lb/>
舊臣有所不能知知之有不能盡者公一言之聽者如身在<lb/>
其時目覩其事退而考之記注皆合事相越數十年猶強記<lb/>
不忘如此也史事畢拜江西叅政旣罷歸尋復擢今職然不<lb/>
煩以事蓋<lb/>
皇上欲數知<lb/>
太祖時故事惟公能道之故有是命公在江西爲政尤知大<lb/>
體雖老其氣如其壯時今觀公之譜及其行事遭遇乗時與<lb/>
其先世忠節俱顯可謂盛矣予惜其從父之死事不著之於<lb/>
史而公之出處當必有太史氏書之也故著之以係其譜俾<lb/>
<pb n="KR4h0102_SBCK_048-6a"/>
蔵于家云<lb/>
　　　題羅氏承　恩卷　楊溥<lb/>
今少傳兵部尚書兼　華蓋殿大學士楊公士奇嘗任左春<lb/>
坊左諭德兼翰林院侍講永樂己丑<lb/>
太宗皇帝北廵命<lb/>
皇太子監國留公輔導明年其同母弟羅京以事當徙北京<lb/>
爲民公顧其子尚㓜而毋夫人墳墓無守之者乃以情白<lb/>
仁廟乞留京且言京兄弟二人兄從戍遠方京復當徙辭意<lb/>
懇切<lb/>
仁廟憫之遂以京給公倂開羅氏軍籍於是母夫人墳墓有<lb/>
所託而羅之兄弟子姪得優游田里是皆<lb/>
仁廟之賜也今年春京自西昌來省兄㑹晤之間感念疇昔<lb/>
<pb n="KR4h0102_SBCK_048-6b"/>
謹請述其事之本末以示不忘公嘉許之復屬予識於後嗚<lb/>
呼<lb/>
仁廟之恩愽矣哉臣溥嘗備員洗馬竊見監國時裁决庻政<lb/>
務從仁厚以煦邦家蓋將使天下蒼生咸得分願况近臣哉<lb/>
公以文儒居輔導竭忠殫慮知無不言言無不聽恩遇之隆<lb/>
爰及其家固有以也及<lb/>
仁廟正位期年深仁厚澤覃𬒳萬方禮樂之敎垂𥙿後世而<lb/>
公寔以保傅之重兼論議之職其所以顯相邦家以廣利澤<lb/>
其惟善推此心也哉京篤念　國恩不忘所自亦羅氏之賢<lb/>
子弟也用世厥家以圖永乆尚愼旃哉<lb/>
　　　書先聖先賢圗贊後　呉訥<lb/>
右宣聖及七十二弟子贊宋高宗製幷書其像則龍眠李公<lb/>
<pb n="KR4h0102_SBCK_048-7a"/>
麟所畫也高宗南渡建行宫于杭紹興十四年正月始卽岳<lb/>
飛第作太學三月臨幸首著先聖贊後自顔淵而下亦皆譔<lb/>
辭以致褒崇之意二十六年二月刻石于學附以太師尚書<lb/>
左僕射同中書門下平章事兼樞宻使秦檜記檜之言有曰<lb/>
孔聖以儒道設敎弟子皆無邪雜背違於儒道者今縉紳之<lb/>
習或未純乎儒術顧馳狙詐權譎之說以僥倖於功利其意<lb/>
蓋爲當時言恢復者發也嗚呼靖康之禍徽欽蒙塵汴都淪<lb/>
覆當時臣子正宜枕干甞膽以圗恢復而檜力主和議攘斥<lb/>
衆謀盡指一時忠義之言爲徂詐權譎之論先儒朱熹謂其<lb/>
倡邪說以誤國挾虜勢以要君其罪上通于天萬死不足以<lb/>
贖者是也昔龜山楊先生時嘗建議罷王安石孔廟配享識<lb/>
者韙之訥一介書生幸際<lb/>
<pb n="KR4h0102_SBCK_048-7b"/>
聖明備貟風紀玆於仁和縣學得觀石刻見檜之記尚與圖<lb/>
賛竝存遂命磨去其文庶使邪詖之說姦穢之名不得厠于<lb/>
聖賢圗像之後然念流傳巳乆謹用備識俾後覽者得所考<lb/>
云<lb/>
　　書宋丘公岳家傳後<lb/>
右宋龍圖閣學士沿江制置使丘公岳山甫家傳後有元文<lb/>
宗時龔璛子敬順帝時楊維禎廉夫䟦子敬云公孫彥啓以<lb/>
時脩宋遼金三史欲執筆者采入公傳廉夫曰自公觧閫不<lb/>
三十年宋亡矣予甞怪宋史無公傳因稽宋制文臣自少卿<lb/>
監武臣自正刺史以上必立附傳公爲學士制使何不立附<lb/>
傳于理廟實錄後乎豈在趙葵帥幕弗能止其入洛之師而<lb/>
弗附耶抑史氏失軄而失附邪元初董文炳命李磐取宋實<lb/>
<pb n="KR4h0102_SBCK_048-8a"/>
録等五千冊比上國史院若有公附傳後何弗錄邪元累朝<lb/>
欲修三史以綂紀弗定弗果順帝至正元年因授經郎危素<lb/>
請始詔修之命素来傳至宋兩都訪摭缺遺彥啓名迪公四<lb/>
世孫何不以此傳獻之邪宋接晉唐正綂遼金可比晉符姚<lb/>
附立載記當時史官歐陽玄李好文輩率徇時亾誼僅比陳<lb/>
壽三國志爲三史亷天作正綂辨力辨其非噫夀之志近郝<lb/>
經伯常張樞子長所作續漢書以魏呉附錄若遼金則陳桱<lb/>
子經通鑑續編巳大書宋諸帝爲正綂而分注二國記年於<lb/>
其下矣嗚呼夷狄入主中國實開闢以來非常大變迨我朝<lb/>
太祖受命始克攘除以復先王之舊方今重熈累洽有以宋<lb/>
史當正具陳簡卑文學之臣以修訂之易易耳公之裔孫貳<lb/>
令方持傳求題然傳乃謄本多訛字缺文方當考訂寳藏俟<lb/>
<pb n="KR4h0102_SBCK_048-8b"/>
時以獻<lb/>
　　　晦庵除秦檜祠移文後題<lb/>
右徽國文公先生所著曰移文者先生淳熈中提舉浙東常<lb/>
平因以公文移郡屛去之也檜家在金陵紹興五年除知溫<lb/>
州捨田蓋是時矣曰趙汾獄者檜恨趙鼎等必欲殺之鼎死<lb/>
猶不巳乃令徐嚞論鼎子汾與宗室令衿姦謀送大理獄逼<lb/>
汾自誣與令衿張浚李光胡寅胡銓等五十三人謀大逆欲<lb/>
加族誅獄成檜病不能書乃釋臼圖九錫者鎭江守王循友<lb/>
乞加檜九錫為圖以獻也曰誰其弱秦者吕願中率賔佐作<lb/>
秦城王氣詩高宗旣不能討檜若天不誅則王氣誰能弱之<lb/>
也又按先生語類云高宗悉以國柄付檜舉朝悉秦之人毎<lb/>
事與高宗爭勝曹筠言水漲詔逐之檜陞為從官周葵欲言<lb/>
<pb n="KR4h0102_SBCK_048-9a"/>
梁汝嘉檜不待高宗應便改除之繇是張扶請檜乘金根車<lb/>
其勢湏如曹操而後巳故檜死詔謂楊郡王云朕今日始勉<lb/>
防檜逆謀豈非徘徊漢鼎之旁之驗乎若檜之外蘖熺塤堪<lb/>
其滅濁涇黷奚足道哉<lb/>
　　　題顔氏三節婦傳後　王直<lb/>
右顔氏三節婦傳翰林檢討張先生伯頴撰載節婦死事甚<lb/>
詳嗚呼誠可謂偉烈者矣予於此而有感也古之王者其德<lb/>
積於身充於家而逹於邦國故當時𬒳其化者雖婦人女子<lb/>
皆眀義守節卓然有不可奪之志觀於詩之二南可見矣後<lb/>
世風俗之厚薄亦視其君德之淺深非可以茍焉者也元有<lb/>
天下幾百年以夷狄之風易中國之俗而夫婦之倫尤爲大<lb/>
壊其平居逸處不知有别者多矣况於喪亂之際乎獨當時<lb/>
<pb n="KR4h0102_SBCK_048-9b"/>
士大夫家詩書傳習之乆確然不爲所易然亦鮮矣有如顔<lb/>
氏三節婦者豈不誠可尚哉嗚呼天下之人固有道之以正<lb/>
而不從者矣况可以淫僻道之哉此予所以有感也善化敎<lb/>
諭敬守節婦蕭之子也示予以此傳故題予之所感者如此<lb/>
以深見節婦之賢也<lb/>
　　　題赤壁圖後　王直<lb/>
東坡先生謫黄州以李定輩之譖也赤壁二賦其用意邃矣<lb/>
當曹操欲東下時視呉巳若無有而卒僨於赤壁今江山猶<lb/>
在而操已影㓕跡絶然則英雄如操者果何足道况李定輩<lb/>
邪先生雖爲所困然胸次悠然無適而非樂其清忠直節自<lb/>
足以照映千古不特文章之羙也而定輩皆已潰敗臭腐而<lb/>
無餘矣先生嘗憤操害孔北海謂北海如龍而操如鬼予於<lb/>
<pb n="KR4h0102_SBCK_048-10a"/>
定輩亦云<lb/>
　　　題汪景房沈籍事後<lb/>
予讀元翰林修撰張子長所書汪君景房事又識景房之裔<lb/>
孫秉心而信仁人之澤之遠也蓋仁者天之道也君子以仁<lb/>
存心斯無愧於天則天之祐之有窮哉當錢氏納土時爲其<lb/>
臣者孰無去就利害之思得早入朝以自託幸矣况奉圗籍<lb/>
納土之臣其階於榮顯可必也景房獨存愛人之心不忍其<lb/>
復困於重賦遂去其籍寜自棄於貧賤而使十三州之人得<lb/>
輕稅之利其心之仁如此豈非天之所佑哉宜子孫之乆而<lb/>
盛也古者十一而稅軍國之用量入爲出而上下皆足後世<lb/>
費用無經故往往加稅加稅而又不足則暴征横歛以繼之<lb/>
民困無聊於是卒亂以亡書曰民爲邦本本固邦寧果能節<lb/>
<pb n="KR4h0102_SBCK_048-10b"/>
用而愛人則豈有亂與亡哉錢氏賦重民困有亡之道雖不<lb/>
納土勢亦不長其自歸於宋也乃天哀其人不使重困於兵<lb/>
革而錢氏因以成歸德之名蓋幸也浙之輕稅雖成於王方<lb/>
贄然使其故籍尚存方贄亦莫如之何自是以來民享其樂<lb/>
利百三四十年高宗立國於此民心戴之又百五十年而後<lb/>
亡蓋由祖宗德澤在人而此乃其大者也推本而論之景房<lb/>
之功豈細哉子孫之乆而盛蓋宜也於戲後之仕者有欲爲<lb/>
宇文融皇甫鎛之徒其尚監于玆哉<lb/>
　　　題郤封禪頌藳後<lb/>
右郤封禪頌稾前翰林學士贈禮部尚書文穆胡公作也昔<lb/>
太宗文皇帝在位時太常臣有言曰古者聖人治天下功德<lb/>
盛隆則必舉封禪之禮以告于神眀垂羙於萬世今<lb/>
<pb n="KR4h0102_SBCK_048-11a"/>
陛下繼統天淸地寧民物咸遂　聖德神功古無與讓而封<lb/>
禪未講何以繼前代帝王之盛請命禮部舉行之<lb/>
上曰封禪非古也帝王之有聞於後者在其徳不在封禪不<lb/>
許公聞之曰此盛德事也而大臣有與之比者隂助之公慮<lb/>
爲所惑乃本封禪非古之說與後世賢君良臣所以闢而不<lb/>
行之羙<lb/>
皇上聖性髙明眞知灼見足以破千古之謬爲百王之眀監<lb/>
作此詩以獻<lb/>
上覽之喜曰是朕心也於是言者沮而封禪卒不行君子之<lb/>
事君務引其君以當道若公是也彼秦皇漢武之輩肆其侈<lb/>
心以瀆擾上下天地厭之顧乃以是爲說此爲邦者所以逺<lb/>
佞人而公之所深慮也其學之醇懿心術之正大可見豈獨<lb/>
<pb n="KR4h0102_SBCK_048-11b"/>
文章之雅贍可喜哉公捐舘三十年其壻尚寳丞宋懐以此<lb/>
槀示直直嘗從公㳺知公爲深故題其後如此懐其永寳之<lb/>
哉<lb/>
皇明文衡卷之四十八<lb/>
</p>
<p>
</p>
  </div>
</body>
</text>
</TEI>
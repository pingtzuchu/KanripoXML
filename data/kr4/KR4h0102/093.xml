<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_093-1a"/>
皇明文衡卷之九十三<lb/>
　墓表<lb/>
　　陳靜誠先生墓表　楊士奇<lb/>
士有效用於國深𬒳簡知而不爲爵祿所縻從容自得不枉<lb/>
其道必其智識明正審内外之辨察事幾之微確乎中而不<lb/>
奪此不謂之豪傑可乎我<lb/>
國家龍興之初有若金陵陳中行先生者殆其人歟先生諱<lb/>
遇中行其字天資純粹自少篤學博究經史元至正中授江<lb/>
東明道書院山長溫州路教授遠近從者紛集講下元綱不<lb/>
振兵亂四作遂棄官歸隱閒居一室安澹守約名其室曰静<lb/>
誠鄕里遂以靜誠號之先生憫世亂益甚毎夙興焚香叩天<lb/>
碩早生仁聖以活創殘我<lb/>
<pb n="KR4h0102_SBCK_093-1b"/>
太祖高皇帝定鼎金陵時南䑓侍御史秦元之素知先生入<lb/>
言於<lb/>
上曰陳遇有輔翼才宜寘左右使效禆益卽日召見與語大<lb/>
恱禮待加厚稱先生而不名日侍帷幄贊幾務<lb/>
車駕幸其第者三命之官輙辭臣民旣推戴<lb/>
上登大寳所承諮問悉保國安民大計先生竭心攄誠多所<lb/>
獻替命爲學士翰林者再皆固辭嘗奉宻命偕中官趙信徃<lb/>
視淅江還奏稱　旨賜白金又命爲禮部侍郞又固辭間遘<lb/>
疾　賜藥命中官挾太醫院官視療時微寒特　賜錦𬒳及<lb/>
上供米旣瘥入謝<lb/>
上嘉奬連稱君子者三又除禮部尚書又固辭自是不復強<lb/>
之以職毎召見錫勞必厚或坐乆必賜宴間命廐馬送歸先<lb/>
<pb n="KR4h0102_SBCK_093-2a"/>
生秉義懷忠非正道不陳群臣以過𬒳譴者率爲解釋<lb/>
上亮其誠未嘗爲忤數諭之曰卿老不欲仕有子令帶刀侍<lb/>
衞叩首以子㓜辭盖靜澹恬退始終一志前後所得賜問<lb/>
宸翰頗多眷待之厚亞於勲戚盖春秋七十有二而卒卒於<lb/>
洪武甲子九月十九日訃聞遣中官賜祭加東園秘噐及賻<lb/>
命塟鍾山長林之原右春坊大學士董倫爲誌其葬陳之先<lb/>
家于曹宋龍圖閣待制義甫從髙宗南渡累官金紫光禄大<lb/>
夫没謚文忠始家建康至理宗朝武功大夫淮南諸路兵馬<lb/>
都統制執中先生曾祖也祖文德元舉進士授溧陽州判考<lb/>
辛之淮南塩課提舉妣湯氏娶金華王氏繼維揚周氏皆世<lb/>
族子男四長欽王出次敬次誠季恭及三女皆周出欽誠俱<lb/>
蚤卒女皆有歸孫男六綱紀純綬紹綜女四恭舉鄉貢進士<lb/>
<pb n="KR4h0102_SBCK_093-2b"/>
累官今爲通政司左通政有才名于時<lb/>
朝廷以恭貴累贈先生中議大夫贊治尹大理寺右少卿周<lb/>
氏贈恭人於是恭奉事狀拜求表墓余聞先生志尚清逺興<lb/>
韻蕭散味道之餘游心繪事嘗寫<lb/>
髙皇帝御容妙絶當時然未嘗自名世亦無䏻得之者先生<lb/>
有弗中復洪武中嘗随入侍永樂初授翰林待詔余數得晤<lb/>
語其爲人端重清雅不苟言笑間出論議娓娓近道亦妙繪<lb/>
事爲<lb/>
文皇帝所重時中復子孟顒以善書從余翰林簡静脩㓗絶<lb/>
口不道繪事余間與中復語及之曰此兒頗有志操不屑意<lb/>
鄙事走也少年在先兄側戲弄筆墨先兄叱曰吾豈他無一<lb/>
長汝乃習其下者今雖老毎思前言未嘗不内愧然無及矣<lb/>
<pb n="KR4h0102_SBCK_093-3a"/>
嗟夫先生履素操㓗識明義正革運之際躬荷知遇卒完所<lb/>
守以没雖一藝所耽昔人不免春苑池之屈先生浩然之存<lb/>
不爲時屈非一丗之豪哉逮其後來如中復父子猶嗣承無<lb/>
忝又可以觀先生之刑於家也惜其遭際對越之間必有禆<lb/>
國及民之實旣不自言其當時耆舊知先生者又物故巳盡<lb/>
遂泯無傳故特書其大槩俾恭刻石墓道<lb/>
　　　沈學士墓表<lb/>
嗚呼此吾友翰林學士沈公之墓沈丗家松江華亭大考諱<lb/>
徳輝嘗爲郡史平反冤獄百數十人鄕稱長者妣宋氏考諱<lb/>
易仕爲諮議叅軍無幾棄官養親而授徒里中惇行倫誼集<lb/>
五倫詩以敎學者而甘貧樂義人號苦節先生妣顧氏有善<lb/>
徳二子長卽公諱度字民則次粲字民望公天資温雅敦實<lb/>
<pb n="KR4h0102_SBCK_093-3b"/>
自幼嗜學博渉經史洪武中郡邑交舉文學弗就坐累謫雲<lb/>
南䟦渉萬里處患難其中𥙿然時同謫者多名人率於公交<lb/>
逹官重帥爭欲迎致公舘下　岷王具禮幣聘之旣至屢進<lb/>
直言居無幾辞去都督瞿能知賢下士延於家塾爲弟子師<lb/>
曰暮躬請益焉其入京師也以公偕行時<lb/>
太宗皇帝𥘉臨御命翰林舉賢才今禮部尚書江陵楊公爲<lb/>
編修以公名上擢翰林典籍方時制勑塡委旣視草學士以<lb/>
下率分書之<lb/>
上獨覽公書稱善一時翰林善書如解大紳之眞行草胡光<lb/>
大之行草滕用亨之篆八分王汝玉梁用行之眞楊文遇之<lb/>
行皆知名當丗而胡解及公之書獨爲<lb/>
上所爱凡玉冊金簡用之<lb/>
<pb n="KR4h0102_SBCK_093-4a"/>
宗廟朝廷藏祕府施四裔刻之貞石傳于後丗一切大制作<lb/>
必命公書公之書婉麗飄逸雍容矩度兼篆八分八分尤高<lb/>
古渾然漢意而日侍淸宻無間　賞賜二品金織衣新製象<lb/>
笏鏤公氏名塗金以賜以其弟與子皆善書皆官之近侍父<lb/>
子兄弟竝滎於　朝古今以書遭承寵遇莫或加公書蓋公<lb/>
一藝耳為文章尚興致平澹雅則不爲浮靡事<lb/>
上必盡誠𬒳頋問必以正對由典籍陞檢討復陞修撰遂陞<lb/>
侍講學士奉直大夫<lb/>
仁宗皇帝賜誥命進協正庶尹贈其考奉直大夫協正庶尹<lb/>
翰林侍講學士其妣宜人予誥歸焚黄賜鈔給驛傳<lb/>
宣宗皇帝臨御進翰林學士奉政大夫年踰七十再上章乞<lb/>
致仕歸不聽公事親孝與弟粲友爱相篤終身與人交乆益<lb/>
<pb n="KR4h0102_SBCK_093-4b"/>
敬爲人貞靜不苟附𥘉入翰林鄕人有爲大宗伯者得<lb/>
君有氣勢赫赫朝士希進者日奔走其門公以故舊獨自守<lb/>
未甞輕造間或邀公輒以禮辞士論高之閒暇閉户焚香鳴<lb/>
琴賦詩以自楽人號自楽先生襟宇澄澹風韻蕭散所好惟<lb/>
載籍法書名畫古器自題其齋居曰楽琴書處襍别花卉奇<lb/>
石高人韻士至必具觴酌或吟或奕意度翛然所作詩文有<lb/>
滇南藁隨筆錄西淸餘暇自樂藁藏于家年七十有八一日<lb/>
微疾猶作和王行儉詹事小洞天詞明日捐舘宣德甲寅十<lb/>
月廿二日也訃聞<lb/>
上遣禮部郎中陳謨賜祭給驛舟歸䘮　命有司营塟元配<lb/>
頋贈冝人継陳子二芹先十五年卒藻中書舎人陞大理右<lb/>
寺副孫男二潮秀敏好學先十年卒次源女三長歸俞珙餘<lb/>
<pb n="KR4h0102_SBCK_093-5a"/>
在室曾孫男一士奇與公同入翰林相交三十有三年最相<lb/>
得其沒也蓋哭之慟於是粲及藻求余表墓余忍以衰朽而<lb/>
忘情老友哉敬爲之表<lb/>
　　　興化知府李公墓表<lb/>
李氏之先出唐宗室燉煌房五代時避地于越後之台之寕<lb/>
海家焉見黄文献公集中霽峰先生墓誌霽峰先生當宋末<lb/>
元興之際以高文䆳學重於時文献蓋其考試浙省時門生<lb/>
云霽峰於興化爲高祖曾祖諱栗祖諱炳考諱塾明書詩春<lb/>
秋洪武𥘉分敎華亭縣學因家焉後爲鄜州同知卒於官歸<lb/>
塟華亭娶華亭沈氏興化其子也諱銅字至剛號敬齋以字<lb/>
行少頴敏不群甞從學楊廉夫爲詩文有淸思洪武戊辰舉<lb/>
明經奉　命侍<lb/>
<pb n="KR4h0102_SBCK_093-5b"/>
懿文太子𥘉授祠部試郎中旣實授坐累謫戍邊無幾召還<lb/>
爲虞部郎中㝷陞河南布政司右叅議㑹河決汴隄居民危<lb/>
懼公建議假王府積木作茷濟之人頼全活甚衆調湖廣布<lb/>
政司左叅議<lb/>
大宗文皇帝入正大統公來朝大臣有言其才且洪武舊人<lb/>
遂以爲通政司右通政方修洪武實録公與焉旦莫在<lb/>
上左右道説洪武中事甚親宻是冬陞禮部尚書時禮部之<lb/>
務叢挫公長於剸繁條理井然益見　寵遇實錄成有白金<lb/>
文幣金織衣之賜永樂二年春冊立<lb/>
皇太子命公以尚書兼左春坊大學士東宫開經筵公與右<lb/>
春坊大學士解縉最先進講及修永樂大典四方文儒皆集<lb/>
仍以公董之無幾爲侍郎宋禮所間見䟽歲餘降儀制郎中<lb/>
<pb n="KR4h0102_SBCK_093-6a"/>
然遇劇務必以屬公解縉素厚公旣遭䜛出又以公言其怨<lb/>
望後召下獄而幷下公<lb/>
仁廟嗣位念公舊宫臣復以爲通政數月又念其老不任朝<lb/>
叅改知興化府時<lb/>
朝廷方需仁澤於天下公仰祗德意勞心撫綏郡民德之甫<lb/>
再歲殁于官宣德丁未七月四日也享年七十娶孫克配君<lb/>
子子男二長瀛次源永樂甲辰進士䟽通明敏自驗封主事<lb/>
陞員外郞方嚮用於時甞得推　恩追賜父誥命及贈母恭<lb/>
人女四長嫁盛衍次嫁太常少卿鄭雍言次嫁王瑄次嫁考<lb/>
功主事宋琰雍言琰皆進士發身孫男八女三曾孫男一鳴<lb/>
呼公歷事<lb/>
四聖凡四十年入典邦禮輔<lb/>
<pb n="KR4h0102_SBCK_093-6b"/>
儲君出佐藩翰守名郡顯榮光大矣雖間歷夷嶮然回眎同<lb/>
儕輩覆敗消亡何可勝計雖或存什一於千百而求如公之<lb/>
巋然享高壽都重爵從容考終何其少哉况又有後嗣之卓<lb/>
然奮起而繼承之謂非所有之良所施之厚有以致之乎余<lb/>
與公同朝乆源旣請少保楊公銘公之墓又請余表於是乎<lb/>
言<lb/>
　　禮部儀制郞中史君墓表<lb/>
宣德二年春交阯之復叛也守帥奏請益兵<lb/>
朝廷命安遠侯柳升等將七萬人徃益之命兵部尚書李慶<lb/>
叅贊軍事且　勑慶凡六卿之屬才且賢者舉以自助慶所<lb/>
舉十數人其最才且賢禮部儀制郞中史安祠祭主事陳鏞<lb/>
師行慶與同臥起九月入交阯賊於官軍所經之處悉列柵<lb/>
<pb n="KR4h0102_SBCK_093-7a"/>
以守升旣連破之直抵鎭夷關升有矜色升雖勇然不好謀<lb/>
安鏞言於慶曰總戎之意驕矣公宜力言之且夷賊譎詐不<lb/>
可以其屢敗忽之安知其不示弱以誘我况弱壐書數數戒<lb/>
飭謂賊專以設伏取勝不宜輕率待之公宜速入言之時慶<lb/>
巳病強起與升力言升唯唯而巳中實無戒愼意明日前進<lb/>
以數百騎獨先其副及慶等皆在後升前度橋遽壞後軍阻<lb/>
不得前賊伏兵四起升𬒳創死明日慶病不起又明日副將<lb/>
崔聚整兵以進聚固宿將然倉猝賊驅象赴鬪衆亂聚𬒳執<lb/>
冦大呼官軍降卽不殺安鏞皆曰吾輩見危授命耳皆死之<lb/>
十月十八日也先是賊陷昌江等城城中知都指揮李任指<lb/>
揮顧福知府劉子輔知州何志等皆守節死交阯守帥知任<lb/>
䓁死事以聞皆得帥褒贈從升等死者守帥隔遠不明知不<lb/>
<pb n="KR4h0102_SBCK_093-7b"/>
及聞時與安鏞同行親見其事後得脫歸者雖言之詳而有<lb/>
司以無官府上狀不可質故安等之節不得暴白於<lb/>
朝此世之所共深惜而痛悼者也一時同死者如吏部主事<lb/>
李宗昉等蓋多而安與鏞之事有聞者在慶左右也兩人皆<lb/>
進士發身最相得安字志静元宰相鎭陽王天澤之後今家<lb/>
江西豐城爲人謹重廉正雖職務塡委好學不倦而䟽達勤<lb/>
敏六卿爭欲爲其屬尤見知於<lb/>
仁廟屢垂嘉奬死時年四十二鏞字叔振錢唐人重厚淸介<lb/>
所履端確未甞一比匪人而勤於學問三十年來余所識錢<lb/>
唐士人仕京師其所言所行表裏一由於正者其惟叔振然<lb/>
知之者寡矣死年三十四志靜之子取其父衣冠塟之請余<lb/>
爲表余數聞其死時事爲表之曰禮部郎中史君以忠死塟<lb/>
<pb n="KR4h0102_SBCK_093-8a"/>
於此其曾祖憲中元河南行省都事其祖文質洪武初冨州<lb/>
吏目其父伯允贈禮部郞中其母甘氏封太宜人配熊氏封<lb/>
冝人其子男四人而附見主事陳君百史君之同寮友生同<lb/>
志而死同節者也<lb/>
　　　陳雅言先生墓表　鄒緝<lb/>
永豐陳雅言先生通經博古之儒也其德行道義足以爲師<lb/>
乎後進其著書立言足以垂示乎乆遠啓迪乎將來蓋所謂<lb/>
篤學力行有德有言之君子也年六十有八以洪武十八年<lb/>
乙丑十一月二十七日卒卒後三十年其孫中書舍人彛訓<lb/>
始以先生行狀旣請翰林學士胡公光大爲追銘其墓而翰<lb/>
林侍講鄒緝復爲之表曰先生自㓜讀書聰敏善記爲其祖<lb/>
山長君所愛長受詩於翠微傳志行受書於東江徐復與其<lb/>
<pb n="KR4h0102_SBCK_093-8b"/>
兄至言善言兄弟五人竝習舉子業然累試有司不得意卽<lb/>
舍去曰此蓋有命也遂大肆力於古學閉戸不出窮研六經<lb/>
史傳百家之書乆之脫然有所得其文辭由是大進若雲蒸<lb/>
霧滃不可禦遏鄉先達皆器重之値元季盗起先生避亂濳<lb/>
遁山谷中作閔巳寒松二賦濳夫擬以見志<lb/>
大明肇興削平諸寇盗永豐縣治新復首起先生典敎縣學<lb/>
先生乃請建學舍收召子弟俾就學且經理租賦以爲其養<lb/>
由是人才復興郡守鐵公某莫公巳知相繼至皆以學行薦<lb/>
先生時年五十餘慨然欲就徵以母病不果行先生事母孝<lb/>
侍湯藥不違寒暑母年九十四而終哀毁幾䘮明服闋乃愈<lb/>
甞草便宜十五事欲詣京師上之又以疾作而止自是遂不<lb/>
起矣先生長身玉立鬚髯過腹而襟度洒然不爲崖岸慨慷<lb/>
<pb n="KR4h0102_SBCK_093-9a"/>
尚義急人之困如恐不及甞有貧學田租三年不償者官徴<lb/>
之急將售其女以償涕泣不忍舍先生聞爲代輸而還其女<lb/>
有從内弟之子貧不䏻自資先生收而敎之卒以有成立旣<lb/>
又塟里之不䏻塟者凡九喪平居以禮譲敎人多見化服其<lb/>
爲學篤實純正有以得夫聖賢之要領故其著述多所發明<lb/>
敎門人登第者甚衆後進士名取則焉所著有四書一覽大<lb/>
學管窺中庸類編書經卓躍今行于世甞擬崔駧遺㫖二千<lb/>
餘言及天對六篇記序碑銘讃誄賦頌凡若干卷藏于家先<lb/>
生之考元興元路學正諱立本祖陽豐書院山長諱可權曾<lb/>
祖宋信州司戸叅軍諱應沐自叅軍以上二世皆舉進士有<lb/>
官閥先生之配曰鄧氏慈孝恭儉甚有婦德先生卒之明年<lb/>
正月十日亦以疾終遂以其月十九日與先生合塟于縣之<lb/>
<pb n="KR4h0102_SBCK_093-9b"/>
龍雲鄕長源坑之原子二人子威子儀女四人長適曾濟次<lb/>
適曾仲禮郫縣學訓導次適曾用臧今爲<lb/>
蜀王府敎授卽狀先生之行者次適張宗璉孫男五人彛訓<lb/>
今爲中書舎人次資訓太訓其訓是訓曾孫男幾人惟先生<lb/>
之學充碩宏富深於道徳性命之要微言奥㫖探索精至爲<lb/>
文章豐衍有法其爲人明粹剛直言必有則而卓然有用世<lb/>
之志惜其不得以太見於時而其善之所及僅止于一鄕然<lb/>
其有以施於人傳諸天下後世而不遂泯没則其所得固巳<lb/>
多矣乃列世次行實刻之墓隧以昭示于將來之君子<lb/>
　　　長史金君用誠墓表　楊榮<lb/>
衞府左長史三衢金君以正統已未夏五月二十日卒于官<lb/>
子紞懼其才行聲實之懿乆或湮泯無以昭示後人謁予文<lb/>
<pb n="KR4h0102_SBCK_093-10a"/>
表諸墓辭不獲爲之敘曰君諱寔字用誠浙之三衢䦕化人<lb/>
曾祖振之祖伯圖父德厚三世俱不仕母蘇氏君自幼穎悟<lb/>
書過目成誦始從叔祖戸科給事中玉衒學卽知屛去浮靡<lb/>
專意經傳曁㳺邑庠甚爲典敎者稱賞且以遠大期之歲壬<lb/>
午<lb/>
太宗皇帝入正大統詣　闕獻書以君德民政爲之綱躬行<lb/>
仁義虚已納諌明察善斷審於用人恭儉節用爲君德之目<lb/>
厚風化尚廉耻省刑罰薄賦稅愛民力爲民政之目<lb/>
太宗嘉納其言復親策之對稱<lb/>
上旨命入翰林與修<lb/>
太祖皇帝實錄書成賜以金幣未樂紀元擢翰林典籍修永<lb/>
樂大典未幾特選爲　東宮講官時<lb/>
<pb n="KR4h0102_SBCK_093-10b"/>
仁宗皇帝在儲位恩眷累加丁亥以外艱去服除陞左春坊<lb/>
左司直郞日侍經筵講說詳明致有良佐之褒辛卯丁母憂<lb/>
哀毁成疾甫十年始起任職<lb/>
仁宗登極沙簡宮僚之賢者輔導諸王乃授衞府左長史<lb/>
階奉議大夫誥贈其考如厥官妣爲宜人是歲復　召入西<lb/>
掖繤述先王格言以備顧問宣德丙午歸謁先塋　恩賜優<lb/>
厚拜奠旣畢日召鄕黨宗戚相與燕樂以榮<lb/>
上賜旣還益以輔導爲已任<lb/>
上深敬禮之<lb/>
今上皇帝嗣大寳郊祀謁陵悉以命　王左右之力居多戊<lb/>
午冬　王薨哀感成疾己未春爲禮部㑹試同考官事竣上<lb/>
䟽乞骸骨命下而卒享年六十有九君天性至孝少遊學宫<lb/>
<pb n="KR4h0102_SBCK_093-11a"/>
以不得奉旦夕歡朔望歸謁必奉觴上壽以悅親心父沒奉<lb/>
母宜人娛養備至友愛季弟老而弗衰處鄉黨以誠信善則<lb/>
揚之過則從容䂓之子弟好學者激勵而誘進之至於周貧<lb/>
恤難不吝所有故人林文節卒于京親爲殯斂歸其遺骸太<lb/>
學生江表死無所托君旣爲治䘮事閱其篋得白金數十兩<lb/>
封識以歸其家其以義從事類如此居家敦行節儉而甚孝<lb/>
友賔客過從輙命酒爲歡談論竟日亹亹忘倦閱經史日有<lb/>
程限或有事妨夜必𥙷之不以寒暑少廢故經史子書以及<lb/>
隂陽星曆醫卜老釋諸書悉能探其賾而究其非甞曰人不<lb/>
能無非覺而改之斯善矣蘧伯玉行年五十而知四十九年<lb/>
之非孔子甞以君子稱之因以覺非名齋賦詩以自警有静<lb/>
存動察兢兢自持之語爲文章舂容暢達理與氣俱詩則和<lb/>
<pb n="KR4h0102_SBCK_093-11b"/>
乎沖淡無雕琢之病有文集若干卷藏于家配汪氏封宜人<lb/>
子男三人長曰纕次即紞己酉鄉貢士季曰紘女二人曰綺<lb/>
適方濳曰纓奴庶出也孫男十二人徙義養蒙俊童近思克<lb/>
巳弘訓象賢鵬搏熈載允濟汝霖某孫女二人其塟以某年<lb/>
某月某日其墓在某鄉某山之原嗚呼君之學行自足以昭<lb/>
當時傳後世豈待表而見哉然孝子之心目有所不能巳者<lb/>
也故爲之述其槩俾勒石于墓上<lb/>
　　　故國子司業吳君墓表<lb/>
君子寓形天地間徳足以師表于士類學有以兼通乎古今<lb/>
脩諸巳者有餘而見於用者或有未盡故其旣沒而哀傷追<lb/>
慕猶不能巳於人者若予亡友國子司業吳君是也君諱溥<lb/>
字德潤别號古崖先世家臨川之種湖曾大父景南號南牎<lb/>
<pb n="KR4h0102_SBCK_093-12a"/>
博學工文草廬吳文正公甞序其南牕吟藁大父某號楚江<lb/>
隠德弗耀父思清贅崇仁章氏後遂爲崇仁人君生元至正<lb/>
癸卯四月四日少遊於鄉先生前渭南令鄧伯恭門伯恭見<lb/>
而奇之謂思清曰是子器宇不凡異日必能大公之門弱冠<lb/>
舉孝廉不就洪武丙寅邑大夫知其才賢乃舉邑庠弟子員<lb/>
從前進士李原成治春秋文藻甚爲原成稱賞家雖貧窘而<lb/>
志學不厭祁寒盛者亦不少廢同輩有忌之而肆譏侮者恒<lb/>
不與校而所志益堅歲庚午領江西鄕薦以疾弗果㑹試尋<lb/>
丁外艱哀毁骨立幾至不起服闋假舘學舎敎授以自給衆<lb/>
亦易視之獨永豐羅博士師程時分敎邑庠拆節與交乙亥<lb/>
上京師以試期不及遂入爲太學生甞奉詔宣諭武臣使雲<lb/>
南卻其元戎文綺之贈又以閱士伍使福建一無毫髪之私<lb/>
<pb n="KR4h0102_SBCK_093-12b"/>
人皆稱其廉介其所至遇古跡名勝輙賦詠紀之累至數百<lb/>
篇比還太學時太常丞張顯宗攝祭酒事嚴毅方正於諸生<lb/>
中罕與可獨以君爲賢而爲延譽於公卿大夫間歲庚辰試<lb/>
禮部第一廷對賜進士出身擢翰林編脩永樂初與脩<lb/>
太祖高皇帝實録書成大沐　恩賚陞脩撰旣又纂脩永樂<lb/>
太典充副總裁戊子用祭酒胡公若思薦陞國子司業居官<lb/>
以禮自持以師道自任以勤率諸生毎五鼓升堂講授終日<lb/>
危坐無怠容諸生皆敬畏而心服焉<lb/>
仁宗皇帝在東宮監國南京眷遇殊厚洪熈紀元首膺<lb/>
勑命進階承德郎贈及考妣宣德丙午通政使陳璉奉命掌<lb/>
國子監事九月三日設宴公堂君從容言笑如平時酒闌忽<lb/>
得風疾舁歸私第以是夕卒享年六十有四臨終無一語及<lb/>
<pb n="KR4h0102_SBCK_093-13a"/>
身後事但屬治喪不用浮屠所著述有古崖藳若干卷配鄭<lb/>
氏封安人子男四人與弼與疇與年與性女二人長適應天<lb/>
府學敎授孫曰譲次適豐城徐士英孫男三女七諸子奉匶<lb/>
歸塟崇仁邑治北二十里之左橋旣塟十有三年與性以明<lb/>
經領薦至京泣而告曰先君子務學篤行以古人自期而官<lb/>
止司業弗究所施年未及古稀不肖無似又不克致位通顯<lb/>
以光振先德惟先生於先君子同年登第又同日擢官翰林<lb/>
知之悉者莫先生若也表諸墓道傳示永乆亦莫若先生宜<lb/>
也不肖敢以請嗚呼君之孝友篤行出自天性淸脩苦節至<lb/>
老弗替其爲詩文詞暢理明足追古作者第以不媚當道官<lb/>
太學幾二十年而不獲敘遷卒之日身無以爲殮家無以爲<lb/>
喪子孫無以爲衣食資而縉紳之流持乎公論者莫不爲之<lb/>
<pb n="KR4h0102_SBCK_093-13b"/>
悼歎也然君之志雖不獲大伸於當時而能使天下之人信<lb/>
君之德操者無間於貴賤傳誦君之文章者無間於遐邇視<lb/>
𬒳之得志一時而泯沒於身後者豈不相去遠矣哉况君之<lb/>
子若孫有志問學期乎顯榮昌大以慰君於地下者又有可<lb/>
兾歟姑立表以俟云<lb/>
皇明文衡卷之九十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_049-1a"/>
皇眀文衡卷之四十九<lb/>
　　題䟦<lb/>
　　　題貢師㤗送謝原功序後　陳敬宗<lb/>
此貢㤗甫爲户部尚書漕粟閩海時送謝原功文也元至正<lb/>
十九年張士誠僭㨿平江原功博學負氣慨然欲白丞相以<lb/>
獻偃兵息民之謀又欲薦名有司入對大廷一吐胷中之奇<lb/>
以圗國家大利而皆無所遇焉乃獲以文學遇知㤗甫執經<lb/>
海上日相與講明論辨至於赤靣汗背必當於理而後止此<lb/>
有以見㤗甫能忘其勢原功能忘人之勢而得古人交際之<lb/>
心者矣㤗甫以文學知名當時此文累千餘言滔滔汨汨如<lb/>
長江大河不可窺其涯涘又必能以理爲之主且欲原功察<lb/>
時變愼出處不可降志辱身以就富貴至引伊尹太公不輕<lb/>
<pb n="KR4h0102_SBCK_049-1b"/>
自用與夫操瑟齊門以爲之戒又以見㤗甫於原功去留之<lb/>
際一本乎道義而非苟焉者也可謂忠厚之至矣史稱㤗甫<lb/>
喜接引後進不問識不識卽加推轂觀此亦豈不深知㤗甫<lb/>
者哉原功名肅號宻菴上虞人今其孫澤爲刑部郎中淸謹<lb/>
自持克光先德又以見仁人者必有後矣<lb/>
　　　題米芾遺墨<lb/>
右米芾大行書幾二百字前後所書似出兩手亦云恐非一<lb/>
時筆也然亦各臻其妙未可異而觀之有宋書法名家以蘇<lb/>
黃米蔡竝稱觀此則名不虚得矣芾字元章𥘉居襄陽至芾<lb/>
徙於呉以毋侍宣仁舊恩歷官至禮部員外郞崇寧間除書<lb/>
畫兩學博士博文尚古偉岸不覊當時名流評其文則清雄<lb/>
絶俗氣則邁往凌雲字則超妙入神或又議其字神鋒太峻<lb/>
<pb n="KR4h0102_SBCK_049-2a"/>
有如強弩射人而仲由未見孔子時風氣也夫文以理爲主<lb/>
必氣以充之然後振勵而不薾字以規矩爲主必氣以馭之<lb/>
然後豪邁而不萎元章素負豪邁之氣者其書似其爲人亦<lb/>
其宜而妄生異議者君子有所不取焉監察御史雷復持以<lb/>
求予題故爲書此以俟識者鑒之<lb/>
　　　題晦菴先生書簡墨蹟卷後<lb/>
昔南軒張先生謂王荆公書皆如大忙中冩不知公安得有<lb/>
許忙事晦菴朱先生謂韓魏公書雖與親戚卑㓜亦皆端嚴<lb/>
謹重未嘗一筆行草勢此與荆公之急迫正相反某於是竊<lb/>
有警焉今觀此書雖若畧不經意而端嚴謹重具存法度之<lb/>
中其詞又皆謙虚温潤無非道義之所發乃知先生雖巳造<lb/>
大賢之域亦有資於警察涵養之功也先生上承列聖道統<lb/>
<pb n="KR4h0102_SBCK_049-2b"/>
之傳雖一書劄猶足以師法後學况其大者哉駙馬都尉趙<lb/>
公出是以示予故書此以識景仰之意<lb/>
　　書龎彥珙所藏黃山谷帖　錢習禮<lb/>
此山谷黃大史所書茶賦今中書舎人龎君明叙仲子彥珙<lb/>
之所藏也太史在宋時以文學行誼卓絶當時追配古人使<lb/>
其書未工尚當爲人所愛重况極其妙而爲一時稱賞哉但<lb/>
紫陽朱夫子謂書學莫盛於唐人各以其所長自見而魏晉<lb/>
之楷法遂廢至宋名勝相傳不過以唐人爲法至於黄米欹<lb/>
傾側媚狂怪怒張乃不若朱鴻臚喻工部超然遠覽追迹鍾<lb/>
元常於千載之上意獨有所不滿焉細玩此帖溫然端重似<lb/>
莊人雅士正色立朝殊無前態當時其用意之筆豈可槩觀<lb/>
例論哉宜爲後世之所寳藏也予素不<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>於書敬誌其左以<lb/>
<pb n="KR4h0102_SBCK_049-3a"/>
俟識者云<lb/>
　　　書顏魯公争座帖<lb/>
顏魯公剛直之姿見於正楷英發之氣著於行草今觀與右<lb/>
㒒射郭公論魚開府坐次帖藁所稱右㒒射蓋郭英乂也魚<lb/>
開府卽朝恩也英乂代宗永㤗元年三月與裴冕同拜命於<lb/>
集賢殿爲右㒒射唐世以中官爲觀軍容使自魚朝恩始朝<lb/>
恩爲軍容實自監英乂爲陜西軍始意與朝恩共事乆情好<lb/>
舊故菩提寺行香位次當尋襲爲常魯公退而貽書反覆論<lb/>
辨力斥其非無少容貸當時朝恩怗寵驕肆觀其冐居成均<lb/>
大司成之位升座講易鼎覆餗以譏宰相元載則可以知其<lb/>
爲大璫之至桀黠者矣魯公銳然申朝廷禮秩以折其僭且<lb/>
以盛滿戒英乂者甚至使英乂佩服其言豈有他日崔旰之<lb/>
<pb n="KR4h0102_SBCK_049-3b"/>
旤乎史稱魯公當肅宗至徳初國事方草昧爲御史大夫即<lb/>
能正百官次序如平世以此帖徴之庶幾想見其風采也祿<lb/>
山叛河北二十四郡多潰䧏唯公以平原最先出師挫其鋒<lb/>
致玄宗驚歎以爲朕不識眞卿何如人而能辦此唐之中興<lb/>
四方義舉自公倡之世傳顔書却厲氣端人正士之手澤豈<lb/>
不信然哉<lb/>
　　　書鄒浩傳後　周忱<lb/>
予嘗奉　詔纂集歷代名臣奏議得宋右正言鄒浩諫立劉<lb/>
后䟽反覆幾二千言讀之使人毛髪森悚又見當時有陽翟<lb/>
田畫監京城門見浩因言得罪告之曰使志完隱黙官京師<lb/>
遇寒疾不汗五日死矣豈獨嶺海之間能死人哉及浩之南<lb/>
遷人莫敢顧而宗正寺主簿王回獨歛交㳺錢爲治裝且慰<lb/>
<pb n="KR4h0102_SBCK_049-4a"/>
安其困事覺下詔獄御史詰之卽自服曰實曾與謀不敢欺<lb/>
也是三人者在當時相友善皆以氣節自許距今巳三百餘<lb/>
年聞其危言讜論凛然若有生氣其忠肝義膽且與日月爭<lb/>
光可也浩之裔孫今爲常山主薄出史傳示予因書田王二<lb/>
人之言以附于後使觀者知浩爲忠臣而畫回在當時爲益<lb/>
友也<lb/>
　　　䟦宋高宗手詔　金寔<lb/>
大理少卿㑹稽吕公家藏宋高宗親書手詔一通蓋起其上<lb/>
世忠穆公頥浩都督潮湘八州軍事時書也吕公謂予曰吾<lb/>
家寳藏先世所得宸翰迄今且十世洪武間宦江右書帙散<lb/>
逸因而失之夣寐不忘者二十載今吏部郎中盱江鄭君購<lb/>
得之民間以卑升乃裼以緗素表以蜀錦韜以丹櫝名公薦<lb/>
<pb n="KR4h0102_SBCK_049-4b"/>
紳各有題識將以傳之子孫惟思陵翰墨妙絶當世今人見<lb/>
其石刻尚知寳愛况先世所得眞跡寳之當何如邪世人有<lb/>
癖耽玩好者見人古書名畫輙起覬覦或以計取或以勢奪<lb/>
必欲得之不顧義之可否者往往有之鄭君於此必求其子<lb/>
孫而歸之使不失先公之宗噐而傳家之文獻足徴忠厚之<lb/>
心過人遠矣故獨表而出之若夫忠穆公匡國事業與當時<lb/>
用事者之是非則有縉紳大手筆論著矣何敢復贅<lb/>
　　　䟦時苗留犢圗　陳璉<lb/>
時苗留犢事後世有以詭激之事譏之者有以徼世之病而<lb/>
與之者衆議紛然靡有所定逮元有以其事聞于世祖世祖<lb/>
曰彼在官得子亦肯留否斯言一出苗之心衆之議始判然<lb/>
矣壽春守武昌王君廷傑初宰宜山秩滿將入覲或以留犢<lb/>
<pb n="KR4h0102_SBCK_049-5a"/>
圖贈之後陟是任論者謂斯圖爲之兆或謂出處有定分事<lb/>
之來㑹有適與之同予則謂不然廷傑才識過人所至有聲<lb/>
爵祿之來有不得而辭奚待徴諸物而後知邪此圖筆力精<lb/>
妙雖非李龍眠眞迹亦自可重也<lb/>
　　　題襄城伯弋獵圖　林誌<lb/>
右近畫弋獵圗前而發蹤指者一人後而以鷹犬俟命者二<lb/>
人其三人執矛挾弓矢狀若聽要束而趨者雙鬟三人待於<lb/>
後如相偶語者其中一人爲尊貴者衣冠似晉宋人物而其<lb/>
氣弈弈然頥指左右似無當使令者一女奴短髮被肩從之<lb/>
而顧臂鷹者若聽其言然不知其所岀也予意其爲梁曺景<lb/>
宗之事乎景宗少善弋獵其樂至於鼻尖出火耳後生風令<lb/>
人忘生迨其貴也恥坐車張㡢如悒悒之婦人此其習痼何<lb/>
<pb n="KR4h0102_SBCK_049-5b"/>
如哉後以位崇折節頗悔所爲不免時從女侍縱觀以適意<lb/>
焉耳夫弋獵之好有躭之終身而不巳者故雖程伯子蚤志<lb/>
道學亦喜弋獵及見周元公自云此好巳絶而元公獨易其<lb/>
言未幾果動心於射兔者况於景宗輩乎然景宗之悔以其<lb/>
貴也非如伯子之學以克巳者也然其鍾離樹蹟隱然爲國<lb/>
長城光華賦詩文士爲之屈服予乃知豪傑之士不爲則巳<lb/>
爲之固異夫人也哉此圗之作意亦有謂矣或曰是爲虞箴<lb/>
也好田好女之詔古者羅氏職焉故畫工合而圗之其中而<lb/>
立者乃惕然於㒒夫之告致鹿之詔乎餘不能必其是非也<lb/>
姑兩存之<lb/>
　　　續讀書錄跋　薛瑄<lb/>
徃年因讀張子心中有所開卽便劄記不思則還塞之矣之<lb/>
<pb n="KR4h0102_SBCK_049-6a"/>
言遂于讀書心中有所開時隨卽劄記有一條一二句者有<lb/>
一條三五句者有一條數十句者積二十餘年乃成一集名<lb/>
曰讀書錄蓋以備不思還塞如張子所云者近年又於讀書<lb/>
時日記所得者積乆復成一集名曰讀書續錄但有得卽錄<lb/>
不覺重複者多欲皆刪去而意謂旣亦以備不思還塞則辭<lb/>
雖重複亦可爲屢省之助云<lb/>
　　　跋蘭亭遺事圗後　周叙<lb/>
右唐蕭翼詣辯才求王右軍蘭亭眞蹟圖者呉興錢舜舉所<lb/>
畫幷題今刑部郎中許君某之所藏也蘭亭蓋右軍得意之<lb/>
書歷世流傳以爲至寳辯才尤寳愛而秘之太宗政事之暇<lb/>
留心翰墨酷嗜右軍法書而尤慕蘭亭求之不獲卒使翼以<lb/>
詭道致焉其用心之勤何如哉予嘗謂辯才以衰老之年秘<lb/>
<pb n="KR4h0102_SBCK_049-6b"/>
惜此書不懼禍患切身且旣没之後將必付他人而有之其<lb/>
可謂愚矣而太宗以英明之主巳用計得之臨終猶囑其子<lb/>
以從塟昭陵其愚不亦甚焉善乎歐陽子記菱溪石有曰好<lb/>
奇之士聞此石者可一賞而足何必取而去也哉予故書此<lb/>
于卷末以爲玩物者之勸<lb/>
　　　讀活民書　李賢<lb/>
予觀董氏所集救荒活民書其用心仁矣哉凡爲君爲臣者<lb/>
不可無此書而爲守爲令者捨是無所用其心矣柰何世之<lb/>
人見人文集雖無益於世者必汲汲然刻梓以傳視此反不<lb/>
挂意蓋不知當務之爲急者也程子云一命之士苟存心於<lb/>
愛物於人必有所濟當時若見此書未必不擊節嘆賞也<lb/>
　　　讀包公奏議<lb/>
<pb n="KR4h0102_SBCK_049-7a"/>
予讀包公奏議乃知宋仁宗之賢三代以下絶無而僅有者<lb/>
其所以容受直言蓋其天性之美𥘉非出於勉強好名如唐<lb/>
太宗者嗟夫天下未嘗無包公也苐以仁宗爲難遇耳包公<lb/>
奏議仁宗賜之也天下之士爲諌職者果遇仁宗則其奏議<lb/>
未必下包公也若曰有仁宗爲君而無包公之奏議尚何諫<lb/>
職之爲乎<lb/>
　　　讀大雅　劉定之<lb/>
大雅崧髙烝民之二詩相聮皆尹吉甫所作皆八章章八句<lb/>
崧高首章曰維嶽䧏神生甫及申維申及甫維周之翰申者<lb/>
宣王之舅申伯甫者宣王之相大保兼冢宰仲山甫二人左<lb/>
右宣王如烏之有羽翰於左右以翼其身故吉甫作詩美二<lb/>
人而於嵩髙首章總言之自崧高苐二章至苐八章専羙申<lb/>
<pb n="KR4h0102_SBCK_049-7b"/>
伯無一章不曰申伯凡曰申伯者十有七乃結之曰吉甫作<lb/>
誦其詩孔碩其凨肆好以贈申伯自丞民苐一章至苐八章<lb/>
專羙仲山甫凡曰仲山甫者十有二乃結之曰吉甫作誦穆<lb/>
如清凨仲山甫永懷以慰其心至唐吕和叔賛房玄齡杜如<lb/>
晦二人前篇專羙房後篇専羙杜於杜篇之未曰萬有千古<lb/>
永稱房杜如周申甫以總結之蓋吉甫之羙申甫以二詩也<lb/>
先總言而後分結和叔之羙房杜以二賛也先分言而後總<lb/>
結皆無不可也和叔希吉甫而變化之者也今詩傳於崧高<lb/>
首章總言申甫處不以甫爲仲山甫而别求其人以甫爲穆<lb/>
王時甫侯作吕刑者又以爲作吕刑者之子孫仕於宣王時<lb/>
可謂失之矣華谷嚴坦叔謂申但王舅甫乃王相申非甫之<lb/>
比言申而引甫者借甫以大申爾其言尤爲有㫖<lb/>
<pb n="KR4h0102_SBCK_049-8a"/>
　　讀汲冡書　周洪謨<lb/>
汲冡周書文體淺露詞意踈迂無百篇渾厚沉雄氣象劉向<lb/>
謂是周時誓誥號令孔子刪錄之餘愚則以爲文武之道未<lb/>
墜於地賢者識其大者不賢者識其小者蓋周東遷之後史<lb/>
官隨王室以東而西土逸民私爲此書以識周先王之事固<lb/>
非常時左右史之所記者也其最害理者如武王伐商之日<lb/>
紂旣自燔武王乃射之而擊以輕吕斬以黄鉞縣諸太白之<lb/>
旗二女旣縊王又射之而擊以輕吕斬以玄鉞縣諸小白之<lb/>
旗又以先馘入燎于周廟夫商之於周非丗讎也武王奉行<lb/>
天罰爲民除暴其前徒有倒戈之勢其士女有玄黄之迎而<lb/>
其君又巳自燔矣乃擊其尸梟其首以燎于廟雖伍員報讎<lb/>
於楚不如是之慘也而謂武王爲之乎昔司馬遷之作周紀<lb/>
<pb n="KR4h0102_SBCK_049-8b"/>
不取秦誓武成之言而乃有取乎其說亦可謂陋矣孟子於<lb/>
武成惟取二三䇿耳使其見此則将何如取之哉又王會篇<lb/>
言成周之㑹四夷貢献異物甚多夫西旅貢<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>未爲奇也而<lb/>
召公猶以爲非所當受今乃殫四表八荒珍怪之產畢集於<lb/>
庭而是時召公猶在乃無一言以及之乎至於篇末又謂成<lb/>
湯命伊尹爲四方獻令使夷戎蠻貊悉以方物致貢此何理<lb/>
也學者以其先秦古書而備觀覽可也若取之以實先王之<lb/>
事則不可也<lb/>
皇眀文衡卷之四十九<lb/>
</p>
<p>
</p>
  </div>
</body>
</text>
</TEI>
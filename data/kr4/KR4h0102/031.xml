<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_031-1a"/>
皇明文衡卷之三十一<lb/>
　　記<lb/>
　　　逰三門記　王翰<lb/>
三門集津在平陸縣治東六十里道由東西延至黃堆循河<lb/>
東下再行十里至其處河南山脊峻下其尾屬於北山鑿山<lb/>
作三門以通河流南者爲鬼門中爲人門次北爲神門又次<lb/>
北及開元新開河又以中爲夜义門北爲金門新開河爲公<lb/>
主河未詳其說也鬼門迫窄水勢極峻急人門水稍平緩直<lb/>
東可十五歩中流有小山乃其底柱也東又十歩其水營廻<lb/>
謂之海眼深不可測神門最修廣水安妥蓋唐宋漕運之道<lb/>
山嵓上有閣道且牽泐石深尺許正南下五十歩有石聳起<lb/>
側視若香爐然東又三十歩一峯可高數丈不甚奇新開河<lb/>
<pb n="KR4h0102_SBCK_031-1b"/>
南北廣約計二丈其岸石如甃又直如繩取者行百餘歩與<lb/>
神門水合其南一峯壁立度二百尺許極竒秀石紋青黃相<lb/>
雜其巓多鵠鸛巢壘石爲爐形非飛舉者不可至不知其始<lb/>
有人謂老君煉丹爐蓋以神之也新開河左就嵓石下刻宋<lb/>
金人題名幷詩且刻翠隂禹功二嵓稍東刻忠孝清愼四字<lb/>
字畫若顔魯公書者其南山上有石巉然如鴟蹲者人號爲<lb/>
掛鼓石蓋禹用以節時齊力也自新開河東口渉水上山上<lb/>
舊有開化寺今不存有小祠象龍神者前碑剝落不可模不<lb/>
知何時立祠檐下二石其狀如碑無字上作三竅一碑蓋金<lb/>
源興定十二年脩禹廟之記也回至西可二里上山謁禹廟<lb/>
而還所至處皆用小律詩記之偕行者生員張恭馬喜王興<lb/>
也時洪武十七年二月二十八日記<lb/>
<pb n="KR4h0102_SBCK_031-2a"/>
　　　古愚齋記　劉永之<lb/>
臨江貳守韋侯彥芳其系出於漢丞相昭由丞相四十七傳<lb/>
而至茂今家潤州雲陽爲其邑之著姓出郭門若干里地曰<lb/>
壽安有别墅者侯之所建也蓋甞讀書其中而題其齋居曰<lb/>
古愚其至官也手書其事以遺永之而求文以爲記旣受命<lb/>
乃爲之說曰言非一端而已卽其言而知其志之所存所謂<lb/>
知言也蓋是今而非古乆矣有行古道於今之世者必且群<lb/>
起而訾之曰是好古而愚者也夫古之道豈誠然乎哉亦失<lb/>
其好惡之情焉耳方周之衰天下蓋巳弊矣繼之以強暴之<lb/>
秦盡去先王之典而用其一切之法使其靡靡然戕其仁厚<lb/>
之性而從事於貪殘刻薄變詐之行於是是非好惡顚倒錯<lb/>
謬一反其情以至於大壞極亂不可救遏而秦用以亡自是<lb/>
<pb n="KR4h0102_SBCK_031-2b"/>
而後其流風末俗浸淫演漫於天下者千有餘年於今其間<lb/>
雖有願治之君善輔之臣凡所建立皆因仍苟簡以爲當世<lb/>
之計率不越数十百年法弊禁弛則又徃徃至於大壞極亂<lb/>
不可救遏若秦之事然漢唐以來曁可覩巳當其壞亂之際<lb/>
雖學士大夫猶或不識義理之正况世俗之凡民乎其喜浮<lb/>
而惡質非古而是今無足異也惟其理亂興廢之由恒在於<lb/>
是而未有深慮遠圖而桭之者豈其沉酗没溺之乆而終不<lb/>
可爲邪無豪傑特起之士而不能變化鼓舞作興之也所謂<lb/>
豪傑特起之士者必能窮天下之理通天下之情識天下之<lb/>
變而其於道也知之明信之篤行之果而不惑於流俗者也<lb/>
今侯以高明之資當天下壞亂之時躬行古道不頋流俗之<lb/>
是非因取其所常𬒳毁者以自名而見其意及遭逄<lb/>
<pb n="KR4h0102_SBCK_031-3a"/>
聖朝起而從政又能不以窮逹易節而勤勤然欲托於文字<lb/>
惟恐其弗及如此豈非篤於自信而庻幾其人者與然則變<lb/>
化鼓舞而作興天下之民固其志之所存矣孔子曰斯民也<lb/>
三代之所以直道而行也謂其不可興起者不知道者也謂<lb/>
侯之志不在於是者不知人者也故述而記之以俟知道與<lb/>
知侯者考焉<lb/>
　　　獨善山房記<lb/>
古之學者爲已而已及其至也則思推其有諸已者以及乎<lb/>
民焉將推其有諸已者以及乎民則非得其位而施之政不<lb/>
可故仕而逹者君子之所甚欲也非欲其仕而逹也欲其有<lb/>
諸已者及乎民也然學而有諸己者必自貴而不徇於外故<lb/>
其交也有禮其進也有義必人卽之而不卽乎人也必世求<lb/>
<pb n="KR4h0102_SBCK_031-3b"/>
之而不求乎世也交之以禮矣進之以義矣人卽之而世求<lb/>
之矣又必度其時之可爲道之可行然後起而從之是數者<lb/>
一或不然則三公之貴千駟之富視之猶弊屦焉曷足以動<lb/>
其心哉其難進寡合如此而有天下國家者方懸其爵禄以<lb/>
招天下之士有司者敖然持其權衡尺寸秤度而進退之幸<lb/>
而合其程式然後授之以職臨之以賞罰使之促促然唯上<lb/>
令之是聽其取士用人之法如此然而自公卿以下至於百<lb/>
執事之位未甞乏人焉於是上之人自以爲其術果足以籠<lb/>
天下之士馭天下之才而爲天下之政矣又何必弊弊然求<lb/>
彼之難進寡合者爲哉盖自三代而下山林巖穴之士懐其<lb/>
道德才藝深蔵不售而没齒貧賤者衆矣然其人皆浩然有<lb/>
以自樂未嘗或之悔也而論者以爲孟氏所謂逹則兼善天<lb/>
<pb n="KR4h0102_SBCK_031-4a"/>
下窮則獨善其身而異端叛逃之民果於遺世者不可同日<lb/>
而語焉友人柯同德儒者也世居屏山之下自其祖父隱德<lb/>
不耀數世矣其家之所傳以爲學者皆内而弗外爲己者也<lb/>
而同徳之爲人善論議有氣節尤能應變吾甞與之共處憂<lb/>
患知其學之有守而才之足以有爲也惟其自貴而不徇於<lb/>
外也故不爲時之所知崎嶇連蹇至於窮且老矣終不肯少<lb/>
變其操而其心浩然有以自樂而無悔於是取孟氏之言名<lb/>
其室曰獨善山房而屬余爲文以記之余既惜其才之可用<lb/>
而莫用又喜其能自貴而不徇於外幾於古之學者而合乎<lb/>
孟氏之所云遂𫐠其所聞以爲之記<lb/>
　　　知止齋記　錢宰<lb/>
八年冬詔天下士凡寄跡佛老而有志于聖賢之學者入國<lb/>
<pb n="KR4h0102_SBCK_031-4b"/>
子學俾習知天理民彛然後授之政焉余助敎庠舎間因獲<lb/>
與諸茂異交間過尊經閣訪黃君伯厚于東叙伯厚扁其齋<lb/>
居曰知止噫伯厚逃佛而歸于儒不半載而知所止矣何其<lb/>
化之速邪今朝廷武功旣成誕脩文敎示之以綱常道之以<lb/>
道德化之以禮樂禁之以刑政將使天下之士皆知堯舜禹<lb/>
湯文武周公孔子之道將使天下之民皆𬒳堯舜禹湯文武<lb/>
周公孔子之化以世之學佛老者徃徃多聰明識道理俾務<lb/>
于學去其虚而實踐變其寂而有爲黜其偏而歸于中正猶<lb/>
反手耳然而堯舜禹湯文武周公孔子以大中至正之道化<lb/>
天下後世俾脩諸身措諸事業莫不各有所止之地也是故<lb/>
冠尔以章甫使知首之所止焉衣尔以逄披使知身之所止<lb/>
焉正尔以夫婦復尔以父子明尔以君臣使知心之所止焉<lb/>
<pb n="KR4h0102_SBCK_031-5a"/>
伯厚於是乎玄冠綦纓俯仰後先以正其容貌以齊其顔色<lb/>
垂紳委佩周旋抑揚以敬其儀刑以愼其進趨入其室則夫<lb/>
夫婦婦怡然乎其和樂而有别也陞其堂則父父子子僾然<lb/>
乎其慈孝而有親也出而仕于朝則君君臣臣秩然乎其明<lb/>
良之際會而有義也伯厚方且見之躬行矣其視前日祝髪<lb/>
毀形㓕性離倫違世獨立而高出物外者夫豈伯厚之所止<lb/>
邪嗟夫北辰之止于天也不偏也流水之止于海也不息也<lb/>
心猶辰也靜而不偏則所止者正矣心猶水也動而不息則<lb/>
所止者至矣伯厚尚無惑於偏無怠以息庻幾終始愼其所<lb/>
止哉<lb/>
　　新建耐牢坡石閘記　劉大昕<lb/>
大明受命<lb/>
<pb n="KR4h0102_SBCK_031-5b"/>
皇帝卽位之元年詔遣大將軍信國公鄂國公總率羽林諸<lb/>
衛師旅億萬戰艦百千定山東平幽冀兵不血刄而梁晉關<lb/>
陜大小郡邑悉皆附順分兵戍以守阨塞浚河梁以逸遭度<lb/>
舳艫千里魚貫蟬聯貢賦供需有程無阻後以黃河變易濟<lb/>
寧之南陽西曁周村涯淤窒壅數壞舟楫廼遵師莊石佛諸<lb/>
閘北沂汶濟以逹燕冀西循曹鄆以抵梁晉濟寧州城西二<lb/>
十里許耐牢坡口者實西北分路之會坡有堤綿數十里以<lb/>
防河决於是時遂開通焉倘失啓閉水勢散泄漕度愆期深<lb/>
爲職守憂洪武二年申請于山東行省注官分任其事南䟽<lb/>
北導靡所寧處冬十一月省檄下委大昕相宜置閘以爲歳<lb/>
乆計十二月朔同寅知府余芳通判胡處謙集議率任城簿<lb/>
周允曁提領郭祥至於河上視其舊口則土崩流悍不可卽<lb/>
<pb n="KR4h0102_SBCK_031-6a"/>
功行視口之北幾一里許平衍水匯可立基焉乃伐石轉木<lb/>
度工改作時冰凍暫止三年二月二日集衆材合役下夷土<lb/>
堤平水洚八尺以爲基樹以棗栗宻如星布實以瓦甓逈若<lb/>
砥平然後鋪張木枋敷嵌石板爰琢爰甃犬牙相入復固以<lb/>
灰膠關以鐡錠磨礱剷削混然天成閘門東西廣十六尺有<lb/>
五寸崇十尺一寸西北比東西廣加二尺焉閘之北東向有<lb/>
墉縱二十二尺西向墉縱一十五尺有奇閘之南稱是翼如<lb/>
也所以捍水之洄洑衝薄也雨門之中鑿渠五寸下貫萬年<lb/>
枋以立懸板復於閘之南北决去壅土以殺悍湍且濟舟以<lb/>
轉折入閘自兹啓閉有常舟行如素三月二十日告成訖<lb/>
功計興工至休役凡五十日以工計石工二十九人木工四<lb/>
人金工二人徒四百五十人以材計木一千三百有三枋五<lb/>
<pb n="KR4h0102_SBCK_031-6b"/>
十甓大小七百八十有四鐵錠一百毎錠斤重六斤四兩鐵<lb/>
斤重二百五十五木炭斤重一千五百四十二石灰斤重六<lb/>
千三百四十四工之食粟八石零七升若鐵粟則取給於官<lb/>
餘悉因沂兖二州任城滕鄆諸縣土地所有規措給用雖少<lb/>
勞於民而民樂於趨事不費於官而官亦易以成功此大較<lb/>
也大昕雖董是役而主簿周允晨夕陳力勤敏不怠其功其<lb/>
勞不可盖也遂具載本末于石以垂永乆焉<lb/>
　　　蜀山書舎記　高啓<lb/>
蜀山書舎者友人徐君㓜文肄學之所也㓜文甞自呉興以<lb/>
書抵予曰吾山在城東若干里吾屋在山若干楹吾書在屋<lb/>
若干卷山雖小而甚美屋雖朴而麄完書雖不多而足以備<lb/>
閱吾将於是卒業焉子幸爲我記之子惟古之君子所取以<lb/>
<pb n="KR4h0102_SBCK_031-7a"/>
成其學者無常物所居以致其學者無常地也故弁裳之於<lb/>
容珩瑀之於歩豆籩之於陳琴瑟之於樂弓矢車馬之於服<lb/>
度量權衡之於用凡於物皆學也豈專於六籍之内哉徃于<lb/>
田入于市處于戸庭覽于山川立于宗廟朝廷逰于庠序軍<lb/>
旅凡履之地皆學也豈限於一室之間哉後世講學之道旣<lb/>
廢而人之不能然也有志者殆各占山水之勝築廬聚書而<lb/>
讀之雖其所以學之者異乎古然凡事物之理與夫羣聖賢<lb/>
修已治人之要實皆不出於書况安僻阻之區絶紛囂之役<lb/>
得一肆其力於是則其至於成就豈不反有易者哉今㓜文<lb/>
以方壯之齒有可用之材而不急進取益務於學以求其所<lb/>
未至豈非有志之士哉而予也北郭之野有土東里之第有<lb/>
書皆先人之遺也遭時多艱茀穢於榛蕪殘壞於塵蠧倀倀<lb/>
<pb n="KR4h0102_SBCK_031-7b"/>
焉日事奔走而不知返則其荒陋宜有愧於㓜文矣尚能為<lb/>
是記乎然而書此而不辭者蓋姑復㓜文之請亦因以自厲<lb/>
焉<lb/>
　　　松陽縣學復射圃記　蘇伯衡<lb/>
松陽之有學學之有射圃蓋自宋紹興始元之制凡民不得<lb/>
持弓矢故射息而圃亦廢豪右因侵而有之踰八十年有司<lb/>
漫不加省<lb/>
皇帝卽位之明年　詔郡縣皆興學置師弟子員而講習乎<lb/>
六藝儒生葉端等作而言曰今學令射居其一射圃之復維<lb/>
其時矣以告令玉君會王君微赴　京師事格不行而提刑<lb/>
按察僉事張公行縣適至乃復以告公爲按圖籍凡學之地<lb/>
侵于民者責丞李君仙簿劉君文彬悉復之而地卒以歸正<lb/>
<pb n="KR4h0102_SBCK_031-8a"/>
其疆界夷其畛域樹垣以繚之王君歸自　京師謂部使者<lb/>
祗承德意返故地於乆攘之後幸惠斯文甚厚宜有以示後<lb/>
人敎諭毛君煇膺薦而起遂命之來謁文書曰侯以明之此<lb/>
舜之學政也其人之賢不賢觀其射之中不中見焉故以射<lb/>
致衆衆致而後論士是以三代率由之而孔子射於矍相之<lb/>
圃觀者如堵使弟子揚觶而致黜者三則僅有存者夫學政<lb/>
莫大於射也尚矣　國家方修文敎而稽古定制焉則射圃<lb/>
之復其豈細故哉乃爲之記曰復地以尺計之直學之東南<lb/>
則從七十衡五十直東北則盆其從二之一去其衡三之一<lb/>
直西北則其從倍東北之三其衡不及東南之八直西南則<lb/>
其從得東南之衡而去其一以爲其衡東南故所謂射圃也<lb/>
張公名志徳字某陜西人王君名彛字秉文北平人煇邑人<lb/>
<pb n="KR4h0102_SBCK_031-8b"/>
攝學事殆一紀士論多之云<lb/>
　　川上書堂記<lb/>
金君自明家平陽之南郭其居第在濠之滣不踰閾而川流<lb/>
可挹也自明隱居敎授間以臨以觀而心有契焉因以川上<lb/>
名其書堂而求余記之嗟夫昔者聖人之在川上所爲歎夫<lb/>
水者不在水也在乎道也而余於道猶望洋焉則自明之所<lb/>
以名堂者余安能言之雖然道固未易窺也而川上之流水<lb/>
則有足徴者矣一日有旦有中有昃有夜而水之流也自旦<lb/>
至夜未甞息焉一月有朔有弦有望有晦而水之流也自朔<lb/>
至晦未甞息焉一歳有春有夏有秋有冬而水之流也自春<lb/>
至冬未甞息焉非特歳月日然也流乎千萬年之先而不見<lb/>
其始焉流乎千萬年之後而不見其終焉豈獨水哉於是觀<lb/>
<pb n="KR4h0102_SBCK_031-9a"/>
諸日月西者没而東者生於是觀諸隂陽上者剥而下者復<lb/>
於是觀諸草木榮者悴而區者申於是觀諸鳥獸孳者革而<lb/>
毨者<graphic n="KR2653" url="https://raw.githubusercontent.com/kanripo/KR-Gaiji/master/images/KR2653.png" mimeType="image/png"/>亦猶水之前者逝而後者續也嗟乎何以然乎曰出<lb/>
於氣乎氣不自神也曰出於機乎機不自運也則何以然乎<lb/>
詎不聞乎維天之命於穆不已此天之所以爲天也天命不<lb/>
巳故命于天而形於兩間者亦不已微之爲草木鳥獸且猶<lb/>
然而况於人乎人之於天也其氣同也其理同也天地之初<lb/>
有理斯有氣有氣斯有形氣宰乎形理宰乎氣是故天地以<lb/>
氣爲槖籥焉以理爲樞紐焉而人之所以爲槖籥爲樞紐者<lb/>
亦惟氣惟理焉爾氣之在人也榮衛之周流呼吸之出入無<lb/>
不同乎天也而况於理乎理者何性而已矣性之在人也無<lb/>
徃不體無時不然者何誠而巳矣故曰誠者天之道也夫惟<lb/>
<pb n="KR4h0102_SBCK_031-9b"/>
聖人克誠安得人人而聖哉古之君子不睹亦戒不聞亦愼<lb/>
發乎巳之所自知行乎人之所不見亦謹焉者所以立其誠<lb/>
而全在我之天也獨之不謹則有時而息矣有時而息則誠<lb/>
之不至矣誠之不至則無以與天一矣而人也曽水之不如<lb/>
矣嗟夫有志於道者可不謹乎哉由君子之學進于聖賢之<lb/>
道余未之能焉抑不敢不勉也竊喜自明之有志輙相與言<lb/>
之倘有取於是則請以爲川上書堂記<lb/>
　　　節義堂記<lb/>
處州衞知事魏君以節義名其堂使來請曰自吾有堂堂有<lb/>
斯名亦已乆矣然未有發其義爲吾記之者敢屬筆焉余聞<lb/>
魏君家梁溪梁溪於毘陵爲勝地九龍之山天下第二泉在<lb/>
焉魏君作堂其間不以觀逰爲羙而以節義自脩亦可以見<lb/>
<pb n="KR4h0102_SBCK_031-10a"/>
其志矣乃記之曰節義之立不立豈惟君子鄙夫所由判國<lb/>
家治亂安危亦恒由之何以知其然也士之出于三代之際<lb/>
者養之有學校淑之有敎化莫不篤於道周於德有過人之<lb/>
節取予辤受出處必以其義得失利害禍福不動其心殺之<lb/>
可也辱之可也飢之可也寒之可也爵之以五等之國富之<lb/>
以萬鍾之粟臨之以三軍之威使易其所守而胥爲不善不<lb/>
可也夫如是故可以共逸樂而亦可與同患難三代之所以<lb/>
長治乆安其豈不由此也歟厥後惟東漢諸君子無愧焉自<lb/>
元興以降宦寺專政挾天子威權以薫灼海内紀綱於是大<lb/>
壞矣而當時君子其在位者則抗志羣小之間不少屈意以<lb/>
迎合附麗至於羅織鈞黨之獄起而其節操愈堅其在野者<lb/>
則聞風慕義慷慨奮激棄家族骨肉相勉趨死而不悔夫如<lb/>
<pb n="KR4h0102_SBCK_031-10b"/>
是故終漢之世不軌之徒懷篡奪者後先相望皆忌憚而不<lb/>
敢直遂而漢之社稷危而不遂亡者寔頼之也然則節義之<lb/>
所係豈細也哉近世學校不脩敎化不行士鮮不爲習俗所<lb/>
移放其邪心役於外物區區貴富何足爲輕重而求之者隳<lb/>
名節捐禮義不顧性命而惟恐不得僥倖得之姁姁以爲容<lb/>
詹詹以爲悅汲汲保身固位以爲務平居莫肯直道以事上<lb/>
緩急遂至鬻國而叛君若是者雖曰累千百何益於人國家<lb/>
哉<lb/>
聖天子知節義與國家相與有無創業之初庻事未遑而獨<lb/>
於前朝仗節蹈義之臣或優以體貌或寵以褒贈或列諸秩<lb/>
祀或錄其子孫以示風厲丕變爾來垂兩紀矣雖<lb/>
朝廷淸明四方無虞士大夫幸而享富貴之樂不踐患難之<lb/>
<pb n="KR4h0102_SBCK_031-11a"/>
途無由以奇節高義自見而豈可不力也哉忘其勢而取舎<lb/>
不悖忘人之勢而特立不懼招之不來而麾之不去斯何莫<lb/>
非節義也豈必見危授命殺身成仁而後爲節爲義哉故觀<lb/>
魏君之名堂非所謂有志者乎雖然人之所恃以斡旋萬變<lb/>
者氣而巳有以養之則細入芒忽而不爲歉大塞天地而不<lb/>
爲盈不以困抑摧挫而亡不以安富尊榮而存蓋有以爲氣<lb/>
之主也故隨其所遇而皆安投其鄉而如意衆人之於是氣<lb/>
也無物爲之主而反聽命焉如䘮將之兵如朝霧之氣如暴<lb/>
雷迅雨之涌水其始也非不可畏而可悅假之斯須之時則<lb/>
已潰散消涸而不見其迹矣未有處大事臨大節而不顚倒<lb/>
失措者由其爲氣所使而莫爲之主故也均之是氣也有所<lb/>
養者爲正氣無所養者爲虚氣惟氣之正者浩然剛大不變<lb/>
<pb n="KR4h0102_SBCK_031-11b"/>
於物持虚氣以處夫紛紜之變其不變於物乎有志於名節<lb/>
者苟不明道集義以養其中而惟用虚氣求有所樹立非余<lb/>
之所知也願與魏君勉焉<lb/>
　　　南華謫居圖記<lb/>
洪武元年夏國子祭酒許先生謫韶州卽唐宰相張文獻公<lb/>
祠以居祠在州城之北而城南有山曰南華直乎祠之前其<lb/>
岡巒起伏草木行列朝霏夕靄不出戸域可以盡得之先生<lb/>
著書閒暇時時臨眺而樂焉曰使吾爲此州人奚其不可也<lb/>
於是南華逸人且屬龍虎山道士方壺子繪之縑素云初<lb/>
上行幸金華訪求文懿公之後得先生召之見未至而<lb/>
乗輿還京師驛召先生赴京師一見與語大說爲立京學<lb/>
命爲敎授鑄印使佩之仍命入傅<lb/>
<pb n="KR4h0102_SBCK_031-12a"/>
皇太子及諸王巳而改京學爲國子學拜博士未幾陞正四<lb/>
品拜祭酒出入　兩宫且垂十年自稽古禮文之事至于人<lb/>
材之進退時政之弛張無不預議先生感奮圖報是是非非<lb/>
無所顧忌所爲學校脩廢舉墜更規設法以敎養者數十事<lb/>
無不施行其見知於<lb/>
上者至矣然亦不勝夫人之媢嫉也㑹先生嘗以學宫什噐<lb/>
用之私室言路因以移用官物坐之章入<lb/>
上覽之而咲而媒孽先生者不巳於是韶州之命行矣夫以<lb/>
文學侍從之賢一旦以㣲言而遠謫嶺海間去親戚而伍夷<lb/>
獠人將不勝其戚戚先生不惟不戚戚且安而樂焉觀其自<lb/>
號有終焉之志此其學問之過人爲何如蓋君子求在我者<lb/>
而巳矣使其中有所愧何徃而能安使其中無所愧何徃而<lb/>
<pb n="KR4h0102_SBCK_031-12b"/>
不安是以吾祖文忠公之安置惠州自言譬如元是惠州秀<lb/>
才累舉不第北歸之望巳絶方自肆於山水之間惟日不足<lb/>
何曾以謫爲意也今先生之志豈不猶之吾祖哉不然蠻邦<lb/>
窮裔連山複壁蛇蟲之所潛瘴癘之所聚此羈人遷客之所<lb/>
以悲思無聊而不勝者又何足樂也余故著先生出處之故<lb/>
覽斯圖者得以考焉<lb/>
　　棲雲軒記　汪仲魯<lb/>
自予再來郡城馬生良德稱輙舘予于城東新構之軒病卧<lb/>
若素安焉生請軒名應曰棲雲生又請記則又應曰吾老且<lb/>
病忘乎軒矣奚記焉雖然病者吾身也身吾身者初未病也<lb/>
且吾胡爲而來也又胡爲而止也亦甞觀諸雲乎何思何爲<lb/>
浮㳺太虚薄日月而翳光景雨下土而澤萬物迨其歸而棲<lb/>
<pb n="KR4h0102_SBCK_031-13a"/>
也倐焉歛蔵不見蹤跡孰使然哉靜無而動有者也今生逍<lb/>
遥乎人世隨隙地而構斯軒岡阜環列靜安有常澗泉細流<lb/>
淸泠自在與人若相得也吾之來而由乎是而止乎是與生<lb/>
夙相契也雲乎天逰人乎雲卧吾何知也吾何爲也而亦無<lb/>
不知且爲也况吾與生是非利害相忘乆矣靡存於中靡形<lb/>
於外而又奚記焉德稱黙識吾言命其友書于軒中以爲記<lb/>
皇明文衡卷之三十一<lb/>
<pb n="KR4h0102_SBCK_031-13b"/>
<pb n="KR4h0102_SBCK_031-13b"/>
</p>
<p>
</p>
  </div>
</body>
</text>
</TEI>
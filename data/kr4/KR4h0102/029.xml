<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_029-1a"/>
皇明文衡卷之二十九<lb/>
　　記<lb/>
　　　閱江樓記　宋濂<lb/>
金陵爲帝王之州自六朝迄于南唐類皆偏㩀一方無以應<lb/>
山川之王氣逮我<lb/>
皇帝定鼎于玆始足以當之由是聲敎所曁罔間朔南存神<lb/>
穆清與天同體雖一豫一逰亦可爲天下後世法京城之西<lb/>
北有獅子山自盧龍蜿蜒而來長江如虹貫蟠遶其下<lb/>
上以其地雄勝詔建樓於顛與民同逰觀之樂遂錫嘉名爲<lb/>
閱江云登覽之頃萬象森列千載之秘一旦軒露豈非天造<lb/>
地設以俟大一統之君而開千萬世之偉觀者歟當風日清<lb/>
美法駕幸臨升其崇椒凭䦨遥矚必　然而動遐思見江漢<lb/>
<pb n="KR4h0102_SBCK_029-1b"/>
之朝宗諸侯之述職城池之髙深關阨之嚴固必曰此朕櫛<lb/>
風沭雨戰勝攻取之所致也中夏之廣益思有以保之見波<lb/>
濤之浩蕩風㠶之下上蕃舶接跡而來廷蠻琛聮肩而入貢<lb/>
必曰此朕德綏威服覃及内外之所及也四夷之遠益思有<lb/>
以柔之見兩岸之間四郊之上耕人有炙膚皸足之煩農女<lb/>
有捋桑行饁之勤必曰此朕㧞諸水火而登于祍席者也萬<lb/>
方之民益思有以安之觸類而推不一而足臣知斯樓之建<lb/>
皇上所以發舒精神因物興感無不寓其致治之思奚止閱<lb/>
夫長江而巳哉彼臨春結綺非不華矣齊雲落星非不髙矣<lb/>
不過樂管絃之淫響藏燕趙之豔姬一旋踵間而感慨係之<lb/>
臣不知其爲何說也雖然長江發源岷山委蛇七千餘里而<lb/>
如入海白涌碧翻六朝之時徃徃倚之爲天塹今則南北一<lb/>
<pb n="KR4h0102_SBCK_029-2a"/>
家視爲安流無所事乎戰争矣然則果誰之力歟逢掖之士<lb/>
有登斯樓而閱斯江者當思<lb/>
聖德如天蕩蕩難名與神禹䟽鑿之功同一罔極忠君報上<lb/>
之心其有不油然而興邪臣不敏奉<lb/>
㫖撰記故上推宵旰圖治之切者勒諸貞珉他若留連光景<lb/>
之辭皆畧而不陳懼䙝也<lb/>
　　　琅琊遊記<lb/>
洪武八年十有一月壬子<lb/>
皇上以　皇太子曁　諸王乆處宫掖無以發舒精神命西<lb/>
幸中都沿道校獵以講武事濂實奉詔扈從十有二月戊午<lb/>
次滁州驛濂進啓曰臣聞琅琊山在州西南十里晉元帝潛<lb/>
龍之地帝嘗封琅琊王山因以名頗聞秀麗偉㧞爲淮東奇<lb/>
<pb n="KR4h0102_SBCK_029-2b"/>
觀願一遊焉而未能也敢請<lb/>
皇太子驩然可之卽約四長史同行　秦王府則林伯恭<lb/>
晉王府則朱伯賢楚王府則朱伯清　靖江王府則趙伯<lb/>
友遂自驛西南出過平臯約三里所望豐山盤互雄偉出琅<lb/>
琊諸峯上唐梁載言十道志又云豐亭山山上有漢髙祖祠<lb/>
又有飲馬池世俗妄傳漢髙祖曾飲馬于此<lb/>
國朝以山麓爲畜牧之塲别鑿池飮馬仍掲以舊名居人指<lb/>
云山下有幽谷地形低窪四靣皆山其中有紫微泉宋歐陽<lb/>
公脩所發泉上十餘歩即豐樂亭直豐樂之東數百歩至山<lb/>
椒卽醒心亭由亭曲轉而西入天寧寺今皆廢唯凉烟白草<lb/>
而巳濂聞其語爲悵然者乆之山東南有栢子潭潭在深谷<lb/>
底延袤畝餘色正深黒卽歐陽公賽龍處上有五龍君祠<lb/>
<pb n="KR4h0102_SBCK_029-3a"/>
皇上初龍飛屯兵于滁㑹旱暵親挾雕弓注矢於潭者三約<lb/>
二日雨如期果大雨及<lb/>
御寳曆爲作㦨楯護潭且新其廟廟側有時若亭濂坐亭上<lb/>
問潭側雙燕洞及其南白鴿洞以肆窮覽人無知者乃止復<lb/>
西行約三里許有泉㵼出於兩山之間分流而下曰醸泉潺<lb/>
湲清澈可鑑毛髪傍岸有亭曰漸入佳境今亦廢唯四大字<lb/>
勒崖石間淳熈中郡守張商卿等題名尚存沿溪而上過薛<lb/>
老橋入醉翁亭亭乆廢名人石刻頗夥兵後焚煉爲堊殆盡<lb/>
亭後四賢堂亦廢亭側有玻瓈泉又名六一泉石䦨覆之䦨<lb/>
下壓以巨石中䟽一竅通泉徑可五六十手掬飮之温是日<lb/>
天隂雪花翩翩而飄伯清倡曰雪作矣不還將何爲濂遊興<lb/>
方濃掉頭去弗顧其歩若飛歴石徑一里所至回馬嶺伯友<lb/>
<pb n="KR4h0102_SBCK_029-3b"/>
追而至伯清繼之伯友曰二客足力弱不能從矣二客伯賢<lb/>
伯恭也其謂回馬者建炎㓂盜充斥郡守向子伋因山爲寨<lb/>
植東西三門西曰太平東乃回馬也嶺之東有醴泉又其東<lb/>
南有栲栳山山之南有桃花洞又南有丫頭山山之下有熈<lb/>
陽洞皆未暇徃蛇行磬折黃茅白葦間莾不知所之宋熈寧<lb/>
初僧崇定獲佛舎利六百壘石爲四十九塔於道隅纍纍如<lb/>
貫珠塔雖廢幸有遺址可慿徑行無疑其路若窮又復軒豁<lb/>
蓋峯回路轉九鎻而至開化禪院院在琅琊山最深處惜乎<lb/>
山皆童而無蔚然深秀之趣唐大曆中刺史李㓜卿與僧法<lb/>
深同建此院卽張文定公方平寫三生經處三門外有觀音<lb/>
泉入院皆瓦礫之區唯新構屋三楹間中施佛像僧紹寧出<lb/>
速坐方定龍興院僧德學同<lb/>
<pb n="KR4h0102_SBCK_029-4a"/>
太子賛善孟益　秦王伴讀趙鐄　吳王伴讀王驥楚王<lb/>
伴讀陳子晟聞濂入山咸來會晟云太子正字桂彦良憇六<lb/>
一泉上亦足弱不能進恐隨二客歸矣寧具飯飯客飯已寧<lb/>
引觀庻子泉泉出山罅中乃㓜卿所發李陽氷所篆銘銘已<lb/>
亡張億書三字碑亦斷裂卧泉下石崖上多諸儒題名䧟爲<lb/>
一方鐫勒其中自皇祐淳熈乾道以來皆有之字或篆或隷<lb/>
或楷或可辨或不可辨山之東西在在皆然不特此泉也泉<lb/>
之南有白龍泉禱雨多驗童行堂下有明月溪稍南有吳道<lb/>
子畫觀音及須善提像刻石壁上傍鐫淮東部使者八八舜<lb/>
臣琅琊山記頗不合文體爲之破顔一笑又稍南有華嚴池<lb/>
由明月而上入歸雲洞訪千佛塔遺址過石屏路俯窺大曆<lb/>
井井亦㓜卿所鑿沿山腰陟磨拖嶺遠望大江如練鍾阜若<lb/>
<pb n="KR4h0102_SBCK_029-4b"/>
小青螺在游氣冥茫中嶺下有琅琊洞洞廣兩室中有一穴<lb/>
深不測名人題識無異庻子泉懼日夕復不暇徃焉自㓜卿<lb/>
博求勝跡鑿石引泉以爲溪左右建上下坊作禪室琴䑓後<lb/>
人頗繼其風山中之亭㡬二十所而日觀望月爲尤勝今荆<lb/>
榛彌望雖遺跡亦無從求之可歎哉夫亭臺廢興乃物理之<lb/>
常奚足深嘅所可嘅者世間奇山川如琅琊者何限第以處<lb/>
於偏州下邑無名勝士若㓜卿者黼黻之故潜伏而無聞焉<lb/>
爾且㓜卿固能使琅琊聞于一方自非歐陽公之文安足以<lb/>
逹於天下或謂文辭無關於世果定論邪然公以道德師表<lb/>
一世故人樂誦其文不然文雖工未必能人傳也傳不傳亦<lb/>
不足深論獨念當元季繹騷竄伏荒土朝不能謀夕今得以<lb/>
厠跡朝班出陪<lb/>
<pb n="KR4h0102_SBCK_029-5a"/>
帝子廵幸而琅琊之勝遂獲窮探豈非<lb/>
聖德廣𬒳廓清海㝢之所致邪非惟濂等獲沾化育生成之<lb/>
恩而山中一泉一石亦免震驚之患是冝播之聲歌以侈<lb/>
上賜遊觀云乎哉因取醉翁亭記中語風霜交潔水落石出<lb/>
字爲韻各賦一詩授主僧紹廣刻諸山石云<lb/>
　　　遊荆塗二山記<lb/>
濂旣遊琅琊山起行至池河驛適郵卒遞内使監公牒至及<lb/>
開緘中藏濠梁古跡一卷　宸翰親題其外令濂搜訪與<lb/>
青宫言之濂因啓曰臨濠古跡唯塗荆二山最著圖經塗山<lb/>
在昔鍾離縣西九十五里荆山亦在縣西八十三里二山本<lb/>
相聮屬而淮水繞荆山之背神禹鑿開使水流二山間其䟽<lb/>
鑿之蹤故在人思其功迄今弗能忘<lb/>
<pb n="KR4h0102_SBCK_029-5b"/>
青宫曰至中都當徃遊焉余將度淮狩于王莊先生冝泝流<lb/>
而上屇今懷遠縣以俟濂奉　敎行以洪武乙卯冬十一月<lb/>
乙巳發舟庚午日曛始泊縣西門而<lb/>
青宫已駐驆於門東五里矣辛未濂上謁<lb/>
青宫下令以壬申遊二山濂至期約懷遠文學掾王景彰宿<lb/>
舟中黎明櫂舟至塗山足曵杖入山山傍廢址舊皆民廬前<lb/>
度石梁復斗折而北累石爲墉多藝椒之園行可三里餘視<lb/>
大磬石青緑間錯頽然欹足坐諦視之乾蘚交封之耳聞有<lb/>
草生石上髙一尺其花可玩不假土力人取懸檐間呼爲石<lb/>
連華復行四里所巖石犖确挿起道左危傾欲飛墜復二里<lb/>
所㣲徑入灌莾抵巖罅貯泉一泓味甚甘覆以生茨曰聖水<lb/>
亭取水以榮雨多驗復一里餘至山巔禹廟在焉廟已毀唯<lb/>
<pb n="KR4h0102_SBCK_029-6a"/>
頽垣破礎存游目四顧長淮西來渦河北匯而夀春臨濠宿<lb/>
州之境皆在冥茫昏杳中𬗟想南北戰爭屯戍處爲慨者乆<lb/>
之山之下聚落甚盛廟史云名禹會林乃禹會諸侯之地廬<lb/>
舎之比如櫛移踵入廟廟前杏樹一章大可蔽二牛二栢參<lb/>
差左右樹束寘小甕杏柯之水時津津滴其中廟史云當晨<lb/>
霧四集水愈多其來如泉可代井石碣二一大書有夏皇祖<lb/>
之廟六字下方刻宋慶元初州守劉仲光自造禱雨記一亦<lb/>
記禱雨事皇甫斌紹熈庚戌來爲郡命鍾離尉丁夫榮作石<lb/>
未泐文尚可讀復從廟西循石坡而下鉅石危立如人形遥<lb/>
望之一嫗儼然也相傳爲啓母石廟史云居人毎刲羊豕祭<lb/>
之至以粉黛飾其貌聞之不覺失笑山<graphic n="KR4674" url="https://raw.githubusercontent.com/kanripo/KR-Gaiji/master/images/KR4674.png" mimeType="image/png"/>舊有僧房今廢乆<lb/>
俟　鶴駕不來忽使者至云扈從士馬多無橋可以度河<lb/>
<pb n="KR4h0102_SBCK_029-6b"/>
青宫不復至矣言未旣但見旌旗如錦綉摇曵上荆山矣濂<lb/>
亦下麓入鯀廟見所題碑神號鄙俚棄而不睨出讀祖無擇<lb/>
所賦歌京口孫臨爲書碑蓋無擇謫守夀春過此而作也復<lb/>
北經縣治折而東行約三里所至荆山梁魏交闘時就山築<lb/>
堰以灌夀春其遺跡猶班班可見復行三十歩崖广如屋側<lb/>
身而入石平如床座可坐人號爲卞和洞自西上復一里所<lb/>
過避雨石石斜倚可避雨故名復六十歩至産玉坂奇石駢<lb/>
立玄質而白縁粲如雪西有玉池榛荆迷路不可尋景彰欲<lb/>
導至青峯庵足倦遂止時<lb/>
青宫已獵遠郊濂因登舟先還中都云惟二山見諸載記者<lb/>
其說多乖舛以塗山言之春秋左氏傳云禹會諸侯於塗山<lb/>
杜預注云在夀春縣東北說者云今濠州是也國語史記則<lb/>
<pb n="KR4h0102_SBCK_029-7a"/>
又云禹會諸侯於㑹稽故會稽亦有塗山吴越春秋亦以塗<lb/>
山在會稽又兼載塗山之歌應劭云塗山在永興北說者云<lb/>
今會稽蕭山縣是也是二說巳不能歸於一致矣至於蘇鶚<lb/>
演義又云塗山有四一會稽二渝州三濠州四當塗然其處<lb/>
皆有禹跡或者遂謂禹之治水固當徧歴宇内而會諸侯实<lb/>
在會稽之塗山柳子厚塗山銘蘇子瞻子由塗山詩指在濠<lb/>
州者皆非是濂之存疑未决者一也以荆山言之荆山楚山<lb/>
也楚之先王熊繹僻在荆山篳路籃縷以處草莾傳至成王<lb/>
始盛又七傳至昭王始遷都郢招王有言曰自古先王受封<lb/>
望不過江漢河非所獲罪則楚之封疆可知郢卽今江陵其<lb/>
地有荆山一名景山荆故楚號也有之誠冝世則謂在濠州<lb/>
濠州古鍾離子國與夀春宻邇楚自昭王之後又歴十一傳<lb/>
<pb n="KR4h0102_SBCK_029-7b"/>
至考烈王始徙都夀春韓非子所載下和献玉亊乃在厲武<lb/>
文三王之際昭王上接武王已越十世當三王時鍾離何嘗<lb/>
屬楚而强謂卞和至此山邪新序又謂抱玉而泣在共王之<lb/>
時雜記又謂在懷王及其子平王之時平王乃昭王之父下<lb/>
距懷王九世共王上至武王亦六世何至㒹倒錯乱如是邪<lb/>
濂之存疑未决者二也大抵山川遺跡非本諸經史者多不<lb/>
可信葛洪丹井與郭景純之墓在在有之縱以高世之智将<lb/>
何自辨其眞偽邪必欲可信塗山當稽之左氏以夀春為正<lb/>
荆山當證諸史傳以江陵為正有謂塗山氏乃故國名禹會<lb/>
娶其女者別是一說與此殊不相渉也濂耄矣諸書遺忘欲<lb/>
盡所記憶者未必無舛訛輙緣紀逰因掛漏書之以發同遊<lb/>
者一笑同遊者蓋<lb/>
<pb n="KR4h0102_SBCK_029-8a"/>
太子正字桂彦良　晉府長史朱伯賢　楚府長史朱伯清<lb/>
呉府伴讀王致遠及景彰云後一月某日記<lb/>
　　　宋九賢遺像記<lb/>
濂溪周子顔玉潔額以下漸廣至顴而㣲收然頥下豐腴脩<lb/>
目末㣲聳鬚䟽朗㣲長頰上稍有髯三山㡌後有帶紫衣褒<lb/>
䄂緣以皂白内服緣如之白裳無緣舄赤色䄂而立清明高<lb/>
遠不可測其端倪程子色微蒼甚瑩貌長㣲有顴眉目清峻<lb/>
氣象粹夷髯四垂過領𫀆土黃色無緣内服領以白皂緇㡌<lb/>
簷高白履和氣克浹望之崇深伊川程子貌勁實顴㣲收色<lb/>
黃而澹目有稜角髯白而稍短在頰者尤短而翩翩若飛動<lb/>
帽𫀆與履咸如明道儼而立剛方莊重凜然不可犯康節邰<lb/>
子色㣲紫廣顙身頎然有顴特然其下癯骨爽而神清鬚長<lb/>
<pb n="KR4h0102_SBCK_029-8b"/>
過領内服皂領㡌有翼圍之𫀆緇履如伊川聳肩低袖手立<lb/>
而睨視坦而莊和而能㳟横渠張子靣圓目以下㣲滿而後<lb/>
收色黃鬚少短㣲濃衣㡌類康節履亦如之高拱正立氣質<lb/>
剛毅德盛而貌嚴温國公司馬子色黃貌癯目峻凖直鬚踈<lb/>
而微長半白在耳下者亦半垂耳輪闊㣲向靣幅巾深衣大<lb/>
帶加組方履黒質白絇繶純綨前微下而張拱指露祛外有<lb/>
至誠一德不以富貴動其心之意晦庵朱子貌長而豐色紅<lb/>
潤髪白者半目小而秀末脩類魚尾望之若英特而温煦之<lb/>
氣可掬鬚少而踈亦强半白鼻與兩顴㣲齄齄㣲紅右列黒<lb/>
子七如北斗狀五大二小六在眉目傍一在顴外一在唇下<lb/>
鬚側耳㣲聳毫生竅前冠緇布冠巾以紗御上衣下裳皆白<lb/>
以皂緣之裳則否束緇帶躡方履履如温公拱手立舒而能<lb/>
<pb n="KR4h0102_SBCK_029-9a"/>
㳟南軒張子姿貌恢偉眉目聳秀白而潤豐下少鬚神采蕭<lb/>
然椰冠紗巾道服青皂緣繋以縚履白坦蕩明白使人望而<lb/>
敬之東萊吕子形貌豐偉顔色温粹眉厚而秀髭淺而有衣<lb/>
道服皂緣冠幅巾躡皂履望之似嚴毅就之如入春風中金<lb/>
華宋濂曰天生九賢蓋將以明斯道也今九京不可作矣濂<lb/>
寤寐思之而無以寄其遐情輙因世傳家廟像影叅以諸家<lb/>
所載作九賢遺像記時而觀之則夫道德冲和之容儼然於<lb/>
心目之間至欲執鞭從之有不可得於戯九賢亦夫人哉<lb/>
　　　新雨山房記<lb/>
諸曁爲紹興属邑與婺鄰國初得婺時伐僞吴張氏相持<lb/>
未决兵守諸曁界上張氏恃諸曁爲藩籬乗間出兵侵掠兩<lb/>
軍屠戮無虚時故諸曁𬒳兵特甚崇甍巨室焚爲瓦礫灰燼<lb/>
<pb n="KR4h0102_SBCK_029-9b"/>
竹樹花石伐斵爲樓櫓戈砲樵薪之用民懲其害多徒避深<lb/>
山大谷間棄故址而不居過者傷之今<lb/>
國家平定巳十餘年生民各安其業吾意其中必有修飭室<lb/>
廬以復盛時之觀者而未之見今年邑士方伯脩爲余稱其<lb/>
友張君仁傑居諸曁北門之外故宅昔巳燬及兵清事息始<lb/>
闢址夷穢創屋十餘楹旁植脩竹數百四時之花環藝左右<lb/>
琴床酒爐詩畫之具咸列于室仁傑未亂時甞有禄農至今<lb/>
郡縣屢辟之輙辭不赴以文墨自娛甚適號其室曰新雨山<lb/>
房願得余記之一室之廢興爲事甚㣲然可以占世之治亂<lb/>
人之勞佚非徒然也方兵革之殷人有子女金帛懼不能保<lb/>
雖有居室寜暇完葺而知其安乎糗梁芻菱之需呌號徴達<lb/>
者填于門雖有花木之美詩酒之娛孰能樂之乎今仁傑獲<lb/>
<pb n="KR4h0102_SBCK_029-10a"/>
俯仰一室以察時物之變窮性情之安果誰使然也非上之<lb/>
人撥亂致治之功耶自古極治之時賢且能者運扵上隴畝<lb/>
之民相安於下而不知其所由然飫飽歌呼秩然成文成周<lb/>
盛時之詩是也安知今不若古之時耶仁傑其試爲之余他<lb/>
日南歸駕小車過北門求有竹之家而問焉仁傑尚歌以發<lb/>
我余當鼓缶而和焉<lb/>
　　　五洩山水志<lb/>
五洩山在婺杭越三州境上北距富春南據勾無東接浦陽<lb/>
其山水最號奇峭齊謝玄卿嘗以採藥深入其中而宋刁景<lb/>
純吳處厚亦頗游焉自西坑嶺入過遇龍橋北行二十歩始<lb/>
入西潭前横一溪水甚寒履之如氷由溪而前徑小潭傍有<lb/>
憔石突起類大甕針覆乃捫石而登一失足輙墜又行二里<lb/>
<pb n="KR4h0102_SBCK_029-10b"/>
所地稍夷曠怪石四瞰峯巒環列獻狀其紋縈縈然類神工<lb/>
鬼斧所雕刑者山多候遊人或恐之撒石亂下如雨又前行<lb/>
半里所泉自石竇中出瀏瀏作聲若琴若笙竽泉西流匯爲<lb/>
小窪瑩澈泓徴毫髮不隱鯈魚數尾洋洋徃來如行琉璃瓶<lb/>
中見人至潜去窪左大樹離立極怪偉倒影入水中如画又<lb/>
前行五十歩大石閼道相傳有岩角肖鷹喙怱夜大雷雨喙<lb/>
崩下聲聞二十里又行三十歩榛篠成林翠光浮映衣𬒮成<lb/>
碧色山蟲崖虺奔遶後先瞬目失所在至此則氣象隂幽絶<lb/>
不類人世如升蓬嶠坐水晶宫生平烟火氣消盡又自山腰<lb/>
緣葛而前竹籜覆地厚動足輙仆又過十歩許抵小潭小潭<lb/>
上曰西潭流水傾沬成曰簾濶可七八尺冉冉下注滑而無<lb/>
聲兩傍石崖峭立苔蝕蘚暈時有水珠毿毿滴下嵗旱鄉民<lb/>
<pb n="KR4h0102_SBCK_029-11a"/>
禱龍於此遇禱水或湧取蜥蜴入瓶盂中持以歸多驗自遇<lb/>
龍橋至此約可五六里皆蛇盤磬折路行若窮又復軒敞其<lb/>
中勝致難得具記或言潭上有石河從石河至三臺塔人跡<lb/>
罕至莫詳也尋故路而出斜迤而東過香爐峯峭㧞上有石<lb/>
類香爐故名香爐北有峯圎而童名鉢盂峯或曰肖東甌鴈<lb/>
蕩又名鴈蕩峯由鴈蕩而南時有白雲覆於谷者曰雪峯屹<lb/>
然人立者名玉女峯嶄嶄勢欲柱天者名天柱峯其他諸峯<lb/>
星聮肺附登名圖籍者蓋七十有二焉復從崖東折度畧彴<lb/>
橋趍三學士院院唐靈黙禪師道塲師嘗降龍於此遺跡尚<lb/>
存由院北深入又百餘歩至東潭潭上飛瀑可二十丈瀑怒<lb/>
叅倒撃崖竅中若運萬斛雪從天擲下白光閃閃奪人目睛<lb/>
至潭底輙復逆上有聲如輥雷人咲語咫尺不能辨猶聞甕<lb/>
<pb n="KR4h0102_SBCK_029-11b"/>
中聲居人云毎天風一號四山林木震撼欲折黒雲下罩查<lb/>
不知昏曉歲多投龍者其多驗如西潭復北折而西泝潭之<lb/>
源登響鐵嶺度紫閬山村人多舎篁葦間有平皋數百畝可<lb/>
耕穊傍㳂石河又行一里所地名石鼓足頓之鼕鼕嗚越十<lb/>
歩至第一潭潭如井睨之正黒投以小石鏘若佩環又越十<lb/>
餘步至第二潭圎知錡釡靣廣而底敞大水驅亂石聚其内<lb/>
迨滿復洩去潭下石壁百餘尺險不可寘足從其右懸藤墜<lb/>
下至第三潭潭甚深以線縋之下不見底其形方狹而長天<lb/>
向隂常有雲氣從中起疑有蛟龍潜其下人恒以幽悄爲病<lb/>
第四潭咸不敢徃或以綯圍腰繋巨杙俯崖而瞰潭左右皆<lb/>
楓木其形大槩如第二潭而廣袤倍之側有晉劉龍子墓相<lb/>
傳龍子嘗釣于潭得驪珠吞之化龍飛去後人爲壘石作塚<lb/>
<pb n="KR4h0102_SBCK_029-12a"/>
或云龍子之毋葬焉世遠不可辨又其下至第五潭卽東潭<lb/>
因其水五級故名之爲洩云噫造物之委形山水者其奇峭<lb/>
有是哉<lb/>
　　　尚節亭記　劉基<lb/>
古人植卉木而有取義焉者豈徒爲玩好而巳故蘭取其芳<lb/>
諼草取其忘憂蓮取其出汙而不染不特卉木也佩以玉環<lb/>
以象坐右之器以欹或以之比德而自勵或以之懲志而目<lb/>
警進德備業於是乎有禆焉㑹稽黃中立好植竹取其節也<lb/>
故爲亭竹間而名之曰尚節之亭以爲讀書㳺藝之所澹乎<lb/>
無營乎外之心也予觀而喜之夫竹之爲物柔體而虚中婉<lb/>
婉焉而不爲風雨摧折者以其有節也至于渉寒暑䝉霜雪<lb/>
而柯不改葉不易色蒼蒼而不變有似乎臨大節而不可奪<lb/>
<pb n="KR4h0102_SBCK_029-12b"/>
之君子信乎有諸中形於外爲能踐其形也然則以節言竹<lb/>
復何以尚之哉世衰道㣲能以節立身者鮮矣中立抱材未<lb/>
用而早以節立志是誠有大過人者吾又安得不喜之哉夫<lb/>
節之時義大易備矣無庸外而求也草本之節實枝葉之所<lb/>
生氣之所聚筋脉所湊故得其中和則暢茂條達而爲美植<lb/>
反之則爲瞞爲液爲癭腫爲樛屈而以害其生矣是故春夏<lb/>
秋冬之分至謂之節節者隂陽寒暑轉移之機也人道有變<lb/>
其節乃見節也者人之所難處也於是乎有中焉故讓國大<lb/>
節也在㤗伯則是在季子則非守死大節也在子思則宜在<lb/>
曾子則過必有義焉不可膠也擇之不精處之不當則不爲<lb/>
暢茂條達而爲瞞液癭腫樛屈矣不亦遠哉傳曰行前定則<lb/>
不困平居而講之他日處之𥙿如也然則中立之取諸竹以<lb/>
<pb n="KR4h0102_SBCK_029-13a"/>
名其亭而又與吾徒遊荳苟然哉<lb/>
　　　畏所記　胡翰<lb/>
常山邑丞劉彦英嘗自溧水辟地抵吾婺數過從論學及領<lb/>
邑事又數於衢郡見之間語余曰吾於世無所取長自家庭<lb/>
子弟從師受學長而服官政随牒四方恒若弗勝也弗逮也<lb/>
人以吾爲畏焉吾念之固然計吾得者以畏也失者亦未必<lb/>
非畏也因名其室曰畏所願乞記於下執事余謝不敏今年<lb/>
聞余病且免歸其請益固廼作而言曰君子處天下之至約<lb/>
而不戚服天下之至賤而不愧履天下之至險遇天下之至<lb/>
變而不駭且亂中立而不倚内省而不疚惡乎畏也苟得志<lb/>
雖富且貴焉當大任於廟堂之上决大議於人主之前一言<lb/>
定國不變色而利澤加於民若舉而措之惡乎畏也吾聞之<lb/>
<pb n="KR4h0102_SBCK_029-13b"/>
天體物而不遺人物之生日用之間莫非天命之流行念慮<lb/>
有一不誠焉言動有一非禮焉雖至隱至微也而人僞叅之<lb/>
天命㡬乎息矣操舎之頃存亡之㡬也敬怠之萌吉㐫之辨<lb/>
也今君之畏詎不以是乎則吾知之矣以是而畏之唐虞三<lb/>
代之聖人猶兢兢業業孜孜慄慄翼翼亹亹不能一朝夕寧<lb/>
也書曰迪畏蹈而畏之也又曰寅畏敬而畏之也又曰抑畏<lb/>
謙而畏之也皆所以畏天也詩曰胡不相畏小人無所忌憚<lb/>
不知天者也不知天者不當爲而爲之知天者不當爲而不<lb/>
爲當爲而不敢不爲之故其畏也非恇怯也非委靡也又非<lb/>
有操切之者昊天曰旦與爾游衍昊天曰明與爾出王君子<lb/>
知之故無不畏仲尼著其三其致一也余與劉君皆學仲尼<lb/>
之學者而余恇怯委靡恒患不振竊觀於劉君方兵興時脫<lb/>
<pb n="KR4h0102_SBCK_029-14a"/>
身危亡疾疫之中奉其母夫人以行歴數歲而返于鄕閭高<lb/>
年無恙不失人子之道一弟二子自爲師友不廢義方之訓<lb/>
雖仕宦非其志也邑人親之官事不嚴而集其立心行已加<lb/>
於余矣在易之乾以惕無咎在震以恐致福君何失乎以君<lb/>
懷恐惕之心求免於戾則非也天下有任重道遠而賁育不<lb/>
與焉耆吾於君之名室寧不重有警云<lb/>
　　　青霞洞天游記<lb/>
道家所謂青霞洞天者世名爛柯山卽晉王質觀奕棋處在<lb/>
今信安之興賢里余客信安頗乆非有吏事恒願游以乏同<lb/>
志不果今年夏六月七日龍泉章公三益來按郡乃會諸生<lb/>
出城南門輿行十里至武坪又數里渡沙歩溪又出入篁蓧<lb/>
中十餘里抵山之麓有寺曰寳巖觀曰仙集棟宇皆巳剥陊<lb/>
<pb n="KR4h0102_SBCK_029-14b"/>
日午熱甚道士具茗列坐乆之湫隘猶民家耳道士除道遂<lb/>
循觀右拾級而上飛梁横亘通趾頂皆石蜷如蝃蝀其下劃<lb/>
然可居得地如坻者東西深百餘尺廣半之巨木蔽空公與<lb/>
諸生皆集飄風汎木葉虚徐漫衍後先不絶凉滿襟袖如坐<lb/>
碧雲蒼雪間求昔人之遺刻唐宋以來陸庶錢顗徐霖游鈞<lb/>
諸名軰徃徃可識其他漫漶雖欲識之不可得然惟庶碑最<lb/>
古侍者行酒數行巳余與客吴思道旁絲石磴登山之脊出<lb/>
所坐梁石上四頋皆林阜溪流虵行野中東南諸峯矗立蒼<lb/>
翠晻靄則紫微也最後公亦挾一童登之復坐縱談問道士<lb/>
故梅巖精舎所在莫有知者日且暮張然有懷質與余皆東<lb/>
陽人書石曰閼逢執徐之歲有晉撨者之里人胡翰入山與<lb/>
客六人共飲未醉輙去翰記<lb/>
<pb n="KR4h0102_SBCK_029-15a"/>
　　香溪仁惠廟禱雨記<lb/>
洪武十有一年夏六月不雨環郡之邑厥田高者爂拆下者<lb/>
剛燥陂澤旣竭原泉不通稼日就槁農民告病郡邑脩禱祀<lb/>
之禮籲天叩神或應或否而旱熯如故洎秋七月不雨農民<lb/>
告病益急從政者患之蘭溪距郡五十里其邑旱不爲灾踰<lb/>
邑而西又二十五里爲香溪入其疆則其澤之竭者演而注<lb/>
其土之焦者淖而沃田間芃芃皆美稼也余爲愕且喜問諸<lb/>
父老皆曰先是固旱矣農告病矣賴吾司征之長吉安劉君<lb/>
思忠而免於歉乃六月己丑君率父老禱千里之偃王廟合<lb/>
百神而享之明日丙寅入蟠山禱于天津廟廟故有大神曰<lb/>
澤潤曰澤沛蓋司龍者也迎而致之及途而雨越三日戊辰<lb/>
又大雨猶未洽也七月癸酉君露跣道上禱之益䖍明日甲<lb/>
<pb n="KR4h0102_SBCK_029-15b"/>
戌神應之以雨越三日戊寅又大雨吾稼仰之以足靡不就<lb/>
實是則神之賜也君之貺也吾民戴之毎食恨不尸而祝焉<lb/>
余聞而愈愕劉君非有民社者曷爲而及是哉旣而過友人<lb/>
之門陳如圭氏吳德璋氏皆曰誠如父老言然不唯寧是徃<lb/>
年禱雨脫我於藴隆之毒亦惟君慺慺以將事吾懼無以報<lb/>
之則著爲咏歌之辭而今又重䝉德焉其感而應也灼有攸<lb/>
徴矣向使吾二人言之人孰信之使吾鄉人言之雖信而未<lb/>
必深也今先生幸辱臨兹土而寓目焉咨及下走走不敢隱<lb/>
懼余言不足以侈君之貺不於先生圖之而孰圖之先生苟<lb/>
不鄙夷得託諸文字庶其傳信矣乎余謝而退他日童良仲<lb/>
至郡則具其事以請春秋譏不閔雨而著喜雨善其有志於<lb/>
民也今郡邑猶古侯伯之國從政者孰不有志於民寧風旱<lb/>
<pb n="KR4h0102_SBCK_029-16a"/>
<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>時雨凡禮之所當爲者悉致力焉而猶莫能致其所難必<lb/>
劉君一司征耳其職不過榷貨財督稅課取諸商賈之類與<lb/>
郡邑有民神者異矣頋不忍農人之無稼殫厥心而拯之天<lb/>
亦輙應之豈有他哉宇宙分事卽吾分事昔江西陸子嘗有<lb/>
是言君固習聞之矣况其近者一視同仁而無間可也天之<lb/>
仁愛吾民恒欲厚其生不幸而丁斯之旱豈使之無孑遺哉<lb/>
故一夫致其格一鄉遂其育積誠之至則天心順成之矣余<lb/>
取鄕人之言論著君之美以見喜雨者能閔雨也不臨民而<lb/>
有志於民尤所善也此春秋之義是冝書之以告來者<lb/>
　　　開先寺觀瀑布記　王褘<lb/>
廬山南北瀑布以十數獨開先寺所見者最勝開先瀑布有<lb/>
二其一曰馬尾泉其一在馬尾泉東出自雙劍香爐兩峰間<lb/>
<pb n="KR4h0102_SBCK_029-16b"/>
爲尤勝或曰瀑水之源昔人未有窮之者或曰水出山絶頂<lb/>
衝激入深澗西入康王谷爲水簾東出香爐峰則爲瀑布也<lb/>
十一月十八日日南至余約郡守吕侯肩輿十數里至開先<lb/>
主僧志一作丈室未成邀坐茅屋中乃訪潄玉亭却至龍潭<lb/>
石峽口由寺至亭可二百歩由亭至峽口僅數十歩蓋自遠<lb/>
觀之瀑布出自兩峰間如瀉天半由近而觀則二瀑下注匯<lb/>
爲重潭潭水出石峽乃爲溪循山足東流以入於彭蠡當峽<lb/>
口仰望但見水從潭中出巖谷回互二瀑所從來不可復見<lb/>
矣峽石上刻青玉峽及第一山字大二尺米芾書也石間多<lb/>
題名石祐字畫淺初不可悉辨命左右掬水沃之字乃見大<lb/>
率宋南渡後人其人無聞者居多可識者纔十二三因慨君<lb/>
子惟植節砥行乃可不朽苟不出此雖托名岩石未乆人不<lb/>
<pb n="KR4h0102_SBCK_029-17a"/>
識也又從石壁間讀淳熈中郡守禱雨神龍示現事一公爲<lb/>
余言歳春夏交大雨後瀑水盛潭遽溢積葉墜梗皆蕩滌去<lb/>
不留謂之龍洗潭或歳旱人來取水潭中禱龍神輒有應至<lb/>
今常然回坐亭阯上亭廢巳乆亭下池亦爲石所堙𥘉寺僧<lb/>
作石霤接潭上引水至寺中給庖湢又鑿石作此池即蘇長<lb/>
公賦詩處也徑八九尺霤水從潭上來流入池乃從池中復<lb/>
入霤以去而石霤癈亦十五六予命一公葺之一辭力弗贍<lb/>
也眀年三月廿六日雨初霽郡中又無事復約吕侯及通判<lb/>
羅從道幕賔徐君弼姬執中星子今葛俊徳游焉比抵寺諸<lb/>
公皆先詣一公余獨徑徃潭下坐石上瀑水方怒瀉奔騰盪<lb/>
激聲震如萬雷令人心怖神悸服戰栗不休頃焉諸君至見<lb/>
余獨坐又顔色變皆拍手呼大笑然水聲<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞呼笑聲亦不<lb/>
<pb n="KR4h0102_SBCK_029-17b"/>
聞也寺僧云龍適洗潭矣於是一公丈室已完又作竹筧接<lb/>
石霤引水過階除下清駛極可愛余命取水煮新茗一公謂<lb/>
近從後巖下得泉一窪以煮茗味比瀑水乃倍佳試之果然<lb/>
暮乃回六月十日余𬒳召將赴京念人世行止不可必萬一<lb/>
有他累則清游不復得因與郡人叚謙曹元同泛過落星湖<lb/>
約得路之半舍舟以行一公與光應知余來逺出迎乃與二<lb/>
僧携手行至招隱橋坐橋上橋在寺前五十歩潭水爲溪所<lb/>
經也其西東松杉楓𣏌蒼翠色掩映從樹底望鶴鳴諸峰髙<lb/>
出樹杪僅尺許隱然如畫圖中見又從樹隙見巖腰采薪人<lb/>
衣白大如栗𥘉疑此白石耳有頃漸移動乃知是人也橋下<lb/>
流水觸石㶁㶁鳴塵慮俗想蕩滌殆盡乆之不䏻去乃造一<lb/>
公所眎余其所賦詩又出楞伽經使予讀讀盡卷頗悟㣲旨<lb/>
<pb n="KR4h0102_SBCK_029-18a"/>
一二應公者戒行清峻略渉書史年且老不欲他走一公邀<lb/>
留與同處郡中亂後無讀書人可與語余因數與徃來一公<lb/>
請予詣潭下是時乆不雨瀑布流且絶余指筧中水謂曰此<lb/>
水一耳何必復徃也是夕宿寺中夜半雨大作比曉余未起<lb/>
應扣門告曰瀑布流如故矣盍亟起觀之余欣然攬衣起倚<lb/>
䦨睇視良乆日初出紅光徑照香爐諸峯上諸峯紫靄猶未<lb/>
斂光景恍惚可玩不可言也應因誦李太白觀瀑詩又誦笑<lb/>
隱題太白觀瀑圖詩余笑曰安知今日無太白邪胡可謂古<lb/>
今人不相及也比午乃還一公間爲余言開先者舊傳梁昭<lb/>
明太子之所棲隱南唐元宗在潜邸亦嘗讀書於此招隠撟<lb/>
其所造也後歸踐尊位乃卽此造寺故以開先名有丫巖和<lb/>
尚者實開山宋以來住山者皆名德寺前有松毎株大數十<lb/>
<pb n="KR4h0102_SBCK_029-18b"/>
圍佛印元禪師手所植近時南楚越公乃盡伐以建寺見者<lb/>
惜之而寺今亦爲刼灰矣豈非數乎一之居此所願圖復其<lb/>
舊而適此大法陵遲有志未遂幸丈室苟完聊安餘息而巳<lb/>
公尚丐我一言以記之吾之願耳余諾之未果爲也<lb/>
　　　游白鹿洞記<lb/>
余到郡已數月欲至白鹿洞甚渇左右爲余言徃時荆棘塞<lb/>
路不可徃頃因伐大木徃者衆路乃始通然路上虎縱横苟<lb/>
欲徃非多擁騶從不可用是欲行輙復止會行省荐檄郡府<lb/>
取大木余因狹星子令及都昌主簿彭能領丁夫與同徃去<lb/>
郡北行十五里至羅漢寺路分兩岐由東入棲賢谷西則至<lb/>
白鹿洞也比至兩山勢回合當其合處澗水出焉過澗逾小<lb/>
嶺嶺有缺若關門然入關路循澗北並山轉澗南皆良田也<lb/>
<pb n="KR4h0102_SBCK_029-19a"/>
約二三里乃至書院遺址正當五老峯下書院燬巳十五年<lb/>
樹生瓦礫間大且數圍前有石橋曰濯纓其左又有石橋曰<lb/>
枕流過枕流則從列女廟登北岡岡上有大杉木六七百年<lb/>
物也有司今盡伐爲御殿物矣於是書院所存者獨此二橋<lb/>
從卒指殿堂齋廬及風泉雲壑樓故處以告甚歷歷慨想昔<lb/>
日規制不可見惟聞山鳥相呼鳴山谷虚餘韵悠揚恍類弦<lb/>
歌聲或云從此右折東南逾重岡行二三里乃至所謂白鹿<lb/>
洞却從洞後復右折陟嶺乃可到尋眞觀望水簾也不果徃<lb/>
徘徊乆之而還按白鹿洞唐李勃讀書處也南唐昇元中始<lb/>
卽其地爲學給田以食其徒所謂廬山國學也宋𥘉天下未<lb/>
有學惟有四書院睢陽石皷岳麓及白鹿洞也太平興國二<lb/>
年嘗賜白鹿洞九經當時學者數百人至崇寧末乃盡廢及<lb/>
<pb n="KR4h0102_SBCK_029-19b"/>
淳熈七年考亭朱文公爲郡始斥其舊而大之又定爲學規<lb/>
示學者來學者益衆而白鹿洞之盛出他書院右自後守其<lb/>
成規二百年如一日也而墮廢今乃如此余亦無如之何也<lb/>
余嘗恠世之爲佛老氏之學者其宫室一廢壞輙脩舉之不<lb/>
旋踵豈佛老氏之學能盛於儒者哉蓋爲其徒者有勤行之<lb/>
意堅持之操能必其成故也至於世儒習聖人之道常骫骳<lb/>
不自振不能以有爲而聖人之道頋因委棄鬰塞而不得行<lb/>
嗚呼此其弊也非一日之積矣余於是蓋重歎之也<lb/>
　　　自建昌州還經行廬山下記<lb/>
八月余自京還九月以事行郡境二日泛左蠡掦瀾至都昌<lb/>
縣四日由都昌出彭蠡過飄摇沙宿蘆潭五日至建昌州七<lb/>
日回至蘆潭北風作舟逆風不可行八日復至建昌九日舎<lb/>
<pb n="KR4h0102_SBCK_029-20a"/>
舟取陸而還是日宿德安縣十日發德安西北行三十里至<lb/>
廬山下訪湯泉湯泉在路南距山阯不半里甃石爲池者五<lb/>
南一池極熱手不可探北四池水稍温人徃徃入其中浴然<lb/>
皆作硫黃臭余舊聞凡湯泉下必有硫黄惟驪山者下乃是<lb/>
礬也礬毒石本草云惟熱入水水不水蚕食而肥䑕食而死<lb/>
也又数里遇醉石觀陶靖節故居其地栗里也地屬星子縣<lb/>
而星子在晉爲彭澤縣觀巳廢惟有大石亘澗中石上隱然<lb/>
有人卧形相傳靖節醉即臥此石上也按史靖節爲彭澤令<lb/>
督郵行縣吏白當束帶見之靖節不肯折腰小兒遂解官賦<lb/>
歸去來辭而歸義熈三年也是歲劉𥙿實殺劉仲文將移晉<lb/>
祚陶氏世爲晉臣義不事二姓故託爲之辭以去若將以微<lb/>
罪行耳梁昭明謂耻復屈身異代要爲得其心夫豈以一督<lb/>
<pb n="KR4h0102_SBCK_029-20b"/>
郵爲此悻悻乎靖節既歸益放情於酒人知其樂於酒而固<lb/>
莫窺其所以然也或云觀南諸山即其詩所謂悠然見南山<lb/>
者也其㫄居民多陶姓云是靖節後又数里爲簡寂觀觀亦<lb/>
不存簡寂者陸脩靜謚慧遠法師之結白蓮社也同社者十<lb/>
八人陶靖節陸脩靜皆與焉遠公居東林在廬山北靖節脩<lb/>
靜甞訪之東林之近有虎溪遠誓不過溪或過溪虎輙鳴及<lb/>
送二人不覺過虎溪皆大笑世故相傳爲三笑圖或曰慧遠<lb/>
卒於晉義熈十二年丙辰年八十三脩靜殁於宋元徽五年<lb/>
丙辰年七十二丙辰相去六十載推而上之脩靜生義熈四<lb/>
年丁未慧遠亡時脩靜纔十歲爾至宋元嘉未脩靜始來廬<lb/>
山時遠公亾且三十餘年靖節死亦二十餘年矣安取所謂<lb/>
三笑乎或曰晉蓋有兩脩靜也自蘇長公作三笑圖賛而黃<lb/>
<pb n="KR4h0102_SBCK_029-21a"/>
太史以此三人實之蒲傳正劉巨濟晁無咎之流皆有所述<lb/>
陳舜俞廬山記其說亦與太史同此其是非固未决者也又<lb/>
循山下西北行未至郡治二十里爲歸宗寺在金輪峯下山<lb/>
勢方凝然忽石峯從山腰㧞起如卓筆髙與山齊峯頂有設<lb/>
利塔俗呼爲耶舍塔釋氏書云佛㓕度後所遺設利八萬四<lb/>
千散在人世龍宫皆貯以金瓶寳篋建塔藏焉東晉時耶舎<lb/>
尊者自西域奉設利來八萬四千之一也於此建塔塔髙若<lb/>
干尺<graphic n="KR1688" url="https://raw.githubusercontent.com/kanripo/KR-Gaiji/master/images/KR1688.png" mimeType="image/png"/>鐡爲之外包以石峯峭峻鐡石重人力不可施皆運<lb/>
神通力致之俗故呼爲耶舎塔耶舎亦與遠公社甞舉如意<lb/>
無言以示遠遠不悟即拂衣去是時禪學未入中國而兆則<lb/>
巳此見矣耶舎之去逕上紫霄峯紫霄又在金輪東也寺相<lb/>
傳爲右軍故宅有池水色黒曰墨池羲之之所洗墨也羲之<lb/>
<pb n="KR4h0102_SBCK_029-21b"/>
嘗慕張芝臨池學書池水盡黒此爲其故蹟豈信然邪今臨<lb/>
川郡城東有墨池南豐曽氏爲記盖深疑之以謂方羲之之<lb/>
不可強以仕而嘗極東方出滄海以娛意於山水間豈其徜<lb/>
徉肆恣而又嘗自休於此邪余謂以彼之可疑則此之不足<lb/>
信非邪宋元豐間眞凈文禪師住歸宗時濂溪周先生自南<lb/>
康歸老九江上黃太史以書勸先生與之游甚力以故先生<lb/>
數數至歸宗因結青松社若以踵白蓮社者又名寺左之溪<lb/>
曰鸞溪以儗虎溪其事爲釋氏所傳世皆謂先生實傳聖賢<lb/>
千載不傳之統豈其有取於佛氏之徒而願從之㳺甚者又<lb/>
謂濂溪之學受於夀岩佛者此又厚誣吾先哲者也余以爲<lb/>
不然大賢君子於其道既有得矣於其形迹未嘗以爲累也<lb/>
况先生之髙致如光風霽月初無凝滯固奚必深辯之邪及<lb/>
<pb n="KR4h0102_SBCK_029-22a"/>
淳熈中應菴華禪師繼主歸宗未夫子時爲郡亦嘗與之㳺<lb/>
華公盖臨濟正傳於大慧爲適孫歸宗雖非巨刹以屢爲名<lb/>
僧所居號天下歸宗今寺亦廢故基爲樹所蒙蔽不可入予<lb/>
徘徊鸞溪上甚乆日已暮遂復行數里宿開光寺明日乃還<lb/>
　　游棲賢院觀三峽橋記<lb/>
五老峯於廬山爲西面卽郡治北望峯如屏障蔽其後違郡<lb/>
治北行二十里轉五老東入巖谷中棲賢寺在焉余舊讀蘇<lb/>
次公棲賢寺僧堂記云棲賢谷中多大石岌嶪相向水行石<lb/>
間其聲如雷霆如千乗車行者振掉不能自持雖三峽之險<lb/>
不過也故其橋曰三峽度橋而東依山循水水平如白練横<lb/>
觸巨石匯爲大車輪流轉洶湧窮水之變寺據其上游右倚<lb/>
石壁左俯流水石壁之趾僧堂在焉狂峯怪石翔舞於簷上<lb/>
<pb n="KR4h0102_SBCK_029-22b"/>
毎大風雨至堂中之人疑將壓焉問于習廬山者曰雖兹山<lb/>
之勝棲賢蓋以一二數矣又聞蘇長公云廬山竒勝處不可<lb/>
勝紀獨開先漱玉亭棲賢三峽橋爲二勝棲賢寺於是廢巳<lb/>
乆殘僧數輩皆出居田間左蠡有僧曰惟賢頗通世間法余<lb/>
謀於府僚俾之住棲賢賢曰俟吾結屋山中完公當來游也<lb/>
七月望賢使來告曰屋幸完可游矣明日卽偕呂侯曁葛君<lb/>
往時暑甚輿夫暍屢從道傍石坎中掬水飮至谷口日卓午<lb/>
矣未至橋十許歩石巖下觀陸羽泉乃至橋上從橋上俯視<lb/>
澗底亡慮百千尺或云以瓶貯水五升許從瓶觜中出水縷<lb/>
縷下注瓶竭水乃著澗底欲試之不果又云橋魯班造蓋謂<lb/>
堅緻壯奇惟般乃能造耳非謂眞造於般也距橋北十許丈<lb/>
有大石方整狀如棺横亘澗底相傳甞有孽蛟從谷中出水<lb/>
<pb n="KR4h0102_SBCK_029-23a"/>
怒湧勢將壞橋時主僧有道行叱神挽此石扼之蛟退橋得<lb/>
不壊過橋北轉行百許歩澗水至是匯爲深潭有龍蟄焉蘇<lb/>
長公詩所謂玉淵神龍近卽指此也又相傳昔寺僧甞浸甑<lb/>
潭上俄失所在後有人從湖南來云甑從洞庭湖上出甑上<lb/>
有棲賢字可驗故知此潭下通湖南也此其言皆誑誕不足<lb/>
信巳乃徑造賢公新屋下法堂故趾也至是五老峯乃嶻然<lb/>
左出寺頋在峯後日方熾忽雲從谷中起俄頃雨巳至有風<lb/>
南來雨復旋散日光穿雲斜照峰上巖谷石濕芒采相射宛<lb/>
然金芙蓉也賢公留余宿約明日謁赤眼禪師塔塔距寺北<lb/>
行又十許里巖谷深絶處也棲賢寺實禪師所創道埸余辭<lb/>
與葛令先歸而呂侯乃獨留賢請余重書蘇次公僧堂記余<lb/>
謝不善書又欲余和長公詩余謝不工詩則題游山歲月氏<lb/>
<pb n="KR4h0102_SBCK_029-23b"/>
名遺之以附昔賢故事按次公以元豐三年夏六月來游時<lb/>
謫官往高安而長公至此則七年六月時自黃移汝送子邁<lb/>
赴饒之德興尉云<lb/>
皇明文衡卷之二十九終<lb/>
</p>
<p>
</p>
  </div>
</body>
</text>
</TEI>
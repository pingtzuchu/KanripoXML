<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_046-1a"/>
皇明文衡卷之四十六<lb/>
　　題䟦<lb/>
　　　䟦東坡尺牘後　趙汸<lb/>
宋禮部尚書贈太師東坡蘇公忠義貫日月名聲塞宇宙盖<lb/>
千載一人也妙齡豋高科思以文學經濟如賈太傅陸宣公<lb/>
中歳偃蹇不偶留心佛乘交友禪伯如白樂天柳子厚晚節<lb/>
播遷嶺海遂欲隂學長年超然遐舉如安期生梅子眞此公<lb/>
乎生學術三變見於手筆書䟽者具有本末也若夫文章妙<lb/>
天下特其餘事傳周易尚書觧論語亦愽洽之及爾要非志<lb/>
氣所存然公嘗有曰膠西多古君子使蓋公真徃來其間軾<lb/>
何足以見之與荅陸子厚書所論黄高人之意適同噫內聖<lb/>
外王之道不明而豪傑之士不能忘情於方外者如此然則<lb/>
<pb n="KR4h0102_SBCK_046-1b"/>
世人所求於公者殆其粃糠土苴耳至正巳丑秋過倪氏黟<lb/>
川寓居敬書此于其所觀東坡尺牘後<lb/>
　　　書所編李文公集篇目後<lb/>
李文公集十有八卷凡百四篇江浙行省叅政趙郡蘇公所<lb/>
蔵本某旣從公傳冩復緫其篇目如上始汸見歐陽公論文<lb/>
每稱韓李其讀幽懐賦恨不得與之同時上下其議論而老<lb/>
泉蘇公亦謂李文其味黯然以深其光油然以幽自是每欲<lb/>
求其集觀之不可得所得者文苑英華中數篇而巳旣又見<lb/>
豫章黃公謂皇祖實録文如女有正色又子朱子論復性書<lb/>
雖病减情之㫖岀於釋氏而亦善其有如此思慮益以不覩<lb/>
全集爲憾至是廼請於公而得之甚慰也公名翶字習之中<lb/>
進士第元和間爲史舘修撰䟽言旣以武功定海內當革敝<lb/>
<pb n="KR4h0102_SBCK_046-2a"/>
事復高祖太宗舊制用文德興太平不然恐大功之後逸欲<lb/>
易生因條上正本六事憲宗不能用後遷禮部郞中面折宰<lb/>
相李逢吉過失移病去雅好推轂賢士韓文公嘗書與之云<lb/>
於賢者汲汲惟公與不材爾其復書以爲韓公雖好士惟其<lb/>
有文章兼附已者無所愛惜或不能然則不肯薦拔與巳不<lb/>
同又嘗以書責裴晉公居相位道不行忍耻內愧不能引退<lb/>
其於師友及知巳厚者骨鯁無諱忌如此則視逢吉軰何所<lb/>
憚而唐史乃言由不得顯仕怫欝無所發面斥逢吉旣斥之<lb/>
又自懼而去其言抵捂非事實甚明昔人謂韓公於學莫如<lb/>
文章於德莫如好直而習之文行庻㡬似焉則以韓謚名而<lb/>
韓李並稱可無愧矣叅政公將刻梓以廣其傳於學者故汸<lb/>
竊著其爲人大畧且非排史氏之妄以明歐陽公爲知言云<lb/>
<pb n="KR4h0102_SBCK_046-2b"/>
　　　讀貨殖傳<lb/>
貨殖傳當與平凖書叅㸔平凖書是饑人臣横歛以佐人主<lb/>
之欲貨殖傳是饑人主好貨使四方皆變其舊俗趨利書首<lb/>
言漢興接秦之弊高祖重本抑末輕徭薄賦故文景之世國<lb/>
家無事百姓給足府庫充實人人自愛而重犯法後面序武<lb/>
帝事節節與前相反至賛論始推唐虞三代以來而舉戰國<lb/>
秦皇功利之禍爲證則武帝不能法祖宗之仁厚而蹈始皇<lb/>
之覆轍不待譏議而可見學者先讀此賛而後讀其書使先<lb/>
後相承則太史公之意瞭然矣若貨殖傳乃此書之注脚而<lb/>
未有察其意者盖傳中所謂當世賢人則書中所斥不軌逐<lb/>
利之民也傳中所序陶朱公白圭軰妙於治生卽書中三人<lb/>
言利事析秋毫之比也傳言鄙人牧長窮鄉寡婦禮抗萬乘<lb/>
<pb n="KR4h0102_SBCK_046-3a"/>
名顯天下宣曲任民以田畜高而人主重之卽書中言卜式<lb/>
以家財助縣官天子尊顯之以風百姓意尤著矣盖見始皇<lb/>
武帝皆以好大喜功國用不足而後眷眷於此等人也傳中<lb/>
歴舉四方百貨所出行賈所在甚詳卽書中置大農諸官盡<lb/>
籠天下之利貴賣賤買所以天子無算之用皆出於此傳中<lb/>
言千乗之侯尚猶患貧卽書中屢言稅賦竭縣官大空是也<lb/>
傳中言廊廟巖宄軍士任俠攻剽女姬游閒吏士等皆爲財<lb/>
利所以深誚當世好貨之俗無貴賤也末言當國者必以竒<lb/>
勝而又歴數㚥事惡業賤行辱處之能致富卽書中所謂不<lb/>
益賦而天下用饒亦此類矣循此傳之意深陋爲天下國家<lb/>
者不當下行啇賈之事盖是當時親覩言利之人誤國害民<lb/>
如封禪書中所謂究觀方士相官之意云者故言之深切至<lb/>
<pb n="KR4h0102_SBCK_046-3b"/>
此後人但謂子長䧟於刑法無財可贖故發憤作貨殖傳豈<lb/>
爲知太史哉雖然遷之言亦激矣予獨謂其書明白諄複如<lb/>
是千百年來讀者猶未能深悉其意况夫六蓺之古遠淵奥<lb/>
而傳注家自謂盡得經㫖可乎<lb/>
　　　讀鄭䖍傳　徐一䕫<lb/>
按鄭䖍傳鄭相如告䖍曰天寳十三年逆臣僣亂當汙僞官<lb/>
願守忠節相如言時開元三十年也及安禄山反䖍果䧟賊<lb/>
中禄山署䖍水部郞中䖍念其言稱疾求攝市令事平議罪<lb/>
䖍得减死論貶台州司户夫爲臣死忠理之常也䖍以相如<lb/>
豫告故不受僞署不然則受之邪䜟緯之學聖賢所不道宋<lb/>
景文撰唐書叙事嚴簡而汎及符䜟雜說非以爲訓也以著<lb/>
䖍之不知自守爾覧者無惑焉<lb/>
<pb n="KR4h0102_SBCK_046-4a"/>
　　書宋學士所書陳思禮孝事後<lb/>
予讀學士宋公所書陳思禮孝事未嘗不嘆思禮至行人所<lb/>
不能及者陳氏四明儒家思禮甫七歳其父不幸蚤世母夫<lb/>
人石氏誓不他天以鞠育之夫人又以思禮陳氏獨子敎之<lb/>
甚嚴思禮亦克承母志力學唯謹暨弱冠石夫人與之議婚<lb/>
巳而夫人殁思禮創鉅痛深奮欲随母死頼親戚朋友力慰<lb/>
觧之乃止年二十四親戚朋友勸之娶思禮掩耳不荅衆迫<lb/>
之曰娶妻以爲養也吾親旣殁何以娶爲親戚朋友据義責<lb/>
之不得巳從之及期合卺危坐誦蓼莪之篇凡七晝夜不輟<lb/>
哀動人人嗚呼遠則易忘人之常情也思禮不忘其親如是<lb/>
可謂至矣人有恒言孝衰於妻子以思禮觀之豈其然哉思<lb/>
禮又嘗作堂爲時饗之所顏曰如在及以貢至京師入太學<lb/>
<pb n="KR4h0102_SBCK_046-4b"/>
爲上舎生宋公及御史中丞劉公鄂省叅政陶公凡朝之大<lb/>
夫士咸愛重之爲歌詠論著甚悉予因摭學士所書孝事有<lb/>
合於近古所謂卓行君子所爲者表而出之云<lb/>
　　　　歐陽公書王彦章事<lb/>
古人爲文非徒然也盖必有爲而作宋至慶暦盖巳四十年<lb/>
不用兵矣一旦趙元昊叛兵聚西陲歴四五年而攻守之計<lb/>
不决歐陽公獨持用奇取勝之議朝廷不以爲然而邉將多<lb/>
失機㑹公以梁將王彦章之善於用奇也故於其事獨惓惓<lb/>
焉彦章姓王氏鄆州壽張人號王鐡槍事梁至宣義軍節度<lb/>
使梁晉交争河上之戰凡數百合彦章戰輙勝至於德勝之<lb/>
戰尤竒末帝時小人叚疑用事忌彦章功名唐兵攻兖州故<lb/>
與羸卒遂至於敗見執於唐死之歐陽公著五代史旣列彦<lb/>
<pb n="KR4h0102_SBCK_046-5a"/>
革於死節傳而加感憤歎息其後在河北又得其家傳并畫<lb/>
像以家傳𥙷舊史之畧以畫像損壞重加𥙷緝且爲著畫像<lb/>
記至於德勝之戰傳旣書之畫像記復申言之不厭於複其<lb/>
所以然盖致其希慕不可及之意而警發當時用兵者之不<lb/>
尚奇也議者以謂古之良將多矣歐陽公何獨惓惓於彦章<lb/>
其意盖不足於公也夫公不舉古之良將而獨舉彦章非謂<lb/>
古之良將不善用奇也盖舉近則人易知所謂殷監不遠在<lb/>
夏后之世是也若謂彦章事梁爲亂賊之黨而以其死爲徒<lb/>
知食焉不避其難之爲義則尤大非且自古亂賊莫甚於漢<lb/>
之莽操梁雖倔起乘唐衰而取之視莽操尤當末减且楊雄<lb/>
嘗事莽矣荀彧嘗事操矣彦章起自卒伍素不知書尚得而<lb/>
咎之哉彦章之事梁政如舅以嬖妾爲妻爲之婦者何敢不<lb/>
<pb n="KR4h0102_SBCK_046-5b"/>
以爲姑乎苟其說行非特不知歐陽公之意有在且不知五<lb/>
季之世死節之臣爲不多見使彦章之忠義不曰于天下後<lb/>
世無以爲人臣勸因著于篇<lb/>
　　　題唐仲友𥙷傳　朱右<lb/>
於虖世故有誑人以理之所有君子或昧焉語曰不逆詐不<lb/>
億不信予讀唐仲友𥙷傳而竊有感焉𥘉仲友以乾道七年<lb/>
守台時朱熹提舉浙東常平仲友發粟賑飢抑姦拊弱剏中<lb/>
津浮梁以濟艱涉民至今頼之永康陳亮以縱横之術與仲<lb/>
友不相能然亦未嘗信程朱氏學也亮揆無以抑仲友乃設<lb/>
詭計若爲歆豔性學者朱子遂信之行部過其家乘間爲飛<lb/>
言中仲友高文虎爲通判復以舊怨傾之嫉惡之心君子爲<lb/>
多於是朱子力擯劾仲友至六上章廷議終不决元修宋史<lb/>
<pb n="KR4h0102_SBCK_046-6a"/>
謂仲友爲朱子所斥乃不載之簡䇿是或非朱子意歟春秋<lb/>
據事直書善惡自見今史官宋濂爲補此傳有㫖哉<lb/>
　　　　唐李泌傳賛<lb/>
賛曰予觀唐人材出處從容有三代王佐噐唯李泌陸贄而<lb/>
巳泌自賛復兩京功成身去代宗再徴權臣間忌浮湛外任<lb/>
德宗以春宮之知委心聽用泌亦竭智盡忠展布政體謀慮<lb/>
計畫洞燭物情故治效聿著述其安馬燧取懷光相李勉保<lb/>
韓滉單騎以來抱暉設伏以擒叛卒開三門運路屯關中荒<lb/>
田國用日充邊鎮欇伏其績章章可紀至於辨太子冤則曰<lb/>
天子以四海爲家宰相當豫帝贈白起則曰國將興聽於人<lb/>
帝言有命則曰君相造命不可言命其言又足徴者唐傳乃<lb/>
謂其随時俯仰無足可稱取媚以求其位豈信史哉因采舊<lb/>
<pb n="KR4h0102_SBCK_046-6b"/>
聞叅諸記録别著泌博以表見之使善不没實爲後世鑑若<lb/>
趣尚太清未免惑於隠怪亦其質之未純者與<lb/>
　　　䟦宋平金露布文　梁寅<lb/>
右平金露布文一通宋忠翊郞荆湖制置司屬官程君之所<lb/>
撰也夫宋之平金義舉也故爲露布者其理順其辭正而子<lb/>
孫寳藏之者足以爲忠義之勸或曰其時之士論以爲當金<lb/>
人之肆毒讐冝復也而不能復及與金和矣則讐不必復也<lb/>
而反欲復之是烏得爲義舉哉余以爲不然夫和非義也後<lb/>
反之則爲義矣且宋之安危不係於金之和不和元旣興則<lb/>
與金和以拒元固危也不與和而助元以㓕之亦危也其危<lb/>
一也則寧徇於義故曰滅金義舉也程君名萬家饒之樂平<lb/>
寳蔵是文者君之五世孫椿字元齡<lb/>
<pb n="KR4h0102_SBCK_046-7a"/>
　　　湯仲謀握奇衍義䟦　唐肅<lb/>
右握奇衍義一卷大梁湯仲謀所作也八陣之說始於握奇<lb/>
而推衍於孔明今魚復壘石卽風后法也但諸家所觧奇正<lb/>
之說不一或以天地風雲爲正龍虎烏蛇爲奇或以八陣各<lb/>
有奇正或以八陣爲正游兵爲奇或以天地爲旗風雲爲旛<lb/>
龍虎烏蛇爲陣之別或以四正四奇爲定陣而配八卦之位<lb/>
是皆末悟握竒之意者也湯君學愽而識明研究覃思得其<lb/>
㫖趣故撰爲衍義以示同志大意以奇正相半不可以天地爲<lb/>
合風雲龍虎烏蛇爲分而曰天衡地軸自可當八陣之半又<lb/>
曰孔明所衍果岀握奇分乎其言皆引而不發愚嘗竊求其<lb/>
意孔明八陣正合握奇但握奇隊數與壘石不同握奇一隊<lb/>
當壘石二隊如天衡重列在握奇則八隊在壘石則十六隊<lb/>
<pb n="KR4h0102_SBCK_046-7b"/>
地軸單列在握奇則六隊在壘石則十二隊以此而推曰天<lb/>
衝地衝曰風曰雲無不脗合則孔明所推衍出於握奇必矣<lb/>
天地風雲隊數旣緫爲六十四矣則龍虎烏蛇果何在哉盖<lb/>
天軸地衡定而不變此所以爲正也天地前衝變則爲虎天<lb/>
地後衝變則爲龍風變爲蛇雲變爲烏此所以爲奇也故陣<lb/>
勢雖八其實爲四經曰四爲正四爲奇曰天有衡地有軸前<lb/>
後有衝風附於天雲附於地未言龍虎烏蛇也卽曰緫爲八<lb/>
陣及曰聽音望麾以出四奇乃曰天地之前衝爲虎<graphic n="KR1786" url="https://raw.githubusercontent.com/kanripo/KR-Gaiji/master/images/KR1786.png" mimeType="image/png"/>風爲<lb/>
蛇蟠天地之後衝爲飛龍雲爲烏翔則龍虎烏蛇實出於天地<lb/>
風雲而非別有四陣也非定而不變者爲正動而有變者爲<lb/>
奇乎由是知湯君所謂天衡地軸自可當其半者意實在此<lb/>
持夫作者之自明耳若其疑孔明之推演則又曰以八數觀<lb/>
<pb n="KR4h0102_SBCK_046-8a"/>
之意亦出於握奇亦明壘石卽風后法矣愚何幸因湯君是<lb/>
編而有進焉敢識此於卷末<lb/>
　　　䟦山谷墨蹟<lb/>
右黄文節公書韓昌黎桃源行一首盖崇寧六年十月筆也<lb/>
按公元年罷知太平州管勾洪州玉隆觀以嘗忤趙丞相挺<lb/>
之爲轉運判官陳舉承風㫖劾公所作荆州承天觀塔記有<lb/>
幸災謗國意遂除名編管宜州三年由鄂過洞庭潭衡永桂<lb/>
三年五月始至貶所云十月十八日則公至宜州巳半載明<lb/>
年九月公物故僅一載耳嗚呼公以六十之年横至貶斥郡<lb/>
守從而阸之至不容居關城中其困苦至矣然觀其䟦李資<lb/>
深書有云子城僦舎上雨傍風無所盖障人將不堪其憂余<lb/>
自念家本農桑使不從進士則田中廬舎亦當如是又何不<lb/>
<pb n="KR4h0102_SBCK_046-8b"/>
堪其憂邪公之樂天知命不以得失蔕芥于中者如此故能<lb/>
以文墨自娱而書法至老益臻其妙也宜州無佳筆公毎以<lb/>
三錢市雞毛筆作字此𥿄亦果用鷄毛筆則公書之妙又不<lb/>
可及巳公嘗自言元祐中與子瞻穆父飯寳𣑽僧舎作草書<lb/>
數𥿄子瞻賞之再三穆父無一言但云恐未見蔵真真蹟耳<lb/>
余心竊不平及至黔中得蔵真自序諦視數日恍然自得落<lb/>
筆便覺超異然後知穆父之言不誣則公書法自黔中以後<lb/>
卽追踪懐素不待至宜州也雖然公之所以名當時傳後世<lb/>
者夫豈止於書哉第因其書想其人有以繫百年之思耳<lb/>
　　書唐李鄴侯傳後　謝肅<lb/>
右唐李鄴侯傳二卷天台朱君伯賢之所脩也伯賢先君子<lb/>
約齋先生於元政漸弛將亂之際毎令誦習鄴侯家傳此其<lb/>
<pb n="KR4h0102_SBCK_046-9a"/>
心之所存爲何如然當世終不能用先生先生殁餘三十年<lb/>
板蕩極矣而君之䄂簡猶存顧以其文漫誕間加筆削辭簡<lb/>
而義該使鄴侯輔唐中興勲業赫赫于目前者其以約齋之<lb/>
故也歟昔張魏公佐宋南渡猶諸葛忠武侯之相乎漢也盡<lb/>
瘁出師規復中原功雖不成而志則甚偉故其子敬夫爲脩<lb/>
武侯傳焉今君汲汲焉以鄴侯之家傳是脩則亦聞其風而<lb/>
興起者乎夫魏公行武侯之志者也約齋存鄴侯之心者也<lb/>
然鄴侯之岀也天未厭唐諸將俲忠故其復兩京也易武侯<lb/>
之出也漢運旣去羣雄角力故其還舊都也難非其才智不<lb/>
相及之謂也或曰跡魏公之行事固似武侯矣以約齋而視<lb/>
鄴侯曾何勲業之可並稱邪曰嘻是殆以隠顯而論夫士者<lb/>
也亦安知約齋非方隠之鄴侯鄴侯非巳顯之約齋乎故欲<lb/>
<pb n="KR4h0102_SBCK_046-9b"/>
知約齋之心者觀於鄴侯之傳則得矣而二傳之脩皆以子<lb/>
而寓乎其父經世之心志焉豈徒然哉豈徒然哉<lb/>
　　　題宋仲珩歸省卷後　張孟兼<lb/>
予友宋仲珩執丈太史公之仲子也性敏學博自少工書法<lb/>
侍太史於京師㑹建奉天殿禁中有　詔徴書額時予備官<lb/>
儀曹卽以仲珩名聞俾謹書之而尚書楊公以進旣稱<lb/>
㫖遂問其父子之賢巳而仲珩𬒳　勑草古詩若干首<lb/>
上覧之稱譽有加焉<lb/>
皇太子曁　晉王亦知仲珩之能書時出雜篇章令冩之於<lb/>
戯以仲珩之妙年擅當代書之名上徹<lb/>
天聽玉音之所獎予其爲榮遇可謂千載一日猶祥麟威鳯<lb/>
出際盛時莫不争先快覩榮名美爵禄見寵𬒳于身盖無疑<lb/>
<pb n="KR4h0102_SBCK_046-10a"/>
矣今仲珩奉太史公命歸省丘墓中朝士大夫咸賦詩送之<lb/>
前御史中丞劉公爲序其篇端予旣賦詩復書此卷末與之<lb/>
識别庻幾鄉邦俊彦有見者尚當以仲珩而加勉哉<lb/>
　　書清宴閣讌記後　蘇伯衡<lb/>
洪武庚戌秋高䴡國王遣其陪臣刑部侍郎金柱來<lb/>
朝獻柱頗知文墨折節從朝之名公遊間出此記以相示自<lb/>
言其八世祖縁所作也以其時考之實宋重和之七年時淵<lb/>
聖在御日乆狃於宴安荒于盤樂嘗讌宰輔蔡京王黼等于<lb/>
宣和殿而京作曲宴記流傳四方以爲盛美是以高䴡聞而<lb/>
慕之清宴有讌而縁爲之記也則知上行下效其捷如此况<lb/>
中國之爲君臣者以道德仁義化成天下表儀萬方則遐方<lb/>
之觀感慕效又當何如哉且蠻夷僻陋之邦而其文學侍從<lb/>
<pb n="KR4h0102_SBCK_046-10b"/>
之臣紀事陳義之善有若縁者代之詞臣盖不能無愧焉而<lb/>
有宋文治之懿作養之盛人材之衆言語之工無內外逺近<lb/>
之間於此亦可以見矣是以録之<lb/>
　　　題鄭宣撫墓誌後<lb/>
伯衡竊聞公宣撫川陜節制諸將嚴甚吳璘而下毎入謁必<lb/>
先庭叅然後入就坐一日璘除少保來謝語主閽吏欲講鈞<lb/>
敵之禮吏以白公公厲聲曰少保官雖高猶都綂制耳倘變<lb/>
常禮是廢軍容少保若欲反則可取吾頭去庭叅之禮不可<lb/>
廢也璘皇恐聽命時諸將咸陽憚而隂忌之始見公擢自温<lb/>
州通判不數年登禁近以資政殿大學士帥蜀意公秦檜之<lb/>
黨也雖忌而莫敢出聲後見公遇事輙與檜抗知非其黨也<lb/>
乃譛之檜言其有跋扈狀檜入其言謀于王㬇㬇以爲不若<lb/>
<pb n="KR4h0102_SBCK_046-11a"/>
選一宗室有風力者徃制之因薦趙德夫於是創四川緫制<lb/>
財賦以命德夫德夫至坤維辟晁公武幹辦公事且屬其物<lb/>
色公隂事公武起乆癈又引公所逐使臣魏彦忠者相與盡<lb/>
力擠之遂興大獄而公竟謫封州以殁於戯正人之不能獨<lb/>
立從古則然豈獨公乎且公帥蜀八年欲加之罪何患無詞<lb/>
而况諸將忌之於外宰相衘之於內迎合徂伺於前後左右<lb/>
者又其仇人此固司馬温公所謂獨一黄葉之在風中也雖<lb/>
欲無危其可得乎偶觀墓誌文輙䟽所傳聞于後以𥙷其畧<lb/>
亦以見羣枉害正其勢蛇蟠蟻結牢不可破如此可畏也<lb/>
　　　䟦陳子上書<lb/>
於戯重其身愛其妻子不能忘其墳墓去其鄉里人之情也<lb/>
而至違郷里捐墳墓棄妻子而置身於艱險之地則以所重<lb/>
<pb n="KR4h0102_SBCK_046-11b"/>
者甚於身所愛者甚於妻子所不可忘者甚於墳墓所不可<lb/>
去者甚於鄉里也身非不重也而有重於身者焉妻子非不<lb/>
愛也而有爱於妻子者焉墳墓非能忘也而有不可忘於墳<lb/>
墓者焉鄉里非能去也而有不可去於鄉里者焉夫安得不<lb/>
舎彼而取此哉然非識輕重之人烏乎能之吾讀陳子上貽<lb/>
謝復元書未嘗不歎其於輕重也明於取舎也審而又悲其<lb/>
適丁斯時也使子上不丁乎斯時則固重其所重愛其所愛<lb/>
不忘其所不能忘不去其所不可去若尋常矣於戯子上何<lb/>
其不幸也邪子上余友也同薦于鄉同試于禮部後一再見<lb/>
于四明而遂永訣矣曩在京師從掲兵部伯防得其所著子<lb/>
上埋銘讀之而高其行而偉其志今讀此二書愈益信其行<lb/>
之高其志之偉雖去之二十年餘而生氣猶凛凛焉於戯子<lb/>
<pb n="KR4h0102_SBCK_046-12a"/>
上眞賢乎哉錢用壬傅予敬趙時㤗唐元嘉皆子上同年進<lb/>
士也彼惟重所重而不重其所不可不重愛所愛而不愛其<lb/>
所不可不愛不忘所不能忘而忘其所不可忘不去所不能<lb/>
去而去其所不可去卒之身首異處妻子戮辱墳墓無主而<lb/>
爲鄉里羞然則子上之不幸固未若彼四人之不幸也子上<lb/>
雖客死山東然喪塟以禮墳墓妻子皆無恙而鄉里與有榮<lb/>
耀然則子上豈眞不幸也邪甚矣輕重之當明而取舎之當<lb/>
審也雖然向㣲復元子上安能决去而其墳墓妻子亦安能<lb/>
保全是故子上之遂其去志而墳墓妻子之獲保無他虞者<lb/>
以復元能委曲調護之也於戯復元眞子上友哉復元亦賢<lb/>
矣哉<lb/>
　　　跋眉庵記後　高啓<lb/>
<pb n="KR4h0102_SBCK_046-12b"/>
右嘉陵楊君眉庵記謂眉無用於人之身故取以自號夫女<lb/>
之美者衆嫉其蛾眉士之賢者人慕其眉宇而不及口鼻耳<lb/>
目則眉豈輕於衆體哉盖衆體皆有用眉安於其上雖無有<lb/>
爲之事而實瞻望之所趨焉其有類乎君子者矣世方以僕<lb/>
僕爲忠察察爲智安重而爲國之望者則以爲無用楊君亦<lb/>
有感於是歟讀之爲之太息<lb/>
　　　題王氏述訓後　方希古<lb/>
師弟子之敎不立世之學者一變而爲陳相再變而爲逄蒙<lb/>
由蒙而變不至於羿之爲不止也其漸豈不可畏哉予過梁<lb/>
宋間覩河洛之俗可駭焉至汜水見河南按察僉事王侯履<lb/>
道所爲述訓歴紀成童時所從之師以致不忘之意其情辭<lb/>
忠厚有足感人者嗚呼薄夫惡子觀乎此其尚知所愧耻而<lb/>
<pb n="KR4h0102_SBCK_046-13a"/>
感慕也哉<lb/>
皇明文衡卷之四十六<lb/>
<pb n="KR4h0102_SBCK_046-13b"/>
</p>
<p>
</p>
  </div>
</body>
</text>
</TEI>
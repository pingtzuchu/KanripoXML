<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_040-1a"/>
皇明文衡卷之四十<lb/>
　序<lb/>
　　　心學圖說後序　蘇伯衡<lb/>
金華坦谿之上有隱君子曰鄭君彦淵宋川陜寘制忠愍公<lb/>
之六丗孫也始余得其塟書註釋讀之固意彦淵儒者乃今<lb/>
讀其心學圖說信彦淵之爲儒者無疑矣夫堯舜禹之相授<lb/>
受也曰人心惟危道心惟微惟精惟一允執厥中萬丗正學<lb/>
扵是乎出焉商周繼之其間聖賢焉不學而亦焉有外此以<lb/>
學者哉逮乎周衰聖人不作異端竝起其所以爲學者大抵<lb/>
非帝王之學漢興羣儒掇拾遺經扵秦火之餘徃徃溺扵訓<lb/>
詁而不知反求諸心則旣失矣後千數百年濂洛諸大儒出<lb/>
當宋丗相與倡明聖學而論著焉子貢之徙所不得聞扵仲<lb/>
<pb n="KR4h0102_SBCK_040-1b"/>
尼者昭然若掲日月天下學士始知不知道不可以言學不<lb/>
明心不足以爲學夫何積習旣乆雖有豪傑之材亦皆篤惟<lb/>
先儒之成言是誦莫肯以精力自致而今爲甚譬如侏儒之<lb/>
觀塲人抵掌亦抵掌人揶揄亦揶揄其目且猶無見也其心<lb/>
况有得乎則其失愈逺矣夫千古帝王之學固因濂洛諸大<lb/>
儒而復明至扵天地事物之倫理性命道德之精微諸大儒<lb/>
又豈敢自謂其言盡矣備矣後之學者無所容心無所容喙<lb/>
也乎哉此彦淵之書所以作也彦淵優㳺事外扵凡聖經賢<lb/>
傳旁及釋老之書靡所不覽而未嘗阿以爲同㝠思而黙體<lb/>
深造而自得得其說直欲逾濂洛渉洙泗窺先天之秘推其<lb/>
用心可謂勞矣非儒者而能與扵斯乎惜夫是書出扵三百<lb/>
年之下而諸大儒莫之知而莫之取也尚令彦淵與諸大儒<lb/>
<pb n="KR4h0102_SBCK_040-2a"/>
竝時而生從而就正焉其有不傳信乎而顧使余得而讀之<lb/>
豈知言哉唐許胤宗國毉也而不欲著書以爲脉之候幽而<lb/>
難明吾意所解口不能宣得吾之所言而不得吾所不言則<lb/>
扵脉有不能明而且妄投藥矣扵戲醫家之說萬一失之其<lb/>
禍止于傷人吾儒家之說萬一失之其禍遂至于亂世然則<lb/>
儒者著書視毉者著書豈不愈難乎故余平生爲學不敢篤<lb/>
信成言亦不敢輕出臆說觀彦淵之超詣獨得多所發揮寜<lb/>
無慨然者乎圖與說所不能盡者彦淵尚終有以教我哉<lb/>
　　　送歐陽公輔序<lb/>
故大司徒楚國歐陽文公起自休致拜翰長之明年伯衡舉<lb/>
進士至燕因得拜公于崇政里第退復得與公之孫公輔逰<lb/>
公輔生長伯衡一年聦敏未之或先朝夕綜理家政裁答書<lb/>
<pb n="KR4h0102_SBCK_040-2b"/>
䟽賔禮門客間則讀書爲文不遑頃刻自逸伯衡見之未嘗<lb/>
不羨且愧也别公輔南歸未幾而兵興出處之不知且十有<lb/>
六年<lb/>
國家底定燕冀公輔來南復相見乃知公輔積官至中書左<lb/>
司都事而扵當世之故益熟矣嘗與之論元社之所以屋雖<lb/>
天命而致之豈不由人乎哉天曆元統以來海内無事士大<lb/>
夫安富貴而養功名職于郡縣者以將迎爲要以依違爲賢<lb/>
以漁獵爲務而司憲度者亦皆保其禄竝顧其妻子類欲樹<lb/>
私恩爲自完之計其低佪澁縮苟且歳月不以是是非非爲<lb/>
意者則號識大體而尤見重上下相䝉政以賄成馴至至正<lb/>
間變起意外而遂莫之支焉然則其亡也天邪人邪必有以<lb/>
辯之矣扵戲公輔眞知言哉今年春公輔采史家事自北平<lb/>
<pb n="KR4h0102_SBCK_040-3a"/>
山東還而陜西按察僉事之命下且行欲得一言爲贈伯衡<lb/>
竊謂君子之爲國也猶醫師之治病也今夫貌之瘠肥氣之<lb/>
虚實病之深淺凡爲醫者舉知之而不䏻療療之而不䏻巳<lb/>
則由其不知病之所在與夫治失其方藥之不得其良也有<lb/>
醫師焉切脉而灼知其病治之有方投之良藥固不待煎洗<lb/>
割解而愈矣曾謂爲國而異是乎<lb/>
聖天子起民間混一四海慨然思革前代之弊於是簡㧞人<lb/>
材分布郡邑而寘諸風憲則其尤者也而吾公輔與焉公輔<lb/>
侍文公自蚤歳所接識皆朝之耇老成人所聞皆康時之略<lb/>
所學乃聖賢之道而又養之以歳月習之以世故迹其言論<lb/>
譬諸醫師蓋不惟素蓄良方善藥抑亦知病之所在矣雖以<lb/>
之爲國無難也而况一道乎書曰商谷靡靡利口惟賢餘風<lb/>
<pb n="KR4h0102_SBCK_040-3b"/>
未殄君其戒哉夫君陳尹東郊時殷之爲周乆矣而其言且<lb/>
如此矧今秦雍内附未乆也則向之吏習庸詎知不有存焉<lb/>
者乎申明　徳意作新之伯衡扵公輔有望焉<lb/>
　　　送晉王相汪君序<lb/>
聖天子綂一亟夏圗惟治道念夫爲國之藩屏在乎衆建<lb/>
親王爰以夏四月乙丑九子一孫同日封爲王授之冊寳錫<lb/>
之車服胙之土田復簡朝之重臣爲之保傅<lb/>
親御便殿靣諭而臨遣之俾之先徃繕城郭樹府寺備儀衛<lb/>
董官聯施政教以待<lb/>
諸王出閤而龍舒汪君實拜晉王相昔三王之扵世子莫<lb/>
不旁求碩士為之師為之傅為之保而道以徳義輔以政事<lb/>
保其身體漢氏以來因之凡諸侯王列寘傅相其位秩差後<lb/>
<pb n="KR4h0102_SBCK_040-4a"/>
三師而禮貌之隆責任之重則鈞一焉矧今　晉王所賜履<lb/>
表裏山河乃堯之故都叔虞之舊封韓趙魏之全壌地大且<lb/>
要保　王躬而制外閫不有重臣則何以哉汪君負倜儻傑<lb/>
出之資夙承訓於家庭又嘗師武威余公其奥學雄文宏材<lb/>
逺畧卓乎非流輩所可及<lb/>
上之渡江也首𬒳知遇出入左右敡歷中外惟其所用而聲<lb/>
實以著譬則萬石之鍾大叩之大鳴焉小叩之小鳴焉今繇<lb/>
二千石擢拜是官<lb/>
眷注尤非昔比矣漢光武以張佚不難扵正朕故用佚爲子<lb/>
傳唐太宗謂李績不遺扵李宻故托績以孤㓜帝者爲子擇<lb/>
相類如此汪君之使河南也𬒳留乆之而卒完節來歸其在<lb/>
中臺也數犯<lb/>
<pb n="KR4h0102_SBCK_040-4b"/>
天威陛陳讜論可屬晉王豈復有過扵君者哉則君所輔<lb/>
導視佚與績之所輔導者雖有本支之異而<lb/>
上之所以用君者與先武太宗之取佚與績蓋千載同符也<lb/>
巳鞠躬盡瘁啓沃彌綸以光孝友之行以拓維城之功以追<lb/>
河間東平之賢使　晉邸綽爲令　王保有社稷與<lb/>
國同休永永無疆上無負<lb/>
聖天子建　親王之至計擇保傅之盛心固大夫士之所望<lb/>
而亦君之所優爲者哉君且行朝士之能詩者式歌以餞而<lb/>
屬余叙之扵是乎述<lb/>
　　葯房居士集序　祝廷心<lb/>
傳曰見其禮而知其政聞其樂而知其徳後丗之禮樂不足<lb/>
徴矣因其文章而考其所遇蓋亦可以觀當丗之変也乎士<lb/>
<pb n="KR4h0102_SBCK_040-5a"/>
之生也以萬事所集之身而行乎是非得喪禍福之途自非<lb/>
離世絶俗不接乎事與居乎至盛有道之世焉能使憂勞悲<lb/>
憤不介扵其中有以觸乎中矣焉能使怨懟咨歎不形乎其<lb/>
言夫以三代之際道術政教莫此爲盛也賢士君子莫此爲<lb/>
多也然考乎風雅之所錄和平愉樂之音不能勝乎憂戚頌<lb/>
美稱譽之辭不能當乎疾刺而况數千載之下時殊而事遠<lb/>
者乎漢唐與宋傳國各三四百年而其全盛無虞居其三之<lb/>
一士之幸而遇其盛者蓋甚衆至觀其論述猶或有艱窮無<lb/>
聊畏罪罹謗之歎蓋世治矣而家或不寧身遂矣而或不獲<lb/>
行其志叅差而不齊者固其理也歟則何恠夫言語文章之<lb/>
難乎出扵正也元氏之全有中國者九十有二年不以政柄<lb/>
屬諸士而亦不以法度訹之故士之仕者苟循理自守則可<lb/>
<pb n="KR4h0102_SBCK_040-5b"/>
以致名位而無患禍然以父母妻子所託之身而不免與事<lb/>
接或任違其能叢以細故而繩以吏責亦烏能脫然無累扵<lb/>
其心哉若浦江鄭先生仲舒之所遇蓋世之所至少者也先<lb/>
生之家旣聚族而居事養撫育服食之須有常司冠昏賔祭<lb/>
繇役之事有常主自爲學之外一不以入其心而出仕扵朝<lb/>
歷翰林經筵太學太常或爲其屬或掌其教日從世之名人<lb/>
大儒雍容講說而未嘗預簿書錢榖之煩及乎運衰而社易<lb/>
奉身而歸爲老成人享甘脆華美之養歳時從賔客兄弟嬉<lb/>
遨燕眺子姓左右數十人無適而不可扵是屬文賦詩以述<lb/>
其樂余與先生逰從其從子叔度得其所著葯房居士集而<lb/>
讀之其言皆恬愉順適廣大和厚無所望乎外無所激乎中<lb/>
若不聞乎世之憂患者不平感憤之言無毫髮見扵其間噫<lb/>
<pb n="KR4h0102_SBCK_040-6a"/>
是何其幸乎世之有志扵斯文者或奪扵事變而不得盡其<lb/>
才或滯扵寡聞而無以開其趣故至陿隘淺陋而不足傳也<lb/>
因先生之所遇以求其文因文之所稱以論其世是豈特一<lb/>
人之言也哉是豈特今世之所鮮也哉<lb/>
　　　金華城川十詠詩序　童冀<lb/>
金華漢長山邑也連山環抱郡城其西中斷如玦浙水出焉<lb/>
浙源發東白山繇烏傷西下經郡城南合華谿水爲䨇谿又<lb/>
北折東騖而入于江其山則北走嚴陵南極閩嶠東逾天台<lb/>
委羽以達海上之諸峯焉故自六朝以來號爲山水名郡余<lb/>
生長是邦足迹所逮者北之羣山若金盆紫巖者以十數金<lb/>
盆蓋晉黃初平牧羊地也紫巖則齊劉峻讀書石室存焉又<lb/>
其西爲金華洞天南上名山所歷亦以十數惟永康諸峯尤<lb/>
<pb n="KR4h0102_SBCK_040-6b"/>
爲峻峭而巖靈石室則心所願逰而未遂者也洪武丙辰冬<lb/>
忝　徵至　京明年而職教全湘泝大江西上五千里凡吴<lb/>
楚名勝若九華匡廬之勝秀彭蠡洞庭之險與夫岳陽黃鶴<lb/>
之偉觀可以動盪心目者固亦多矣而猶以爲未屬厭也蓋<lb/>
全湘距舂陵不三百里舜之九疑在焉雖旦夕心所郷徃迄<lb/>
弗如志及再道衡陽距南嶽一舍而近亦弗獲寓目焉將造<lb/>
物者靳而不卑人乎良由是身匏繋故也曁來霅川覽天目<lb/>
之奇峭覩震澤之浩汗及鄕所經歷者視吾故山若有加焉<lb/>
雖美而非吾土昔人所以興歎也今同郡朱世庸不遠數百<lb/>
里走介吴中持其所居城川十詠徵余序引城川去予居纔<lb/>
數舍宻邇石室固平昔所願逰者也所謂十詠若華釜之峯<lb/>
棲霞之洞巳多歷年所其他若亭若軒若齋居若樓觀則創<lb/>
<pb n="KR4h0102_SBCK_040-7a"/>
自朱氏也使徒有是境而乏軒亭之勝或淪扵閒曠有是室<lb/>
而非其境亦烏足以辱高人名士之篇詠哉聞朱氏之居其<lb/>
地今數世矣其所以克專其勝者必有其道矣昔之金谷華<lb/>
林午橋平泉其樓觀之偉花石之夥視朱氏奚翅什伯倍蓰<lb/>
也然而數十年間鞠爲茂草雖欲仿像其遺跡而不可得惟<lb/>
唐王摩詰輞川别業逮今猶可想見誠以篇詠猶傳故也朱<lb/>
氏之志其在斯乎雖然是境之勝固藉人言以傳其所以克<lb/>
世有其勝者則頼乎後之人有以持守之也朱氏之處此其<lb/>
必有道矣余髪種種旦夕得告東還或杖䇿一來克攬奇勝<lb/>
償其目力所未逮者亦足以酬素志矣嗟乎故山百里猶荏<lb/>
苒半世弗克一造其境則夫數千里外所謂九疑衡岳計終<lb/>
不可得而見矣然獲歸老故山逍遥林壑以優㳺卒歳所得<lb/>
<pb n="KR4h0102_SBCK_040-7b"/>
不旣厚乎失之東隅收之桑榆尚幾焉<lb/>
　　　送朱先生赴京考禮序　謝肅<lb/>
自三代禮樂蕩滅于秦至漢代秦而帝去先王未遐宜可以<lb/>
復其禮樂而爲治扵天下矣然高帝不學而佐非眞儒故其<lb/>
爲治不能復禮樂扵三代殆亦叔孫通之責哉方叔孫通說<lb/>
帝之起朝儀也帝曰度吾所能行者爲之不過謂定君臣之<lb/>
位而巳固未及乎先王之禮樂以達于天下者也而叔孫通<lb/>
遂以興禮樂爲名廣徵魯諸生是以有兩生不肯行曰禮樂<lb/>
積德百年而後可興至哉乎其言之當也夫德先王所以化<lb/>
天下之本而禮樂其具也有其具無其本固不可也而高帝<lb/>
寛仁長者其豈無本乎曰固矣然漢承秦變古之後以古變<lb/>
秦其唯三代之禮樂乎㳂三代之禮而教民以中襲三代之<lb/>
<pb n="KR4h0102_SBCK_040-8a"/>
樂而教民以和使中和之氣充塞天地則萬物不疵而王道<lb/>
成矣王道成然後損益三代以作漢之禮樂則漢其三代矣<lb/>
乎是或兩生之所藴也惜乎叔孫通學不足以與此不能終<lb/>
致兩生乃率諸生曁帝左右去三代之難采先秦之易以雜<lb/>
就其尊君枊臣之儀綿蕝而習之及帝旣行曩之醉呼㧞劒<lb/>
者莫不震肅而帝亦起皇帝爲貴之歎則叔孫通亦可謂達<lb/>
時之務矣然使四百年之漢遂以爲禮樂止扵如是而治化<lb/>
卒無以及乎先王者叔孫通之責也此異時賈誼仲舒王吉<lb/>
劉向之徒所爲發憤而增歎豈獨今日兩生之不肯行邪是<lb/>
故無兩生天下萬世無禮樂無叔孫通則漢亦無君臣之儀<lb/>
而漢儀固不足以當先王之禮樂也後世君相之圖治者其<lb/>
可不知夫學乎今<lb/>
<pb n="KR4h0102_SBCK_040-8b"/>
皇帝緝熈聖學治倣先王混一初元命中書曁翰林大常率<lb/>
諸儒定擬三禮明年再命集議禮樂又明年偏徵在野道德<lb/>
文章之士相與攷訂之將以成一代之制也而吾鄉朱伯賢<lb/>
先生實在徵焉先生生東南㳺西北遭時多故歸隱山林飯<lb/>
䟽飮水益力扵學以學之爲王者事也故其論道德必歸之<lb/>
于三代之選其論文章必歸之于三代之英則今也應徵其<lb/>
能不援三代禮樂以爲<lb/>
國朝之治具乎雖然兩生不肯爲漢行先生肯爲<lb/>
國朝起是　國朝之德之盛軼扵漢而叔孫通之學不足以<lb/>
齒今之侍從大臣也先生盍亦攄兩生之所藴使三代禮樂<lb/>
不得復于漢者而復于今日焉則賈誼仲舒王吉劉向之徒<lb/>
將不復發憤增歎扵異時矣非先生其孰能與扵此哉告行<lb/>
<pb n="KR4h0102_SBCK_040-9a"/>
之日書以爲贈<lb/>
　　　娥江送别圖序<lb/>
溧陽達公貫道丞越之上虞秩旣滿將朝京師邑人士相與<lb/>
送之娥江之滸公欲登舟輟挽止之咸咨嗟感歎不忍爲别<lb/>
扵是公起指江以語于衆曰昔吾絶江而東懼弗能佐理以<lb/>
忝　朝廷寵命頼是父兄能教子弟能率三年無一事累我<lb/>
我得西渡江趣道千里以覲于<lb/>
天子何幸之深毋爲不忍余别也衆闔辭以復于公曰自<lb/>
本朝有天下以來官扵吾邑者不猛以厲民則寛以怠事不<lb/>
激以爲廉則察以爲智是皆不知從政徃徃不免故未有一<lb/>
人得赴中書以考厥績者考績中書當自公始公無彼數者<lb/>
之失有古遺愛之風哉吾等是以扵公之别不忍也乃再拜<lb/>
<pb n="KR4h0102_SBCK_040-9b"/>
别公公登舟送者佇立水濵舟旣行猶注目不少瞬而公亦<lb/>
憑柁樓頋望踟蹰于時天霽潮平四山如洗木葉飛摵摵凉<lb/>
飈舉之與翔鳥泳魚相下上于中流使人别情紛擾益不能<lb/>
自忍也好事者繪焉題曰娥江送别圖將以寄公屬序扵余<lb/>
余謂送公之别不于他所而于娥江也何故蓋娥者曹氏女<lb/>
也其父盱善水以迎伍君爲濤所溺娥巳死援出父屍亊載<lb/>
漢史後世慕之故以名其江然伍君之忠曹女之孝臣子大<lb/>
節也公嘗以教邑人士今公之去邑人士必臨江以送者非<lb/>
徒不忘公教亦以願公克全大節也若乃區區不忍爲别烏<lb/>
足重爲公道哉姑倂書于圖末而能言者又繫以詩庻乎公<lb/>
之有以觀省也<lb/>
　　　送徐先生歸嚴陵序　高啓<lb/>
<pb n="KR4h0102_SBCK_040-10a"/>
嚴陵徐先生大年嘗被<lb/>
召至京師與修元史書成上進<lb/>
詔擇纂修之士官之先生以老乞還甚力會春官議修五禮<lb/>
爲一代之典乃復奏留之未幾其書又成先生固申前請大<lb/>
臣知其志不欲強煩以事乃命有司具禮傳送以歸其鄉都<lb/>
之大夫士相與祖餞幙府門外有言者曰先生之學宜備顧<lb/>
問先生之文宜掌綸綍先生之經術操履宜在成均爲學者<lb/>
師今皆不可得顧令以布衣老扵家歸雖先生之志然豈不<lb/>
爲司人物之柄者惜哉余進而解之曰<lb/>
皇上始踐大寳首下　詔徵賢又責郡國以歲計貢士欲與<lb/>
共圖治平甚盛舉也故待賈山澤者羣然簉庭如水赴海而<lb/>
隱者之廬殆空矣<lb/>
<pb n="KR4h0102_SBCK_040-10b"/>
朝廷待以庻秩猶梓人用材鉅細畢取豈獨扵先生有遺哉<lb/>
蓋先生之爲政莫先扵順人情亦莫先扵厚民俗力有所不<lb/>
任者不迫之使必爲義有所可許者必與之使有遂所以人<lb/>
之出處皆得而廉恥之風作矣今先生以齒髪非壯厭載馳<lb/>
之勞戀考槃之樂抗辭引歸上之人不違其請者蓋將縱之<lb/>
山林使其鳥飛魚泳扵至化之中以明吾<lb/>
天子之仁又將以風厲海内使皆崇退讓而息躁競也順人<lb/>
情而厚民俗寔在扵是故寧失一士之用而不惜以其所得<lb/>
者大也不然先生豈苟去之徒而大臣豈棄材之士哉况先<lb/>
生之歸也必能著書立言以淑諸人詠歌賦詩以揚<lb/>
聖澤則又非㓗身獨徃而無所𥙷者也尚何疑哉吾又聞漢<lb/>
祖中興嚴光不屈後世莫不高之今先生之鄉卽光之郷也<lb/>
<pb n="KR4h0102_SBCK_040-11a"/>
嘗逰其耕釣之處山高水長想瞻遺風必有邈契乎千載之<lb/>
上者矣今之歸其無負扵夙昔之志哉若余遭逢<lb/>
明時不能裨益萬一懷恩苟祿而不去扵先生蓋有愧焉矣<lb/>
扵是言者是之請書貽先生以識别<lb/>
　　　贈錢文則序<lb/>
韓文公詩有曰我生之初月宿南斗蘇文忠公謂公身坐磨<lb/>
蠍宫也而已命亦居是宫故平生毁譽頗相似焉夫磨蠍卽<lb/>
星紀之次而斗宿所躔也星家者說身命舍是者多以文顯<lb/>
以二公觀之其信然乎余後生晚學景仰二公扵數百載之<lb/>
上蓋無能為役而命亦舍磨蠍又與文忠皆生丙子是幸而<lb/>
偶與之同也二公之名雖重當世而遭逢排擯謗毀幾不自<lb/>
容仕雖嘗顯扵朝而貶陽山謫潮州竄逐扵羅浮儋耳之間<lb/>
<pb n="KR4h0102_SBCK_040-11b"/>
踰嶺渡海冐氛霧而伍蠻蜃其窮亦甚矣顧余庸庸雖不能<lb/>
致盛譽亦不為排謗者所及况遭逢<lb/>
聖明忝職　禁署䝉　恩賜還無投荒之憂是幸而不與之<lb/>
同也然二公之文章德業赫然昭映千古而余早罹艱虞中<lb/>
事奔走學不加修文無可采將泯焉為衆人之歸是不幸而<lb/>
不能與之同也噫命之所舍旣同則宜無不同而何相去若<lb/>
是之遼哉蓋窮達得喪由乎命智愚賢否存乎人存乎人者<lb/>
可為由乎命者不可必世之人常以不可必者責扵命而不<lb/>
以可為者責諸巳所以多自恕而倖得也若二公者其道同<lb/>
其文學同故毁譽窮達有不必其同而自同則佘之不能與<lb/>
之同者蓋有在也而豈命之罪哉山陽錢文則能推星以言<lb/>
人之禍福無不奇中士大夫多稱道之將逰湖海徵余言為<lb/>
<pb n="KR4h0102_SBCK_040-12a"/>
贈因書所以自警者貽之且使遇夫自恕而倖得者告焉又<lb/>
則讀書好脩善鼔琴斯術其餘事云<lb/>
皇明文衡卷之四十<lb/>
<pb n="KR4h0102_SBCK_040-12b"/>
</p>
<p>
</p>
  </div>
</body>
</text>
</TEI>
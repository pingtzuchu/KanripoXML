<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_052-1a"/>
皇明文衡卷之五十二<lb/>
　　雜著<lb/>
　　　綱目凡例考異　汪克寛<lb/>
或問春秋凡例子朱子曰春秋之有例固矣奈何非夫子之<lb/>
所為也夫子作春秋筆則筆削則削㳺夏尚不能措一辭而<lb/>
三傳各立凡例後之言春秋者又各立例殆將數十百家言<lb/>
人人殊學者將安取衷哉子朱子筆削資治通鑑為綱目褒<lb/>
貶去取一凖春秋書法别綂系以明大一綂之義表歲年以<lb/>
倣首時之體辨名號以正名紀卽位改元以正始書尊立崩<lb/>
塟以叙始終書篡弑廢徙以計亂賊書祭祀以著吉禮之得<lb/>
失書行幸田狩以著廵遊之荒怠書恩澤制詔以著命令之<lb/>
美惡書朝㑹聘問以著賔禮之是非書封拜黜罷以見賞罰<lb/>
<pb n="KR4h0102_SBCK_052-1b"/>
之當否書征伐戰攻以志用兵之正僞書人事以寓予奪書<lb/>
災祥以垂勸戒片言隻字如持權衡以較䡖重銖積黍分芒<lb/>
忽靡忒故手筆凡例一卷備列所以筆削之法學者據此以<lb/>
求綱目之旨不須更設註脚而史外傳心之要典瞭然在目<lb/>
如眎諸掌與傳者之自立例以言春秋蓋不霄壌趐矣然魯<lb/>
齋王公刋之金華敬所文君刋之宣城而傳之未廣也至元<lb/>
丁丑友人倪仲弘偶得於其友朱平仲遂以示余余喜其有<lb/>
益於後學欲鋟棗俾遠其傳海寧任用和以其子從余遊聞<lb/>
而樂之廼刻諸家塾余因考其同異以附於後幷識其所從<lb/>
來之顚末於卷首云<lb/>
　　　歐史十國年譜備證　徐一夔<lb/>
五季時十國稱帝改元者七荆楚吳越常行中國年號歐陽<lb/>
<pb n="KR4h0102_SBCK_052-2a"/>
公五代史著十國世家年譜於吳越云聞之故老亦嘗稱帝<lb/>
改元而求其事迹不可得獨得其封落星石為寳石山制書<lb/>
稱寳正六年辛卯始信其改元歐史所椐者以此所以不他<lb/>
見者疑其年號止行于國中而不行於外國後幷諱之至正<lb/>
中余避亂海寜州之東有姓許者嘗闢臣室得古墓一內有<lb/>
誌磚蓋錢氏將許俊墓也俊年十八從軍以驍勇有戰功累<lb/>
官至節度使都押牙兼御史中丞寳正三年卒塟於此所載<lb/>
年月甚明此又錢氏改元之一證也惜乎歐公未之見爾鏐<lb/>
殄巢殺宏誅昌以有兩浙之地又貢獻中朝不絶若無稱帝<lb/>
改元事當唐明宗卽位之初安重誨用事鏐致書重誨渉慢<lb/>
重誨大怒㑹使臣烏昭遇韓致使鏐還朝玫誣昭遇稱臣舞<lb/>
蹈重誨遂奏削鏐王爵鏐蓋有激而然而鏐卒之歳實為明<lb/>
<pb n="KR4h0102_SBCK_052-2b"/>
宗改元長興之壬辰則寳正六年之明年也重誨𬒳殺當長<lb/>
興二年夏而元<graphic n="KR1493" url="https://raw.githubusercontent.com/kanripo/KR-Gaiji/master/images/KR1493.png" mimeType="image/png"/>自陳復鏐王爵則在重誨旣死之後改元<lb/>
<graphic n="KR1493" url="https://raw.githubusercontent.com/kanripo/KR-Gaiji/master/images/KR1493.png" mimeType="image/png"/>襲位不復改元其事可見巳以余觀之鏐自梁末帝貞明<lb/>
二年加天下兵馬都元帥開府直官屬唐莊宗入洛以厚獻<lb/>
故得賜玉冊金印自稱吳越國王更名所居曰宫殿官屬皆<lb/>
稱臣遣使封拜海中諸國君長至如俊者以分言之一陪臣<lb/>
爾亦授前項職名<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>然行帝者事矣奚待重誨見絶而然歐<lb/>
公去五代未遠故老所云蓋可信也當時十國皆非中國有<lb/>
鏐之稱帝改元與否亦不足較苐録所見以備歐史之一證<lb/>
云爾<lb/>
　　　深衣考　朱右<lb/>
上古巢居穴處間衣鳥獸之皮以自蔽軒轅氏作制衣裳以<lb/>
<pb n="KR4h0102_SBCK_052-3a"/>
示象公侯等數上下不紊自夫王澤一熄嬴劉迭興古制茫<lb/>
昧曲臺講禮僅存深衣一篇鄭氏箋註旣有未當世代沿革<lb/>
襲以成俗無復復古之意矣宋司馬文正公始製深衣為燕<lb/>
居常服士大夫徃徃效之紹興間太常博士王普著深衣制<lb/>
度追合古人文公朱子脩入家禮趙公汝梅又著深衣說明<lb/>
白簡易未免互有得失近世天台牟氏仲裴刋誤慈溪馮氏<lb/>
公亮考證皆有發明右生也晩不獲承諸君子緒論而竊有<lb/>
志焉輙攷禮經及先儒諸氏之說求合古制使宜今可服庻<lb/>
幾好古博雅者有所稽而不惑於紛紜之議作深衣考<lb/>
深衣之制<lb/>
以白纎布爲之<lb/>
古者用十五升布鍜濯灰治升八十縷今人為布無升数<lb/>
<pb n="KR4h0102_SBCK_052-3b"/>
當用細宻布㓗白者<lb/>
度用指尺<lb/>
　取各人中指中節以两尖相距爲寸今人用折尺亦彷彿<lb/>
衣二幅屈其中爲四幅<lb/>
　前後長居身三之一強自領至要王氏謂衣二尺二寸則<lb/>
　恐傷太長當掖下則裁至袼外屬於袂<lb/>
衽二幅<lb/>
　衽說文曰衣衿注交衽爲衿爾雅衣皆爲襟通作衿正義<lb/>
　云深衣外衿之邊有縁則深衣有衽明矣宜用布一幅交<lb/>
　解裁之上尖下闊內連衣爲六幅下屬於裳玉藻曰深衣<lb/>
　衽當旁王氏謂袷下施衿趙氏謂上六幅皆是也<lb/>
裳十二幅<lb/>
<pb n="KR4h0102_SBCK_052-4a"/>
長與身等經曰短毋見膚長毋被土玉藻曰深衣要半下<lb/>
齊倍要宜用布六幅斜裁上廣六寸下廣尺有二寸上屬<lb/>
　於衣當要若人體大小又隨宜而廣狹之<lb/>
格之高下可以運肘<hi>格音各</hi>
　格衣𬒮當掖之縫也<lb/>
袂之長短反屈之及肘<lb/>
袪與格平<lb/>
　袪袂口也舊制尺有二寸今時制宜稍小<lb/>
袂中及齊與身參而圜之<hi>齊音咨</hi>
齊謂𬒮下當縫處經曰袂圜以應規<lb/>
要七尺二寸<lb/>
　當裳之上際王氏謂要中三　蓋袪尺有二寸圜之爲二<lb/>
<pb n="KR4h0102_SBCK_052-4b"/>
　尺四寸則要七尺三寸<lb/>
袷二寸交而方<hi>袷音刼</hi>
　袷交領也玉藻曰深衣袷二寸注曲領也經曰曲袷如規<lb/>
　以應方<lb/>
鈎邊續衽<lb/>
　邊謂邊縫也衽邊斜幅旣無旁屬别裁直布而鈎之續之<lb/>
　衽下若今之貼　經曰續衽鈎邊正以鈎邊續於衽也後<lb/>
　人不察至有無衽之衣或有衽亦加鈎邊則於袷領相妨<lb/>
身服不宜姑正之以俟知者馮氏謂鈎邊乃要間當縫處<lb/>
　亦非也<lb/>
縁廣寸半<lb/>
縁純也領與𬒮口齊邊皆縁經曰具父母大父母純以續<lb/>
<pb n="KR4h0102_SBCK_052-5a"/>
　具父母純以靑孤子純以素今人常居年老宜縁以皂<hi>結之</hi>
<hi>瓦切</hi>
負繩及踝以應直<hi>踝胡瓦切</hi>
　謂自領下衣與裳連縫直不如繩今之背縫也<lb/>
下齊如權衡以應凖<lb/>
齊衣下縫也<lb/>
帶黃四寸<lb/>
　以白繒夾縫之其長圍要而結於前復通屈四寸爲两細<lb/>
　垂其餘爲紳玉藻曰天子素帶朱裏終辟諸侯素帶終辟<lb/>
　大夫素帶辟垂注終充也辟縁也克辟盡縁之也細两耳<lb/>
　也天子諸侯從要後至紳皆縁之大夫縁其两耳及紳士<lb/>
　惟縁其紳爾餘皆不縁也<lb/>
<pb n="KR4h0102_SBCK_052-5b"/>
紳長三尺辟二寸<hi>辟音壁</hi>
　辟邊縁也两旁各廣一寸爲二寸<lb/>
約用組三寸<lb/>
　組綬屬以絲爲之帶廣難紹而易解故用組貫其細而約<lb/>
　之<lb/>
冠用緇布<lb/>
　緇黑色宜用烏紗而加漆焉上有辟積五　向左爲吉加<lb/>
　武卷於冠後今人屬武於冠前有純如今人加夾於額者<lb/>
　簮用象橫貫之<lb/>
幅巾加于冠<lb/>
　古冠無巾今人加以巾覆之中用烏紗方幅似今頭巾但<lb/>
　直縫其頂而殺其两端爾<lb/>
<pb n="KR4h0102_SBCK_052-6a"/>
屨用白<lb/>
　古者屨順裳色夏布屨冬皮屨士冠禮曰玄端黒屨素持<lb/>
　白屨則洡衣屨宜用白約繶純用緇絇屨頭飾用絛或用<lb/>
繒屈爲之繶牙底相接之縫亦綴以絛以爲行戒純屨縁<lb/>
　口也或黒屨則飾以靑又著棊屨繫也其色同上<hi>糾其余切繶施</hi>
<hi>力切</hi>
　　　申屠子迪毀曹操廟文　唐肅<lb/>
操之不臣於漢天下後丗莫不知也而夷陵獨有廟夷陵之<lb/>
民皆愚邪夷陵自有廟來國不一姓官不一人而未有毀之<lb/>
者凡仕於夷陵者皆愚邪非也夷陵之民不皆愚或知毀而<lb/>
不能毀者力不逮也仕於夷陵者亦不皆愚或可毀而不敢<lb/>
毀者勇不勝私也雖然知毀而不能毀非愚也可毀而不毀<lb/>
<pb n="KR4h0102_SBCK_052-6b"/>
者誠愚也申屠公以一介吏獨有事於此視之民則力足以<lb/>
有爲視之官則勇足以勝私不流于俗不惑于禍使愚者駭<lb/>
不愚者悅也得非偉歟鳴呼操之鬼逺矣雖毀之不足以誅<lb/>
之然公之爲亦非以誅操也欲後丗不臣如操者有所懼也<lb/>
　　　書博雞者事　高啓<lb/>
博雞者袁人素無賴不事產業日抱雞呼少年博市中任氣<lb/>
好鬪諸爲里俠者皆下之元至正間袁有守多惠政民甚爱<lb/>
之部使者臧新貴將按郡至袁守自負年德易之聞其至笑<lb/>
曰臧氏之子也或以告臧臧怒欲中守法㑹袁有豪民嘗受<lb/>
守杖知使者意嗛守即誣守納巳賕使者遂逮守脇服奪其<lb/>
官袁人大憤然未有以報也一日博雞者遨于市衆知有爲<lb/>
因譲之曰若素名勇徒能藉貧孱者耳彼豪民侍其貲誣去<lb/>
<pb n="KR4h0102_SBCK_052-7a"/>
賢使君袁人失父母若誠丈夫不能為使君一奮臂邪慱雞<lb/>
者曰諾卽入閭左呼子弟素徤者得數十人遮豪民於道豪<lb/>
民方華衣乗馬從羣奴而馳慱雞者直前捽下提歐之奴驚<lb/>
各亡去乃褫豪民衣自衣復自䇿其馬麾衆擁豪民馬前反<lb/>
接徇諸市使自呼曰為民誣太守者視此一歩一呼不呼則<lb/>
杖其背盡創豪民子聞難鳩宗族僮奴百許人欲要篡以歸<lb/>
慱雞者逆謂曰若欲死而父卽前鬪否則闔門善侯吾行市<lb/>
畢卽歸若父無恙也豪民子懼遂杖殺其父不敢動稍歛衆<lb/>
以去袁人相聚從觀歡動一城郡録事駭之馳白府府佐快<lb/>
其所為隂縱之不問日暮至豪民第門捽使跪數之曰若為<lb/>
民不自謹冐使君杖汝法也敢用是為怨望又投間衊汚使<lb/>
君使罷汝罪宜死今姑貸汝後不善自改且復妄言我當焚<lb/>
<pb n="KR4h0102_SBCK_052-7b"/>
汝廬戕汝家矣豪民氣盡以額叩地謝不敢乃釋之愽雞者<lb/>
因告衆曰是足以報使君者未邪衆曰若所為誠快然使君<lb/>
冤未白猶無益也博雞者曰然即連楮為巨幅廣二丈大書<lb/>
一屈字以两竿夾掲之走訴行御史臺臺臣弗為理乃與其<lb/>
徒日張屈字遊金陵市中臺臣慙追受其牒為復守官而黜<lb/>
臧使者方是時慱雞者以義聞東南高子曰余在史舘聞翰<lb/>
林天台陶先生言慱雞者之事觀袁守雖得民然自喜輕上<lb/>
其禍非外至也臧使者枉用三尺以讎一言之憾固賊盭之<lb/>
士哉第為上者不能察使匹夫攘袂羣起以伸其憤識者固<lb/>
知元政紊弛而變興自下之漸矣<lb/>
　　　志夢<lb/>
余與同郡謝玄懿俱在<lb/>
<pb n="KR4h0102_SBCK_052-8a"/>
內府教胄子今年正月十一日之夜啓夢與玄懿晨候<lb/>
午門若將趍朝者有揖余二人言曰二君當遷且顧國子祭<lb/>
酒梁公曰諸生盡以屬公余愕曰得無有遠調乎曰不然煩<lb/>
傅開平王爾旣寤明日以告玄懿私相與識之越三日旣望<lb/>
故事當率諸生入覲方叙立右順門內梁公傳　旨下曰<lb/>
勑諸生出受業太學二君俟後　命言旣引諸生去啓亦隨<lb/>
出明旦將朝中使急召啓二人曰有　旨命開平王二子侍<lb/>
學東宫俾爾授之經宜趍入玄懿顧余笑其歎其夢之神<lb/>
也二月二十日之夜玄懿夢與啓同被召至<lb/>
上所上授以一紙若告身者玄懿受而忘拜竊視其文有翰<lb/>
林院三字焉繼授啓啓拜受之明日以告啓亦私相與識之<lb/>
越六日<lb/>
<pb n="KR4h0102_SBCK_052-8b"/>
上御奉天門宰執並侍小黃門召啓陞<lb/>
上顧中書右丞汪公曰諸儒在學乆且皆有文行而令以布<lb/>
衣遊吾門可乎汝亟以翰林之職處之因趣謝時玄懿以事<lb/>
出獨不得拜焉明日遂各授職有差而啓與玄懿皆得編脩<lb/>
官云於是益共歎其夢之神也七月十五日之夜玄懿毋夫<lb/>
人林氏夢中使舁二橱授兩家發各有白金在焉其家捧視<lb/>
則化爲炭間以告吾婦余與玄懿聞之竊怪其說稍隱不若<lb/>
向二夢之著又不知玄懿所得獨化爲炭何也然亦私相與<lb/>
識之至二十八日暮出院還舎有控馬馳召余二人<lb/>
上御闕樓俟焉既見奬諭良乆靣拜啓戸部待郎玄懿吏部<lb/>
郎中啓以年少未習理財且不敢驟膺重任辭去玄懿亦辭<lb/>
上卽俞允各賜內帑白金命左丞相宜國公給牒放還於鄉<lb/>
<pb n="KR4h0102_SBCK_052-9a"/>
旣出都門與玄懿家共舟而東其二弟爲余言累重多負賜<lb/>
金已盡費况歸無舊業相共歎咨尤其兄之早辭余因話兹<lb/>
夢以解之乃始悟橱爲除炭爲歎愈共歎其夢之神也夫自<lb/>
周官六夢之職廢學者莫能通其說前史所載夢之符於事<lb/>
者甚衆余嘗疑其誣焉今是三夢者不由因思而生得於恍<lb/>
惚啽囈之間而可徴灼灼如此知未至若旣徃無少忒焉其<lb/>
事之偶然者歟將人之禍福將至有司之者或預以相告歟<lb/>
抑精神靈爽有所感通而特兆於是歟何其神也是知凡得<lb/>
喪之數固皆定於㝠㝠而無能迯焉者矣夫以吾二人一官<lb/>
之遷一命之授與區區之進退猶然而况其大者乎然則士<lb/>
之生也雖當自盡其所宜爲外者一委命順於數而無所容<lb/>
心焉可也而世之惑者猶將役其智力騖馳於軋<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>排狠之<lb/>
<pb n="KR4h0102_SBCK_052-9b"/>
摥欣戚膠擾至死而不之察豈非昧哉余欲書此以覺之懼<lb/>
有誚夫誕也乃私識之且貽玄懿聊相與自警焉今年洪武<lb/>
庚戌也<lb/>
皇明文衡卷之五十二<lb/>
</p>
<p>
</p>
  </div>
</body>
</text>
</TEI>
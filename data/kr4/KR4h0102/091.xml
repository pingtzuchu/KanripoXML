<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4h0102_SBCK_091-1a"/>
皇明文衡卷之九十一<lb/>
　　墓表<lb/>
　　　元故孝友祝公榮甫墓表　宋濂<lb/>
濂嘗奉　詔總修元史凢天下有關史事者下郡國長吏愽<lb/>
加采輯悉上送官往往吏非知書者以致龐雜淆亂不足以<lb/>
取徴孝友之人動至數千皆溢浮辭而乖實行濂令史官高<lb/>
啓撰次成編而親爲筆削之唯存一百六人皆灼然可以勵<lb/>
丗惇俗者而䖏之祝公榮亦其一焉婺與䖏雖連壌不知公<lb/>
榮之詳後七年公榮之子崑持所狀群行求文表諸墓道蓋<lb/>
公榮之殁巳十八年矣狀之稱述皆傳中所略者遂次第而<lb/>
序之公榮諱大昌公榮字也居䖏之麗水官橋里姓祝氏祝<lb/>
出軒轅氏之後至周武王時封彭祖遠孫光爲祝侯子孫爲<lb/>
<pb n="KR4h0102_SBCK_091-1b"/>
齊所拜故以祝爲姓歷代多有顯人具載家牒可徴也五季<lb/>
𥘉有諱寔字茂之者自信安來爲䖏州判官遂遷焉壽九十<lb/>
二以殁葬宣慈杉坑之原寔生中奉大夫縝縝生朝議大夫<lb/>
儒儒生承議承議生允懐允懐生况况生宋紹聖進士建州<lb/>
司理叅軍奕奕生公冕公冕生份份生武學敎諭天祐天祐<lb/>
生潭州司戸叅軍䛬䛬生之琦之琦生紹紹則公榮之父也<lb/>
公榮孝友出於天性其在父母側容色穆穆以和父母意有<lb/>
所𣣔先候知之不待出言而事已集一日不見心惶惶焉若<lb/>
亡重寳得一甘味雖在百里外必歸薦之然後敢食母病晝<lb/>
夜錬樂奉淖糜以進衣乆不脫蟣蝨樷生其間已而疾勢革<lb/>
走謁於群神且泣且禱語不成聲見者爲之揮涕及母殁擗<lb/>
踊無筭屡至殞絶其於復襲楔綴歛殯奠祔之禮悉遵古制<lb/>
<pb n="KR4h0102_SBCK_091-2a"/>
而不墜流俗之陋煬人不戒火起竈突間煙𦦨漲天公榮於<lb/>
急遽中力不能救乃伏棺而悲號且曰天乎吾母在斯幸天<lb/>
有以祐之天苟不祐我將與母俱焚誓不獨存也其火忽自<lb/>
㓕州里嘆異曰昔蔡順伏母棺而火㓕不意今日於公榮見<lb/>
之公榮旣葬母朝夕翹首如有望而弗至旣而曰是終無以<lb/>
解吾憂也乃命工搏土肖二親像於堂朝夕事之如事生焉<lb/>
公榮敬兄公亮如其父家政大小必關白而後行公亮出仕<lb/>
公榮不敢中席而坐恒若公亮之臨乎上其弟公直亡公榮<lb/>
奔視遂頓仆于地良乆乃蘇抱弟屍而大呼曰吾弟去吾而<lb/>
何之乎悲悼過甚髪爲之早白撫弟遺孤逾於已所生公榮<lb/>
孳孳以同㸑爲政請于公亮建家範數十則令子姓分任諸<lb/>
事視其勤惰而懲勸之毎旦序食堂上氣象雍肅若不聞人<lb/>
<pb n="KR4h0102_SBCK_091-2b"/>
聲三世之間愉愉如也或者𣣔間之說其分財公榮勃然變<lb/>
色曰此言何爲至於我哉必吾不睦于家不敦友恭之道故<lb/>
爾昔張公藝尚九世義居况親昆弟乎苟計利而害義犬彘<lb/>
當不食吾餘因撫膺長慟言者赧然而退故䖏之人士言孝<lb/>
友者一則曰公榮二則曰公榮至今無間言云公榮風岸偉<lb/>
特善談史上下二千年治忽幾㣲如指諸掌聽者忘倦尊賢<lb/>
重傳未嘗有毫毛䙝慢意平心率物好惡無所偏徇而尤好<lb/>
施與故舊貧寠者周之死而不能棺者給之或丁歲儉下粟<lb/>
估糶之靑田盗阻行舟民不能鹽食公榮出所儲鹽惠宗族<lb/>
親婣以及於閭井人皆徳之當元之季四方用兵藩閫大臣<lb/>
多鈎致豪傑而布衣之士有談笑取將帥者聞公榮之賢辟<lb/>
書交至公榮笑而辭江淛行中書左丞相方承制行事署爲<lb/>
<pb n="KR4h0102_SBCK_091-3a"/>
䖏州路儒學敎授亦辭乃築室南野而隱居焉不幸以至正<lb/>
二十年庚子正月一日卒壽五十又八二十一年辛丑某月<lb/>
日葬於武川飛鳳山下禮也公榮凢三娶先配同縣王氏次<lb/>
東甌王氏次閩中陳氏皆簮纓大族子男子三人曰山曰崑<lb/>
曰豳皆好學尚義崑卽來速銘者子女子三人常涓王逹其<lb/>
壻也一未行嗚呼孝者百行之根柢萬事之綱紀也執一術<lb/>
而百善至百邪去唯斯道則然所以化民成俗者汲汲焉是<lb/>
務而莫敢忽也近代之制文臣自少卿監以上武臣自正刺<lb/>
史以上實錄方爲立傳而能行孝友之政者雖在韋布中亦<lb/>
必登名與之齊行其治化之權衡於是亦可覩矣有若公榮<lb/>
之行之羙豈可使其泯泯無傳哉嗚呼古之人有云位登台<lb/>
輔也爵列公侯也祿積萬鍾也馬踰千乘也殁之自曾不得<lb/>
<pb n="KR4h0102_SBCK_091-3b"/>
與斯人之徒隷齒此無他以風敎所關為甚重也濂雖不敏<lb/>
其於公榮之事表而列之用以為世道之勸孰曰非宜銘曰<lb/>
孝友之根實出降衷金石堪貫神明可通古之君子資之出<lb/>
治因其秉彞牗民孔易雖在布衣<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>筆登名其意斯何樹之<lb/>
風聲誾誾祝君受親靡舎朝斯夕斯肯離膝下親旣云亡塗<lb/>
殯在庭臨風泣血哀不自勝煬人勿戒火起曲突有煙勃如<lb/>
上不見日伏棺悲號誓與俱焚誰謂天高邈若不聞若勢方<lb/>
升熾不可遏不待反風虐熖随㓕家政之修法古名門毫髪<lb/>
敢私唯義之敦嚴布科條各授以事一門雝雝罔有乖戻辟<lb/>
書交飛君笑而嘻我有我政奚暇外馳古有篤行照耀方䇿<lb/>
以今較之孰為優劣埃風渺瀰徳化擾鋤况曰善事不忘厥<lb/>
初飛鳳之山林木䓤蒨勒文墓門用為世勸<lb/>
<pb n="KR4h0102_SBCK_091-4a"/>
　　　故愚菴先生方公墓版文<lb/>
嗚呼自我齊國文公紹伊洛之正緒號為世適益衍而彰傳<lb/>
道授業者幾徧大江之南而天台為極盛時則有潘子善氏<lb/>
林叔恭氏趙幾道氏兄弟以及杜仲良氏如此者不能徧舉<lb/>
皆見而知之推原體用之學敷化弘治而風動於四方重徽<lb/>
疊照於斯為至流風遺俗迄今猶有未泯若我愚菴先生方<lb/>
公其殆聞而知之者歟先生諱克勤字去矜姓方氏其裔出<lb/>
睦州玄英處士于宋初十五世祖廿四府君某始遷寧海侯<lb/>
城里曾大父重桂鄕貢進士大父子野父烱元鄞縣儒學敎<lb/>
諭母葉氏宋丞相夢鼎從曾孫女也先生㓜而端凝五歲知<lb/>
讀書自辨章句十歲暗記五經諸先生嘖嘖愛賞目為神童<lb/>
年垂弱冠徧窮濂洛關閩遺書及尋卿先逹授受源委凢渉<lb/>
<pb n="KR4h0102_SBCK_091-4b"/>
性命道徳之秘窮研探索寢食爲之幾廢因喟然嘆曰爲學<lb/>
必合天人而後可舎是非學也至正甲辰嘗一踐塲屋言國<lb/>
家利害峭直無所顧忌有司不敢取飄然東歸益閉戸潜心<lb/>
于一卦一爻必𣣔驗諸事爲至於天文地形禮樂刑政及制<lb/>
度名物之屬亦辨析歸於至當如指諸掌曾海民爲変江浙<lb/>
行中書檄呉江同知金剛奴募民爲水兵先生詣金剛奴謂<lb/>
曰民計窮而爲盗未爲盗者亦挺挺而𣣔動奈何授之以兵<lb/>
是謂增盗非禦盗也金剛奴怒不荅既而水兵果於中道殺<lb/>
䕶吏逃去從盗金剛奴踰垣走折一足始悔曰吾不從方先<lb/>
生言以至於此未幾侍御史左荅納失里至郡招諭劉都事<lb/>
基爲之副先生上書陳勦殄之畧不宜姑息都事韙其言而<lb/>
不能用遂致郡縣䧟没民罹塗炭先生發憤入山谷採松栢<lb/>
<pb n="KR4h0102_SBCK_091-5a"/>
食之累日不返當路延先生入幕府先生謝曰我辟榖乆矣<lb/>
弗足與人間事也呉元年冬<lb/>
大明兵取台州先生欣逢<lb/>
眞主之出乃大有爲之時上䟽舉賢才安人心黜豪強除暴<lb/>
歛明敎育十餘事將上之未果洪武二年　詔立郡縣學以<lb/>
訓導辟先生樂於育才卽起應　命負笈來從者至百餘人<lb/>
先生據經陳義曲暢旁通幾無毫髪遺憾聞者皆淪肌浹髓<lb/>
薫爲善良俄以母夫人春秋高力辭而歸諸生追之者踵相<lb/>
接學舎爲空四年夏　朝廷聞先生賢𣣔致之部使者袁君<lb/>
宏以書幣來徴先生以母老不忍離左右避去旁縣郡承使<lb/>
者風㫖雜逮婣連督索之先生上京師兩詣執政固辭執政<lb/>
奇先生才命就銓曹試考覈入格列第二<lb/>
<pb n="KR4h0102_SBCK_091-5b"/>
上特命知濟寧府事階朝列大夫錫之冠帶以行先生至官<lb/>
爲書一通懸於康衢諭<lb/>
上愛養元元之意民有所不平詣府自言禁吏胥不得呵問<lb/>
日引耆耋坐語訊以得失郡學官缺孔子廟堂頽圯聘前進<lb/>
士爲師弟于員有未備者選補之役浮屠以葺廟堂廟南鑿<lb/>
爲泮池傍列兩序闢射圃於廟北造弓矢樹正鵠日一再視<lb/>
學親爲正句讀較中否屬縣之内社各立學學凢數百區學<lb/>
子繫籍者二千人其後號爲最盛始有　詔民闢廢田者閱<lb/>
三載乃稅吏徼近功不俟期歛之復以田定其科繇民益惰<lb/>
田不増闢先生與民約定爲簡書列其丁產爲上中下三等<lb/>
等復析爲三毎有徴發恒視書爲則吏不敢竝縁爲姦歲且<lb/>
暮轉戎衣于燕時有令役民舟者有誅別郡以牛車從事天<lb/>
<pb n="KR4h0102_SBCK_091-6a"/>
雨雪牛僵死于道破産十八九民請以舟就役僚佐畏令難<lb/>
之先生曰吾知從民便抵法非所辭也卽載以舟具白山東<lb/>
行中書省省義不問郡倉絶糧省檄民七百里轉粟青州民<lb/>
以道遠爲病適漕運者自淮安輸濟南道岀郡境先生𣣔就<lb/>
輸郡倉而俾濟南致青州告于行省弗聽卽以聞戸郡戸部<lb/>
奏可行省臣愧之郡城壞故事築以兵指揮使挾貴人勢當<lb/>
五六月聚民萬餘治之民不得田哀號而卽工聲聞數里先<lb/>
生奮曰民病不救惡用二千石爲宻聞中書同官疑且得罪<lb/>
不敢署名先生獨署之以聞卽日　詔罷先是不雨先生袒<lb/>
跣徧禱群祠涕泣臥祠下誓不雨不還至是　詔下民驩呼<lb/>
而散大雨如注是歳五榖俱熟民歌曰孰罷我役使君之力<lb/>
孰成我黍使君之雨使君勿去我民父母自是連三歳三禱<lb/>
<pb n="KR4h0102_SBCK_091-6b"/>
皆有年五年秋隣境盡蝗先生省愆變食稽首籲天迨夜聞<lb/>
空中<graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>
                    <graphic n="KR1415" url="https://raw.githubusercontent.com/kanripo/KR-Gaiji/master/images/KR1415.png" mimeType="image/png"/>燭之乃飛蝗蔽天而過郡獨有年民有赴愬者隨<lb/>
事財决大者笞辱小者諭遣之不留案牘尤愼於庻獄月録<lb/>
日省不使乆淹或文有未具時作糜徧倉之夏秋之稅毎命<lb/>
斛卒持槩高下出其手或至累旬不收民競指倉爲穽先生<lb/>
令民自槩斛卒歛手不敢出氣遇將西成卽移文與民期民<lb/>
争來輸不遣一吏而稅常先登江西浙西二行省運糧百萬<lb/>
濟寧水陸數千里先生視如部民不使有錙銖怨懟舊比毎<lb/>
斛益四升以禆蠧耗先生憫其道遠言于<lb/>
朝蠲之府召州縣官屬皆役皁隷往往索賂無厭先生下信<lb/>
符置郵無敢不至者信符之籍以印識而中分之吏托日月<lb/>
稽違以媒利先生私藏之緩急有程一自已出復行其法於<lb/>
<pb n="KR4h0102_SBCK_091-7a"/>
封内一以信符召民民竟得拜力耕桑襁負來歸者相望于<lb/>
道初赴官時戸僅三萬稅萬餘石三年之後稅以石計者十<lb/>
四萬四千七百戸亦增至六萬有奇二州二十縣家有積粟<lb/>
野無餓莩羊牛鷄犬散𬒳郊埛富庻充實如承平之世至於<lb/>
社稷山川諸祀先生修崇壇壝嚴飭噐服或樹名木於周垣<lb/>
之外一如儀制無有所闕水驛在西門内<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陋汚濕居者弗<lb/>
寧先生料㨂材木候農之隙更作於城南庭堂室房弘敞逾<lb/>
昔冬寒河凍驛舟不行令舟人伐木爲炭穿土穴藏氷因其<lb/>
餘力以成事功泗水經郡城南通淮江北引河濟地勢高瀉<lb/>
搆石爲牐而時畜洩之魯橋棗林二牐歷歲乆壞石塡河中<lb/>
舟道難之役牐于絙壞石治灰而甓之故以葦囷庤糧火屢<lb/>
爲災敎民爲陶瓦營屋百餘間申戒火令編民居爲曹伍逓<lb/>
<pb n="KR4h0102_SBCK_091-7b"/>
相救恤其患遂止大將軍魏國徐公逹副將軍曹國李公文<lb/>
忠綂士馬十萬之燕駐郡稍乆要官勢吏争索糧芻相膠轕<lb/>
于前先生依序酬决無不如意一軍稱能永嘉侯朱公亮祖<lb/>
將舟師數百艘北征水涸舟膠不可動脅先生曰卽取五千<lb/>
夫决河否則以軍法論日值暮先生不忍煩民泣禱於天夜<lb/>
二鼓天雨黎明水起數尺舟竟去莫有言者先生為政以風<lb/>
化為急務以德勝佐貳始雖倨慢先生委誠待之卒自愧服<lb/>
武夫悍將不知禮乆亦化戢在官縱無事終日冠衣坐堂上<lb/>
召諸吏授以書詩法律或公牘堆几群辨方譁先生片言折<lb/>
之各心悅而去性不喜近名常自誦曰近名必立威立威必<lb/>
至害人吾不忍為也府庭之間不陳杻械革鞭懸楹間示不<lb/>
妄罰省憲考績為六府最八年春入　朝<lb/>
<pb n="KR4h0102_SBCK_091-8a"/>
皇上以為善治民錫燕儀曹使踐其舊職瀕行奬諭有加且<lb/>
曰政成當顯用卿秋八月知曹縣事程貢嘗以不職𬒳笞心<lb/>
衘之上封事言狀　詔御史楊某廉按楊適程故人恐程坐<lb/>
誣罪易民服潜索先生過事踰兩月無所得乃捕府中卒吏<lb/>
盡繫之搒掠無完膚無一可問者楊更與其吏謀誣先生用<lb/>
倉中炭葦時十月固未嘗附火而葦則盖公宇垣實無私用<lb/>
者先生不與辨遂就逮民號呼塡道隨行百餘里者將數千<lb/>
先生次子孝某上書政府大臣願以身為軍贖父罪不報竟<lb/>
謪役江浦㑹空印事起吏又誣及之孝某復草䟽將伏闕下<lb/>
訴而先生没於京師九年冬十月二十四日也壽僅五十八<lb/>
子孝某與兄孝聞奉柩東歸十年春二月二十四日窆於縣<lb/>
東北深灣章施山之原禮也先生娶林氏諱姬婦道為一族<lb/>
<pb n="KR4h0102_SBCK_091-8b"/>
冠先十五年卒至是合塟生子二人卽孝聞孝某孝聞年十<lb/>
三居母之喪不肉食至服除人以純孝稱之女一人再娶王<lb/>
氏諱在生女一人未彌月而王卒少房董氏育之董氏生子<lb/>
一人曰孝友二女皆室未行先生靣白如玉鬚眉秀整不妄<lb/>
笑語動容周旋必合禮法兵亂負母逃入深谷兩踵流血遇<lb/>
二弟訓育備至終身未嘗失色與人交率眞任質不事表襮<lb/>
不以乆近為冷熱立談之頃洞見肝膈南冠過郡者必以米<lb/>
醪饋之不能歩者僦舟車送之萊蕪丞陳川𣣔迎母就養而<lb/>
厄於無貲出錢五千助之同列以事奪祿買布帛給其用旦<lb/>
日延之對食乆而不衰脫逢其飮醉投案大詬而去待之益<lb/>
恭及酒解來謝陽若不知者曰昔之夜吾亦醉矣不識君何<lb/>
謝也生平奉養簡素不服紈綺御一布𫀆數十載不易日不<lb/>
<pb n="KR4h0102_SBCK_091-9a"/>
再肉不治官事輒却肉不食所守廉甚絲毛不取諸人毎行<lb/>
縣以物自隨杯湯不肯受兖州守因童進二木瓜笞童十召<lb/>
州吏還之鄊人有爲饒陽令者以燖鴈侑書力却去乃巳初<lb/>
至官時禄米一斛可易金三兩以軍食告乏月取十斗爲食<lb/>
餘悉儲于倉或尤其迂不恤也晚年益加畏愼晝所爲之事<lb/>
夜則白之於天俯仰皆無愧怍榮辱利害恒視之若一坦然<lb/>
不疑古所謂體道成徳之人先生誠庻幾焉其爲文章質而<lb/>
不華平而中理有汗漫集若干卷傳學者云濂私自念齊國<lb/>
文公之薨始一百七十又九年而其學寖微譁世取寵者徒<lb/>
剽掠爲談辨誇多闘靡者務組織爲篇章文公所以扶世敎<lb/>
淑人心者率棄爲空言故其臨事之際仰攫俯拾唯恐利不<lb/>
入槖至有庸夫賤竪之不屑為者嗚呼可嘆也巳有如先生<lb/>
<pb n="KR4h0102_SBCK_091-9b"/>
聞風而興乃䏻誠求實踐叅前倚衡儼若上帝鑒臨涵養旣<lb/>
純發舒自異仁民善俗之政至今人人䏻道之大命雖止於<lb/>
斯而其率性會道無愧於文公者尚曒然弗誣也孝某從濂<lb/>
授經頗知先生行事之詳於是歷叙其故而繫之以銘銘曰<lb/>
堂堂齊公命世之雄伊洛正傳實爲大宗入天出人完傳翼<lb/>
經有遏必䟽無幽不明疇不皷篋千里來過燦如聚星惟台<lb/>
獨多流光所及寜有翳昏掲彼日月輝于天門逝者沄沄滅<lb/>
景銷聲不有人豪聞風孰興猗歟先生行知尊聞養氣弗餒<lb/>
充塞乾坤實孚名隨上徹九天鶴書翩翩降于丘園爰自布<lb/>
韋專城以居象笏朱衣於赫其儀寵恩之加其廣無垠曷<lb/>
以報之誓不顧身敷宣<lb/>
帝仁逹于齊氓以煦以嫗以致其亨民或勞只如魴之頳乃<lb/>
<pb n="KR4h0102_SBCK_091-10a"/>
平更繇俾遂其生黠胥舞文其貪若狼乃障乃防而厄其亢<lb/>
人相告言乆嬰亂離父母孔邇我胡弗歸十百爲群其來如<lb/>
雲操厥耰鋤以播以耘我行其原萬桑沃然俯瞰于隰黍苗<lb/>
芊眠隣多孽蝗刺天而飛避不入境絶類有知眞知之效小<lb/>
試則殷誰曰漢吏<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>美其循太龢薫蒸郁紛輪囷自此而升<lb/>
何澤弗臻太命止斯傷如之何視天方高淚如懸河我又奚<lb/>
嗟數奇則然中心無慊生順死安善人殄瘁期道之衰顧瞻<lb/>
無依胡寕不哀崔崔者岡渺渺者陂其中有墳千載之悲<lb/>
　　　胡義士墓表　胡翰<lb/>
永康之魁山有義士焉曰胡君元祚其先建寕人也宋宣和<lb/>
中其遠祖志寕來爲邑遂長子孫至今居之邑地西直婺東<lb/>
抵處處阻險而俗獷山谷之間竊發弄兵積爲民患及元之<lb/>
<pb n="KR4h0102_SBCK_091-10b"/>
季郡邑兵起環處之境皆盗區也戍將石抺升之督兵討之<lb/>
勢猶不戢至正乙未縉雲蒻溪之冦殷氏杜氏啖群兇以利<lb/>
大入剽掠横殺不辜元祚慨然曰吾土皆王民吾雖力不能<lb/>
爲國除賊獨忍鄕井罹其毒束手視之邪走白邑令爲防禦<lb/>
計散家財集少壯之丁立保伍之法大書其幟爲義兵㓂偵<lb/>
之不敢輙犯詐遣其徒來降尋乃旁出抄虜擣邑郛焚廬含<lb/>
㑹官兵至元祚率衆助討之冦退兵駐邑中頗恣睢元祚扣<lb/>
軍門白主帥出旗樹于鄕約曰敢擾吾民者殺無赦士卒如<lb/>
約而元祚具酒肉禮其至者如初鄕民按堵令嘉其能檄所<lb/>
部團結悉如其法上其名于憲府憲府嘉之署曰義士胡某<lb/>
俾與方允中合而拒賊賊畏之至者不敢越鯉溪而西時太<lb/>
平呂原明軍方巖致書元祚曰東南當賊要衝君以身障之<lb/>
<pb n="KR4h0102_SBCK_091-11a"/>
能杜其不至乎曷若去難就易於計萬全也元祚曰吾衆以<lb/>
義合將以排難存鄕里耳委而去之豈吾志耶益厲衆固守<lb/>
聞賊至山砦之民受圍者輙出兵援之歲丁酉正月賊冦武<lb/>
平合德元祚大破之逐北數十里二月丙午戰于前倉又破<lb/>
之賊數戰不利明日廼盡勒其衆間道出方巖與吕原明戰<lb/>
巖下吕不利其屬孫伯純殁于陣又明日賊復至與元祚遇<lb/>
于占田元祚盡銳以戰頋謂允中曰賊衆我寡唯死闘耳不<lb/>
可退而覆也自辰至午戰不利方允中吕伯川殁于陣元祚<lb/>
自分不獨生戰益力厲聲罵賊不旋踵死之至正十七年二<lb/>
月二十二日也邑令野速逹聞其死輙泣曰吾爲天子命吏<lb/>
不能羸股肱効尺寸功而元祚起畎畝不費官一粟不取民<lb/>
一錢合鄕兵而贍之屢與賊搏雖斃於蜂蟻之衆不少挫其<lb/>
<pb n="KR4h0102_SBCK_091-11b"/>
氣吾屬愧之矣其可使君之志不白於當世乎具䟽其事以<lb/>
聞報未下明年王師克婺城永康內附又十有一年<lb/>
朝廷修元史凡忠臣義士於法得立傳余欲取其事載之無<lb/>
以究極其詳又八年余至永康見其子𥙿問君所以致死𥙿<lb/>
哀形于色爲余言其先人之沒裕不能援而與之俱嘗圖其<lb/>
不朽有韓先生循仁之狀宋先生濂之銘在余讀而悲其不<lb/>
幸然未嘗不壯其爲人當冦發難時巨族寒畯男女扶携走<lb/>
退上以脫一旦之命不頋宗祐棄骨肉者里相比也將吏畫<lb/>
地自守玩愒以養冦畏縮以爲持重不能展手足者郡相望<lb/>
也計其人怖死不暇惡肯抗必死之冦以不貲之軀而君亦<lb/>
何樂而爲之無乃輕用其身哉天下大義蓋有重於身者人<lb/>
不察也叛逆之冦義所不容也吾討之義不容已也不幸而<lb/>
<pb n="KR4h0102_SBCK_091-12a"/>
死固其所也君旣死而懷利計私者苟免宜若得志由今視<lb/>
之果能保其祿位乎享其貴富乎就命有之泯焉無聞者多<lb/>
矣若君之所樹立聞其風者莫不惜而慕之大義之在人心<lb/>
如此百世之下有生氣矣君得年四十有八娶章氏繼趙氏<lb/>
子四人趙出也長卽𥙿次禊次祏次禔余旣多君之義又愛<lb/>
其子之能孝故摭其大節俾掲而表諸墓亦史氏之遺意云<lb/>
　　　漳州路達魯花赤合魯溫侯墓表　王褘<lb/>
元有盡節之臣曰漳州路達魯花赤諱迭理彌實字子初合<lb/>
魯溫氏西域人也洪武元年　王師征閩閩八州不兩月而<lb/>
平當是時合魯溫侯實監漳郡於是守將旣以所部軍先遁<lb/>
郡事又屬他官總制政不自已出欲圖守禦之䇿計未决而<lb/>
總制者已納降俄報新朝使者至禮當郊迎侯從容語左右<lb/>
<pb n="KR4h0102_SBCK_091-12b"/>
曰吾將圖之乃朝服北靣再拜曰臣四十始仕不數年致位<lb/>
二千石國恩厚矣今力不能禦敵義不忍降報國恩者唯有<lb/>
死耳遂斫其印篆書其笏曰大元臣子置案上卽引佩刀剚<lb/>
喉中絶咽以死手執刀按膝坐<graphic n="KR2680" url="https://raw.githubusercontent.com/kanripo/KR-Gaiji/master/images/KR2680.png" mimeType="image/png"/>然如生時郡民聚哭庭下<lb/>
聲震地共歛塟城東門年蓋四十有六矣侯蚤歲備宿衛用<lb/>
年勞當入仕以母老不忍去膝下不願仕毋殁服除東宫素<lb/>
知其才力勉之乃仕授承直郎行宣政院崇敎至正辛丑陞<lb/>
奉訓大夫杭州路治中㝷改福州壬寅以事至亰除福建行<lb/>
省理問官階轉奉議與福建行省平章燕只普化同赴任㑹<lb/>
盜據閩城不得入侯贊平章集諸縣民爲兵急圍城盜勢旣<lb/>
蹙乃闕城東圍使出奔因勒兵殱之以功陞朝列大夫居三<lb/>
年除漳州路達魯花赤階亞中大夫時陳有定據全閩民苦<lb/>
<pb n="KR4h0102_SBCK_091-13a"/>
其朘剥侯曰吾受千里生人之寄寧忍坐視弗加䘏乎頗釐<lb/>
庻事之利病興除之敏於吏事而務存忠厚民受其惠甚多<lb/>
故其死也漳人無不痛思之其爲人可稱道者如此侯祖曰<lb/>
滿速兒大都路治中父曰黙里馬合麻安慶路治中夫人回<lb/>
回氏子男二人長六十宿衞爲速古兒赤次普顏帖木爾江<lb/>
西行省通事嗚呼世之論者蓋曰非死之難而處死之爲難<lb/>
侯職在守土義不事二姓而守其土以死可謂死得其所矣<lb/>
豈非盡節之臣歟余至漳州得侯死事爲悉因嘆八州之吏<lb/>
大小奚翅數千百而大節烈然如侯者殆不可一二數故爲<lb/>
書而表之而并及其官伐世次使刻諸石豈特以慰漳人之<lb/>
思庻用爲人臣之勸云<lb/>
　　　時齋先生俞公墓表<lb/>
<pb n="KR4h0102_SBCK_091-13b"/>
元旣有江南以豪侈粗戾變禮文之俗未數十年薫漬狃狎<lb/>
胥化成風而宋之道俗銷㓕盡矣爲士者辮髮短衣效其語<lb/>
言容飭以自附干上冀速獲仕進否則訕笑以爲鄙怯非確<lb/>
然自信者鮮不爲之變是時金華俞先生獨率其家以禮深<lb/>
衣高冠談說右道客造門肅威儀俯首拱而趍以迓至門左<lb/>
右立三揖至階揖如初乃升及位又揖者三毎揖皆有辭相<lb/>
稱慰慶贊周旋俯仰辭氣甚恭鄕人小子去家乆不知宋俗<lb/>
皆然或竊指先生爲異或尤以爲迂緩先生不頋也年七十<lb/>
有二卒于元至治四年正月十七白先生旣亡而宋之遺俗<lb/>
無有知者矣先生諱金字尗器別號時齋其先杭人吳越錢<lb/>
氏時有任其國爲户部尚書兼營田使者曰公帛嘗道婺義<lb/>
爲愛其地遂遷邑之鳳林鄕戸部生德詮德詮生　又徙金<lb/>
<pb n="KR4h0102_SBCK_091-14a"/>
華之孝順鎭諌生海海生善轉善智各有子四人皆爲儒惟<lb/>
善子言昌宋大觀三年上舎釋褐進士知永豐蕭山二縣而<lb/>
善轉子奉復家溪南之琴山奉生某縣主簿允中允中生性<lb/>
性生恣益恣益生壽壽生義先生父也母金氏先生少好學<lb/>
善自程督鉤發窺索水<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>木滋月長歲化壯而有名一試不<lb/>
合有司卽退脩于家於經史尤濳心摉訂較辯疑昧多所附<lb/>
益學者師尊之受業者繼于門先生年愈加志愈篤爲學晩而彌<lb/>
成人望其致于用而宋亡矣故先生之名不大顯于世惟發<lb/>
之文章以自見乆而亦散佚不傳世由是無從知先生知而<lb/>
言之者鄕人而已然先生所存鄕人未必知之知其詳者惟<lb/>
子暨孫至曽孫則已踈矣使更越數世復有知者乎篤於自<lb/>
信者固不䘏乎人之知否然德如先生而弗傳則天下之爲<lb/>
<pb n="KR4h0102_SBCK_091-14b"/>
善者寡矣褘是以論列之以見不苟合乎一時者乃所以合<lb/>
乎後世也先生娶王氏生四子曰祿祺祐祉乃棄諸子而卒<lb/>
諸子以卒之歲十二月甲子葬于就日鄉義和里之楊家園<lb/>
今去先生卒時四十有六年而先生之孫有欽有奇有識有<lb/>
觀有慶有用有元多爲老成人㑹孫五人亦巳長云<lb/>
皇明文衡卷之九十一<lb/>
</p>
<p>
</p>
  </div>
</body>
</text>
</TEI>
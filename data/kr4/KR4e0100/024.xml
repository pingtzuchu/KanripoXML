<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>敬軒文集巻二十四</head> <lb/>
    <p>
<pb n="KR4e0100_WYG_024-1a"/>
欽定四庫全書<lb/>
　敬軒文集巻二十四<lb/>
　　　　　　　　　　　　　明　薛瑄　撰<lb/>
　　箴<lb/>
　　　謹言箴<lb/>
誦謹言之訓習謹言之事將三十年夕悔其失寤寐惶<lb/>
汗而旦或復然殆將漸流於放終不克謹以速尤召愆<lb/>
汝縱不自愛獨不念先人遺體之重降衷秉彛之全誓<lb/>
<pb n="KR4e0100_WYG_024-1b"/>
自今始語不妄發保厥中之靜專至此而猶飾虛詞尚<lb/>
循故態者當指正於蒼天<lb/>
　　　慎行箴<lb/>
思厥一身或動或靜日可見者皆謂之行行有天則至<lb/>
明至正云胡小子操履靡定語黙或流於羣妄應接復<lb/>
牽於多病是以德業不至於崇廣馳鶩將迷於蹊徑其<lb/>
自今始加夕惕以乾乾欽聖謨而非禮勿動<lb/>
　　　懲忿箴<lb/>
<pb n="KR4e0100_WYG_024-2a"/>
在損著象懲忿有教樊昔辨惑孔亦以告葢觸物易動<lb/>
惟是為先茍勃然而妄發必焚如以自煎德旣有乖生<lb/>
亦受賊速禍召尤變故匪測我思我心本自湛如云胡<lb/>
震撼弗克寧虚制之有法必懲必戒懲摧其暴戒思其<lb/>
害惟暴若苗惟忿若稂稂除苗剪事我天君天君旣安<lb/>
百職從令怒或當然因感而應應已而休無迎將留雖<lb/>
曰顔樂亦以是求<lb/>
　　　改過箴<lb/>
<pb n="KR4e0100_WYG_024-2b"/>
繼善成性天然之中安行者聖纎失曷從降自衆人人<lb/>
有舛駁自心及身靡過不作所貴士賢希聖希天希之<lb/>
之要改過為先如思之邪如事之失旣炳其然必去必<lb/>
亟過去善復日進可期尤謹再作迷復斯迷藐予小子<lb/>
仰賴先業氣質庸愚過兼隱白亦云有覺厥迨不剛頻<lb/>
復厲矣徒發赧惶恐遂頑然將不省憶天畀謂何而乃<lb/>
自棄因是發憤自訟以箴風雷宜法大壯宜歛日悔日<lb/>
改期無則止希之之功勿替終始<lb/>
<pb n="KR4e0100_WYG_024-3a"/>
　　　存理箴<lb/>
惟天生人惟人有理理為之何物則是矣圓外竅中五<lb/>
性渾全感而遂通四端秩然貌色手足口鼻耳目以及<lb/>
衆體至微之物直温重恭止肅明聰或動或靜咸有厥<lb/>
中身之所接萬事五品其理昭如各有程凖凡此衆善<lb/>
悉備吾身放之則失操之斯存存之之要明誠有教明<lb/>
炳其真誠踐其道惟此二者功不可偏循之勿失士賢<lb/>
聖天<lb/>
<pb n="KR4e0100_WYG_024-3b"/>
　　　持敬箴<lb/>
一刻之謹心在理存一刻之怠心放理昏是知敬之一<lb/>
字乃直内之樞機養性之本根昔在伊洛道繼孔學開<lb/>
示羣迷敬為要約其曰主一無適者欲人必專其念而<lb/>
不雜於多岐其曰整齊嚴肅者欲人必極其莊而不失<lb/>
於怠隳斯實内外交養之法持循之久自不容私其及<lb/>
門之士有曰惺惺法者葢必有事焉而提撕於頃刻有<lb/>
曰其心收歛不容一物者葢中虛無物而必極其靜一<lb/>
<pb n="KR4e0100_WYG_024-4a"/>
偉哉晦翁統承二程小大之學一以為宗慨彼前修年<lb/>
代云往豈無瑤琴寳匣絶響在未小子氣質愚頑七情<lb/>
内蠧百妄外干雖曰為學徒侈華慱䆒厥本真久矣戕<lb/>
斵一日大覺前為可羞葢昧往訓放心靡收念彼寸膠<lb/>
黄流可碧顛未旣陳期守勿失<lb/>
　　　慎微箴<lb/>
𦕈忽之間其動曰幾䆒其所極千里斯違是以作易君<lb/>
子觀羸豕而著象因地雷而謹微言發乎口雖捫舌其<lb/>
<pb n="KR4e0100_WYG_024-4b"/>
靡及行達乎逺知駟馬之難追惟兢兢焉日嚴乎斯語<lb/>
庶逺悔尤而天理靡虧<lb/>
　　　大理箴<lb/>
惟左執法廷尉象焉稽古之職士師庭堅官曰大理歴<lb/>
茲有年其名不一其事則然葢天之公陽開隂闔立法<lb/>
憲天仁柔義遏不率典彛或過或惡天討以施低昻斟<lb/>
酌乃有凖臬職斯常刑讞厥當否則歸廷平廷平攸執<lb/>
時惟鑑衡鑑灼隱伏衡持重輕持照兩得克允克明罰<lb/>
<pb n="KR4e0100_WYG_024-5a"/>
當民服氣恊休徵惟刑弼教聖所欽恤死者弗生絶者<lb/>
弗屬而居而官冝何警肅勿狥貨利勿任憎欲勿偏縱<lb/>
釋勿好刻酷有一于茲靡乎靡燭斁紀瘝官齎痛飲毒<lb/>
譬火銷膏辜亦已速邈哉千載乃有良臣釋之定國持<lb/>
公體仁曰民不宄曰無寃民功光簡册慶及子孫髙山<lb/>
宜仰景行宜遵小子述誡敬朂我人<lb/>
　　銘<lb/>
　　　悅心齋銘<lb/>
<pb n="KR4e0100_WYG_024-5b"/>
人孰無心心孰無悦悅匪其正為心蟊賊大哉孟氏儒<lb/>
林之綱悦心著訓式炳以彰其悅伊何曰理曰義理則<lb/>
從物義則制事二者匪人實降自天得之而悅天乃斯<lb/>
全卓卓沈君齋居云作扁曰悅心惟孟之學豈無肥㫖<lb/>
秖飽以酣弗專弗從道腴是耽齋旣作止銘亦書止日<lb/>
居月諸勿替經始<lb/>
　　　勿欺齋銘<lb/>
動而未形此心之幾幾有善惡人莫吾知吾旣知矣其<lb/>
<pb n="KR4e0100_WYG_024-6a"/>
將何為賢有明訓而曰勿欺葢欺之為義不專所持雖<lb/>
曰好善若有所疑雖曰去惡若有所縻謂之勿者庸以<lb/>
禁止於斯故知善可好如嗜甘肥知惡可去如厭糟醨<lb/>
果專專於是道復念念而無違則𦕈眇之善端可以擴<lb/>
之於天地之涯美哉張君令德是頥勿欺名齋顧以自<lb/>
䂓庶幾匪懈賢可士希<lb/>
　　　惜隂齋銘<lb/>
大化茫茫斯物斯億人為物靈所貴者德德原於天心<lb/>
<pb n="KR4e0100_WYG_024-6b"/>
㑹其極其體密微其用周悉云胡氣拘所得者失顧茲<lb/>
百年曾不瞬息弗亟循之將遂迷溺所以往哲晷景是<lb/>
惜惜之惟何明誠致力明則道通誠則道立從事二者<lb/>
遑遑汲汲朝復一朝日復一日靡間毫髪靡懈頃刻于<lb/>
茲巻舒于茲語黙慨彼前修瞻望靡及有卓君子希慕<lb/>
軌則爰作齋居爰圖進益古訓是名古法是式由學而<lb/>
仕勤勵夕惕豈曰道悠由近可即豈曰髙山由下可陟<lb/>
敢贊一言以朂無斁<lb/>
<pb n="KR4e0100_WYG_024-7a"/>
　　　恒齋銘<lb/>
有海之瀕有岱之麓挺生儀公質負魁篤公始知學旦<lb/>
夕孶孶顧此彛德思厥保持乃愽其方乃要其統雷風<lb/>
法義有恒師孔恒者伊何悠久常然立心行已篤此一<lb/>
言遂揭齋楣出入是覩若鍳神明若臨師父爰自筮仕<lb/>
屢擢屢陞官有内外齋無二名夷考厥跡昭哉歴歴持<lb/>
鐸教尊剖符民輯溥彼旬宣江漢是式允于出納喉舌<lb/>
是職晩亞南宮朝推耆碩啓沃經筵忠忱彌積載承恩<lb/>
<pb n="KR4e0100_WYG_024-7b"/>
詔懸車故鄉乘化消息孰不榮光繄公之賢惟恒之幹<lb/>
夷險一德終始靡倦公雖逝矣名永長存風流奕世子<lb/>
子孫孫孝思維則安則安倣匪曰髙山恒齋是仰<lb/>
　　　思儀堂銘<lb/>
昔有令伯祖母成之更相為命以孝以慈百世之下人<lb/>
感其詞嗟哉陶君災屯少罹怙恃兩失孑然孤遺皤皤<lb/>
祖母收拾保持就燥避濕驚癎渇饑孫笑祖悅孫啼祖<lb/>
悲祖孫一氣同安共危逮茲成人伊誰之思惟祖母氏<lb/>
<pb n="KR4e0100_WYG_024-8a"/>
邈不可追乃作髙堂肖貌在斯温温笑語宛宛容儀致<lb/>
慤則著動息無違令伯是式令聞是垂銘以告之永久<lb/>
勿隳<lb/>
　　　孝思堂銘<lb/>
有巍者堂伊誰居之居惟王君式是孝思思之云何曰<lb/>
恃曰怙匪怙曷生匪恃曷顧生我顧我實惟我尊怙旣<lb/>
先亡恃罹艱屯乃績乃紡乃誨乃養憫茲藐孤矢德無<lb/>
爽嵗月旣邁孤亦有成天胡不弔恃亦先零遂藴遂發<lb/>
<pb n="KR4e0100_WYG_024-8b"/>
亟踐顯達禄位日增孝心彌切惟此一身父母肢體獨<lb/>
享光榮孝養已矣而獨何心安厥敷遺深居是堂其有<lb/>
弗思思之之至如臨庭户如聞笑語如見喜怒振振王<lb/>
君孝思孔昭有通於天有徹于朝帝曰孝子予惟汝錫<lb/>
錫汝考妣如汝之秩御史孺人有格其神一世之屈萬<lb/>
世之伸王君振振孝思維則載銘其堂永久弗忒<lb/>
　　　存誠齋銘<lb/>
惟天地萬物實理為之樞機本厥一源諒無不齊自禀<lb/>
<pb n="KR4e0100_WYG_024-9a"/>
賦之雜揉紛虛偽之交馳爰有元聖乃曰無為斯太極<lb/>
之全體兼動靜而靡違降聖而賢必由保持視聽言動<lb/>
敬以主之羣邪退伏誠斯不虧温温李生往哲是希爰<lb/>
居爰處左箴右規弦韋是服絲桐是揮沉酣古訓詠歌<lb/>
古詩斯須動作靡敢怠隳窒慾止水如防如隄庶邪妄<lb/>
之可閑冀存誠之在茲美厥志之名齋述法言以勵之<lb/>
　　　世厚堂銘<lb/>
惟人秉德惟始不恌篤邇行逺仁理孔昭云胡昧者楚<lb/>
<pb n="KR4e0100_WYG_024-9b"/>
越人已弗惻弗恫薄亦甚矣吉有君子家以厚傳渴猶<lb/>
已致危猶已顛乃設寒漿大飲行旅乃懸杙索大濟險<lb/>
阻其事雖微其心則仁能以類推旁達無垠爰作髙堂<lb/>
名曰世厚式昭于先庸戒于後給事鍾慶世德是遵譬<lb/>
之水木培根浚源惟厚弗替乃福所自視此堂名欽于<lb/>
永世<lb/>
　　贊<lb/>
　　　獬豸贊<lb/>
<pb n="KR4e0100_WYG_024-10a"/>
疾惡者天地之正性而人心之所鍾云胡淪胥其類不<lb/>
知其醜而甘與之同有物于此匪兕匪虎非羆非熊名<lb/>
曰神羊曠世莫逢乃能觸回邪而無避合輿論之至公<lb/>
則彼臧否莫辨者覩其狀類寧不為之愧生於中邪<lb/>
　　　又<lb/>
爾形不類爾出不世是葢禀隂陽之情英具天地之正<lb/>
義心之靈旣鑑物以靡差角之剛復觸邪以無避宜其<lb/>
端居而百恠惴伏正視而羣小悚畏故能與麒麟同逰<lb/>
<pb n="KR4e0100_WYG_024-10b"/>
騶虞作配擅執法之英聲為國家之美瑞也<lb/>
　　　無庵贊<lb/>
老氏之無乃無而無吾儒之無乃無而有有非聲色形<lb/>
迹之可求雖無聲無臭而實為造化之樞紐其在人也<lb/>
寂然不動者無聲臭之可窺實萬象森然已具之淵藪<lb/>
卓哉無庵心學是潛所以啓大易之闗鍵識濓溪之指<lb/>
南其取號也雖無而實有其體道也雖虚而實涵歛之<lb/>
則約施之則覃或翺翔乎武選或正職於大叅凡其著<lb/>
<pb n="KR4e0100_WYG_024-11a"/>
赫赫之顯蹟何莫非體立而用兼及其老而休也因人<lb/>
事之乘除悟隂陽之消息歛疇昔之敷舒為所巻之微<lb/>
密順大化而怡然乗白雲以髙適凡其貫始終而不二<lb/>
由其合有無而為一彼以天地為幻妄以萬物為麤迹<lb/>
空諸實有而為反道悖理之邪說以聾瞽斯民蠧害正<lb/>
道者又豈可以比擬無庵之真識邪<lb/>
　　　王先生畫像贊<lb/>
其貌充然其色温然精心𤣥思探索乎岐黄之編髙外<lb/>
<pb n="KR4e0100_WYG_024-11b"/>
化焉其為術也通變審密而鄉閭稱焉殆將與張長沙<lb/>
孫思邈劉素異世而同傳也耶<lb/>
　　　畫龍贊<lb/>
能大能小能屈能伸能顯能晦能雨能雲葢至陽之精<lb/>
為萬物之神故其功在天地功在庶品功在生民可敬<lb/>
可畏可瞻可仰不可得而馴非聖者之至德又安足以<lb/>
比倫<lb/>
　　　歸一老人畫像贊<lb/>
<pb n="KR4e0100_WYG_024-12a"/>
其貌充而全其神粹而完識之正旣超軼乎習俗情之<lb/>
適復笑傲乎林泉是宜享簡穰之多福樂期頥之永年<lb/>
然則其孤標時服固丹青之可彷彿而靈臺春意豈筆<lb/>
畫之能盡傳邪<lb/>
　　　拙巢先生畫像贊<lb/>
質純氣和理明心定篤信好古拒邪閑正有言有行以<lb/>
淑後人美哉君子輝光日新<lb/>
　　　劉紹僉憲畫像贊<lb/>
<pb n="KR4e0100_WYG_024-12b"/>
東吳之精中朝之英粹乎其質確乎其聲察其操金百<lb/>
鍊而愈固望其儀鶚獨立而無朋推其心葢欲使善惡<lb/>
之著白要其歸實欲觀惠化之流行是誠所謂有守有<lb/>
為之君子而可為新進晩生之儀刑也<lb/>
　　　御史張勉夫贊<lb/>
東吳之英中臺之傑身也繩直心也玉潔持所見不隨<lb/>
俗以低昻藴其竒毎因事而發越宜其勁節挺然忠言<lb/>
剴切身雖歴乎險夷功乃歸於潤澤是猶一鶚之髙騫<lb/>
<pb n="KR4e0100_WYG_024-13a"/>
異乎鷙鳥之累百也<lb/>
　　章奏<lb/>
　　　上講學章<lb/>
大理寺右寺丞臣薛瑄謹題為緝熙聖學事切見近日<lb/>
有臣下進言欲開經筵以緝熙聖學者雖䝉聖德允納<lb/>
未見施行葢欲俟軍旅事平之日以開講也臣愚以為<lb/>
當聖主中興之時天歩維艱之日正講論為學為治之<lb/>
道不可一日而緩焉者也昔漢光武躬擐甲胄討除羣<lb/>
<pb n="KR4e0100_WYG_024-13b"/>
兇猶且投戈講藝息馬論道軍旅之間未嘗一日廢學<lb/>
故能舉羣盜如鴻毛復大業猶反掌此講學所以有資<lb/>
於成大功也唐太宗興義兵掃除寇亂一時潛邸從龍<lb/>
之臣皆文學智謀之士日久相與論為學致治之道乙<lb/>
夜之覧身忘其倦故能剗刮僭偽拯濟生民此講學所<lb/>
以有資於戡大難也近者因額森京師雖屢戒嚴而内<lb/>
外禦侮各有其人堂堂天下號令一施風行草偃非至<lb/>
如漢唐草昧之秋也顧可以斯時而少緩講學之事乎<lb/>
<pb n="KR4e0100_WYG_024-14a"/>
伏望皇上命廷臣集議經筵儀式務從簡約不尚奢華<lb/>
仍愽選公卿侍從文學之臣有學術純正持已端方謀<lb/>
慮深逺才識超卓通達古今明練治體者一二十人使<lb/>
之更代入直恭遇皇上視朝之暇日御便殿即召各臣<lb/>
進講其所講之書先大學論語孟子中庸兼講尚書春<lb/>
秋諸史則資治通鑑綱目務要詳細陳說聖賢修已治<lb/>
人之要懇切開告帝王端心出治之方以至唐虞三代<lb/>
漢唐宋以來人君行何道而天下治安為何事而天下<lb/>
<pb n="KR4e0100_WYG_024-14b"/>
乖亂與夫賞善罰惡之典任賢去邪之道莫不畢陳於<lb/>
前如此則勸講之臣庶可日修其職講讀官之職旣修<lb/>
雖皇上聰明上智之資實由於天錫而朝夕緝熙啓沃<lb/>
之力亦有益於聖心聖學日新聖德日明于以修治道<lb/>
則正心以正朝廷正朝廷以正百官正百官以正萬民<lb/>
而治道有修明之效于以攘外侮則修軍政以簡將帥<lb/>
簡將帥以練士卒練士卒以守封疆而四境有寜謐之<lb/>
期此講學有資於成大功戡大難宜急行之而不宜緩<lb/>
<pb n="KR4e0100_WYG_024-15a"/>
焉者也且漢光武唐太宗一時英主耳猶能勤講學於<lb/>
搶攘之時以收戡靖之績伏惟皇上有唐堯虞舜之聖<lb/>
德將以立殷周中興之大功誠於此時舉行開講之事<lb/>
以緝熙聖學則神功聖德髙出千古矣又豈漢唐二主<lb/>
之可比哉臣猥以衰邁懦柔之資章句迂僻之學自忝<lb/>
科第屢叨法從昔嘗獲罪先朝放歸田里分將終老丘<lb/>
園瞑目溝壑幸沭皇上龍飛九五運啓昌期將以立莫<lb/>
大之治功故不遺草茅之賤士㧞臣布衣之中授以清<lb/>
<pb n="KR4e0100_WYG_024-15b"/>
要之職日夜思慮愧無補報故敢昧死妄陳前言伏望<lb/>
皇上開天日之光采而行之不勝懇悃之至縁係緝熙<lb/>
聖學重事未敢擅便謹題請㫖<lb/>
　　　乞致仕第一奏<lb/>
欽差大理寺右寺丞臣薛瑄謹題為致仕事節該欽奉<lb/>
詔書官員之中有老疾不堪者並聽自陳致仕如年未<lb/>
七十疾病者亦許自陳欽此切照臣年六十三嵗雖未<lb/>
及七十自幼禀受氣薄常有怯弱疾病早已筋力衰微<lb/>
<pb n="KR4e0100_WYG_024-16a"/>
連年又患眼疾昏花文書字畫不能㸔視及跌傷臂膊<lb/>
屈伸不便景泰元年六月内在貴州永寧衛感冒山嵐<lb/>
暑氣又患風濕痿痺病症兩足無力動止艱難已成痼<lb/>
疾寒熱不時發作飲食减少肌膚瘦弱至今常服湯藥<lb/>
調理未痊委實老病不堪辦事伏望聖恩憐憫乞照詔<lb/>
書事例放歸田里不勝感戴之至<lb/>
　　　第二奏<lb/>
大理寺卿臣薛瑄為老疾乞恩事臣今年近七十禀受<lb/>
<pb n="KR4e0100_WYG_024-16b"/>
原已怯薄血氣早衰髮白齒豁眼昏聽重加以老病侵<lb/>
尋乃於景泰六年五月初七又因將理失宜邪氣乗虚<lb/>
以入感發舊病攻刺腰腹等處疼痛嘔吐幾至危殆旋<lb/>
䝉聖恩特遣御醫調治已經服藥數日縁血氣已衰卒<lb/>
難平復若不瀝陳愚悃即今不能掌管印信深恐曠官<lb/>
誤事伏望皇上宏天地生成之仁憐臣老病放回田里<lb/>
不勝感戴之至<lb/>
　　　第三奏<lb/>
<pb n="KR4e0100_WYG_024-17a"/>
禮部左侍郎兼翰林院學士臣薛瑄謹題為老病乞恩<lb/>
事切照臣見年六十九嵗氣體旣已衰憊疾病連年發<lb/>
作天順元年三月内舊患淋疾并右臂風氣疼痛舉發<lb/>
請醫調治日久稍痊五月初七日前病又發調治至本<lb/>
月二十四稍痊六月初三日前病又發調治至今未痊<lb/>
縁血氣旣衰藥力無效疼痛不時已成痼疾及兼齒牙<lb/>
豁落髪鬚盡白肌膚瘦弱眼目昏花委實辦事不前臣<lb/>
切自念委受朝廷陞用之恩補報莫伸於萬一老病轉<lb/>
<pb n="KR4e0100_WYG_024-17b"/>
覺於侵尋伏望聖恩憐憫衰朽不堪辦事放回田里俾<lb/>
得歸骸骨於丘原不勝戰慄感戴聖恩之至縁係老病<lb/>
乞恩事理謹題請㫖<lb/>
　<lb/>
　<lb/>
　<lb/>
　<lb/>
　敬軒文集巻二十四<lb/>
</p>
<p>
</p>
  </div>
</body>
</text>
</TEI>
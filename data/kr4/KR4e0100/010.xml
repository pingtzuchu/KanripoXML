<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>敬軒文集巻十</head> <lb/>
    <p>
<pb n="KR4e0100_WYG_010-1a"/>
欽定四庫全書<lb/>
　敬軒文集巻十<lb/>
　　　　　　　　　　　　　眀　薛瑄　撰<lb/>
　　律詩<lb/>
　　　詠顔魯公<lb/>
蓬利何堪屈大才平原出守亦微哉忽逢動地風塵起<lb/>
不使中流砥柱摧争坐已難追雅論立朝寜畏忤奸回<lb/>
自騎箕尾歸天上長播英風遍九垓<lb/>
<pb n="KR4e0100_WYG_010-1b"/>
　　　送太守致仕<lb/>
五馬蕭蕭出帝鄉都門祖席倍輝光天恩老覺腰金重<lb/>
客思遥牽别路長龜虎已應辭郡國貂蟬時復憶班行<lb/>
風烟縹緲鄉闗近川谷猶疑下鳳凰<lb/>
　　　錦官驛官送櫻桃<lb/>
錦官驛吏送櫻桃紅顆堆盤磊落髙時果已知西蜀美<lb/>
古詩難見少陵豪嘗新暫遣中情悦感物還添逺意勞<lb/>
多少上林鶯啄遍一春歸興正滔滔<lb/>
<pb n="KR4e0100_WYG_010-2a"/>
　　　草凉樓驛看紅白芍藥<lb/>
芍藥花開山驛中小䦨紅白各分叢濃糚獨向風前立<lb/>
素質如從月下逢明媚併超塵世色妖嬈均得化神功<lb/>
誰知傾國傾城者一往滔滔萬古同<lb/>
　　　過武功縣<lb/>
持節西來過武功扶桑日日曉光紅渭河水逺波聲小<lb/>
太白山髙樹影重遺址已無慈徳寺居人猶説有邰封<lb/>
東行無限前朝事盡在紅塵緑野中<lb/>
<pb n="KR4e0100_WYG_010-2b"/>
　　　題休休亭<lb/>
中條山下王官谷草木烟霞景物幽仙李固知時靡靡<lb/>
野亭從此號休休座中爽氣常飄洒天際浮雲任去留<lb/>
墜笏已超塵網外髙名千古鎮悠悠<lb/>
　　　贈張僉憲<lb/>
邂逅金陵已七年相逢論舊意欣然江東風紀當時振<lb/>
山右聲名此日傳緑野盡耕春雨後清霜早落艷陽前<lb/>
朝端公道眀如日持憲應知數俊賢<lb/>
<pb n="KR4e0100_WYG_010-3a"/>
　　　挽陳先生<lb/>
歸來烟水釣舟横雲白其如足下生尚有菁莪經雨茂<lb/>
空餘桃李向春榮髙情祗許鄉人慕遺事誰從太史銘<lb/>
頼有賢甥今宦逹為揚聲譽照蒼㝠<lb/>
　　　挽祝處士<lb/>
鴻去青㝠定幾年東吳聲譽至今傳髙情未必尋丘壑<lb/>
清隠還應在市㕓竹塢邀賔留舊榻芸牕教子剩殘編<lb/>
黄門底是推㤙處紫誥廻鸞下九天<lb/>
<pb n="KR4e0100_WYG_010-3b"/>
　　　豫讓橋次陳僉憲韻<lb/>
千年豫讓有遺橋懐古還停使者軺季世忠臣存大節<lb/>
頽波砥柱見孤標吟邉凉吹聲蕭瑟望處秋天影寂寥<lb/>
無限繁華俱泯滅英名終古自難消<lb/>
　　　挽蕭御史<lb/>
共惜西江老豸冠白雲乘去不知還繐帷夜捲霜風冷<lb/>
華屋秋扄曉月寒遺蹟定應歸太史榮名長是在人間<lb/>
明時有子登三事永感終天涙不乾<lb/>
<pb n="KR4e0100_WYG_010-4a"/>
　　　述懐<lb/>
已承㤙詔許還山又被虛名繋一官每向班行嗤老醜<lb/>
空躭典籍尚寒酸妨賢政自慙公論竊禄能無愧素餐<lb/>
早晚還應乞身去石田茅屋伴清歡<lb/>
　　　河間獻王墓<lb/>
漢家宗室最稱賢遺事曽經閲簡編偶過河間尋往跡<lb/>
空餘荒塜帶寒烟頻求千古書連帙獨對三雍䇿幾篇<lb/>
雅樂未興人已逝雄歌惟有大風傳<lb/>
<pb n="KR4e0100_WYG_010-4b"/>
　　　過徳州<lb/>
山東一别十餘秋白髪重來過徳州闗市尚開臨水户<lb/>
郡城猶聳入雲樓霜臺駐節思前度憲府乘驄憶舊逰<lb/>
此日又騎官馬去朔風吹雪路悠悠<lb/>
　　　徳州除夕<lb/>
昔捧天書按部來之官又上鳳凰臺頻登風紀知庸徳<lb/>
屢陟廷平愧菲才寓館眀朝添一嵗晴霄此夕麗三台<lb/>
元正馳賀心何似金殿香浮寳扇開<lb/>
<pb n="KR4e0100_WYG_010-5a"/>
　　　寄髙苑李嗣昌廣文<lb/>
安邑分携幾十年中間㑹合總茫然華燈每憶連珠玉<lb/>
綺席空懐醉管絃顧我已添新白髪知君猶擁舊青氊<lb/>
却慙頻嵗叨天寵悵望豐城劍氣邉<lb/>
　　　兖州人日二首<lb/>
去年西蜀逢人日人日今春客兖州行止可應無定跡<lb/>
嵗華仍復易周流驛亭盡日風頓起官路漫天雪未休<lb/>
南到彭城祗幾驛天晴擬放吕梁舟<lb/>
<pb n="KR4e0100_WYG_010-5b"/>
驛亭忩户總光輝人日紛紛雪亂飛闗塞有兵皆凍合<lb/>
園林無樹不春歸風威肅肅朝來静雲葉飄飄晚漸稀<lb/>
清興此時誰與適論心殊覺故交違<lb/>
　　　孟子祠<lb/>
鄒國叢祠古道邉滿林松栢帶蒼烟逺同闕里千年祀<lb/>
近接宣尼百世傳獨引唐虞談善性力排楊墨絶狂言<lb/>
功成不讓湮洪水萬古人思命世賢<lb/>
　　　彭城懐古二首<lb/>
<pb n="KR4e0100_WYG_010-6a"/>
戱馬臺邉雉堞髙參差樓閤入雲霄漕河控引淮黄近<lb/>
驛路通連海岱遥天府豈知成覇主彭城空復駐英豪<lb/>
大風折木飛沙日想見天心翊漢朝<lb/>
當年禹跡舊分州走馬南來遂此逰地勢縈廻環翠嶺<lb/>
闗城峭拔枕黄流燒餘豪傑千年塜春老佳人百尺樓<lb/>
周覽未能窮往事官河又放下洪舟<lb/>
　　　雪中過髙郵湖<lb/>
髙郵湖裏雪中過雪片無聲㸃白波天水渺茫遥自接<lb/>
<pb n="KR4e0100_WYG_010-6b"/>
烟雲杳靄暗相和寒蓑滿眼漁翁少畫舫隨風去客多<lb/>
還似滄浪水清濁只應難覔扣舷歌<lb/>
　　　過䢴溝懐古<lb/>
荒陂野水古䢴溝千載曽經煬帝逰煖日輕風牽錦纜<lb/>
垂楊芳草引龍舟春殘故國閒金屋花滿蕪城醉玉樓<lb/>
一自真龍飛晉水亂雲空結海天愁<lb/>
　　　髙郵阻雪<lb/>
髙郵城下維舟楫雨雪連朝阻去程澤國風烟春冉冉<lb/>
<pb n="KR4e0100_WYG_010-7a"/>
野湖波浪晚㝠㝠凍消踈柳長堤濕響徹脩篁候舘清<lb/>
南到大江祗幾驛晴霄行覩鳳凰城<lb/>
　　　髙郵大雪河氷<lb/>
已過立春十五日淮南天氣太嚴凝重湖皛皛層氷結<lb/>
千里茫茫積雪平霄漢連朝飛鳥絶官河隨處客舟停<lb/>
東風解凍須臾事波緑粼粼野燒青<lb/>
　　　自儀真入大江<lb/>
儀真南入大江隈江上雲㠶向曉開滿目好山青簇簇<lb/>
<pb n="KR4e0100_WYG_010-7b"/>
連天駭浪白皚皚還思二十年前渡又自三千里外來<lb/>
北闕承㤙方浩瀚之官今上鳳凰臺<lb/>
　　　寄海寜李太守<lb/>
又是分携十七年寥寥幾度信音傳濫官白髪知吾劣<lb/>
歸老青山覺子賢蠟屐每多登覽興錦囊應有唱酬篇<lb/>
著書更法春秋筆還肯緘情寄一編<lb/>
　　　金陵春望四首<lb/>
錦繡江山一望中金陵佳氣正葱蔥石城尚踞耽耽虎<lb/>
<pb n="KR4e0100_WYG_010-8a"/>
鐘阜長蟠矯矯龍淡靄逺遮三月柳瑞烟深護萬年松<lb/>
風流王謝何須問開國還思舊股肱<lb/>
金陵最好是新春風景無邉入望頻山似洛中浮秀色<lb/>
水從天上泛通津千門垂柳初經雨滿路飛花不起塵<lb/>
深荷發生同萬物兩京回首憶楓宸<lb/>
佳麗層城王氣中春來無樹不青葱湖光湛湛跳紅鯉<lb/>
橋影沉沉卧白龍錦繡園林開艷杏烟霞澗谷挺長松<lb/>
無邉風景皆堪賞千首新詩興未窮<lb/>
<pb n="KR4e0100_WYG_010-8b"/>
皇都又是一年春立馬長堤眺望頻麗日斜眀紅杏塢<lb/>
煖烟輕護緑楊津風來野水微生浪雨過天街逈不塵<lb/>
最愛祥雲呈五色氤氲長是繞楓宸<lb/>
　　　簡張都憲二首<lb/>
榜題龍虎舊聨名宦迹升沉隔兩京離合雖驚頭並白<lb/>
交親終喜眼俱青濫登棘寺知無補峻陟霜臺倍有聲<lb/>
近得髙鄰親孟氏不妨剪燭話平生<lb/>
藉藉朝端有盛名憲臺周厯兩神京封章已見輸忠赤<lb/>
<pb n="KR4e0100_WYG_010-9a"/>
事業還期著汗青風度宛如瞻玉樹辭華真是擲金聲<lb/>
共論三十年前事聨歩青雲滿路生<lb/>
　　　周儀賔水筠軒<lb/>
曲䦨干外小方塘塘上蕭蕭繞翠篁一鏡平開涵影細<lb/>
萬竿齊動引風凉根穿近岸藏科斗稍接遥空下鳳凰<lb/>
水竹䨇清曽到此金樽相對興難忘<lb/>
　　　春日遣興簡張都憲廖丁二大理<lb/>
春來無日不連隂風物蕭騷思不禁雨急梅花飄白玉<lb/>
<pb n="KR4e0100_WYG_010-9b"/>
天寒柳線勒黄金宦情不與江流競樽酒肯隨人意深<lb/>
况是一年寒食近松楸千里正闗心<lb/>
　　　再用隂字韻簡張都憲<lb/>
好風乍起掃輕隂清思撩人不自禁與客便傾花下酒<lb/>
放懐寜惜槖中金髙情肻負年華泰交誼難忘嵗月深<lb/>
春興不知凡幾首長吟因見古人心<lb/>
　　　送倪尚書赴召二首<lb/>
天書逺召舊師臣送别金陵喜氣新莫道分符淹嵗月<lb/>
<pb n="KR4e0100_WYG_010-10a"/>
還應聽履上星辰一江流水催行棹兩岸垂楊夾去津<lb/>
三接深期調玉鼎行看雨露萬方勻<lb/>
尚書承詔上金鑾祖席珊珊擁佩環霖雨舊曽思傅説<lb/>
師臣今見起甘盤江淮緑泛行邉水齊魯青餘過處山<lb/>
入覲定膺新寵鍚調元須竭寸心丹<lb/>
　　　南京端午<lb/>
端陽令節客南京遷擢頻年荷寵榮内扇幾沾當日賜<lb/>
宫衣曽有舊時名從教緑柳含風細且喜紅葵照眼眀<lb/>
<pb n="KR4e0100_WYG_010-10b"/>
為報鵷行舊知已一卿贏得鬢星星<lb/>
　　　暑夜簡趙駙馬<lb/>
大扇頻揮汗不乾那堪酷暑夜漫漫寂無風露徘徊處<lb/>
空有星河悵望間真是流金兼鑠石定應焚澤更焦山<lb/>
清凉只有仙侯府長夕氷傳瑪瑙盤<lb/>
　　　簡張都憲楊尚書鄭侍郎廖少卿丁寺丞<lb/>
棘寺秋官接憲臺山光水色畫圖開青林雲氣當牕見<lb/>
翠浪風煙入座來楊柳影中冠盖過芰荷香外吏人回<lb/>
<pb n="KR4e0100_WYG_010-11a"/>
好生正仰吾皇徳共播仁㤙遍九垓<lb/>
　　　再用前韻<lb/>
鍾山南望鳳凰臺山下平湖一鏡開近岸紫騮穿柳去<lb/>
沿堤畫舫采菱來山禽將子飛還止水鳥銜魚去復回<lb/>
無限太平門外景神逰何必訪仙垓<lb/>
　　　再用前韻三首<lb/>
風紀都應属内臺官清公道一時開科條自是眀天討<lb/>
門舘何由有貨來聲譽已知馳峻極文章况復動昭回<lb/>
<pb n="KR4e0100_WYG_010-11b"/>
不須遍攬江湘轡坐見澄清匝九垓<lb/>
廷尉刑曺與栢臺髙門俱對碧湖開天涵波影閒雲度<lb/>
雨雜泉聲爽氣來此日官僚聮轡入往年鵷鷺候朝回<lb/>
近來執法尤宣朗應佐陽光燭九垓<lb/>
刑曺理寺近烏臺坐對湖山畫障開芳草有情還漸長<lb/>
好風無約自頻來移文謾想髙人去聮騎頻同上客回<lb/>
為戀眀時歸未得思親空復誦南垓<lb/>
　　　戱作逰仙<hi>用前韻</hi>
<pb n="KR4e0100_WYG_010-12a"/>
瓊瑶萬仭中天臺珠宫貝闕參差開靈風響下碧虛裏<lb/>
連翩鶴馭仙人來鈞天揮綽九奏畢羽衣揺曵萬舞廻<lb/>
後天不老凋三光排風馭氣逰遐垓<lb/>
海中湧出金銀臺陽烏濯耀蒼烟開弱水瀛洲不可到<lb/>
飈輪鶴馭相往來洪濛開闔幾萬古桑田走馬能千廻<lb/>
抱一之子可輕舉相期汗漫逰九垓<lb/>
銀屏金屋瑶作臺化人宫殿中天開東見蓬萊水清淺<lb/>
西去幾復青鳥來雲錦之裳文五色倬彼雲漢凌昭回<lb/>
<pb n="KR4e0100_WYG_010-12b"/>
下視九域一毫芒何異蠛蠓飛塵垓<lb/>
仙山中有學仙臺凌虛上接天門開青衢黄道倒影出<lb/>
望舒日馭東西來玉宇無聲彩雲濕雲漢屈注萬里廻<lb/>
寥廓無鄰安可極重陽之數歴九垓<lb/>
　　　樵雲野老<lb/>
白頭已與世相違笑指生涯在翠微伐木忽看雲滿斧<lb/>
束薪不覺露沾衣息肩頻向青林歇荷月長從緑野歸<lb/>
一曲浩歌天地闊逺山回首晚霞飛<lb/>
<pb n="KR4e0100_WYG_010-13a"/>
　　　南京十詠<lb/>
　　　　鍾山疊翠<lb/>
自是皇都第一山峯巒髙下似龍蟠嵐光翠滿金銀闕<lb/>
秀氣青連虎豹闗瑶草不隨秋意老琪林長共曉霜寒<lb/>
年年澗谷蒸雲氣散作甘霖宇宙間<lb/>
　　　　𤣥武波澄<lb/>
北湖清濁自天開勢恊龍圖一水來百里烟霞環島嶼<lb/>
繞城波浪動樓臺九霄氣逈通銀漢五夜天低轉斗魁<lb/>
<pb n="KR4e0100_WYG_010-13b"/>
絶勝蓬萊山下水洪源終古不塵埃<lb/>
　　　　淮清柳色<lb/>
淮清橋下水連空橋畔依依柳色濃香絮有情皆作雪<lb/>
柔絲無力盡含風樓臺掩映深春後市井凄迷暮雨中<lb/>
近水向陽千萬樹年年長是發生同<lb/>
　　　　卞壼神祠<lb/>
晉室人才數俊髦艱危深感與時遭君臣義大如天地<lb/>
父子生輕似羽毛昭代旌忠時饗盛豐碑鐫徳古祠髙<lb/>
<pb n="KR4e0100_WYG_010-14a"/>
想應當日偷生者纔入脩門意自勞<lb/>
　　　　石城霽景<lb/>
郭外雲開見石城緑苔經雨自層層眀時正是龍飛地<lb/>
終古猶存虎踞形萬里長江通海白三山逺岫入天青<lb/>
登臨不盡千年意擬與丹崖共結盟<lb/>
　　　　鳳臺春曉<lb/>
金陵千尺鳳凰臺臺上春雲向曉開緑草雨餘淮甸合<lb/>
青山崖轉楚江廻謫仙此日知何在麗句當年未易裁<lb/>
<pb n="KR4e0100_WYG_010-14b"/>
定鼎只今逢有道九苞行復自天來<lb/>
　　　　江東古渡<lb/>
江東門外大江頭古渡微茫接逺洲月窟殊方通上國<lb/>
雲㠶大舸滿中流垂楊芳草三春暮紅蓼黄蘆兩岸秋<lb/>
顧我濟川才思少幾回臨想興悠悠<lb/>
　　　　長江秋色<lb/>
長江浩浩繞神京霜落烟波萬里清灝氣西來通灔澦<lb/>
寒潮東下接滄溟幾行鴈影涵空碧兩岸蘆花映月眀<lb/>
<pb n="KR4e0100_WYG_010-15a"/>
西塞山前秋色裏夕陽惟聽棹歌聲<lb/>
　　　　朝陽曉望<lb/>
朝陽樓閣倚天開日馭朝看海上來晴旭乍分龍虎勢<lb/>
清光已滿鳳凰臺御溝水向東華轉仙禁雲從北苑廻<lb/>
𤣥圃瀛洲真在望不須方外覔蓬萊<lb/>
　　　　鷄寺晚鐘<lb/>
上方臺殿翠微中石磴盤崖一逕通客至有風還掃榻<lb/>
僧來不語自鳴鐘竹窻下見浮雲白祗樹斜臨返照紅<lb/>
<pb n="KR4e0100_WYG_010-15b"/>
自笑無生渾未學懶從方外共談空<lb/>
　　　　太平堤望<lb/>
太平堤路夾平湖湖上清風面面俱十里波光天上下<lb/>
半空嵐影樹扶踈稻塍草色青無際菱葉荷花净有餘<lb/>
艇子有人閒泛泛釣竿還可拂珊瑚<lb/>
　　　送姚侍郎廵察雲南<lb/>
璽書英簜使遐荒萬里山川草木光霜早楚江楓葉赤<lb/>
雨晴蜀道菊花黄羣芳擬欲除蕭艾百鳥還期識鳳凰<lb/>
<pb n="KR4e0100_WYG_010-16a"/>
六詔遍廵歸奏日定膺殊渥五雲鄉<lb/>
　　　借馬簡趙駙馬<lb/>
鞲來白馬錦鞍韀騎向天街送表箋霜鬛蕭蕭頻攬轡<lb/>
銀蹄剥剥不須鞭滿身香汗生微雪一路清風散曉烟<lb/>
有馬借人今復見神京戚里最稱賢<lb/>
　　　題趙尚書慶夀圖<lb/>
天官白髪老尚書致政歸來樂有餘夀慶七旬新置酒<lb/>
禄辭千石蚤懸車繡衣令子樽前舞蘭茁諸孫膝下趨<lb/>
<pb n="KR4e0100_WYG_010-16b"/>
在席嘉賔何所祝公年更與大椿俱<lb/>
　　　送廖少卿上京二首<lb/>
龍江五月發扁舟大理名卿上帝州千里好山開翠嶂<lb/>
兩堤楊柳䕃清流鳴鑣紫陌思前度簪筆黄門憶舊逰<lb/>
若見中朝知已問丹心不改雪盈頭<lb/>
理寺名卿得俊僚六年又促紫宸朝石城解纜江風細<lb/>
淮浦揚舲海霧消入覲九天瞻日月聮班五夜聽簫韶<lb/>
吾人乆抱蒼生念清問深期答聖堯<lb/>
<pb n="KR4e0100_WYG_010-17a"/>
　　　和張都憲詠湖亭山字韻四首<lb/>
憲臺佳勝占湖山湖上新亭白晝閒風送荷香來几席<lb/>
日移竹影上䦨干金塘水滿魚争躍碧嶂雲收鳥自還<lb/>
好景無邉渾負却何時同倚畫屏看<lb/>
平湖萬頃倒銜山山對湖亭白日閒長有好風清自起<lb/>
總無塵土暗相干簷前荷動知魚戱鏡裏雲開見鳥還<lb/>
獨憶愛蓮周茂叔化機須向静中看<lb/>
小結湖亭面碧山山光水色共閒閒平連西塞波千頃<lb/>
<pb n="KR4e0100_WYG_010-17b"/>
斜上東山日兩竿欄外静看鷗鳥浴沙頭長見釣舟還<lb/>
髙人安得王摩詰盡冩風光入畫看<lb/>
近愛平湖逺愛山䨇清收入小亭閒雲容水態皆堪賞<lb/>
俗氣紅塵總不干日静坐聞黄鳥囀烟眀遥見白鷗還<lb/>
情知風月無邉景頻倚雕䦨自在看<lb/>
　　　和張都憲詠湖亭波字韻四首<lb/>
湖亭面面俯滄波一上湖亭景物多過去黄鸝穿翠柳<lb/>
飛來白鷺㸃青禾乾坤上下羲皇易日月東西織女梭<lb/>
<pb n="KR4e0100_WYG_010-18a"/>
好在憲臺休暇日一樽同此養天和<lb/>
亭下溶溶漾緑波芰荷花發繞䦨多却看嶺北千株栢<lb/>
最愛堤南萬頃禾漁父不收沙上網鮫人還織水中梭<lb/>
坐邉生意皆堪樂雲雨天時日正和<lb/>
高高亭子壓洪波獨占湖山秀氣多近岸還栽𤣥圃竹<lb/>
逺洲時種玉山禾坐中造化乾坤鼎簷外光隂嵗月梭<lb/>
應有仙人來過此晩凉時節弄雲和<lb/>
平湖静鏡不風波最是湖亭樂事多留客毎同歌菉竹<lb/>
<pb n="KR4e0100_WYG_010-18b"/>
檢書還共誦嘉禾酒酣吐論如傾海令急傳籌似擲梭<lb/>
記得前時兩三㑹宛然風景是清和<lb/>
　　　湖亭小酌和張都憲韻<lb/>
湖樹隂隂障赤曦湖亭偏與静相宜坐中清氣時常滿<lb/>
堤上紅塵總不知莫羨逰山携謝妓何如行酒和陶詩<lb/>
氷漿氷果寒氷齒宴樂無過盛夏時<lb/>
　　　和張都憲合歡蓮房<lb/>
憲臺臺下有蓮塘一種髙荷逈異常乍見仙花開並蔕<lb/>
<pb n="KR4e0100_WYG_010-19a"/>
旋看瑶實結䨇房垂垂共壓秋波净裊裊同沾曉露凉<lb/>
絶勝當年連理瑞畫圖還擬進眀光<lb/>
　　　次張都憲喜雨韻<lb/>
中丞初自舞雩還便有風雲感㑹間布濩旋應彌玉宇<lb/>
沾濡行復遍塵寰舊痕已沒湖中水新翠方添郭外山<lb/>
自是有年今有象定知朝野罄交歡<lb/>
　　　次張都憲並蔕蓮韻<lb/>
緑池紅綻合懽花秀色天然自一家並結翠房含雨露<lb/>
<pb n="KR4e0100_WYG_010-19b"/>
獨揺香柄出烟霞何曽人世時常見賸有風騷次第誇<lb/>
自是太和充宇宙故鍾此物兆亨嘉<lb/>
　　　贈歐陽憲副<lb/>
憲節重來覲九天論交不盡意留連休驚白髪三千丈<lb/>
且喜青雲四十年老大可無新事業壯逰還憶舊山川<lb/>
人中松栢君知否萬雪千霜獨挺然<lb/>
　　　送吳祭酒還南京<lb/>
司成述職喜南還照日金衣出九闗萬里春眀天蕩蕩<lb/>
<pb n="KR4e0100_WYG_010-20a"/>
滿河氷泮水漫漫行邉畫舫烟光薄到日橋門柳影閒<lb/>
若見同逰舊知已為言清絶憶湖山<lb/>
　　　送鄒都憲廵撫吳浙<lb/>
皇仁逺布軫生民廵撫東南簡重臣天語諄温頒鳳勅<lb/>
雲㠶縹緲泛龍津班行共識時名大郡邑争看憲節新<lb/>
行見霜風廻煖氣三吳無處不陽春<lb/>
　　　審録後簡蕭羅兩都憲<lb/>
碧梧鳴鳳應朝陽龍勅頒來帶御香寒沍一時廻煖氣<lb/>
<pb n="KR4e0100_WYG_010-20b"/>
幽潜隨處發天光平反自可歸臺憲欽恤惟應仰聖皇<lb/>
還見星軺辭輦轂㤙波行復遍遐荒<lb/>
　　　送武昌教授<lb/>
武昌風土冠南州都愽于今㧞俊尤拜命已應増士氣<lb/>
趨程行復泛江流汀洲蕙緑光風轉沼沚芹香宿雨收<lb/>
還似蘇湖人士盛可無聲譽逹宸旒<lb/>
　　　送儀源檢校還寜國<lb/>
賛畫宣州幾載間趨朝此日又南還扁舟行泛長江水<lb/>
<pb n="KR4e0100_WYG_010-21a"/>
匹馬重過故里山為宦莫辭聲利薄到官贏得簡書閒<lb/>
渠家奕世多卿相清節髙風自可攀<lb/>
　　　送徐䙗下第歸蜀<lb/>
情知大器晩成難莫向長途厭往還曉日近辭丹鳳闕<lb/>
晴霄逺入碧鷄山摶空六翮應須養進學三年未覺閒<lb/>
隨計重來須有日㑹看聲譽動天闗<lb/>
　　　重㤙堂為韓雍都憲賦<lb/>
有子乗驄秉憲鈞䟽封幾度到䨇親纔頒龍勅奎文動<lb/>
<pb n="KR4e0100_WYG_010-21b"/>
又錫鸞封綵誥新命服屢膺逢盛世華筵頻啓慶長春<lb/>
重㤙堂上㤙方至更篤忠貞答紫宸<lb/>
　　　王寺副膺封<lb/>
教子登科官棘寺推㤙三載到親闈共看白髪宜烏帽<lb/>
重喜蒼顔稱錦衣奕世榮名今亦少一門光耀古應稀<lb/>
還當起閤藏龍勅長見奎文萬丈輝<lb/>
　　　王都憲展祭<lb/>
天㤙新許拜松楸又送中丞出帝州尚憶朝端峩獬豸<lb/>
<pb n="KR4e0100_WYG_010-22a"/>
還看驛路躍驊騮鳳林迎節從天上鸞誥頒封到隴頭<lb/>
忠孝兩全人共仰可無直筆繼春秋<lb/>
　　　送董長史<lb/>
白髪交情四十春聲名又喜逐年新江都正學師前哲<lb/>
洛下長才憶古人北闕從龍天廣大西山䟦馬玉嶙峋<lb/>
雲中到日多清興應有新詩寄我頻<lb/>
　　　寄楊尚書彦謐<lb/>
尚書聲譽滿南都聞道年來興不孤弄瓦幾時添愛女<lb/>
<pb n="KR4e0100_WYG_010-22b"/>
䕃官五品羨英雛量深往日尤能飲足健前時不用扶<lb/>
還有水心亭似舊清香應滿博山爐<lb/>
　　　寄南京張尚書<lb/>
每憶南京大司馬列卿遷轉自清朝舊臺百職餘風紀<lb/>
新政諸軍仰教條聮榜可能懐未契同官端喜得英僚<lb/>
惟應舊㑹知難再詩酒湖亭乆寂寥<lb/>
　　　送王郎中還南京<lb/>
屢拜秋臺最好官三年考績又南還路分薊北山容秀<lb/>
<pb n="KR4e0100_WYG_010-23a"/>
舟到江東水靣寛粉署正當𤣥武畔青雲多在鳳臺間<lb/>
他時還有清眀譽㑹展颷輪覲九闗<lb/>
　　　題何司訓致仕巻<lb/>
師名蚤不愧蘇湖引老南還出帝都驛路風和烟柳細<lb/>
官河雨急浪花麤行看舊隠書連屋坐見交親酒滿沽<lb/>
却恐廻鸞來紫誥黄門有子拜官初<lb/>
　　　大理汪寺副父母膺封<lb/>
龍勅歡傳出九重二親同日荷䟽封一經教子聲名著<lb/>
<pb n="KR4e0100_WYG_010-23b"/>
六品推㤙寵渥濃樽爼喜開今日宴衣冠快覩盛時風<lb/>
賢郎更盡廷平職還有廻鸞下碧空<lb/>
　　　輓邢檢討母<lb/>
有子登科入翰林難將寸草報㤙深和熊已作中宵夣<lb/>
斷織曽勞往日心長憶紅霞裁命服空悲白髪暎華簪<lb/>
光榮尚自霑存沒留取芳名照古今<lb/>
　　　送張福還平度州<lb/>
三年報政逺朝天籍籍香名滿耳傳烏帽任添新白髪<lb/>
<pb n="KR4e0100_WYG_010-24a"/>
黄堂已換舊青氊大夫故自全三徳父老何曽送一錢<lb/>
莫道東歸人士悦璽書行復又徵賢<lb/>
　　　輓鄒都御史<lb/>
丹梯早躡到雲端粉署三廻陟地官東長行臺邉鎮肅<lb/>
南持憲節海波寒鬢因勤事年來白心為輸忠老去丹<lb/>
莫道淮南悲逝水豐碑行見故鄉刋<lb/>
　　　送孫縣丞<lb/>
匆匆别我意如何領節之官古泰和舟到九江秋水闊<lb/>
<pb n="KR4e0100_WYG_010-24b"/>
路經五老好山多眀時三尺應須守暇日䨇松定可哦<lb/>
好在家聲能自振三千還擊大鵬波<lb/>
　　　送陳脩撰使髙麗<lb/>
萬國來朝通九譯一朝持節使三韓烟開碣石行邉見<lb/>
日出扶桑馬上看玉燭正調王道盛天書大布逺人懽<lb/>
歸囊不似千金槖留取清名宇宙間<lb/>
　　　送李憲副回山西<lb/>
上林三月柳花飛又送青驄出帝畿别路争看迎憲節<lb/>
<pb n="KR4e0100_WYG_010-25a"/>
過家應自舞斑衣㤙光北極懸紅日行色西山入翠微<lb/>
風紀重臨還自保更馳清譽到彤闈<lb/>
　　　送山東賈叅議<lb/>
藩佐于今選俊良霜臺御史獨名揚方承北闕㤙光大<lb/>
未覺東州道路長雨過魯郊桑椹熟風來歴下水花香<lb/>
旬宣海岱雖云樂玉鑑氷壺未可忘<lb/>
　　　送人歸閩中<lb/>
天垂雨露萬方同冠帶南歸喜氣濃溪渡㯽榔和水暗<lb/>
<pb n="KR4e0100_WYG_010-25b"/>
林穿茘子遍山紅到家定有詩書在對客寜教酒盞空<lb/>
珍重髙年崇禮讓七閩自古尚儒風<lb/>
　　　送張司馬致仕<lb/>
荆南風景古來嘉六月樓船想到家沙市水添三峽漲<lb/>
渚宫雲接五溪霞逢時都憲人皆仰致仕尚書衆所誇<lb/>
還有丹心思報國曲江樓上望京華<lb/>
　　　送張侍郎還河南<lb/>
還家争看少司徒千里光輝出帝都舊直黄門遺事業<lb/>
<pb n="KR4e0100_WYG_010-26a"/>
新乗彩鷁問征途河分衛水如鋪練山到中州似畫圖<lb/>
結社應多鄉友在論情不盡㵼金壺<lb/>
　　　天順元年六月初十日上章告老未允十一日<lb/>
　　　　又請十三日又請至二十一日䝉允出京師<lb/>
　　　　舟中賦七首<lb/>
遷轉春官入翰林兩叨清秩受恩深論思未有回天力<lb/>
供奉空懸捧日心六十故知年漸老尋常唯覺病相侵<lb/>
乞歸自是安衰劣俯仰清風愧古今<lb/>
<pb n="KR4e0100_WYG_010-26b"/>
病懐乆與世相違䟽乞歸田詔許歸辭闕猶霑光禄酒<lb/>
束裝還有尚方衣兩京水陸尋征路三晉山河想舊扉<lb/>
金馬玉堂回首處青霄唯見五雲飛<lb/>
老病何堪汚玉堂乞㤙優詔許還鄉歸鴻絶漠情知逺<lb/>
倦鳥投林意覺忙但想溪山行處好不妨園圃到時荒<lb/>
退休自是昇平事祗道閒中嵗月長<lb/>
經世誰人志盡酬古今回想興悠悠即非有道身能退<lb/>
自是無才老可休歸騎逺尋天井路輕㠶先放潞河舟<lb/>
<pb n="KR4e0100_WYG_010-27a"/>
家山到處知何日汾水西風八月秋<lb/>
早曽拜䟽乞歸田羈絆虛名又幾年道徳愈難期往哲<lb/>
事功無復望時賢宦情似水年來淡鄉思如旌日自懸<lb/>
老病放還䝉帝力不知何以答皇天<lb/>
魚在洪淵鳥茂林從來誰識古人心五湖髙興應難及<lb/>
三逕清風不可尋希復卿雲光舜日幾調元氣作商霖<lb/>
獨慙愚老歸休晚猶撫遺編慨古今<lb/>
竊第歸登潞水船罷休從此又言旋西塗東抺三千字<lb/>
<pb n="KR4e0100_WYG_010-27b"/>
北去南來四十年欣戚情懐渾索寞升沉聲譽總悠然<lb/>
彤闈紫閣如天上依舊清汾數頃田<lb/>
　　　送王憲使之四川<lb/>
憲使之官雪嶺東錦城樓閤倚晴空莫辭道路三川逺<lb/>
正喜車書萬國同玉節自天隨爽氣軺車到日振霜風<lb/>
深期雅操清如水行看香名逹九重<lb/>
　　　内閣用唐人韻簡徐李許三學士<lb/>
黄閣文章萬丈輝青霄閒看鳥雲飛巍峩鳳闕凌雲逈<lb/>
<pb n="KR4e0100_WYG_010-28a"/>
宛轉鑾坡到客稀屢草黄麻依紫極常聨玉筍侍彤闈<lb/>
却慙老大承天寵一字何曽補衮衣<lb/>
　　　送孫輈之䕫州同知<lb/>
西南䕫府古名州别駕于今遂壯逰霜落江寒經白馬<lb/>
浪平峽静過黄牛到官綺席宜踈節行部山氓在恵柔<lb/>
發軔長途深有望莫令聲譽頓悠悠<lb/>
　　　新春喜雪<lb/>
立春纔是第三朝喜見春空雪亂飄天上瑶臺應錯落<lb/>
<pb n="KR4e0100_WYG_010-28b"/>
人間玉嶺正岧嶤固知吐氣乾坤滿頓覺逰塵户牖消<lb/>
却上小樓閒縱目八紘清思逈難招<lb/>
　　　寄蒲守徐孚<lb/>
積石黄河遶郡流郡城髙興自悠悠逺天雲净仙人掌<lb/>
近郭風清鸛雀樓頻寄鸞箋書可著所需藥物病全瘳<lb/>
衛蘧衛武應難及進徳深慚老未休<lb/>
　　　貞節堂為王憲使母賦<lb/>
婦道從來不二天近知王母踐斯言從教白髪三千丈<lb/>
<pb n="KR4e0100_WYG_010-29a"/>
祗保清風五十年頒誥旌門今受賜養姑教子舊稱賢<lb/>
一門盛事歸貞節堂上髙名百世傳<lb/>
　　　讀邵康節擊壤集二十首<lb/>
乾坤清氣産英豪大隠天津道徳髙雪月風花閒諷詠<lb/>
溪雲水竹自逰遨畫前有易心能悟删後無詩句獨謡<lb/>
金薤琳瑯垂萬世無窮雅興自滔滔<lb/>
𤣥社千年有召封故應華胄産英雄居共舊業留餘韻<lb/>
卜洛新居有定蹤後學難窺擊壤集先天都屬弄丸<lb/>
<pb n="KR4e0100_WYG_010-29b"/>
翁清風百世誰招得望斷嵩髙送去鴻<lb/>
三絶空餘賛易編千年圖象竟寥然人豪真自從天挺<lb/>
羲畫原因到已傳骨髓著書成大巻風花遣興有新篇<lb/>
驪龍頷下眀珠在誰測東溟萬丈淵<lb/>
鳳在髙梧不可招天津清隠結衡茅小車逰處情何適<lb/>
大筆揮時興自豪酩酊酒中心惻惻離披花裏思忉忉<lb/>
空餘首尾詩垂世誰識秋風八月髙<lb/>
壯逰歸到洛陽居環堵蓬茅得自如外物不知軒冕貴<lb/>
<pb n="KR4e0100_WYG_010-30a"/>
此心惟覺性天虛環中日月行無息静裏乾坤樂有餘<lb/>
首尾詩成情可見何須象罔索𤣥珠<lb/>
六朝全盛太平時卜築東都得自怡毎與真儒論大道<lb/>
時從國老和新詩盃傾緑酒寜嫌淺車碾青蕪不厭遲<lb/>
莫道千年清響絶知音還自有鍾期<lb/>
皇極書成識者稀原從羲畫見天機故應消長隨時變<lb/>
一任行蔵與世違楊柳堤邉風淡蕩梧桐枝上月光輝<lb/>
無邉清興難收拾毛穎時時聽指揮<lb/>
<pb n="KR4e0100_WYG_010-30b"/>
天津橋上聽啼䳌只是當時已惘然妙意都應窮卦畫<lb/>
餘情聊爾託詩篇太和酒味濃還淡甕牖蟾光缺復圓<lb/>
曽向行窩看兒戱不妨歌枕自髙眠<lb/>
手探月窟足天根悟盡羲圖造化原嘉遯有窩甘偃蹇<lb/>
觀光無意羨飛騫詩成比賦猶堪詠道在希夷信莫言<lb/>
勝日良辰留客處清風滿抱酒盈樽<lb/>
盛時京洛足鵷鸞翁有無名與往還劇論直窮天地外<lb/>
清吟多在水雲間榮枯任物心無繫消長隨時我不闗<lb/>
<pb n="KR4e0100_WYG_010-31a"/>
自得人間無味樂好詩留與後來看<lb/>
排風御氣復鞭霆歴覧無邉造化情隨分自能安至樂<lb/>
翫心誰復識髙眀先天圖有年年運皇極書為世世經<lb/>
首尾詩成多寓興調髙白雪少人聽<lb/>
笑傲林泉樂太平洛陽誰不愛先生嚴寒暑雨何曽出<lb/>
温煖清凉却解行金谷風和吹道服銅駝雨霽隠車聲<lb/>
行窩十二閒㳺處父老兒童喜送迎<lb/>
人情物理總分眀七十年來老洛城只向窩中耽至樂<lb/>
<pb n="KR4e0100_WYG_010-31b"/>
却扵身外薄浮榮花紅柳緑隨時賞雲白山青取次行<lb/>
還復振衣千仭上都無塵垢半星星<lb/>
嵩山洛水舊神州結屋天津景物幽脩竹林中靈籟響<lb/>
梧桐葉上露華流弄丸古意誰人識戱筆新詩有客求<lb/>
春煖秋凉出逰處無邉清興更悠悠<lb/>
始終天地在胷中還似危樓出半空極論毎生賢逹敬<lb/>
閒談儘與俗人同廵行堤柳春揺緑㸃檢園花曉綻紅<lb/>
風景滿前皆自得濡毫又見小詩工<lb/>
<pb n="KR4e0100_WYG_010-32a"/>
外臣自昔有由巢不是山人索價髙獨向杯中存爕理<lb/>
毎從環内樂逍遥纔看園老分斑笋又見端眀送藥苖<lb/>
餘事盡從吟咏見感時懐古興滔滔<lb/>
共愛先生共卜居天津水畔是吾廬隂陽爕理三杯酒<lb/>
皇覇經綸幾巻書儘有清風生几席倍多眀月照庭除<lb/>
生平祗是過人處嬴得䨇眉日自舒<lb/>
老去吟多首尾詩賦和比興盡兼之陶鎔物象方知富<lb/>
漏泄天機始見竒水靣生風秋浩浩天心轉月夜遲遲<lb/>
<pb n="KR4e0100_WYG_010-32b"/>
有丸祗向閒中弄肯借髙人試一窺<lb/>
洛陽全盛想當時春煖秋凉任所之金谷名園花綻錦<lb/>
銅駝古巷柳垂絲霜林髙鳥争歸疾沙浦㝠鴻欲下遲<lb/>
萬象有情渾自得詩囊還載小車兒<lb/>
少年應自負雄才老悟𤣥機此意灰嵗月風光情自得<lb/>
山雲水石興悠哉一環理窟閒中見萬古天心動處來<lb/>
寳匣瑶琴遺響在幾何人識伯牙懐<lb/>
　　　次王侍御韻<lb/>
<pb n="KR4e0100_WYG_010-33a"/>
憲府乘驄舊有名今秋偶爾㑹蠻荆虹霓氣接風雲氣<lb/>
珠玉聲隨咳唾聲萬里山川勞䟦歴諸蕃部落待澄清<lb/>
愧予無補虛持節頼有丹心老更明<lb/>
　　　平定州分司次江侍郎韻<lb/>
乘軺萬里越河闗報國寜辭道路艱首夏初離巫峽水<lb/>
新秋又過太行山乆知鴈塞妖氛掃載喜龍沙鳳駕還<lb/>
白髪已承歸老詔陛辭不日覲天顔<lb/>
　　　寄王用章憲副<lb/>
<pb n="KR4e0100_WYG_010-33b"/>
毎從青濟憶同官祗隔滄溟一水寛我捧天書行萬里<lb/>
君持憲節按三韓封章入奏時名大驄馬廵邉將膽寒<lb/>
䨇劍有光常夜夜暫廻風雨未應難<lb/>
　　　附録所贈二首<lb/>
名利塲中一夣醒知君渾不負蒼㝠村醪且去隨時飲<lb/>
澗水重來洗耳聽俗眼任他終日白山光還似舊時青<lb/>
從教門外塵如海坐向空齋閲聖經<lb/>
自許孤忠結主知居官寜肯論安危平反不愧張廷尉<lb/>
<pb n="KR4e0100_WYG_010-34a"/>
三黜何慙栁士師已向一身中道立更㸔千古大名垂<lb/>
到家莫廢韋編業伊洛髙蹤尚可追<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0100_WYG_010-34b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬軒文集巻十<lb/>
</p>
<p>
</p>
  </div>
</body>
</text>
</TEI>
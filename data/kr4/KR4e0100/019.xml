<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>敬軒文集巻十九</head> <lb/>
    <p>
<pb n="KR4e0100_WYG_019-1a"/>
欽定四庫全書<lb/>
　敬軒文集巻十九<lb/>
　　　　　　　　　　　　明　薛瑄　　撰<lb/>
　　記<lb/>
　　　存化書堂記<lb/>
襲封衍聖公孔君彦縉作堂盛積古今書名曰存化書<lb/>
堂盖取過化存神之語以景慕先聖之至徳且以自勵<lb/>
云爾正統辛酉春予至闕里謁先聖退遂登其堂君告<lb/>
<pb n="KR4e0100_WYG_019-1b"/>
予以名堂之意如前所云者且求為之記予惟先聖存<lb/>
神過化之至徳豈易知哉在當時顔氏知之曽氏知之<lb/>
其次惟端木氏幾足以知之及子思孟軻氏沒涉秦厯<lb/>
漢魏晉宋齊梁隋唐之季知者寥寥焉罕見其人至周<lb/>
程張朱四子者作始克探先聖之至徳于千載之上而<lb/>
繼孟氏百世既絶之知而朱子猶謂其過化存神之妙<lb/>
未易窺測顧予何所知而敢記斯堂乎雖然嘗誦先聖<lb/>
遺經以及顔曽思孟周程張朱之言而竊求先聖身心<lb/>
<pb n="KR4e0100_WYG_019-2a"/>
之實矣則其至徳或可彷彿其一二乎盖先聖之心虚<lb/>
靈洞徹萬理咸備而天下之道千變萬化皆由此出但<lb/>
其寂然不動之時初無聲臭可聞無涯涘可測此其所<lb/>
存者神與先聖之耳目口鼻四肢百骸之形雖與人同<lb/>
而踐形盡性則非人所及故其身示至敎如天之垂象<lb/>
凢所經厯威儀辭氣所接即群動無不孚格變易此其<lb/>
所過者化與夫先聖之至徳如是而君以之名堂真知<lb/>
所景慕哉然先聖之至徳非獨先聖有之乃天下萬世<lb/>
<pb n="KR4e0100_WYG_019-2b"/>
所公有者也况君以神明之胄亦既知景慕矣所謂自<lb/>
勵者其可忽乎居是堂讀是書存是心脩是身加之以<lb/>
篤信持乆不息之功將見周程張朱氏之知者不在乎<lb/>
他姓矣<lb/>
　　　山東按察司題名記<lb/>
古者職風紀司諫諍各有其官我皇明有天下凖酌古<lb/>
今定立官制乃罷諫官而以言責付之風紀凢任御史<lb/>
按察者於百司之邪正庶獄之寃疑既得扶抑而伸理<lb/>
<pb n="KR4e0100_WYG_019-3a"/>
之至於國家小大之政生民休戚之情又得條陳其得<lb/>
失而䟽通其壅蔽是其闗擊治道之大類非他比故自<lb/>
祖宗以來著令選任風紀必於端人正士通儒術識大<lb/>
體者取之而雜進之才弗得以厠其間列聖重光咸用<lb/>
兹道今皇上祗若成憲爰自臨御之初即簡飭内外憲<lb/>
臣使各脩其職繼命儒臣考定憲綱成書頒布風紀諸<lb/>
司俾遵行之由是紀綱以之大振庻政為之咸新正統<lb/>
元年夏予自内臺來僉山東憲事又三年為正統四年<lb/>
<pb n="KR4e0100_WYG_019-3b"/>
金谿王公裕亦由御史陞秩憲副嘗與予論風紀之重<lb/>
如前所云者將刻今按察諸公之名于石仍虚其次以<lb/>
俟後來之為是職者并刻焉且屬予記其事嘗觀司馬<lb/>
公之記諫院題名也謂後世將指其名而議其忠詐曲<lb/>
直有可懼者今之選任按察既為國家所重所謂扶正<lb/>
抑邪洗寃澤物論天下之事廣視聽之公闗繫治道之<lb/>
大又非特諫諍之一事而其列名兹石也後之人亦將<lb/>
厯指而議之曰某也賢而舉其職某也否而瘝其官是<lb/>
<pb n="KR4e0100_WYG_019-4a"/>
其可懼殆有甚扵司馬公之所言者矣然則凢我風紀<lb/>
君子其可不自重也夫其可不自慎也夫<lb/>
　　　沂濵書舍記<lb/>
沂舊魯城南水也即曽㸃所謂浴乎沂者水源出平地<lb/>
流而為溪渟泗曲折甘冽潔清可遡可沿可酌可飲盖<lb/>
魯地之佳水也曲阜令孔君公堂作室扵其濵盛積古<lb/>
今書於中毎政暇必出逰逰必于是至則水在庭户清<lb/>
泠之聲以潔其耳澄虚之色以潔其目淡蕩之致以潔<lb/>
<pb n="KR4e0100_WYG_019-4b"/>
其心取巻左右俯而讀仰而思天地四時隂陽變化之<lb/>
理古今萬物真常不息之道以至上及邃古禮樂刑政<lb/>
人物世道因革得失賢否升降之由靡不博之扵書約<lb/>
之於心去其非取其是以為脩已治人之資是則沂濵<lb/>
之舍豈徒為觀游宴佚作哉孔君孔聖裔也必不私其<lb/>
所得安得春和景明時尋其室扵清沂之濵讀其書求<lb/>
其志又相與樂古人之樂扵千載之上<lb/>
　　　約齋記<lb/>
<pb n="KR4e0100_WYG_019-5a"/>
約有守約處約以約之不同以約者不自放云耳處約<lb/>
者安儉素也守約則㑹萬為一以一應萬聖賢傳道之<lb/>
器在焉曽子孟子是也山西右布政使楊公嘗治齋居<lb/>
以約名之公自少時砥礪名節以詩經登進士第給事<lb/>
黄門繼為廷臣推薦陞山西叅政三轉而為今職言乎<lb/>
處約公已宦逹矣言乎以約公厯官既乆蒞事滋慎言<lb/>
乎守約公由明經發迹固嘗挹郕鄒之遺風扵三者之<lb/>
義何取邪竊思之公之名齋殆將兼之也恒人之處寒<lb/>
<pb n="KR4e0100_WYG_019-5b"/>
素或不能安履其常而志饕外物者有焉公自為士子<lb/>
確乎不易其操於衆人之營營者無以動其念非能處<lb/>
約之乆者乎自筮仕以至大官謹致其操施而不放非<lb/>
以約者能無失乎二者是固然矣獨惟守約者曽子以<lb/>
是求諸身孟軻氏以是脩扵已施扵人公既挹郕鄒之<lb/>
遺風寕不知探其閫而發其㣲乎明㑹萬為一以一應<lb/>
萬之妙謹脩其身于以著而為忠貞之節形而為旬化<lb/>
之政施之無往不可俾大賢事業偉然見扵數千載之<lb/>
<pb n="KR4e0100_WYG_019-6a"/>
下則郕鄒之風豈徒挹之云乎哉若然則彼二者特守<lb/>
約中之一事耳予故曰公之名齋殆將兼之也<lb/>
　　　唐文學舘學士畫像記<lb/>
四川大叅楊公伯玉家藏唐杜如晦以下十八人畫像<lb/>
一巻各著官爵姓字里居與夫賜品服年嵗并題賛于<lb/>
其左盖太宗為天䇿上將時文學舘十八學士也當髙<lb/>
祖武徳四年太宗以四方冦亂漸迄削平意嚮儒術故<lb/>
置是舘扵宫側以杜如晦于志寕蘇朂薛收盖文逹薛<lb/>
<pb n="KR4e0100_WYG_019-6b"/>
元敬房𤣥齡李守素顔相時蘇世長虞世南孔頴達姚<lb/>
思㢘禇亮蔡允恭陸徳明李元道許敬宗十八人并以<lb/>
本官為學士收卒後以劉季孫補之且命為畫像題賛<lb/>
藏之書府即世所謂十八學士登瀛洲者是也夫瀛洲<lb/>
異書以為海中之洲非仙者莫能到世以得學士之列<lb/>
者若登仙然當時後世孰不企慕之哉夷考諸人始終<lb/>
行事或以相業稱或以經術顯或以忠直著節或以清<lb/>
白砥操與夫文學之長字書之能雖其賢才有大小之<lb/>
<pb n="KR4e0100_WYG_019-7a"/>
分然皆不失為士之行可謂無愧扵登瀛之喻矣獨恨<lb/>
一許敬宗後來以奸言誤主貽禍宗社生靈為唐室之<lb/>
巨賊大蠧而亦得以與此清列何耶且太宗英主也自<lb/>
以十八人者極一時之選矣而猶不能察敬宗之奸邪<lb/>
知人之難固如是哉後之人但知循襲舊迹以敬宗與<lb/>
諸君子並為圖像而品題之然邪正不分賢否同譽何<lb/>
以示敎謂宜作此像者當削去敬宗官稱題賛直以名<lb/>
目之而諸君子之像賛官爵自仍其舊庶幾觀者有所<lb/>
<pb n="KR4e0100_WYG_019-7b"/>
感激懲勸亦世敎之一助也<lb/>
　　　永思堂記<lb/>
人子生扵親之膝下方其幼也其親出入顧復惟恐驚<lb/>
之癎之飢之渴之盖未嘗須㬰㤀其子之身而欲其安<lb/>
也及少長也其親誨諭諄悉示之以孝弟忠信之道陶<lb/>
之以詩書禮樂之方未嘗一念㤀敎其子而欲其入於<lb/>
善也逮其成立處於鄉則欲其子以賢行自著仕於官<lb/>
則欲其子以忠亷自脩是其親之心又曷嘗一日㤀愛<lb/>
<pb n="KR4e0100_WYG_019-8a"/>
其子而欲其始終有所成就哉親之恩如是故其沒世<lb/>
雖逺人子之喘息呼吸即親之遺氣人子之身體髮膚<lb/>
即親之遺體則所以追念其親之撫摩保愛敎誨期願<lb/>
之恩而惻愴悲思之情出於中心之誠自不能㤀扵一<lb/>
息之間與子之身相為始終者是乃天理民彛之至非<lb/>
由外鑠也詩人所謂永言孝思者殆以是歟楊君伯玉<lb/>
江西瑞之髙安人也自在鄉里時已失怙恃每撫遺體<lb/>
感遺氣而追念其二親撫摩愛誨期願之恩泫然憂悲<lb/>
<pb n="KR4e0100_WYG_019-8b"/>
不能自已因取詩人永思之言以名其所居之堂其後<lb/>
伯玉登進士第為御史為按察僉事累官至四川叅議<lb/>
所至官舍必寓以永思之名所謂惻愴悲思之情出扵<lb/>
中心之誠無間扵一息與吾身為終始是乃天理民彛<lb/>
之至者伯玉白首不渝焉其可謂能踐永思之孝者已<lb/>
伯玉兩任風紀荷國家推恩皆得贈其親之官如已之<lb/>
秩榮賁泉壤光動里閭伯玉又足以遂永思之情矣今<lb/>
叅議九年秩滿前後居顯官者三十年所至必舉其職<lb/>
<pb n="KR4e0100_WYG_019-9a"/>
而無纎毫之玷是皆自永思之孝擴而為事上之忠既<lb/>
忠且孝有子如伯玉雖其二親亦可無憾於九原而是<lb/>
堂之名亦將傳之永乆于是乎書<lb/>
　　　蒲州重脩廟學記<lb/>
蒲州廟學得州治東南爽塏之地爰自皇明混一寰區<lb/>
武功既偃文治誕興而廟學實肇建焉今嵗月寖乆大<lb/>
成殿以及兩廡門宇厨庫棟楹杗桷盖瓦級甎丹堊圬<lb/>
鏝悉有腐橈穿漏漫漶缺落之處殿之規制亦迫扵庳<lb/>
<pb n="KR4e0100_WYG_019-9b"/>
隘每春秋釋奠鼎鉶豆邊几案羅列前後稠匝周旋執<lb/>
事殆不可容薦祼興俯不中法式行禮者病焉咸寕張<lb/>
公㢘初以鄉進士累官節判是州未幾民皆安其政之<lb/>
良適州缺守吏民則相率狀其績于朝遂就陞知州事<lb/>
念廟學實國家崇建敎道人才所自出關繫甚大一州<lb/>
之政宜莫先焉為郡而不此之急其何以仰副國家崇<lb/>
重之意即謀諸寮佐量功度費鳩工取材以訓科辛致老<lb/>
人王景叙董其役廣大成殿為間者五東西廡門宇厨<lb/>
<pb n="KR4e0100_WYG_019-10a"/>
庫悉易其木瓦腐折破壊者丹堊圬鏝之弗餙者新之<lb/>
作始於正統十二年二月訖功扵七月百需之出公處<lb/>
之有方民不知費而廟宇落成又視師生堂齋退息庖<lb/>
藏之舍有敝漏者有狹小者將次第完脩而改作之郡<lb/>
博張璁司訓杜翀栁儀以書來求為記其事竊觀春秋<lb/>
凡用民力雖時且制亦書見勞民為重事也當時魯僖<lb/>
公嘗脩泮宫矣而不經見者以學校為政之先務雖用<lb/>
民力不可廢也今郡守張公新理廟學而且民不告勞<lb/>
<pb n="KR4e0100_WYG_019-10b"/>
其知為政之先務者與昔之為吏者類皆以簿書期㑹<lb/>
為急扵敎道人才漫不加省甚至崇廟貌以徼福扵滛<lb/>
昏之鬼侈私居以肆志乎宴安之樂視公之政為何如<lb/>
公他政之善尤多扵此見其大者云<lb/>
　　　遊草堂記<lb/>
景泰元年九月二十五日僉都御史李匡約予洎大理<lb/>
少卿張固監察御史羅俊同為草堂之遊草堂乃唐杜<lb/>
甫子美避地蜀中時裴冕為作扵浣花溪者子美詩所<lb/>
<pb n="KR4e0100_WYG_019-11a"/>
謂萬里橋西一草堂是也當時之草堂廢已乆矣而後<lb/>
世作堂以象之者則累累不廢焉至蜀獻王崇尚子美<lb/>
之忠賢一新其堂且刻子美蜀中諸詩扵板以示景行<lb/>
前哲之意每歳時良辰勝日蜀之衣冠士庻與夫戴白<lb/>
之叟垂髫之童皆知草堂之名而出遊其地人物車馬<lb/>
雜遝道路至填溢草堂不能容由是草堂遂為蜀中之<lb/>
勝跡雖朝之縉紳大夫有事扵蜀者亦必至其地焉予<lb/>
與李張羅四人者皆以事在蜀既為斯約是日早出中<lb/>
<pb n="KR4e0100_WYG_019-11b"/>
和門度萬里橋循錦江西上時霜降水落江流之湍急<lb/>
鏘鳴金石者有以清人之耳其洄澤之澄碧涵虚者有<lb/>
以清人之目與凡近岸之踈篁折葦逺波之浴鳬飛鷺<lb/>
皆足以娱心意而供出逰之觀西行可五六里有橋曰<lb/>
遇仙過橋有宫曰青羊乃道家者言老子降扵蜀青羊<lb/>
肆云後人因即其地以為宫宫西行約一里過溪橋有<lb/>
曰草堂寺者盖因子美之草堂而得名也寺西行僅半<lb/>
里門扁曰杜工部祠以子美嘗為工部郎故以是扁其<lb/>
<pb n="KR4e0100_WYG_019-12a"/>
祠云入門有堂三間以奉子美之神後有中堂三間以<lb/>
為逰者宴息之所最後有堂三間覆之以茅盖象子美<lb/>
當時之草堂也予四人者相與觀子美詩刻中有所謂<lb/>
雪嶺錦江者盖皆在今草堂之西南然江山雖如故而<lb/>
詩中所詠當時之物盖有不同者矣方徘徊間四川藩<lb/>
臬都閫諸公皆至具小酌中堂有絲竹之聲以侑酒焉<lb/>
酒半而起還過青羊宫復留小酌至暮而歸予惟子美<lb/>
草堂不過江村一陋室耳今去唐垂千餘年當時之草<lb/>
<pb n="KR4e0100_WYG_019-12b"/>
堂已化為塵土而荆榛矣後世作堂以象之者年愈乆<lb/>
而名愈新是豈徒以子美詩之工而凌跨古今冠絶百<lb/>
世哉盖唐至中葉為女子小人蠱惑君心竊㺯權柄紀<lb/>
綱大壊逆賊横發黄屋出奔四海潰亂其人臣平日戴<lb/>
髙位食厚祿號為親信而近幸者率多頓顙賊庭受其<lb/>
偽職子美在當時一布衣耳亦嘗陷賊中乃挺然無所<lb/>
汚其視失節之臣已不啻麟鳯之與犬豕矣及其㧞賊<lb/>
中赴行在肅宗拜拾遺未㡬竟以直言去官乃客秦州<lb/>
<pb n="KR4e0100_WYG_019-13a"/>
入隴蜀遂寓居草堂適嚴武鎮蜀奏為檢校工部員外<lb/>
郎或去或來不離草堂者僅五載焉夷考子美平日所<lb/>
作諸詩雖當兵戈騷擾流離之際道路顛頓凍餓之餘<lb/>
其忠君一念烱然不㤀故其發而為詩也多傷時悼亂<lb/>
痛切危苦之詞憂國愛民至誠惻愴之意千載之下讀<lb/>
之者尚能使之憤懣而流涕感慕而興起則子美之忠<lb/>
終始不渝又如此非特不汚賊中之一節為然也夫忠<lb/>
在人心乃天理民彛萬世之所同故後世慕子美之忠<lb/>
<pb n="KR4e0100_WYG_019-13b"/>
則慕其為人慕其為人則併慕其所居之室此子美之<lb/>
草堂所以屢興不廢而名永長存也且自子美草堂以<lb/>
來以全蜀之盛厯代之豪族富家髙甍巨桷歌䑓舞榭<lb/>
蔽雲日而出風雨者不知其幾萬億室也今皆消滅泯<lb/>
盡寂無名稱獨子美區區一草堂而為後世之所景慕<lb/>
興葺逰觀愛賞之不㤀名將與天地相為悠乆孔子所<lb/>
謂誠不以富亦祗以異者子美殆近之與嘗讀子美詩<lb/>
有所謂百花潭者今訪諸草堂之側無此潭豈歳乆而<lb/>
<pb n="KR4e0100_WYG_019-14a"/>
湮塞歟獨浣花溪在今草堂東北即青羊宫西來所過<lb/>
橋下溪是也時同遊者布政使張惠按察使茅椎揚僉<lb/>
事劉福都指揮李榮周貴㢘恭藩臬都閫共六人其餘<lb/>
文武將吏甚衆不能悉書<lb/>
　　　榮飬堂記<lb/>
榮養堂者劉君崇善飬親之堂也劉君為監察御史時<lb/>
凢任京職者皆得分其在官之俸扵故鄉以養親劉君<lb/>
遂如例分俸扵閩之建安以為二親之養人皆以此俸<lb/>
<pb n="KR4e0100_WYG_019-14b"/>
朝廷之賜而劉君之二親乃得月受之官廪以饗其賜<lb/>
榮莫大焉故名其二親所居之堂曰榮養中外士大夫<lb/>
之能為文辭者咸作序記詩歌以美之聫為巨帙焉景<lb/>
泰元年冬予以事在蜀劉君適自御史陞四川按察僉<lb/>
事間以其帙求為之記予惟人子難得者具慶尤難得<lb/>
者以其祿逮養也故曽子有曰吾及親仕三釡而心樂<lb/>
後仕三千鍾不洎吾心悲豈非以人子得祿逮養者尤<lb/>
為難乎劉君種學績文既取進士髙第始仕即得美官<lb/>
<pb n="KR4e0100_WYG_019-15a"/>
身既顯榮其二親皆安好無恙遂分俸以養其親既具<lb/>
慶而又得祿以逮飬人子之難得者劉君得之有曽子<lb/>
之樂無曽子之悲者其惟劉君乎其御史秩滿復荷國<lb/>
家舉推㤙之典封其父如劉君之秩封其母孺人榮名<lb/>
命服皆朝廷之賜而劉君二親身被其賜又豈非榮飬<lb/>
之尤大者歟劉君今復陞秩僉事自是以徃沐朝廷之<lb/>
寵錫方源源而未已其所以榮養其親者又可量乎雖<lb/>
然劉君得祿秩以榮飬其親者皆由扵秉公忠勵清白<lb/>
<pb n="KR4e0100_WYG_019-15b"/>
以盡臣節也使臣節有一未之盡則雖有祿秩以榮養<lb/>
其親人將議以為幸而致雖親之心亦有不安者矣劉<lb/>
君尚益勉其臣之節而無所不盡則其榮飬其親者不<lb/>
惟有以厭服扵人之心亦有以安慰其親之心是堂之<lb/>
名將傳之永乆而榮其親於無窮矣<lb/>
　　　澹庵記<lb/>
澹庵者楊君伯玉退居之所也伯玉發身科弟為監察<lb/>
御史為按察僉事累官至叅議踐厯顯要者三十餘年<lb/>
<pb n="KR4e0100_WYG_019-16a"/>
官榮祿厚所欲可求諳悉世味也多其非澹也明矣而<lb/>
以是名庵何也葢澹者寡欲之謂也伯玉為士子時已<lb/>
自以澹名庵而自勵其學迄今通顯所至官舍必寓以<lb/>
是名而不易其志誠以士君子立心之要莫要於澹而<lb/>
寡欲也寡欲則世味焉得以移易其志哉且貴顯富厚<lb/>
聲色滋味皆世味之可嗜者也古之君子貴於時富於<lb/>
時雖勢足以備所聽之聲窮所視之色厭所嗜之味而<lb/>
莫不饗之有節用之有制不為富貴聲色滋味之所滛<lb/>
<pb n="KR4e0100_WYG_019-16b"/>
溺者澹而寡欲也使一有所欲則凢世味皆得以滛溺<lb/>
之天理滅人心泯將無以自立於世矣此伯玉以澹名<lb/>
庵者實君子立心之要也伯玊起居出入每顧名思義<lb/>
而自警扵心故其官榮矣恒以冲泊自守不知其為榮<lb/>
祿厚矣恒以簡薄自奉不知其為厚所欲可求而遂<lb/>
也扵聲色滋味之不可無者亦屬厭而已未嘗窮於欲<lb/>
也伯玉之立心於澹者如此凡世味皆不得以滛溺之<lb/>
其殆可以追蹤於古之君子歟雖然澹而寡欲固可尚<lb/>
<pb n="KR4e0100_WYG_019-17a"/>
誠能寡之又寡以至於無則進扵君子一等矣㑹當㳺<lb/>
伯玊之庵尚論濓溪之至敎<lb/>
　　　戅庵記<lb/>
戅庵者僉都御史王公退居之室名也公賦性正直剛<lb/>
毅無絲毫詭隨人意自其為給事時值國運中否奸邪<lb/>
柄政公首率諸同官具章䟽廷論其蠱政誤國之罪時<lb/>
有與奸邪為黨者不平其言從旁沮止其論奏公勃然<lb/>
奮其忠直之氣手擊奸黨以死由是萬口稱快而積憤<lb/>
<pb n="KR4e0100_WYG_019-17b"/>
消衆正和應而公道復而公之名遂以聞於天下今聖<lb/>
天子登大寳之初賢公之為首自給事擢陞今職適額<lb/>
森入犯京師遂命公董師以禦之公即戎服鞭馬赴軍<lb/>
號令區畫咸適機宜部伍行陣應時整肅將帥恊謀士<lb/>
卒思奮乃出竒折額森之鋒而奪其氣逮既奔北因驅<lb/>
逐盡境而還京師既觧嚴而逺邇遂以寧謐夫以公之<lb/>
聰敏機辨過人百千等而有為之才著于朝廷著于軍<lb/>
旅者卓卓如此而乃以戅名庵何邪盖直者正道也曲<lb/>
<pb n="KR4e0100_WYG_019-18a"/>
者邪道也戅實直之别名也昔漢武帝以汲黯面折其<lb/>
過乃以戅目之世因以戅為愚戅之稱失其義矣扵乎<lb/>
使漢廷之臣皆如黯之戅必能以直道輔其君而武帝<lb/>
之治其庻幾乎惜乎直者易踈邪者易親曲學阿世子<lb/>
乃至大用而黯卒不得親幸遂使武帝之政多疵議也<lb/>
且公之擊奸黨折勁敵保京師安逺邇皆由其戅直之<lb/>
氣發于中而施扵外者無所屈撓也以是名庵不亦宜<lb/>
乎公今董東南之漕運且廵撫淮甸固為當時之急務<lb/>
<pb n="KR4e0100_WYG_019-18b"/>
重任竊以謂朝廷者天下之本今聖天子方舉羣直以<lb/>
收太平之功行見不日還公于朝又將以其直氣正道<lb/>
輔成治效則其豐功偉烈不但如前日所就而已若然<lb/>
則益有以稱戅庵之名矣瑄雖孱懦亦甞慕直道而行<lb/>
者他日倘得逰公之庵尚當學公之戅而請敎焉<lb/>
　　　忠勤堂記<lb/>
秉盡已之心謂之忠效匪懈之勞謂之勤忠勤者人臣<lb/>
事君之大道也自古以來股肱之良勲戚之賢曷嘗不<lb/>
<pb n="KR4e0100_WYG_019-19a"/>
篤此道以建名節扵當時垂休光於後世哉駙馬都尉<lb/>
趙公昔在太宗文皇帝朝以世臣子弟有才行被選擇<lb/>
尚太祖髙皇帝之賢主厯事五朝逮今垂五十年或奉<lb/>
朝謁於左右或持使節於四方盡心效勞忠勤之行始<lb/>
終如一日遂得以親賢簡在列聖之心受命奉行南京<lb/>
陵廟祀事且兼掌都督府戎政前年額森來侵太上皇<lb/>
親征公上章願奮忠效節以力禦外侮奉迎鑾輿靖安<lb/>
邊境今皇上若曰太上無恙行且復國矣南京祖宗陵<lb/>
<pb n="KR4e0100_WYG_019-19b"/>
廟所在為根本重地駙馬都尉既奉祀事且兼掌戎政<lb/>
豈可又以邊事勞其行逺不允其請特降璽書使仍理<lb/>
舊事復以忠勤之辭褒其意公既拜命於廷乃取璽書<lb/>
忠勤字大書揭於所居之堂于以丕昭皇上褒諭之恩<lb/>
且扵其朝夕仰瞻敬止之間有以接於目警扵心而勉<lb/>
其臣道之當為余嘗登其堂公仰視大書而語其故因<lb/>
請為之記余惟公之勉盡忠勤者垂五十年其聞譽固<lb/>
已表著於邦家今兹璽書褒諭之詞盖即其實以命之<lb/>
<pb n="KR4e0100_WYG_019-20a"/>
公則拜寵光而増懼揭堂名而加勉其忠勤之莭彌乆<lb/>
而彌堅者又可量乎公戚里富貴人也乃能脱去凢近<lb/>
之習卓然以臣節始終自砥礪豈非聞古昔股肱之良<lb/>
勲戚之賢能篤扵忠勤者而興起乎其建名節扵當時<lb/>
垂休光於後世固有所在矣公尚益勉之夫是堂也其<lb/>
内之榱題棟宇髙麗深廣可以肆凢席而陳樽爼外之<lb/>
竒花異木紛葩羅列可以娱觀視而供翫賞余皆不書<lb/>
獨記其名堂之大者以為公勉盡臣道之助云<lb/>
<pb n="KR4e0100_WYG_019-20b"/>
　　　雙桂堂記<lb/>
桂佳木也而秋芳其花黄可愛其香清而尤宜逺聞近<lb/>
世之士子薦名秋闈者往往以折桂喻其一時之榮亦<lb/>
楚辭采菊紉蘭之義也寕陽王大經王大縉兄弟皆登<lb/>
山東景泰庚午科鄉貢進士因以雙桂名其書室之軒<lb/>
間求為之記大經大縉之尊府嘗與先君子為同官今<lb/>
為順天府尹大經其第三子大縉其第四子也京尹公<lb/>
之先世多有積徳乃大發於京尹公自科目進身亟踐<lb/>
<pb n="KR4e0100_WYG_019-21a"/>
通顯敎行扵家諸子䝉詩書仁義之澤而講貫漸磨者<lb/>
有年由是大經大縉兄弟一舉而接武鄉闈在他人不<lb/>
啻足矣而大經兄弟乃以雙桂名軒者盖以謂吾之兄<lb/>
弟已得者固若折秋桂之聫芳然豈可以是自足哉方<lb/>
將退脩于是軒之中扵家庭之敎已知者愈精其知已<lb/>
能者愈習其能深翫潜索之乆强勉力踐之篤必使詩<lb/>
書仁義之道渾融于一心散見扵行實宣著乎文章則<lb/>
他日禮闈之試大廷之對亦惟攄發吾之素藴以應之<lb/>
<pb n="KR4e0100_WYG_019-21b"/>
不惟掇髙科若升階之易亦將有服庻官措之事業大<lb/>
有可觀者矣若然則大經兄弟向之接武鄉闈者又將<lb/>
齊名天下而雙桂名軒之實亦可垂之無窮豈但若世<lb/>
之折秋榮而誇耀于一時者之可比哉是為記<lb/>
　　　唐陸宣公廟記<lb/>
有唐三百年逢時建䇿所以成翊戴𢎞濟之大功者累<lb/>
有其人至扵學術純正事君以格心為先論事以行義<lb/>
為急隠然有王佐之才者余於中唐獨得一人焉陸宣<lb/>
<pb n="KR4e0100_WYG_019-22a"/>
公敬輿是已當建中艱危之際公居近地竭忠藎以籌<lb/>
畫機宜代王言以感召人心雖提兵討賊諸將是賴而<lb/>
其運謀帷幄再造唐室之功居多是皆載之信史天下<lb/>
後世所共知余置不論獨推公有王佐之才者盖三代<lb/>
之佐皆以正君行義為本自漢以來為輔相者鮮克知<lb/>
此而其所論不過人才政事故無以清出治之源明義<lb/>
利之分以致主於王道獨公之告徳宗者有曰一不誠<lb/>
則心莫之保一不信則言莫之行誠信之道不可以斯<lb/>
<pb n="KR4e0100_WYG_019-22b"/>
須去身必慎守而力行之又曰民者邦之本財者民之<lb/>
心心傷則本傷本傷則枝榦凋悴而根柢蹷拔矣夫知<lb/>
誠信不可不存則心必正知財利不可厚歛則義必行<lb/>
人君正心行義使天下萬事粹然一出於天理之公此<lb/>
王道也惜乎公言雖大所告不合入相未乆即有忠州<lb/>
之行而卒不得大行其志遂使後世論唐之賢相曰房<lb/>
杜姚宋而公不與夫豈知公有王佐之才使時君能用<lb/>
其言三代之治可待豈復貞觀開元之盛而已哉故善<lb/>
<pb n="KR4e0100_WYG_019-23a"/>
論相業者當觀其學術䂓模之大小不當以事功成與<lb/>
否而髙下之也史載公蘇州嘉興人即今之嘉興府城<lb/>
北有公遺廟世傳以為公之故宅前代碑誌備載其事<lb/>
景泰二年知府事江西舒君敬上章以公乃唐之名臣<lb/>
忠節著於當時奏議行於後世其遺廟雖存自昔以來<lb/>
官無祭饗宜量給官錢脩舉春秋祀事以褒表忠賢激<lb/>
勵臣節詔從其請又二年為景泰四年舒君以書來求<lb/>
記其事余惟世之為守者類以督辦為能而於世敎風<lb/>
<pb n="KR4e0100_WYG_019-23b"/>
化所關者漠不留意獨舒君卓然以表忠勵俗為急乃<lb/>
論奏公之事蹟于朝舉乆缺之文以秩登祀典廟貌益<lb/>
崇血食不泯其所以為天下後世人臣盡忠盡節之勸<lb/>
而有補於世敎風化甚大是不可不記也遂具述其事<lb/>
俾刻之石使千萬世知崇舉公祀以樹風敎於無窮者<lb/>
自我天朝始<lb/>
　　　寧州重脩廟學記<lb/>
聖朝建内外廟學所以崇聖道飬賢才以臻治道之隆<lb/>
<pb n="KR4e0100_WYG_019-24a"/>
天下之政未有重而光於此者是以列聖相承莫不申<lb/>
重其事寕州為陜右之名郡郡之廟學營建既多厯年<lb/>
漸至敝漏亦有屋宇當建而缺扵始作者前有司類多<lb/>
務因循而莫之重學政因而弗飭今知州事山東黄縣<lb/>
劉謙發身鄉舉厯官來涖是州進謁大成至聖文宣王<lb/>
廟庭周視兩廡神宇學舍俱杗桷棟楹甓瓦腐壊風雨<lb/>
穿漏無以揭虔事神考業育才大懼不能仰副列聖申<lb/>
重廟學之意乃先作大成殿次及兩廡又次大成櫺星<lb/>
<pb n="KR4e0100_WYG_019-24b"/>
門易瓦木而完新之規制悉有加扵前神庫神厨宰牲<lb/>
房亦皆事神之宇不可緩者悉加新理焉明倫堂後堂<lb/>
東西齋生徒退脩之室或仍或増俱作於廟宇既完之<lb/>
後其所需瓦木丹漆鐵石百物及工匠役夫皆處之有<lb/>
法既儲積有素又取之在官不歛一物於民而妨其業<lb/>
始工於天順元年三月畢工於次年四月由是廟學屋<lb/>
宇靡不周備司訓寗鐸乃具其興工竣事之本末專人<lb/>
走千餘里來求文將鑱諸石以垂後夫以國家建廟學<lb/>
<pb n="KR4e0100_WYG_019-25a"/>
有闗於治道重且急如彼劉守乃能知所重而篤意脩<lb/>
建之功如此固可書已而為師為生徒者亦豈可不因<lb/>
是感發而各知其所當務哉故知隆治道必本扵養賢<lb/>
才養賢才必本於崇聖道則為師者必當以道率人為<lb/>
生徒者必當以道治已敎以道立才以道成推之於用<lb/>
斯道之澤無徃不被庻幾有補於治道而上不負國家<lb/>
建立廟學之意亦於劉守興學之政有辭云<lb/>
　　　華州重脩廟學記<lb/>
<pb n="KR4e0100_WYG_019-25b"/>
道之大原出於天而備於聖人吾夫子為出類拔萃之<lb/>
聖孟子推其功賢於堯舜故以王者之禮通祀於天下<lb/>
學校所以崇聖道育賢才開太平也我天朝列聖相承<lb/>
以道治天下稽古王政尤重學校之敎所在郡縣廟學<lb/>
既宏大其初建之規或有乆而弗飭者俾有司以時葺<lb/>
脩務崇祀育才咸底其實今陜西之華州為闗右大郡<lb/>
其廟學之建厯嵗滋乆棟楹瓦甓侵凌於風雨率多敝<lb/>
漏今西安府知府西蜀閬中楊勝賢發身太學前五年<lb/>
<pb n="KR4e0100_WYG_019-26a"/>
來知是州進謁大成殿退視學舍俱有弗飭如前所云<lb/>
者大懼學政之墜弛遂謀諸同知李㻞儲材用集工匠<lb/>
先徹廟宇木瓦腐壊者易之以新好次及兩廡俱葺理<lb/>
之棟楹榱桷盖瓦級甎悉壯固於前時丹雘墁圬之餙<lb/>
輝煌完堅又命工畫厯代從祀諸賢像於廡壁以及奉<lb/>
神之厨庫器用靡不完具天順元年仍改作明倫堂齋<lb/>
房㑹食堂士子退脩之室由是廟貌尊嚴士習有所爼<lb/>
豆絃誦之風延及州里學正張𤣥乃進諸生而告之曰<lb/>
<pb n="KR4e0100_WYG_019-26b"/>
楊公先知是州時祗承國家崇重學政之典克脩廟學<lb/>
咸底完新今楊公雖陞知大府是不可以其去而無所<lb/>
記述以没其善乃具其事遣人來求文於予將刻之石<lb/>
予惟大莫大於道吾夫子備是道為賢於堯舜之聖我<lb/>
朝以道治天下崇重夫子之道俾通祀於内外學校盖<lb/>
欲以道育賢才而資世用也楊守既知興學為重而為<lb/>
師為士子者其可不知所重乎則為師者必當以道率<lb/>
人為士子者必當以道自勵講是道求是道士子之彚<lb/>
<pb n="KR4e0100_WYG_019-27a"/>
進於明時者咸以道忠乎國而愛乎民或至禆大化建<lb/>
大節亦卓然惟道之與歸斯學政大有實效而於楊守<lb/>
興學之功亦有辭焉<lb/>
　　　讀易軒記<lb/>
四川滎縣龔生文淵嗜學好易因取朱子警學賛首讀<lb/>
易二字名其書室之軒求為之記予惟讀易之法朱子<lb/>
之賛備矣尚奚待予言請姑述所聞為文淵朂夫畫前<lb/>
之易竒偶之未形者也伏羲之易竒偶之已形者今先<lb/>
<pb n="KR4e0100_WYG_019-27b"/>
天圖是也自圖隠於異學千百年世之讀易者但知自<lb/>
乾坤以下六十四卦文王之彖周公之爻辭孔子之十<lb/>
翼而已而於伏羲先天之易則莫之聞焉至宋希夷陳<lb/>
氏始以羲圖授穆脩脩授李之才之才授康節邵子邵<lb/>
子乃大為之發揮然後知文王周公孔子之辭皆本於<lb/>
先天之畫由是易之本原復明而朱子本義亦明乎此<lb/>
而已若程子之傳雖未及乎先天之畫而義理精深包<lb/>
括廣大朱子所謂邵傳羲畫程演周經誠皆永著常式<lb/>
<pb n="KR4e0100_WYG_019-28a"/>
彌億萬年也文淵誠能肅容端席扵斯軒之下深探畫<lb/>
前伏羲之易熟玩周孔之辭精究程朱氏之傳義又必<lb/>
以朱子之賛實體之於身心則於讀易之法彼此交盡<lb/>
庻乎有得矣文淵其勉之<lb/>
　　　平陽府儒學重脩記<lb/>
平陽為山右之大郡統屬三十有五而郡學實人才風<lb/>
化之所自出為支屬之所觀法為郡之政固非一端宜<lb/>
莫先於學政今姜守徳政三衢名家子蚤㳺太學出令<lb/>
<pb n="KR4e0100_WYG_019-28b"/>
上元上元為應天劇邑素稱難治姜守厯軄九載事無<lb/>
不舉遂陞禮部郎官又三年陞知是府涖任之初進謁<lb/>
大成至聖文宣王廟庭退見神厨學舍率多敝漏及有<lb/>
屋宇當立而未備者因志諸心及半載間值時豐人和<lb/>
乃區畫埏埴之具斵削之材以及礱雘百需既合矣扵<lb/>
是就工先作神厨次作明倫堂作學門以及師生宅居<lb/>
退室繚垣道途靡不完整平直又表頖宫之扁覆以重<lb/>
屋始事於天順五年二月凡五閱月而工訖學舍為之<lb/>
<pb n="KR4e0100_WYG_019-29a"/>
鼎然一新郡博生徒咸願刻石以紀其事乃來求余文<lb/>
余惟道之大原出於天若古唐虞三代之敎學雖名有<lb/>
不同而皆本於道盖道之明即人倫之明考諸載籍可<lb/>
見矣自孟軻氏沒堯舜禹湯文武周公孔子顔氏曽思<lb/>
之道不傳厯漢唐以來間亦設學立經置師弟子員然<lb/>
道既欝而不傳而其所以為敎為學者徒矻矻於訓誥<lb/>
名物已耳枝葉之謭陋甚至雜於異端惑於功利汨於<lb/>
百家衆技之偏曲支離雖有臨雍拜老増廣生員如漢<lb/>
<pb n="KR4e0100_WYG_019-29b"/>
唐之盛亦不過侈當時之觀美卒莫能究大道之歸而<lb/>
復隆古明道明倫之盛至宋河南二程夫子出始有以<lb/>
接千載不傳之統於是發明性即理也以見道之大原<lb/>
出於天表章大學中庸明古人為學之次第造道之閫<lb/>
奥以讀論語孟子而不知道雖多亦奚以為周子以剛<lb/>
柔善惡中焉而已矣論為師之道張子敎人必欲變化<lb/>
氣質復天地之性至朱子㑹萃周張程子之學以遡堯<lb/>
舜禹湯文武周公魯鄒之道註釋四書為講學之本又<lb/>
<pb n="KR4e0100_WYG_019-30a"/>
集小學為大學之根基以及詩易既有傳義諸經亦發<lb/>
其大㫖資治通鑑綱目則理一天人義兼巨細由是敎<lb/>
人之法大備雖所入之途各異而其要歸皆本於明道<lb/>
明倫如唐虞三代之敎然當時講論極為明備而乃屢<lb/>
為狂言所阨竟莫能施其敎扵學政達其道扵天下逮<lb/>
我皇明統一萬方道隆千古内建國子監外設府州縣<lb/>
學而師弟子之所講習小學四書諸經史之義理皆本<lb/>
於周程張朱之説以求堯舜以來千古聖賢之道而前<lb/>
<pb n="KR4e0100_WYG_019-30b"/>
季訓詁詞章異端功利偏曲支離諸説皆不得淆雜乎<lb/>
其真由是濓洛闗閩之學得以備施於學政盛行於天<lb/>
下而大有以復古昔明道明倫之盛今平陽郡學人才<lb/>
風化所闗姜守知為政之先務而新理之事神育才咸<lb/>
有其所為師為生徒者其必仰思朝廷建學之意篤志<lb/>
講明正學而無怠庻幾人才所出有實用而風化之美<lb/>
亦延及於支屬所謂明道明倫者將不為虚語斯於姜<lb/>
守之興學與有稱焉於是乎書<lb/>
<pb n="KR4e0100_WYG_019-31a"/>
　　　陵川縣廟學重脩記<lb/>
陵川為澤州屬縣廟學自我皇明定天下即䂓建置逮<lb/>
今厯年既乆大成殿兩廡櫺星門以及堂齋諸屋宇皆<lb/>
穿剥弗治事神育才咸適其宜知縣事任通發身鄉舉<lb/>
涖任之初謁廟視學大懼學政不脩乃謀及僚佐以農<lb/>
隙時斧斤山木陶埴瓦甓與凢作屋之不可無者悉具<lb/>
焉乃新大成殿新兩廡新靈星門次及明倫堂東西齋<lb/>
皆新之棟桷覆瓦圬鏝丹碧之飾壯固光彩巍然煥然<lb/>
<pb n="KR4e0100_WYG_019-31b"/>
皆有加於前時以至神庫牲房與士子㑹食退脩諸室<lb/>
悉皆増葺始工扵天順元年二月訖於是年九月敎諭<lb/>
張瑄訓導郭堅陳祐乃具興工竣事之蹟因進士張瓉<lb/>
來求記將刻石以示永乆余惟敎學乃為治之本自唐<lb/>
虞有司徒典樂之官以職敎事至夏商周學政寖備于<lb/>
時有小學大學敎人之序灑掃應對六藝三綱八目為<lb/>
敎人之條要其歸則在乎知性分之固有盡職分之當<lb/>
為而已漢唐厯代以來雖或亦有學校求其如唐虞三<lb/>
<pb n="KR4e0100_WYG_019-32a"/>
代敎人之法則寥寥焉盖唐虞三代之時聖道大明故<lb/>
敎人有其本自孟子沒道既不傳故敎法失其實至宋<lb/>
二程朱子既有以接孟氏之傳乃深探隆古敎人之法<lb/>
必由小學大學語孟中庸以達夫六經之藴奥其歸亦<lb/>
在乎知其性分之固有盡職分之當為其為説雖明值<lb/>
時枘鑿而三君子之道竟不得大行扵學政逮我皇明<lb/>
當文運大隆於是内外建學而敎人之法一本於程朱<lb/>
氏之説由是敎人之法大有以復古道是豈漢唐厯代<lb/>
<pb n="KR4e0100_WYG_019-32b"/>
建學之可擬哉今任尹大新廟學扵事神既竭其䖍而<lb/>
士子之游於斯者必循序以進其學以求知其性分之<lb/>
所固有以盡職分之所當為為子必孝為臣必忠俾大<lb/>
節卓然炳然斯於國家建學為有實效焉于是乎書<lb/>
　　　大寧縣儒學重脩記<lb/>
大寧縣在漢時為北屈縣屬河東郡今為隰州屬邑其<lb/>
地僻在河山之間土皆磽瘠戸僅十里前之為邑者惟<lb/>
租賦簿書期㑹是急漫不留意於學政以故學舍嵗乆<lb/>
<pb n="KR4e0100_WYG_019-33a"/>
侵凌於風雨悉皆穿漏圯壊且無士子退室而師因以<lb/>
弛其敎士因以荒扵嬉大無以副國家崇敎之意天順<lb/>
三年二月知縣王溥主簿梁宏乃儲積材木用度既具<lb/>
遂集匠役即學徹諸屋之敝者大而新之堂凡若干楹<lb/>
齋凡若干楹皆髙敞宏廣可以考業其中是年四月適<lb/>
山西右叅政楊璿行屬至縣謁廟又命重脩靈星門學<lb/>
門及作士子退室二十間廪宇十八間學舍大小由是<lb/>
悉皆完整訓導劉翺具其興役訖事夲末來求文刻石<lb/>
<pb n="KR4e0100_WYG_019-33b"/>
以記之余惟唐虞三代之學其盛不可尚矣自洙泗鄒<lb/>
孟之敎微而道失其傳至暴秦焚儒書禁儒語殄儒生<lb/>
儒敎既廢秦隨以亾雖漢興數十年猶以黄老為治而<lb/>
於唐虞三代之學政莫之興舉武帝雖曰表章六經罷<lb/>
黜百家置博士弟子員而無其本明帝唐太宗養老立<lb/>
學之具雖可觀而無其實至宋道學諸君子講明隆古<lb/>
敎人之法雖極詳備而不得行扵當時是盖將有待也<lb/>
洪惟天朝列聖相承建極於上立學於下自京師延及<lb/>
<pb n="KR4e0100_WYG_019-34a"/>
遐壌絃誦之聲相聞學政之本末具舉盖將逺追隆古<lb/>
彼漢唐之侈虚文者奚足比儗哉今大寕雖極僻陋而<lb/>
學校敎法與通郡大邑無以異其學舍未備與敝漏者<lb/>
大叅既有以成其後縣僚又有以成其前將見敎有成<lb/>
法而可副國家崇學之意矣是可書也于是乎書<lb/>
　　　一樂堂記<lb/>
陜西清水縣儒學敎諭廣文李生㫤平陽觧州安邑人<lb/>
其中鄉舉依親讀書時嘗來河津從余講學及之官清<lb/>
<pb n="KR4e0100_WYG_019-34b"/>
水之三年為天順六年乃以書來曰㫤迎父母就養且<lb/>
有兄弟來隨侍因扵官舍中闢一堂為奉親之所取孟<lb/>
子父母俱存兄弟無故一樂也之言因以一樂名其堂<lb/>
乞記其事將以自警焉余觀孟子又曰仰不愧于天俯<lb/>
不怍於人二樂也得天下之英才而敎育之三樂也先<lb/>
儒林氏曰此三樂者一係於天一係於人其可以自致<lb/>
者惟不愧不怍而已今李生扵可以自致及係於人之<lb/>
樂皆不敢自居獨以父母俱存兄弟無故之一樂名堂<lb/>
<pb n="KR4e0100_WYG_019-35a"/>
者何哉盖彼二樂者皆聖賢之極致故不敢自居惟此<lb/>
一樂幸而得於天安得不以之名堂哉然李生既以是<lb/>
名堂必當盡其實以稱其名可也其事親則必以古君<lb/>
子自期先意承顔左右就養不但養其口體又必養其<lb/>
心志而諭之於道焉其扵兄弟且敬且愛必思父母之<lb/>
子重於已之子不以妻子之言而有間不以財利之私<lb/>
而有争期於詩所謂宜兄宜弟焉夫如是則於堂之名<lb/>
庻乎有實以稱之矣雖然彼二樂者固為聖賢之極致<lb/>
<pb n="KR4e0100_WYG_019-35b"/>
而李生不敢自居然士希賢賢希聖亦學者分内事也<lb/>
李生其必用力於顔子非禮勿視聽言動克已之目朝<lb/>
斯夕斯而勿怠則私可克而禮可復庻幾乎仰不愧俯<lb/>
不怍之樂矣李生敎育一邑之俊秀其必以所學之正<lb/>
推以淑之俾循小學大學之序以及乎論孟中庸六經<lb/>
與凢聖賢之書必涵養本原思索義理篤於實行各因<lb/>
其資質之髙下使循循勉勉不已則士子中豈無可與<lb/>
進於道者乎若然則雖於得天下之英才而敎育之之樂<lb/>
<pb n="KR4e0100_WYG_019-36a"/>
不敢望亦知所從事矣然余又有説焉父母俱存兄弟<lb/>
無故固天倫之可樂使李生不能自致扵克已之功敎<lb/>
人之方則心徳有未脩師道有未立將貽誚於時而父<lb/>
母兄弟之心亦將戚戚然不寕抑何以樂斯堂之樂哉<lb/>
是以余因李生以一樂名堂并舉三樂以告之俾知所<lb/>
警而自廣焉<lb/>
　　　雙桂堂記<lb/>
山西憲副定興李文英之長子翔鳯次子鳴鳯俱以習<lb/>
<pb n="KR4e0100_WYG_019-36b"/>
舉子業同中天順三年順天府鄉榜復家居以俟禮闈<lb/>
大廷之試文英因作堂名曰雙桂俾二子居以日進其<lb/>
業天順六年冬十一月文英調陜西憲副道過余扵河<lb/>
汾因語以名堂之意且求為之記余惟桂乃木之美者<lb/>
也文英以雙桂名堂盖以比二子欲其盡知行之功以<lb/>
美於身耳夫人為萬物之靈誠欲盡知行之功以美其<lb/>
身亦惟求諸經與大學語孟中庸以及濓洛闗閩聖賢<lb/>
之書所載大訓格言學問思辯致知格物則可明其理<lb/>
<pb n="KR4e0100_WYG_019-37a"/>
躬行約禮誠意正心則可履其事為翔鳯者以是自勉<lb/>
以率其弟為鳴鳯者以是自勵以企其兄兄弟篤於知<lb/>
行之正學沉潜玩索勇猛精進勤脩於一堂之上仰追<lb/>
千古之賢至於用力之久積累之深將於身心萬物之<lb/>
理庻幾昭灼無疑扵是體而踐之自人倫之大以至事<lb/>
物之㣲静存動察皆以一敬而貫乎其間則知焉行焉<lb/>
將兩盡而可美其身則所藴者磅礴深厚由是發而為<lb/>
文辭皆自所藴中流出他日試禮闈對大廷文皆有本<lb/>
<pb n="KR4e0100_WYG_019-37b"/>
不但髙第不求而自至又將可措之事業以澤物是豈<lb/>
若口耳記誦枝葉浮華無本之文止扵釣聲名干利祿<lb/>
者可比哉翔凰鳴鳯誠不以愚老之言為迂而用力於<lb/>
斯則所成就必有可觀而於憲副均期望進學美身之<lb/>
意亦不負將見斯堂之名可垂之永乆矣于是乎書<lb/>
　<lb/>
　<lb/>
　敬軒文集巻十九<lb/>
</p>
<p>
</p>
  </div>
</body>
</text>
</TEI>
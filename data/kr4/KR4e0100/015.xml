<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>敬軒文集巻十五</head> <lb/>
    <p>
<pb n="KR4e0100_WYG_015-1a"/>
欽定四庫全書<lb/>
　敬軒文集巻十五<lb/>
　　　　　　　　　　　　　明　薛瑄　撰<lb/>
　　序<lb/>
　　　送馬司訓之任序<lb/>
正統元年春二月天下士抱負所業來試南宫者僅千<lb/>
人主司既取百人為進士又取四百餘人為乙榜進士<lb/>
與乙榜必其文皆通粹合格始得與其數否則置不取<lb/>
<pb n="KR4e0100_WYG_015-1b"/>
謂之下第然登進士者率多至大官乙榜則悉授以師<lb/>
範大官以其道澤人師範以其道教人是其職雖有崇<lb/>
卑而所以禆賛國家之治則一也尋常之情類多重進<lb/>
士而薄教職其所見亦偏矣哉吾友滎澤馬士賢耽嗜<lb/>
經籍薫酣義理今年春獲與南宫之試遂得在四百人<lb/>
之列有陜西徽州分教之命徽為西偏之郡與邠岐秦<lb/>
鳳連接其俗土厚水深士生其間率多魁梧質厚不為<lb/>
浮薄之習茍率之以正教其負重致逺必多可觀之器<lb/>
<pb n="KR4e0100_WYG_015-2a"/>
士賢以中州之俊秀業庠序澤宫之間歴鄉闈南宫之<lb/>
試名亞進士之列有師之尊有道之重今之往其可不<lb/>
思所以啓迪其人乎徳欲其脩學欲其進皆啓迪後進<lb/>
之矩範也士賢能留意於是乎異日徽之人士成徳達<lb/>
材而備國家之器使者布在百司澤下及人則士賢以<lb/>
道教人之功又將推而為行道澤人之效彼一偏之見<lb/>
輕重乎二者之間又果足為定論哉士賢有英志既得<lb/>
教職而又居西偏之逺郡余故書此以解之使不為偏<lb/>
<pb n="KR4e0100_WYG_015-2b"/>
見所惑云<lb/>
　　　送劉僉憲之任序<lb/>
余與劉均敬為辛丑進士當時同登者盖二百餘人于<lb/>
今已十六七年矣宦跡升沉出處㕘差豈非窮通皆有<lb/>
命存其中乎然窮通自為窮通而非人所能為窮通也<lb/>
劉君為御史於余為先進其為人謙謹敏達平居與人<lb/>
處退然不自滿若易可為人所動者及其於義之可否<lb/>
則毅然若萬夫之勇不可以私奪至其所糾彈視其人<lb/>
<pb n="KR4e0100_WYG_015-3a"/>
如何初無所避忌由是勁節能聲大為中臺諸公所稱<lb/>
道聖天子龍飛之初進退藩臬大臣擇人無問秩次惟<lb/>
其人則拔使居之劉君遂陞四川按察司僉事蜀人之<lb/>
遊宦京師者咸謂蜀地僻逺民茍不得其直自理為難<lb/>
惟憲臬得人則雖窮州下邑荒山深谷之民皆得伸其<lb/>
抑而達其滯劉君以如是之才而居吾邦之憲臬吾蜀<lb/>
之民又焉有不得直者乎於是相率來請文以贈之余<lb/>
與劉君以同年同官之契雖蜀中諸公不有請猶將贈<lb/>
<pb n="KR4e0100_WYG_015-3b"/>
以言況其請之勤乎蜀自昔稱為沃土大郡知其郡者<lb/>
若趙抃張詠輩皆有聲於當時我皇明混一寰宇篤近<lb/>
舉逺雖遐陬僻壤視之一如輦轂之下況如蜀之大郡<lb/>
乎是宜選用岳牧必慎其人而憲臬又為綱紀之司非<lb/>
岳牧者比而劉君以選者居之其必大有所設施滌濯<lb/>
奸汚慰柔良善條章布於几席之上而令自行於萬數<lb/>
千里之溪山劉君聲稱之美將與古人頡頏而蜀人得<lb/>
其直誠如蜀中諸公之所論矣夫以二百人同登升沉<lb/>
<pb n="KR4e0100_WYG_015-4a"/>
出處不齊而劉君得其通者之一乃有内外憲臬之顯<lb/>
揚豈非君子之幸歟然命之通固幸矣使非以義制之<lb/>
則清議將有所指摘吾恐命雖通而亦君子之所弗取<lb/>
也唯劉君不然在内臺時既有聲蹟今之往也又將如<lb/>
蜀中諸公之所期望命之通而不失義之正者其惟劉<lb/>
君乎余與劉君有交契之好故於蜀中諸公來請既告<lb/>
之以命復申之以義而因以寓忠告之意云<lb/>
　　　送建昌尹陳繼賢序<lb/>
<pb n="KR4e0100_WYG_015-4b"/>
昔明道為邑嘗書視民如傷四字於座右夫以大賢為<lb/>
政必視民如傷則其慈良惻怛愛民之心出於至誠而<lb/>
自不能已者為可知矣今之為令者曰字民字者養也<lb/>
養民而能以古人之心為心則民焉有不得其所者哉<lb/>
南康為江右之名郡建昌於南康為大邑昔濓溪以道<lb/>
學為二程之倡紫陽以道學接二程之傳二君子皆嘗<lb/>
宦遊其地則其流風餘韻被於里閭入於人心至今必<lb/>
有尚未泯者士君子幸而受聖天子之明命往字其民<lb/>
<pb n="KR4e0100_WYG_015-5a"/>
夫何為哉亦惟景行前哲推慈良惻怛之誠心以及其<lb/>
民焉耳衡陽陳繼賢氏由科目進身初知沛縣後知睢<lb/>
寧皆有恵政今丁内艱起復知建昌建昌張惟明登進<lb/>
士與余為同年為御史與余為同官喜得繼賢氏知其<lb/>
邑也來徵言以贈其行夫明道大賢也其為邑無愈於<lb/>
愛民如傷南康又為道學君子過化之地周程朱氏同<lb/>
一道也繼賢之往復何待於他求也哉亦惟質諸簡冊<lb/>
詢問故老求周程朱氏所以施設者如何所以愛民者<lb/>
<pb n="KR4e0100_WYG_015-5b"/>
如何茍能企而慕之又以程子所箴戒者書於座右時<lb/>
自省焉則慈良惻怛之心出於中及於民油然而有不<lb/>
可遏者矣余既以是復惟明因以為繼賢之官之規<lb/>
　　　送李廷賢之廣昌序<lb/>
安陽李廷賢少登髙科年未弱冠即為人師初任玉田<lb/>
司訓<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>
                    <graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>教人於經義或有所疑必辨析其所以然必<lb/>
歸諸至當而後已其門下士由科目進而備任使者前<lb/>
後相望官滿調官真定府庠真為大郡而郡博又為屬<lb/>
<pb n="KR4e0100_WYG_015-6a"/>
邑校庠之所儀觀廷賢能慎所操持教人之功尤加勤<lb/>
於在玉田時今年春天官最其績陞授山西廣昌教諭<lb/>
京師之交游咸來徵文以贈之余昔侍先人教玉田時<lb/>
得與廷賢交情好最宻雅知廷賢擁皋比振木鐸者今<lb/>
十八年矣其所至教有成績而人材輩出今又陞典廣<lb/>
昌之教廷賢必能移所以教玉田真定者以教其士子<lb/>
行見山右之膺薦書掇巍科者皆出於廷賢之門昔胡<lb/>
安定教授蘇湖間因人成就故弟子見用於當時者或<lb/>
<pb n="KR4e0100_WYG_015-6b"/>
治水利或治筭數皆有實用廷賢教人之蹟既歴歴在<lb/>
人耳目今之往益當思前賢所以教人者必求實用不<lb/>
事空言使他日弟子散在四方不徒循循雅飭不問可<lb/>
知其為廷賢弟子又皆有實用如安定之門人而廷賢<lb/>
善教之名與之同為永久矣廷賢其勉之<lb/>
　　　送鄞縣張大尹序<lb/>
國家重親民之職數選京官之有才望者出補其缺誠<lb/>
以民之饑寒疾苦守令皆得親察其情而軫恤之為之<lb/>
<pb n="KR4e0100_WYG_015-7a"/>
長者能以父母愛子之心愛其民則民焉有不得其所<lb/>
者哉吾友清江張公始以進士擢官御史嘗按歴江南<lb/>
端謹清白之行洋溢人耳目其在内臺則又議論<graphic n="KR0548" url="https://raw.githubusercontent.com/kanripo/KR-Gaiji/master/images/KR0548.png" mimeType="image/png"/>切<lb/>
人望其儀刑可知其為君子未幾丁外艱起復方值國<lb/>
家選京官補守令遂知浙江之鄞縣鄞大邑也戸不下<lb/>
數萬家而其俗富者或兼併侵漁小民至不能有以自<lb/>
立所貴乎良有司者為均其利而使豪横不得以肆其<lb/>
志貧者亦得以遂其生公於南方之土風素所詳悉又<lb/>
<pb n="KR4e0100_WYG_015-7b"/>
以風紀老練之才治此大邑誠欲推父母斯民之心以<lb/>
仁其民必先去其蟊賊如前所云者可也公可不留意<lb/>
於此哉古之將大用其人必試之治民我國家立法用<lb/>
賢必古之稽近年京職之為守令有聲於外任者往往<lb/>
徵補内職公輟風紀之榮膺民社之寄建事功馳聲譽<lb/>
入膺顯擢之漸將兆於此行慎勿以出入逺近介意而<lb/>
怠所事也於是乎書<lb/>
　　　送陳御史致仕序<lb/>
<pb n="KR4e0100_WYG_015-8a"/>
全節人之所難全晩節尤人之所難君子之仕也秩顯<lb/>
於身名加於時而或為外物之紛華幻惑移其素志者<lb/>
有焉此全節人之所難也有能卓然不為前所云者易<lb/>
其心固能全其節矣而或年已至而猶不能忘情於進<lb/>
退之間此全晚節尤人所難也國家著引年之典所以<lb/>
優老養恬厲臣下之節至矣人茍及其年即自引而去<lb/>
豈非能全晩節者然哉陳公少有聲大江之西自登進<lb/>
士即官御史去來不離御史者將二十年其論列時宜<lb/>
<pb n="KR4e0100_WYG_015-8b"/>
推讞疑獄按厯藩岳疏通明慎勁直之節揚逺照邇而<lb/>
清白之行如良玉瑩潔尤為人所推服不易其心而全<lb/>
其節者陳公真其人哉今陳公官滿九稔年未七十人<lb/>
之於此亦孰不欲少緩須臾以冀所得而償所願哉陳<lb/>
公乃能欽服國章即自引去可謂無愧於養恬退厲臣<lb/>
下之義能全節於晩年者陳公又真其人哉人得於彼<lb/>
或失於此陳公獨能始終一節白首無愧豸冠繡服輝<lb/>
映里閭斯固足以見我國家優禮臣下如天之恩有不<lb/>
<pb n="KR4e0100_WYG_015-9a"/>
可名言之又可見士君子之出處去留必歸之義斯可<lb/>
為晩生後進盡節事君之法於是乎言<lb/>
　　　送太僕馬寺丞致政序<lb/>
正統元年春行在太僕寺寺丞滎陽馬公有容以年將<lb/>
七十拜疏於朝乞致政歸鄉里詔許之行有日矣太僕<lb/>
卿諸公咸謂公生值盛世自弱冠時已奮迹詩書致身<lb/>
顯仕其提刑南邦毗政大府以分符陜右皆有政蹟歴<lb/>
歴在人耳目間逮今白首饗其榮名厚禄三十餘年昔<lb/>
<pb n="KR4e0100_WYG_015-9b"/>
受先帝之命封其身及其先又得䝉今皇上之恩俾遂<lb/>
其子孫之養盖公實荷列聖之寵榮其際遇一何盛哉<lb/>
昔疏廣受楊巨源以年老去歸其鄉當時後世相傳以<lb/>
為盛事況如馬公者仕以義退以禮其事與古人豈相<lb/>
逺哉又曰昔二疏陽城之去也不有班孟堅之傳韓昌<lb/>
黎之詞其事亦將湮沒不傳矣今公當國家全盛之日<lb/>
而得遂歸老之願其事美矣不有篤古者文以張之亦<lb/>
何以垂厥美於不朽哉遂相率來徵辭以道其行余猶<lb/>
<pb n="KR4e0100_WYG_015-10a"/>
記侍先君子遊滎陽時尚少已識公今四十餘年於公<lb/>
為故人是其去也自宜有贈況如太僕諸公稱道公之<lb/>
仕之去得饗其全福而追美於古人如前所云者則余<lb/>
焉得已于言乎雖然太僕諸公所以稱道公者至矣余<lb/>
雖重累其詞亦安能出其意之外哉獨以余識公者編<lb/>
於太僕諸公美談之後以圖其不朽云<lb/>
　　　送劉僉憲秩滿序<lb/>
正統元年秋山東僉憲劉公九載秩滿憲僚諸公屬筆<lb/>
<pb n="KR4e0100_WYG_015-10b"/>
於瑄以道其行瑄猶記從先君子宦遊玉田時公已自<lb/>
為御史巡歴畿甸瑄時尚少雖未及承顔接辭於公固<lb/>
已耳其風聲之清峻矣及其歸内臺按滇南按吳中按<lb/>
遼左敭歴内外幾十餘年勁氣直節磊磊落落震耀人<lb/>
之耳目而瑄亦得聆其隠隠之餘聲焉其後先君子官<lb/>
滿去瑄亦忝科名濫官風紀時從朝之賢大夫士詢及<lb/>
公之履歴則公已僉憲山東矣而談公之賢者則如出<lb/>
一喙焉今年夏瑄以菲才誤叨寵命來僉憲事乃始獲<lb/>
<pb n="KR4e0100_WYG_015-11a"/>
識公之面接公之談因而察公之心迹公之行則疇昔<lb/>
聞公之名與今兹得公之實若執符契以相合盖無絲<lb/>
毫之差爽於是益信公之賢為不誣矣第以瑄晩進謭<lb/>
薄方將每事咨訪於公以冀寡過之萬一而公又以考<lb/>
績將行則瑄之慕公得公識公而不得圖所願於公者<lb/>
其情為何如故因諸公之屬筆遂道瑄之重公者如此<lb/>
以為公贈若公之聲績久著於東藩名位行將陟于朝<lb/>
著則有公論在兹不復贅云<lb/>
<pb n="KR4e0100_WYG_015-11b"/>
　　　送劉憲副之任序<lb/>
雲南古南詔地方數千里境與荆蜀百越接連俗尚獷<lb/>
悍自前古號未易治逮我皇明天覆海宇子育烝黎雲<lb/>
南雖去京師絶逺而擇人往釐一如輦轂之地由是人<lb/>
亦重慎勸勵人有讀詩書習吏事進士與上國士齒者<lb/>
比迹相望獷悍之俗遂變為輯柔之風正統元年冬藩<lb/>
臬狀缺員于朝上命在廷之臣如例薦舉以補其職時<lb/>
山東僉憲劉公士清適考滿待選天官遂為所知薦陞<lb/>
<pb n="KR4e0100_WYG_015-12a"/>
雲南憲副或者以謂士清老成士雲南絶逺地是其往<lb/>
也寧無幾微于心哉余曰不然雲南雖逺而其民入版<lb/>
圖沐休澤者七十餘年雪霜時降疫癘不興人之去來<lb/>
乎其間者若東西州焉劉公兹行方將思所以上副聖<lb/>
天子擇賢才任風紀廣視聴決壅滯綏逺人之意夫何<lb/>
以逺近出處較計於其間哉厥今倣古出入均勞之制<lb/>
任外官有重望者往往入補京職況劉公以堅挺之資<lb/>
通敏之識出入風紀者二十餘年今之往固宜年愈増<lb/>
<pb n="KR4e0100_WYG_015-12b"/>
而氣愈壮官彌髙而志彌篤行見樹勛績馳聲譽而有<lb/>
還轅結軫之期又豈久淹於南服哉劉公道出山東憲<lb/>
僚屬余敘余遂釋或者之言以慰其行云<lb/>
　　　楊氏族譜序<lb/>
山東僉憲楊公手其所作族譜一帙求為之言余觀其<lb/>
敘厥次也㫁自五世祖榮甫而下家世古今變遷與夫<lb/>
生仕出處始終既皆歴歴可考據而其本支疎戚又各<lb/>
有統屬聫系而不差一舉目而楊氏之世得焉公之用<lb/>
<pb n="KR4e0100_WYG_015-13a"/>
心亦仁矣哉且其五世之上畧而弗書闕所疑也五世<lb/>
之下詳而不遺傳所信也疑者闕而信者傳與世之妄<lb/>
擬誇大其宗而援引附㑹疎畧失實者異矣其用心又<lb/>
誠矣哉合仁與誠因譜以示教自五世而至於十世至<lb/>
於百世公之子若孫咸能以公之心為心而儲善衍慶<lb/>
以及無窮則公之宗其有不昌大者乎公以名進士為<lb/>
才御史自在内臺時已荷國家褒贈之恩延及其考妣<lb/>
逮陞今職而又誥封其身若家而公之進脩方銳則所<lb/>
<pb n="KR4e0100_WYG_015-13b"/>
以焜燿其宗增光斯譜而貽教後嗣者又可量乎公之<lb/>
家世具見譜系矣兹不復贅姑書公之所以用心而足<lb/>
垂于後者以還之<lb/>
　　　贈僉憲袁茂實考滿序<lb/>
按察古監司也上之疎通壅蔽俾一方之吏治得失生<lb/>
民休戚無微不達下之扶植善柔鋤薙强暴屏斥奸貪<lb/>
表拔貞亷洗雪寃滯無民不安而又籌度天下之政酌<lb/>
以古今之宜茍有所知見必形諸建論是其職與古監<lb/>
<pb n="KR4e0100_WYG_015-14a"/>
司埒而又有言責繫焉任其職者必有剛果正大之徳<lb/>
而又輔之以卓特明敏之才始為不負所任使類非依<lb/>
阿淟涊昧於事理不能為時之重輕者所能舉其職是<lb/>
宜國家簡任按察必於内臺秋官中拔其素有望譽者<lb/>
以任其職視他任使尤慎且重山東按察大臬司也袁<lb/>
公茂實由尚書刑部主事有能名擢僉憲事今九年矣<lb/>
所謂剛果明敏之徳之才盖兼有之故其巡歴部屬必<lb/>
嚴必勤蒐詰奸慝遏抑豪暴疏滌枉滯洗濯善柔凡可<lb/>
<pb n="KR4e0100_WYG_015-14b"/>
以去害澤物者為之不厭若饑渇之於飲食累數風紀<lb/>
之事公獨得其近而切者克舉所職真其人哉公考績<lb/>
行有日憲僚諸公屬筆於瑄以贈遂書風紀之重如此<lb/>
而公能無怠於心無墮所事而又進於明銓衡之下其<lb/>
聲績大小輕重自有公論者存進秩將自此始異日畢<lb/>
舉風紀之大而難者非公其誰望<lb/>
　　　李氏族譜序<lb/>
譜牒之作所以重本始别親疎正倫理篤恩愛仁義之<lb/>
<pb n="KR4e0100_WYG_015-15a"/>
道備焉故士大夫茍有所作必慎於傳信而不敢易其<lb/>
事山東僉憲李公廷珪念其先世培浚本源引迪支條<lb/>
者逺有所自懼傳世久逺或失其次而無以篤親親之<lb/>
義於是自其髙祖秀以下凡接於見聞者靡不紀録其<lb/>
用心亦勤矣哉吾因考其世自秀以上世居洛陽至秀<lb/>
始徙居偃師二縣皆洛傍邑也秀生敬瑞敬瑞生希聖<lb/>
希聖生五子昭煥彬明泰泰字文中即廷珪父也文<lb/>
中先生少以經教授鄉里名聲大彰徹一時數為人所<lb/>
<pb n="KR4e0100_WYG_015-15b"/>
推薦或仕或否竟不至於大顯卒老洛涯有詩集傳於<lb/>
家廷珪得家學累官至今職卓卓有立生子柰柰生清<lb/>
白此其一支也文中先生四兄各以其系具見於譜李<lb/>
氏之世亦盛矣哉是譜也既皆廷珪得於聞見而可信<lb/>
者使其子姓宗族一寓目而咸得其世各親其親各長<lb/>
其長各幼其幼孝敬慈愛之風永久不衰則李氏之世<lb/>
愈逺愈昌所謂仁義之道備于譜者于是益可驗其實<lb/>
矣李氏之子孫其永保之<lb/>
<pb n="KR4e0100_WYG_015-16a"/>
　　　送太守楊廷實序<lb/>
往年余承乏御史丁内艱歸山右側聞知趙城楊君廷<lb/>
實有善政及余上京師道經其邑則見廷實正已馭吏<lb/>
推愛及民興學養士凡為邑之務先後緩急本末鉅細<lb/>
靡不具舉益信廷實之善政非虚語及余在内臺廷實<lb/>
考績來天官藩臬以其治狀聞于朝又為所知推薦遂<lb/>
陞知南廣方上道聞其母夫人訃弗果之官逮兹制終<lb/>
起復河間郡守秦如圭徵文以贈之余謂廷實登科為<lb/>
<pb n="KR4e0100_WYG_015-16b"/>
名進士出宰為賢令尹曽未幾年而善譽於人人遂有<lb/>
領郡之命廷實雖未到官得試所設施然以其已驗之<lb/>
效推之吾知為邑與為郡地雖有大小民雖有衆寡而<lb/>
治理又豈有二乎哉向使廷實得臨南廣之民則其善<lb/>
政之流行亦何異於為邑而澤可逺施則有加於昔矣<lb/>
方今聖天子厲精圖治簡任賢能惟所宜為不拘秩次<lb/>
廷實之行其見用尚未可量惟始終一節忠乎國而愛<lb/>
乎民偉然為時之名臣則余之知廷實者益無爽矣是<lb/>
<pb n="KR4e0100_WYG_015-17a"/>
為序<lb/>
　　　送黄布政致仕序<lb/>
山東右布政使黄公自吏部郎官陞秩而來其為政務<lb/>
恃大體不為苛察曽未踰年而敦厚謹信之行孚于大<lb/>
僚𢎞廣恵愛之風被于民吏衆方仰公久於職而公屬<lb/>
以國慶如京師不謀於朋友不告於左右遂上章乞致<lb/>
所事厥既得請復便道山東將旋歸于大江之南余因<lb/>
面歎曰人於一資之榮斗斛之禄猶不能無縻于心公<lb/>
<pb n="KR4e0100_WYG_015-17b"/>
以郎官之顯膺旬宣之重秩與内六卿相埒禄不下數<lb/>
百石有地方數千里而年又未至七十乃超然引去公<lb/>
之賢其逺於人哉公曰不然自百執抱闗擊柝之吏皆<lb/>
有常職職不脩不當冒濫禄秩以貽素餐之譏吾年雖<lb/>
未至而聰明筋力漸不逮人恒以位踰于徳食浮於事<lb/>
為懼幸逢聖明優禮臣下之恩如天覆地育而不可勝<lb/>
載凡人臣年雖未滿七十有可去之狀者亦聴其去吾<lb/>
是以懇懇焉果獲所願將以尋吾舊鄉之山水丘壑以<lb/>
<pb n="KR4e0100_WYG_015-18a"/>
釣以采以嬉以逰以樂吾桑榆之年得免所謂素餐之<lb/>
誚幸矣尚敢以引去為賢哉余又面歎曰世有不度所<lb/>
能否冒其職而怠其事亦有年已至而尚耽嗜榮禄眷<lb/>
眷焉而不肯去者視公存心為何如而公之賢果逺於<lb/>
人哉公行矣將見士大夫彊而方仕者法公位踰于徳<lb/>
食浮于事之戒莫不盡其忠而脩其職老而可去而進<lb/>
退之義皆可為人之儀矩公之賢逺於人益信矣憲僚<lb/>
諸公咸重公之歸而屬余言遂書此以贈之<lb/>
<pb n="KR4e0100_WYG_015-18b"/>
　　　送李叅政致仕序<lb/>
江右古文獻之邦名人鉅士習詩書尚行義進足以有<lb/>
為於時退足以表厲其俗繼迹史氏代不絶書若歐陽<lb/>
公陶元亮輩文章政事髙風清節固已名當代而垂後<lb/>
世士生其間襲餘風而景賢範者累累焉山東叅政李<lb/>
公江右人也詩書是習行義是尚生逢盛時出其所藴<lb/>
奮迹科目歴職郎署叅議河南廣東兩大藩曽未終考<lb/>
聖天子采大臣薦舉之公議陞擢今職公既祇命就官<lb/>
<pb n="KR4e0100_WYG_015-19a"/>
盡所以報稱之道以年滿七十於義當去遂上章乞致<lb/>
所事詔允其請乃拏舟將歸大江之南憲僚諸公屬筆<lb/>
於瑄以序其行瑄因念始就河南鄉試時公以叅議適<lb/>
知貢舉事瑄既忝科名荷公知尤深逮今二十年矣瑄<lb/>
猥以菲才由内臺承乏山東僉憲而公又陞秩來叅大<lb/>
政每追陪旦夕視公為先輩成徳方將事事諮於公而<lb/>
決其可否而公已引去矣是其私情能無望於公乎雖<lb/>
然公之自處審矣績其學出其有進仕于强壯之年于<lb/>
<pb n="KR4e0100_WYG_015-19b"/>
以忠乎君而愛乎民義也慎其止謹其退乞身於耆邁<lb/>
之嵗于以全其名而勵其俗亦義也進退一揆于義而<lb/>
立身求無愧於士君子出處之道盖由其學有所得聞<lb/>
江右諸賢之風而興起者古所謂豪傑之士公其人歟<lb/>
其名世其垂後固有在矣若夫故鄉之溪山林麓足以<lb/>
資扁舟杖屨之嬉逰賓友琴書足以供風晨月夕之笑<lb/>
樂是皆怡老之佳致而公之歸固自得之兹不贅云<lb/>
　　　送黎叅政致仕序<lb/>
<pb n="KR4e0100_WYG_015-20a"/>
逾嶺而南皆古百越之地延袤數千里危峯穹壁長溪<lb/>
大壑相與削拔迴環深窈莫測竒草異木生其間者榮<lb/>
凋花實率不以時循嶺東南又皆大海瀰漫旋繞每晝<lb/>
夜晴霽涵星斗浴日月水之百恠靡不軒豁呈露至颶<lb/>
風或作則濤波洶湧噴薄盪摩霆轟轂擊聲震山谷其<lb/>
霧氣澒洞轇轕茫無畔岸洲島雜國若扶南真臘黄支<lb/>
婆利國之屬動以萬計而四時温涼蒸爍之氣發作無<lb/>
節故居人行旅將息之道為難今山東大叅黎公嶺南<lb/>
<pb n="KR4e0100_WYG_015-20b"/>
清逺人也自讀書筮仕出入中外多厯年所官已達矣<lb/>
一旦引老將歸其鄉藩臬諸公有以嶺表山川風氣之<lb/>
異如前所云者為黎公告且重其歸而勸其擇地以處<lb/>
焉黎公曰不然吾家嶺外舊矣封樹成列先祖之丘壠<lb/>
存焉閭里如昨童稚之交逰在焉今之歸方將薦蘋藻<lb/>
以伸罔極之孝思具樽醪以欵平昔之親故又烏以風<lb/>
土之異移易吾之心哉余謂不忘所本孝也不遺故舊<lb/>
義也合孝與義可謂篤於人倫將不擇地而安矣風土<lb/>
<pb n="KR4e0100_WYG_015-21a"/>
之說誠不足以動念<lb/>
　　　厯亭送别序<lb/>
濟水出太行之王屋山伏流出於濟源又伏流東走數<lb/>
千里散見於岱麓栢崖渇馬之山至濟南遂有泉湧出<lb/>
名曰趵突泉之流或派而為迴溪駛瀬或匯而為巨浸<lb/>
平湖經帶城郭北合清河以入於海其南多美山層峯<lb/>
峭立連巒起伏直與梁岱龜䝉徂徠長白鄒魯海上諸<lb/>
山聫絡角立相望泉之北渚有古亭遺址巋然尚存即<lb/>
<pb n="KR4e0100_WYG_015-21b"/>
杜少陵與李北海宴集處所謂歴下亭也逺近山光水<lb/>
色浮搖瀲灔其上下葭蒲荷芰紛披燭耀其周阿盖濟<lb/>
南得岱麓山水之勝而是亭又得濟南山水之勝以故<lb/>
往來為古今逰觀者之所適正統四年夏金谿王君昌<lb/>
問由監察御史擢陞山東憲副其尊府春官學士公之<lb/>
友劉文謹適以事至京師從憲副君來濟南聞是亭之<lb/>
美間往逰焉則愛其山水花草之清麗徘徊終日眷眷<lb/>
然若不能去者既而戒行有日復取道亭下諸公咸賦<lb/>
<pb n="KR4e0100_WYG_015-22a"/>
詩以贈而屬余序余謂文謹行千里而來一無所求獨<lb/>
能訪古蹟而適意於山水物象之觀因是知憲副君所<lb/>
與必良士而學士公取人之不茍也篇什既具序以識<lb/>
别<lb/>
　　　送孔節文分教徐州序<lb/>
職無大小皆天工也能脩其職斯於天工為無曠顧可<lb/>
以職之崇卑勤怠其心哉闕里孔君節文宏厚而有容<lb/>
簡重而不泄勤於問學敏於文詞有先師之餘韻流風<lb/>
<pb n="KR4e0100_WYG_015-22b"/>
去年秋一舉登名鄉薦今年舉天下士試南宫登進士<lb/>
第者一百五十人節文名列次榜有分教徐州之行節<lb/>
文欣然拜命將就道余往送之曰百職所司既曰天工<lb/>
分教之職有師道焉賢才之成恒必由之以師道而成<lb/>
賢才職雖非崇顯其於天工不亦重乎節文之往當思<lb/>
師之所以為師言必出於道行必由於道教必本於道<lb/>
以是脩已以是淑人俾士子非道不知非道不行異日<lb/>
出而為世用必能擇其道以忠乎君而愛乎民夫然節<lb/>
<pb n="KR4e0100_WYG_015-23a"/>
文於天工又何曠哉世有位不滿其望者往往怠其心<lb/>
而慢其職亦莫顧天工之曠否也視節文安於所得而<lb/>
盡心所事為何如余因是知節文盖能守其先家法益<lb/>
可賢重云<lb/>
　　　送浙江趙大叅序<lb/>
今布政司為國藩維即古方伯連帥之職上之朝廷大<lb/>
典禮大政令所以一民俗正民心禁民非者皆欲宣布<lb/>
而遵行之下之方數千里之地連百十郡之民所以察<lb/>
<pb n="KR4e0100_WYG_015-23b"/>
吏治恤民隠固封守者皆欲其飭理而申嚴之而又時<lb/>
與監司戎帥恊議濟時之要務以仰副聖天子仁柔逺<lb/>
邇綏安海宇之心是其為國家之倚重繫一方之休戚<lb/>
外百司盖莫重焉故著令選用藩維必使廷臣推舉通<lb/>
經術知大體公忠亷謹才足有為而又敭歴内外聲績<lb/>
著聞者以擢任之正統八年方岳狀缺員于朝詔廷臣<lb/>
如例推舉有以給事趙公冕名聞者公素為上所簡知<lb/>
遂命為浙江叅議行有日給事諸公謂予宜有言以贈<lb/>
<pb n="KR4e0100_WYG_015-24a"/>
予獲與趙公逰舊矣公以明經中甲午河南鄉舉首選<lb/>
篤實寛裕之資潔白脩謹之行人所推服其典教山右<lb/>
能舉聖賢教人之法作興士類士服其教出而為時用<lb/>
者甚衆及兩任給事小心慎宻事上盡匪懈之忠當官<lb/>
無囘互之失經術才行著績内外者克有之是宜有今<lb/>
兹之峻擢焉公行矣宣廣徳意脩舉庶政與凡濟時之<lb/>
要務皆公之事也尚當推其已試之能勞心焦思知無<lb/>
不為為無不當俾東南連城數千里官知奉法民知樂<lb/>
<pb n="KR4e0100_WYG_015-24b"/>
生内治益脩外患不作將隠然為藩維之重臣思不負<lb/>
國家選擢倚任之意是亦諸公之所望也若徒曰有方<lb/>
面之榮躭其禄而怠其事予知公必不然亦豈諸公之<lb/>
所望哉以予與公故舊於贈言也前以頌而後以規<lb/>
　　　宜人孫氏壽辭序<lb/>
洪範九五福之疇而壽居其首傳謂有壽而後能饗諸<lb/>
福信哉斯言也嘗觀諸天地之運化人稟厥賦於儲精<lb/>
之始氣之長短而人之脩天自焉是以或得其上或得<lb/>
<pb n="KR4e0100_WYG_015-25a"/>
其中或得其下莫得而齊間有值其氣之長者由中壽<lb/>
而至於上壽饗福源源而未巳豈非人之至願哉宜人<lb/>
孫氏東郡良族來配錦衣衛户侯王公鏞克孝克順克<lb/>
慈克教中饋之行日彰户侯沒者若干年矣宜人撫育<lb/>
厥子鍾卓有成立是肖是賢暨厥婦孫備養弗違宜人<lb/>
壽登八十矣而氣貌日强駸駸乎上壽之域得氣之悠<lb/>
長而饗好徳富厚康寧之福而未艾者宜人之謂歟子<lb/>
鍾喜其既壽冀其不衰來求辭以祝之則為之言曰賢<lb/>
<pb n="KR4e0100_WYG_015-25b"/>
哉孫母鍾氣之元柔順是則克配名門中饋是脩内行<lb/>
彌敦夫荷寵錫厥推惟恩嵗時命服載章其身教子有<lb/>
立行義著聞就養備至洎厥婦孫母年雖邁母顔猶新<lb/>
既壽且祉繁樂欣欣子心既恱子孝孔純祝母遐壽逾<lb/>
百其旬我惟纂辭以相其勤<lb/>
　　　贈萬太守秩滿序<lb/>
余忝辛丑科名今將三十年矣當時同登進士二百人<lb/>
列任廷臣陟居藩郡者前後相望其聲實卓然敭歴愈<lb/>
<pb n="KR4e0100_WYG_015-26a"/>
乆而事業愈茂者盖可數焉今平陽太守萬公以江右<lb/>
文儒之英一舉而進於二百人之列及任南京都察院<lb/>
福建道監察御史能以風紀之節自砥礪其論事急於<lb/>
大體而緩於碎㣲議法雖輕重不同而必要諸平恕糾<lb/>
治必以實而不過為增飾事長官顧自處如何不隨其<lb/>
意為俯仰遇吏卒端已率下不假與辭色一時臺官雖<lb/>
趨向不同咸推服以為能九年官滿朝廷方選京職之<lb/>
有聞望者以補郡大臣交章薦公遂陞知浙江嚴州府<lb/>
<pb n="KR4e0100_WYG_015-26b"/>
嚴東南大府也小民散處下邑懸隔幽逺茍有不得其<lb/>
直鮮能以情自達公至之日推誠以通上下之情令脩<lb/>
於几席人自得於海山千里之外皆翕然稱其有古循<lb/>
良風未幾以家艱去官及起復來知是府公因其俗而<lb/>
行之以寛簡府屬僅四十地方千里民以萬計無追呼<lb/>
之擾而事皆集無凌誶之察而訟自清無徵集之煩而<lb/>
民自勤無督促之嚴而士自勵聲稱之美甚於江浙先<lb/>
是屬邑之民聞公滿期將近則皆奔走懇留於藩臬上<lb/>
<pb n="KR4e0100_WYG_015-27a"/>
官不約而同者數千人公固辭焉所謂聲實卓然敭厯<lb/>
愈乆而事業愈茂者公其二百人之表表者乎公行有<lb/>
日絳守王汝績以余與公同年也來徵辭以贈之余遂<lb/>
書公之事業著於郡守者如左即是以推陟明之典公<lb/>
論有所在而其敭歴逺大之績又可量哉<lb/>
　　　贈知韓城李居敬序<lb/>
韓城古韓國也居河山之間地廣民衆先時為邑者率<lb/>
多與吏民不相得連以是去人皆謂其風土剛勁民好<lb/>
<pb n="KR4e0100_WYG_015-27b"/>
伺察其長之失而中傷之闗陜邑之劇而難治者必曰<lb/>
韓城云今令李公居敬以鄉貢進士來知是邑始拜官<lb/>
時人皆以韓城之難治如前所云者為言居敬不以介<lb/>
意及到官痛刮剔官府里閭宿弊潔身以先之禄食外<lb/>
一毫不以漁民自奉甚儉至馬不食粟澹如也檢飭吏<lb/>
卒非公故不得出縣門人以賄交者悉皆拒絶民有事<lb/>
至縣者必告以孝弟忠信敦本厚俗之道辭氣懇懇出<lb/>
於誠實民為之感動信既在民凡事不待督促而集賦<lb/>
<pb n="KR4e0100_WYG_015-28a"/>
稅以時里閭無事居敬在官始終如一日由是僚吏民<lb/>
庶皆服其亷公聲稱之美著于逺近及九載考績將去<lb/>
民恐失之不約而合辭乞留者千百人藩臬以其狀上<lb/>
朝廷以民之安之也陞秩俾還所治居敬固自持不易<lb/>
民之信愛益深予謂天下古今人心一也謂獨韓城之<lb/>
民難治者豈理也哉吾以誠感其民民亦以誠應吾以<lb/>
智籠其民民亦以智應猶影響之於形聲也切怪長民<lb/>
君子誠之不足而歸咎於民之難治殊不知自求其誠<lb/>
<pb n="KR4e0100_WYG_015-28b"/>
使持身之亷處事之公一出於誠人將信愛之不暇又<lb/>
焉有不可化之民哉韓城之民前日之民也何前日之<lb/>
難治而今日易治乎由居敬知民不可以智籠可以誠<lb/>
感故其持身處事者皆不敢舍此而取彼積其誠信之<lb/>
久民皆愛慕不已將去而猶懇留之尚何難之不易哉<lb/>
以是知天下古今民心皆同有民社者勿謂其難治但<lb/>
當責其治之之誠有未至焉耳如有不信請質于居敬<lb/>
云<lb/>
<pb n="KR4e0100_WYG_015-29a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0100_WYG_015-29b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬軒文集巻十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>敬軒文集巻五</head> <lb/>
    <p>
<pb n="KR4e0100_WYG_005-1a"/>
欽定四庫全書<lb/>
　敬軒文集巻五<lb/>
　　　　　　　　　　　　　明　薛瑄　撰<lb/>
　　絶句<lb/>
　　　朝回行堤上<lb/>
御溝行處早春回春水平堤不起埃桞緑蒲青無限好<lb/>
客邊襟抱一時開<lb/>
　　　簡焦李羅劉四侍御五首<lb/>
<pb n="KR4e0100_WYG_005-1b"/>
緑桞紅葵滿憲臺㡬陪簮笏共徘徊昨朝一别長官去<lb/>
直到新年院裏來<hi>末用韓句</hi>
文明門外水悠悠妓子歸來雨打頭却笑道人心似鐵<lb/>
乆無飛夢到青樓<lb/>
鐵扇都門鎮日開無風車馬也塵埃雷公不吝連朝雨<lb/>
洗盡炎蒸一快哉<lb/>
每憶清談對數公别來無日不從容少陵自是能詩者<lb/>
却笑樽中酒屢空<lb/>
<pb n="KR4e0100_WYG_005-2a"/>
黄榜同年雙進士青氊並榻兩先生四君髙論應難及<lb/>
别後深知鄙吝萌<lb/>
　　　讀劉靖脩黄金臺詩<lb/>
賢者何曾為此來黄金空復壘髙臺先生志節超千古<lb/>
一曲清風溢九垓<lb/>
　　　再懐沅州五友五首<lb/>
沅陽清氣滿烏臺為有脩篁繞戸栽兩載好風明月夜<lb/>
新詩誰對此君裁<lb/>
<pb n="KR4e0100_WYG_005-2b"/>
無端詩興逺誰添紅白雙梅倚畫簷千里中州風雪夜<lb/>
一忩清月憶湘南<lb/>
簾捲秋風繞砌花沅陽㡬對昔年華闗山白露三千里<lb/>
誰采金英泛紫霞<lb/>
持贈曾同驛使梅紉香聊爾意徘徊當時九畹花應在<lb/>
㡬向光風爛漫開<lb/>
薜荔闌邊緑錦池竹亭深坐晩凉時忽成逺道空勞想<lb/>
秀色天香發向誰<lb/>
<pb n="KR4e0100_WYG_005-3a"/>
　　　汾上春行<lb/>
清汾信馬踏春酣汀草萋萋隴麥蔪正是煖風啼鳥日<lb/>
水村花塢似江南<lb/>
　　　驟寒<lb/>
曉起題詩硯有氷苦寒端欲訴𤣥冥却思持節荆南道<lb/>
臘月湖山草色青<lb/>
　　　河南將歸<lb/>
我憶汾南田舎好緑槐如蓋擁髙門南園舊種雙桐樹<lb/>
<pb n="KR4e0100_WYG_005-3b"/>
應有孫枝到碧雲<lb/>
　　　忽憶<lb/>
忽憶鞏東峰子嶺入雲遥見大河流中原勝槩皆堪賦<lb/>
攬轡還當遂壯遊<lb/>
　　　汾河南岸看杏花二首<lb/>
兩載東風看杏花汾河南岸水西斜㡬回駐馬憐穠艷<lb/>
只恐春流泛落霞<lb/>
汾水南邊錦作堆連朝相報杏花開東風好景休虛擲<lb/>
<pb n="KR4e0100_WYG_005-4a"/>
一日湏來一百迴<lb/>
　　　過夀陽用韓文公韻<lb/>
征騎雞鳴發大安山深五月尚風寒夀陽舉目孤城近<lb/>
東嶺金烏爛曉團<lb/>
　　　憲臺齋宿<lb/>
憲臺齋宿㡬連宵絳燭銀爐伴閴寥斗帳夢回更漏永<lb/>
只聼忩外冷風飄<lb/>
　　　喜雨雜詠簡院長諸公八首<lb/>
<pb n="KR4e0100_WYG_005-4b"/>
聖明端拱太平時好雨當春細若絲應是栢臺添氣象<lb/>
旋滋花桞更催詩<lb/>
正是陽和溥萬方知時好雨潤羣芳趣朝共覩天顔悦<lb/>
應喜斯民樂泰康<lb/>
霏霏朝雨潤彤庭恭逐鵷行謁聖明白玉橋邊鳴珮過<lb/>
御溝春水一時生<lb/>
御溝新桞濕鵞黄佩馬朝回雨露香栢府文書春日靜<lb/>
相過唯覺和詩忙<lb/>
<pb n="KR4e0100_WYG_005-5a"/>
栢臺春靜晝厭厭好雨如絲不捲簾最是東君能借力<lb/>
閒庭草色一時添<lb/>
雨過西山翠欲流葱葱佳氣滿神州書生莫笑今霜鬢<lb/>
駿馬看花已償遊<lb/>
聖主龍飛第一春天垂雨露萬方勻蒼生坐見躋仁夀<lb/>
自昔賡歌有舜臣<lb/>
萬國同心奉至尊斯民重見飲衢樽欲知和氣薰天地<lb/>
只在三春雨露恩<lb/>
<pb n="KR4e0100_WYG_005-5b"/>
　　　發通津驛三首<lb/>
六月官船發潞陽水村烟樹共微茫天門忽已如天上<lb/>
秪見青山一帶長<lb/>
新捧天書帶紫泥又承恩㫖按三齊通津南下波連海<lb/>
渺渺風帆去似飛<lb/>
五色天書出禁中儒臣將命按三東滄波南下通洙泗<lb/>
魚躍鳶飛總帝功<lb/>
　　　宿臨清薇省行舘<lb/>
<pb n="KR4e0100_WYG_005-6a"/>
薇垣瀟洒九秋天風葉敲忩夜月圓有客乗驄來借宿<lb/>
新詩留作賃房錢<lb/>
　　　泉林寺<lb/>
日午停驂暑氣収㕘天古木亂蟬秋絶憐好景添清興<lb/>
為冩新詩紀勝遊<lb/>
　　　夢與陳侍御話舊<lb/>
分司相見是京華風節山東向駭誇邂逅不知身是夢<lb/>
覺來秋兩濺忩紗<lb/>
<pb n="KR4e0100_WYG_005-6b"/>
　　　菊開憶去秋同官臺中共賞<lb/>
去年客裏遇重陽曾與同官摘晩香今日分符行郡邑<lb/>
獨將逺意看秋芳<lb/>
　　　嘉祥分司元宵<lb/>
行臺北面是蒼山古栢風生分外寒又值元宵春一度<lb/>
謾燒紅燭伴清歡<lb/>
　　　鉅野道中<lb/>
鉅野茫茫逺際天春風春雨淡春烟河流尚自成陳迹<lb/>
<pb n="KR4e0100_WYG_005-7a"/>
俯仰千年事落然<lb/>
　　　題汶上分司二小栢<lb/>
霜臺對植長新枝翠葉交承雨露滋直榦總應無曲處<lb/>
穉年俱有棟梁姿<lb/>
　　　聞蛙有懐<lb/>
春晩乗驄駐徳平古城墻外有蛙鳴却思青草池塘夜<lb/>
三載湖南厭此聲<lb/>
　　　暮春道中見桃花尚開<lb/>
<pb n="KR4e0100_WYG_005-7b"/>
馬穿新緑過園林已恨穠芳誤賞心猶有小桃花未落<lb/>
獨留餘艷到春深<lb/>
　　　鄒平分司雜詠二首<lb/>
行臺獨坐聼鳴鳩喬木參天五月秋舉目好山青未了<lb/>
應隨馬足遍東州<lb/>
樹繞行廊散碧隂鶯啼小圃送清音葵花無數開如錦<lb/>
解是傾陽共此心<lb/>
　　　臨淄道中<lb/>
<pb n="KR4e0100_WYG_005-8a"/>
平郊漫漫樹依依人物千年總已非多少荒臺芳草合<lb/>
不知何處是三歸<lb/>
　　　青州分司榴花<lb/>
石榴小蕚未開時渾似紅櫻壓翠枝照日含風千萬朶<lb/>
故園千里正相思<lb/>
　　　穆陵闗夜雨<lb/>
萬山絶頂穆陵闗一上山樓五月寒烟樹滿川浮瞑色<lb/>
晩風吹雨濕闌干<lb/>
<pb n="KR4e0100_WYG_005-8b"/>
　　　膠州<lb/>
㡬㸃青螺海上山參差樓閣海天寛行臺五月不知暑<lb/>
秪覺侵人海氣寒<lb/>
　　　栖霞見青桃<lb/>
來日紅桃尚有花青桃如彈過栖霞無端馬首還東去<lb/>
直看青山到海涯<lb/>
　　　栖霞行臺夏日<lb/>
四山環繞栢臺深緑樹濃交戸外隂還似湖南持憲節<lb/>
<pb n="KR4e0100_WYG_005-9a"/>
坐聽山鳥弄清音<lb/>
　　　望嶽<lb/>
攬轡西來過泰安拂空青靄掠征鞍東還算是初冬日<lb/>
擬上天門次第看<lb/>
　　　萊蕪懐古<lb/>
清節誰能似范丹清名千載重人間萊蕪縣裏停驂日<lb/>
坐對南山秋色寒<lb/>
　　　再詠汶上分司二小栢<lb/>
<pb n="KR4e0100_WYG_005-9b"/>
一迴相見一迴髙夾砌行看翠葉交偉器定如房與杜<lb/>
相期聳壑更昻霄<lb/>
　　　魚臺分司<lb/>
翠竹紅榴掩映間栢臺清晝鳥聲閒情知物理相關處<lb/>
心與乾坤一様寛<lb/>
　　　三詠汶上分司二小栢<lb/>
髙標離立入簷長已有清隂近畫堂别後又看新子結<lb/>
風生滿院散天香<lb/>
<pb n="KR4e0100_WYG_005-10a"/>
　　　題松鶴圖<lb/>
忽驚虚室起潜蛟雲氣隂森爽氣飄霜雪不知㡬千古<lb/>
長年惟有鶴來巢<lb/>
　　　臨朐分司四小栢二首<lb/>
解是平生獨愛材新移四栢後堂栽懸知數百年來後<lb/>
應有清隂滿憲臺<lb/>
四栢移來拱把餘一行分植傍階除故應雨露均培養<lb/>
直榦爭看聳碧虚<lb/>
<pb n="KR4e0100_WYG_005-10b"/>
　　　簡黄仲芳大參三首<lb/>
正統四年秋九月天官門下識君時神都第一科中客<lb/>
接踵青雲愧後期<lb/>
雅量每期黄淑度正人應愧薛居州斯文四海知同調<lb/>
且喜京華並轡遊<lb/>
天衢連日踏塵埃忽聽蕭蕭夜雨來明日况逢重九節<lb/>
好懐應為大參開<lb/>
　　　十二景為衍聖公孔彦縉賦二十四首<lb/>
<pb n="KR4e0100_WYG_005-11a"/>
　　　　小亭花雨<lb/>
小結茅亭壘石臺繞亭時雨百花開一襟道氣清如許<lb/>
更挹幽香滿座來<lb/>
曾過君家飲小亭醉看紅雨濕春馨别來生意應如昨<lb/>
長對東風閲聖經<lb/>
　　　　夾道槐雲<lb/>
夾道槐根孔世家兩行飛蓋影欹斜要承濃渥千年䕃<lb/>
不愛秋黄八月花<lb/>
<pb n="KR4e0100_WYG_005-11b"/>
數仭宫墻一路深屯雲交翠落青隂紅塵十丈知何處<lb/>
秪引薫風養道心<lb/>
　　　　蘭階清露<lb/>
零露瀼瀼帶曉濃繞階晴霽轉光風雲仍對此琴三弄<lb/>
還與宣尼古調同<lb/>
九畹移來遍孔家芳叢時遣石闌遮故應天意憐香潔<lb/>
玉露年年潤好花<lb/>
　　　　桐井甘泉<lb/>
<pb n="KR4e0100_WYG_005-12a"/>
千章嘉樹古梧森一窟寒泉碧甃深靜掃濃隂汲脩綆<lb/>
清泠長是滌塵心<lb/>
樹環嘉木桐隂合井冽寒泉地脉通彩鳳九霄應有待<lb/>
道源千古自無窮<lb/>
　　　　海棠綴錦<lb/>
長笑時人愛海棠芳姿何事近宫牆自縁要識東風面<lb/>
任遣花神綴錦粧<lb/>
緑烟初散錦霞空綽約倦人半醉中莫恠海棠顔色麗<lb/>
<pb n="KR4e0100_WYG_005-12b"/>
等閒紅紫盡春風<lb/>
　　　　萱草堆金<lb/>
緑帶春深近北堂更看紅錦爛天香國風千古遺詩在<lb/>
對此應知百慮忘<lb/>
自是春風造化機織成錦翠爛相依細看一種生生意<lb/>
真宰無言識者稀<lb/>
　　　　松忩皓月<lb/>
拂忩凉籟起秋聲綺席流光皓月明却憶鄒軻談夜氣<lb/>
<pb n="KR4e0100_WYG_005-13a"/>
此時心迹已雙清<lb/>
畫堂松月夜忩虛宴坐澄心一巻書莫道畫前元有易<lb/>
靜中天理亦森如<lb/>
　　　　竹塢凉風<lb/>
半畆琅玕出短墉煖烟輕霧碧隂重開門淨掃蒼苔坐<lb/>
細葉蕭蕭引好風<lb/>
戴雨含烟一逕幽每從長夏數追遊濃隂深處不知暑<lb/>
秪覺凉風似水流<lb/>
<pb n="KR4e0100_WYG_005-13b"/>
　　　　苔石疊翠<lb/>
山骨移來帶蘚痕層巒疊巘勢飛翻杏花壇裏三春雨<lb/>
疑是岩間一片雲<lb/>
氣通霄漢潤通泉融結還從太古年數㸃青螺雲起處<lb/>
散為霖雨遍山川<lb/>
　　　　花圃繁紅<lb/>
煖雲無力趂東風小圃芳菲一逕通若問人間真太極<lb/>
便應携手看春紅<lb/>
<pb n="KR4e0100_WYG_005-14a"/>
參天喬木聖公家應愛春風滿圃花還似濓溪忩外草<lb/>
一般生意浩無涯<lb/>
　　　　古牆秀栢<lb/>
曲阜城中夫子墻墻頭老栢正蒼蒼托根終古同元氣<lb/>
未許掄材作棟梁<lb/>
根蟠厚地榦參天還合宫牆不記年遥想杏壇傳道日<lb/>
唯應此木見三千<lb/>
　　　　方沼瑞蓮<lb/>
<pb n="KR4e0100_WYG_005-14b"/>
珍重當年太極翁曾將道筆冩清通孔門自是傳心者<lb/>
還向方池看夏紅<lb/>
玉井空傳太華峯何如方沼看新紅澆培更有如船藕<lb/>
渣滓都歸渾化中<lb/>
　　　行臺雜詠簡黄憲長暨諸憲僚二十首<lb/>
行臺西接大明湖細栁新荷入畫圖海石風光今古意<lb/>
品題殊覺少陵孤<lb/>
獨宿行臺暑氣清清吟已覺動髙情令人苦憶黄詩伯<lb/>
<pb n="KR4e0100_WYG_005-15a"/>
肯許連床聽雨聲<lb/>
楊栁隂隂憲府深讀書因見聖賢心鍾期去後今千載<lb/>
誰復人間是賞音<lb/>
獵獵風蒲水滿塘輕隂㣲雨芰荷香偶來乗興觀時物<lb/>
徐歩芳洲趂晚凉<lb/>
烟籠庭樹水侵階隱隱輕雲細雨來爽氣已添煩暑退<lb/>
好懐千古一時開<lb/>
緑栁紅葵滿憲臺清渠碧沼斷塵埃城頭雨過天無際<lb/>
<pb n="KR4e0100_WYG_005-15b"/>
髙鳥孤雲自往來<lb/>
菰蒲深處水禽鳴雨過林塘晚更清露滿碧荷看不定<lb/>
秪疑仙掌萬珠明<lb/>
栢臺清晝鳥聲閒影落髙梧夏日寒且喜輕隂天際歛<lb/>
開門咫尺見南山<lb/>
水滿方塘盖錦萍軟風髙下颺蜻蜓清宵雨歇蛙聲急<lb/>
却憶湖湘草色青<lb/>
萬朶紅葵折錦苞新粧相倚闘妖嬈道人獨愛傾陽意<lb/>
<pb n="KR4e0100_WYG_005-16a"/>
併起丹心憶聖朝<lb/>
行臺直北是髙城城外溪流面面清更擬濠梁尋勝事<lb/>
觀魚侈有昔人情<lb/>
明時叨秩意何如秪向行臺讀古書自得自歌還自樂<lb/>
青天白水看鳶魚<lb/>
四月行臺暑雨過方池無數長新荷貪觀物意歸來晚<lb/>
楊栁薰風到面多<lb/>
瀟洒流年老鐡冠鬂毛雖白寸心丹天書重疊叨天寵<lb/>
<pb n="KR4e0100_WYG_005-16b"/>
驄馬長鳴宇宙寛<lb/>
耿耿江湖意不忘頻年草疏奏明光行臺夏日看時物<lb/>
最愛葵花向太陽<lb/>
憶捧天書别九天分符頻與嵗時遷行臺㡬度逢佳節<lb/>
五月薰風入舜絃<lb/>
夏雷挾雨急傾盆風色蒼蒼晚更昏清曉行臺看雙沼<lb/>
新荷已沒舊波痕<lb/>
泰山觸石雲初起六合茫茫一雨同試聽康衢應有頌<lb/>
<pb n="KR4e0100_WYG_005-17a"/>
調和玉燭聖明功<lb/>
繞屋葵花錦作圍畫墻墻外栁依依日長庭院逰絲靜<lb/>
乳燕穿簾自在飛<lb/>
萬頃平湖接憲臺紅蓮如錦望中開何當與客凌飛閣<lb/>
更攬山川入壯懐<lb/>
　　　題趙雍畫馬三首<lb/>
逸氣稜稜不受覊蒼林磨痒立多時㑹應有待王良馭<lb/>
掣電追風始見竒<lb/>
<pb n="KR4e0100_WYG_005-17b"/>
白面驪駒汗血乾風鬃倚樹玉蹄攅誰人為制青絲絡<lb/>
騎出横門萬衆看<lb/>
玉馬王孫已入周曾將絶藝冩驊騮謾誇有子能傳業<lb/>
不道東陵有故侯<lb/>
　　　讀嶧山碑<hi>李斯篆</hi>
六國平來四海家相君當代擅才華誰知頌徳山頭石<lb/>
却與他人戒後車<lb/>
　　　重題臨胊行臺四栢二首<lb/>
<pb n="KR4e0100_WYG_005-18a"/>
四栢移栽已二年重來相對意留連時人莫比甘棠樹<lb/>
淺薄慙無恵化傳<lb/>
憲府重來栢漸髙良材元不困蓬蒿還應老大驚人目<lb/>
香葉團空有鳳巢<lb/>
　　　重題膠州行臺二首<lb/>
六年三按古膠東兩見葵花五月紅却憶端陽霑賜扇<lb/>
曾陪鵷侣覲飛龍<lb/>
留題今是兩端陽海氣仍飄五月凉却愛名花當戸發<lb/>
<pb n="KR4e0100_WYG_005-18b"/>
還將逺意采幽香<lb/>
　　　四景為李通政賦四首<lb/>
石橋流水自東西緑樹連雲翠嶂低却憶當年持憲節<lb/>
扁舟曾泛武陵溪<lb/>
紅塵飛不到青山宛轉橋東水閤寒立盡夕陽橋上客<lb/>
看山看水不知還<lb/>
木落霜青水不波野人茅屋帶岩阿幽林採得憐香潔<lb/>
坐對南山興最多<lb/>
<pb n="KR4e0100_WYG_005-19a"/>
竹林茅屋枕江臯疊玉峯巒夾岸髙似是剡溪清興發<lb/>
獨衝風雪泛輕舠<lb/>
　　　四景為張給事題四首<lb/>
雲滿青山水滿溪百花如錦草萋萋少陵詩思知多少<lb/>
到處嬌鶯恰恰啼<lb/>
百尺清潭萬仭山山圍水閤下虛寒道人已自無焦火<lb/>
况在山光水色間<lb/>
無邊草木不禁霜只有黄花晚更香笑採黄花斟美酒<lb/>
<pb n="KR4e0100_WYG_005-19b"/>
南山咫尺興難忘<lb/>
仙家樓觀鬱嵯峨雪嶺氷溪眼底過驢背探春春信早<lb/>
詩情不必㶚橋多<lb/>
　　　齋宿雜詠十首<lb/>
髙堂燈火夜相親㸃檢詩書憶古人自愧乆持三尺法<lb/>
一生長保寸心春<lb/>
霜竹風寒夜向深燈前讀易見天心京華又是逢長至<lb/>
坐憶堯夫子半吟<lb/>
<pb n="KR4e0100_WYG_005-20a"/>
再入霜臺持憲節又承丹詔育菁莪只今理寺通朝籍<lb/>
倍覺天恩滚滚多<lb/>
燈花靜夜結金蟲爐火其如樹杪風小閣有春應自省<lb/>
此心期與萬人同<lb/>
法從追陪二十年寸心期不愧先賢士師自是庭堅軄<lb/>
尚憶虞廷詠勅天<lb/>
馬蹄頻踏暮街塵理寺歸來月色新靜室有心空自省<lb/>
忘言相對是何人<lb/>
<pb n="KR4e0100_WYG_005-20b"/>
金門待漏三更月玉陛趨朝五色雲補衮即非樗散質<lb/>
㣲誠長祝聖明君<lb/>
跡沗鵷行第㡬班朝回馬上看西山雪崖氷谷清如許<lb/>
咫尺烟霞未可攀<lb/>
待伴未消忩外雪宜人偏愛竹間風齋居已自心如洗<lb/>
况與寒宵此景同<lb/>
都城鍾鼓夜深沈棘寺燈前有客吟不是少陵耽麗句<lb/>
虚臺元是發清音<lb/>
<pb n="KR4e0100_WYG_005-21a"/>
　　　題陳希夷圖<lb/>
白雲回首是三峯宴坐蒼苔睡正濃人世紅塵渾斷絶<lb/>
野花啼鳥自春風<lb/>
　　　題枯木竹石四首<lb/>
　　　　野渚春容<lb/>
荒溪野渚曲流通蒼翠巑岏淑氣中瀟洒一般春意思<lb/>
紛紛紅紫挹髙風<lb/>
　　　　臨波春意<lb/>
<pb n="KR4e0100_WYG_005-21b"/>
蒼玉生苔浸緑波新篁老木散枝柯徒勞人世歌招隱<lb/>
淡蕩東風野興多<lb/>
　　　　淡靄凉生<lb/>
扁舟㡬度泛湘波老木疎篁翠石多凉吹淡烟圖畫裏<lb/>
逺懐清絶奈秋何<lb/>
　　　　蕭騷霽雪<lb/>
山間昨夜雪三尺曉雲如拭天無痕恠得清聲滿人世<lb/>
石林凍竹風翻翻<lb/>
<pb n="KR4e0100_WYG_005-22a"/>
　　　絶句三首<lb/>
一室無塵靜有餘清風頻度小忩虛韋編讀罷心如水<lb/>
閒看浮雲自捲舒<lb/>
擾擾征途二十年蕭蕭短髮賦歸田青山緑水都如舊<lb/>
得失升沉事落然<lb/>
早知大道心無外始覺身閒樂有餘一巻陶詩千載興<lb/>
悔將名利役慵疎<lb/>
　　　絶句四首<lb/>
<pb n="KR4e0100_WYG_005-22b"/>
疎懶經旬不出門炎風暑氣任昏昏飢餐渴飲披書巻<lb/>
髙卧開忩看白雲<lb/>
憶昔曾遊海上山夏雲冬雪滿征鞍如今嬴得身無事<lb/>
一榻清風白晝閒<lb/>
長江風起浪如山驛路紅塵㡬往還三十年前回首處<lb/>
烟蓑依舊釣磯閒<lb/>
年少爭名老可羞青山緑水去來休是非得失何湏問<lb/>
已是忘機伴白鷗<lb/>
<pb n="KR4e0100_WYG_005-23a"/>
　　　汾上春日二首<lb/>
道邊桃李緑隂繁花落難招萬片魂只有清汾流不盡<lb/>
年年長是繞孤村<lb/>
汾水春流岸岸深水村新緑滿春林殘紅已逐東風盡<lb/>
不道遊人負賞心<lb/>
　　　宿青橋驛聽江聲<lb/>
青橋驛近黒龍江江上灘聲暗入忩髙枕纔眠過夜半<lb/>
驚迴旅夢正淙淙<lb/>
<pb n="KR4e0100_WYG_005-23b"/>
　　　草凉樓驛<lb/>
翠華西幸駐山間草閣乗凉動喜顔何似長安歌舞地<lb/>
鳳樓千尺更髙寒<lb/>
　　　朝天驛<lb/>
征驂行盡褒南道又上朝天驛畔舟兩岸雲林青未了<lb/>
嘉陵南去水悠悠<lb/>
　　　盆池魚<lb/>
浮游南北與西束不出區區斗水中何似巨鱗居大海<lb/>
<pb n="KR4e0100_WYG_005-24a"/>
波涵天地浪揺風<lb/>
　　　泛川江有感<lb/>
雙親未老我童年曾泛岷江六月船今日重來泛江水<lb/>
我衰親沒淚潸然<lb/>
　　　夏夜宿龍𤓰驛<lb/>
風樹颼飀雨不休夜眠江舘似深秋夢回忽見忩前燭<lb/>
驛吏催人又放舟<lb/>
　　　效竹枝歌三首<lb/>
<pb n="KR4e0100_WYG_005-24b"/>
錦官城東多水樓蜀姬酒濃消客愁醉來忘却家山道<lb/>
勸君莫作錦城遊<lb/>
江上小樓開戸多蜀儂解唱巴渝歌清江中夜月如晝<lb/>
樓頭賈客奈樂何<lb/>
楊栁曨曨天欲明錦江夜雨江水生鹽船無數惡年少<lb/>
閒上江樓看曉晴<lb/>
　　　却贈<lb/>
有人情重贈尤多奈我中心義理何縱使盡添齊楚冨<lb/>
<pb n="KR4e0100_WYG_005-25a"/>
一身之外總為他<lb/>
　　　放船<lb/>
野曠天低江面平放船東下好風清江天况值新晴霽<lb/>
雲白山青望眼明<lb/>
　　　江行<lb/>
兩岸好山看不盡一江烟水去無窮誰人為和滄浪曲<lb/>
興在空濛杳靄中<lb/>
　　　平羗望峨眉山<lb/>
<pb n="KR4e0100_WYG_005-25b"/>
峨眉畫出天邊秀青到平羗尚未休山月半輪懐李白<lb/>
扁舟我亦下渝州<lb/>
　　　讀史二首<lb/>
漢唐末事誰能鑑晉宋當年世所知猶有一編青史在<lb/>
悠悠長使後人悲<lb/>
東言來若用言難不用忠言亦等閒若信當時江統論<lb/>
定無戎馬到長安<lb/>
　　　除夜<lb/>
<pb n="KR4e0100_WYG_005-26a"/>
又逢除夜客西川銀燭金爐白髪前却憶去年京邸夜<lb/>
朝衣新試候朝天<lb/>
　　　蜀中元夕<lb/>
京華西蜀兩元宵總去家山道路遥來嵗乞歸逢此夕<lb/>
故鄉燈火沸笙簫<lb/>
　　　成都看梨花<lb/>
錦城風煖不生塵開遍梨花萬樹春吹散緑雲簾盡捲<lb/>
廣寒宫裏有仙人<lb/>
<pb n="KR4e0100_WYG_005-26b"/>
　　　看木𤓰花<lb/>
杏艷桃夭二月終好花難比木𤓰紅回頭總愧青青栢<lb/>
生怕林間一夜風<lb/>
　　　詠史<lb/>
平吳四海盡為家内苑新添萬樹花秪喜羊車遊别院<lb/>
不堪軹道駕牛車<lb/>
　　　戲題則天鄉<lb/>
無端險惡山川氣盡付當時武媚娘滛虐千年遺臭在<lb/>
<pb n="KR4e0100_WYG_005-27a"/>
至今人唾則天鄉<lb/>
　　　紀行口號<lb/>
襄陽曾渡漢江水嶓冢還尋漢水源自笑苦無經濟畧<lb/>
道途何事往來煩<lb/>
　　　自朝天驛回京<lb/>
去春舟發朝天驛今夏朝天嶺上回水陸朝天行已遍<lb/>
朝天從此上金臺<lb/>
　　　太常許卿送菜戲簡十首<lb/>
<pb n="KR4e0100_WYG_005-27b"/>
為謝東隣許太常嘉蔬頻送意難忘呼童帶葉連根煮<lb/>
咬得其中一味長<lb/>
摘送園蔬露未乾虀成新味帶鹹酸㡬回放筯詩腸飽<lb/>
絶勝先生苜蓿盤<lb/>
空堂養病似齋居喜送東園㡬種蔬喫此久無烹宰事<lb/>
不湏仍用逺庖㕑<lb/>
白髪青袍老寺丞卜居喜近太常卿故知氣味多相似<lb/>
頻送東園菜把青<lb/>
<pb n="KR4e0100_WYG_005-28a"/>
菜出東園種種新太卿相送意何親平生自是甘清味<lb/>
肉食能無愧古人<lb/>
園蔬新拔帶霜濃爛煮香根放筯空誰識其中有真味<lb/>
不湏苦羡紫駝峯<lb/>
自笑官貧氣尚豪黨姬休復論羊羔卿家能送東園菜<lb/>
清味還應厭老饕<lb/>
此色斯民不可有此味廟堂不可無顧我己非調爕手<lb/>
先生相送意何如<lb/>
<pb n="KR4e0100_WYG_005-28b"/>
雅契名卿柰若何嘉蔬頻送意尤多生平味此無厭足<lb/>
恐似當年喫菜魔<lb/>
京華交契似君稀白首相看意不違忽見名園送新菜<lb/>
故鄉老圃倍思歸<lb/>
　　　徐州見黄河<lb/>
吾家正在龍門下流出黄河㡬曲長忽向徐州城外見<lb/>
牽情一水正思鄉<lb/>
　　　燕子樓<lb/>
<pb n="KR4e0100_WYG_005-29a"/>
孀妾當時一女流猶知守節度春秋往來忘義忘仁者<lb/>
莫上彭城燕子樓<lb/>
　　　戲馬臺<lb/>
八千兵渡大江來戲馬髙臺亦壯哉何事烏江騅不逝<lb/>
髙臺翻使後人哀<lb/>
　　　陵母墓<lb/>
鹿走中原海起塵獨從草昧識真人紛紛都是人間死<lb/>
母死髙名萬古新<lb/>
<pb n="KR4e0100_WYG_005-29b"/>
　　　吕梁洪<lb/>
長洪㡬折奔流急亂石兩崖還疊重被髪行遊渾不見<lb/>
往來舟楫自匆匆<lb/>
　　　過淮陽有感而作<lb/>
武皇側席正求賢直道誰居汲黯前何事不教留禁闥<lb/>
淮陽髙卧度流年<lb/>
　　　髙郵露筋廟二首<lb/>
髙郵女子志何堅假宿寜論性命全甘向荒陂死蚊喙<lb/>
<pb n="KR4e0100_WYG_005-30a"/>
此生元不愧蒼天<lb/>
囋血其如利觜何荒陂一夕死貞娥從教筋骨當年露<lb/>
嬴得清名世不磨<lb/>
　　　渡江<lb/>
儀真北上念三年又上江南濟渡船清曉登艫望京國<lb/>
鍾山彷彿翠雲連<lb/>
　　　望南京<lb/>
虎踞龍蟠入望邊鍾山瑞靄翠相連仰思聖祖開洪業<lb/>
<pb n="KR4e0100_WYG_005-30b"/>
定鼎宜過憶萬年<lb/>
　　　題雙鵲圖<lb/>
梅竹交青暎栢枝飛來雙鵲立多時主人翁好無彈射<lb/>
有喜令渠日日知<lb/>
　　　太平門<lb/>
何處清時快往還太平門外好湖山閒花野草應無數<lb/>
惟有青松最耐看<lb/>
　　　大理後庭竹林山色二首<lb/>
<pb n="KR4e0100_WYG_005-31a"/>
鍾山雨過翠成堆竹裏清風作陣來愛竹看山有真樂<lb/>
髙人逺矣憶追陪<lb/>
閒愛脩篁靜愛山清隂秀色座中看老來漸得悠然趣<lb/>
天際浮雲任往還<lb/>
　　　臨終口號<lb/>
土牀羊褥紙屏風睡覺東忩日影紅七十六年無一事<lb/>
此心惟覺性天通<lb/>
　　　青城分司暮春<lb/>
<pb n="KR4e0100_WYG_005-31b"/>
漠漠楊花滿院飛重來又見一春歸去年記得停驂日<lb/>
正月庭前雪作圍<lb/>
　　　題松竹梅圖<lb/>
翠竹青松共白梅㡬枝瀟洒出塵埃長年自保風霜節<lb/>
不學春紅向煖開<lb/>
　　　濮州道中口號<lb/>
嵗月多從馬上過勲名未立鬢先皤風霜滿面誰能識<lb/>
極目蒼天一放歌<lb/>
<pb n="KR4e0100_WYG_005-32a"/>
　　　舟發辰溪岸<lb/>
岸脚挿江深洄潭揺石影舟行若天游妙處心獨領<lb/>
　　　靜夜<lb/>
雨滴霜臺靜燈明憲府深新詩吟謾好誰復是知音<lb/>
　　　題墨蘭二首<lb/>
已見光風轉應知九畹深殷勤采香潔持慰美人心<lb/>
既自充楚佩還曾入孔琴寄言采芳者雲谷莫辭深<lb/>
　　　秋夜<lb/>
<pb n="KR4e0100_WYG_005-32b"/>
泠泠碧忩風皎皎疎簾月重門掩秋霜素練擣寒雪<lb/>
　　　荒逕<lb/>
曉行荒逕中瀼瀼草上露日出雲氣收一鳥空中度<lb/>
　　　夜飲李海昌宅<lb/>
重門敞春夕燈燭靄餘輝醉我百壺酒留連夜未歸<lb/>
　　　早起<lb/>
雞鳴耿不寐展轉待明發童子看忩前猶言有殘月<lb/>
　　　早發<lb/>
<pb n="KR4e0100_WYG_005-33a"/>
晨星耿孤色曉月餘清朗舟人解纜行夢覺波聲響<lb/>
　　　野市<lb/>
野市二三家柴門傍水斜溪童賣蒲笋歸路不辭賖<lb/>
　　　率成<lb/>
舟過水無迹雲收天本清外物自紛擾吾心良獨明<lb/>
　<lb/>
　<lb/>
　<lb/>
<pb n="KR4e0100_WYG_005-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬軒文集巻五<lb/>
</p>
<p>
</p>
  </div>
</body>
</text>
</TEI>
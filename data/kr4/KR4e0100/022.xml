<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>敬軒文集巻二十二</head> <lb/>
    <p>
<pb n="KR4e0100_WYG_022-1a"/>
欽定四庫全書<lb/>
　敬軒文集巻二十二<lb/>
　　　　　　　　　　　　　明　薛瑄　撰<lb/>
　　墓誌銘<lb/>
　　　明故奉議大夫山東按察司僉事崔公墓誌銘<lb/>
山東按察僉事崔公卒于官將返葬故鄉其弟理奉公<lb/>
行狀請銘于其兄同官河東薛瑄謹按狀公諱碧字仲<lb/>
玉永平昌黎人大父彦名祖妣齊氏彦名有隱德郷人<lb/>
<pb n="KR4e0100_WYG_022-1b"/>
嘗被兵無食彦名以其家積穀千餘石貸與之食兵息<lb/>
取劵焚棄一無所責償父得母齊氏生四子長即公次<lb/>
叔琮次叔璘次即理公少有美質大父母父母特愛之<lb/>
遣充縣庠弟子員習經史舉業中永樂十五年鄉試登<lb/>
辛丑進士第宣德初拜交阯道監察御史立事舉職强<lb/>
幹不屈籍籍有聲逮國家推恩例封父得文林郎交阯<lb/>
道監察御史母齊氏封孺人時公大父母俱髙年安好<lb/>
無恙父母又皆顯受褒錫公嘗衣繡歸省于家祖子孫<lb/>
<pb n="KR4e0100_WYG_022-2a"/>
三世一門夀慶光顯鄉邦以為榮正統紀元調行在江<lb/>
西道監察御史明年為廷臣薦擢陞今職分巡部属剔<lb/>
濯奸垢振挈紀綱事以無墜竟積勞成疾以卒正統四<lb/>
年十二月二十三日也享年四十又九矣先是公有疾<lb/>
因念大夫人已卒大父父母俱年老在故鄉不得朝夕<lb/>
見愈憂思不置遣理往迎之旣而大父暨御史君俱弗<lb/>
克來獨母孺人至公輿疾迎郊外相持感泣不已疾遂<lb/>
增革公初娶張氏早卒贈孺人再娶劉氏泰州同知浩<lb/>
<pb n="KR4e0100_WYG_022-2b"/>
之長女封孺人公存日嘗命理之子善聚後已公没理<lb/>
如其命善聚甫四嵗幼不任事理奉公柩歸以正統五<lb/>
年四月初二日葬于故里司家庒鵲鳯山之先塋銘曰<lb/>
胡豐其始胡嗇其終命實為之嗟嗟乎崔公<lb/>
　　　滎澤令張宗原墓誌銘<lb/>
宗原諱本姓張氏濟南歴城人祖子敬父直卿咸以善<lb/>
人稱衍慶種德以及宗原宗原生異凡兒其父尤器愛<lb/>
之遣充郡博士弟子員即刻志務學兩經師授習舉子業<lb/>
<pb n="KR4e0100_WYG_022-3a"/>
兼明書春秋經在庠序時固已見稱于人丁外艱家居<lb/>
平原令禮延訓諸子弟洪武二十六年遂以春秋魁六<lb/>
郡士明年疾弗獲預試春官遂入太學益師友天下文<lb/>
儒之選者以廣其學三十年中乙榜授山西應州學正<lb/>
宗原以師道自勵率五鼓而作進諸生誨以務學成已<lb/>
成物之道正身率下嚴毅清苦雖隆寒盛暑不少易其<lb/>
勤厥後北方罷學改署浙江奉化縣學其教人如在應<lb/>
州時固無怠永樂紀元仍任應州學正五年編管薊之<lb/>
<pb n="KR4e0100_WYG_022-3b"/>
豐潤宗原雖居畎畆中恒以士節自持不少貶以求合<lb/>
簡出入正容體雖市井負販望之知敬有所不合者亦<lb/>
知其為端謹士而不敢慢易也居數年志益堅行益修<lb/>
名益著有以宗原應詔舉者遂起自布衣賜冠帶往使<lb/>
川蜀未幾丁内艱服闋擇授河南滎澤令宗原時年已<lb/>
六十餘矣以其素所蓄積施于為邑正已以束吏行恕<lb/>
以及民驅游惰悉歸之南畆治奸民告訐尤無狀者中<lb/>
州習俗男婦無目者多彈琵琶道鄙俚歌揚載道男女<lb/>
<pb n="KR4e0100_WYG_022-4a"/>
聚聽通宵不止禮度悉愆耕織或廢宗原立皆禁絶瞽<lb/>
者皆去境内風俗頓變宗原尤重育才時就校庠令諸<lb/>
生執經問難從容教語士皆知奮宗原始至人疑其拘<lb/>
儒迂執不閑於政而不知明體適用正儒者事宗原能<lb/>
推行之不數年邑里富庶士民信服正統改元宗原朝<lb/>
正京師因引年還鄉里時從士大夫同休致者徜徉里<lb/>
閭衣冠偉肅鬢眉皓然後生小子莫不望之起敬郡邑<lb/>
士子或執書史就問其門者甚衆而藩臬大臣亦皆禮<lb/>
<pb n="KR4e0100_WYG_022-4b"/>
下之都指揮李公進武而好儒時延宗原于家講說春<lb/>
秋大義泛及古人臣之盡節盡忠者李公聽之欣欣忘<lb/>
倦而士大夫因是以重李公云宗原生於某年某月某<lb/>
日卒於某年某月某日於乎士於為學或不得其方以<lb/>
至終身顛倒迷繆鮮克自立者往往有之宗原乃能自<lb/>
少至老於學獨得古人之遺意為師而能淑諸人為邑<lb/>
而能惠於物卒至完節歸老於家厯考其事豈復有恨<lb/>
哉宗原娶王氏生二男三女男曰顒曰頫女皆適良族<lb/>
<pb n="KR4e0100_WYG_022-5a"/>
葬得期曰某年某月某日卜得地曰某山某水某原李<lb/>
公以其子狀來請銘則為之銘曰有學有行有事有業<lb/>
壯仕老休旋履罔缺考終耆年歸于其穴鐫石幽墟以<lb/>
著永極<lb/>
　　　故孺人王氏墓誌銘<lb/>
孺人姓王氏太原陽曲人其上世多顯者以譜牒㪚失<lb/>
莫考其詳獨孺人之父能甫卓卓有立克世其家繼善<lb/>
儲慶寔鍾孺人乃生而端秀少而靜淑長而孝慈姆教<lb/>
<pb n="KR4e0100_WYG_022-5b"/>
不勞而婉娩能聽女工克巧而績製惟勤以至佐長者<lb/>
視事親之具禮相祀事女行細大靡不能勵及笄擇所<lb/>
適得縣人朱守益乃故家子遂以歸之孺人入朱門饋<lb/>
禮旣舉公姑胥賀婦道日修長幼咸悅尤能以勤儉相<lb/>
其配故家計雖裕而費出不冗鄉人有匱乏來假貸於<lb/>
守益者孺人即罄所有以助施予雖求者屢至無厭色<lb/>
遂得享有多福子女蕃茂孺人又能自其嬰時悉教之<lb/>
以正其長子紱者生有美質孺人勸守益遣之就學旣<lb/>
<pb n="KR4e0100_WYG_022-6a"/>
入郡庠孺人夫婦尤能嚴家庭之訓不數年紱果以學<lb/>
行有進登名薦書游于太學今皇上在潛邸時慎選官<lb/>
屬紱為吏部所推擇即授典寳未幾守益即世孺人哀<lb/>
毁若不能生者乃率諸子盡悴以襄葬事遂絶膏沐屏<lb/>
服飾者數十年益以禮義善道誨諸子使永守益之慶<lb/>
而光朱氏之門紱旣服除上特陞湖廣道監察御史僅<lb/>
三載又陞大理寺丞因得以御史秩㤙勅贈守益如紱<lb/>
之職孺人受今封命下紱即具冠服往奉孺人榮溢家<lb/>
<pb n="KR4e0100_WYG_022-6b"/>
門懽傳閭里而孺人逝矣孺人生洪武已未没在景泰<lb/>
癸酉十二月二十五日享年七十有五孺人生四子長<lb/>
即寺丞君次曰旺曰綬曰纓女一人適邑人髙名孫男<lb/>
七人曰瓛曰瑢曰璘曰㻞曰理曰琮曰瑶瓛中癸酉鄉<lb/>
榜寺丞君聞孺人訃歸謀葬事乃奉其友刑部侍郎周<lb/>
君之狀纍然䘮服來請曰不肖孤卜以景泰五年三月<lb/>
某日祔葬母孺人于新村先子御史公之塋敢乞銘則<lb/>
為之銘曰有令女德惟孺人是持有良厥配惟孺人是<lb/>
<pb n="KR4e0100_WYG_022-7a"/>
歸有繁厥子惟孺人是儀女婦母道惟孺人咸宜故能<lb/>
享有多福而考終于期茲孺人之安蔵鐫幽石以永貽<lb/>
　　　明故正議大夫資治尹刑部左侍郎孔公墓誌<lb/>
　　　　銘<lb/>
公諱文英字世傑系出宣聖之裔大父諱彦明娶曹氏<lb/>
父志學娶蔣氏自彦明值宋季兵作徙家武安再徙邯<lb/>
鄲父志學又徙陕西安化縣遂家焉比再世皆積行隱<lb/>
德弗耀于時志學生五子次即公也公生有美質其父<lb/>
<pb n="KR4e0100_WYG_022-7b"/>
遣入縣庠從良師友習舉子業中永樂十五年鄉試登<lb/>
辛丑科進士宣德元年初知江西廬陵縣未幾以事至<lb/>
京師擢任浙江道監察御史三年累奉璽書巡視北直<lb/>
𨽻民瘼事訖條奏所以消弭之方大荷寵賚值浙江黄<lb/>
岩有健訟者搆揑齊民三千人相聚譸張為非公奉勅<lb/>
諭俾往體量鞫問公至則取其文狀䆒察端緒所自起<lb/>
遂得其所以構造者皆羅織之詞一訊衆情皆服立遣<lb/>
詿連之衆獨械首訟一夫來京處治人皆交口以明果<lb/>
<pb n="KR4e0100_WYG_022-8a"/>
稱之十年丁内艱正統紀元廷臣奉詔選能御史分理<lb/>
天下軍政公以廷臣薦乃驛召至京改河南道奉勅清<lb/>
理江西軍伍九年滿考陞支五品俸仍理前事正統五<lb/>
年陞湖廣按察使九年丁外艱部屬軍民狀公公平之<lb/>
蹟相率訴御史乞留御史㑹奏得㫖報可奪情起復涖<lb/>
事後以事至京師景泰紀元今皇上詔擇有文武才謀<lb/>
可鎮邊闗者吏部以公名上遂陞大理寺卿俾奉勅鎮<lb/>
守紫荆闗及提督縁邊軍務公至練兵有法設險有要<lb/>
<pb n="KR4e0100_WYG_022-8b"/>
弛置得宜闗備大飭内外晏然無警軍民皆得以樂生<lb/>
興事六年春上以刑部左侍郎員缺且邊闗無事乃驛<lb/>
召公補其缺次年為景泰七年二月二十八日卒于官<lb/>
詔如例遣官諭祭修墳安葬公生當洪武甲戌五月初<lb/>
七日卒是年月日葢甲子一周又三嵗矣公娶陳氏生<lb/>
子男四曰宇曰宗曰宙曰宏女四孫男三公性資温厚<lb/>
居家孝友接人謙和於世利澹然寡嗜好旣力學尤通<lb/>
吏事登科為名進士治邑為賢令尹出入風憲綱紀卓<lb/>
<pb n="KR4e0100_WYG_022-9a"/>
然鎮守邊闗事功就緒入貳秋官庶獄明慎其行已歴<lb/>
官大節可見如此又歴仕清朝荷國家舉推恩之典贈<lb/>
其祖通議大夫大理寺卿祖妣淑人封其父文林郎監<lb/>
察御史贈通議大夫大理寺卿母封孺人贈淑人公加<lb/>
授正議大夫資治尹陳氏封孺人至淑人實有三世䟽<lb/>
封之榮公旣没又荷聖朝褒恤之典諭祭有文窀穸有<lb/>
造其可謂有光前後善始善終者矣公之子宗將以某<lb/>
年月日奉公柩葬于某山之原乃奉公狀纍然䘮服來<lb/>
<pb n="KR4e0100_WYG_022-9b"/>
乞銘則為之銘曰有璞必追有木必材孰人之瑰而用<lb/>
與違君惟其魁孔牒世輝有胎有胚有敷有為所持不<lb/>
回所職不隳所積旣徽所成惟丕祖考逺綏嗣慶世纍<lb/>
甲子訖推幽銘永垂<lb/>
　　　故沈彦正墓誌銘<lb/>
君姓沈氏諱本字彦正姑蘇人也沈之先出𥅆季代有<lb/>
顯人歴宋齊梁陳隋唐尤盛在梁有沈約者文學伏一<lb/>
時仕至侍中葢君之逺祖云厥後月湖仕宋提刑庫官<lb/>
<pb n="KR4e0100_WYG_022-10a"/>
階迪功郎於君為曾祖月湖生正卿仕元淛江仁和縣<lb/>
典史正卿生君考諱原業儒不仕君少以行義稱嘗構<lb/>
雙桂堂率兄弟以奉親親没毎至葬所輙攀松以泣已<lb/>
而復為瞻松巻求名公言以揄其志君昆弟二人已為<lb/>
長嘗喟曰吾先世聞人累累逮先君子雖歛德不耀而<lb/>
所以望我後人甚鉅吾以經紀門户事於文儒業已無<lb/>
及幸吾弟慧而敏誠使其有立以紹先志吾可無憾俾<lb/>
其弟贄郡先生以禀學焉其後果克成就如君所謂君<lb/>
<pb n="KR4e0100_WYG_022-10b"/>
於逢掖士尤加敬延賔客必豐殽盛飲極懽而罷家頗<lb/>
饒貲人以匱告則周之無吝色在鄉里能卑身遜言以<lb/>
下人故尤得衆譽咸謂其善行出於資性云君娶馬氏<lb/>
生四子男二人曰旒曰<hi>闕</hi>女二人曰淑清淑安皆適良<lb/>
族君享年六十有五以疾卒于京師文明之寓館子旒<lb/>
奉其䘮南還道過滎陽時君弟復方為滎陽令能而辯<lb/>
始由貢士知湖廣蘄水後調是邑以君之没於外哭之<lb/>
踰時而哀遂卜葬期曰良卜地亦惟良乃泣而謂余曰<lb/>
<pb n="KR4e0100_WYG_022-11a"/>
吾兄將以年月日歸祔于吳縣太平鄉薦福山之先塋<lb/>
吾縻于職不得親視其窆悲曷可勝敢以狀請予銘銘<lb/>
曰允矣沈君不華以質行由内修善斯外及有弟孔彰<lb/>
有嗣孔立甲子一周五不滿七興化廓然可謂無戚言<lb/>
祔先塋言厝𤣥宅礱石鑱詞以著永極<lb/>
　　　故處士楊君師魯墓誌銘<lb/>
處士姓楊諱曾字師魯世為河津舊家其大父天錫官<lb/>
至監事家牒不存莫考其詳天錫生三子曰元曰亨曰<lb/>
<pb n="KR4e0100_WYG_022-11b"/>
利元無子亨仕元國子學録生希先仕元絳州學正利<lb/>
生二子長繼先次紹先紹先生二子曰曾師魯曰侃師<lb/>
冉師魯即處士也處士生而資質端重不妄嬉戱少與<lb/>
其弟學益進聲日彰駸駸有仕進之漸處士曰弟為忠<lb/>
兄為孝各行其志可矣乃退處龍門之故居日以省視<lb/>
先塋飭敬時祀教誨子孫為事未幾其弟師冉果以學<lb/>
行貢諸南宫初授湖廣黄州府教授就陞推官處士兩<lb/>
寓書戒之曰天地間生人至衆能享官秩者幾何郡庠<lb/>
<pb n="KR4e0100_WYG_022-12a"/>
風化之首府推理刑之司二者皆匪易職汝其勉之其<lb/>
弟克遵教戒遂以文雅明慎見稱於時而卒逺悔尤以<lb/>
終其禄於官次處士享年五十有五終於正寢其配劉<lb/>
固無恙處士二子長曰峙次曰<hi>闕</hi>女<hi>闕</hi>人皆適良族處<lb/>
士殁後<hi>闕</hi>年其子峙以内外教謹又克進於學遂中永<lb/>
樂二十一年鄉貢進士因念其家世積行之深先人衍<lb/>
慶之逺而已得籍其餘澤而獲薦書之光榮獨墓無刻<lb/>
詞大懼不任顯揚之意遂述其行來徴銘於余銘曰有<lb/>
<pb n="KR4e0100_WYG_022-12b"/>
浚其源有引其流謙謙處士讓顯樂修進退兩榮於行<lb/>
為優後嗣本德銘以闡幽<lb/>
　　　侍御趙君墓誌銘<lb/>
君諱寛字子裕姓趙氏河南汝寧人髙祖誠贈開封府<lb/>
知府曽大父志善贈吏部尚書大父好德吏部尚書父<lb/>
毅工部侍郎兼詹事府少詹事惟君先祖考四世生仕<lb/>
没贈皆顯有名位積善餘慶以及君躬君少而聰頴長<lb/>
而俊爽壯而恢達讀書為良子弟登科為名進士列官<lb/>
<pb n="KR4e0100_WYG_022-13a"/>
為才御史其所勵操捐行惟先德之忠孝是肖是嗣推<lb/>
其心葢甚將有為而皆弗克自必也饗年四十以宣德<lb/>
六年十一月十三日卒於京師厥配謀以君之柩歸適<lb/>
君之弟敏來遂以君之柩歸卜吉於宣德七年月日祔<lb/>
葬於鶴荘之先塋君所娶尹氏生二女一男女素英桂<lb/>
枝男通<hi>闕</hi>君於兄弟為次兄曰恭弟曰信曰敏敏好學<lb/>
而文與余為庚子舉子君與余為辛丑進士敏以余與<lb/>
其兄弟皆同年且相好也遂狀其事來求余為銘銘曰<lb/>
<pb n="KR4e0100_WYG_022-13b"/>
或衍其源而不昌其流或豐其才而不騁其游命實尸<lb/>
之銘以慰幽<lb/>
　　　山東按察司僉事楊潤妻陳孺人墓誌銘<lb/>
孺人諱秀瑛姓陳氏山東按察司僉事楊公伯玉之妻<lb/>
江西瑞州府髙安處士仲同之長女也孺人之生淑慎<lb/>
端靜天性孝友雅異凢女處士為擇所宜配得僉憲公<lb/>
之賢又為同邑遂以歸之孺人入門恪修婦道旣逮事<lb/>
僉憲公太夫人趙氏至事其舅松溪處士如其父事其<lb/>
<pb n="KR4e0100_WYG_022-14a"/>
姑吳夫人如其母處娣姒如其弟妹而又以砥節學力<lb/>
惟僉憲公是贊是勸楊氏閨庭雍睦而整肅僉憲公業<lb/>
修而行立者孺人皆與有助焉及太夫人松溪處士吳<lb/>
夫人相繼没先後孺人相僉憲公治䘮祭如儀良多鄉<lb/>
邦尤稱道之僉憲公旣釋服遂由鄉薦登永樂乙未進<lb/>
士第拜浙江道監察御史值國家舉推恩之典遂贈松<lb/>
溪處士如僉憲之職吳夫人與孺人同封于時孺人從<lb/>
僉憲公官居京師有貨獄者窺僉憲公出密齎白金百<lb/>
<pb n="KR4e0100_WYG_022-14b"/>
兩來懇孺人孺人遽命其長子蕃執送官卒正以法宣德<lb/>
四年僉憲公修職舉事有聲繼又荷國家推恩僉憲公<lb/>
進秩奉政大夫而孺人已病矣孺人疾旣革適其子蕃<lb/>
至自江南是夕卒正統二年十月日也享年五十有三<lb/>
矣孺人生子男曰蕡曰芾曰蔚與蕃為四人女二人慕<lb/>
貞永貞皆未適人孫男曰顯孫女曰遇真明年為正統<lb/>
三年僉憲公命蕃以一舟載孺人柩南歸將以是年月<lb/>
日葬於其縣萬石郷道士岡鳯山錦水間從趙夫人兆<lb/>
<pb n="KR4e0100_WYG_022-15a"/>
次乃狀孺人行實求為之銘銘曰於乎孺人為女賢于<lb/>
父母惟德之貞為婦宜于其家惟德之馨故有貴於夫<lb/>
而命服在躬有積其後而子孫繼承有考其終而歸于<lb/>
窆封是宜銘以掩幽而永著厥聲<lb/>
　　　故奉直大夫蒲州知州張公墓誌銘<lb/>
天順二年七月十七日致仕奉直大夫蒲州知州張公<lb/>
卒於其家之正寢八月初吉其長子鼎以公狀遣其弟<lb/>
鼐來乞誌銘葬按狀公諱亷字惟清世為陜西西安咸<lb/>
<pb n="KR4e0100_WYG_022-15b"/>
寧人公髙祖德用仕元翰林學士承㫖曾祖思忠祖恭<lb/>
諒考秉文三世皆蓄善弗耀秉文娶范氏生公有美質<lb/>
自童穉時已不好戱異凡兒父母鍾愛特甚方十二嵗<lb/>
即遣入郡學從師友習舉子業二十二領永樂癸卯鄉<lb/>
薦入太學僅三年以才中時用不次選擢刑部照磨未<lb/>
幾改除山西臨汾縣丞佐政有聲調蒲州判官用保陞<lb/>
知州事蒲為大州事劇難治公旣正職蒞事乃剗刮積<lb/>
弊以身率人自家及官皆有撿飭條法教民作業以時<lb/>
<pb n="KR4e0100_WYG_022-16a"/>
與民以信凡賦調不督而集極力扶植柔善於豪强則<lb/>
重加繩抑不少貸尤知為州急務修舉學政如有不及<lb/>
寅恭祀典壇塲祠宇悉皆修治蒞事數十年無非法一<lb/>
事以擾其屬縣予嘗使西蜀道過其州見其㕔治落然<lb/>
無事惟聞誦讀聲問之則曰課吏讀律使知畏法其不<lb/>
暇游惰耳若公者可謂能其職矣蒲去咸寧甚近時公<lb/>
父母俱康强乃迎致就養極其娛奉及二親先後没世<lb/>
俱葬祭盡禮又可謂能其子矣公丁内艱時蒲之軍民<lb/>
<pb n="KR4e0100_WYG_022-16b"/>
合詞保留又可見其為人所愛慕焉及謝事去時方年<lb/>
五十有二家居惟教子孫與宗族朋舊過從為事他無<lb/>
所勞其心又可謂能安於退休者公娶王氏生三子曰<lb/>
鼎曰鼐曰鼒鼎嘗從予學中癸酉郷貢方待㑹試于家<lb/>
女三長適咸寧士人傅珍次適蒲州守禦正千戸石洵<lb/>
季適千户孫達享年五十有七三子皆在側鼎洎其二<lb/>
弟以是年九月初三日葬于韋曲從先兆也嗚呼公之<lb/>
行已始終無玷如此是可銘已銘曰或早其發而疾其<lb/>
<pb n="KR4e0100_WYG_022-17a"/>
萎或惠在人而不及私或豐於前而嗇其垂不萎於早<lb/>
不偏於施有躬其裕有後其貽胡終無憾公其咸之<lb/>
　　墓表<lb/>
　　　汾隂阡表<lb/>
河津古河東地我先世自得姓以來即居之鮮有徙寓<lb/>
四方者故族屬蕃大不下數十百家没而葬于汾隂之<lb/>
南坡者封樹纍纍焉我先考教諭公旣卒於河内官次<lb/>
其年冬孤子瑄扶柩還鄉里明年為宣德元年遂以正<lb/>
<pb n="KR4e0100_WYG_022-17b"/>
月十一日葬于南坡之先塋前三日自他窆啓先妣齊<lb/>
氏柩以禮祔又二年瑄服徐入朝授廣東道監察御史<lb/>
瑄竊惟先公先妣鞠育之勤教戒之嚴慶澤之深而藐<lb/>
末不肖乃有今茲之光榮先公先妣旣相繼即世而欲<lb/>
以微禄致滫瀡之奉固皆無及是以獨居靜處追慕音<lb/>
容展轉歔欷痛心泣血而莫知所措因念昔之君子追<lb/>
惟其親而不能自已者必有纂述之詞勒之金石以發<lb/>
揚先德若柳子之紀其先侍御歐陽公之表瀧岡是已<lb/>
<pb n="KR4e0100_WYG_022-18a"/>
顧小子瑄曷敢自附於前賢然念大恩之莫報抱終天<lb/>
之大戚而所以表述先德之心出於悲思繾綣之餘而<lb/>
不能自己者亦竊冀其萬一焉是用摭取先公歴官行<lb/>
已之詳叙次如左先公生於元季甫七嵗先大父即授<lb/>
以四書先公誦習晝夜不輟比十餘嵗皆能暗記不漏<lb/>
一言旣而以選㧞為縣郡弟子員益肆力於經史子集<lb/>
諸書時國家肇運興創百度以元季科目文字過於冗<lb/>
衍而古賦乃詞章之流遂定新式皆從簡約而古賦易<lb/>
<pb n="KR4e0100_WYG_022-18b"/>
之以論文格旣新士多病於舊習而卒莫能變獨先公<lb/>
以經理充為舉業即合其程度先進老生皆推讓之而<lb/>
後學小子有所述作學官儒師必悉令先公為之删潤<lb/>
焉洪武甲子行科舉先公以書經應山西郷試一往即<lb/>
領薦明年為洪武十八年試南宫授北平真定府元氏<lb/>
縣儒學教諭年二十九矣時建學未久士荒於習先公<lb/>
以身率之時束以教條比及九年而諸生行業可觀者<lb/>
衆官滿赴闕太祖髙皇帝詔吏部擇儒官可備顧問者<lb/>
<pb n="KR4e0100_WYG_022-19a"/>
吏部以二十員名上而先公與焉毎旦禮官引入敘立<lb/>
於丹陛内百官退乃退太祖髙皇帝當御奉天門命諸<lb/>
儒臣講五經先公講書大禹謨音暢義明克動宸聽及<lb/>
罷流軰咸推道焉凡三閲月仍授河南開封府鄭州滎<lb/>
陽縣教諭其先校官以教無成績罷去先公深念教法<lb/>
隳弛無以稱育材意乃擇諸生之秀者列之别室為定<lb/>
程法以嚴督之餘亦因其資使進於學先公率以五鼓<lb/>
而作終日為諸生盡所以誘勸磨礱之道或至日中未<lb/>
<pb n="KR4e0100_WYG_022-19b"/>
食亦不知倦也如是者五年諸生業已就緒以北方罷<lb/>
學改官四川馬湖府平夷長官司吏目其地古西南蕃<lb/>
去中國絶逺時瑄輩皆幼先公㩦持以行水陸間闗萬<lb/>
里旣至其處則人皆苗䝤雜類野無良田率芟山而火<lb/>
之側耕危穫茍以給食江流迅暴毎盛夏水漲則舟楫<lb/>
不通商旅殆絶官無廨宇俸無儲積先公不以其地僻<lb/>
惡介意欣然結茅以居資以衣食克己守約一毫無所<lb/>
私於人或至食不繼累日怡如也先妣復能薄衣食安<lb/>
<pb n="KR4e0100_WYG_022-20a"/>
貧淡以助其亷於上下以賄交者一切閉絶惟於民事<lb/>
則盡心焉若饑渴之於飲食故人雖苗獠亦皆心服而<lb/>
樂道之永樂紀元詔諸改官者悉從舊明年冬復任滎<lb/>
陽舊生卒賴成就而資任用者比跡相望任滿移官玉<lb/>
田勤誨如在元氏滎陽時固無怠人才亦不减於昔九<lb/>
年為永樂十七年徙教鄢陵丁先大父憂去官繼丁大<lb/>
母憂家居五年起復為河内教諭到官未久仁宗皇帝<lb/>
御極朝京師歸道病輿至任卒洪熙元年三月初一日<lb/>
<pb n="KR4e0100_WYG_022-20b"/>
也享年七十有一矣嗚呼我先公自讀書應舉入仕一<lb/>
聽之自然未嘗少屈以干人歴官三十餘年教人治民<lb/>
必勤必盡不以秩卑禄薄而分外有一毫僥冀心是雖<lb/>
不得大行於時而操持施措亦可概見矣先公天資謹<lb/>
厚簡澹寡欲幼即不妄嬉戱在庠序端坐終日出入造<lb/>
次以禮自持交友未嘗至於變色毎休假歸入里門恭<lb/>
謹過甚見老少咸接以敬讓無毫髪矜傲態郷里父老<lb/>
至今談先輩在庠序有行義者必舉先公為首其在元<lb/>
<pb n="KR4e0100_WYG_022-21a"/>
氏迎大父母就養極恭順之道俸廪餘資一錢尺帛皆<lb/>
歸之大父母室而已無私積於宗族尤極念恤於子孫<lb/>
尤極慈愛事上恭而不諛處僚友和而不比奉身極儉<lb/>
一毳襪或數年不易食取充腹而不屑於滋味衣取雅<lb/>
潔而終身無文繡器用麤朴而不求華巧衾褥用大布<lb/>
為之不厭所至廨宇因其故而無所增飭雖或支撑隘<lb/>
陋風雨不蔽而居之裕然囊篋不問有無惟於為學為<lb/>
教則汲汲若不及至白首皆然與衆㑹集或縱酒喧嘵<lb/>
<pb n="KR4e0100_WYG_022-21b"/>
已獨黙然靜處若無所聞者性不喜酒飲不過三爵教<lb/>
人以身先之毎日常以鷄鳴而起未有至旦而出者教<lb/>
瑄輩為學以正心修身為切要瑄少性急易怒嘗大書<lb/>
于牕曰暴怒猶有亦宜戒之瑄自是痛自克治而不敢<lb/>
恣戒家人衣食以省儉或見飲食稍豐必顰蹙曰汝等<lb/>
不知農作之艱難而乃如是其為學以仁義道德為本<lb/>
析經義以先儒氏説為主為文詞以理勝而不為浮靡<lb/>
論道以三綱五常為大而異端邪怪之說無以干其思<lb/>
<pb n="KR4e0100_WYG_022-22a"/>
嗚呼我先公處心制行為學之正自少至老無所矯易<lb/>
又可見矣重以大父母義方之訓培於前先妣嫓德之<lb/>
賢助於内故居易履順保節逺尤永終官禄歸祔先塋<lb/>
誠所謂善始善終者矣而小子瑄又以庚子河南鄉試<lb/>
忝登辛丑進士第始仕即叨清要所謂鞠育之勞教戒<lb/>
之嚴慶澤之深誠不可誣而罔極之恩旣無所報用敢<lb/>
僭摭歴官行已之實流涕頓顙表於墓次以明我先公<lb/>
承休於躬衍慶于後者尚未已而我後之人當恪恭孝<lb/>
<pb n="KR4e0100_WYG_022-22b"/>
思永永服膺先德以求無忝所本云<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬軒文集巻二十二<lb/>
</p>
<p>
</p>
  </div>
</body>
</text>
</TEI>
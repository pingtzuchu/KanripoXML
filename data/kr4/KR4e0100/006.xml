<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>敬軒文集巻六</head> <lb/>
    <p>
<pb n="KR4e0100_WYG_006-1a"/>
欽定四庫全書<lb/>
　敬軒文集巻六<lb/>
　　　　　　　　　　　　　明　薛瑄　撰<lb/>
　　律詩<lb/>
　　　送和司訓<lb/>
秋色滿平隂秋聲處處砧離筵對衰草别路繞疎林白<lb/>
日青霄逈紅雲紫極深此行應得意早晚報佳音<lb/>
　　　乆雨遣懐六首<lb/>
<pb n="KR4e0100_WYG_006-1b"/>
客居連市井積雨竟朝昏屋漏頻移榻泥深少出門忩<lb/>
風侵座泠簷溜入宵繁賴有詩驅悶無勞問酒樽<lb/>
秋來常苦雨風氣早生寒小鳥投林急髙鴻下食難奔<lb/>
流淹古道宻霧隱前山試誦停雲句中懐獨未寛<lb/>
連日對秋雨其如客思何泥塗寜出户流潦欲成河生<lb/>
菌井䦨遍積苔墻角多無由訪知己遣興且吟哦<lb/>
泥濘不可出茅齋靜坐時懐賢尋往傳課子誦新詩近<lb/>
悟柔為勝深知巧是非雨聲雜凉吹蕭颯發清機<lb/>
<pb n="KR4e0100_WYG_006-2a"/>
宻雨洒如絲凉風散漫吹泥途殊汨沒茅舎乆淋漓秋<lb/>
意心先得蟲聲耳獨知田家望收穫何日靜雲霓<lb/>
小忩聼雨坐燈影照孤吟誰識無邊道元同不外心客<lb/>
襟澄夜氣簷溜滴清音詩就無餘和悠悠思轉深<lb/>
　　　寄秉忠周司訓二首<lb/>
良夜對床宿清晨送子行西郊雨新霽古道馬頻鳴執<lb/>
手别時話揮鞭獨往情相思杳難極鴻雁帶秋聲<lb/>
過我衡門下秋宵雨歇初繁星隨漢闕明月到忩虚别<lb/>
<pb n="KR4e0100_WYG_006-2b"/>
數寜辭酒談多不厭書今朝逺相憶陡覺鬢毛疎<lb/>
　　　謾成<lb/>
客裏經年乆交遊日漸新名浮真自愧知少不生嗔大<lb/>
道終非外微言總是真悠然無所競轉覺快心神<lb/>
　　　陳廣文見訪<lb/>
愛客情何厚肩輿到所居樽醪携臘蟻盤錯間春魚雅<lb/>
意忘年契髙懐勝日雩劇談移永晝未儗促歸途<lb/>
　　　挽江處士<lb/>
<pb n="KR4e0100_WYG_006-3a"/>
處士好靜者放情丘壑間樽前流水逺忩外白雲閒孫<lb/>
子詩書熟交親禮數寛百年今已矣凉月滿柯山<lb/>
　　　盧溝橋<lb/>
沙水相蕩潏晴宵飛彩虹䦨干臨極浦華表撼髙風爽<lb/>
氣西山秀祥雲北闕濃南征從北發歸擬駐華驄<lb/>
　　　入湖南界<lb/>
行盡中州地湖南境界初漸聞人語異更訝鳥音殊溪<lb/>
谷多栽稻池塘盡養魚山村聊借宿風月夜堂虚<lb/>
<pb n="KR4e0100_WYG_006-3b"/>
　　　應山道中<lb/>
萬壑嵐光滿曉騎驄馬行茂林交擁蓋脩竹送前旌到<lb/>
面溪風冷經心石澗清豺狼應逺迹狐䑕不湏驚<lb/>
　　　晚至雲夢<lb/>
雲夢行看近肩輿趂晚凉稻塍新穗吐蓮沼落紅香宻<lb/>
樹隱茅屋蕪堤繫野航霜臺絶蕭洒容我得徜徉<lb/>
　　　發雲夢二首<lb/>
鞍馬㡬千里又登雲夢舟天圍平野闊水入大江流笑<lb/>
<pb n="KR4e0100_WYG_006-4a"/>
傲傾樽蟻微茫聼棹謳往年懐七澤今日遂清遊<lb/>
昔聞雲夢澤今泛楚人船地逺烟迷樹湖平浪拍天南<lb/>
風清憲節北斗燭龍泉頻向中宵望武昌何處邊<lb/>
　　　大江逢霽景獨酌有作<lb/>
舟行逢霽景逸興杳難羣緑樹江邊影青天水底雲衆<lb/>
山連復斷雙艣合還分自酌樽中酒微吟到半醺<lb/>
　　　舟發城陵磯<lb/>
急鼓催舟發依稀見岳陽逺波浮島嶼衆水合岷湘竹<lb/>
<pb n="KR4e0100_WYG_006-4b"/>
瓦居人閤杉脾賈客房且看風景異未覺逺遊傷<lb/>
　　　辰溪曉泛五首<lb/>
沅水一千里辰溪又泛舟山雲合雨暗身世與天游己<lb/>
覺雞聲逺惟聞櫓韻幽所經多險渉還似解離憂<lb/>
湛湛江流碧層層石岸髙蠻謳催健艣瘴雨洒輕舠自<lb/>
朂氷霜操寜辭旦夕勞五溪山萬疊何處是龍標<lb/>
怪石雙崖峻秋江一道平榜人皆異語岸鳥亦殊聲洞<lb/>
戸編茅小蠻舟刳木輕雖驚風土異重喜萬方清<lb/>
<pb n="KR4e0100_WYG_006-5a"/>
蒼峽㡬千尺天開萬古餘波穿石眼瘦舟壓水心虚歴<lb/>
歴瞻竒秀悠悠想化初所希觀物妙難覔邵堯夫<lb/>
自有烟霞分觀風任所之洞餘槃瓠種江遶伏波祠秋<lb/>
老芙蓉樹雲深薜荔絲欲知消逺思秪是詠新詩<lb/>
　　　舟發長沙四首<lb/>
曉遡湘江水㣲風漾碧波好山隨岸逺野燒入林多往<lb/>
哲題詩處今予鼔棹過年來遊覽數天意遣吟哦<lb/>
已覺長沙北猶瞻岳麓西天浮湘水闊樹入楚山低岸<lb/>
<pb n="KR4e0100_WYG_006-5b"/>
芷餘香草叢篁染舊啼昔賢遊覽地我亦為留題<lb/>
長沙城下驛解纜發扁舟水柵千家市沙村十里洲喜<lb/>
逢晴霽景况值太平秋憲節叨光寵懐賢獨未休<lb/>
十日長沙住登舟憶少陵花飛有底急酒羙為誰傾浩<lb/>
浩當年興悠悠此日名幸逢明盛世持斧故南征<lb/>
　　　湘鄉道中<lb/>
湘鄉南去路連日是山行地僻溪潭緑冬和草樹榮野<lb/>
人懸稻把<hi>山家以稻作把盡懸於架旋取煑食</hi>古戍列旄旌異俗今如此<lb/>
<pb n="KR4e0100_WYG_006-6a"/>
歸當話友生<lb/>
　　　思親<lb/>
二親俱乆逝孤子際明時繆沗風霜任深承雨露私光<lb/>
榮寜及養劬育竟何為願竭涓埃報焚黄㑹有期<lb/>
　　　宿湘鄉道中山亭紀懐<lb/>
又是山亭宿林巒夜杳冥天臨南嶺近風入北忩清開<lb/>
巻求心事傾壺蕩客情二親乆辭世不寐想平生<lb/>
　　　沅州新正書景三首<lb/>
<pb n="KR4e0100_WYG_006-6b"/>
楚南時節異正月似深春傍砌萱苖長臨池草色新江<lb/>
山晴景媚庭院煖風頻坐惜梅花落題詩憶逺人<lb/>
頗訝沅州地新正景不同逺山青草瘴深院落梅風角<lb/>
角尋巢鳥喧喧采蕋蜂春衣初試裌和氣滿簾櫳<lb/>
楚地春來早羣花次第開輕黄舒栁線重碧染莓苔永<lb/>
日香凝篆和風酒滿杯端居叨寵渥何以答涓埃<lb/>
　　　正月十三日夜書<lb/>
兩日是元夕山城已試燈謳歌連夜發蕭鼓遍街鳴人<lb/>
<pb n="KR4e0100_WYG_006-7a"/>
喜新風景時逢舊太平栢臺誰是伴梅月正交清<lb/>
　　　遣興<lb/>
庭幽多樂趣向歇愛晴暉緑竹生孫早紅梅結子稀賦<lb/>
詩新有趣讀易漸知㡬眼鏡何空闊看雲天際飛<lb/>
　　　曉上草閣<lb/>
通宵雷雨驟曉霽試登樓百鳥聲相和雙江漲合流寜<lb/>
知兾北客來按楚南州滿眼波濤急飄然欲放舟<lb/>
　　　喬口遡流徃長沙<lb/>
<pb n="KR4e0100_WYG_006-7b"/>
楚岫無邊翠湘流不盡清香蘭屈子賦苦竹鷓鴣聲風<lb/>
景當年事雲霞萬古情沙頭舊鷗鳥誰肯與尋盟<lb/>
　　　武口守風四首<lb/>
連日北風疾江濤拍岸鳴天垂平野月浪颭近船燈湖<lb/>
與歸心闊秋因客思清不眠聼鼓角髙枕念王程<lb/>
武口叢祠下維舟㡬日餘北風增駭浪南客念歸途水<lb/>
逺浮三蜀烟濃暗五湖江村秋雨裏難覔酒家壚<lb/>
歸思方正切北風何太狂江村平隱見湖樹逺㣲茫浪<lb/>
<pb n="KR4e0100_WYG_006-8a"/>
起魚龍伏天低鶴鸛翔貂裘思更著秋雨早生凉<lb/>
繫舟楊桞驛風雨苦連朝逺岸烟埋樹荒村水沒橋年<lb/>
華身老大湖海興蕭條天意何留滯應憐望國遥<lb/>
　　　舟中偶成<lb/>
舟中如斗室坐卧覺心清閉戸嫌風冷推篷愛日明偶<lb/>
思前世事因見古人情自顧知何益詩書浪得名<lb/>
　　　漢江曉泛<lb/>
城下扁舟發江清宿霧消竹村迎岸出粉蝶背人遥神<lb/>
<pb n="KR4e0100_WYG_006-8b"/>
女無消息明珠乆寂寥鹿門看漸近滿耳颯清飈<lb/>
　　　舟中遣悶<lb/>
五日行不盡洞庭青草寛窮隂連旦夕宻霧隱湖山詩<lb/>
思雖難竭酒壺行復乾孤舟親愛逺何日暫為懽<lb/>
　　　近日收書漸多戲成<lb/>
元凱真成癖收書日又多靜湏頻檢閲忙不廢吟哦得<lb/>
意欲誰語感懐聊自歌忘形到爾汝膠漆豈能過<lb/>
　　　武陵曉泛<lb/>
<pb n="KR4e0100_WYG_006-9a"/>
今朝風日好來泛武陵溪碧水寒依岸蒼林逺䕶堤沙<lb/>
光揺野鳥人語散鳬鷖二月桃花發還應處處迷<lb/>
　　　院中遣興二首<lb/>
為客知應乆池塘夏景深圓荷髙倚蓋新笋宻成林山<lb/>
鳥因時語隂蟲應節吟乾坤知帝力自許一生心<lb/>
片雨過山城空階物意清黄梅拾又落翠蘚踏還生㡬<lb/>
許催詩景無端望國情蠻方耕事少烏府但横經<lb/>
　　　夜坐偶書<lb/>
<pb n="KR4e0100_WYG_006-9b"/>
夜夜燒官燭時時讀我書斗牛雙古劒天地一迂儒郡<lb/>
邑三苖外風霜兩嵗餘江湖懐魏闕似覺鬢毛疎<lb/>
　　　舟中三首<lb/>
來徃雖云數應無愧此江觀書心見獨揉櫓韻聞雙岸<lb/>
轉山相掩湍奔石互撞裁詩清興發晏坐啟船忩<lb/>
石底明皆見清波淡不流㡬年烏府客一葉楚江舟求<lb/>
富知為妄存心得自由所欣安履順未必歎淹留<lb/>
好在黔中地相留過㡬年岸經冬嶺樹水宿夜灘船支<lb/>
<pb n="KR4e0100_WYG_006-10a"/>
枕思前事清心憶往賢一陽看漸近吾道故應旋<lb/>
　　　黔江曉泛<lb/>
五月蠻江漲官船泛泛輕波光一道白山色兩邊青只<lb/>
有耽書癖都無報國能中原有家室終日望歸程<lb/>
　　　詩禮堂為衍聖公賦<lb/>
洙泗趍庭日相傳自世家三千惟有敬一語自無邪喬<lb/>
木參天色猗蘭繞砌花遺風從此地花雨被無涯<lb/>
　　　崇恩堂為衍聖公賦<lb/>
<pb n="KR4e0100_WYG_006-10b"/>
赤芾趍朝日彤庭錫勞時宫壼霑寵渥命服被恩私遺<lb/>
澤應無竭深恩勉自持髙臺書盛事行見被聲詩<lb/>
　　　題風木巻<lb/>
秋色滿天地寸心將若何行雲寜返迹逝水絶回波斷<lb/>
織封蛛網殘篇掩蓼莪空餘東嶺樹向夕受風多<lb/>
　　　題瞻雲巻<lb/>
遊子乆行役松楸空係情㡬經秋草合長見白雲生水<lb/>
暎遥空淡烟迷暮壠平鶴歸華表夜滄海月虚明<lb/>
<pb n="KR4e0100_WYG_006-11a"/>
　　　人日立春<lb/>
人日逢春日韶華此又新暫歸持斧客猶是讀書人别<lb/>
乆交游敬年深骨肉親昇平占霽景愛國賦詩頻<lb/>
　　　村居<lb/>
喬木荒村古歸來遂所居人情安瓦落機事識舟虚嵗<lb/>
晚霜横野宵長月照書心田恐蕪沒不敢廢耘鋤<lb/>
　　　讀書<lb/>
俯仰千年道常看萬巻書鬢毛兼黒白事業尚鉛朱庭<lb/>
<pb n="KR4e0100_WYG_006-11b"/>
雨催寒早忩風度月虛撫時寜浪出慨想北溟魚<lb/>
　　　中秋夜諸生持酒至二首<lb/>
憲府乘驄入湖南仗斧遊異鄉饒節序故里忽中秋白<lb/>
月當空度明河入夜流諸生勞載酒堅坐看相酬<lb/>
五見中秋節湘南想北州忽看今夜月忘却昔年愁汾<lb/>
水通河漢龍門近斗牛霜鍾傳永夕髙詠未能休<lb/>
　　　示弟瑭<lb/>
大屋星霜乆新年雨雪頻田園知巳薄生計可忘勤喬<lb/>
<pb n="KR4e0100_WYG_006-12a"/>
木宜思祖雞豚莫惱鄰東堂花㡬樹應與嵗俱春<lb/>
　　　聞張侍御陞大理卿復陞都御史<lb/>
聞道張公子頻年被寵光一清廷尉法再肅栢臺霜絶<lb/>
足風雲闊髙門嵗月長所期崇令徳汗簡看垂芳<lb/>
　　　夏夜<lb/>
肅肅凉景夕滿懐詩思生蟲鳴新雨霽鍾逓晚風清爽<lb/>
氣浮天極鄉心對月明中州知乆客歸興繞汾亭<lb/>
　　　挽吳孺人<lb/>
<pb n="KR4e0100_WYG_006-12b"/>
髙節知誰似終身不二天脩篁秋更緑老栢苦尤堅意<lb/>
切和熊處心傷斷織前賢郎今有立紫誥賁幽泉<lb/>
　　　直沽舟中<lb/>
潮來兩岸平風順一㠶輕海濶浮雲白天低野樹青乆<lb/>
叨持斧客非是棄繻生岱岳行看近秋髙試一登<lb/>
　　　按部出濟南<lb/>
雨歇西門道㣲凉草樹秋風雲連北極海岳接東州聖<lb/>
世方全盛書生得壯遊頻年叨寵渥感激未能休<lb/>
<pb n="KR4e0100_WYG_006-13a"/>
　　　七夕宿郯城<lb/>
郯子國中宿髙堂蠟炬紅滿林驚夜鵲繞砌響秋蛩逺<lb/>
意知誰省長吟未許同去年當此夕京國見西風<lb/>
　　　發長清<lb/>
清曉出南郭南行喜有山入林秋霧薄到面水風寒已<lb/>
覺年華大還應宇宙寛㡬回持憲節不改鐵為冠<lb/>
　　　盧主事具慶堂<lb/>
盧子古名族㡬年家大梁未為觀國士已作奉親堂喬<lb/>
<pb n="KR4e0100_WYG_006-13b"/>
木侵簷宻芳花繞戸香春風長滿座永日但稱觴<lb/>
　　　登州抵福山道中二首<lb/>
岡嶺髙還下荒村斷復連波濤風捲雪島嶼日生烟水<lb/>
坼人間境春融世外天雲霞今古異何處有神仙<lb/>
正是春光好重來海上行輕鷗聨影落旅雁一行鳴徐<lb/>
市三山棹安期萬古名只今俱泯沒惟見水雲平<lb/>
　　　潞河舟中<lb/>
嵗月忽如昨三年又此來水長通御苑山近繞金臺謬<lb/>
<pb n="KR4e0100_WYG_006-14a"/>
擬傳心學慙無濟世才永懐清不寐終夕望三台<lb/>
　　　舟中思親<lb/>
三十年前事舟中忽有思老親遊宦日巴蜀泛江時青<lb/>
嶂兩邊合黄猿萬樹垂只今行海岱忍自受恩私<lb/>
　　　滄州舟中<lb/>
澶漫滄州北舟行逆水遲連林秋桞瘦接翅晩鴉稀原<lb/>
野波濤減人家生理微端居對明燭深念莫相違<lb/>
　　　病齒<lb/>
<pb n="KR4e0100_WYG_006-14b"/>
病齒經時乆憂煩屢攪腸吟哦良覺廢誦讀縂相妨志<lb/>
切風雷益心懲噬嗑剛古柔無所苦因悟養生方<lb/>
　　　賜紗<lb/>
理寺承恩召宫紗被寵光紅酣昇海日濃染自天香省<lb/>
徳知輕重裁衣稱短長章身良自愧何以報皇唐<lb/>
　　　賜扇<lb/>
勑賜端陽扇雲箋五色花動揺煩暑退披拂好風斜法<lb/>
語真堪畏湯銘恐未加<hi>扇兩面細書皆聖賢訓戒之言</hi>身心䝉帝力留<lb/>
<pb n="KR4e0100_WYG_006-15a"/>
與子孫誇<lb/>
　　　登南坡<lb/>
雨霽陟岧嶤凉風作陣飄目隨青嶂逺心與白雲髙野<lb/>
草連岡細家林百尺喬茫茫天宇内倦鳥已安巢<lb/>
　　　漢江源<lb/>
巨峽自天闢峨峨嶓冡尊迴環幽谷底清淺漢江源泉<lb/>
古通元氣根深徹后坤朝宗東去意應不廢晨昏<lb/>
　　　嘉陵泛江<lb/>
<pb n="KR4e0100_WYG_006-15b"/>
湛湛嘉陵水沉沉石底明岸翻雲樹影谷響棹歌聲㣲<lb/>
冷南風細輕隂暮雨晴應難逢此景還慰逺遊情<lb/>
　　　嘉陵江雨<lb/>
官舫泛嘉陵渾如一葉輕灘髙駭浪急岸闊漫流停山<lb/>
木無邊翠人烟㡬處青棹歌髙枕聼竟日雨冥冥<lb/>
　　　雨後宿嘉陵<lb/>
夜宿嘉陵岸扁舟雨不休山雲迷澗壑林火射江流乆<lb/>
坐思王事難眠動旅愁所期氛祲掃走馬上神州<lb/>
<pb n="KR4e0100_WYG_006-16a"/>
　　　嘉陵喜晴<lb/>
不堪篷背雨直打到天明乍喜朝雲歛俄看旭日晴林<lb/>
分千嶂秀山空一江清泛泛情何極舟人急櫓聲<lb/>
　　　錦城寓舘八首<lb/>
寓舘冨花竹書齋夏日長芭蕉紅錦秀梔子白花香樹<lb/>
宻寜知暑忩開但覺凉逺懐雖暫遣世慮未能忘<lb/>
曲逕通幽處交隂翠竹髙書齋成雅趣花圃愜遊遨石<lb/>
甃涵天影風林作海濤寜知城市内清境勝江臯<lb/>
<pb n="KR4e0100_WYG_006-16b"/>
細雨過空庭纎纎草色青凉風生近戸淡靄散髙冥林<lb/>
外鵑聲急簷前燕語輕錦城雖可樂終是念歸程<lb/>
當戸海榴樹紛紛落綘英竹林新笋出石砌緑苔生小<lb/>
屋知心靜繁花覺眼明少陵今逺矣誰與論詩情<lb/>
偶居錦城舘還似浣花堂雨過青苔潤風來翠簟凉竹<lb/>
鳴瀟洒韻花送自然香清興雖無盡鄉心未可忘<lb/>
紅芳經雨重翠竹引風多生意每如此天心奈樂何一<lb/>
杯吾自勸隔戸鳥當歌忽起鄉闗念條山繞大河<lb/>
<pb n="KR4e0100_WYG_006-17a"/>
清晨坐書閤初日照花林宿露泫庭竹晴天囀野禽心<lb/>
無一念雜忩絶半塵侵道理無邊在悠然思轉深<lb/>
閒坐竹林内風來見籜飄輕烟晴冉冉凉氣晩蕭蕭易<lb/>
古還宗邵書刪却自堯莫嫌耽典籍清景羙相調<lb/>
　　　有感五首<lb/>
火發木將燬姦生理自危洞觀千古事深合一時為往<lb/>
事既如此來蹤可更追爾心徒自省吾道欲何之<lb/>
誰使三苖叛深勞王者師操兵諸將勇轉粟萬人疲行<lb/>
<pb n="KR4e0100_WYG_006-17b"/>
見投戈日還看奏凱時犬狼何足道雨露本無私<lb/>
錦里南天外中原北斗邊乘軺孤節逺戀闕寸心懸鴈<lb/>
塞氛常净龍沙駕已旋忠臣扶社稷快著祖生鞭<lb/>
庶官務割剥不念逺人窮况復羽書急時兼饋餉供探<lb/>
兵林莾宻轉粟水山重指日兵氛掃車書四海同<lb/>
禁闥知無補江山敢憚勞運糧民力困討賊將心驕圍<lb/>
解人饑死蠻窮縣刼燒貪官能致亂選牧望天朝<lb/>
　　　錦城館雜題十三首<lb/>
<pb n="KR4e0100_WYG_006-18a"/>
　　　　竹<lb/>
誰種庭前竹蕭森數十竿髙簷晴落翠虚室晝生寒韵<lb/>
喜風前聼隂宜月下看莫言家在逺長得報平安<lb/>
　　　　榴<lb/>
細葉枝枝翠嬌英朶朶紅愛看房有實不信色為空迎<lb/>
夏葵爭發傾陽意畧同因之思漢武花滿近郊濃<lb/>
　　　　芭蕉<lb/>
弱植亭亭立新枝漸漸開自能承雨露元不愧塵埃蘂<lb/>
<pb n="KR4e0100_WYG_006-18b"/>
艷抽紅錦隂長落翠苔新詩題滿葉秋意莫先來<lb/>
　　　　木𤓰<lb/>
忩外有竒樹木𤓰枝相交幸自少酸味何由動老饕香<lb/>
氣頗幽馥鳥聲恒寂寥莫為相好贈却恐報瓊瑤<lb/>
　　　　㯶樹<lb/>
小圃髙㯶樹亭亭逈出雲近身皮盡古到頂葉纔分性<lb/>
直鍾元氣根多托厚坤幸兹無剥削生意得長存<lb/>
　　　　笋<lb/>
<pb n="KR4e0100_WYG_006-19a"/>
為是根延蔓因知笋易生破苔錐快利穿砌角崢嶸籜<lb/>
解龍蛇蜕梢翻翡翠翎漸應為勁節行復上青冥<lb/>
　　　　梔子<lb/>
梔子湖湘見重看在錦城花如梅蕋淡香比木犀清㑹<lb/>
取風霜實還添藥餌名莫嫌滋味苦利益似忠誠<lb/>
　　　　木犀<lb/>
愛此木犀樹青青長近階每承朝露重長引夏風來嘉<lb/>
卉應難得髙人喜賸栽不知歸去日還得見花開<lb/>
<pb n="KR4e0100_WYG_006-19b"/>
　　　　盆池<lb/>
圓盆為池底方石為池鉉貯水無多子涵光亦有焉影<lb/>
隨庭下樹雲度鏡中天好似人心靜森然萬象全<lb/>
　　　　䨇栢<lb/>
北山多古栢此地少為竒並長庭階下雙承雨露滋貞<lb/>
心惟我共苦意只天知清影尤宜夏時來一翫之<lb/>
　　　　草<lb/>
宻宻庭前草纎纎每易生細揺風葉軟㣲綴露華明生<lb/>
<pb n="KR4e0100_WYG_006-20a"/>
意知無間乾坤太有情不除思茂叔心與共欣榮<lb/>
　　　　花䑓<lb/>
臺累層層級花開種種香雨過苔色淨風動樹隂凉髙<lb/>
下當虚牖依稀近小堂讀書頻對此瀟洒意何長<lb/>
　　　　竹徑<lb/>
竹徑通書室行來宛轉深舉頭交翠葉歩屣踏清隂舊<lb/>
籜頻飄地新篁亂滿林好風凉不斷洒洒滌塵襟<lb/>
　　　竹下四首<lb/>
<pb n="KR4e0100_WYG_006-20b"/>
翠擁如雲竹門開一逕深成林常少日接葉自多隂山<lb/>
鳥時聞囀風蟬忽聼吟把書閒讀處凉籟覺心清<lb/>
愛此竹林僻千竿翠葉交濕衣清露重到面好風飄旋<lb/>
解龍鱗籜新抽鳳尾梢逕幽仍宛轉聊此慰逍遥<lb/>
夜雨朝來霽閒從竹下行尚餘零露濕倍有好風生凌<lb/>
亂隂還厚飄蕭韻自清獨髙君子節長結嵗寒盟<lb/>
積雨苔長潤生風竹自凉誰開延客逕舊作讀書堂魚<lb/>
躍盆池水花傳瓮牖香清心時宴坐逺意到羲皇<lb/>
<pb n="KR4e0100_WYG_006-21a"/>
　　　有悶二首<lb/>
盛夏不興師如何動鼓鼙誕敷今已逺來格爾何遲火<lb/>
嶺安營苦炎荒轉粟疲㑹應霖雨降早見洗兵時<lb/>
五月北風多聲來撼逺柯飄蕭今已甚震蕩復如何昧<lb/>
昧思嘗膽紛紛謾擁戈唐時洗兵馬誰為挽天河<lb/>
　　　遣懐<lb/>
如何三月外猶未得家書為少南來鴈因稀北上魚謾<lb/>
叨新使節秖想舊田廬旦夕聞消息中懐暫一舒<lb/>
<pb n="KR4e0100_WYG_006-21b"/>
　　　聞道四首<lb/>
聞道徵南將長驅十萬兵天威除䝟貐妖宿掃攙搶路<lb/>
闢烟塵息城開子女迎還當布恩信長見八蠻清<lb/>
大將縂雄師三苖勢已衰重圍方解日梗路漸通時荒<lb/>
破宜興復瘡痍在保綏安邊有長策華夏樂雍熙<lb/>
兵勢如破竹長驅甚建瓴已應猺種遁還見鬼方清恩<lb/>
信要湏布干戈可暫停但令疆圉靜休慕簡編青<lb/>
苖頑從古昔醜類近尤乖月暈城遭困蜂屯路不開王<lb/>
<pb n="KR4e0100_WYG_006-22a"/>
師天上降虎將日邊來一掃蠻荒靜從容奏凱迴<lb/>
　　　五丁峽<lb/>
巨峽二千里天開㡬萬年泉飛林杪雨雲合管中天一<lb/>
水橋頻度層崖石亂懸梁州舊禹跡繆矣五丁傳<lb/>
　　　入徐州境<lb/>
春首及徐方行來道路長殘氷餘積水霽雪帶連岡逺<lb/>
野通淮甸懸流近吕梁征鞍行可解不日上舟航<lb/>
　　　古滕薛城<lb/>
<pb n="KR4e0100_WYG_006-22b"/>
纔過古滕國還瞻舊薛城分封遺壊堞列爵但虚名冉<lb/>
冉春烟淡悠悠野水清望中今古意信馬獨含情<lb/>
　　　髙郵阻雪河氷<lb/>
淮海連朝雪官河一夜氷虹橋千里直鯨浪兩堤平履<lb/>
薄應難渡舟膠不可行㑹湏融皎日波軟片㠶輕<lb/>
　　　登盂城驛樓<lb/>
驛樓清望逺漫漫野湖平雪樹迷村白沙鷗泛水明春<lb/>
烟浮近市午日照髙城何限船依岸危檣出杳冥<lb/>
<pb n="KR4e0100_WYG_006-23a"/>
　　　金陵官舎<lb/>
宛轉通橋水依稀屋近城池塘經雨濁睥睨暎天青檻<lb/>
桞回春色園禽變曉聲官居能有此聊可豁髙情<lb/>
　　　江道士涵碧軒<lb/>
飛閣環流水層軒面面開虚澄涵倒影淨碧絶浮埃鏡<lb/>
裏閒雲度潭心爽氣來道人能有此還似小蓬萊<lb/>
　　　螢<lb/>
知爾最㣲細長因腐草生柳邊添箇箇竹裏亂星星嵗<lb/>
<pb n="KR4e0100_WYG_006-23b"/>
月驚時序乾坤見物情莫言光耀少還是黒中明<lb/>
　　　樵雲野老<lb/>
自得山中趣都忘世上名閒尋肥遯侣共作斫雲行决<lb/>
决溪流響丁丁谷應聲偶然值漁者問答有深情<lb/>
　　　睡起偶題<lb/>
睡起凉風入空庭過雨餘㡬竿忩外竹數巻案頭書欲<lb/>
淡心無競官閒樂自如老知安所寓不復更區區<lb/>
　　　楊尚書邀飲<lb/>
<pb n="KR4e0100_WYG_006-24a"/>
好客楊司冦招邀酒屢傾四筵羅綺食滿座列豪英壺<lb/>
矢投何急觥觴亂不停猶言情未盡别上水心亭<lb/>
　　　送俞侍郎歸江南<lb/>
官僚新寵數藻鑑舊光輝正擬承恩大俄㸔賜告歸征<lb/>
㠶千里發旅鴈一行飛勿藥應添喜重來覲衮衣<lb/>
　　　將歸山西留贈陳廣文三十韻<lb/>
八月中州地秋光動客懐氣清行少昊令肅掩恢台樹<lb/>
老蟬俱寂葭黄鴈正來寒流澄靜碧晚岫㧞崔嵬紅熟<lb/>
<pb n="KR4e0100_WYG_006-24b"/>
風林棗青生雨砌苔候蟲聲唧切砧杵韻喧豗上下璣<lb/>
衡轉西南斗柄迴憶從朝鳳闕便爾别金臺來徃家山<lb/>
道留連索水隈古情吟楚漢髙義得陳雷屢和鏗鏘韻<lb/>
頻傾㶑灧杯未窮詩酒興俄動蓼莪哀荏苒逾三載栖<lb/>
遲愧寸才聊為萍水别近擬故山回秋意方如此交情<lb/>
每快哉應同楚地橘濫比傅岩梅晚節看松桂殊芳異<lb/>
草萊故應嗤樸樕深是重竒瑰意得寜煩語心通不假<lb/>
媒素懐期坦率俗意絶嫌猜白璧寜容垢青銅未可埃<lb/>
<pb n="KR4e0100_WYG_006-25a"/>
我行方浩蕩君意莫徘徊砥柱洪河坼金天華岳開驛<lb/>
亭頻莫桞郵舎㡬陳荄汾水秋浮浪孤山晚作堆兒童<lb/>
應項領父老想樽罍原栢心先折庭梧手自栽昊天恩<lb/>
罔極風木意難裁未遂林烏報頻驚隴鶴催還當訪知<lb/>
已鳴佩覲天階<lb/>
　　　曉登沅州北山頂<lb/>
嵐靄氤氲重溪行咫尺迷漸登層巘上始覺衆山低逺<lb/>
近天無際參差樹不齊川雲平似海石磴峻如梯日出<lb/>
<pb n="KR4e0100_WYG_006-25b"/>
寒烟外風生碧澗倪異禽和露宿快馬度空嘶逺目回<lb/>
三蜀髙懐遍五溪歸朝誇勝槩沅水有新題<lb/>
　　　戯題紅白二梅花落<lb/>
簷外雙梅樹庭前昨夜風新英兼舊蕊墜粉間飄紅已<lb/>
見苔成錦方疑色是空粧娥初㸃額舞女欲迷蹤雨重<lb/>
臙脂濕泥香瑞雪融不知何處笛併起一聲中<lb/>
　　　喜雨四十韻<lb/>
天地開明運風雲各有人道回千古泰氣統一元春合<lb/>
<pb n="KR4e0100_WYG_006-26a"/>
樂來儀鳳編詩詠瑞麟杞楠求偉器瑚璉重竒珍竊抱<lb/>
風霜志榮瞻日月新繆膺三鳳薛敢比八龍荀早嵗心<lb/>
雖壯中年學未醇上書希賈誼著論過嬴秦跡沗鰲頭<lb/>
客官為豸角臣憶從簮白筆寜敢愧蒼旻持節南荒外<lb/>
懸旌北海濱㡬看星轉斗頻見月飛輪疾惡寜留枉存<lb/>
心但有仁股肱恢漢道耳目廣虞詢沅澧時清嵗衡巫<lb/>
景宴辰驕陽嗟乆亢膏澤仰惟均使者應無色官曹想<lb/>
未循黎元疲畎畆巫覡走村隣偪側憂羣志安榮愧此<lb/>
<pb n="KR4e0100_WYG_006-26b"/>
身靈幽寜可必𠂻曲謾潜陳帝徳深涵物天心逺愛民<lb/>
化機回頃刻沛澤匝羣倫婦子皆宜室兒童總孝親甄<lb/>
陶歸廣大笑語極詳諄已卜年皆有還應俗盡淳尫羸<lb/>
躋夀域苗獠變儒紳沴氣全知歇休徵屢覺臻商羊方<lb/>
罷舞尺蠖㑹求伸魚目難容偽明珠賴倚真積䖍纔曠<lb/>
日志喜不逾旬野遍秋前緑衢㳙霽後塵亨豐原有數<lb/>
貞勝豈無因荆俗猶欽鬼黔靈早降神華風人共靡大<lb/>
道子能遵時譽難稱實佳章枉見申功因簣土積學比<lb/>
<pb n="KR4e0100_WYG_006-27a"/>
大田畇物備應知富神充不累貧詞華兼問晉風雅獨<lb/>
傳豳自顧心如雜相期徳在純從容江漢日行見起垂<lb/>
綸<lb/>
　　　寄司封李原徳三十韻<lb/>
磊落青雲士龍門憶共遊蒹葭汾水暮松桂禹宫秋架<lb/>
石千尋閤盤空百尺樓兩山開翠峽萬里滚黄流弱水<lb/>
崑崙外扶桑滄海頭山川窮壯觀物理入冥搜勝地杯<lb/>
同酌清心道共謀真傳推舜禹正學拱軻丘每苦紛紛<lb/>
<pb n="KR4e0100_WYG_006-27b"/>
論誰能坦坦由濓伊勞纉述閩建得尋抽自此陽光發<lb/>
還應爝火收劇談憐繾綣良覿展綢繆日月開皇極風<lb/>
雲㑹帝州一官陪舊侣三俊話前脩待漏金門闢趨朝<lb/>
紫氣浮方期聫彩鳳又見促鳴騶盛典旁求逺天書寵<lb/>
渥稠遷喬登粉署持節騁華輈火改時頻易杓移斗屢<lb/>
周緘書知習坎申意見中孚理大天無外毛輕徳可儔<lb/>
謬推追電足深仰遡源舟一别三年乆重來數日留玉<lb/>
瓶携緑蟻珠唾雜銀鈎又見逢離索那能足倡酬清霜<lb/>
<pb n="KR4e0100_WYG_006-28a"/>
京邸月疎桞禁城溝逺意煩深念髙文可更求士希賢<lb/>
作聖道仰魯傳鄒嵗月雖云邁詩書敢自休論心殊未<lb/>
悉短札暫相投<lb/>
　　　喜雪<lb/>
　　正統四年十一月十六日予出按所部時不雨者<lb/>
　　殆兩月矣麥雖出土而根苖浮露遊塵遍野土脉<lb/>
　　不能凝潤將無以為來嵗發生之機所過居氓<lb/>
　　行商以及部屬之吏咸戚然有憂色予亦同其<lb/>
<pb n="KR4e0100_WYG_006-28b"/>
　　憂而時據鞍攬轡閔閔不忘於道途之間是月<lb/>
　　二十六日抵東昌之博平大風連日天㣲有隂<lb/>
　　色予意以為將雪之徵二十九日早發博平風<lb/>
　　止雲合雪遂作中途雪大作至清平連三日夜<lb/>
　　雪乃止瀰漫千里皓然一色由是民吏釋然大<lb/>
　　悦相賀以豐年之兆灼灼可驗予亦喜不能已<lb/>
　　遂賦律詩三十韻以紀其事是冬十二月朔日<lb/>
　　書<lb/>
<pb n="KR4e0100_WYG_006-29a"/>
憶辭歴下日正值仲冬天衢路開晴色城闉散曉烟地<lb/>
連滄海外山繞岱宗前玉節知頻握鉛刀每學鐫行行<lb/>
周郡邑納納大坤乾戀國心如結憂民志自堅風威連<lb/>
月甚雨雪半冬愆細麥浮乾壤游塵滿大田根荄思潤<lb/>
澤翕合望開旋行旅心相語居民慮共煎慳隂嗟甚矣<lb/>
生理卜終焉謬沗觀風客深期閔雨賢心揺金匼匝念<lb/>
切錦鞍韀悵望雲霞靜驅馳路道偏行臺時徙倚小邑<lb/>
重流連竟夕寒飈作侵晨凍靄懸自天來素節匝地結<lb/>
<pb n="KR4e0100_WYG_006-29b"/>
氷泉平野迷霜蹟遥山聳白巔影窺瑤水鶴人舞桂宫<lb/>
仙庭栢欺寒色林花閗曉妍八荒開瑩潔萬象失蒼𤣥<lb/>
肅肅氛埃歇飄飄沴氣捐己應消螣<graphic n="KR1416" url="https://raw.githubusercontent.com/kanripo/KR-Gaiji/master/images/KR1416.png" mimeType="image/png"/>重覺伏螟蝝節<lb/>
轉和平候時占大有年𤣥功歸紫極上瑞繼青編禾紀<lb/>
雙莖異雲歌五色鮮鳳麟來曠邈龜馬出淪漣盛事宜<lb/>
方駕貞符足並肩腐儒叨際遇帝力荷陶埏雅頌知非<lb/>
職歌謡竊自傳<lb/>
　　　　古人作雪詩禁用體物予詩中於桞絮梨花<lb/>
<pb n="KR4e0100_WYG_006-30a"/>
　　　　如銀似玉之類皆置不用亦古人之遺意歟<lb/>
　　　送王秀才<lb/>
歴下山川秀髙亭古製存朱䦨環碧沼綺席擁金樽李<lb/>
杜來賓客機雲列弟昆清言鳴佩玉雅奏雜箎塤自昔<lb/>
稱名勝於今數大藩雲烟通海島峯嶺接天門正是霜<lb/>
空肅那堪葉落繁髙城連粉堞周道駐華軒良㑹今如<lb/>
此髙情可更論芝蘭爭奕煜鴻鴈各飛翻天上歸寜後<lb/>
還來敘作歡<lb/>
<pb n="KR4e0100_WYG_006-30b"/>
　　　曉出東平州十韻<lb/>
憲節凌秋發城門逼曉開溝長流水去野曠逺風來跋<lb/>
馬橋頻度看山客屢回川原行未巳齊魯望悠哉漢檢<lb/>
天門石<hi>漢封禪於此</hi>秦碑海岸臺<hi>秦刻石處</hi>淡烟横曲阜旭日上<lb/>
蓬萊遺蹟懐前古觀風慰好懐衢樽湏共飲井税不煩<lb/>
催每見桑麻野深期杞梓材行歌方自得前陟更崔嵬<lb/>
　　　挽徐憲使三十韻<lb/>
梁園春寂寞共嘆哲人凋自是鍾神秀原應降岳喬劬<lb/>
<pb n="KR4e0100_WYG_006-31a"/>
書當早嵗窮易每通宵逺念韋編絶潜觀法象昭數從<lb/>
環内起心向畫前超甲子開文運寅正建斗杓豹斑深<lb/>
積霧鵬翼快扶揺海内時名大闗中教澤饒方看來鸛<lb/>
雀行復降星軺地切神仙府人瞻玉雪標旋應陪馭鶴<lb/>
長是綴班貂啟沃師甘尹開陳仰姒姚緝熈惟一徳誠<lb/>
孝每三朝龍衮登宸極離明麗逺霄周旋觀盛禮寵數<lb/>
冠羣僚又見横英簜遥知格有苖霜臺俄拜命驄馬屢<lb/>
揚鑣路出荆門險封連晉水遥情非鷹隼擊心與鳳鸞<lb/>
<pb n="KR4e0100_WYG_006-31b"/>
要政簡民無擾風清吏不驕兩邦懐舊徳千里守新條<lb/>
魏闕心仍結鵷行首屢翹人期黄髮在鄉有白雲飄列<lb/>
郡愁空劇孤魂去不招野棠還簇簇臺栢自蕭蕭丹旐<lb/>
飛雲逺青山積雨消羊腸髙岌嶪馬鬛鬱嶕嶢客憶曾<lb/>
遊寺人憐舊度橋儀刑傳父老名姓到漁樵事業歸良<lb/>
史豐碑閼伯髙<lb/>
　　　酬李吏部韻<lb/>
秪是尋章句何曾學聖賢寸心徒炯若兩鬂已蒼然汎<lb/>
<pb n="KR4e0100_WYG_006-32a"/>
汎應難及區區只自專妙非探月窟䝉有玩山泉希復<lb/>
勤晨誦多應懶晝眠簟凉紋似水忩寂帳如烟正起端<lb/>
烏帽俄承送錦箋騰空蛟勢矯出海蚌珠鮮述作淹羣<lb/>
籍吟哦盡一篇卦看脩省震天悟性情乾便擬師兼艮<lb/>
誰勞説又𤣥茅心知我塞水智羡君圓徳業勤磨玉功<lb/>
名頻着鞭沉潜知理奥明炳識㡬先自是中情固寜教<lb/>
外物遷晴忩看野馬碧漢仰飛鳶欲識無邊道湏知不<lb/>
外天味深𤣥酒酌聲淡伯牙絃佳士宜紉蕙髙人獨愛<lb/>
<pb n="KR4e0100_WYG_006-32b"/>
蓮化機寜有息雅興自無邊寶瓚湏金飾羔裘有豹縁<lb/>
翺翔還接翼出入最差肩肺腑真傾㵼詩書已貫穿天<lb/>
官留藻鑑匠氏備杗椽䂓矩誠前定方圓自不愆門清<lb/>
真似水道直更如弦榦有千尋聳金更百鍊堅但教孤<lb/>
節茂嬴取大名全自愧方知學深思未可權交情殊滚<lb/>
滚髙論竟連連尚覺中懐劣難勝外慮牽何時除舊習<lb/>
但日竊陳編大意全無見㡬微總未研真誠誇末學寜<lb/>
敢接先傳浩蕩乾坤大推遷嵗月延海波應渾渾蠡挹<lb/>
<pb n="KR4e0100_WYG_006-33a"/>
繆涓涓有藴川光媚深藏寶氣纒珠還寜買櫝魚得可<lb/>
忘筌舊業勞鑚仰新知可棄捐斯文終古在共覩日星<lb/>
懸<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0100_WYG_006-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬軒文集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>敬軒文集巻二</head> <lb/>
    <p>
<pb n="KR4e0100_WYG_002-1a"/>
欽定四庫全書<lb/>
　敬軒文集巻二<lb/>
　　　　　　　　　　　　　明　薛瑄　撰<lb/>
　　古詩<lb/>
　　　穆陵關夜雨<lb/>
暝色來遠谷清風動華燭山樓雨聲寒羅帷人獨宿<lb/>
　　　山行<lb/>
山鳥多清音山花有異香但得山間趣寧辭山路長<lb/>
<pb n="KR4e0100_WYG_002-1b"/>
　　　又<lb/>
荒岡斷復連風葉散還集霜落秋澗清烟横晩岫碧<lb/>
　　　作息吟<lb/>
向晩羣動息向曉羣動作羣動作息間乃是先天學<lb/>
　　　東平行臺有竹翳於惡木荒草命僕芟治嘉植<lb/>
　　　　乃遂詩以紀之<lb/>
生平苦愛竹義若君子交茲軒忽見之俄頃漆在膠振<lb/>
衣歩其下周覽増欝陶惡木一何多蔓草一何饒翳此<lb/>
<pb n="KR4e0100_WYG_002-2a"/>
破苔笋撓彼凌雲梢命僕恣剪伐得辭斤斧勞除惡貴<lb/>
絶本藴崇及溝壕荒穢旣了了凉風亦蕭蕭修莖遂生<lb/>
植嘉䕃愜遊遨作詩紀顚末庶為同心謡<lb/>
　　　穆陵關<lb/>
危哉穆陵關髙出衆山頂地勢愈覺寛天宇相廻逈林<lb/>
木何蕭森首夏風色冷山樓試一登眺覽恣遐騁沂岱<lb/>
環西隂淮海接南嶺齊州走北川扶桑控東影道里會<lb/>
一門山川挈要領緬思千古前豪伯互吞并齊履空復<lb/>
<pb n="KR4e0100_WYG_002-2b"/>
然秦蠶已侵境干戈被長巒生民困魚鼎于今天道旋<lb/>
四裔守安静山行晝落然水宿夜無警顧我觀風人符<lb/>
節得屢秉作詩紀茲行傳與山將永<lb/>
　　　蘭陵懷古<lb/>
早發郯子國午至蘭陵邑蘭陵乆已荒禾黍帯荆棘惟<lb/>
有古寺存逕入林影宻老僧知我來出門遠候立下馬<lb/>
問往事為我指遺跡蒼茫古城東墓有荀卿石我欲往<lb/>
尋之還為野水隔憶昔周室卑蠻荆凌上國茲邑乃其<lb/>
<pb n="KR4e0100_WYG_002-3a"/>
疆人物殊烜赫寂寞千載餘浮雲空古色如何當日賢<lb/>
重有逃䜛責只今文字存尚為人指摘鞭馬舎之去極<lb/>
目遠天碧<lb/>
　　　敬吟<lb/>
人惟肖天地亦具天地性性無物不存存性惟一敬心<lb/>
敬體不偏情敬發必中頭敬形端直鼻敬氣肅静目敬<lb/>
無邪視耳敬無妄聽口敬不妄言身敬不妄動手敬容<lb/>
必恭足敬容必重瞬息敬存身早作敬致用致用在天<lb/>
<pb n="KR4e0100_WYG_002-3b"/>
倫天倫敬斯定夫敬必先義婦敬必從令子敬孝必隆<lb/>
父敬恩必盛臣敬百軄修君敬萬邦靖兄敬篤其愛弟<lb/>
敬謹其行朋友以敬交然諾必重應敬則倫理明不敬<lb/>
百行病仰惟古聖人一敬更相命堯欽帝之宗舜恭明<lb/>
兩並祗台念禹德日躋有湯聖文王安敬止武王勉敬<lb/>
勝篤敬傳孔業敬德著周政敬惟羣聖樞大訓迭輝暎<lb/>
下逮河洛儒紹綂開迷逕整肅嚴隄防主一謹操柄惺<lb/>
惺不昏昧收歛無餘剰用力在斯須百體孰敢横聖途<lb/>
<pb n="KR4e0100_WYG_002-4a"/>
漸可登聖言良可證一敬茍不存萬欲皆奔縱身心墜<lb/>
卑汚綱常滅天正禽獸將同歸人類孰與共噫嘻敬怠<lb/>
間狂聖越天阱法言述聖謨匪曰小子佞<lb/>
　　　送楊參議三首<lb/>
白露下將夕天宇生凉風之子有所適告别何匆匆羣<lb/>
公盡祖送飛蓋凌長空停驂濼水曲列宴歴亭中秋容<lb/>
澹觴酌髙風急絲桐酒盡儼將發斑馬何玲瓏行當釋<lb/>
塵鞅還應掛飛篷大江轉呉楚重山入天叢錦城有佳<lb/>
<pb n="KR4e0100_WYG_002-4b"/>
色浣溪有遺蹤訪古遂舒嘯觀風足從容坐令全蜀俗<lb/>
觧與鄒魯同茲遊豈云易兩情若為通翹首遲歸鴈應<lb/>
是春花紅<lb/>
　　　　右分韻得紅字<lb/>
林木生凉飈臯蘭被清露念子三川行正值九秋暮天<lb/>
空一鴈翔江逺孤舟騖旬宣有佳興載詠甘棠句<lb/>
　　　　右分韻得露字<lb/>
岷江瀉東溟岷山倚西極江山古名秀楊君將此適秋<lb/>
<pb n="KR4e0100_WYG_002-5a"/>
風送征帆夜火明水驛相憶瑶華音看取東飛翼<lb/>
　　　　右分韻得驛字<lb/>
　　　友鶴軒<lb/>
九皋阻且深潔白有佳鳥中宵忽長鳴清響徹四表開<lb/>
軒一聽之衆理悉明了蚌蛤藏洪淵秀氣浮浩溔良璞<lb/>
在崑岡清輝散巖㟽雅興與茲同至德潜且皎温温聖<lb/>
者孫大道思遠紹友鶴名華軒存誠絶外擾水積成川<lb/>
流水壅盛顚杪功深効豈徹響大聲不小慙非風雅才<lb/>
<pb n="KR4e0100_WYG_002-5b"/>
作詩心自慓<lb/>
　　　冬夜懷魏希文<hi>希文名純山東萊州府高宻人時謫戍玉田</hi>
冬夜氣何厲冰雪輝前楹單居不能寐懷我舊友生行<lb/>
雲去不息賓鴻各時征兩情曠難合欲語誰當聽惟有<lb/>
寒月光見予心宇清展轉遂至旦遠思徒營營<lb/>
　余既作此詩至來年三月間有黨厚本者關中士人<lb/>
　也先任教職又為縣令後謫戎伍間復膺薦授荆門<lb/>
　州幕職道過滎邑黨先與余有故因復問之始知吾<lb/>
<pb n="KR4e0100_WYG_002-6a"/>
　友希文亦以薦至京師未及試用而死矣及考其死<lb/>
　之冬適余作詩時也嗚呼希文純古君子將謂其不<lb/>
　終老於草萊也而乃竟止於斯豈非命歟且余作詩<lb/>
　時適與其卒時又相先後亦豈非平昔交遊之深黙<lb/>
　有所感歟嗚呼已矣時宣德二年春三月河東薛瑄<lb/>
　識<lb/>
　　　荅仰宗岱寺丞見貽韻<lb/>
念子青雲器早渉青雲路行行捧德音睠言省民務風<lb/>
<pb n="KR4e0100_WYG_002-6b"/>
俗廣咨詢幽隱亟告訴來為人所悦去為人所慕皇澤<lb/>
一以敷郡國足膏澍况復崇文儒士林喜披霧心涵玉<lb/>
壺冰氣裊金莖露懷哉明盛時展矣風雲遇而我同官<lb/>
良惟子荷與顧通籍來旬宣各自植嘉譽獨有蘭臭言<lb/>
祗以同心故還應篤忠良更此寫中素何當展良覿相<lb/>
期在秋暮<lb/>
　　題陳希夷圖<lb/>
三峰亦何峻白雲亦何多中有高世士㝠栖掩松蘿石<lb/>
<pb n="KR4e0100_WYG_002-7a"/>
泉漱寒玉好鳥間青歌歌長一披拂紅紫爭紛羅山隔<lb/>
五季塵年頽萬里波豈無經濟策肥遯矢靡他威鳯不<lb/>
浪集㝠鴻難重過清心探化機瞑目飬天和眞息深在<lb/>
踵利貞静不訛只疑龍蛇蟄不管嵗月梭我欲昇玉井<lb/>
濯手攀嵯峨扣關起公語妙理應如何欲去還自休馬<lb/>
圖今在河<lb/>
　　　永慕堂為楊大參賦<lb/>
大化運不息逝水無停時依依舊居室惻愴中腸悲書<lb/>
<pb n="KR4e0100_WYG_002-7b"/>
殘讀遺編機有餘斷絲斑衣不再舞壽觴寧重持庭前<lb/>
百卉芳但覺隂陽移儀容切寤寐恍惚如見之親心我<lb/>
所安親志我所期心志著且存大節矢靡虧悠哉孝子<lb/>
情朂此終天思<lb/>
　　　遊禹門<hi>禹廟在焉</hi>
春澤周四野閒情樂時和出郊縱逸興緬懷佳山河禹<lb/>
門忽在望峭壁雲嵯峨石磴接飛棧危樓架洪波空山<lb/>
響絲竹虛堂進舞歌父老誠苦心㫖酒神所呵由來非<lb/>
<pb n="KR4e0100_WYG_002-8a"/>
一朝吾意其如何<lb/>
　　　河汾五賢詠五首<lb/>
　　　　卜子夏<lb/>
浩浩西河流遥遥東魯山山河逺相隔千里獨遊還升<lb/>
堂奥可入豈曰文辭觀相從陳蔡厄松栢知天寒索居<lb/>
晩歸來侯國師甘盤去之幾千載髙風灑塵寰瞻望不<lb/>
可及青雲映西關<lb/>
　　　　段干木<lb/>
<pb n="KR4e0100_WYG_002-8b"/>
㝠鴻不受弋神龍不可羈所以髙世士孤情薄雲霓矯<lb/>
矯段干木志節一何竒珪組豈其願軒冕不吾希踰垣<lb/>
猶弗見况乃趨走之豈徒侯國尊凛為百世師<lb/>
　　　　文中子<lb/>
古人不可見古俗寧復淳依依萬春鄉踈属連清汾良<lb/>
時曠莫與鳴鳥寂不聞悠悠禮樂志終與麋鹿羣頽波<lb/>
逝東極寒雲滿西津惜哉經世言淆雜多蕪榛時無伊<lb/>
川子此意將誰論<lb/>
<pb n="KR4e0100_WYG_002-9a"/>
　　　　太史公<lb/>
愛有所見忘忠有所見疑古來非一朝人道每如茲悠<lb/>
悠太史公言論適有期謂必情可白寧知事參差竒文<lb/>
雖自觧驟驥諒難追巷伯彼何人千載存其詩<lb/>
　　　　東皋子<lb/>
人仕為其名子仕獨為酒一斗衆所稱五斗吾自取猶<lb/>
嫌酒未足棄官歸隴畝葛巾耕東臯烟雨牛一耦種黍<lb/>
學陶翁自釀還給口沈飲得眞味萬事亦何有清風千<lb/>
<pb n="KR4e0100_WYG_002-9b"/>
載餘誰復尚能友<lb/>
　　　古詩<lb/>
天地常不没山河鎮如斯惟有人與物代謝無停時因<lb/>
過咸秦境周覽生悲思渭水自縈帯南山亦參差茲惟<lb/>
帝王宅自古稱雄竒當時宫闕壯摩霄切雲霓千門與<lb/>
萬戸珠簾錦繡帷一朝時事去掃地無復遺城市盡為<lb/>
墟麥秀草離離亦有英雄軰干戈互相持慷慨争土疆<lb/>
終老志不衰只今但丘塜名姓寧可知京都足妖冶高<lb/>
<pb n="KR4e0100_WYG_002-10a"/>
門富姜姬綽約姑射仙鬒髮冰雪肌只今化為土况乃<lb/>
粉黛施休明盛文物旗常畫蛇龜千乘及萬騎雜遝相<lb/>
追隨將相立軒冕聲樂奏英池繁華有萬端一去不可<lb/>
追俯仰千古事有若夢幻為往者既已然將來復如之<lb/>
寄語執迷子當以理自推<lb/>
　　　浩歎<lb/>
浩歎復浩歎寧知親眼見相彼天雨雪必有先集霰蟻<lb/>
穴不知防鯨波今汗漫君子慮兢危小人尚欺誕已矣<lb/>
<pb n="KR4e0100_WYG_002-10b"/>
無與言歸去耕吾畔<lb/>
　　　瀘川古意<lb/>
三蜀古名郡瀘川古名州我來值殘暑偶此數日留新<lb/>
秋忽改節凉風漸颼飀逍遥散前除仰視天宇周征鳥<lb/>
去不息白雲亦悠悠佳人𣺌何許重林蔽層丘秋日復<lb/>
西邁大江自東流良辰不我與古道曠莫酬願聞瑶華<lb/>
音行矣旋吾輈<lb/>
　　　五盤山<lb/>
<pb n="KR4e0100_WYG_002-11a"/>
五盤何艱哉石磴繞山腹詰屈入雲霞囬互下崖谷嗟<lb/>
彼逺道人陟降勞筋骨䟦馬登層巔悠然注逺目惟見<lb/>
山色高似覺地勢促蜀道古艱險茲險甲西蜀憶我去<lb/>
春來山山正芬馥今夏喜北歸四月暑未燠茲山得再<lb/>
過頗快登覽欲前驛望黄壩蒼蒼但雲木<lb/>
　　　登金牛驛樓<lb/>
好山四巃嵸漢水前縈繞小樓試一登山水青未了因<lb/>
思大禹時洪流方浩𣺌乃竭胼胝勞神功彌八表岷山<lb/>
<pb n="KR4e0100_WYG_002-11b"/>
在經紀岷江亦䟽導貢賦分九州梁州已通道世傳金<lb/>
牛誕曽不細搜討山驛賦短章將為愚者曉<lb/>
　　　七盤道中<lb/>
曉度七盤山北行道彌惡峭壁根虛無危棧架飛閣飄<lb/>
飄風吹衣漠漠雲漲壑下有黒龍江亂石何磊落急瀨<lb/>
轉雷轂奔湍散流沫洄潭更隂沉俯視誠可愕茲路属<lb/>
再來即事情已昨艱險難具論惟與存顚末<lb/>
　　　褒斜道中<lb/>
<pb n="KR4e0100_WYG_002-12a"/>
褒斜一何長深谷自迤邐雲木青無邉羣峯各峻峙鳥<lb/>
道縁崖巔危棧架江涘㝠㝠呌子䂓決決響溪水累日<lb/>
山峽中陟降亦勞只古來蜀道難此道難莫儗自我入<lb/>
蜀門今已一年矣既乏督辦能兼負素餐恥而况鬢髮<lb/>
蒼胡寧不知止上章乞觧綬詔許感不已雖云此谷險<lb/>
且遂北歸喜行色宣柔毫庶用傳孫子<lb/>
　　　逺道<lb/>
逺道復逺道驅馳何草草及歸已踰年白髮添不少入<lb/>
<pb n="KR4e0100_WYG_002-12b"/>
門悼先亡痛哭傷懷抱子婦共號咷百感相煎煼拭淚<lb/>
問里閭嘆逝驚莫保衰殺誰使然矯首問蒼昊從此甘<lb/>
息機田野安吾老<lb/>
　　　盂城驛雪中詠竹<lb/>
高沙有候舘闌檻殊幽清檻内足凡木凋萎不可名獨<lb/>
彼凌雲竹欝有冒雪青飄蕭散寒葉修直揺蒼莖靈籟<lb/>
奏清響鏘若金石鳴晴霄吐華月流影亂虛明賞翫竟<lb/>
朝夕似當西南朋乃知嵗寒操匪獨松栢貞矢心又不<lb/>
<pb n="KR4e0100_WYG_002-13a"/>
如愧我為物靈<lb/>
　　　徐州洪<lb/>
亂石何巉巖長堤更宛轉狹岸忽陡起急瀨如注坂囬<lb/>
旋聚流沫駭浪灑雪霰舟行良已難下上勞拽挽翻思<lb/>
遊川峽江石尤險逺瞿塘十二灘波浪激雷電迴視過<lb/>
茲洪反若歷平坦乃知所觀大小者不掛眼<lb/>
　　　淮南謳<lb/>
淮土何漫漫淮水自悠悠小山去已乆桂樹遺巖幽昔<lb/>
<pb n="KR4e0100_WYG_002-13b"/>
有學仙子意欲仍丹丘秋石既烹煉鴻寳亦藏收鷄犬<lb/>
竟莫聞行雲去難留寧慮時事異翻結千古愁舞榭荆<lb/>
棘生歌臺麋鹿遊信知希世事伊豈望外求揖讓有堯<lb/>
舜高風想巢由此道乆已非聼我淮南謳<lb/>
　　　高郵冰泮發舟<lb/>
晩泊高郵城雨雪竟連日念彼役人勞寓此盂城驛扁<lb/>
舟候晴發河冰復鱗積因之累宿留令我心悁悒忽報<lb/>
寒沍觧喜泛春流碧直過大江東此地成追憶<lb/>
<pb n="KR4e0100_WYG_002-14a"/>
　　　冰觧舟發<lb/>
春冰渙然釋春流復溶溶觧纜盂城驛百尺牽東風連<lb/>
翩大舸來峩峩掛飛篷登艫恣春覽烟華正濛濛澤國<lb/>
曠無際重湖𣺌難窮漸覺高郵北行及廣陵東所過足<lb/>
清眺舟人莫怱怱<lb/>
　　　出自城北門<lb/>
出自城北門周覽快心目峩峩鍾阜青漫漫平湖緑木<lb/>
依長堤茂樹隠芳洲曲縹緲天際樓高下林間屋遥遥<lb/>
<pb n="KR4e0100_WYG_002-14b"/>
江上山連連逺岫出江山自雄竒帝里在經復佳麗從<lb/>
古然嘉氣方葱欝官署何巖巖列宇面山麓偶茲吏隠<lb/>
兼頗遂蕭散欲超哉復超哉白雲自相逐<lb/>
　　　晚翠亭為張司徒作<lb/>
花木何紛然各競芳菲時一夕下霜霰憔悴無故姿嚴<lb/>
嚴司徒府後圃殊邐迤而於嵗寒日挺此萬竹枝羣芳<lb/>
盡揺落茲物獨見竒宻葉既不凋勁節亦不移一逕入<lb/>
深處横橋夾清池池亭晝虛敞宴坐生寒颸清影落四<lb/>
<pb n="KR4e0100_WYG_002-15a"/>
簷静與秀色宜適契君子節貞固老不衰為取亭中琴<lb/>
絃我晩翠詩<lb/>
　　　澹菴巻為謝侍郎乃兄題<lb/>
閩山何岧嶤閩水亦清泚中有肥遁人雅志丘壑美山<lb/>
田入雲耕結屋傍流水耕稼有餘閒琴書時復理寄興<lb/>
槁梧中游心竹素裏庭戸無囂塵外物絶珍綺䟽食足<lb/>
充餐絺布良適體朋來無雜言談道而已矣至樂既無<lb/>
假浮榮焉足擬所以忘嵗年足不至州里白雲在高丘<lb/>
<pb n="KR4e0100_WYG_002-15b"/>
鳴鶴在中沚安得躡輕風一訪澹菴子<lb/>
　　　擬古四十一首<lb/>
天地形之大隂陽氣之尊伊誰知此物來自無極門清<lb/>
濁既莫離動静互為根大化去不息至理亦長存彼哉<lb/>
虛寂子已矣無復論<lb/>
悠悠復悠悠水中有行舟四序無淹晷代謝不可留春<lb/>
鳥寂無聲寒蟬號素秋落葉滿阡陌白雲散巖幽去去<lb/>
莫復道潁陽有遺老<lb/>
<pb n="KR4e0100_WYG_002-16a"/>
庭前桂花發清香散凉颸采采黄金英傾筐方自持思<lb/>
欲贈逺人風波阻長岐望望不可反馨潔空自竒<lb/>
吾思古聖心逈出八紘表天理為之大人世為之小堯<lb/>
虞禹相授杯水拱揖了終古駭其事未足稱逹道<lb/>
四時一何神變化不可測隂陽既交代星辰逓羅列孰<lb/>
其主宰之終古不差忒聖人秉明靈動息有貞則吾慕<lb/>
魯中叟矢心以學易<lb/>
端居憶逺遊路經首陽山山有二賢祠青松䕃重關斯<lb/>
<pb n="KR4e0100_WYG_002-16b"/>
人難再得守餓心獨安清風激頽俗高義越人寰去之<lb/>
幾千載可慕不可攀<lb/>
騶虞獸之瑞麒麟獸之仁物性尚不殺而况形為人夫<lb/>
何周轍東王道乆已湮孫呉騁狙詐申商號無恩流毒<lb/>
劇洪水遺黎苦漂淪强嬴滅諸國三戸亡咸秦天道信<lb/>
反覆永為來世陳<lb/>
聖治奠九有禹跡亦茫茫王澤既饒洽彛倫復昭彰以<lb/>
茲熈皥世舉俗躋樂康胡為古道非極意開邊荒征行<lb/>
<pb n="KR4e0100_WYG_002-17a"/>
苦鋒鏑飛輓失耕桑民生既騷屑天和亦乖傷廣土竟<lb/>
何益不救危與亡茲事已千載雄豪有秦皇<lb/>
荆山有美璞巴蜀多名材此物信為竒攻治亦難哉匠<lb/>
石得其良寳就成層臺胡為用匪人坐此斵削乖既自<lb/>
玉之玷還為木之災而况上天工理代必汝諧餗覆良<lb/>
可慮棟撓諒難陪所以虞周聖登庸必賢材<lb/>
湖邉多楊柳山上多松栢松栢存正性不改青青色楊<lb/>
柳易為春隨風發枝節二月絲垂金三月絮飛雪紛紛<lb/>
<pb n="KR4e0100_WYG_002-17b"/>
冶遊子賞翫不知歇松栢寂無言枝幹獨挺特空以木<lb/>
自竒不為時所恱請看霜霰餘榮悴居然别<lb/>
時來行堤上春氣薰人心宛轉湖山曲隠映花樹林芊<lb/>
綿草抽緑蒙茸柳垂金鳴鳥何間關纎鱗或浮沈生物<lb/>
方總總大化亦駸駸當時浴沂者樂意不可尋<lb/>
混沌鴻濛中伊誰作主尸洪河出龍馬清洛浮神龜有<lb/>
文粲以别實惟天所為悟彼隂與陽契此偶將竒大聖<lb/>
發深智運意畫兩儀生生之謂易變化無崖涯宇宙豈<lb/>
<pb n="KR4e0100_WYG_002-18a"/>
云大彌綸靡有遺如何千載餘圖象閟莫知卓哉弄丸<lb/>
子探源遡希夷從茲識姬孔還應見伏羲伊閩有遺編<lb/>
學易真吾師<lb/>
灼灼春庭樹開花漸離披因思唐虞世日方亭午時大<lb/>
禹亦神聖兢兢為保持如何百代下此道久已衰豐亨<lb/>
王格之請看大易辭<lb/>
木腐蟲蠧出氣乖肬贅生曜靈一薄蝕隂曀欝然興<lb/>
道術裂周季縱横亂秦嬴青牛既夙駕白馬亦時<lb/>
<pb n="KR4e0100_WYG_002-18b"/>
征汜濫自涓滴熺赫兆星星多謝宋諸老萬古開昏<lb/>
㝠如何陽光發尚自爝火明寄語行路人勿迷棘與<lb/>
荆<lb/>
萋萋湖邊草榮榮山上花山中有高士探化心靡他天<lb/>
地自槖籥萬物從交加深居不窺牖四海皆森羅我欲<lb/>
見其人捫蘿陟山阿山阿忽回合㝠䝉起烟霞至道復<lb/>
誰語奈此髙士何<lb/>
太虛浩無際何所立天堂坤厚大氣舉地獄置何方此<lb/>
<pb n="KR4e0100_WYG_002-19a"/>
理亦昭哉妄見胡㝠茫萬世為之惑福果僥難量髙標<lb/>
㧞地起飛宇就天翔摶刻土木梗鎔劑金銀糚人力為<lb/>
殫竭財物亦耗傷既自息吹乖焉得寒暑常茲事自前<lb/>
季滔天勢彌張反經如可作興言討彼狂<lb/>
圓象無停運大化不可留征車既西邁行舟復東流轍<lb/>
跡苦相背兩美焉得有青松生澗底白日麗高丘餘光<lb/>
不廻照直幹空蕭颼去去莫復道零露滿春草<lb/>
五陵多俠客三輔足貴豪園池占佳勝高第干雲霄不<lb/>
<pb n="KR4e0100_WYG_002-19b"/>
惜千金重雅意一日遨綺筵鎮水陸清歌間笙匏酒酣<lb/>
視天地泰山一鴻毛中情既昏惑外體亦勞焦誰似林<lb/>
居子神理恒超超<lb/>
在隂鶴相應遷喬鳥當歌琴書滿瑶席良朋亦已多各<lb/>
愛芳菲時共惜光隂過齊心何所求所求保太和壯年<lb/>
不努力奈此老大何<lb/>
白雲在高丘緑蘿在深谷中有𡨕棲士雲蘿蔽茅屋獨<lb/>
抱尚友情緬遂碩人軸古琴時復彈古書還更讀逍遥<lb/>
<pb n="KR4e0100_WYG_002-20a"/>
無外事俯仰長自足沮溺耕在野姜叟釣渭曲伊人豈<lb/>
無心恥衒荆山玉將須鳯來儀朝陽滿梧竹<lb/>
庭前䨇榴樹葉宻枝相交時當四五月吐花紅夭夭人<lb/>
愛花爛漫我愛花始苞堯夫有妙識造化滿即消情知<lb/>
酩酊醉還見離披凋所以大聖人持盈不忘勞吾今老<lb/>
學易看花遂成謡<lb/>
虞帝尚欽恤大禹泣罪人所以聖者心天地同一仁周<lb/>
政失其御侯章僣無倫芻靈既莫施作俑亦不聞秦穆<lb/>
<pb n="KR4e0100_WYG_002-20b"/>
一朝逝殉以三良身臨穴殊懔慄仰天亦悲辛古猶惜<lb/>
纍辜如何殺俊民王誅一以失流毒蕩無垠驪山錮重<lb/>
泉銀海通幽津遂使三秦衆半作地下塵天道本好還<lb/>
嬴族亦沉淪因歌黄鳥詩重為仁者陳<lb/>
廻觀自古來黄金世所急郿塢幾萬斤梁苑億千鎰貪<lb/>
求刻人骨堆積盈家室寧知造化權隨時有消息人無<lb/>
長盛年物無不散日金穴竟荒虛金谷亦空寂發塚尚<lb/>
有儒胠篋豈無力長見聚金人終為大盗積往者既悠<lb/>
<pb n="KR4e0100_WYG_002-21a"/>
悠來者方役役㫖哉莊生言獨無郢中質<lb/>
蒿萊不招鳯梧桐不栖鷄物故各有趣高卑焉可齊伯<lb/>
夷居東海吕望釣磻溪峩峩太行巔薈蔚方朝躋陽光<lb/>
燭四表發軔岐山西二老既云往婦子爭扶㩦固知賢<lb/>
聖人去就關崇卑試聴紫芝歌坐見嬴道隳<lb/>
王良稱善御時方尚詭遇季子洛陽歸張儀關中去佩<lb/>
印誇鄉里驅車塞道路說合從與横而取貴將富孟軻<lb/>
陳王道反為迂闊誤已哉無復言逺矣哲王寤<lb/>
<pb n="KR4e0100_WYG_002-21b"/>
驪珠不易探至理不易論端木稱逹者性道猶弗聞五<lb/>
十知天命𤣥聖有遺言區區事末學役役勞其身葩藻<lb/>
㓕素質聲利迷心源有若亡羊客秪見岐路分何當息<lb/>
𡨕升來復求其根<lb/>
孤桐生龍門檿絲出東國相合為素琴不離君子側清<lb/>
彈何悠揚遺音為發越中涵千古心養彼至人徳云胡<lb/>
變新聲絲竹異古昔繁響難具論哇滛日淪惑舉俗逐<lb/>
時好誰能稱在昔萬事亦復然不獨琴與瑟<lb/>
<pb n="KR4e0100_WYG_002-22a"/>
吾思一氣大渾渾無邊方天機自流轉隨至互低昻寒<lb/>
暑既代序日月亦運行庶物勃然出滿虛各有常萬化<lb/>
定厥基終古為維綱大哉庖羲聖有畫粲以章易道諒<lb/>
斯在請看隂與陽<lb/>
吾思洓水翁志節一何高褰裳辭宥宻視若秋鴻毛古<lb/>
人不可作流俗正滔滔色過夏畦病意甚乞墦勞趨走<lb/>
信機巧茍得還驕豪閒詠青蠅詩載翫碩䑕爻<lb/>
吾思魯公儀㧞葵去織婦傅翼兩其足實惟天道故云<lb/>
<pb n="KR4e0100_WYG_002-22b"/>
胡世君子大得兼小務生殖廣田園販鬻罔泉布牙籌<lb/>
既自執龍斷復登顧彼哉何足言義利各有悟<lb/>
蜩鳩笑大鵬夏蟲疑寒冰語之斯道大心識何蒙㝠属<lb/>
文篋笥滿讀書棟宇盈徒勞一生力了無寸見明誰言<lb/>
㸃也狂鼔瑟有深情<lb/>
月盈乃生魄隂極陽復來損餘補不足天道良昭哉淳<lb/>
朴日澆散斯理亦何乖既剥猶未已豐亨尚增培君子<lb/>
過佚樂小人窮之災所願均厥施九域登春臺<lb/>
<pb n="KR4e0100_WYG_002-23a"/>
萬鍾固知富於性無加增千駟雖云衆難為身重輕逹<lb/>
人抱大觀不以外物嬰夷齊首陽餓伊摯莘野耕清風<lb/>
激千古賢聖留其名邈哉務光讓鄙矣蝸角爭蠅營徒<lb/>
為爾鴻飛自㝠㝠<lb/>
青山何岧岧白雲自超超雲山日在望開門兩相高既<lb/>
喜山靜止還愛雲飄飄秀色可攬結吾其陟山椒<lb/>
大氣浩無涯厚地大氣舉形氣自依附人物乃中處剛<lb/>
柔生變化隂陽行寒暑自古謂之然滿虛寧可數吾思<lb/>
<pb n="KR4e0100_WYG_002-23b"/>
弄丸翁深情契斯語<lb/>
丹轂既云飾翠蓋亦時張駟馬復在馭鸞和自鳴鏘執<lb/>
綏者誰子升車氣揚揚廻旋逐水曲馳騁登周行行人<lb/>
為之辟誰不羡輝光胡取覆餗誚而置郜鼎章輪輿雖<lb/>
云美致寇安可量所以大易辭負乘著厥祥<lb/>
洪荒日已遠文籍日以繁華僞滅真實汗漫迷本源左<lb/>
氏已浮誇戰國皆詐言班馬揚其波蔚宗助其瀾繼者<lb/>
如蝟毛美惡愛憎間諒非董狐筆盡信誠為難誰哉法<lb/>
<pb n="KR4e0100_WYG_002-24a"/>
宣聖大典垂不刋<lb/>
人生苦不足得隴更望蜀祖龍泛海行劉郎祀竈術仙<lb/>
事俱茫茫百年竟飄忽汲汲復營營何時滿所欲吾慕<lb/>
首陽翁清風在山谷<lb/>
庭樹㣲飄落凉氣始披拂却憶少年時泛舟湖湘曲秋<lb/>
風起波瀾寒霜下林麓日出江上楓霧隠楚岸竹蘭芷<lb/>
亦蕭條芰荷不秋馥靈均舊遊處騷思方滿目忽忽三<lb/>
十年凉意復相觸九歌有遺辭得意在雲谷<lb/>
<pb n="KR4e0100_WYG_002-24b"/>
庭竹生凉飈明月從東上候蟲草根鳴夜静聲愈響逍<lb/>
遥歩階除悠然起遐想三皇五帝時淳樸竟焉往王風<lb/>
降黍離禮樂委榛莽反復千載間霸業雜相長是非垂<lb/>
不泯勝負在俯仰令人意難平撥置聊自廣<lb/>
人巧千萬端莫逃造化巧三王行仁義子孫永相保綿<lb/>
歴百千載順理得終考嬴隋南北朝竊國騁暴狡社稷<lb/>
旋荒墟苖裔悉剪勦天巧必勝人人巧何足道<lb/>
　　　出金陵<lb/>
<pb n="KR4e0100_WYG_002-25a"/>
金陵宿雨霽杲杲秋日明繆承北闕召促裝出西城追<lb/>
隨冠蓋集酌别臨江亭徘徊不能别去住難為情掛蓆<lb/>
曉風發觧纜早潮生抗手謝送者令人意難平所願各<lb/>
努力令徳崇端貞<lb/>
　　　江行三首<lb/>
石城上朝旭宿霧漸已收大江何茫茫柔櫓泛中流鍾<lb/>
阜猶在望白雲散巖幽兩載寧無情湖山憶同遊佳勝<lb/>
邈難即廻想空悠悠<lb/>
<pb n="KR4e0100_WYG_002-25b"/>
順流駕長風掛蓆何快哉青山若相送兩岸猶崔嵬恩<lb/>
召信光渥報稱知非才貞白有君子寧不動中懷<lb/>
我舟既云邁長風起層波天水共𣺌茫雲岫紛嵳峩石<lb/>
城猶在望赤岸還經過逺堤秋樹小水國蒹葭多老遂<lb/>
金陵遊奈此佳麗何北歸已陳跡江行遂成歌<lb/>
　　　過儀眞<lb/>
怱怱過儀真來往已三度茲行復祗召嚴程還北去湖<lb/>
田收晩禾長堤落秋樹已逺金陵山漸近廣陵路乘月<lb/>
<pb n="KR4e0100_WYG_002-26a"/>
宜舟行牽者且莫住<lb/>
　　　夜泊廣陵<lb/>
夜到廣陵城已是三更後官舡少停泊驛吏勞奔走風<lb/>
清月色明河漢粲星斗行思方揺揺懷古復何有<lb/>
　　　高郵<lb/>
又見高郵城連延傍湖水水上紅驛樓登眺憶往嵗昔<lb/>
逢春雪飛今值秋風起嵗華與人事廻換理如此中貞<lb/>
諒自保期不愧行止<lb/>
<pb n="KR4e0100_WYG_002-26b"/>
　　　高郵湖<lb/>
去年冒春雪揚帆過高郵今嵗属秋暮長風送我舟湖<lb/>
心射日氣駭浪蹴天浮觀象卦有渙悟易情悠悠<lb/>
　　　淮陽懐古<lb/>
淮陽古名郡卧治有昔賢禁闥不可留遺想增慨然顧<lb/>
我豈其儔寵擢何連連本乏實徳稱重為虛名牽撫心<lb/>
益自愧懷人遂成篇<lb/>
　　　雨中渡淮<lb/>
<pb n="KR4e0100_WYG_002-27a"/>
風雨渡長淮波浪何𡨕茫兩儀混不分恍若窺洪荒舟<lb/>
人貪利渉片蓆就空翔翩翩入烟霧隨風任低昻北岸<lb/>
泊水驛暮雨益淋浪且喜對官燭粲爛竟夕光<lb/>
　　　清河晚晴<lb/>
向夕起長風秋雲静天宇清波流月光白露下寒渚榜<lb/>
人喜晴霽理楫夜相語早發過鍾吾漫漫見徐土<lb/>
　　　夜上吕梁洪<lb/>
水村夜寥寥秋月流空白牽舟上吕梁逆浪湧寒雪愧<lb/>
<pb n="KR4e0100_WYG_002-27b"/>
彼役夫勞當此灘水澁憶我四方遊江湖飽渉越祗召<lb/>
復茲行恩重知才劣矢心復何如長洪石如鐡<lb/>
　　　過徐州<lb/>
去年春正月南泛彭城舟今嵗值秋暮北上遡長流蹤<lb/>
跡信往復景物愜觀遊風寒堤柳落波减岸石稠白見<lb/>
高城堞蒼出逺山丘何處戱馬臺彷彿燕子樓化遷無<lb/>
停軌事往不可求陳跡竟泯泯虛名但悠悠覽今亦懷<lb/>
昔發聲遂成謳<lb/>
<pb n="KR4e0100_WYG_002-28a"/>
　　　送歐陽憲副<lb/>
凛凛谷中風亭亭山上松風聲亦何勁松自無改容競<lb/>
秀固妍好弱植徒豐茸獨於霜雪餘卓然見高蹤悠悠<lb/>
四十年所遇多尚同歐陽信佳士亮節抱始終蒼蒼嵗<lb/>
寒質展可為國庸適來述所職歸思何怱怱載歌君子<lb/>
篇德期皓首崇<lb/>
　　　雜詩三首<lb/>
洪荒一何遥悠悠幾萬載古跡竟茫然古道復安在巍<lb/>
<pb n="KR4e0100_WYG_002-28b"/>
巍唐帝尊放勲薄四海文明啓中天倫典粲而藹魯叟<lb/>
删述勞于茲立聖軌寥落但陳編撫事增歎慨<lb/>
孰云天地大形勢兩暌絶一氣周流之神理有昭格雍<lb/>
雍虞庭臣穆穆賢聖徳太和良在茲疇咨方未歇所以<lb/>
祥鳯儀不獨大樂闋如何此道非千古空遺跡<lb/>
山龍匪舜樂卑菲真禹心大哉虞夏聖憂民同一深既<lb/>
服四載勞還彈五絃琴九功亦時敘勑天尚遺音如何<lb/>
精一傳載往不可尋獨有簡册光留照猶至今<lb/>
<pb n="KR4e0100_WYG_002-29a"/>
　　　西溪魚躍為樂安楊貢侍御題<lb/>
西溪𣺌何許乃在楊林阿楊林古名族樂安世其家家<lb/>
住溪水曲林木相交加地僻網罟絶溪邃遊魚多濈濈<lb/>
聚弱藻洋洋戱新荷逆水㣲波生仰沫細雨斜跳躍自<lb/>
有適出没静不譁楊族有名士考業咀英華愛此魚性<lb/>
樂契彼道味嘉乃知天機妙萬象皆森羅却鄙中散慢<lb/>
寧效濠梁誇緬懷旱麓詩載賦西溪歌永言繼真躅勝<lb/>
景垂無涯<lb/>
<pb n="KR4e0100_WYG_002-29b"/>
　　　龍江曉望<lb/>
兩岸青山隠隠一江白浪茫茫烟樹高低城郭風帆逺<lb/>
近舟航<lb/>
　　　遣悶二首<lb/>
客中欝欝不自得忽思古人讀古書古書古人亦如此<lb/>
吾懷不放將何如<lb/>
少時都不觧憂喜壯年百慮攪我心我心黙黙向誰説<lb/>
呼酒只對東風斟<lb/>
<pb n="KR4e0100_WYG_002-30a"/>
　　　臨清曲<lb/>
臨清人家枕閘河臨清賈客何其多停舟落落無可語<lb/>
呼酒只對長年歌<lb/>
　　　題墨牛二首<lb/>
青松落隂石苔上雨餘百草芊綿長老叟牧牛牛性馴<lb/>
牛背讀書興蕭爽書中之味深且長髙睨盤古窺皇唐<lb/>
日暮驅牛下山去風清月白天茫茫<lb/>
緑楊芳草被平坡老人騎牛行且歌歌長扣角角欲碎<lb/>
<pb n="KR4e0100_WYG_002-30b"/>
悠悠古意何其多布褐凉風生兩肘幾度歸來月明後<lb/>
夜深遺響入青雲應有知音與携手<lb/>
　　　蠶婦吟<lb/>
采葉者誰婦蓬首面不洗年年絲作人家衣短布裙穿<lb/>
不揜體綺羅不是養蠶人三復斯言情不已<lb/>
　　　偶題<lb/>
磊磊落落塞胸臆推蕩始覺心和平丈夫志量包宇宙<lb/>
細故那得風波生<lb/>
<pb n="KR4e0100_WYG_002-31a"/>
　　　憶繡榮二孫<lb/>
繡孫猶未識阿翁翁在山東一馬驄近别榮孫春又夏<lb/>
相應學語問阿翁<lb/>
　　歌<lb/>
　　　贈劉僉憲<lb/>
古磬不諧人之耳古瑟不合人之心茫茫天地亦大矣<lb/>
人生豈謂無知音陽春白雪聴者寡巴人下里和如林<lb/>
退之竒崛篇子美爛漫吟謫仙逸氣隘六合一字價抵<lb/>
<pb n="KR4e0100_WYG_002-31b"/>
千南金神遊八極不可見獨留文字幾千巻江河萬古<lb/>
行地中飲者杯勺各滿願我生其後欲追逐蹇若跛鱉<lb/>
趨紫燕<hi>良馬名</hi>東西南北流覽多公取古詞各矜衒邇來<lb/>
忽遇劉虛菴胸中元氣何潭潭沉酣百子索幽怪模鎔<lb/>
萬象窮川嵐興來落筆亦何壯一日千里馳風帆又若<lb/>
秋溟露毫末明珠大貝相錯參始悟古人今可學嗟我<lb/>
見晚生靦慙虛菴虛菴真竒士磊落聲名固應爾相逢<lb/>
一曲伯牙琴髙山峩峩水清泚<lb/>
<pb n="KR4e0100_WYG_002-32a"/>
　　　茅屋漏<lb/>
辛丑進士河汾客早向中州買居宅宅有茅屋八九間<lb/>
補葺聊以蔽床蓆進士所好惟詩書衣食取足無剰餘<lb/>
朝朝暮暮誦周孔行行坐坐歌唐虞以茲狂僻誤生理<lb/>
老屋支撑幾星紀前月大風撮茅去今月乆雨漏不已<lb/>
移床徙榻那得乾堆書捲被空長嘆文章不足補穿漏<lb/>
翻為兒女生<graphic n="KR0804" url="https://raw.githubusercontent.com/kanripo/KR-Gaiji/master/images/KR0804.png" mimeType="image/png"/>顔豪家大屋足懽笑已覺紈袴輕儒冠<lb/>
却憶唐朝老工部西蜀草堂幾風雨亦有官居鼎鼐尊<lb/>
<pb n="KR4e0100_WYG_002-32b"/>
欲起樓臺無處所昔賢窮達還復然我何愠此霑濕苦<lb/>
且待天晴飽讀書比屋渠渠不須數<lb/>
　　　太行歌送丁分教之襄陵<lb/>
太行之山何崔嵬鐡崖翠壁萬仭中天開其勢北來吾<lb/>
不知其幾萬里但見横亘遼磧包括秦晉斗起中原之<lb/>
地何壯哉往年吾嘗陟其頂四顧山如培塿樹如苔黄<lb/>
河一線遥遥下砥石奔流直到東海不復廻此時英風<lb/>
浩然洒六合便欲厯覽天上金銀臺其中羊腸九折走<lb/>
<pb n="KR4e0100_WYG_002-33a"/>
峻坂摧輪怪石硱磳磊落而成堆太行之高且險也如<lb/>
此子今逺行令人興難裁倘到昔所登覧最高處為我<lb/>
歌此一曲還徘徊西望襄陵迢迢秪幾驛驅車徑須往<lb/>
渡清汾隈願子居易思險慎厥守始終永保令譽慰我<lb/>
相思懷<lb/>
　　　永和雙山歌<lb/>
永和四境千萬山雙山之勢尤㠝岏兩峰對峙若天闕<lb/>
中有一境通人寰南峰突兀半空裏連岫峩峩方並起<lb/>
<pb n="KR4e0100_WYG_002-33b"/>
蒼松古木何蕭森朔風搜攪鳴不已北峰形狀尤竒瑰<lb/>
怪石刻鏤樓與臺上有雲屏立霄漢隔礙星斗廻風雷<lb/>
我來登覽值冬暮攀縁石磴到高處滄瀛碣石覺東傾<lb/>
弱水崑崙在西顧俯瞰纍纍岡阜多巨壑無底如盤渦<lb/>
遠近幽深杳難測寒雲冷霧紛盪摩因思未闢天與地<lb/>
澒洞無涯惟水氣輕陽一隙漸飄浮大塊無邊遂凝滯<lb/>
波濤蕩漾成高低剛為金石柔土泥此山想得陽之極<lb/>
層巒削出天之西獨恨古來壯遊者足迹不到茲山下<lb/>
<pb n="KR4e0100_WYG_002-34a"/>
遂令竒絶委幽窮無由題品繼風雅我才雖非作者流<lb/>
愛此欲去還夷猶摩娑石壁寫長句千古當與山同留<lb/>
　　　鳯凰臺歌次虛菴韻<lb/>
吾聞鳯鳥不與凡禽棲隆周之時曾集豐鎬西鏘然一<lb/>
鳴向人世喧啾百鳥不敢爭與啼昔有名臣黄覇生漢<lb/>
世治民之才逈與時流異潁川出守曾幾何休風數感<lb/>
靈禽至靈禽文彩明山川和音噦噦聞中天遂築高臺<lb/>
表神異臺空鳯去餘千年只今壞埒纔數尺野鳥紛紛<lb/>
<pb n="KR4e0100_WYG_002-34b"/>
競來集簡册空存紀瑞年荆榛不復快覩迹我來䟦馬<lb/>
登高丘荒臺已遠猶囬頭為憶循良心耿耿緬懷瑞物<lb/>
情悠悠鳯臺鳯臺重披訪往事何須空怏悵方今聖明<lb/>
治理登俊良會見一朝飛去青雲上<lb/>
　　　舟中苦熱<lb/>
大江千里流炎日暑氣波光互蒸濕火雲壓風空不來<lb/>
舟中苦熱何太劇坐睡昏昏汗雨流對食欲餐還復休<lb/>
扣舷直欲發狂呌安得少昊囬清秋安得少昊囬清秋<lb/>
<pb n="KR4e0100_WYG_002-35a"/>
一洗煩熱情悠悠<lb/>
　　　洞庭湖歌<lb/>
吾觀庖犧龍馬圖五行惟水居其初自從清濁奠高下<lb/>
山澤通氣無時無荆南之水亦衆矣壯觀惟有巴陵湖<lb/>
世俗相傳八百里足跡未到空躊躇今秋持節來南楚<lb/>
舟泊岳陽訪竒古登樓始得肆遐觀萬頃洪濤際天宇<lb/>
如從東岱窺滄瀛一㸃仙山隔烟雨長風歘起層霄間<lb/>
渤渤洶洶增狂瀾轟天掲地急雷鼓排空炫日堆銀山<lb/>
<pb n="KR4e0100_WYG_002-35b"/>
須㬰風止波濤定涵泳虛空開玉鏡金烏飲淵千丈紅<lb/>
白鷗落影一行動行客喜甚無氛埃連翩大舸争往來<lb/>
我亦飄然下樓去放舟中流何快哉蜀江西來半天瀉<lb/>
瀟湘南接蒼梧野一劍横空有所之丈夫不作悠悠者<lb/>
洞庭洞庭七澤雄鄒魯昔有觀瀾翁我今賦此良不茍<lb/>
乃知有本無終窮<lb/>
　　　沅州春日歌<lb/>
南州二月春來早緑水青山四縈繞城中何處足春光<lb/>
<pb n="KR4e0100_WYG_002-36a"/>
御史臺中富花草牕外青梅結子稀門墻桃李争晴輝<lb/>
暎日紅綃正縷縷漫空白雪何霏霏芍藥錦苞猶未啓<lb/>
蘭蓀露葉光泥泥楊柳風搓碧玉絲芭蕉葉吐青鸞尾<lb/>
苔茵展地萱草長千紅萬紫遥相當竹林好鳥自鳴寂<lb/>
菜畦蛺蝶殊悠揚生意由來滿天地糚㸃池臺足佳致<lb/>
門清祗覺白晝長庭閒况復遊絲細静觀元化深無涯<lb/>
中心黙黙含春熈願効冰霜逹陽氣普期八表仁風吹<lb/>
　<lb/>
<pb n="KR4e0100_WYG_002-36b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬軒文集巻二<lb/>
</p>
<p>
</p>
  </div>
</body>
</text>
</TEI>
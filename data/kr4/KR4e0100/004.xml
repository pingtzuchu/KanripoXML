<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>敬軒文集巻四</head> <lb/>
    <p>
<pb n="KR4e0100_WYG_004-1a"/>
欽定四庫全書<lb/>
　敬軒文集巻四<lb/>
　　　　　　　　　　　　　明　薛瑄　撰<lb/>
　　絶句<lb/>
　　　銅雀臺<lb/>
銅雀臺高春日明春風無限綺羅情笙歌莫向西陵奏<lb/>
松栢蕭蕭起暮聲<lb/>
　　　春日即事<lb/>
<pb n="KR4e0100_WYG_004-1b"/>
一夜東風柳穗柔曉來紅日在簾鈎少年兩兩鳴鞭過<lb/>
唯見香塵撲馬頭<lb/>
　　　舟中雜興柬韓克和劉自牧王尚文宋廣文十<lb/>
　　　　八首<lb/>
公等文章班馬儔偶來聨歩上瀛洲天㤙又許歸鄉里<lb/>
同泛南風五月舟<lb/>
天上同霑雨露多扁舟又喜泛滄波㝠㝠鳥背夕陽暮<lb/>
千里月明聞棹歌<lb/>
<pb n="KR4e0100_WYG_004-2a"/>
霄漢銀河接潞河諸公同此沐恩波於今又遂歸寧願<lb/>
漸近家山喜氣多<lb/>
萬家城郭通州市十里帆檣潞水船清曉登艫望京國<lb/>
鳯凰樓閣五雲邉<lb/>
波光到底見星辰中夜行舟月色新睡覺水村鷄已唱<lb/>
雲帆清曉過天津<lb/>
細草㣲茫間渚沙烟林杳靄暗漁家舟行不辨東西處<lb/>
但倚危檣看月華<lb/>
<pb n="KR4e0100_WYG_004-2b"/>
舟行暑氣正淟涊岸上行人方欝蒸安得長風來萬里<lb/>
頓令煩濁片時醒<lb/>
天高雲影層層出野曠河流曲曲長百丈牽風晴裊裊<lb/>
櫓聲搖月夜茫茫<lb/>
兩堤草色緑無際五月草蟲聲已清自是天機能動物<lb/>
舟中聞此倍多情<lb/>
堤上閒遊眼界寛青天不盡地漫漫此心便覺無拘礙<lb/>
誰信人間行路難<lb/>
<pb n="KR4e0100_WYG_004-3a"/>
天開水面平鋪月風湧潮頭倒捲沙舟過前村迷逺近<lb/>
一堤楊柳數聲鴉<lb/>
夾堤楊柳緑依依傍水人家籬落稀小婦携籃賣蒲笋<lb/>
得錢含笑入荆扉<lb/>
水畔人家舟作屋飄飄身世長兒孫幾回睡足蘆花月<lb/>
又引帆檣過别村<lb/>
參透詩禪漸息機掀髯覔句句還遲櫓聲驚覺船忩夢<lb/>
遥見青天一鳥飛<lb/>
<pb n="KR4e0100_WYG_004-3b"/>
纔罷沿流又遡流關河不盡興悠悠書生别有胷中畧<lb/>
閒㸔横江萬斛舟<lb/>
千年宇宙混輿圖萬里江河接舳艫澤國晚來飛鳥盡<lb/>
海風吹月上天衢<lb/>
蘆葉青青潮水平呉儂揺櫓唱歌聲歌聲櫓韻隨潮去<lb/>
背立江風無限情<lb/>
江北江南一水通往來舟楫自怱怱推篷獨坐渾無語<lb/>
遥見青天日正中<lb/>
<pb n="KR4e0100_WYG_004-4a"/>
　　　酬陳廣文送莱<lb/>
秋圃應知雨露多嘉蔬分送奈情何書生咬得其根味<lb/>
絶勝金盤薦紫駝<lb/>
　　　早度古嶢關<lb/>
四圍山勢欝崔嵬清曉關門傍水開一騎秋風揚策度<lb/>
野花隨路送香來<lb/>
　　　由蓼子谷取㨗路抵鞏黄河北徙有感<lb/>
此路經過已十年重來河水變桑田西風不盡登臨意<lb/>
<pb n="KR4e0100_WYG_004-4b"/>
又見寒鴉下夕烟<lb/>
　　　鞏洛道中<lb/>
嵩高雲氣晚嵯峨清洛西風咽急波水色山光渾似舊<lb/>
宋家陵墓夕陽多<lb/>
　　　王弼墓<lb/>
四聖千年道乆湮誰從羲畫見天真先生埋骨邙山後<lb/>
猶有𤣥虛誤世人<lb/>
　　　宿白馬寺人家<lb/>
<pb n="KR4e0100_WYG_004-5a"/>
白馬駝經事已空斷碑殘刹見遺蹤蕭蕭茅屋秋風裏<lb/>
一夜雨聲鄉思濃<lb/>
　　　函谷關<lb/>
嬴秦烈熖掩全齊誰遣君侯更向西關上月明關下路<lb/>
英雄千古怨晨鷄<lb/>
　　　登平陸城樓四首<lb/>
獨倚危樓日向西洪河風起浪高低中條北去無多路<lb/>
回首鄉關路不迷<lb/>
<pb n="KR4e0100_WYG_004-5b"/>
斷岸奔流萬里風踈林黄葉九秋中畫闌干外斜陽暮<lb/>
併作離愁一段濃<lb/>
客愁偏向九秋多况復登樓望濁河相去𢎞農纔咫尺<lb/>
苦無一葦暫從過<lb/>
中條秋色滿山城一上危樓感慨生天外黄流來滚滚<lb/>
扁舟端擬駕長鯨<lb/>
　　　興讓里<lb/>
岐陽日色正輝輝纔被餘光便息機却把争田為棄土<lb/>
<pb n="KR4e0100_WYG_004-6a"/>
頓令江漢總思歸<lb/>
　　　山水小景四首<lb/>
湖水茫茫浪拍天春風湖上有人烟小樓半在花林内<lb/>
簾捲青山看釣船<lb/>
石上長松落午隂有人松下鼓瑶琴南風過處渾無迹<lb/>
秪見千山萬水深<lb/>
老樹蒼崖滿目秋水明沙浄晚烟收如何萬里長江内<lb/>
只見斯人泛一舟<lb/>
<pb n="KR4e0100_WYG_004-6b"/>
兩崖雪罷樹無風泛泛扁舟水月空疑是山隂尋戴老<lb/>
此時清興正無窮<lb/>
　　　七夕三首<lb/>
絶憐天上有佳期汾水西風獨夜時望斷銀河仙路逺<lb/>
鵲橋不見度星旗<lb/>
身世浮雲無定迹客中二十四囬秋故鄉此夕逢佳節<lb/>
閒看星河徹夜流<lb/>
三處三年逢七夕鄢陵京索晉河汾人生是處堪行樂<lb/>
<pb n="KR4e0100_WYG_004-7a"/>
領取清風對酒樽<lb/>
　　　留别諸友八首<lb/>
留連冉冉已過夏離别怱怱又値秋酒盡玉壺歌舞散<lb/>
月明千里照汾流<lb/>
多情累月重留連惆悵西風送别筵咫尺江山暫分手<lb/>
及歸應在早花前<lb/>
緑樹秋風起夕凉離筵歌舞斷人腸欲知别後相思切<lb/>
明月關山滿路霜<lb/>
<pb n="KR4e0100_WYG_004-7b"/>
樓頭鐘盡曉風清南陌殷勤送我行十里汾流兩岸月<lb/>
祗應總是别離情<lb/>
汾水西風生夕波離筵忍聴唱驪歌男兒不洒相思淚<lb/>
翠袖紅裙奈若何<lb/>
離鸞别鶴不須愁暫向中州訪舊遊待我明年二三月<lb/>
看花同上禹門樓<lb/>
扁舟清曉渡汾河露草風蘆兩岸多却望高城雲霧盡<lb/>
好山一帯列青蛾<lb/>
<pb n="KR4e0100_WYG_004-8a"/>
錦瑟銀筝酒半酣離情幾許舊曽諳却憐後夜相思處<lb/>
三晉山高月正南<lb/>
　　　秋日過洛陽<lb/>
洛陽城西今又來颯颯秋風吹客懷禾黍荆榛蛩韻切<lb/>
昔人曽此起樓臺<lb/>
　　　中秋對月遣興<lb/>
凉露滿天秋氣清月光先到客邉明舉杯對影深相属<lb/>
只有姮娥不世情<lb/>
<pb n="KR4e0100_WYG_004-8b"/>
　　　元夕寄故鄉諸友八首<lb/>
故鄉千里隔關河好景年年客裏過又見元宵春一度<lb/>
紅燈幾㸃月明多<lb/>
鄉人新自故鄉來千里魚書手自開聞道家山風景好<lb/>
玉笙吹月共徘徊<lb/>
寂寂閑門掩月華春街兒女任諠譁窻前坐乆銀燈燼<lb/>
首首詩成只憶家<lb/>
莫道他鄉勝故鄉思歸一日九廻腸元宵忽共鄉人語<lb/>
<pb n="KR4e0100_WYG_004-9a"/>
為寫新詩寄上庠<lb/>
思鄉無日不關情况復春燈對月明欲作家書附回使<lb/>
歸心先過洛陽城<lb/>
舊説歸期已失期更逢佳節倍相思交親若問今何似<lb/>
客裏春來困酒巵<lb/>
中州何事重留連憶别諸公已半年遲我河汾看春色<lb/>
百花深處酒如泉<lb/>
回首鄉關入夣頻馬蹄踏盡幾年春客中膽氣峥嶸甚<lb/>
<pb n="KR4e0100_WYG_004-9b"/>
肯把明珠漫贈人<lb/>
　　　題毋處士畫梅竹二首<lb/>
疑是孤山處士家暗香浮動月初斜千紅萬紫雖無數<lb/>
獨領春魁是此花<lb/>
湘江兩岸鷓鴣啼翠袖天寒日又西可是無人伴幽獨<lb/>
紛紛桃李下成蹊<lb/>
　　　行黄河岸上<lb/>
蒼崖千仭俯黄流滚滚波聲大地浮惆悵靈槎無復見<lb/>
<pb n="KR4e0100_WYG_004-10a"/>
壯懷祗擬付神遊<lb/>
　　　看楊花戱作<lb/>
紛紛拂拂雪花香旋逐囬風過粉墻坐困緑隂看未足<lb/>
無端春思正悠揚<lb/>
　　　題蒲守劉公梅竹二首<lb/>
誰傾金醴醉仙娥綽約朱顔總已酡莫向風前吹玉笛<lb/>
恐驚春夢入江波<lb/>
此君老矣勢猶豪新長孫枝節漸高好似一門賢父子<lb/>
<pb n="KR4e0100_WYG_004-10b"/>
清風相倚逈難招<lb/>
　　　韋廣文送醯<lb/>
鼎鼐何堪欠此生銀瓶携送滿寒清從今肝膈添詩思<lb/>
肯使酸齋擅大名<lb/>
　　　過賈魯宅<lb/>
長平驛是相君家不見當時富貴花只有蒼蒼喬木在<lb/>
至今猶宿夕陽鴉<lb/>
　　　長平<lb/>
<pb n="KR4e0100_WYG_004-11a"/>
行過長平慘舊名路人猶指昔年坑不知當日將軍死<lb/>
地下曽無見趙兵<lb/>
　　　滎陽道中九首<lb/>
老親官定覃懷後遊子南來京索時舟渡濁河高處望<lb/>
太行秋碧繞天涯<lb/>
前途十里即温城暫向村林避欝蒸野老多情能欵客<lb/>
呼兒旋撇甕頭清<lb/>
一年幾度過黄河霽景清風此日多臨流滚滚興無盡<lb/>
<pb n="KR4e0100_WYG_004-11b"/>
直欲遥吞萬里波<lb/>
河水南邉廣武山山頭簇簇故城閒徘徊不盡千年事<lb/>
秋草秋花駐馬看<lb/>
獨尋危坂出高岡蔓草荆榛古道荒谷口人家似仙舘<lb/>
幾間茅屋䕃垂楊<lb/>
一上河濆眼界寛秋風禾黍動秋山敖倉甬道不知處<lb/>
唯見孤雲自往還<lb/>
連村緑樹亂蟬秋禾黍離離正滿疇為愛中州好風景<lb/>
<pb n="KR4e0100_WYG_004-12a"/>
揮鞭不厭往來遊<lb/>
天高地闊鳥雲飛天際凉飈動客衣萬物生成看未足<lb/>
滿懷清思正㣲㣲<lb/>
馬上看書意若何悠悠隨處任經過舉頭忽見南山近<lb/>
爽氣清輝倍覺多<lb/>
　　　次劉僉憲見寄韻四首<lb/>
憶對清隂轉午遲杯行到手欲無辭高山流水今何處<lb/>
鴻鴈南來有寄詩<lb/>
<pb n="KR4e0100_WYG_004-12b"/>
開緘忽見右軍書麗句清詞愜所需何限相思動秋意<lb/>
蟬聲况是晚凉初<lb/>
幾年持節道途間驄馬遥遥意氣閒况有青山隨處好<lb/>
料來詩思未應闌<lb/>
憲府新成小屋居居中惟貯舊琴書希聲古道應何似<lb/>
一榻清風樂自如<lb/>
　　　通鑑<lb/>
千二年來治亂機只從理欲辨安危若將此鑑為心鑑<lb/>
<pb n="KR4e0100_WYG_004-13a"/>
三五如何不並歸<lb/>
　　　禹門<lb/>
連山忽斷禹門開中有黄流萬里來更欲登臨窮勝觀<lb/>
却愁咫尺會風雷<lb/>
　　　渡口<lb/>
兩崖陡起束狂瀾南去沙平勢𣺌漫長有扁舟依渡口<lb/>
行人莫道往來難<lb/>
　　　棧道<lb/>
<pb n="KR4e0100_WYG_004-13b"/>
石巖危柱迭相承閣道縈迴接杳㝠天上黄流來滚滚<lb/>
長風五月灑衣清<lb/>
　　　明徳宫<lb/>
碧瓦朱楹白晝閒金衣寳扇曉風寒摩雲觀閣高如許<lb/>
長對河流出斷山<lb/>
　　　宫前老栢<lb/>
蒼蒼老榦鑄青銅縷縷香毛引細風自是栽培年嵗乆<lb/>
托根長近禹王宫<lb/>
<pb n="KR4e0100_WYG_004-14a"/>
　　　看鶴樓二首<lb/>
石磴盤雲到上頭高風五月已驚秋眼空四海無纎物<lb/>
惟見黄河天際流<lb/>
一柱巍峩勢獨尊鐡崖三面下無根偶登絶頂思前事<lb/>
滿目河山孰與論<lb/>
　　　水閣二首<lb/>
水閣憑空結構牢蒼崖直下俯洪濤轆轤牽綆應千尺<lb/>
還似垂綸釣巨鰲<lb/>
<pb n="KR4e0100_WYG_004-14b"/>
飛樓縹緲架黄流滚滚波聲世界浮遍倚闌干憶前事<lb/>
功成四載幾經秋<lb/>
　　　后土祠<lb/>
一木為橋渡斷溪山風水氣冷凄凄千年古廟蒼崖下<lb/>
萬里河流正在西<lb/>
　　　石龕<lb/>
古屋縱横半畝餘只疑神鬼護隂虛蒼崖直上通元氣<lb/>
㸃㸃寒泉滴露珠<lb/>
<pb n="KR4e0100_WYG_004-15a"/>
　　　靖應姜真人菴<lb/>
靖應真人隠者流聲名往日動宸旒功成不在飛升去<lb/>
禹廟連雲檜栢秋<lb/>
　　　題四景四首<lb/>
雲滿青山水滿溪緑楊紅杏繞幽栖抱琴童子隨師去<lb/>
歸到橋心日未西<lb/>
水心亭子四山青亭下荷花照眼明我欲喚船楊柳岸<lb/>
隔溪終日不聞聲<lb/>
<pb n="KR4e0100_WYG_004-15b"/>
四山木落晚江空江上茅齋爽氣中立盡秋風何處客<lb/>
磯頭日日看飛鴻<lb/>
怪來寒氣襲襟裾忽向高堂見畫圖樹老山空江似練<lb/>
扁舟不受旅人呼<lb/>
　　　題季札掛劒圖<lb/>
心許君侯口未言歸從陵樹掛龍泉生平負諾知何限<lb/>
始信當時公子賢<lb/>
　　　題負薪圖<lb/>
<pb n="KR4e0100_WYG_004-16a"/>
自古詩人詠伐檀山中不道負薪難到家逺近何須問<lb/>
行過溪橋路已寛<lb/>
　　　四皓圖<lb/>
雪鬢蒼髯識者稀功成猶自昧先幾寧知後日紛紛處<lb/>
却道劉侯計已非<lb/>
　　　睡熟<lb/>
睡熟不知風大作到曉猶聞波浪聲起坐覔紙欲題句<lb/>
却憶逺人無限情<lb/>
<pb n="KR4e0100_WYG_004-16b"/>
　　　紀先人舊遊三首<lb/>
壇樹濃隂覆四墻春深好鳥囀笙簧慈親此日不同聽<lb/>
樂意翻成淚兩行<lb/>
西壑南岡景物幽先人曽此數追游重來不似當時興<lb/>
緑草紅芳總是愁<lb/>
先人最愛佳山水每對清流翫翠㣲俯仰忽成今與昨<lb/>
㸔山㸔水淚沾衣<lb/>
　　　檢舊書得先人手迹<lb/>
<pb n="KR4e0100_WYG_004-17a"/>
素帙窻前自巻舒忽㸔先父數行書分明筆迹如平日<lb/>
一字傷心一淚珠<lb/>
　　　題錢舜舉山水小景<lb/>
琪樹秋風生早寒樓臺縹緲暮雲間橋頭有客長無事<lb/>
閒聴溪聲静看山<lb/>
　　　觀太極圖二首<lb/>
歛襟坐乆此心虛静看濂溪太極圖理在象中元不雜<lb/>
莫於象外用工夫<lb/>
<pb n="KR4e0100_WYG_004-17b"/>
一理隂陽及五行乾坤萬物各生成莫言真宰元無迹<lb/>
乆向圖中露此情<lb/>
　　　春興三首<lb/>
客居城市厭喧囂舉目雲林變緑條好景一年都已過<lb/>
何曽散歩到西郊<lb/>
懷抱何由一灑然勞生擾擾故相牽城南山色青如許<lb/>
不到雲林又幾年<lb/>
又是春風換物華静觀芳意浩無涯寄語鶯花休悵望<lb/>
<pb n="KR4e0100_WYG_004-18a"/>
新詩已懶向人誇<lb/>
　　　新鄭學宫夜宿<lb/>
清飈槭槭響林柯夜宿秋堂冷簟波睡醒不禁鄉思切<lb/>
滿庭明月候蟲多<lb/>
　　　劉廣文携酒餞行<lb/>
先人館下老門生三十年來故舊情今日相逢頭已白<lb/>
殷勤載酒問歸程<lb/>
　　　過盧溝河有作<lb/>
<pb n="KR4e0100_WYG_004-18b"/>
烏府新承帝澤覃又持憲節按湖南盧溝橋上瞻都邑<lb/>
金闕連雲倚翠嵐<lb/>
　　　出漢口五首<lb/>
扁舟泛泛野湖平岸轉奔流近漢城滿目江山如畫裏<lb/>
留題多少舊才名<lb/>
萬里長江滚滚來楚山凝碧樹如苔扁舟横渡浪花急<lb/>
一蓆好風何快哉<lb/>
漢江南合楚江流新漲兼天雪浪浮黄鶴不來仙已去<lb/>
<pb n="KR4e0100_WYG_004-19a"/>
舟人猶指舊時樓<lb/>
萬里滄江水自東武昌烟樹晚朦朧獨持憲節怱怱過<lb/>
興憶南樓夜月中<lb/>
人家樓閣枕江烟江上危檣泊萬船欲問當年無故老<lb/>
青山依舊水連天<lb/>
　　　出漢口至大江追憶往事有感而作<lb/>
武昌城對漢陽城城下長江漫漫平二十年前曽過此<lb/>
烟波一望不勝情<lb/>
<pb n="KR4e0100_WYG_004-19b"/>
　　　覽嘉魚圖經<lb/>
閒覽嘉魚縣地圖半為山谷半為湖生民計業知應薄<lb/>
祗賴昇平雨露餘<lb/>
　　　公安詠古<lb/>
古砌長衢滿緑苔踈籬多傍水邉栽欲知何處懷平仲<lb/>
老竹荒祠風雨來<lb/>
　　　蜀江水漲如黄河江北諸山彷彿太行遣興而<lb/>
　　　　作<lb/>
<pb n="KR4e0100_WYG_004-20a"/>
蜀江濁比大河黄江北諸山似太行誤喜中原應不逺<lb/>
却聞人語是湖襄<lb/>
　　　澧州<lb/>
秋日秋風澧有蘭碧峰如畫水如環荆南自古多騷思<lb/>
長在閒花野草間<lb/>
　　　常徳<lb/>
百里平川古朗州沅江滚滚向東流竹枝留得唐人句<lb/>
一曲西風碧樹秋<lb/>
<pb n="KR4e0100_WYG_004-20b"/>
　　　武陵<lb/>
萬水千山舊武陵伏波曾此向南征只今無復壺頭險<lb/>
擊鼓謳歌樂太平<lb/>
　　　次同年趙侍御阻雨韻五首<lb/>
秋夜蕭蕭雨未休碧窻欹枕憶神州霜風會見清南徼<lb/>
未必軺車乆滯留<lb/>
天使乘驄此暫休今朝我亦到南州栢臺孤枕銀燈夜<lb/>
還似當年阻雨留<lb/>
<pb n="KR4e0100_WYG_004-21a"/>
瑶樹西風透客懷早秋凉雨壓塵埃行臺壁上留佳句<lb/>
知是同年攬轡來<lb/>
壁上留題見好懷旋將征袖拂塵埃浪遊不得逢知己<lb/>
阻雨今朝獨後來<lb/>
境入桃源喜滿懷分司衙裏絶塵埃繡衣壁上題詩日<lb/>
正是隨車好雨來<lb/>
　　　桃源曉行<lb/>
隔江烟樹曉模糊縱有丹青畫不如且喜桃源風景好<lb/>
<pb n="KR4e0100_WYG_004-21b"/>
山行不厭路﨑嶇<lb/>
　　　宿界亭驛<lb/>
山月娟娟滿戸庭秋蟲唧唧四邉鳴一杯强飲不成樂<lb/>
坐聴山童打二更<lb/>
　　　辰溪次趙子裕韻二首<lb/>
盡日山行不厭遲肩輿隨處愛秋溪路回忽見江頭縣<lb/>
風景清幽興不迷<lb/>
辰陽已覺鴈書遲滿目雲山接五溪秋夜一杯江縣酒<lb/>
<pb n="KR4e0100_WYG_004-22a"/>
醒來鄉思不曾迷<lb/>
　　　益陽山行遇雨<lb/>
雲林漠漠雨凄凄節節危橋曲曲溪可是青騘行處穏<lb/>
滿山紅葉襯秋泥<lb/>
　　　雪中度風門嶺<lb/>
肩輿千仭歴峥嶸朔雪寒雲杳靄中逺近東西渾不辨<lb/>
只疑猶未闢鴻濛<lb/>
　　　靖州道中溪水清駛可愛<lb/>
<pb n="KR4e0100_WYG_004-22b"/>
石淙急瀉響奔雷濺沫跳珠雪湧堆正苦荒山勞降陟<lb/>
且隨流水共縈廻<lb/>
　　　池邉笋生<lb/>
緑錦池塘春已深池邉青笋欲成林貪看物理添新趣<lb/>
不管滔滔嵗月浸<lb/>
　　　遣興<lb/>
永日霜臺與衆踈相親惟有聖賢書緑雲滿院蒼苔合<lb/>
自喜能兼吏隠居<lb/>
<pb n="KR4e0100_WYG_004-23a"/>
　　　黔陽春日雜詠六首<lb/>
滿庭落葉似深秋好鳥鳴時地轉幽坐對青山纔咫尺<lb/>
會登絶頂望中州<lb/>
風起楊花滿院飛翠屏門外送清輝蠻中好景非吾土<lb/>
春燕來時客未歸<lb/>
兩年三度客黔濵前是秋冬後是春新緑滿庭清晝永<lb/>
好風時復送香塵<lb/>
弱柳新梅䕃戸庭好山門外列青屏間關幽鳥鳴春晝<lb/>
<pb n="KR4e0100_WYG_004-23b"/>
宛似家山把酒聴<lb/>
睡起霜臺似水清晚春風日弄新晴笑看蟢子頻頻集<lb/>
却憶人家望客情<lb/>
駐節黔中改嵗華四山重疊繞天涯空庭獨坐聴鳴鳥<lb/>
拂面春風吹柳花<lb/>
　　　黔陽山中十首<lb/>
景好寧知是異邦竹籬茅舎枕滄江吏情更有山林趣<lb/>
緑樹門前畫㦸雙<lb/>
<pb n="KR4e0100_WYG_004-24a"/>
星軺玉節萬山深到處溪流足茂林雨過瘴烟清似洗<lb/>
蠻荒不減壯遊心<lb/>
盡日江行路不迷溝塍水滿稻秧齊參天緑樹茅茨小<lb/>
何處人家呌午鷄<lb/>
山青雲白楚天涯駐節山中白晝遲縱是無邉清興好<lb/>
知音誰與和新詩<lb/>
江村地僻草萋萋小閣閒登日欲西風景不殊雲木秀<lb/>
只嫌中有鷓鴣啼<lb/>
<pb n="KR4e0100_WYG_004-24b"/>
清和時節似中州江遶茅堂盡日幽官况不羈情散誕<lb/>
坐看雲影自悠悠<lb/>
宦情不改讀書情閒愛山林興致清隨意時時寫佳句<lb/>
却嫌行處有虛名<lb/>
竹椽茅屋江邉静永日惟應鳥雀飛雲白天青山萬疊<lb/>
霜臺逺客正思歸<lb/>
花木時光總不窮青山疊疊水重重欲尋真宰元無迹<lb/>
祗見蒼蒼一氣功<lb/>
<pb n="KR4e0100_WYG_004-25a"/>
草閣南風分外凉㸔山面水據胡床宦情蕭散知何益<lb/>
身在江湖憶帝鄉<lb/>
　　　四月望夜院中作<lb/>
月照芭蕉葉上明小闌干外竹林清一襟風露凉如洗<lb/>
似有新秋在戸庭<lb/>
　　　對雨遣興簡陳侍御七首<lb/>
秋雨通宵盡日鳴栢臺雙沼漲皆平緑荷裊裊欹香柄<lb/>
細看明珠瀉未停<lb/>
<pb n="KR4e0100_WYG_004-25b"/>
曲闌干外芰荷香秋雨來時水滿塘喜與同年驄馬客<lb/>
水心亭上共持觴<lb/>
南荒乆與故人踈邂逅同年一月居共指小塘荷葉底<lb/>
水添秋雨欲生魚<lb/>
同年持斧到南荒笑指關山滿路霜一月沅州城裏往<lb/>
聽風聽雨喜連床<lb/>
君恰來時我欲歸沅江秋雨正霏霏鵷班若問新消息<lb/>
為説清霜滿繡衣<lb/>
<pb n="KR4e0100_WYG_004-26a"/>
緑萍如錦蓋青池池面高荷静不移閒愛小亭聴雨坐<lb/>
恰如湘水繫舟時<lb/>
同年喜有繡衣人沅水相逢意氣親我去君留莫惆悵<lb/>
邉氓快覩曉霜新<lb/>
　　　襄陽雪中雜詠六首<lb/>
扁舟南渡漢江來阻雪連朝住憲臺莫道鐡冠官况冷<lb/>
瓊瑶庭下已成堆<lb/>
烏臺南面郡城高城外諸山雪亂飄勝蹟欲追羊叔子<lb/>
<pb n="KR4e0100_WYG_004-26b"/>
會從峴首踏瓊瑶<lb/>
空階宻雪下無聲葉落層層蓋已平盡日㦸門清似水<lb/>
端居誰與論詩情<lb/>
堂臺高敞四虛寒窻外蕭蕭竹萬竿一夜霜風鳴到曉<lb/>
散為清響滿人間<lb/>
襄陽城外雪紛如散入江流片片虛乍有却無迷望眼<lb/>
只疑神女弄明珠<lb/>
少年曾讀浩然詩襄漢風流百世師今日雪中清興好<lb/>
<pb n="KR4e0100_WYG_004-27a"/>
論文翻恨不同時<lb/>
　　　芭蕉<lb/>
夫君本自一心空舒巻如何葉未窮自是根株通大化<lb/>
故教有象顯無蹤<lb/>
　　　靖州月夜雜詠五首<lb/>
一節三年乆在邉天威咫尺玉堦前靖州城裏清宵月<lb/>
應與家山一様圓<lb/>
參差林影受風斜堅坐胡床愛月華凉露在庭清似水<lb/>
<pb n="KR4e0100_WYG_004-27b"/>
不知今夕是天涯<lb/>
城外清江城上樓滿城明月似深秋忽思昌子雖癡小<lb/>
也念阿爺尚逺遊<lb/>
未有涓埃荅九天漫叨官廩過年年静思仕學多違性<lb/>
搔首能無愧往賢<lb/>
三百年來新郡邑七千里外古蠻荒無私好是中天月<lb/>
布滿清輝一様光<lb/>
　　　夏夜聞鐘<lb/>
<pb n="KR4e0100_WYG_004-28a"/>
翠帷籐簟竹方床孤枕慵便五夜凉夣裏不知身作客<lb/>
忽疑鐘響是家鄉<lb/>
　　　盧溪冬夜五首<lb/>
幾度官船過武溪匆匆都未有留題今來駐節當寒夜<lb/>
絳燭紅爐興不迷<lb/>
曲曲清江節節山霜臺分外朔風寒寸心祗與梅争白<lb/>
頗覺蒼顔稱鐡冠<lb/>
江縣蕭條嵗欲除溪山寥落野人居九重時復行寛令<lb/>
<pb n="KR4e0100_WYG_004-28b"/>
使者徵求忍蠧漁<lb/>
夜深風雪響侵門繡被熏來睡正温忽念中林有樵者<lb/>
獨慙餘煖未能分<lb/>
乆客霜風入緼袍壯心猶倚劒吹毛武溪溪上烏臺夜<lb/>
猛虎一聲山月高<lb/>
　　　重題五友五首<lb/>
　　　　竹<lb/>
長日無風亦自清踈篁况復滿秋聲幾回睡醒窻前月<lb/>
<pb n="KR4e0100_WYG_004-29a"/>
疑是瑶堦佩玉鳴<lb/>
　　　　蘭<lb/>
幾載栽培雨露深好風披拂正關心瑶琴一曲憑誰寫<lb/>
惟有宣尼觧此音<lb/>
　　　　蓮<lb/>
朝來㣲雨濕臙脂並倚新糚照緑池莫使香塵涴顔色<lb/>
深情還有正人知<lb/>
　　　　梅<lb/>
<pb n="KR4e0100_WYG_004-29b"/>
花正開時節已過祗留清影弄簷阿瀟湘千里客歸去<lb/>
想憶花時思更多<lb/>
　　　　菊<lb/>
未到高秋有别情新叢簇簇傍階生歸心不待花重發<lb/>
留與新知作眼明<lb/>
　　　董公二首<lb/>
席捲三秦赤幟東力陳大義討元兇董公籌略應無敵<lb/>
蕭相虛當第一功<lb/>
<pb n="KR4e0100_WYG_004-30a"/>
紛紛豪傑欲興劉縞素應為第一籌何事元功盟帯礪<lb/>
丹書不到董公侯<lb/>
　　　又題五友五首<lb/>
　　　　竹<lb/>
三年烏府長琅玕粉籜新梢次第看今日成林足風雨<lb/>
坐聴清響徹雲端<lb/>
　　　　梅<lb/>
紅白雙梅戸外横看花看葉興俱清今秋只恐歸期近<lb/>
<pb n="KR4e0100_WYG_004-30b"/>
重疊題詩寄别情<lb/>
　　　　蓮<lb/>
鏡裏芙蓉一色開高荷倚醉好風來采芳誰識心如洗<lb/>
持贈聊同驛使梅<lb/>
　　　　蘭<lb/>
幾嵗南州老鐡冠霜臺底物可為懽祗應九畹滋新種<lb/>
時采幽香滿把看<lb/>
　　　　菊<lb/>
<pb n="KR4e0100_WYG_004-31a"/>
簇簇新叢傍憲臺臺端有客日徘徊歸期若在花前發<lb/>
留向新知次第開<lb/>
　　　懐沅州五友五首<lb/>
　　　　竹<lb/>
勁節虛心獨耐看霜臺三載伴清懽今朝朔北遥相憶<lb/>
誰與蕭蕭共嵗寒<lb/>
　　　　梅<lb/>
正是花時逺别離綺牕應已發新枝薊南臘月霜如雪<lb/>
<pb n="KR4e0100_WYG_004-31b"/>
相對長吟有所思<lb/>
　　　　菊<lb/>
幾簇芳根遍小臺自呼童子看澆培沅江回首深如許<lb/>
縱有清香亦自衰<lb/>
　　　　蘭<lb/>
頻除惡草惜佳叢笑采幽香嵗嵗同一自沅江騷佩逺<lb/>
小闌誰倚看光風<lb/>
　　　　蓮<lb/>
<pb n="KR4e0100_WYG_004-32a"/>
方塘紅錦日熹㣲絕愛天葩照客衣幾賦新詩去雕飾<lb/>
相思重覺賞心違<lb/>
　　　又懐五友五首<lb/>
　　　　蓮<lb/>
誰識當年周茂叔愛蓮别是一般心沅州憲府花如錦<lb/>
囬首蠻山萬疊深<lb/>
　　　　菊<lb/>
鐡冠不受晚風寒采得幽香靜處看幸自托根今得所<lb/>
<pb n="KR4e0100_WYG_004-32b"/>
栽培應有露團團<lb/>
　　　　蘭<lb/>
九畹曾懷楚客騷不堪沅澧去人遥多情只有當時佩<lb/>
别後清香尚未消<lb/>
　　　　梅<lb/>
紅白沅州有二梅年年長是近春開飄廊㸃砌今誰惜<lb/>
祗有東風掃石苔<lb/>
　　　　竹<lb/>
<pb n="KR4e0100_WYG_004-33a"/>
栢臺清絶愛踈莖踏影攀枝繞砌行衛水舟中風雪夜<lb/>
夣囬疑是打窻聲<lb/>
　　　博浪沙<lb/>
大眼由來視獨夫懇懷忠義報兇渠英謀已自輸曹沫<lb/>
只恨當時中副車<lb/>
　　　院中楊栁<lb/>
去日庭中始見栽既成林後客歸來春風擺盡輕狂絮<lb/>
留得清隂滿憲臺<lb/>
<pb n="KR4e0100_WYG_004-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬軒文集巻四<lb/>
</p>
<p>
</p>
  </div>
</body>
</text>
</TEI>
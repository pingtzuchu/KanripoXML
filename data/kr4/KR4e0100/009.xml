<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>敬軒文集巻九</head> <lb/>
    <p>
<pb n="KR4e0100_WYG_009-1a"/>
欽定四庫全書<lb/>
　敬軒文集巻九<lb/>
　　　　　　　　　　　　　眀　薛瑄　撰<lb/>
　　律詩<lb/>
　　　夏日簡焦羅陳張四侍御<lb/>
長夏飛霜几硯清公餘景物稱詩情絲絲緑栁迎風細<lb/>
灼灼紅葵向日傾憲度已應昭典則官僚况復盛才英<lb/>
運開五百時難遇願竭忠忱答聖眀<lb/>
<pb n="KR4e0100_WYG_009-1b"/>
　　　挽李處士<lb/>
鶴去蕪城不可招海天凉月夜蕭蕭誰從載酒尋山寺<lb/>
無復携笻過野橋黄髪交㳺紛雨泣白楊阡壠颯風飈<lb/>
賢郎驄馬推恩日定有鸞封下九霄<lb/>
　　　送林鄭州厚<lb/>
報政三年足好音南歸五馬正駸駸一麾共仰重臨徳<lb/>
累試争誇百鍊金芍藥有風成雅俗甘棠無土翳清隂<lb/>
郡齋晝永多佳思頻寄新詩慰别心<lb/>
<pb n="KR4e0100_WYG_009-2a"/>
　　　樓上<lb/>
都門樓閣倚中天暇日登臨思𣺌然樹繞西山濃著雨<lb/>
地連東海淡浮烟塵消綺陌填車馬香煖歌臺醉管絃<lb/>
獨有道人清似鶴謾從華表記歸年<lb/>
　　　送王士悦浙江憲副<lb/>
推轂年多老豸冠分符吳越見才難横金已覺新恩重<lb/>
衣繡仍為故里還破浪樓船秋水闊飛霜憲節海風寒<lb/>
懸知到處山川好行部應須次第看<lb/>
<pb n="KR4e0100_WYG_009-2b"/>
　　　歸到有感<lb/>
連岡北下是吾廬幾載歸來覔舊居手種孫桐髙院落<lb/>
家傳喬木上霄衢䘮亡已是傷朋軰凋瘵那堪甚里閭<lb/>
獨立秋風看秋色欲將心事問詩書<lb/>
　　　河汾逢王存紀㕘政二首<lb/>
京師一别幾經秋汾水相逢話舊逰栢府乆傳名譽美<lb/>
薇垣今見事功優典衣祗擬通宵飲投轄都無半日留<lb/>
又復匆匆成兩地朔風何處送鳴騶<lb/>
<pb n="KR4e0100_WYG_009-3a"/>
索居殊覺故交稀忽見同官老繡衣霖雨方看薇省作<lb/>
清霜猶憶栢臺飛論詩欵欵傾壺蟻話舊頻頻剪燭輝<lb/>
壯志未酬知已共相期白首莫相違<lb/>
　　　酬辛儼先生見寄<lb/>
先生歸老大河濵三十年來信始聞鄉比鄭公瞻舊徳<lb/>
經傳邵學挹清芬碧鷄傾盖時雖乆錦鯉通書意更真<lb/>
見説門墻桃李盛不知誰占舜城春<lb/>
　　　示勝子<lb/>
<pb n="KR4e0100_WYG_009-3b"/>
勝子行將至立年光隂莫使暫虛延收心切要存天理<lb/>
閉户常須閲簡編玉不磨礲難作器人非問學豈成賢<lb/>
汝親願汝為君子朝夕應須念此言<lb/>
　　　示京子<lb/>
京子年今十七時青春正好力書詩兒童氣象都無異<lb/>
問學薫陶始見竒道大必先行孝弟業荒須切戒逰嬉<lb/>
老來善惡由今日汝父之言汝細思<lb/>
　　　示昌子<lb/>
<pb n="KR4e0100_WYG_009-4a"/>
昌子今雖十嵗餘聖功元自養䝉初莫求俗軰梨兼栗<lb/>
須讀前人詩與書抄手出門毋浪戱正襟掩户要端居<lb/>
汝親願汝身長日頭角峥嶸與衆殊<lb/>
　　　過郭林宗墓<lb/>
幾經滄海變桑田孤塜常留古道邉彩鳳自應鳴曉日<lb/>
㝠鴻終擬没秋烟關河迢逓膺舟隔江漢空茫穉信傳<lb/>
千載有碑應不愧路人猶自識髙賢<lb/>
　　　題張侍御質魯齋<lb/>
<pb n="KR4e0100_WYG_009-4b"/>
混沌那堪七鑿餘紛紛巧智定何如璧完太璞應無價<lb/>
學到希夷始似愚徃哲每能存本領斯人有意篤詩書<lb/>
試論質魯齋中事一唯方能味道腴<lb/>
　　　題何郎中巻<lb/>
粉署郎官詔許歸都門祖席倍増輝九天光逐廻鸞動<lb/>
三峽雲隨畫鷁飛慈竹滿庭浮曉色芳花繞户送春暉<lb/>
一門喜氣深如海萬里江流接帝畿<lb/>
　　　挽王庭遂處士<lb/>
<pb n="KR4e0100_WYG_009-5a"/>
静中應自識先幾寄迹醫門識者稀野質早時經水鑑<lb/>
閒身終老製荷衣交㳺祇擬論心乆生死寜知與願違<lb/>
潞水秋風梁苑月定從白鶴徃來飛<lb/>
　　　挽舒大尹二首<lb/>
江右風流屬老成江天俄復暗郎星乆傳詩禮誇賢子<lb/>
遥想儀刑律後生耆舊空悲當日社循良猶識昔時名<lb/>
懸知斧屋秋烟裏應有髙人為刻銘<lb/>
西風鶴唳楚天蒼憔悴儒林弔白楊花縣辭官悲暮景<lb/>
<pb n="KR4e0100_WYG_009-5b"/>
菊籬歸老慘秋陽空餘舊佩銅章暗不及新頒紫誥香<lb/>
有子秋官霑寵渥豐碑行見發幽光<lb/>
　　　讀易軒為杜御史賦<lb/>
風滿幽軒净晚襟韋編三絶在追尋方看龍馬分竒偶<lb/>
又見羲圖轉古今細草初生春逕淺芳花早落夜庭深<lb/>
畫前有易君知否祇信堯夫最苦心<lb/>
　　　題静學軒<lb/>
書牕萬籟絶囂聲有客牕前味六經止水不波雲影見<lb/>
<pb n="KR4e0100_WYG_009-6a"/>
太虛無翳月華眀亭亭自可觀人物擾擾何由悟性靈<lb/>
誰似南陽老諸葛草廬黙識古今情<lb/>
　　　綵繡堂為張聰御史賦<lb/>
山連滄海是金華華榜青林柱史家鶴髪每看傾夀酒<lb/>
鳳城先已探名花斑衣舞遍三春日繡服裁成五色霞<lb/>
已見髙堂頒紫誥香名留取故鄉誇<lb/>
　　　送康僉憲四川提學<lb/>
萬里長江萬里橋錦城樓閤倚青霄昔賢共説山川秀<lb/>
<pb n="KR4e0100_WYG_009-6b"/>
僉憲寜辭道路遥擬變三巴成雅俗還將五敎布新條<lb/>
好期報政歸來日鳴珮金門候早朝<lb/>
　　　送髙僉憲福建提學<lb/>
天書捧出大明宮拜命南征使節雄舟解御河楊柳緑<lb/>
路經山舘荔枝紅七閩人士沾時雨一代文章復古風<lb/>
未許江山乆留滯還期白首夣非熊<lb/>
　　　送彭琉僉憲廣東提學<lb/>
儒官新出禁林中手捧天書按廣東嶺表只今瞻使節<lb/>
<pb n="KR4e0100_WYG_009-7a"/>
島人從此變華風霜隨白筆蠻烟静馬過青山瘴雨空<lb/>
萬里天威應咫尺五雲囬首鳳樓重<lb/>
　　　留别院中諸友<lb/>
幾年騎馬聽朝雞憲府追蹤愧品題散木自知非偉器<lb/>
青雲何幸陟仙梯已逢盛世無裨補更接英僚惜解携<lb/>
便捧天書天上去五雲囬首是三齊<lb/>
　　　留别趙彬<lb/>
知子于今近十年中間消息兩茫然寜知京國相逢處<lb/>
<pb n="KR4e0100_WYG_009-7b"/>
又是都門惜别筵上苑榴花偏向日官河楊柳正含烟<lb/>
臨岐握手無他語願篤清脩繼徃賢<lb/>
　　　留别姚克脩御史<lb/>
交情方斷昔人金班馬俄聞載路音郡邑行看東魯近<lb/>
衣冠祗隔内臺深朝中鵷侣思同入海上仙山憶獨臨<lb/>
壯志擬磨三尺劍分携寜遣鬢霜侵<lb/>
　　　題薛希璡耕樂巻<lb/>
旭日初升布谷鳴春郊耒耜動春聲清溪引水來時滿<lb/>
<pb n="KR4e0100_WYG_009-8a"/>
緑野為菑望處平田祖有靈開稔嵗天民何幸樂生成<lb/>
東阡南陌相過處撃壤歌中答聖眀<lb/>
　　　祇命山東<lb/>
手捧天書出禁中又乘驄馬按山東秋烟荏苒連滄海<lb/>
曉日熹微見岱宗已沐聖眀新化雨乃瞻鄒魯舊儒風<lb/>
小臣謬沗咨詢職願得英賢佐九重<lb/>
　　　逰靈巖寺<lb/>
靈巖有路入烟霞臺殿髙低釋子家風滿廻廊飄墜棄<lb/>
<pb n="KR4e0100_WYG_009-8b"/>
水流絶澗泛空花青松閲世風霜古翠石題名嵗月賖<lb/>
誰謂無生真可學山中亦自有年華<lb/>
　　　宿靈巖寺<lb/>
梵宇深沉夜景遲僧房禪榻果幽竒竹鳴虛牖風過處<lb/>
霜落寒巖月上時紙帳燭光團白玉石爐香燄靄青絲<lb/>
紅塵馬首眀朝别只恐山靈解勒移<lb/>
　　　秋日靈巖道中<lb/>
路入山門景便幽髙風不斷石林秋照人霜葉紅於染<lb/>
<pb n="KR4e0100_WYG_009-9a"/>
拂袖嵐光翠欲流幾過野橋横絶澗遥從古刹見髙樓<lb/>
北峯直與天相接更擬攀蘿到上頭<lb/>
　　　寄李太亨太守<lb/>
㑹面京華兩過秋又從海岱望揚州澄清志操知吾劣<lb/>
出守聲名覺子優華舘定閒徐孺榻清池誰共李膺舟<lb/>
如何千里音書絶不信交㳺是白頭<lb/>
　　　題李廷珪僉憲嵩洛漁樵巻<lb/>
清門奕世古中州洛水嵩山總舊逰見説斫雲開鳥道<lb/>
<pb n="KR4e0100_WYG_009-9b"/>
還聞遡月泛漁舟自趨紫闥來烏府望使青雲伴白鷗<lb/>
老去披圖思徃事幾囬飛興到林丘<lb/>
　　　松林書舎巻為李方伯題<lb/>
四簷偃盖碧重重挿架牙籖落影中萬谷驚濤滄海近<lb/>
半窻凉月雪山通潤霑瑶席霏霏雨響徹朱絃細細風<lb/>
好結嵗寒搜秘檢莫教飛夣逐塵蹤<lb/>
　　　題楊僉憲思親巻<lb/>
惆悵髙堂罷綵衣空山囬首斷雲飛梧桐井逕秋風老<lb/>
<pb n="KR4e0100_WYG_009-10a"/>
脩竹園林夕露微紫氣天邉鸞下疾白楊隴上鶴歸遲<lb/>
栢臺有子情何似厭聽庭烏呌落暉<lb/>
　　　題觀風圖<lb/>
九重深詔遣星軺使者觀風郡國遥水逐雕輪隨地逺<lb/>
山開錦障㧞天髙嚴城樹杪門初啓候吏花邉馬不驕<lb/>
萬里咨詢皆帝力生民隨處樂耕樵<lb/>
　　　髙唐道中寄李廷珪僉憲<lb/>
西來隨處問先生見説分符到博平滿路風花頻縱目<lb/>
<pb n="KR4e0100_WYG_009-10b"/>
一川烟柳最關情白頭毎羨丹心壯緑鬢誰知素節眀<lb/>
髙論細聽應有日擬分華榻共春燈<lb/>
　　　與孫大叅韓憲副同按部别後寄此<lb/>
分符同出濟南城攬轡東風並馬行逸興細看花柳色<lb/>
髙談深合古今情别來併覺新春暮到處頻看缺月盈<lb/>
絶似當年傾盖者更期樽酒話平生<lb/>
　　　寄孫韓二公<lb/>
憶過春風十里亭二君携酒玉為瓶小桃正吐樽前萼<lb/>
<pb n="KR4e0100_WYG_009-11a"/>
嬌鳥初傳户外聲如此風光留客飲幾多懐抱向人傾<lb/>
行臺此夕忽相憶謾掩重門惟月明<lb/>
　　　懐李廷珪用前詩末句起韻并書于壁<lb/>
擬分華榻共春燈到日先生去博平别鶴行雲那有迹<lb/>
落花飛絮倍多情空憐皓月明朱幌尚自餘香裊畫屏<lb/>
我復東西南北去壁間留語候歸旌<lb/>
　　　次夀鄧郎中母韻二首<lb/>
百嵗星霜是永年七閩閨教最稱賢自期西日堪留挽<lb/>
<pb n="KR4e0100_WYG_009-11b"/>
不信南山可變遷白髪已看封紫誥綵衣時復奉華筵<lb/>
故應志節髙如許贏得人間福夀全<lb/>
秋霜勁節自年年誰似清門鄧母賢半世成家遭感愴<lb/>
一生敎子見超遷恩隨紫誥來華屋春滿紅螺泛繡筵<lb/>
青簡上頭書次第香名留取古今全<lb/>
　　　詠新竹<lb/>
知是乾坤一氣催滿林新笋迸蒼苔抽梢漸欲侵雲漢<lb/>
解籜時應傍憲臺已覺清風連座起更揺踈雨到牕來<lb/>
<pb n="KR4e0100_WYG_009-12a"/>
相看盡日添新興白筆新詩為爾裁<lb/>
　　　樂陵道中<lb/>
樂陵東去古堤長野水村烟共渺茫逺海天空初過鴈<lb/>
大田秋老未經霜鐡冠十載心如昨憲節䨇持鬢欲蒼<lb/>
攬轡悠悠思徃事趨朝曾對御爐香<lb/>
　　　長白山懐古<lb/>
山廽長白重經過十世懐賢意若何飯粥事空荒古寺<lb/>
讀書聲歇暗烟蘿中朝徳業應難及西夏勲名更不磨<lb/>
<pb n="KR4e0100_WYG_009-12b"/>
向晚慿誰話憂樂栢臺清夜月明多<lb/>
　　　金臺送别為李進都指揮賦二首<lb/>
纔將虎旅衞天居又擁雕戈出帝都部伍散行秋野闊<lb/>
旌旗斜捲暮雲孤扶桑分閫封圻近枤杜連歌雨露餘<lb/>
壯節封侯應有日青雲囬首是長途<lb/>
虎將承恩出九重紫泥封帶御香濃離筵濟濟都門酒<lb/>
征馬蕭蕭别路風雄鎮行看滄海近歸旌遥指岱山崇<lb/>
太平分閫渾閒事萬里封侯慷慨中<lb/>
<pb n="KR4e0100_WYG_009-13a"/>
　　　泰安州重寄李太亨<lb/>
去年岱麓題詩寄岱麓逢人又寄詩剖竹已當耆艾日<lb/>
解龜仍及聖眀時青山縱有歸來約黎首其如去後思<lb/>
愧我年年持憲節涓埃無補欲何為<lb/>
　　　海上道中述懐<lb/>
馬首東來嵗月頻西歸猶及艶陽春風烟滿目溪山秀<lb/>
花柳無邉雨露新四海甄陶眀聖主萬家耕鑿太平民<lb/>
勑天千古遺歌在每抱丹心戀紫宸<lb/>
<pb n="KR4e0100_WYG_009-13b"/>
　　　青州府迎詔<lb/>
丹霄快覩鳳㗸書春與天㤙滿八區不獨山東扶杖聽<lb/>
還應海内効嵩呼衣冠濟濟風雲際花柳欣欣雨露餘<lb/>
栢府微臣瞻盛事載馳忠懇戀皇都<lb/>
　　　次黄仲芳韻二首<lb/>
京華偶爾論斯文知是㳺心出聖門風度恍如瞻玉樹<lb/>
清談藹若挹芳蓀薇垣三載時名大花縣多年舊澤存<lb/>
愧我無能叨憲節繆同述職荷天恩<lb/>
<pb n="KR4e0100_WYG_009-14a"/>
薇省分符重黒頭天官考績冠時流趨朝曉日辭丹鳳<lb/>
去路西風躍紫騮自昔藩維求俊傑只今典禮尚虞周<lb/>
都門此别須珍重還擬經邦贊大猷<lb/>
　　　送王秀才省兄歸京師<lb/>
華不注髙秋氣多大眀湖水落霜波山川風景今如此<lb/>
兄弟分携意若何憲府已應持玉節親闈長是近鑾坡<lb/>
眀年三月春光好更憶金臺有鴈過<lb/>
　　　送李永年大叅致仕十首<lb/>
<pb n="KR4e0100_WYG_009-14b"/>
四朝出入受恩多詔許南歸意若何路繞青齊騶騎逺<lb/>
水通淮海畫船過故園到日收禾黍别墅經年長薜蘿<lb/>
父老傾懐看白髪兒童佐酒發清歌<lb/>
七十懸車古亦稀明時乞得健身歸朝廷已自優黄髪<lb/>
鄉里無勞羨錦衣碧水細通栽藥圃青山閒繞釣魚磯<lb/>
江南事事皆堪樂莫遣流年賞興違<lb/>
歴下山川入畫圖西門悵别指征途已知聖代優諸老<lb/>
還似當年餞二疏歸路逺應經鐡柱名山行復見香爐<lb/>
<pb n="KR4e0100_WYG_009-15a"/>
江南江北相思處鴻鴈來時好寄書<lb/>
黄甲聲名四十年薇垣粉署共稱賢方看薦鶚陞三事<lb/>
又乞歸身别九天㤙詔近從丹闕降使車遥向碧山懸<lb/>
耆英莫謾誇中洛江右風流也自傳<lb/>
白髪明時老大臣封章幾上乞歸頻四朝寵覺腰金重<lb/>
三代㤙霑綵誥新花發薇垣成逺夣潮平揚子是通津<lb/>
到家正值秋光好黄菊東籬有故人<lb/>
已向明時早拂衣家山囬首興如飛丹心老去聲名大<lb/>
<pb n="KR4e0100_WYG_009-15b"/>
白髪歸來故舊稀幾處甘棠留畫省繞門楊柳䕃苔磯<lb/>
惟應野老來争席坐翫沙鷗伴夕暉<lb/>
聞道江南景物嘉薇垣有客正思家池塘夜雨翻荷葉<lb/>
籬落秋香散稻花徳譽尚為清論重儀刑應有正人誇<lb/>
歐公曽冩歸田録好繼遺芳播邇遐<lb/>
梁苑登科二十年乘驄頻與嵗時遷忽逢先逹青雲上<lb/>
已是門生白髪前盛世澄清慚我劣眀時歸老羨公賢<lb/>
追隨冠盖城西别心逐行舟入楚天<lb/>
<pb n="KR4e0100_WYG_009-16a"/>
纔捧除書拜好官又承㤙詔許南還人辭歴下山光逺<lb/>
船過真州水面寛松菊未荒三徑在衣冠不改一身閒<lb/>
推恩更有新鸞誥留與家門乆逺看<lb/>
邂逅東藩僅一年先生何事著歸鞭曽聞碧岫雲蔵屋<lb/>
見説清溪月滿船歸老㑹尋山水樂聲名不讓古今賢<lb/>
遥知林下徜徉處猶起丹心憶九天<lb/>
　　　泛舟思親<lb/>
天地無窮水自流髫年已侍二親逰中原道路曽驅馬<lb/>
<pb n="KR4e0100_WYG_009-16b"/>
江漢波濤更泛舟孤藐光榮叨憲節音容寂寞閟松楸<lb/>
千思萬想情何極目送飛雲到故邱<lb/>
　　　送夏希純郎中歸南京<lb/>
雲路分飛二十年相逢鬢髪各蒼然栢臺直指心如舊<lb/>
粉署郎官職又遷北闕九霄瞻曉日南風五兩送歸船<lb/>
帝京到日多佳興虎踞龍蟠入望邉<lb/>
　　　秋日東平道中<lb/>
齊魯西風草樹秋川原髙下過東州道邉白鶴來華表<lb/>
<pb n="KR4e0100_WYG_009-17a"/>
陌上蒼麟卧古丘九曲半應非禹迹三山何處是仙洲<lb/>
經行俯仰成今昔却憶當年賦逺逰<lb/>
　　　過五道嶺<lb/>
峯嶺連連接岱宗路從絶頂度華驄餘寒常帶隂崖雪<lb/>
爽氣仍飄霽壑風春入驛亭嚴候吏雲隨憲節怪山童<lb/>
方廵每嵗叨天寵長見車書海宇同<lb/>
　　　寜陽行臺元夕憶黄憲使<lb/>
曽憶觀燈宴後堂玉杯行酒夜何長新聲已覺隨銀甲<lb/>
<pb n="KR4e0100_WYG_009-17b"/>
逸響還驚繞畫梁東道留賔能閉户諸郎愛客解牽裳<lb/>
别來好景逢元夕空向行臺對月光<lb/>
　　　沂濵書舍為曲阜令孔公堂賦<lb/>
魯城南畔碧溪頭結屋蔵書事事幽入户日光浮野馬<lb/>
隔簾波影漾沙鷗真傳已覺千年逺大道還從六籍求<lb/>
聞説浴沂當此池春風有約事追逰<lb/>
　　　兖州道中<lb/>
敷土名傳舊兖州山川遺跡快追逰泗沂凍解波猶淺<lb/>
<pb n="KR4e0100_WYG_009-18a"/>
鳬嶧春囬翠欲流野火碑餘秦相國悶宫詩頌魯諸侯<lb/>
懸知尼父當年志夣寐長思見盛周<lb/>
　　　和壁間虞伯生皋字韻<lb/>
中書幾秃管城毫盡日抄書未覺勞但得文章如布帛<lb/>
不須詩句比金膏淳龎每憶黄輿厚𤣥鑒深期碧漢髙<lb/>
莫道知音人世少有魚潛渚鶴鳴臯<lb/>
　　　送陳都憲鎮闗中三首<lb/>
四朝風紀受恩深又見西行捧徳音天上神仙知暫别<lb/>
<pb n="KR4e0100_WYG_009-18b"/>
闗中父老喜重臨戍閒部伍清河曲地逺桑麻接華隂<lb/>
到處行臺懐帝闕封章還擬罄丹心<lb/>
中丞斧鉞下青霄重鎮闗中别路遥衛水樓船春解纜<lb/>
崤陵驄馬曉揚鑣諸軍共仰新旌節列郡仍遵舊教條<lb/>
想是歸期應不逺朝元有約聽簫韶<lb/>
九重深念及西人山鎮還須老大臣憲節入闗隨爽氣<lb/>
璽書行郡布陽春山連玉井晴飛雨地接金城逈不塵<lb/>
經濟本為儒者事功成還擬畫麒麟<lb/>
<pb n="KR4e0100_WYG_009-19a"/>
　　　送金都憲鎮寜夏二首<lb/>
大夫承詔出皇州西夏山川是壯逰笳皷盡迎新憲節<lb/>
風霜仍肅舊貔貅乆知河隴諸蕃静又見崆峒二麥收<lb/>
總賴廟謀清四海不須樽爼借前籌<lb/>
西行紫誥帶新泥葱嶺河隍入馬蹄列鎮乆應烽火息<lb/>
連屯惟見稻秧齊逺通貢篚來天外直布皇風到海西<lb/>
萬里成功歸有日青雲滿眼是丹梯<lb/>
　　　送盧都憲鎮守寜夏二首<lb/>
<pb n="KR4e0100_WYG_009-19b"/>
眀時出鎮得才難莫厭經行萬里間玉節初辭青𤨏闥<lb/>
霜風先到賀蘭山闗河控帶黄塵静蕃落耕耘緑野閒<lb/>
入覲天顔應咫尺不須頻看寳刀環<lb/>
同年扵我最相親憲府乘驄邁等倫正是趨朝承雨露<lb/>
又看持節出風塵山川迢逓行時舊旌斾悠揚到日新<lb/>
暫撫西陲歸有日看花須及鳳城春<lb/>
　　　出京師二首<lb/>
孤臣泣血省愆尤詔釋羈縲出鳳州滿目山光迎馬首<lb/>
<pb n="KR4e0100_WYG_009-20a"/>
一鞭歸思繞林丘罷官已是安時命報國空驚不自籌<lb/>
遥想到家春已暮麥黄蠶老稼盈疇<lb/>
乆知樗散是非才卅載超遷歴寺臺松栢每期冬雪茂<lb/>
杏花不逐艷陽開數莖白髪還禁老一寸丹心未覺灰<lb/>
此日為農歸故里河汾嵗晚興悠哉<lb/>
　　　患難中海昌李太守數書問及詩以報之<lb/>
知已情深數寄書問吾行止近何如買車已上山西路<lb/>
結屋還依水北居樂意不忘尋簡帙生涯祇擬付耕鋤<lb/>
<pb n="KR4e0100_WYG_009-20b"/>
感君交義高千古逺道何由致報珠<lb/>
　　　歩朱尚寳送行韻用以留别二首<lb/>
一枕邯鄲夣已醒歸鴻千里拂髙㝠心期皎日均能許<lb/>
歌擅陽春我獨聽别去莫驚頭並白相思終是眼長青<lb/>
河汾故里遺風在争似當時續六經<lb/>
驛路春風酒半醒離情花思兩㝠𡨕穿林乳燕深深去<lb/>
傍柳流鶯細細聽官渡已過滹水碧家山又近太行青<lb/>
龍門舊業應如昨樵谷漁磯取次經<lb/>
<pb n="KR4e0100_WYG_009-21a"/>
　　　晩翠軒為楊大叅賦<lb/>
髙人雅有嵗寒盟笑傲華軒寄逺情最喜竹風當座起<lb/>
絶憐松雪近人清年來勁節心能與春去繁華眼不驚<lb/>
若此秋香還共美擬從良史傳佳名<lb/>
　　　春日逰禹門<lb/>
野服歸來野興幽十年仍遂禹門逰崖廻曲路通危棧<lb/>
峽束洪濤瀉急流樓結飛甍臨絶漢宫髙華榜煥層丘<lb/>
鄉人未必知神意絲管啁啾聒未休<lb/>
<pb n="KR4e0100_WYG_009-21b"/>
　　　哭少子治<lb/>
患難歸來始自憐悲傷何事又相煎一經賴爾傳先業<lb/>
二豎嬰人殞少年遺巻不堪尋舊墨荒岡忍復見新阡<lb/>
傷心問寢寒齋夜鴻鴈行中訝失聮<lb/>
　　　題李麟惜隂巻<lb/>
連城自古出藍田還道驪珠在九淵勤苦方能求至寳<lb/>
放情未必得真傳案頭每見秋螢聚忩裏常知野馬懸<lb/>
年少惜隂真可畏老予鬢髪已星然<lb/>
<pb n="KR4e0100_WYG_009-22a"/>
　　　用舊韻酬海寜李太守四首<lb/>
聞道先生近著書髙懐雅興逈難如蘭栽九畹誰同采<lb/>
竹種千竿自可居溪水每從晴後釣山田多向雨中鋤<lb/>
殷勤逺道裁詩寄絶勝驪龍頷下珠<lb/>
焚香纔暇即披書老去無能得自如青簡尚尋髙士傳<lb/>
白雲還似野人居秋風婢子晨供織細雨兒童晚荷鋤<lb/>
道不逺人真可樂何須象罔索𤣥珠<lb/>
四千里外一封書縱有瓊瑶報不如雲水當年思共歩<lb/>
<pb n="KR4e0100_WYG_009-22b"/>
山川此日已安居霜前棗熟從人打雨後葵荒欲自鋤<lb/>
白雪調髙知和寡强將魚目比眀珠<lb/>
五馬無勞事簡書一生行止自如如㝠鴻有意隨髙逝<lb/>
野鳥忘機伴所居千樹黄柑應自種一忩青草不須鋤<lb/>
門臨滄海秋先覺長見寒光浴曉珠<lb/>
　　　立秋日<lb/>
雨晴新漲落汾黄緑樹風生户牖凉䟦馬空懐登逺道<lb/>
聞蟬還喜是吾鄉離離禾黍東臯近緲緲雲霞北嶺長<lb/>
<pb n="KR4e0100_WYG_009-23a"/>
有酒便堪消暇日流年不管鬢成霜<lb/>
　　　題馮處士巻<lb/>
忽從囂雜見真淳誰道今人不古人四禮每宗朱氏教<lb/>
一門長接孟家鄰椿庭時雨年年潤蘭砌光風日日新<lb/>
青簡㑹須書行義髙名直與董生親<lb/>
　　　次何僉憲自學韻二首<lb/>
阿閤梧桐第一枝朝陽快覩鳳鳴時西江才學推虞集<lb/>
北斗聲名仰退之直道敢抛君子志中情還有正人知<lb/>
<pb n="KR4e0100_WYG_009-23b"/>
青青誰似霜臺栢聳壑昻霄更有期<lb/>
天衢早嵗躡仙蹤金榜紅霞絢海東陳策漢廷推董子<lb/>
眀刑司寇數蘇公一襟氣與秋天杳千古心涵曉鏡空<lb/>
兩見名藩持憲節清霜隨處踏春紅<lb/>
　　　無題<lb/>
浩浩滄浪水自清曽聞漁父扣舷聲四知稀復思楊震<lb/>
千載誰能慕屈平得失真如鴟嚇鳳髙低應似鷽嘲鵬<lb/>
何當挽取天河水一洗人間兩眼眀<lb/>
<pb n="KR4e0100_WYG_009-24a"/>
　　　立春日<lb/>
臘盡殘年冉冉過又逢春日興偏多故應節序經千古<lb/>
自信行蔵老一窩生菜任教纎手送新醪微覺寸心和<lb/>
乾坤俯仰無窮意閒對東風一放歌<lb/>
　　　絳守王汝績新學詩以美之<lb/>
先生為郡冠諸公興學由來有古風青史無勞稱衛颯<lb/>
黄堂今復見文翁化行古水弦歌内道在金臺爼豆中<lb/>
老我河汾遺教逺相思應與此心同<lb/>
<pb n="KR4e0100_WYG_009-24b"/>
　　　次林文載大叅韻<lb/>
嵗暮相逢晉水頭清宵剪燭話同逰齊名黄甲風雲闊<lb/>
接武彤池寵渥稠宦達子應思致澤退閒我亦樂蔵脩<lb/>
却憐出處千年事惟有儒門道徳優<lb/>
　　　對雪<lb/>
雲垂四野寂無聲大雪通宵又徹眀在目已應知皓潔<lb/>
穿簾時復鬬輕盈凍凝水底蛟龍蟄饑厭庭前鳥雀争<lb/>
髙卧不妨書舎冷此心元有嵗寒盟<lb/>
<pb n="KR4e0100_WYG_009-25a"/>
　　　乆不作詩偶賦<lb/>
案頭彩筆倦長吟陡覺詩情動不禁湖海盡除當日氣<lb/>
田園深稱老年心種瓜已自連東畛栽漆還應滿北林<lb/>
汾水晉山無限好擬逢清景更登臨<lb/>
　　　秋日<lb/>
忩户凉風似水流河汾八月又驚秋寒蜩嘒嘒鳴何切<lb/>
社燕翩翩去不留飲水難期前聖樂乞墦纔免昔人羞<lb/>
求田問舎安吾老不羨元龍百尺樓<lb/>
<pb n="KR4e0100_WYG_009-25b"/>
　　　謁伯夷叔齊廟<lb/>
荒祠古栢首陽阿再拜仁賢感慨多樓設一堂還儼雅<lb/>
草封䨇塜正嵯峨心存兄弟難能節力挽君臣欲逝波<lb/>
世上争名争利者髙風奈此二公何<lb/>
　　　過汾陽故里<lb/>
名與臨淮徃日齊乗軺今過華山西參天老樹荒祠在<lb/>
遍野新蕪舊宅迷將畧不須窮玉籍王封寜復數躬珪<lb/>
中興唐室如公少回想忠賢首屢低<lb/>
<pb n="KR4e0100_WYG_009-26a"/>
　　　過冦萊公祠<lb/>
功業澶淵冠宋朝古祠松栢晚蕭蕭儀容不冺鄉人祭<lb/>
魂魄何須楚些招忠義垂聲千古在奸諛遺臭幾時消<lb/>
老予持節無英計戀闕思賢首重搔<lb/>
　　　華山<lb/>
馬首嵯峨見華山三峯削玉最髙寒層隂舊接黄河水<lb/>
秀色長連紫氣闗只有烟霞生澗谷總無塵土翳林巒<lb/>
西還更與山靈約擬上雲梯仔細看<lb/>
<pb n="KR4e0100_WYG_009-26b"/>
　　　温泉<lb/>
唐家天子愛温泉故起離宫繡嶺前山上朝元金作閤<lb/>
花中湯井玉為蓮錦鳬曽泛當時水香木頻浮舊日船<lb/>
賜浴未終鼙鼔動苔池留恨自年年<lb/>
　　　華清宫<lb/>
天寳承平奈樂何華清宫殿欝嵯峨朝元閤峻臨秦嶺<lb/>
羯鼓樓髙俯渭河玉笛長飄雲外曲霓裳間舞月中歌<lb/>
祗今惟有温泉水嗚咽聲中感怨多<lb/>
<pb n="KR4e0100_WYG_009-27a"/>
　　　馬嵬<lb/>
號令風行遍九州六軍何事此淹留深情祗擬乾坤乆<lb/>
絶寵寜知咫尺休劍閤西行山寂寂渭河東去水悠悠<lb/>
路邉三尺妖姬土長帶千秋萬古羞<lb/>
　　　連雲棧道中四首<lb/>
陳倉西入一門來疊嶂層巒次第開百折長途盤翠嶺<lb/>
千尋危棧接青崖蒼蒼雲木鳴山鳥决决溪泉㵼石苔<lb/>
持節未應辭路險㑹清蠻徼凱歌廻<lb/>
<pb n="KR4e0100_WYG_009-27b"/>
莫道西行蜀道難老來深喜縱遐觀山從太白連岷嶺<lb/>
水繞嘉陵出散闗石積層崖知地厚路登絶巘覺天寛<lb/>
驅兵過此思諸葛大節長留宇宙間<lb/>
重疊峯巒掩映青不登危棧即溪行氣偏三月山蟬呌<lb/>
境異千林杜宇鳴寥落人家多板屋蕭條郵舎盡茅亭<lb/>
因思唐帝西廵日中夜何堪雨打鈴<lb/>
總角曽從蜀道行今來鬢髪已星星不勝愛國輸忠念<lb/>
無限思親感舊情林外最嫌鸚鵡舌耳邉偏喜杜鵑聲<lb/>
<pb n="KR4e0100_WYG_009-28a"/>
驅馳萬里心何憚但保秋霜分義眀<lb/>
　　　諸葛武侯塜<lb/>
丞相孤墳何處尋褒城西去漢江隂青蕪漠漠烟横野<lb/>
翠栢蕭蕭風滿林尚憶出師當日表空歌梁甫舊時吟<lb/>
中原未復星先墜長使英雄慨古今<lb/>
　　　諸葛武侯廟<lb/>
武侯遺廟漢江南喬木森森雜翠嵐義感居人猶致祭<lb/>
名聞過客亦停驂運謀圖陣曽為八遺恨山河尚是三<lb/>
<pb n="KR4e0100_WYG_009-28b"/>
千載英雄今已矣古碑重讀意難堪<lb/>
　　　過七盤<lb/>
匆匆行役敢求安鞍馬經時歴險難叱馭纔過九折坂<lb/>
揮鞭又度七盤山行當絶頂知天近下盡層梯覺地寛<lb/>
却喜漢中頻在望一川風物自閑閑<lb/>
　　　漢中寓目<lb/>
谷盡褒斜覺眼眀漢中如掌一川平封疆自昔多吞併<lb/>
龍虎當年幾戰争英主築壇曽拜將忠臣討賊舊屯兵<lb/>
<pb n="KR4e0100_WYG_009-29a"/>
雄豪一去無遺跡惟見山髙水自清<lb/>
　　　蒼溪<lb/>
少陵詩裏見蒼溪今過蒼溪日欲西駐節驛亭天色暝<lb/>
維舟江岸浪痕齊風林疑有於莬嘯雲木時聞杜宇啼<lb/>
橘柚過時黄不見峯巒依舊翠髙低<lb/>
　　　閬中<lb/>
聞道閬中山水竒今來始得一見之長江縈帶碧浩渺<lb/>
逺峯環繞青參差竹樹茂宻塵不起天宇空闊雲自移<lb/>
<pb n="KR4e0100_WYG_009-29b"/>
錦屏近郭最眀秀佳句還吟子美詩<lb/>
　　　塩亭道中<lb/>
舟度嘉陵見錦屏西行幾驛到塩亭好山最愛連峯秀<lb/>
佳木偏憐古栢青老志不移方寸赤逺逰寜怯鬢毛星<lb/>
休誇諭蜀相如檄干羽深期舞舜庭<lb/>
　　　送李僉都經界敘播<lb/>
五月樓船發錦江中丞斧鉞靖巒邦一天勝氣隨龍勅<lb/>
千里長風捲繡幢定有竒兵擒孟獲不勞飛將斬王䨇<lb/>
<pb n="KR4e0100_WYG_009-30a"/>
朝廷㤙信更須布苗獠行看到處降<lb/>
　　　與李都憲錦江泛舟<lb/>
津頭打鼓發官船泛泛清波散曉烟岸轉漸移江上樹<lb/>
艫揺頻拂鏡中天岷峨西北山重疊吳蜀東南水接連<lb/>
却艤江亭窮勝觀一樽談笑好風前<lb/>
　　　錦城端午<lb/>
錦官城裏遇端陽好事常年憶帝鄉頒扇不知三伏暑<lb/>
賜衣猶帶九天香却看絶塞孤雲逺閒坐空亭一面凉<lb/>
<pb n="KR4e0100_WYG_009-30b"/>
佳節任從流轉在丹心不管鬢毛蒼<lb/>
　　　答徐廣文二首<lb/>
三冬文史最精眀發軔香名蚤已成政羨有才逢治世<lb/>
却慙無力答昇平鵾鵬還撃三千水鵷鷺終期一字行<lb/>
㑹靣幾何知又别髙談不盡古今情<lb/>
衆中傑出見才賢文采英英骨氣全傾盖已知心不異<lb/>
談經雅覺道無偏擬陳亹亹天人策寜羡悠悠將相權<lb/>
北上有期還送别為君沽取酒如泉<lb/>
<pb n="KR4e0100_WYG_009-31a"/>
　　　發成都<lb/>
夜雨朝來歇怒雷成都江上畫船開髙低竹樹連村合<lb/>
逺近峯巒入望來鼔枻易傷漁父志著鞭難覔祖生才<lb/>
烟波好景空無限逺思撩人未易裁<lb/>
　　　納溪<lb/>
持節南來幾日留納溪小縣納溪頭市衢寥落人何少<lb/>
憲府荒凉境自幽六詔雲山隨地逺三巴烟水接天流<lb/>
只今溪洞猶多梗五月南征憶武侯<lb/>
<pb n="KR4e0100_WYG_009-31b"/>
　　　永思堂為賀太守賦<lb/>
瀘川賀守孝心純一日何曽忘二親已痛音容隨化盡<lb/>
更悲霜露逐時新情深易感無窮恨天大難酬罔極㤙<lb/>
我亦有親俱早世為題詩巻淚沾巾<lb/>
　　　嘉定<lb/>
嘉州曽作少年逰納納乾坤五十秋四野不移山競秀<lb/>
三江依舊水重流天髙華夏風雲闊地入蠻荒草樹稠<lb/>
城郭幾歸遼海鶴白雲今古自悠悠<lb/>
<pb n="KR4e0100_WYG_009-32a"/>
　　　題王醫士東白堂<lb/>
纔見滄溟浴曉珠俄看倒影上天衢丹爐夜火知全伏<lb/>
藥室晨光覺漸虛野馬未穿延客榻陽烏先照活人書<lb/>
在家早起君休厭屨迹朝來滿户除<lb/>
　　　逰青羊宫二首<lb/>
青羊宫觀欝崔嵬逺憶函闗紫氣來雪嶺地應通閬苑<lb/>
錦城江自遶蓬萊萬竿脩竹生𤣥圃三秀仙芝長石苔<lb/>
千古誰能識𤣥牝只疑虛谷有風雷<lb/>
<pb n="KR4e0100_WYG_009-32b"/>
千年舊是青羊肆今日翻為老子家金榜半天標觀閤<lb/>
琅函滿室粲雲霞琪林紅落三秋葉瑶圃黄開九月花<lb/>
有物混成人罕識㑹從真境讀南華<lb/>
　　　諸葛武侯廟十首<lb/>
萬里橋西有古祠武侯遺像似當時孤臣只擬炎光振<lb/>
遺恨猶悲漢祚衰繞砌緑苔經雨色滿林蒼栢冒霜枝<lb/>
祗縁忠義無今古不冺邦人百世思<lb/>
茅廬枉顧即依依猶恨當時見面遲文武才猷天下少<lb/>
<pb n="KR4e0100_WYG_009-33a"/>
君臣契合古來稀南征纔見功初遂北伐那堪願已違<lb/>
尚有錦江遺廟在英名千古自光輝<lb/>
股肱漢室舊宗臣魚水當年意氣親時節如逢逐鹿日<lb/>
風雲還起卧龍人出師前後丹心切討賊頻煩大義伸<lb/>
萬古英名天地在叢祠長近錦江濵<lb/>
王佐雄才乆已聞叢祠今見錦江濆莓苔嵗乆漫碑刻<lb/>
風葉秋髙打廟門每有孤忠興漢室可無長策定中原<lb/>
江山離合寜非數成敗難將往事論<lb/>
<pb n="KR4e0100_WYG_009-33b"/>
南陽躬稼似天民感激元因枉顧頻初識樓桑親帝胃<lb/>
還如白水舊真人已從荆益開王業幾欲咸秦掃寇塵<lb/>
厯數雖窮遺廟在大名長與嵗時新<lb/>
一時魚水風雲㑹千載君臣祭祀同鐘鼓尚存當日廟<lb/>
江山猶繞舊時宫畫簷金榜蛟龍出粉壁丹青户牖通<lb/>
割據奸雄俱泯滅荒丘誰與酹西風<lb/>
茅廬抱膝正長吟忽際風雲許與深草昧每存興漢計<lb/>
艱危肯負托孤心出師表在垂天地八陣圖存慨古今<lb/>
<pb n="KR4e0100_WYG_009-34a"/>
欲問祠堂何處是錦官城外栢森森<lb/>
髙視乾坤志未酬草廬長嘯意悠悠時才總附奸雄勢<lb/>
大老還為漢室謀兩表曽聞辭後主三軍幾欲定中州<lb/>
伐功未就皆天數錦里英風古廟秋<lb/>
赤精帝子真苖裔三顧茅廬起卧龍英論已知分鼎勢<lb/>
長才欲試補天工纔聞遣使通江表又見驅兵出漢中<lb/>
禮樂未興人已逝古祠松栢撼髙風<lb/>
乾坤不復有斯人間氣竒才絶等倫管樂規模難並駕<lb/>
<pb n="KR4e0100_WYG_009-34b"/>
伊周事業可相親紅旗幾出褒斜道緑野還耕渭水濵<lb/>
時去千年猶廟食英風凛凛漢忠臣<lb/>
　　　御書樓為吾昌衍叅政賦<lb/>
古今書賜由中秘藏在君家百尺樓奎耀夜晴通户牖<lb/>
芸香風細散簷幽篇章總是天人學函藏深為釋老留<lb/>
從此黄金不須積子孫勤讀繼前脩<lb/>
　　　蜀中立春遣懐<lb/>
世態炎凉閲已多老懐今日柰春何一年持節金臺客<lb/>
<pb n="KR4e0100_WYG_009-35a"/>
萬里通潮錦水波北塞已聞休士馬南荒行復罷干戈<lb/>
時清若許歸田里願和康衢撃壤歌<lb/>
　　　春日遣興<lb/>
閒舘春深日正長萋萋春草遍池塘溪雲踈雨梨花白<lb/>
煖日輕風柳線黄讀易自能窮宇宙賦詩聊爾記年光<lb/>
錦城風景雖云樂故里關心未可忘<lb/>
　　　北歸有喜而賦<lb/>
駐節西川僅一年北歸㤙自九重天非才豈敢妨賢路<lb/>
<pb n="KR4e0100_WYG_009-35b"/>
無補空慙費俸錢為客載添新白髪到家還閲舊青編<lb/>
急流勇退應難及千載髙風尚凛然<lb/>
　　　送杜員外歸省還京師<lb/>
歸省西川未幾時促裝又復上京師榮親已荷褒封典<lb/>
報國難忘雨露私路夾山花開錦繡棧盤崖樹拂雲霓<lb/>
遥知紫禁趨朝後粉署從容日正遲<lb/>
　<lb/>
　敬軒文集巻九<lb/>
</p>
<p>
</p>
  </div>
</body>
</text>
</TEI>
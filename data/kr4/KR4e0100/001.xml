<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>敬軒文集巻一</head> <lb/>
    <p>
<pb n="KR4e0100_WYG_001-1a"/>
欽定四庫全書<lb/>
　敬軒文集巻一<lb/>
　　　　　　　　　　　　　明　薛瑄　撰<lb/>
　　賦<lb/>
　　　黄河賦<lb/>
吾觀黄河之渾渾兮乃元氣之萃蒸濬洪源於西極兮<lb/>
注天脈於滄瀛貫后土之厖博兮杳𤣥溝之晶明過積<lb/>
石而左轉兮龍門呀而峻傾薄太華而東鶩兮撼砥柱<lb/>
<pb n="KR4e0100_WYG_001-1b"/>
之峥嶸入大陸而北徙兮迷不辨夫九河之故形經兩<lb/>
海而紀衆流兮擅浮沈之濯靈覽頺波而懐明德兮又<lb/>
何莫非姒氏所經營登崑崙而俯視兮固彷彿其初迹<lb/>
馭髙風而騁望兮遂周遊其曲直何末流之混濁兮始<lb/>
清澂而湜湜羗澹灔而徐趨兮勢沄沄而自得觸險石<lb/>
以鬭暴兮詫雷轟而轂擊天宇擴其沆漭兮𣺌上下之<lb/>
𤣥黄霧雨霪霪而滃集兮混䆳古之洪荒微風蕩拂而<lb/>
渙散兮天機組織其文章頺猋浩而洶湧兮百怪垂涎<lb/>
<pb n="KR4e0100_WYG_001-2a"/>
而簸揚腥雲濁浪以盪汨兮恍忽顛倒夫舟航靈曜升<lb/>
而赫照兮乘正色於中央望舒在御而下臨兮列宿涵<lb/>
泳其光芒若乃震秉符以行令兮百谷淫滛其凍釋山<lb/>
澤沮洳以上氣兮増滉瀁之洋溢魚龍乘濤以變化兮<lb/>
杳莫測其所極祝融載節以南届兮雷雨奮逹以滂沛<lb/>
潢支流而股合兮百川奔而來㑹木輪囷而漂㧞兮蔽<lb/>
雲日而淘汰狂瀾洶而嚙岸兮塊土焉塞夫衝潰霜戒<lb/>
嚴而木脫兮少昊執矩以司秋洲渚緬邈而石出兮始<lb/>
<pb n="KR4e0100_WYG_001-2b"/>
殺湍而安流霰雪紛其四集兮顓頊乗坎以奮神大塊<lb/>
噫氣而摩軋兮流澌下而龍鱗層冰横絶而山委兮河<lb/>
伯驅石以梁津羌險夷而明晦兮變朝暮與四時飈風<lb/>
起而衝木兮蟒怪駭其難推覩圓方之一氣兮恒來往<lb/>
而宻移昔尼父之歎逝兮跨百世而罕知顧川流之有<lb/>
本兮與終古以為期啓龍圖而翫六一兮悟主宰之所<lb/>
為喟余心之未純兮感道妙之如斯聊誦言以自明兮<lb/>
庶晝夜之靡虧<lb/>
<pb n="KR4e0100_WYG_001-3a"/>
　　　虚庵賦<hi>為僉憲泰和劉咸作</hi>
觀堪輿之槖籥兮恒嘘炎而吸寒漠空洞而容納兮神<lb/>
化繼出而源源混真精之微宻兮生人物於兩間何此<lb/>
氣之雜糅兮異明暗與强孱物擾擾而並進兮慨中虚<lb/>
之委填雖暫空而還塞兮又何以納夫清言聖覽兹之<lb/>
蔽濁兮啓象告之幽𤣥上呀然之澤水兮下安安之崇<lb/>
山山中闢以承澤兮澤下浸以潺湲覩咸虚之受益兮<lb/>
知中私之可刋有君子之好古兮質清明而粹完窺羲<lb/>
<pb n="KR4e0100_WYG_001-3b"/>
皇而求索兮仰姬孔以援扳肇佳名以爰錫兮寓虛庵<lb/>
而頤顔闢混沌以為室兮鍵太素以為關列冲澹而為<lb/>
榻兮鋪恬静而為莞幕天宇之廓落兮鏡止水之澄灣<lb/>
延皓月以為友兮抱虚明之團團撫瑶琴而寫中素兮<lb/>
清風去而徐還步逍遥而徙倚兮悟達人之大觀飲太<lb/>
和而療渇兮味道腴以充餐佩文史之璜琚兮服禮義<lb/>
之衣冠不先物而内植兮恒洞逹而平寛理無微而不<lb/>
藴兮善無入而不安知静存而動出兮合大化之循環<lb/>
<pb n="KR4e0100_WYG_001-4a"/>
守此度之益敦兮諒感通之何難顧余質之中窒兮慕<lb/>
夫人之閑閑願相從於廣宇兮長依倚而盤桓<lb/>
　　　雪賦<lb/>
維月之孟陽兮氣栗烈而嚴凝嵗忽忽而遒盡兮閟升<lb/>
降之機扃相重隂之藴杳兮霰雪下而縱横何𤣥㝠之<lb/>
工巧兮鏤六出之竒形初揮霍而散漫兮遂漠漠而無<lb/>
窮乍大荒之微堊兮久川谷而俱盈灑長松之落落兮<lb/>
玉龍夭矯而騫騰逐回飈而入竹兮磕金石之琤琤被<lb/>
<pb n="KR4e0100_WYG_001-4b"/>
嶔崟之絶巘兮若天呉起立而海波傾訝城闉之方啓<lb/>
兮敞馮夷之幽宫捲前簾而凝睇兮懸旒玉於簷楹九<lb/>
臯之鶴横空而逺逝兮惟聞夫戞然之長鳴舞瑶臺之<lb/>
佚女兮迷不覩夫綽約之冶容疑地媪之効瑞兮珪璧<lb/>
磊落而晶熒豈清都紫微之既春兮梨花飛絮而交零<lb/>
載瑶車而駕玉虬兮將逺觀夫九野與八紘遵渤澥而<lb/>
東鶩兮𣺌萬里之滄溟登九疑而瞰南極兮祝融不炳<lb/>
耀其銛鋒循流沙而涉弱水兮歴峥嶸之長冰臨大漠<lb/>
<pb n="KR4e0100_WYG_001-5a"/>
而睨中土兮山川紆曲而齊同天地混融而為一兮又<lb/>
孰别夫濁與清乃旋輈而息駕兮獨惝怳於中庭四方<lb/>
上下皆在我闥兮擴靈府之宏澄探元化於終古兮聊<lb/>
向風而抽情亂曰洪鈞斡運一氣孔遒兮四時相㳫而<lb/>
翕闢何由兮陽以隂肅恩若仇兮閴寂無餘而發爛莫<lb/>
收兮蟲牟降伏三白肇休兮嵗薦若兹我將何求兮<lb/>
　　　自修賦<lb/>
皇降予以衆美兮實清明而粹全胡賦質之不猶兮乃<lb/>
<pb n="KR4e0100_WYG_001-5b"/>
蔽昧而强孱自有識而發憤兮窺前修之閫關誦古訓<lb/>
之數數兮服至理之拳拳雖苦心而極力兮猶未從容<lb/>
乎矩步忽内怛而自修兮吾知其故善既復而或失兮<lb/>
怠與敬其交鶩心暫開而或蔽兮理與欲其紛互此實<lb/>
進退之機兮肇千里於跬步茍决擇之不勇兮將邪贏<lb/>
而正負蓋必於敬於理而保持兮於怠於欲其屏去既<lb/>
經心以自明兮復誦言以自固庶成性之存存兮全上<lb/>
天之所賦<lb/>
<pb n="KR4e0100_WYG_001-6a"/>
　　　思本賦<lb/>
吾行年之匪少兮胡貿貿而靡思善惡原於杪忽兮寖<lb/>
千里其逺而木油油而上聳兮波沄沄而載馳託后土<lb/>
之鴻厖兮本大化之無涯肇總總之衆物兮咸資始於<lb/>
天淵矧含靈之物秀兮孰有不自其先先昭列而在上<lb/>
兮子孫繩其在下或一日而不思兮將原竭而本仆或<lb/>
廣植而不食其穫兮或勤施而不責所負𣺌河流之汪<lb/>
淫兮潤實漸於遐土啓我人以坦途兮闢我人以大户<lb/>
<pb n="KR4e0100_WYG_001-6b"/>
既登名於薦書兮復顯仕於朝列念積累之艱難兮恒<lb/>
拳拳而恐失服聖賢之明訓兮索衆妙於微賾仰皇昊<lb/>
之賦畀兮保天理於晷刻謹余識之昭昭兮匪他岐之<lb/>
敢惑潔余身之皓皓兮豈外物之能涅是惟顧本源以<lb/>
自修兮若見親於羮牆行斯百而靡虧兮體毫髪而匪<lb/>
傷堅此志之罔替兮愛此言之不忘敦忠孝而日新兮<lb/>
庶末盛而流長<lb/>
　　古詩<lb/>
<pb n="KR4e0100_WYG_001-7a"/>
　　　禱雨效韓體<lb/>
盛夏將幾月亢旱何赫炎山澤不通氣水雷更深潛畢<lb/>
亦無所為徒聞掛銀蟾豐隆久喑黙列缺寜窺覘螻蟻<lb/>
閉深穴老蛟遯幽潭凡此衆隂類畏避何安恬而獨哆<lb/>
口箕簸揚助飛廉微雲稍欲布驅逐無毫纎隂氣歘將<lb/>
合極力故攪撏蓬蓬太虛内日夕恣併兼既迎望舒轡<lb/>
復送羲和驂遂使平田中百物如燒燖吏民紛祈禱土<lb/>
梗空巍巖擊鼓神弗聞旱氣轉覺添焚巫果何計暴尫<lb/>
<pb n="KR4e0100_WYG_001-7b"/>
信虚談我欲欵上帝上訴箕風讒狂吹既清息長舌亦<lb/>
收緘得使隂陽和坐見雨露霑枯槁總滋遂沛澤皆濡<lb/>
淹室家合飽足兒女無諵諵永荷神力慈式歌大化覃<lb/>
抱此雖自竒臨期復凝瞻<lb/>
　　　翫一齋為栁克新賦<lb/>
静觀一理大寥閴竟難言惟於流行際特達見本根胡<lb/>
為岐路雜靈妙日已昏𤣥聖發曽子濓溪啓程昆後哲<lb/>
總超悟殊途集同門吾友展禽裔古道性所敦乃作翫<lb/>
<pb n="KR4e0100_WYG_001-8a"/>
一齋游處資操存極力屏羣欲篤志收竒勲歛兹義理<lb/>
微芟彼枝葉繁始知千萬緒無不會心源了此匪為易<lb/>
仰視有蒼𤣥<lb/>
　　　舞陽阻雨留宿<lb/>
清曉發昆陽緑野散朝旭夾道禾黍長泥潦淹馬足東<lb/>
行得平岡舞陽忽在目入自西郭門兩街喜多竹爽氣<lb/>
拂征衣清風戞鳴玉便覺人境偏似有太古俗阻雨留<lb/>
憲臺倏忽經再宿永日覽圖書清宵散華燭念此居處<lb/>
<pb n="KR4e0100_WYG_001-8b"/>
崇内顧王程速敢不勉忠勤而胡遂安欲比邑足名賢<lb/>
王<hi>常</hi>韓<hi>韶</hi>炳相續明發登前途回首憶髙躅<lb/>
　　　宿信陽慈氏寺有懐趙侍御二首<lb/>
禪室絶清灑夜景何寥寥白月墮簷隙涼飈拂林梢有<lb/>
客不能寐起坐心勞焦所懐同心友相去一何遥開門<lb/>
望天宇露冷河漢髙恨無雙羽翰奮飛共遊遨秉燭遂<lb/>
至旦詩成還獨謡<lb/>
山寺月皎皎流光入簾帷神清不成寐起視夜何其天<lb/>
<pb n="KR4e0100_WYG_001-9a"/>
漢漸回轉參斗亦西移庭草泫繁露林竹生涼颸撫景<lb/>
念良友𣺌在天一涯會面曽幾日成此逺别離冉冉易<lb/>
寒暑悠悠隔山陂豈無他人好中情詎能知所願得懽<lb/>
晤以慰平生思<lb/>
　　　舟行野湖中<lb/>
湖水與天平波濤亦何壯我舟駕長風逺破萬里浪玉<lb/>
節方在斯百怪誰敢傍明登岳陽樓八荒應在望<lb/>
　　　叠前<lb/>
<pb n="KR4e0100_WYG_001-9b"/>
少小心好竒斯遊嵗方壯雲帆拂遥天畫舫壓髙浪青<lb/>
山歴歴過可見不可傍明泊洞庭湖還當極遐望<lb/>
　　　龍陽山行遇雨二首<lb/>
楚山饒古木楚水遶竒石林霏暗不開石瀨瀉何急久<lb/>
行路欲迷嵐雨互蒸濕陟降童僕勞竟日未遑息向晚<lb/>
落葉多攬轡更駐立<lb/>
嵗晚山行深山中水重叠叢篁夾溪橋橋斷横槎接隂<lb/>
雨竟連朝雲林黯一色虚風忽泠然蕭蕭墜黄葉撫景<lb/>
<pb n="KR4e0100_WYG_001-10a"/>
復何為内顧逺遊客<lb/>
　　　宿山亭<lb/>
山深郵舎孤入門晚色静四顧足喬林蕭蕭北風勁向<lb/>
夕起重霏窻户倏已暝燃松代秉燭明暗光靡定草草<lb/>
具杯酌何暇梨菓飣乃知山林趣足發逺遊興天明登<lb/>
前山清風滿蘿逕<lb/>
　　　瀟湘八景<lb/>
　　余少時聞瀟湘八景之清致而未得一遊也今年<lb/>
<pb n="KR4e0100_WYG_001-10b"/>
　　冬來湖南始得親歴而詳覽之遂為八詩以寫其<lb/>
　　趣<lb/>
　　　　山市晴嵐<lb/>
雨來萬壑昏雨過千岫出晴旭楚人家蛾眉晝生緑看<lb/>
看如有情餘光逺相逐<lb/>
　　　　洞庭秋月<lb/>
西風浄晚烟天水逺相接瓊樓玉宇深炯炯涵虛白夜<lb/>
久風露寒一曲湘靈瑟<lb/>
<pb n="KR4e0100_WYG_001-11a"/>
　　　　平沙落雁<lb/>
霜清秋水落風過人跡平飛飛隨陽鳥相呼下寒汀向<lb/>
夕聚儔侣月映蘆花明<lb/>
　　　　烟寺晚鐘<lb/>
夕照下山門清音出烟霧暝壑一僧還側佇尋歸路月<lb/>
上楚天寛霜落洞庭樹<lb/>
　　　　瀟湘夜雨<lb/>
兩岸叢篁濕一夕波浪生孤燈蓬底宿江雨篷背鳴南<lb/>
<pb n="KR4e0100_WYG_001-11b"/>
來北徃客同聽不同情<lb/>
　　　　江村暮雪<lb/>
落落漁樵家蒼蒼起烟霧岸滑移釣舟沙平失歸路似<lb/>
有凌波人盈盈月中去<lb/>
　　　　漁村落照<lb/>
釣艇收晚緡歸鴉集疎栁天風吹彩霞明月映江口孤<lb/>
村一笛横萬慮復何有<lb/>
　　　　逺浦帆歸<lb/>
<pb n="KR4e0100_WYG_001-12a"/>
翩翩投極浦漠漠背殘照水柵歌竹枝清風激幽調歸<lb/>
舟漸覺稀錯莫尚凝眺<lb/>
　　　微恙不出<lb/>
客居養微疴久與人事疎早起無所為盥櫛讀我書我<lb/>
書有真味寜比膏與腴膏腴常有厭真味諒難如自得<lb/>
復誰告撫心但躊躇<lb/>
　　　泊舟貽溪宿陽樓山下三首<lb/>
泊舟清江滸肩輿渡廻溪微逕入叢篠蒙籠行欲迷轉<lb/>
<pb n="KR4e0100_WYG_001-12b"/>
步忽開曠溪田間髙卑傍水野航小連林茅屋低適遂<lb/>
情景豁寜覺人俗非山堂稍曛黒㝠㝠子規啼<lb/>
草堂傍溪谷瀟灑無塵埃隠几流水去開牖青山來客<lb/>
情既虚静逺目何曠哉弭節得周覽外慮仍侵懐村落<lb/>
日已暝山氓猶未回念此不能寐逺抱殊難裁<lb/>
窈窕入清溪側逕何紆曲魚梁截奔流雪瀨漱寒玉空<lb/>
翠濕人衣霧雨滿新竹路窮上野航前登得平陸日暮<lb/>
烟火迷似向桃源宿<lb/>
<pb n="KR4e0100_WYG_001-13a"/>
　　　舟中聞蟬<lb/>
扁舟汎湘水水碧風日晴適有異郷感忽聞衆蟬鳴凄<lb/>
切篁竹茂斷續楓林青家園舊喜聽客裏難為情時節<lb/>
知已易逺遊心緒驚因念衆兒女依依候門庭雖云憫<lb/>
中私尤當顧王程<lb/>
　　　湘江舟中<lb/>
湛湛湘水緑夾岸叢篁多挽舟逆水上南風起微波嘉<lb/>
此晴霄景逍遥翫江沱沙渚曠緬邈雲岫紛嵯峩逺目<lb/>
<pb n="KR4e0100_WYG_001-13b"/>
為舒暢客意將如何濯纓吾所愛聊為扣舷歌<lb/>
　　　至襄城<lb/>
襄城古名邑山水殊清妍我遊適已再入境心欣然憲<lb/>
府絶瀟灑乃在城東偏停驂得所止景静俗慮捐修竹<lb/>
滿堂後翠栢當庭前攀折將有贈聊比志節堅念之不<lb/>
能已長謡遂成篇<lb/>
　　　望諸葛草廬<lb/>
我行迫王程訪古少暇日曉出南陽門馬渡消河急舉<lb/>
<pb n="KR4e0100_WYG_001-14a"/>
目眺西岡林木半蒼碧有祠中巖峩云是孔明室使我<lb/>
心慨然攬轡久瞻立憶當炎祚衰四海皆横溢奸豪競<lb/>
虎呑孰知順與逆公時獨悠然放歌聊自適及來耕隆<lb/>
中日以老所益髙視千古人管樂自儔匹有時發中懐<lb/>
長嘯獨抱膝寜知卧龍姿還為冰鑑識賢哉劉豫州三<lb/>
顧何汲汲問以當世事指掌皆歴歴自兹出茅廬魚水<lb/>
情尤宻後來大業興益見前籌力公心果何如是欲靖<lb/>
羣賊復漢還舊都志願乃終畢奈何逢厄運終匪智能<lb/>
<pb n="KR4e0100_WYG_001-14b"/>
及五夜星隕營三軍淚沾臆至今五大原悲風尚蕭瑟<lb/>
遂使英雄士遺恨無終極今來望公廬咫尺不暫即園<lb/>
井定依然遺像想猶昔平林𣺌寒烟長巒帶古色所貴<lb/>
賢者居孰不仰遺迹鞭馬復南行廻想猶未釋朗誦出<lb/>
師表沈思八陣石浩浩天壤間竒才難再得他年擬重<lb/>
來更當展良覿<lb/>
　　　襄陽道中<lb/>
曉醉新野縣午入襄陽境迢逓岡坂長曲折溪流静入<lb/>
<pb n="KR4e0100_WYG_001-15a"/>
村竹青青便覺異風景惟時霜雪繁嵗晏北風冷中私<lb/>
且撥捐壯觀極馳騁日暮臨漢江窮源思方永扁舟過<lb/>
須臾波濤任奔猛逺行足險夷吾心良獨省<lb/>
　　　登峴山<lb/>
停舟漢水濱跨馬陟峴首漢北渺川原漢南足林藪山<lb/>
水兩廻環地氣蓄不走城北一掌中名勝良不偶紅樓<lb/>
杳難即粉堞粲可取虚白瞰逺沙疎翠俯髙栁栁外居<lb/>
人家向背各開牖美哉風景竒詩興濃於酒下馬復山<lb/>
<pb n="KR4e0100_WYG_001-15b"/>
行遺壘髙培塿嵗久悉荒殘戰骨亦枯朽緬思前代争<lb/>
南北此樞紐典午窺併呑元宋竭攻守兵連歴嵗時良<lb/>
田生宿莽力屈或不支乃為强者有而雖富土疆竟莫<lb/>
絶稂莠明運開萬方稽顙惟恐後浩浩江漢間一洗舊<lb/>
昏垢詩傳二南俗人享百年夀乃知皇力尊澤及生靈<lb/>
厚小臣職觀風登覽匪外誘所願歌昇平彌億萬年久<lb/>
　　　峴山羊公祠<lb/>
峴首羊公祠周圍帶草莽重是古名卿舎舟聊一上雪<lb/>
<pb n="KR4e0100_WYG_001-16a"/>
消江路滑氣暖神扉敞捫碑澁蘚痕搴帷綴蛛網字隠<lb/>
不可讀風流猶在想想當公昔年跨馬此登賞顧彼山<lb/>
常存身滅足悵怏寜知千載餘公名蔽天壤遂使山増<lb/>
輝過者悉瞻仰足明仁厚澤不與時世徃我來復何為<lb/>
作詩踵遺響<lb/>
　　　遊習家池<lb/>
谷口一逕入蒼山四邊開中有習池水水碧無纎埃泉<lb/>
源初噴薄交流遂瀠洄飛鳥鏡中度行雲天外來微風<lb/>
<pb n="KR4e0100_WYG_001-16b"/>
一蕩拂林影久徘徊寒光空心性俯翫何悠哉愛此不<lb/>
能去載歌寫中懐<lb/>
　　　遊君山寺<lb/>
為愛湖中山遂尋山下路躋攀轉幽䆳澗谷亦回互石<lb/>
蹬足莓苔青林雜烟霧前林如有窮嵐嶺乍分布招提<lb/>
壓重湖千里周一顧孤峯四無根形氣自依附山僧復<lb/>
導我窈窕更徐步疎籬野蔓懸老圃寒泉注徑轉山房<lb/>
深重與絶境遇白雲簷外生清風竹間度庭花雜無名<lb/>
<pb n="KR4e0100_WYG_001-17a"/>
嵗晏色猶故澄心得妙觀忘言契良晤愛此林壑清遂<lb/>
薄塵俗務重來待何時尚子畢嫁娶<lb/>
　　　洞庭遇雨<lb/>
孤舟行何遲嵗晚洞庭雨跳波亂明珠隨風颺細縷雲<lb/>
霧失君山波浪連呉楚莫唱斑竹枝别思滿南浦<lb/>
　　　青草湖即事<lb/>
洞庭方始過青草又相續水落湖地寛冬暖草芽緑遊<lb/>
目解孤悶即事忘拘束艤棹觀魚罶援弓射鴻鵠取笑<lb/>
<pb n="KR4e0100_WYG_001-17b"/>
復何為聊爾徇人俗<lb/>
　　　雨後臨雙池<lb/>
時雨夜來歇雙沼朝欲平香草何瑣雜芊蔚繞岸生修<lb/>
竹瀉風露圓荷貼青萍顧此好修客覽彼衆物榮徘徊<lb/>
撫雕檻徙倚當素屏採掇終有贈緬焉起深誠<lb/>
　　　雜詠六首<lb/>
巖巖泰山石靄靄石上雲須㬰遍八極霖雨竟朝曛功<lb/>
成不言利收歛不盈分致此豈云逺舉目窺嶙峋<lb/>
<pb n="KR4e0100_WYG_001-18a"/>
溶溶緑池水上有嘉樹林白鳥來何方集此清池潯毛<lb/>
羽粲霜雪和鳴激流音可見不可即徒勞觀者心一舉<lb/>
沖青天虞羅諒難尋<lb/>
江漢豈云廣一葦可以航山岳豈云大吾將陟周行淇<lb/>
水有菉竹澧浦多蘭芳既自抱孤節還應發幽香合并<lb/>
會有時逺抱非俗量<lb/>
皇天無私厚一雨萬物滋朝樹泫膏沐庶草紛凄其青<lb/>
陽舒景曜谷風扇和熙逺遊涉獻嵗寜不感良時<lb/>
<pb n="KR4e0100_WYG_001-18b"/>
惟山有竒石惟水有漣漪吾心諒誰告耿耿徒自知悠<lb/>
悠世間物邂逅貴有時後來安劉者徃日吹簫兒向非<lb/>
附青雲汨没將何為蒼蒼霜雪幹豈無大厦姿山深少<lb/>
蹊逕匠石慎所遺<lb/>
古劍匪新器古瑟匪新音雖無適俗態知已在所尋充<lb/>
子佩服美感子淡泊心韞匵固有待無悶良可欽<lb/>
　　　新笋<lb/>
方池錦萍滿花草被四阿生意一何盛新笋池上多緑<lb/>
<pb n="KR4e0100_WYG_001-19a"/>
苔已穿透粉籜方包羅銳若毛遂頴森如羽林戈朝翫<lb/>
夕已髙舊竹時復過相期保堅節嵗寒心靡他<lb/>
　　　會同院中<lb/>
會同古巒服市邑何蕭條霜臺絶清僻道院無俗囂芳<lb/>
草滋新茸髙栁垂長條石砌滿苔色可以慰逍遥行翳<lb/>
涼景肅顧望白雲迢塵羈豈能紲何用山林招<lb/>
　　　溆浦雜詠三首<lb/>
山縣孟冬交草木盡黄落官署何嚴嚴寒雨灑寥廓讀<lb/>
<pb n="KR4e0100_WYG_001-19b"/>
書三十年志願常異豁栢府既先登憲節復早握蠻荒<lb/>
過三秋征科愧才弱所願採蘭芷聊以比葵藿深念方<lb/>
在兹無欲自欣樂<lb/>
辰沅異風土十月足霪雨竟日復通宵清響徹烏府久<lb/>
客厭聞之晏坐黙不語經世志未酬讀書心獨苦徃事<lb/>
感中懐良辰復誰許悠悠付深期取適自容與<lb/>
溆浦絶小邑昔無名士遊我何秉憲節來此乃淹留庭<lb/>
前髙木落屋背荒山秋公㕔静苔色風雨寒颼颼離别<lb/>
<pb n="KR4e0100_WYG_001-20a"/>
感時節得無念中州深衷如可致過是非所求<lb/>
　　　山館<lb/>
稅駕日亭午愛此山館清藩籬翳嘉木但聞幽鳥鳴開<lb/>
門逺翠來白雲望中生便覺臞者肥似有戰勝情野蔬<lb/>
足充餐作詩紀兹行<lb/>
　　　渡雙溪<lb/>
雙溪始合流崖渚遂經復洄潭一鏡平秋影空寒緑野<lb/>
渡得孤航山家帶喬木適意方自兹前呵戒僮僕撫景<lb/>
<pb n="KR4e0100_WYG_001-20b"/>
重悠然誰能和斯曲<lb/>
　　　沅州元夜<lb/>
五溪古荒服連延列邊墉自從啓明運便已變華風民<lb/>
俗競佳節適與中州同我來一何久三見春燈紅竊食<lb/>
飽官廪曽無分寸功豈不愧伐檀還應感飛蓬今夕復<lb/>
何夕列炬當庭中行翳修竹枝吟對梅花叢翫此嵗寒<lb/>
物舒我天游蹤言歸即當歸掛席湖江東<lb/>
　　　贈趙彬<lb/>
<pb n="KR4e0100_WYG_001-21a"/>
黔中山水竒産物亦秀異丹砂色光炯黄金質精粹碧<lb/>
舂石汰淘汞煉土騰萃其他楩楠樟挺特皆偉器因念<lb/>
上天公造物無私智不應山水靈而獨鍾斯類朅來客<lb/>
沅州果愜向所意趙子生其間不與凡猥厠神完骨亦<lb/>
清最得二五秘卓從少小日即負逺大志蠻荒乏師友<lb/>
買書自從事子集聖賢文左右悉堆置抽覽無停晷一<lb/>
一欲强記晝誦聲聒鄰夜諷響穿市寒暑忘冷熱飢渇<lb/>
失滋味停蓄才思深馳騁筆鋒利出語動驚人縉紳悉<lb/>
<pb n="KR4e0100_WYG_001-21b"/>
推避勤苦凡㡬年銳氣久仍肆邇來加歛收精識亦超<lb/>
詣雅欲求本根不獨誇文字我昔從先人壯遊滿天地<lb/>
邂逅多賢豪殊趨各同志談論隨有得皆足飭昧稚自<lb/>
忝臺閣官遂攬湖襄轡方懼過不聞深恐德將墜忽於<lb/>
僻逺中得子喜不寐我愚藉子砭我失任子刺所以愛<lb/>
子心誠實不虚偽觀彼物怪瑰時尚亟搜致况賢治之<lb/>
禎尤為國上瑞四門方洞開四目方逺視明堂要梁棟<lb/>
法駕用騏驥子當寜厥需會起靡天翅<lb/>
<pb n="KR4e0100_WYG_001-22a"/>
　　　題太極圖<lb/>
大小圈十箇都在一圈上如是究竟言一圈也無象<lb/>
　　　古詩十二首<lb/>
爰初闢清濁悠悠千萬年三墳既已失古道茫昧然神<lb/>
聖既有作人文漸開宣義軒御元極堯虞運中天粲粲<lb/>
河洛秘宻宻精一傳太和良自兹𤣥功竟難言萬理如<lb/>
何即寤歎窺遺編<lb/>
窈然觀化始本自同一初聖者惟其性大道蟠皇輿云<lb/>
<pb n="KR4e0100_WYG_001-22b"/>
何千古後岐路如錙銖西學外形器𤣥宗暢清虚滔天<lb/>
勢方漲捧土誠為愚不有諸老力生民竟為魚寄語後<lb/>
來人慎莫迷所趨<lb/>
行鴻暢逺澤鳴條沛時雨白旄一以麾九鼎奠中土三<lb/>
后同一功休明諒難伍云何王風頺故宫滿禾黍大雅<lb/>
遂寥寥遺音獨凄楚悠哉復悠哉白雲在髙阜<lb/>
水火非無功焦溺亦由此所以𤣥天機千載莫能理君<lb/>
子得其操小人迷所止四海豈不遥發軔良自邇泰山<lb/>
<pb n="KR4e0100_WYG_001-23a"/>
豈不髙舉足不踰咫薫風愜民心簧竹蕩人耳善惡反<lb/>
手間胡不慎其始<lb/>
七百卜公旦萬世期咸嬴豈不同所願天道有虧盈岐<lb/>
山麟鳳集函谷虎豹争趨舎乃如此大運焉得并蓬萊<lb/>
舟始泛博浪車已驚遂使三秦士不獨驪山坑已矣勿<lb/>
復言九宇皆炎精<lb/>
靄靄商山雲招之正徘徊㝠鴻一以縱畢弋胡為哉寜<lb/>
知羸豕壯蹢躅多毒猜沈沈辟榖子為謀一何乖向非<lb/>
<pb n="KR4e0100_WYG_001-23b"/>
平勃力炎靈遂如灰獨有周南篇歌之有好懐<lb/>
山空魍魎出天黒鴟鳥鳴姬轍既東邁岐路殊縱横青<lb/>
牛適西域大鵬抵南溟談天竟何益刺股徒首兵紛紛<lb/>
險譎輩瑣瑣難具名有若迷方客甘心棘與荆不有仁<lb/>
義篇何由覩天明<lb/>
吾意六籍外尚多古人書一朝秦熖裂焚蕩無遺餘掇<lb/>
拾煨燼者補綴誠區區訛缺固已多盡信寜非愚獨有<lb/>
羣聖心昭哉難翳如多謝宋諸老萬世開迷途<lb/>
<pb n="KR4e0100_WYG_001-24a"/>
季子多黄金張儀富秦土腐䑕争飢鳶鹿豕競貪虎周<lb/>
道久已非王綱如綴縷巖巖養氣翁鳴鳳獨髙舉圓方<lb/>
遍九州周覽無定所天飈激和音雲漢濯文羽大道今<lb/>
依然捭闔安足數<lb/>
日月自有明隂陽自有行萬物紛變化人事更衰榮云<lb/>
胡道術裂瞑目談丹經泛海竟茫然樓居亦虚名自古<lb/>
良若兹擾擾將何營<lb/>
聖人無曲行大道無邪岐云何周轍東驅車迷所馳楊<lb/>
<pb n="KR4e0100_WYG_001-24b"/>
朱學仁義莊老尚無為申韓首法俑蘇張倡危機遂令<lb/>
千載下道術日以支憔悴莫之恱淳朴諒難追此語匪<lb/>
為誑書上有其辭<lb/>
易莫易𤣥穹簡莫簡坤土聖心本虛明條達無曲阻如<lb/>
何末學差﨑嶇躓榛莽二者袪除之明白可深覩多謝<lb/>
古老心相將踐斯語<lb/>
　　　秋日雜詠四首<lb/>
庭樹生秋風微涼入衾枕久客得無思逺意復誰諗道<lb/>
<pb n="KR4e0100_WYG_001-25a"/>
腴足充餐天和可當飲以兹撥離憂僻好安所稟大義<lb/>
自古來旋履吾已審<lb/>
翻翻髙荷葉秋雨生微涼豈不懐逺道撫時坐空堂何<lb/>
以為我懽簡冊多遺芳古人不可作古道不可忘兹理<lb/>
將無厭欲語墮𣺌茫安得忘言子相與傾一觴<lb/>
亭亭紫玉竹爾節豈不堅託根自有地勿羞桃李顔桃<lb/>
李固妍好爾節重自保請看君子心浮雲湛秋昊<lb/>
粲粲黄金花繞砌顔色好豈不重所思焉得致逺道逺<lb/>
<pb n="KR4e0100_WYG_001-25b"/>
道不可忘感時歴炎涼人心豈此異保爾秋節香<lb/>
　　　述懐<lb/>
少小習書史政自賴先德十五慈見背四十嚴永訣追<lb/>
思鞠育恩俛仰肝腸熱中心恒拳拳每懼有遺失早忝<lb/>
科第登中厠縉紳列榮耀既連綿聲名頗烜赫小子心<lb/>
不然自顧真有缺國恩未酬報孝祀久虧越祇命湖湘<lb/>
間久載憲府筆一徃三年餘及歸有華髪家室寄中原<lb/>
無産給衣食大兒亟假田農作不遺力次男失學慣游<lb/>
<pb n="KR4e0100_WYG_001-26a"/>
惰無儔匹三子雖孱懦芻牧無休息昌子最痴小奔走<lb/>
百不識寒即索母衣飢則索母食老妻亦何為頻年苦<lb/>
煎迫上以奉繼姑下以撫兒婢執㸑色焦槁補綴眼昏<lb/>
澁我雖官在朝蓬梗真浪迹及歸苦告訴數子俱未室<lb/>
生理况蕭條僑寓亦何益我復對三歎此乃共所恤顧<lb/>
我有王程尚敢懐私適勉强數日留慷慨一旦出悠悠<lb/>
離蓬茅行行向金闕路從黄河過舟自衛水發舟中忽<lb/>
有懐所懐何歴歴吾聞古人言老窮當固節况我筋力<lb/>
<pb n="KR4e0100_WYG_001-26b"/>
强所願豈契濶誓將篤忠貞于以守清白上隆唐虞治<lb/>
下布雨露澤祖禰如有神光賁亦行及拜恩省先塋勒<lb/>
石紀世烈栽桑汾水南廣土中條北既足紓困頓還可<lb/>
樹逺業男女各婚嫁親戚共周急此事良可期援筆聊<lb/>
自釋<lb/>
　　　臺中歸<lb/>
習僻已成性於人懶將迎日暮臺中歸掩户親一燈但<lb/>
取書笑樂不顧俗重輕自得復誰語兹道將吾成<lb/>
<pb n="KR4e0100_WYG_001-27a"/>
　　　一室<lb/>
奉使三年歸京華營一室一室陋且偏入門惟四壁豈<lb/>
不憂窶貧所貴稱達人家無倉廪儲心有宇宙春蝜蝂<lb/>
復蝜蝂顛𡨕不知返周道能摧輪不在羊腸坂惟河有<lb/>
天源惟山有崑崙擾擾勿重陳宴坐思探元<lb/>
　　　題思顔巻<lb/>
零零雨露滋肅肅霜氣寒時物代榮悴君子感所觀所<lb/>
觀一何苦時運靡終古俛仰天地寛思父復思母夢寐<lb/>
<pb n="KR4e0100_WYG_001-27b"/>
如見之温温金玉姿行坐或可覩冉冉霜雪絲春風若<lb/>
在室機杼倚虚壁咳唾落珠璣琴瑟當窻急顛倒將無<lb/>
厭而不間毫纎幽感鬼神泣明被日月霑所以永言者<lb/>
誠孝不容假朂子勤蓼莪短章代風雅<lb/>
　　　古詩二首<lb/>
驪珠出九淵炫晃稀世寳緘藏俟良價賞識待終老云<lb/>
胡知者稀衆道魚目好君子復何憂温明但自保<lb/>
津人善操舟慣捷輕洪淵來濟者誰子濡溺㡬不全顛<lb/>
<pb n="KR4e0100_WYG_001-28a"/>
倒受嗤薄中懐詎能宣請陳經濟畧視彼蠛蠓然<lb/>
　　　夜坐二首<lb/>
銀燭一寸光照我千古心心事諒誰語秉筆空沈吟幽<lb/>
懐載草草妙思彌愔愔豈無揚子雲視昔猶視今<lb/>
滄海豈不大井蛙良自餘至言豈不美俗士恒苦拘賢<lb/>
哉顔氏子妙領非真愚若人不可即郢質將焉如<lb/>
　　　讀陶詩<lb/>
靖節一何髙理鑿時運表返耕甘苦饑棄世樂枯槁所<lb/>
<pb n="KR4e0100_WYG_001-28b"/>
以見諸詩淡泊出天造掩巻思其人清風起林杪<lb/>
　　　示兒<lb/>
我祖自奚仲奕代河東居家本尚儒素業豈羞寒虚先<lb/>
君紹前烈奮迹由詩書勤勤教諸子為善樂有餘藐孤<lb/>
欽誨言而敢忘斯須憶從向學日爰自丱角初吟哦竟<lb/>
朝昏誦習忘飢劬收歛心自得放佚已不趨周旋恐失<lb/>
墜日奉庭闈娯立年忝科名嚴訓尤渠渠進學固無怠<lb/>
即仕其慎諸承懽曽㡬何風木俄悲吁追慕復何及首<lb/>
<pb n="KR4e0100_WYG_001-29a"/>
疾心更瘉中間趨明詔皇渥彌寰區禄有不家食官有<lb/>
臺閣居循才覺孱弱索報知蔑如以兹寵若驚自治如<lb/>
菑畬更念汝四子賦質各有殊當思祖澤長勿貽汝父<lb/>
虞汝父豈可師不有賢聖歟孝友亟敦勵心性勿填淤<lb/>
匪善人莫交匪義財莫需止酒戒狂誕窒慾謹湛孺從<lb/>
慾劇墜石放言甚奔車言多必招戾惡積終隕軀人生<lb/>
有定分造化司柄樞窮達由天然富貴非人且歛跡甚<lb/>
勿競閉户宜自慮但使德學充不愧金璧儲達即思致<lb/>
<pb n="KR4e0100_WYG_001-29b"/>
澤樂即思賢儒小子敬所植永久期無逾<lb/>
　　　新燕<lb/>
髙堂新燕子當晝語喧聒雙雙葺舊巢銜泥自寥廓巢<lb/>
成去還來莫負明年約<lb/>
　　　楚楚者誰子<lb/>
楚楚者誰子意氣何軼人居若無儔匹獨步莫敢親姬<lb/>
公雖大聖尤尚吐握勤此道久已非擾擾勿重陳<lb/>
　　　翩翩誰氏子<lb/>
<pb n="KR4e0100_WYG_001-30a"/>
翩翩誰氏子鞍馬殊輝光入門佚興發促步登髙堂妖<lb/>
姬列左右哀彈送清觴酩酊百不憂但願白日長<lb/>
　　　答趙彬十首<lb/>
　　余知趙君將十年矣近又會於京師惜乎余力不<lb/>
　　能振之也雖然君子求其在我者而已用舎遲速<lb/>
　　非所汲汲况如君者又當待振與否能為之輕重<lb/>
　　者哉余近有山東之行君以十詩見貺反覆誦玩<lb/>
　　益知其所存之不苟但稱許區區者有所愧耳情<lb/>
<pb n="KR4e0100_WYG_001-30b"/>
　　不能已輙依來章以答其意云<lb/>
美人生南國艶色世所稀明眸一回顧草木生光輝我<lb/>
行重嗟惜便欲携同歸贈以青玉案貢之黄金扉如何<lb/>
久契濶此念將無違<lb/>
　　　　右答冀北生騏驥<lb/>
仙山有髙梧𤣥圃足修竹飄然九苞鳳下覽遂所欲流<lb/>
音散天飈文彩絢朝旭泰和良在兹瑞牒光前録<lb/>
　　　　右答青青嶺上松<lb/>
<pb n="KR4e0100_WYG_001-31a"/>
層雲生岱宗時雨遍東海杏壇宛如昨聖人教猶在况<lb/>
當時運熙文風盛而藹翹翹士林英無不生光彩我行<lb/>
亦有為棫樸詩當采<lb/>
　　　　右答屈軼生堯庭<lb/>
峩峩憲府臺鬱鬱臺中栢顧我樗散姿繆作乘驄客悠<lb/>
悠今㡬年區區竟何益寜知憂窶貧但自保貞白中復<lb/>
荷寵光分符海東域得觀鄒魯風載霑詩禮澤皇仁一<lb/>
以敷菁莪共欣恱猶有江湖心時將戀天闕<lb/>
<pb n="KR4e0100_WYG_001-31b"/>
　　　　右答泰山何巖巖<lb/>
馳車出都門遥遥指齊魯念子不能别對景獨容與垂<lb/>
楊裊薫風輕塵裛朝雨仰視雲間翼分飛無定所丈夫<lb/>
方有為離憂寜足苦願保金玉躬潛修繼前古<lb/>
　　　　右答扶桑日初出<lb/>
鷦鷯在一枝鯨鵰起千里達人足大觀曲士焉足擬所<lb/>
以君子言觀海難為水大哉天地間舉目皆至理努力<lb/>
探化元髙歌望吾子<lb/>
<pb n="KR4e0100_WYG_001-32a"/>
　　　　右答丹砂生楚國<lb/>
天運行不息君子恒法之乾乾不自己汲汲非所私仁<lb/>
義存諸身有蓄必有施既非淺俗觀當負逺大期吾子<lb/>
安厥需彚進寜非宜<lb/>
　　　　右答日月易流邁<lb/>
丹山有文羽和鳴向青霄滄溟有潛鱗一夕摶扶揺如<lb/>
何賢達士甘心向漁樵諒懐肥遯志恐負山林嘲休明<lb/>
盛䕫契于焉共逍遥<lb/>
<pb n="KR4e0100_WYG_001-32b"/>
　　　　右答珊瑚生海底<lb/>
吾觀天地大萬物同一源如何末學差坐此枝葉繁鉛<lb/>
華滅素質雕蟲失本根憶昔南遊日得子同晤言圖畫<lb/>
發幽秘身心契真元邈哉追前修此道期共敦<lb/>
　　　　右答天道久不講<lb/>
古來賢哲士用舎皆無心所以窮達間一節良可欽趙<lb/>
子不浪出客居時光臨矢心永無斁感子金玉音<lb/>
　　　　右答古人重見處<lb/>
<pb n="KR4e0100_WYG_001-33a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4e0100_WYG_001-33b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　敬軒文集巻一<lb/>
</p>
<p>
</p>
  </div>
</body>
</text>
</TEI>
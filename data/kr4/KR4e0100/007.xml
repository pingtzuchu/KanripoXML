<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>敬軒文集巻七</head> <lb/>
    <p>
<pb n="KR4e0100_WYG_007-1a"/>
欽定四庫全書<lb/>
　敬軒文集巻七<lb/>
　　　　　　　　　　　　　明　薛瑄　撰<lb/>
　　律詩<lb/>
　　　簡楊景端<lb/>
我到城中己五日子在山間不一來應畏風寒歴氷雪<lb/>
想憂澗滑行莓苔石泉繞戸只自語柴門竟日因誰開<lb/>
姑射今朝好晴色相期握手登崔嵬<lb/>
<pb n="KR4e0100_WYG_007-1b"/>
　　　留贈楊景端二首<lb/>
千里歸來訪故人喜聞結屋澗之濱手披青史尋髙士<lb/>
頭戴烏巾學隱倫樽酒細傾延好客斑衣輕舞奉慈親<lb/>
自慙東抹西塗手又促行珂覲紫宸<lb/>
秖聞騰踏上亨衢何事中林又卜居谷口引泉看灌溉<lb/>
隴頭植杖勸耕鋤還同主婦供親膳更課兒童讀古書<lb/>
莫向家山窮此樂好將功業賛唐虞<lb/>
　　　簡孔别駕遊禹門用謝太守韻二首<lb/>
<pb n="KR4e0100_WYG_007-2a"/>
别駕乘春訪勝遊禹門佳處重遲留兩邊翠璧連天起<lb/>
三級銀河入海流變化豈無神異物徃來應有濟川舟<lb/>
遥遥明徳人知否地闢天成㡬萬秋<lb/>
雙旌曾向禹門遊别駕今來亦暫留岸斷雲霞開翠璧<lb/>
天連棧閤駕黄流千金尚想波心瓠萬斛深期渡口舟<lb/>
如此山川元不惡可無詩句記春秋<lb/>
　　　冬至二首<lb/>
九野蒼蒼閟太隂重淵脉脉動天心庖犧易有千年畫<lb/>
<pb n="KR4e0100_WYG_007-2b"/>
康節詩存半夜吟忽向靜中聞虩虩却從無處見森森<lb/>
固知一氣何曾息秪是天根辯古今<lb/>
萬古天開只此時却憐春意正如絲羣生已向無中見<lb/>
一氣還從靜處移匝地寒風徒凛凛行天化日漸遲遲<lb/>
吾心欲説知何似靜裏仍含未動機<lb/>
　　　讀文山傳三首<lb/>
朔氣蕭森嵗向深揮戈抆淚動哀吟艱危已竭回天力<lb/>
慷慨猶存捧日心海水尋常秋月冷塞雲千里暮星沉<lb/>
<pb n="KR4e0100_WYG_007-3a"/>
悠悠往事都如夢只有孤忠照古今<lb/>
丞相聲名二百年分明徃事在遺編初離故國悲禾黍<lb/>
再立危邦慘杜鵑大勢已傾寜畏死孤忠自許敢求全<lb/>
當時桃李知何限回首春風盡落然<lb/>
氛祲冥冥暗海波英雄無地用干戈精忠在我當如此<lb/>
成敗由天奈若何渺渺蒼梧西日淡蕭蕭大地北風多<lb/>
睢陽錦里皆祠廟丞相勛名共不磨<lb/>
　　　登南坡<lb/>
<pb n="KR4e0100_WYG_007-3b"/>
土阜層層有萬盤偶來髙頂望人寰滿川宿麥浮青浪<lb/>
一帶晴嵐列翠鬟何處雲霞迷磧石數村桑柘繞綿山<lb/>
唐風晉問慿誰説地濶天髙鴈影閒<lb/>
　　　春日懐劉僉憲三首<lb/>
千里闗河歸故邑兩年風景憶虚菴郢中白雪知誰和<lb/>
㸑下清琴想自諳君擁霜臺名未巳我傷風木意難堪<lb/>
近來㡬欲裁書寄春鴈其如不向南<lb/>
南望中州有所思山川回首嵗華移早春京索銜杯處<lb/>
<pb n="KR4e0100_WYG_007-4a"/>
晩嵗崤函駐馬時月滿覃懐陪欵語霜清河朔寄新詩<lb/>
舊遊一一成追憶此後相逢更有期<lb/>
虚菴事業久礱磨憲府乘驄嵗月多巳見風霜清郡邑<lb/>
况聞詞賦動闗河㡬回邂逅情如舊兩載相思意若何<lb/>
自古中州多勝迹擬從飛蓋盡經過<lb/>
　　　重登故鎮寺樓<lb/>
重來故鎮己三秋又上招提百尺樓山遶飛甍浮翠黛<lb/>
岸遮逺日斷黄流迴溪俯瞰𥻘𥻘玉喬木深藏曲曲丘<lb/>
<pb n="KR4e0100_WYG_007-4b"/>
莫謂此時窮勝槩還期汗漫九垓遊<lb/>
　　　紀先人舊遊三首<lb/>
樹己成林麥滿郊春風春雨自飄蕭孤雲出岫飛還逐<lb/>
衆鳥歸林嘯且招俯仰空驚天地在低迷深覺嵗華遥<lb/>
舊遊山水俱成感抆淚思親首屢搔<lb/>
隂隂夏木繞茅廬曾是先人舊寓居梁上又來前度燕<lb/>
篋中空有昔年書聲音尚想當忩發杖履猶疑隔戸趍<lb/>
五内此時摧裂甚詩成滿紙淚如珠<lb/>
<pb n="KR4e0100_WYG_007-5a"/>
秖願庭椿過百齡寜知奄忽便摧零舊遊山水皆悲思<lb/>
昔住園廬藎慘情菽水有懽成昨夢衣冠無計覩平生<lb/>
孫兒指㸃經行處清淚如泉散漫傾<lb/>
　　　雨中簡周秉忠三首<lb/>
獨抱離憂罷酒罇更看連日雨傾盆庭除汨汨深流潦<lb/>
几硯層層潤積痕往事一編聊自詫永懐千古向誰論<lb/>
先生最是知音者咫尺何由一扣門<lb/>
兩耳瀟瀟怯雨聲三更起坐到天明小濡自合通宵濕<lb/>
<pb n="KR4e0100_WYG_007-5b"/>
大厦何由不日成傾㵼只疑天漢竭奔流深恐地維傾<lb/>
㑹湏萬里清風至盡掃雲隂放曉晴<lb/>
客居長日少人過况復經旬積雨多自愛忩前生緑草<lb/>
不妨門外注銀河頑雲礙日能為沴流潦因風解起波<lb/>
為問郡庠周博士此時官况定如何<lb/>
　　　贈海昌李太亨四首<lb/>
客裏終天痛有餘感君相慰意難舒細論徃日交情厚<lb/>
却訝連年音問疎肝膽舊看如古鑑詩篇今覩勝明珠<lb/>
<pb n="KR4e0100_WYG_007-6a"/>
暫時相見還相别况是闗河鴈過初<lb/>
我在中州君在吳㡬年寥落鴈書無每思謝氏登山屐<lb/>
長憶黄公賣酒壚忽共青燈談肺腑細看白雪㸃頭顱<lb/>
英雄不減當時壯耿耿秋空劍氣孤<lb/>
古今身世共茫茫出處無端總是常才俊從來推賈誼<lb/>
功名未必老馮唐㡬看上谷秋鴻影忽對中州夜月光<lb/>
聖代只今登俊彦豈容江海乆徜徉<lb/>
中州風景正凄清忽與交親話舊情往日襟懐常浩蕩<lb/>
<pb n="KR4e0100_WYG_007-6b"/>
昔年豪傑漸飄零一渠汴水涵秋碧萬仭嵩山露曉青<lb/>
勝地相逢應不偶好將佳句詠耆英<lb/>
　　　簡掲克英府幕<lb/>
聞道徵租日正忙暫移行幕駐僧房紅蓮泛水浮朝彩<lb/>
緑樹揺風引夕凉公暇不妨尋好句講時端復炷名香<lb/>
好將寛政安黎庶留取功名汗簡光<lb/>
　　　雪後寄楊景端<lb/>
雪白山青北望髙相思咫尺興滔滔若人未必傷沈欝<lb/>
<pb n="KR4e0100_WYG_007-7a"/>
吾道何須嘆寂寥董賈文章鳴治世臯夔事業擬清朝<lb/>
村居不識楊夫子懶慢何心作解嘲<lb/>
　　　讀許魯齋思親詩<lb/>
　　洪熙元年冬十二月余扶先人柩至覃懐宣徳元<lb/>
　　年春正月啟先母窆合祔於汾陽先塋既卒事因<lb/>
　　檢元音讀至魯齋先生七月望日思親詩乃悽然<lb/>
　　有感澘然淚下遂次其韻得詩三首因書先生詩<lb/>
　　於前以見先賢誠孝之心溢於言表雖百載之<lb/>
<pb n="KR4e0100_WYG_007-7b"/>
　　下讀之猶足使人興起復書余詩於後以見余<lb/>
　　不仁不孝不能竭力於始終視前賢大節有愧<lb/>
　　云<lb/>
思却千思與萬思音容無復見當時草忩夜静燈前教<lb/>
蔬圃春深膝下嬉將謂百年供色養豈期一日便生離<lb/>
泰山為礪終磨滅此恨綿綿未易衰<lb/>
　　　次韻<lb/>
觸目家山總是思思親况遇早春時日長每聽詩書訓<lb/>
<pb n="KR4e0100_WYG_007-8a"/>
風暖頻隨杖履嬉百載韶華成荏苒終天涕淚感睽離<lb/>
自縁孤子無誠孝不是人生有盛衰<lb/>
風光滿目動哀思春草春花似舊時堂斧已成終古恨<lb/>
斑斕不復往時嬉中宵秖解追前夢隔嵗猶如在逺離<lb/>
却憶髙堂覽明鏡曾將華髮嘆年衰<lb/>
彷彿音容彷彿思衣冠出入憶當時成人未返林烏哺<lb/>
稚子曾騎竹馬嬉椿老暮庭風槭槭草荒春塜雨離離<lb/>
固知罔極恩難報只恐終天孝易衰<lb/>
<pb n="KR4e0100_WYG_007-8b"/>
　　　曲沃道中二首<lb/>
孟秋雨霽過新田緑樹人家斷復連汾澮波光晴泛日<lb/>
絳喬山色曉參天申生大孝留天地里克遺名載簡編<lb/>
何事齊姜墳上草忍將芳意度流年<lb/>
四圍山抱一川平新晉猶傳舊日名汾隰漲消秋色淡<lb/>
虒祁宫老夕陽明歌傳烏鳥空遺恨詩賦椒聊謾有情<lb/>
往事無端何足問且聼父老説秋成<lb/>
　　　滎陽詠古八首<lb/>
<pb n="KR4e0100_WYG_007-9a"/>
京索千年能戰塵空將往事問居民山川逺近皆陳迹<lb/>
道路東西是要津黄屋㡬回思義士赤精終古有真人<lb/>
拔山舉鼎知何似馬到烏江感慨頻<lb/>
萬山依舊接嵩丘京索於今不斷流莊叚是非留隧道<lb/>
項劉成敗有鴻溝古槐樹厯嵗時乆大海寺經風雨秋<lb/>
更上髙原訪遺跡荒城故壘暮雲稠<lb/>
日逈天髙秋氣清登臨懐古倍多情山連廣武故城在<lb/>
路入鴻溝草樹平甬道年深無舊迹索流嵗乆只新聲<lb/>
<pb n="KR4e0100_WYG_007-9b"/>
興亡莫道皆如夢終古猶存楚漢名<lb/>
楚漢干戈乆己休尚存遺迹在中州幾灣流水風烟暮<lb/>
一片荒城草樹秋力戰可堪離廣武分疆空見指鴻溝<lb/>
當時四百興劉計只在張良一運籌<lb/>
蕭蕭凉吹動秋空千古河山一望中廣武連營秋草碧<lb/>
鴻溝分壤夕陽紅石麟有甲含蒼蘚鉄馬無聲散曉風<lb/>
何限英豪俱冺㓕白雲依舊出層峯<lb/>
陵谷髙低控虎牢戰聲消息水滔滔旌旗滿眼無遺迹<lb/>
<pb n="KR4e0100_WYG_007-10a"/>
壁壘連雲只舊壕廣武西原通鞏洛萬山南面接嵩髙<lb/>
悠悠往事皆如此懐古登臨何太勞<lb/>
滎陽景物似當時不見唐朝老畫師隧道莊姜今已矣<lb/>
京城太叔果何為留侯計用炎光振亞父身亡覇業衰<lb/>
多少是非成往鑑莫將遺事使人悲<lb/>
岡巒迴合一川平澗壑髙低繞故城千古好山寜改色<lb/>
滿溪流水不停聲留侯總得翕張術漢祖深存駕馭情<lb/>
更莫登髙發長嘯當時豪傑已成名<lb/>
<pb n="KR4e0100_WYG_007-10b"/>
　　　題沈令送别巻<lb/>
雙鳬縹緲上青霄令尹朝天不憚遥宻縣於今思卓茂<lb/>
淮南自昔想時苖玉階仗引龍旗合寶殿香浮雉扇髙<lb/>
鴻鴈近秋多健翮佳章早慰此心勞<lb/>
　　　西郊看刈禾二首<lb/>
為農每愛寛平地已向中州住七年莫道功名當早嵗<lb/>
且看禾黍熟秋天蕭蕭滿地收霜穂整整成<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>積晩烟<lb/>
濁酒一壺勞僮僕素餐深恐愧前賢<lb/>
<pb n="KR4e0100_WYG_007-11a"/>
西原秋氣早生凉禾黍離離被隴黄穫處風烟輕捲席<lb/>
積來鴈鶩整分行大田已見多遺穂客廪應知足賸糧<lb/>
莫嘆書生親稼穡躬耕有客卧南陽<lb/>
　　　酬黄養正韻<lb/>
翰苑香名乂己聞薊門秋晩又逢君孤城木落蟲吟月<lb/>
旅舘風來鴈唳雲眼底江山期共賦馬頭岐路惜重分<lb/>
遼西不乆留才子昭代如今正右文<lb/>
　　　經王素亨舊居<lb/>
<pb n="KR4e0100_WYG_007-11b"/>
野浦荒村訪舊居鳥啼花落碧忩虚蕪園不復栽紅藥<lb/>
閒舘曾經看素書對酒每懐陶靖節論文長笑馬相如<lb/>
自從鵰鶚因風去水色山光思有餘<lb/>
　　　經玉田挽待詔魯仲輝<lb/>
孤樹山前兩度過懐人搔首重悲歌文章事業今如此<lb/>
别鶴行雲竟若何渺渺夕陽鄉樹逺萋萋芳草旅封多<lb/>
人間俯仰堪惆悵不必臨流嘆逝波<lb/>
　　　都城即事<lb/>
<pb n="KR4e0100_WYG_007-12a"/>
曈曨曉日上蓬萊縹緲祥雲擁泰階旌斾風揺龍虎動<lb/>
簫韶聲奏鳯凰來九衢車馬香塵合萬井笙歌曙色開<lb/>
千古上游形勝地兩都欲賦愧非才<lb/>
　　　過苑仲仁莊居<lb/>
爽氣澄清暑雨餘乘閒信馬到村居桑麻影裏元卿逕<lb/>
楊桞隂中靖節廬縱飲百壺賢聖酒劇談千古帝王書<lb/>
籬邊黄菊煩多種九日還來一訪渠<lb/>
　　　無題四首<lb/>
<pb n="KR4e0100_WYG_007-12b"/>
逸思飄然賦逺遊可堪三島隔瀛州曾聞神女雲侵鬢<lb/>
見説麻姑雪滿頭海上樓臺常似晝山中瑤草不知秋<lb/>
若為借得仙家鶴鳴珮珊珊玩九州<lb/>
桂館瓊扉薜荔墻清脩獨爾意難忘已將蘭芷為芳藉<lb/>
更集芙蓉製錦裳洛浦佳人鳴珮玉茂陵才子詠鸞凰<lb/>
應湏一卺仙家酒散作人間雨露香<lb/>
風滿珠簾月滿樓瑤臺有路可追遊香生寶鴨沉烟細<lb/>
露滴銀床玉宇秋楚岫三更雲渺渺藍橋千里浪悠悠<lb/>
<pb n="KR4e0100_WYG_007-13a"/>
花箋冩就煩青鳥更為殷勤到十洲<lb/>
絶世青娥二八餘仙容綽約好樓居鮫人夜織綃為帔<lb/>
雲女秋裁錦作裾碧海蘭苕巢翡翠瑶池清水泛芙蕖<lb/>
秖應待得吹簫伴共跨飛鸞躡太虚<lb/>
　　　題舊石橋<lb/>
古橋欹側岸縈迴立馬臨流一愴懐鯨獸水沉沙底石<lb/>
蛟螭碑蒔雨中苔䦨干㡬曲人頻倚華表千年鶴再來<lb/>
擾擾勞生只如此好將襟抱酒中開<lb/>
<pb n="KR4e0100_WYG_007-13b"/>
　　　宿水村二首<lb/>
日暮江頭送客還寂寥清夜不成歡連天海氣當忩白<lb/>
一枕江風入夢寒雞唱逺村皆落月潮生古渡己層瀾<lb/>
披衣乆坐待明發白石歌餘興未䦨<lb/>
投宿江村日己昏村童還為啟柴門壺觴欲醉黄翁酒<lb/>
盤饌深慙漂母飱夜雪生香蘆被煖晩烟添緑土床温<lb/>
清宵總是滄波趣莫向人寰取次論<lb/>
　　　春日遣興<lb/>
<pb n="KR4e0100_WYG_007-14a"/>
靄靄春雲度女墻萋萋春草遍芳塘園林風景非吾土<lb/>
庭舘鶯花是異鄉野岸波紋浮鴨緑官橋桞色弄鵞黄<lb/>
不知多少相思意秖逐遊絲百尺長<lb/>
　　　秋日寄王嘉靖<lb/>
漁陽秋色動闗河遼右天晴一鴈過白社髙人渾懶慢<lb/>
青氊學士乆蹉跎西風對酒砧聲切良夜調琴月影多<lb/>
珍重逺書勞問訊相思千里奈情何<lb/>
　　　九日次徐懐玉韻<lb/>
<pb n="KR4e0100_WYG_007-14b"/>
對酒東籬自詠詩逺山晴望轉逶迤秋容淡薄黄花節<lb/>
風景蕭條白鴈時醉閲人寰聊縱目靜思塵事乆支頥<lb/>
年年此日無窮意笑把茱萸欲贈誰<lb/>
　　　簡白沈吕三藩府二首<lb/>
雄鎮堂堂相府深爐烟不受曉寒侵調元縂屬經綸手<lb/>
下士常存吐握心嵗晚松枝留勁節春來棠葉藹濃隂<lb/>
豐功㑹見銘鍾鼎應有清光照古今<lb/>
大鹵提封接帝居大藩公相盡名儒觀風嵗久山常静<lb/>
<pb n="KR4e0100_WYG_007-15a"/>
宣徳冬來日漸舒畫省煖雲浮瑞鴨雕䦨晴雪照金魚<lb/>
書生亦有扶揺翼更借剛風到碧虛<lb/>
　　　留别文孫王宋四廣文<lb/>
我客并州嵗宴時偶然相見即相知香醪淺酌還深酌<lb/>
佳句朝題復暮題意氣難逢今日好風流不讓古人為<lb/>
嗟予走馬明朝去雪嶺氷崖有所思<lb/>
　　　早過天津<hi>即直沽</hi>
烟收澤國曉天晴日出扶桑萬里明二水交流東海濶<lb/>
<pb n="KR4e0100_WYG_007-15b"/>
一城雄鎮朔方清連雲風送孤㠶逺夾岸潮隨大舶平<lb/>
借問關門來往客不知誰是棄繻生<lb/>
　　　七夕雨<lb/>
天孫不乞人間巧故使秋雲蔽月輝銀漢晚烟迷鶴馭<lb/>
玉霄凉雨濺仙衣更無綵結看蛛綴秪想橋成有鵲飛<lb/>
獨立秋風倍惆悵通津何處問榰機<lb/>
　　　春日懐舊遊簡胥貢士二首<lb/>
薊門春色阻關河汴野東風長緑莎正是懐人烟景暮<lb/>
<pb n="KR4e0100_WYG_007-16a"/>
不堪對酒雨聲多閒中謾冩凌雲賦醉裏誰聴白雪歌<lb/>
惟有流鶯相厚意栁溪花逕數來過<lb/>
落落襟懐正黯然早春時節憶前年玉田城外花經雨<lb/>
藍水橋頭栁帶烟千里交游成逺夢百年蹤跡任皇天<lb/>
髙山流水知音在還對東風理素絃<lb/>
　　　登資聖閣二首<lb/>
梁苑清秋白晝閒偶尋名刹扣禪關百盤飛磴身遥上<lb/>
千尺危闌手自攀已見神遊朝貝闕便從羽化出塵寰<lb/>
<pb n="KR4e0100_WYG_007-16b"/>
中天俯仰多時節颯颯天風冷珮環<lb/>
化人樓閤倚晴霄大地山河極望遥秋入淮黄波浩蕩<lb/>
雲開嵩少影岧嶤九天沆瀣寒堪吸八牖星辰近可招<lb/>
十二曲闌渾倚遍一襟凉思正飄飄<lb/>
　　　鹿鳴宴二首<lb/>
掲曉鄉闈日正晴大開藩府㑹文星繡衣弭節皆英俊<lb/>
章甫持衡盡老成龍管緩吹金縷細鳳笙齊逐玉杯行<lb/>
酒闌歸騎西風穩蟾魄秋髙萬里明<lb/>
<pb n="KR4e0100_WYG_007-17a"/>
古木森森政事堂興賢開宴㑹金章緋衣送酒傾鸚鵡<lb/>
翠䄂吹笙引鳳凰晴日漸移珠箔影暖烟深䕶瑞爐香<lb/>
秪知醉裏風雲濶袖拂歸鞭滿路霜<lb/>
　　　晚翠軒為李大參賦<lb/>
為嫌紅紫競春風獨愛幽軒晚色濃霜後翠飄千箇竹<lb/>
雪中清藹數株松自縁品彚孤根别解與忠良勁節同<lb/>
畫省公餘看未足一襟清思嵗寒中<lb/>
　　　題滄州丹室巻<lb/>
<pb n="KR4e0100_WYG_007-17b"/>
道人結屋滄州裏四面䦨干枕碧湍石榻生寒秋氣潤<lb/>
柴門湧月夜濤寒鸞凰佩影空中見龍虎丹光水底蟠<lb/>
清絶一塵飛不到蓬壺元只在人間<lb/>
　　　送友人下第歸山東<lb/>
殘紅滿地草萋萋把酒都門惜解携秪擬大鵬摶碧落<lb/>
可應騮馬蹶霜蹄天開汶水龜䝉近日轉瀛洲岱岳低<lb/>
一曲瑶琴休悵别重來雲路有丹梯<lb/>
　　　題溪山嘉趣圖<lb/>
<pb n="KR4e0100_WYG_007-18a"/>
仙人騎鶴去已乆猶有畫圖傳世間石林倒浸碧溪裏<lb/>
玉峯秀出青雲端數椽茅屋鎮寥閴一葉扁舟常往還<lb/>
借問此中何所樂萬事不覊山水閒<lb/>
　　　送王上舎歸省<lb/>
鳳城南陌栁依依把酒東風送客歸上舎已霑新雨露<lb/>
髙堂重舞舊斑衣文章濟世時應重忠孝傳家古亦稀<lb/>
我亦有親垂鶴髮願承天寵拜庭闈<lb/>
　　　登科後還家省侍<lb/>
<pb n="KR4e0100_WYG_007-18b"/>
萬里鵬程浩蕩飛千年際遇古今稀初從天上看金榜<lb/>
又向人間戱綵衣衛水南旋㠶漠漠晉山西上馬騑騑<lb/>
君親恩比滄溟大忠孝深期願莫違<lb/>
　　　洛水道中<lb/>
古道縈迴傍險行蕭蕭禾黍晚風清無邊詩思嵩髙色<lb/>
不盡年光落水聲華表柱傾秋草合龜趺碑暗雨苔生<lb/>
往來人世成今古一曲髙歌寄此情<lb/>
　　　狄梁公墓<lb/>
<pb n="KR4e0100_WYG_007-19a"/>
邙山山下重夷猶曠世思公涕淚流荒塜一抔埋義氣<lb/>
豐碑千古表忠謀李唐神器危還正武媚妖氛散復收<lb/>
更賴紫陽華衮筆奸邪聞見總包羞<lb/>
　　　陜州抵沙澗渡<lb/>
重岡髙下近𢎞農北首鄉關喜氣濃三晉雲山秋色裏<lb/>
兩河烟樹夕陽中棄繻誰識當年客操築應無舊日翁<lb/>
逺岸急風吹大舫令人却憶濟川功<lb/>
　　　雨中過條山<lb/>
<pb n="KR4e0100_WYG_007-19b"/>
一夜秋空結晚隂曉來衝雨歴層岑山迴靈籟蕭蕭急<lb/>
谷轉雲濤漠漠深最厭潢流淹逺道酷憐霜菊拆秋金<lb/>
却思二十年前路岷水岷山萬里心<lb/>
　　　題蘇大尹具慶巻<lb/>
禄養䨇親志不違人生此樂似君稀階前椿樹風長靜<lb/>
屋背萱花露未晞百里忽傳毛義檄三春又舞老萊衣<lb/>
定知移孝為忠日應有聲名達禁闈<lb/>
　　　黄河阻風遣悶<lb/>
<pb n="KR4e0100_WYG_007-20a"/>
逺岸沙飛風浪渾流澌不斷下三門蛟龍凍蟄波心水<lb/>
舟楫寒依渡口村破悶只湏吟麗句消愁誰與貰清樽<lb/>
臨流苦憶殷賢相回首傅岩烟霧昏<lb/>
　　　和經武氏舊基韻<lb/>
羽衣曾此侍鑾輿觀闕今為一廢區鸚鵡尚留青帝坐<lb/>
牝雞無復紫宸居已看大象飛寒燼又見天樞偃緑蕪<lb/>
惆悵當年多少事西風回首一長吁<lb/>
　　　送王别駕<lb/>
<pb n="KR4e0100_WYG_007-20b"/>
十五年前是故人還家今見錦衣新麟經共仰淵源學<lb/>
驥足終為鼎鼐臣逺别黄堂當晩嵗遥瞻紫禁正新春<lb/>
河橋分手情無限目送班生滿路塵<lb/>
　　　卜居後簡陳廣文<lb/>
轉蓬天地欲何如又向中州買屋居峴首詩人王粲宅<lb/>
南陽豪傑孔明廬行藏秪想前賢迹事業惟存往日書<lb/>
賴有知音陳掌教時能相顧慰蕭踈<lb/>
　　　和劉僉憲見貽韻<lb/>
<pb n="KR4e0100_WYG_007-21a"/>
明公年妙藴經濟登車攬轡何壯哉昔遊梁苑思一見<lb/>
今在滎陽逢又來知音幸自遇青眼得意便當傾玉杯<lb/>
明日河橋暫分手亨衢有約共徘徊<lb/>
　　　有懐王大尹汝霖<lb/>
昔當賤子還家日政是賢侯赴闕時暫對離樽論出處<lb/>
逺從别路説相思重來只見棠隂滿一去空憐鴈影遲<lb/>
好在當年舊山水登臨誰與賦新詩<lb/>
　　　有懐余廣文<lb/>
<pb n="KR4e0100_WYG_007-21b"/>
先生去此㡬經年一度歸來一惘然綺席每思留月醉<lb/>
書忩長憶聽松眠流傳尚有關心句清切難尋入耳絃<lb/>
負却山川無限好把杯吟向晩凉天<lb/>
　　　夏夜邑學士友携酒共話<lb/>
留連不盡意如何良夜相陪笑語多銀燭檢書勞問難<lb/>
玉壺携酒費吟哦樓頭逺皷催華月天外㣲風落絳河<lb/>
坐到中宵人客散壯懐猶擊唾壺歌<lb/>
　　　袁王杜三老携酒鱠話舊酬以詩<lb/>
<pb n="KR4e0100_WYG_007-22a"/>
為謝殷勤父老情到門相顧問歸程盤將銀鱠黄河鯉<lb/>
酒挈青絲白玉瓶細話交遊非往嵗劇談閭里異平生<lb/>
從今杖屨頻來往南陌東阡儘送迎<lb/>
　　　有懐魏希文<lb/>
君居薊北我汾陽隱隱雲山道路長每念昔年心事好<lb/>
却慙近日宦情忙一年經世詩盈紙㡬度懐人酒滿觴<lb/>
想是龍鍾應有分莫交容易鬂成霜<lb/>
　　　聞蟬<lb/>
<pb n="KR4e0100_WYG_007-22b"/>
夏舘秋凉客寓居忽聞簾外一蟬初己知時序相催急<lb/>
併覺天真感激餘楚辯吟秋蛩韻切齊箏彈月鴈行疎<lb/>
裁書為報歐陽子萬響中間有太虚<lb/>
　　　秋日崤沔道中<lb/>
匹馬重經舊路岐西風蕭瑟晩秋時山川閲世無今古<lb/>
花草娛人有盛衰㡬道泉鳴幽澗石兩崖蟬響夕陽枝<lb/>
秪應詞客偏多感處處秋光首首詩<lb/>
　　　送馬太守之西安<lb/>
<pb n="KR4e0100_WYG_007-23a"/>
玉階新拜寵恩濃皂蓋西行五馬同秦樹到關開曉色<lb/>
岳連當路出竒峯好詢民隱周三輔為播仁風答九重<lb/>
青史古稱張趙蹟㑹看勛業繼前蹤<lb/>
　　　呈王大參<lb/>
千年海岳鍾英俊獨歩文章擢茂科執法烏臺留勁節<lb/>
分符薇省布陽和春風隴麥行邊秀時雨棠隂到處多<lb/>
金鼎調元應有日豐功行見被絃歌<lb/>
　　　春郊寓目<lb/>
<pb n="KR4e0100_WYG_007-23b"/>
杏花開後近清明雨過郊原愛日晴風轉緑蕪浮曉色<lb/>
氣催黄鳥變春聲山連少室峯巒秀地入梁園草樹平<lb/>
此景真堪供眺賞恨無知已論詩情<lb/>
　　　登温縣城<lb/>
古堞攀躋最上層烟蕪𣺌𣺌望中平大河波浪排空濁<lb/>
少室峯巒隔岸青巷陌雨餘林影潤城壕風起栁花輕<lb/>
平生最喜登髙賦况有沽來酒滿瓶<lb/>
　　　河陽懐古<lb/>
<pb n="KR4e0100_WYG_007-24a"/>
武王曾此奮天戈繼世其如出狩何兩岸緑楊遮澳水<lb/>
滿汀芳草際黄河郝經墓古聲名大潘岳花殘嵗月多<lb/>
遮馬堤邊重回首<hi>遮馬堤即唐李光弼取史思明馬處</hi>紫金山色鬱嵯峨<lb/>
　　　次陳廣文韻留别二首<lb/>
滎陽南望萬山攅<hi>萬山滎陽山名</hi>偶此成家計未安生意秪慿<lb/>
禾稼好離情惟向酒杯寛詩留東道春將暮馬渡西河<lb/>
夏未殘自笑往來成底事鼎彛勛業定誰刋<lb/>
千里闗河百里攅不知何日此身安秪應浩浩風雲闊<lb/>
<pb n="KR4e0100_WYG_007-24b"/>
倍覺茫茫宇宙寛三晉到時蠶已老二陵行處麥將殘<lb/>
人生離合尋常事要使髙名世不刋<lb/>
　　　晚登故鎮寺樓<lb/>
危構峨峨杳靄間登臨不盡壯懐寛千年土地唐風舊<lb/>
一𣲖河流禹跡間鳥載夕陽歸逺樹龍携暮雨過前山<lb/>
此時無限飄然思便欲因風上九關<lb/>
　　　送楊景端赴秋試至寶勝寺<lb/>
有客將為汗漫遊偶過山寺暫淹留門開佛殿金銀麗<lb/>
<pb n="KR4e0100_WYG_007-25a"/>
路入禪房草樹幽市酒飲多還覺醉風蟬響急又驚秋<lb/>
君行若到丹丘上為報羣仙未白頭<lb/>
　　　秋日家山雜詠五首<lb/>
八月家山覺早凉登臨懐古興何長醉鄉樂土輸王績<lb/>
魯國髙文老卜商漢祀汾隂遺廟在殷遷耿邑故城荒<lb/>
樓船簫鼔空流水一曲秋風菊又芳<lb/>
孤城北望萬峯髙禹鑿龍門勢獨豪三晉山河還表裏<lb/>
千年人物舊風騷子安詩在名猶盛太史書成志已勞<lb/>
<pb n="KR4e0100_WYG_007-25b"/>
難覔醉鄉王學士秋來禾黍滿東臯<lb/>
蕭蕭林壑動秋風獨上崇岡四望同九折河流皆禹迹<lb/>
千年疆宇總堯封龍門獻策文中子麟趾成書太史公<lb/>
搔首髙人今逺矣斷雲滿目送征鴻<lb/>
黯淡輕隂結逺天無邊秋色正蕭然蒼崖斷岸西風裏<lb/>
古刹荒祠夕照邊黄菊已隨陶令老丹砂不信葛洪仙<lb/>
豪華靡靡皆如此惟有騷人麗句傳<lb/>
雲山西去接崑崙河水東來下禹門疏鑿但能留勝迹<lb/>
<pb n="KR4e0100_WYG_007-26a"/>
浮沈誰復問真源將軍三箭功何似教授千年道僅存<lb/>
獨立西風看秋色幾多心事向誰論<lb/>
　　　贈澤庠趙廣文三首<lb/>
投宿山城雪打衣廣文情重啟華扉爐開瑞獸能噴燄<lb/>
燈結金蟲解吐輝官况不嫌如我淡交情深嘆似君稀<lb/>
明朝又上羊腸道囬首寒雲滿目飛<lb/>
先生事業竟何如濩澤菁莪樂沛濡玩目豈無清獻鶴<lb/>
傳家應有子昻書緗縑歳久芸除蠧堂户年來觀送魚<lb/>
<pb n="KR4e0100_WYG_007-26b"/>
握手臨岐何所祝洪淵還好探驪珠<lb/>
登科輸子只三籌梁苑當年一様秋往日已曽傾葢語<lb/>
今朝何必典衣留瓶添<graphic n="KR0812" url="https://raw.githubusercontent.com/kanripo/KR-Gaiji/master/images/KR0812.png" mimeType="image/png"/>醁頻斟酌唾落珠璣迭唱酬<lb/>
咫尺闗河隔南北晉山明月下中州<lb/>
　　　夏溪書舎為劉進士賦<lb/>
髙人臨水築茅堂入牖開風面面凉芳草滿庭交翠色<lb/>
露荷當檻發幽香彈琴石瀬含秋響杖策藜燈耿夜光<lb/>
我欲携笻逺相訪暫從墳典話黄唐<lb/>
<pb n="KR4e0100_WYG_007-27a"/>
　　　題沈令雙桂堂<lb/>
小山人去嵗悠哉移得芳叢夾戸栽緑䕃共隨簷影落<lb/>
清香時逐綵衣來年深應有連枝瑞老大寜非聳壑材<lb/>
總賴髙堂培養力秋風還有㡬花開<lb/>
　　　題沈令瞻松巻<lb/>
底處知君憶所天瞻松終日涕漣漣春翻時雨情何極<lb/>
秋灑凉風興慨然鳥語故巢天欲曙鶴來滄海月初圓<lb/>
此情欲問何時盡直到蒼蒼化石年<lb/>
<pb n="KR4e0100_WYG_007-27b"/>
　　　酬師中吉見貽韻<lb/>
老成名譽逺流傳忽寄新詩到客邊玉札丹砂應有訣<lb/>
蒼顔白髪保無愆失雲病鶴翎猶健趂日芳葵色自妍<lb/>
莫向周南嘆留滯丹梯依舊好攀縁<lb/>
　　　送李少府從征<lb/>
相知未乆又分襟春色離情兩不禁暫解瑶琴辭汴水<lb/>
還衣晝錦過家林野塘日暖氷消玉官路風和栁嚲金<lb/>
談笑青油有餘興鱗鴻頻為寄佳音<lb/>
<pb n="KR4e0100_WYG_007-28a"/>
　　　和曾僉憲贈劉僉憲韻二首<lb/>
乘軺早嵗赴三川按節中州又㡬年天啓貞符欣際遇<lb/>
星明執法羡超遷綱維已見當時振詩巻仍留後世傳<lb/>
邂逅㡬回嗟又别好期勛業在凌烟<lb/>
聞築烏臺一室成四圍曉色抱虚明簾櫳雨過琴書潤<lb/>
戸牖風來枕簟清白筆通宵飄爽氣訟庭長夏絶囂聲<lb/>
懸知到處留遺愛賸有棠隂繞棟楹<lb/>
　　　題劉僉憲琴書清處<lb/>
<pb n="KR4e0100_WYG_007-28b"/>
虛菴底處貯琴書聞築幽軒傍所居竹葉分隂侵几席<lb/>
松花和雨㸃階除調髙㸑尾初離匣帙古芸香正滿㕑<lb/>
好在希聲與真意一襟清思逈難如<lb/>
　　　興隆寺<lb/>
百尺髙臺接女墻梵王樓閣白雲鄉忩開北極星光近<lb/>
簾捲西山爽氣凉逺岸風蘆秋瑟瑟滿城烟樹晩蒼蒼<lb/>
因知一氣乾坤大併覺身心入混茫<lb/>
　　　魯齋先生覃懐書院<lb/>
<pb n="KR4e0100_WYG_007-29a"/>
南北風塵<graphic n="KR1043" url="https://raw.githubusercontent.com/kanripo/KR-Gaiji/master/images/KR1043.png" mimeType="image/png"/>洞中天開人極産英雄㡬年力學尊尼父<lb/>
萬里心傳得晦翁自信興王為大道豈知伐國是元功<lb/>
當時歸老情何切為愛西山萬玉峯<lb/>
　　　簡柴同知<lb/>
手持雲錦到天鄉鵷鷺亨衢共頡頏讞法十年推定國<lb/>
分符千里得王祥清聲籍籍傳中土爽氣飄飄接太行<lb/>
政暇好書還自覽新凉昨夜滿黄堂<lb/>
　　　覃懐秋曉作<lb/>
<pb n="KR4e0100_WYG_007-29b"/>
樵樓月落曉鍾清起坐南忩讀聖經道大豈如湖海闊<lb/>
義㣲何止羽毛輕天開陴堄鴉初散風過園林葉盡鳴<lb/>
便欲出城閒極目西風清絕有髙陵<lb/>
　　　覃懐秋夕詠懐<lb/>
客裏覃懐又過秋一樽相對興悠悠論材恥作千人俊<lb/>
投筆寜期萬里侯霜葉滿庭紅不掃月華當户靜還留<lb/>
人生志業無窮在肯學潘生歎白頭<lb/>
　　　寄沈仲安廣文<lb/>
<pb n="KR4e0100_WYG_007-30a"/>
㡬度相逢汴水邊好懐偏為客留連北忩夜坐銷銀燭<lb/>
南浦朝遊並錦韀共指黄流經朔漠獨尋廣武暗秋烟<lb/>
與君幸自俱年少莫寄安成内史篇<lb/>
　　　贈袁司訓<lb/>
華胄遥遥代作公先生還此振儒風已從桂籍看清譽<lb/>
又向芹宫識粹容狂飲尚能欺臘蟻放歌誰復感秋蓬<lb/>
追隨駿馬城南别笑拂吳鉤氣吐虹<lb/>
　　　修武懐古二首<lb/>
<pb n="KR4e0100_WYG_007-30b"/>
春過寗邑馬行遲攬轡東風眺望時淬劍池留中散迹<lb/>
承㤙鎮駐武王師劉伶醒酒臺猶在漢獻封公塚謾遺<lb/>
七世同居良亦少至今人詠義夫詩<lb/>
寗邑南邊穎水流勒兵周武幾經秋黄崖石古烟雲合<lb/>
青口山深草樹稠百佛謾存岩畔迹七真無復洞中逰<lb/>
循良衛颯今何似猶有髙名播九州<lb/>
　<lb/>
　敬軒文集巻七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>梅巖文集</head>
    <p>
<pb n="KR4d0393_WYG_000-1a"/>
欽定四庫全書　　　　　集部四<lb/>
　梅巖文集　　　　　　　别集類三<hi>宋</hi>
　　提要<lb/>
　　　　<hi>臣</hi>等謹案梅巖文集十巻宋胡次焱撰次焱<lb/>
　　　　字濟鼎號梅巖晚號餘學其始祖本唐宗室<lb/>
　　　　五代時育于胡氏因冒姓胡婺源人咸淳四<lb/>
　　　　年進士官貴池縣尉徳祐元年元兵至貴池<lb/>
　　　　元帥張林以城降次焱奉母遁歸教授鄉里<lb/>
<pb n="KR4d0393_WYG_000-1b"/>
　　　　以終集中有媒嫠問答詩所謂井底水不波<lb/>
　　　　山頭石不遷什襲藏破鏡他年㑹黄泉者所<lb/>
　　　　以自寓其志也其詩文本未編集故藏書家<lb/>
　　　　多不著録此本乃明嘉靖中其族孫璉蒐輯<lb/>
　　　　而成璉甥潘滋重加整比校刻之凡賦詩雜<lb/>
　　　　文八巻冠以雪梅賦葢著其素心九巻以下<lb/>
　　　　皆附録同時贈答往來之作目録所載往往<lb/>
　　　　與集中詩文不相應則編次之疎也次焱在<lb/>
<pb n="KR4d0393_WYG_000-2a"/>
　　　　宋元作者之中尚未能自闢門户而其人有<lb/>
　　　　陶潛栗里之風故是集至今猶傳集中有贅<lb/>
　　　　箋唐詩絶句序稱疊翁註章澗二泉先生選<lb/>
　　　　唐絶句次焱復為贅箋疊翁者謝枋得章泉<lb/>
　　　　者趙蕃澗泉者韓淲也其書不傳無由驗其<lb/>
　　　　工拙然亦足見次焱研心詩學非苟作者矣<lb/>
　　　　乾隆四十六年十月恭校上<lb/>
　　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
<pb n="KR4d0393_WYG_000-2b"/>
　　　　　　　　　　　　　　總　校　官<hi>臣</hi>陸　費　墀<lb/>
<pb n="KR4d0393_WYG_000-3a"/>
梅巖文集序<lb/>
潘子曰予嘗讀梅巖書而慕其為人其孝足以事親而<lb/>
不辱也其節足以全身而不汙也其才則應機若有餘<lb/>
旁行以趨時從容於險阻有孚而不亂也其學明陰陽<lb/>
之奥推象數之微發前賢未備之論開後學難通之㫖<lb/>
可謂正矣惜也當兵戈搶攘之際儉液避難之不遑雖<lb/>
欲用拯馬壯官不過為尉耳賢者之不遇於時可不悲<lb/>
乎君子於此詰其大者不在形勢則在人倫不在功業<lb/>
<pb n="KR4d0393_WYG_000-3b"/>
則在道術道在則不亡矣人存則不朽矣立近以及物<lb/>
者功也行逺以致道者言也雪梅賦見君子之行乎患<lb/>
難而威武不能屈明經橋言聖人以通天下之疑而濟<lb/>
義理之溺媒婺問答則艱貞從一守天之道甘言䛕舌<lb/>
不足以變其節此先生所自為者然也其在棄位危邦<lb/>
負母濳歸之時乎書厨銘以高下四層為格致誠正之<lb/>
功闔闢兩扉為修齊治平之樞讀而不行則為書之辱<lb/>
黙識心融則一唯既足此先生之自任者然也其在退<lb/>
<pb n="KR4d0393_WYG_000-4a"/>
居教授濳心聖學之時乎愛蓮說不愛其華而取其實<lb/>
以入藥清心之益為君子濟世之用言近而指逺稱小<lb/>
而類大其於語道沛如也夫内則離經而辨志外則感<lb/>
世而化俗文如是乃可謂之文矣先生名次焱字濟鼎<lb/>
婺源考水人與同郡曹𢎞齋陳定宇諸儒為友其往復<lb/>
之書亦在集中予嘗厯賢者之故居遡流風而不逮從<lb/>
三舅潜齋氏得是集校而歸之序以見志嘉靖十年辛<lb/>
卯冬十一月既望後學同邑潜滋謹序<lb/>
</p>
<p>
</p>
  </div>
</body>
</text>
</TEI>
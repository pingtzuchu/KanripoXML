<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅巖文集巻十</head> <lb/>
    <p>
<pb n="KR4d0393_WYG_010-1a"/>
欽定四庫全書<lb/>
　梅巖文集巻十<lb/>
附錄<lb/>
　　書<lb/>
　　　與貴池縣尉胡同年書　　　　　曹　涇<lb/>
涇去冬拜别後無何亦理歸裝以十一月十九日扺舍<lb/>
又以正月三日過相居隨波上下正自可笑濟鼎應憐<lb/>
之也去冬鈞翰曽得力否嘗見孫同年朝瑞云自秋浦<lb/>
<pb n="KR4d0393_WYG_010-1b"/>
來曽得㑹面又謂倉使見所投啟事以為上庠人物可<lb/>
敬亦果然否朱府教榮上涇見附賀書因併拜此朱丈<lb/>
在翹館從容屢誦才美欲其相與扶持渠亦謂願得一<lb/>
好朋友求益也今于書中又申言之併乞台意涇身事<lb/>
未有涯姑置度外所可喜者與東閣諸君心腹稍孚亦<lb/>
頗有心功再意濟鼎近况想佳諸公有相念者否月廪<lb/>
足支吾否區區之心以為迎親之署乃第一樂事此外皆<lb/>
可為也何日過昌化得吃菜根亦所甘心性急馬遲為<lb/>
<pb n="KR4d0393_WYG_010-2a"/>
之奈何臨風惟有健羨而已人去速拏楮拜此恃至契<lb/>
不及縁飾為恭仰告台照<lb/>
　　　二<hi>三月二十四日</hi>
某頃繇迅便率拜禀函念心交莫如吾同年故一切浮<lb/>
文悉用刋置然亦愧其疎矣來教介來伏領謙答小楷<lb/>
何謹件教何詳了不以先施為譏匪至情安得爾字字<lb/>
研詠感極無言雖然所謂里年先生云者非所宜䝉也<lb/>
執事于某有數年之長當年利見之文某手抄口吟心<lb/>
<pb n="KR4d0393_WYG_010-2b"/>
降氣懾願一北面不可得嘉藉慈思之契許以兄弟之<lb/>
好已為望外之榮今為斯言當作何顔拜受夫世之以<lb/>
先生二字加于人者為其聞道在先或以年長否則直<lb/>
以權勢在焉爾矣三者某無一有而謂之先生先生欺<lb/>
予哉記去冬賜翰亦有之失于控謝今敢百拜併懇願<lb/>
從兹勿復以云恐傳他日謂執事繆于施某傲于受俱<lb/>
非禮也鈞翰委折謹悉嘗以台翰過鈞覽矣<hi>内帖所求格式一節</hi>
<hi>并呈亦笑領盛意矣</hi>然聶守近有回書首曰某去冬恭拜鈞劄謂<lb/>
<pb n="KR4d0393_WYG_010-3a"/>
以胡尉之才之美敬嘗齋沐囬申云云則是未嘗不仔<lb/>
細也老師謂入僉一事潔堂雖嘗移文執事實未供職<lb/>
則所謂按堵云者因其已入者也據某思之忱如台諭<lb/>
為一皈投劄子只平直叙其卑猥困苦之狀否則宛覔<lb/>
朱丈一語某已力于府教書中言之語又為穏貼又托<lb/>
兩俗神各書力言之不如求此著為最宻寧可少緩得<lb/>
之不可欲速如俱不可則且甘苦忍貧俟之畢竟亦是<lb/>
時運所制無如之何少刻卑已求人瑣細已甚縱小有<lb/>
<pb n="KR4d0393_WYG_010-3b"/>
小得所失已多又不如清苦之為浩然也依緑從紅聊<lb/>
復爾聞士大夫得時行道有大于此者矣伯詵尉聞有<lb/>
便郵専寄一緘見到已就道寄音矣此翁近况甚適但<lb/>
頗患細瘡爬搔不禁葢自掌珠發之延于聖善以及頑<lb/>
尊謾供一笑盧江之役雪前大爽手自申牘豈邊機耶<lb/>
蕪蔞滹沱之事萬乗有之况一尉也逺翔佳况想如來<lb/>
教㸔來富者常有餘貧者常不足此一定之理分奈之<lb/>
何也濟鼎今所以浩嘆者一以官卑一以俸薄然官卑<lb/>
<pb n="KR4d0393_WYG_010-4a"/>
實自為之不得尤人既為是官合得是俸此亦謂之天<lb/>
命今却是稍納青衿薄助<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡乃為本行生活也士大<lb/>
夫聞貧乏不能自存此是好消息學以本政才以任事<lb/>
又亷介主脚有不遇遇則南溟天池矣若某之事却是<lb/>
可笑前冬之出僉謂向陽一到即得鈞翰過淮不可謂<lb/>
之無力去之數月杳不見報而主翁丐歸東果成行矣<lb/>
獨非命耶今為此來敢作妄念近在爐<hi>闕</hi>之側固如此<lb/>
而止矣其又能甕筭耶僂指戍期以刻為嵗欲一學盧<lb/>
<pb n="KR4d0393_WYG_010-4b"/>
江雪景不可得也先生應重念之意何幸傾倒臨風拳<lb/>
拳餘俟裔拜伏千台照<lb/>
　　　三<lb/>
某幸托同年相視當如兄弟而先生長五嵗文學夐出<lb/>
其上則師表也然距今三十餘年驟而講師生禮見謂<lb/>
非情正當以記禮兄事之禮為斷然相距數百里兄年<lb/>
七十一某六十有六而書問之交一用滑稽既乖平仲<lb/>
久敬之義又犯先賢戯謔害事之戒兹謹釐革前例一<lb/>
<pb n="KR4d0393_WYG_010-5a"/>
用竿櫝正式首告尊亮某正月抵館二月東宇來㑹謂<lb/>
知有華翰在浩古處至三月十一日始克領教葢浩古<lb/>
來極遲也即欲拜狀而東宇言四月初方歸數日前聞<lb/>
在月半今初五日忽聞即歸遂亟拜此以叙前書之謝<lb/>
來書雖曰諧謔而尊愛之真未嘗不寓于其間以自愉<lb/>
玩則忘疲以示他人則絶倒無所不樂而心終以為善<lb/>
謔不如純誠變而之道固未嘗不如正聲韶濩之在耳<lb/>
也先生才髙學富發而為文實是可敬某向來謂若減<lb/>
<pb n="KR4d0393_WYG_010-5b"/>
得一二十年年紀謹當北面而惜也老矣每見髙作輒<lb/>
如武庫乍開劍㦸森然一一銛利又耐檢㸃近又于東<lb/>
宇處見所為醉意記復是滂沛竒詭發藥我多敬謝敬<lb/>
謝來喻年前頭目之窘備悉使户之為金也決于忠告<lb/>
者之一言所謂忙中之錯危途之非聴言之難如此事<lb/>
既失手何可追悔忍之而已今日得浩古數字曰表叔<lb/>
餘翁家學二䝉老而益進長表弟尤為富人其能謝俗<lb/>
躭書嘲弄風月調笑戯謔宜也浩古以所親見為此語<lb/>
<pb n="KR4d0393_WYG_010-6a"/>
當無釀飾幸先生欣領焉醉意之文既髙字畫亦復清<lb/>
勁某兩眼如䝉霧作字善欹向去此當日甚一日生年<lb/>
少先生五嵗蒲栁不耐乃爾春來賤體却少病能早起<lb/>
能晝坐事文墨不打瞌睡然傍人籬落為分文百陌計<lb/>
是謂老醜不若歸而以意眠起閒來繙書或弄㓜孫從<lb/>
事蔬食待盡山中斯為全是今冬遂當結局所見決矣<lb/>
次孫秋後當娶家無贏財嵗為多費此生竟是如此波<lb/>
查苦中作樂而止雖然亦天也賜教元日諸詩當摘和<lb/>
<pb n="KR4d0393_WYG_010-6b"/>
専賜一詩當謹和盡數遣歸示舍弟小兒輩以誇所䝉<lb/>
元韻不能悉記牢嗣貢東宇在近浩古非逺時時有便<lb/>
可寄逺翔令嗣障教者已歸元鎮近不交信弗齋已葬<lb/>
程山牕子名昭祖者即世已久皆謾一知總幾尊照不<lb/>
備<lb/>
　　　四<lb/>
某啟五月十一日東宇來領四月晦日書時辛夘生令<lb/>
孫因冗賜字差畧然猶能訝吾孫利市之負欠以愚意<lb/>
<pb n="KR4d0393_WYG_010-7a"/>
所欲釐革為遁辭則無所不怡正自可喜謹竢次孫畢<lb/>
娶併償先生六孫某少一員有出剰政雖頹景迫我兩<lb/>
家子弟能通知二父意安知無餘味耶兹言類于自惑<lb/>
屏息竢譴某六月望作暑假巧值亢旱加以老孟光失<lb/>
步如受病閱月方能出戸一是無聊二十三日甫抵館<lb/>
今日為二十五日東宇意言初一又暫歸急拜此新秋<lb/>
尊候康佳使婘均慶辛夘生令孫勿藥久矣某之同年<lb/>
孫可以入學而猶嬉厥祖父或教之誦詩若他文能調<lb/>
<pb n="KR4d0393_WYG_010-7b"/>
十字為一連而瀏亮但欲聴人讀而黙記之既乃單聲<lb/>
自讀每不肯隨口隨聲讀也乃祖亦㗳然付之一笑諸<lb/>
令小孫亦當可教讀岐嶷可人也近公行不以是何投<lb/>
充編役之說儒戸似有動揺今而知月山之謂餘學必<lb/>
為淘採者范六丈真聖人也前諭衡甫府教恵書意未<lb/>
有可以奉承之理東宇知之見答衡甫一書煩授其令<lb/>
似併致此意某積欠次韻之作尚容續控東宇之柬忽<lb/>
棄盛年乃祖隧碑恐成擔閣賴髙文傳抄已廣亦不假<lb/>
<pb n="KR4d0393_WYG_010-8a"/>
金石而夀也却恨一字三縑之酬不如皇甫幽㝠之間<lb/>
其或能結草亢杜回乎悶事悶事某乍到百冗復以暑<lb/>
盛且此草草歐公謂杜郎中曰吾徒老大朋遊零落殆<lb/>
盡存者無幾又苦乖離就使幸而相容索然數衰弱翁<lb/>
豈復昔時情緒徒益可悲爾斯言似為吾二人發尊見<lb/>
以為何如東宇來或能賜數字為幸伏乞尊照<lb/>
　　　五<lb/>
某七月末一書附東宇行計必達必報暨其來則言台<lb/>
<pb n="KR4d0393_WYG_010-8b"/>
斾適入州夫能出則康强可賀念孫久已勿藥則團欒<lb/>
之適尤可賀雖不書猶書矣何慰如之先是王浩古將<lb/>
歸信來問有無問訊不欲贅瀆近歸矣入十一月必來<lb/>
倘可賜書勿遐遺也今拜此者同里地理人程樂山純<lb/>
靜老成遊仙里日久古修與之甚熟欽仰大名欲一拜<lb/>
識干吹送知某托年契厚特來索書為容某與言胡判<lb/>
簿與某是一般貧苦人宜自知之又必古修書乃可往<lb/>
設其造門幸與之進而隨宜度事以應之不費錢財而<lb/>
<pb n="KR4d0393_WYG_010-9a"/>
費筆舌諒亦台慈之所不深拒也儒役仍免亦芘之及<lb/>
尊斾入州為戸門何事老而傳矣而猶出乎可念也樂<lb/>
山立竢書草草伏幾尊照<lb/>
　　　六<lb/>
某乃八月初東宇歸上狀越月而來覔答字無之曰尊<lb/>
斾如州也十月初同里人談地理者曰程樂山索書求<lb/>
見洊拜字戒以必得古修書乃往否則不可未知已至<lb/>
否兹遂入臘計自九月後不知尊履自三月後不得尊<lb/>
<pb n="KR4d0393_WYG_010-9b"/>
翰其為尊仰豈任下情東宇歸遂又拜此某之近事領<lb/>
累幸安次孫以前月十四辛夘娶姑女成禮前承戲徵<lb/>
長孫利市宜併究之然兩家相值亦成畫餅談河耳謹<lb/>
不敢以為對最負愧者日坐猥冗積欠和詩遄解明歸<lb/>
當奮力併作俟明春附東宇或王浩古之便尊候清佳<lb/>
尊婘康共即日又慶尊年七十二嵗某雖晚後亦六十<lb/>
有七三十年前之事絶不入夢見諸公哀哀此心亦如<lb/>
死灰想見康强有子孫亦是人生一福其貧且賤當安<lb/>
<pb n="KR4d0393_WYG_010-10a"/>
之耳先生與某大率相類但未必如某之極貧而胷中<lb/>
筆下飽滿伉壯髙出于某萬萬則某劣也明矣雖然天<lb/>
者不可强人者猶可勉也如何如何來年更有新條在<lb/>
撓亂春風猝未休冀勿遐遺伏乞尊照<lb/>
　　　七<lb/>
某去年八月後三拜書意必䝉一答正月二十二日過<lb/>
程樂山僅見風水說而止夫猝猝間能為一篇覼縷又<lb/>
書之又朱其句不憚煩而不能以一字酬八月之欠耶<lb/>
<pb n="KR4d0393_WYG_010-10b"/>
抵館後知東宇至未見間遇令姪胡東嘗試問令伯有<lb/>
答書否曰不知然東宇至已久審有之曷不以貺亦疑<lb/>
其遂欲答其為恕我決矣至初九東宇方㩦尊翰至值<lb/>
某寓外明曉始克領讀紙極佳為之深感語純謔頗似<lb/>
寡味畢竟尊意如此故嘗欣受而謹藏之七十二嵗人<lb/>
筆精墨好如許非竒事耶未還謁東宇間忽聞其歸又<lb/>
怪東宇不以語我欠上狀兹為二月二十九日東宇伯<lb/>
姪忽來領社日所賜尊翰只就元日拙吟内翻騰無數<lb/>
<pb n="KR4d0393_WYG_010-11a"/>
議論意盡止是為一書善哉謔乎比前書稍稍有味矣<lb/>
其為真清江劄前後一色堅瑩恐是咸淳徳祐間物某<lb/>
窶人安得有此感感又以起敬樂山不併覔古修書而<lb/>
見䝉即與之共飯併飯贈之言所得多矣某何愧謝如<lb/>
之所欠和詩甚多固是不暇亦以不勝和也望而難之<lb/>
厥既聲迹闊疎不相考擊掣以他冗寖成繆悠此真語<lb/>
也先生所料近于深文矣丐少寛之元日只當一首二<lb/>
首或三四五而極才拙思澁不能以少為多遂以一首<lb/>
<pb n="KR4d0393_WYG_010-11b"/>
狀一意逐旋砌成姑留以為案沓使它日孫息輩見之<lb/>
知當時景物况味如此爾不敢以示外人東宇乃于一<lb/>
舍姪處見之不惜抄傳至塵尊覽賴得是吾兄見之或<lb/>
當行人必當忍笑不住也駟不及舌矣近吟併已入抄<lb/>
旦夕一一治報伴食乃宰相事某不敢當俟來世三字<lb/>
此前輩著書立言不靳今人知之之意然髙作大篇短<lb/>
章每出為汗漫竒詭有一㵼千萬里之勢有爬痒鑒貌<lb/>
之快令人駭視退立亦何待來世而後知之哉年髙氣<lb/>
<pb n="KR4d0393_WYG_010-12a"/>
衰病痛宜多儻未至甚姑以為樂可也某于書味自真<lb/>
比來漸覺精神減怯最是兩視花昡常如在雲霧中肢<lb/>
節酸疼亦不耐煩苦只飽飯而嬉某又不甘如此姑當<lb/>
順其力之所堪勝而為之生老病死時至即行不怛化<lb/>
也聞先生飲啖健甚此夀之理方虚谷今年七十四嵗<lb/>
亦然更告致重為禱此外勿吝時時交書所謂謔語亦<lb/>
難盡絶要好誠謔相半如何要之吾二人至契只說着<lb/>
自身及家事及閒談文字亦何嘗不樂何嘗無味而必<lb/>
<pb n="KR4d0393_WYG_010-12b"/>
欲滿幅滑稽何哉前嘗禀似端切矣不吾聴亦惟命即<lb/>
日尊年嫂恭人尊懿候多福令子令孫合堂台婘均安<lb/>
某謹謹附起居問兼謝東宇言即有人回便急拜此伏<lb/>
乞尊照<lb/>
　　　八<lb/>
某二月三十日拜答後非無拜書之志而東宇于其令<lb/>
嗣之來而即去與其自為納婦而歸也率不令知之某<lb/>
又實不及知以是忽忽六閱月無嗣音未始不慊然也<lb/>
<pb n="KR4d0393_WYG_010-13a"/>
秋半涼新尊候康佳尊婘均祉近作必富無從借抄徒<lb/>
切跂慕某淺于學弱于才兹事終不能與作者抗衡年<lb/>
益髙聲望日益下已矣已矣惟天地父母所以與我之<lb/>
本然者兢兢自持毋致玷失甘貧耐辱老當益堅他日<lb/>
或可全而歸之此為僅僅者而猶未敢謂之能也所許<lb/>
屢和髙作一蹉過後終是鼓舞不起欠負欠負然亦有<lb/>
由某自三月後率是易病難愈可笑四月初十起連三<lb/>
日吐㵼既小定將理及月而後全安然口飯比常减半<lb/>
<pb n="KR4d0393_WYG_010-13b"/>
至邇日甫覺差勝耳交秋隨例感冒痰癩大作亦㸔㸔<lb/>
一月始得復常大率年邁則氣衰氣衰則宜其病之易<lb/>
而愈之難也前輩曰安知他日不難于今日乎一笑復<lb/>
一笑累輩相扶持苟安如常最小孫甲午十二月生者<lb/>
今年三月甫入學頗易教稍慰意先生六孫比某多其<lb/>
一近有所増益否當次第授讀此一件闗係老人况味<lb/>
逸少公所為絶甘分少以為樂者也穯事大稔庚子遂<lb/>
為樂嵗竒遇竒遇方虚谷獨處古杭十年健于飲啖其<lb/>
<pb n="KR4d0393_WYG_010-14a"/>
為文益閎肆研宻當為獨步吴元鎮賀州杜門著書有<lb/>
真樂汪逺翔三子皆仕少者尤佳諸孫鼎盛陳弗齋二<lb/>
子一仕一求仕生䝉厚三女適人皆得男輒夭二子尚<lb/>
未有男也恐欲一知令姪寓老子宫甚適尚不失本來<lb/>
面目某似無所措力而不敢不稱美也春中承尊諭欠<lb/>
報惶恐某冬歸遂決意跧伏不堪復出矣儘嵗除前尚<lb/>
可寄書未間珍重是禱<lb/>
　　　九<lb/>
<pb n="KR4d0393_WYG_010-14b"/>
某十月初三日東宇以九月二十二日尊翰至真是答<lb/>
書雜以諧語每書之末為寄聲累輩同年有情如此感<lb/>
喜何限然所謂未卜嗣㑹未卜嗣音者語意欠宻嗣㑹<lb/>
誠未易言若東宇在此嗣音易矣縱子不嗣某忘之乎<lb/>
前二年是元鎮書來曰相見欲期夫兩地相距可一二<lb/>
日程而云爾何恝也元鎮是形容其杜門堅壁之意然<lb/>
其語無味姑置之東宇歸謹奉狀輒因示教内所和雲<lb/>
峯之作次韻八首更奏二首共為十首因償前欠而第<lb/>
<pb n="KR4d0393_WYG_010-15a"/>
六孫之和亦在其中不揆蕪穢亦不能一一具題併仰<lb/>
體尊意稍入滑稽東坡忍笑讀李端叔詩某不敢避笑<lb/>
特以是獻笑也忍否一唯尊意某藉庇入秋後穏健<lb/>
明年仍未能辭舊館東宇易館仍相近正二月之交乂<lb/>
望報書二月以後又可拜書矣未間為斯文珍重是祝<lb/>
尊嫂太安人齊眉尊安令嗣二位詩學兩優六令孫聰<lb/>
明日發俊茂可人某敢附拜興居問不備<lb/>
　　　與餘學胡先生書　　　　　　文敬所<lb/>
<pb n="KR4d0393_WYG_010-15b"/>
某繡水之聚樂莫樂而雲深之離悲莫悲也遯翁月泉<lb/>
諸朋友甚以梅巖倐去為慊既而觥籌杖屨儘多樂意<lb/>
清風明月恨無𤣥度耳薌溪之餞者二十餘人而磐菴<lb/>
鶴丹又别于武溪寒林下嶔﨑厯落之蹟何以得此于<lb/>
冠葢里中諸名勝也自念參差槐市而不一識面乃得<lb/>
晤言於青山白紵鵠袍蠶葉之場諧歎彌月自以為平<lb/>
生朋友樂聚無踰此者别數年來宇宙大變出一生于<lb/>
萬死而又得與梅巖結迂叟康節鄉人之好欣幸之餘<lb/>
<pb n="KR4d0393_WYG_010-16a"/>
感慨係之矣鳯山非不可寄者葢以天寒嵗晚不欲煩<lb/>
起居亦恐未必能遽為叔夜命駕也顓介貼書詞嚴誼<lb/>
宻知體中小不佳春煖則痛鬱之疾當自平寧承教除<lb/>
夕雷詩雄健快著玉川月蝕長歌子美地動聮句不能<lb/>
過也第恐為鬼者自能念咒作法起雷以怖人未必畏<lb/>
雷而雷反為其所役也呵呵栁儀曹文大冊楷字得之<lb/>
如至寶感激感激豚肩籠餅之貺何厪如之可與田父<lb/>
共作社矣獠奴龍鍾兩茇峻坂以口腹累人滋愧滋愧<lb/>
<pb n="KR4d0393_WYG_010-16b"/>
來訪之約惟日以幾至廬源望報當納屐候迓于衝嶺<lb/>
之巔也輒假元日佳韻冩巻巻一嘆幸甚拍塞欲言紙<lb/>
竟且止然握手劇談不逺矣伏墨跫喜等幾窮照<lb/>
　　　回梅巖胡先生書　　　　　　覺齋<lb/>
某夏中致籖人之謝客几塵羈竟不知作何等語半間<lb/>
雲外簑笠自娛日若飛梭秋又到菊陶靖節之雅趣千<lb/>
載一日也某蹇滯不才莫羞其拙嘗有對菊俚語云敲<lb/>
月寒砧聒獨眠西皇又放菊萸天戀頭有帽人應嘆敗<lb/>
<pb n="KR4d0393_WYG_010-17a"/>
興無租詩可圓秋老一簾煙雨外雲間三徑夕陽邊白<lb/>
衣到處無聊賴拂拭唐書具酒錢又亂道賡前韻云栁<lb/>
堤誰為起三眠半掩柴門豆雨天白酒山中詩未了青<lb/>
燈帳外夢初圓欲將心事追陶輩試逐秋光到菊邊莫<lb/>
管西風斜破帽吾寒猶幸不租錢第曹墻西壘主天一<lb/>
方思公子兮離憂未嘗不一飰五起而斕然封錦歘歘<lb/>
層重雪手剥復恍若長虹入室而跨氷懸也幽牕受用<lb/>
瞬至周全當如何其喜某癖痼風月分老漁樵修同大<lb/>
<pb n="KR4d0393_WYG_010-17b"/>
堤之氣韻東華九街之塵腴年來夢亦不到子平之債<lb/>
咄咄迫人尅以此月十六日去家而飭猿守户戒鶴䕶<lb/>
籬髣髴誠齋老仙朝天故事者方整也<lb/>
　　　慰胡濟鼎喪母書　　　　　　陳定宇<lb/>
某兹者不意慶門凶變夀母太安人奄棄榮養執事孝<lb/>
誠天至愛敬兩全考叔之羔將有待而遺孟宗之鮓將<lb/>
有待而寄一旦遽遭此變何以堪諸自兹以往返哺而<lb/>
烏何在卧氷而魚空肥其為哀慕葢可想見者耳兹問<lb/>
<pb n="KR4d0393_WYG_010-18a"/>
傷悼曷勝即欲一詣繐帷以哭以唁家事如蝟酬應不<lb/>
遑外奔内馳日不暇給忽忽嵗虵赴壑矣既躬造之弗<lb/>
獲又隻字之復稽縱寛度不督過之愚獨不愧于心乎<lb/>
是用拜此以代面慰更望節哀順變勉進饘粥以顯揚<lb/>
自期是所願望令昆季翰學至孝不果别狀意不此殊<lb/>
統祈親照<lb/>
　　　復潜齋書　　　　　　　　　潘　滋<lb/>
胡梅巖先生集逓承尊命責滋校訂藏之篋中今三年<lb/>
<pb n="KR4d0393_WYG_010-18b"/>
矣未嘗敢輕讀近因吾舅督之甚切且限以是冬必卒<lb/>
業俗冗之隙乃始一開巻讀之累日然後知其為世間<lb/>
一等竒文字余何敢容易于邊旁着筆哉朱子所謂不<lb/>
讀某的書㸔不得某的文字無梅巖胸中之雲夢殆未<lb/>
易遡其筆底之波濤也間亦罄其愚思似亦稍有所得<lb/>
惜乎是書承訛太甚須遲以嵗月方可成就近又有叔<lb/>
母之戚與筆硯疎者已經旬矣第恐吾舅留意之深故<lb/>
亹亹言之尚寛督責幸甚幸甚嘉靖乙酉臘月廿六日<lb/>
<pb n="KR4d0393_WYG_010-19a"/>
愚甥潘滋頓首拜三舅潜齋執事下<lb/>
　　　又<lb/>
愚甥潘滋頓首拜啟潜齋舅父先生下執事滋既校梅<lb/>
巖集為叙文一通以復我舅之命矣仲隨弟至復傳我<lb/>
舅之訓曰昔梅巖嘗註易四書又註唐詩感興詩而叙<lb/>
不及之何也予曰明隂陽之奥推象數之原豈不謂註<lb/>
易與發前賢未備之論開後學難通之㫖豈不謂四子<lb/>
與昔雲峯文每篇言易而易未嘗不在梅巖文不必言<lb/>
<pb n="KR4d0393_WYG_010-19b"/>
易而易亦未嘗不在是故本之六經敷為文辭博其文<lb/>
辭收功于六經二公之家法予竊好之將字字校之于<lb/>
大義遺焉予豈敢乎哉仲隨歸庸再拜謝不敏必能原<lb/>
察呵凍拾楮惶懼惶懼辛夘仲冬廿日具<lb/>
　　先生宋咸淳四年陳文龍榜進士官止貴池縣尉<lb/>
　　于經于四書皆有註國朝采入大全書著媒嫠問<lb/>
　　答則篁墩程學士采入新安文獻志註朱子感興<lb/>
　　詩則少尹括蒼葉君嘗刻之縣齋註唐詩則僉憲<lb/>
<pb n="KR4d0393_WYG_010-20a"/>
　　石磷潘君刻之闗中惜天下不見其全書耳璉侍<lb/>
　　先大夫于庠于宦蒐輯遺文勒成此編屬予甥潘<lb/>
　　滋校正寶藏于家有年矣昔揚子雲有言存則人<lb/>
　　亡則書璉為是懼幾欲刋布惜力未逮及是始克<lb/>
　　夀諸梓與同志者共之嘉靖十有八年秋七月既<lb/>
　　望族孫胡璉識<lb/>
　<lb/>
　<lb/>
<pb n="KR4d0393_WYG_010-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅巖文集巻十<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅巖文集巻一</head> <lb/>
    <p>
<pb n="KR4d0393_WYG_001-1a"/>
欽定四庫全書<lb/>
　梅巖文集巻一<lb/>
　　　　　　　　　　　　宋　胡次焱　撰<lb/>
　　賦<lb/>
　　　雪梅賦<lb/>
　草遭雪而萎木遇雪而折雪其酷哉梅挺然立雪貎<lb/>
　澤香烈雪雖酷不能加于梅也孟子曰威武不能屈<lb/>
　于梅有焉庚申冬十二月對雪觀梅有慨于衷嗚呼<lb/>
<pb n="KR4d0393_WYG_001-1b"/>
　人不能卓然特立至横逆之來作兒女態其視梅得<lb/>
　無恧乎乃為之賦<lb/>
孔子曰嵗寒然後知松栢之後凋也豈獨松栢歟羗對<lb/>
雪天之牢落益知梅花之崛竒且夫太陽遵晦老隂竊<lb/>
機凛氣候之慘慄黯繁雲其四垂冷雨雰雰而氷木酸<lb/>
風刺刺而裂膚俄而馮夷剪水兮初瓊瑰之盈裾天女<lb/>
散花兮紛玖瑶之載塗意者戰罷玉龍敗鱗鋪耶逰殘<lb/>
粉蝶墮翅吹耶風約栁絮髙復低耶雨落梨花密以疎<lb/>
<pb n="KR4d0393_WYG_001-2a"/>
耶皚皚練練幾麻衣耶浮浮湙湙萬玉妃耶糝瓊糜于<lb/>
九垓爛銀屑于萬廬拂拭糞土之墻掩葢腥穢之渠瓦<lb/>
礫飾而圭璧塊壤覆而璠璵混天地髙卑之分失晝夜<lb/>
晦明之宜禽鳥噤其無聲澹木槁而草腓于時有梅毅<lb/>
然丈夫香愈冷而有韻貌愈澤而不枯枝彌壓而彌彊<lb/>
花彌勁而彌舒葢西山伯夷之清而陋巷顔子之癯故<lb/>
曰嵗寒然後知松栢之後凋豈獨松栢歟思昔者春陽<lb/>
之載熙也崇桃媚臉纎李膩肌日烘麗質露浥華滋公<lb/>
<pb n="KR4d0393_WYG_001-2b"/>
子王孫挈榼提壺輪蹄雜遝絃歌咽嗚此一時也瞠老<lb/>
梅之在側繄幹蘚而枝麤過者不顧遊者回車迨夫錦<lb/>
棚逃暑薫風透絺桃堆盤而脂潤李沈水而珠纍此一<lb/>
時也雖梅實之可取奈衆口之參差競喜甘而樂脆以<lb/>
㣲酸而見嗤乃若商聲入律萬物披離向之崇桃纎李<lb/>
固已華落色衰矣而山巔水涯之孤根亦復葉禿而枝<lb/>
羸梅亦何以自别于桃李兮譬顔跖同堯服而舜趨孰<lb/>
辯其為賢為愚今者沍寒積雪桃弊李疲惟梅花巋其<lb/>
<pb n="KR4d0393_WYG_001-3a"/>
彊項夐突兀于園池巽二不能狎其健骨滕六不敢侮<lb/>
其幽姿視前日之艷色穠華何止灰滅煙飛也哉然則<lb/>
非梅無以當雪之凌厲非雪無以見梅之貞清其信也<lb/>
夫吾聞雪隂沴也隂則為寒為凍為慘為威有條者憔<lb/>
悴有葉者薾萎有實者摧剥有莖者陵遲葢天地之殺<lb/>
氣為品彚之入機而梅陽物也黄鍾初動梅聖得知陽<lb/>
和其所先得陽剛其所素持能獨立萬物之表挺不為<lb/>
殺氣所敺惟陽足以制隂羲易夫豈我誣是故天下皆<lb/>
<pb n="KR4d0393_WYG_001-3b"/>
寒不能寒梅之枝天下皆凍不能凍梅之㽔爾慘自慘<lb/>
梅獨愉愉爾威自威梅獨怡怡瞻言雪霰之酷烈匪于<lb/>
梅花而獨私故物亦視其所以自立者如何耳豈在外<lb/>
者所得而轉移若脆草之與弱木一遇雪則枯骨而爛<lb/>
皮曽不求其在我者將移咎于孰誰嗟乎俘六國吞天<lb/>
下其暴也何如而相如一匹夫爾乃睨視大庭叱咤而<lb/>
睢旴秦亦無得而加諸蹙秦滅楚其烈也何其蕞爾一<lb/>
魯不敵秦楚明矣而守節不屈漢為之斂師卒亦不敢<lb/>
<pb n="KR4d0393_WYG_001-4a"/>
肆其屠李陵蘓武同遇匈奴李將兵而驍勇蘇奉使而<lb/>
羇孤勇者卒降羇者卒歸何匈奴能脅甚壯之李而不<lb/>
能脅惸然之蘓漢庭三傑比肩髙祖仕同主而生同時<lb/>
何蕭何下獄韓信誅夷而張良以功名終始獨無瑕疵<lb/>
不寧惟是莊公管蔡皆人兄也叔段姬旦皆人弟也莊<lb/>
公欲害叔段卒相為瘉管蔡欲害姬旦莫肆詆諆王莽<lb/>
之勢足以挾子雲之美新諛辭而郭蔣好遯不汚雖莽<lb/>
之勢亦何施桓温之勢足以致坦之之流汗沾衣而謝<lb/>
<pb n="KR4d0393_WYG_001-4b"/>
安從容就席雖温之勢亦奚為禄山僭横甄濟處之自<lb/>
如黄巢殘酷表聖藐之若無方册所載此類孔多大抵<lb/>
于顛沛之際可觀所立而自立既固雖行乎患難而有<lb/>
餘彼不能自立也至摧敗挫折有兒女色可憐而可悲<lb/>
是皆自取之也豈獨人之非此吾對雪觀梅起敬起慕<lb/>
酹以元酒申以孔詞再拜而曰昔知梅于暇豫結以為<lb/>
友今知梅于患難請以為師然彼雪者挾重隂之氣肆<lb/>
轥轢于根株雖孤標之不挫而雪則乗時逞霸何用心<lb/>
<pb n="KR4d0393_WYG_001-5a"/>
兮嶮巇願上請于帝以迄天誅梅巖曰貧賤憂戚乃玉<lb/>
女之良規商鼎和羮有所屈者有所期請釋楚以為外<lb/>
懼不亦可乎對曰諾犯而不較者徳之盛疾之已甚者<lb/>
亂之基降大任者先空乏全性命者忍須臾先生之言<lb/>
我維行之既而蒼狗罷曀金烏騰輝枝上之雪倐已銷<lb/>
鑠而流澌矣<lb/>
　　　嗟乎賦<lb/>
　恭惟皇宋科目之設得人為盛今天子即位三十七<lb/>
<pb n="KR4d0393_WYG_001-5b"/>
　年改元景定辛酉春二月下詔賔興歸之精擇主司<lb/>
　大哉王言士咸舉手加額秋九月既撤棘取舍殊鬱<lb/>
　公論次焱病卧斗室口占嗟乎賦一首子曰知我者<lb/>
　其惟春秋乎罪我者其惟春秋乎吾于此亦云詞曰<lb/>
嗟乎場屋為困賢能之地科舉為老英雄之術亶哉斯<lb/>
言未嘗不書空而咄咄也且夫士者毓海岳之清淑孕<lb/>
斗牛之靈光駕青蛇而驂白螭被明月而佩寶璜金湯<lb/>
邊陲有表餌以縛首虜鼎鉉廊廟有仁義以禪皇王此<lb/>
<pb n="KR4d0393_WYG_001-6a"/>
其雄傑之志魁壘之行視餘子真瑣瑣耳又豈肯低首<lb/>
下心與之較一日之長奈何鄉里舉選之法壞公卿下<lb/>
士之禮亡朝廷以時文取士士舍文則無進用之方嗟<lb/>
乎豈料夫莞芎棄于洲澤瓠㼖登于簏筐衡鑑失實取<lb/>
舍不當也耶爾乃庭槐染黄詔泥頒紫三年螢牕不辭<lb/>
繼晷之勞一旦鴻毛所冀順風之遇乃裹糧而趨乃擔<lb/>
簦而至巋浙山之崔嵬僅去天兮一咫蒺藜横道兮鈎<lb/>
衣怪石嶄巖兮嚙屨虎豹伺人兮落日猿猩啼月兮嘯<lb/>
<pb n="KR4d0393_WYG_001-6b"/>
雨五步一囘頭十步一捫趾望僕夫兮木末憩吾杖兮<lb/>
山之尾葢功名之迫人則亦不敢憚征行之羈旅也嗟<lb/>
乎吾挾吾胷中之耿耿者以往誠自以為拾芥之不難<lb/>
摘髭之甚易詎擬一跌之如此若乃爭先入棘氣吞萬<lb/>
夫得題入手若解牛中其肯綮揮毫落楮驅駿馬而馳<lb/>
之有如湯武仁義之兵堂堂整整間出韓信背水之陣<lb/>
怪怪竒竒力刋陳腐獨造精㣲視彼碌碌何能為僕而<lb/>
燕石有襲巾之遇明珠多按劍之疑志士為之扼腕羣<lb/>
<pb n="KR4d0393_WYG_001-7a"/>
小至于揶揄嗟乎貴魚目賤珠璣蓻馬蘭芟江蘺逐鸞<lb/>
鳯于空谷畜鶩鵞于庭墀斥騏驥為緩步謂駑駘為善<lb/>
馳瑚璉擯逺兮登甂甌于清廟黄鐘毁棄兮挾秦箏以<lb/>
彈之孟娵媞媞而見逐<graphic n="KR1653" url="https://raw.githubusercontent.com/kanripo/KR-Gaiji/master/images/KR1653.png" mimeType="image/png"/>母勃屑而侍幃紛亂妍醜顛<lb/>
倒是非鼓瑟雖工兮其如齊王之好竽屠龍無用兮不<lb/>
若市人之履狶事固有可怪者何獨功名之如斯或曰<lb/>
科舉之取人闗國家之氣數祖宗盛時可觀其故賦金<lb/>
在鎔可知王佐才賦有物混成可占將相器本註䟽則<lb/>
<pb n="KR4d0393_WYG_001-7b"/>
出師衆之鑿尚典雅則黜軋茁之語用能得卓犖之才<lb/>
致雍煕之治故漢之方興也晁董對策而髙科唐人之<lb/>
不競也劉蕡直言而斥去子曰不然我皇大比之詔歸<lb/>
之精擇主司大哉王言其知本歟故有陳恕而後王曽<lb/>
之獲進有王旦而後李迪之不遺而不然者則撾鼔以<lb/>
伸其說詣府以訟其私今者漕臺之差次只據脚色之<lb/>
崇卑彼以真材擢髙第者半已昏于簿書之期㑹而以<lb/>
假手入仕塗者又烏識文字之妍媸糊眼之輩冬烘之夫<lb/>
<pb n="KR4d0393_WYG_001-8a"/>
紛流傳于繆種朝廷亦安得而考諸遂使兒輩談笑登<lb/>
名或析薪之手未洗或荷蕢之肩尚頳或口猶乳臭或<lb/>
字僅識丁或黄金買貴而不恥或葫蘆依本以飜騰兎<lb/>
園册入其素習羊我氏豈伊所能繆偕計吏迥乎可憎<lb/>
而吾徒者抱周程之問學馳韓栁之文聲乃爾寂寂鄧<lb/>
禹笑人嗟乎場屋為困賢能之地科舉為老英雄之術<lb/>
亶哉斯言葢未嘗不書空而咄咄也或者又曰既不闗<lb/>
國家之氣數即當係一身之窮通今以子文之美其如<lb/>
<pb n="KR4d0393_WYG_001-8b"/>
子命之窮命也不淑文亦徒工予笑曰苟如子言吾其<lb/>
賣書買牛賣硯買犢學樊遲之稼耕子真之谷少糊叔<lb/>
段之口不負將軍之腹温飽可期菽麥粗足亦何至為<lb/>
詩書所誤自取挫辱雖然天下所賴者士古今所重者<lb/>
儒君待之而堯舜民賴之而唐虞山林兮長往羌麋鹿<lb/>
其與居此遺世獨善之士豈得時行道之徒且吾聞之<lb/>
玉一玉也屈于厲武而伸于成王驥一驥也困于鹽車<lb/>
而甦于孫陽爨桐以焦而遭蔡太阿久閟而逢張時有<lb/>
<pb n="KR4d0393_WYG_001-9a"/>
利鈍順之者昌盍亦親筆硯之几啟圖書之箱左經兮<lb/>
右史夜燭兮曉窻豁着道眼硬着脊梁氣不可索志當<lb/>
益彊昔者孟明焚濟河之舟馮異奮澠池之翼皆愈挫<lb/>
而愈銳故前失而後得視吾囊而鐵硯固無恙也則亦<lb/>
可以一笑而自釋<lb/>
　　　步瀛橋賦<lb/>
　步瀛橋者槃川中市橋也先是畧彴規模可以徒不<lb/>
　可以輿夏四月洪水嚙岸橋遂奔溪往來者有褰<lb/>
<pb n="KR4d0393_WYG_001-9b"/>
　裳之嘆伯父樵叟慨然出獨力新之有椽泥之木有<lb/>
　中流之柱有架穴之梁又構屋三間于其上長五丈<lb/>
　許東西廣九尺中間廣丈有四曲欄坐凳如其長而<lb/>
　兩之塗以丹艧黻以青黄視舊規増百倍不啻且扁<lb/>
　以今名曰吾以望吾鄉之俊彦也始于開慶元年五<lb/>
　月越七日落成妷次焱喜而為之賦其詞曰<lb/>
客有登步瀛之橋賦步瀛之景者率爾而歌曰槃川之<lb/>
山兮蒼蒼槃川之水兮泱泱嗟惟槃川之人兮深厲淺<lb/>
<pb n="KR4d0393_WYG_001-10a"/>
揭孰為槃川之津兮徒杠輿梁猗與樵叟慨然心目知<lb/>
濡尾之無利閔滅頂之非福迺掄材而畫楮迺鳩工而<lb/>
戒僕迺鞭下海之石迺架石鹽之木迺下杙兮椽泥迺<lb/>
植楹兮構屋財吾囊中之財粟吾廩中之粟寧朴其屋<lb/>
而華其橋葢侈于衆而儉于獨東坡之犀帶無所受金<lb/>
閨之寶錢無所取儻不能篤拯溺之心未有能為中流<lb/>
之砥者也觀夫玉鯨長脊兮隠隠金鰲巨背兮隆隆浮<lb/>
波心兮百丈之龜卧水面兮千尺之虹簷牙兮挿漢閣<lb/>
<pb n="KR4d0393_WYG_001-10b"/>
道兮行空直欄横檻兮迺左迺右朱甍碧瓦兮自西自<lb/>
東初疑為百尺樓兮則靡梯靡磴又疑為萬斛舡兮不<lb/>
㠶不蓬長嘯兮可制嘷獺于西向之穴拂劍兮可斃蒼<lb/>
蛟于馮夷之宫宜琴兮宜棊宜酒兮宜詩宜錦鞍兮躍<lb/>
馬宜雅歌兮投壺使晉武見之兮杜預不得為巧使秦<lb/>
皇尚在兮神人不得為竒若乃鴨緑水兮鱗鱗鵞黄花<lb/>
兮妍妍岸芷芬芬兮汀蘭郁郁荇帶長長兮栁眉娟娟<lb/>
步斯橋也可以挹杜若之洲可以遡桃花之源龜魚兮<lb/>
<pb n="KR4d0393_WYG_001-11a"/>
䕃瓦蟬蜩兮鳴槐篔簹解籜芙蓉試花步斯橋也可以<lb/>
沉朱仲之李可以浮東陵之𤓰淵貯玉鑑波印金鈎月<lb/>
兮此橋何必庾亮之樓漁簑入畫鶴氅明眸雪兮此橋<lb/>
何必子猷之舟若乃煙雨空濛雲霞出没海上之鷗不<lb/>
驚濠中之魚自適萃四時之佳趣供一橋之景物然則<lb/>
琴髙之乗魚采仁之石迹儻逰此橋當為踧踖此所以<lb/>
登步瀛之橋如登步瀛之洲泠泠乎跨鯨汗漫飄飄乎<lb/>
騎鶴揚州樵叟兀然而坐逌然而笑曰噫客賦步瀛之<lb/>
<pb n="KR4d0393_WYG_001-11b"/>
景則善矣客述步瀛之義則未也昔唐太宗立文館兮<lb/>
登瀛洲之名始立自張大魁首多士兮步瀛之詩始傳<lb/>
今吾之扁橋也匪為神仙之荒唐葢為功名之軒豁慨<lb/>
惟槃川夙號儒林藹文風于三市兮夜檠朝牗普教雨<lb/>
于四方兮佩劔㩦琴將後來之頴秀挹前哲之清芬一<lb/>
步兮奏棘闈之凱再步兮策蘭省之勲穏步兮臚唱楓<lb/>
宸髙步兮玉堂金門葢自山林布衣而一旦紆紫懐金<lb/>
有似乎肉身凡骨而一旦駕鶴驂雲故吾即步瀛以名<lb/>
<pb n="KR4d0393_WYG_001-12a"/>
吾鄉之橋實揭步瀛以望吾鄉之人吾老矣袖利涉之<lb/>
手巻宏濟之心爰詔枌榆之朋友及爾階庭之郎君因<lb/>
吾扁題之意知吾期待之深也嗟夫相如題柱志于駟<lb/>
馬車子房取履志于王者師將為好官兮名相非夫步<lb/>
瀛兮其孰致之且烏知今日之橋非蜀之曲星橋而橋<lb/>
上之書無漢之黄石書客于是斂足避席頓首趨隅曰<lb/>
昔子産為鄭國之相兮無博濟之術有婦寺之仁伊樵<lb/>
叟為山中之相兮有溱洧之濟無乗輿之恩彼有其勢<lb/>
<pb n="KR4d0393_WYG_001-12b"/>
而仁則狹此無其位而恩則深請移此柱石廊廟津梁<lb/>
吾民且以領袖我步瀛之人也于是主賔抵掌一飲一<lb/>
石行道之人三歎三息<lb/>
　　　山園賦<lb/>
　景定元年春二月鳯山查亭叔以書抵梅巖曰近築<lb/>
　山園為逰息之地思欲得巨筆鋪張之敢以為請夏<lb/>
　四月一再不懈家惟奔走于貧不暇抒思秋八月養<lb/>
　痾彌旬少間氣力未裕未可與塵埃酬酢于是始克<lb/>
<pb n="KR4d0393_WYG_001-13a"/>
　運筆効班固兩都賦體離為前後篇所謂極昔之眩<lb/>
　耀而折以今之法度者也<lb/>
子胡子一日延四友而語之曰繄霜臺之冑裔啟山園<lb/>
之秀麗累徵予以品題將何辭而模寫毛穎輩欣然應<lb/>
曰媪神奠位坤維隤然髙者為山坦者為園求其具美<lb/>
戞乎難兼故山而不園者有矣若司空之中條龎公之<lb/>
鹿門雖崔巍而乏平曠何以騁騕褭而展輻輪園而不<lb/>
山者有矣若李氏之仁豐牛相之歸仁雖坦夷而之碕<lb/>
<pb n="KR4d0393_WYG_001-13b"/>
礒何以排閶闔而摘星辰羗山園之風物真東南之鮮<lb/>
麗唐有工部之詩近有博士之記未獲登臨實勞夢寐<lb/>
誰驅鰲首而來移在鳯山之里玉壘嶄嶄青螺簇簇突<lb/>
龍蟠而虎踞稍鳯翥而鸞伏磵戸欹林而嵽嶻石徑封<lb/>
苔而屈曲中有百弓之園是為碩人之軸譬猶義夫節<lb/>
士巖巖不可犯而即之坦然中有容卿百人之腹土平<lb/>
以衍地曠而沃可臺可榭可亭可屋可畹可蘭可畦可<lb/>
菊窈而深障千章之古木繚而曲森萬箇之修竹南崖<lb/>
<pb n="KR4d0393_WYG_001-14a"/>
青精北岫黄獨東丘菘韮西崦豆菽芋栗滿坡蘭桂漫<lb/>
谷申椒盈阿荔薜披麓拳蕨正肥角笋如束橘柚秋香<lb/>
𤓰李夏熟亦有甘薺亦有㫖蓄盼繚白而縈青絢紛紅<lb/>
而駭緑異芬徹骨灧色眩目可帶經而鋤可叩角而牧<lb/>
楗尺枳以為籬滿杜蘅之豐縟希晉宫之蒲萄陋城東<lb/>
之苜蓿疑兩間之貢巧與五丁之獻伎不然則斯山在<lb/>
簷楹間舊矣何今出而昔閟也不然則山神之命有時<lb/>
而塞亦有時而遇也言未既陳𤣥勦說進曰穎知其一<lb/>
<pb n="KR4d0393_WYG_001-14b"/>
未知其二澹風日之明媚紛蜂蝶之逰戯竹影瑣碎而<lb/>
侵堦花隂扶踈而卧砌是則山園宜霽滃雲氣于山椒<lb/>
棲煙靄于木末㸃芭蕉而滴瀝喧敗荷之瀟颯是則山<lb/>
園宜雨朔風嘷而枯聲萷橚慘而離披或隴梅破白或<lb/>
霜葉賜緋是則山園宜寒蒸火雲于肉山俯佳木之繁<lb/>
隂或曲<graphic n="KR1293" url="https://raw.githubusercontent.com/kanripo/KR-Gaiji/master/images/KR1293.png" mimeType="image/png"/>送風或髙嶺輸雲是則山園宜暑河低玉繩<lb/>
桑浴銅鐺赫明暾之熹㣲林霏烱其廓清是則山園宜<lb/>
曉暝色蒼茫返照依稀牧笛怨而羊牛下來樵路閴而<lb/>
<pb n="KR4d0393_WYG_001-15a"/>
禽鳥哢枝是則山園宜暮鹿隨笻杖鶴認茶煙蔑紅塵<lb/>
之汚人對清嶂以忘言是則山園宜閒虎嘯風烈猿啼<lb/>
月髙飛羽觴之㶑灧頹玉山于林臯是則山園宜醉羣<lb/>
嶂供題列卉獻科是則山園宜唱而宜和俗客不來柴<lb/>
扉晝掩是則山園宜圖而宜史至于可喜可愕可遊可<lb/>
戯者葢不能一二而悉數也楮先生在旁捧腹不已笑<lb/>
定而曰𤣥知其淺未知其深吾嘗隨至人以舒巻洞主<lb/>
人之胷襟曰山間之妙處不獨在乎園林前輩謂絲不<lb/>
<pb n="KR4d0393_WYG_001-15b"/>
如竹竹不如肉葢又有海棠睡起之姝荷花解語之嬪<lb/>
故穠李韶華者山園之竒卉歌鶯飛燕者山園之名禽<lb/>
絳桃花貌碧杏珠唇裊娜乎章臺青青之栁縹緲乎石<lb/>
榴醋醋之神别有閒花野草邏列左右惱公子而怨王<lb/>
孫故夫是山也迫而睨之似東山之偕妓遥而望之如<lb/>
巫山之行雲良時美景挈榼遊賞試捲簾而通盼灧娉<lb/>
婷之繽紛斷刺史之腸絶坐客之纓歡聲沸山園之鼎<lb/>
和氣盎山園之春后土瓊花羞顔而却走洛陽牡丹失<lb/>
<pb n="KR4d0393_WYG_001-16a"/>
色而逡巡熙乎爽哉此山園之小天台也吾言誇矣不<lb/>
知所裁陶泓起而評曰韓愈稱穎為人强記而便敏又<lb/>
通當世之務故能援引古昔敷陳名義陳𤣥之先世生<lb/>
長山間故極詫林泉之風味楮乃白面書生也故目恍<lb/>
紛華口出麗語之二三子之言言各有為我石心人也<lb/>
難乎去取聴主人之自擇以何說之為是主人傾耳以<lb/>
聴開口而笑曰詩云他人有心予忖度之其楮先生之<lb/>
謂乎<lb/>
<pb n="KR4d0393_WYG_001-16b"/>
　　　山園後賦<lb/>
子胡子喟然歎曰文房四友惟兹四子卑之無甚髙論<lb/>
又何足與議山之岧嶤以其能興雲雨也園之平衍以<lb/>
其能毓花卉也雲出于山而雨于園所以滋本根而大<lb/>
豐美也推而廣之則甦大旱澤蒼生厥施斯普也否則<lb/>
山人之薪擔園丁之菜把世不乏此輩主人又何是之<lb/>
取也或曰不然士之大節非出則處許由掛一瓢于樹<lb/>
枝猶嫌其為煩蘓秦佩六國之相印尚奔波而不止故<lb/>
<pb n="KR4d0393_WYG_001-17a"/>
窮居達行人各有志士最惡夫以恬退為占牌以希進<lb/>
為行李昔盧藏用隠南山抱捷徑之羞周彦倫隠北山<lb/>
負移文之愧惟山園之美人饜膏粱而不嗜笑管窺之<lb/>
腐儒希日涉之髙侣付功名于儻來視富貴以無意又<lb/>
豈肯使山園之叢譏而獻箴騰笑而竊議故其剏山園<lb/>
也提壺而來倒屐而去擊筑長歌圍棊短具有客則談<lb/>
無客則睡不佛亦不仙不名亦不利斯亦可謂蟬蛻人<lb/>
慾超然無慮者也胡子曰若爾之言髙則髙矣然而不<lb/>
<pb n="KR4d0393_WYG_001-17b"/>
可以不仕而不學寧學優而不仕古之林居谷耕者但<lb/>
不着脚于形勢之途未始不潜心于理義之趣若但嗅<lb/>
蘂拈香朝遊暮戲此禽鳥之所樂蜂蝶之故志人所以<lb/>
與天地並立為三者果如是而已乎或曰如之何願聞<lb/>
其㫖胡子曰萬彚葳㽔一理攸寓所貴善學在觸其類<lb/>
故觀松蘿而知夫婦之道觀棣華而知兄弟之誼觀向<lb/>
陽之葵而知所以為人臣觀南山之喬而知所以為人<lb/>
父觀葛藟而知睦親族觀桑梓而知洽鄰里觀伐木而<lb/>
<pb n="KR4d0393_WYG_001-18a"/>
知朋友之當親觀葭莩而知親戚之當比觀于竹而知<lb/>
堅剛之節觀于梅而知髙孤之味觀蘭茝而知幽閒之<lb/>
雅韻觀松栢而知炎涼之一致觀籬菊不飄而知逸約<lb/>
之得計觀萌蘖復生而知良心之當䕶觀采苓而知所<lb/>
以逺䜛譛觀伐檀而知所以去貪鄙觀芄蘭而知所以<lb/>
鋤驕矜觀木𤓰而知所以隆報施觀梧檟樲棘而知貴<lb/>
賤去取之難觀蓬茅槐芷而知善惡漸染之易觀射干<lb/>
生于髙山而知植立貴于超人觀蒹葭老于白露而知<lb/>
<pb n="KR4d0393_WYG_001-18b"/>
貧賤所以玉汝觀小草有逺志而知廣狹在人所趨觀<lb/>
紅杏與芙蓉而知榮枯在時所遇觀于碩果而知造化<lb/>
之剥復觀于茅茹而知吾道之泰否清潔則讀濓溪愛<lb/>
蓮說取舍則讀日休桃花賦御下則讀子厚種樹傳好<lb/>
客則讀樂天養竹記至于樂意闗禽生香交樹是又可<lb/>
以觀浩然之氣舉凡山園之内一草一木一花一卉皆<lb/>
吾講學之機括進脩之實地顯而日用常行之道賾而<lb/>
盡性至命之事一坐山園而盡在于此此大學所以有<lb/>
<pb n="KR4d0393_WYG_001-19a"/>
致知格物之章夫子所以有多識草木之語豈但吳歈<lb/>
蔡謳姑樂其繁華漿酒臛肉徒恱其綺靡也哉吾欲着<lb/>
遊山之屐而登抱灌園之甕而至朝拄笏而眺臨夕飛<lb/>
葢而迤邐諒主人一見欣然下榻倒屐曰吾創山園自<lb/>
以為得遊息之策子賦山園乃示我以修藏之矩向㣲<lb/>
子言吾之志荒矣君子之愛人以徳敬拜受賜以終吾<lb/>
身而傳吾子<lb/>
　<lb/>
<pb n="KR4d0393_WYG_001-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅巖文集巻一<lb/>
</p>
<p>
</p>
  </div>
</body>
</text>
</TEI>
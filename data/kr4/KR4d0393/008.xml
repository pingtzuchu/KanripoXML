<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅巖文集巻八</head> <lb/>
    <p>
<pb n="KR4d0393_WYG_008-1a"/>
欽定四庫全書<lb/>
　梅巖文集巻八<lb/>
　　　　　　　　　　　　宋　胡次焱　撰<lb/>
　　啟<lb/>
　　　上林太守啟<lb/>
伏以新天子嗣萬年之厯加重虞庠郭使者拔九郡之<lb/>
英首推周易匪藉虎符之庇寧僥鷄口之榮謝則宜然<lb/>
愧其緩爾竊惟馬圖闡秘犧畫泄機文衍六爻而分二<lb/>
<pb n="KR4d0393_WYG_008-1b"/>
篇孔際八索而作十翼顯仁藏用精義入神惜秦皇指<lb/>
為卜筮之書而漢儒未達乾坤之藴髙丁相為授受不<lb/>
離災異之談王何未悟幽明反扇虚浮之說末流浸蕩<lb/>
本㫖遂湮自無極太極之說明而頭腦不差自先天後<lb/>
天之圖出而毫髪無憾究象中之理則顯㣲無間知理<lb/>
中有象則體用一原程叔子僅發明其七分朱太師遂<lb/>
折𠂻于百氏室受千古閣束九師政應圭竇之小生寕<lb/>
覩韋編之大意如次焱者口吃而心甚辨貌寢而氣自<lb/>
<pb n="KR4d0393_WYG_008-2a"/>
昌雖祖父為鄉儒宗已謝藐孤于襁褓幸聖善比古淑<lb/>
女頗嚴諸子之甄陶習舉子所習之時文了秀才未了<lb/>
之生活奔波長鋏未酬烏哺之恩寂寞短檠頗笑牛醫<lb/>
之困屬先皇頒科舉之詔旅多士為場屋之遊堂堂整<lb/>
整而取書題乃迷過眼怪怪竒竒而駕易說謹獲中庸<lb/>
不已卑乎為之兆也慨念傳家之簮笏幸喜奮跡于魚<lb/>
鹽逺則司業成均者擅二寶之聲稱近則運管潼川者<lb/>
甫三年而軒翥青衿自此升矣造物得無意耶雖無鳳<lb/>
<pb n="KR4d0393_WYG_008-2b"/>
翔蛟躍之文賈予餘勇亦敢詣龍蟠虎踞之地與衆先<lb/>
登巍然立赤幟于廣場幸爾復青氊之舊物板橋霜茅<lb/>
店月行矣爐亭慈母線遊子衣蕭然囊槖明復得文正<lb/>
公而始安于學老蘓因雷曲尺而大掘其名昔賢猶假<lb/>
于梯媒今我孰與之爐冶茲葢伏遇某官家聲彬鬱光<lb/>
昭十徳之門人物挺生富擷三山之秀仁義足以金湯<lb/>
國勢文章足以黼黻皇猷曽司模範于賢闗適值縱横<lb/>
之姦相士流厄甚當時皆至于吞聲國論謂何明公獨<lb/>
<pb n="KR4d0393_WYG_008-3a"/>
為之揮涕知彼哉彼哉之不足與立則歸歟歸歟以自<lb/>
遂其髙公道晦而復明正人去而旋用曽謂黄山白水<lb/>
足淹皂葢朱幡潤九里而及京師宜把麾于輔郡先一<lb/>
州而後天下即正位于台躔次焱獲仰哲人益鞭末學<lb/>
去與生徒億萬計之列來參太守二千石之糧北面執<lb/>
經敬納黄堂之拜西雍鼓篋願分丹鼎之餘庶早蜚壁<lb/>
水之聲當候謁河堤之路過此以徃未知所裁<lb/>
　　　與貴池縣郭宰啟<lb/>
<pb n="KR4d0393_WYG_008-3b"/>
伏以抱琴弄月獨㑹心井上之梧桐揺筆望雲漫有意<lb/>
庭前之桃李葢謂讀翰林集于暇日有以慨秋浦縣之<lb/>
遺風吾甚慚栁少府之賢公何啻崔令君之似敬拈李<lb/>
句竦告瓜期恭惟某官判縣軍正院轄郎某先生清哉<lb/>
千畝竹之襟懐沛若萬斛泉之筆力勁節昂霄而心則<lb/>
空洞餘波及物而源則泓澄萬八千丈台山巋然地望<lb/>
二十四考書令赫矣家聲粤從寶劔鋒之陳以至𣙜筦<lb/>
務之委政皆可紀民有去思謂宜呌閶闔呈琅玕峻躋<lb/>
<pb n="KR4d0393_WYG_008-4a"/>
鴛序何乃紐金章綰墨綬來試牛刀如絃之直如鏡之<lb/>
明乃氷之清乃玉之潤烹鮮有道豈美貴池之魚飛鳬<lb/>
而來獨詠涵江之鴈殆造物巧為溧陽尉之地俾掾曹<lb/>
獲事彭澤令之賢况集鳯降鸞不吠花村之犬則觀魚<lb/>
射鴨免聴茅舍之鷄秪恐騰<graphic n="KR2016" url="https://raw.githubusercontent.com/kanripo/KR-Gaiji/master/images/KR2016.png" mimeType="image/png"/>室之歌宜即峻蒸臺之<lb/>
築直史館寵犀帶則固我朝縣大夫之異除敇行部去<lb/>
襜帷是亦君家州刺史之故事竚見讙迎于竹馬未容<lb/>
終庇于梅曹次焱家住紫陽世傳黄妳儒而甚腐罔知<lb/>
<pb n="KR4d0393_WYG_008-4b"/>
朝四暮三之術為何如貧不可醫惟有滿七除二之祟<lb/>
相從耳菽水取之破硯冠帶遊乎圜橋㸔長安花遂復<lb/>
青氊之舊物挿齊山菊敢卑黄綬之小官蓽圭需次者<lb/>
五年葵瓜忽香于四月小人有母寧不喜捧檄之榮君<lb/>
子愛人幸且𨽻垂簾之治願寛轡策俾邏弓刀分青士<lb/>
一葉之隂冀白水餘波之及憩其辛苦洗此酸寒我有<lb/>
二天儻獲安于吏隠河潤九里願勿替于祖風式仰陟<lb/>
庭未嫌楮札<lb/>
<pb n="KR4d0393_WYG_008-5a"/>
　　　與貴池縣于丞啟<lb/>
伏以庭有四老槐千挺竹暫淹隂徳之子孫門垂五色<lb/>
棒十餘枚行奉教條于長史跪貢鯉魚之尺札用塵雁<lb/>
鶩之文書恭惟厚徳鎮浮長才濟劇南龍山北牛渚鍾<lb/>
此巨人朝閬風夕崑崙特其餘事再稽氏族允謂世家<lb/>
豈無露布之雄文興言廟貌亦有瀛洲之清選見録畫<lb/>
圖展也典刑付之坦率桃浪負春風之約菊香㸔晩節<lb/>
之濃奏子大夫之篇成功則一猗縣校官之席私淑者<lb/>
<pb n="KR4d0393_WYG_008-5b"/>
多盍翺翔于要津安徘徊于賛府佳節落暉之故在何<lb/>
惜登臨晩花髙枝之依然政須嘯詠不妨通判一邑之<lb/>
暇而追有唐二賢之蹤世俗雖指為閒官當路已知其<lb/>
亷吏松庭借重蔗境漸佳花綬傍腰新僕方欣于執御<lb/>
玉勒爭門入上已賜之追鋒雙隆之勢無休尺五之天<lb/>
甚近次焱此志頗大其才則疎曽無地以置錐徒有書<lb/>
兮滿屋㓜被慈母之教恐為烏哺之罪人長遊賢士之<lb/>
闗幸沗龍門之進士不料青衿子之脚色而為黄綬吏<lb/>
<pb n="KR4d0393_WYG_008-6a"/>
之頭顱然三釡貴于逮親而一命皆可及物况遭陳南<lb/>
仲之簡静足慰孟東野之酸寒貿然而來恃此無恐讀<lb/>
藍田縣丞之記定知破崖岸而吟哦誦秋浦少府之詩<lb/>
幸與發芳菲于蕭索心傾罙切辭納奚殫<lb/>
　　　與貴池縣趙簿啟<lb/>
西昌主簿之餐菊花滿松庭秋浦少府之樹桃𤓰香葵<lb/>
戍行矣執弓刀而徼邏庶乎禆符檄之勿稽聮事為榮<lb/>
通名為謹惟君世綿石葛家住霞城神堯子一十八人<lb/>
<pb n="KR4d0393_WYG_008-6b"/>
時維帝冑天台山萬八千丈鍾此地靈温然白璧之無<lb/>
瑕直若朱絃而不撓髙第既同于唐李擢進士科清官<lb/>
盍比于漢劉望天禄閣尚煩麟族以重鸞棲簿領有是<lb/>
人其願為金瀨徘徊之地貴池壯哉縣恐難留玉林瀟<lb/>
灑之賢髙士且不屑之大賢豈久鬱者證以我朝典故<lb/>
張商英由通州而擢寺丞㕘之前代姓家趙宗儒去陸<lb/>
渾而登宰相况為龍種式傒鳯泥次焱趦趄囁嚅而拙<lb/>
有餘牢漉仃儜而貧愈甚熊丸教切粗識一丁烏哺恩<lb/>
<pb n="KR4d0393_WYG_008-7a"/>
深妄謀三釜我固倖牛溲馬勃之見取人或笑獐頭鼠<lb/>
目而求封母線兒衣得與圜橋之冠帶君恩御墨遂抛<lb/>
利市之襴衫乃以東魯之儒而作南昌之尉將營甘㫖<lb/>
豈較酸寒切庇管轄之司庶安巡捕之職詣習鑿齒悔<lb/>
三十年之徒勞識韓荆州雖萬戸侯而不願同僚幸甚<lb/>
臨楮躍然謹奉啟事専人捧詣<lb/>
　　　催裝啟<lb/>
芬芳芸閣天啟佳姻馥郁菊坡星言夙駕聲已馳于百<lb/>
<pb n="KR4d0393_WYG_008-7b"/>
兩輪則御于三周催隠芙蓉敢投木李鵲整河邊之翅<lb/>
排橋直透于隴西鳯鳴臺上之簫結伴永臨于槃澗區<lb/>
區所藴縷縷奚殫<lb/>
　　札<lb/>
　　　與貴池縣郭宰札<lb/>
竊以琴風清穆簾日舒長恭惟潘縣有春宓堂無暑吏<lb/>
民嘉靖元媪翊襄台候動止萬福次焱跪起舄鳬之下<lb/>
驅馳桑雉之郊行有日矣通名告至不敢不䖍次焱居<lb/>
<pb n="KR4d0393_WYG_008-8a"/>
嘗誦門前五楊栁井上二梧桐輒以康節詩足之曰月<lb/>
到梧桐上風來楊栁邊唐秋浦何如今秋浦伏惟梧月<lb/>
栁風絃歌千室雖土潤溽暑何得干光霽之胷襟否則<lb/>
心與至境㝠符志與四時消息自有家法在尚何節宣<lb/>
之凟次焱妄謂詠緑竹猗猗者見竹未見泉是以起王<lb/>
子猷不可無此君之嘆感源泉混混者見泉未見竹是<lb/>
以有田游巖膏肓之論乃若森翠竹于醴泉之池其蒼<lb/>
筤也猶震而其果育也猶䝉誰其無湘濯之想然俗客<lb/>
<pb n="KR4d0393_WYG_008-8b"/>
不來何也黄綬小吏將得以職事受約束于庭下則自<lb/>
公之暇直造竹所且枕且潄以滌其胷次萬斛之塵渠<lb/>
肯以萬戸侯易此願哉遡風翹企次焱仰惟天台一山<lb/>
上應台星元聖所遊化神仙所窟宅鍾為雄傑班班穹<lb/>
壤間者更僕未易數今辨章魏公先生大用之以宰天<lb/>
下為古伊周而判縣院轄先生姑用之以宰一邑為古<lb/>
卓魯非地靈人傑之效耶宰一邑即宰天下之權輿况<lb/>
有二十四考之故事在地望如是世家如是次焱生無<lb/>
<pb n="KR4d0393_WYG_008-9a"/>
佞舌嘗聞之尉為賤官位卑職賤又為𦂳官責重事𦂳<lb/>
賤故難于展布𦂳故易于曠敗非大夫寛之轡策何以<lb/>
令終次焱家徒四壁粟儋不儲慈親截髪待師斷機課<lb/>
學幸而不墜詩書之脈于是取菽水于破硯而硯則枯<lb/>
矣旦暮祝于天曰庶幾鍾釜及親有以為節婦賢母之<lb/>
勸乎猥由賢闗叨第入仕又幸而𨽻之麾下作而曰竹<lb/>
本棲鳯而遶枝之鵲或不拒泉本蟄龍而涸轍之鱗或<lb/>
見容此天啟也手提衛城之衣鉢而付之予何敢不力<lb/>
<pb n="KR4d0393_WYG_008-9b"/>
次焱聞李翰林歌崔令君則曰抱琴時弄月而其歌栁<lb/>
少府也則曰揺筆望白雲每覽是篇有以想見當時令<lb/>
掾之賢寄徳化于風雲月露間無所事乎持擊也然栁<lb/>
少府之揺筆望雲與崔令君之抱琴弄月或同時與否<lb/>
未可知耳挾筆而來將洗耳絲桐之音庻乎自明矣何<lb/>
敢以栁少府自負而崔令君政未足為先生道也事長<lb/>
之初牽課儷語敬拈此為詞頭而揺筆抒思意蹇語澁<lb/>
彈琴多暇幸一覽而擲之次焱蟣虱吏爾望五城十二<lb/>
<pb n="KR4d0393_WYG_008-10a"/>
樓峻在碧霄之上有問則僣若奔走後先斯其職矣拱<lb/>
需風㫖<lb/>
　　　與貴池縣于丞札<lb/>
伏以四槐障日千竹輸風惟君仰佐鳬仙平立鶩吏政<lb/>
一簡靜神百撝呵台候動止萬福某惟少府之于賛府<lb/>
也分焉有嚴則書焉不敢不敬夭剡藤以為䞇告齊瓜<lb/>
之已香照以巖電幸矣次焱嘗學月令矣日長至隂陽<lb/>
爭謂陽盛而隂遇也君子扶陽抑隂則何以哉敢再拜<lb/>
<pb n="KR4d0393_WYG_008-10b"/>
告于饔人曰薄滋味所以抑隂又加拜告于御人曰處<lb/>
髙明所以扶陽僉書文檄之暇幸留意焉次焱讀曼倩<lb/>
傳未嘗不慨想髙門之盛而丞相御史駟馬髙車赫然<lb/>
照耀人耳目隂徳之報未艾其子孫雖去之百世宜必<lb/>
有興者索之當今蔓衍于湖嘗欲登青山尋謝公宅陟<lb/>
白紵窺桓公井退而訪西平侯之故家庶幾文獻之足<lb/>
徵也筮仕尉督乃發矞雲匪伊當拜瞻光霽于松㕔下<lb/>
矣臨楮精爽飛越次焱仰惟天門龍山鐵甕石頭姑孰<lb/>
<pb n="KR4d0393_WYG_008-11a"/>
一偉觀往往流峙不能秘其竒則必磅礴鬱種鍾為巨<lb/>
人而長吏實當其㑹人物九苞鳯問學五總龜十八學<lb/>
士登瀛洲祖風故無恙也何蓄之厚而取之亷耶肯為<lb/>
花縣作師說復來藍田讀璧記何州縣徒勞而屑屑為<lb/>
之耶聖朝収外府皆是九天除四輩趣召幸勿曰子姑<lb/>
去子方有公事次焱聞之尉為賤官故位卑而難展布<lb/>
又為𦂳官故責重易于曠敗儻非長吏庇之萬間何以<lb/>
令始而善後次焱天賦甚拙鬼笑其窮慈親熊丸教育<lb/>
<pb n="KR4d0393_WYG_008-11b"/>
眼粗識丁猥以六舘諸生叨奉常第塵埃捶楚非吾志<lb/>
也顧欲為毛義之喜耳然而貴池地大人稠徼巡匪易<lb/>
儒腐初筮凛乎負蚉退惟丞貳一邑無所不當問寛轡<lb/>
策以來之宏陂量以容之庶乎免矣㕘覿有日此禱其<lb/>
真某恭想暇日吟哦與松風除水相清越食煙火語不<lb/>
當唐突其間然駢儷通名禮也囁嚅遣荷恵徼寛擲某<lb/>
遥望方壺員嶠隔弱水之萬里福英禄萃天畀安愈何<lb/>
問之敢借有㳂途驅役敢問其目<lb/>
<pb n="KR4d0393_WYG_008-12a"/>
　　　與貴池縣趙簿札<lb/>
伏以南薫其徐水花晚靜惟君坐髙士軒對賢人酒炎<lb/>
氛辟易神相駢羅台候某惟同官為僚三生縁也已及<lb/>
𤓰戍行拜枳庭謹先以賤姓名䞇于典籖氏次焱讀易<lb/>
至姤喟然曰穉隂月也金柅有戒止穉隂也推之政事<lb/>
則折黏鳥竿所以柅暴取石佛首所以柅妖故我程叔<lb/>
子之言曰主簿非通易能如是乎月令所謂薄滋味止<lb/>
嗜慾亦金柅之在一身者爾姑舍是次焱厯覽近世郡<lb/>
<pb n="KR4d0393_WYG_008-12b"/>
邑之好様得一二大賢或據胡牀以覔句或揮白羽以<lb/>
談兵或落筆奔馬而談論翻河令人起執鞭之想何况<lb/>
文昭武穆之英兼是數美而屑棲枳棘間則聮事而為<lb/>
尉督者其執鞭之幸宜何如之齊山清溪等處李杜遺<lb/>
蹤故在暇日幽尋取其咏歌一一和之敢不捧硯三十<lb/>
年㸔儒書不如一詣習鑿齒豫以自矜次焱妄謂麟趾<lb/>
之冑龍種之英亦既與齊民異加以天台霞城之所鍾<lb/>
孕古霛了翁之所過化其間必有碩大光明者出為時<lb/>
<pb n="KR4d0393_WYG_008-13a"/>
瑞豈以簿領久稽耶甲者頌曰峻擢寺丞願為通川簿<lb/>
乙者頌曰由給事中為宰相自有陸渾趙主簿故事在<lb/>
次焱謹採以聞非敢為佞次焱竊聞簿尉雖有分職然<lb/>
核檢其稽違與徼邏其乖戾脈絡常相串暨僚同心固<lb/>
其職也次焱魚釜長飢牛衣不煖浪遊璧水偶復青氊<lb/>
筮仕之初卑射鴨酸寒溧陽尉孜孜營甘㫖讀是詩足<lb/>
見孟郊以一身之酸寒而易髙堂之甘㫖韓昌黎所以<lb/>
憫而薦之僕何人斯敢辭尉寮亦幸枳棘隂中事棲托<lb/>
<pb n="KR4d0393_WYG_008-13b"/>
爾匪伊合併願言提挈次焱聞之楊廷秀為西昌簿賦<lb/>
詩有餐秋菊之句李太白為秋浦栁少府賦詩有樹桃<lb/>
李之句每誦二詩未嘗不嘆餐菊對樹之清致而復以<lb/>
不同時為欠事昔嘆其暌今值其同喜如何耶率課儷<lb/>
語摘此詞頭幸而照爛爛之電次焱惟同官猶兄弟也<lb/>
其于月地雲階之仙敢不上調興居寅想一堂煕洽百<lb/>
禄繽紛有委敢請<lb/>
　梅巖文集巻八<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅巖文集巻三</head> <lb/>
    <p>
<pb n="KR4d0393_WYG_003-1a"/>
欽定四庫全書<lb/>
　梅巖文集巻三<lb/>
　　　　　　　　　　　　宋　胡次焱　撰<lb/>
　　序<lb/>
　　　明經先世省墓序<lb/>
次焱宦寓秋浦時每鄉僕至必敬問長老起居狀輩行<lb/>
生計饒乏子弟賢不肖大抵深矉太息者大半獨聞七<lb/>
世祖直下嵗展省墓之禮令人意滿恨肉之不羽也值<lb/>
<pb n="KR4d0393_WYG_003-1b"/>
乙亥秋九月自池來歸桑梓墳墓恍如隔世脫身叢棘<lb/>
亶籍燕謀明年春正月哉生明隨例省墓宗可兄㩦籍<lb/>
來告曰虚序以俟若之歸寧無說乎次焱曰人之所以<lb/>
别于物者為其知有祖也春雨秋霜悽愴怵惕此民彛<lb/>
之不可泯也奈何嵗月悠邈埏𡑞漫滅牛羊之所陵轢<lb/>
狐兎之所窟穴僻者或樵或蘓坦者或畦或圃子孫有<lb/>
過之而不顧者夫墟墓興哀不必吾祖塋也而若此恝<lb/>
然何以别于物而為人是宜以時展省者一宋朝名臣<lb/>
<pb n="KR4d0393_WYG_003-2a"/>
如文富韓范輩後明經且百年而蒿里淪于異區迄今<lb/>
存者無幾吾鼻祖自唐末而五代而宋朝次焱以上一<lb/>
十三世而塚域厯厯可識非祖徳延長則陵谷且有變<lb/>
遷抔土何以塊然獨存是宜以時展省者二它族松楸<lb/>
或逺在千里數百里者掃拜良艱先明經以迄于今其<lb/>
宅兆多不出半舍苟非禍患變故癃老篤疾及商宦于<lb/>
逺方者則朞三百有六旬獨不可輟一二日之暫而少<lb/>
知有祖乎是宜以時展省者三且夫人無賢愚靡有不<lb/>
<pb n="KR4d0393_WYG_003-2b"/>
願其子孫蕃衍而世守其丘隴者吾今日以此心而望<lb/>
吾之子孫當思吾先世嘗以此心望于吾吾為先世之<lb/>
子孫而不能時省先墓何以責吾之子孫它日能時省<lb/>
吾之墓哉梗莽纍纍藐焉視之不但天道報施捷于影<lb/>
響亦非所以習子孫之聞見而教之孝也是宜以時展<lb/>
省者四吾聞族大以蕃子孫不能無貧富智愚之異往<lb/>
往富者奴視其貧者智者訐弄其愚者彼惟不知根源<lb/>
本同是以秦越共視無怪也自斯禮之行嵗謹彛典有<lb/>
<pb n="KR4d0393_WYG_003-3a"/>
尊卑少長之序無貧富智愚之分其羅拜某墓也必惕<lb/>
然曰某與某貧富雖殊皆根斯墓而枝分耳則其尊而<lb/>
貧者胡可以不敬其羣拜某墓也必惕然曰某與某智<lb/>
愚雖異皆源斯墓而派别耳則其卑而愚者胡可以不<lb/>
恤今之視如路人者其初一人之身老泉謂忠厚之心<lb/>
可以油然而生者此也是宜以時展省者五君子曰是<lb/>
舉也有二善焉一以追逺一以睦族曽孫篤之俾勿壊<lb/>
乃若故家上塚丕闡幽光存乎其人毋徒責之隂陽流<lb/>
<pb n="KR4d0393_WYG_003-3b"/>
泉之說可也<lb/>
　　　明經先世省墓序<lb/>
熊持登詩曰拜掃無過骨肉親一年惟有兩三辰白香<lb/>
山詩曰風吹曠野紙錢飛瀟瀟暮雨人歸去此皆省墓<lb/>
而作也昔襄陽有選人劉其姓者入京師逢一舉人語<lb/>
言相得藉草同飲舉人因賦詩曰荒村無人作寒食殯<lb/>
宫空對棠梨花明年劉歸襄陽尋訪舉人惟殯宫存焉<lb/>
乃知墓無子孫省拜故九京有靈而其詩如此借此觀<lb/>
<pb n="KR4d0393_WYG_003-4a"/>
之省墓之禮非特子孫之所當行而亦祖宗之所深望<lb/>
也子孫立志不堅持登香山之句不作則祖宗魂靈如<lb/>
在寧不動空對梨花之句乎此句一作為子孫者何若<lb/>
吾門其勉之謹序<lb/>
省墓之行展孝敬也葢墓者祖宗體魄所藏魂靈所居<lb/>
古人去家必上塚四時必登墓今惟正首相率省墓已<lb/>
從簡矣冠者皆行冠則成人成人則知祖之當尊墓之<lb/>
當省也今圓冠方屨人則人矣嵗首省墓大欠整齊是<lb/>
<pb n="KR4d0393_WYG_003-4b"/>
人也豈獨無孝敬之天哉夫鄉鄰者出入相友者也嵗<lb/>
首必冠帶而沿其門親戚者骨肉相闗者也嵗首必涉<lb/>
逺而踵其門神祠佛宇者禍福之不爽也嵗首必執香<lb/>
信而俯伏其門至于祖宗乃吾身之所自出吾受其肢<lb/>
體之遺吾藉其衣冠之䕃有堂構者承其堂構有箕裘<lb/>
者習其箕裘其待子孫嘗欲福之而未始禍之也窮未<lb/>
達貧未裕豈祖宗之咎哉今嵗首樂去者三之一勉彊<lb/>
不容不去者半之養安不去吝費不去奔香逐臭而不<lb/>
<pb n="KR4d0393_WYG_003-5a"/>
去者間亦有之是何待祖宗反不若待鄉鄰待親戚待<lb/>
神廟之厚哉省墓亦有不可拘者年逾六十者不可拘<lb/>
有不測之禍者不可拘有不時之疾者不可拘宦遊于<lb/>
外者不可拘外此決所當去荒塚纍纍殯宫戚戚棄置<lb/>
不顧其與睨視而顙不泚者何異哉東萊云今日之為<lb/>
人子異日之為人父後乎兄者為弟而前乎弟者為兄<lb/>
吾不肯為兄父之拜則吾亦不得夫子弟之拜然則今<lb/>
日不拜祖宗墳墓者恐他日子孫亦如之於戲此固理<lb/>
<pb n="KR4d0393_WYG_003-5b"/>
之必至者况乎人知尊祖然後知敬宗惟同拜某墓也<lb/>
則知某為叔某為姪皆與某同出某墓者也又同拜某<lb/>
墓也則知某與兄某與弟又與某同出某墓者也然則<lb/>
拜掃無非骨肉親也非泛然同族比也尊卑之分悠然<lb/>
不渝縱有少嫌風休氷釋豈忍下詈上卑犯尊相欺相<lb/>
凌相戕相賊相窺相弄也哉吾故謂省墓者孝敬之天<lb/>
所由寓而亦名分所賴以綱維者也同門者試想之已<lb/>
夘正月上元日因整簿而書幸毋以次焱之言為贅<lb/>
<pb n="KR4d0393_WYG_003-6a"/>
　　　省墓後序<lb/>
官司期㑹不必吏卒及門也冨者不俟車貧者不俟屨<lb/>
衝風沐雨破霧戴星倉遽赴限惟恐時刻差池何則懼<lb/>
于刑也經商逐什一之贏暑焉漿汗寒焉栗膚或月店<lb/>
聴鷄而山谷間闗虎狼噬嚙或風竿俟馬而波濤澎湃<lb/>
蛟龍出没生死一瞬息爾方汲汲焉不為憚何則競于<lb/>
利也山鬼水怪土偶人木居士恍然象罔妄一巫覡云<lb/>
某祟宜禳某廟宜禱矍然齋戒袖香奔走為父母妻子<lb/>
<pb n="KR4d0393_WYG_003-6b"/>
者又交口從臾之何則畏灾而邀福也春王正月羣行<lb/>
省墓東風解凍遲日融怡岸容山意梅栁漏春非有疾<lb/>
風甚雨之弗便非有大寒劇暑之當避非有虎狼蛟龍<lb/>
吞噬之可憂車屨從容亦足行樂且吾祖宗之靈非土<lb/>
木象罔者而諄勤邀勒養安托故曽不若巫覡之片言<lb/>
何則無灾可畏無福可徼也然而序所謂非所以習子<lb/>
孫之聞見而教之孝者則固有不斧鉞之刑非錐刀之<lb/>
利而隠然他日之禍福存焉何則習其聞見而教之孝<lb/>
<pb n="KR4d0393_WYG_003-7a"/>
彼固以尊祖敬宗為當然而他日還以施諸我亦不敢<lb/>
不肖也福與利孰大于此習其聞見而教之不孝彼固<lb/>
以養安托故為當然而他日還以施諸我亦不敢不肖<lb/>
也灾與刑孰大于此蘓子有言達者知之衆人昩焉可<lb/>
不凛然哉十三世孫次焱謹序<lb/>
　　　贈從弟東宇東行序<lb/>
詩能窮人亦能達人世率謂詩人多窮一偏之論也陳<lb/>
后山序王平甫集雖言窮中有達止就平甫一身言之<lb/>
<pb n="KR4d0393_WYG_003-7b"/>
予請推廣而論世第見郊寒島瘦卒困厄以死指為詩<lb/>
人多窮之證夫以詩窮者固多矣以詩達者亦不少也<lb/>
孟賓于賦雨後聞蟬詩禇載賦無地可耕詩任濤賦人<lb/>
卧船流詩徐凝賦白練青山詩此以詩擢科第者詩果<lb/>
窮人乎魏瓘賦霜雪滿頭之詩遂升龍圖燕果賦鬢白<lb/>
詩腰黃詩遂綰黄金帶伍喬因夢達帝王州之詩遂以<lb/>
館伴遷考功姚嗣宗因掃開四海塵之詩遂以布衣試<lb/>
廷評范文正公因樓臺得月詩薦蘓巡檢王荆公因杖<lb/>
<pb n="KR4d0393_WYG_003-8a"/>
藜㩦酒詩進戴監酒此以詩轉官職者詩果窮人乎姚<lb/>
鉉白金之賜以賞花釣魚詩也牛希濟膺綵段之賜以<lb/>
蜀主降唐詩也楊大年皆得與宴以蓬萊咫尺詩及戴<lb/>
了宫花詩也此以詩䝉寵賚者詩果窮人乎徐徳言賦<lb/>
破鏡詩趙嘏賦青娥屬使君詩崔郊賦侯門深似海詩<lb/>
或去妻復合或去妾復還則詩可完眷屬也詩果窮人<lb/>
乎張宗尹為長安令失陳相意賦别業詩以解之鮑當<lb/>
時為法曹失薛尚書意賦孤鴈詩以解之則詩可以蠲<lb/>
<pb n="KR4d0393_WYG_003-8b"/>
忿恚也詩果窮人乎唐介渡淮遇風投野水孤舟詩而<lb/>
濟王榮老渡江阻風吟平生忠信詩而濟則詩可以行<lb/>
患難也詩果窮人乎乃若王維以詩免偽署之罪韓翊<lb/>
以詩得制誥之除載在唐史尤為焯焯者古人藉詩融<lb/>
顯此類殆不勝數而世謂詩能窮人豈公論哉吾家東<lb/>
宇嗜詩而窮凡一再謁予序未厭也今槖所作詩媒館<lb/>
于四方庶有延之吟壇者乎求予言張之予曰人生窮<lb/>
達在命不在詩命窮則詩與窮命達則詩與達窮而歸<lb/>
<pb n="KR4d0393_WYG_003-9a"/>
咎于詩達而歸功于詩非知命者乃援館事典故告之<lb/>
昔廖融以詩教授生徒宋太宗厭五代之習用詞賦論<lb/>
策取士生徒引去融遂有大市賣平天冠之歎今論策<lb/>
倚閣士惟以詩鳴詩道不日昌乎東宇詩窮不久矣于<lb/>
化茂依蔡中丞門館一日告去賦燕離巢詩而出蔡復<lb/>
留之今世安知無中丞乎東宇詩窮不久矣王竒為李<lb/>
文正館客賦鴈聲秋色詩真宗見而喜之召對稱㫖免<lb/>
省到殿定陵將不復出乎東宇詩窮不乆矣詩以志為<lb/>
<pb n="KR4d0393_WYG_003-9b"/>
主以氣為輔謹勿以窮故而沮其志餒其氣縱賖孟賓<lb/>
于以下諸人之達必不失后山所論王平甫之達行矣<lb/>
勉旃丙申春季上澣從兄次焱序<lb/>
　　　啟䝉通釋序<lb/>
世之為圖書說者何紛紛乎彼惟于十數中求所謂八<lb/>
卦者而見其夐不相干于是創說以强通之幸有一節<lb/>
偶合矜以自喜而于他節不合者輒變例易辭牽挽傅<lb/>
㑹抑勒之俯就其說雖穿鑿支離不恤也余嘗以平易<lb/>
<pb n="KR4d0393_WYG_003-10a"/>
之說求之竊謂圖者竒耦數而已天一為竒地二為耦<lb/>
三五七九竒之積四六八十耦之積故一二為竒耦之<lb/>
始五六為竒耦之中九十為竒耦之成一與二三與四<lb/>
以至九與十竒偶之相得也一與六二與七以至五與<lb/>
十竒偶之有合也天下之數不出乎竒偶兩者聖人于<lb/>
極儀象卦之理黙㑹于心久矣于是仰觀俯察近取逺<lb/>
取而有見于圖之竒偶與吾心極儀象卦之理犂然有<lb/>
合遂則其天一畫竒是為陽儀而陽卦竒出焉則其地<lb/>
<pb n="KR4d0393_WYG_003-10b"/>
二畫偶是為隂儀而隂卦偶出焉斯兩儀也于兩儀上<lb/>
各加一竒一偶而為畫者四斯四象也又于四象上各<lb/>
加一竒一偶而為畫者八斯八卦也由是衍之為十六<lb/>
為三十二為六十四以至萬有一千五百二十及四千<lb/>
九十六以至無有終窮皆自一竒一偶衍之所謂則圖<lb/>
畫卦者如此而已矣不特此也七八九六易所謂四象<lb/>
内之一二三四者四象之位外之六七八九者四象之<lb/>
數圖之外七南八東九西六北此成數之四象圖之内<lb/>
<pb n="KR4d0393_WYG_003-11a"/>
一合五為六居北三合五為八居東二合五為七居南<lb/>
四合五為九居西此生數之四象筮用其全故七八常<lb/>
多易取其變故七八不用積生數之一三五為成數之<lb/>
九乾用之積生數之二四為成數之六坤用之所謂則<lb/>
圖畫卦者如此而已矣何必執泥四方强配八卦而規<lb/>
規然曰此屬乾坤坎離彼屬震巽艮兊至其窒礙牴牾<lb/>
則嘔心斷腸巧辭牽合棄坦途行荆棘何乃自苦如此<lb/>
宗老玉齋先生于衆言殽亂中尊信啟䝉為之訓釋纂<lb/>
<pb n="KR4d0393_WYG_003-11b"/>
註明白正大具有淵源隠然足以折近說之謬于余葢<lb/>
老友也余嘗舉前說質之玉齋曰此所謂言近指逺者<lb/>
而吾註偶未及之請書為序予曰玉齋此註足以闡明<lb/>
朱子之書次焱此說足以翼輔玉齋之註遂書之不辭<lb/>
宗生胡次焱濟鼎謹序<lb/>
　　　笑玉詩序<lb/>
懼蒙塵于叩缶顧取笑乎鳴玉陸士衡文賦中語也回<lb/>
峯汪君摘笑玉二字目其吟巻謁予序甚勤且曰將挾<lb/>
<pb n="KR4d0393_WYG_003-12a"/>
此遊江湖庶幾有知音而一笑者余曰笑玉名藁得非<lb/>
以叩缶自喻乎按史秦趙㑹澠池藺相如請秦王擊缶<lb/>
又按李斯書擊甕扣缶真秦聲也又按楊惲書家本秦<lb/>
也能為秦聲酒後耳熱拊缶而歌嗚嗚應劭遂為之說<lb/>
曰缶者秦人擊以節歌然則缶秦音也鳴玉者如之何<lb/>
不笑也抑嘗考之古人擊缶尚矣豈至秦始為此聲哉<lb/>
易不云乎鼓缶而歌此周公語也秦之得封以周孝王<lb/>
十年上距周公二百餘年擊缶節歌何必秦人往往秦<lb/>
<pb n="KR4d0393_WYG_003-12b"/>
俗尚此而巳然則缶古音也鳴玉者何得而笑之也程<lb/>
子曰缶者常用之器是器也家藏而戸蓄之卒然忽然<lb/>
之頃興有所感情有所觸擊以節歌非若玉之不可猝<lb/>
得也此與缶鼔同其朴與擊壤同其趣人見其不得與<lb/>
笙鏞琴瑟鳴球輩並列韶濩因易而侮之以為取笑鳴<lb/>
玉其實玉即貴重缶則真率各有攸長難相非笑也前<lb/>
輩謂文有兩種有山林之文有臺閣之文鳴玉者臺閣<lb/>
之文也其聲温潤而和平扣缶者山林之文也其聲瀏<lb/>
<pb n="KR4d0393_WYG_003-13a"/>
漂而激烈居使然也士窮則扣缶達則鳴玉夫何笑之<lb/>
有獻玉者有時而遭刖何暇如扣缶者之笑哉盈缶者<lb/>
有時而他吉何懼乎鳴玉之笑哉囘峯所作大抵困悴<lb/>
而刻苦政山林之文自謂扣缶則宜然則今日扣缶于<lb/>
山林安知異日不鳴玉于臺閣昔寗戚扣角而歌齊桓<lb/>
拔諸賃車而大用之扣缶而歌與扣角而歌何以大相<lb/>
逺豈必鳴玉而後遇知音哉運乖則玉或為缶時至則<lb/>
缶或為玉謹無以扣缶自慚以笑玉自沮而流于狄成<lb/>
<pb n="KR4d0393_WYG_003-13b"/>
滌濫之音以獻笑大方之家<lb/>
　　　贅箋唐詩絶句序<lb/>
疊翁註章澗二泉先生選唐絶句次焱不自黯陋復為<lb/>
贅箋客或謂曰疊翁所註博洽正大真足以淑人心扶<lb/>
世教雖然作者初意未必盡出于此也子復贅箋不愈<lb/>
支離乎次焱曰何傷乎于以見義理之無窮也試嘗髙<lb/>
一等論之夫子繫易翼羲文周公之易也彖辭翼卦辭<lb/>
而或與文王之說異趣小象翼爻辭而未必盡與周公<lb/>
<pb n="KR4d0393_WYG_003-14a"/>
之㫖同歸先儒有言有伏羲易有文王易有孔子易而程<lb/>
傳又自為伊川易不可便以孔子之說為文王之說豈<lb/>
必屑屑然放規畫圓依矩畫方者故曰何傷乎于以見<lb/>
義理之無窮也又降一等論之郢人有與燕相書者夜<lb/>
書火暗謂持燭者舉燭遂誤書焉舉燭非書意也燕相<lb/>
得書而說曰舉燭者尚明也尚明者舉賢而任之國因<lb/>
以治韓子有云先王有郢書後世有燕說其収功反在<lb/>
舉賢也故曰何傷乎于以見義理之無窮也客謂予贅<lb/>
<pb n="KR4d0393_WYG_003-14b"/>
箋為愈支離無所逃罪若疊翁註訓固未敢確然以為<lb/>
盡得作者初意亦未敢確然以為盡非作者初意其大<lb/>
要主于淑人心扶世教云耳客無以詰遂題巻末已丑<lb/>
中秋紫陽後學胡次焱濟鼎書于家塾五休堂<lb/>
　<lb/>
　<lb/>
　<lb/>
　梅巖文集巻三<lb/>
</p>
<p>
</p>
  </div>
</body>
</text>
</TEI>
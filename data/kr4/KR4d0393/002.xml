<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅巖文集巻二</head> <lb/>
    <p>
<pb n="KR4d0393_WYG_002-1a"/>
欽定四庫全書<lb/>
　梅巖文集巻二<lb/>
　　　　　　　　　　　　宋　胡次焱　撰<lb/>
　　樂章<lb/>
　　　步瀛橋樂章<lb/>
伏以地雄槃谷偉哉源之深而流之長橋侈步瀛免爾<lb/>
深則厲而淺則揭落日青龍低卧水秋風烏鵲起填河<lb/>
不愁平地風波賴有擎天柱石一鄉之利百賈所棲恭<lb/>
<pb n="KR4d0393_WYG_002-1b"/>
惟材大棟梁望隆椿桂稽諸家世葢文定之有寅宏論<lb/>
其文章則老泉之與軾轍謹取予于一介能毁譽之兩<lb/>
忘義重軫饑仁形拯溺慨中市之畧彴已逐奔溪將下<lb/>
流之盤渦寧免病涉自捐鵞眼一力鳩工鯨鯢背螮蝀<lb/>
腰直通南北東西路黄金壁丹砂柱好賞風花雪月天<lb/>
榱桷如飛楯檻似畫盤旋十頃玻瓈水約束兩行楊桺<lb/>
堤望而見者誦昌黎之詩非舡非閣遊乎上者哦坡翁<lb/>
之句若堂若閨行者歌負者休不怕淋頭之雨徃者過<lb/>
<pb n="KR4d0393_WYG_002-2a"/>
來者續聿多人迹之霜且取前輩步瀛之名爰勵後生<lb/>
拾芥之志是知津矣可謂仁乎載惟合席之賢亶是濟<lb/>
川之彦十八學士行從文館之遊三百英雄即豫瓊林<lb/>
之宴羣賢至少長集未饒曲水流觴太守醉賔客歡自<lb/>
有釀泉為酒今之日紅蓼蒼洲飛白鷺緑槐髙栁呌𤣥<lb/>
蟬水可濯纓風乎振袂喚取琉璃簟卧吞琥珀鍾待聴<lb/>
襄陽小兒爭唱銅堤之曲却請茂林賦客濃題駟馬之<lb/>
書共誇文鷁清遊可吝綵虹佳句詩曰<lb/>
<pb n="KR4d0393_WYG_002-2b"/>
　跨海虹霓浸不收植楹鯢背聳于樓直通兩岸東西<lb/>
　路横截一溪上下流網羅學士唐天子管領英雄張<lb/>
　狀頭醉墨淋漓題柱上與君從此步瀛洲<lb/>
　　詩<lb/>
　　　題觀壁詩<lb/>
仙子王僚上九天山中遺跡尚依然藥爐雲冷灰無火<lb/>
丹井松隂地有衆䖝篆碑文傳萬古鶴鳴華表近千年<lb/>
我來弔古空惆悵塵世茫茫幾變遷<lb/>
<pb n="KR4d0393_WYG_002-3a"/>
　　　秋日早行<lb/>
草衣路室夜偏長起問征途趂早涼藜杖對星占曙色<lb/>
芒鞋踏月涴秋光櫟隂羃砌疑澆墨桂露滴人如餽漿<lb/>
山鬼似嫌天欲曉故嘘嵐氣扼朝暘<lb/>
　　　媒問嫠<lb/>
媒問嫠汝何傷汝為閨秀時辛苦事蠶桑僴瑟順為正<lb/>
婉娩禮自將笥中有練裙衣上無明璫貧女古難嫁賣<lb/>
犬辦資裝中年得夫壻憧憧拜姑嫜肅容采蘋藻洗手<lb/>
<pb n="KR4d0393_WYG_002-3b"/>
供羹湯良人正少年相期家道昌良縁天所妬夫壻奄<lb/>
云亡自從夫壻亡十年守空房素帷代錦幬苫席易牙<lb/>
牀孤眠耿夜半單立黯昏黃煢煢影徘徊鞅鞅情彷徨<lb/>
皓月照枕衾暴雨頹垣墻獨寤誰呼喚獨語誰交相如<lb/>
凌空失翼如涉川無梁嫠來吾語汝琴瑟貴更張汝篋<lb/>
既單薄汝門復淒涼汝寒何以衣汝饑何以糧紡績終<lb/>
難給舂汲勞欲僵死者不復起生者宜自詳隣有美丈<lb/>
夫顒顒更昂昂牛羊量用穀金玉堆滿堂畫梁青𤨏闥<lb/>
<pb n="KR4d0393_WYG_002-4a"/>
珠簾毺氍箱琱戸金彈丸寶鞍青絲韁旌旗明晩霞劔<lb/>
㦸磨秋霜奴𨽻厭綺紈犬猫棄餦餭門下粲珠履庭前<lb/>
沸笙簧出則專城居入則侍明光一呼千夫諾一指萬<lb/>
夫張一笑生羽翼一怒起鋒芒吾慕昔蹇脩與汝解佩<lb/>
纕以此窈窕婦配彼組繪郎花樹戲蛺蝶蓮浦浴鴛鴦<lb/>
無煩賦藕花且喜華枯楊何妨鸞舞鏡應彼鳯求凰人<lb/>
無百嵗人倐忽如風狂莫將泡影身徒置冰炭場死後<lb/>
留名節身朽魂茫茫生前受富貴志得意洋洋人生行<lb/>
<pb n="KR4d0393_WYG_002-4b"/>
樂耳二者試裁量蔬食不日給孰與飫膏粱荆釵不自<lb/>
謀孰與雲霞裳年滔滔不反貌駸駸已蒼敗棋須換局<lb/>
作戯且逢場文君慕相如恢女喚江郎有髪可重結有<lb/>
耳何自戕試問東夷子何如聲伯孃信書不如無未必<lb/>
有共姜鬼妻變人婦毋作老死孀<lb/>
　　　嫠答媒<lb/>
婺答媒妾自憐妾家貧如洗妾貌粧不妍中年方擇配<lb/>
幸逢夫婿賢藍橋疑仙㑹紅葉開良縁俯以奉箕箒仰<lb/>
<pb n="KR4d0393_WYG_002-5a"/>
焉供豆籩粤從定六禮穏圖偕百年詎疑有家願倐罹<lb/>
中道捐城崩哭呦呦竹斑淚濺濺空房照明月幽隴淒<lb/>
寒煙禽鳥喧墓門魄降魂翩翩蛜蝛滿窻戸心結目涓<lb/>
涓寮室昔華屋埋玉今荒阡恨不即同穴何忍續斷絃<lb/>
翻思合巹初㕘透老婆禪如魚水遊泳如蔦蘿纒綿奈<lb/>
何生死濶泛泛水中船綢繆為夫婦反覆如市廛徒貽<lb/>
楊華醜寧免栁絮顛妾頗親筆硯亦嘗閱簡編女不踐<lb/>
二庭婦不再移天陶嬰寡鵠吟衛妻孤燕篇或刑耳自<lb/>
<pb n="KR4d0393_WYG_002-5b"/>
誓或斷髪自全或劓鼻偃蹇或毁面迍邅吾足幸可則<lb/>
吾臂不可牽卓卓節操立表表鳯孤鶱藐兹未亡人有<lb/>
意奉周全媒雖憫妾寡媒適重妾愆妾命春葉薄妾心<lb/>
頑石堅栖栖謀尺布豈不羨罽氊皇皇圖斗粟豈不思<lb/>
葷羶胝手任舂汲孰與奴婢千鞠躬跧衡茅孰與疏綺<lb/>
便枯荄欣回春缺月喜再圓世誰不樂此妾意獨不然<lb/>
理義自有閑物欲常無厭三少穢難洗五嫁醜莫鐫浮<lb/>
榮瞥似電遺臭流如川媒言頗喋喋媒意遽拳拳之死<lb/>
<pb n="KR4d0393_WYG_002-6a"/>
矢靡他斯言當真詮文姬殊妖媚易安亦嬋娟失身再<lb/>
事人彤管無取焉節義日以頹文章何足詮王母有差<lb/>
事青鳥信頻傳毋乃墮人慾反以汙天仙嫦娥豈不嫁<lb/>
空抱老金蟾所以廣寒宫萬古清鑒懸寧貧任勞鹿寧<lb/>
賤受磨研寧凍如寒蠅寧餓如饑鳶終不以快樂而易<lb/>
此憂煎井底水不波山頭石不遷再拜謝媒妁歸來雙<lb/>
淚漣什襲藏破鏡他年㑹黄泉<lb/>
　<lb/>
<pb n="KR4d0393_WYG_002-6b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅巖文集巻二<lb/>
</p>
<p>
</p>
  </div>
</body>
</text>
</TEI>
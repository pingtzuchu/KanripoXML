<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>梅巖文集巻四</head> <lb/>
    <p>
<pb n="KR4d0393_WYG_004-1a"/>
欽定四庫全書<lb/>
　梅巖文集巻四<lb/>
　　　　　　　　　　　　宋　胡次焱　撰<lb/>
　　記<lb/>
　　　明經書堂記<lb/>
明經書堂者我明經先生讀書所也先生本大唐昭宗<lb/>
子天佑間朱全忠構禍逃難齊民依安定三公卜宅于<lb/>
婺源之考水因用胡姓古老相傳指方二塢為書堂遺<lb/>
<pb n="KR4d0393_WYG_004-1b"/>
址十四世孫安國浚池築亭為遊憩之地扁以方塢予<lb/>
嘗記之矣其郎罷士盈曰此足以樂賔娛親非所以淑<lb/>
子孫也易以明經書堂再以記請予嘉其能尊祖尊經<lb/>
奮筆弗辭謹按明經一科肇于漢盛于周因仍于六朝<lb/>
五季宋初亦沿以取士先生在五季時嘗中是科鄉人<lb/>
即以表其族以别于安定之胡尊之也或曰唐人謡曰<lb/>
三十老明經五十少進士宋人詩曰焚香禮進士撤棘<lb/>
待明經是謂明經下于進士也何得謂尊之邪應之曰<lb/>
<pb n="KR4d0393_WYG_004-2a"/>
唐制詔三家傳禮儀出身者不任散官優之也仁廟試<lb/>
明經舉人至煩御筆親選試官重之也重之優之尊之<lb/>
至矣是宜鴻儒碩學多出此途唐時則王允鄭欽夫許<lb/>
孟容徐文達以至陸徳明之徒皆以明經擢第乃若孔<lb/>
穎達之博洽狄仁傑之公忠此明經中尤挺挺者宋初<lb/>
以明經進士則崔頤正以九經及第則孔維辨析經疑<lb/>
講明易卦有若馮元先列注疏斷以已意有若劉恕至<lb/>
若經義名齋有若胡安定經術傳授有若蔡端明此明<lb/>
<pb n="KR4d0393_WYG_004-2b"/>
經中尤表表者夏侯勝志在青紫祝欽明五經掃地何<lb/>
足與我明經同日語哉吾固于先朝經明行修一語有<lb/>
感焉夫經明以學問言行修以踐履言必修行而後經<lb/>
明有實用非行修則經明徒虚文祝欽明輩有學無行<lb/>
姑舍是質諸家乗明經以孝友處家以謙遜處鄉徳量<lb/>
寛洪人不見喜怒之色葢先生有得于經素矣惟明書<lb/>
經之敦叙故修而為孝友之行惟明易經之謙恭故修<lb/>
而為謙遜之行惟明禮經好惡之辟故修而為喜愠不<lb/>
<pb n="KR4d0393_WYG_004-3a"/>
形之行不特此也經不云乎君子以儉徳避難是以有<lb/>
家住鄉莊深僻處任是湖邊屬漢秦之句經不云乎獨<lb/>
寐寤宿永矢弗告是以有但向閒中消日月豈知世上<lb/>
有興亡之句經不云乎吾不如老圃老農是以有園林<lb/>
滿目丘隴當門之句經又不云乎飲酒燕樂向晦入燕<lb/>
息是以有醉鄉眠芳草歸路送夕陽之句經又不云乎<lb/>
藏焉修焉息焉遊焉是以有繹思齋中暢情池上之句<lb/>
經明而行修豈獨科第而已揭明經以顔其書堂則逺<lb/>
<pb n="KR4d0393_WYG_004-3b"/>
而六藝芳瀾近而燕翼貽謀具在是矣祖宗以行修為<lb/>
明經之實子孫亦以行修副明經之名春誦夏絃必思<lb/>
瞬存而息養朝吟暮誦必思晝為而宵得否則明經徒<lb/>
紙上語耳何闗于吾身哉猿驚山人之去鶴嘆城郭之<lb/>
非壁中之科斗文字猶存堂上之金石絲竹未咏繹思<lb/>
以求諸心法論義以稽諸家法經明行修者初不以投<lb/>
簮閣筆為作輟祖孫百世一日也黄巻中有聖賢方册<lb/>
中有文武雲仍詵蟄可不率乃祖攸行壬寅正月十三<lb/>
<pb n="KR4d0393_WYG_004-4a"/>
世孫次焱記<lb/>
　　　明經橋記<lb/>
孔叢子曰吾于考槃見賢者遯世而無悶我明經先生<lb/>
以大唐世系韜隠荒郊取考槃在澗之義字故里曰考<lb/>
水殆五百年椒聊蕃衍方興而未艾也安國得繹思齋<lb/>
故基栽花蒔魚扁曰芳塢既遵過庭之訓易為明經書<lb/>
堂卜占上流人或病涉安國既立書堂使明經雲仍有<lb/>
考徳問業之樂復建輿梁使明經里閈無深厲淺揭之<lb/>
<pb n="KR4d0393_WYG_004-4b"/>
憂意甚勤也橋成諗于衆而問名讙以明經橋為請予<lb/>
聞而韙之曰吾郡有紫陽書院旁有紫陽門今吾里有<lb/>
明經書堂旁有明經橋此近例也行者凭欄縱目負者<lb/>
倚柱息肩下免波濤洶湧上免風雨震凌商賈謳吟樵<lb/>
蘓謡詠日夕與書堂吾伊相為唱應入而藏修堂中訂<lb/>
正豕魚此明經也出而遊息橋上俯仰鳶魚亦此明經<lb/>
也孔門浴沂孟門觀瀾無適非學豈徒呻呫而已遊吾<lb/>
里者不知有溱洧之乗輿唯知有洙泗之絃誦殆六鄉<lb/>
<pb n="KR4d0393_WYG_004-5a"/>
中小鄒魯也有童子問曰堂明經宜也橋明經何也曰<lb/>
山夾水為澗木架水為橋地必有水猶經必有義也水<lb/>
之淵深未易測猶義之淵深亦未易測也水必有所資<lb/>
以通不通之阻義必有所資以通不通之疑居吾語汝<lb/>
潔浄精㣲易教也不節則易失于賊疏通知逺書教也<lb/>
不節則易失于誣温柔敦厚詩教也不節則易失于愚<lb/>
恭儉莊敬禮教也不節則易失于煩屬辭比事春秋教<lb/>
也不節則易失于亂教者不節其失乃爾豈不淪胥于<lb/>
<pb n="KR4d0393_WYG_004-5b"/>
陷溺乎濟易教之溺當以不逺復為橋然後駸駸造乾<lb/>
坤之奥境溺于賊者善達矣濟書教之溺者當以秦誓<lb/>
悔過為橋然後徐徐造堯舜之域溺于誣者利涉矣濟<lb/>
詩教之溺者當以思無邪為橋然後洋洋乎動天地感<lb/>
鬼神溺于愚者誕登矣濟禮教之溺者當以毋不敬為<lb/>
橋然後駸駸乎三千三百之盛溺于煩者坦途矣濟春<lb/>
秋之溺者當以正名辨分為橋然後煕煕乎西周之美<lb/>
可尋文武之迹不墜溺于亂者康莊矣地理資橋以達<lb/>
<pb n="KR4d0393_WYG_004-6a"/>
險阻即經義資橋以拯墊溺無二理也不特此也楊子<lb/>
謂天下有三門由情欲為禽門由義禮為人門由獨智<lb/>
為聖門必由道明經之橋方可詣人門登聖門而超乎<lb/>
禽門先儒謂吾道有兩闗以知之致為夢覺闗以意之<lb/>
誠為人鬼闗必問津乎明經之橋方可喚醒夢闗為覺<lb/>
闗擺脫鬼闗為人闗人門聖門人闗覺闗皆當秣馬脂<lb/>
車于明經橋上將見平平義路巍巍仁宅終吾生徜徉<lb/>
外又可遺子孫以安駟馬髙車抑其細者乎然則行者<lb/>
<pb n="KR4d0393_WYG_004-6b"/>
非橋無以造九通八達之衢學者非橋無以造六經諸<lb/>
子之閫里有橋東西南北殊途而同歸經有橋刪定繫<lb/>
作殊體而同歸山梁雌雉三嗅而作華表化鶴千載來<lb/>
歸吾夫子㑹明經先生必賀曰公之後題柱有人矣積<lb/>
善餘慶繫易豈誣公哉是橋也經始于辛丑冬十一月<lb/>
竣事于壬寅正月深一丈廣五尺復屋三間剏之者十<lb/>
四世孫安國記之者十三世孫次焱上巳日書<lb/>
　　　碧松亭記<lb/>
<pb n="KR4d0393_WYG_004-7a"/>
碧松亭者君玉吳君奉其母夫人燕居之亭也名人勝<lb/>
引頌歌詳矣君玉復徵予記辭不可乃謄所賦松二十<lb/>
五篇塞命君玉必不可徵益切余觀諸公傑作蒐獵松<lb/>
事描畫松景殆盡獨留恱親一意以屬于予或曰碧松<lb/>
喻丈夫男固宜幹母之蠱不可貞于松奚取余曰士君<lb/>
子材如松可任棟梁操如松可貫寒暑以養志則母以<lb/>
子貴儻羣如攑栁弱如楊梅生寧馨兒豈聖善所望于<lb/>
人子者是故立身揚名如松之盛雖菽水養而親心自<lb/>
<pb n="KR4d0393_WYG_004-7b"/>
順碧松名亭非以松恱親也有子尚松如冠劍大臣廷<lb/>
立而議親所以恱也君玉聞予言而韙之且曰齠齔間<lb/>
熊丸課詩多取詠松之什今猶記其畧一枚已有餘氣<lb/>
壓千仞槐孤根裂山石直幹排風雷蘓詩也風聲一何<lb/>
盛松枝一何勁豈不罹凝寒松栢有本性劉詩也青松<lb/>
在東園衆草没其姿凝霜殄異類卓然見髙枝陶詩也<lb/>
嵗暮滿山雪松色鬱蒼蒼彼如君子心秉操貫氷霜白<lb/>
詩也栁詩云孤松挺翠葢托根臨廣路不以險自防遂<lb/>
<pb n="KR4d0393_WYG_004-8a"/>
為明所誤黄詩云上有百尺絲下有千嵗苓自信得久<lb/>
要為人制頹齡凡此皆斷機時所授童習而日紛常恐<lb/>
失墜蒔松繞亭葢以今日所見證少時所聞恍如幼學<lb/>
之年侍坐母側聴提耳誨也老萊衣嬰兒斑綵以娛其<lb/>
親非徒戲也欲親之視兒常如幼則忘其年之老欲兒<lb/>
之事親常如幼則奉事之年尚長也取兒時所誦羅植<lb/>
眼界庻古人不老其親之意歟余曰此盛心也請隨所<lb/>
誦句推廣之蘓詩詠松之植首以氣言此殆塞天地之<lb/>
<pb n="KR4d0393_WYG_004-8b"/>
浩氣乎若或餒之山石壓之而攣拳風霜震之而錯愕<lb/>
則有靦慈訓縱日汲姜詩之泉親不恱也不可以起居<lb/>
此亭劉詩詠松之勁繼以氣言此殆受命于地惟松獨<lb/>
也之性乎若不率之風吹草動弱不自立則有靦慈訓<lb/>
縱日奉茅容之饌親不恱也不可以遊息此亭哦陶詩<lb/>
則得卓卓出羣之行哦白詩則得落落後凋之守其或<lb/>
軟熟而困于荆棘庸碌而窘于霜雪非慈訓也縱日投<lb/>
杜孝之魚親不恱也不可以登臨此亭哦桞詩則得遵誨<lb/>
<pb n="KR4d0393_WYG_004-9a"/>
之方哦黄詩則得康濟之術其或矜能衒智曽無以濟<lb/>
人利物非慈訓也縱日導崔邠之輿親不恱也不可以<lb/>
吟嘯此亭然則揺孟宗竹不如此松懐陸績橘不如此<lb/>
松進羅威果不如此松異時流芳融結在皮為聚芝在<lb/>
根為琥珀以侑<graphic n="KR0949" url="https://raw.githubusercontent.com/kanripo/KR-Gaiji/master/images/KR0949.png" mimeType="image/png"/>瀡以養耆頤竇家桂王家槐皆仰望<lb/>
如在霄漢矣若夫亭之勝境與剏亭嵗月則君玉自有<lb/>
述此不贅叙乃庸作歌曰松月鏡瑩兮昏定松露珠凝<lb/>
兮晨省松雪糜瓊兮冬温松風度磬兮夏凊碧山兮周<lb/>
<pb n="KR4d0393_WYG_004-9b"/>
遭碧池兮紆濙仰碧雲之繽紛兮俯碧草兮綿亘獨樹<lb/>
兮碧油幢之供張連抹兮碧落天之溟涬萬松紺碧一<lb/>
亭深迥龜伏松趺鶴巢松頂坤媪蕃釐碧瞳烱烱殷生<lb/>
持𤓰進母兮豈曽得碧𤓰之美黃公食蓮而思母兮豈<lb/>
曽得碧蓮之勝酒碧筒兮豈羨稱觴之潘羹美芹兮豈<lb/>
羡舍肉之潁碧李兮蜜甜碧藕兮氷冷景物叢碧松色<lb/>
永稱更西母之碧桃兮伴碧松于永永繄我獨無兮望<lb/>
碧霄而起敬想碧梧之若子若孫兮林丘輝映我欲從<lb/>
<pb n="KR4d0393_WYG_004-10a"/>
之兮崇崇五嶺升堂拜母定何時兮儻借穏枝而坐清<lb/>
影松吾臭兮應奮蒼髯而笑領丁酉嵗夏四月澣日胡<lb/>
次焱濟鼎記<lb/>
　　　夀慶樓記<lb/>
海寧吳君玉父一家四代愉愉如也迺于里第北偏鼎<lb/>
創岑樓良辰暇日偕其子若孫奉母夫人燕喜其上扁<lb/>
掲夀慶曰仰以夀其親俯以衍慶于其後也予同年曹<lb/>
𢎞齋先生記之都矣君玉甫近復移書介子季徵予文<lb/>
<pb n="KR4d0393_WYG_004-10b"/>
予謂斯樓可書有三敢以狗續曹碑辭𢎞齋記曰仁者<lb/>
夀積善者餘慶有味乎其言哉然嘗思之甲戌乙亥間<lb/>
江左厄運父子夫婦不相保當是時一鼎同沸何有于<lb/>
仁不仁善不善之分語曰仁者夀易曰積善者餘慶無<lb/>
一而驗人直以為吾夫子誣天下後世之言已而天定<lb/>
勝人如吳君玉避地生還四代雍穆如未經患難者東<lb/>
隣西舍不遑將母君獨板輿奉侍如潘岳家南鄉北里<lb/>
我躬不閱君獨子孫燕侍如石奮家火燎原而靈光巋<lb/>
<pb n="KR4d0393_WYG_004-11a"/>
存水滔天而砥柱矻立于是仁善之效猶賴一綫之尚<lb/>
在非皇天悔禍特厚吾君玉以寄仁夀善慶之脈于欲<lb/>
絶不絶之頃則六經敗矣噫人知澒洞初藺蕭等枯仁<lb/>
不仁一途魯論幾妄語恭惟堂萱皤皤遐筭而仁夀之<lb/>
說藉君家以有證人知搶攘初玉石俱焚善不善一轍<lb/>
周易幾空談恭惟階蘭振振濟美而善慶之說藉君家<lb/>
以非誣是夫子所言憑藉君玉得以見信于世君玉獨<lb/>
有大造于魯論周易也惟天隂隲非但延陵季子一家<lb/>
<pb n="KR4d0393_WYG_004-11b"/>
之幸實行仁積善者之幸而扶持夫子所言亦魯論周<lb/>
易之大幸也文子文孫斑戲于君玉側君玉又牽之以<lb/>
斑戲于慈母側在承平時猶不多見况患難餘乎可書<lb/>
一閟宫詩魯人所以頌僖公也曰夀則屬之母曰慶則<lb/>
屬之孫葢夀莫大于老吾老慶莫長于幼吾幼頌所以<lb/>
稱孫雖指僖公然僖公為周公之孫既有此慶則為僖<lb/>
公之孫豈不䝉此慶僖公偕聲姜之令妻奉成風之夀<lb/>
母而子子孫孫後僖公十四五傳餘四百載流慶固深<lb/>
<pb n="KR4d0393_WYG_004-12a"/>
長也閟宫慶夀之頌良非溢美擬摭魯頌語為壽慶樓頌<lb/>
頌曰松桷有舄大啓爾宇令妻夀母既多受祉載色載<lb/>
笑俾爾耆而艾<hi>君玉二子一名者一名艾</hi>孝孫有慶醉且舞君子有<lb/>
穀貽孫子不騫不崩上帝臨汝頌成既又遐思僖公仰<lb/>
有夀母俯有孝孫頌固宜矣第未知僖公以上三代祖<lb/>
桓公其母夫人子氏曽親撫僖公申否又未知僖公以<lb/>
下三代孫宣公倭曽親侍僖公夫人風氏否猗與君玉<lb/>
母子孫曽笑語熙洽耄倪四代檀欒一家斯又魯頌所<lb/>
<pb n="KR4d0393_WYG_004-12b"/>
無者可書二宋元祐間族家創綵衣堂楊次公作記首<lb/>
曰婺源胡氏五世一時子養其父逮養其祖之祖父鞠<lb/>
其子及鞠其孫之孫政和間從祖司業公侍父太中公<lb/>
重侍祖母夀昌縣君中秋家宴賦詩首曰慈親九十弄<lb/>
𤣥孫朱紫藍袍萃一門好事者繪以為圖用侈衣冠之<lb/>
盛今以五十五之男奉七十七之母自四代衍而為五<lb/>
又自五衍之無筭也自曽孫衍而為𤣥又自𤣥衍之無<lb/>
筭也夀觴舉慈顔和詵詵蟄蟄方興未艾衣冠盛事<lb/>
<pb n="KR4d0393_WYG_004-13a"/>
不獨在安定家併在延陵家矣可書三函三而論仁為<lb/>
夀慶樓柱石善為夀慶樓梁棟為人子者行仁以夀其<lb/>
親柱石牢矣為人祖者積善以衍慶于後梁棟隆矣又<lb/>
必以魯侯無繹之思藏修遊息其間仁無繹善無繹夀<lb/>
慶亦與無繹綵衣記中秋詩風斯下矣君玉名珏圖南<lb/>
時登仕試漕共北時䕶戎倚郭魯頌稱允文允武非邪<lb/>
若建樓嵗月及溪山勝槩𢎞齋記已書敢畧柔兆涒灘<lb/>
壯月望日里人胡次焱濟鼎書為後記<lb/>
<pb n="KR4d0393_WYG_004-13b"/>
　　　菊墅記<lb/>
晉處士不仕寄奴蓺菊自老于是世之隠者率有取于<lb/>
菊韋表㣲雖為松菊主人天隨子為杞菊作賦皆淵明<lb/>
倡之雖然菊非素負隠操淵明果何取焉博觀草木中<lb/>
孰有如菊之髙蹈者槐為公屈菊不屑也棘為卿淹菊<lb/>
不屑也紫㣲紅藥為中書留菊不屑也監有芸臺有栢<lb/>
翰苑有榴泮有芹藻營有細栁菊不屑也上之則魏園<lb/>
有芙蓉唐禁有牡丹下之則幕府有蓮縣封有桃李法<lb/>
<pb n="KR4d0393_WYG_004-14a"/>
廨有梅丞㕔有松簿庭有枳御苑官署他草木皆托身<lb/>
為榮而菊獨不屑豈非髙蹈者耶周元公指菊為花之<lb/>
隠逸有味乎其言哉髙人勝士臭味攸同其愛菊則宜<lb/>
碧桃和露紅杏倚雲菊一無所羨而甘心籬落春陽者<lb/>
物所競趨也菊為向隅之夫譬周室方隆夷齊餓于首<lb/>
陽也秋霜者物所畏讋也菊為守節之士譬秦政方虐<lb/>
園綺亨于商巖也淵明之戀晉也猶夷齊于商而其鄙<lb/>
劉也猶園綺于秦冝其愛菊為萬世之倡嗚呼士有不<lb/>
<pb n="KR4d0393_WYG_004-14b"/>
幸而類淵明所遭之世者不有籬菊將誰與歸拱辰洪<lb/>
君自符山遷寓清港一以廬墓一以辟地蒔菊盈畹而<lb/>
以菊墅自號誠有志于淵明輩行者歟科舉停時文歇<lb/>
拱辰所挾以糊其口者如賣屨于踊者之門歸餐落英<lb/>
無競于世嗟夫服菊得仙付之𣺌茫而瘳風延夀庶幾<lb/>
南陽人此拱辰志也其視公槐卿棘下至松枳彼不此<lb/>
容此亦不彼屑也抑聞之陶隠居論菊有二種莖紫味<lb/>
甘者真菊也莖青味苦者薏也非真菊也菊有真偽借<lb/>
<pb n="KR4d0393_WYG_004-15a"/>
菊以自况者亦有真偽眼底紛紛或園或圃或巖或徑<lb/>
非不冒菊之名率名菊而實薏陸龜䝉辭髙士徵自比<lb/>
培翁漁父此真菊者耶韋子明雖有松菊主人之約巳<lb/>
而為翰林學士進知制誥遷中書舍人擢戸部侍郎卒<lb/>
以病痼罷不病不罷也此殆名菊而實薏者耶拱辰藏<lb/>
修乎墅中與菊莫逆殆將儕陸而希陶彼哉表㣲何能<lb/>
為役噫亦必有識菊如隠君者始能辨之拱辰名斗祥<lb/>
龍溪華冑能世其學者菊之品第墅之延袤俟他日升<lb/>
<pb n="KR4d0393_WYG_004-15b"/>
堂賦之<lb/>
　<lb/>
　<lb/>
　<lb/>
　<lb/>
　<lb/>
　<lb/>
　梅巖文集巻四<lb/>
</p>
<p>
</p>
  </div>
</body>
</text>
</TEI>
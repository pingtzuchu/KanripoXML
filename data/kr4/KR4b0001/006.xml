<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>揚子雲集巻六</head> <lb/>
    <p>
<pb n="KR4b0001_WYG_006-1a"/>
欽定四庫全書<lb/>
　揚子雲集巻六<lb/>
　　　　　　　　　　　　　漢　揚雄　撰<lb/>
　　　　　　　　　　　　　明　鄭樸　編<lb/>
　　箴<lb/>
　　　百官箴<lb/>
　　　冀州牧箴<lb/>
洋洋冀州鴻原大陸岳陽是都島夷皮服潺湲河流夾<lb/>
<pb n="KR4b0001_WYG_006-1b"/>
以碣石三后攸降列為侯伯降周之末趙魏是宅冀土<lb/>
糜沸炫沄如湯更盛更衰載從載橫陪臣擅命天王是<lb/>
替趙魏相反秦拾其弊北築長城恢夏之塲漢興定制<lb/>
改封藩王仰覽前世厥力孔多初安如山後崩如崖故<lb/>
治不忘亂安不遺危周宗自怙云焉有予隳六國奮矯<lb/>
果絶其維牧臣司冀敢告在階<lb/>
　　　兖州牧箴<lb/>
悠悠濟河兖州之㝢九河既導雷夏攸處草繇木條漆<lb/>
<pb n="KR4b0001_WYG_006-2a"/>
絲絺紵濟漯既通降丘宅土成湯五徙卒都于亳盤庚<lb/>
北渡牧野是宅丁感雊雉祖巳伊忠爰正厥事遂緒髙<lb/>
宗厥後陵遲顛覆湯緒西伯戡黎祖伊奔走致天威命<lb/>
不恐不震婦言是用牝雞是晨三仁既知武果戎殷牧<lb/>
野之禽豈復能耽甲子之朝豈能復笑有國雖久必畏<lb/>
天咎有民雖長必懼人殃箕子歔欷厥居為墟牧臣司<lb/>
兖敢告執書<lb/>
　　　青州牧箴<lb/>
<pb n="KR4b0001_WYG_006-2b"/>
茫茫青州海岱是極鹽鐵之地鉛松恠石羣水攸歸萊<lb/>
夷作牧貢篚以時莫怠莫違昔在文武封吕于齊厥土<lb/>
塗泥在丘之營五侯九伯是討是征馬殆其銜御失其<lb/>
度周室荒亂小白以霸諸侯僉服復尊京師小白既沒<lb/>
周卒陵遲嗟兹天王附命下土失其法度喪其文武牧<lb/>
臣司青敢告執矩<lb/>
　　　徐州牧箴<lb/>
海岱伊淮東海是渚徐州之土邑于蕃宇大野既瀦有<lb/>
<pb n="KR4b0001_WYG_006-3a"/>
羽有䝉孤桐蠙珠泗沂攸同實列蕃蔽侯衛東方民好<lb/>
農蠶大野以康帝癸及辛不祇不格沈湎于酒而忘其<lb/>
東作天命湯武勦絶其緒祚降周任姜鎮于瑯琊姜姓<lb/>
絶苗田氏攸都事由細微不慮不圖禍如丘山本在萌<lb/>
芽牧臣司徐敢告僕夫<lb/>
　　　揚州牧箴<lb/>
矯矯揚州江漢之滸彭蠡既瀦陽鳥攸處橘柚羽貝瑶<lb/>
琨篠蕩閩越北垠沅湘攸往獷矣淮夷蠢蠢荆蠻翩彼<lb/>
<pb n="KR4b0001_WYG_006-3b"/>
昭王南征不旋人咸躓於垤莫躓於山咸跌於汚莫跌<lb/>
於川明哲不云我昭童䝉不云我昏湯武聖而師伊吕<lb/>
桀紂悖而誅逢干盖邇不可不察逺不可不親靡有孝<lb/>
而逆父㒺有義而忘君大伯遜位基呉紹類夫差一誤<lb/>
大伯無祚周室不匡勾踐入霸當周之隆越裳重譯春<lb/>
秋之末侯甸叛逆元首不可不思股肱不可不孳堯崇<lb/>
屢省舜盛欽謀牧臣司揚敢告執籌<lb/>
　　　荆州牧箴<lb/>
<pb n="KR4b0001_WYG_006-4a"/>
杳杳巫山在荆之陽江漢朝宗其流湯湯夏君遭鴻荆<lb/>
衡是調雲夢塗泥包匭菁茅金玉砥礪象齒元龜貢篚<lb/>
百物世世以饒戰戰慄慄至桀荒溢曰我在帝位若天<lb/>
有日不順庶國孰敢余奪亦有成湯果秉其鉞放之南<lb/>
巢號之以桀南巢茫茫包楚與荆風慓以悍氣鋭以剛<lb/>
有道後服無道先强世雖安平無敢逸豫牧臣司荆敢<lb/>
告執御<lb/>
　　　豫州牧箴<lb/>
<pb n="KR4b0001_WYG_006-4b"/>
郁郁荆河伊雒是經榮播枲漆惟用攸成田田相拏廬<lb/>
廬相距夏殷不都成周攸處豫野所居爰在鶉墟四隩<lb/>
咸宅㝢内莫如陪臣執命不慮不圖王室陵遲喪其爪<lb/>
牙靡哲靡聖捐失其正方伯不維韓卒擅命文武孔純<lb/>
至厲作昏成康孔寧至幽作傾故有天下者毋曰我大<lb/>
莫或余敗毋曰我强靡克余亡夏宅九州至於季世放<lb/>
于南巢成康太平降及周微帶蔽屏營屏營不起施于<lb/>
孫子王赧為極實絶周祀牧臣司豫敢告柱史<lb/>
<pb n="KR4b0001_WYG_006-5a"/>
　　　益州牧箴<lb/>
巖巖岷山古曰梁州華陽西極黑水南流茫茫洪波鮌<lb/>
堙降陸于時八都厥民不隩禹道江沱岷嶓啓乾逺近<lb/>
底貢磬錯砮丹絲麻條暢有粳有稻自京徂畛民攸温<lb/>
飽帝有桀紂湎沈頗僻遏絶苗民滅夏殷績爰周受命<lb/>
復古之常幽厲夷業破絶為荒秦作無道三方潰叛義<lb/>
兵征暴遂國于漢拓開疆宇恢梁之野列為十二光羨<lb/>
虞夏牧臣司梁是職是圖經營盛衰敢告士夫<lb/>
<pb n="KR4b0001_WYG_006-5b"/>
　　　雍州牧箴<lb/>
黑水西河橫截崐崘邪指閶闔畫為雍垠上侵積石下<lb/>
礙龍門自彼氐羌莫敢不來庭莫敢不來匡每在季主<lb/>
常失厥緒侯紀不貢荒侵其㝢陵遲衰微秦據以戾興<lb/>
兵山東六國顛沛上帝不寧命漢作京隴山以徂列為<lb/>
西荒南排勁越北起彊胡并連屬國一護攸都盖安不<lb/>
忘危盛不諱衰牧臣司雍敢告綴衣<lb/>
　　　幽州牧箴<lb/>
<pb n="KR4b0001_WYG_006-6a"/>
蕩蕩平川惟冀之别北阨幽都戎夏交偪伊昔唐虞實<lb/>
為平陸周末荐臻追于獯鬻晉溺其陪周使不阻六國<lb/>
擅權燕趙本都東限穢貊羨及東胡彊秦北排䝉公城<lb/>
壃大漢初定介狄之荒元戎屢征如風之騰義兵涉漠<lb/>
偃我邊萌既定且康復古虞唐盛不可不圖衰不可或<lb/>
忘隄潰蟻穴器漏箴芒牧臣司幽敢告侍傍<lb/>
　　　并州牧箴<lb/>
雍别朔方河水悠悠北辟獯鬻南界涇流畫兹朔土正<lb/>
<pb n="KR4b0001_WYG_006-6b"/>
直幽方自昔何為莫敢不來貢莫敢不來王周穆遐征<lb/>
犬戎不享爰貊伊徳侵玩上國宣王命將攘之涇北宗<lb/>
周㒺職日用爽蹉既不俎豆又不干戈犬戎作亂斃于<lb/>
驪阿太上曜徳其次曜兵徳兵俱顛靡不悴荒牧臣司<lb/>
并敢告執綱<lb/>
　　　交州牧箴<lb/>
交州荒裔水與天際越裳是南荒國之外爰自開闢不<lb/>
羈不絆周公攝祚白雉是獻昭王陵遲周室是亂越裳<lb/>
<pb n="KR4b0001_WYG_006-7a"/>
絶貢荆楚逆叛四國内侵蠶食周宗臻于季赧遂以滅<lb/>
亡大漢受命中國兼該南海之宇聖武是恢稍稍受羈<lb/>
遂臻黃支杭海三萬來牽其犀盛不可不憂隆不可不<lb/>
懼顧瞻陵遲而忘其規摹亡國多逸豫而存國多難泉<lb/>
竭中虚池竭<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>乾牧臣司交敢告執憲<lb/>
　　　光禄勲箴<lb/>
經兆宫室畫為中外廊殿門闥限以禁界國有周衛民<lb/>
有藩籬各有攸保守以不歧昔在夏殷桀紂淫湎特牛<lb/>
<pb n="KR4b0001_WYG_006-7b"/>
之飲門户荒亂郎雖執㦸謁者參差殿中成市或鼓或<lb/>
鞞忘其廊廟而聚夫逋逃四方多罪載號載呶内不可<lb/>
不省外不可不清徳人立朝議士充庭禄臣司光敢告<lb/>
執經<lb/>
　　　衛尉箴<lb/>
茫茫上天崇髙其居設置山險畫為防禦重垠累垓以<lb/>
難不律闕為城衛以待暴卒國有以固民有以内各保<lb/>
其守永脩不敗維昔庶僚官得其人荷戈而歌中外以<lb/>
<pb n="KR4b0001_WYG_006-8a"/>
堅齊桓怵惕宿衛不飭門非其人户廢其職曹子標劍<lb/>
遂成其詐軻挾匕首而衛人不寤二世妄宿敗於望夷<lb/>
閻樂矯捜㦸者不誰尉臣司衛敢告執維<lb/>
　　　太僕箴<lb/>
肅肅太僕車馬是供鏘鏘和鸞駕彼時龍昔在上帝巡<lb/>
狩四宅王用三驅前禽是失紂作不令武王征殷檀車<lb/>
孔夏四騵孔昕僕夫執鞗載騂載駰我輿云安我馬惟<lb/>
閑雖馳雖驅匪逸匪愆昔有淫羿馳騁忘歸景公千駟<lb/>
<pb n="KR4b0001_WYG_006-8b"/>
而淫於齊詩好牡馬牧於駉野輦車就牧而詩人興魯<lb/>
廏焚問人仲尼厚醜孟子盖惡夫廏多肥馬而野有餓<lb/>
殍僕臣司駕敢告執皁<lb/>
　　　廷尉箴<lb/>
天降五刑惟夏之績亂兹平民不回不辟昔在蚩尤爰<lb/>
作淫刑延于苖民夏氏不寧穆王耄荒甫侯伊謀五刑<lb/>
訓天周以阜基厥後凌遲上帝不觚周輕其制秦繁其<lb/>
辜五刑紛紛靡遏靡止冦賊滿山刑者半市昔唐虞象<lb/>
<pb n="KR4b0001_WYG_006-9a"/>
刑天民是全紂作炮烙墜民于淵故有國者無云何謂<lb/>
是刖是劓無云何害是剝是剖惟虐惟殺人莫余奈殷<lb/>
以刑顛秦以酷敗獄臣司理敢告執謁<lb/>
　　　大鴻臚箴<lb/>
蕩蕩唐虞經通垓極陶陶百王天工人力畫為上下羅<lb/>
條百職人有材能寮有級差遷能授官各有攸宜主以<lb/>
不廢官以不隳昔在三代二季不蠲穢徳慢道署非其<lb/>
人人失其材職反其官寀寮荒耄國政如漫文不可武<lb/>
<pb n="KR4b0001_WYG_006-9b"/>
武不可文大小上下不可奪倫鴻臣司爵敢告在隣<lb/>
　　　宗正箴<lb/>
巍巍帝堯欽親九族經哲宗伯禮有攸訓屬有攸籍各<lb/>
有育子世以不錯昔在夏時太康不恭有仍二女五子<lb/>
家降晉獻悖統宋宣亂序齊桓不𦙍而忘其宗緒周譏<lb/>
戎女魯喜子同髙作秦祟而扶蘇被凶宗廟荒墟魂靈<lb/>
靡附伯臣司宗敢告執主<lb/>
　　　大司農箴<lb/>
<pb n="KR4b0001_WYG_006-10a"/>
時惟大農爰司金穀自京徂荒粒民是斛肇自厥初實<lb/>
施厥食厥僚后稷有無遷易實均實贏惟都作程旁求<lb/>
衣食厥民攸生上稽二帝下閲三王什一而征為民作<lb/>
常逺近貢篚百姓不忘帝王之盛咸在農殖季周爛漫<lb/>
而東作不敕膏腴不獲庶物並荒府蔵單虚靡積靡倉<lb/>
陵遲衰微姬卒以痒秦收大半二世不瘳泣血之有海<lb/>
内無聊農臣司均敢告執繇<lb/>
　　　少府箴<lb/>
<pb n="KR4b0001_WYG_006-10b"/>
實實少府奉養是供紀經九品臣子攸同海内幣帑祁<lb/>
祁如雲家有孝子官有忠臣其僚率舊聖則越遵民以<lb/>
不擾國以不煩昔在帝季癸辛之世酒池糟隄而象箸<lb/>
以噬至於躭樂流湎而妲妹作祟其寮不御不恢夏殷<lb/>
喪其國康而卒以陵遲嗜不可不察欲不可不圖未嘗<lb/>
失之於約常失於奢府君司共敢告執觚<lb/>
　　　執金吾箴<lb/>
温温唐虞重襲純孰經表九徳張設武官以御<graphic n="KR0034" url="https://raw.githubusercontent.com/kanripo/KR-Gaiji/master/images/KR0034.png" mimeType="image/png"/>賊如<lb/>
<pb n="KR4b0001_WYG_006-11a"/>
虎有牙如鷹有爪國以自固獸以自保牙爪葸葸動作<lb/>
宜時用之不理實反生災秦政暴戾播其威虐亡其仁<lb/>
義而思其殘酷猛不可重任威不可獨行堯咨虞舜惟<lb/>
思是尚吾臣司金敢告執璜<lb/>
　　　將作大匠箴<lb/>
侃侃將作經構宫室牆以禦風宇以蔽日寒暑攸除鳥<lb/>
䑕攸去王有宫殿民有宅居昔在帝世茅茨土階夏卑<lb/>
宫觀在彼溝洫桀作瑶臺紂為璇室人力不堪而帝業<lb/>
<pb n="KR4b0001_WYG_006-11b"/>
不卒詩詠宣王由儉改奢觀豐上六大屋小家春秋譏<lb/>
刺書彼泉臺兩觀雉門而魯以不恢或作長府而閔子<lb/>
不仁秦築驪河嬴姓以顛故人君無云我貴榱題是遂<lb/>
毋云我富淫作極遊在彼牆屋而忘其國戮作臣司匠<lb/>
敢告執猷<lb/>
　　　城門校尉箴<lb/>
幽幽山川徑塞九路盤石唐芒襲險重固國有城溝家<lb/>
有析柜各有攸堅民以不虞徳懐其内險難其外王公<lb/>
<pb n="KR4b0001_WYG_006-12a"/>
設險而承以盤盖昔在上世有殷有夏癸辛不徳而設<lb/>
夫險阻湯武爰征而莫遏莫禦作君之危不可徳少而<lb/>
城溝伊保不可徳希而城溝是依唐虞長徳而四海永<lb/>
懐秦恢長城而天下畔乖尉臣司城敢告侍階<lb/>
　　　上林苑令箴<lb/>
芒芒大田芃芃作榖山有征陸野有林麓夷原汚藪禽<lb/>
獸攸伏魚鱉以時芻蕘咸殖國以殷富民以家給昔在<lb/>
帝羿共田徑游弧矢是尚而射夫封豬不顧於愆卒遇<lb/>
<pb n="KR4b0001_WYG_006-12b"/>
後憂是以田獲三驅不可過差麀鹿攸伏不如徳至衡<lb/>
臣司虞敢告執指<lb/>
　　　司空箴<lb/>
普彼坤靈侔天作則分制五服劃為萬國乃立地官空<lb/>
惟是職茫茫九州都鄙盈區綱以羣牧綴以方侯烈烈<lb/>
雋乂翼翼王臣臣當其官官宜其人九一之政七賦以<lb/>
均昔在季葉班禄遺賢掊克充朝而象恭滔天匪人斯<lb/>
力匪政斯敕流貨市寵而苞苴是鬻王路斯浮孰不傾<lb/>
<pb n="KR4b0001_WYG_006-13a"/>
覆空臣司土敢告在側<lb/>
　　　太常箴<lb/>
翼翼太常寔為宗伯穆穆靈祇寢廟奕奕稱秩元祀班<lb/>
于羣神我祀既祇我粢孔蠲匪愆匪忒公尸攸宜弗祈<lb/>
弗求惟徳之報不矯不誣庶無罪悔昔在成湯葛為不<lb/>
弔棄禮慢祖夔子不祀楚師是虜魯人躋僖臧文不寤<lb/>
文隳太室桓納郜賂災降二宫用誥不祧故聖人在位<lb/>
無曰我貴慢行繁祭無曰我材輕身恃巫東隣之犧牛<lb/>
<pb n="KR4b0001_WYG_006-13b"/>
不如西隣麥魚秦殞望夷隠斃鍾巫常臣司宗敢告執<lb/>
書<lb/>
　　　尚書箴<lb/>
皇皇聖哲允敕百工命作齋慄龍為納言是機是密出<lb/>
入朕命王之喉舌獻善宣美而讒説是折我視云明我<lb/>
聴云聰載夙載夜惟允惟恭故君子在室出言如風動<lb/>
于民人渙其大號而萬國平信春秋譏漏言易稱不密<lb/>
則失臣兌吉其和巽吝其頻書稱其明申申厥鄰昔秦<lb/>
<pb n="KR4b0001_WYG_006-14a"/>
尚權詐官非其人符璽竊發而扶蘇殞身一姧愆命七<lb/>
廟為墟威福同門牀上維辜書臣司命敢告侍隅<lb/>
　　　博士箴<lb/>
洋洋三代典禮是脩畫為辟雍國有學校侯有泮宫各<lb/>
有攸教徳用不陵昔在文王經啓其軌勗于徳音而思<lb/>
皇多士多士作楨維周以寧國人興譲虞芮質成公劉<lb/>
挹行潦而濁亂斯清官操其業士執其經昔聖人之綏<lb/>
俗莫美於施化故孔子觀夫大學而知為王之易易大<lb/>
<pb n="KR4b0001_WYG_006-14b"/>
舜南面無為而袵席平還師階級之間三苗以懐秦作<lb/>
無道斬決天紀漫彼王迹而坑夫術士詩書是泯家言<lb/>
是守俎豆不陳而顛其社稷故仲尼不對問陳而瑚簋<lb/>
是遵原伯非學而閔子知周之不振儒臣司典敢告在<lb/>
賓<lb/>
　　　太官令箴<hi>節文</hi>
時惟膳夫實司王饔祁庶羞口實是供羣物百品八珍<lb/>
清蠲以御賓客以膳于王<lb/>
<pb n="KR4b0001_WYG_006-15a"/>
　　　太史令箴<lb/>
昔在太古爰初肇記天地之紀重黎是司降及唐虞乃<lb/>
命羲和欽若昊天百政攸宜夏帝不慎羲和不令湎時<lb/>
亂日帝旅爰征庶寮至殷唯天為難夏氏黷徳光明神<lb/>
不蠲<lb/>
　　　酒箴<lb/>
子猶缾矣觀缾之居居井之眉處髙臨深動常近危酒<lb/>
醪不入口臧水滿懐不得左右牽於纆徽一旦叀礙為<lb/>
<pb n="KR4b0001_WYG_006-15b"/>
瓽所轠身提黃泉骨肉為泥自用如此不如鴟夷鴟夷<lb/>
<graphic n="KR0632" url="https://raw.githubusercontent.com/kanripo/KR-Gaiji/master/images/KR0632.png" mimeType="image/png"/>稽腹大如壺晝日盛酒人復借酤常為國器託於屬<lb/>
車出入兩宫經營公家繇是言之酒何過乎<lb/>
　　誄<lb/>
　　　元后誄<lb/>
新室文母太后崩天下哀痛號哭涕泗思慕功徳咸上<lb/>
柩誄之銘曰惟我有新室文母聖明皇太后姓出黃帝<lb/>
西陵昌意實生髙陽純徳虞帝孝聞四方登陟帝位禪<lb/>
<pb n="KR4b0001_WYG_006-16a"/>
受伊唐爰初胙土陳田至王營相厥宇度河濟旁沙麓<lb/>
之靈太陰之精天生聖姿豫有祥禎作合於漢配元生<lb/>
成孝順皇姑承家尚莊内則純被後烈丕光肇初配先<lb/>
天命是將兆徵顯見新都黃龍漢成既終𦙍嗣匪生哀<lb/>
帝承祚惟離典經尚是言異大命俄顛厥年夭隕大終<lb/>
不盈文母覽之千載不傾愽選大智新都宰衡明聖作<lb/>
佐與圖國艱以度厄運徵立中山庶其可濟愽采淑女<lb/>
備其姪娣覲禮髙禖祈廟嗣繼靡格匪天靡動匪地穆<lb/>
<pb n="KR4b0001_WYG_006-16b"/>
穆明明昭事上帝𢎞漢祖考夙夜匪懈興滅繼絶愽立<lb/>
侯王親睦庶族昭穆序明帝致友屬靡有遺荒咸被祚<lb/>
慶冀以金火赤仍有央勉進大聖上下兼該羣祥衆瑞<lb/>
正我黃來火徳將滅惟后于斯天之所壊人不敢支哀<lb/>
平夭折百姓分離祖宗之愆終其不全天命有托謫在<lb/>
于前屬遭不造榮極而遷皇天眷命黃虞之孫歴世運<lb/>
移屬在聖新代于漢劉受祚于天漢祖承命赤傅于黃<lb/>
攝帝受禪立為真皇允受厥中以安黎衆漢廟黜廢移<lb/>
<pb n="KR4b0001_WYG_006-17a"/>
定安公皇皇靈祖惟若孔臧降兹珪璧命服有常為新<lb/>
帝母鴻徳不忘欽徳伊何奉命是行菲薄服食神祇是<lb/>
崇尊不虚統惟祇惟庸隆循人敬先民是從承天祇家<lb/>
允恭䖍恪豐阜庶卉旅力不射恤民于留不皇詭作别<lb/>
計十邑國之是度還奉于此以處貧薄罷苑置縣築里<lb/>
作宅以處貧窮哀此婺獨起常盈倉五十萬斛為諸生<lb/>
儲以勸好學志在黎元是勞是勤春巡灞滻秋臻黃山<lb/>
夏撫鄠杜冬䘏涇樊大射饗飲飛羽之門綏宥耆幼不<lb/>
<pb n="KR4b0001_WYG_006-17b"/>
拘婦人刑女歸家以育貞信𤣥冥季冬捜狩上蘭寅賓<lb/>
出日東秩暘谷鳴鳩拂羽戴勝降桑蠶于繭館躬筐執<lb/>
曲帥導羣妾咸循蠶蔟分繭理絲女工是敕遐邇䝉祉<lb/>
中外禔福自京逮海靡不仰徳成類存生秉天地經無<lb/>
物不理無人不寧尊號文母與新有成世奉長夀靡隳<lb/>
有傾著徳太常注諸旒旌嗚呼哀哉以昭鴻名享國六<lb/>
十殂落而崩四海傷懐擗踊拊心若喪考妣遏密八音<lb/>
嗚呼哀哉萬方不勝徳被海表彌流魂精去此昭昭就<lb/>
<pb n="KR4b0001_WYG_006-18a"/>
彼冥冥忽兮不見超兮西征既作下宫不復故庭爰緘<lb/>
伊銘嗚呼哀哉<lb/>
　　連珠<lb/>
　　　一<lb/>
臣聞天下有三樂有三憂焉陰陽和調四時不忒年穀<lb/>
豐遂無有夭折災害不生兵戎不作天子之樂也聖明<lb/>
在上禄不遺賢罰不偏罪君子小人各處其位衆臣之<lb/>
樂也吏不茍暴役賦不重財力不傷安土樂業民之樂<lb/>
<pb n="KR4b0001_WYG_006-18b"/>
也亂則反焉故有三憂<lb/>
　　紀　記　琴清英<hi>凡節文</hi>
　　　蜀王本紀<lb/>
蜀之先稱王者有蠶叢折灌魚易俾明是時椎髻左袵<lb/>
不皢文字未有禮樂從開明已上至蠶叢凡四千嵗次<lb/>
曰伯雍又次曰魚尾尾田於湔山得仙後有王曰杜宇<lb/>
出天墮山又有朱提氏女名曰利自江源而出為宇妻<lb/>
乃自立為蜀王號曰望帝移居郫邑<lb/>
<pb n="KR4b0001_WYG_006-19a"/>
禹本沒山廣柔縣人生於石紐其地名<graphic n="KR0146" url="https://raw.githubusercontent.com/kanripo/KR-Gaiji/master/images/KR0146.png" mimeType="image/png"/>兒畔禹母吞<lb/>
珠孕禹坼堛而生於縣塗山娶妻生子啓紀年曰禹立<lb/>
四十五年<lb/>
　　　蜀王記<lb/>
秦王石牛置金於後蜀人以為牛便金蜀王發卒開道<lb/>
合五丁拖牛置成都蜀道乃通<lb/>
　　　琴清英<hi>凡四</hi>
昔者神農造琴以定神齊媱<graphic n="KR0008" url="https://raw.githubusercontent.com/kanripo/KR-Gaiji/master/images/KR0008.png" mimeType="image/png"/>去邪欲反其天真者也<lb/>
<pb n="KR4b0001_WYG_006-19b"/>
舜彈五絃之琴而天下治堯加二絃以合君臣之恩也<lb/>
晉王謂孫息曰子鼓琴能令寡人悲乎息曰今處髙臺<lb/>
邃宇連屋重户□肉漿酒倡樂在前難可使悲者乃謂<lb/>
少失父母長無兄嫂當道獨坐暮無所止於此者乃可<lb/>
悲耳乃援琴而鼓之晉王酸心哀涕曰何子來遲也<lb/>
尹吉甫子伯竒至孝後母譛之自投江中衣苔帶藻忽<lb/>
夢見水仙賜其美藥唯念養親揚聲悲歌舡人聞而學<lb/>
之吉甫聞舡人之聲疑似伯竒援琴作子安之操<lb/>
<pb n="KR4b0001_WYG_006-20a"/>
雉朝飛操者衛女之所作也衛侯女嫁於齊太子日中<lb/>
道聞太子死問傅母何如傅母曰且往當喪畢不肯歸<lb/>
終之以死焉傅母好琴取女自操琴於冢上鼓之忽二<lb/>
雉俱出墓中傅母撫雌雉曰女果為雉邪言未卒俱飛<lb/>
而起忽又不見傅母悲痛援琴作操故曰雉朝飛<lb/>
　　闕<lb/>
　　　訓纂　家諜　繡補靈節龍骨銘詩三章　綿<lb/>
　　　竹頌　廣騷　畔牢愁<lb/>
<pb n="KR4b0001_WYG_006-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　揚子雲集巻六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>揚子雲集</head>
    <p>
<pb n="KR4b0001_WYG_000-1a"/>
御製題揚雄甘泉賦事<lb/>
甘泉獻賦風<hi>去聲</hi>楓宸更著劇秦與美新設果出腸明日<lb/>
死投身天禄又何人<lb/>
　新論謂揚雄作甘泉賦始成夢腸出收而納之明日<lb/>
　遂卒夫雄獻賦當成帝時其後厯哀平孺子而莽始<lb/>
　簒此劇秦美新所為作也若賦成而死安得有投<lb/>
　身天禄之事乎出腸之夢盖不過言其作賦鏤肝研<lb/>
　練之苦耳新論務竒遂至紀載失實且雄之獻賦不<lb/>
<pb n="KR4b0001_WYG_000-1b"/>
　過同羙新求媚之意而一稱諷遂自託于正人然則<lb/>
　美新亦可云諷乎莽大夫揚雄死烏能逃正史之誅<lb/>
　哉<lb/>
<pb n="KR4b0001_WYG_000-2a"/>
欽定四庫全書　　　　　集部二<lb/>
　揚子雲集　　　　　　　别集類一<hi>漢</hi>
　　提要<lb/>
　　　　<hi>臣</hi>等謹案揚子雲集六巻漢揚雄撰雄集漢<lb/>
　　　　藝文志隋經籍志唐藝文志皆著録五巻其<lb/>
　　　　本久佚宋譚愈始取漢書及古文苑所載四<lb/>
　　　　十餘篇仍輯為五巻已非舊本明萬厯中遂<lb/>
　　　　州鄭樸又取所撰太𤣥法言方言三書及類<lb/>
<pb n="KR4b0001_WYG_000-2b"/>
　　　　書所引蜀王本紀琴清英諸條與諸文賦合<lb/>
　　　　編之釐為六巻而以逸篇之目附巻末即此<lb/>
　　　　本也雄所撰諸箴古文苑及中興書目皆二<lb/>
　　　　十四篇惟晁公武讀書志稱二十八篇多司<lb/>
　　　　空尚書博士太常四篇是集復益以太官令<lb/>
　　　　太史令為三十篇考後漢書班固傳注引雄<lb/>
　　　　尚書箴太平御覽引雄太官令太史令二箴<lb/>
　　　　則樸之所增未為無據然考漢書胡廣傳稱<lb/>
<pb n="KR4b0001_WYG_000-3a"/>
　　　　雄作十二州箴二十五官箴其九箴亡則漢<lb/>
　　　　世止二十八篇劉勰文心雕龍稱卿尹州牧<lb/>
　　　　二十五篇則又亡其三不應其後復出且古<lb/>
　　　　文苑載司空等四箴明注崔子玉瑗之名則<lb/>
　　　　藝文類聚諸書或屬誤引未可遽定為雄作<lb/>
　　　　也是書之首又冠以雄始末辨一篇乃焦竑<lb/>
　　　　筆乗之文謂漢書載雄仕莽作符命投閣年<lb/>
　　　　七十一天鳳五年卒考雄至京見成帝年四<lb/>
<pb n="KR4b0001_WYG_000-3b"/>
　　　　十餘自成帝建始改元至天鳳五年計五十<lb/>
　　　　有二嵗以五十二合四十餘已近百年則與<lb/>
　　　　年七十一者又相牴牾又考雄至京大司馬<lb/>
　　　　王音竒其文而音薨於永始初年則雄来必<lb/>
　　　　在永始之前謂雄為延於莽年者妄也云云<lb/>
　　　　近人多祖其説為雄訟枉案文選任昉所作<lb/>
　　　　王文憲公集序家牒字下李善注引劉歆七<lb/>
　　　　畧曰考子雲家牒以甘露元年生漢書成帝<lb/>
<pb n="KR4b0001_WYG_000-4a"/>
　　　　紀載行幸甘泉行幸長楊宫並在元延元年<lb/>
　　　　已酉上距宣帝甘露元年戊辰正四十二年<lb/>
　　　　與四十餘嵗之數合其後元延凡五年綏和<lb/>
　　　　凡二年哀帝建平凡四年元夀凡二年平帝<lb/>
　　　　元始凡五年孺子嬰凡三年王莽始建國凡<lb/>
　　　　五年積至莽天鳳五年正得七十一年與七<lb/>
　　　　十一卒之數亦合其為仕莽十年毫無疑義<lb/>
　　　　竑不考祠甘泉獵長楊之嵗而以成帝即位<lb/>
<pb n="KR4b0001_WYG_000-4b"/>
　　　　之建始元年起算悖謬殊甚惟王音卒嵗實<lb/>
　　　　與雄傳不合然音字為根字之誤宋祁固已<lb/>
　　　　言之其文載今本漢書注中竑豈未之見歟<lb/>
　　　　乾隆四十六年十月恭校上<lb/>
　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官<hi>臣</hi>陸　費　墀<lb/>
<pb n="KR4b0001_WYG_000-5a"/>
揚子雲集原序<lb/>
鄭樸曰嗚呼自莽大夫之言信而子雲罪案不可解矣<lb/>
邇者解以泰和胡正甫闡以秣陵焦弱侯投閣之悲美<lb/>
新之詬一經湔袚便成名儒此余彚集意也客有獻疑<lb/>
者曰請徴之班固與顔之推固典引云揚雄美新典而<lb/>
無實之推文章篇云劇秦美新妄投于閣二子去雄未<lb/>
逺寧俟宋乎余曰固也夫正甫之證子雲也以其仕與<lb/>
殁之年秊且相左他可知耳而更例以宰我子貢則論<lb/>
<pb n="KR4b0001_WYG_000-5b"/>
人于史者之衡也其有浮焉千里一士有如比肩春秋<lb/>
傳信法亦傳疑居子雲于疑而存秦漢以來一有行之<lb/>
文人抗節之儒者客過信邪過疑耶子雲嘗恥雕蟲矣<lb/>
故去而為法𤣥為訓纂學士大夫軼所稱雕蟲而上之<lb/>
凡㡬唾其疑與信半之事而靦然遜其不必置疑之文<lb/>
夷考其行或將忍劇漢歟又奚但劇也故子雲之可傳<lb/>
不必以美新投閣掩也而矧其詆焉者乎此余彚集意<lb/>
也若其擬論擬易之非僭也擬者不僭僭者不擬猶列<lb/>
<pb n="KR4b0001_WYG_000-6a"/>
眉然不具論論其世如此萬厯乙未九月朔<lb/>
<pb n="KR4b0001_WYG_000-7a"/>
揚子雲集序<lb/>
揚雄字子雲蜀郡成都人其先出自有周伯僑者以支<lb/>
庶初食采於晉之揚因氏焉不知伯僑周何別也揚在<lb/>
河汾之間周衰而揚氏或稱侯號曰揚侯㑹晉六卿爭<lb/>
權韓魏趙興而范中行知伯弊當是時偪揚侯揚侯逃<lb/>
於楚巫山因家焉楚漢之興也揚氏遡江上處巴江州<lb/>
而揚季官至廬江太守漢元鼎間避讎復遡江上處㟭<lb/>
山之陽曰郫有田二㙻有宅一區世世以農桑為業自<lb/>
<pb n="KR4b0001_WYG_000-7b"/>
季至雄五世而傳一子故雄亡他揚於蜀雄少而好學<lb/>
不為章句訓詁通而已博覽無所不見為人簡易佚蕩<lb/>
口吃不能劇譚黙而好深湛之思清靜亡為少嗜欲不<lb/>
汲汲於富貴不戚戚於貧賤不修㢘隅以徼名當世家<lb/>
産不過十金乏無儋石之儲晏如也自有大度非聖哲<lb/>
之書不好也非其意雖富貴不事也顧嘗好辭賦先是<lb/>
蜀有司馬相如作賦甚𢎞麗温雅雄心壯之每作賦常<lb/>
擬之以為式又恠屈原文過相如至不容作離騷自投<lb/>
<pb n="KR4b0001_WYG_000-8a"/>
江而死悲其文讀之未嘗不流涕也以為君子得時則<lb/>
大行不得時則龍蛇遇不遇命也何必湛身哉乃作書<lb/>
往往摭離騷文而反之自岷山投諸江流以弔屈原名<lb/>
曰反離騷又旁離騷作重一篇名曰廣騷又旁惜誦以<lb/>
下至懐沙一巻名曰畔牢愁又是時趙昭儀方大幸每<lb/>
上甘泉常法從在屬車間豹尾中故雄聊盛言車騎之<lb/>
衆參麗之駕非所以感動天地逆釐三神又言屏玉女<lb/>
郤虙妃以微戒齊肅之事賦成奏之天子異焉其三月<lb/>
<pb n="KR4b0001_WYG_000-8b"/>
將祭后土上乃帥羣臣横大河湊汾陰既祭行遊介山<lb/>
回安邑顧龍門覽鹽池登厯觀陟西岳以望八荒迹殷<lb/>
周之虚眇然以思唐虞之風雄以為臨川羨魚不如歸<lb/>
而結網還上河東賦以勸十二月羽獵雄從作校獵賦<lb/>
以風明年上將大誇胡人以多禽獸秋命右扶風發民<lb/>
入南山西自襃斜東至𢎞農南敺漢中張羅㒺罝罘捕<lb/>
熊羆豪豬虎豹狖玃狐兎麋鹿載以檻車輸長楊射熊<lb/>
館以罔為周阹縱禽獸其中令胡人手搏之自取其獲<lb/>
<pb n="KR4b0001_WYG_000-9a"/>
上親臨觀焉是時農民不得收斂雄從至射熊館還上長<lb/>
楊賦聊因筆墨成文章故藉翰林以為主人子墨為客<lb/>
卿以風哀帝時丁傅董賢用事諸附離之者或起家至<lb/>
二千石時雄方草太𤣥有以自守泊如也或嘲雄以𤣥尚<lb/>
白而雄解之號曰解嘲雄以為賦者將以風也必推類<lb/>
而言極麗靡之辭閎侈鉅衍競於使人不能加也既乃<lb/>
歸之於正然覽者已過矣往時武帝好神仙相如上大<lb/>
人賦欲以風帝反縹縹有凌雲之志繇是言之賦勸而<lb/>
<pb n="KR4b0001_WYG_000-9b"/>
不止明矣又頗似俳優淳于髠優孟之徒非法度所存<lb/>
賢人君子詩賦之正也於是輟不復為而大潭思渾天<lb/>
參摹而四分之極於八十一旁則三摹九据極之七百<lb/>
二十九賛亦自然之道也故觀易者見其卦而名之<lb/>
觀𤣥者數其畫而定之𤣥首四重者非卦也數也其用<lb/>
自天元推一晝一夜陰陽數度律厯之紀九九大運與<lb/>
天終始故𤣥三方九州二十七部八十一家二百四十<lb/>
三表七百二十九賛分為三巻曰一二三與泰初厯相<lb/>
<pb n="KR4b0001_WYG_000-10a"/>
應亦有顓頊之厯焉<graphic n="KR2616" url="https://raw.githubusercontent.com/kanripo/KR-Gaiji/master/images/KR2616.png" mimeType="image/png"/>之以三筴開之以休咎絣之以<lb/>
象類播之以人事文之以五行擬之以道徳仁義禮知<lb/>
無主無名要合五經茍非其事文不虛生為其泰㬅漶<lb/>
而不可知故有首衝錯測攡瑩數文掜圖告十一篇皆<lb/>
以解剝𤣥體離散其文章句尚不存焉𤣥文多故不著<lb/>
觀之者難知學之者難成客有難𤣥太深衆人之不好<lb/>
也雄解之號曰解難雄見諸子各以其知舛馳大抵詆<lb/>
訾聖人即為恠迂析辯詭辭以撓世事雖小辯終破大<lb/>
<pb n="KR4b0001_WYG_000-10b"/>
道而惑衆使溺於所聞而不自知其非也及太史公記<lb/>
六國厯楚漢訖麟趾不與聖人同是非頗謬於經故人<lb/>
時有問雄者常用法應之譔為十三巻象論語號曰法<lb/>
言<lb/>
<pb n="KR4b0001_WYG_000-11a"/>
　　揚子雲集始末辯<hi>焦氏筆乗</hi>
子雲古以比孟荀自宋人始訾議之介甫子固皆有辯<lb/>
然其劇秦美新之作未有以解也近泰和胡正甫辯證<lb/>
甚悉吠聲者當無所置喙矣正甫之言曰往予閲揚雄<lb/>
仕莽投閣劇秦美新而綱目書莽大夫恠雄以彼其才<lb/>
而媚莽心竊鄙之後見程叔子取其美厥靈根之語愕<lb/>
曰雄乃有是語乎又韓退之邵堯夫司馬君實諸君子<lb/>
咸稱引其説往往怵予心已乃取法言讀之其紬六經<lb/>
<pb n="KR4b0001_WYG_000-11b"/>
翊孔顔義甚深又嘗髙餓顯下祿隱雖不韙屈原而屢<lb/>
斥公孫𢎞之容且曰如詘道信身雖天下不可為也予<lb/>
則嘆曰世之論雄其然豈其然乎終無以决於心最後<lb/>
讀雄傳稱雄有大度自守泊如仕成帝哀平間未言仕<lb/>
莽獨其賛謂雄仕莽作符命投閣年七十一天鳯五年<lb/>
卒予考雄至京見成帝年四十餘矣自成帝建始改元<lb/>
至天鳯五年計五十有二嵗以五十二合四十餘已近<lb/>
百年則與所謂年七十一者又相牴牾矣又考雄至京<lb/>
<pb n="KR4b0001_WYG_000-12a"/>
大司馬王音奇其文而音薨永始初年則雄來必在永<lb/>
始之前無疑然則謂雄為延於莽年者妄也其云媚莽<lb/>
妄可知矣葢予懐此乆矣今年春按部郫縣而雄郫人<lb/>
也讀其邑志得於鄉人簡公紹芳辯證尤悉簡引桓譚<lb/>
新語曰雄作甘泉賦一首夢腸出收而内之明日遂卒<lb/>
而祠甘泉在永始四年雄卒永始四年去莽簒尚逺而<lb/>
劇秦美新或出於谷子雲以予校之莽自平帝元始間<lb/>
始號安漢公今法言稱漢公且云漢興二百一十載爰<lb/>
<pb n="KR4b0001_WYG_000-12b"/>
自髙帝至平帝末葢其數矣而謂雄卒永始亦未必然<lb/>
計雄之終或在平帝末則其年正七十餘矣因雄厯成<lb/>
哀平故稱三世不徙官若復仕莽詎止三世哉繇是知<lb/>
雄决無仕莽投閣美新之事而簡公謂班孟堅早世曹<lb/>
大家輩傳失其實豈不然哉當平帝末莽已有都四海<lb/>
代漢室之形矣而雄猶稱漢道如日中天力不能回莽<lb/>
而假法言以諷切之雄之意至矣雄其媚莽者乎諒乎<lb/>
叔子之言曰閣百尺未必能投曰然則史不足信乎曰<lb/>
<pb n="KR4b0001_WYG_000-13a"/>
太史公記子貢宰我一以為游説一以為叛亂是亦足<lb/>
信乎而孔子主癰疽百里奚自鬻身在當時之言比比<lb/>
也何獨雄哉予悲守道君子䝉誣逮千載故因簡公之<lb/>
言而畢其説<lb/>
</p>
<p>
</p>
  </div>
</body>
</text>
</TEI>
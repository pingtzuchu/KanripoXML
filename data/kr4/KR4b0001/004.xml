<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
<head>揚子雲集巻四</head> <lb/>
    <p>
<pb n="KR4b0001_WYG_004-1a"/>
欽定四庫全書<lb/>
　揚子雲集巻四<lb/>
　　　　　　　　　　　　　漢　揚雄　撰<lb/>
　　　　　　　　　　　　　明　鄭樸　編<lb/>
　　上書<lb/>
　　　諫不受單于朝書<lb/>
臣聞六經之治貴於未亂兵家之勝貴於未戰二者皆<lb/>
微然而大事之本不可不察也今單于上書求朝國家<lb/>
<pb n="KR4b0001_WYG_004-1b"/>
不許而辭之臣愚以為漢與匈奴從此隙矣夫北地之<lb/>
狄五帝所不能臣三王所不能制其不可使隙甚明臣<lb/>
不敢逺稱請引秦以來明之以秦始皇之彊䝉恬之威<lb/>
帶甲四十餘萬然不敢窺西河迺築長城以界之會漢<lb/>
初興以髙祖之威靈三十萬衆困於平城士或七日不<lb/>
食時竒譎之士碩畫之臣甚衆卒其所以脱者世莫得<lb/>
而言也又髙皇后嘗忿匈奴羣臣廷議樊噲請以十萬<lb/>
衆橫行匈奴中季布曰噲可斬也妄阿順㫖於是大臣<lb/>
<pb n="KR4b0001_WYG_004-2a"/>
權書遺之然後匈奴之結解中國之憂平及孝文時匈<lb/>
奴侵暴北邊候騎至雍甘泉京師大駭發三將軍屯細<lb/>
栁棘門霸上以備之數月乃罷孝武即位設馬邑之權<lb/>
欲誘匈奴使韓安國將三十萬衆徼於便墬匈奴覺之<lb/>
而去徒費財勞師一虜且不可得見况單于之面乎其<lb/>
後深惟社稷之計規恢萬載之䇿迺大興師數十萬載<lb/>
使衛青霍去病操兵前後十餘年於是浮西河絶大幕<lb/>
破窴顔襲王庭窮極其地追奔逐北封狼居胥山禪於<lb/>
<pb n="KR4b0001_WYG_004-2b"/>
姑衍以臨瀚海俘名王貴人以百數自是之後匈奴震<lb/>
怖益求和親然而未肯稱臣也且夫前世豈樂傾無量<lb/>
之費役無罪之人快心於狼望之北哉以為不壹勞者<lb/>
不久佚不暫費者不永寧是以忍百萬之師以摧餓虎<lb/>
之喙運府庫之財填盧山之壑而不悔也至本始之初<lb/>
匈奴有桀心欲掠烏孫侵公主迺發五將之師十五萬<lb/>
騎獵其南而長羅侯以烏孫五萬騎震其西皆至質而<lb/>
還時鮮有所獲徒奮揚威武明漢兵若風雷耳雖空行<lb/>
<pb n="KR4b0001_WYG_004-3a"/>
空反尚誅兩將軍故北狄不服中國未得髙枕安寢也<lb/>
逮至元康神爵之間大化神明鴻恩溥洽而匈奴内亂<lb/>
五單于争立日逐呼韓邪攜國歸死扶伏稱臣然尚羈<lb/>
縻之計不顓制自此之後欲朝者不距不欲者不彊何<lb/>
者外國天性忿鷙形容魁健負力怙氣難化以善易隸<lb/>
以惡其彊難詘其和難得故未服之時勞師逺攻傾國<lb/>
殫貨伏尸流血破堅拔敵如彼之難也既服之後慰薦<lb/>
撫循交接賂遺威儀俯仰如此之備也往時嘗屠大宛<lb/>
<pb n="KR4b0001_WYG_004-3b"/>
之城蹈烏桓之壘探姑繒之壁藉蕩姐之場艾朝鮮之<lb/>
旃拔兩越之旗近不過旬月之役逺不離二時之勞固<lb/>
已犁其庭掃其閭郡縣而置之雲徹席巻後無餘菑惟<lb/>
北狄為不然真中國之堅敵也三垂比之懸矣前世重<lb/>
之兹甚未易可輕也今單于歸義懐款誠之心欲離其<lb/>
庭陳見於前此乃上世之遺䇿神靈之所想望國家雖<lb/>
費不得已者也奈何距以來厭之辭疎以無日之期消<lb/>
往昔之恩開將來之隙夫款而隙之使有恨心負前言<lb/>
<pb n="KR4b0001_WYG_004-4a"/>
縁往辭歸怨於漢因以自絶終無北面之心威之不可<lb/>
諭之不能焉得不為大憂乎夫明者視於無形聰者聴<lb/>
於無聲誠先於未然即䝉恬樊噲不復施棘門細栁不<lb/>
復備馬邑之䇿安所設衛霍之功何得用五將之威安<lb/>
所震不然壹有隙之後雖智者勞心於内辯者轂擊於<lb/>
外猶不若未然之時也且往者圖西域制車師置城郭<lb/>
都䕶三十六國費嵗以大萬計者豈為康居烏孫能踰<lb/>
白龍堆而冦西邊哉乃以制匈奴也夫百年勞之一日<lb/>
<pb n="KR4b0001_WYG_004-4b"/>
失之費十而愛一臣竊為國不安也惟陛下少留意於<lb/>
未亂未戰以遏邊萌之禍<lb/>
　　　答劉歆書<lb/>
雄叩頭賜命謹至又告以田儀事事窮竟白案顯出甚<lb/>
厚甚厚田儀與雄同鄉里幼穉為鄰長艾相愛視覬動<lb/>
精采似不為非者故舉至之雄之任也不意淫迹暴於<lb/>
官朝今舉者懐赧而低眉任者含聲而寃舌知人之徳<lb/>
堯猶病諸雄何慙焉叩頭叩頭又敕以殊言十五巻君<lb/>
<pb n="KR4b0001_WYG_004-5a"/>
何由知之謹歸誠底裏不敢違信雄少不師章句亦於<lb/>
五經之訓所不解常聞先代輶軒之使奏籍之書皆蔵<lb/>
於周秦之室及其破也遺棄無見之者獨蜀人有嚴君<lb/>
平臨卬林閭翁孺者深好訓詁猶見輶軒之使所奉言<lb/>
翁孺與雄外家牽連之親又君平過誤有以私遇少而<lb/>
與雄也君平財有千言耳翁孺梗概之法略有翁孺往<lb/>
數嵗死婦蜀郡掌氏子無子而去而雄始能草文先作<lb/>
縣邸銘王佴頌階闥銘及成都城四堣銘蜀人有揚莊<lb/>
<pb n="KR4b0001_WYG_004-5b"/>
者為郎誦之於成帝成帝好之以為似相如雄遂以此<lb/>
得外見此數者皆都水君常見故不復奏雄為郎之嵗<lb/>
自奏少不得學而心好沈博絶麗之文願不受三嵗之<lb/>
奉且休脱直事之繇得肆心廣意以自克就有詔可不<lb/>
奪奉令尚書賜筆墨錢六萬得觀書於石渠如是後一<lb/>
嵗作繡補靈節龍骨之銘詩三章成帝好之遂得盡意<lb/>
故天下上計孝㢘及内郡衛率會者雄常把三寸弱翰<lb/>
齎油素四尺以問其異語歸即以鈆摘次之於槧二十<lb/>
<pb n="KR4b0001_WYG_004-6a"/>
七嵗於今矣而語言或交錯相反覆方論思詳悉集之<lb/>
燕其疑張伯松不好雄賦誦之文然亦有以竒之常為<lb/>
雄道言其父及其先君喜典訓屬雄以此篇目頗示其<lb/>
成者伯松曰是縣諸日月不刋之書也又言恐雄為太<lb/>
𤣥經由䑕坻之與牛塲也如其用則實五稼飽邦民否<lb/>
則為抵糞棄之於道矣而雄般之伯松與雄獨何徳慧<lb/>
而君與雄獨何譛隙而當匿乎其不勞戎馬髙車令人<lb/>
君坐幃幙之中知絶遐異俗之語典流於昆嗣言列於<lb/>
<pb n="KR4b0001_WYG_004-6b"/>
漢籍誠雄心之所絶極至精之所想遘也扶聖朝逺照<lb/>
之明使君求此如君之意誠雄散之會也死之日則今<lb/>
之榮也不敢有貳不敢有愛少而不以行立於鄉里長<lb/>
而不以功顯於縣官者訓此於帝籍但言詞情覽翰墨<lb/>
為士誠欲崇而就之不可以遺不可以忘即君必欲脅<lb/>
之以威陵之以武欲令入之於此此又未定未可以見<lb/>
今君又終之則縊死以從命也且寛假延期必不敢有<lb/>
愛雄之所為得使君輔貢於明朝則雄無恨何敢有匿<lb/>
<pb n="KR4b0001_WYG_004-7a"/>
唯執事圖之長監所規繡之就死以為小雄敢行之謹<lb/>
因還使雄叩頭叩頭<lb/>
　　　答茂陵郭威<lb/>
爾雅孔門游夏之儔所記以解釋六藝者也記言史佚<lb/>
教其子以爾雅爾雅者小學也又言孔子教魯哀公學<lb/>
爾雅爾雅之出逺矣學者皆云周公所記也張仲孝友<lb/>
之類後人所增耳<lb/>
　　　答桓譚<lb/>
<pb n="KR4b0001_WYG_004-7b"/>
長卿賦不似從人間來其神化所至耶大諦能讀千賦<lb/>
則能為之諺云伏習衆神巧者不過習者之門<lb/>
　　　劇秦美新<lb/>
諸吏中散大夫臣雄稽首再拜上封事皇帝陛下臣雄<lb/>
經術淺薄行能無異數䝉渥恩拔擢倫比與羣賢並媿<lb/>
無以稱職臣伏惟陛下以至聖之徳龍興登庸欽明尚<lb/>
古作民父母為天下主執粹精之道鏡照四海聴聆風<lb/>
俗博覽廣包參天貳地兼並神明配五帝冠三王開闢<lb/>
<pb n="KR4b0001_WYG_004-8a"/>
以來未之聞也臣誠樂昭著新徳光之罔極往時司馬<lb/>
相如作封禪一篇以彰漢氏之休臣常有顛眴病恐一<lb/>
旦先犬馬填溝壑所懐不章長恨黃泉敢竭肝膽冩腹<lb/>
心作劇秦美新一篇雖未究萬分之一亦臣之極思也<lb/>
臣雄稽首再拜以聞曰權輿天地未袪睢睢盱盱或𤣥<lb/>
而萌或黃而芽𤣥黃剖判上下相嘔爰初生民帝王始<lb/>
存在乎混混茫茫之時釁聞罕漫而不昭察世莫得而<lb/>
云也厥有云者上罔顯於羲皇中莫盛於唐虞邇靡著<lb/>
<pb n="KR4b0001_WYG_004-8b"/>
於成周仲尼不遭用春秋因斯發言神明所祚兆民所<lb/>
託罔不云道徳仁義禮智獨秦崛起西戎邠荒岐雍之<lb/>
疆因襄文宣靈之僣跡立基孝公茂惠文奮昭莊至政<lb/>
破縱擅衡并吞六國遂稱乎始皇盛從鞅儀韋斯之邪<lb/>
政馳騖起翦恬賁之用兵剗滅古文刮語燒書弛禮崩<lb/>
樂塗民耳目遂欲流唐漂虞滌殷蕩周㸐除仲尼之篇<lb/>
籍自勒功業改制度軌量咸稽之於秦紀是以耆儒碩<lb/>
老抱其書而逺遜禮官博士巻其舌而不談來儀之鳥<lb/>
<pb n="KR4b0001_WYG_004-9a"/>
肉角之獸狙獷而不臻甘露嘉醴景曜浸潭之瑞潜大<lb/>
茀經霣巨狄鬼信之妖發神歇靈繹海水羣飛二世而<lb/>
亡何其劇與帝王之道兢兢乎不可離已夫能貞而明<lb/>
之者窮祥瑞回而昧之者極妖愆上覽古在昔有憑應<lb/>
而尚闕焉壊徹而能全故若古者稽堯舜威侮者陷桀<lb/>
紂况盡汛埽前聖數千載功業専用已之私而能享祐<lb/>
者哉會漢祖龍騰豐沛奮迅宛葉自武闗與項戮力咸<lb/>
陽創業蜀漢發跡三秦克項山東而帝天下擿秦政慘<lb/>
<pb n="KR4b0001_WYG_004-9b"/>
酷尤煩者應時而蠲如儒林刑辟厯紀圖典之用稍增<lb/>
焉秦餘制度項氏爵號雖違古而猶襲之是以帝典闕<lb/>
而不補王綱弛而未張道極數殫闇忽不還逮至大新<lb/>
受命上帝還資后土顧懐𤣥符靈契黃瑞涌出滭浡沕<lb/>
潏川流海渟雲動風偃霧集雨散誕彌八圻上陳天庭<lb/>
震聲日景炎光飛響盈塞天淵之間必有不可辭譲云<lb/>
爾於是乃奉若天命窮寵極崇與天剖神符地合靈契<lb/>
創億兆規萬世竒偉倜儻詭譎天祭地事其異物殊恠<lb/>
<pb n="KR4b0001_WYG_004-10a"/>
存乎五威將帥班乎天下者四十有八章登假皇穹鋪<lb/>
衍下土非新家其疇離之卓哉煌煌真天子之表也若<lb/>
夫白鳩丹烏素魚斷虵方斯蔑矣受命甚易格來甚勤<lb/>
昔帝纉皇王纉帝隨前踵古或無為而治或損益而亡<lb/>
豈知新室委心積意儲思垂務旁作穆穆明旦亦不寐<lb/>
勤勤懇懇者非秦之為與夫不勤勤則前人不當不懇<lb/>
懇則覺徳不愷是以發秘府覽書林遥集乎文雅之囿<lb/>
翺翔乎禮樂之場𦙍殷周之失業紹唐虞之絶風懿律<lb/>
<pb n="KR4b0001_WYG_004-10b"/>
嘉量金科玉條神卦靈兆古文畢發煥炳照耀靡不宣<lb/>
臻式軨軒旂旗以示之揚和鸞肆夏以節之施黼黻衮<lb/>
冕以昭之正嫁娶送終以尊之親九族淑賢以穆之夫<lb/>
改定神祇上儀也欽修百祀咸秩也明堂雍臺壯觀也<lb/>
九廟長夀極孝也制成六經洪業也北懐單于廣徳也<lb/>
若復五爵度三壌經井田免人役方甫刑匡馬法恢崇<lb/>
祗庸爍徳懿和之風廣彼縉紳講習言諫箴誦之塗振<lb/>
鷺之聲充庭鴻鸞之黨漸階俾前聖之緒布濩流衍而<lb/>
<pb n="KR4b0001_WYG_004-11a"/>
不韞韣郁郁乎煥哉天人之事盛矣鬼神之望允塞羣<lb/>
公先正罔不夷儀姧宄冦賊罔不振威紹少典之苖著<lb/>
黃虞之裔帝典闕者已補王綱弛者巳張炳炳麟麟豈<lb/>
不懿哉厥被風濡化者京師沈潜甸内帀洽侯衛厲揭<lb/>
要荒濯沐而術前典巡四民迄四嶽增封泰山廣禪梁<lb/>
甫斯受命者之典業也盖受命日不暇給或不受命然<lb/>
猶有事矣况堂堂有新正丁厥時崇嶽渟海通瀆之神<lb/>
咸設壇場望受命之臻焉海外遐方信延頸企踵回面<lb/>
<pb n="KR4b0001_WYG_004-11b"/>
内嚮喁喁如也帝者雖勤譲惡可以已乎宜命賢哲作<lb/>
帝典一篇奮三為一襲以示來人摛之罔極令萬世常<lb/>
戴巍巍履栗栗臭馨香含甘實鏡純粹之至精聆清和<lb/>
之正聲則百工伊凝庶績咸熙荷天衢提地釐斯天下<lb/>
之上則已庶可試哉<lb/>
　　解<lb/>
　　　解難<lb/>
客難揚子曰凡著書者為衆人之好也美味期乎合口<lb/>
<pb n="KR4b0001_WYG_004-12a"/>
工聲調於比耳今吾子乃抗辭幽説閎意眇指獨馳騁<lb/>
於有亡之際而陶冶大鑪旁薄羣生歴覽者兹年矣而<lb/>
殊不寤亶費精神於此而煩學者於彼譬畫者畫於無<lb/>
形弦者放於無聲殆不可乎揚子曰俞若夫閎言崇議<lb/>
幽微之塗盖難與覽者同也昔人有觀象於天視度於<lb/>
地察法於人者天麗且彌地普而深昔人之辭乃玉乃<lb/>
金彼豈好為艱難哉勢不得已也獨不見翠虬絳螭之<lb/>
將登乎天必聳身於蒼梧之淵不階浮雲翼疾風虚舉<lb/>
<pb n="KR4b0001_WYG_004-12b"/>
而上升則不能撠膠葛騰九閎日月之經不千里則不<lb/>
能燭六合燿八紘泰山之髙不嶕嶢則不能浡滃雲而<lb/>
散歊烝是以宓犧氏之作易也緜絡天地經以八卦文<lb/>
王附六爻孔子錯其象而彖其辭然後發天地之藏定<lb/>
萬物之基典謨之篇雅頌之聲不温純深潤則不足以<lb/>
揚鴻烈而章緝煕盖胥靡為宰寂寞為尸大味必淡大<lb/>
音必希大語叫叫大道低回是以聲之眇者不可同於<lb/>
衆人之耳形之美者不可混於世俗之目辭之衍者不<lb/>
<pb n="KR4b0001_WYG_004-13a"/>
可齊於庸人之聴今夫弦者髙張急徽追趨逐耆則坐<lb/>
者不期而附矣試為之施咸池揄六莖發簫韶詠九成則<lb/>
莫有和也是故鍾期死伯牙絶絃破琴而不肯與衆鼓<lb/>
獿人亡則匠石輟斤而不敢妄斵師曠之調鍾竢知音<lb/>
者之在後也孔子作春秋幾君子之前睹也老聃有遺<lb/>
言貴知我者希此非其操與<lb/>
　　　解嘲<lb/>
客嘲揚子曰吾聞上世之士人綱人紀不生則已生則<lb/>
<pb n="KR4b0001_WYG_004-13b"/>
上尊人君下榮父母析人之珪儋人之爵懐人之符分<lb/>
人之禄紆青拖紫朱丹其轂今子幸得遭明盛之世處<lb/>
不諱之朝與羣賢同行歴金門上玉堂有日矣曾不能<lb/>
畫一竒出一䇿上説人主下談公卿目如耀星舌如電<lb/>
光壹從壹橫論者莫當顧黙而作太𤣥五千文枝葉扶<lb/>
疎獨説數十餘萬言深者入黃泉髙者出蒼天大者含<lb/>
元氣纎者入無倫然而位不過侍郎擢纔給事黃門意<lb/>
者𤣥得無尚白乎何為官之拓落也揚子笑而應之曰<lb/>
<pb n="KR4b0001_WYG_004-14a"/>
客徒欲朱丹吾轂不知一跌將赤吾之族也往者周網<lb/>
解結羣鹿争逸離為十二合為六七四分五剖並為戰<lb/>
國士無常君國無定臣得士者富失士者貧矯翼厲翮<lb/>
恣意所存故士或自盛以橐或鑿坏以遁是故鄒衍以<lb/>
頡頏而取世資孟軻雖連蹇猶為萬乗師今大漢左東<lb/>
海右渠捜前番禺後陶塗東南一尉西北一堠徽以糾<lb/>
墨製以鑕鈇散以禮樂風以詩書曠以嵗月結以倚廬<lb/>
天下之士雷動雲合魚鱗雜襲咸營於八區家家自以<lb/>
<pb n="KR4b0001_WYG_004-14b"/>
為稷契人人自以為臯陶戴縰垂纓而談者皆擬於阿<lb/>
衡五尺童子羞比晏嬰與夷吾當途者升青雲失路者<lb/>
委溝渠旦握權則為卿相夕失勢則為匹夫譬若江湖<lb/>
之崖渤澥之島乗鴈集不為之多雙鳬飛不為之少昔<lb/>
三仁去而殷墟二老歸而周熾子胥死而呉亡種蠡存<lb/>
而越霸五羖入而秦喜樂毅出而燕懼范睢以折摺而<lb/>
危穣侯蔡澤以噤吟而笑唐舉故當其有事也非蕭曹<lb/>
子房平勃樊霍則不能安當其無事也章句之徒相與<lb/>
<pb n="KR4b0001_WYG_004-15a"/>
坐而守之亦無所患故世亂則聖哲馳騖而不足世治<lb/>
則庸夫髙枕而有餘夫上世之士或解縛而相或釋褐<lb/>
而傅或倚夷門而笑或橫江潭而漁或七十説而不遇<lb/>
或立談間而封侯或枉千乗於陋巷或擁帚篲而先驅<lb/>
是以士頗得信其舌而奮其筆窒隙蹈瑕而無所詘也<lb/>
當今縣令不請士郡守不迎師羣卿不揖客將相不俛<lb/>
眉言竒者見疑行殊者得辟是以欲談者巻舌而同聲<lb/>
欲行者擬足而投迹鄉使上世之士處乎今世䇿非甲<lb/>
<pb n="KR4b0001_WYG_004-15b"/>
科行非孝㢘舉非方正獨可抗疏時道是非髙得待詔<lb/>
下觸聞罷又安得青紫且吾聞之炎炎者滅隆隆者絶<lb/>
觀雷觀火為盈為實天收其聲地蔵其熱髙明之家鬼<lb/>
瞰其室攫拏者亡黙黙者存位極者宗危自守者身全<lb/>
是故知𤣥知黙守道之極爰清爰静游神之庭惟寂惟<lb/>
寞守徳之宅世異事變人道不殊彼我異時未知何如<lb/>
今子乃以鴟梟而笑鳯凰執蝘蜓而嘲龜龍不亦病乎<lb/>
子之笑我𤣥之尚白吾亦笑子之病甚不遇俞跗與扁<lb/>
<pb n="KR4b0001_WYG_004-16a"/>
鵲也悲夫客曰然則靡𤣥無所成名乎范蔡以下何必<lb/>
𤣥哉揚子曰范睢魏之亡命也折脅拉髂免於徽索翕<lb/>
肩蹈背扶服入橐激卬萬乗之主介涇陽抵穣侯而代<lb/>
之當也蔡澤山東之匹夫也顩頤折頞涕唾流沫西揖<lb/>
强秦之相搤其咽而亢其氣捬其背而奪其位時也天<lb/>
下已定金革已平都於洛陽婁敬委輅脱輓掉三寸之<lb/>
舌建不拔之䇿舉中國徙之長安適也五帝垂典三王<lb/>
傳禮百世不易叔孫通起於枹鼓之間解甲投戈遂作<lb/>
<pb n="KR4b0001_WYG_004-16b"/>
君臣之儀得也吕刑靡敝秦法酷烈聖漢權制而蕭何<lb/>
造律宜也故有造蕭何律於唐虞之世則誖矣有作叔<lb/>
孫通儀於夏殷之時則惑矣有建婁敬之䇿於成周之<lb/>
時則繆矣有談范蔡之説於金張許史之間則狂矣夫<lb/>
蕭規曹隨留侯畫䇿陳平出竒功若泰山嚮若阺隤唯<lb/>
其人之贍知哉亦會其時之可為也故為可為於可為<lb/>
之時則從為不可為於不可為之時則凶若夫藺先生<lb/>
收功於章臺四皓采榮於南山公孫創業於金馬驃騎<lb/>
<pb n="KR4b0001_WYG_004-17a"/>
發迹於祁連司馬長卿竊貲於卓氏東方朔割炙於細<lb/>
君僕誠不能與此數公者並故黙然獨守吾太𤣥<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4b0001_WYG_004-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　揚子雲集巻四<lb/>
</p>
<p>
</p>
  </div>
</body>
</text>
</TEI>
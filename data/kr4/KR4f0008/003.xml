<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0008_SBCK_003-1a"/>
南雷文案卷三<lb/>
　　　姚江黄宗羲著<lb/>
　　答董吳仲論學書<hi>丁未</hi>
承示劉子質疑弟衰遲失學望　先師之門墻而不得又<lb/>
何足以知其㣲意之所在則自疑之不暇而能解老兄之<lb/>
疑雖然昔人云小疑則小悟大疑則大悟不疑則不悟老<lb/>
兄之疑固将以求其深信也彼汎然而輕信之者非能信<lb/>
也乃是不能疑也異日者接先師之傳方于老兄是頼弟<lb/>
亦焉敢不以所聞者相質乎觀質疑中所言雖廣然其大<lb/>
指則主張陽明先生無善無惡心之體有善有惡意之動<lb/>
知善知惡是良知爲善去惡是格物四句而疑　先師意<lb/>
爲心之所存未爲得也弟推㝷其故由老兄未達陽明始<lb/>
<pb n="KR4f0008_SBCK_003-1b"/>
終宗旨所在因而疑　先師之言若徒執此四句則先當<lb/>
疑陽明之言自相出入而後其疑可及於先師也夫此四<lb/>
句無論與大學本文不合而先與致良知宗旨不合其與<lb/>
大學本文不合者知善知惡而後爲善去惡是爲善去惡<lb/>
之工夫在知善知惡則大學営云格物在致知矣若大學<lb/>
非倒句則是先爲善去惡而後求知夫善惡也豈可通乎<lb/>
然此在文義之間猶可無論也陽明提致良知爲宗一洗<lb/>
俗學之弊可謂不遺餘力矣若必守此四句爲敎法則是<lb/>
以知覺爲良知推行爲致知從其心之所發驗其孰爲善<lb/>
孰爲惡而後善者從而達之惡者從而塞之則方寸之間<lb/>
巳不勝其憧憧之往來矣夫良知之體剛徤中正純粹精<lb/>
者也今所發之意不能有善而無惡則此知尙未光明不<lb/>
<pb n="KR4f0008_SBCK_003-2a"/>
可謂良也何所藉以爲爲善去惡之本乎豈動者一心知<lb/>
者又一心不妨並行乎考亭晚年自悔云向來講究思索<lb/>
直以心爲巳發而止以察識端倪爲格物致知實下手處<lb/>
以故闕却平日涵養一叚工夫至於發言處事輕揚飛躁<lb/>
無復聖賢雍容深厚氣象所見一差其病一至於此不可<lb/>
以不審也今以意之動處從而加功有以異于考亭之所<lb/>
云乎吾不意陽明開千聖之絕學而䆒竟蹈考亭之所巳<lb/>
悔也四句之弊不言可知故陽明曰良知是未發之中則<lb/>
已明言意是未發苐習熟于意者心之所發之舊詁未曾<lb/>
道破耳不然意旣動而有善有惡巳發者也則知亦是巳<lb/>
發如之何知獨未發此一時也意則巳發知則未發無乃<lb/>
錯雜将安所施功乎龍溪亦知此四句非師門敎人定本<lb/>
<pb n="KR4f0008_SBCK_003-2b"/>
故以四無之說救之陽明不言四無之非而堅主四句葢<lb/>
亦自知于致良知宗旨不能盡合也然則　先師意爲心<lb/>
之所存與陽明良知是未發之中其宗旨正相印合也老<lb/>
兄所謂各標宗旨䆒竟打迸一路在此處耳若謂先師不<lb/>
言意爲心之所存愼獨之旨端的無弊不知一爲心之所<lb/>
發則必於發處用功有善有惡便巳不獨總做得十分完<lb/>
美只屬枝葉一邊原憲之不行克伐怨欲告子之義襲皆<lb/>
可謂之愼獨矣故欲全陽明宗旨非　先師之言意不可<lb/>
如以陽明之四句定陽明之宗旨則反失之矣然　先師<lb/>
此言固不專爲陽明而發也從來儒者之得失此是一大<lb/>
節目無人說到此處老兄之疑眞善讀書者也透此一關<lb/>
則其餘儒者之言眞假不難立辨耳中庸言致中和考亭<lb/>
<pb n="KR4f0008_SBCK_003-3a"/>
以存養爲致中省察爲致和雖中和兼致而未免分動靜<lb/>
爲兩截至工夫有二用其後王龍溪從日用倫物之感應<lb/>
以致其明察歐陽南野以感應變化爲良知則是致和而<lb/>
不致中聶䨇江羅念菴之歸寂守靜則是致中而不致和<lb/>
諸儒之言無不曰前後内外渾然一體然或攝感以歸寂<lb/>
或緣寂以起感終是有所偏倚則以意者心之所發一言<lb/>
爲祟致中者以意爲不足慿而越過乎意致和者以動爲<lb/>
意之本然而逐乎意中和兼致者有前乎意之工夫有後<lb/>
乎意之工夫而意攔截其間使早知意爲心之所存則操<lb/>
功只有一意破除攔截方可言前後内外渾然一體也願<lb/>
老兄于此用力知　先師此言導濂洛血路者也其餘文<lb/>
義之異同凍解霧散尙俟弟爝火之喋喋哉<lb/>
<pb n="KR4f0008_SBCK_003-3b"/>
<pb n="KR4f0008_SBCK_003-3b"/>
　　與友人論學書<lb/>
潘用微議論某曾駁之於姜定庵書或某執成見惡其詆<lb/>
毁先賢未畢其說便逆而拒之陳君采云譬猶明月之珠<lb/>
失之二千年上自王公下至甿隷無不倀倀日索之終不<lb/>
可致牧豎乃獲于大澤之濵豈可以人賤而幷珠弗貴乎<lb/>
某之於用微焉知其不出于此也平懷降志反覆用微之<lb/>
指要而後知前書之終不爲謬也用微之言不過數句而<lb/>
盡而重見疊出唯恐其不多此是兎園老生於文義不能<lb/>
甚解固無足怪試撮其要言以爲渾然天地萬物一體者<lb/>
性也觸物而渾然一體者吾性之良知也吾儒講明此學<lb/>
必須知耻發憤立必欲明明德于天下之志故其功夫在<lb/>
致其觸物一體之知以格通身家國天下之物使渾然而<lb/>
<pb n="KR4f0008_SBCK_003-4a"/>
爲一體謂之復于性善未有舎家國天下見在事使交從<lb/>
之實地而懸空致我一體之知者此數言亦從朱註中本<lb/>
體之明則有未甞息者故學者當因其所發而遂明之以<lb/>
復其初脫換出來然而其謬有不可勝言者夫性固渾然<lb/>
天地萬物一體而言性者必以善言性决不以渾然天地<lb/>
萬物一體言性一體可以見善而善之非一體明矣且如<lb/>
以惻隱言一體可也以辭讓言一體亦可也使羞惡是非<lb/>
歷然吾獨知之中未交人物與渾然一體何與則性于四<lb/>
端有所槩有所不槩矣大學言知是明有一知在人不因<lb/>
觸不觸爲有無也則所以致之者亦不因觸不觸爲功夫<lb/>
也今干知之上旣贅以渾然天地萬物一體之名而于致<lb/>
之時又必待夫觸物而動之頃是豈大學之指耶其曰未<lb/>
<pb n="KR4f0008_SBCK_003-4b"/>
有舎家國天下見在事使交從之實地而懸空致我一體<lb/>
之知者則中庸所謂喜怒哀樂未發之爲中中也者天下<lb/>
之大本也豈亦家國天下見在事使交從之地耶孟子所<lb/>
謂日夜之所息養心莫善於寡欲者豈亦家國天下見在<lb/>
事使交從之地耶将無子思孟子俱有懸空致知之失耶<lb/>
信斯言也舎家國天下無從爲致則中庸何不言位天地<lb/>
育萬物以致中和何不言盡人之性盡物之性而後爲能<lb/>
盡其性子思無乃倒行而逆施乎夫吾心之知規矩也以<lb/>
之齊家治國平天下猶規矩以爲方圓也必欲從家國天<lb/>
下以致知是猶以方圓求規矩也學者将從事于規矩乎<lb/>
抑從事于方圓乎可以不再計矣古之欲明明德于天下<lb/>
者一句所以興起下文歸重格物則欲字之無功夫稍識<lb/>
<pb n="KR4f0008_SBCK_003-5a"/>
文義者亦不難辨用㣲乃以欲爲立志而言齊家治國平<lb/>
天下渾然吾身之事自不得不汲汲皇皇憂世憂民堯舜<lb/>
禹稷湯武伊周孔孟莫不皆然至云陽明之學覺無擔當<lb/>
天下之力其門人多喜山林無栖皇爲世之心卽見其學<lb/>
之病處亦思堯舜禹稷湯武伊周所當之任何任孔孟之<lb/>
周流歷說欲以得君行道亦是經生私意以窺聖人孟子<lb/>
之言可證也顔子當亂世居于陋巷一簞食一瓢飮人不<lb/>
堪其憂顔子不改其樂孔子賢之鄕鄰有鬭者被髪纓冠<lb/>
而往救之則惑也雖閉戸可也顔子未甞汲汲皇皇憂世<lb/>
憂民将謂顔子未嘗立志乎使舉一世之人舎其時位而<lb/>
皆汲汲皇皇以治平爲事又何異于中風狂走卽充其願<lb/>
力亦是摩頂放踵利天下爲之之事也孟子曰中天下而<lb/>
<pb n="KR4f0008_SBCK_003-5b"/>
立定四海之民君子樂之所性不存焉則復性之功其不<lb/>
在家國天下亦明矣凡用微之蔽于大原者有三其一㓕<lb/>
氣夫大化之流行只有一氣充周無間時而爲和謂之春<lb/>
和升而温謂之夏温降而凉謂之秋凉升而寒謂之冬寒<lb/>
降而復爲和循環無端所謂生生之爲易也聖人卽從升<lb/>
降之不失其序者名之爲理其在人而爲側隱羞惡恭敬<lb/>
是非之心同此一氣之流行也聖人亦卽從此秩然而不<lb/>
變者名之爲性故理是有形<hi>見之于事</hi>之性性是無形之理先<lb/>
儒性卽理也之言眞千聖之血脉也而要皆一氣爲之易<lb/>
傳曰一隂一陽之爲道葢舎隂陽之氣亦無從見道矣用<lb/>
微言性自性氣自氣氣本非性不足言也用微旣主張天<lb/>
地萬物一體矣亦思天地萬物以何者爲一體乎苟非是<lb/>
<pb n="KR4f0008_SBCK_003-6a"/>
氣則天地萬物之爲異體也决然矣離氣言性則四端者<lb/>
何物爲之仍墮于佛氏之性空四端非氣而指剛柔善惡<lb/>
始可言氣一人之心有從氣而行者有不從氣而行者且<lb/>
岐爲兩又何能體天地萬物而一之也用微認金木水火<lb/>
土五行爲氣以爲性豈有五故必離氣以言性不知自氣<lb/>
而至五行則質也而非氣也氣無始終而質有始終質不<lb/>
相通而氣無不通先儒何嘗以質言性其言氣質之性者<lb/>
指其性之偏者耳此孟子有命焉君子不謂性之性又何<lb/>
甞竟指此爲性乎用微又言先儒云虗卽是理理生氣豈<lb/>
非老莊虗無生氣之說乎故凡先儒之言氣者必曰本乎<lb/>
老虗卽是理固未聞先儒有此言也獨不觀張子曰知虗<lb/>
空卽氣則有無隱顯神化性命通一無二若謂虗能生氣<lb/>
<pb n="KR4f0008_SBCK_003-6b"/>
則入老氏有生于無自然之論不識所謂有無混一之常<lb/>
則虗無生氣之說正先儒之所呵者顧牽連而矯誣之乎<lb/>
用微又言性與天道有分夫在人爲性在天爲天道故曰<lb/>
天命之謂性言其一也若謂天道不可以言性無論背于<lb/>
中庸則又何以曰渾然天地萬物一體也亦自背其說矣<lb/>
其二滅心先儒以靈明知覺爲心葢本之乾知而有所謂<lb/>
南海北海千載上下無有不同者也儒者未常有識神之<lb/>
論佛氏始有之卽以是例之儒者心有所向之爲欲識神<lb/>
之謂也苟無欲則此靈明知覺者卽是眞心矣用微以靈<lb/>
明知覺歸于識神無欲而靜尤爲識神之盤據引佛氏之<lb/>
繩以批儒者之根吾惡乎受之其三滅體心無分于内外<lb/>
故無分于體用大學之所謂先後本末是合外于内也歸<lb/>
<pb n="KR4f0008_SBCK_003-7a"/>
用于體也故儒者以主敬爲要有治心之學無應變之方<lb/>
用微必欲合内于外歸醴于用以爲敬在于事始爲實地<lb/>
若操持涵養則盤桓于腔子而巳夫萬感紛紜頭緒雜亂<lb/>
易之所謂憧憧往來是也豈復能敬子思之戒愼不睹恐<lb/>
懼不聞不睹不聞亦指事而言乎仲弓居敬而行簡其所<lb/>
居者亦在事乎且在中庸者不一言而足夫微之顯不動<lb/>
而敬不言而信溥博淵泉而時出之君子之所不可及者<lb/>
其惟人之所不見乎其功夫皆在心體不在事爲境地用<lb/>
微毎不喜稱引中庸亦以此也用微又言今之言體者豈<lb/>
非性乎今之言性者豈不遺天地萬物乎舎天地萬物而<lb/>
言性非性也孟子云萬物皆備于我而其要在反身如用<lb/>
微之不得操持涵養則反身便爲遺天地萬物矣是我備<lb/>
<pb n="KR4f0008_SBCK_003-7b"/>
于萬物不是萬物備于我也豈不成戲論乎用微有此三<lb/>
蔽故其放而爲淫詖之辭有無故而自爲張皇者有矯誣<lb/>
先儒之意而就巳議論者夫人性之善也堯舜之道孝弟<lb/>
也當入小學之日熟讀而習聞之矣乃用微咕咕以爲獨<lb/>
得之心傳此無故而自爲張皇者也陽明先生無善無惡<lb/>
心之體亦猶中庸言上天之載無聲無臭恐人于形象求<lb/>
之非謂并其體而無之也其曰老氏說虗聖人豈能于虗<lb/>
上加得一毫實佛氏說無聖人豈能于無上加得一毫有<lb/>
言良知無有精魂之可弄非竟同老氏之虗佛氏之無也<lb/>
用微云陽明之知當體本空者也是佛氏眞空之知慧可<lb/>
謂癡人前說不得夢矣又云陽明之學與程朱主敬窮理<lb/>
之學不同夫致良知非主敬窮理何以致之其言不同者<lb/>
<pb n="KR4f0008_SBCK_003-8a"/>
無乃妄分界限乎白沙云心之萬感萬應可睹可聞者皆<lb/>
實也其爲應感所從出不可以睹聞及則虗而巳此兼費<lb/>
隱而爲言也用微以爲有生于無老氏之學豈子思子亦<lb/>
老氏之學乎又不明程朱之言理氣而以虗無生氣亂之<lb/>
此皆矯誣先儒之意而就巳議論者也用微言程朱以心<lb/>
屬氣是本乎老則何不言孟子之養氣亦本乎老又言陸<lb/>
王之虗靈知覺是本乎佛則何不言舜之道心惟微亦本<lb/>
乎佛又言爲程朱之學者據性理以詆陸王是以老攻佛<lb/>
爲陸王之學者據靈知以詆程朱是以佛攻老自周程朱<lb/>
陸楊陳王羅之說漸染斯民之耳目而後聖學失傳可不<lb/>
爲病狂䘮心之言與葢用微學佛氏之學旣借之以攻儒<lb/>
久假而不歸忘其所自來遂卽借之以攻佛自有攻佛之<lb/>
<pb n="KR4f0008_SBCK_003-8b"/>
名而攻儒之說始益堅佛氏之學有如來禪祖師禪之異<lb/>
然皆以空有不二爲底藴如來禪言心性祖師禪惡言心<lb/>
性如來禪言體祖師禪言用如來禪談空祖師禪論實事<lb/>
如來禪稿木死灰祖師禪縱横權術爲祖師禪者之言曰<lb/>
不怕甕中走却鼈故只在事爲上立脚心之存亡邪正一<lb/>
切不足計也兩禪之不同如此而如來禪自眞空而妙有<lb/>
祖師禪自妙有而眞空其歸則一也凡程朱諸儒之所闢<lb/>
者皆如來禪其于祖師禪曾未之及也故昔之爲其道者<lb/>
不愛官不爭能樂山水而嗜安閒者爲多今之爲其道者<lb/>
力任奔競一變而爲功利雖老氏之流爲申韓亦其敎有<lb/>
以使之然也試觀用微所言有一不與祖師禪相合者乎<lb/>
用微自言叅禪從死了燒了何處安身立命公案悟入夫<lb/>
<pb n="KR4f0008_SBCK_003-9a"/>
焚如死如棄如則爲生氣之所不到而靈明知覺亦無所<lb/>
寄此其眞區處也故亦遂疑一隂一陽非道之所在凡有<lb/>
靈明知覺皆凝滯不能眞空屬之識神用事以此裁量先<lb/>
儒程朱則落于隂陽陸王則墮于識神在諸儒則尙不敢<lb/>
望如來邊事何况祖師在用微則如來禪尙是所闢何况<lb/>
諸儒而井蛙之所藏身者復鏟滅其跡不示人以利器嗚<lb/>
呼亦巧矣用微强坐先儒以性空而以性善爲實事然用<lb/>
微之說眞性空也何以言之繼之者善也成之者性也以<lb/>
一隂一陽之道爲之根抵用微必欲去之則性空矣攻取<lb/>
百塗豈能實之也故用徵之訾毀先儒呵佛罵祖是天上<lb/>
天下惟我獨尊之故智也所遇之人急出所說求其信向<lb/>
信向者便以聖賢許之卽釋氏以信心爲第一義之故智<lb/>
<pb n="KR4f0008_SBCK_003-9b"/>
也用微以人師自命不難置先賢于堂下供其叱咤某於<lb/>
先賢不能爲役用微乃退而自列於學人欲借某以行其<lb/>
敎亦釋氏作用見性之故智也是故用微而不諱禪宗以<lb/>
一棒號令天下無論兩廡諸賢蹂<graphic n="KR1011" url="https://raw.githubusercontent.com/kanripo/KR-Gaiji/master/images/KR1011.png" mimeType="image/png"/>而甘之浸假而及于<lb/>
廟庭道不同不相爲謀某又何說唯是口口闢佛口口自<lb/>
言聖學世人耳目易欺以爲釋氏言空彼言實事釋氏外<lb/>
人倫彼言孝弟釋氏言明心見性彼掃除心性釋氏獨善<lb/>
其身彼言家國天下决然謂非禪學反以諸儒字脚間有<lb/>
出入于二氏者不可分别寧不増一重鶻突乎且諸儒之<lb/>
書繭絲牛毛自六經以外不比史傳之麤心易讀學者窮<lb/>
年于此便如鼠入牛角橫身苦趣今曰皆邪說也竟可撥<lb/>
置不道省却多少氣力而又有不讀非聖之書之言可以<lb/>
<pb n="KR4f0008_SBCK_003-10a"/>
自文奈何不樂從之乎雖然用微亦何常不自認禪學其<lb/>
言曰三代以後聖人之道幾絕佛雖異端其爲神人欽仰<lb/>
有故也親證眞空一切聲色名利世情俗見無不銷滅豈<lb/>
不爲神人欽仰耶世情俗見一空性善種子發見而慈悲<lb/>
度世豈不暗合孔孟當爲神人欽仰耶用微旣自認之而<lb/>
世人反不認其認者惡在其信用微也宋人有學者三年<lb/>
反而名其母母曰子之于學者将盡行之乎願子之有以<lb/>
易名母也子之于學也将有所不行也願子之且以名母<lb/>
爲後也夫用微之訾毀先儒名母之學也将盡行之乎願<lb/>
勿訾毀先儒也将有所不行也願且以訾毀先儒爲後也<lb/>
<pb n="KR4f0008_SBCK_003-10b"/>
　　與陳乾初論學書<hi>丙辰</hi>
自丙午奉教函丈以來不相聞問葢十有一年矣老兄病<lb/>
如故時而弟流離遷播卽有病亦不能安居也况得專心<lb/>
于學問乎唯　先師之及門凋謝将盡存者旣少知其學<lb/>
者尤少弟所屬望者惲仲昇與兄兩人而巳此眞絕續之<lb/>
㑹也今歲因緣得至貴地竊謂得拜床下劇譚數日夜以<lb/>
破索居之惑而事與願違尚在有待幸從令子敬之得見<lb/>
性解諸篇皆發其自得之言絕無倚傍絕無瞻顧可謂理<lb/>
學中之别傳矣弟尋繹再三其心之所安者不以其異于<lb/>
先儒而隨聲爲一閧之辯其心之所不安者亦不敢茍爲<lb/>
附和也老兄云人性無不善于擴充盡才後見之如五穀<lb/>
之性不藝植不耘耔何以知其種之美惻隱之心仁之端<lb/>
<pb n="KR4f0008_SBCK_003-11a"/>
也雖然未可以爲善也從而繼之有惻隱隨有羞惡有辭<lb/>
讓有是非之心焉且無念非惻隱無念非羞惡辭讓是非<lb/>
而時出靡窮焉斯善矣夫性之爲善合下如是到底如是<lb/>
擴充盡才而非有所増也卽不加擴充盡才而非有所减<lb/>
也不爲堯存不爲桀亡到得牿亡之後石火電光未嘗不<lb/>
露纔見其善確不可移故孟子以孺子入井呼爾蹴爾明<lb/>
之正爲是也若必擴充盡才始見其善不擴充盡才未可<lb/>
爲善焉知不是荀子之性惡全慿矯揉之力而後至于善<lb/>
乎老兄雖言惟其爲善而無不能此以知其性之無不善<lb/>
也然亦可白惟其爲不善而無不能此以知其性之有不<lb/>
善也是老兄之言性善反得半而失半矣老兄云周子無<lb/>
欲之敎不禪而禪吾儒只言寡欲耳人心本無所謂天理<lb/>
<pb n="KR4f0008_SBCK_003-11b"/>
天理正從人欲中見人欲恰好處卽天理也向無人欲則<lb/>
亦無天理之可言矣老兄此言從先師道心卽人心之本<lb/>
心義理之性卽氣質之本性離氣質無所謂性而來然以<lb/>
之言氣質言人心則可以之言人欲則不可氣質人心是<lb/>
渾然流行之體公共之物也人欲是落在方所一人之私<lb/>
也天理人欲正是相反此盈則彼細彼盈則此絀故寡之<lb/>
又寡至于無欲而後純乎天理若人心氣質惡可言寡耶<lb/>
棖也慾焉得剛子言之謂何無欲故靜孔安國註論語仁<lb/>
者靜句不自濓溪始也以此而禪濂溪濂溪不受也必從<lb/>
人欲恰好處求天理則終身擾擾不出世情所見爲天理<lb/>
者恐是人欲之改頭換靣耳大抵老兄不喜言未發故于<lb/>
宋儒所言近于未發者一切抹去以爲禪障獨于居敬存<lb/>
<pb n="KR4f0008_SBCK_003-12a"/>
餋不黜爲非夫旣離却未發而爲居敬存養則所從事者<lb/>
當在發用處矣于本源全體不加涵餋之功也老兄與伯<lb/>
繩書引朱子初由察識端倪入久之無所得終歸涵養一<lb/>
路以證察識端倪之非弟細觀之老兄之居敬存養正是<lb/>
朱子之察識端倪也無乃自相矛盾乎則知未發中和之<lb/>
體不可謂之禪而老兄之一切從事爲立脚者反是佛家<lb/>
作用見性之旨也老兄之學可謂安且成矣弟之所言未<lb/>
必有當然以同門之誼稍呈管見當不與隨聲者一例拒<lb/>
之也<lb/>
<pb n="KR4f0008_SBCK_003-12b"/>
　　與李杲堂陳介睂書<hi>辛亥</hi>
萬充宗傳論以高旦中誌銘中有兩語欲弟易之稍就圓<lb/>
融其一謂旦中之醫行世未必純以其術其一謂身名就<lb/>
剝之句弟文不足傳世亦何難遷就其說但念杲堂介睂<lb/>
方以古文起淛河芟除黃茅白葦之習此等處未嘗熟講<lb/>
将來爲名文之累不少故畧言之葢不因鄙文也夫銘者<lb/>
史之類也史有褒貶銘則應其子孫之請不主褒貶而其<lb/>
人行應銘法則銘之其人行不應銘法則不銘是亦褒貶<lb/>
寓于其間後世不能槩拒所請銘法旣亡猶幸一二大人<lb/>
先生一掌以堙江河之下言有裁量毀譽不淆如昌黎銘<lb/>
王適言其謾婦翁銘李虗中衛之玄李于言其燒丹致死<lb/>
雖至善若柳子厚亦言其少年勇于爲人不自貴重豈不<lb/>
<pb n="KR4f0008_SBCK_003-13a"/>
欲爲之諱哉以爲不若是則其人之生平不見也其人之<lb/>
生平不見則吾之所銘者亦不知誰何氏也将焉用之大<lb/>
凡古文傳世主于載道而不在區區之工拙故賢子孫之<lb/>
欲不死其親者一則曰宐得直而不華者銘傳于後再則<lb/>
曰某言可信以銘屬之苟欲誣其親而巳又何取直與信<lb/>
哉亦以誣則不可傳傳亦非其親矣是皆不可爲道今夫<lb/>
旦中之醫弟與晦木標榜而起貴邑中不乏肩背相望苐<lb/>
旦中多一番議論緣餙耳若曰其術足以葢世而躋之和<lb/>
扁不應貴邑中擾擾多和扁也曩者旦中亦曾以高下見<lb/>
質弟應之曰以秀才等第之君差可三等旦中欲稍軒之<lb/>
弟未之許也生前之論如此死後而忽更之不特欺世人<lb/>
且欺旦中矣說者必欲高擡其術非爲旦中也學旦中之<lb/>
<pb n="KR4f0008_SBCK_003-13b"/>
毉旦中死起而代之下旦中之品則代者之品亦與之俱<lb/>
下故不得不爭其鬻術之媒是利旦中之死也弟焉得膏<lb/>
唇販舌媚死及生周旋其刻薄之心乎且銘中之意不欲<lb/>
置旦中于毉人之列其待之貴重亦巳至矣如說者之言<lb/>
乃所以薄待旦中也至于身名就剝之言更之尤不可解<lb/>
古人立德立功立言三者旦中有一于是乎自有宇宙不<lb/>
少賢達勝士當時爲人宗物望所歸者高岸深谷忽然湮<lb/>
滅是身後之名生前著聞者尙不可必况欲以一藝見長<lb/>
而未得者乎弟卽全無心肝謂旦中德如曾史功如禹稷<lb/>
言如遷固有肯信之者乎是于旦中無秋毫之益也惟是<lb/>
旦中生平之志不安于九品之下中故銘言日短心長身<lb/>
名就剝所以哀之者至矣不觀歐公之銘張堯夫乎其有<lb/>
<pb n="KR4f0008_SBCK_003-14a"/>
莫施其爲不伐充而不光遂以昧㓕後孰知也堯夫爲歐<lb/>
公好友哀之至故言之切也今日古文一道幾于墜地所<lb/>
幸淛河以東二三君子得其正路而由之豈宐復狥流俗<lb/>
依違其說弟欲杲堂介睂是是非非一以古人爲法寧不<lb/>
喜于今人毋貽議于後人耳若鄙文不滿高氏子弟之意<lb/>
則如范家神刻其子擅自増損尹氏銘文其家别爲墓表<lb/>
在歐公且不免而况于弟乎此不足道也<lb/>
<pb n="KR4f0008_SBCK_003-14b"/>
　　辭張郡侯請修郡志書<hi>辛亥</hi>
伏蒙以修志見召草堂猿鳥沾𬒳光榮某獨何心不思報<lb/>
稱然而不敢冐昧者則亦有故葢文章之道臺閣山林其<lb/>
體濶絕臺閣之文撥斸治本縆幅道義非山龍黼黻不以<lb/>
設色非王覇損益不以措辭而卒歸于和平神聽不爲矯<lb/>
激山林之文流連光景雕鏤酸苦其色不出于退紅沈綠<lb/>
其辭不離于嘆老嗟卑而高張絕絃不識忌諱故使臺閣<lb/>
者而與山林之事萬石之鍾不爲細響與韋布里閭憔悴<lb/>
專一之士較其毫釐分寸必有不合者矣使山林者而與<lb/>
臺閣之事蚓竅蠅鳴豈諧韶頀脫粟寒漿不登鼎鼐葢典<lb/>
章文物禮樂刑政小致不能殫孤懷不能述也某岩下鄙<lb/>
人少逢患難長藐流離遂抱幽憂之疾與世相棄牧鷄圏<lb/>
<pb n="KR4f0008_SBCK_003-15a"/>
豕自安賤貧時于農瑣餘隙竊弄𥿄筆戚話隣談無關大<lb/>
道不料好事者標以能文之目使之記生卒餙吊賀根孤<lb/>
伎薄發露醜老然終不敢自與于當世作者之列葢歌虞<lb/>
頌魯潤色鴻業自是名公鉅卿之事而欲以壹鬱之懷枯<lb/>
槁之容規其百一豈不虞有畫虎之敗哉今夫越郡之志<lb/>
地逾千里時将百年所謂臺閣之文也旣有明府名公鉅<lb/>
卿以爲之主當世之詞人才子孰不欲附名末簡分榮後<lb/>
祀而猥蒙召役枯楊寒炭亦起烟華便當袛奉恩命自比<lb/>
幕下反覆思之終于不可某聞梓人之造室也大匠中處<lb/>
衆工環立向之大匠右顧曰斧則執斧者奔而右左指曰<lb/>
鋸則執鋸者趨而左其不勝任者怒而退之某自視不知<lb/>
斧鋸安在明府右顧則某将空手而奔左明府左指則某<lb/>
<pb n="KR4f0008_SBCK_003-15b"/>
将空手而趨右又何待環立而知其不勝任哉小儒山林<lb/>
之手其無當于臺閣也明矣使其退之于旣怒之後何如<lb/>
退之于未怒之前耶伏望明府哀其弗及收回成命謹以<lb/>
召啓再拜上繳本欲泥首郡朝謝此知遇而先王之制士<lb/>
不傳贄爲臣則不見于王公某區區守禮不敢隕越亦知<lb/>
明府之所責者不以流俗也不勝感荷屏營之情<lb/>
<pb n="KR4f0008_SBCK_003-16a"/>
<pb n="KR4f0008_SBCK_003-17a"/>
　　再辭張郡侯修志書<hi>辛亥</hi>
蒙明府以志事見委其不敢當者已見于前書但前書以<lb/>
某而言之也今以事而言之亦有所甚難從來稱志之善<lb/>
者楊升菴之四川趙浚谷之平凉爲最其餘不過苟且充<lb/>
賦將操筆者之非其人耶抑不名一手而取才猥雜耶或<lb/>
以體格一定無所見長而忽之耶不然則見聞固陋所謂<lb/>
考索者别是一家之學耶更不然則郷邦之恩怨是非無<lb/>
人肯任之耶嗟乎葢皆有之矣是故公志每不如私志宋<lb/>
景濂之浦陽人物記文章爾雅程敏政之新安文獻志考<lb/>
核精詳其他如襄陽耆舊荆楚歲時吳地華陽不可枚舉<lb/>
以其無五者之累也明府固今之升菴浚谷也然而所委<lb/>
之人寧必其無五者之累乎今謂舊志不煩更張只續此<lb/>
<pb n="KR4f0008_SBCK_003-17b"/>
數十年以來之事似矣某讀明府之例爲類十八則八縣<lb/>
皆當禀此規範方可合爲一書今各縣舊志分類不同或<lb/>
多或寡若復因仍則是可分而不可合也一代有一代之<lb/>
制作革命之際每多忌諱隱語闌入豈可不愼是又不得<lb/>
不改者也某讀諸家文集及于雜史間或考之正史則多<lb/>
同異考之志乗則多錯謬以志乗之手未必如作史者之<lb/>
出自名家也其相去遠矣今若見其謬誤遺漏而一一聽<lb/>
之恐旣經纂修之後則明眼所照遺議不專在前人矣吳<lb/>
縝紏繆于唐書許浩闡幽于元史在史且然而况于志乎<lb/>
此舊志之所當論者也志與史例其不同者史則美惡俱<lb/>
載以示褒貶志則存美而去惡有褒而無貶然其所去是<lb/>
亦貶之之例也越中數十年來人物炳然在人耳目者可<lb/>
<pb n="KR4f0008_SBCK_003-18a"/>
屈指而畢一時冨貴爲鄉里小兒所咨嗟艶慕者其姓氏<lb/>
巳爲狐貉噉盡今若以子孫姻婭之故探之狐貉口中而<lb/>
復留之雖罄會稽之竹箭剡溪之古藤有所不足矣其間<lb/>
亦有高位久宦干渉國史者而或爲公論所排清議所譏<lb/>
此正當去之以明貶者試出其家傳讀之莫不各有一篇<lb/>
粧點文字老成凋謝二三措大其耳目見聞有限試有人<lb/>
與之分别源流証明寔錄彼在甕天者反以爲一人之愛<lb/>
憎斯時也起而抗言争執則叢爲怨府何苦而嘗身于市<lb/>
虎乎若骫骳將順不特爲明府之謀不忠而魯衛之士有<lb/>
以薄其心胸矣此續筆之所當論者也語有之量而後入<lb/>
毋入而後量某竊于今量之故曰難也伏惟上裁<lb/>
<pb n="KR4f0008_SBCK_003-18b"/>
<pb n="KR4f0008_SBCK_003-18b"/>
　　辭祝年書<lb/>
頃見萬貞一鄭禹梅以某年滿六十徵文相寵某不勝愕<lb/>
然如昏沈夢中忽然搖醒記憶此身方纔痛哭某十七失<lb/>
父斯時先忠端公年袛四十三耳某亦何忍自比先公而<lb/>
以四十三年私爲已有乃不意頑鈍歲月遂贏先公之十<lb/>
七某之贏一年是先公之縮一年也何痛如之人子之壽<lb/>
其父母大約在六十以後最蚤則五十耳某不得遇先公<lb/>
之五十申其一日之愛又何敢自有其五十六十乎先公<lb/>
就逮之日題詩驛壁云中官弟姪皆遺蔭孤孽何曾敢有<lb/>
兒齒髪易銷斯哀難㓕是馬毉夏畦皆得爲壽惟某有所<lb/>
不可也卽使假先生長者之寵靈然難乎其爲立言也自<lb/>
最生平無一善狀仇刃冤賍鉤黨飛章圍城獄戸柳車變<lb/>
<pb n="KR4f0008_SBCK_003-19a"/>
姓積尸蹀血虎穴鯨波數十年野葛之味豈止一尺葢獨<lb/>
有危苦可書耳夫文章之傳世以其信也弇洲太函陳言<lb/>
套括移前掇後不論何人可以通用鼓其矯誣之言蕩我<lb/>
穢疾是不信也不然而憐其顚覆拾之以當歌哭將無憂<lb/>
能傷人不復永年某以頑鈍而忘之者先生辰者以描畫<lb/>
而醒之所以促其餘生也又爲所不忍矣某展轉不得其<lb/>
說在某之不宐壽如此在作者之難于爲壽又如此昔念<lb/>
菴先生六十有書謝祝某引例而爲之非敢自許亦曰念<lb/>
菴且然而况于某乎苟其不然是念菴之罪人也<lb/>
<pb n="KR4f0008_SBCK_003-19b"/>
　　與陳介睂庶常書<hi>戊午</hi>
吾兄與國雯書見及言都下諸公欲以不肖姓名塵之薦牘葉<lb/>
訒菴先生且於經筵　御前面奏其後訒菴移文吏部吾兄力<lb/>
止始聞之而駭已喟然而歎且喜兄之知我也某幼離黨禍廢<lb/>
書者五年二十一歲始學爲科舉思欲以章句揚于當時委棄<lb/>
方幅典誥之書而不視年近四十暮逢䘮亂負母流離退棲陋<lb/>
室與百姓雜處又焉得有竒聞異見下逮于農瑣哉是空疎不<lb/>
學未有甚于某者也今　朝廷命舉博學宏儒以備顧問此爲<lb/>
何等謂之博學吾意臨平石鼓靑州墓刻有一事之不知卽其<lb/>
罪矣謂之宏儒愼墨得進其談惠鄧敢竄其察卽其罪矣故非<lb/>
萬人之英不能居此至美之名也卽以前代博學宏辭科而論<lb/>
以眞德秀處之尚曰宏而不博以留元剛處之尚曰博而不宏<lb/>
<pb n="KR4f0008_SBCK_003-20a"/>
王應麟欲舉是科乃于制度典故攷索殆遍今之玉海其藁本<lb/>
也見成玉海其尚未一過况玉海所本館閣萬卷纂要鈎玄取<lb/>
諸胸懷乎乃如之人而欲當是選是引里母田婦而坐之于平<lb/>
王之孫衛侯之妻之列也胡能不駭從來士之求知者多矣往<lb/>
往覿面而無所遇合以昌黎之賢光範門下三上書而不報故<lb/>
投行卷展坐席者非危苦之詞不道非誇大之論不陳揖洗割<lb/>
肉破琴持帚穿屨而行雪中百方以搏鉅公一日之知然且有<lb/>
得有不得某於訒菴未嘗有一靣之雅尺素之通前歲觀海于<lb/>
海塩遇彭駿孫言訒菴使之問學去歲正月讀所贈董在中詩<lb/>
其間稱許過當今又云云其何以得此于訒菴哉夫訒菴之留<lb/>
心人物如此向若得道弸藝襮之士而與之則可以爲天下賀<lb/>
矣無如某僅一愆餱之細民也孤負訒菴此某之所以歎也某<lb/>
<pb n="KR4f0008_SBCK_003-20b"/>
年近七十不學而衰稍渉人事便如行霧露中老母年登九十<lb/>
子婦死䘮畧盡家近山海兵聲不時撼動塵起鏑鳴則扶持遁<lb/>
命二十年以來不敢妄渡錢塘渡亦不敢一月留也母子相依<lb/>
以延漏刻若復使之待詔金馬魏野所謂㫁送老頭皮也嗟乎<lb/>
人之相知貴相知心王陽在位貢禹彈冠戴逵逃吳張玄止召<lb/>
古人或出或處未嘗不藉友朋之力不然則山嵇魏謝徒以富<lb/>
貴爲市耳非兄知我何以有是乎訒菴先生處意欲通書然草<lb/>
野而通書朝貴非分所宐陳履常云公他日成功謝事幅巾東<lb/>
歸某當御欵叚乗下澤候公於上東門外此其例也<lb/>
　此四月所寄書也其後見掌院魏庸齋先生與許海昌書云<lb/>
　黃先生學貫天人諸公物色之者頗衆因其年高未敢輕動<lb/>
　泉石蕭介石先生往見李鄴園制臺泛論其中人物制臺云<lb/>
<pb n="KR4f0008_SBCK_003-21a"/>
　初意欲舉黃先生渠母老不可岀故不强之某於諸公皆未<lb/>
　甞一面而見知如此所謂君子愛人以德也附記於此以志<lb/>
　感激<lb/>
南雷文案卷三終<lb/>
<pb n="KR4f0008_SBCK_003-1a"/>
南雷詩曆卷三<lb/>
　　　　　　　　　　　　方外本晝天嶽批點<lb/>
　　　　　　　　　　　　門人施敬勝吉較刻<lb/>
　　贈百歲翁陳賡卿<hi>庚申後詩見吾悔集以下壬戌</hi>
渾風久緬没相刅在魂魄魁然號長者而生不滿百越城<lb/>
陳賡卿年今百歲積六十舉孝亷四十仍講席時爲小艶<lb/>
詩風花繞几格小雪山隂路狂花禹廟石處處繫釣舟不<lb/>
記幾囘適念此百年內鍾石累變革一窖少壯塵堆來千<lb/>
百尺道旁與溝中何地非枕席君若不知者似與天地隔<lb/>
生平百歲人不能三四炙慈水劉伯淵名位著宦籍曾憶<lb/>
向余言江陵嘗歎息定宇<hi>鄧</hi>文中豪念庭酒無敵<hi>伯淵號念庭</hi>
西人湯若望曆算稱開闢爲吾發其凡由此識阡陌近者<lb/>
<pb n="KR4f0008_SBCK_003-1b"/>
潘老人牛衣從賤役此皆元氣成人力無所藉吾聞九十<lb/>
者天子就其宅陳翁猶苦貧養老稱西伯<hi>賡卿名箴言生於萬曆癸未舉</hi>
<hi>崇禎壬午鄊科至今壬戍壽百歲</hi>
　　青藤歌<lb/>
文長曾自號青藤青藤今在城隅處離奇輪菌歲月長猶<lb/>
見當年讀書意憶昔元美主文盟一捧珠盤同受記七子<lb/>
五子廣且續不放他人一頭地踽踽窮巷一老生崛强不<lb/>
肻從世議破㡌青衫拜孝陵科名藝苑皆失位叔考院本<lb/>
供排塲<hi>史槃字叔考以院本行世</hi>伯良紅閨咏麗事<hi>伯良名驥德紅閨詩和者甚衆</hi>弟<lb/>
子亦可長黃池不救師門之顦顙豈知文章有定價未及<lb/>
百年見眞僞光<graphic n="KR0621" url="https://raw.githubusercontent.com/kanripo/KR-Gaiji/master/images/KR0621.png" mimeType="image/png"/>夜半驚鬼神卽無中郞豈肻墜余嘗山<lb/>
行人深谷如此青藤亦累累此藤苟不遇文長籬落糞土<lb/>
<pb n="KR4f0008_SBCK_003-2a"/>
誰人視斯世乃忍棄文長文長不忍一藤棄吾友勝吉加<lb/>
䕶持還見文章如昔比<lb/>
　　陳賡卿以所用拄杖見贈<lb/>
老人百歲字賡卿贈我茶條金石形杖國杖朝姑舍是且<lb/>
隨劉樊拾青<graphic n="KR0905" url="https://raw.githubusercontent.com/kanripo/KR-Gaiji/master/images/KR0905.png" mimeType="image/png"/>
劉阮遺踪在四窗白公弟子更無雙一枝拄杖蓑衣社不<lb/>
署官階向石矼<lb/>
曾相陳翁四十年花時多泊鏡湖船青鞋我卽無拘束不<lb/>
向紅塵十丈邊<lb/>
　　聞太宰笻杖高元發所贈<lb/>
石塘太宰笻州杖到我流傳百廿年猶帶華堂脂粉氣還<lb/>
須一洗化安泉<hi>化安泉最清烈</hi>
<pb n="KR4f0008_SBCK_003-2b"/>
　　平陽寺觀舍利<lb/>
平陽茶話後登樓觀舍利推牕邀日光㣲風捲空翠小幢<lb/>
烏思藏內累錦綘地瀉岀白磁盆銀匙聊撥刺或如粟米<lb/>
大或如芥子細半紅或半白細大同一致此名爲瑟瑟注<lb/>
自白居易<hi>見集中琵琶行</hi>將無以寶石而爲舍利僞抑亦舍利者<lb/>
原與瑟瑟類譸張不可知攷索姑且置卽如阿育王銅塔<lb/>
慈聖賜塔中方篋盛篋中金鐘寄故故爲遮闌無非昡人<lb/>
視遂有庸妄人哆口所見異吾友寒泉子不作此兒戲腐<lb/>
草化爲螢老蚌明珠媚何况於人身總是尋常事<lb/>
　　蔣萬爲陸鉁俟洪暉吉在越城有壬戍七月旣望之<lb/>
　　作余亦同賦<lb/>
壬戌之秋七月望赤壁一賦畱高唱所經壬戍十一番不<lb/>
<pb n="KR4f0008_SBCK_003-3a"/>
計治亂與興䘮卽今年月日俱同越城古寺棲逰杖魚螺<lb/>
聒耳中元㑹饑鬼蓁蓁啼盆盎娑羅兩樹月明中悲風激<lb/>
切影磨盪高山㫁岸雖不見此景亦足供酣畼人言蘇子<lb/>
遊赤鼻姑取赤壁以相况清風明月何在無何地爲眞何<lb/>
地妄天壤名氏亦偶然始歎文人筆何壯遂使洞簫揚世<lb/>
昌<hi>賦中客有吹洞簫者乃綿竹道士楊世昌見吳匏菴詩</hi>能與孟德相頡頏我生之<lb/>
前且莫論我生之後壬戌兩前者余年方十三亦在越城<lb/>
看月上六十年來城市非唯有中天月無恙<lb/>
　　越城七月偶見梨花盛開<lb/>
花開六月玉山梨海內何人不賦詩今日越城花滿樹空<lb/>
園惟有曉風吹<lb/>
　　壬戌八月八日初度<lb/>
<pb n="KR4f0008_SBCK_003-3b"/>
今年初度亦何堪五十年前二十三小女新詩如濯錦門<lb/>
生土物自呼𧖟<hi>甘肅水名</hi>自擕百歲陳翁杖去聽千尋樊榭潭<lb/>
危苦此生成過去不須重復理閒談<lb/>
　　中秋無月示女徽音<lb/>
准擬千山一夜明其如叢桂濕三更穿雲鴻雁無心到弔<lb/>
月莎雞分外鳴天意似憐秋思苦人間好罷㫁膓聲明朝<lb/>
還向樓頭坐應慰詩人一叚情<hi>朱淑貞中秋聞笛有㫁腸聲之句</hi>
　　十六夜次前韻<lb/>
洗岀蟾光分外明月華難定是何更霓裳久矣烟雲散清<lb/>
話悠然環珮鳴信是慘凄秋裏月又堪淅瀝樹間聲卽今<lb/>
風雅何人主偏是紅閨得性情<lb/>
　　題徽音詩稿<lb/>
<pb n="KR4f0008_SBCK_003-4a"/>
溶溶露氣滿空浮樹響泉聲一例收明月似聞此嘆賞不<lb/>
曾移過別山頭<lb/>
絶代佳人空谷中梅花爲骨雪爲容豈知自是關天意恰<lb/>
好開牕玉女峯<lb/>
薄命生來不自由性情偏是愛深秋落花衰桺關何事毎<lb/>
見無端輙淚流<lb/>
夢自九天玄女來一生長把白羅裁嫣紅淺綠都淸浄一<lb/>
樹停停月下梅<lb/>
放翁片石在江隈古渡人喧返照囘一自夷光家住後有<lb/>
人題作浣紗來<lb/>
　　有餉余菊二本者<lb/>
荒村九月盡始見菊花開亦了東籬事方傾重九杯黃柑<lb/>
<pb n="KR4f0008_SBCK_003-4b"/>
初脫蒂紅葉看成堆莫道秋容淡晚香續續來<hi>東坡吾嶺南以十一</hi>
<hi>月望與家人泛菊作重九</hi>
　　寄周子佩<lb/>
不到姑蘇十九年魯靈光殿喜巍然難銷字脚糢糊血打<lb/>
破支那籠綂禪千里未成虎阜約幾番垂問浙江船剪燈<lb/>
聽雨西牕話雖老猶須一勉旃<lb/>
　　寄周子潔<lb/>
與君當日上靈巖鐘鼓聲中夜話儳過去年華方轉瞬同<lb/>
遊伴侶巳多芟三杯酒量應如舊兩鬢吳霜亦大凡落月<lb/>
屋梁長入夢未知何日遂征帆<lb/>
　　後赤壁賦有是歲十月之望余家居逢是日因賦<lb/>
壬戌重遊十月望於今此日復相同寒臯人影棲紅葉平<lb/>
<pb n="KR4f0008_SBCK_003-5a"/>
野江流過塞鴻四顧依然畱寂寞雨文偶爾破虛空無餚<lb/>
無酒且無客信足孤藤掠水東<lb/>
　　紅葉本事詩<lb/>
昔年曾上鳳凰臺紅葉紛紛撲面摧多少名流齊作賦司<lb/>
空品定始歸來<hi>庚午閩何匪莪爲南司空集名士于鳯凰臺</hi>
重九南都看葉紅畱將好句廣塲中雨花臺上詩雖少壓<lb/>
倒清凉數十通<hi>辛巳江右戴初士爲主人于淸凉山余與林古度梅朗三獨在雨花臺賦詩</hi>
大街月色爛如銀共上酒樓四五人不道霜花猶抱樹瞥<lb/>
然重見病中身<hi>余與梅朗三蔡大美同看書畵賞紅葉歸巳二鼓復上酒樓</hi>
小牕風味絶塵囂未畵幽蘭香在毫一𥿄風波投綘燭只<lb/>
因曾與共登高<hi>陶英人座上吳次尾馮躋仲出一𥿄欲拘顧媚余引濁燒之</hi>
烟光初合舉蘭橈消息傳來過㫁橋伺候酒人分散去坐<lb/>
<pb n="KR4f0008_SBCK_003-5b"/>
看紅葉盡今宵<hi>癸酉徐慧孺訪沈睂生于孤山</hi>
九日他鄊紅葉稠旗亭且泊葉村舟聞歌不用詢名姓小<lb/>
字分明在扇頭<hi>庚子與范吉生飮瑞虹</hi>
孤笻無意到山<graphic n="KR1453" url="https://raw.githubusercontent.com/kanripo/KR-Gaiji/master/images/KR1453.png" mimeType="image/png"/>半道重將好友期日暮各沿紅葉路綵<lb/>
霞不散女郞祠<hi>壬戌九月盡與沈文斗道傳飮獅林旁有三女廟</hi>
　　有感<lb/>
老去風光似擲梭浮沉聊且樂天和三家村店同僧醉鮑<lb/>
老筵前逐隊過笻杖偶隨牛社去新詩其奈玉臺多不妨<lb/>
一一無遮蔽欲淨理還註脚磨<hi>黄泰泉有醉擁如花歌落梅之句註爲欲淨理還</hi>
可憐世路毎相違謗旣無根譽亦非豈有草衣能絶俗又<lb/>
無高論解重圍姓名誤落女兒口魑魅因爭綘燭輝一槩<lb/>
深文來伺我海鷗未必便驚飛<lb/>
<pb n="KR4f0008_SBCK_003-6a"/>
　　與道傳閒遊因至江北<lb/>
終年無伴侶今日喜君閒天意假遊子晴光照老頑寒鴉<lb/>
欲語雪野火正燒山欲向詩人問可曾拾得還<lb/>
山㕑畱一飯酒正下糟床案上無書卷胸中有石倉汝雖<lb/>
生慧業天却賤文章日暮悲風起闇然各自傷<lb/>
歸路人爭渡前村數里寛暮烟分聚落月色見辛酸細數<lb/>
生平事都來逆水灘唯君能悉我相與共艱難<lb/>
　　歲暮望兩兒歸<lb/>
老去雖眠食艱難欲仗兒如何臘月雨不見夜航維落葉<lb/>
驚孱犬風燈罷釣絲幾囘開戸視空做一畨疑<lb/>
老病相隨至無人能服勞未曾經事父豈忍責兒曹血路<lb/>
看雙足家聲繫一毫苦言誠藐藐遺恨我蓬蒿<lb/>
<pb n="KR4f0008_SBCK_003-6b"/>
　　門士查夏仲自黔中還以棕竹杖爲壽<lb/>
水西棕竹杖將送自門生猶帶蠻烟色來親錦瑟聲獨行<lb/>
無界路不問世間程老去時防垤誰言撒手行<lb/>
　　苦雨<hi>以下癸亥</hi>
一冬寒日照枯枝隂雨偏畱花草時怪道爭傳懊惱曲古<lb/>
今何事不叅差<lb/>
靑靑百尺自長拖新曲誰翻折柳歌一樹寒烟吹不散怪<lb/>
他性格喜風波<lb/>
　　荅陳介睂太史五十韻<lb/>
弱冠弄柔翰經史無根柢勉爲場屋學亦復趨靡靡業旣<lb/>
不精專所以兩墮矣自從䘮亂來讀書瀑布底苦身四十<lb/>
年畧諳文首尾先秦兩漢下沿流近代止烟海浮萬卷但<lb/>
<pb n="KR4f0008_SBCK_003-7a"/>
苦記性否其間亦自思詞章鄙事耳蠛蠓處甕中詎知九<lb/>
萬里夙生所結集難圖八識藟因文以見道或者其庻幾<lb/>
此心固旦旦知者唯吾子故欲子序之廢疾從之起非如<lb/>
因皇甫聊以杜譏訾近者子書來爲言其所以人豈不自<lb/>
知放筆敢輕擬積雨謝塵劇以待靈光啓此乃子謙言其<lb/>
實不如是在昔爛程文名爲舘閣體其言不雅馴千篇等<lb/>
一𥿄時風撼石渠啣璧向王李瓦盆辛臼間安得耀雷洗<lb/>
翰林無文章此言固非毀焦<hi>澹園</hi>陶<hi>石簣</hi>黃<hi>平倩</hi>後出腆<lb/>
然懷此耻刻意爲古文欲摩韓歐壘成家雖僅僅後進露<lb/>
涯涘猶如客羅刹一朝覩桑梓遥集有倪<hi>鴻寳</hi>黃<hi>石齋</hi>振<lb/>
奇繼斯美年來久寂寥啞鐘亡宮微子昔示吾文舘課乃<lb/>
有此不度蹄涔微直欲觸鯨鯉且耐松柏寒不肯採芳芷<lb/>
<pb n="KR4f0008_SBCK_003-7b"/>
陋哉何人言修辭寧失理行當覇斯文豈獨邁舊史子祖<lb/>
后岡公掎摭李何始荆川旣虎帥蘇門亦挼指發源自崑<lb/>
崙到海難爲水曾聞子建言述諸丁敬禮文之有佳惡吾<lb/>
自得之巳後世誰相知定吾於旣死嘆兹爲名談不受流<lb/>
俗喜子何所疑難而欲他人委方今文章家多不下茅葦<lb/>
隨人撇其門皆可作者比無與文章事僅可充筐篚願子<lb/>
敦古道幸勿諱瘡痏不學老而衰尚當竭餘晷待彼潦水<lb/>
盡寒潭畱淸泚不然郝楚望自題亦甚偉著書百萬言不<lb/>
假夫巳氏<lb/>
　　懷金陵舊遊寄兒正誼<lb/>
記得城南路登高木末亭淸風瞻畵像<hi>余𥘉至見方正學先生畵像面目孤</hi>
<hi>峭再至已易塑像畵像不可復問</hi>舊景掛岩屏<hi>太自有賦詩畱岩屏句</hi>藉地皆芳草<lb/>
<pb n="KR4f0008_SBCK_003-8a"/>
淸歌指妙伶因懷松柏下苦雨出荒螢<hi>右雨花臺</hi>
金碧琉璃塔曾登至九重詩人同蹀<graphic n="KR1923" url="https://raw.githubusercontent.com/kanripo/KR-Gaiji/master/images/KR1923.png" mimeType="image/png"/>
                    <hi>吳人林若撫</hi>開士亦從<lb/>
容春樹旗亭雨孤鴻江上鐘至今猶夢寐詩草落寒茸<hi>右</hi>
<hi>報恩寺</hi>
當年舉社會高座問精藍有晉風流在聊容制義叅名流<lb/>
十五國夏課一千函投老牽前事祗堪作笑談<hi>右高座寺</hi>
河房曾掛榻不異蕋珠宮數里朱欄日千家白柰風渡煩<lb/>
桃葉淚舟賽角燈紅昔日繁華事依稀在夢中<hi>右秦淮河</hi>
臺傾鳳去久猶自䕶寒雲玉像銷釵釧詞人記錦裙南皮<lb/>
絲竹盛北海姓名紛<hi>司空何匪峩九日聚詞人於此</hi>當日吾年少翩翩自<lb/>
逸羣<hi>右鳳凰臺</hi>
鍾山多古蹟强半入園陵天仗曾陪入<hi>同魏國徐六岳入祭</hi>芒鞋幾<lb/>
<pb n="KR4f0008_SBCK_003-8b"/>
㫁繩銅牌逢老鹿落日訪居僧但說山中景應無及廢興<lb/>
<hi>右鍾山</hi>
斷岸觀音閣同人四五遊長宵喧水鳥落照集漁舟詩法<lb/>
空江冷<hi>時梅朗三苦吟</hi>逺山睂黛愁白楊風獵獵皓首獨登樓<hi>右</hi>
<hi>燕子磯</hi>
曾寓鷄鳴麓岧嶤累自攀功臣肅像貌僧塔鎖刀環秋氣<lb/>
生羅縠晴光出黛鬟自從採菊後此景不相關<hi>右鷄鳴山</hi>
西北烏龍窟幽棲讀易堂<hi>何天玉於此著易余常過此</hi>潭中見塔影隔<lb/>
水聽風篁載酒蓮花筏吹笙茉莉旁宴遊今歷歷腹痛在<lb/>
山陽<hi>右烏龍潭</hi>
南中遊學日猶及盛明時朝入時文社暮拈分韻詩酒樓<lb/>
登月下秘笈訪山雌勝事眞難數汝今試問之<hi>右總序</hi>
<pb n="KR4f0008_SBCK_003-9a"/>
　　江村<lb/>
江水繞孤村芳菲在何處春從啼鳥來啼是春歸去<lb/>
抱病南<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>下孤吟苦雨題往來詞客少次韻有紅閨<hi>女音</hi>
　　次鄭禹梅春暮韻<lb/>
浸尋衰病异他年詩痩三分賈浪仙花到棠棃成鬼節村<lb/>
寒楊柳過餳天春光巳入離亭笛燕子猶啣細雨田不是<lb/>
病中多感慨此生豈易至華顚<lb/>
　　五月二十八日書詩人壁<lb/>
不識山村路縱横但隨流水小橋行一春尚未聞黃鳥玉<lb/>
女峯前第一聲<lb/>
水晶宮殿玉雕闌絲竹叢中墨未乾却道詩情多富貴故<lb/>
教村落寫荒寒<lb/>
<pb n="KR4f0008_SBCK_003-9b"/>
不鈎簾幙晝沉沉難向庸毉話病深不識詩人容易病一<lb/>
春花鳥總關心<lb/>
　　鄭平子贈詩次韻<lb/>
得覲高風巳有年山川𬋩領屬神仙幅巾笻路何須廣<hi>鄭玄</hi>
谷口蓑衣别有天<hi>鄭子眞</hi>鷺入靑秧烟漠漠雨來紅藕葉<lb/>
田田眼前景物都收盡眞是詩家百尺顚<lb/>
生平無事不屯邅呵壁重來欲問天方伎如台眞百碎筮<lb/>
人假爾只三連<hi>數奇</hi>頭顱不信髐然老伴侶何人世亦傳<hi>陽五</hi>
<hi>伴侶</hi>雖是先生多假借終慚楊子十三篇<lb/>
　　同輪菴飮虞咨牧陽和書院<lb/>
拄杖丁丁躡石梯快風忽至竹痕齊主人情重鞭歌妓<hi>咨牧</hi>
<hi>以家樂緩笞歌者</hi>佛法無多漏木樨巳視興亡如院本故翻黨錮<lb/>
<pb n="KR4f0008_SBCK_003-10a"/>
作新題<hi>時唱阮大鋮詞其詞多刺東林</hi>舊人此日唯君在話到當年日巳<lb/>
西<lb/>
　　弔姪女印月禪師<lb/>
喜師投老得祗林叢竹小樓禪影深但覺病中同姓好豈<lb/>
知没後隔年臨猶留弟子能談舊爲述機緣誌塔隂毎入<lb/>
郡中茶話久此來能不淚沾襟<lb/>
　　同董無休何伯興施勝吉觀徐文長題壁次韻<lb/>
文彩猶留敗壁泥百年多少日沉西不將紅袖偕來拂唯<lb/>
有籠<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>樹影低<lb/>
　　尋禹穴<lb/>
昔者太史公萬里探禹穴余爲會稽人至老遊尚缺久息<lb/>
風塵慕何故違淸轍茫茫問禹跡居人且未决多言窆石<lb/>
<pb n="KR4f0008_SBCK_003-10b"/>
是更無他曲折又言三百里不爲一隅說稽古按唐碑陽<lb/>
明洞爲覈吾㕛董無休門人施勝吉共坐黑箬篷十里如<lb/>
電滅稍憇宗鏡菴放歩迷烟霓攀蘿遲遥響不顧行縢裂<lb/>
窺刋崩石下恍然玉堂設題名唐宋年被彼怪藤齧摩娑<lb/>
手眼勞方讀忽又輟幸哉一字通勝拾古環玦聞昔有洞<lb/>
門今巳遭䦨截金簡玉字文䕶持有鬼孽惟有人間書聊<lb/>
爲太史竊我來三嘆息欲撞錮門鐵洞中風颼颼天空飛<lb/>
綘雪<lb/>
　　宋六陵<lb/>
一片荒烟地云是昔攅宮秋墳巳罷唱隧火不吹紅古蹟<lb/>
今何處落落幾株松歷代祭告文頑石堆西東千年龍穴<lb/>
移此地原荒叢鬒髮縈香烟<hi>孟后髮</hi>枯木齧寒蟲<hi>徽宗柩</hi>
<pb n="KR4f0008_SBCK_003-11a"/>
唯有頂骨碑哀怨訴蒼穹唐林義士祠久矣委蒿蓬亡國<lb/>
何代無此恨眞無窮靑天白日淡幽谷多悲風更無雜鳥<lb/>
來杜宇哭朦朧<lb/>
　　與唐翼修廣文論文<lb/>
人物由來稱婺女百年冷落繼前修至文不過家書寫藝<lb/>
苑還從理學求君巳徧叅新作手吾方屈指舊源流秋香<lb/>
習習山隂道時有書聲出畵樓<lb/>
　　題顧端文往還書札<lb/>
無人此日思元祐忽見遺編鬼護持翰墨無非道命錄姓<lb/>
名都在黨人碑冷風熱血留亡社大義微言助九師今日<lb/>
是非猶未定尚將淮撫話支離<lb/>
　　九月八日顧郡守雅集<lb/>
<pb n="KR4f0008_SBCK_003-11b"/>
霜天黄菊設賔筵投老猶能一暢然酒自惠泉欺菊水<hi>郡守</hi>
<hi>無錫人以家釀見飮</hi>詩成廣坐盡瑶篇相酬恰似交花藥<hi>梓州藥市以九月八</hi>
<hi>日</hi>好論非時發杜鵑<hi>殷七七隺林開杜鵑花亦九月八日</hi>坐久蕭蕭木葉下<lb/>
巳看新月學弓弦<lb/>
　　王九公邀集湖舫同毛㑹侯許霜巖王獻廷祝兒<lb/>
慘淡湖光亦自妍烟中紅葉雨中船數聲新雁難分字一<lb/>
曲吳騷累折絃坐上巳多遷謫意遊情不似太平年雪泥<lb/>
鴻爪知無定相對那能不黯然<lb/>
　　張晴峰雷琴篇次韻<lb/>
古聲埋滅南風隱掩抑凄淸纏徽軫木性未盡聲易訛總<lb/>
有長絃亦痺窘製琴姓氏夫誰何誰諧二十一章歌有唐<lb/>
路氏及沈蚪好奇直欲登雲和蜀中雷氏按故事腹中藏<lb/>
<pb n="KR4f0008_SBCK_003-12a"/>
得陽冰字當時朝市不可見瞥然至寶多僧寺千年變衰<lb/>
新聲起世眼何曾辨朱紫卽有鬼神勤護持亦偕㫁木沉<lb/>
泥水莫言伯牙無知音孤桐夜夜哭篋底好事求材長足<lb/>
胼對面不能知其然晴峰先生世宗工玉林繁露董學全<lb/>
一物不如儒者恥古器殘破求其緣忽然古道照顔色遂<lb/>
覺宇宙不逼仄神物自慶得主人時有光芒吐瑟瑟一彈<lb/>
枯淡契慧能再彈漂渺追無名霜空月出音調苦孤鶴飛<lb/>
來江上横嗚咽似聽興亡註至情更在無聲處若用此琴<lb/>
配笙簧黃鐘眞聲庶可遇<hi>琴笙相調是求黄鐘一法</hi>從來志士嘗悲秋<lb/>
植杖只將雞豚收總使䕫龍亦糞土撒沙江海同星漚古<lb/>
來多少不得志梁父白石鳴鐘璆日月大抵多朓朏流落<lb/>
寜止一琴棄先生憐才如李韓此琴之來豈無意綢繆宮<lb/>
<pb n="KR4f0008_SBCK_003-12b"/>
陛汲猿鶴大鈞造物轉風氣<lb/>
　　雜咏<lb/>
少年飾卷趂槐黄燈火呼名入號房昨夢巳隨風絮盡豈<lb/>
期南面至公堂<lb/>
瑟瑟西風遠黛靑幽牕梧葉自飄零西湖多少閒花草一<lb/>
槩都來挿膽瓶<lb/>
方沈溫韓閔蔡唐魔君降下豈尋常<hi>徐神翁對蔡京之言</hi>可憐碧浪<lb/>
湖中水一代銷沉在此方<lb/>
江上才人亦自妍篋中聞說有遺篇平泉移得瓊花種不<lb/>
管春風到麥田<lb/>
　　懷陳令升<lb/>
扁舟不向鹽官去夢寐猶留在轉塘但覺世人多勦說始<lb/>
<pb n="KR4f0008_SBCK_003-13a"/>
知此老有鋒鋩墨翻紅燭三更雨賔集草亭萬樹香却與<lb/>
明山老措大殷勤五載共書堂<lb/>
　　過法相寺<hi>甲子</hi>
不到名藍數十年重來風景覺蕭然山中幸喜存長曆劫<lb/>
冷能留不壞烟<lb/>
　　書事<lb/>
初晴泥路覺槃跚聽徹松濤骨亦寒莫恨西風多凛烈黃<lb/>
花偏奈苦中看<lb/>
論文不苦病相磨剪燭山<graphic n="KR1141" url="https://raw.githubusercontent.com/kanripo/KR-Gaiji/master/images/KR1141.png" mimeType="image/png"/>夜巳過記得填詞三百本緣<lb/>
來最苦是情多<lb/>
昨夕松風對短檠病中無語不酸情月光今夜偏無頼江<lb/>
北山頭分外明<lb/>
<pb n="KR4f0008_SBCK_003-13b"/>
　　童王兩校書乞詩<lb/>
崎嶇山路出天台猶帶桃花日影來一曲琵琶山市裏頓<lb/>
教紅葉滿蒼苔<lb/>
舞榭村村紅燭明徐娘髮薄尚多情一天風露侵條脫唱<lb/>
到陽關字字淸<lb/>
拍板紅牙子夜天烏啼枯樹欲生烟知音誰賚纏頭錦踏<lb/>
破紅氍八百錢<lb/>
　　送二校書還天台<hi>十二月初六日</hi>
杯酒殷勤宛轉聲老來白璧賦閒情應知此後重逢少莫<lb/>
任金釵墮燭檠<lb/>
藍橋再到望雲英未必江潮信有程吾只重攀淸逺例三<lb/>
郎祠下咒吳迎<hi>湯若士詩云暗向淸源祠下免教迎啼徹杜鵑聲</hi>
<pb n="KR4f0008_SBCK_003-14a"/>
　　題獅林壁<hi>乙丑</hi>
緑暗紅稀社鼓闐子規啼徹酒壚邊饒他多少堂頭老爭<lb/>
似村僧白晝眠<lb/>
小菴恰在女峰邊躑躅花開一徑穿酒債尋常君莫問一<lb/>
春自有賣茶錢<lb/>
<pb n="KR4f0008_SBCK_003-14b"/>
<pb n="KR4f0008_SBCK_003-14b"/>
<pb n="KR4f0008_SBCK_003-1a"/>
吾悔集卷之三　南雷續文案<lb/>
　　　　　　　　　　　　　　　　　　男百家較<lb/>
　　張元岵先生墓誌銘<lb/>
海昌有窮經之士二人曰朱康流張元岵短簷破屋皆拚<lb/>
數十年之力曉風夜雨沉㝠其中兩人每相攻難故其成<lb/>
書彼此援引用張其說以余所見兩先生詩易言之康流<lb/>
但究㫖要諸家聽其散殊不爲收拾元岵錯綜積玉忘懐<lb/>
彼我康流於易研尋圖象盡㧞趙幟元岵宗主王程以玩<lb/>
辭爲本至于指歸日用不離當下因孔子而求文周因文<lb/>
周而求羲易則兩家一也康流於詩美刺如霜雪元岵纏<lb/>
綿悽愴有流離世故之感至取序首一語推原詩前之意<lb/>
則兩家一也兩人皆遭䘮亂而皆能以經術顯則人力信<lb/>
<pb n="KR4f0008_SBCK_003-1b"/>
乎可與天争矣先生諱次仲字元岵别號待軒曲江之裔<lb/>
七傳至光翰光翰子用忠事吳越王屢立戰功歸老海寧<lb/>
之棗林河大德末仲山爲其邑許村塲鹽課司子思賢徙<lb/>
居城東其族始大祖　父　先生七歲就外傅遂授易八<lb/>
歲母密儒人疾病割股而愈十八歲爲諸生郡邑聞其事<lb/>
旌表之旣而撫按欲具奏先生辭曰童幼無知思之猶有<lb/>
餘愧可復以此沽名耶父與亭戸訟直指聼之先生偕父<lb/>
坐獄於庭父不勝直指曰何與諸生事先生曰父子至情<lb/>
非明府之法可移直指視其瞻對慷慨爲之罷訟舉天啓<lb/>
辛酉浙江鄕薦虞山處之若畏友當是時坊社正盛先生<lb/>
所選擬古淸裁刋落浮華多發天然爲世所貴韓求仲周<lb/>
介生選家巨擘亦以爲不如然先生矜貴自喜未嘗標榜<lb/>
<pb n="KR4f0008_SBCK_003-2a"/>
以樹聲名一時名流視爲別調先生喜親前輩得其一言<lb/>
終身奉爲藥石許淮安同生初見先生語之曰爲官自居<lb/>
鄕始子其愼諸先生由此一生無竿摩郡邑之事章給事<lb/>
格菴邂逅先生謂曰近名事愼勿爲之選政其一也先生<lb/>
憬然從此㫁手先生楷模前輩風範其與人言亦不肯作<lb/>
一熟軟語同學以御史行部先生送之問今日從何處做<lb/>
起御史曰吾安能爲乎惟搪塞過去耳先生怫然曰天下<lb/>
事皆搪塞二事壞之不意足下亦有是言禜雨士大夫皆<lb/>
集先生倡言諸公亦知之乎一月以來無日不雲無日不<lb/>
雷而雨終不至上天之意視斯民之困若若不得不雨視<lb/>
士大夫之驕奢若不可雨其徘徊于兩岐之間乎聞者愕<lb/>
然先生雖苦力著書然未嘗忘世學雙劍學長鎗皆精其<lb/>
<pb n="KR4f0008_SBCK_003-2b"/>
技久之棄去先世充亭戸共業者苦於官課先生置義田<lb/>
一百七十畝以除其害邑令以淸丁致擾而難於驟改先<lb/>
生曰明府志在利民不利則巳非無執持也令然之房師<lb/>
吳以時上疏請定胥吏稅役以寛民賦先生論其不可惡<lb/>
胥吏而稅之亦抑末之意也旣稅其役則胥吏有辭於偷<lb/>
矣邑故有黃生絹役前令革之奸民謀復以便乾沒先生<lb/>
言於石守乃巳先生以人利害爲身苦樂故興利除害之<lb/>
際必毅然當之不讓然以五十餘年老孝廉八科下第不<lb/>
當纎芥之任天下搖搖如覆舟袖手旁觀欷歔嘆息其設<lb/>
施之可見者鄕邦一二細事耳豈不可惜哉余嘗疑世風<lb/>
浮薄狂子僇民群起糞掃六經溢言曼辭而外豈有巖穴<lb/>
之士爲當世所不指名者而先生孤燈欵對意通響象别<lb/>
<pb n="KR4f0008_SBCK_003-3a"/>
有寒餓相與綢繆沈繼震字子起武林人矮几折足俯首<lb/>
以注六經婦抱女孩徙倚四壁寒風凛然不知世間富貴<lb/>
爲何物先生云孤苦四十餘年天心來復賜以子起又云<lb/>
世人皆飽死而子起獨餓死子起卽捧此枵腹可見列聖<lb/>
于地下若輩飽死更何益胡廷試字玉呂餘姚人嘗爲弇<lb/>
洲塾師崛强不肯伏弇洲臨卒欲聞炮聲散其鬱結終夜<lb/>
不徹乃瞑一生知巳先生一人而巳然則世非無其人能<lb/>
知其人之人少也先生旣知其人矣得無以死後餘力引<lb/>
而齊之使子起玉呂亦從先生而傳乎余故序之先生誌<lb/>
後猶昔葉木心之例也先生以康熙丙辰四月某日卒年<lb/>
八十八娶徐氏子三人昻貢生晟庠生㫤國學生皆先卒<lb/>
孫一人訒諸生曾孫三人貞觀正觀永觀皆余兒百家之<lb/>
<pb n="KR4f0008_SBCK_003-3b"/>
門人也卒後幾年葬於某原訒鑨墓石再拜求銘銘曰<lb/>
我於先生把臂語溪高冠岌岌長佩陸離又後十年訪於<lb/>
海涯一樽相對祈死爲辭曾不十日臯復隨之維此十日<lb/>
畱以待羲宋之遺民經之大師書帶環墳千載如斯<lb/>
　　孝廉子孟卓君墓誌銘<lb/>
君諱麟異字子孟明讓皇帝遜位成祖誅朝臣之不附者<lb/>
以忠貞卓敬爲首夷三族忠貞之弟哲匿於塘西宋氏始<lb/>
爲仁和人哲生景復景復生養黙養黙生澄澄生廷俊廷<lb/>
俊而後始敢岀仕故君之高祖賢光祿寺典簿曾祖文炎<lb/>
鴻臚寺鳴贊祖禺太學生封秘書院編修考諱彝登順治<lb/>
丁亥進士第仕至左春坊左庻子兼侍讀妣潘㳟人年十<lb/>
五入武康縣學舉順治甲午順天鄕試君早慧淸朗開達<lb/>
<pb n="KR4f0008_SBCK_003-4a"/>
稍長益貫研古今出其英華皆有新意是時侍讀方在講<lb/>
筵君又得志于科目聲生勢長人以貴公子目之而君退<lb/>
然自下齒寒士中不見異晝夜惟筆硯相親近高吟長嘯<lb/>
性情王孟花卉之炫麗風露之凄爽收拾塡詞非時文腐<lb/>
敗麤澁之士所得聞也傑才偉工無不師友亂離纔定人<lb/>
有憂生之嗟北塲南舘絲竹無聲君不以富貴適巳四方<lb/>
知名之士閭巷一介之善輻湊其門支坐熟語觴酌流行<lb/>
必極雅意盡歡情人人皆以爲近來之盛事也西湖虎阜<lb/>
之㑹集者于人風雅寂寥頓返舊觀君以年少捧銅盤而<lb/>
宿艾駭服者則翩翩之風入人深矣侍讀卒官丹旐南還<lb/>
君厭宼瘁容哭泣備禮復至闕下陳情哀榮之典得踰常<lb/>
制其入而事㳟人旦暮上食飮扶侍左右情結笑言一聞<lb/>
<pb n="KR4f0008_SBCK_003-4b"/>
嗟嘆百方宛轉夜漏乙丙君猶寢門語刺刺未敢離側也<lb/>
㳟人有孤姪㳟人哀其孤露君爲之授田迎婦重立門戸<lb/>
女弟適毘陵莊氏㳟人念之君爲之築室塘西不異同居<lb/>
兩弟早孤衣食受一錢以上必均出就外傳親課其勤惰<lb/>
而欲使之急就凡所以推行恭人之意者無不盡其情也<lb/>
嗚呼難矣君旣爲富室亦好行其德一方纎悉以至緩急<lb/>
無不依君以辦無名子以新安程氏上變牽連數十人下<lb/>
吏名捕君知之私其吏曰匿名書法不得行行之於汝有<lb/>
害無利吏悟事遂得寢富子以婦死訟婦家巳解鄕人之<lb/>
有力者各脇其貲富子亦以百金投君君曰吾力不足以<lb/>
庇子忍復受子賂乎郤之甲乙相誣爲盜甲以君與觀察<lb/>
契家致千金爲壽君曰汝本非盜而致人於盜是亦盗矣<lb/>
<pb n="KR4f0008_SBCK_003-5a"/>
吾受汝賄是盗所隱器與盗同罪可乎卒解兩家之紛而<lb/>
去丙申歲饑發粟千餘石賑之活者無算最其大畧如此<lb/>
至於猝需冗求趣具曲應固莫得而數也亡何大盗入室<lb/>
發其黃金大珠以去豪吏猾民利其所有哃喝更番方當<lb/>
告訏風盛君亦緣手散之不與齟齬而金幾盡矣論者以<lb/>
財爲君累夫契疏鞅掌歌兒舞女勞攘於汙惑之中此以<lb/>
財爲累者也君快心開物以刼孤寒之淚甕牗何足以驕<lb/>
人乎又謂其文弱不能撑持外侮夫財者流通天下之物<lb/>
也豪奪與哀乞無異彼能籠吾之糞土不能燬吾之孝友<lb/>
詩書無恙門第不改用財自衛元相之鍾乳胡椒悅生之<lb/>
蘭亭方斯蔑如矣君生于崇禎巳巳後四月三十日卒于<lb/>
康熙戊申十二月二日年四十娶錢氏丁丑進士句容知<lb/>
<pb n="KR4f0008_SBCK_003-5b"/>
縣錢朝彦之女其言行詳余別志子四人曰長齡太學生<lb/>
曰松齡庠生曰鶴齡曰錫齡女四人長適太學生陳奕昌<lb/>
次適太學生項灝餘未字孫三人孫女三人某年某月某<lb/>
日合塟于望雒山之原長齡等价余門人奕昌請銘銘曰<lb/>
閨門之內和氣氤氳鄕黨之間急難解紛以交天下欣賞<lb/>
奇文如斯之人其視富貴過眼烟雲<lb/>
　　吳處士墓碣銘<lb/>
德淸吳卜雄介吾友陳子棨求表其父之墓余以吳君有<lb/>
狀有誌何庸復言子棨曰卜雄才士毎諷采夫子所著形<lb/>
之嗟嘆是欲以其所貴者事其親也辭之則孤孝子之志<lb/>
君諱興或字質生姓吳氏宋相履齋之後履齋生尙書璞<lb/>
家湖州之新市因爲德淸人父仲羽母嵇氏君少與群兒<lb/>
<pb n="KR4f0008_SBCK_003-6a"/>
遨戲母怒嚙其臂母殁毎視嚙痕思慕涕泣見者哀之父<lb/>
與蔡眉梁爲亞稽蔡皆富室君家貧依舅氏從母以活眉<lb/>
梁之父故總兵也與夫巳氏爲怨家夫巳氏監司吳郡脩<lb/>
怨於其子眉梁亡命捕其妻跡之君時年十九扁舟脫其<lb/>
從母徐歩詣獄監司問眉梁匿處君以從母未遠恐其見<lb/>
及紿曰遲之十日眉梁可獲也及期監司理前語問之對<lb/>
曰某實不知其處姑免廹促耳監司大怒以死恐之君廼<lb/>
慷慨仰天曰某之此來自分一死眉梁伏匿知固不言也<lb/>
今又不知明府枉殺無辜不忌其不祥乎監司黙然幽囚<lb/>
考掠五毒參至終不易辭監司免官始解械君由此知名<lb/>
閭里之間急難密謀其計畫無復之者必從君得其要領<lb/>
遲明戸外之屨巳滿君亦攝衣偕出矣從弟坐獄非數百<lb/>
<pb n="KR4f0008_SBCK_003-6b"/>
金不能䧏免其家貧甚待死而巳君以私財爲弟解對吳<lb/>
甲亦從弟也與君不相得後以事下獄心知君能救之而<lb/>
不敢言君曰吾豈以小忿而棄懿親乎卒出之盗欲刼嵇<lb/>
氏而礙君思殺君以逞一日爲盗所得其僕昏夜乗盗熟<lb/>
睡負君而逃間行至家嵇氏卒得保全甲辰大水邑民陳<lb/>
狀者數千人皆不報故事告荒有定限過限者不訾省君<lb/>
涕泣入陳邑令爲之感動卽以君言上之趙中丞中丞召<lb/>
君應對激切於是荒田得勿收責君不當事任故所施亦<lb/>
狹其爲人所傳誦者巳如此夫以天下之廣好義者豈復<lb/>
一人葢可傳而不得傳者疑不爲少也然余觀之縉紳士<lb/>
大夫類皆局促自營一遇利害如毛髮則振動悼慄推之<lb/>
惟恐不遠其視窮閭阨巷宛轉之死亡未嘗肯效一蚉一<lb/>
<pb n="KR4f0008_SBCK_003-7a"/>
䖟之勞也君奮桑樞褐塞之下而急人之急至於骨肉拒<lb/>
扞壯節凛然東漢獨行傳十四人其四人所載與君同然<lb/>
則在古人亦少也世悲陳同父所誌不過逸民里姥如君<lb/>
者設與高爵之徒原情比迹孰爲應銘法乎康熙巳酉正<lb/>
月卒年四十九君未殯有二人入哭甚哀家無識之者問<lb/>
之則曰君昔活我我未之能報也不告姓名而出以此知<lb/>
君之隱德多矣娶俞氏簉孫氏子一人卽卜雄諸生女三<lb/>
人諸生潘錫祉某甲其婿也一朱字銘曰<lb/>
君之塟父㑹者千人履齋之祠壊而復新匹夫有此夫豈<lb/>
凡民<lb/>
　　敬槐諸君墓誌銘<lb/>
歲甲寅群盗滿山余奉老母避兵於第四門寓諸來聘書<lb/>
<pb n="KR4f0008_SBCK_003-7b"/>
室室容一几三几之內寢竈鷄犬圖書皆在焉上雨旁風<lb/>
細碎罄竭來聘之父敬槐傷其落魄時過慰藉毎遇嘉慶<lb/>
則與家人父子錯互杯盤笑語余有二女孫方離襁褓君<lb/>
袖棗栗餈餳止其啼頰風和日美余掉短䑧老母掲女孫<lb/>
汎汝仇湖歷牛屯<hi>謝文正園</hi>泊九龍亭觀石壁鑿像<hi>汝湖依岩高下作列</hi>
<hi>仙象置身其中彈琴</hi>進東山寺畧臨山以觀海余海濵半載忘其羈<lb/>
旅之憂者由君以爲之主人也乙卯五月値君八十誕辰<lb/>
余舉觴爲夀後月盜平余奉老母還家舟行君老淚縱橫<lb/>
徙倚河渚余遙望凄然不忍仰視更三年君卒余不及再<lb/>
靣也君名允遴字賔所敬槐其號也曾祖伯祖改父城母<lb/>
周氏君少讀書巳棄去爲賈然意度濶畧在航船中有客<lb/>
擕兒兒向鄰船<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>而泣君問之客欷歔對曰其母賣與<lb/>
<pb n="KR4f0008_SBCK_003-8a"/>
他客在鄰船者是也君問受値若干如數贖回夫婦感謝<lb/>
而去東浙無白糧而南糧解戸往往破家君與族人通融<lb/>
爲義役之法一方無困君所居最爲僻陋甲戍乙亥間來<lb/>
聘與符士龍諸如錦魏　周肇脩諸士奇之徒立昌古社<lb/>
岀而交遊四方來聘之名因而驟起倪鴻寶陳臥子皆以<lb/>
國士待之然聞見未廣闚竊書史一二振奇之事遂以爲<lb/>
天下治亂數着可了大語無顧忌君數戒之江于師起來<lb/>
聘益痛憤思欲有所發舒乗馬出入諸營意所不可輙曰<lb/>
某日吾當上書劾某人某日吾當上書言某事酒酣耳熱<lb/>
初未嘗有意爲之也聞者以爲實然方國安令其將俞玉<lb/>
收置水獄將以釁炮君行賂得免來聘驟經摧勒發爲狂<lb/>
疾君柴門墐戸以待其愈康熙成午八月十九日年八十<lb/>
<pb n="KR4f0008_SBCK_003-8b"/>
三卒娶黃氏年五十八先君二十四年卒九月十八日合<lb/>
塟東山鄕赤嶺之原子四人長來聘貢生次來賛先卒來<lb/>
聰來職孫四人栻駿栻鳳栻杰栻麃孫女三人曾孫七人<lb/>
來聘求余誌墓余初辭之念小時意氣奔放離別都不在<lb/>
心亂後瘁於哀傷吳霞舟先生舟中别我余行二十里先<lb/>
生復掉三板送之嗚咽濤中沈眉生書尺往來𥿄有淚痕<lb/>
舟發虞山鄧起西立忠烈祠邉涕淚交下陳錫公來學去<lb/>
之日手巾拭靣而淚不能比其臨水黯然者不在此數淸<lb/>
風朗月思之不可爲懷君河渚之淚如何消破因援筆爲<lb/>
之銘曰<lb/>
在昔景濂避施子里主人陳堂西軒舍止景濂誌堂其情<lb/>
八髓東里武昌隱溪蔣氏東山一遊夫亦偶耳桃開索我<lb/>
<pb n="KR4f0008_SBCK_003-9a"/>
序之痛死竊比二者君情尤美我銘其藏薄夫敦只<lb/>
　　腳氣詩十首<lb/>
天地鼓槖籥遷流自成運吁嗟運中人逐浪隨波進猶如<lb/>
魚噞喁終不離濕潤試觀春秋時根抵于忠信未甞無姦<lb/>
穴怪蟲嚙樹舋其時賢大夫檢押過霜刃當其淫亂中此<lb/>
理仍雷震逮至七國時利害爲宗印未甞無賢者舉頭天<lb/>
外認僅使利與害時與義相磷汩沒利害瀾固巳在千仞<lb/>
漢唐學術雜宋室頗謹愼雖然函雅故孱力不能振求彼<lb/>
春秋才尙爲天所吝<lb/>
于中命曰儒天地所依仗鴻濛一氣內錯互非一狀所貴<lb/>
于儒者開物費劑量主宰苟不移眼前路須放一擊而遠<lb/>
去處子之耿抗有如泛大海卒遇黑風浪舟師認針經守<lb/>
<pb n="KR4f0008_SBCK_003-9b"/>
柁侯無恙惡可袖手觀聊以杜譏謗後來本領薄汨入身<lb/>
名障呼吸乏奇謀議論空慨忼吾學固如此非常豈所望<lb/>
是以言儒者無關于得䘮自宋失其傳䧏爲逸民諒<lb/>
束髮于是非不異辨菽粟投老轉糊塗霧布十里毒俗學<lb/>
好誇大放意極雕琢欲以人之負而爲我之卓叱咜先先<lb/>
賢以下始破竹吾意此等陋不可欺孱僕斯世多機巧于<lb/>
此獨誠樸所以縱惡聲日夜如布榖古䜛䜛當世今䜛讒<lb/>
往躅廟庭且臲臲何况我空谷<lb/>
淸議在當世元氣之所秘散之輿人誦歛之鄕校刺不霜<lb/>
雪而寒不斧鉞而悸萬馬方奔騰冷風颯然至志士寧殺<lb/>
身枯骨恐畱祟奈何近年來此道久廢棄宿素巳衰落其<lb/>
權無所寄瑣瑣將無同所争只鼠臂遂使獝狂徒雄張無<lb/>
<pb n="KR4f0008_SBCK_003-10a"/>
顧忌鬼䄂事渺茫衮鉞復滯膩天上天下間何物可牽掣<lb/>
後生無根柢一閧憑市肆<lb/>
吾友陳乾初曾立死節門合義斯爲節不然終酸䰟試觀<lb/>
甲申來勃窣多煩冤幽經費收拾畱此培天根亦有賢智<lb/>
過求名而名存殺身良不易不復吹毛煩乃有[莫-大+羽]冗徒忠<lb/>
義資舌言假爲乾没路䑛刃樂餘潘不辨何人血用之搏<lb/>
朝飱偷驢摸犢輩日夜相攀援不待敎而誅斯案誰爲翻<lb/>
豈眞煩豺虎整頓此乾坤<lb/>
甞讀封禪書文成與五利其人敢大言大言猶未至决河<lb/>
塞可就黃金成可餌不死藥可得仙人亦可致所以錮主<lb/>
心區區此四事入海求其師不出方士類界絕而不鄰未<lb/>
嘗牽洙泗妖人何高張不丐佛老庇揮手中都宰爾汝將<lb/>
<pb n="KR4f0008_SBCK_003-10b"/>
把臂駝口岀陳言千金無易字世眼豈盡塗白日走魑魅<lb/>
志士傷世變開口談權術抱薪而救火其勢當愈疾幽運<lb/>
吹流蠱淳風竟蕭瑟纎兒粉子輩狡獪破心出前者苦未<lb/>
工後來緯更密詐之復見詐未知誰第一庻幾以眞誠灰<lb/>
轉黃鐘律嗟彼百色妖天空自消失不解解連環古語豈<lb/>
草率譬如累丸家業以累至七欲以累勝之迸散斯可必<lb/>
席上非腐談忠信有十室<lb/>
丹書藏故府不以一人刋天啓甲子事夫誰發難端崇禎<lb/>
戊寅對讀之猶霜寒兩朝關興滅千載畱譏彈豈以耆舊<lb/>
盡穴見亂朱丹近觀何人言衣飾古瘡瘢槩以黨一字削<lb/>
平無賢奸夫苟持異說直可譽京韓亦有賢子孫見之摧<lb/>
心肝但可以哀情稍爲祖父寛紹述仇君子無異劉親棺<lb/>
<pb n="KR4f0008_SBCK_003-11a"/>
舉世共疾貧天地亦逼仄天地養萬民原各有分職農以<lb/>
耕致年工以巧收直牽車而服賈日夕不惶息士以科舉<lb/>
養或又不可得其智兼九流亦可佐其扐量力守故蹊計<lb/>
口免轉側非不嘆辛勤廉恥有方域何人决其藩狂象遭<lb/>
火逼妄想非分來一意工克賊掘井及九仞魍魎斯充塞<lb/>
昔人不言貧惟恐隣匍匐此意竟何如寒潭水湜湜<lb/>
儒家有堂奥牛毛不足譬㝠契苟未深出語卽乖戾凡子<lb/>
張空虛良楉亂市肆土硃點四書朱陸急同異近來學人<lb/>
少誰何識眞僞遂以科舉學刼人之聽視括帖上下文原<lb/>
無眞實義推之入理窟塗車可畧地有明三百年人物多<lb/>
顦顇何怪時厭薄艱難得委質此曹愈紛紜棄婦等標致<lb/>
　　光祿大夫太子太保吏部尙書謚忠襄徐公神道碑<lb/>
<pb n="KR4f0008_SBCK_003-11b"/>
　　銘<lb/>
崇禎末大臣爲海內所屬望以其進退卜天下之安危者<lb/>
劉蕺山黃漳海范吳橋李吉水倪始寧徐<graphic n="KR1471" url="https://raw.githubusercontent.com/kanripo/KR-Gaiji/master/images/KR1471.png" mimeType="image/png"/>里屈指六人<lb/>
北都之變范李倪三公攀龍髯上升則君亡與亡蕺山漳<lb/>
海<graphic n="KR1471" url="https://raw.githubusercontent.com/kanripo/KR-Gaiji/master/images/KR1471.png" mimeType="image/png"/>里在林下不與其難而次第致命蕺山以餓死漳海<lb/>
以兵死<graphic n="KR1471" url="https://raw.githubusercontent.com/kanripo/KR-Gaiji/master/images/KR1471.png" mimeType="image/png"/>里以自磬死則國亡與亡所謂一代之斗極也<lb/>
<graphic n="KR1471" url="https://raw.githubusercontent.com/kanripo/KR-Gaiji/master/images/KR1471.png" mimeType="image/png"/>里徐公諱石麒字寶摩號虞求家本秦川宋南渡始遷<lb/>
嘉興之畵水高祖端曾祖向上祖養蒙父聞韶自向上以<lb/>
下皆贈宮保尙書妣錢氏封太安人贈一品夫人公少好<lb/>
學有淸才强記博覽年十七補其邑諸生以家難棄去再<lb/>
補靑浦諸生則年三十餘矣天啓戊午先忠端公分房南<lb/>
闈始舉公賢書壬戍登進士第授工部營繕司主事管節<lb/>
<pb n="KR4f0008_SBCK_003-12a"/>
愼庫庫與中人惜薪司交關逆奄專權有所調發主者奉<lb/>
行惟謹猶恐不得其歡心公在事多格之以令甲逆奄不<lb/>
悅中人冬衣靴料初不過三萬金內操增至十二萬前司<lb/>
空鍾羽正以稽畱去官至是逆奄欲預支巳得請于上公<lb/>
又以故事持之逆奄大怒㑹先忠端公下詔獄公納槖饘<lb/>
募金抵誣賍思所以出之逆奄知之恨愈甚遂以新城侯<lb/>
王昇博平侯郭振明之發塟價罪公削籍烈皇登極誅逆<lb/>
奄起南京禮部郞中改吏部文選司崇禎乙亥改考功司<lb/>
冡宰鄭三俊掌院范景文主南計公佐之奏免七十八人<lb/>
是時主北計者謝陞烏程私人無不庇之而南計反是烏<lb/>
程無以難也轉尙寶司卿應天府丞署尹事其地爲民患<lb/>
苦者無如僉報馬戸一事應天九驛使命徵發無時岀農<lb/>
<pb n="KR4f0008_SBCK_003-12b"/>
里以役衙前無不立困而又奉㫖裁減驛逓縮食縮馬本<lb/>
足相當當事者不權輕重食縮而馬如故時民益困公以<lb/>
爲救之莫如召募且句其胥吏之所乾沒者其資有餘積<lb/>
年之患一日而除戊寅入賀元旦鄭司寇以輕比失上意<lb/>
下獄黃少詹道周黃庻子景昉言之于經筵上怒未回公<lb/>
言皇上御極以來麗丹書者多大臣朝士卽使盡皆情法<lb/>
允恊巳是幽隂景色而况威嚴之下株連蔓引九死一生<lb/>
今皇上以輕擬之故深督三俊恐將來必有承順風旨以<lb/>
㫁錬爲能事以鉤棘爲精神非復皇上愼獄之本意矣疏<lb/>
上三日上御門口傳出三俊國家典故未有御門之日有<lb/>
宣諭者卽上所攝逮大臣亦未有六日卽釋之者非公忠<lb/>
誠悟主何以有此公起廢籍歷官南京十二年至是始入<lb/>
<pb n="KR4f0008_SBCK_003-13a"/>
爲左通政轉光祿寺卿晉通政使天子治尙綜核棄子斥<lb/>
臣莫不造作端末妄生首尾萃于納言主者幾若承行之<lb/>
吏不然則絞訐相摩呌呼巳及之矣公廋情匿姦懸見立<lb/>
剖必使之詞窮意竭而後冰駭風散自公作納言告訐之<lb/>
風少息尋陞刑部右侍郞會推閣員冡宰李日宣先後推<lb/>
至二十餘人公與焉上召對與推諸臣于中極殿公稱疾<lb/>
不至時上巳入陳演之譛越翼日下日宣于理及與推三<lb/>
人始服公之先幾也轉左侍郞署部事旋卽眞爲尙書公<lb/>
言邇年以來刑官擅背條律嚴文剋剝遂使各司上下其<lb/>
手胥吏因緣爲奸刑獄繁興干和召愆僥倖苟免之徒關<lb/>
節賄營之盛雖日誅之而不能止矣因紏近日附㑹律文<lb/>
之謬者數十事時貫城滯獄不下萬人重文橫入多窮怒<lb/>
<pb n="KR4f0008_SBCK_003-13b"/>
之所遷及淸獄之議發自宜興而宜興簠簋人不見信公<lb/>
理問端其冤嫌久訟莫不曲盡情詐壓塞群疑卽被罪而<lb/>
去者亦緣道謳吟然公未嘗盡主姑息一時關係大案俄<lb/>
傾而定陳新甲下獄政府六卿無不爲之營救公言俺答<lb/>
闌入而丁汝䕫伏誅沈惟敬盟敗而石星論死國法炳如<lb/>
後此綱紀陵夷淪開陷瀋覆遼蹙廣僅誅一二督撫以應<lb/>
故事中樞率置不問故新甲一則曰有例再則曰有例者<lb/>
此也不知親藩膏刃百城流血䕫星之罪若是烈乎春秋<lb/>
之義人臣無境外之交戰欵二策古來通用然未有身在<lb/>
朝廷不告君父而專擅便宜者辱國啓侮莫此爲甚上覽<lb/>
疏心動宜興靣奏國法大司馬兵不臨城不斬上曰他邉<lb/>
疆卽勿論僇辱我親藩七不甚于薄城乎卽日棄市中人<lb/>
<pb n="KR4f0008_SBCK_003-14a"/>
劉元斌監軍詩賊御史王孫蕃劾其淫掠逮問司禮王𥙿<lb/>
民漏泄疏未抄而元斌辯至上并下𥙿民于獄言𥙿民職<lb/>
任提督禁旅殺掠代爲欺隱法難輕縱公上爰書言隱人<lb/>
之惡與身自爲惡者有間終不可以元斌爲首而𥙿民爲<lb/>
從律内奏事詐不以實條止擬一配註以其欺君也然則<lb/>
繩欺之法亦止此矣加等至烟瘴巳極過此以往非守法<lb/>
之臣所敢擅入也上召公靣諭而始决之洪督救錦州之<lb/>
圍束馬未動職方張若麒以司馬私人出關督戰洪督不<lb/>
得已從之進而兵潰若麒從漁舟遁還關外精銳䘮失俱<lb/>
盡若麒就理而有奥援司官遷延不讞時本司韓一臣出<lb/>
守公批此案未結竟不聽新除爰書以本案爲例王樸倡<lb/>
逃誅矣倡倡逃者豈可緩誅陳新甲誤國辟矣誤誤國者<lb/>
<pb n="KR4f0008_SBCK_003-14b"/>
胡能延辟欲彰軍政宜赴藁街上寛秋後他如刋定丁督<lb/>
許帥不假借以溫筆或從或不從而公之不爲燥濕輕重<lb/>
則一也最後而有熊姜之獄卒以執法去位當是時宜興<lb/>
當國興化後起而風價稍高一時臺省各相依附爲反覆<lb/>
憸滑之術以搆兩相于是附宜興者爲南黨附興化者爲<lb/>
北黨章疏詭紿激訐莫不有謂上亦心知言官之橫而惡<lb/>
之有無名子疏二十四氣逹之御前上益信手勅申戒給<lb/>
事中姜埰言上中謠言單辭厭薄言官行人熊開元屏人<lb/>
密奏宜興過失上皆疑爲押合故智下之詔獄且欲賜死<lb/>
獄底蕺山于召對犯顔救之蕺山革職公言皇上欲求變<lb/>
通趨時之臣舉朝不乏若欲求廉頑立懦維風易俗之臣<lb/>
舍宗周無與歸矣不聽然上亦凛于公論收囘密詔改下<lb/>
<pb n="KR4f0008_SBCK_003-15a"/>
刑部公輕擬不狥上意奉㫖閒住公去而國事益急徬徨<lb/>
一旅冀赴賊俱死而北變巳至江右嗣興起公爲右都御<lb/>
史未至改吏部尙書大業草創人心未附聞公與蕺山漳<lb/>
海之岀天下始無寡弱之憂公以國家之敗由官邪也方<lb/>
欲條品人物簡落狐狸易危亡之轍而馬阮傳通姦賂毀<lb/>
裂恩仇孽勲扞將宮奴市獪時相爲帝中㫖賢于部推私<lb/>
門熱于廟堂黔首囂然公猶以祖宗之法汰彼巳甚不因<lb/>
流極之運刓其方圓也馬士英希心列侯中人韓賛周請<lb/>
加恩定策五等延世公覆世宗以外藩入繼擬封輔臣楊<lb/>
廷和蔣冕伯爵皆謙讓不遑方今國恥未雪扼腕拊心諸<lb/>
臣豈肯裂土自榮俟神京克復大綂告定之後議之未晩<lb/>
又言福王狥難先帝尙遣一勛臣一黃門一內侍騐讅含<lb/>
<pb n="KR4f0008_SBCK_003-15b"/>
歛今先帝梓宮何處封樹若何僅遣一徤兒應故事則群<lb/>
臣之悲思大行祗具文耳士英苦其折讓凡公所上考■<lb/>
年例少所稱可御史黃耳鼎恨公例轉蹄尾紛然謂公殺<lb/>
樞臣以敗欵局公歷叙和議始末從前小人閃揄賣國情<lb/>
狀始露公與蕺山先後去國黃童白叟皆知南都不能立<lb/>
矣乙酉四月余過嘉興勸公避地四明山公曰不可吾東<lb/>
向一歩則馬阮謂我擁立潞王西向一歩則馬阮謂我與<lb/>
臥子將興晉陽惟有死此一塊土耳别後三月干戈滿地<lb/>
嘉興城守將破公在城外至城下呼曰吾大臣不可野死<lb/>
當與城存亡城上人譁曰我公來矣開門納之越宿而城<lb/>
䧟公朝服自縊死閏六月二十六日也僧眞實藏之櫃中<lb/>
踰二旬收歛顔色如生其時蕺山在越城餓經七日曰此<lb/>
<pb n="KR4f0008_SBCK_003-16a"/>
降城非我死所乃出城外而死兩公死相反而其義則一<lb/>
海內爲作降城嘆我公來樂府以美之烈皇撥亂反正之<lb/>
才有明諸帝皆所不及承熹宗蕪穢之後銳于有爲向若<lb/>
始事卽得公等六七人而輔之開誠布公君臣一體全不<lb/>
隄防其于致治也何有自蒲州岀而失望見制于小人所<lb/>
謂君子者往往自開破綻烈皇遂疑天下之士莫不貪欺<lb/>
頗用術輔其資好以耳目隱發爲明陸敬輿曰馭之以智<lb/>
則人詐示之以疑則人偷然後上下交戰于影響鬼魅之<lb/>
途烈皇之視其臣工一如盜賊欲不亡也得乎故蕺山進<lb/>
告先欲救其心術公隨事消息歸于忠厚雖累逢投杼而<lb/>
過後思之不置葢其性原不與小人合也烏程韓城　陵<lb/>
井研能亡烈皇之天下而不能使猜忌刻薄之名加于烈<lb/>
<pb n="KR4f0008_SBCK_003-16b"/>
皇者觀兩公之遇合而可以解于後世矣南渡沸鼎斗筲<lb/>
而叨天業苟非公等數人虛名潤色詎能免于閏位亦猶<lb/>
文山之存德祐也公淸修絕俗造次布素官物貯庫苞苴<lb/>
戒門通籍二十餘載位至冡宰所餘不過談扇歌鐘而巳<lb/>
弘長後進士有纎芥之長依以成名尤急人之患難雖側<lb/>
踵焦原不忘援手竹亭敗後籍沒公力言當事止沒其田<lb/>
産而握握之物不與讐竹亭者又欲竄其子弟于許都叛<lb/>
黨之内公復理而出之孝廉祝淵上書頌蕺山緹騎逮問<lb/>
公囑吳金吾勿殺義士淵得生出獄戸一門之內孝友濡<lb/>
染義盡情至兄弟三人惟伯兄一子相埋者言當遷公曰<lb/>
有兄在吾不敢爲主也母黨式微公折契田廬曰俾無忘<lb/>
太夫人之德公初以疎屬爾榖爲子巳二十六年甲申始<lb/>
<pb n="KR4f0008_SBCK_003-17a"/>
立柱臣爲後或問後與子異乎曰然子可私也後不可私<lb/>
也子惟父之所愛卽子之後非薦于祖禰而祖禰用馨告<lb/>
于宗族而宗族不疑不敢後也故詩曰螟蛉有子蜾蠃負<lb/>
之卽人皆可爲子之證也傳曰鬼不馨非類神不馨非族<lb/>
是人不可皆後之證也其議禮之精如此公條貫經史而<lb/>
猶熟于朝章國紀故其章奏尺牘見聞周洽鑿然皆可施<lb/>
行非經生是古非今之腐談也而又旁通九流之學嘗推<lb/>
施公子祿命謂人曰施四明佳人奈何此郞不任香火巳<lb/>
而果絕公生于萬曆戊寅殁于弘光乙酉年六十八娶顧<lb/>
氏繼馮氏俱贈一品夫人子爾榖柱臣女五人唐堯臣潘<lb/>
焕張守虞景堯祝文琯其婿也孫二人功爕申余覆巢孤<lb/>
露公以穉弟畜之所不至隕越于溝壑者繄公是賴且少<lb/>
<pb n="KR4f0008_SBCK_003-17b"/>
不知學汎濫無根公毎訓之曰學不可雜雜則無成無亦<lb/>
將兵農禮樂以至天時地利人情物理凡可佐廟謨裨掌<lb/>
故者隨其性之所近併當一路以爲用世張本此猶蘇子<lb/>
瞻敎秦太虛多著實用之書之意也公死生師友之誼過<lb/>
于彭宣余感傷舊恩不能及李爕之于王成能無愧乎公<lb/>
塟海寧園花鎭之龍山余兩過墓下豐碑未立但有腹痛<lb/>
辛酉距公之殁巳三十七年矣功爕來求銘白髮靑燈回<lb/>
理前緒尙可彷彿其六七也銘曰<lb/>
國之興亡豈以事功曰誠曰術何途之從吁嗟烈皇求治<lb/>
太急一念刑名僉壬斯集公亦有言王道平平至誠透露<lb/>
卽是機權行其所學以匡烈皇帝雖曰俞舉國若狂南渡<lb/>
爝火專樹饕餮公于其間六月霜雪大厦將傾猶抽樑棟<lb/>
<pb n="KR4f0008_SBCK_003-18a"/>
汎汎溝中以俟一閧禦兒鴛水黑雲壓城蓑城毅魄耿耿<lb/>
孤誠血碧龍山䰟騎箕尾千秋萬歲光芒斧扆<lb/>
　　高古處府君墓表<lb/>
府君諱克臨字敬可別號古處蒙城高氏武烈王瓊之裔<lb/>
陪扈南渡或居永嘉或居臨安明初有榮者始遷仁和之<lb/>
興忠里世爲右姓祖汝梅嘉靖辛酉舉人仕至福寧太守<lb/>
父時亮萬曆巳酉舉人母鍾孺人君甫晬而喪母叩和啼<lb/>
呼哀動觀者福寧絕憐愛之曰天以是兒錫我孰謂廉吏<lb/>
可爲而不可爲也出就外傅五行俱下旣而怒長突起語<lb/>
出奇崛時師不敢以爲弟子慈谿沈沖吾老儒也君因師<lb/>
之質以性命理氣之辨及天外何所作何究竟沖吾心異<lb/>
之恐其妨於舉業敎之實地用工自有領㑹處君矻矻窮<lb/>
<pb n="KR4f0008_SBCK_003-18b"/>
年不事口耳沖吾所著經書講義爲之疎通證明而向所<lb/>
欲質問者亦渙然冰釋尋補諸生有聲於塲屋時四方文<lb/>
社最盛武林讀書社多通經學古之士如張秀初江道闇<lb/>
鄭玄子虞大赤仲皜君皆從之上下其議論經生之學不<lb/>
過訓故熟爛口角聖經賢史古今治亂邪正之大端漫不<lb/>
省爲何物君讀書橫山與密友孫武書之所考索者皆經<lb/>
生之不講者也間發爲詩文心精辭綺小言大言皆禀尺<lb/>
度而君不以此自汰名曰小窻筆屑視之如草木之榮華<lb/>
耳學成而世變秀初道闇剃染爲僧玄子變姓名去大赤<lb/>
仲皜亦齎志以沒輩行將盡名理幾熄君把茅河渚與鄒<lb/>
孝直劉雪符兄弟結碾祿社逍遙琴樽杖席之間名談勢<lb/>
語終夕不及永興寺有古梅數樹一日大雪君衝寒獨往<lb/>
<pb n="KR4f0008_SBCK_003-19a"/>
坐其下語刺刺不能休不知所語云何也山中盗起移居<lb/>
北墅孫武書亦遷家相就花晨月夕野航共載尋山水僻<lb/>
處洞簫隱隱聞者方知二老之所之君至性天植事後母<lb/>
朱孺人致養無方孺人卒居䘮幾於滅性兄弟友愛甚摯<lb/>
群從之間廩假進退婚嫁有無君顧省周詳畛域不立族<lb/>
之貧不能葬者棺盈數十君置新阡積年白骨始沾黃土<lb/>
其生平與君久故者則别開蓬窠㑹亡者之客歌薤露以<lb/>
送之伶仃弱小猝需急難收視溫恤不可一二件繫也辛<lb/>
亥饑疫僵餓載道君約里人設厰二所經理饘粥兵興以<lb/>
來閩俘之至杭者無虛日呼聲入㝠君惻然贖數人以始<lb/>
事後遂踵而行之君嘗曰眼前好事做不盡吾力有限吾<lb/>
心無窮嘗存眞實心隨所可行行之余謂此言最爲近道<lb/>
<pb n="KR4f0008_SBCK_003-19b"/>
自袁了凡功過格行有志之士或倣而行之然不勝其計<lb/>
功之念行一好事便欲與鬼神交手爲市此富貴福澤之<lb/>
所盤結與吾心有何干渉其甚者呫呫於禽蟲膜拜之習<lb/>
流轉極惡恃其功過相折放手無忌者有之矣使其知心<lb/>
量之無窮黽勉一生事事不敢放過而亦何功之有當君<lb/>
之時武林程元如以卜著吳茂先以醫名兩人皆與君交<lb/>
有所疑者待君而决君亦間應握粟之求無不奇騐其藥<lb/>
籠常畜善藥以起貧子滿腔子是惻隱之心於君不可見<lb/>
乎生于萬曆辛丑正月三十日卒于康熙庚申九月十日<lb/>
年八十娶周孺人子女各一鳳岐增廣生壻馮圖獻孫男<lb/>
四人湛遠朝瓔皆廩生弘遠士遠皆庠生孫女一人壻劉<lb/>
曾矩庠生曾孫五人景儀景屺景星景福景榖曾孫女一<lb/>
<pb n="KR4f0008_SBCK_003-20a"/>
人將葬湛遠朝瓔以顧侍御季蔚所著行狀乞表其墓曰<lb/>
君嘗爲動說以爲動者太行之獶也是以寧守吾拙然觀<lb/>
君濟世利物之志如江河行地而不絕君固玅巳而麤物<lb/>
存眞而毀轍者耶<lb/>
<pb n="KR4f0008_SBCK_003-20b"/>
</p>
<p>
</p>
  </div>
</body>
</text>
</TEI>
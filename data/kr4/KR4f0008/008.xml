<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0008_SBCK_008-1a"/>
南雷文案卷八<lb/>
　　　姚江黄宗羲著<lb/>
　　陸文虎先生墓誌銘<hi>丁巳</hi>
陸文虎先生卒三十有二年其䘮尚在淺土未亡友黃某<lb/>
泫然而嘆曰是余之罪也夫乃告干世之爲郭元振者而<lb/>
使契家子萬斯大董其事某月某日葬于城西之外憶其<lb/>
平生崖畧而誌之先生諱符字文虎陸氏世爲寧波望族<lb/>
曾祖州丞湳祖相龍父　俱庠生母王氏夏氏生母朱氏<lb/>
四歲時大父引置膝上口授以楊忠愍草疏傳竒先生對<lb/>
客輙抗聲高唱意若深慨慕之者㓜多羸疾因讀叅同悟<lb/>
眞閉關齋禱以爲神仙可學而至久之不効復汎監于釋<lb/>
氏爲學使周斗垣所知㧞置第一授徒海昌祝耳劉心契<lb/>
<pb n="KR4f0008_SBCK_008-1b"/>
之有譚星命者耳劉謂文章心力結集可望而卜人之冨<lb/>
貴福澤文虎之文避冨貴而不可得者也烏用以星命知<lb/>
之已讀書甫里與許孟宏王聞修兄弟交時聞修選古文<lb/>
三編先生與之上下其議多所禆益孫子長督學浙中以<lb/>
林憲濩自輔憲濩得一卷奇之聞修時爲水利道子長以<lb/>
此卷訊之聞修曰此吾故人陸文虎不意君摸索而得之<lb/>
也先生風貌甚偉胸貯千卷謦欬爲洪鐘響一時士大夫<lb/>
聽其談論皆以爲陳同甫辛㓜安復出吳楚名士方招羣<lb/>
植黨互相題拂急先生者愈甚先生謂兵心見于文事鬭<lb/>
氣長于同人亂亡之兆也凡遇刻文結社求先生爲序者<lb/>
循環此意雷霆破柱冀使人聞之而覺悟也崇禎辛巳復<lb/>
保舉之制副使許平遠以先生應詔詣京入國學上圭學<lb/>
<pb n="KR4f0008_SBCK_008-2a"/>
先生充班首進退從容上過而目之舉壬午順天鄕試監<lb/>
國時賜進士出身授行人司行人奉使閩中不果行清查<lb/>
衛所錢粮千戸馮如斗乾没獨多恐發覺刺先生于㕔事<lb/>
不殊歸而養病結雪瓢于白岩山丙戌十月初十日卒年<lb/>
五十配陳氏范氏陳氏子一人某先生卒後亦夭女三人<lb/>
全某葛某沈某其婿也先生初爲舉子業誦習先民時取<lb/>
古文緣餙章句厭而棄去旁渉語錄釋典爲沉深刻厲之<lb/>
文又改而爲恢博奥賾至于其所譚易者則取近代理明<lb/>
義精之學用漢儒博物攷古之功加之湛思直欲另爲傳<lb/>
註不墮制舉方域也其古文詞鵬騫海怒意之所極穿天<lb/>
心月脇而出之苦于才多使天假之年自見涯涘耳詩皆<lb/>
志意所寄媚勢佞生市交游而作聲色者未甞以片語汗<lb/>
<pb n="KR4f0008_SBCK_008-2b"/>
其筆端也胸懷洞達熱心世患視天下事以爲數着可了<lb/>
斷頭穴胸是吾人分内事丙寅聞先忠端公七人之禍希<lb/>
風臯羽作楚漁父二首傳之吳中許孟宏見而㓕其𥿄相<lb/>
體仁動以告訐摧拉異巳先生上書王司馬九重禁禦之<lb/>
地九列大臣之重一落魄妄男子得以隻手障天狂言作<lb/>
鱷在朝在野誰無目攝之讎莫必擠阱之命從此凡百有<lb/>
位相效爲負墻鞠躬以事四方屋邑失業亡命作奸犯科<lb/>
之流日亦不足矣聖明在上未有信臣鈎索奸隠指陳極<lb/>
弊痛切入告者閣下據職言事轉圜納牖直俄頃間事耳<lb/>
乙亥上以祖陵震驚下詔罪巳開釋罪廢召山隂毘陵相<lb/>
吳縣諸君子皆有翹然自喜之心先生以爲此消長之會<lb/>
也語錢虞山曰古人歎神農虞夏之不可作某謂何必黄<lb/>
<pb n="KR4f0008_SBCK_008-3a"/>
虞當今目中欲再見隆萬之際士庻風物已不可得然則<lb/>
士大夫胸中斷不可仍作當時縉紳受用之想服御僕從<lb/>
减省歛敕凡懷貪射利乗間抵隙及故爲大言聳聽巧售<lb/>
傾險者預行杜絕積誠刻意盡瘁恊恭以結主知折讒口<lb/>
則明盛可致不然彼方以佌匕快心此復以夬匕意得正<lb/>
如痎瘧一寒一熱出反彌甚元氣隨之果未幾而烏程排<lb/>
吳縣磔　陽矣先生之料事如此海㓂披倡鎭撫閉關㫁<lb/>
旅瞠視無䇿宣城沈睂生訪余與其客蔡三䇿俱三䇿故<lb/>
降盗也精于水戰先生遇之與之談海上事其船式柁工<lb/>
火器白棓皆内地所未有故能縱橫如意三䇿嘆曰誠能<lb/>
假某戰　三十隻勇士千餘人當使鯨無縱鱗波有恬目<lb/>
先生卽大聲疾呼于當事給以所言之半稍匕見功而郷<lb/>
<pb n="KR4f0008_SBCK_008-3b"/>
士大夫以門庭養虎咎始事之人爲謀不卒而罷卽淸查<lb/>
衛所亦是一時名目而先生以實心行之故人驟見之而<lb/>
駭遂及于難雖才堪濟世翛然常有世外之致辨書画識<lb/>
金石古竒器焚香掃地與名僧聨床對語甞作誓告紫柏<lb/>
文手書一冊寄南康推官錢沃心焚歸宗寺古松下古松<lb/>
爲紫柏所呪活者也余束髪出游吳來之謂子鄉陸文虎<lb/>
志行士也歸而納交于先生從此左提右挈發明大體擊<lb/>
去庛雜念終身偲偲之力使余稍有所知者睂生與先生<lb/>
二人而巳在武林兩京余晨出循通衢委巷搜鬻故書薄<lb/>
暮一僮肩負而返先生邀之要路信宿還書必向余述其<lb/>
梗槩如此盛事于今那復可得乙酉十月十日先生過我<lb/>
草堂嘆息天下事明年訃音亦值是日何其相感之神也<lb/>
<pb n="KR4f0008_SBCK_008-4a"/>
銘曰<lb/>
甬東衣鉢玄黃自始凡偶兼混布霧十里於唯先生曁友<lb/>
萬子分别氣類澗石在水後來淸流未䘮南指嗟我越中<lb/>
尙如月死危言之功曷其可巳<lb/>
<pb n="KR4f0008_SBCK_008-4b"/>
<pb n="KR4f0008_SBCK_008-4b"/>
　　朝議大夫奉勑提督山東學政布政司右叅議兼按<lb/>
　　察司僉事淸谿錢先生墓誌銘<lb/>
昔明道汎濫諸家岀入于老釋者幾十年而後返求諸六<lb/>
經考亭于釋老之學亦必究其歸趣訂其是非自來求道<lb/>
之士未有不然者葢道非一家之私聖賢之血路散殊于<lb/>
百家求之愈艱則得之愈眞雖其得之有至有不至要不<lb/>
可謂無與于道者也崇禎間士大夫之言學者尚廣大多<lb/>
以宗門爲入處蔡雲怡黄海岸林可任錢淸谿其尤也雲<lb/>
怡海岸終爲綱常人物可任白椎秉拂一往不返淸溪未<lb/>
見其止四先生者所至各異其求道之心則一也淸溪先<lb/>
生諱啟忠字沃心錢氏爲鄞中望族方伯奂而下五世爲<lb/>
若賡若選若賡守臨江生三子靖忠舉人益忠訓導敬忠<lb/>
<pb n="KR4f0008_SBCK_008-5a"/>
知寧國府益忠之子肅樂卽忠介若選生二子長爲先生<lb/>
次孚忠先生登崇禎戊辰進士第時承逆奄之後天下書<lb/>
院皆經拆毁先生上言臣觀崔魏亂政奄祠遍于天下乾<lb/>
兒義子人頭畜鳴斯孔孟學術一大厄也三尺童子猶知<lb/>
笑之而中朝誦功勸進轉相效尤者正以諸臣平日理學<lb/>
不明不識節義爲何物但知有身家不知有君父但知迎<lb/>
合流俗不知反照良心良心泯而道術晦道術晦而治術<lb/>
隳矣是故生祠書院相爲貞勝者也應將巳毁書院盡行<lb/>
修復此聖政之急務也疏岀廷臣皆韙之除南康府推官<lb/>
興利除害如不及案無畱牘國土之中饑者與食寒者與<lb/>
衣疾者與醫藥民是以不冤郡固有白鹿書院爲司李職<lb/>
掌司李多未甞學閒徒稽其田稅出入而巳先生集士子<lb/>
<pb n="KR4f0008_SBCK_008-5b"/>
講學隨機指點當其得意忘言三三兩兩便覺沂水春風<lb/>
不遠歸宗寺爲紫柏重興先生刻其集于寺中憨山葬五<lb/>
孔峯下其地不吉先生爲之重卜有明自楚石以後佛法<lb/>
中衰得紫柏憨山而再振先生之爲佛氏金湯如此改理<lb/>
撫州尋遷刑部主事江夏郭昭封以草厰事論死先生念<lb/>
其爲文毅子末減得戍粤中陳秋濤臨川湯伯開先後建<lb/>
言下獄抗疏救之皆得出丁憂服闋轉禮部員外郞山左<lb/>
兵荒餓殍載道疏請漕糧十萬石賑之活者無算已而提<lb/>
督山東學政至李家庄流宼猝至先生諭之皆放兵羅拜<lb/>
則先生昔日所活之饑民也以詿誤歸未幾得白崇禎癸<lb/>
未八月十一日卒距生萬曆甲午十二月二十三日年五<lb/>
十娶戎氏李氏高氏贈封皆安人子三人肅鏘肅鍠俱早<lb/>
<pb n="KR4f0008_SBCK_008-6a"/>
卒在者惟廉女一適諸生許曰瑚孫一中盛孫女一適諸<lb/>
生萬經先生師事鄒忠介故其學問源流多在江右如顔<lb/>
山農何心隱皆嶔﨑豪傑乃弇洲改爰書以爲傳世遂抺<lb/>
摋先生理其緒言刻而傳之吾觀先生當日朱震靑易理<lb/>
隱僻金伯玉苦身持力金正希體認靜虚動直相與水火<lb/>
醯醢鹽梅未甞封域自守也天假之年豈復如可任之不<lb/>
反乎凡先生師友後來簸蕩橫流多歸節義然先生當服<lb/>
闋入都流氛漸廹寓書高安人曰宼至我必死汝等不必<lb/>
來是先生不幸而不值横流不得以節義顯也歲壬午余<lb/>
在京師與震靑論學當其險絕處震靑每曰吾友淸溪曾<lb/>
爲是言矣海岸司李寕波余嘗與之同舟入省可任有知<lb/>
巳之言伯玉門巷蕭然曾數過之先生亦欲過余而不果<lb/>
<pb n="KR4f0008_SBCK_008-6b"/>
先生卒後三十三年高安人方卒廉以某年某月日卜葬<lb/>
凰下溪山麓手爲行狀再拜求銘于時中原之師友盡矣<lb/>
廉生也晚不及見此盛時聊以所憶者語之當世守其家<lb/>
學也銘曰<lb/>
科名祿位蝣晷螢光臯某未復姓氏巳忘先生之殁一世<lb/>
之長學舍馬廐師友劒鋩嘉言善行散落四方亦有後死<lb/>
掇拾其旁以慰哲嗣上下徬惶此心此理未嘗滅亡<lb/>
<pb n="KR4f0008_SBCK_008-7a"/>
<pb n="KR4f0008_SBCK_008-8a"/>
　　談孺木墓表<hi>丁巳</hi>
君談氏名遷字孺木海寧縣人初爲諸生不屑場屋之僻<lb/>
固狹陋而好觀古今之治亂其尤所注心者在明朝之典<lb/>
故以爲史之所憑者實錄耳實錄見其表其在裏者已不<lb/>
可見况革除之事楊文貞未免失實泰陵之盛焦泌陽又<lb/>
多醜正神熹之載筆者皆宦逆奄之舎人至於思陵十七<lb/>
年之憂勤惕勵而太史遯荒皇窚烈熖國滅而史亦隨滅<lb/>
普天心痛於是汰十五朝之實錄正其是非訪崇禎十七<lb/>
年之邸報補其缺文成書名曰國榷當是時人士身經䘮<lb/>
亂多欲追敘緣因以顯來世而見聞窄狹無所憑藉聞吾<lb/>
之有是書也思欲竊之以爲己有君家徒四壁立不見可<lb/>
欲者夜有盗入其室盡發藏稿以去君喟然曰吾手尚在<lb/>
<pb n="KR4f0008_SBCK_008-8b"/>
寧遂已乎從嘉善錢相國借書復成之陽城張太宰膠州<lb/>
高相國皆以君爲竒士折節下之其在南都欲以史舘處<lb/>
君不果亡何太宰相國相繼野死君亦棄諸生北走昌平<lb/>
哭思陵西走陽城欲哭太宰未至而卒丙申歲冬十一月<lb/>
也葢君於君臣朋友之間實有至性故其著書亦非徒爲<lb/>
盗名之秘經而已余觀當世不論何人皆好言作史豈眞<lb/>
有三長足掩前哲亦不過此因彼襲攘袂公行苟書足以<lb/>
記名姓輙不難辦搉而論之史之體有三年經而人與事<lb/>
緯之者編年也以人經之者列傳也以事經之者紀事也<lb/>
其間自有次第編年之法春秋以來未之有改也有編年<lb/>
而後有列傳故本紀以爲列傳之綱有編年而後有紀事<lb/>
故紀事爲通鑑之目奈何今之作者矢口遷固而不屑於<lb/>
<pb n="KR4f0008_SBCK_008-9a"/>
悅宏夫作者無乘傳之求州郡鮮上計之集不能通知一<lb/>
代盛衰之始終徒據殘書數本諛墓單辭便思抑揚人物<lb/>
是猶兩造不備而定爰書也以余所見近日之爲　者<lb/>
其人皆無與乎文章之事而公然長篇累牘行世藏家輙<lb/>
欲與五經方駕三志競爽豈以後世都可欺乎君乃按實<lb/>
編年不衒文彩未甞以作者自居異日有正明世之事者<lb/>
知在此而不在彼也君之子祺求余表墓余美無溢辭亦<lb/>
史法也<lb/>
<pb n="KR4f0008_SBCK_008-9b"/>
<pb n="KR4f0008_SBCK_008-9b"/>
　　朱康流先坐墓誌銘<hi>丁巳</hi>
漳海之學如武庫無所不備而尤邃於易曆三乘易卦爲<lb/>
二十六萬二千百四十四以授時配之交會閏積嬴縮無<lb/>
不脗合詩與春秋逓爲爻象屯蒙而下兩濟而上二千一<lb/>
百二十五年之治亂燎若觀火其時及門者遍天下隨其<lb/>
質之所近止啼落草至於易曆諸子無復着坐之處相與<lb/>
探天根月窟者則康流先生一人而已康成善筭馬融許<lb/>
以登樓季通精數文公謂之老友古人授受之嚴大扺不<lb/>
能泛及也漳海致命先生博稽六藝各有論著其言象數<lb/>
不主邵子之說别爲先天後天八卦圖以爲諸儒之言易<lb/>
者詳於所變而不詳於所未嘗變變者象也未嘗變者太<lb/>
極也時惟適變道必會通不察其適變則微彰剛柔有拘<lb/>
<pb n="KR4f0008_SBCK_008-10a"/>
墟之患不觀其會通則屈伸往來有臨歧之泣求諸物而<lb/>
格之反諸身而體之究其大要不越乎知幾精義二者而<lb/>
已其言小序觀亡詩六篇僅存首句則首句作於未亡之<lb/>
前其下作於旣亡之後明矣子由獨取初辭頗爲得之又<lb/>
謂鄭詩不特詞不滛聲亦不滛也詞正則聲正詞滛則聲<lb/>
滛非相離之物又謂作詩有賦比興用詩亦有賦比興射<lb/>
義天子以騶虞爲節樂官備也諸侯以貍首爲節樂會時<lb/>
也其指事也切其取義也直如作詩者之賦體是也大夫<lb/>
以采蘋爲節樂循法也士以采蘩爲節樂不失職也以婦<lb/>
女之事喻士大夫非比乎以蘋蘩藴藻之菜筐筥錡釡之<lb/>
器感大夫士明信之將非興乎辨古文尚書之非僞謂伏<lb/>
生之書如堯典臯謨洪範無逸何嘗不文從字順至於甘<lb/>
<pb n="KR4f0008_SBCK_008-10b"/>
誓湯誓牧誓文侯之命詞㫖淸夷風格温雅雜之二十五<lb/>
篇之中無以辨其爲今文爲古文也謂春秋闕文錯簡不<lb/>
特郭公夏五觀於日食之先時後時可知矣論樂者謂調<lb/>
以此始者必以此終首尾何聲卽屬何調先生言誠如是<lb/>
則宮調之中商多於宮可得仍爲宮商調之中宮多於商<lb/>
可得仍爲商乎葢調也者韻也古人雅淡不爲繁聲慢詞<lb/>
太抵一句之終曵其音以永之而已先生之折衷諸家如<lb/>
此要不盡同於漳海漳海嘗謂先生曰康流沉靜淵鬱所<lb/>
目經史洞見一方苟覃精三數年雖羲文閫奥舎皆取其<lb/>
宮中何必窶人之室乎自漳海懸記先生之覃精者近三<lb/>
十年又何以測其所至乎先生諱朝瑛字美之姓朱氏康<lb/>
流其别號也晚又號罍菴海寧之花園里人曾祖侍御某<lb/>
<pb n="KR4f0008_SBCK_008-11a"/>
祖紹臯父完初母查孺人登崇禎庚辰進士第知旌德縣<lb/>
期年而以外艱歸旋遭䘮亂遂不復仕門户綢繆期功縈<lb/>
繞先生屈其經世之業以支吾八口泊然不見喜愠之色<lb/>
酬對甚簡相索於經術之内者惟張子待軒所著罍菴雜<lb/>
述金陵遊草行世五經略記文集皆藏於家生於某年乙<lb/>
己九月卒於某年庚戌三月年六十有六以弟之子翰思<lb/>
爲後女三人查蕙沈研周煒其壻也孫二人協徵協紀孫<lb/>
女二人將塟於葑涇之原翰思介吾友陸氷修求誌其墓<lb/>
余丙午歲十一月同氷修訪先生於家劇談徹夜綿聯不<lb/>
休盡發所記五經讀之出入諸家如觀王會之圖計平生<lb/>
大觀在金陵嘗入何玄子署中討論五經至此而二耳踰<lb/>
年先生以各經略記首卷見寄荏苒數年欲以一得之愚<lb/>
<pb n="KR4f0008_SBCK_008-11b"/>
取證而先生不可作矣千年之役固所願也銘曰<lb/>
六經之道昭如日星科舉之學力能亡經某題某說主媚<lb/>
有司變風變雅學詩不知䘮吊哭祭學禮所諱崩薨卒塟<lb/>
春秋不載演爲說書蒙存淺達棄置神理助語激聒所以<lb/>
儒者别開天地漢註唐疏宋語明義百年漳海破荒而出<lb/>
象數理學會歸於一罍菴老人入室弟子削筆洗硯俗儒<lb/>
心死漳海之學不得其傳葑涇之原畱此一綫<lb/>
<pb n="KR4f0008_SBCK_008-12a"/>
<pb n="KR4f0008_SBCK_008-13a"/>
　　陳乾初先生墓誌銘<lb/>
先師蕺山曰予一生讀書不無種種疑團至此終不釋然<lb/>
不覺信手拈出大抵於儒先註疏無不一一牴牾者誠自<lb/>
知獲戾斯文亦姑存此疑團以俟後之君子倘千載而下<lb/>
有諒予心者乎不肖羲蒙先師收之孤苦之中而未之有<lb/>
得環視劉門知其學者亦絶少徒以牽挽於口耳積習不<lb/>
能當下决擇淺識所錮血心充塞大抵然矣近讀陳乾初<lb/>
所著於先師之學十得之四五恨交臂而失之也其言性<lb/>
曰性善之說本於孔子得孟子而益明孔孟之心迄諸儒<lb/>
而轉晦盡其心者知其性也之一言是孟子道性善本旨<lb/>
葢人性無不善於擴充盡才後見之也如五榖之性不藝<lb/>
植不耘耔何以知其種之美邪故諄諄敎人存心求放心<lb/>
<pb n="KR4f0008_SBCK_008-13b"/>
充無欲害人之心無穿窬之心有所不忍達之於其所忍<lb/>
所不爲達之於其所爲老老幼幼以及人之老幼不一言<lb/>
而足學者果若此其盡心則性善復何疑哉易繼善成性<lb/>
皆體道之全功正對仁智之偏而言道不離陰陽智不能<lb/>
離仁仁不能離智中焉而巳故曰一陰一陽之謂道卽中<lb/>
庸中節之和天下之達道也繼之卽須臾不離戒懼愼獨<lb/>
之事成之卽中和位育之能在孟子則居仁由義有事勿<lb/>
忘者繼之之功反身而誠萬物咸備者成之之候繼之者<lb/>
繼此一陰一陽之道則剛柔不偏而粹然至善矣如曰惻<lb/>
隱之心仁之端也雖然未可以爲善也從而繼之有惻隱<lb/>
隨有羞惡有辭讓有是非之心焉且無念非惻隱無念非<lb/>
羞惡辭讓是非之心而時出靡窮焉斯善矣成之者成此<lb/>
<pb n="KR4f0008_SBCK_008-14a"/>
繼之之功向非成之則無以見天付之全而所性或幾乎<lb/>
㓕矣故曰成之謂性由是觀之則仁者見之謂之仁卽不<lb/>
可謂仁智者見之謂之智卽不可謂智猶中庸賢智之過<lb/>
卽不得爲賢智也從來解者昧此至所謂繼善成性則幾<lb/>
求之父母未生之前幾何不胥天下而禪乎故性一也孟<lb/>
子實言之而諸家皆虛言之言其實則本天而責人言其<lb/>
虛則離人而尊天離人尊天不惟誣人并誣天矣葢非人<lb/>
而天亦無由見也是故藨衮勤而後嘉榖之性全怠勤異<lb/>
獲而曰麰麥之性有美惡必不然矣涵養熟而後君子之<lb/>
性全敬肆殊功而曰生民之性有善惡必不然矣又曰資<lb/>
始流行天之生物也各正性命天之成物也物成然後性<lb/>
正人成然後性全物之成以氣人之成以學人物之性豈<lb/>
<pb n="KR4f0008_SBCK_008-14b"/>
可同哉大彖何不言萬物資始各正性命而必係之乾道<lb/>
變化之下又何不曰元亨者性情也而必係之利貞之下<lb/>
乎非元始時無性而收藏時方有性也謂性至是始足耳<lb/>
今老農收種必待受霜之後以爲非經霜則穀性不全此<lb/>
物理也可以推人理矣是故資始流行之時性非不具也<lb/>
而必於各正保合見生物之性之全孩提少長之時性非<lb/>
不良也而必於仁至義盡見生人之性之全或曰人之氣<lb/>
禀淸濁果有仕百千萬者性有不善焉可盡誣曰氣之淸<lb/>
濁誠有不同然無乖於性善之義也氣淸者無不善氣濁<lb/>
者亦無不善有不善者乃是習耳觀於聖門參魯柴愚當<lb/>
由氣濁游夏多文端木屢中當由氣淸可謂游夏性善參<lb/>
柴性惡耶又曰一性也推本言之曰天命推廣言之曰氣<lb/>
<pb n="KR4f0008_SBCK_008-15a"/>
情才豈有二哉由性之流露而言謂之情由性之運用而<lb/>
言謂之才由性之克周而言謂之氣性之善不可見分見<lb/>
於氣情才情才與氣皆性之良能也天命有善而無惡故<lb/>
人性亦有善而無惡人性有善而無惡故氣情才皆有善<lb/>
而無惡中庸以喜怒哀樂明性之中和孟子以惻隱羞惡<lb/>
辭讓是非明性之善皆就氣情才言之後儒曰旣發謂之<lb/>
情曰才出於氣故皆有善有不善不知舍情才之善又何<lb/>
以明性之善耶才情氣有不善則性之不善不待言矣是<lb/>
隂爲邪說者立幟也而可乎又曰本體二字不見經傳此<lb/>
宋儒從佛氏脫胎來者故以爲商書維皇降衷中庸天命<lb/>
之性皆指本體言此誣之甚也皇降天命特推本言之猶<lb/>
言人身則必本之親生云耳其實孕育時此親生之身而<lb/>
<pb n="KR4f0008_SBCK_008-15b"/>
少而壯而老亦莫非親生之身何嘗指此爲本體而過此<lb/>
以往卽屬氣質非本體乎宋儒惟誤以此爲言本體故曰<lb/>
人生而靜以上不容說才說性便巳不是性則所謂是性<lb/>
而容說者恰好在何處耶樂記人生而靜天之性也二語<lb/>
本是禪宗其書大半在荀子不意遂爲性學淵源可怪也<lb/>
後儒口口說本體而無一是本體孔孟絶口不言本體而<lb/>
無非言本體子曰性相近則近是性之本體孟子道性善<lb/>
則善是性之本體而此本體固無時不在不止於人生而<lb/>
靜之時也如曰人皆有不忍之心乍見孺子之心以至四<lb/>
端人皆有之心皆指本體言也曰平旦之氣則雖牿亡之<lb/>
後而吾性之本體亦未嘗不在也曰乞人不屑行道之人<lb/>
勿受則雖下流行乞之徒而吾性之本體亦無時不在也<lb/>
<pb n="KR4f0008_SBCK_008-16a"/>
則亦何時何處而非天命皇降之體乎學者惟時時存養<lb/>
此心卽時時是本體用事工夫始有着落今不思切實反<lb/>
求而欲懸空想箇人生而靜之時所謂天命皇降之體段<lb/>
愈求而愈遠矣無論人生而靜之時黝然穆然吾心之靈<lb/>
明毫未開發未可言性卽所謂赤子之心孩提之愛稍長<lb/>
之敬亦萌而未達偏而未全未可語性之全體必自知學<lb/>
後實以吾心密體之曰用極擴充盡才之功仁無不仁義<lb/>
無不義而後可語性之全體故曰成之者性也曰盡其心<lb/>
者知其性也佛氏喜言未生之前旣死之後的道理儒者<lb/>
只曉得有生之後未死之前的工夫佛氏言雖夸大却無<lb/>
把捉儒者言極平實却可持循將何去而何從乎又曰周<lb/>
子無欲之敎不禪而禪吾儒只言寡欲不言無欲聖人之<lb/>
<pb n="KR4f0008_SBCK_008-16b"/>
心無異常人之心常人之所欲亦卽聖人之所欲也人心<lb/>
本無所謂天理天理正從人欲中見人欲恰好處卽天理<lb/>
也向無人欲則亦並無天理之可言矣乾初之言大抵如<lb/>
此其於聖學巳見頭腦故深中諸儒之病者有之或主張<lb/>
太過不善會諸儒之意者亦有之夫性之善在孩提少長<lb/>
之時巳自彌綸天地不待後來後來之仁至義盡亦只還<lb/>
得孩提少長分量故後來之盡不盡在人不在性也乾初<lb/>
必欲以擴充到底言性善此如言黃鍾者或言三寸九分<lb/>
或言八十一分夫三寸九分非少八十一分非多原始要<lb/>
終互見相宣皆黃鍾之本色也先生諱確字乾初陳氏爲<lb/>
海寧望族曾祖鳴梧祖理川父覺菴皆世其學母葉氏乾<lb/>
初讀書卓犖不喜理學家言嘗受一編讀之心弗善也輙<lb/>
<pb n="KR4f0008_SBCK_008-17a"/>
棄去遂四十年不閲其後與同邑祝淵讀書淵議論不守<lb/>
章句乾初每鐫之巳同問學於山陰先師深痛末學之友<lb/>
離見於辭色乾初括磨舊習一隅三反逮先師夢奠得其<lb/>
遺書而盡讀之憬然而喻取其四十年所不閱者重閱之<lb/>
則又格格不能相入遂見之論著同軰爲之一閧不顧也<lb/>
乾初議禮尤精從其心之所安者變通古禮而於㐫禮尤<lb/>
痛地理惑人爲天下異端之禍其於友朋一事稍乖必正<lb/>
色相告不爲姑息屠爌陸圻徴文壽母乾初謂世俗之事<lb/>
非所當行社集講會人情之常乾初謂衎衎醉飽無益身<lb/>
心再會之後亦不復赴甲申以後士之好名者强與國事<lb/>
死者先後相望乾初曰非義之義大人弗爲人之賢不肖<lb/>
生平具在故孔子謂未知生焉知死今人動稱末後一着<lb/>
<pb n="KR4f0008_SBCK_008-17b"/>
遂使奸盗優倡同登節義濁亂無紀死節一案眞可痛也<lb/>
乾初之論未有不補名敎者晚而病癈不出門者十五年<lb/>
卒之曰爲丁巳七月二十四日年七十四塟於沈家石橋<lb/>
之西娶王氏先卒二十七年子二人長翼次禾殀女一人<lb/>
孫二人克鬯克爽余於丙午訪之病中猶危坐劇談又十<lb/>
年丙辰致書約以明歲再見而不可得矣翼以誌銘見屬<lb/>
其時未讀乾初之書但以翼所作事實稍節成文今詳玩<lb/>
遺稿方識指歸有負良友多矣因理其緒言以䜟前過銘<lb/>
曰有明學術宗㫖紛如或泥成言或創新渠導水入海而<lb/>
反填淤惟我蕺山集夫大成諸儒之弊削其畦町下士聞<lb/>
之以爲雷霆豈無及門世智限心如以太牢飫彼書蟫欲<lb/>
抺微言與時浮沉龍山之下乃有傑士從遊雖晚㝠契心<lb/>
<pb n="KR4f0008_SBCK_008-18a"/>
<pb n="KR4f0008_SBCK_008-19a"/>
<pb n="KR4f0008_SBCK_008-20a"/>
　　查逸遠墓誌銘<hi>戊午</hi>
自余束髪出遊所交於杭郡之諸子凡三換焉始聞子將<lb/>
嚴印持主持聲氣其所謂讀書社者余皆得而友之於中<lb/>
獨知之契馮儼公江道闇張秀初其最也繼讀書而起者<lb/>
爲登樓余時就學於兩京不能徧交於中則親陸鯤庭麗<lb/>
京於外則交朱近修逮桑海之後十有餘年余復至杭則<lb/>
子將印持儼公道闇鯤庭巳登鬼錄秀初去爲浮屠麗京<lb/>
隱於醫肆近修出而索遊其餘亦零落畧盡一時被綺繡<lb/>
戴朱纓寳餙之㡌燁然若神人之少年蔑視老生不容託<lb/>
末契於其間邂逅而得汪魏美徐蘭生陸氷修查逸遠湖<lb/>
山慘淡天似傷我之孤另也乃未幾而魏美近修又逝麗<lb/>
京不知所往余頻年過海昌猶幸與氷修逸遠登雲岫山<lb/>
<pb n="KR4f0008_SBCK_008-20b"/>
觀日出步海堤指點夏葢石鼓在蒼茫間歲丁巳氷修入<lb/>
燕明年而又䘮逸遠余聞之過時而哭夫余於逸遠之交<lb/>
情未必過於前者所卒之諸子而獨有深悲於逸遠者葢<lb/>
自是而余衰年未死武林之交遊弗復有義熙以前人物<lb/>
矣逸遠初名崧繼字柱靑後改遺以逸遠爲字號學圃世<lb/>
爲海寧園花里人查氏海寧望族高祖秉<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>順天府尹曾<lb/>
祖志文郡丞祖允揆贈兵部主事父大緯崇禎庚辰選貢<lb/>
仕行朝爲武庫主事妣董氏贈安人逸遠總角爲諸生卽<lb/>
慷慨有大志武庫側足焦原逸遠左右其間覊旅騁辭常<lb/>
諧要領往來四渡潬海長風巨浪視之若枕席上過也未<lb/>
幾而武庫捐舘草搖風動百毒齊起逸遠弘濟艱難摧剛<lb/>
爲柔前掩而後覆補敗而扶傷重立門戸宿艾駭服然外<lb/>
<pb n="KR4f0008_SBCK_008-21a"/>
雖縕藉而胸中耿耿者終未下臍時一發見思得所謂奇<lb/>
材劍客者而友之戹屯之歌鉛筑之聲雜然出於四壁趨<lb/>
死不顧利害去就也喜讀史得其大意以經濟自期許故<lb/>
凡天下之事他人數百言不能了者逸遠數言其利病纖<lb/>
悉畢見雖鬱鬱無所施爲而溝渠保甲社倉諸法講求通<lb/>
變未嘗不行之一方也家產無百金朋友急難窘助不以<lb/>
在亡爲辭泖上申生避仇亡命臥病僧舎逸遠身親湯藥<lb/>
死則具棺而塟之申生固義士也天下尤高此舉逸遠短<lb/>
小精悍久處囊中人亦謂其英鋭之氣當伸之於歲月不<lb/>
得於彼者之必得於此也乃一旦中暑卒於舟中屈伸之<lb/>
數有不可解生某年丙寅十一月十五日卒某年戊午三<lb/>
月一日年五十三娶鍾氏先七年卒子四人嗣璉嗣瑮嗣<lb/>
<pb n="KR4f0008_SBCK_008-21b"/>
<graphic n="KR1256" url="https://raw.githubusercontent.com/kanripo/KR-Gaiji/master/images/KR1256.png" mimeType="image/png"/>季子謹出後其仲弟女三人壻王旭庠生董湉朱某孫<lb/>
二人克建克承嗣璉卽氷修之壻也嗣璉嗣瑮從余遊皆<lb/>
有俊才逸遠不令爲科舉干祿之學而讀書爲詩古文士<lb/>
林望風推服天之伸逸遠者庶其在玆乎將以某年某月<lb/>
某日塟於某原二子謁銘於余銘曰<lb/>
龜山有言才智之士非有學力不肯但巳跼天踳地時乎<lb/>
不遇縛虎之急能免一怒嗟夫逸遠有才無時北牕述酒<lb/>
西臺竹枝銕崖老婦鶴年席㡌有此數子以爲前導<lb/>
<pb n="KR4f0008_SBCK_008-22a"/>
　　張節母葉孺人墓誌銘<hi>戊午</hi>
予友張旦復篤行士也請予銘其所後母葉孺人葢數年<lb/>
矣而怠緩未作每見輙以爲語間讀其狀而悲之其忍不<lb/>
銘按狀節母姓葉氏元公之女刑部郞中瑜之五世孫也<lb/>
年十八歸同邑張君楩家以孝友聞甬人所謂雍睦堂張<lb/>
氏也歸七年而君中寒疾死節母時年二十有四所生止<lb/>
一女君之同產三人亦止一子議者欲以三從子爲後節<lb/>
母曰吾伯叔年少字育未艾吾不妨待之母以吾故乖親<lb/>
疎之序也未幾而女亦殀乃携女姪以共晨夕凡二十一<lb/>
年而次姒始生一子卽旦復也從蓐草之中納之於懷而<lb/>
後喜可知也旦復又多病故鞠子之哀倍於常母旦復稍<lb/>
長女紅句讀每夜一燈熒然鷄初號而起不復吹燈暗中<lb/>
<pb n="KR4f0008_SBCK_008-22b"/>
櫛髪取㝛水頮面然後蹴旦復起之隙中殆有光射發册<lb/>
而讀葢日以爲常也一日旦復自外傅歸節母問所讀書<lb/>
對曰大學節母啓笥取一束授之曰此大學也昔汝祖母<lb/>
爲汝父聘吾汝外祖以此書爲報冀汝父讀之汝父死以<lb/>
爲此書無用不料猶見汝讀之也旦復視之爲大學衍義<lb/>
補相對泣下當旦復未舉時晨炊夜作煩媷之事不肯讓<lb/>
人人以爲癡曰枉此辛苦不知欲爲何人節母聞之嘆曰<lb/>
吾依伯叔存活家計淸貧豈容一人閒食重其累耶其後<lb/>
旦復見節母鼻孔有癭粟許問故曰往時夜織欲睡觸以<lb/>
燈草久之失血而成節母卽甚愛旦復然相勉以淸苦蒸<lb/>
一鷄卯箸畫爲三毎飯不得越界荒年伯叔將鬻公產而<lb/>
難於節母節母卽令旦復押劵曰諸父之意童子當順承<lb/>
<pb n="KR4f0008_SBCK_008-23a"/>
也外家爲旦復議姻節母曰兒年㓜未可以此廹促諸父<lb/>
其不爲姑息如此從來碑誌之法類取一二大事書之其<lb/>
瑣細尋常皆畧而不論而女婦之事未有不瑣細者然則<lb/>
竟無可書者矣就如節婦只加節之一字而足其餘亦皆<lb/>
瑣細也如是而何以爲文乎予讀震川文之爲女婦者一<lb/>
往深情毎以一二細事見之使人欲涕葢古今來事無鉅<lb/>
細唯此可歌可涕之精神長畱天壤予書節母之事而喟<lb/>
然於其故也君生某年甲戌某月某日卒某年壬寅十月<lb/>
初一日年二十九節婦生某年巳卯十二月二十二日卒<lb/>
某年戊子正月二十八日年七十合塟於某原子汝翼太<lb/>
學生旦復其字也孫奉璋銘曰<lb/>
墓木已拱奉祀未寫二十一年以待來者唯其心之金石<lb/>
<pb n="KR4f0008_SBCK_008-23b"/>
豈能限以孤寡<lb/>
<pb n="KR4f0008_SBCK_008-24a"/>
　　徵君沈耕巖先生墓誌銘<lb/>
有明之輔臣以奪情見劾者三人曰李賢張居正楊嗣昌<lb/>
然劾賢之羅一峰劾居正之趙吳艾沈鄒皆有祿位於朝<lb/>
唯劾嗣昌之沈耕巖則諸生也賢與居正當天下無事之<lb/>
日所失不過一身嗣昌當危急存亡之秋所關乃在社稷<lb/>
耕巖之言拯溺救焚縣記後來不爽累黍又非一峰諸公<lb/>
所言僅在一時也崇禎丙子復保舉之制應天廵撫張國<lb/>
維以耕巖應詔時中原流㓂决裂特起嗣昌於苫塊倚以<lb/>
辦賊而嗣昌以熊文燦之招撫爲嘗試逍遙司馬堂中敗<lb/>
問日至掩餙徒工耕巖慨然國事至此朝端尙無一人言<lb/>
之者乃草綱常正而後可以正世風一疏謂金革無避漢<lb/>
儒之曲說君子必不出此卽嗣昌廹於君命亦宜躬歷戎<lb/>
<pb n="KR4f0008_SBCK_008-24b"/>
行袵革荷戈而乃支吾旦夕安枕京畿外飾勤勞中懷規<lb/>
避將來誤國嗣昌之肉其足食乎繼又草樞臣籌國已誤<lb/>
一疏謂嗣昌旣不能循先朝大臣起復故事軍旅之寄一<lb/>
付文燦使其聲罪除凶徐持降議亦豈爲後以一十二萬<lb/>
方張之師不爲不武以二百八十餘萬咸集之餉不爲不<lb/>
充整旅以往何兇弗摧卽使面縛輿櫬猶應宣布皇威而<lb/>
後愍其歸死以宥之詎有漫無剪治招之不來強而後可<lb/>
援賊之認帖以爲金石講盟結約猶同與國天下有不能<lb/>
殺人而能生人者乎有授柄於敵而可懾敵者乎臣不知<lb/>
其所終矣通政司張紹先以疏字逾額存案不上耕巖上<lb/>
書通政言無使獲罪執事幸甚紹先始請上裁嗣昌亦惶<lb/>
恐待罪請進劾已之章有㫖這本旣違式卿不必更請封<lb/>
<pb n="KR4f0008_SBCK_008-25a"/>
進耕巖乃櫽括兩疏以就格上之畱中不報黄漳海嘆曰<lb/>
此何等事在朝者不言而草野言之乎吾軰眞愧死矣臺<lb/>
省何楷錢増林蘭友詞林劉同升趙士春相繼劾嗣昌最<lb/>
後而漳海有廷辨之事則皆發端于耕巖也向若耕巖之<lb/>
說行斯時易置嗣昌文燦流㓂之禍豈至若是哉故識者<lb/>
以爲此番保舉得耕巖一人可以謂之不虚矣耕巖姓沈<lb/>
氏諱壽民字眉生别號耕巖世爲宣州人曾祖寵官至叅<lb/>
政學者所稱古林失生是也祖𢡟敬蒲州丞封德慶知州<lb/>
叔祖懋學翰林修撰父有恒太學生耕巖孤峭不妄言笑<lb/>
爲文深入理窟而出之淸眞江右艾干子至宛上評許在<lb/>
盛名之上人駭其言而卒莫之能易焉故其選時文耕巖<lb/>
之文多入文定不敢輕置於文待一時聲名之盛吳中二<lb/>
<pb n="KR4f0008_SBCK_008-25b"/>
張與江上二沈相配二張謂天如受先二沈謂崑銅耕巖<lb/>
不以名位相甲乙也上書報罷不復厝意經生之業與周<lb/>
鹿溪掩關茅曲俱理佐王之學無何而黨禍作阮大鋮之<lb/>
在畱都也以新聲高會招來天下之士利天下有事行其<lb/>
捭闔耕巖劾楊疏尾有大鋮妄畫條陳鼓煽豐芭於是顧<lb/>
杲吳應箕推耕巖之意出南都防亂揭合天下名士以攻<lb/>
之大鋮恨甚以爲主之者鹿溪也及大鋮得志曲殺鹿溪<lb/>
按掲中姓氏次第欲誅之而以耕巖爲首余亦與焉且聞<lb/>
溧陽亡命投止耕巖矯詔將下溧陽返北耕巖遂變姓名<lb/>
入金華山中南都亡而事解耕巖遂不返故園東遷西徙<lb/>
入山惟恐不深瓶粟旣罄採藜藿以續食有知而餉之悉<lb/>
行謝絶曰士不窮無以見義不竒窮無以明操郡守朱元<lb/>
<pb n="KR4f0008_SBCK_008-26a"/>
錫曾寄十金耕巖意不欲受庋置壁中三年塵甑未甞一<lb/>
發視也溧陽旣相將特疏薦之耑使寓書耕巖不開封對<lb/>
使焚之溧陽意猶未己耕巖寄書謂之曰龔勝謝枋得其<lb/>
智非不若臯羽所南也而卒以隕厥軀者緣多此物色故<lb/>
耳故凡今之欲徵僕薦僕者直欲死僕者也溧陽嘆曰先<lb/>
生所謂名可聞身不可得見者也乙未始返故廬松菊無<lb/>
存田園半割或請直諸曰身旣隱矣焉用直之然避人愈<lb/>
深其名愈著當事或邀之半道則望望而去比之元亮人<lb/>
以爲隘焉乙卯五月屬疾門人吳肅公侍耕巖命其載筆<lb/>
曰以此心還天地以此身還父母以此學還孔孟語畢而<lb/>
卒是月之三日也年六十九遺集若干卷閑道錄若干卷<lb/>
配徐孺人先十九年卒子六人洙爕棆鑑埏逢將以某年<lb/>
<pb n="KR4f0008_SBCK_008-26b"/>
塟於某所耕巖重然諾一切皆有至性友人周梅骨死海<lb/>
外其子幼耕巖渡海塟其骨鹿溪之殁也家業零落藐諸<lb/>
孤爲逋負所逼耕巖鬻田以償之不足貸諸人又不足屬<lb/>
諸門人鹿溪始有完卵故白言才疎意廣甲申以前貸金<lb/>
至六百以上皆急朋友之急也余少遭患難輟業者久之<lb/>
庚午邂逅耕巖於南中偲偲之力何日忘之癸酉耕巖訪<lb/>
余至姚江戊寅余訪耕巖至宛上而不遇改革以後兩番<lb/>
寄詩亦不知其達不達也甲辰在姑蘓與鄒文江約將以<lb/>
秋冬之際同訪耕巖日復一日文江不來而老母年登九<lb/>
旬余遂不可遠行矣茫茫禹跡余之不可以告人者欲向<lb/>
耕巖盡之豈料竟無相見之期耶乙卯八月接耕巖永訣<lb/>
一書乃是年四月二十日所寄去易簀十有三日耳以數<lb/>
<pb n="KR4f0008_SBCK_008-27a"/>
年不通尺一忽得之易簀之際不可謂非吾兩人之㝠契<lb/>
也先生之子逢不遠千里求誌幽石余泫然和淚而銘曰<lb/>
吴門之卒卽攻王氏之人西臺之哭卽劾似道之臣嗚呼<lb/>
耕巖千載同論<lb/>
<pb n="KR4f0008_SBCK_008-27b"/>
<pb n="KR4f0008_SBCK_008-27b"/>
　　李叔範墓誌銘<hi>巳未</hi>
君諱士模號叔範始祖育自靑州徙鄞世爲望族父坤元<lb/>
字公簡以諸生有聲場屋君少有至性十歲失母哀痛如<lb/>
成人事父以孝稱稍長同諸兄爲科舉之學諸兄皆列庠<lb/>
序而君家數世同居人衆事繁推君司家事内外斬斬雖<lb/>
家庭中凛如公府晨起群從皆衣冠肅揖始退而肄業婦<lb/>
女亦分頭餁織無有怠者冠婚䘮祭一以家禮從事其子<lb/>
弟皆循循雅飭言談舉止人見之不問可知爲社南李氏<lb/>
社南者君所居地也君尤篤于恩義故人老而無子捐金<lb/>
爲之取妾踰年而有子族弟垂殁以身後囑之君經理得<lb/>
宐撫其子以立家室卒爲文士甞爲賀客遇有堕珥索其<lb/>
主還之而後退君處里巷間其所得爲不過如是而君亦<lb/>
<pb n="KR4f0008_SBCK_008-28a"/>
無不爲也娶某氏子五人如玉明經博士如金如圭恱皆<lb/>
諸生廷玉孫男八人開壬子副榜太學生朝陛闡聞闕朝<lb/>
宗朝鯨朝尚孫女七人曾孫三人余友李杲堂爲甬上耆<lb/>
舊傳言弘正間有南塘翁其行眞摯卜宅社南以孝友世<lb/>
其家公簡卽其孫也事父母疾不緩帶居䘮哀毀盡禮兄<lb/>
弟六人友愛備至今君之所行一如其父所謂孝友世其<lb/>
家者益信矣余觀張東沙寧波志别出新意立純德一門<lb/>
大約以處夫士之窮而不遇者故南塘與君皆在純德傳<lb/>
昔浦江朱氏縣志有名德傳宋景濓不以爲然其於浦陽<lb/>
人物記先之以忠義孝友次之以政事文學貞節生人之<lb/>
美備矣若君者宐列孝友葢景濂之孝友僅四人何千齡<lb/>
之四世同居李氏有焉鄭太和之化行一家君實似之若<lb/>
<pb n="KR4f0008_SBCK_008-28b"/>
以君之行無竒未必應銘法然則景濓不足法歟君之塟<lb/>
也開來請銘銘曰<lb/>
世眼齷齪崇公卿人物以此差重輕臯某未諾隕厥聲松<lb/>
耶栢耶走鼯鼪詩書門戸人不驚雍雍穆穆和氣生長爲<lb/>
斯世守天經史官上下書法明萬鍾千駟不敢争社南李<lb/>
氏孝友稱弘正以來過百齡有如不信視斯銘<lb/>
<pb n="KR4f0008_SBCK_008-29a"/>
</p>
<p>
南雷文案卷八終<lb/>
<pb n="KR4f0008_SBCK_008-29b"/>
</p>
<p>
</p>
  </div>
</body>
</text>
</TEI>
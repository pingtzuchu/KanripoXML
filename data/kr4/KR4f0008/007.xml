<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0008_SBCK_007-1a"/>
南雷文案卷七<lb/>
　　　姚江黄宗羲著<lb/>
　　高旦中墓誌銘<hi>庚戊</hi>
啓禎間甬上人倫之望歸于吾友陸文虎萬履安文虎巳<lb/>
亡履安隻輪孤翼引後來之秀以自助而得旦中旦中有<lb/>
志讀書履安語以讀書之法當取道姚江子交姚江而後<lb/>
知吾言之不誣耳姚江者指余兄弟而言也慈溪劉瑞當<lb/>
亦言甬上有少年黑而髯者近以長詩投贈其人似可與<lb/>
語己丑余遇之履安座上明年遂偕履安而來當是時旦<lb/>
中新棄場屋彩餙字句以竟陵爲鴻賓出而遇其鄕先生<lb/>
長者則又以余君房屠長卿之䆿語告之余乃與之言讀<lb/>
書當從六經而後史漢而後韓歐諸大家浸灌之久由是<lb/>
<pb n="KR4f0008_SBCK_007-1b"/>
而發爲詩文始爲正路舎是則旁蹊曲徑矣有明之得其<lb/>
路者潛溪正學以下毘陵晉江玉峰葢不滿十人耳文雖<lb/>
小伎必由道而後至毘陵非聞陽明之學晉江非聞虚齋<lb/>
之學玉峰非聞莊渠之學則亦莫之能工也旦中銳甚聞<lb/>
余之言卽遍求其書而讀之汲深解惑盡改其紈絝餘習<lb/>
衣大布之衣欲傲岸頺俗與之久故者皆見而駭焉余自<lb/>
䘮亂以來江湖之音塵不屬未幾瑞當履安相繼物故旦<lb/>
中夐然出于震蕩殘缺之後與之驚離吊往一泄吾心之<lb/>
所甚痛葢得之而喜甚自甬上抵余舎往來皆候潮汐疾<lb/>
風暴雨泥深夜黒旦中不以爲苦一歲常三四至一日病<lb/>
蹶不知人久之而蘇謂吾魂魄棲遲成山車廐之間大約<lb/>
入黄竹浦路也黄竹浦余之所居其疾病瞑眩猶不置之<lb/>
<pb n="KR4f0008_SBCK_007-2a"/>
旦中之于余如此旦中家世以毉名梅孤先生針炙聚英<lb/>
志齋先生靈樞摘注皆爲毉家軌範旦中又從趙養葵得<lb/>
其指要毎談毉藥非肆人之爲方書者比余亟稱之庚子<lb/>
遂以其毉行世時陸麗京避身爲毉人巳十年吳中謂之<lb/>
陸講山謁病者如市旦中出而講山之門驟衰葢旦中旣<lb/>
有授受又工揣測人情于容動色理之間巧發竒中亦未<lb/>
必純以其術也所至之處蝸爭蟻附千里拏舟踰月而不<lb/>
能得其一診孝子慈父苟能致旦中便爲心力畢盡含旦<lb/>
中之藥而死亦安之若命矣嗟乎旦中何不幸而有此一<lb/>
時簧鼔毉學爲之一閧毉貫類經家有其書皆旦中之所<lb/>
變也旦中毉道旣廣其爲人也過多其自爲也過少雖讀<lb/>
書之志未忘欲俟草堂資具而後可以併當一路近歲觀<lb/>
<pb n="KR4f0008_SBCK_007-2b"/>
其里中志士蔚起横經講道文章之事將有所寄旦中惕<lb/>
然謂吾交姚江二十餘年姑息半途將以桑榆之影收其<lb/>
末照豈意諸君先我絶塵耶傍惶慨嘆不能自巳而君病<lb/>
矣是可哀也旦中美髯玉立議論傾動雖復流品分途而<lb/>
能繾綣齊契三吳翕然以風槩相與其過金閶徐昭法必<lb/>
招之入山信㝛話言蠡城劉伯䋲少所容接毎遇旦中不<lb/>
惜披布胸懷旦中亦以此兩人自重所過之地喜拾淸流<lb/>
佚事不啻珠玉葢履安之餘敎也少喜任俠五君子之禍<lb/>
連其内子旦中走各家告之勸以自裁華夫人曰諾請得<lb/>
褒衣以見先夫于地下旦中卽以其内子之服應之殯殮<lb/>
如禮家勢中落藥囊所入有餘亦緣手散盡故比死而懸<lb/>
磬也旦中姓高氏諱斗魁别號鼔峰韓國武烈王瓊之後<lb/>
<pb n="KR4f0008_SBCK_007-3a"/>
建炎南渡王之五世孫修職郞世殖自汴徙鄞始爲鄞人<lb/>
修職生元之字端叔學者稱爲萬竹先生樓宣獻公鑰誌<lb/>
其墓萬竹之四世孫明善洪武初亦以隱德稱安敬先生<lb/>
安敬之四世孫士有文名嘗摘注靈樞稱志齋先生贈刑<lb/>
部山東司郞中旦中之曾祖也祖萃萬曆甲戌進士知廣<lb/>
東肇慶府贈右副都御史父<graphic n="KR1606" url="https://raw.githubusercontent.com/kanripo/KR-Gaiji/master/images/KR1606.png" mimeType="image/png"/>光祿寺署丞致仕封右副<lb/>
都御史母黃氏贈太淑人且中則馬氏孺人所生也光祿<lb/>
五子長斗樞崇禎戊辰進士廵撫陜西右副都御史旦中<lb/>
行在第三娶朱氏生子五人宇靖宇厚宇豊宇皥宇調側<lb/>
室趙氏生子二人宇祝宇胥女三人孫男幾人去年十月<lb/>
旦中疾亟余過問之旦中自述夢至一院落鎻鐈甚嚴有<lb/>
童子告曰邢和璞丹室也去此四十七年今將返矣某適<lb/>
<pb n="KR4f0008_SBCK_007-3b"/>
四十有七非前定乎臥室暗甚旦中燒燭自照曰先生其<lb/>
視我平生音容盡于此日先生以筆力畱之先生之惠也<lb/>
余曰雖然從此以往待子四十七年而後落筆未爲晚也<lb/>
明年過哭旦中其兄辰四出其絶筆有明月岡頭人不見<lb/>
靑松樹下影相親之句余改不見爲共見夫可没者形也<lb/>
不可滅者神也形寄松下神畱明月神不可見則墮鬼趣<lb/>
矣旦中其尚聞之辰四理其埀殁之言以請銘余不得辭<lb/>
生於某年癸亥九月二十五日卒于某年庚戌五月十六<lb/>
日以其年十一月十一日塟于烏石山銘曰<lb/>
吾語旦中佐王之學發明大體擊去疵駁小試方書亦足<lb/>
表襮淳于件繫丹溪累牘始願何如而方伎齷齪草堂未<lb/>
成鼓峰矗矗日短心長身名就剝千秋萬世恃此幽斷<lb/>
<pb n="KR4f0008_SBCK_007-4a"/>
　　陜西廵撫都察院右副都御史玄若高公墓誌銘<hi>庚戌</hi>
余於李庭芝守楊之事葢未甞不爲之流涕也宋巳亡矣<lb/>
猶能死守半載庭芝一日在楊則楊一日不速飛　不<lb/>
能乘其席卷之勢以下楊而必待之易守之後然則興亡<lb/>
之故雖曰天運固未常不由於人矣世徒曰宋之亡也兵<lb/>
力人心一無可恃夫楊之兵力非有加於天下也朱煥之<lb/>
代庭芝所用者亦卽楊之民也觀庭芝能用楊於亡國之<lb/>
餘知古今無不可爲之時耳有明之亡高公守鄖之事何<lb/>
其與之相類也崇禎十四年㐮陽旣䧟閣部楊嗣昌自裁<lb/>
鄖陽以要地推擇高公爲分守荆南道按察使時全楚郡<lb/>
縣流賊殘破畧盡濠平城墮蓬顆千里鄖治孤懸戸口不<lb/>
盈四千公至隱度城郭西南綠漢水東北據山麓漢水來<lb/>
<pb n="KR4f0008_SBCK_007-4b"/>
去之所皆劣容一丈築樓櫓其上東北兩面爲虎落以接<lb/>
之具藺石布渠答料兵得三千分處其間三月而戰守之<lb/>
事備亡何獻賊道經城下總兵左良玉尾之城中大恐葢<lb/>
左兵之暴過賊異甚公爲之乞哀於左帥得不入明年李<lb/>
自成來攻公將士卒搏戰城外賊不得傅城而退十六年<lb/>
三月賊從漢江上流將下搜括民舟公曰我失漢江之險<lb/>
則坐困矣乃乘其未集使水哨馬之服奪之賊遂從陸來<lb/>
薄以破均州所得靜樂宮門板竹笮聯爲木城公命投以<lb/>
火礶斧其竹笮木城遂㧞雲梯衝車攻具齊列我師奮勇<lb/>
壞其機牙賊乃乘夜運作莫知所謂平明視之敵臺矗矗<lb/>
三十六所逼陴高出俯施飛礟公率衆攻臺三日而盡墮<lb/>
之公以羸卒四千當賊三萬甲馬二千攻圍一月餘賊䘮<lb/>
<pb n="KR4f0008_SBCK_007-5a"/>
失精銳過半卒不得志以去由是鄖兵之名著於天下李<lb/>
賊憤甚復發兵至鄖公使禦之於楊溪賊扺龍門夜聞漢<lb/>
江水石相搏有驚而呼者曰鄖兵至矣師遂潰其畏鄖兵<lb/>
如此賊據均州鄖之伏聽者不能東出公發卒攻之賊望<lb/>
風遁自成營都㐮陽督師孫傳庭秦中刻期大舉自成移<lb/>
軍入㐮城郟縣之間待之公岀師以應督師降光化糓城<lb/>
至㐮陽聞督師敗績引兵保均已而自成入關公復出師<lb/>
一戰而馘賊二百餘級自成以鄖陽一青梗其全楚乃發<lb/>
賊三萬使襄陽路應標將之滅此朝食而鄖陽城糧盡公<lb/>
使溯漢糴稗實以給兵不足則雜牛皮麴蘖以給之士無<lb/>
離心賊以公之降丁王光恩爲可動也發使招之光恩猶<lb/>
豫未决公乃大會將士於城頭而告之曰事巳至此諸君<lb/>
<pb n="KR4f0008_SBCK_007-5b"/>
可斬吾頭降之母爲徒死諸將痛哭願隨死公曰賊使爲<lb/>
光恩而來光恩云何光恩廹於大義亦遂手刃賊使以示<lb/>
不囘公與諸將痛飮相勉以古來忠義之事勇氣百倍明<lb/>
日開城决戰賊倉卒不意大駭而潰得級千餘公又謂其<lb/>
將校曰賊倚糧於均我方救死不暇均中之賊必不虞其<lb/>
往襲也使裨將楊明起夜以千人渡漢遲明破之燒其積<lb/>
聚鄖圍始解當是時闖賊已據全秦河洛荆襄設宫分治<lb/>
廟堂以鄖陽久陷罷撫臣不推忽得公請救蠟書鄖人之<lb/>
在都者莫不痛哭擊登聞鼓曰鄖陽不食半載猶爲朝廷<lb/>
死守奈何棄之翌日上召閣部大臣於平臺議推鄖陽廵<lb/>
撫廷臣皆屬公大學士丘瑜曰全楚督撫皆逃不如一道<lb/>
臣猶能張楚上然之大學士陳演曰道臣雖能守然廵撫<lb/>
<pb n="KR4f0008_SBCK_007-6a"/>
非其所長於是以鄖陽知府徐起元爲廵撫加公太僕寺<lb/>
卿仍署道事初公備兵長沙長沙守爲演私人屬公庇之<lb/>
公舉案其賍演恨之故以起元先公越數日冡宰李遇知<lb/>
言陜西與川北相連宜守漢中興安以固蜀門戸上授公<lb/>
右副都御史廵撫陜西兼制川北國解而後聞廷授則十<lb/>
七年之四月矣公遂謝事養病又數月而聞北變公慟哭<lb/>
曰老臣以一隅爲挈瓶之守豈知其無益於天下之大數<lb/>
也秋七月路應標又至公復登陴助起元城守十二月闖<lb/>
賊敗圍鄖者殺應標而去公謂先帝以秦中屬我豈可寒<lb/>
此末命得秦帥孫守法家丁數十人借鄖師苗時化之兵<lb/>
以佐之遂下興安未幾而大兵南下公還鄖鄖已内附竄<lb/>
處不歸淛河失守遠宦於故國者例簿錄其赤口以上公<lb/>
<pb n="KR4f0008_SBCK_007-6b"/>
有老父年八十餘事聞公曰疉山安仁之敗以母老不死<lb/>
矧我在事外耶歸而奉父以天年終自流㓂起討賊之師<lb/>
一盛於楊嗣昌再盛於孫傳庭皆竭天下之力以奉之劒<lb/>
客竒才輻輳戲下而㐮雒之陷潼關之敗中原由此陸沉<lb/>
左良玉之兵號數十萬自開封潰後翺翔樊城避賊於荆<lb/>
州再避武昌三避九江其視一戰如以肉委餓虎區區鄖<lb/>
陽饑卒不滿半萬重圍援濶兩京䧟没魁然而峙必待公<lb/>
解任而後速飛然後知兵不在強弱城不在堅脆顧用之<lb/>
之人何如耳守楊守鄖亡國之際豈繄無人君子所以痛<lb/>
恨於廟堂之倒置也公諱斗樞字象先别號玄若韓國武<lb/>
烈正高瓊之後王之五世孫修職郞世殖南渡始爲鄞人<lb/>
修職生元之字端叔宋之名儒又七世而爲公之高祖文<lb/>
<pb n="KR4f0008_SBCK_007-7a"/>
福建驛丞曾祖士亦以儒學名贈刑部郞中祖萃萬曆甲<lb/>
戌進士知肇慶府贈右副都御史父<graphic n="KR1606" url="https://raw.githubusercontent.com/kanripo/KR-Gaiji/master/images/KR1606.png" mimeType="image/png"/>光祿寺署丞致仕<lb/>
封右副都御史母黃氏誥贈太淑人公五歲卽能屬文年<lb/>
十九而舉於郷登崇禎戊辰進士第授刑部廣西司主事<lb/>
是時逆案新定逆奄之黨人出竒計欲以疆場之事翻案<lb/>
晉撫耿如𣏌勤正兵潰黨人以如𣏌故逆奄之所欲殺者<lb/>
使上必欲殺晉撫則逆奄之誅賞未必不當上心亂矣乃<lb/>
彌縫上之所寄耳目者晉撫下獄尚書韓繼思擇司官五<lb/>
人以讞之公與焉坐總兵張鴻功死晉撫戍上閱爰書大<lb/>
怒悉置讞者於詔獄晉撫論死講官文震孟講呂刑肄業<lb/>
及之公得復職慮囚湖廣尋出守荆州府江陵獲盗連染<lb/>
遼宗知縣史元調以收考宗室受逮攝遼宗置對恐其敗<lb/>
<pb n="KR4f0008_SBCK_007-7b"/>
露漫言溺之公遂實其漫言謂遼宗果非盗正合聽其湔<lb/>
雪溺之則其爲盗也信元調得從末減鄭奄蠱惠王請以<lb/>
王官行部履畆而稅公曰王賦多無實田加派充額耳王<lb/>
官繭絲民弗堪也故迂其文書以聽臺難久之報寝鎮筸<lb/>
參將楊世芳奉檄守陵道荆公畱不遣廵撫唐暉聞之大<lb/>
怒曰誰任承天之咎者公曰賊必不敢越荆以入承天守<lb/>
荆所以守承天也賊某西行世芳襲之以俘馘告慶於唐<lb/>
撫唐撫乃服陞湖廣按察司副使備兵長沙長沙有江湖<lb/>
之限不知兵革武備久弛公謂江北雲擾江南豈得晏然<lb/>
増城數版調兵筞軍食用戒不虞未幾而臨藍山賊起賊<lb/>
船數百順流破湘潭乘勝遂攻長沙闕地濡褐積土蒙櫓<lb/>
賊旣盡其機巧而縱礧焚衝應之者甞若有餘潜遣守備<lb/>
<pb n="KR4f0008_SBCK_007-8a"/>
韓鴻發閭左子弟以資夾擊賊聞夜遁當郡城烽燧湘鄕<lb/>
煤丁煽動聚衆亦至數千出犯安化沅撫陳睿謨有事於<lb/>
臨藍公謂煤丁新起易於撲滅煤丁授首則臨藍破竹矣<lb/>
請以爲始事分道蹙之及於桃花江公已先去其津筏皆<lb/>
潰而就溺繼討臨藍公獨當一面㓂平上賜銀幣長沙江<lb/>
流五百餘里㓂盗出没邏舟三隻公増爲十六又造戰艦<lb/>
六隻傳籌出哨行旅貼然屬邑城垣十二尺以上皆増八<lb/>
尺無城者五旣城攸縣積羡金以待其四守樓土堡相望<lb/>
離鄕聚間公之設施不啻田舎翁品量家事千里如在庭<lb/>
内其在鄖陽南都召其囘京巳改楚撫已又以王驥代之<lb/>
皆公所未聞也公雖奉父家居而白首兵間人情所注風<lb/>
波震撼無日無之一對獄吏再連嗣子故浮沉閭里不敢<lb/>
<pb n="KR4f0008_SBCK_007-8b"/>
自異晚又目盲租吏債家時見娖搦豈知其爲先朝萬里<lb/>
城也生平一無嗜好秃筆頑石時爲選體詩寄興亦不必<lb/>
以示人與人言意滿口重至於兵事則心開余之交公在<lb/>
己丑慷慨失職時相過從猶爲使公建大將之旗皷必有<lb/>
可觀豈知其悶悶以老哉生於某年甲午八月二十五日<lb/>
卒於某年庚戌五月二十一日以某年某月某日塟於某<lb/>
所配范氏贈淑人繼徐氏封淑人簉施氏嗣子宇泰兵部<lb/>
武選司員外次曰宇啓壻沈延綸庠生戴石臣朱濂孫男<lb/>
四人奕宣奕㐮皆廩膳生弈修奕學曾孫景乾景曄宇泰<lb/>
以公之明德史所取裁須得舊事麤見首尾者爲之科條<lb/>
因授公所撰宦歷漫記守麇記畧俾李鄴嗣爲狀余爲銘<lb/>
誌銘曰<lb/>
<pb n="KR4f0008_SBCK_007-9a"/>
崇禎紀元盗起延綏長蛇出穴封豕偕來相望金湯不異<lb/>
培塿金皷動地心膽寒灰或降或竄百爾崇階山河破碎<lb/>
宗廟蒿萊鄖陽蕞爾漢水之隈高公<graphic n="KR0681" url="https://raw.githubusercontent.com/kanripo/KR-Gaiji/master/images/KR0681.png" mimeType="image/png"/>止千里風霾投鞭<lb/>
斷流聚骨成臺窮城就死日影不囘羊坽未拙雲梯又排<lb/>
慨慨高公解帶指揮五百血戰羸卒半埋待其圍解鍾石<lb/>
已乖移忠作孝非意所諧截指請救哭滿天街相演猶曰<lb/>
公非將才廟筭不勝千古同哀<lb/>
<pb n="KR4f0008_SBCK_007-9b"/>
<pb n="KR4f0008_SBCK_007-9b"/>
　　陳母沈孺人墓誌銘<hi>庚戌</hi>
余友陳同亮改塟其生母爲之稅服三年夫稅服者過時<lb/>
而服其日月亦近耳顧二十餘年之遠則與生不及者同<lb/>
例同亮不行改塟之緦而服巳絶之服率意違禮無乃蹈<lb/>
子路當除不除之過伯魚旣除猶哭之失歟巳而陳子介<lb/>
眉狀其事乞銘于余而後知其不忍哀愴之情始出于此<lb/>
也孺人姓沈氏杭州人年十八歸於侍御平若陳公公故<lb/>
鄞人未有子嗣遂買屋武林以處孺人明年同亮生又四<lb/>
年嫡母周㳟人歸同亮而子之孺人仍處武林思子不置<lb/>
踰年而卒年二十四侍御爲文哭之權厝湖上當是時同<lb/>
亮壓於嫡母於孺人之䘮不能親焉又二十餘年侍御恭<lb/>
人相繼謝世同亮始迎䘮武林歸塟於鄞詩云欲報之德<lb/>
<pb n="KR4f0008_SBCK_007-10a"/>
昊天罔極此凡爲人子者之言也孺人亡以思子爲之子<lb/>
者又獨何心宜乎同亮之哀於凡爲人子者加一等矣梁<lb/>
沈崇傃以母死䘮禮不備復於塟後更行服三年武帝據<lb/>
禮敕斷崇傃終不得行其志檀弓兩卷皆言物始三年稅<lb/>
服自同亮而始何必有例乎同亮方與諸子修講經之會<lb/>
肄業及三禮諸子之論其亦有同異否耶嗟乎先王制禮<lb/>
以斬齊功緦爲其文以不飲酒食肉處内爲其實昔之居<lb/>
䘮者雖文實未必相稱然猶勉強爲之不敢廢也二十年<lb/>
以來所謂䘮服者率加玄絲於首蒙黑繒於身是孔子之<lb/>
不以弔者而以之待其父母葢三年之䘮從是而廢矣夫<lb/>
於天下之所共行者莫或行之况能行天下之所不行乎<lb/>
吾欲以同亮之事書之爲天下諷也孺人生於萬曆丙辰<lb/>
<pb n="KR4f0008_SBCK_007-10b"/>
正月二十日卒於崇禎己卯五月廿五日己酉十二月十<lb/>
六日塟於千丈鏡之原子一自舜字同亮庠生女一適周<lb/>
徵泰孫男一憲淇孫女二銘曰<lb/>
西陵風雨下有安宅潮東來兮兒無饑渴汐東去兮兒無<lb/>
寒熱雖有安宅其如潮汐越山甬水生來未識生遊尙苦<lb/>
何况死陟丹旐白鷄有兒在側有兒在側便爲樂國<lb/>
<pb n="KR4f0008_SBCK_007-11a"/>
<pb n="KR4f0008_SBCK_007-12a"/>
　　劉瑞當先生墓誌銘<hi>壬子</hi>
崇禎間吳中倡爲復社以網羅天下之士高才㝛學多出<lb/>
其間主之者張受先張天如東浙馮畱僊鄴僊與之枹鼓<lb/>
相應皆喜容接後進標榜聲價人士奔走輻輳其門蓬蓽<lb/>
小生苟能分句讀習字義者挾行卷西棹婁江東放慈水<lb/>
則其名成矣其間模楷之人文章足以追古作議論足以<lb/>
衛名敎裁量人物譏刺得失執政聞而意忌之以爲東林<lb/>
之似續也當是時慈水才彦霧會姜耑愚劉瑞當馮玄度<lb/>
馮正則馮簟溪諸子莫不爲物望所歸而又引旁近縣以<lb/>
自助甬上則陸文虎萬履安姚江則余兄弟晦木澤望葢<lb/>
無月無四方之客亦無會不諸子相徵遂也嗚呼盛矣瑞<lb/>
當於諸子中芒寒色正諸子皆引爲畏友初與耑愚齊名<lb/>
<pb n="KR4f0008_SBCK_007-12b"/>
坊刻行世稱爲姜劉及耑愚登第又與玄度並稱爲劉馮<lb/>
亦猶香山之在唐初稱劉白繼稱元白矣交道雖廣而所<lb/>
至情契不過數人入閩則友曾弗人林守一之宛則結沈<lb/>
眉生麻孟璿梅朗三過檇李則投夏彛仲其激揚題拂之<lb/>
流望瑞當娥眉天半不可得而親也諸從遊先後成進士<lb/>
至爲天子元老侍從其下者亦且爲二千石郡縣長吏獨<lb/>
瑞當蹭蹬老諸生布衣揖讓于博士前晚乃以貢待一儒<lb/>
官胸中不能無芥蔕友朋高會瑞當恒坐席端文虎次之<lb/>
酒酣耳熱兩人輙離席長歌蔓聲相和唾壺盡闕澤望以<lb/>
盛名爲之壻瑞當喟然曰吾爲同軰架累置身鑪鞲之上<lb/>
無乃益彰其老醜耶未幾而南北横潰聲實陸沉交遊事<lb/>
息返顧閭里則耑愚玄度以疾死畱仙鄴仙以憂死文虎<lb/>
<pb n="KR4f0008_SBCK_007-13a"/>
以刺死簟溪以兵死所在情契鯨鯢相望瑞當之風波亦<lb/>
爲里中指名卽場屋放言悲歌流涕亦不可復得乃爲潔<lb/>
供疏告於嘗所往來者求法書名畵古器竒花勉強差排<lb/>
悴然不知有生之樂發爲詩文僻思拙句絶似圭峯積久<lb/>
所得嗚呼何其衰也於是一歲之中東走訪履安西走訪<lb/>
余兄弟必且再三潦倒以洩其耿耿之未下戊子夏瑞當<lb/>
挾其季子一平頭奴刺小航浮江而上颶風失楫隨波蕩<lb/>
潏而至余家未幾適甬越月而以訪黃太冲萬履安兩記<lb/>
來余頗怪之瑞當之往來多矣獨記此何歟再越月訃至<lb/>
始知其記之爲永訣也瑞當深沉有識嘗與之謁劉先生<lb/>
時瑞當北上先生傳語畱仙㓂深事急當爲扈從計先生<lb/>
不輕談機事葢信瑞當之深也簟溪受禍親戚不敢過其<lb/>
<pb n="KR4f0008_SBCK_007-13b"/>
門瑞當見其夫人而謂之曰今日之事夫人唯有自盡吾<lb/>
待命於此夫人死瑞當始出瑞當諱應期亦字遂當生於<lb/>
某年某月某日卒於某年某月某日世爲慈谿人六世祖<lb/>
煒廣東叅政高祖鍇封山東道監察御史曾祖士逢上海<lb/>
丞祖廷褎父志冠封文林郞妣某氏封太孺人娶應氏繼<lb/>
向氏子三長甲庠生次有壬次有丁女二長適鄕進士黃<lb/>
宗會卽澤望也次適秦某孫男二洙濂孫女一溱瑞當卒<lb/>
後二十四年十一月二十五日塟於鄮山飛鳬之原甲來<lb/>
速銘曰先子心言之托止有姚江余固瑞當之未亡㕛也<lb/>
身歷其盛衰使余不言溪上之厨流後來無有知之者矣<lb/>
第瑞當去盛時不遠尚且精神殞䘮風味轉墜逮今一世<lb/>
余皓首而談往事叨叨不巳聞者得無厭其頑鈍乎汝甲<lb/>
<pb n="KR4f0008_SBCK_007-14a"/>
其深藏之也銘曰<lb/>
汝南月旦自昔重之不有君子孰與主持唯瑞當甫遭逢<lb/>
盛時引䋲按墨不爲詭隨窮島諸生清議自司坎壈而死<lb/>
邪正逆施斯世何樂而爲君悲慈水嗚咽鄖嶺參差墜言<lb/>
汙履莫使君知<lb/>
<pb n="KR4f0008_SBCK_007-14b"/>
<pb n="KR4f0008_SBCK_007-14b"/>
　　左副都御史贈太子少保謚忠介四明施公神道碑<lb/>
　　銘<hi>壬子</hi>
餘姚四明施公當流賊之變爲左副都御史在東長安門<lb/>
聞烈皇帝旣殉社稷慟哭而書曰慙無半策匡時難唯有<lb/>
一死報君恩遂投繯死僕遽解之少甦厲聲曰汝軰安知<lb/>
大義是時賊滿街巷不可返寓公望門求縊居人皆麾出<lb/>
之乃以砒霜投燒酒飮九竅血裂而逝初冦警日亟公屢<lb/>
促司馬厲兵固守飛檄勤王司馬落落如承平時公叱罵<lb/>
而去自度必死遺書於家人曰吾身報國母哀吾死亡何<lb/>
而有三月十九日之事公登萬曆己未進士第授工部主<lb/>
事值奄人逆賢用事𦦨脅諸曹公獨不就爲其所怒有詔<lb/>
拆北堂限五日以窘公俄而暴風㧞屋公得脫然又詔依<lb/>
<pb n="KR4f0008_SBCK_007-15a"/>
嘉靖舊式作獸吻其式茫然公方勾稽匠氏神以夢告明<lb/>
日發地得之則嘉靖間所用之餘也稍遷屯田司郞中會<lb/>
凃文輔以中官監督二部公耻爲之屈請降俸出知漳州<lb/>
五百里民隱如在庭内毎有盗發輙曰此必某也其里貫<lb/>
姓名無不知之者李魁竒亂援往例請撫公謂若然又爲<lb/>
閩封殖一蠹也與廵撫鄒公維璉悉力定之劉香横海外<lb/>
公縶其母誘之海隅香卒授首島㓂時入犯皆有内主公<lb/>
破其墻壁銷其厝火欲使全閩兵力不歸一氏葢其所慮<lb/>
者深也累轉至布政司皆在福建入爲光祿寺卿通政司<lb/>
使學士黃公以直言觸上怒諸生凃仲吉上書頌之公批<lb/>
只可存此一段議論不爲封進仲吉劾公阻言路公繳原<lb/>
疏上見其批大怒閑住囘藉逾年再召爲南京通政司陛<lb/>
<pb n="KR4f0008_SBCK_007-15b"/>
辭公以學術吏治兵事財用四者入告上爲之動容出京<lb/>
三日遣中使召還面諭曰南京無事畱此爲朕幹些要務<lb/>
吏部會推刑部右侍郞上曰施某淸執可左副都御史其<lb/>
去殉難之時止二月也公諱邦曜字爾韜别號四明其先<lb/>
師點以刺史居烏程孫宿慶元間爲餘姚令因家焉高祖<lb/>
信漳平令祖龍雲父承雲皆以公貴贈大中大夫福建叅<lb/>
政元配虞氏贈淑人繼金氏封淑人子欽邑諸生公之學<lb/>
得力於文成鈎深纂要以理學文章經濟三分其集心光<lb/>
證明章句者所不得而窺也蕺山講學公又以其自得者<lb/>
叅請皆歸寔際蕺山亦深契之公起自孤童身至大僚不<lb/>
改寒窶之習勇於爲義同年生魯時昇卒京邸公爲之含<lb/>
殮又以女妻其子嘗買一婢掃灑㕔事至於東隅凝視擁<lb/>
<pb n="KR4f0008_SBCK_007-16a"/>
篲而泣公見而怪之曰此先人任御史之宅也兒時曾墮<lb/>
環玆地憶之不覺凄愴公閔然卽分嫁女之資擇士人而<lb/>
歸之此在常人所不能者於公則爲餘事也公卒未十年<lb/>
嗣子亦殁夫人寄食壻家晨炊不繼淺土一坏蒸嘗閴然<lb/>
嗟乎公之忠義行遠有耀豈以一家之存亡爲絶續乎銘<lb/>
曰姚江九折出海門英靈磅礴正氣存三忠之名孰不聞<lb/>
施公繼之血化碧朝不爲潮夕不汐帝座風雷通咫尺大<lb/>
厦欲焚烟糢糊幕燕啁噍畢逋鳥誰其聞之大聲呼乘龍<lb/>
冉冉帝上昇前無疑弼後無丞公獨攀髯執綏䋲虞淵不<lb/>
返寒日晷爲王作蓐御螻蟻自盡者心東流水國旣破兮<lb/>
家亦亡蕭蕭殯宮對野棠下馬無人拜夕陽道旁亦自有<lb/>
童叟爲公培土深且厚石爛海枯銘不朽<hi>三忠毛忠襄孫忠烈先忠端也</hi>
<pb n="KR4f0008_SBCK_007-16b"/>
　　旌表節孝馮母鄭太安人墓誌銘<hi>壬子</hi>
具官馮元䬞言臣父若蒙以諸生有聲場屋當時與臣世<lb/>
父太嘗寺卿若愚同稱世父遭遇致身卿貳而臣父連蹇<lb/>
以終當其卒時臣母鄭氏年纔二十五臣四歲臣姊五歲<lb/>
彾㣔相依以至成立臣父生前不治産業婚嫁有無男耕<lb/>
女織細碎皆臣母經營使臣得自力於學二十年如一日<lb/>
臣母之旌表久合與禮臣妄希有司一日之知而後入告<lb/>
今幸從扈隷分榮半級是臣孤露得以發舒之日也嚴霜<lb/>
自盡何心烏頭雙表之名仁問式昭豈遺白首孤笻之婦<lb/>
伏乞章下所司按之往例禮部具覆馮元䬞母鄭氏守節<lb/>
三十年年滿五十以外謹依會典下詔褒異其門閭封太<lb/>
安人制曰可又二十七年歲在辛亥而太安人卒年七十<lb/>
<pb n="KR4f0008_SBCK_007-17a"/>
有八元䬞衘哀貢誠謂其友曰近日文學宗老俱盡子如<lb/>
不言不特湮没吾母之大節亦將委君命於草莾也始予<lb/>
至溪上二馮先生爲人倫盟主天下談士倚以揚聲况在<lb/>
子弟此時元䬞字徴遠與從兄沛祖坐同席行疊跡所謂<lb/>
翠竹碧梧鸞鵠停峙者也顧指取功業譟動公卿乃其分<lb/>
内沛祖以五經第進士徵遠解褐風塵之際太安人彤管<lb/>
之譽於是得以上聞豈意公卿皂隷俄頃易位沛祖死於<lb/>
海外徵遠困於柴水長吟悲歌無所投足太安人食貧孤<lb/>
燈敗帷之間不得邀一日之祿養宜乎徵遠之無所寄其<lb/>
哀也雖然國可滅央不可滅後之君子而推尋桑海餘事<lb/>
知横流在辰猶以風敎爲急務也祖潤鄕進士同知鳳陽<lb/>
府父元燝諸生銘曰<lb/>
<pb n="KR4f0008_SBCK_007-17b"/>
從來貞婦表者百一旣有令子復有顯秩足慰母心子道<lb/>
可畢太史遯荒石渠蕭瑟茫茫來者誰稽故實藉此銘章<lb/>
有如皎日<lb/>
<pb n="KR4f0008_SBCK_007-18a"/>
<pb n="KR4f0008_SBCK_007-19a"/>
　　前翰林院庶吉士韋菴魯先生墓銘<hi>丙辰</hi>
歲辛亥余邂逅魯韋菴先生於越城之公所率爾談文有<lb/>
契先生卽過古小學索觀鄙文毎奏一篇先生嘆嗟良久<lb/>
曰二川以後百年無此作矣自是余至越城必相過從言<lb/>
談盡日史漢之機軸歐曾之神理近時作者䆿語流傳千<lb/>
門萬戸其所以得所以失先生無不詳其首尾如數一二<lb/>
於掌中余謂今日古文之法亡矣錢牧齋椅摭當世之疵<lb/>
瑕欲還先民之矩薙而所得在排比鋪張之間却是不能<lb/>
入情艾千子論文之書亦儘有到處而所作摸擬太過只<lb/>
與摸擬王李者争一頭面先生固閉戸讀書然非有所授<lb/>
受亦不應至是也先生曰此先父與先伯父之敎也先祖<lb/>
之任山陽也徐文長嘗來與二父讀書二父聆其緒論以<lb/>
<pb n="KR4f0008_SBCK_007-19b"/>
私後人耳余象數論成欲先生叙之先生曰不可某於象<lb/>
數未之能學也夫胸中未明了而徒文之辭者此今日之<lb/>
文也先生讀書三十年越中之人無有名其能文者其不<lb/>
肯爲今日之文之所致乎自余與先生遇後始稍稍傳之<lb/>
同志葢未五年而先生不可作矣先生諱㮚字季㮚别號<lb/>
韋菴魯氏爲宋肅簡公之裔建炎間南渡遂家會稽元末<lb/>
敬之官提領提領生彥名彦名生原珍原珍生瓛瓛生二<lb/>
子長城成化進士官至南京刑部郞中次瓚再傳爲先生<lb/>
之高祖大中曾祖宗程祖錦萬曆丁丑進士亦官南京刑<lb/>
部郞中考湘太學生與徐文長讀書於山陽者也妣陳安<lb/>
人先生幼有至性太學殁時方十三歲居䘮卽能盡哀安<lb/>
人之殁幾至滅性登崇禎癸未進士第選爲庶吉士一時<lb/>
<pb n="KR4f0008_SBCK_007-20a"/>
多盛名之士而以先生與魏子一周介生王茂遠爲稱首<lb/>
然諸君雅好標榜自喜故後來皆中刻薄之論爲人所咀<lb/>
嚼唯先生沖然不盈人亦莫得而致難也李賊之變子一<lb/>
謂先生曰吾輩居此圍城之中死固分也然死有三節目<lb/>
先帝上昇之日一也李賊登極之日二也先帝發䘮之日<lb/>
三也過此三節目無庸死矣已而大行發引先生得先期<lb/>
㧞身而子一死先生念從死之不能如三良也復仇之不<lb/>
能如包胥也事乖志負息機摧撞閉室不岀出其書觀之<lb/>
門屏之間落然不聞人聲其所與往來談經問字者亦不<lb/>
過數人而巳花晨月夕歡娱少而愁嘆多余觀今世之爲<lb/>
遺老退士者大抵齷齪治生其次丐貸江湖又其次拈香<lb/>
嗣法科舉塲屋之心胸原無耿耿治亂存亡之故事亦且<lb/>
<pb n="KR4f0008_SBCK_007-20b"/>
憒憒如先生者日抱亡國之戚以終其身是可哀也先生<lb/>
風度峻整望而知爲先朝之人物造次發語亦皆玄遠所<lb/>
謂不在能言之流而言者莫之能過也生於某年丁未十<lb/>
一月初八日卒於某年乙卯九月二十六日年六十有九<lb/>
娶王氏子五人長熯先廪生次烶先庠生次炯先巳酉舉<lb/>
人次熺先次炠先今存者唯熺先而巳孫七人長誠候選<lb/>
儒學敎授次基受基仁基雍基德基泰基謙曾孫一錫祚<lb/>
熺先謂知先生者無過余乞銘其幽石余何敢辭銘曰<lb/>
文章之名昔歸翰苑歩冐鐵鑪名存實遠於爍魯公爲誥<lb/>
爲典追蹤往烈裁正狂簡館課程文一洗其短豈期遯野<lb/>
蓬蒿偃蹇石渠水涸山龍色淺以俟君子灰飛律管<lb/>
<pb n="KR4f0008_SBCK_007-21a"/>
　　唐烈婦曹氏墓誌銘<lb/>
烈婦曹氏諸生頴洙之女海寧之翟墩里人年十九歸同邑唐<lb/>
之坦之坦之父煥亦諸生也歸六年而之坦病烈婦悉賣其簮<lb/>
珥裝奩以佐毉藥衣不解帶者半載疾革謂其夫曰君死我不<lb/>
獨生乃營砒霜以待丙辰歲九月二十八日之坦卒烈婦治䘮<lb/>
衣衾必有副家人阻之不得因斥去其砒霜烈婦瀝桑灰爲汁<lb/>
飲之腹痛而不死明日夫將殮恐死之不及是時也碎錢爲屑<lb/>
吞以速之又不死夫旣殮而防之者愈䖍烈婦曰頃欲與夫同<lb/>
殮旣失此期何日不可死而必以今夜乎家人信之人定烈婦<lb/>
潛起飲滷升餘號呼宛轉毒裂經時復吐下而解烈婦曰我求<lb/>
死不得計惟有絕食耳不食二十二日而容貌如故神理烱然<lb/>
夜半啓戸出投於傍舍池中久之而家人始覺出之池巳死覆<lb/>
<pb n="KR4f0008_SBCK_007-21b"/>
以衾而復活烈婦謂其舅姑及母曰大人非愛我徒苦我也我<lb/>
志已决遲速總一死耳於是復飲食起而操作如常㝷剪其機<lb/>
軸製衣一稱餘布七尺有小婢乞之不與家人竊議曰尺布尚<lb/>
惜其不死明矣其時庭中蠟梅方開烈婦視而歎曰昔董節婦<lb/>
有菊花詩美其不落也此花亦不落吾試咏之添得氷霜枝葉<lb/>
無此花自與衆花殊共知秋菊貞心在尚有黃梅抱樹枯十二<lb/>
月望起而嚴籹於天地影堂靈座舅姑舅之姊各設四拜曰婦<lb/>
從此别矣孝養之願以俟來生家人皆哀慟烈婦從容自若從<lb/>
此又不食除夕得間取其七尺之餘布自經夫柩之旁始知不<lb/>
與小婢之故也及殮目瞑口闔不同乎世之爲縊者此固獨行<lb/>
其願之一徵矣年二十五許邑侯詣廬祭之聚觀者數千人莫<lb/>
不爲之歎息泣下嗟乎古今死節者多矣曾未有如烈婦之死<lb/>
<pb n="KR4f0008_SBCK_007-22a"/>
而生生而死人世痛苦之事備嘗殆遍者文文山服腦子二兩<lb/>
不死絕食八日又不死何意身親見之此如黃河一㵼千里非<lb/>
積石龍門呂梁之險不足以見其竒一番求死一番於爍天若<lb/>
故遲其死以極正氣之磅礴或疑守節爲經烈婦所爲似乎賢<lb/>
智之過夫溧陽女子一言而沉身王凝之妻倉卒而斷臂古人<lb/>
於生死之際處之至精今人見其爲輕耳承流襲敝隨地可以<lb/>
解免名節蕩然不獨在女婦也當烈婦絕食之久余在講堂范<lb/>
文園傳其屬纊臯復仇滄柱謂吾黨盍及是時爲武閭之事庶<lb/>
幾死者一聞之也余與同學二十餘人爲之一往已聞其入水<lb/>
不死余恐其因吾黨而激之以不得不死乃與范國雯姜西溟<lb/>
致語其舅言貞之未嘗劣於烈也是後余返姚江竟不相聞今<lb/>
年二月至武林陳子棨子文迎謂曰烈婦死矣將死烈婦謂其<lb/>
<pb n="KR4f0008_SBCK_007-22b"/>
舅曰吾願見黃先生一拜而死今已矣嗟乎風雷雨雪作於除<lb/>
夕烈婦之志可以激天豈待人激是則余之陋也某年某月某<lb/>
日與其夫合葬於某所其舅請銘余不得辭銘曰<lb/>
培之厚藏之密三尺墳千年室記城塜愼勿逸<lb/>
<pb n="KR4f0008_SBCK_007-23a"/>
　　王孝女碑<hi>丁巳</hi>
王孝女者慈谿王孜之女也居城之東偏歲丁巳七月十八日<lb/>
夜二鼓失火孝女母卒停柩于中堂孝女處樓上趨至中堂疾<lb/>
呼舁柩無應者已而火至孝女伏棺上不肯去其父從火光中<lb/>
遙見之抱之而岀則已死灌以<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>水稍甦聲岀喉間僅絲髪問<lb/>
母棺出否家人不答遂哽咽氣絕時年十五也先是四月之盡<lb/>
城中菊花盛開觀者絡驛不知其爲何祥也至是而有孝女之<lb/>
事孝女顧委巷中紅女纖兒耳天地不以其渺末而氣候爲之<lb/>
密移則夫今日之撐駕天地者其不在通都大邑之　貴人<lb/>
亦明矣古來火逼親棺守死勿去者東漢之蔡順古初晉之何<lb/>
琦齊之傅琰梁之徐普濟元之余丙祝公榮郭通陳汝楫明之<lb/>
楊敬祝大昌鄧翰陳倫然皆幸而得免其不免者則宋賈恩隋<lb/>
<pb n="KR4f0008_SBCK_007-23b"/>
李孝子明唐治始三人耳然皆男子以女弱而殉身者僅一孝<lb/>
女而巳誄曰天地晦冥正氣滿讕忽然發作在于單寒有如奔<lb/>
流壅塞勢不能函决口而出動魄摧顔伊惟孝女㓜而窈窕萱<lb/>
草霜披帷堂月暴粉書識魄鏡臺留照所以孝女米鹽必告<hi>未火</hi>
<hi>之先家中細事孝女必告柩前而後行</hi>譆匕出匕夜半融風火如狂濤烟燄蔽空<lb/>
孝女不見烟燄而見母容豈忍絕裾離此簾櫳舉室奔迸而少<lb/>
一人有伏棺者電光繞身詩負而岀已絕呻吟<graphic n="KR0552" url="https://raw.githubusercontent.com/kanripo/KR-Gaiji/master/images/KR0552.png" mimeType="image/png"/>水三咽一絲<lb/>
氤氲母棺岀否旁無答者恨此一身不與同赭形爲父留魂不<lb/>
母舎闔然而瞑哀動城野曹娥投水王女赴火水火死形死仁<lb/>
不可百里千年雙碑翠鎻吾作讔語江流不墮　終<lb/>
</p>
<p>
</p>
  </div>
</body>
</text>
</TEI>
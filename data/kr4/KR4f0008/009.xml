<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4f0008_SBCK_009-1a"/>
南雷文案卷九<lb/>
　　　姚江黄宗羲著<lb/>
　林三敎傳<hi>已酉</hi>
林兆恩字𢡟勛别號龍江福之莆田人也祖兵部侍郞富<lb/>
父萬仞年十八爲諸生從二氏遊得其大㫖遂倡爲合一<lb/>
之說挽二氏以歸儒而婚娶之率吾儒以宗孔而性命之<lb/>
以坐禪之病釋也運氣之病道也支離之病儒也爲說非<lb/>
之棄諸生不就督學朱衡召而詰焉對曰堯舜在上下有<lb/>
巢由衡曰汝做不得巢由兆恩曰周召聽命于天不可必<lb/>
得巢由之做不做在已何不得之有衡終不許命之就學<lb/>
爲諸生都講兆恩曰兆恩隱處六年學宮不削其籍是以<lb/>
諸生之隱隱於山林也今使列於諸生而不責以科舉是<lb/>
<pb n="KR4f0008_SBCK_009-1b"/>
以山人之隱隱於學校也當道請見者抗禮不屈自任爲<lb/>
孔孟家風嘉靖末流倭入閩兆恩著防倭管見謂不宜淸<lb/>
野不宜閉城不宜遏糴不宜惜費濵海以至城邑鄕人各<lb/>
自團練首尾救應則無地非城池無人非官兵矣不然聚<lb/>
處孤城適以自困耳當時不能用其言以至於敗兵後積<lb/>
屍盈野兆恩出家財收瘞至於數萬耿定向督學閩中以<lb/>
山林隱逸薦於朝不報嘗於靜坐中聞唱靑陽洞口弄烟<lb/>
霞之句以語門人有言武當有靑陽洞者買舟遂往至延<lb/>
平障湖坂雷雨翻空孤舟掀舞葢丹成而出浴也明日登<lb/>
岸石上有靑陽洞三字融然而悟卽日囘棹兆恩以艮背<lb/>
法爲人却病行之多騐又别有竒術能濟人於危急之時<lb/>
故從之者愈衆自士人及於僧道著籍爲弟子者不下數<lb/>
<pb n="KR4f0008_SBCK_009-2a"/>
千入皆分地倡敎所過往觀投拜者傾城单里有司約束<lb/>
之亦不能止也遠近傳疑廵按楊四知將劾治之朝官多<lb/>
爲之解者焚其書板而止巳又爲林蕃所告知縣孫繼有<lb/>
名捕兆恩以囚服往弟子不欲兆恩曰今之不以囚服爲<lb/>
辱者卽昔之不以分庭爲抗也二三子從吾久尙不識禮<lb/>
分二字乎繼有卒白其事而謝之萬曆二十六年卒年八<lb/>
十二所著書數十萬言兆恩之敎儒爲立本道爲入門釋<lb/>
爲極則然觀其所得結丹出神則於道家之旁門爲庶幾<lb/>
焉閩人謝肇淛謂其發狂而死其弟子亦言晚年胸中有<lb/>
物隔礙不措一辭卽朝夕隨侍之人不能識其姓名則又<lb/>
金丹之爲禍也一時勝流袁宗道蕭雲舉王圖吳應賔皆<lb/>
北面稱弟子鄒元標極言其所學之正有爭之者元標曰<lb/>
<pb n="KR4f0008_SBCK_009-2b"/>
講學隨人意見何事力爭袁黄曰早歲讀書多有未解處<lb/>
毎於三教集中閱之豁然甚矣諸公之好竒也近曰程雲<lb/>
章倡敎吳鄣之間以一四篇言佛二三篇言道參兩篇言<lb/>
儒朱方旦則好言禍福皆修餙兆恩之餘術而抺摋兆恩<lb/>
自出頭地余患惑於其說者不知所由起爲作林三敎傳<lb/>
論曰觀兆恩行事亦非苟矣夫周程以後必欲自立一說<lb/>
未有不爲邪者兆恩本二氏之學恐人之議其邪也而合<lb/>
之於儒卒之驢非驢馬非馬龜玆王所謂驘也哀哉<lb/>
<pb n="KR4f0008_SBCK_009-3a"/>
　　周雲淵先生傳<hi>辛亥</hi>
周述學字繼志别號雲淵越之山隂人好深湛之思凡經<lb/>
濟之學必探原極委尤邃於易曆古之言曆者以郭守敬<lb/>
爲最而守敬所作曆經載於元史者言理而不傳其法其<lb/>
法之傳於曆官者有通軌通經諸書則死數也顧其作法<lb/>
根本所謂弧矢割圜曆官棄而不理亦無傳之外人者當<lb/>
是時毘陵唐順之吳興顧應祥皆畱心曆學求其書而不<lb/>
可得述學竭其心思遂通弧矢之術從來曆家所步者二<lb/>
曜交蝕五星順逆而已自西域經緯曆入中國始聞經緯<lb/>
凌犯之說然其立法度數與中曆不合名度亦異順之慨<lb/>
然欲創緯法以㑹通中西卒官不果述學乃撰中經用中<lb/>
國之筭測西域之占以畢順之之志曰行黄道月行九道<lb/>
<pb n="KR4f0008_SBCK_009-3b"/>
而古來無所謂星道者述學推䆒五緯細行爲星道五圖<lb/>
於是七曜皆有道可求與順之論曆取歷代史志之議正<lb/>
其訛舛刪其繁蕪然於西域之理未能通也又撰大綂萬<lb/>
年二曆通議以補歷代之所未備自曆以外圖書皇極律<lb/>
呂山經水志分野筭法太乙壬遁演禽風角鳥占兵符陣<lb/>
法卦影祿命建除埋術五運六氣海道針經莫不各有成<lb/>
書發前人所未發凡千餘卷總名曰神道大編葢博而能<lb/>
精上下千餘年唯述學一人而已嘉靖間錦衣陸炳訪士<lb/>
于沈錬錬以述學言禮聘至京炳服其英偉薦之於趙司<lb/>
馬司馬就訪邊事述學曰今歲主有邊兵其應在乾艮艮<lb/>
爲靑州遼東乾爲宣大二鎭京師可無虞也巳如其言司<lb/>
馬將具題大用會總兵仇鸞聞其名欲致之述學識鸞必<lb/>
<pb n="KR4f0008_SBCK_009-4a"/>
敗先幾還<graphic n="KR1724" url="https://raw.githubusercontent.com/kanripo/KR-Gaiji/master/images/KR1724.png" mimeType="image/png"/>總督胡宗憲征倭私述學於幕中諮以秘計<lb/>
述學亦不憚岀入於狂濤毒矢之間卒成海上之功武林<lb/>
兵變述學諭以國運安平不可妄動動則竒禍立至其魁<lb/>
亦信述學之言多驗謀遂寢述學在南北兵間多所擘畫<lb/>
其功歸之主者未嘗引爲已有故人亦莫得而知也庚午<lb/>
余在南中閩人陳元齡以所著思問初編相示其言太乙<lb/>
六壬多本於雲淵斯時亦未知雲淵之爲何如人也甲戌<lb/>
余邂逅其諸孫周仲訪之於木蓮巷架上堆雲淵神道大<lb/>
編數十册其册皆方廣二尺餘仲言遺書散失此不能十<lb/>
之一二也又見其地理圖縱八尺橫二丈畫方以界遠近<lb/>
每方百里唐呂温所序未必能過也余欲盡抄其所有會<lb/>
仲遊楚不果丙戌亂後於故書舖中得中經測圖地理數<lb/>
<pb n="KR4f0008_SBCK_009-4b"/>
種丙午見其曆宗通議而後知邢雲路律曆考所載皆述<lb/>
學之說掩之爲已有也庚戌九月坐證人書院有帥其弟<lb/>
子四五人升階再拜者門狀爲周允華問之則仲之諸子<lb/>
也問以遺書所存者惟筭學耳余讀嘉靖間諸老先生文<lb/>
集鮮有及述學者唯湯顯祖有與周雲淵長者書謂卦圖<lb/>
乃是渾儀曆書止是筭法必欲極神明之用亦須達虚無<lb/>
之氣觀其言要非能知述學者唐順之與之同學其與人<lb/>
論曆皆得之述學而亦未嘗言其所得之自豈身任絶學<lb/>
不欲使人參之耶天下承平久矣士人以科名祿位相高<lb/>
多不說學述學以布衣遊公卿間宜其卜祝戲弄爲所輕<lb/>
也雖然學如述學固千年若旦暮奚藉乎一曰之知哉<lb/>
<pb n="KR4f0008_SBCK_009-5a"/>
　　張景岳傳<hi>辛亥</hi>
二十年來醫家之書盛行於世者張景岳類經趙養葵醫<lb/>
貫然醫貫一知半解耳類經明岐黄之學有王冰之所未<lb/>
盡者卽學士大夫亦必累月而後能通之昔在戊寅曽於<lb/>
張平子座上識景岳葢交臂而失之已酉寓證人書院有<lb/>
蔣一玖者年八十矣欲爲其舅作傳則景岳也景岳名介<lb/>
賔别號通一子越之山隂人也其父爲定西侯客介賔年<lb/>
十四卽從遊於京師天下承平竒才異士集於侯門介賔<lb/>
㓜而濬齊遂徧交其長者是時金夢石工醫術介賔從之<lb/>
學盡得其傳以爲凡人隂陽但以血氣藏腑寒熱爲言此<lb/>
特後天之有形者非先天之無形者也病者多以後天戕<lb/>
及先天治病者但知有形邪氣不顧無形元氣自劉河間<lb/>
<pb n="KR4f0008_SBCK_009-5b"/>
以暑火立論專用寒凉其害已甚賴東垣論脾胃之火必<lb/>
務温養救正寔多丹溪出立隂虚火動之論寒凉之弊又<lb/>
復盛行故其註本草獨詳參附之用又慨世之醫者茫無<lb/>
定見勉爲雜應之術假兼備以倖中借和平以藏拙虚而<lb/>
補之又恐補之爲害復制之以消實而消之又恐消之爲<lb/>
害復制之以補若此者以藥治藥尙未遑又安望其及於<lb/>
病耶幸而偶愈亦不知其補之之力攻之之力耶及其不<lb/>
愈亦不知其補之爲害消之爲害耶是以爲人治病沈思<lb/>
病原單方重劑莫不應手霍然一時謁病者輻輳其門沿<lb/>
邊大帥皆遣金幣致之其所著類經綜覈百家剖析㣲義<lb/>
凡數十萬言歷四十年而後成西安葉秉敬謂之海内竒<lb/>
書斑孟堅賛孝宣之治政事文學法理之士咸精其能至<lb/>
<pb n="KR4f0008_SBCK_009-6a"/>
於技巧工匠器械自元成間鮮能及之介賔此書若非遭<lb/>
遇神宗之盛亦莫能有也又以應病如應敵作古方八陣<lb/>
爲八畧以破之惜其書晚出尙藏於家介賔博學於醫之<lb/>
外象數星緯堪輿律呂皆能䆒其底藴在遼陽道中聞御<lb/>
馬者歌聲聒耳介賔曰此惡聲也不出五年遼其亡矣已<lb/>
而言騐所親問以近事介賔曰我夜觀乾象宮車殆將晏<lb/>
駕天下從此亦亂矣未幾神宗崩介賔遂返越其年五十<lb/>
八又二十年始卒卒之日自題其像召三子而誨之其門<lb/>
人曰先生乃死耶吾先生故有不死者介賔莞爾而逝自<lb/>
太史公傳倉公件繋其事後之儒者毎倣是體以作名醫<lb/>
之傳戴九靈宋景濓其著也而名醫亦復自列其事存爲<lb/>
醫案以待後人遇有病之相同者則倣而治之亦盛心也<lb/>
<pb n="KR4f0008_SBCK_009-6b"/>
世風不古以醫負販其術無異於里間俗師也而不肯以<lb/>
里間俗師自居雖復殺人如草亦點綴醫案以欺人介賔<lb/>
醫案散在景岳全書余不敘於篇惡夫蹈襲者之衆也趙<lb/>
養葵名獻可寧波人與介賔同時未嘗相見而議論往往<lb/>
有合者<lb/>
<pb n="KR4f0008_SBCK_009-7a"/>
　　黎眉郭公傳<hi>丁已</hi>
郭公正中字大來别號黎眉初名凝之其先自太原徙鹽<lb/>
官八世祖太乙精天官之學受業於郭伯玉伯玉者劉靑<lb/>
田之高第弟子也祖臬父文範有孝行公生而竒崛不凡<lb/>
叩心法於雲棲學舉業於寓庸屺曕巳又追原家學講求<lb/>
天文曆數壬遯竒門兵機韜畧之術思得一當於世萬曆<lb/>
乙卯以副榜入太學天啓甲子舉於順天時高忠憲公爲<lb/>
御史大夫公受業其門始知學問有所歸宿而於無欲故<lb/>
靜之㫖曰事體貼有困學記以記所聞一時學者魏忠節<lb/>
黄漳海何黄如辛復元皆心契之崇禎丁丑銓選公得四<lb/>
川廣安州滇人馬乾得山西代州乾親老不能遠離公曰<lb/>
古人以柳易播之事寧不可再見乎且我固欲以巖疆自<lb/>
<pb n="KR4f0008_SBCK_009-7b"/>
効者也遂力請相易未赴推舉纂修曆法時言曆者四家<lb/>
原設大綂囘囘而外别立西洋爲西局布衣魏文魁爲東<lb/>
局彼此排擊言人人殊其年十一月庚辰夜望月食十二<lb/>
月乙未朔曰食靈臺測騐月食則公法與西法相去止七<lb/>
十餘秒日食則公法與西法相去止六十餘秒各局之法<lb/>
相去至一二分者曆法之驗尤在日之食甚食甚合天合<lb/>
朔始眞西法猶後天一刻五十分唯公獨合公以諸法有<lb/>
所短亦有所長有時離亦有時合會通四家而後可以求<lb/>
無差之定法西人欲主西法而以中法爲佐公欲主中曆<lb/>
而以西洋諸曆爲佐因言自堯舜以迄今日歷歳四千二<lb/>
百七十四年其間修改七十餘次創法十有四家未有專<lb/>
從外國而毀棄　者故西人之崇禎曆書雖成而頒朔<lb/>
<pb n="KR4f0008_SBCK_009-8a"/>
仍行大綂者公力持之也然西人有寵於上遂賜公金幣<lb/>
出就原官公雖在曆局而慷慨論列皆天下大計不屑以<lb/>
文史星曆自處卜祝之間其言有從職分之所及者有不<lb/>
從職分之所及者大抵人所不敢言而後言之以爲日月<lb/>
頻食京師地震此冤獄所致宜因熱審之例廣爲寒審淸<lb/>
貴人之獄先及罪宗上惻然感動爲之允行此職分之所<lb/>
及者也一言天下之亂由於貪吏欲懲貪吏莫若顯淸望<lb/>
之名臣令其表帥百僚風勵有位如劉宗周李日宣黄道<lb/>
周華允誠其人也上曰可一言先儒吳與弼陳眞晟章懋<lb/>
蔡淸王艮羅洪先羅汝芳高攀龍鄒元標九人應祀兩廡<lb/>
上曰從祀大典不得輕議一言銓政之弊官吏皆出頂首<lb/>
此直貪之根也上問欲革頂首其何道之從公言故事吏<lb/>
<pb n="KR4f0008_SBCK_009-8b"/>
部始進其月旦在同鄕其衣鉢在前任以餽遺爲頂首今<lb/>
使方正之大臣保舉可爲銓司者不問知推科道各部俱<lb/>
得改用亦不定畿省人數則銓司之頂首可革矣胥吏甲<lb/>
乙相傳官不爲政以項首爲資産今使郡縣官保舉小心<lb/>
任事之吏員充賦到部考定名次分役各衙門則胥吏之<lb/>
頂首可革矣上命往復久之然而終不能革也又言衛所<lb/>
之軍宜隷有司民壯之設非供役使此皆非職分之所及<lb/>
者也戊寅六月抵代聞京師戒嚴請提兵入衛督撫壯而<lb/>
未之許也代當兵燹之後流民未集公不欲擾之相與休<lb/>
息朞年之間所决罰者二十六事而已公鬱鬱無所見其<lb/>
長喟然曰垂髫讀書錯綜今古嘗懷濟世匡時之畧運會<lb/>
不偶沉頓下僚登埤四顧蕞爾四十里之州疆一望俱盡<lb/>
<pb n="KR4f0008_SBCK_009-9a"/>
此龐士元所以沉酣欲臥而呂望爲之投綸長逝也於是<lb/>
自疏九短一長謂短於干祿短於理繁短於養安短於催<lb/>
科短於馭下短於狥勢短於交際短於營薦短於營陞若<lb/>
夫兩軍相當劍㦸相摩决勝敗存亡於俄項則差有一日<lb/>
之長巳矣願掛冠東門而去遂歸尋以邊才起山東沂州<lb/>
兵備道副使南都建公封事皆四鎭所不便東平伯劉澤<lb/>
淸上疏劾公下部部亦不敢直公　遜位公亦入閩公<lb/>
之請赦罪宗也思文時在高墻爲吏所困苦因公言而得<lb/>
小挺由此德公恨相見之晚以潜邸故人待之官在六卿<lb/>
然公於䘮亂之中變姓名絶音塵獨身往來雖家人亦莫<lb/>
得而詳也閩事旣壞不知所終公生於萬曆辛卯二月十<lb/>
七日于今不過八十六歲耳梅子眞上書報罷一朝棄妻<lb/>
<pb n="KR4f0008_SBCK_009-9b"/>
子去九江至今傳以爲仙姚平仲斫營不遂乘靑騾亡命<lb/>
一晝夜馳七百五十里朝廷物色之不可得後有見於蜀<lb/>
中者神龍見首而不見尾若公者焉知其不猶在耶<lb/>
</p>
<p>
</p>
  </div>
</body>
</text>
</TEI>
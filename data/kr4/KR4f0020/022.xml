<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻二十二</head>
    <p>
<pb n="KR4f0020_WYG_022-1a"/>
欽定四庫全書<lb/>
　堯峯文鈔巻二十二　　翰林院編修汪琬撰<lb/>
　　記一<hi>共十二首</hi>
　　　大通橋分司壁記<lb/>
順治十五年冬予既分司大通橋於是太子少保永昌<lb/>
王先生方以尚書為之長予徃辭先生先生為予言是<lb/>
司在部差最下然清静無事於誦讀著述為宜明年春<lb/>
予至署逾一月漕運不至諸小吏兢兢奉法可以不用鞭<lb/>
<pb n="KR4f0020_WYG_022-1b"/>
笞其無事畧如先生言然予素多病病每發即苦煩懣<lb/>
不能多讀書邸舍所攜書甚少亦不能竟讀也雖時時<lb/>
有所作然皆應醻里俗之文不暇自奮勉以進於古人<lb/>
以是深媿先生云署故有軒曰飲冰前任主事錢君江<lb/>
所重葺也軒中蕭然惟具一几一榻予每晨乘馬入署<lb/>
恒居是軒諸小吏抱案牘竢几側予濡筆署紙尾訖即<lb/>
擁藥㼝茗具為苦吟狀諸小吏見之俱匿笑避去不復<lb/>
顧軒前有庭庭有石挺然如人立又有柏槐各一本小<lb/>
<pb n="KR4f0020_WYG_022-2a"/>
桃一株桃將吐華予暇則抱席徃坐花下有小鳥青黒<lb/>
色飛鳴其間馴狎不避人予樂之㤀疲常至日暮始返<lb/>
夫以予之䟽慵率直自分不任錢穀去年夏謁選不幸<lb/>
得户曹而分司於此以自葢其拙未嘗不欣然以喜也<lb/>
然為病所侵衣食湯藥俱不足以自周而京師親舊過<lb/>
從者亦益少署中自奉行文書之外亦無他材能可以<lb/>
自見於是撫歳月之如流而恥功名之不立又未嘗不<lb/>
黙然以思而悄然以恐也詩云俟河之清人夀幾何然<lb/>
<pb n="KR4f0020_WYG_022-2b"/>
則予去其故鄉舍其朋友兄弟妻子之樂而來縻禄食<lb/>
於此復何為哉復何為哉<lb/>
　　　嗜退軒記<lb/>
遷邸舍之逾月始理一軒為讀書之所名曰嗜退其語在<lb/>
宋史司馬池傳中予取以自志者也然予自受差以來<lb/>
簡書㫄午日夜奔走東便門外不暇恒居是軒先是病<lb/>
羸未瘉入夏益咯血不止予方懼户曹之未易稱職也<lb/>
欲得改他部以去㑹有言事者亦條其䇿於<lb/>
<pb n="KR4f0020_WYG_022-3a"/>
朝下公卿聚議久之不決予復謀移疾還江南文稾已<lb/>
具矣而諸小吏力爭以為故事無有不果行秋八月運<lb/>
務將竣予始得還居軒中習養生家言以治病然亦不<lb/>
復能讀書矣軒前無他襍植惟丁香二樹青蒼可愛每<lb/>
至夜深人静月明滿牆樹影辬駁如畫予數數行吟其<lb/>
間意欣然自得也因是又念海隅多事<lb/>
至尊方議南廵之典以埽除兇逆<hi>是時鄭賊逼江寜下  詔將親征故云</hi>
士大夫争欲奮其才智取功名於數千里外慨然有乘<lb/>
<pb n="KR4f0020_WYG_022-3b"/>
長風破巨浪之思而予獨僻居於此形影相對若不知<lb/>
其身之在長安者何也昔馬少游誡其兄曰士生一世<lb/>
取衣食裁足御下澤車乘疑段馬鄉里稱善人斯可矣<lb/>
致求贏餘徒自苦耳仲長統亦曰凡游帝王者欲以立<lb/>
身揚名耳而名不常存人生易滅優游偃仰可以自娛<lb/>
於是遂為文以論之然則古人之所志葢亦有與予類<lb/>
者予其能無慨於中邪作嗜退軒記<lb/>
　　　兵馬司西閤記<lb/>
<pb n="KR4f0020_WYG_022-4a"/>
兵馬司號廵城使者屬吏雖其品秩故與部主事相當<lb/>
而所職猥襍士大夫仕宦中朝者皆得以公事檄使之<lb/>
所轄之地若窮邨委巷餅師酒媪牧豎販夫䣱酒誶語<lb/>
攘雞逐狗之屬無所不當問每朔望進謁廵城使者襍<lb/>
與胥吏徒𨽻為伍俛首傴僂若將拜於庭者使者不許<lb/>
乃止或出遇御史於道下馬走避望其訶殿逺去然後<lb/>
得行故雖同為京朝官而士大夫悉輕視之至以相譏<lb/>
嘲北城兵馬司舊有治所在宣武門内其地久廢不治<lb/>
<pb n="KR4f0020_WYG_022-4b"/>
輙僦民舍以居予既左遷今年秋始受事案牘之暇退<lb/>
休此閤閉户吟嘯自若也客或問予曰子亦有不快於<lb/>
中邪予曰否否昔漢張忠為御史大夫嘗署孫寳主簿<lb/>
寳徙入舍祭竈請比鄰衆以為怪寳謂髙士不為主簿<lb/>
而大夫君以某為可一府不言非士安得獨自髙且不<lb/>
遭者可無不為况主簿乎然則予以不才幸蒙屏棄於<lb/>
此此亦予祭竈請比鄰之時也而又何不快之有客遂<lb/>
匿笑去<lb/>
<pb n="KR4f0020_WYG_022-5a"/>
　　　容安軒記<lb/>
予旣寓居太傅息齋先生之第其第踰堂而左得東廂<lb/>
三楹庳濕幽暗遇雨將圮於是稍葺治其一闢牖南向<lb/>
設几榻為燕休之所暇即坐卧其中自非理文書接賓<lb/>
客率不他徙遂名之曰容安軒容安云者葢出於陶靖<lb/>
節辭而蘓文忠取之以入志林者也古之逹人其飢而<lb/>
欲食寒而欲衣㫄皇無立錐之地而欲得居䖏未嘗稍<lb/>
異乎人也惟其中有自得雖復加之以死生利害是非<lb/>
<pb n="KR4f0020_WYG_022-5b"/>
得喪猶不足累其心邀其一哂而况起居日用之區區<lb/>
者乎是故藜藿之食亦可以飽毳褐之衣亦可以暖衡<lb/>
門圭竇之室亦可以居豈有他哉誠能安之而已抑予<lb/>
思之方夫靖節之棄官也種秫采蘜悠然自得不幸為<lb/>
窮餓所驅徃徃賦詩乞食而未嘗有幾微悔恨之意文<lb/>
忠之在海上也蠻煙瘴氣極士大夫所不堪而能刈桂<lb/>
以釀酒儲藷芋以為糧摘蘆菔蔓菁以為羮日與黎子<lb/>
雲老符秀才之徒幅巾杖屨徜徉山市若㤀遷謫之無<lb/>
<pb n="KR4f0020_WYG_022-6a"/>
憀者葢其安之也如此夫然後知死生得喪果不足以<lb/>
動逹人之心而為之累也今予左官司城逾一年所矣<lb/>
出處語黙之際雖與靖節異道及其退居此軒也有圖<lb/>
書以怡目有酒茗以適口從容俛仰以視文忠見逐有<lb/>
司不得已而偃息桄榔之下者相距豈不逺哉此予所<lb/>
以自安而願附二君子之後者也<lb/>
　　　讀書齋記<lb/>
編修葉子子吉在京師以好書著聞嘗積書數千巻閉<lb/>
<pb n="KR4f0020_WYG_022-6b"/>
户讀之以自奮勉於學因命其所居室曰讀書齋而屬<lb/>
予為記嗟乎書豈易言讀哉士之少也困於科舉之業<lb/>
則書之凡無益於經生者悉廢而不暇以讀矣及壯而<lb/>
宦游四方又困於簿書文牒之猥𤨏倉庾狴犴城郭之<lb/>
周防上官僚友冠葢交游徃來醻酢之紛紜上下則書<lb/>
之凡無益於吏治者悉廢而不暇以讀矣當是之時未<lb/>
嘗無有志之士知書之可好而能自奮勉者也然其未<lb/>
遇也或見為迂踈而不足以迎合有司其旣遇也或見<lb/>
<pb n="KR4f0020_WYG_022-7a"/>
為闒茸遲鈍而不足以鍊逹當世之務故士大夫無所<lb/>
事於書而争以讀書為諱惟翰林先生則不然既已舍去<lb/>
科舉之舊而又無簿書文牒倉庾狴犴之可虞品秩雖<lb/>
稍卑下而率用簡貴相髙其於徃來醻酢之節亦僅僅<lb/>
耳此歐陽永叔所謂榮顯清閒得兼宰輔神仙人天之<lb/>
樂者也宜其遂有讀書之暇矣且夫翰林之為官也素<lb/>
以文章侍從為職業上之人優其廩賜而寛其程課使<lb/>
之從容緩歩於簪筆荷槖之列如此而復廢書以娭不<lb/>
<pb n="KR4f0020_WYG_022-7b"/>
幾曠官而喪職也與而葉子寓直之廬則又國史院也<lb/>
吾意必有前代金匱石室之藏與夫日歴起居注之屬<lb/>
人間所不易購者咸充牣乎其中以俟葉子之讀然則<lb/>
葉子苟好書又何必惓惓於是齋也哉抑予嘗考之於<lb/>
古若周之柱下所掌晉之伯黶氏所司漢之蘭䑓天禄<lb/>
唐之麗正殿宋之崇文院之所校輯皆設有専官其書<lb/>
多者乃至八萬九千餘巻而近世固無是也葢三院所<lb/>
貯者自<lb/>
<pb n="KR4f0020_WYG_022-8a"/>
太祖<lb/>
太宗暨前明十三朝實録而外不聞有難購之書翰林<lb/>
先生自翻習滿字而外亦不聞有卓然留意於書者至<lb/>
於退而休沐亦皆飲酒諧笑之時為多然後知以讀書<lb/>
為諱者雖在翰林亦然而葉子顧獨不然方其用心於<lb/>
是齋也孜孜矻矻窮日盡夜幾不知異物之可以易其<lb/>
好者儻益奮勉而不已則其學豈可量哉故不辭而為<lb/>
之記<lb/>
<pb n="KR4f0020_WYG_022-8b"/>
　　　緩齋記<lb/>
顔蠋曰晩食以當肉安歩以當車蘇子瞻評之曰蠋巧<lb/>
於居貧者也然而未聞道也子瞻於是乎失言矣當戰<lb/>
國之時如蘇秦張儀犀首樗里子之屬莫不歴説萬乘<lb/>
争攫其金玉錦繡以為榮使蠋少出才力以與之抗豈<lb/>
遂不如數子哉而顧退安於此謂蠋不聞道可乎今夫<lb/>
山林窮居之士無悲憂欣喜以迫之於中無是非毁譽<lb/>
得喪禍福以乘之於外曵履而行倚杖而息從容偃仰<lb/>
<pb n="KR4f0020_WYG_022-9a"/>
於泉石林麓之間故能識安歩之為樂使不幸游於朝<lb/>
市而馳騖於功名之途掎裳交衽摩趺而攘臂者連日<lb/>
夜不止此其勢若赴火之蛾聚羶之螘豈能與山林窮<lb/>
居者同哉故孟東野反之曰長安無緩歩吾友吏部郎<lb/>
王子子底為人恬静少欲不苟言笑殆幾於聞道者其<lb/>
自河南典試而還也又嘗反東野之詩名其燕休之室<lb/>
曰緩齋葢子底之視朝市也固無以異於山林窮居者<lb/>
也既而為磨勘者所攟拾<lb/>
<pb n="KR4f0020_WYG_022-9b"/>
詔下刑部遂不能安居是齋或則誚之以為此殆緩之<lb/>
效與汪子曰不然若獨不見夫馬與車乎方車之偏轅<lb/>
而奔也不數里而覆者有矣馬之脱銜棄勒而走也不<lb/>
數里而蹶者有矣彼其所以蹶且覆者何也吾故知疾<lb/>
行之未必皆得而安歩之不必皆失也今子底之所䖏<lb/>
特不幸耳而世之貪功而死名者顧欲以區區之禍福<lb/>
得喪為子底病是豈知子底之道者哉昔離騷有言曾<lb/>
歔欷余鬰悒哀朕時之不當予於子底亦云故記之<lb/>
<pb n="KR4f0020_WYG_022-10a"/>
　　　晳次齋記<lb/>
梁先生曰緝交於予有年矣其人内剛外和與之游䖏<lb/>
終日愛憎喜愠不見於色殆類孔子之所謂中行者然<lb/>
而釋褐以來凡所至邸舍與其退休讀書之地必以晳<lb/>
次名其齋意若不敢自擬於曽晳而願居季次原憲之<lb/>
列何也予嘗思之昔孔子既並推狂狷而周衰之後若<lb/>
莊周列禦冦者出率皆以一死生齊得喪為賢降而祖<lb/>
其説者劉伶阮籍之徒飲酒任逹莫不自命為狂而訖<lb/>
<pb n="KR4f0020_WYG_022-10b"/>
不聞有以狷稱者即史傳所載獨行卓行之屬亦徃徃<lb/>
歴數世而僅得一二人至於孔子論狂則又有古今肆<lb/>
蕩之不同葢若逆知莊列之流敝而豫憂之者而於狷<lb/>
獨無譏焉得毋狂猶可以貌為而狷者之孑然自守則<lb/>
雖好名之士亦不能竊其近似以相倚附與宜乎遂見<lb/>
尚於先生也顧或謂太上逹節其次守節狷者自守有<lb/>
餘而常不足於髙明廣大此季次原憲之所以不如曽<lb/>
晳也予竊以為不然傳曰有所不為又曰人有不為也<lb/>
<pb n="KR4f0020_WYG_022-11a"/>
而後可以有為古聖賢之為學也雖本乎中庸而亦未<lb/>
嘗無髙世絶俗之行非姑以示異也惟其不顧千駟故<lb/>
能進而為王者之佐惟其不受萬鍾之粟故能退而以<lb/>
其言語道徳為儒者宗千金之子無故而縱於酒色則<lb/>
其保家者少矣況望其積累以致富哉以是見不為者<lb/>
之果足尚也近世卿士大夫無不好言曠逹之識馳騁<lb/>
上下不可覊馽之才以視狷者之所守相距良已逺矣<lb/>
及從而微闚其隐雖至於敗名裂檢放廢䋲墨之外亦<lb/>
<pb n="KR4f0020_WYG_022-11b"/>
間有之豈非髙明廣大求為曽晳而過者與當是之時<lb/>
苟得一人焉以其孑然之節髙自位置乎其間微獨可<lb/>
以勵世而警俗夫亦庶幾聖賢之學也此則先生之志<lb/>
然也<lb/>
　　　計氏思子亭記<lb/>
計孺子準字念祖吾友甫草之冢子也年十五補吳江<lb/>
諸生及朞而殤甫草哭之慟遂集士大夫誄之既又為<lb/>
之諡既又刻其遺文逾四載甫草來言曰吾思孺子甚<lb/>
<pb n="KR4f0020_WYG_022-12a"/>
吾將構亭所居之㫄以思子命名子盍為我記之予遂<lb/>
正告之曰昔子夏之喪明此過乎情者也延陵季子之<lb/>
三號而行此不及乎情者也夫二者皆非也惟世之甚<lb/>
暱其子者徃徃牽於骨肉之私而不知裁之以禮是以<lb/>
過情者多而不及情者寡聖人惻然憂之則寜於季子<lb/>
有取焉此無他凡以訓天下之人父人母使皆知有禮<lb/>
以為之節也今者孺子之殁其歴歳月也固久且逺矣<lb/>
而甫草猶睠焉不忘起居寢食則有纒緜悽惻之聲嵗<lb/>
<pb n="KR4f0020_WYG_022-12b"/>
時膢臘則有涕泣顦顇不能忍之色其殆近於無節矣<lb/>
吾方以越禮為虞而又樹之亭是亦不可以已乎甫草<lb/>
曰未也孺子也賢吾將以禮成人者禮之予應曰否否<lb/>
聞諸周人之葬諸殤也則用殷人之棺槨與虞夏之堲<lb/>
周瓦棺其既除喪也則𤣥服以祭其祭之也則不立尸<lb/>
不以特牲未有不與成人異者父母之視其子固無賢<lb/>
不肖之分也發於中者之有慘舒逹於外者之有隆殺<lb/>
也惟視其殤與非殤而已故曰先王制禮不敢過也此<lb/>
<pb n="KR4f0020_WYG_022-13a"/>
施諸父母且然而況所謂殤子者乎孺子雖賢然不得<lb/>
比於童汪錡之列明矣今旣思之過甚而又益之以非<lb/>
禮則是委棄先王之制而甘蹈子夏之遺轍也甫草其<lb/>
慎之嗟乎吾之言此豈果能禁甫草使勿思哉原本乎<lb/>
送殤之禮而折衷之以聖人之訓非薄待孺子而然也<lb/>
亦以效忠愛於吾友云爾孺子娟娟秀好未殤前一年<lb/>
適予罷官南歸嘗一識其面而甫草極言孺子故好學<lb/>
則其久而不忘也固宜作計氏思子亭記<lb/>
<pb n="KR4f0020_WYG_022-13b"/>
　　　堯峯山莊記<lb/>
堯峯山莊在横山之麓距先大夫所卜墓道僅一里故<lb/>
為盧氏别業秋七月予介友人盧子定三評其屋直償<lb/>
以白金四十五兩而命子筠更新之凡鳩工一百五十<lb/>
有竒木以根計竹竿以个計瓦甓甎釘以枚計灰砂以<lb/>
斛計桼油以觔計者共一萬一千五百有竒閲四旬糜<lb/>
白金幾如屋直之數而始訖工予從朋舊置酒羣游於<lb/>
此酒半輙仰屋而歎葢歎夫得之之難與葺而治之之<lb/>
<pb n="KR4f0020_WYG_022-14a"/>
尤難也後之子孫可不思所以善守之乎吾吳風俗衰<lb/>
惡父兄師友無詩書禮義之教其子弟類皆輕獧巧詐<lb/>
不率於孝友而中間尤無良者又多移為服御飲食博<lb/>
奕歌舞之好於是士大夫之家易興亦易替數傳而後匃<lb/>
貸不給有不虗其先人之壠而翦伐其所樹者殆亦鮮<lb/>
矣吾先大夫無他支屬吾父子不衰即病而筠又未抱<lb/>
子方相與手足拮据勉焉經營欲以遺所不知何人而<lb/>
又責其善守豈不愚乎雖然汪氏自太學公以來讀書<lb/>
<pb n="KR4f0020_WYG_022-14b"/>
修行積有嵗月以及先大夫而猶不克盡食其報詩云<lb/>
自今以始嵗其有君子有糓詒孫子蘇子瞻亦曰王晉<lb/>
公修徳於身責報於天如持左契交手相付使其言可<lb/>
信則吾先大夫之澤固未可艾也姑識嵗月以竢<lb/>
　　　苕華書屋記<lb/>
康熙九年春予自金陵命兒筠徃卜居郡城之西郊老<lb/>
屋二十餘間堂寢庖湢畧具俗傳以為前明正徳中尚<lb/>
書陸公完故居云夏五月予還自西新關始掃除旁舍<lb/>
<pb n="KR4f0020_WYG_022-15a"/>
一楹遷几榻其中而寢處焉地廣袤不越數弓庭前後<lb/>
襍華藥三株老梅各二本前庭又有石植立陵苕始華<lb/>
其蔓循外垣而下羅絡石之四周葢與梅皆數十年物<lb/>
也予頗樂之乃顔之曰苕華書屋今夫水萬折必東焉<lb/>
鳥獸大者喪其羣匹越月逾時焉則必過其故鄉翔囘<lb/>
焉鳴號焉蹢䠱踟蹰焉小者至於燕雀猶有啁噍之頃<lb/>
焉今予自仕宦以來無汙萊以供饘粥無室廬以䕃芘<lb/>
風雨寒暑袁宜人既殁於是寓其孥於昏黨委之而禄<lb/>
<pb n="KR4f0020_WYG_022-15b"/>
食京師者殆十有三年矣及其還也環顧耳目之前井<lb/>
市半已改易親舊半已凋喪故時所藏琴尊圖籍翫弄<lb/>
愛好之物半已零落不知所在而予亦遂老矣幸而有<lb/>
此一楹以為讀書咏歌之地自分可以少休顧猶馳驅<lb/>
奔走役役而不止不亦大可太息哉然則予固困而思<lb/>
歸矣拂巾布袍從容偃息於陵苕之下必不久且逺矣<lb/>
故記之<lb/>
　　　三衢文㑹記<lb/>
<pb n="KR4f0020_WYG_022-16a"/>
三衢文㑹葢元時江淛士子私課之文也其題為經疑<lb/>
二易書詩禮春秋本經義各一賦策又各一所得凡二<lb/>
百十二巻所取自徳興余闈而下共六十六人司紏者<lb/>
程國表等十三人司盟者劉文瑞而主評者鄭縣丞元<lb/>
善是嵗則延祐六年八月也按元史仁宗本紀皇慶二<lb/>
年六月以宋諸儒及故中書左丞許衡從祀孔子廟廷<lb/>
十月詔天下以三年八月興其賢能充貢有司次年㑹<lb/>
試京師云云其後改三年為延祐元年又五年而斯編<lb/>
<pb n="KR4f0020_WYG_022-16b"/>
遂出是時方直尊崇儒術嚮用科目之際為有元極盛<lb/>
而江淛又文學淵藪也故科舉之詔旣下而南方士子<lb/>
莫不聨衽交袂相與刮摩淬厲以俟有司之舉由斯編<lb/>
考之葢舉淛西建康淛東海右四道六路之人才皆彚<lb/>
焉抑何彬彬也鄭氏所評具在無讕詞無溢語采瑜擿<lb/>
瑕殆不失直諒之遺而諸策所答周正一説亦皆援据<lb/>
精核敷陳詳贍庶可以見其所存矣邇者吳㑹之間士<lb/>
子旣耳剽目竊而凡江湖僑客借觚翰以求食者又徃<lb/>
<pb n="KR4f0020_WYG_022-17a"/>
徃撰為淺陋里俗骫骳不根之文盜取虗譽以相牢籠<lb/>
而後生不學者亦復靡然譟而從之此震川先生所謂<lb/>
妄庸人者也以視斯編作者之典贍如彼而評者之直<lb/>
諒如此能無赧顔泚顙也哉按輟耕録元反宋金餘習<lb/>
初試論賦其後一以經義為本云云及考選舉志春秋<lb/>
兩試皆未嘗用論終元之世亦未嘗廢賦不用也或有<lb/>
司校閲稍重經疑經義則有之耳先儒云經非文無以<lb/>
發明其旨趣而文不本於六經又不足謂之文顧後世<lb/>
<pb n="KR4f0020_WYG_022-17b"/>
乃有畔經而以文自命者何也<lb/>
　　　伐楊栁記<lb/>
楊栁易生而宜於水涯春夏之間徃徃多羙䕃吾吳故<lb/>
澤國也人家瀕水率栽楊栁以取䕃焉然其木稍久則<lb/>
空中而易朽不足備梁棟器物之用伐之惟可用以薪<lb/>
爾此莊周氏所謂不材者也而吾黨顧作詞以寵之傳<lb/>
相放效多至數百首儻亦楊栁之幸耶刻詞甫竟而官<lb/>
中造火藥需其木為炭廵撫下令長洲吳兩縣命伐城<lb/>
<pb n="KR4f0020_WYG_022-18a"/>
内外楊栁民間騷然而無知者懼所由之擾復私自伐<lb/>
之公私所戕殆不啻十之六七或咎予詞若為之䜟然<lb/>
予曰非也吾聞福不可妄邀而名不可倖得楊栁以不<lb/>
材之木而横被詩詞之寵則其致此災也宜矣然櫟社<lb/>
以不材全而楊栁獨以不材見伐此其不幸而非莊氏<lb/>
之言之不驗也於是復有客曰此二説皆過也夫楊桞<lb/>
無知之物寵之以詞不知榮阨之以斧斤不知辱者也<lb/>
今使士大夫處榮辱之㑹澹焉漠焉能如此木之無知<lb/>
<pb n="KR4f0020_WYG_022-18b"/>
則幾矣曽是不能而顧譊譊焉於楊桞不亦陋乎予異<lb/>
其言故記之<lb/>
　<lb/>
　<lb/>
　<lb/>
　<lb/>
　<lb/>
　堯峯文鈔巻二十二<lb/>
</p>
<p>
</p>
  </div>
</body>
</text>
</TEI>
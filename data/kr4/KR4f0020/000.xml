<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峰文鈔</head>
    <p>
<pb n="KR4f0020_WYG_000-1a"/>
欽定四庫全書　　　　　集部七<lb/>
　堯峰文鈔　　　　　　　别集類六　<hi>國朝</hi>
　　提要<lb/>
　　　　<hi>臣</hi>等謹案堯峰文鈔五十巻<lb/>
　　　國朝汪琬撰琬字苕文號鈍翁晩居堯峰因以<lb/>
　　　　自號長洲人順治乙未進士由户部主事陞<lb/>
　　　　刑部郎中降補北城兵馬司指揮再陞户部<lb/>
　　　　主事康熈己未舉博學鴻詞授翰林院編修<lb/>
<pb n="KR4f0020_WYG_000-1b"/>
　　　　初裒其文為鈍翁類藁六十二巻續稿五十<lb/>
　　　　六巻晩年又手自刪汰定為此編其門人林<lb/>
　　　　佶為手寫而刋之古文一脈自明代膚濫於<lb/>
　　　　七子纖佻于三袁至啟禎而極敝<lb/>
　　　國初風氣還淳一時學者始復講唐宋以來之<lb/>
　　　　矩矱而琬與寧都魏禧商邱侯方域稱為最<lb/>
　　　　工宋犖嘗合刻其文以行世然禧學雜縱横<lb/>
　　　　未歸于純粹方域體兼華藻稍渉于浮夸惟<lb/>
<pb n="KR4f0020_WYG_000-2a"/>
　　　　琬學術既深軌轍復正其言大抵原本六經<lb/>
　　　　與二家迥别其氣體疏通暢達頗近南宋諸<lb/>
　　　　家蹊逕亦略不同廬陵南豐固未易言要之<lb/>
　　　　接跡唐歸無媿色也琬性狷急動見人過交<lb/>
　　　　遊罕善其終者又好詆訶見文章必摘其瑕<lb/>
　　　　纇故恒不滿人亦恒不滿于人與王士禎為<lb/>
　　　　同年後舉博學鴻詞時乃與士禎相忤其詩<lb/>
　　　　有區區誓墓心豈為一懐祖句以王述比士<lb/>
<pb n="KR4f0020_WYG_000-2b"/>
　　　　禎士禎載之於居易録中又與閻若璩議禮<lb/>
　　　　相詬若璩載之潛邱劄記中皆為世口實然<lb/>
　　　　從來勢相軋者必其力相敵不相敵則弱者<lb/>
　　　　不敢强者不屑不至於互相排擊否則必有<lb/>
　　　　先敗者亦不能久相支拄士禎詞章名一世<lb/>
　　　　不與他人角而所與角者惟趙執信及琬若<lb/>
　　　　璩博洽亦名一世不與他人角而所與角者<lb/>
　　　　惟顧炎武及琬則琬之文章學問可略見矣<lb/>
<pb n="KR4f0020_WYG_000-3a"/>
　　　　乾隆四十六年十月恭校上<lb/>
　　　　　　　　　　總纂官<hi>臣</hi>紀昀<hi>臣/</hi>陸錫熊<hi>臣</hi>孫士毅<lb/>
　　　　　　　　　　總　校　官　<hi>臣</hi>　陸　費　墀<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻十三</head>
    <p>
<pb n="KR4f0020_WYG_013-1a"/>
欽定四庫全書<lb/>
　堯峯文鈔巻十三　　　翰林院編修汪琬撰<lb/>
　　誌銘三<hi>共五首</hi>
　　　彭貽令先生墓誌銘<lb/>
吾吳有隱逸之君子三人焉曰彭先生諱行先字務敏<lb/>
一字貽令與其友鄭舉人士敬金秀才俊明年齒畧相<lb/>
若雖未及從宦顧皆以鉅人長德見推於士大夫三人<lb/>
者嵗時過從鬚睂皓然相與討論文史揚扢翰墨杯酒<lb/>
<pb n="KR4f0020_WYG_013-1b"/>
豆肉談笑移日見者羡以為神仙中人也既而鄭金兩<lb/>
先生相繼物故獨先生巋然老夀以是尤著聲望故尚<lb/>
書睢州湯公嘗開府吳中每月吉讀法必命有司延致<lb/>
先生以為重先生稱老病固辭及湯公還朝入見<lb/>
天子下訪吾吳人物公即首舉先生姓名以對他若總<lb/>
督潼川王公學使者吉水李公亦悉遣使齎書幣候問<lb/>
起居不絶然先生率引分瑟縮不敢輕往報謁也於是<lb/>
先生之從子瓏瓏之子司業定求相踵取進士司業既<lb/>
<pb n="KR4f0020_WYG_013-2a"/>
以第一人及第最後先生之孤孫編修寧求復以及第<lb/>
第三人入翰林家門鼎貴賀者填里閭先生顧愀然曰<lb/>
吾家遭遇若此吾子姓其何以圖報益恂恂退讓日夕<lb/>
鍵戸悉謝賔客干請間出游城市布袍椶屨以一老蒼<lb/>
頭自隨絶不盛軒輿傔從相衒鬻也康熈二十八年某<lb/>
月日以疾終於家是嵗某月日將葬諸孤以司業所撰<lb/>
事狀授琬曰願為銘琬按彭之先故居臨江自明初以<lb/>
義旅歸附𨽻籍蘇州衞遂家長洲踰數傳而有諱時者<lb/>
<pb n="KR4f0020_WYG_013-2b"/>
隱居不仕以大耋終於先生為曽王父生嘉靖辛酉舉<lb/>
人天秩天秩生先生之考萬厯丙辰進士汝諧釋褐甫<lb/>
逾月而客終京邸先生年未弱冠隨伯兄蒲伏數千里<lb/>
䕶其喪歸哀毁無不中節識者稱其為逺大之器既補<lb/>
諸生所師友悉知名士磨礲浸灌發為文章銳欲借科<lb/>
第自奮而㑹友人以塲屋事被訐其人與先生雅故陰<lb/>
援先生為左證兾以解免而先生實不之知也遂牽連<lb/>
見褫或諷先生訟諸官先生歎曰功名細事耳奈何隤<lb/>
<pb n="KR4f0020_WYG_013-3a"/>
人家聲俾䝉玷辱乎乃走京師上書闕下以自雪然始<lb/>
終未嘗歸獄其友也有㫖還先生於學宫士大夫咸以<lb/>
為異數而滋推先生長者先生既坎坷摧抑自是亦不<lb/>
復思奮於舉子業矣明季用㧞貢生謁選考授知縣見<lb/>
國事浸以不支竟棄官還隱故里教授生徒藉以自給<lb/>
者逾四十年編修所由成名者亦先生親訓督之使然<lb/>
也先生内行完潔事兄若嫂以敬育兄之遺孤子以恩<lb/>
當昆季晰産所晰有無厚薄槩置不訾省與人交醇謹<lb/>
<pb n="KR4f0020_WYG_013-3b"/>
無他腸雅善書法暇即簾閣據几力橅晉唐諸家莫不<lb/>
酷似貧不能購書數借人書手自校讐繕録日課數十<lb/>
帋錯置巾衍中時時繙閱不倦尤習前明典故每對知<lb/>
交必據故家遺老流風佚事娓娓抵掌以為常疾將革<lb/>
預尅期日屛去食飲湯藥至期翛然而逝春秋九十有<lb/>
二明亡以來吾吳之逸民未有康寧夀耉髙朗令終如<lb/>
先生者也先生殁而老成之典型於是乎凋落殆盡矣<lb/>
當先生之年六十餘也躬營夀藏於東吳鄉祀字圩之<lb/>
<pb n="KR4f0020_WYG_013-4a"/>
原乞鄭先生誌其壙而金先生書之於石誌中述先生<lb/>
之言以為持情必平處物必恕加恩於人所不知施德<lb/>
於衆所不報其自叙云爾知先生者謂之實録云娶顧<lb/>
孺人先先生卒春秋七十有七已前葬矣至是諸孤奉<lb/>
先生柩合焉子六人三男三女曰珮府學生曰璜早卒<lb/>
贈翰林院編修曰球長洲學生壻曰諸生陸嘗吉曰朱<lb/>
有孝曰諸生程棅孫十一人曰予繡予綬寧求實求宏<lb/>
求志求思對廣益思光思毅錫光寧求為康熙壬戌科<lb/>
<pb n="KR4f0020_WYG_013-4b"/>
進士第三人官編修宏求為府學生孫女六人曽孫男<lb/>
女十有五人先生長於琬二十餘嵗琬之少也猶及見<lb/>
鄭先生顧以久宦京師不及從之游金先生之殁且葬<lb/>
也則琬為之銘至於先生由進士公而下與汪氏講通<lb/>
門之好者凡四世矣况以先生之名德尤為琬所敬事<lb/>
此太史公所謂欣慕執鞭者也後生晩進幸得以文字<lb/>
受先生役其何敢辭故遂諾諸孤之請銘曰<lb/>
彭之始兮鼻祖鏗維老夀兮迄今傳逺苗裔兮超其先<lb/>
<pb n="KR4f0020_WYG_013-5a"/>
猗先生兮名德全文若獻兮儀後賢福曰五兮躬有四<lb/>
雖不富兮非所兾子之子兮登貴仕身則尊兮德彌懿<lb/>
儼宿儒兮與寒士甘寂寞兮鎮浮譁善之積兮慶靡涯<lb/>
制書褒兮光且華竚寵錫兮來<lb/>
天家徴斯刻兮知非夸<lb/>
　　　前明兵科右給事中吳公墓誌銘<lb/>
故兵科給事中吳公既殁之十有一年諸子卜葬於長<lb/>
洲金鵞鄉之誡字圩又十有一年其配顧孺人卒越明<lb/>
<pb n="KR4f0020_WYG_013-5b"/>
年諸子將奉其柩與公合兆公之葬也未及具石以銘<lb/>
至是持某所撰行狀問銘於琬琬之祖妣湯太君視孺<lb/>
人為姪孺人葢琬重表姑也吳汪又有通家之好公季<lb/>
子又從琬游故琬不得辭按吳之譜曰周泰伯後裔由<lb/>
泰伯至今二千餘年屢徙不離於吳大王父滔贈襄陽<lb/>
知縣王父之佳以進士累官都給事中萬厯中與同官<lb/>
合䟽請豫教皇太子忤㫖削籍殁贈太僕少卿父承科<lb/>
以公貴贈戸科給事中公諱适字幼洪晚值明亡自稱<lb/>
<pb n="KR4f0020_WYG_013-6a"/>
南國廢人早嵗敏妙下筆成文章贈翁器之曰此兒頗<lb/>
類乃祖中崇禎十年進士釋褐衢州推官以卓異徴甫<lb/>
去任而福王立南京入除戸科給事中内閣馬士英遣<lb/>
人致殷勤於公公弗報也於是士英擅政力援逆案中<lb/>
阮大鋮使掌樞柄共招致羣小謀盡逐東林黨人而武<lb/>
臣如誠意伯劉孔昭忻城伯趙之龍之屬皆與表裏相<lb/>
唱和尚書張公慎言争之不能得引疾去閣臣姜公曰<lb/>
廣都御史劉公宗周復相繼去公意憤激極言老臣淪<lb/>
<pb n="KR4f0020_WYG_013-6b"/>
弃可惜因請申明祖制以清議專歸言官不報未幾公<lb/>
兼辦吏科事趙之龍䟽薦前少卿陳爾翼爾翼亦在逆<lb/>
案中得㫖起用公業鈔駁之矣之龍復䟽辨公遂彈之<lb/>
龍畧謂祖制惟科臣與司封駁未聞以勲爵參者爾翼<lb/>
嘗稱魏忠賢用命而薦崔呈秀為本兵夫以諂魏逆者<lb/>
為公道假魏逆而在亦必昭雪而後可以薦崔逆者為<lb/>
公道假崔逆而在亦必推用而後可若一經勲臣條列<lb/>
無論是否即登啟事則科臣封駁與銓臣甄别俱可罷<lb/>
<pb n="KR4f0020_WYG_013-7a"/>
而不設是悖㫖自雄而弁髦故制也䟽入羣小恨公刺<lb/>
骨其明年進兵科右而總兵官寧南矦左良玉方與馬<lb/>
阮交惡舉兵焚武昌以叛以清君側為名初公之在衢<lb/>
也蔡奕琛嘗以夤縁事發覺上官檄公偕他推官㑹勘<lb/>
公執法無所屈奕琛坐是得罪南渡初召為吏部右侍<lb/>
郎或勸公往謝公故不往奕琛深銜公及居内閣思因<lb/>
事中傷之公䟽薦侍郎楊鶚可仍撫荆襄且言鶚與鎮<lb/>
臣良玉忼慨同仇共矢夾輔云云奕琛摘其語票㫖嚴<lb/>
<pb n="KR4f0020_WYG_013-7b"/>
加詰責已而良玉兵起即暴死軍中其子夣庚代將連<lb/>
艘二百餘里破九江安慶諸府京師未知良玉之死也<lb/>
中外大震九卿諸御史争上䟽請討良玉科中公䟽獨<lb/>
中止不果上羣小益疑出公意㑹士英遣私人方國安<lb/>
統兵往禦良玉於江中國安顧焚銅陵掠南陵所至人<lb/>
皆嬰城固守公詗知之中夜起草䟽劾國安罪當斬并<lb/>
及鎮臣牟文綬劫掠狀或沮公曰君休矣言之何益直<lb/>
促禍耳不聽奕琛果票㫖責公沮撓國安軍又自露章<lb/>
<pb n="KR4f0020_WYG_013-8a"/>
劾公誣以黨逆下錦衣衞獄羣小必欲殺公以快故憾<lb/>
御史張孫振遂言公東林後勁復社渠魁宜速正兩觀<lb/>
之誅獄由是益急公亦自分必死纔逾月南京失守始<lb/>
脫身歸奉其母徐太孺人避地邨舍中<lb/>
皇清順治三年廵按御史用地方人材薦非公志也不<lb/>
得已遷延行至中途而返凡杜門却埽者十有七年太<lb/>
孺人夀終哀毁骨立以不勝喪卒享年五十公為人公<lb/>
廉强直在科中僅數月所上章奏二十餘悉闗宗社存<lb/>
<pb n="KR4f0020_WYG_013-8b"/>
亡東南利病至於是是非非尤激切言之不肯媕娿骫<lb/>
骳取合權要故深為小人所忌其得不死者幸矣雖然<lb/>
公即死亦何愧之有彼小人者豈遂能不死哉配申氏<lb/>
贈孺人再室以顧氏封孺人其先有太僕卿諱存仁者<lb/>
世宗朝為名諌官即顧孺人髙祖也孺人自公諸生時<lb/>
故以勤儉佐公起其家公方下獄合門駭懼孺人摇手<lb/>
戒家人勿令太孺人知晨夕拭淚定省無幾微見顔面<lb/>
葢其孝謹類此公之既殁能力持家政而縱諸子於學<lb/>
<pb n="KR4f0020_WYG_013-9a"/>
俾皆致有成享年六十有九子男五人瞻康熈癸丑科<lb/>
進士誧殤詵廩例太學生諶乙卯科順天舉人誦太學<lb/>
生即從琬㳺者也女五人長適諸生申岳來次適申祖<lb/>
琦次殤次適候補中書舍人錢廷鈗次適貢生李綿初<lb/>
孫男十一人女四人曽孫男女若干人長女申出也申<lb/>
孺人前從葬贈翁墓左故不祔公與其祖太僕公後先<lb/>
俱以直言顯名又俱以諌官終符贈翁之言吳人謂贈<lb/>
翁知子云銘曰<lb/>
<pb n="KR4f0020_WYG_013-9b"/>
善覘國者覘人有無苟無人焉其國將墟明之季世蠅<lb/>
營蜩沸肆言鉤黨清流喪氣公也侃侃枝之梧之棟榱<lb/>
崩折勢莫能支幅巾布袍言旋三徑訖為遺老名髙節<lb/>
勁浮圖雙峙野水環流宰木鬱蒼公歸斯邱乘雲駕霓<lb/>
風雨下上公靈儼然百世所仰<lb/>
　　　貞憲先生墓誌銘<lb/>
嘉定侯先生硏德之殁也其友宋先輩既庭聞之為位<lb/>
以哭且往弔其孤集先生故人門下士語之曰按諡法<lb/>
<pb n="KR4f0020_WYG_013-10a"/>
清白守節曰貞博聞多能曰憲今先生當家國破亡之<lb/>
餘顧能履艱出險以無墜其先緒可不謂貞乎修身立<lb/>
言以無忘其師學可不謂憲乎盍以貞憲易先生名衆<lb/>
皆曰然因作諡議之文奠告殯所由是學者稱貞憲先<lb/>
生將葬其孤來乞誌若銘予與既庭皆交先生久既庭<lb/>
既議其諡矣予故不敢辭乃為誌而銘之誌曰先生諱<lb/>
泓字研德晩更諱涵别自號掌亭有諱堯封者累官福<lb/>
建右參政先生髙祖也祖諱震暘萬厯中進士累官吏<lb/>
<pb n="KR4f0020_WYG_013-10b"/>
科給事中以抗䟽忤魏忠賢削籍卒贈太常少卿祖妣<lb/>
龔太孺人生三子其長子曰峒曽天啓中進士官至左<lb/>
通政明亡以城陷不屈死其季子曰岐曽太學生後通<lb/>
政公二年亦坐事累死是即先生考也先生少補諸生<lb/>
與伯仲及羣從受經陶菴黄先生之門竝有文章聲譽<lb/>
而先生最為陶菴所引重<lb/>
王師下江南通政太學兩公既後先殉國太恭人亦及<lb/>
於難而上官又有没通政公遺産及名捕公幼子瀞之<lb/>
<pb n="KR4f0020_WYG_013-11a"/>
令相繼下縣是時矦氏禍患踵至死喪狼籍而官吏且<lb/>
絡繹交馳於門親知相率驚竄其他株連鉤引者尤衆<lb/>
計莫知所出先生兄弟合羣從僅六人仲兄前夭兩從<lb/>
兄又皆從其父死伯兄又挾從弟瀞亡命惟先生在耳<lb/>
顧以獨力撐拄其間上應官府符檄次謀殯殮次拊孤<lb/>
寡葢瀕於死者數矣其室孫孺人病垂革先生亦不暇<lb/>
恤也有司捕瀞不獲遂執先生應命上官訹以好語脅<lb/>
以嚴刑俾具白瀞踪跡先生慨然力辨不少動久然後<lb/>
<pb n="KR4f0020_WYG_013-11b"/>
得釋而羣無藉睥睨矦氏者猶乘間思擠之先生懼終<lb/>
不免乃攜家走他縣匿村落中無恒居凡三年而始遷<lb/>
郡城又三年而歸故里伯兄亦歸相與經理太學公故<lb/>
産則僅餘十之一矣性尤友愛析産一聽伯兄一切有<lb/>
無多寡肥窳置不較也字仲兄遺腹子恩勝於已出子<lb/>
殤哭之過時而悲故有嘔血疾至是益甚以逮於殁享<lb/>
年四十有五先生頎然長身其面上豐下削丰采偉然<lb/>
自少博覽强記凡經史百氏古今典故次至天文地理<lb/>
<pb n="KR4f0020_WYG_013-12a"/>
醫藥卜筮浮圖老子之書無所不通好從鄉先生討論<lb/>
天下大事毎豫揣事後成敗得失亦無所不合太學公<lb/>
方負盛名四方賢公貴卿訖諸名士造門登堂者彌日<lb/>
夜不絶一見先生輙呼為小友晩而定交於予予少先<lb/>
生四嵗先生以弟畜之予尤嚴憚不敢以雁行進也其<lb/>
論學則悉本大學致知格物之說以為物不格而遽談<lb/>
主静則遇事不無溷濁若遽談主敬則用力不無斷續<lb/>
此皆未徹乎其原雖有積累往往能處常而不能處變<lb/>
<pb n="KR4f0020_WYG_013-12b"/>
能獨善而不能兼善也論文則用孟子一書為宗以為<lb/>
讀孟子而怳然悟其所以為文者然後知事理象數變<lb/>
易吾前者莫非是物引而出之汨汨乎其來也浩浩乎<lb/>
其不可窮也竒正隱顯起伏闔闓隨吾意之巻舒而未<lb/>
嘗有一成者也是故吾無常師能驅使古人而不受古<lb/>
人所驅使論詩則欲别裁偽體而極之自得以為苟自<lb/>
得之師心可也法古可也苟無自得法古非也師心亦<lb/>
非也以是先生於詩絶不苟作或一日數篇或經月不<lb/>
<pb n="KR4f0020_WYG_013-13a"/>
得一篇平生所著掌亭集凡若干巻玉臺金鏡文一巻<lb/>
葢自陶菴殁而先生繼之諸儒稱能得師傳者必首推<lb/>
先生云元配孫孺人廵撫都御史諱元化女有賢行以<lb/>
哭祖姑龔太恭人舅太學公毁卒繼章孺人知縣諱簡<lb/>
女又繼莫孺人子三長開國監貢生出嗣仲父後次棠<lb/>
縣學生次萊出嗣伯父後女一殤某年月日卜葬於某<lb/>
鄉某原距先生殁若干年矣銘曰<lb/>
先生著述絶塵而奔有如海濤澎湃掲天復如震霆晦<lb/>
<pb n="KR4f0020_WYG_013-13b"/>
𡨕轟擊倐焉止霽雲澂水寂才與學充氣又如之惜遭<lb/>
艱貞細大莫施苟其施之功建名立命也如何訖於潛<lb/>
蟄魁壘輪囷悉寓斯文讀其遺書想見其人<lb/>
　　　矦記原墓誌銘<lb/>
嘉定前左通政矦公峒曽既以城陷不屈死其子演潔<lb/>
皆從死已其弟太學公又以事被執太學冢子秬園府<lb/>
君與通政公幼子瀞適在他所故不及於禍不移日而<lb/>
名捕瀞之令下君不暇顧家竟挾瀞以逃達於支硎之<lb/>
<pb n="KR4f0020_WYG_013-14a"/>
中峯訛言追者將至瀞大懼欲歸就死君持之泣曰不<lb/>
可汝死吾世父目不瞑矣汝速行吾代汝死立遣瀞而<lb/>
身自登小舟攜酒痛飲解其腰間金以與舟人揮之去<lb/>
乃大書瀞姓名於衣襟殆徧躍入水自分必死矣㑹有<lb/>
泅而拯之者出水良久始甦土人詢知其故歎曰此忠<lb/>
義家也盍留故衣水次倘有追者當以示之紿令求尸<lb/>
水中耳君從其言易服夜走吳山有老僧薙君髪更其<lb/>
名一正授以盋曰汝勿留此吾誓不汝泄也復至中峯<lb/>
<pb n="KR4f0020_WYG_013-14b"/>
中峯僧匿之而瀞亦薙髪亡命間道渡江匿於揚之天<lb/>
寧寺矣事甫定君母弟掌亭先生迹知在所遺書勸君<lb/>
還君乃謝中峯僧變姓名往來崑山常熟間逾三年聞<lb/>
瀞死與掌亭先生哭之慟君拊胷曰吾萬死一生以保<lb/>
吾弟吾為世父遺孤計耳今顧至此極乎趣歸故里以<lb/>
其長子乘嗣從弟演以主通政公祀乘夭死又以幼子<lb/>
來宜繼之於是君遂無後瀕殁命以掌亭先生子萊為<lb/>
已後嗟乎天之禍矦氏何酷也微君兄弟相與奔走内<lb/>
<pb n="KR4f0020_WYG_013-15a"/>
外支持門戸則矦氏斬焉無遺矣豈天果未定乎抑視<lb/>
天㝱㝱從古所歎不獨在矦氏然邪君諱汸字記原老<lb/>
居秬園遂以此自號葢太學公諱岐曽子而太常少卿<lb/>
諱震暘冢孫也幼聰頴太常公家居嘗與子弟論李可<lb/>
灼紅丸事君甫九嵗侍側即請曰楊漣既與方從哲同<lb/>
被召在内廷當進紅丸時何不面諍而顧從衆出宫門<lb/>
乎公由是大奇之稍長為諸生與諸弟講求經世之學<lb/>
期達於用而君尤忼爽有志節落落自喜嘉定之以銀<lb/>
<pb n="KR4f0020_WYG_013-15b"/>
折漕米也著為令甲久矣崇禎之季流賊告警議者復<lb/>
令輸五萬餘石以佐軍興嘉定士民苦之其明年將伏<lb/>
闕請免募能行者君慨然與張先輩鴻磐詣闕下䟽陳<lb/>
嘉定素不産米連嵗大饑人相食之狀具為諸公卿條<lb/>
其利害甚悉朝議韙之訖如所請至今士民賴焉是嵗<lb/>
以例監生中順天鄉試乙榜凡與乙榜者方合䟽乞準<lb/>
貢而閣臣顧遣私人邀賂君即拂衣以歸是後不復應<lb/>
舉晩而學使者旌其門曰髙士君亦峻拒不受也始君<lb/>
<pb n="KR4f0020_WYG_013-16a"/>
歸自京師知明將亡盡出其室寗孺人匳具易金歸諸<lb/>
王母龔太恭人請白塔田二頃將往耕之筮得震之剥<lb/>
筮者曰未可行也君曰否予退也非進也來也非往也<lb/>
不往則无不利也予為長子成卦皆動宜與婦行也變<lb/>
而碩果宜得獨全也互曰禴祭受福所謂不喪匕鬯也<lb/>
又曰吉大來互之之曰黄裳元吉所謂大來也且吾資<lb/>
於婦上承王母黄裳居尊王母當之矣吾其行乎既而<lb/>
俱如筮言康熈十六年遘疾復命筮之筮者曰是兆也<lb/>
<pb n="KR4f0020_WYG_013-16b"/>
是為出於死門君笑曰向者震之剥所謂出死門者也<lb/>
今已矣不可復出矣遂卒達者以為知命夀六十有四<lb/>
配杜繼寗二子乘來宜皆寗出即後先嗣從弟者也女<lb/>
二許嫁許珌柴某俱殤君既丁禍患故為學益進嘗論<lb/>
易乾坤二卦曰世之衰也所向无可用剛直者乾主於<lb/>
剛然繼之以健中正又繼之以純粹精葢必如是而後<lb/>
可以剛也坤六二之動直内以敬然繼之以方外以義<lb/>
一本乎柔順中正葢必如是而後可以直也不然恃吾<lb/>
<pb n="KR4f0020_WYG_013-17a"/>
血氣而不撓不摧吾能免於悔吝乎葢晩嵗所得如此<lb/>
某年月日其孤萊卜葬君於某鄉某原乃來請銘銘曰<lb/>
矦之門兮忠且義保孤難兮殺身易君九死兮心彌慰<lb/>
極飄泊兮天之涯茹荼檗兮甘如飴幸生全兮返故栖<lb/>
君之兩父兮翔正氣薄雲與日兮摩天際今往從之兮<lb/>
其可以無愧<lb/>
　　　廣西提學道僉事申君墓誌銘<lb/>
昔在吾吳少師申文定公以進士第一人歴事三朝中<lb/>
<pb n="KR4f0020_WYG_013-17b"/>
嵗入内閣為神宗首輔於是值國家昇平時居中調劑<lb/>
東宫捄援建言諸臣從容進退衆推賢相生二子長曰<lb/>
兵部尚書公用懋次曰廣西參政封通奉公用嘉區為<lb/>
東西兩房諸孫後先通籍者十餘人諸曽𤣥勝衣冠拜<lb/>
起者數十人高甍連牆鱗次以居里父老觀仰太息以<lb/>
為吳中甲族之盛前此未有也參政次子曰戸部侍郎<lb/>
公紹芳其最少子曰候選推官公綋祚推官入<lb/>
國朝為予同榜進士最後捐館舍而申氏始中落文定<lb/>
<pb n="KR4f0020_WYG_013-18a"/>
公故第至是亦授他氏矣又五年而君復擢甲科君諱<lb/>
穟字叔斾其王父即通奉公也父諱某通奉第三子以<lb/>
文定公廕嘗官内閣中書舍人以君貴累贈禮部郎中<lb/>
禮部公家門貴豪其三世門生故吏及姻黨甚夥往來<lb/>
送迎餽問所費不貲而嵗入頗減以是益困暮年家居<lb/>
延訪名師益友俾與君相淬磨為文章欲以再興申氏<lb/>
君自少頴悟雖不廢游嬉而長於記誦甫弱冠善屬塲<lb/>
屋之文順治末遂舉江寧鄉試第一明年成進士歸拜<lb/>
<pb n="KR4f0020_WYG_013-18b"/>
翁媪於堂下禮部公喜曰兒勉旃尚無隕吾先少師之<lb/>
緒君亦慷慨自奮竊謂功名可階梯升而戾契致也授<lb/>
内閣中書舍人以<lb/>
覃恩加一級又以收掌實録加實俸一級進禮部祠祭<lb/>
司主事又以<lb/>
覃恩加一級再補儀制司歴進郎中<lb/>
覃恩又加一級康熈二十四年擢廣西提學道僉事君<lb/>
居禮部久諳練故實諸司有事尚書必問申郎中云何<lb/>
<pb n="KR4f0020_WYG_013-19a"/>
其見倚重如此君之任中書也故事有考選例衆謂叔<lb/>
斾必首得科道官矣而以例格故不得及官郎舍又當<lb/>
考選君亦自詭必得矣而以連丁内外艱故又不得由<lb/>
曹郎出視學政在吏部銓直常調耳他同舍郎或攘臂<lb/>
獵取之而君回翔日久又僅得廣西廣西介嶺嶠之間<lb/>
距京師五六千里越長江重湖而後至蠻煙瘴癘士大<lb/>
夫每不樂往君體豐碩素不耐炎熱人地絶不相當所<lb/>
親恒微以諷君君則徧考嶺外圖經詢問土俗與夫七<lb/>
<pb n="KR4f0020_WYG_013-19b"/>
星巖獨秀山之勝買舟束裝而行笑曰此非韓退之范<lb/>
至能所稱驂鸞者耶吾何以不可往然之任再踰旬而<lb/>
復丁嫡母艱以歸歸不期月而遂卒豈果命為之耶申<lb/>
氏自文定公以來凡擢甲科者率都顯仕享高年其蚤<lb/>
世者莫如推官公其宦而未及顯者則又莫如君君為<lb/>
人機警通知世務之變交游親故方溢朝列力能為君<lb/>
推援而君訖數竒不偶官止於五品夀止於五十有一<lb/>
文章不行於世而功名不大著於<lb/>
<pb n="KR4f0020_WYG_013-20a"/>
朝可悲也君事兩母有至性生養殁送無不如禮晩節<lb/>
數過予虎邱書舍意惓惓若有屬者未卒前數日書舍<lb/>
桂蕐始放君復至相對清坐者移時然後去俄而訃音<lb/>
至矣配徐宜人累贈左都御史諱某之女治家嚴整有<lb/>
法前君十月卒子男三長曰珂康熈丁巳科舉人次曰<lb/>
琳國子生蚤夭又次曰瑋吳學生女二長適諸生黄璜<lb/>
一在室孫男二孫女三其孤卜於某年月日合葬君夫<lb/>
婦長山鄉羊字圩之新阡來乞壙銘汪琬曰予曽大父<lb/>
<pb n="KR4f0020_WYG_013-20b"/>
參政府君與文定公嘗同硯席府君上公車文定公方<lb/>
主㑹試以失府君為憾府君之葬也文定公實銘其墓<lb/>
予諸生時禮部公欲延予家塾為君師適予連舉科第<lb/>
不果葢有通門之誼舊矣其敢不銘銘曰<lb/>
逺追文定其世維四族胄則華科名則偉公矦之孫宜<lb/>
復其始雖中道亡餘慶未艾<lb/>
　<lb/>
　堯峯文鈔巻十三<lb/>
</p>
<p>
</p>
  </div>
</body>
</text>
</TEI>
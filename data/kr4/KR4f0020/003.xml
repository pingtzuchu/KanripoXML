<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻三</head>
    <p>
<pb n="KR4f0020_WYG_003-1a"/>
欽定四庫全書<lb/>
　堯峯文鈔巻三　　　　翰林院編修汪琬撰<lb/>
　　經解二<hi>共五十八首</hi>
　　　易問五十八則<lb/>
　　　　用九用六<lb/>
問六爻皆變他卦皆占之卦乾坤異是何也曰乾坤不<lb/>
可變也何氏曰乾變則之坤坤變則之乾若以之卦占<lb/>
則是天地君臣易位也而可乎是故聖人更其例<lb/>
<pb n="KR4f0020_WYG_003-1b"/>
　　　　乾<hi>之同人之小畜</hi>
問乾九二見龍在田龍非淵則天何為乎田也曰雲行<lb/>
雨施則田首被其澤龍之德莫大焉聖人以喻大人之<lb/>
濟時如此是故傳曰見龍在田德施普也<lb/>
問乾九四或躍在淵躍矣何以在淵也曰此言龍之或<lb/>
躍或在淵也變㢲為進退為不果又與初應故其象云<lb/>
然傳曰或之者疑之也潛躍俱未可定也<lb/>
　　　　坤<hi>之剥</hi>
<pb n="KR4f0020_WYG_003-2a"/>
問坤上六龍戰于野隂亦得稱龍乎曰非也說卦傳戰<lb/>
乎乾乾西北之卦也言隂陽相薄也與此爻義同隂不<lb/>
敢與陽戰主乎戰者陽也故稱龍<lb/>
　　　　屯<hi>之比</hi>
問屯䝉皆坎德也屯不以君道予坎何也曰吾聞諸先<lb/>
儒矣屯獨以君道予初者出乎震之義也䝉兼以師道<lb/>
予上者成乎艮之義也<lb/>
　　　　䝉<hi>象蠱之</hi>
<pb n="KR4f0020_WYG_003-2b"/>
問六十四卦皆所以筮也䝉之彖獨戒其再三瀆者何<lb/>
也曰蒙内卦坎坎為狐疑凡明者善斷䝉者善疑惟其<lb/>
善疑則雖正告而猶惘惘然不知適從此所以愈䝉也<lb/>
故戒之<lb/>
問䝉六三見金夫不有躬金夫孰謂曰謂九二也坎性<lb/>
陷而趨下又卦變蠱所謂女惑男者也故六三舍正應<lb/>
而從不正然則九二何以稱金夫曰變蠱則二三四互<lb/>
兌兌為金<lb/>
<pb n="KR4f0020_WYG_003-3a"/>
　　　　需<hi>之夬</hi>
問需六四變水言血者何也曰坎為血卦四已入險朱<lb/>
子謂之殺傷之地是也不可但以水言故稱血<lb/>
　　　　師<hi>之䝉</hi>
問師上六開國承家小人勿用小人孰謂曰謂六三也<lb/>
葢九二為長子又為丈人六三為弟子又為小人也小<lb/>
人挾上寵以逞則必主驕盈僣亂之禍有功且不可用<lb/>
而况賁師之將亡國之大夫乎<lb/>
<pb n="KR4f0020_WYG_003-3b"/>
　　　　比<hi>彖</hi>
問凡卦俱為筮設而比彖獨言原筮者何也曰䝉内卦<lb/>
坎故戒之以瀆筮比外卦坎故教之以原筮坎為狐疑<lb/>
疑在内者宜明以决之疑在外者宜詳以審之其義各<lb/>
有取也<lb/>
問比彖辭後夫凶何以言後夫曰夫者九五也四隂在<lb/>
五之前向夫者也一隂在五之後倍夫者也然則後夫<lb/>
者謂上六也<lb/>
<pb n="KR4f0020_WYG_003-4a"/>
　　　　小畜<hi>彖</hi>
問小畜彖辭宻雲不雨豈謂其不成坎與曰然自二至<lb/>
四互兌則澤氣上蒸宻雲象也自三至五互離則日麗<lb/>
於上不雨象也上九變坎故曰既雨<lb/>
　　　　泰<hi>之升</hi>否<hi>之无妄</hi>
問泰之初九稱彚征否之初六稱彚貞何也曰君子難<lb/>
進則聖人勉之以征小人難退而又易逐於邪則聖人<lb/>
戒之以貞聖人之望君子也重亦未嘗輕於弃小人也<lb/>
<pb n="KR4f0020_WYG_003-4b"/>
　　　　泰<hi>之需</hi>
問泰歸妹之六五皆言帝乙歸妹有以異乎曰震為帝<lb/>
兌為妹二卦者无以異也是故泰傳曰天地交而萬物<lb/>
通歸妹傳反之曰天地不交而萬物不興其義一也<lb/>
　　　　否<hi>之萃</hi>
問否上九傾否孰傾之曰九五之大人傾之也不曰否<lb/>
傾而曰傾否則天道也而有人事焉所謂取亂侮亡者<lb/>
也<lb/>
<pb n="KR4f0020_WYG_003-5a"/>
　　　　謙<hi>彖坤之</hi>
問謙彖辭君子有終得毋以有終戒君子乎曰非是之<lb/>
謂也小人之行謙也以偽君子之行謙也以誠誠故有<lb/>
終偽則未有能終者也<lb/>
問謙九三何以稱勞謙也曰傲則逸謙則勞坎勞卦也<lb/>
二三四爻互坎而三得坎之中畫故稱勞<lb/>
　　　　隨<hi>之兌之革</hi>
問隨六二係小子失丈夫丈夫小子孰謂曰六三小子<lb/>
<pb n="KR4f0020_WYG_003-5b"/>
也初九丈夫也三居二上故係之初居二下故失之然<lb/>
則六三亦震之一爻也震長男何以稱小子曰以隂故<lb/>
小之也<lb/>
問隨六三丈夫小子又孰謂曰九四丈夫也六二小子<lb/>
也吳氏曰三无應无夫之婦也四亦无應无婦之夫也<lb/>
无夫之婦近於无婦之夫而隨之故謂之係丈夫也<lb/>
　　　　蠱<hi>彖艮之</hi>
問蠱彖先後甲者何也曰先甲三日辛此㢲所納也後<lb/>
<pb n="KR4f0020_WYG_003-6a"/>
甲三日丁此兌所納也蠱内㢲而互兌兌㢲隂柔之卦<lb/>
易以致蠱故一懲於前一戒於後也<lb/>
問蠱之九二何以幹母蠱也曰幹之者三男也内卦為<lb/>
震初二俱變為坎二互至四為艮夫以三男之母猶不<lb/>
能无蠱此凱風之七子所以深自刻責也母氏聖善我<lb/>
無令人情廹而辭婉以庶幾母蠱之可幹其殆有得於<lb/>
不可貞之義乎<lb/>
　　　　觀<hi>之渙</hi>
<pb n="KR4f0020_WYG_003-6b"/>
問觀六二何以稱闚觀也曰變坎也處坎窞之中所觀<lb/>
幾何闚觀之象也然則何以利女貞曰婦人无外事闚<lb/>
觀者其正也初位陽為童二位隂則為女<lb/>
　　　　復<hi>彖頤之</hi>
問自姤至復歴七月矣何以不言月而言日也曰古人<lb/>
呼月為日也然則臨彖何以言八月曰非是之謂也李<lb/>
氏曰復陽長以日云者幸其長之速臨陽消以月云者<lb/>
幸其消之遲此扶陽抑隂意也<lb/>
<pb n="KR4f0020_WYG_003-7a"/>
問復上六用行師大敗以其國君凶國君孰謂曰謂六<lb/>
五也孰以之曰上六以之也一陽初復上六值坤爻龍<lb/>
戰于野之位故其占云然<lb/>
　　　　大過<hi>之咸之恒</hi>
問大過之九二九五何以言得妻得夫也曰變咸恒也<lb/>
於是有夫婦之象焉然則九二何以稱老夫曰體乾故<lb/>
也<lb/>
　　　　離<hi>之噬嗑</hi>
<pb n="KR4f0020_WYG_003-7b"/>
問離九三不鼓缶而歌則大老至之嗟何以凶也曰君子<lb/>
殀夀不貮脩身以俟之生非君子所幸而死非其所畏<lb/>
也或歌或嗟其不逹於死生也審矣夫安得而不凶然<lb/>
則蟋蟀在堂嵗聿其暮今我不樂日月其除詩人之說<lb/>
非與曰詩義别有所刺非謂日昃者必當歌也如之何<lb/>
其據詩以例易也<lb/>
　　　　咸恒<lb/>
問咸恒何以象夫婦也曰獨陽獨隂不能以生成咸恒<lb/>
<pb n="KR4f0020_WYG_003-8a"/>
隂陽合則有夫婦之道也然則蠱與歸妹何以不言夫<lb/>
婦曰以㢲遇艮則隂老而陽少以兌遇震則陽老而隂<lb/>
少不若咸之少男少女恒之長男長女其隂陽適相等<lb/>
也<lb/>
　　　　中男中女<lb/>
問長少既象男女矣中男中女何獨不然曰坎離所以<lb/>
為乾坤用者㣲而隂陽之交明而日月之運寓於物則<lb/>
為水為火禀於人則為精為神何莫非坎離之用也不<lb/>
<pb n="KR4f0020_WYG_003-8b"/>
可專以男女言故不言也<lb/>
　　　　遯<hi>之姤</hi>
問遯六二執之受執者誰也曰九三也故九三爻辭曰<lb/>
係遯言為六二所執也上三陽逺隂故能遯九三比隂<lb/>
故受其縶維而不得遯也<lb/>
　　　　明夷<hi>之既濟</hi>
問明夷外卦為坤是離明之所由夷也六五乃以箕子<lb/>
當之何也曰自三至五互變離與六二相應明之象也<lb/>
<pb n="KR4f0020_WYG_003-9a"/>
在坤暗之中夷之象也變坎為險為隱伏為心病與箕<lb/>
子佯狂合故曰箕子之明夷<lb/>
　　　　家人<hi>之益</hi>
問家人之九三曰嗃嗃曰嘻嘻是二者有辨與曰嗃嗃<lb/>
義勝者也嘻嘻情勝者也然則九三重剛其亦泥於婦<lb/>
子乎曰閨房之間易於以情掩義雖剛者殆不免焉故<lb/>
聖人豫從而戒之<lb/>
　　　　睽<hi>之歸妹</hi>
<pb n="KR4f0020_WYG_003-9b"/>
問睽上九見豕負塗載鬼一車其辭得毋稍怪矣乎曰<lb/>
信則合疑則睽物之情也合則愈信睽則愈疑上九之<lb/>
所見者中心疑也坎為心病為狐疑上九之所見皆坎<lb/>
象也<lb/>
　　　　損益<lb/>
問損益者咸恒之變也然則何以不言夫婦曰孔子嘗<lb/>
言之矣男女搆精萬物化生此釋損之六三爻者也<lb/>
　　　　夬<hi>之需</hi>
<pb n="KR4f0020_WYG_003-10a"/>
問夬之九四即大壯之九四也其取羊象同其言悔亡<lb/>
同然夬獨不為吉者何也曰大壯變坤成泰故曰壯于<lb/>
大輿之輹夬變坎成需故曰其行次且曰聞言不信傳<lb/>
所謂需不進者是也何吉之有<lb/>
　　　　升<hi>彖</hi>
問升彖辭南征吉何以知其南也曰明夷合坤離成卦<lb/>
故九三謂之南狩升合坤㢲成卦拱離於中故彖辭亦<lb/>
謂之南征皆指離也<lb/>
<pb n="KR4f0020_WYG_003-10b"/>
　　　　井<hi>之升</hi>
問井之初六九三皆曰不食九五曰寒泉食不言飲而<lb/>
言食者何也曰主烹飪也所以大井養人之功也<lb/>
　　　　革<hi>彖</hi>
問革彖辭已日乃孚何以知其為已日也曰卦圖離兌<lb/>
拱坤坤土也故曰已日然則六二何以復言已日乎曰<lb/>
離得坤中爻六二是也彖爻所謂已皆主坤也<lb/>
　　　　鼎<hi>象旅之</hi>
<pb n="KR4f0020_WYG_003-11a"/>
問鼎初六言趾九四言足九三六五皆言耳者何也曰<lb/>
吾聞諸先儒矣盖析上下體為二鼎也上體之鼎有耳<lb/>
无足故曰鼎折足下體之鼎有足无耳故曰鼎耳革<lb/>
問鼎九二我仇有疾何謂仇曰嘉耦曰妃怨耦曰仇二<lb/>
五正應嘉耦也二初雖近比而非應故曰仇<lb/>
　　　　漸<hi>之觀之艮</hi>
問漸九三言婦孕九五言不孕者何也曰三四隂陽交<lb/>
故孕二五應而不交故不孕然則何以九三凶而九五<lb/>
<pb n="KR4f0020_WYG_003-11b"/>
吉乎曰五以二為婦正也三以四為婦非正也三四相<lb/>
比而成夫婦則凶二五相應而成夫婦則吉此女歸之<lb/>
所以利貞也<lb/>
　　　　歸妹<hi>之兌</hi>
問歸妹六五稱帝乙者孰謂曰謂六五也妹其六三也<lb/>
帝乙以柔中者化其妹使尚德而不貴飾故曰不如其<lb/>
娣之袂良<lb/>
　　　　豐<hi>之大壯</hi>
<pb n="KR4f0020_WYG_003-12a"/>
問豐六二得疑疾矣何以能有孚也曰孚者疑之反發<lb/>
者蔀之反離體伏坎有孚發若者以伏體反言之也<lb/>
　　　　㢲<hi>之漸</hi>
問㢲九二㢲在牀下用史巫紛若何以吉也曰亢之過<lb/>
者徃徃失諸傲㢲之過者徃徃失諸詐傲與詐皆不可<lb/>
為中道皆凶德也若過於㢲矣而又藉史巫丁寧以自<lb/>
逹於鬼神是則㢲之過而誠者也故吉<lb/>
　　　　未濟<hi>之䝉</hi>
<pb n="KR4f0020_WYG_003-12b"/>
問既濟之九三未濟之九四皆言伐鬼方矣而九四獨<lb/>
勸之以震者何也曰九三以剛居剛者也九四以剛居<lb/>
柔者也剛者慮其輕銳而喜事柔者慮其退緩而後事<lb/>
聖人之於九四也勸之以震則未濟者庶其有濟與<lb/>
　　　　大衍之數二則<lb/>
問大衍之數何以五十也曰太極生兩儀則陽儀一隂<lb/>
儀二衍而為三兩儀生四象則太陽一少隂二少陽三<lb/>
太隂四衍而為十四象生八卦則乾一兌二離三震四<lb/>
<pb n="KR4f0020_WYG_003-13a"/>
㢲五坎六艮七坤八衍而為三十六通太極之一兩儀<lb/>
之三四象之十八卦之三十六是以五十也然則虚一<lb/>
不用何也曰太極其體也兩儀四象八卦其用也太極<lb/>
者數之所自起而非數也故虚之<lb/>
問所謂小衍大衍者何也曰四其一并一則為五四其<lb/>
二幷二則為十四其三幷三則為十五四其四并四則<lb/>
為二十是以五十也邵子謂小衍之而五大衍之而五<lb/>
十是也草廬吳氏取之<lb/>
<pb n="KR4f0020_WYG_003-13b"/>
　　　　四營<lb/>
問四營之說宜何從曰一分二掛三揲四扐此一說也<lb/>
陽爻六九五十四隂爻六六三十六四營則四其五十<lb/>
四為二百一十六四其三十六為百四十四也又合二<lb/>
篇陽爻共百九十二每爻以九數之得千七百二十八<lb/>
隂爻亦百九十二毎爻以六數之得千一百五十二四<lb/>
營則四其千七百二十八為六千九百一十二四其千<lb/>
一百五十二為四千六百八也此又一說也合此二說<lb/>
<pb n="KR4f0020_WYG_003-14a"/>
葢无徃非以四求之者故曰四營而成易然則必以四<lb/>
求之何也曰此聖人取法乎四象之義也有言乾營十<lb/>
八卦坤營二十四卦離營十四卦坎營四卦者以是為<lb/>
四營也其言亦可采乎曰此非傳之所有吾不知也<lb/>
　　　　隂陽數皆十五<lb/>
問二少之策何以與二老同也曰一三五為九二四為<lb/>
六此天地之生數也積之則為十五隂陽之數不外乎<lb/>
此而已故老陽遇老隂為十五少陽遇少隂亦為十五<lb/>
<pb n="KR4f0020_WYG_003-14b"/>
皆自然合於生數者也故曰參伍以變三五為十五也<lb/>
以是二老之策與二少之策各極於萬有一千五百二<lb/>
十<lb/>
　　　　太極<lb/>
問太極之為无極如之何曰道生一者老氏說也道在<lb/>
太乙之先者莊氏說也王弼以來依據老莊遂解太極<lb/>
為太乙則是太極非道當别有道以生太極矣得毋異<lb/>
端惑人之甚與故周子曰无極而太極又曰太極本无<lb/>
<pb n="KR4f0020_WYG_003-15a"/>
極葢正告學者以太極之義也其義既明則言无極可<lb/>
不言无極亦可朱陸之辨雖相持而不下然略其辭而<lb/>
觀其旨俱有功於太極者也<lb/>
　　　　兩地<lb/>
問地徑二圍四顧止取其半者何也曰非是之謂也圍<lb/>
三者以一為三故三其三陽而成九圍四者以一為二<lb/>
故兩其三隂而成六也然則取半之說亦可通乎曰可<lb/>
九者陽之極數也六者隂之中數也故曰陽取全而隂<lb/>
<pb n="KR4f0020_WYG_003-15b"/>
取半也惟隂數極於十二是以地支如其數而嵗有十<lb/>
二月<lb/>
　　　　六子<lb/>
問六子所以為雷為水為山為木為火為澤者何也曰<lb/>
吾聞諸先儒矣雷出於地下者也故震一陽在下水畜<lb/>
於地中者也故坎一陽在中山峙於地上者也故艮一<lb/>
陽在上木生於地下者也故㢲一隂在下火生於木中<lb/>
者也故離一隂在中澤鍾於地上者也故兌一隂在上<lb/>
<pb n="KR4f0020_WYG_003-16a"/>
木始弱而終強陽在末也火外明而内晦陽在外也澤<lb/>
外潤而内燥陽在内也澤惟内燥故能生金惟外潤故<lb/>
能鍾水<lb/>
　　　　坎水<lb/>
問天一生坎水水之所以最先者何也曰今夫呵而潤<lb/>
食而涎嚏而涕哀而泣媿而汗牝牡之交接草木果蓏<lb/>
之包含莫非水也氣溼然後蒸蒸之乆然後熱於是乎<lb/>
火遂熾焉此天一地二之分也<lb/>
<pb n="KR4f0020_WYG_003-16b"/>
　　　　艮不為馬<lb/>
問乾震坎艮皆陽卦也艮何以獨不為馬曰艮止也止<lb/>
非馬之性故也<lb/>
　　　　納甲<lb/>
問納甲術家之說也先儒或以此言易果可信乎曰傳<lb/>
有之易之為書也廣大悉備術者知數而不知理則流<lb/>
為方伎儒者知理而不知數亦未足與窮易之全旨也<lb/>
然則日有十而卦止有八以八納十何也曰乾坤父母<lb/>
<pb n="KR4f0020_WYG_003-17a"/>
也故納其始終之四日甲乙壬癸是也甲壬陽乾納之<lb/>
乙癸隂坤納之其他六日則三男納其陽三女納其隂<lb/>
此數而協於理者也<lb/>
　　　　人與卦象相應<lb/>
問人全體亦與卦象相應乎曰然人之為形也耳目鼻<lb/>
三竅皆偶口與大小<graphic n="KR1566" url="https://raw.githubusercontent.com/kanripo/KR-Gaiji/master/images/KR1566.png" mimeType="image/png"/>三竅皆奇此泰卦之象也隂陽<lb/>
交而形始成又何惑焉<lb/>
　　　　連山坤乾<lb/>
<pb n="KR4f0020_WYG_003-17b"/>
問或謂震㢲坎離艮兌乾坤為殷坤乾震㢲離坤兌乾<lb/>
坎艮為夏連山次第然與否與曰文獻不足徴孔子嘗<lb/>
言之矣吾何以知其孰連山孰坤乾也吾知周易而已<lb/>
曰坤乾以說卦傳雷以動之一章始震終坤知之連山<lb/>
以帝出乎震一章始震終艮知之曰易變易也聖人錯<lb/>
綜言之何不可者必曰此言連山之易也此言坤乾之<lb/>
易也則孔子无明文吾不敢信也彼之為此言也猶之<lb/>
分伏羲文王孔子之易為三易皆後儒謬譔者也然則<lb/>
<pb n="KR4f0020_WYG_003-18a"/>
孔子所謂吾得坤乾者非與曰坤乾不傳先儒固以為<lb/>
禮家依倣魯論妄為之說也<lb/>
　　　　卦氣<lb/>
問卦氣之說亦可取乎曰吾取其可取者臨之八月有<lb/>
凶復之七日來復此文王之言卦氣也由是推之則復<lb/>
十一月歴臨泰大壯夬而乾為四月又姤五月歴遯否<lb/>
觀剥而坤為十月可知也兌正秋也此孔子之言卦氣<lb/>
也由是推之則震為春分㢲為立夏離為夏至坤為立<lb/>
<pb n="KR4f0020_WYG_003-18b"/>
秋乾坎艮為立冬為冬至為立春可知也其他六十卦<lb/>
直三百六十日每卦直六日七分則緯文之所載京房<lb/>
郎顗術士之所明而非經之所有吾不能知也<lb/>
　　　　先儒說易<lb/>
問先儒之說易備矣易其无遺藴與曰傳有之仁者見<lb/>
之謂之仁知者見之謂之知儒者之言易也各言其見<lb/>
而已舍曰能盡易之藴則得其理者未必喻其象逹其<lb/>
象者未必究其數也<lb/>
<pb n="KR4f0020_WYG_003-19a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0020_WYG_003-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峯文鈔巻三<lb/>
</p>
<p>
</p>
  </div>
</body>
</text>
</TEI>
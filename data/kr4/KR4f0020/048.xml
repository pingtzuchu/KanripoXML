<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻四十八</head>
    <p>
<pb n="KR4f0020_WYG_048-1a"/>
欽定四庫全書<lb/>
　堯峯文鈔巻四十八　　翰林院編修汪琬撰<lb/>
　　今體詩五<hi>共一百三十二首</hi>
　　　和嚴武伯氷花詩為許青浮賦<lb/>
百卉俱未拆氷花獨燦然艷當<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>雪後寒占蚤梅前不<lb/>
信朔風力能攘東帝權晨曦行可待猶騁片時姸<lb/>
　　　對桃花作二首<lb/>
𤣥鳥差池紫蜨新夕陽低映小園春桃花未必迷來路<lb/>
<pb n="KR4f0020_WYG_048-1b"/>
直是無人解問津<lb/>
偶然乞得數株栽便有飛英㸃緑苔應笑蟠桃太遲鈍<lb/>
千年方見一花開<lb/>
　　　出游<lb/>
披衣擬問向山程乾鵲飛來作意嗚身欲游時仍老健<lb/>
花當發後恰晴明家人豫整琴書待童子先操几杖行<lb/>
社酒正清羮粥美可能寂寞守柴荆<lb/>
　　　山中游僊詩四十首<hi>有小序</hi>
<pb n="KR4f0020_WYG_048-2a"/>
詩家小游僊此白樂天所云九奏中新音八珍中異味<lb/>
也今予所作又與唐宋以來者小異葢欲極文字之變<lb/>
以示山林之樂爾姑妄言之姑妄聴之可也<lb/>
門前澗壑上虚空畫斷塵凡逈不通除是施符兼賣藥<lb/>
偶然身到市廛中<lb/>
茅屋三間不染塵松風蘿月獨相親空山不要閒錢使<lb/>
㸃得黄金别贈人<lb/>
黄精巨勝繞谿生服食多年骨漸輕只恐嫌疑干殺戒<lb/>
<pb n="KR4f0020_WYG_048-2b"/>
杞根如犬不教烹<lb/>
端坐繩牀理篆煙擬箋易卦未終篇擲桮畫水兒嬉事<lb/>
棄置神通五百年<lb/>
要揷金貂侍玉宸暫從福地養閒身人閒宰相成何事<lb/>
卻誤盧郎隔兩塵<lb/>
只種珙花采玉芝此身久矣遣三尸生年甲子都㤀了<lb/>
略記羲皇畫卦時<lb/>
自是僊都降謫身偶來游戲了前因收豬牽犬皆容易<lb/>
<pb n="KR4f0020_WYG_048-3a"/>
怕作天邊守厠人<lb/>
攜得丹罏與藥圅獨尋洞府占嶄巖上清籙上書名氏<lb/>
羞受山中宰相銜<lb/>
芭蕉滴露竹凝煙曉氣澂清物態姸手拂案頭𤣥玉硯<lb/>
明窻㸃勘洞靈篇<lb/>
欲求丹藥固形神每為無師未得真滿坐談𤣥堪一笑<lb/>
只應傭客是奇人<lb/>
從來巖洞隔塵氛誰共談𤣥入夜分鬻取琪花濾雲液<lb/>
<pb n="KR4f0020_WYG_048-3b"/>
擬飛折柬約茅君<lb/>
几有陰符鼎有丹降真一炷儘盤桓山君代守林間杏<lb/>
社鬼分供醮處壇<lb/>
洞中花藥四時栽牢鎖重扉不遣開為是玉桃方著子<lb/>
直須防有嵗星來<lb/>
肉芝火棗未為珍難侑流霞一醆春傳語麻姑肯相憶<lb/>
不妨為我脯麒麟<lb/>
流連藥肆酒家樓溷跡人間㡬度秋昨訪安期到東海<lb/>
<pb n="KR4f0020_WYG_048-4a"/>
采雲一朶作扁舟<lb/>
怪石幽泉曲繞邨道旁藥草襍蘭蓀世人㡬箇能相覔<lb/>
未要乖龍守洞門<lb/>
謫向塵寰近百年敢希幢節下雲烟而今嬾應虚皇制<lb/>
合把文章讓鬼僊<lb/>
偶來城市值親知驚怪容顔似小時欲識起居奇訣否<lb/>
不過服液潄華池<lb/>
睡訣由來自有真漸調心息欲通神夢中已了飛騰術<lb/>
<pb n="KR4f0020_WYG_048-4b"/>
夜夜朝元向玉宸<lb/>
養得青鸞骨相奇松間月下舞<graphic n="KR1490" url="https://raw.githubusercontent.com/kanripo/KR-Gaiji/master/images/KR1490.png" mimeType="image/png"/>褷任渠媮喫瓊田草<lb/>
不愛升天未要騎<lb/>
自分平生似螙魚愛穿經籍畧無餘玉皇若賜先生號<lb/>
乞掌瑯嬛洞裏書<lb/>
醉舞狂歌衆共譁畧施狡獪也堪誇空中噀酒俱成雨<lb/>
坐上懷錢旋得𤓰<lb/>
解后諸真下白雲邀來對奕賭清尊斜陽滿地松隂轉<lb/>
<pb n="KR4f0020_WYG_048-5a"/>
却賺樵人訪子孫<lb/>
留客無煩殺不鳴胡麻飯輭玉漿清煨來白石形如芋<lb/>
鬻就黄精味似餳<lb/>
來耳仍雲杳莫尋人間嵗月易駸駸眼看清淺蓬萊水<lb/>
不覺回頭已陸沉<lb/>
松露泠泠桂魄明酒酣屢自度新聲人間絲竹不巾和<lb/>
乞借雙成白玉笙<lb/>
自入深山不記年花開花落報春天社公雨過青泥潤<lb/>
<pb n="KR4f0020_WYG_048-5b"/>
鞭起乖龍耕玉田<lb/>
竹徑松籬一兩層愛除嵗葉翦荒藤門庭須是常修潔<lb/>
要候佗年帶宅升<lb/>
夀藤珍木影紛紛谷鳥鳴春不記羣開徧緋桃三萬樹<lb/>
外人遥認是紅雲<lb/>
精思牀上坐閒身稍悟光天似宿因但使羣真容受易<lb/>
不妨長作守門人<lb/>
慣學㝠心慣隠形洞門寂寂不煩扄誰供汲水看丹竈<lb/>
<pb n="KR4f0020_WYG_048-6a"/>
半是飛符役六丁<lb/>
碧桃丹草繞汀洲況有瓊漿注玉甌似此洞天留不住<lb/>
笑伊劉阮未風流<lb/>
鬢能返黑頰重紅游戲塵凡逈不同除厠種蔬雖賤役<lb/>
姓名標在玉圅巾<lb/>
來往名山疾若飛裦中攜得彩霞歸相煩玉女親裁翦<lb/>
要製朝元五色衣<lb/>
玉芝石髓每嘗新兼鍊松脂不厭頻他日身毛俱紺緑<lb/>
<pb n="KR4f0020_WYG_048-6b"/>
飛行驚殺採樵人<lb/>
飄然醉下市樓時過客傳觀壁上詩怪殺數行殊黯澹<lb/>
不知是墨是榴皮<lb/>
門前累月絶行蹤坐守丹罏不啓封竹杖一枝斜倚壁<lb/>
無人知是葛陂龍<lb/>
寂寂花隂夜色賖降真香燼月輪斜下壇手寫朝元曲<lb/>
不倩人間蔡少霞<lb/>
盛取流霞與客嘗慙無一物侑瑶觴半酣忽出消棃實<lb/>
<pb n="KR4f0020_WYG_048-7a"/>
破鼻清芬氷齒涼<lb/>
年年山下守茅茨爭訝升騰乃爾遲合取藥成猶未喫<lb/>
直縁身戀太平時<lb/>
　　　後游僊八首<hi>在史館作</hi>
西風昨夜起瀛洲贏得羣真箇箇愁寧但蓬萊水清淺<lb/>
琪花瓊樹也含秋<lb/>
紫殿頻催應制詩侍書僊子擁瑶墀擘窠巨筆從頭埽<lb/>
但乞銀河作硯池<lb/>
<pb n="KR4f0020_WYG_048-7b"/>
夜半瑶池宴月明嬾聴璈管太縱横狂來走向松隂下<lb/>
獨自攜琴弄泛聲<lb/>
天上材華又一新㡬多牛鬼與蛇神修文老吏迂疏甚<lb/>
不是瓊樓作記人<lb/>
藥罏全按坎離安每轉惟憂火候難山鬼纔知一嵗事<lb/>
豈堪役使守神丹<lb/>
釀桂餐芝已有年願將身附地行仙平生解笑拖腸鼠<lb/>
枉自飛騰不到天<lb/>
<pb n="KR4f0020_WYG_048-8a"/>
急擬全家赴隠居手籠雞犬上柴車不知道側青牛叟<lb/>
何事淹留愛著書<lb/>
逺離塵土返巖阿玉洞湥嚴鎖閉多回首長安舊銅狄<lb/>
㡬時相見再摩挲<lb/>
　　　藝圃小游僊六首<lb/>
課罷黄庭日欲西偶然鉏藥繞幽谿昨宵雨過青泥潤<lb/>
新長芝苖數尺齊<lb/>
盡日焚香禮太空的應騰入九霄巾乖龍要是難驅駕<lb/>
<pb n="KR4f0020_WYG_048-8b"/>
喚取池邊赤鯶公<lb/>
竹釘門扉荻織芭澆花鋤藥是生涯飛來采蜨大如燕<lb/>
開徧碧桃紅似霞<lb/>
小飲休辭力不勝呼童頻翦九光鐙手中桮是蟠桃核<lb/>
的貯流霞四五升<lb/>
滿巖桂柏起秋風鸞鶴排煙下碧空聞道茅君夜相訪<lb/>
旌幢小駐月明中<lb/>
松籟泉聲逺近聞重樓縹緲入層雲擬將身附門牆列<lb/>
<pb n="KR4f0020_WYG_048-9a"/>
乞取先生十賚文<lb/>
　　　藝圃竹枝歌四首<lb/>
池上花開照眼明流蓱無數雜飛英一雙紫燕貼波去<lb/>
三寸銀魚吹浪行<lb/>
鵁鶄翡翠滿沙棱垂栁垂楊緑㡬層好雨忽來新漲闊<lb/>
阿儂準備打魚罾<lb/>
數畝清漪弄晩風南邨邨口水濛濛鴛央飛去望不見<lb/>
疑在枮荷折葦中<lb/>
<pb n="KR4f0020_WYG_048-9b"/>
紅蓼青蘋九月天澹雲如水水如煙畫橋側畔好楊栁<lb/>
合繫儂家書畫船<lb/>
　　　邨邨<lb/>
邨邨菜麥連出户即欣然細路垞南北良辰社後先新<lb/>
煙榆木火初日杏花天屣步差能健無煩上竹箯<lb/>
　　　聞子巂<lb/>
杏花結子箭抽萌小鳥飛來哢曉晴久與淵明相輩行<lb/>
敢勞苦語再丁寧<lb/>
<pb n="KR4f0020_WYG_048-10a"/>
　　　怡老園訪王子勤中留贈<lb/>
君家第宅百年遺雅與炎天物色宜楊栁小橋通窄徑<lb/>
芙蓉曲岸枕平池鵲鑪細細焚沈水鵝絹時時寫折枝<lb/>
但巻畫簾馮棐几全勝帬屐冶游兒<lb/>
　　　午眠<lb/>
檻竹緑初匀清風繞户頻體中差少病心上漸安貧小<lb/>
展桃笙穏平張葛幔新午窻眠一晌最稱暮年身<lb/>
　　　姜子學在所居即文文肅公藥圃也感賦二首<lb/>
<pb n="KR4f0020_WYG_048-10b"/>
曽為安石墅屣步倍淒然苔沒圍碁石蓱侵洗硯泉橋<lb/>
心攲斷版亭面拄危椽依舊煙波好年年艷渚蓮<lb/>
東山高卧日亭館迥參差竹影團書几花香入酒巵地<lb/>
鄰俠士冢名在黨人碑門客今零落猶傳妓從時<lb/>
　　　再題姜氏藝圃<lb/>
隔斷城西市語譁幽栖絶似埜人家屋頭棗結離離實<lb/>
池面蘋浮艷艷花棐几只攤淳化帖雪甌頻試敬亭茶<lb/>
與君企脚揮談塵楊栁陰中日漸斜<lb/>
<pb n="KR4f0020_WYG_048-11a"/>
　　　離索二首<lb/>
離索亦已久幽懷未易降草生都覆徑樹宻頗妨窻入<lb/>
幕容雛燕應門仗小龍漁舟無出入常繫緑楊樁<lb/>
繞垣牽薜荔緑砌上莓苔身計霜前葉名心死後灰引<lb/>
桮聊遣悶儲藥漫扶衰門牡何須上元無好事來<lb/>
　　　李明逺過予歸來閣<lb/>
好事誰相訪扁舟祇見君入門驚老態促席話新聞山<lb/>
色迷青靄松聲繞白雲邨居多簡畧幸勿責儀文<lb/>
<pb n="KR4f0020_WYG_048-11b"/>
　　　坐王咸中池亭<lb/>
楊栁芙蓉次第栽一泓寒鑑復新開羣飛白鳥渾如鶴<lb/>
散繞青蘋半似苔垣短不將山翠礙廊虚能引月明來<lb/>
谿鱗信美邨酤熟莫怪游人茗艼回<lb/>
　　　贈疊山王君海<lb/>
但得栖身洞壑間飫看山色只如閒不知貴客縁何事<lb/>
栲栲量金換假山<lb/>
　　　葺理山莊訖有感<lb/>
<pb n="KR4f0020_WYG_048-12a"/>
攀竹葢茅茨幽栖正及時風翻黄葉急雲度碧空遲事<lb/>
佛耶嫌佞還書不諱癡帷慙衰態劇零落鏡中絲<lb/>
　　　雪霽<lb/>
風吹餘雪繞紫闗凍雀成羣去復還喜共幽人馮畫檻<lb/>
恥隨稚子弄氷山疏煙細嫋空濛外殘照微明竹樹間<lb/>
嵗計有無姑勿挍暫賖邨醖煗衰顔<lb/>
　　　堯峯八咏<hi>有小序</hi>
王子咸中謂予曰堯峯奇麗甲呉下吾子居此六年凡<lb/>
<pb n="KR4f0020_WYG_048-12b"/>
遇勝絶地不能一一吟咏其何以慰山靈乎予唯唯因<lb/>
疏數題命予各賦五言絶句予矢口而就愧其非工聊<lb/>
用為來游者前導爾<lb/>
　　　寳雲井<hi>井在舊免水院相傳寳雲禪師所開其味最為甘寒</hi>
松間涵古泉下上百尺綆值此槐火新客來鬬奇茗<lb/>
　　　露禪菴<hi>明萬厯中湛川法師所剏菴後有大石可觀</hi>
老宿昔開山門庭頗卓犖焚香卵塔前歎息高風邈<lb/>
　　　大龍洞<hi>洞在露禪菴後自洞口迤邐至觀音巖奇石林立推為一山之勝</hi>
<pb n="KR4f0020_WYG_048-13a"/>
此是龍所家忽挾風霆去石上空爪痕飛騰不知處<lb/>
　　　響泉<hi>泉從山顛逶迤而下入盧氏墳池雨從聲如暴雷餘日亦清駛可玩</hi>
在山聲淙淙出山流泯泯誰家灌園翁接竹遥相引<lb/>
　　　小龍洞<hi>洞在山麓與大龍洞絶相似</hi>
潛通上穴天迤邐出煙霧慎勿撼洞門恐遭伏龍怒<lb/>
　　　松塘<hi>湛川法師植松數百本今頗為俗僧所伐</hi>
修幹嫋薜衣細皴紛艾納幽人抱琴來埽石坐明月<lb/>
　　　竹徑<hi>徑為登山所必由者修竹萬挺數里不絶</hi>
<pb n="KR4f0020_WYG_048-13b"/>
陰濃數里中春禽啼逺近雨過園頭忙編籬䕶新筍<lb/>
　　　千人坐<hi>陂陀數畝父老相傳為明嘉靖巾營兵誅倭之地天陰時輒聞鬼哭</hi>
蕘童拾遺鏇知是古戰場日落松聲起如聞弔國殤<lb/>
　　　消暑<lb/>
從來消暑無奇䇿惟有杜門推第一梧桐葉大涼陰生<lb/>
梔子花緐暗香發齊紈團扇暫離手粤葛短衫微露膝<lb/>
竹牀棐几樂何如讀書與睡巾分日<lb/>
　　　可盤灣贈李子恪臣<lb/>
<pb n="KR4f0020_WYG_048-14a"/>
數重籬舍枕湖干擥盡秋光不遣殘繞徑泉聲雲外出<lb/>
巻簾山色畫中看楓林漸赤猶含翠橘實纔黄薄帶酸<lb/>
最羨主人能愛客旋燒芧栗佐桮盤<lb/>
　　　次韻訪李翁柱元<lb/>
輕颿漾斜日未晩到門收籬落寒煙集谿山翠靄稠新<lb/>
知如舊洽秋色視春優悔作求名客輸君占一邱<lb/>
　　　次韻訪岑公不值<lb/>
草草三間屋枯茅一把遮畦蔬寒漸甲籬茗老猶花雲<lb/>
<pb n="KR4f0020_WYG_048-14b"/>
覆齋㕑冷風翻挂笠斜不知行化處惆悵暫回車<lb/>
　　　橘香菴<lb/>
菴借橘為名門前古路横竹侵衣裓潤雲繞脚根平勝<lb/>
概畫難似高臺營未成主人能楚頌島可遜才情<hi>時岑公方</hi>
<hi>築招隠臺</hi>
　　　包山寺<lb/>
風物最清妍禪栖已有年當門重澗曲匝屋衆峯圜竹<lb/>
是先師植碑元勝國鐫鐘樓雖擅勝零落半無椽<lb/>
<pb n="KR4f0020_WYG_048-15a"/>
　　　毛公壇小游僊詞四首<lb/>
羣石參差滿路横黄芝赤箭逐年生只疑猶有遺丹在<lb/>
絳氣通宵徹太清<lb/>
檄取山靈埽洞門歸來重訪舊壇雲月明時節開清讌<lb/>
先約南鄰墨佐君<lb/>
玉節珠幢去已遥獨留殘石鎮山椒愁渠變化成羊後<lb/>
喫盡黄精數頃苖<lb/>
壇上亂松高百尋松花堆積丹池隂劉郎一去不知處<lb/>
<pb n="KR4f0020_WYG_048-15b"/>
滿樹白雲啼翠禽<lb/>
　　　游洞山<hi>龍潭在其下</hi>
名山逢勝日取次共登臨龍卧渟泓穏人穿犖确深叢<lb/>
生多異藥清囀或僊禽猶愧塵心在金庭未及尋<lb/>
　　　洞庭橘枝詞二首<hi>有小序</hi>
西山之人商於湖廣者多予故彷葉水心橘枝詞體以<lb/>
招之<lb/>
阿儂家住橘林旁郎乘大艑向襄陽寄郎只寄雙頭橘<lb/>
<pb n="KR4f0020_WYG_048-16a"/>
蚤紅差勝襄陽黄<lb/>
郎行時節橘花零南風吹來香滿庭今年橘實大於斗<lb/>
勸郎莫羨楚江蓱<lb/>
　　　留别橘香菴主岑公<lb/>
為我謝支郎幽栖願已償不求梅子熟但愛橘林香骨<lb/>
以尋詩瘦身縁受請忙浮桮如許渡當即埽繩牀<lb/>
　　石公山雜咏七首<lb/>
　　　一綫天<lb/>
<pb n="KR4f0020_WYG_048-16b"/>
峯顛嵐靄聚壁上藤蘿翻日落樵人絶時時縋飲猨<lb/>
　　　歸雲洞<lb/>
誰運山中石架空作此宇惟應鶴上人常逐雲來去<lb/>
　　　連雲嶂<lb/>
孱顔欲干霄<graphic n="KR2332" url="https://raw.githubusercontent.com/kanripo/KR-Gaiji/master/images/KR2332.png" mimeType="image/png"/>鼠騰莫及夕陽楓桕明還疑雲五色<lb/>
　　　石版<lb/>
一片平如砥臨流儼畫圖許儂横舴艋占作釣磯無<lb/>
　　　蟠龍洞<lb/>
<pb n="KR4f0020_WYG_048-17a"/>
洞口繞流水洞中罨白雲邢知蟠此者不是洞庭君<lb/>
　　　石梁<lb/>
淙淙雨後泉爭向層嵒落一石駕長虹行人愁著脚<lb/>
　　　石公菴<lb/>
山僧荷鉏處曲徑頗幽絶籬外客來稀款冬花似雪<lb/>
　　洞山雜咏六首<lb/>
　　　暘谷洞<lb/>
洞中耀陽烏益覺煙景媚緩緩松陰移人間已千嵗<lb/>
<pb n="KR4f0020_WYG_048-17b"/>
　　　曲巖<lb/>
㡬折上層巖捫蘿常滿把露濃嵐徑㴱惟見采苓者<lb/>
　　　卧龍石<lb/>
神龍嬾為霖高卧荒榛裏蜥蜴竟何知成團戲潭水<lb/>
　　　伏象崖<lb/>
象王在崖中百獸敢侮翫䴥麕正相呼見之輒驚竄<lb/>
　　　呉王離宫<lb/>
梁欐久無存荆榛冒荒土時時秉鉏人斸得折釵股<lb/>
<pb n="KR4f0020_WYG_048-18a"/>
　　　浴娥池<lb/>
埜泉脂粉香傳是呉娃浴至今葦花中鴛央每雙宿<lb/>
　　　湖上雜曲五首<lb/>
湖上芷花香湖中荇帶長澂波明似鏡龍女照新妝<lb/>
橘社緑參差湖煙罨橘枝鴛央如有意飛上栁郎祠<lb/>
蠶妾入春忙春風吹女桑邨邨蕭鼔急爭賽水平王<lb/>
雙鬟小龍女乗月弄珠回露重綃衣薄呼來舞一桮<lb/>
人去壇猶在深藏隠姓名不知柑橘裏可有奕棊聲<lb/>
<pb n="KR4f0020_WYG_048-18b"/>
　　　軒巾即事<lb/>
北牖風差輭南榮日漸長雲涵硯山潤花壓壁瓶香文<lb/>
竹新書几斑絲舊隠嚢莫言無長物麤覺勝王郎<lb/>
　　　和唐孺含看竹絶句三首<lb/>
修篁蕭颯覆幽居歎息吾廬絶不如但使主人容客歗<lb/>
畫船大可替肩輿<lb/>
羨爾移家海上邨琅玕千箇擁寒雲鈍翁自笑縁慳甚<lb/>
屏幛中間見墨君<lb/>
<pb n="KR4f0020_WYG_048-19a"/>
苦無隙地種扶疎只羨篔簹谷裏圖身似北人方鬻簀<lb/>
能分束笋見存無<lb/>
　　　臂疾大作不離東軒<lb/>
藥囊茶裹鎮相依歎息身如泡影微久廢著書才思減<lb/>
漸疎把盞笑談稀瓦瓶花映明窻放石鼎香縈燕几飛<lb/>
自分風流慙叔寳也因羸疾掩荆扉<lb/>
　　　久雨不止三首<lb/>
今年春比去年遲花發頻逢雨過時舍北舍南泥淖甚<lb/>
<pb n="KR4f0020_WYG_048-19b"/>
卷巾欠了討春詩<lb/>
濕雲冪冪雨沉沉姑惡羣啼繞竹陰病後不禁情思惡<lb/>
況堪援筆賦愁霖<lb/>
伏雨闌風滿四天一春花信劇堪憐與花動是經年别<lb/>
莫怪逢春倍黯然<lb/>
　　　料理東軒南牆外地麤了<lb/>
春寒趁曉晴幽事費經營徑石鋪初穏山松植已成藏<lb/>
花交小葉捎蝶下新鶯送老無多地欣然愜野情<lb/>
<pb n="KR4f0020_WYG_048-20a"/>
　　　出游<lb/>
春光方淡沲農事漸讙闐斧為劙桑淬池因浸穀穿山<lb/>
禽啼竹落野馬暗蕪田解后龎眉叟沿門歛社錢<lb/>
　　　過石隖山房<lb/>
不惜扶衰病頻於此地游貼波低乳燕繞徑蔓牽牛翠<lb/>
靄千重合青山四面收甆瓶試新茗竟日小淹留<lb/>
　　　王咸中至山莊以松花餅作供二首<lb/>
斜陽有客款柴荆留試椿芽與箭萌别為松花出方畧<lb/>
<pb n="KR4f0020_WYG_048-20b"/>
山家風味十分清<lb/>
書籖畫巻淨無塵欄藥庭花觸眼新清坐相看渾不厭<lb/>
笑他金谷聚蟁人<lb/>
　　　題石隖山房<lb/>
共住堯山隖山房更覺清笋從磚罅迸蕈占石根生不<lb/>
雨澗長溢無風松自鳴慙君頻乞記境絶語難成<lb/>
　　　看花二首<lb/>
雪鬢霜髭斗覺加顛狂猶覔四孃家已嗟命薄難禁得<lb/>
<pb n="KR4f0020_WYG_048-21a"/>
何況都將乞與花<lb/>
淡日輕煙暖氣融名花爛熳笑東風平施五色光明錦<lb/>
疑在齊奴步障巾<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0020_WYG_048-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峯文鈔巻四十八<lb/>
</p>
<p>
</p>
  </div>
</body>
</text>
</TEI>
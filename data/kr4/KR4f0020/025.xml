<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻二十五</head>
    <p>
<pb n="KR4f0020_WYG_025-1a"/>
欽定四庫全書<lb/>
　堯峯文鈔巻二十五　　翰林院編修汪琬撰<lb/>
　　序二<hi>共十八首</hi>
　　　禮記説義纂訂序<lb/>
二禮不明久矣官器之異同儀文度數之詳畧其間紛<lb/>
紜轇輵疑不可信者葢更僕不能數而立馬不能算也<lb/>
姑即禮記言之一郊也或曰用辛日或曰擇元日然則<lb/>
元日為是乎辛日為是乎一禘也或曰春祭或曰夏祭<lb/>
<pb n="KR4f0020_WYG_025-1b"/>
然則祭於夏為是乎祭於春為是乎一廟制也或曰大<lb/>
夫有皇考廟或曰有太祖而無皇考然則宜從祭法乎<lb/>
抑宜從王制乎一奔喪也或曰大功望門而哭或曰見<lb/>
喪者之鄉而哭然則宜從雜記乎抑宜從奔喪乎一禫<lb/>
祭也或曰中月或曰祥而禫然則宜用二十五月乎抑<lb/>
用二十七月乎一異父昆弟之喪也或曰大功或曰齊<lb/>
衰然則宜依子游説乎抑依子夏説乎四十九篇出於小<lb/>
戴一家而猶彼此乖反此皆學者所當盡心也漢唐儒<lb/>
<pb n="KR4f0020_WYG_025-2a"/>
者徃徃膠守師說而不能詳加考求訖於前明則特視<lb/>
為科舉時文之業口傳耳剽以冀倖一第實無人焉綜<lb/>
核貫穿於其中何怪乎學日益陋識日益卑四方之風<lb/>
俗亦日益壊而天理民彞或幾乎息也關西楊公鳳閣<lb/>
盡心於禮者有年獨能旁綜儀禮周官二經淹貫馬伏<lb/>
鄭王諸訓故以成此書取而讀之則吾前之所疑者公<lb/>
固已深思自得或微引其緒或詳折其衷繭抽解剥悉<lb/>
犂然而筆之於書矣以是禆補世教夫豈淺鮮也哉於<lb/>
<pb n="KR4f0020_WYG_025-2b"/>
是公從子三開使君醵金刻諸吳下工竣而命予序之<lb/>
予於禮經素非專家而願因公之書以其餘日稍盡心<lb/>
焉故遂承使君命為之序<lb/>
　　　逺志之苖序<lb/>
前明御馬監太監劉若愚直𨽻延慶州左衛人崇禎初<lb/>
以魏忠賢黨下獄若愚自辨頗力在獄中纂此書所述<lb/>
妖書及客魏始末最悉巻首曰寺人小草又曰逺志之<lb/>
苖與酌中志畧大同小異此葢其稾本也予借諸文氏<lb/>
<pb n="KR4f0020_WYG_025-3a"/>
筆畫譌謬且襍以行草遂别加繕録而序之曰嗚乎凡<lb/>
國家之患一曰女寵二曰宦寺而外戚與藩鎭猶不與<lb/>
焉何也女子小人其類同其志同其闚伺也狡而深而<lb/>
其結納也亦近而便日夕於人主之側不蠱之以聲利<lb/>
即中之以土木導之以犬馬游幸未有不相為表裏者<lb/>
也然考諸前世所以亂且亡者徃徃成於宦寺而始於<lb/>
女寵漢有王聖與其女伯榮在内然後江京李閏之徒<lb/>
因之而黄門常侍遂熾唐有張良娣干豫政事然後李<lb/>
<pb n="KR4f0020_WYG_025-3b"/>
輔國程元振之徒因之而北司遂以亡唐葢女子小人<lb/>
皆足以致患而女寵之惑人主也尤甚牢根固蒂盤結<lb/>
於閨闥之間陽託人主之權而隂樹左右羣小以為援<lb/>
諫官之所不能糾而重臣之所不敢問此誠召亂之本<lb/>
也夫安得有不亾者哉前明亦然始之以鄭貴妃繼之<lb/>
以李選侍復繼之以乳媪客氏而魏忠賢始乘其隙竊<lb/>
弄人主之威福以號召同黨誅鉏異已外廷之覬覦富<lb/>
貴者又莫不夤縁朋比朝鄭李而夕客魏於是釀搢紳<lb/>
<pb n="KR4f0020_WYG_025-4a"/>
門户之禍者紛紜轇輵垂五十年及其末也賢人君子<lb/>
大則糜爛於詔獄次則銷磨於罷官遣戍而明之社稷<lb/>
遂浸滛傾仆而不可復支然則宦寺之為患又未有不<lb/>
由女寵者也嗚乎千尋之木非不髙也吞舟之魚非不<lb/>
大也至其腐敗則必自内始詩曰亂匪降自天生自婦<lb/>
人後之長國家者可不戒哉可不慎哉<lb/>
　　　兵餉一覽序<lb/>
康熙六年九月户科掌印給事中姚公文然上疏其畧<lb/>
<pb n="KR4f0020_WYG_025-4b"/>
曰臣伏念<lb/>
詔旨毎年開征夏税定於五六月秋糧定於九十月此<lb/>
誠<lb/>
皇上恤民之羙意刱業之良法也然臣見年來各處兵<lb/>
餉俱藉本年催征銀兩為支銷本地及撥協别省之用<lb/>
竊慮來年兵餉開支在於正月而民間開征在五六月<lb/>
相距幾及半載安能隨收隨解不誤軍需乎臣嘗約計<lb/>
來年春季所入不能充一季所出萬一軍需孔亟不得<lb/>
<pb n="KR4f0020_WYG_025-5a"/>
已又議變更則是美意晦而不彰良法行而復止甚可惜<lb/>
也應請<lb/>
勅下部臣速查今嵗存貯欵項與明春一季應行征收欵<lb/>
項通盤合算果否充一季兵餉之用如有不敷酌議變通<lb/>
或借發帑金或暫開事例以成就<lb/>
皇上之良法美意盖皆所謂權宜之術有類此可推行者<lb/>
統在部臣熟籌<lb/>
皇上詳擇非臣愚昧所能盡知也䟽上<lb/>
<pb n="KR4f0020_WYG_025-5b"/>
天子下其章户部先是尚書王先生𢎞祚虞軍需之不繼<lb/>
也乃命予勾挍遞年已來存貯錢糧予方移付文十四司<lb/>
其數猶未集也而㑹是疏既下王先生督率益急諸司付<lb/>
文亦至予日夜目披手笇釐其蠧敝覈其漏遺錙銖塵渺<lb/>
按籍攅簇逾六旬始得存貯銀伍伯肆拾萬兩有竒以復<lb/>
於先生自是兵餉可無虞矣予退復輯其餘意撰録是書<lb/>
命曰兵餉一覽其端總目為一篇一每年兵餉所出之數<lb/>
一每年正項襍項所入之數一每年每項存貯候撥兵餉<lb/>
<pb n="KR4f0020_WYG_025-6a"/>
之數其後復詳晰直𨽻十四布政司為十六篇一本地<lb/>
每年地丁額征之數<hi>有蠲荒則别書</hi>一襍項約征之數<hi>如缺官住罰變産罪</hi>
<hi>贖之類皆在内有鹽課闗税蘆課者則别書</hi>一每年貯庫之數一上年奏銷存<lb/>
賸之數已上凡如干條一本地每年兵餉之數<hi>有藩下及緑旗應析</hi>
<hi>者則區為二</hi>一應撥協餉之數<hi>如雲貴兩廣川閩則無此條</hi>一先年缺額兵<lb/>
餉未經找撥之數已上又如干條他如薊州密雲昌平宣<lb/>
府大同諸營鎮滄州徳州保定太原諸駐防額餉俱附見<lb/>
本地兵餉之左<hi>江寜鎮江杭州西安駐防總在合省兵餉數内無另款</hi>其已撥某項如<lb/>
<pb n="KR4f0020_WYG_025-6b"/>
干未撥如干支銷抵補某項如干則用朱書細疏各項之<lb/>
下然後國計之出入可以暸如矣夫舉其總則先兵餉而<lb/>
次賦税者明職掌也財用以兵餉為急也核其詳則先賦<lb/>
税而次兵餉者重物力也財用以賦税為原也予撰録本<lb/>
意盖如此書既告成㑹添注尚書馬爾賽建議於<lb/>
朝格緩征之<lb/>
詔不行於是有司一切催科如故越明年復廢左右兩餉<lb/>
司而王先生亦遂得辠去位矣予自惜精力之萃此也久<lb/>
<pb n="KR4f0020_WYG_025-7a"/>
姑藏弆其書於篋衍而序之云<lb/>
　　　焦山古鼎圖詩後序<lb/>
古之祀典有彞器彞之為言常也頫者為鐘仰者為鼎鐘<lb/>
鼎固彞器之大者也左氏傳曰諸侯有勲而不廢有績而<lb/>
載則撫之以彞器此天子所以錫有功也然則焦山之所<lb/>
蓄與二王子之所咏殆即其類與予嘗論之古器之與法<lb/>
書名畫並重也自宋代始盖當累世承平之後朝廷無事<lb/>
士大夫讀書好古如歐陽永叔劉原父者爭以博雅相髙<lb/>
<pb n="KR4f0020_WYG_025-7b"/>
沿及政和宣和之間天子更刱禮樂亦寖慕三代之法物<lb/>
摉竒索幽取而貯諸殿閣者不可以數計於是李伯時黄<lb/>
長睿薛尚功趙徳甫之屬復相次而起莫不規摹其欵識<lb/>
研窮其字畫而諷味其文章繪之有圖述之有譜夫然後<lb/>
鐘鼎之器益見尚於世今二王子從登眺之暇摩挲鑒賞<lb/>
作為詩歌以傳道之不啻數百言迹其風流好尚其何減<lb/>
於前宋諸君子㢤抑予有感也昔春秋桓公二年書取郜<lb/>
大鼎於宋説者曰取者不當取也又曰得非其有之稱也<lb/>
<pb n="KR4f0020_WYG_025-8a"/>
夫魯桓宋莊其人皆孔子之所深惡然則一賂一取其辱<lb/>
此鼎也多矣此可謂鼎之不幸也至於焦山所蓄者雖嘗<lb/>
見汚嚴氏父子然猶幸而得反其故深自藏匿於窮巖絶<lb/>
壑浮屠氏之精舍固不可以郜鼎者相提而語辟諸山林<lb/>
隠遯之士遭罹患難而卒能潔身以自全豈不尤為可尚<lb/>
也㢤予故并論之若二王子之詩雄偉竒麗儼然子羙退<lb/>
之復出則有程通判雷山人之評隲在<lb/>
　鼎髙一尺三寸二分腹徑一尺五寸八分□圍視腹<lb/>
<pb n="KR4f0020_WYG_025-8b"/>
　而殺其七之一耳髙三寸足倍之有銘在其腹其辭<lb/>
　曰惟九月既望甲戌王還於周□□于圖室司徒南<lb/>
　仲右□恵□立中庭王呼史受册命□恵曰官司□<lb/>
　王□側□作錫女𤣥衣束帶戈琱㦸縞<graphic n="KR1302" url="https://raw.githubusercontent.com/kanripo/KR-Gaiji/master/images/KR1302.png" mimeType="image/png"/>彤矢鋚□<lb/>
　鑾旂□恵敢對揚天子丕顯敷休用作尊鼎用享于<lb/>
　□烈考用周簋夀萬年子孫永寳用凡蝕二字疑不<lb/>
　能知者八字此予之所釋也與貽上原文稍異<lb/>
　　　歸震川先生年譜後序<lb/>
<pb n="KR4f0020_WYG_025-9a"/>
先生既殁之後其族弟道傳刻遺集二十巻其子子祜<lb/>
子寜又刻集三十二巻二本去取多不同而子祜等所<lb/>
刻有詩一巻又附行述墓表誌銘一巻視道傳本稍備<lb/>
而獨無年譜琬深惜之因畧其事蹟稍次第之以示髙<lb/>
山仰止之義夫當明之中葉士大夫争言古文徃徃勦<lb/>
襲史漢諸書以相輘轢紛紜倡和徧於東南此先生所<lb/>
深歎於妄庸人為之巨子者也於是退處荒江寂莫之<lb/>
瀕獨與其門人子弟講求六藝慨然以斯文為己任而<lb/>
<pb n="KR4f0020_WYG_025-9b"/>
欲逺追游夏之徒於千數百年之上不亦豪傑之士哉<lb/>
葢琬嘗因所譜而推原其始末矣以先生之學識自當<lb/>
出入禁林蚤居簪筆荷槖之選顧獨連蹇蹉跎凡九上<lb/>
春官而始得一第斯已謂之不幸然且困於州縣之職<lb/>
不理於<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>妒者之口齟齬數年垂及遲暮而後從散僚<lb/>
之中與掌外制方欲以髙文大册自鳴天子之前而又<lb/>
溘焉長徃矣先生乞致仕疏所云作唐一經成漢二史<lb/>
者固有其志而未及醻也然則區區遺集亦何足以槩<lb/>
<pb n="KR4f0020_WYG_025-10a"/>
先生哉王文肅公嘗稱先生之文如清廟之瑟一唱三<lb/>
歎無意於感人而懽愉慘惻之思溢於言外可謂大雅<lb/>
不羣者竊歎以為知言去年夏琬屬同年生從先生之<lb/>
曾孫莊乞寫其遺像而至今猶未有以復也當致書促<lb/>
之而先識其事於此將以附於譜之右方<lb/>
　　　重訂韻補序<lb/>
凡字莫不有聲有音故平上去入四音為之經宫商角<lb/>
徴羽半徴半商七音為之緯而後切韵協韵興焉所以<lb/>
<pb n="KR4f0020_WYG_025-10b"/>
盡韻學之正變也夾漈鄭氏獨倡急慢諧聲之說如中<lb/>
之協十陽激之協十八藥皆協韵也而鄭氏以中央之<lb/>
急聲為張取證於古豓歌以激搏之急聲為郭取證於<lb/>
西京賦此其說葢本梵書之合音而於六經諸子所謂<lb/>
協韵之道尚未之備也惟吳棫才老所作韵補最為淹<lb/>
洽嗣後朱晦菴先生遂悉采之以協詩三百篇與楚離<lb/>
騷葢其為大儒取重如此非徒有功於小學而已也今<lb/>
夫世之士大夫羣焉宗尚者惟劉淵韵畧一書耳其他<lb/>
<pb n="KR4f0020_WYG_025-11a"/>
如陸法言之所輯孫愐之所増宋祁鄭戩之所修定所<lb/>
謂二百六韵者俱茫然弗之辨矣而顧暇問協韵乎哉<lb/>
予謂唐宋韵協韵各有所宜五七言詩從今者也故宜<lb/>
於唐宋韵箴銘贊頌騷賦歌謡之屬法古者也故宜於<lb/>
間用協韵為古文而不知協韵是猶觀樂而不知琴瑟<lb/>
習禮而不知籩豆也其可乎然則才老之有此編也信<lb/>
乎其不可少也韓退之言凡為文辭宜畧識字茍能通<lb/>
字義之原流審其聲音考其偏旁㸃畫而又求之協韵<lb/>
<pb n="KR4f0020_WYG_025-11b"/>
殆可謂之識字矣至於近世好古之儒徃徃譏排協韵<lb/>
之非甚而上之疑孔子之繫易次之黜顔師古章懐太<lb/>
子之注兩漢書其說愈長而其辨愈細則又予所不得<lb/>
而知也<lb/>
　　　傷寒書序<lb/>
予聞醫之有方也猶陣之有圖弈之有譜善用之足以<lb/>
制勝不善用之未有不失算而敗者也故河汾氏之言<lb/>
曰醫者意也藥者瀹也先得大意後以藥物通瀹之此<lb/>
<pb n="KR4f0020_WYG_025-12a"/>
可謂善言醫者矣今世之業醫者不然率皆以有定之<lb/>
方治無定之病不問其人之起居食息與夫時俗之温<lb/>
嚴燥溼而概以成格進之吾不知於其所謂意者果有<lb/>
合焉否也嗟乎學書紙費學醫人費以庸醫之多誤也<lb/>
其不至費人者少矣夫襍病猶可無誤即不幸而至於<lb/>
誤矣或得與失參半猶可尋其指歸為之補救獨傷寒<lb/>
一證既有隂陽表裏之異於其中又有三隂三陽半表<lb/>
半裏虛實傳變留匿隐伏難測之微自仲景立經王叔<lb/>
<pb n="KR4f0020_WYG_025-12b"/>
和朱奉議成無已之屬為之疏明辨釋習者固非一家<lb/>
其間經督營絡汗吐温下證若繭絲法同射覆投之稍<lb/>
乖死生判焉非若襍病之可以或誤者也是以識者兢<lb/>
兢慎之友人某素精其術於是攟摭六經加之論斷為<lb/>
傷寒一書要以先得大意為主葢亦河汾氏之指也前<lb/>
人論難此證至三百六十明時惟陶尚文最得綱領然頗<lb/>
詆仲景傷寒論謂非全書而王宇泰又嘗攻陶氏之短<lb/>
以為尚未望見易水門墻葢其紛紜聚訟如此唯是書<lb/>
<pb n="KR4f0020_WYG_025-13a"/>
折𠂻其間尤極詳備以是指示後學其用力良亦勤矣<lb/>
夫俞跗扁鵲之徒既不可再得則擇其術之工巧者而<lb/>
服習焉庶亦不至費人也夫<lb/>
　　　說鈴小序<lb/>
汪子方為說鈴有客見而笑曰何吾子著録之不倫也<lb/>
夫四方之大夫士聨車轊結衣衽而來游京師者非以<lb/>
市竒弔詭也梯榮焉止爾媒利焉止爾梯榮故名顯媒<lb/>
利故實厚乃吾子舍是二者而日操紙舒翰從事於此<lb/>
<pb n="KR4f0020_WYG_025-13b"/>
書以名則窮以實則左得毋竒且詭與汪子應之曰客<lb/>
之所謂名實者褒衣緩帶之倫舉不免焉然方其下儤<lb/>
直匃休沐也則必絲竹以諧耳妖冶以悦目樗蒲博塞<lb/>
之具以怡情肆志一張一弛其由是道久矣今客視乎<lb/>
吾之室空然孑然蕭然閴然於絲竹無有也圖史而已<lb/>
於妖冶無有也蓬垢而已於樗蒲博塞無有也故簏敗<lb/>
几而已然且無以自娛其若窮愁何於是追憶舊聞手<lb/>
纂口誦不絲竹而諧無妖冶而悦非樗蒲博塞之具而<lb/>
<pb n="KR4f0020_WYG_025-14a"/>
亦肆然忘返者誠不知其不可也噫吾欲梯榮則倦而<lb/>
無階欲媒利則困而乏餌而又病夫飽食終日無所用<lb/>
心者故寜取裁於此尚何竒之能市而何詭之可弔邪<lb/>
客遂笑而去說鈴之義葢取諸法言吾子篇其書則與<lb/>
世說語林畧相類<lb/>
　　　鳴道集說序<lb/>
金尚書右司都事李君純甫字之純别自號屏山居士<lb/>
𢎞州襄隂人一云純甫其字也歴官始末具在金史文<lb/>
<pb n="KR4f0020_WYG_025-14b"/>
藝傳元裕之所謂中原豪傑者是已予得其所著鳴道集説<lb/>
讀之其說根柢性命而加之以變幻詭譎大畧以堯舜禹湯<lb/>
文武之後道術將裂故奉老耼孔子孟子莊周洎佛如<lb/>
來為五聖人而推老莊浮屠之言以為能合於吾孔孟<lb/>
又推唐之李習之宋之王介甫父子蘇子瞻兄弟以為<lb/>
能隂引老莊浮屠之言以證明吾孔孟諸書於是發為<lb/>
雄詞怪辨委曲疏通其所見而極其旨趣則徃徃歸之<lb/>
於佛凡宋儒之闢佛者大肆掊擊自司馬文正公而下<lb/>
<pb n="KR4f0020_WYG_025-15a"/>
訖於程朱無得免者予始讀之而駭中讀之而疑三讀<lb/>
之而歎其說之過也葢自唐宋以來士大夫浸滛釋氏<lb/>
之學借以附㑹經傳粉餙儒術者間亦有之然未有從<lb/>
横捭闔敢於偭聖人之規矩如屏山者一何衞浮屠如<lb/>
是之誠而翦吾儒之羽翼如是之嚴且力與迹其流敝<lb/>
視荀卿氏之言性惡墨翟子之論短喪殆加甚焉姑棄<lb/>
其書篋衍而序之如右其論學者有云内有三疵外有<lb/>
四孽何謂三疵識鑿之而賊氣馮之而亢才蕩之而浮<lb/>
<pb n="KR4f0020_WYG_025-15b"/>
何謂四孽學封之而塞辨譁之而疑文甘之而狂名錮<lb/>
之而死此則深中學者之病故録之按金史以集說為<lb/>
集解殆非是當從黄侍講序為正此序今在王忠文公<lb/>
集中<lb/>
　　　歸詩考異序<lb/>
予撰先生全集考異葢以崑山本為之主而悉附他本<lb/>
異同於其下至於先生之詩惟崑山本刻入外集新本<lb/>
刻入别集而復古堂本常熟本舉皆無之故予所考<lb/>
<pb n="KR4f0020_WYG_025-16a"/>
者止於新本而已間嘗竊怪舊刻諸詩徃徃有出入孫<lb/>
愐廣韵及吳才老韵者最為古雅而新本多從近世所<lb/>
行俗韵不知何以異同如此或謂歸氏有家藏鈔本可<lb/>
訂則又畧考其所刻全集如歸孝子傳徐郡丞惠政記<lb/>
等篇皆不主鈔本而參用崑山常熟兩本如上王都御<lb/>
史書周憲副行狀等篇則僅僅節畧鈔本數語之不同<lb/>
者附注於篇末固未嘗專用鈔本以為據依也又竊意<lb/>
其家所藏者或未必果出於先生之筆授而其挍讎此<lb/>
<pb n="KR4f0020_WYG_025-16b"/>
鈔本之人亦未必親事先生而習見其讀書為文者也<lb/>
於是諸家之本紛紜錯出而後生淺學讀先生之詩若<lb/>
文者幾莫知所適從矣昔朱子序韓文考異曰姑考諸<lb/>
本之同異而兼存之以待覽者之自擇云云子故私淑<lb/>
朱子之例亦不免有所疏通證明而自顧其學識之陋<lb/>
劣終未敢悻悻然自騁其臆而妄加筆削於其間也覽<lb/>
者詳之全集考異巻帙頗夥不能遽鐫版以行世而其<lb/>
大指則已見於此云<hi>歸文全集考異今改名歸文辨誣録</hi>
<pb n="KR4f0020_WYG_025-17a"/>
　　　古今五服考異序一<lb/>
昔魯哀公使孺悲學士喪禮於孔子而兩漢猶有専名禮<lb/>
服之學者至於馬融鄭𤣥王肅譙周之屬皆號通儒莫<lb/>
不條析異同反覆拳拳於此勉齋黄先生亦嘗欲撰次喪<lb/>
服圖式而附古今沿革於其後惜乎未及成書而遽殁也<lb/>
自晩近以來諱為㐫事徃徃棄而不講於是士大夫持服<lb/>
之時率皆私行其胷臆而王者制禮之意微矣予竊慨焉<lb/>
故作此考以儀禮為案而以今之律文斷之中間發明辨<lb/>
<pb n="KR4f0020_WYG_025-17b"/>
正襍采諸家之書而稍述鄙見於其末孔子曰丘小人也<lb/>
何足以知禮孔子且云爾而况陋劣如琬者乎然用以羽<lb/>
翼律文殆不無小補云<lb/>
　　古今五服考異序二<lb/>
有問予者曰禮與律文不同今吾子之為此考也率皆取裁<lb/>
於律是母乃狥今而不古之好與予告之曰非也盖嘗三復<lb/>
喪服傳而不能以無疑夫髙祖在九屬之内大夫得立髙祖<lb/>
廟士亦得祀髙祖而顧不為之服可疑一也曾祖距祖一世顧<lb/>
<pb n="KR4f0020_WYG_025-18a"/>
為祖齊衰期而為曾祖三月其降殺不太甚乎可疑二也丈<lb/>
夫三十而娶而為之妻者乃有夫之姊之長殤之服可疑三<lb/>
也支子不祭則不得立廟尚何有於孤㓜而繼父乃得為前<lb/>
妻之子築宫廟可疑四也舅與從母皆母之黨也顧為從母<lb/>
小功而為舅止於緦抑何輕舅而重從母也可疑五也大夫<lb/>
絶緦於其旁親皆然而獨服貴臣貴妾可疑六也漢魏諸儒<lb/>
守其師說牢固而不之變中間雖有舛譌徃徃從而曲為之<lb/>
解自唐以來賢君察相知服制之當隨時損益也於是鳩集<lb/>
<pb n="KR4f0020_WYG_025-18b"/>
衆議而稱制以决之縣諸令甲以齊一之至於今日其文益<lb/>
詳且密吾聞之也禮有與民變革者矣其不可變革者則<lb/>
親親也尊尊也長長也男女有别也夫賢君察相因乎<lb/>
其不可變革者而損益其可變革者不亦善乎而又何<lb/>
周制之兢兢焉彼狥今而不通乎古與好古而不協乎<lb/>
今是皆謂之俗儒君子弗與也客既退遂録之以為序<lb/>
　　　古今五服考異後序<lb/>
右所作古今五服考異八巻凡八閱月九易稾而始成<lb/>
<pb n="KR4f0020_WYG_025-19a"/>
予嘗考周禮凡大喪小宗伯縣衰冠之式於路門大僕<lb/>
縣首服之法於宫門肆師禁男女之衰不中法者卿大<lb/>
夫之喪肆師則相其禮職喪則以國之喪禮涖其禁令<lb/>
序其事是故無不<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>於五服者今雖律文具在而世風<lb/>
獧惡凡喪服與居喪之節鮮有能遵令甲者矣而<lb/>
國家又無專官以董之於是茍簡慢易日以成俗甚則承<lb/>
譌襲謬違失制禮之意豈不大可痛哉予不揆檮昧願<lb/>
為卿大夫之相禮序事者故敢櫽括古今以成此考雖<lb/>
<pb n="KR4f0020_WYG_025-19b"/>
或訶責其怪迂頗僻非所恤也至於自大小殮以訖祥<lb/>
禫其儀文度數之詳近古而不倍於今者莫如温文正公<lb/>
書儀徽文公家禮惟學者酌而行之兹不備及云<lb/>
　　　五服圖後序<lb/>
按勉齋黄氏儀禮經傳續及信齋楊氏儀禮圖一書其<lb/>
喪服門諸圖雖本儀禮而實參之以小戴記予所作則<lb/>
悉取喪服傳本文而又各以律文圖次之葢前賢所重<lb/>
在攻經而予所重在遵律宜其彼此不同也禮時為大<lb/>
<pb n="KR4f0020_WYG_025-20a"/>
昔者殷人既封而弔周反哭而弔孔子從周殷練而祔周<lb/>
卒哭而祔孔子葢善殷也夫於周則從之於殷則善之而<lb/>
不從者此無他非時王之制故也朱子曰古今異宜禮文<lb/>
之變有不可考者又曰居周之世而欲行夏商之禮所謂<lb/>
反古之道由此言之學者之論禮服也當知所取法矣<lb/>
　　　挍正東都事畧前序<lb/>
東都事畧一百三十巻宋承議郎知龍州王稱撰稱字<lb/>
季平睂州睂山人淳熙中翰林洪文敏公表上其書且<lb/>
<pb n="KR4f0020_WYG_025-20b"/>
薦稱刻意史學詔除直祕閣宋史不列稱儒林文苑傳<lb/>
中故不詳其始末考陳氏書録解題謂此書紀傳附録<lb/>
畧皆具體但太簡畧未為全善岳氏桯史亦嘗指摘其<lb/>
誤而朱徽公示學者以為止説得一影子南宋諸儒皆<lb/>
非深肎其書者也及予取而讀之其詞質而不俚繁而<lb/>
不薉至於蔡京王黼諸傳則又約畧史記封禪平準諸<lb/>
體襍議論於叙事之中尤能推原禍亂所自始流連反<lb/>
覆三致意焉此其文章恐亦未可盡没也元托克托修史<lb/>
<pb n="KR4f0020_WYG_025-21a"/>
大率採取於此而中間用他書增補者又不啻十之三<lb/>
四葢南渡甫經兵燹之餘祖宗殿閣所藏既悉熸於劫<lb/>
火而凡士大夫家乘别集與夫行狀志銘則又以流離<lb/>
播遷不免散落稱之裒輯網羅良云艱矣故雖自成一<lb/>
家而猶間有所遺漏如諸儒云云者此非稱之過也自<lb/>
近嵗以來其書流傳江南者絶少合肥龔尚書芝麓遂<lb/>
謂宋史鹵莾如欲重修必當參之以此則予亦未敢以<lb/>
為信也今年秋始購此本於吳山吳氏其人邨夫子不<lb/>
<pb n="KR4f0020_WYG_025-21b"/>
逹文義遇所不解輙以私臆奮筆改竄又仍襲既久敗<lb/>
帋故墨脱譌甚多烏焉亥豕開巻叢襍於是掇拾其有<lb/>
可據依者麤加是正其餘則姑付諸闕如以俟後之博<lb/>
識君子<lb/>
　　　東都事畧䟦序<lb/>
予為此書於王同老之訴也不敢專主文富洛蜀之相<lb/>
攻擊也不敢專主伊川道君之禪位及姚平仲之劫寨<lb/>
也不敢專主吳敏與李忠定又謂神宗時陳世儒夫婦<lb/>
<pb n="KR4f0020_WYG_025-22a"/>
之獄則欲借以誣吕申公徽宗時趙諗之獄則欲借以<lb/>
排曽子宣王寀之獄則欲借以傾劉昞此皆當國者深<lb/>
文羅織不足為據至如李重進之死事歐陽文忠之闢<lb/>
佛皆有異論葢往往取諸小說顯然與正史相反夫舜<lb/>
囚堯太甲誅伊尹此皆書之所不載聖人之所不道而<lb/>
後世猶述而志之凡所謂信傳信疑傳疑也予葢畧倣<lb/>
此意不然古人之骨已朽其墓木已夷矣於吾何怨何<lb/>
徳而為此無忌憚之言哉覽者詳之<lb/>
<pb n="KR4f0020_WYG_025-22b"/>
　　　安南日記序<lb/>
惟其氣能勝天下之事然後可以立天下之大節成天<lb/>
下之大功學士大夫進則建勳名於朝退則齊得喪一<lb/>
死生睥睨萬物浩然天地之内當是時也蹈水火膏鼎<lb/>
鑊而不怵投之以三公之尊萬鍾之富而棄之若唾涕然<lb/>
此其故何也惟氣有以勝之也張子房諸葛孔明李長<lb/>
源之流或事大度之主或立於猜嫌忌諱之朝所遇不<lb/>
同而同歸於成功談笑揮斥之頃而風采譽望著聞於<lb/>
<pb n="KR4f0020_WYG_025-23a"/>
天下小人宦侍相與環伺而訖莫敢動摇數千百年之<lb/>
後仰其遺烈考求其言語文章而知其所得於氣者匪<lb/>
𦕈小也不然雖有賁獲之勇儀秦之辨淳于樗里之智<lb/>
平居<graphic n="KR0832" url="https://raw.githubusercontent.com/kanripo/KR-Gaiji/master/images/KR0832.png" mimeType="image/png"/>然自命而及其臨事苟氣不足以充之未有不<lb/>
淟涊退瑟盡喪其所守者吾游四方所交賢俊多矣未<lb/>
嘗敢以氣許之惟吾楊子庶幾焉<lb/>
國家承平幾三十年士大夫膠守文墨雄偉不羣之才詘<lb/>
然無所表見而楊子獨受知<lb/>
<pb n="KR4f0020_WYG_025-23b"/>
主上驟被<lb/>
簡命圅尺一之詔出使瘴癘不測之區不偕一夫不攜<lb/>
一刃而能逆懾其驕王倖相切中其要領而力囘其強<lb/>
悍不臣之心使盡挈所有侵疆返諸鄰境不啻折劵之<lb/>
易試讀其所與國王書後先援據故事踔厲駿發爛然<lb/>
明析彼陸賈終童豈足為楊子道哉吾嘗謂楊子所為<lb/>
極難殆非卒然可辦者也向在京師見楊子博洽古今<lb/>
發諸論議無不纚纚可聼諸名卿貴人皆慕而與之游<lb/>
<pb n="KR4f0020_WYG_025-24a"/>
既使交趾往返萬里所在餽遺一不入其槖其為人介<lb/>
而能和多才而有守葢所養之久且裕如此宜乎不辱<lb/>
天子之命也孟子曰吾善養吾浩然之氣楊子殆有之<lb/>
矣故於其刻日記也書此以序之<lb/>
　　　讀書正譌序<lb/>
吾讀春秋而深有感於後之學者也當周之衰也周文<lb/>
公之遺風漸息㑹盟征伐列國日相尋焉然其君率皆<lb/>
習於禮其卿大夫率皆<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>於訓詞降而至於閨房之婦<lb/>
<pb n="KR4f0020_WYG_025-24b"/>
女四夷之君長莫不彬彬然以文自淑葢有漢唐以來<lb/>
好古者之所不能加老師宿儒善為訓故者之所不及<lb/>
究者矣是故穆姜魯之滛婦人也而能賦緑衣之卒章<lb/>
能釋隨卦之彖辭戎子郯子皆裔夷也而戎子能誦青<lb/>
蠅郯子能識少皥氏之故延州來季子荆蠻之介弟非素<lb/>
通上國者也及其聘魯一聞周樂而能熟悉其盛衰興<lb/>
廢後之學者束書不觀故雖典籍具在而承譌襲謬遺<lb/>
忘其原委者多矣於是方言里諺蕪薉而不可解者往<lb/>
<pb n="KR4f0020_WYG_025-25a"/>
往出於士大夫之口而登於其筆使當衰周之時且不<lb/>
得與滛婦人者竝况可廁諸晉叔向鄭子産楚左史倚<lb/>
相之側乎吾嘗推求其故葢濫觴於南宋浸淫於明季<lb/>
風靡波屬訖今日而遂為極也何休氏有言尚古學貴<lb/>
文章者謂之俗儒由近世學者觀之則吾之為學也殆<lb/>
亦難乎免於其俗矣顧猶不能自已遂作斯編用以是<lb/>
正文章家紕漏異時成書俾後進得采吾說以為鑑<lb/>
　<lb/>
<pb n="KR4f0020_WYG_025-25b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峰文鈔巻二十五<lb/>
</p>
<p>
</p>
  </div>
</body>
</text>
</TEI>
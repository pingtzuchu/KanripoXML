<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻十八</head>
    <p>
<pb n="KR4f0020_WYG_018-1a"/>
欽定四庫全書<lb/>
　堯峯文鈔巻十八　　　翰林院編修汪琬撰<lb/>
　　誌銘八<lb/>
　　　誥封陳母張淑人墓誌銘<lb/>
康熈十七年冬翰林院掌院學士子端陳先生將奔其<lb/>
母張淑人之喪所司以聞<lb/>
天子為之惻然<lb/>
詔遣學士屯泰公喇沙里公勞問先生於喪次<lb/>
<pb n="KR4f0020_WYG_018-1b"/>
賜以乳茶挏酒四器且宣<lb/>
上諭曰爾廷敬宜勿過哀以致滅性恩意有加焉已而<lb/>
復命<lb/>
上又問先生動止容色如何兩學士具以對嗚呼休哉<lb/>
此皆<lb/>
君臣相與之異數考諸故事惟滿洲重臣始得之先生<lb/>
漢人也其官又甫及三品顧獨䝉眷注優渥如此<lb/>
本朝三十餘年未嘗有也於是先生擗踊號呼幾絶者<lb/>
<pb n="KR4f0020_WYG_018-2a"/>
數矣及奉<lb/>
上諭然後哭有常節積五六日然後能蒲伏踵宫傅大<lb/>
學士髙陽公之門乞銘淑人隧道之碑公既許諾顧又<lb/>
屬琬誌其壙琬按張氏世居澤州之沁水淑人則故陜<lb/>
西商雒道左參政諱之屏之孫威縣知縣諱洪翼之女<lb/>
歸澤州陳氏則故贈儒林郎浙江道監察御史加贈通<lb/>
議大夫詹事府詹事兼翰林院侍讀學士諱經濟之婦<lb/>
今封通議大夫詹事府詹事兼侍讀學士昌期之配也<lb/>
<pb n="KR4f0020_WYG_018-2b"/>
與詹事公相莊者四十餘年而殁凡積三封而始錫今<lb/>
稱則皆用學士先生貴故也淑人自少聰穎為翁媪所<lb/>
鍾愛威縣公嘗曰若男也我張氏其可復興乎教以四<lb/>
子及通鑑列女傳諸書無不成誦且能知其解妣王孺<lb/>
人又善理家其訓率淑人者尺寸具有程度淑人亦善<lb/>
承翁媪意由是張氏諸宗黨無不賢淑人者以女公子<lb/>
之貴來歸詹事公絶無纎介驕逸態一切烹飪縫紉諸<lb/>
璅細必躬親之姑范太安人老而喜潔清非淑人饋食<lb/>
<pb n="KR4f0020_WYG_018-3a"/>
則不甘性端靜笑語率不茍稍暇即出書於匵莊諷若<lb/>
經生然素不信鬼神祈禱之事尼師巫姥尤距弗與往<lb/>
來待内外大小疏近悉以禮其於庶出子愛之均一雖<lb/>
家人初不覺其異母也先是順治初姜瓖以大同叛澤<lb/>
州為賊所據賊素聞詹事公名數遣人誘致公公數裂<lb/>
其書幣以惡言復之最後嬰賊怒趨衆圍公於所居之<lb/>
中道莊堡公率堡中人力禦之是時淑人甫娩女即自<lb/>
奮曰此非吾安寢時遂起具糗糧治酒灸佐詹事公拊<lb/>
<pb n="KR4f0020_WYG_018-3b"/>
循堡中人人皆感激無異志一堡得賴以完淑人與有<lb/>
力焉由是陳氏諸宗黨又無不賢淑人者淑人享年五<lb/>
十有九以某年月日卒於家以某年月日卜葬於中道<lb/>
莊東山之原子男八淑人出者六廷敬順治戊戌進士<lb/>
累任翰林院掌院學士兼禮部侍郎充<lb/>
經筵日講官起居注教習庶吉士廷繼恩拔貢生候補<lb/>
國子監官出繼叔父後廷藎州學生早夭廷愫例監生<lb/>
候選州同知廷扆嵗貢生太原府府學訓導廷統嵗貢<lb/>
<pb n="KR4f0020_WYG_018-4a"/>
生候選知縣廷弼例監生廷翰州學生廷敬廷藎廷愫<lb/>
廷統廷弼廷翰皆淑人出也女子子五淑人出者四適<lb/>
諸生盧啓茂例監生候選州同知秦光先例監生王仁<lb/>
堂候選州同知張中驥例監生楊健其適秦氏王氏張<lb/>
氏楊氏者亦皆淑人出也孫男女七曽孫男一當學士<lb/>
先生之幼也凡四子書悉淑人口授以熟及就外傅日<lb/>
晡自塾中歸淑人必篝燈督課之與塾師不少異學士<lb/>
既登侍從以儒學文章在<lb/>
<pb n="KR4f0020_WYG_018-4b"/>
天子左右然淑人嵗時必寓手書其訓戒尤嚴於詹事<lb/>
公<lb/>
天子器先生日乆每稱先生厚重沈黙可屬大事方有<lb/>
意向用而惜其以喪去位咨嗟太息者移日用是勞問<lb/>
不置先生述以告琬曰廷敬兢兢守官幸而得荷<lb/>
上異恩微吾母教不及此言竟因拊胷而慟葢淑人讀<lb/>
書曉大義其賢比於古之列女故其教子之效卓然可<lb/>
見而庶幾耀於無窮琬老矣無能為役然竊惟少為諸<lb/>
<pb n="KR4f0020_WYG_018-5a"/>
生嘗受知於提學御史道莊公公即學士先生世父也<lb/>
繼又従先生游有年其能悉淑人事行者宜莫琬若故<lb/>
遂忘其不敏靦顔執筆以誌淑人且謹列<lb/>
上諭於前俾先生稍紓其哀以無忘<lb/>
天子休命而大慰淑人於地下倘亦淑人之志也夫乃<lb/>
作銘曰<lb/>
采蘩之敬葛覃之勤樛木之和鳲鳩之仁風詩所美萃<lb/>
於淑人淑人如何以古律身豈惟律身曰忠與義用相<lb/>
<pb n="KR4f0020_WYG_018-5b"/>
夫君亦朂其子為國良臣乃熾乃昌乃裕後昆幽堂有<lb/>
石是刻銘文乆而益章洵不可泯<lb/>
　　　敇封徐母劉孺人墓誌銘<lb/>
孺人貴陽劉氏族大而代有顯人為前明威州知州諱<lb/>
琯之女年十七歸於徐為四川右參議諱卿伯之婦廣<lb/>
西左參政寧菴先生諱必逺之配享年七十有一距先<lb/>
生殁踰四年矣又五年祔葬先生之兆是嵗實康熈二<lb/>
十五年某月日也子男四人長維江寧學生天次時成<lb/>
<pb n="KR4f0020_WYG_018-6a"/>
例監生次時盛來安學生次時敏孫男女若干人於是<lb/>
時成以琬故寧菴先生門下士也且嘗銘先生墓石故<lb/>
復屬予銘孺人其言曰成等微孺人之教蔑由成立以<lb/>
至今日也先是伯兄既夭或諷孺人為擇嗣計孺人駭<lb/>
曰縱我不宜子側室有子亦何異汝乃遽為是言耶時<lb/>
參政府君方挈孺人赴補翰林檢討孺人遂取側室兩<lb/>
人以行未幾而孺人生成繼又兩庶母相次生盛及敏<lb/>
然後孺人滋喜拊之均一雖家人見之不知其異母也<lb/>
<pb n="KR4f0020_WYG_018-6b"/>
敏弟甫晬而生母遽亡孺人移置卧榻㫄省視周至飽<lb/>
饑寒暖惟恐少不得所居嘗誡成兄弟曰若祖若父以<lb/>
清白相詒若曹當謹守先訓讀書礪行庶幾慰若父地<lb/>
下且免貽我憂至於彌留遺命諄屬者復如之以是成<lb/>
兄弟自少訖長濟濟相友愛雖不敏不獲立取青紫以<lb/>
示光寵幸而門庭肅清無子弟之過者唯孺人之教是<lb/>
賴吾子可無一詞以章之乎琬曰唯唯成則又曰孺人<lb/>
之來歸也大王母任太君與王父參議公王母楊太君<lb/>
<pb n="KR4f0020_WYG_018-7a"/>
俱在堂無恙孺人早晩進㫖甘候燥濕小有疾則扶掖<lb/>
卧起手治湯液無不曲當兩太君意者兩太君皆曰新<lb/>
婦善奉我其事王父亦然晩節嘗語成等曰兩太君遇<lb/>
我厚至今諸婦逮事兩太君者惟我一人在耳言之輒<lb/>
與淚俱吾外祖父母歸黔中罹於兵燹舉家殱焉孺人<lb/>
毎嵗時追念未嘗不嗚咽涕零也其孝謹葢如此御家<lb/>
整而能容遇嬖媵有過必加掩覆或終嵗不用笞責家<lb/>
人子女孩稚者往往牽衣繞膝視孺人如母孺人亦數<lb/>
<pb n="KR4f0020_WYG_018-7b"/>
出餅餌棗㮚飼之終日不厭性喜施予内外以緩急告<lb/>
者恒斥簪珥以相賙恤其慈惠又如此素無鉛華甘脆<lb/>
之好衣不兼綵食不重味尤勤於女工垂老矣猶親自<lb/>
補綴以率諸婦妾事佛氏甚篤晨香夕燈不廢寒暑凡<lb/>
茹蔬三十餘年其儉且勤又如此子其并為我述之以<lb/>
闡諸幽琬又曰唯唯嗚呼世之為女子者雖有幽閒専<lb/>
靜婉嬺之操然而步履不下堂梱言笑不出門屏非若<lb/>
賢士大夫有勲名事蹟暴見於天下後世可以大書特<lb/>
<pb n="KR4f0020_WYG_018-8a"/>
書者也乃若孺人行事以視二南所載葛覃小星采蘩<lb/>
采蘋諸咏曽不少愧柰何使無聞焉且徐自參議公以<lb/>
來種徳藝善積之家而施之國者已載世矣孺人顧又<lb/>
以賢行繼之而食報猶未竟然則子孫千億爾熾爾昌<lb/>
徐氏之餘慶葢未有艾也是宜銘銘曰<lb/>
家門之榮章服之華賢哉孺人莫之矜夸有儀有則儼<lb/>
然儒家令妻夀母既淑且嘉往従夫子永栖山阿宜爾<lb/>
子姓秉笏垂緺越千百年澤厚流遐刻銘於石以詔無<lb/>
<pb n="KR4f0020_WYG_018-8b"/>
涯<lb/>
　　　誥封薛母王宜人墓誌銘<lb/>
宜人諱寧字子安姓王氏其家世故孟縣著姓為前明<lb/>
處士諱某之女年十五歸於薛為<lb/>
皇朝故資政大夫禮部左侍郎𢎞文院學士諱某之冢<lb/>
婦今大理寺右寺副名某字大武之妻大武嘗官户部<lb/>
郎中故宜人得<lb/>
賜今封最後従大武宦京師遇疾而殁享年五十有四<lb/>
<pb n="KR4f0020_WYG_018-9a"/>
康熈十八年某月日也大武既遣其喪還詣予言曰將<lb/>
葬願有銘予惟與大武偕舉進士稱同年者凡二十有<lb/>
六年中間偕授户曹稱同寮者三年雖出處暌合匪一<lb/>
而垂老復得過従於此予交游漸以衰落惟大武遇之<lb/>
如昔於相知為深銘宜人者當莫宜予遂序而歸之按<lb/>
大武撰狀其述宜人平素大約謂勤儉以佽其夫孝謹<lb/>
以奉其尊章觴豆腆潔以供其夫之賔客嵗時問饋不<lb/>
絶以睦其娣姒與薛之諸姑姊妹逮大武伯仲析箸宜<lb/>
<pb n="KR4f0020_WYG_018-9b"/>
人則指所遺翕園一區曰此園不足灌所乎吾翁無他<lb/>
厚産舍此非吾需也大武述之夫亦詳且具矣雖然是<lb/>
猶未足槩宜人也方大武自曹郎入為吏科給事中賀<lb/>
者填閭宜人不色喜及其被詿左遷即大武亦不免骯<lb/>
髒不自聊之意而宜人顧獨安焉語大武曰歸耳諌職<lb/>
誠不易稱君今而後釋重荷矣大武性微卞急又落落<lb/>
負才氣不肯逆自摧折以合時俗宜人憂其如此必隨<lb/>
事慰勉之且乗間數出苦語以相鐫戒訖晩嵗不廢大<lb/>
<pb n="KR4f0020_WYG_018-10a"/>
武聞宜人言亦未嘗不心屈也故其狀中具述宜人事<lb/>
行既訖則又櫽括於篇末曰宜人於某名曰伉儷而實<lb/>
有朋友之益焉然則宜人洵賢矣哉今夫女子之賢者<lb/>
考之於經不過率其烹飪澣潄紡績補綴之恒以義豐<lb/>
家以禮正内而已至於安窮而任達善世而諧衆在吾<lb/>
黨猶或難之豈閨房婉娩者之及知哉觀宜人所以勸<lb/>
勉大武者則宜人之賢又加於詩若禮之所謂賢也生<lb/>
子男子三長宏聲次同聲皆縣學生次振聲子女子一<lb/>
<pb n="KR4f0020_WYG_018-10b"/>
壻諸生禹卜年孫男女五卜地在縣之某鄉某原其葬<lb/>
以某年月日銘曰<lb/>
君子友之家人宜之宗親婣黨罔不儀之燦燦者翣轔<lb/>
轔者輀達於幽宫宜人之棲其藏萬年不陊不夷欲知<lb/>
宜人眎此銘詩<lb/>
　　　李母常孺人墓誌<lb/>
李母常孺人故巡撫河南右副都御史諱某之女來適<lb/>
李氏實内閣中書舍人諱某之婦諸生諱某之室而順<lb/>
<pb n="KR4f0020_WYG_018-11a"/>
治戊戌科進士前推官念慈之母也孺人殁踰五十有<lb/>
三年太公始殁是時孺人已前葬矣又踰七年念慈將<lb/>
啟孺人壙與太公合命琬誌太公墓琬文既成不及詳<lb/>
孺人事行念慈又以為請悉如所以請太公文者而其<lb/>
詞加悲念慈曰吾母與吾父生同嵗其月日稍先於吾<lb/>
父享年僅十有九其殁也念慈纔生相去旬有四日耳<lb/>
痛哉吾母以念慈之故免身得疾而遂致此也吾父傷<lb/>
念慈不及見吾母賜以所遺手澤二俾藏篋衍中其一<lb/>
<pb n="KR4f0020_WYG_018-11b"/>
為<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>定小冊子若干葉其一為嬰兒襖一襲小冊率吾<lb/>
母侍外王母疾時所録其間記症候之進退藥物之加<lb/>
減無不悉具字畫端楷清勁得曹娥碑筆意兒襖則鍼<lb/>
線整密䘳領熨貼以重華縀為之色正紅吾父指謂念<lb/>
慈此冊故汝母手筆又手自<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>定者也此襖亦汝母縫<lb/>
紉豫為免身備者也汝見之如見汝母之音容笑語及<lb/>
其為人之孝謹儉勤也念慈既泣受命不敢不視又不<lb/>
忍細視也至今嵗時享祀即出而陳之毎一展輒哀號<lb/>
<pb n="KR4f0020_WYG_018-12a"/>
幾絶痛哉自王公貴卿下至行路販負之人莫不有母<lb/>
生事死哀莫不可以自盡獨念慈幼不得識母顔長不<lb/>
得奉母養天乎天乎念慈何辜何罹荼毒若此極也吾<lb/>
子不為之文何以稍慰念慈乎遂再拜且曰念慈嘗聞<lb/>
諸先王母矣王母謂念慈汝母性聰慧知讀書作字尤<lb/>
善女紅以女公子來我家初未嘗有驕惰色凡吾飲食<lb/>
衣衽㫄及爨濯之事必躬執之不以委婢媪也吾有所<lb/>
欲以屬汝母未嘗不愜吾意其來我家也最晩汝伯母<lb/>
<pb n="KR4f0020_WYG_018-12b"/>
輩皆年長矣汝母不以貴介失長幼禮故先後中悉和<lb/>
順相欽愛御臧獲寛嚴有法由是内外絶無間言王母<lb/>
每言之必愀然移時念慈亦淚涔涔覆面葢外王母亦<lb/>
嘗云爾此吾母事行之槩也其他則外王母與王母不<lb/>
及言吾父亦不言念慈俱不能知也按孺人卒於崇禎<lb/>
某年月日葬於某年月日又以某年月日合太公柩而<lb/>
祔焉琬竊感念慈悲母之詞距母殁殆六十年矣顧愈<lb/>
乆而愈不衰故復誌之使刻寘壙中其繼扈孺人亦賢<lb/>
<pb n="KR4f0020_WYG_018-13a"/>
念慈幼時賴其拊育訓誨甚至并附誌於後云<lb/>
　　　顧母何孺人墓誌銘<lb/>
吾邑顧公君升之改葬也其長君開林既乞涇陽顧先<lb/>
生為之誌若銘及祔其母何孺人則又介吾友盧子定<lb/>
三命予誌而銘之予惟涇陽先生在前明素有譽望家<lb/>
居則以文章為耆㝛官中朝則以氣節為黨魁凡所撰<lb/>
述皆名當時而垂後世故能為顧公重若予則淺學鄙<lb/>
儒自分見棄於鄉曲有日矣顧欲使操筆附涇陽之後<lb/>
<pb n="KR4f0020_WYG_018-13b"/>
得母靦然汗顔也與而定三猶督之不已於是手開林<lb/>
所作行畧讀而太息曰予何能為孺人重若孺人之行<lb/>
則足以重予文矣當孺人之歸公公病疫將革羣醫投<lb/>
藥不效孺人晝夜涕泣為焚香籲天願以身代疾遂有<lb/>
瘳孺人亦無恙中外知者悉傳述以為異其後復與公<lb/>
相莊者逾二十年然則孺人之迫而籲籲而應也其偶<lb/>
然乎抑其誠足以動天而夙昔之孝敬果足以格幽冥<lb/>
耶吾舉不能知也然嘗考之於詩矣彼葛覃之躬節儉<lb/>
<pb n="KR4f0020_WYG_018-14a"/>
螽斯之宜男子采蘩之共祭祀樛木小星之不妬忌降<lb/>
而訖於草蟲野有死麕之守禮自將類不出閨房女徳<lb/>
之常非有竒節髙義震駭時俗孔子猶録其章句以首<lb/>
十五國風而為舉世勸况乎孺人之行卓卓可道如此<lb/>
豈非聖人之所深嘉而極予者耶惜乎當世既無孔子<lb/>
吳中士大夫亦未有表暴其事以見諸詩歌者而賢如<lb/>
孺人則又不可以無傳也故詳述之以塞開林之請庶<lb/>
幾予之文其得藉孺人以重與行畧又稱孺人善持門<lb/>
<pb n="KR4f0020_WYG_018-14b"/>
户米鹽纎碎具有程法嵗時周恤其嫠妹至老無怠也<lb/>
此葢他女子所難而在孺人則皆細行可畧也顧公諱<lb/>
世竣君升其字長洲嵗貢生世系詳涇陽所作誌中孺<lb/>
人祖一貫吳縣學生世所稱仁孝王少湖先生髙弟也<lb/>
考思佐妣楊氏子男二人長韡即開林長洲學生次芳<lb/>
菁康熈丙午科舉人女五人壻某某孫男十一人孫女<lb/>
八人曽孫男女三十人享年七十有五墓在陸墓之寥<lb/>
字圩銘曰<lb/>
<pb n="KR4f0020_WYG_018-15a"/>
金縢之册周書是載維臣於君為壇請代亦越女師以<lb/>
事所天其誠感神與之偕全餘慶綿綿詒爾孫子濡染<lb/>
詩書蟬聨奮起佳哉寢邱有柏有檟有楸有松同穴於<lb/>
斯如金石之固以不騫崩<lb/>
　　　敕贈喬母潘孺人墓誌銘<lb/>
予往以薦舉抵京師嘗介家舟次與寶應喬子石林定<lb/>
交舟次落筆妙天下於人少所許可顧獨推服石林才<lb/>
學不去口且謂石林之成名也實其母先孺人教之於<lb/>
<pb n="KR4f0020_WYG_018-15b"/>
是石林亦介舟次屬予銘其母墓葢距孺人之殁二十<lb/>
餘年矣石林之言曰吾母姓潘氏先世有諱塤者以都<lb/>
御史巡撫河南平青羊山賊有功載在前史其髙祖也<lb/>
吾外祖父諱叔暘雲南馬龍州知州母仲孺人吾母生<lb/>
而穎異為父母所鍾愛外祖母雅好讀書故吾母亦好<lb/>
書外祖母雅工五七字詩故吾母亦善詩先府君喪吾<lb/>
前妣王孺人吾母年十九來歸即操家政既而府君以<lb/>
御史官京師吾母方家居有同官來巡鹽者知府君之<lb/>
<pb n="KR4f0020_WYG_018-16a"/>
不受賂遺也乃私餽白金二百兩於家吾母固辭曰金<lb/>
至二百非交際恒禮也卒拒不受府君巡按浙江副都<lb/>
御史陳乾陽以書屬薦貪吏府君不聴而遽劾之用是<lb/>
觸乾陽怒及囘道誣奏府君所薦非是得㫖鐫職府君<lb/>
索乾陽書將上諸朝吾母執不與報曰發人私書昔賢<lb/>
所恥茶香酒熟待君偕隠乆矣府君始大悅服明之亡<lb/>
也吾母流涕累日作絶命詩四章置衣帶間闔户自縊<lb/>
為家人所覺故得免最後莱補諸生吾母忽忽不樂復<lb/>
<pb n="KR4f0020_WYG_018-16b"/>
作詩一章畧叙其所以教萊者以深有負於前四詩為<lb/>
愧其通曉大節多類此吾母既好書遂能博知經史府<lb/>
君晩隠柘溪之上杜門謝客坐卧一小樓吾母數舉古<lb/>
人出處成敗以相質且以慰安府君府君喜曰汝真吾<lb/>
益友此吾母之為婦道者然也前妣王孺人生吾兩兄<lb/>
曰邁曰英又生吳氏長姊至吾母歸時兄姊皆長矣吾<lb/>
母㛰男嫁女晝夜拮据鮮違禮者尤篤愛兩兄然待之<lb/>
嚴甚兄嘗游飲至中夜吾母燒燭端坐讀書於堂中必<lb/>
<pb n="KR4f0020_WYG_018-17a"/>
俟其歸然後寢既而兩兄寤訖不敢夜飲其督責萊益<lb/>
嚴萊出或侵夜始還吾母怒必令長跪達旦葢府君生<lb/>
萊也晩故稍示寛假而吾母以為不當驕而縱之輒賦<lb/>
戒子詩示意焉自是萊嚴吾母過於府君又視庶母所<lb/>
生兩幼弟不異已出疾方革猶諄諄以屬萊與兩兄也<lb/>
此吾母之為母道者然也予因以其言質諸舟次舟次<lb/>
為石林同郡又嘗同硯席又有㛰姻之好其稱述孺人<lb/>
與石林言悉合則孺人之賢信矣府君諱可聘天啟二<lb/>
<pb n="KR4f0020_WYG_018-17b"/>
年進士累官河南道監察御史孺人封安人以子貴復<lb/>
贈今稱卒於順治十有四年享年四十有九生子女各<lb/>
一子即萊也字石林康熈六年進士今官翰林院編修<lb/>
方為<lb/>
天子所知駸駸貴顯未已女嫁劉士壯孫男三崇烈太<lb/>
學生崇讓嵗貢生崇修女六長適進士劉國黻次適嵗<lb/>
貢生邱璋次許舟次子宸褒次許太學生朱經次許黄<lb/>
之鈞次幼其王孺人及側出子女俱詳御史府君誌中<lb/>
<pb n="KR4f0020_WYG_018-18a"/>
府君葬柘谿而孺人之墓在鄭府莊距柘谿凡二里銘<lb/>
曰<lb/>
詩三百篇孔子所采女子諸詩葢莫善於衛之二姜顧<lb/>
子猶喟其貞而入於變哀而近於傷也孰如孺人彤管<lb/>
有煒賢婦賢母隃古列女厥封若堂棲魄於此敢作銘<lb/>
詩永告來裔<lb/>
　　　李母顧孺人墓誌銘<lb/>
李氏世居嘉興長水之上當勝國末有李曉令先生諱<lb/>
<pb n="KR4f0020_WYG_018-18b"/>
應者以文章氣節著聞東南晩嵗鬱鬱失意客死粤中<lb/>
其配顧孺人躬拊諸子督以讀書修行晨夕不怠嘗述<lb/>
先生語曰窮達命也但俾吾有子為通儒為善人足矣<lb/>
否則雖錢萬緡爵三公非吾望也以故李氏諸子次第<lb/>
嶷然成立伯曰繩逺字斯年仲曰良年字武曽叔曰符<lb/>
字分虎率皆器識雄邁論議卓犖所學則迆演淹貫悉<lb/>
達於用為詩賦古文髙筆雅韻可歌可誦間出新拔句<lb/>
輒絶去晩近窶陋畦徑同縣曹侍郎秋岳雅推轂後輩<lb/>
<pb n="KR4f0020_WYG_018-19a"/>
極口首稱之浙東西呼為三李逺近交游知三李者未<lb/>
嘗不歸重孺人之善教其㛰姻宗黨知孺人者又未嘗<lb/>
不推服三李之善承其母教也武曽北游京師舉朝士<lb/>
大夫熟習其氏名而予尤與之相得文譽籍籍在人耳<lb/>
目間最後應博學宏詞舉諸儒並集<lb/>
闕下是時武曽學益髙聲價益大噪凡名卿巨公悉爭<lb/>
先延致求識武曽面私屈指揣摩以為必李生也當首<lb/>
是選者語聞諸儒則譁應曰然既而竟中忌者襆被出<lb/>
<pb n="KR4f0020_WYG_018-19b"/>
國門矣衆遂搤<graphic n="KR1266" url="https://raw.githubusercontent.com/kanripo/KR-Gaiji/master/images/KR1266.png" mimeType="image/png"/>攢額代為武曽懊惜及武曽歸省孺<lb/>
人於家孺人安之再述先生前語從容曰古人有言吾<lb/>
期汝以志養非禄養也母子間怡然慰勞絶不以屈抑<lb/>
見於色辭嗟乎在孺人母子則得之矣如國家失才賢<lb/>
何如當路者以人事君之道何今逺距舉宏詞時且五<lb/>
六年矣武曽尚浮沈諸生中斯年分虎亦如之誰之不<lb/>
如而褐衣徒步相率旅食於四方也豈誠先生所云命<lb/>
耶孺人顧氏考廣東左布政使元鏡妣吳淑人性警敏<lb/>
<pb n="KR4f0020_WYG_018-20a"/>
識大體以女公子為翁姥所鍾愛遣嫁甚腆曉令先生<lb/>
喜豪俠賔友襍沓造門供張贈遺費擿匳中物畧罄孺<lb/>
人不少愠亦不少顧恤也事君姑沈及少姑張盡得其<lb/>
懽自先生之殁家事遂落一手搘拄門户檢挍米鹽屏<lb/>
當<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>槖用以迎婦送女辛勤者凡若干年昆弟奉布政<lb/>
公遺指分與孺人田二頃他産稱是笑曰吾嫁時所齎<lb/>
安在此亦命耳奈何復以吾故減昆弟産卒不受少習<lb/>
孝經毛詩小戴禮列女傳及唐人詩集背誦無失忘長<lb/>
<pb n="KR4f0020_WYG_018-20b"/>
從布政公官署書牘㫄午輒代削荅草以進尤工於詩<lb/>
與先生倡和甚夥既居先生喪悉取稾焚之曰吾不忍<lb/>
憶和詩時也遂一意歸命佛乗稍作偈頌道所得而已<lb/>
疾革不亂出簪珥衣襦徧給家人與訣曰吾期至矣康<lb/>
熈二十一年某月日也享年六十有九諸子卜以明年<lb/>
某月日合葬先生之墓子男五季曰震逺早夭又側出<lb/>
幼子曰嗣逺女三婿曰祝翼銓曰諸生徐章曰鄭魯孫<lb/>
男四女五曽孫男一同縣繆山人天士評孺人夫婦詩<lb/>
<pb n="KR4f0020_WYG_018-21a"/>
曰先生遭喪亂其辭多憂憤感激而孺人毎佐以達人<lb/>
語不入兒女曹纎豓氣習惜乎其稾既焚予不及見也<lb/>
銘曰<lb/>
内則邈矣世無女師有儀有徳孺人之思手瘃足瘏以<lb/>
支坎坷孰慰其心有子克荷孺人在堂諸子羣趨教之<lb/>
誨之遺澤父書孺人在室子則出游秉是懿訓譽問乃<lb/>
遒維天之報視爾所積積既厚矣報未十一嗟爾後人<lb/>
宜昌宜熾天乆斯定盍姑俟之<lb/>
<pb n="KR4f0020_WYG_018-21b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峯文鈔巻十八<lb/>
</p>
<p>
</p>
  </div>
</body>
</text>
</TEI>
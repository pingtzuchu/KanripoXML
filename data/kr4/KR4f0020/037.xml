<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峰文鈔巻三十七</head>
    <p>
<pb n="KR4f0020_WYG_037-1a"/>
欽定四庫全書<lb/>
　堯峰文鈔巻三十七　　翰林院編修汪琬撰<lb/>
　　箴　贊　頌　銘<hi>共二十首</hi>
　　　坐右箴二首<lb/>
齒剛則亡舌柔則存爾其戒之㢲以全身爾之不戒終<lb/>
於必折盡言翹過前有覆轍<lb/>
爾勿謂貧汙萊三稔爾勿謂賤官簿五品爾復悻悻欲<lb/>
以何求才頓機拙爾悔爾尤<lb/>
<pb n="KR4f0020_WYG_037-1b"/>
世祖章皇帝御書贊<hi>并序</hi>
禮部尚書臣王崇簡嘗出<lb/>
世祖章皇帝御書示臣琬於寳翰堂臣琬退而敬為之<lb/>
贊其辭曰<lb/>
維<lb/>
皇偃武蚤夜論道既聰既明大文斯燿硏精藝事與道<lb/>
俱全雲章日華氣象萬千宜刻樂石用配周鼓渴驥怒<lb/>
猊曽何足數受言藏之光燭於天圭之璧之其永珍之<lb/>
<pb n="KR4f0020_WYG_037-2a"/>
　　　陶淵明像贊<hi>并序</hi>
淵明桃蕐源記述其人之語曰尚不知有漢何論魏晉<lb/>
此淵明之所為寓意者也蓋自魏晉以來君臣父子兄<lb/>
弟之際操戈攘臂鬬爭紛紜其為耳目之所不忍見聞<lb/>
者多矣淵明思得窮山曲隩深阻夐絶蕭然遺世之地<lb/>
而逃之而卒不可得則姑托諸文以自見設為虚辭以<lb/>
示其欣慕想像之意固不必實有其地與實有其人也<lb/>
後世能詩之士遂因淵明之言而為歌為行者不絶最<lb/>
<pb n="KR4f0020_WYG_037-2b"/>
後蘇子瞻洪駒父之流則又從而辨之以為源中之人<lb/>
非神仙是不已大誤乎昔阮嗣宗當魏晉之間其才無<lb/>
所發攄輙寄之於酒時人譏其放誕任達而大將軍昭<lb/>
獨稱之為至慎昭雖姧雄然不謂之深知嗣宗不可也<lb/>
淵明之好飲亦然當其醺然微醉悠然長吟不自以為<lb/>
黄綺即自以為無懷葛天之民故其詩有云一酌百情<lb/>
逺重觴忽忘天幾若不知此身之在義熈永初時者彼<lb/>
其視醉郷亦甚無以異於桃蕐源也吾見子瞻愛孔北<lb/>
<pb n="KR4f0020_WYG_037-3a"/>
海子由愛管幼安皆為之贊遂作淵明贊曰<lb/>
金行既衰寄奴嗣起螘鬬蠅營公實憎恥欲羣鳥獸無<lb/>
所栖止桃蕐之源特寓言爾風生北窗菊抽東籬何以<lb/>
悦志拊琴賦詩遺詩百篇澹漠沖夷二蘇而後其孰能<lb/>
和之<lb/>
　　　杜少陵像贊<hi>并序</hi>
鄢陵梁子曰緝為御史一年方用侃侃任職知名於時<lb/>
顧其閒居為詩獨愛杜少陵先生以予論之先生愛君<lb/>
<pb n="KR4f0020_WYG_037-3b"/>
憂國之心見於詩者可謂一篇之中三致意焉矣然當<lb/>
其間闗亂離受左拾遺之命是必有議論丰采卓然自<lb/>
異者乃自諌房琯罷相薦岑參而外寥寥無所建明何<lb/>
也意者史氏盡軼之邪及考先生詩有云避人焚諌草<lb/>
騎馬欲雞栖又云明朝有封事數問夜如何蓋其所謂<lb/>
一飯不忘君者如此然後知史氏之軼之也信矣彼劉<lb/>
昫者固不足道以宋景文歐陽文忠之賢而不免於漏<lb/>
失豈不大可歎耶不然豈避人而焚之者果實有其事<lb/>
<pb n="KR4f0020_WYG_037-4a"/>
邪然則梁子之好先生也必於其人有取焉當不獨以<lb/>
其辭采之工音節之壯而已於是命工繪先生像而索<lb/>
其同年生汪琬為贊敬贊之曰<lb/>
先生之生忠愛性成丁世迍邅感激填膺有志不逮發<lb/>
為歌詩非其欲然時則使之海涵嶽蓄莫測其涯後人<lb/>
見之四顧咨嗟亦有作者歩趨後趾不得其形况乃神<lb/>
似上者陵競下者剽賊匪根於中蕪詞奚益嶽嶽梁子<lb/>
正色在<lb/>
<pb n="KR4f0020_WYG_037-4b"/>
廷不詭不隨鸇擊鷹騰誦先生詩尚論其人忠愛之心<lb/>
異世維鈞爰繪斯像以示末學有容秩如有風穆若伊<lb/>
我小子是用仰止纘言作贊敬告詩史<lb/>
　　　劉叙寰像贊<lb/>
叙寰像甚似惜鼻太齇耳然叙寰老而貧方奔走衣食<lb/>
於諸倩家何從致此泉石耶予歸計决矣行當與叙寰<lb/>
同隱遂擬楚辭以題其像曰<lb/>
松風兮謖謖泉之聲兮淙淙𦕈煙景兮將夕君何為兮<lb/>
<pb n="KR4f0020_WYG_037-5a"/>
山中開䘳兮抱膝恣偃蹇兮松之側室人謫兮不知聊<lb/>
逍遥兮自得潄流泉兮採松脂君將徃兮復何時山中<lb/>
之居兮可卜我招君兮君勿辭<lb/>
　　　程周量像贊<hi>并序</hi>
程周量畫像一巻其像席方茵而坐左有梅蕐三樹右<lb/>
有池復有梅覆影池中旁絫石陂襍草叢生其上畫之<lb/>
大都如此周量南粤人也南粤自庾嶺以徃深谿陗谷<lb/>
幽崖絶壁之間彌望皆梅也今周量置像其側得毋慨<lb/>
<pb n="KR4f0020_WYG_037-5b"/>
然有故郷之思耶先是周量嘗舉壬辰進士既得第一<lb/>
人矣而㑹權貴人與考官有隙謀因事中之於是科塲<lb/>
議起爭指摘周量經義欲以傾考官語聞於<lb/>
上周量乃復被黜當是時權貴人之意非故有憾於周<lb/>
量也特借周量為根以快其私爾然科塲之議日以益<lb/>
熾其端發於是科而其禍極於丁酉士大夫縻爛潰裂<lb/>
者殆不可勝計詩曰誰生厲階至今為梗吾故觀於壬<lb/>
辰之事未嘗不喟然太息追咎首禍之人也今周量方<lb/>
<pb n="KR4f0020_WYG_037-6a"/>
用閣試擢為中書舍人致身玉堂之上可謂一時之榮<lb/>
而向之指摘周量者輙因事斥逐不復柄用久矣噫以<lb/>
周量之文章雅秀明潔投之宜無所不可然不幸而遭<lb/>
擯落者垂八年於兹矣頼<lb/>
天子深知之故復見録用為周量者當何如竭其才力<lb/>
以圖報稱耶而顧惟故鄉之思若欲效古之隱約山林<lb/>
者何也吾將見周量而問之於是龔芝麓孫退谷兩先<lb/>
生皆為周量像贊而予復記之且以詩系之其辭曰<lb/>
<pb n="KR4f0020_WYG_037-6b"/>
篁墩之裔越居五羊種學績文聿來<lb/>
帝庭以遨以遊顇而復亨乃命畫史貌此清揚華林鬱<lb/>
然流泉淙淙胡當筮仕遯思不忘爾齒方艾爾名方昌<lb/>
盍篋斯圖竢宦之成<lb/>
　　　孫侍郎像贊<lb/>
未老而縣車何介且確也不窮愁而著書何淵以博也<lb/>
有鼎有彞有圖有史日偃仰其側而悠然自娛何神志<lb/>
之暇逸而意氣之卓犖也其不知先生者則曰是殆古<lb/>
<pb n="KR4f0020_WYG_037-7a"/>
之獨行君子與其知之者曰非也夫固升游夏之堂而<lb/>
又據濂洛之席者也<lb/>
　　　喬石林像贊<lb/>
猗惟先生玉色敷腴曽夢鈞天游<lb/>
帝之都被服嫻雅黼芾瓊琚才高氣雄側目羣盱昔為<lb/>
侍晨今返幽居有梅百樹有水一區坦是壺腹枕藉詩<lb/>
書出處語黙以時巻舒我儀先生其容不臞雖則不臞<lb/>
亦列仙儒<lb/>
<pb n="KR4f0020_WYG_037-7b"/>
　　　琴士某像贊<lb/>
攜此頌琴供奉<lb/>
天室淫哇之曲是屏是黜安用琵琶空矦觱栗<lb/>
帝歌南風爰和其音庶階治平以慰<lb/>
帝心襄邪曠邪復作于今<lb/>
　　　小像自贊<hi>并序</hi>
同郡朱君某為予作小像予既題兩絶句於後復作贊<lb/>
八韻塗其隙處云云<lb/>
<pb n="KR4f0020_WYG_037-8a"/>
吏事婞直文材迂䟽仕學俱拙媿君子儒晩而勇退山<lb/>
澤之臞穿穴經傳辟彼蠧魚舒帋濡墨敢曰著書信心<lb/>
與手聊用自娛風雨晦𡨕鍵户以居人或不堪我心則<lb/>
愉<lb/>
　　　薦福寺募塐彌勒佛像贊<lb/>
佛説衆生不能解脱皆執我愛輪轉生死愛心一熾金<lb/>
銀錢穀衣服器皿種種戀著隨處尋求求而不得輙相<lb/>
詬鬬由愛生貪由貪生嗔由嗔生癡顛倒墮落無有出<lb/>
<pb n="KR4f0020_WYG_037-8b"/>
期是故當知棄愛樂舍凡諸眷屬妻妾子女以及此身<lb/>
六根四大一切幻合無不可舎何况財寳真是外物若<lb/>
能以此方便布施如棄瓦礫而獲髻珠脱離煩㛴得清<lb/>
淨樂爾時吳城薦福古刹有一比邱千劫已前於彌勒<lb/>
佛曽相親近深植善本誓畢此生莊嚴法像蕐香鐙燭<lb/>
常以供養願大力𢎞募求大衆生决定信佐成勝果善<lb/>
哉善哉我則樂以筆墨文字歡喜贊歎為俗姓先願諸<lb/>
大衆各助金錢乃至粟帛一絲一粒破慳貪心向佛布<lb/>
<pb n="KR4f0020_WYG_037-9a"/>
施是大因縁亦非因縁當知佛性離因縁故是大功德<lb/>
亦非功德當知佛性離功德故亦無彌勒亦無衆生當<lb/>
知佛性離見相故彼亦無募此亦無施當知佛性離彼<lb/>
我故不得執有又非著無當知佛性冺有無故若由喜<lb/>
舎永斷愛根見清淨性即見彌勒<lb/>
　　　水月觀世音菩薩像贊<lb/>
謂水無月何故水中常露月影謂水有月向水撈捉月<lb/>
復何在若使是一汲水在器是水非月使復為二此月<lb/>
<pb n="KR4f0020_WYG_037-9b"/>
一見仍不離水展轉卜度皆是妄想説一便非何况有<lb/>
二以此諸妄欲求菩薩如尋昨夢如覔已頭顛倒狂惑<lb/>
了無是處畢竟如何是觀世音菩薩貪看水上月失却<lb/>
眼中珠<lb/>
　　　渡海觀世音菩薩像贊<lb/>
苦海茫茫衆生所怖一念清淨撥開雲霧惟我大士彈<lb/>
指即渡鮫人前驅龍子後䕶天樂雷鳴寳蕐泫露魚鼈<lb/>
黿鼉聚觀若堵夜义羅刹暨諸鬼部持戈荷㦸祼形赤<lb/>
<pb n="KR4f0020_WYG_037-10a"/>
股悉來歸依踉蹡拜舞長波怒濤了無險阻如乗安車<lb/>
如蹋平路咄哉彼岸不踰跬歩彼衆生者業皆已作浮<lb/>
沉五濁惡風飄墮<lb/>
　　　觀世音菩薩像贊<lb/>
衆生以妄念徧造種種業復以惡業故徧見種種報方<lb/>
其得報時展轉生恐怖怖甚輙號呼欲求菩薩救一聲<lb/>
觀世音頓忘諸苦趣當知救苦者非藉菩薩力如以繩<lb/>
自縛自縛還自解縛者既非佗何故須他救以我觀衆<lb/>
<pb n="KR4f0020_WYG_037-10b"/>
生皆具菩薩慧本來各清淨縁何受諸苦所苦從何起<lb/>
有起應有滅縁何了不滅沈淪千劫内若能破此妄起<lb/>
滅兩非實隨處自游行皆得大自在菩薩不住空菩薩<lb/>
不住色非色與非空一切俱不住我今造此像復作如<lb/>
是説願彼求救者諸苦一時脱<lb/>
　　　栴檀觀世音菩薩像贊<hi>并序</hi>
汪門毛氏以私財命工敬雕觀世音菩薩像既成其舅<lb/>
汪琬贊曰若説是菩薩此是栴檀木工力加雕鐫赤金<lb/>
<pb n="KR4f0020_WYG_037-11a"/>
為外飾一一假合成菩薩在何處若説非菩薩容顔妙<lb/>
端嚴寳冠及瓔珞種種屬希有見者悉頂禮儼然菩薩<lb/>
在二説轉相駁畢竟皆戲論欲知菩薩性含裹十方界<lb/>
本來自清淨本來自真實本來自圓明本來自周徧是<lb/>
相了非相非相亦復非處處無礙著故名觀自在<lb/>
　　　睢州湯烈婦旌門頌<hi>并序</hi>
順治十七年巡按河南監察御史臣粹然言睢州諸生<lb/>
湯祖契妻趙氏值明末李自成之亂賊入祖契家挺刃<lb/>
<pb n="KR4f0020_WYG_037-11b"/>
劫氏將驅之出氏厲聲呵曰國家何負於若乃至屠割<lb/>
民人裸辱女婦天誅將降行見磔若曹肉餧飤犬彘曽<lb/>
不愍死尚敢以刀鋸脅我賊大怒遂刃之以死迄今舉<lb/>
州流傳言發涕下華顛毁齒一無異辭於是士民某等<lb/>
白其狀於長其長上諸府若司道以達於臣臣加覆覈<lb/>
謂宜旌氏門閭用勸流俗臣謹昧死以聞<lb/>
天子下其章禮官定議如御史言遂<lb/>
詔有司遵著令行事署其門曰節烈之門越康熈十八<lb/>
<pb n="KR4f0020_WYG_037-12a"/>
年氏子侍講某暨琬俱職禁林具述其母節死始末琬<lb/>
惟我<lb/>
世祖章皇帝誕受天命甫定鼎宅土於燕即<lb/>
諭臣僚博求明末死事諸臣凡得二十有三人贈官賜<lb/>
諡有差與古之釋囚封墓者信無異焉蓋興王尊崇義<lb/>
烈甚隆甚渥於以作新臣庶變易惰媮剏國規模莫先<lb/>
於此然則氏之得與<lb/>
褒寵豈不宜哉琬忝史官幸得廁某之後以文字為職<lb/>
<pb n="KR4f0020_WYG_037-12b"/>
不揣固陋敢造旌門頌一章授某鑱諸樂石垂示永永<lb/>
其辭曰<lb/>
維<lb/>
聖建極撫有萬方武功既弛文教以張維忠維節爰錫<lb/>
寵章靡逺弗届靡幽弗光睢女氏趙來嬪于湯幽閑貞<lb/>
正秉德之常時艱孔棘兇豎扇殃呌呶紛紜睢人心恇<lb/>
氏也獨否彼兇是抗彼兇何知方恣狓猖有沫者血卒<lb/>
膏兇鋩維此睢人載謳載颺亦惟睢人眷言䀌傷柱史<lb/>
<pb n="KR4f0020_WYG_037-13a"/>
采之上於明堂<lb/>
帝曰俞哉是協輿望<lb/>
朕豈有愛而不汝揚亦匪汝私汝節則臧乃命睢人伐<lb/>
石崇岡乃築之基乃樹之坊烏頭雙表絢兹門墻詩美<lb/>
游女寔扞暴强史稱禮宗之死以忼氏也儷之卓然煒<lb/>
煌維<lb/>
帝汝嘉汝節益彰有嵩則髙有河則長山摧川竭令聞<lb/>
不亡<lb/>
<pb n="KR4f0020_WYG_037-13b"/>
　　　念佛頌<hi>并序</hi>
中峯了法師與諸居士倡蓮社示予念佛三昧詩一首<lb/>
予為作此頌<lb/>
佛在汝心念在汝口一百八珠數在汝手心口手如與<lb/>
佛為一欲求西方先藉佛力如何是佛念佛者誰戴頭<lb/>
覔頭狂走何為根塵清淨是即淨土身心安隱即蓮蕐<lb/>
坐六時行持恍見佛容驀然坐斷佛見亦空一念不著<lb/>
一念不生是真念佛佛其證明<lb/>
<pb n="KR4f0020_WYG_037-14a"/>
　　　沼泉銘<hi>并序</hi>
予塟先大夫於堯峯之麓既訖事從形家者言命工穿<lb/>
沼墓南畚土逾七尺得原泉焉鑑之而清飲之而甘且<lb/>
有崇報禪院浮圗相距十餘里獨時時寓影泉中予以<lb/>
為祥乃作銘而刻之於石置之斯泉之左<lb/>
横山出䝉伏流土中匯而為沼氣與山通可吸可灌可<lb/>
溉原壄可潤竹石枌榆松檟旱則不涸潦不加盈維泉<lb/>
之德澂澈渟泓先公遺體永宅其上神乎來游春秋勿<lb/>
<pb n="KR4f0020_WYG_037-14b"/>
爽<lb/>
　　　擭村石硯銘<lb/>
擭村良材黄章黝質登翁之几殺墨宜筆兼是二者以<lb/>
相著述其形石也其德維玉<lb/>
　<lb/>
　<lb/>
　<lb/>
　堯峯文鈔巻三十七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻十五</head>
    <p>
<pb n="KR4f0020_WYG_015-1a"/>
欽定四庫全書<lb/>
　堯峯文鈔巻十五　　　翰林院編修汪琬撰<lb/>
　　誌銘五<hi>共六首</hi>
　　　席舍人墓誌銘<lb/>
予數游洞庭之東山自俞家舎抵薛家橋其道多圯每<lb/>
新雨輙淖不可行諸往來者病之最後過其地則㫄規<lb/>
以石中甃以甓者堅緻且袤數里矣問誰為之則曰席<lb/>
舍人所築也時山中婦女無他業每空手坐食以為恒<lb/>
<pb n="KR4f0020_WYG_015-1b"/>
最後織作聲殷然接衢巷問誰為之則又曰舍人募鄰<lb/>
郡女工所教也問絮本及紡車織牀諸具安所取乎則<lb/>
又曰舍人所給也予甚異焉問舍人為誰葢諱啓圖字<lb/>
文輿嵗貢生候補内閣中書舎人未授官而卒山中人<lb/>
雅重君故不字而爭以其官呼之云已予寓於嚴氏君<lb/>
之諸孤皆嚴出也因知君事行頗詳及將葬君來儀嶺<lb/>
之原復諸予徴銘予以是益悉君之為人按狀席氏避<lb/>
唐末黄巢亂始居莫釐峯之陽曽祖洙祖端攀皆不仕<lb/>
<pb n="KR4f0020_WYG_015-2a"/>
考本楨前明文華殿中書舍人擢太僕少卿贈其先兩<lb/>
世如少卿官妣吳淑人而君之母則譚也君自幼喪母<lb/>
鞠於適母吳事吳有至性吳疾病晝夜不離左右自草<lb/>
青詞籲於神願以身代死先後四十九章至今其稾有<lb/>
存者為人恬靜寡欲未嘗孜孜錢刀為俛拾仰取計惟<lb/>
好行其徳於鄉里凡宗族親故待君舉火者若而家待<lb/>
君資其㛰嫁死喪者若而家山中細民苦貧祁寒則施<lb/>
禇衣炎暑則施苧□病則予之藥不幸死而無以殮者<lb/>
<pb n="KR4f0020_WYG_015-2b"/>
畀之棺無地以藏者又廣少卿先所置義塜至三十餘<lb/>
畆以畀之坎埋嵗值大歉則出粟周之多或千餘石少<lb/>
亦不下數百石而又贖歸其子女之被鬻者收育其嬰<lb/>
孺之棄遺於道者嵗所費率逾數千金山中大姓類以<lb/>
商旅纎嗇起家往往擁財自衞其尤豪者必華衣服盛<lb/>
輿従以相夸炫而君自奉獨與寒素者埒室無姬媵篋<lb/>
無玩好每積所入悉罄之於施予親黨患其異已或竊<lb/>
議之君聞而不少顧惜乆則合一山大小疏昵莫不頌<lb/>
<pb n="KR4f0020_WYG_015-3a"/>
服焉然後知予前之見聞猶未足為君異也君好讀書<lb/>
貯書累萬巻於是徧葺先賢嘉言懿行條晰部居共若<lb/>
干巻名曰畜徳錄晩嵗病風痺者數年益鍵户著此書<lb/>
嘗題於書尾曰吾病瀕死惟以書未成為恨今幸少瘥<lb/>
有不强力成書而敢自惰媮者没無以見先賢地下病<lb/>
不能轉側至置書牀簀上俛睨之葢其勤於問學如此<lb/>
予故考君事行本末以為得之先賢者居多享年四十<lb/>
有三卒之日宗族親故哭之曰今而後緩急將誰叩也<lb/>
<pb n="KR4f0020_WYG_015-3b"/>
山中父老子弟哭之曰今而後凍餒患難將誰恤也嗚<lb/>
呼若舎人者可謂有徳有言之君子也已當病之未革<lb/>
也先期謝遣醫藥語諸子曰吾之生也太嵗在寅今嵗<lb/>
申也月又如之寅申相戰吾殆將不免既而果然達者<lb/>
謂之知命卒於康熈十有九年某月日葬於二十有三<lb/>
年某月日昔太史公謂淵深而魚生之山深而獸往之<lb/>
人富而仁義附焉顧其所述蜀卓氏程氏宛孔氏之屬<lb/>
其贏視君數倍而輕財好學不聞有似君者也以太史<lb/>
<pb n="KR4f0020_WYG_015-4a"/>
公之文雄麗可喜故得遂傳於後世予自分筆力衰劣<lb/>
弗稱其能永君之傳哉惜乎君之不遇太史公也然而<lb/>
不可以不銘君娶嚴孺人生子男三長例監生候補國<lb/>
子監典簿永劼次嵗貢生候補内閣中書舍人永勛出<lb/>
嗣世父後次諸生永渤女二長適諸生許霦次許鄭茂<lb/>
鼎孫男七女二俱幼銘曰<lb/>
古不朽者惟徳與言後儒弗能澌滅忽焉君也獨否善<lb/>
積慶延佐以著書日星昭然倚山面湖宰木森芊人亡<lb/>
<pb n="KR4f0020_WYG_015-4b"/>
名存庶幾萬年<lb/>
　　　周文季墓誌銘<lb/>
無錫周君文季諱炳文享年五十有四以康熈七年某<lb/>
月日卒於家以十年某月日葬於軍鄣山先塋之次曽<lb/>
大父某大父縣學生維新父鄉飲賔懐良皆有潛徳配<lb/>
倪孺人三子廷韓廷范廷楊三女壻王仁濟華僑蔣士<lb/>
震孫男四曽孫男二君舉順治十一年鄉試與予同門<lb/>
生而予囘翔郎署過従甚稀君抵京師間一詣予飲往<lb/>
<pb n="KR4f0020_WYG_015-5a"/>
往杯未䦨燭未灺即上馬言别未嘗促膝握手相欵曲<lb/>
談笑也故予之知君也淺逮予老且病鍵户深山中故<lb/>
交濶絶初不測君在亡廷范實來堯峯與相慰勞則曰<lb/>
吾父墓木且拱吾母倪孺人亦相繼物故乆矣問其學<lb/>
則曰廢而輓彊矣問其資生之䇿則曰吾父不喜治生<lb/>
遺汙萊若干畝已不足給糜粥矣因出其再従兄緘齋<lb/>
先生所撰事狀示予然後得君之為人已廷范留山中<lb/>
浹辰相與徴述君遺事然後益悉其詳予泫然流涕自<lb/>
<pb n="KR4f0020_WYG_015-5b"/>
悔知君晩也乃襍取事狀中語并所述者書之曰君内<lb/>
行醇備析屋不計多寡肥窳奉母方太孺人最恭自始<lb/>
疾訖革搖手戒家人母令太孺人知將殮而目猶視太<lb/>
孺人至哭而拊之乃瞑雅善地理之學先是父葬鄧尉<lb/>
山有年君揣非吉壤謀欲遷葬諸昆弟難其事治命諭<lb/>
諸子曰必遷之廷韓遂改卜軍鄣山及啓故竁則羣蟻<lb/>
果蝕棺木幾盡矣是時君柩猶在堂當遷之夕家人聞<lb/>
堂中嗚咽號泣咸以為君之靈也平居著長者譽好急<lb/>
<pb n="KR4f0020_WYG_015-6a"/>
人之難鄉曲有憤爭者必詣君剖曲直交游親故以非<lb/>
辜被陷者必向上官爭其寃上官見君持論忼爽發於<lb/>
至誠亦俱信従之有同年生頗使酒難近方醉譁時聞<lb/>
君罄欬聲輙肅然起嘗語人吾所敬事者□一縣惟周<lb/>
筠心耳筠心葢君别號也自少嗜讀書博覽彊記不專<lb/>
資為舉子文也凡四試禮部不第歎曰得而不止是無<lb/>
義也失而不止是無命也吾其如命何可以止矣遂考<lb/>
授教職其後以他事詿誤亦竟不及選也家故雄於一<lb/>
<pb n="KR4f0020_WYG_015-6b"/>
鄉暮年益中落賴倪孺人力持之孺人尤習儉勤至老<lb/>
且篝燈操作不少休迎婦送女皆出自孺人遂以積勞<lb/>
遘疾享年五十有五卒於十二年某月日距君殁五年<lb/>
矣又十年與君合葬按周氏世譜相傳為吳偏將軍瑜<lb/>
之後其<graphic n="KR1131" url="https://raw.githubusercontent.com/kanripo/KR-Gaiji/master/images/KR1131.png" mimeType="image/png"/>無錫景雲鄉者自宋制置安撫使諱應者始<lb/>
至今四百餘嵗子姓猶環居是土土人因姓其涇周涇<lb/>
云銘曰<lb/>
才之充學之豐誰不如轗軻終命為之道則窮倚幽宮<lb/>
<pb n="KR4f0020_WYG_015-7a"/>
氣鬱葱侍兩親有婦従筮言吉子孫逢<lb/>
　　　鄉飲賔徐府君墓誌銘<lb/>
徐之先皆祖偃王又皆祖漢徴士穉而吾吳諸徐故多<lb/>
仕宦家皆往往各自為族其譜牒絶不相通莫知其何<lb/>
别也宋淳熙間有為常熟教諭者始家直塘鎮其後又<lb/>
遷長洲之采雲鄉列居下塘是為下塘徐氏自明世宗<lb/>
時迄今百六十年徐之以進士為大官者凡四人舉於<lb/>
鄉者又數人餘或以貲或以諸生貢學宫遂出而仕宦<lb/>
<pb n="KR4f0020_WYG_015-7b"/>
者相望也故其人視他徐尤豪凡貲産之饒室廬臺榭<lb/>
園池之壯與夫輿服伎妾優伶之麗都悉冠於呉中四<lb/>
方冠葢日夜爭湊其門既入<lb/>
本朝而徐氏驟衰子姓多以驕穉縱恣破其産畧盡中<lb/>
間能為怐恂篤行長者殆不過一二如府君是也君自<lb/>
少喪父族人輕其孱弱輒搆訟傾之君家於是中落及<lb/>
君為諸生頗強忍自力既而有子曰堂又能佐君幹理<lb/>
其家故稍稍復起然君每安澹泊好善樂施親故有不<lb/>
<pb n="KR4f0020_WYG_015-8a"/>
能㛰葬者必贍給之羣從有盜鬻先世義田者復率衆<lb/>
捐槖中金贖以供嵗祀由是徐之長幼俱服焉醇厚謙<lb/>
謹葢其天性族少年嘗有所恃乗醉以非禮侮君㫄坐<lb/>
皆為憤恨君笑不校也中嵗喪其配汪獨居二十餘年<lb/>
㫄無侍媵蕭然自得晩尤潛心於釋典遂呼子堂傳其<lb/>
家日惟晏坐諷習而已與予比屋而居予既老病杜門<lb/>
而君亦簡出不數數見也嵗時偶一相見言若不出口<lb/>
者其在里中雖賤夫幼豎咸踆踆然與為禮稍聞讙競<lb/>
<pb n="KR4f0020_WYG_015-8b"/>
聲輒趨避去里人推君長者年七十舉鄉飲賔衆悉以<lb/>
為允其明年以病脾卒又明年堂將卜葬君於陽山祖<lb/>
塋之次汪孺人先卒遂舉其柩合焉君諱綸字襄孫父<lb/>
果達王父治安皆有隠徳大王父有聲縣學生汪孺人<lb/>
生男子一即堂也太學生女子三壻曰諸生施贇曰朱<lb/>
楷曰江文模葬有日矣堂麻衣冠踵門言曰吾父於先<lb/>
生為世戚且鄰比也知吾父者殆莫如先生兹墓石已<lb/>
具而未有刻辭孤大懼無以顯揚而遂霣越其遺緒敢<lb/>
<pb n="KR4f0020_WYG_015-9a"/>
惟先生也請予乃諾而銘之銘曰<lb/>
予聞君祖考以來累世長者至君之身益以長者有聞<lb/>
微獨徐氏所希覯也即吳中巨室以貴富顯名者多矣<lb/>
而布衣恂恂卒莫踰於君維秦餘杭馬鬛巍然宜爾孫<lb/>
曽餘慶之延如曰無徴眂予銘言<lb/>
　　　金孝章墓誌銘<lb/>
吾郡故多潔修好古獨行之君子近世如杜用嘉邢用<lb/>
理沈啓南先生降而至於趙凡夫文彦可之屬率皆遺<lb/>
<pb n="KR4f0020_WYG_015-9b"/>
榮弗仕或以詩文或以字畫或襍出醫卜卓然有名於<lb/>
時其遺風餘韻至今猶傳述鄉士大夫之口自有明既<lb/>
亡呉中好事者亦皆棄去巾服以隠者自命當其初流<lb/>
離患難之中希風慕義儼然前代之逸民遺老也既而<lb/>
天下蕩平苦其饑寒頓踣有能初終一節老且死牖下<lb/>
不恨者葢實無幾人若孝章金先生庶幾大易所謂樂<lb/>
天知命者與先生諱俊明字孝章吳縣人少從其父宦<lb/>
寧夏往來燕趙間馳騎游獵頗任俠自喜遼左多事諸<lb/>
<pb n="KR4f0020_WYG_015-10a"/>
邊帥爭欲延入幕府先生意不屑也既歸里始折節讀<lb/>
書受經於孝介朱先生之門朱先生數歎異之補縣學<lb/>
生名隠隠起數試於鄉不見收最後復赴試以焦氏易<lb/>
筮之得蠱之艮其繇辭云云先生愀然太息曰天豈欲<lb/>
我髙尚其事乎吾將從此逝矣遂不終試而歸歸即謝<lb/>
諸生杜門以傭書自給是時明猶未亡也踰年流賊陷<lb/>
北京又踰年<lb/>
王師渡江吳人始深詫先生知幾云先生幼以善書著<lb/>
<pb n="KR4f0020_WYG_015-10b"/>
聲吳中小楷師曹娥碑行草師聖教序悉有法度晩益<lb/>
自名一家兼工詩古文辭四方士大夫聞先生名以書<lb/>
若詩文來請者相次不絶里中窶人子手不持一錢亦<lb/>
日夕踵門乞先生書先生欣然應之不少厭也以是三<lb/>
吳碑版㫄及僧坊酒肆率多先生筆得之者爭相誇示<lb/>
以為幸間喜畫樹石皆蕭疎有致其墨梅最工呉人尤<lb/>
傳寶之先生既善書平居繕録經籍祕本以訖交游文<lb/>
槀凡數百種無不<graphic n="KR1149" url="https://raw.githubusercontent.com/kanripo/KR-Gaiji/master/images/KR1149.png" mimeType="image/png"/>潢成帙庋置縢鐍惟謹予嘗走詣<lb/>
<pb n="KR4f0020_WYG_015-11a"/>
先生老屋數間塵埃滿案與客清坐相對久之自起焚<lb/>
香瀹茗稍出其書畫與所録者娛客而已予嘗論之以<lb/>
為先生非忘世者也既以遭逢不偶積其激昻竒偉之<lb/>
材與夫輪囷結轖傲兀不平之氣訖於暮年而劖削未<lb/>
盡不得已寓諸書畫間吳中後生晩進髙談賞鑒者徒<lb/>
推其書畫之工且欲求諸筆墨蹊徑之内俱未為知先<lb/>
生也先生年七十徧乞常所往來者賦生輓詩引陶淵<lb/>
明自祭文為況蓋其風流雅趣如此嘗有學使者慕先<lb/>
<pb n="KR4f0020_WYG_015-11b"/>
生名欲招致之不可得因歎曰清真絶俗雖古之沉㝠<lb/>
不過也夀七十有四某年月日其孤葬先生長洲縣𤓰<lb/>
山之萬字圩以狀來乞銘按狀曽祖篪祖可大考永昌<lb/>
官陜西寧夏衞經歴妣徐孺人娶浦氏先卒女二長貞<lb/>
琬適吳江張某次貞琰適長洲方某男四長上震某科<lb/>
武舉人今方為某官次侃次祜次預早卒孫男三先生<lb/>
篤於孝友每居喪必手書孝經數百本以乞人撫愛仲<lb/>
叔兩弟尤力晩而自號耿菴又嘗自書其堂額曰孺宜<lb/>
<pb n="KR4f0020_WYG_015-12a"/>
以志之銘曰<lb/>
於學則豐於徳則崇不逮於用維時之窮庭有幽蘭先<lb/>
生所藝篋有竒字先生所制潛光隠曜後人是詒後人<lb/>
其昌斯石識之<lb/>
　　　江太一墓誌銘<lb/>
休寧之江素號右族其先世葢家於浮梁唐天復中有<lb/>
主休寧簿者遂占藉焉是後子孫延衍散居休寧之郟<lb/>
陽梅田二鄉而公則從梅田徙蘇者也諱五聲字太一<lb/>
<pb n="KR4f0020_WYG_015-12b"/>
以鄉飲大賔諱茂時者為父鄉飲賔諱判者為大父昆<lb/>
弟凡七人諸昆率以文學擅名仲氏又舉於鄉而大賔<lb/>
獨竒公才特命之治鐡冶於蘇遂用冶鑄起其家其為<lb/>
人任俠重然諾徧交四方賢士大夫凡士大夫至吳者<lb/>
無不造門投謁公必盛供張酒肴筐篚具迎送之禮由<lb/>
是得好客聲而予之族女方歸公冢孫為昬姻家故汪<lb/>
氏亦無不交於公者公所居在吾吳西郭外比年以來<lb/>
予徙居公里相距不數十武顧予宦游京師有年及其<lb/>
<pb n="KR4f0020_WYG_015-13a"/>
歸也又以病杜門獨不及登公之堂而識其面然詢里<lb/>
中人則襍然推曰此長者也公既殁免喪而公之諸子<lb/>
始介其友俞子無殊數往還予家時時叙說公軼事益<lb/>
知其果長者公性好施與尤厚於同族有貧而鬻女者<lb/>
立捐貲贖出之且為之擇所歸有無行被陷於盜者族<lb/>
人咸唾詈不齒也公顧憫而援之得脱其罪其人卒悔<lb/>
悟不復為非或以緩急告即如所需以應乆而負公不<lb/>
償公遂毁契書如此者凡數人貲亦不下累千金公之<lb/>
<pb n="KR4f0020_WYG_015-13b"/>
好行其徳悉此類也平居嗜讀史書又喜購古鼎彞罍<lb/>
洗次至官哥窰以下磁器若前代朱黑髤具之屬羅列<lb/>
便坐左右每間於家政及賔客之務必入精舎焚香據<lb/>
几或摩挲諸玩好或手史書一㢧且覽且諷翛然如在<lb/>
世外非獨其人長者也葢實有隠君子風焉享年六十<lb/>
殁於康熈某年月日配程孺人先公十年卒子男五接<lb/>
荷士騊皆國子生接芹吳縣學生士習蘇州府學生士<lb/>
騋吳縣學生女六人其四皆配名族餘未行孫男十六<lb/>
<pb n="KR4f0020_WYG_015-14a"/>
人承謨府學生承備承詩吳學生承倌承傚承侒承諴<lb/>
吳學生承份承説之訓府學生承俅承度承祜承恩承<lb/>
祐承偲女十三曽孫男四女三承謨即娶予族女者也<lb/>
承諴之訓從其季父士騋今方游予門某年月日諸子<lb/>
葬公某鄉某原以程孺人祔公既隠徳弗曜而子若孫<lb/>
類俱守公遺業恂恂謙謹足為保家之主且有讀書能<lb/>
文章者其蕃其昌豈不在後之人乎於是無殊為之撰<lb/>
狀予則誌而銘之曰<lb/>
<pb n="KR4f0020_WYG_015-14b"/>
善之積也慶有餘公藴其善弗及攄詒子若孫詩與書<lb/>
其興勃焉立可<graphic n="KR1220" url="https://raw.githubusercontent.com/kanripo/KR-Gaiji/master/images/KR1220.png" mimeType="image/png"/>銘以䜟之語非虚<lb/>
　　　鄉飲賔席翁墓誌銘<lb/>
子嘗兩過洞庭之東山其始至也以事趨謁席太翁仲<lb/>
逺翁之季子婦予外妹也是時翁年七十餘矣長身飄<lb/>
鬚衣冠甚偉其輩行既尊於予年齒且髙顧具賔主禮<lb/>
甚恭拱揖進退如少壯者酒次叙說山中諸佚事首末<lb/>
纚纚可聴予心知其長者也别去十年而復至則翁已<lb/>
<pb n="KR4f0020_WYG_015-15a"/>
殁其家將禫矣伯季兩君方各治一圃中間樹木蒼秀<lb/>
亭榭潔雅又各於其㫄穿池蒔蔬備極幽人逸趣微但<lb/>
保家之主庶幾能亢其宗者也然則翁之所詒逺矣翁<lb/>
諱本乆仲逺字也先世有仕唐至武衞將軍者始家東<lb/>
山曽大父某大父某父樊瑞國學生以善封殖起家翁<lb/>
少為青浦諸生所至偕諸名士日夜以問學相鏃礪故<lb/>
其所得醇深而於應舉之文最工然數不利於塲屋中<lb/>
嵗始自喟曰命也文其如命何盡屏棄所業翛然不以<lb/>
<pb n="KR4f0020_WYG_015-15b"/>
名第介意數延故舊賦詩飲酒為樂竟用是老焉暇則<lb/>
簾閣據几手繕寫諸大儒語録至數十巻又嘗訓釋孝<lb/>
經而尤研精覃思於易其論乾之九三曰乾乾者卦之<lb/>
體惕若者卦之用潛躍見亢莫不須惕故九三不言龍<lb/>
以其為人中之龍也怠心一萌龍徳乃喪知進退存亡<lb/>
而不失其正者將在惕若乎乃自號惕菴其為學根柢<lb/>
如此予惟自明萬厯以來山中髙貲者推許氏翁氏兩<lb/>
姓為甲其人率以文雅相髙喜結納四方賢士大夫非<lb/>
<pb n="KR4f0020_WYG_015-16a"/>
僅纎嗇擁財自衞者也故凡春秋佳日逺近籃輿畫舫<lb/>
爭集其門一時名卿士大夫如華亭董尚書𤣥宰陳徴<lb/>
君仲醇嘉定李進士長蘅太倉張内翰天如儀部受<lb/>
先之屬類推翁許為湖山主人一切管絃歌舞之娛牲<lb/>
牢酒醴供張之盛所費殆將不貲絶無分毫顧惜雖古<lb/>
諸侯所謂賔至如歸者弗是過也翁許衰而席氏遂興<lb/>
予雖晩進幸而得一從游葢有往者流風遺韻在焉逮<lb/>
翁殁而山中承平故事邈然不可復覩矣古曰在昔昔<lb/>
<pb n="KR4f0020_WYG_015-16b"/>
曰先民能無為之追嘅乎哉公雅性儉樸自奉無重綺<lb/>
兼肉惟用以施予不倦當順治之初臨清賈店所有盡<lb/>
亡於兵火而翁施予如故每念族女多嫠而貧者買田<lb/>
若干𤱔嵗計所入贍給之曰吾以勸貞節也元配姜賢<lb/>
而無子嘗出匳中金為翁買兩妾及冡子甫生翁即擇<lb/>
對庀妝具嫁遣之其最後買者侍翁彌年既嫁猶處子<lb/>
也由是里黨翕然推服至於賑饑薶胔治道梁葺學舍<lb/>
衆所夸說義舉者在翁視為固然雖更僕握算不能以<lb/>
<pb n="KR4f0020_WYG_015-17a"/>
悉數也有司聞之遂延翁鄉飲邑人無老幼咸謂不忝<lb/>
云享年八十娶姜氏享年六十側室沈氏善事其適且<lb/>
嚴於御下與適姜並以賢著皆先翁卒子男子二曰士<lb/>
琨曰士璵皆太學生候選州同知子女子三曰諸生嚴<lb/>
某曰徐某曰諸生蔡某其壻也皆沈出孫男十孫女七<lb/>
曽孫男十三曽孫女十一始翁壯嵗猶未有丈夫子自<lb/>
謂不宜子矣至是中外子姓將踰五伯指其在提抱者<lb/>
弗論也嵗時奉觴上夀綵衣朱舄交錯滿前有不能徧<lb/>
<pb n="KR4f0020_WYG_015-17b"/>
認者洪範五福翁實兼之此長者之效也兩君免喪之<lb/>
次年葬翁夫婦於卜家山新阡以沈孺人祔是為康熈<lb/>
二十一年某月某日銘曰<lb/>
積財匪艱積善為艱財乆而傾善乆則敦翁也善士又<lb/>
益以學窺易微指乾三惕若菑之畬之厥惟播之我躬<lb/>
之淑我後之詒環山面湖幽堂既考餘澤綿綿伐石是<lb/>
詔<lb/>
　堯峯文鈔巻十五<lb/>
</p>
<p>
</p>
  </div>
</body>
</text>
</TEI>
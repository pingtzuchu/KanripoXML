<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峰文鈔巻三十五</head>
    <p>
<pb n="KR4f0020_WYG_035-1a"/>
欽定四庫全書<lb/>
　堯峰文鈔巻三十五　　翰林院編修汪琬撰<lb/>
　　傳二<hi>共十一首</hi>
　　　蕐鳯超先生傳<lb/>
先生諱允誠字汝立無鍚人舉天啓二年進士歸而受<lb/>
學鄉先達高忠憲公攀龍之門踰一年從忠憲公北上<lb/>
授工部都水司主事是時魏忠賢與閣臣魏廣微等亂<lb/>
政方欲盡誅逐東林黨人凡士大夫為世指名者悉墮<lb/>
<pb n="KR4f0020_WYG_035-1b"/>
黨中先生將草疏以爭忠憲公力止之㑹楊忠烈公漣<lb/>
以疏劾忠賢得罪忠憲公與諸賢相次去位先生遂請<lb/>
告以歸崇禎二年赴補營繕司監督琉璃厰減經費銀<lb/>
數萬兩以繕城工南御史疏薦天下清官四人首列先<lb/>
生姓名衆以為允久之擢兵部職方司員外郎協贊郎<lb/>
中事於是温體仁在内閣閔洪學在吏部兩人相表裏<lb/>
謀翻故時所定逆案一切是非進退俱不厭衆望先生<lb/>
憤然曰去河北賊易去朝中朋黨難吾非以養母引退<lb/>
<pb n="KR4f0020_WYG_035-2a"/>
即當死職官下耳先上母老乞休疏不許遂直陳三大<lb/>
可惜四大可憂數千言其末謂次輔與冡臣以同邑為<lb/>
朋比吏部惟阿閣臣之意造門請命昏夜為常加膝墜<lb/>
淵惟其所欲甚至庇同郷則逆黨可因事保舉排正類<lb/>
則講官可借題逼逐皇上惡諸臣之欺欺莫大於此怒<lb/>
諸臣之專專莫甚於此厭諸臣之黨黨莫固於此威福<lb/>
下移而舉錯倒置臣竊寒心疏上凡再奉㫖詰責先生<lb/>
遂發洪學冐功冐䕃諸弊言益侃侃不阿且謂喪師辱<lb/>
<pb n="KR4f0020_WYG_035-2b"/>
國之王化貞何以不正法也潔已愛民之余大成何以<lb/>
不矜恤也唐世濟之黨䕶逃臣何以驟得美官也劉宗<lb/>
周之孤忠自立何以不登啓事也時體仁方擅寵中朝<lb/>
見先生疏者悉為危之先生亦自分禍及然帝意頗悟<lb/>
僅奪俸半年是後釋大成誅化貞而遂洪學最後世濟<lb/>
下獄體仁亦竟罷去訖如先生言其年竟以終養告歸<lb/>
歸十二年而遇福王自立於南京始調吏部文選司員<lb/>
外郎尋改驗封到署甫十有三日復引疾歸凡通籍二<lb/>
<pb n="KR4f0020_WYG_035-3a"/>
十餘年立朝不滿五載其剛方蓋天性也中間疏爭者<lb/>
率國家大計而訖未究其用知先生者惜之自諸生時<lb/>
讀忠憲公心性靜坐諸説即深信不疑及從公游造詣<lb/>
益深䆳公既殁先生發明高氏之學巋然稱東南大儒<lb/>
蓋忠憲公之後一人而已平時閉門家居有司罕識其<lb/>
面尤為廵撫都御史張公國維巡按御史祁公彪佳所<lb/>
重每先生至吳門兩公必先造舟虚心咨訪焉先是周<lb/>
延儒再召過無錫迂道詣先生門且屬其私人傳語許<lb/>
<pb n="KR4f0020_WYG_035-3b"/>
以殊擢及在南京馬士英亦詣門如延儒然先生俱不<lb/>
報謝也先生嘗論經有曰易者聖人之體春秋者聖人<lb/>
之用又論為學曰居讙呶之時常自收歛常自鎮靜處<lb/>
闃寂之地常自震𢥠常自生發其所得蓋如此<lb/>
本朝順治五年避地鄒氏鎮標兵猝至先生以不薙髮<lb/>
被執送抵江寧諸滿漢官咸集竝以緩言款先生先生<lb/>
植立南向舉手曰二祖列宗神靈在上允誠髮不可去<lb/>
身不可降乃遇害年六十有一是日天大雷電晦冥風<lb/>
<pb n="KR4f0020_WYG_035-4a"/>
雨驟至父老見者相語曰此不要錢蕐吏部也無不歎<lb/>
息泣下從孫尚濂從先生死僕薛成聞先生執長慟不<lb/>
食先一日死僕朱孝聞訃亦號哭立死十五年縣人作<lb/>
神主祔東林道南祠學者因先生自號尊之曰鳯超先<lb/>
生<lb/>
前史氏曰予聞先生之當鼎革也間指頭上髮歎曰留<lb/>
此必賈禍然吾食禄先朝去之無以見故主地下此其<lb/>
定志久矣嗟乎忠憲公授命於前先生又㐲節於後所<lb/>
<pb n="KR4f0020_WYG_035-4b"/>
遭之變雖殊而就義則一也不負所學誠哉是師是弟<lb/>
子云<lb/>
　　　前禮部主事王先生小傳<lb/>
王先生泰徴字嘉生其系出自瑯琊後遷徽之祁門唐<lb/>
乾符中避黄巢亂又遷於歙數傳族益大土人呼其村<lb/>
曰王千故先生為歙縣人大父贈給事公世綱父鄉飲<lb/>
公文謨皆客於江陵先生生其地遂寓籍為江陵學生自<lb/>
少善屬大名噪湖襄間年二十餘嘗以貢試抵㑹城有<lb/>
<pb n="KR4f0020_WYG_035-5a"/>
前輩白君某者素知名至是年且老矣與先生値詢名<lb/>
氏先生具以對白君愠曰吾聞王嘉生名已久計其年<lb/>
當與吾相輩行若年少奈何妄語既而知其果先生也<lb/>
始大歎服又嘗醉登黄鶴樓適諸名士方大集先生故<lb/>
使酒乗醉出語侵衆衆亦醉爭起誰何之至有欲毆者<lb/>
或從旁識先生乃嘑曰此江陵王嘉生汝曹素所嚮徃<lb/>
者也衆大驚遂延先生上坐與定交其見重如此先生<lb/>
屬文甫就即為同儕傳誦以熟徃徃竊其所作取科第<lb/>
<pb n="KR4f0020_WYG_035-5b"/>
去而先生猶浮沉諸生中踰壯始舉於郷越七年始成<lb/>
進士出馬文忠公世竒之門釋褐廣東吳川知縣調繁<lb/>
新㑹丁母艱服闋補福建建陽縣所至俱大著聲績崇<lb/>
禎十七年以卓異擢禮部主事㑹愍帝之變竟不赴官<lb/>
歸隱歙之檀山杜門教授為業蓋先生之學非獨長於<lb/>
舉子義也其於經史百氏無不淹洽既居文忠公門習<lb/>
聞其論議所學益進每與人辨説必旁引曲證纚纚數<lb/>
千言具有條貫及其見之於文尤深沉曲折可驚可喜<lb/>
<pb n="KR4f0020_WYG_035-6a"/>
由是徽之學者悉籯糧笥書徃從先生游歲亡慮數百<lb/>
人一經指授其高第顯名者後先亦不啻數十人先生<lb/>
每出游山水間不攜傔從或以一童子自隨或諸門生<lb/>
相扶掖而已晩年病足久不瘉用晉習鑿齒故事作半<lb/>
士賦寓意中間襍以譏諷其援㨿甚博徽人皆誦述之<lb/>
年七十有六卒於家嗟乎天之生材也未有有其具而<lb/>
不適於用者也然而見用者恒少而湮没於窮岩深谷<lb/>
者恒多如先生其一也使先生肯出所長以與時賢相<lb/>
<pb n="KR4f0020_WYG_035-6b"/>
角逐未必不比肩抗踵也而顧放棄乎寂寞之濵優游<lb/>
乎塵壒之外訖於老且死而不用豈非其不幸耶抑予<lb/>
聞之昔文中子之在隋也其門有魏鄭公薛太常之屬<lb/>
吳淵頴之在元也其門有宋文憲公王忠文公之屬故<lb/>
身雖不偶而所造就弟子率號興王之佐後世稱說其<lb/>
師道數傳不衰今先生亦然距先生之殁已十餘年矣<lb/>
而徽士大夫之在朝者濟濟竝列溯其師友淵源一惟<lb/>
先生之歸夫豈遂遜於文中淵頴哉則亦未可謂之不<lb/>
<pb n="KR4f0020_WYG_035-7a"/>
幸也予故聞先生之風而樂道之遂從其仲子基棠之<lb/>
請采掇遺事如此<lb/>
　　　岳先生傳<lb/>
先生姓岳氏名薦字西來山陽諸生為時文有名然非<lb/>
先生好也時時獨肆力於古自經傳旁及諸史百家亡<lb/>
不淹洽貫穿久之所得益深語人曰聖賢精微盡於六<lb/>
經四子書其尤要者在大學一篇耳由是以踐履為實<lb/>
學以體認天理為根柢以佛老為必可斥以古聖賢為<lb/>
<pb n="KR4f0020_WYG_035-7b"/>
必可法矩言楷行雖盛暑中衣冠動止秩如也時人皆<lb/>
迂而笑之當明崇禎末知天下將亡酒酣耳熱輙噫嗚<lb/>
歔欷罷去人又或以為狂獨與劉翁禹度善家苦貧食<lb/>
常襍糠覈然奉兩尊人惟謹翁性闊達喜為豪舉先生<lb/>
求娛其意者百端恒恐不得當也翁姥相繼殁每哭踊<lb/>
氣息不屬者數矣素壯健無疾至是以毁故病羸終其<lb/>
身有庶弟甫生其生母暴死㑹先生亦産女令婦棄女<lb/>
而乳其弟弟又患瘍日夜啼呼不止夫婦更抱撫之遂<lb/>
<pb n="KR4f0020_WYG_035-8a"/>
俱染瘍毒膿血淋漓被體先生固怡然婦亦化先生行<lb/>
不少怨恨也劉翁既善先生又雅重其為人命二子始<lb/>
大始恢從之游先生教二子專用宋儒程朱之學為準<lb/>
非徒以章句文字相敦勉也其後二子皆成進士始恢<lb/>
官吏部嘗謂予曰先生非今之所謂師也其殆古之經<lb/>
師人師也又曰某昆弟所以麤知學行不敢貽羞先人<lb/>
者率先生力也先是康熈六年劉翁授官岑谿其地故<lb/>
多瘴或尼翁行先生聞之曰人生賦命於天豈必瘴郷<lb/>
<pb n="KR4f0020_WYG_035-8b"/>
能死人哉昔巢谷不憚萬里省東坡於海外吾雖不逮<lb/>
古人願偕公行遂之岑谿未期年竟歿於官舍矣壽僅<lb/>
五十有一先生無子頗為歌詩門弟子欲藏弆其稾先<lb/>
生不許曰人顧力行何如耳安用區區小伎為哉又嘗<lb/>
為文章發明經史之説既成旋亦毁之終莫能闚其際<lb/>
也劉翁作岳先生傳子删剟其凡如此<lb/>
舊史氏曰岑谿翁之稱先生也甚俻其末謂譔述宜在<lb/>
文苑經學宜在儒林操履堅正宜冠獨行逸民後之為<lb/>
<pb n="KR4f0020_WYG_035-9a"/>
良史者何處焉予甚媿翁斯語然先生言行風采四方<lb/>
無知者微岑谿翁父子將安所徴信乎故僃述之<lb/>
　　　文文肅公傳<lb/>
公諱震孟字文起先世衡州人自衡屢遷始定居於蘇<lb/>
有諱林者偕其弟森後先舉進士林官至温州知府森<lb/>
巡撫都御史而文之族始大林生翰林待詔徴明徴明<lb/>
生國子博士彭彭生衞輝同知贈左諭德兼侍講元發<lb/>
元發生公年二十一以春秋經舉應天郷試凡十上禮<lb/>
<pb n="KR4f0020_WYG_035-9b"/>
部天啓二年始舉㑹試以殿試第一人授翰林院修撰<lb/>
於是熹宗幼冲太監魏忠賢擅權羣小相次用事方下<lb/>
講學之禁而謀盡逐東林黨人公乃䟽請勸學勤政語<lb/>
侵忠賢忠賢怒指摘疏中字以為嘲訕有㫖將予杖閣<lb/>
臣力救改降二級調外遂策蹇以歸公故與姊子姚文<lb/>
毅公希孟及里中周忠介公順昌友善其志節略同又<lb/>
視東林諸先生輩行甚後而丰采論議數相企慕故羣<lb/>
小爭目為黨魁及歸里忠介公既被逮死文毅復以事<lb/>
<pb n="KR4f0020_WYG_035-10a"/>
鐫職公日夜懼不免豫訣家人竢緹騎到即引決幸而<lb/>
不及於禍未幾一妄男子作歩天歌以寓刺譏厰衞捕<lb/>
獲即鍜錬獄辭令牽連公公亦遂削籍崇禎改元薦起<lb/>
侍讀尋進左中允左諭德充日講官累至左庶子少詹<lb/>
事兼侍讀學士纂修熹宗實録日講如故公在講筵見<lb/>
人主聰察過甚而諸臣方用門户相齮齕莫有能當上<lb/>
心者每臨講必反復開陳務闗切時事以諷帝輙改容<lb/>
嘉納焉旋察公挺挺忠正論説有裨於國中宰輔選嘗<lb/>
<pb n="KR4f0020_WYG_035-10b"/>
曰文某倒好始講筵於五經廢春秋禮記不講神宗方<lb/>
命講禮記至是又命講春秋閣臣温體仁輩素不樂公<lb/>
而春秋非顓門不能講公少習是經為大師體仁不得<lb/>
已以公應命講至宰咺歸賵傳賵凶禮也於例當闕帝<lb/>
令補講章進覽公乃推明春秋之義極言咺以六卿之<lb/>
長而壞法亂紀自王朝始焉用彼相帝甚嘉歎降諭諸<lb/>
講官今後當講者悉以此類推舉朝益知公將大用矣<lb/>
其明年廷推閣員公資淺不在推中特㫖命吏部取公<lb/>
<pb n="KR4f0020_WYG_035-11a"/>
年籍履歴入遂拜禮部左侍郎兼東閣大學士入閣辦<lb/>
事公之為史官也値北兵甫退吏部將借邉才以翻前<lb/>
所定逆案公再疏爭之羣小已相與側目繼又上疏請<lb/>
改正光宗實録其略曰臣猥以菲才俻員史局頃因纂<lb/>
修恭請光宗實録副本校對見中間舛誤甚多而悖謬<lb/>
之大者莫如先帝之册立與梃擊紅丸三大事祖要典<lb/>
邪説而應和之蓋逆黨崔呈秀等請㫖重修見今藏於<lb/>
皇史宬者是也方進呈之時皇上初登大寳要典未毁<lb/>
<pb n="KR4f0020_WYG_035-11b"/>
逆案未訂以故含糊從事後來亦無復發金匱之祕洗<lb/>
石渠之薉者至今邪說猶在儻謂一入史宬不可復改<lb/>
則流傳後世將安取衷國是攸闗非細故也因條次所<lb/>
宜改正者其目凡五疏入大忤體仁輩意而帝獨心善<lb/>
其言出御平臺手公疏示閣臣帝銳意嚮公而體仁及<lb/>
王應熊兩人猶齗齗力持之詰問良久兩人者辭窮無<lb/>
以對方叩首曰此誠逆黨所造邪說也今要典之燬已<lb/>
久又䝉皇上申飭即可垂示後世矣實録雖不果改而<lb/>
<pb n="KR4f0020_WYG_035-12a"/>
奉俞㫖申明略如公之奏焉由是益與體仁輩忤既入<lb/>
直應熊去位而體仁深中多數乃力求所以中傷公者<lb/>
㑹都給事中許公譽卿及公婚家福建右布政申紹芳<lb/>
得罪公竟以是罷去先是吏部尚書謝陞不厭衆望數<lb/>
為科道官所糾陞頗疑譽卿指使譽卿故公所推重者<lb/>
也用是幷疑公最後陞納山東布政勞某賄推擢登萊<lb/>
巡撫衆議大譁因交章彈陞陞窘甚具疏自辨遂誣譽<lb/>
卿紹芳坐以馮藉奥援爭官講闕其事絶無左驗蓋隂<lb/>
<pb n="KR4f0020_WYG_035-12b"/>
借以傾公也故事凡奏疏至閣中閣臣以次分票是疏<lb/>
不隸體仁所而體仁徼取之竟擬㫖削譽卿籍且票且<lb/>
目公公從容曰言官為民極榮事也彼方德公玉成之<lb/>
耳體仁益愠露章言皇上所以鼔勵天下者惟此爵禄<lb/>
名位而文某云云以股肱心膂之臣出此悖倫滅法之<lb/>
語欲以激怒帝帝果意公有私得㫖閒住公罷而譽卿<lb/>
削籍紹芳亦下獄矣公歸里甫半歲而病殁當公之病<lb/>
也聞文毅公訃徃哭之慟其病遂革距文毅殁時相去<lb/>
<pb n="KR4f0020_WYG_035-13a"/>
僅十有五日四方賢士大夫爭悼惜之公性方嚴不苟<lb/>
合以是數忤小人在内閣不滿三月雖屢見寵顧而受<lb/>
同官排䧟訖未及有所設施家居公㢘自守苞苴不敢<lb/>
及門通籍凡十有五年至於貴顯其第宅猶仍諸生時<lb/>
所居從未嘗拓地一弓建屋一椽也生平深惡内閹不<lb/>
與交通有太監曹化淳者故出王安名下浮慕公賢嘗<lb/>
遣私人祈公儻得循例徃來外廷事敢不惟命或勸公<lb/>
徃投謁公哂曰此謁一入其辱尚可湔洗乎其後見排<lb/>
<pb n="KR4f0020_WYG_035-13b"/>
體仁咸謂化淳與有力也越三年始復原官致仕又二<lb/>
年贈禮部尚書福王立追諡文肅公嘗因流賊不靖疏<lb/>
言致亂之源有四中間指斥廟堂猜疑黨人䝉蔽與將<lb/>
無紀律兵無行伍滛汚慘劫驅民為賊之狀尤極痛切<lb/>
及公既殁明竟以此亡天下云有兩子長子秉最知名<lb/>
明亡隱居竺塢之丙舎杜門著書終其身<lb/>
前史官汪琬曰琬嘗訪公故居蓋已易主矣因抵其讀<lb/>
書之所所謂青瑶嶼者俛清沼攀修栁慨然久之適大<lb/>
<pb n="KR4f0020_WYG_035-14a"/>
風颯颯起林木間輙想像公掀髯抵手痛詬逆黨時也<lb/>
琬謹按公行狀及秉所譔愍帝小識詮次為傳以授秉<lb/>
之子㸃俾後生有考焉<lb/>
　　　張贈公小傳<lb/>
公諱民感字爾孚别自號霖海先世由淮安徙居安丘<lb/>
家素力農其以文學著聞則自大父將仕郎諱澄者始<lb/>
公少補安丘學生在諸生中不屑事俗儒章句性方嚴<lb/>
恥與時相俯仰然勇於為義以長者見推郷里中歲無<lb/>
<pb n="KR4f0020_WYG_035-14b"/>
子元配王孺人嘗厚直為公購一妾其女有殊色甫入<lb/>
門公見其淚㾗盈頰驚而問故以實對公知為名家女<lb/>
遂立返之不責其直也女抵舍面使者再拜祝曰公長<lb/>
者願公生三男子是後公生子果符其數云嘗築樓别<lb/>
墅畚鍤已具夜夢老嫗來告曰庇公宇下久矣今當見<lb/>
逐公固長者盍少寛之俾兒<graphic n="KR1200" url="https://raw.githubusercontent.com/kanripo/KR-Gaiji/master/images/KR1200.png" mimeType="image/png"/>衣服具而後行既寤莫<lb/>
測其何祥也翼日斸土得蛇穴有大小蛇蜿蜒以千百<lb/>
計公哂曰疇昔入夢者乃爾耶命役人䕶而移諸中野<lb/>
<pb n="KR4f0020_WYG_035-15a"/>
見者咸以為異生當承平東土士大夫家率以侈靡相<lb/>
高公獨以儉薄行之用一扇必數年乃易其於他物悉<lb/>
類此或譏其矯公曰福當如是惜也卒年六十治命以<lb/>
栁棺歛一切殯葬之具戒勿踰制家人悉遵行之娶於<lb/>
王先卒次室亦王氏皆贈孺人子三嗣倫萬厯壬子舉<lb/>
人繼倫天啓丁夘歲貢生緒倫崇禎辛未進士湖廣道<lb/>
監察御史公之卒也長子甫十二歲中者三歲最幼者<lb/>
方娠病革語王孺人曰若生必男將昌吾門及生即御<lb/>
<pb n="KR4f0020_WYG_035-15b"/>
史君也人莫知公以何術得之有從子舉人書紳者其<lb/>
人亦長者也公素厚愛之既病呼至與訣且屛人出槖<lb/>
中裝千金指以示曰嬛嬛諸孤豈易守此付汝俟其長可<lb/>
予則予之不則汝自享之耳書紳唯唯寘食器中舁去<lb/>
無知者三子漸長書紳置酒大㑹宗黨賓客以原槖歸<lb/>
焉緘鐍如故衆大歎服且追稱公知人康熈二十四年<lb/>
歲貢君之子貞入吳過予請曰某大父距今將百年矣<lb/>
故人遺老畧無在者其軼事日就湮滅某生又晩大懼<lb/>
<pb n="KR4f0020_WYG_035-16a"/>
先德之無以詔後裔垂來世也勉焉採輯得其有據依<lb/>
者僅僅如是是亦可以傳乎予曰記有之其先祖無美<lb/>
而稱之是誣也有善而弗知不明也知而弗傳不仁也<lb/>
三者君子之所恥也今吾子所葺者質而能核不亦信<lb/>
乎詳而能擇不亦明乎一舉筆而思永其先人不亦仁<lb/>
乎是固大異乎記之言矣其何不傳之有因稍刪述為<lb/>
傳如右他生卒子姓與舉人歳貢及御史君事行俱别<lb/>
載家乗中貞字某所撰諸行實皆有史法方候補翰林<lb/>
<pb n="KR4f0020_WYG_035-16b"/>
待詔<lb/>
　　　袁氏六俊小傳<lb/>
陶齋公諱表字邦正由太學生授西城兵馬司指揮改<lb/>
南京中城陞臨江通判為人和易不設崕岸而中實耿<lb/>
介不可犯在南京以事忤權貴抗節不屈致被繫獄久<lb/>
之始得解時人皆歎其直臨江致仕歸捐槖中俸千餘<lb/>
金葺先世墓創祭掃規儀建亭刻石以示子孫長於歌<lb/>
詩下筆輙滚滚不停數與昆弟及文先生徴仲王子履<lb/>
<pb n="KR4f0020_WYG_035-17a"/>
吉輩相倡和所著有江南春集行於世<lb/>
謝湖先生諱褧字尚之晩耕謝湖之上故以自號吳縣<lb/>
學生屢試輙第一凡七赴應天試不利循例入太學博<lb/>
學善屬文知名吳中凡上官有司至吳者聞先生名輙<lb/>
折節與交性最亢潔學尤長於詩喜繪花鳥有逸趣書<lb/>
法入米元章之室家有石磬齋蔡孔目九逵為之記所<lb/>
著田舍集游都三稾譜系八述倂編類金聲玉振等稾<lb/>
甚夥岳山人岱亦知名士也嘗撰今雨瑶蕐急推先生<lb/>
<pb n="KR4f0020_WYG_035-17b"/>
文行以為德必有言云<lb/>
谷虚先生諱衮字補之舉嘉靖戊子鄉試戊戍登進士<lb/>
第授江西廬陵知縣先生勤於吏事每翻閲文書非夜<lb/>
漏下數十刻不休縣人名好訟又輸賦京師輙為攬納<lb/>
户所侵冐至是悉鈎擿其譁猾置之理一縣驚服又鼎<lb/>
新學宫及文忠烈公祠又為靖難諸臣曽御史曽紀善<lb/>
建専祠凡興諸役皆取足罰鍰未嘗費民一錢㑹奉檄<lb/>
覈縣田雖深山窮谷先生必親履其地抽稽俱有法度<lb/>
<pb n="KR4f0020_WYG_035-18a"/>
吏胥不敢上下其手於是監司交薦有詔徴先生先生<lb/>
以覈田未竟不果行遂不得與考選擢禮部儀制司主<lb/>
事陞署員外郎引疾歸先生長身玉立美鬚䫇性和雅<lb/>
謙下即之令人意消與母弟裘同居終其身不析産歴<lb/>
官十餘年家事益落然周恤親黨不以有無為作輟也<lb/>
先是先生在廬陵廬陵人欲為立生祠先生不許既去<lb/>
又以白於上官適先生殁遂祀名宦所著有袁禮部集<lb/>
行於世<lb/>
<pb n="KR4f0020_WYG_035-18b"/>
卧雪公諱褒字與之太學生身長七尺音如鉅鐘雅薄<lb/>
功名不肯仕與人交不設城府輕財好施有以急難告<lb/>
者傾槖濟之無所吝濳心讀書不喜浮屠老子之說晩<lb/>
而卜地桃花塢築室灌園抱膝長吟其間於聲勢泊如<lb/>
也以子貴贈按察司使子年萬厯丁丑進士歴官陜西<lb/>
按察司使孫堪萬厯庚子舉人歴官肇慶府同知坊歴<lb/>
官絳州州同曾孫于令歴官荆州知府公所著有東窓<lb/>
筆記括囊稾若干巻<lb/>
<pb n="KR4f0020_WYG_035-19a"/>
胥臺先生諱袠字永之生五齡知書七歲賦詩有竒語<lb/>
年十五即馳聲塲屋間又九歲舉鄉試第一明年殿試<lb/>
二甲第一人改庶吉士㑹張孚敬新貴幸欲招致先生<lb/>
於門下先生不荅遂倡言諸吉士少年浮薄皆予左官<lb/>
先生得刑部主事典試河南所取多知名士改兵部武<lb/>
選司未幾而司不戒於火先生適代其友司干掫乃逮<lb/>
下獄論戍湖州蓋孚敬意也先生既工文章精筆札湖<lb/>
又當山水間凡所諷誦著述傳播逺近其名益大重遇<lb/>
<pb n="KR4f0020_WYG_035-19b"/>
赦薦起南武選歴廣西提學僉事致政歸有所經游名<lb/>
山皆為文記之卜家横塘据有石湖之勝意豁如也以<lb/>
子貴加贈副使所著文集及皇明獻實吳中先賢傅若<lb/>
干巻世緯及歲時記周禮直觧又若干巻王尚書元美<lb/>
嘗贊先生像云藝文沾沾以自喜兮六籍洋洋取足已<lb/>
兮經濟秩秩不吾以兮少而亨衢嗟中否兮寧自隱約<lb/>
焉骩骳兮可以知先生文行矣子尊<graphic n="KR0642" url="https://raw.githubusercontent.com/kanripo/KR-Gaiji/master/images/KR0642.png" mimeType="image/png"/>嘉靖乙丑進士<lb/>
歴官山東提學副使父子皆卓然稱嘉靖間名臣吳人<lb/>
<pb n="KR4f0020_WYG_035-20a"/>
至今推之<lb/>
志山公諱裘字紹之吳縣學生屢試塲屋不利歎曰是<lb/>
有命也乃益取經史及漢唐以來名家之文博渉徧覽<lb/>
貫穿上下作為詩歌古文詞皆醖藉淳雅多可傳者生<lb/>
而秀敏且畏謹不失繩度居親喪盡禮兄谷虚官於朝<lb/>
公遂當室經紀家事未嘗敢以一錢入私槖也谷虛既<lb/>
殁公為文數千言以寫其哀其詞極悲痛讀者咸為公<lb/>
雪涕云晩歲始循資貢禮部竟不及仕所著有志山詩<lb/>
<pb n="KR4f0020_WYG_035-20b"/>
集<lb/>
前史官汪琬曰琬嘗閲袁氏世譜明成𢎞間有隱君子<lb/>
諱敬别號介隱公者生三子長教諭公鼎次贈禮部公<lb/>
鼒次封刑部公鼏禮部公之子為谷虚先生衮志山公<lb/>
裘刑部公之子為陶齋公表謝湖先生褧卧雪公襃胥<lb/>
臺先生<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>皆以文行知名吳中稱曰六俊而谷虛與胥<lb/>
臺兩先生尤有聞於朝事詳明史當世宗時吳之袁氏<lb/>
皇甫氏兄弟文學斌斌然海内莫與為竝今僅百六十<lb/>
<pb n="KR4f0020_WYG_035-21a"/>
餘年而兩姓零落凋謝極矣獨志山公有孫麟振之及<lb/>
其子士俊令推力持門户喜收拾先世遺跡又請於上<lb/>
官乞以郷賢祀谷虛先生又倡族人請建六俊祠以琬<lb/>
妻宜人為胥臺先生四世女孫故命琬撰六俊小傳<lb/>
　　　忘菴王先生傳<lb/>
王先生武字勤中明太傅文恪公六世孫也以諸生入<lb/>
太學少時風流儻爽不屑意舉子業自讀書賦詩外若<lb/>
投壺蹴踘彈碁馬射技擊之術與夫藝花種樹豢魚籠<lb/>
<pb n="KR4f0020_WYG_035-21b"/>
禽之方無不通究而尤長於畫素擅鑒賞當王氏家門<lb/>
鼎盛其先世所遺及平時購獲者率多宋元明諸大家<lb/>
名蹟徃徃心摹手追務得其遺法故其所寫花鳥動植<lb/>
信意渲染皆有生趣家本饒裕而王先生雅不事生産<lb/>
數為徭賦所困又性好施予親故間或有負之者亦槩<lb/>
置不問計一歲所入輙縁手盡以是其家遂落甫壯乃<lb/>
屛絶諸好獨以高潔醖藉自持所居為文恪公故第其<lb/>
旁怡老園有亭榭花木水石之勝恒與賓從及諸昆弟<lb/>
<pb n="KR4f0020_WYG_035-22a"/>
具蔬果酒食觴咏其間値其空無時亦必清坐相對談<lb/>
笑移日不倦家既益落而所作畫益工諸好事者評王<lb/>
先生畫雖前輩陳山人道復陸處士叔平不能過也前<lb/>
太常王翁煙客亦善畫尤亟稱之曰近代寫生家多畫<lb/>
院氣獨吾勤中所作神韻生動當在妙品中於是其聲<lb/>
譽大噪四方士大夫走書幣造請者日夕相屬寸縑尺<lb/>
素流傳逺近莫不鄭重藏弆甚有作贋筆以售者京師<lb/>
貴人爭慕王先生名出兼金訪求其畫不能得内閣宋<lb/>
<pb n="KR4f0020_WYG_035-22b"/>
文恪公即王先生姊壻也方貴顯於朝移書招王先生<lb/>
入京師先生笑而不應嘗語人曰古之善畫者莫一非<lb/>
高人傑士以文行著者也有如文恪公諸客沈徴君唐<lb/>
觧元文待詔之屬其人皆能為畫重不則畫豈能重人<lb/>
乎蓋晩而自號㤀菴或徴其說王先生告之曰魚相忘<lb/>
於江湖人相忘於道術今予之補劓息機於此也世忘<lb/>
予乎予忘世乎兩相忘則去道也近矣其寓意超卓如<lb/>
此年僅五十有九卒於家為人孝友愷悌與人交不設<lb/>
<pb n="KR4f0020_WYG_035-23a"/>
城府所遇無貴賤長少率委曲相款洽居平善病晩歲<lb/>
病屢發不復多作畫故人有貧乏者輙强之使作王先<lb/>
生欣然執筆曰願以佐吾子晨夕需族父年老有孫女<lb/>
不能嫁王先生復力疾為作數幅俾鬻以治奩具客有<lb/>
以病諌者王先王曰吾財不足而力有餘敢自愛耶先<lb/>
是積藏諸名蹟及他玩好甚夥中歲斥以易薪粟幾罄<lb/>
矣疾既革又命諸子盡出篋衍中所餘贈遺諸親故無<lb/>
復存者琬聞其訃為之<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然出涕曰此吾吳之老成典<lb/>
<pb n="KR4f0020_WYG_035-23b"/>
刑也自今以徃吳中豈復有斯人比乎蓋一時鉅公勝<lb/>
流俱推重王先王畫而琬獨愛慕其為人以為王先生<lb/>
素行匪特長者也蓋有古達人遺風焉故願為之傳<lb/>
前史官汪琬曰吾吳故多高隱之士前明自淵孝先生<lb/>
杜瓊石田翁沈周顧祖辰子武陸治叔平之流莫不以<lb/>
善畫有聞流風餘韻迄今為吳人所稱説越百數十年<lb/>
而王先生始繼起王先生文章詞翰雖視石田稍遜顧<lb/>
其風尚標置略與淵孝子武叔平相伯仲惜乎享年不<lb/>
<pb n="KR4f0020_WYG_035-24a"/>
永而世之稱王先生者又以畫掩其名德予不勝為之<lb/>
太息云<lb/>
　　　宋烈女傳<lb/>
禮曰女子幼從父兄嫁從夫顧有未嫁而殉其夫者或<lb/>
疑之以為過竊嘗論之君臣夫婦一也士庶之未委質<lb/>
者猶女子之既字而未嫁者也謀人之軍師敗則死之<lb/>
謀人之邦邑危則亡之然則不居其位不食其禄與居<lb/>
其位食其禄而非有軍師邦邑之責者先王固不輕責<lb/>
<pb n="KR4f0020_WYG_035-24b"/>
之以死也然而夷齊餓死首陽之下則孔子稱之童汪<lb/>
錡死於郎之戰則許其勿殤夫夷齊未嘗事紂也汪錡<lb/>
不在成人之列又非有禄位於魯者也由是言之是皆<lb/>
可以無死及其既死而孔子曽不以為過得非世教既<lb/>
衰人倫道息凡忠孝義烈之行聖人急欲借之以砥礪<lb/>
末俗而不嫌其矯激者與其又何疑乎女子之殉夫也<lb/>
禮曰男女非有行媒不相知名非受幣不交不親然則<lb/>
媒氏行而可以知名矣聘幣具而交親之分可以定矣<lb/>
<pb n="KR4f0020_WYG_035-25a"/>
曽子問曰取女有吉日而女死如之何孔子曰壻齊衰<lb/>
而弔既葬而除之夫死亦如之此言女子於其夫之死<lb/>
必服斬衰以弔也夫生則有交親之分死則服斬衰之<lb/>
服如是而遂以身殉之其何過之有吾於是傳宋烈女<lb/>
之事烈女名典姐家於蔚州之西崖頭其父有懷故農<lb/>
夫也烈女性樸謹不苟言笑年十六許嫁千字邨人蘭<lb/>
州厮蘭氏貧不能聘康熈四年正月甫聘而州厮暴死<lb/>
訃至烈女方舂穀遽輟舂慟哭欲以死殉者屢矣父母<lb/>
<pb n="KR4f0020_WYG_035-25b"/>
多方譬慰之意若稍解者已而乗其母出徑裂蘭氏所<lb/>
聘羅數尺縊死寢户旁及歛顔色如生於是村中諸父<lb/>
老走白諸州州以聞上官而前光禄寺丞魏環極先生<lb/>
其州人也書其事寓予予謂烈女生長農家非素聞姆<lb/>
氏之誡者也又非嫻於詩書之文而習知禮義者也顧<lb/>
一旦忼慨殺身雖名家士族亦有所不逮此其義烈出<lb/>
於天性夫豈得以矯激少之哉予故偹論焉<lb/>
　康熈五年十二月十六日禮部覆順天學院蕭某䟽<lb/>
<pb n="KR4f0020_WYG_035-26a"/>
　曰烈女宋典姐聞夫暴亡時時涕泣乗母熟睡引繩<lb/>
　自縊與烈婦隨夫自盡之例無異相應旌表請<lb/>
勅該撫院學院轉行該地方官照題定例給銀三十兩<lb/>
　聽其自行建坊可也奉<lb/>
旨依議此見諸邸鈔與前傳稍相異同幷附之<lb/>
　　　王烈女傳<lb/>
王烈女者小名玉陜西郃陽之世族也父圖南母康氏<lb/>
烈女生始數歲孝謹聰慧其祖母尤愛異之指示家人<lb/>
<pb n="KR4f0020_WYG_035-26b"/>
曰若男也必興王氏宗矣稍長許聘韓城張某㑹梁山<lb/>
以北盗起晝夜侵掠死傷者載道諸劫帥又好竄取婦<lb/>
女為質以邀厚利多者償至千金由是郃陽韓城皆苦<lb/>
盜順治五年盜攻百良堡一夕破之烈女家在堡中家<lb/>
人聞盜且至悉散走烈女知不免亟起告母康曰兒必<lb/>
死之必不以身受汚為王氏恥也言未竟母子相顧泣<lb/>
下俄而盜入其室牽烈女以去既入山烈女陽陽如平<lb/>
時顧反用好語紿盜曰某一羸弱女子耳勢不能遯且<lb/>
<pb n="KR4f0020_WYG_035-27a"/>
家已破敗遯將焉徃盍少見寛乎盜意憐烈女且然其<lb/>
言守衞者稍解烈女竊出營外顧見道上眢井遂投入<lb/>
以死冬十一月某日也年十有六當烈女死時諸擊纍<lb/>
婦女在旁具見其狀爭嘖嘖驚異有為盜所辱者或更<lb/>
俛首太息用以自媿云越數日堡中稍定王氏四出購<lb/>
求烈女或指示尸處始得歸殯其後十一年烈女母弟<lb/>
又旦中己亥進士在京師述其事命予為之傳<lb/>
汪子曰予讀野有死<graphic n="KR0874" url="https://raw.githubusercontent.com/kanripo/KR-Gaiji/master/images/KR0874.png" mimeType="image/png"/>之詩喟然歎古之婦女抑何柔<lb/>
<pb n="KR4f0020_WYG_035-27b"/>
順貞正雖至於扞禦彊暴而猶婉曲其辭如此也今觀<lb/>
烈女之誑賊與其所以赴死者豈不有詩人之遺邪郃<lb/>
陽本有莘氏故地為周后妃太姒所生洽水經焉所謂<lb/>
在洽之陽在渭之涘是也蓋其風教由來者久矣<lb/>
　　　金節婦傳<lb/>
節婦胡徽之休寧人嫁金騰茂騰茂蚤夭於是節婦年<lb/>
甫二十五姑徐在堂無恙而遺孤子明誠僅周晬騰茂<lb/>
故貧士既死其家益困節婦藉紡織縫紉易粟肉以養<lb/>
<pb n="KR4f0020_WYG_035-28a"/>
姑畧如騰茂在時明誠少患痺踰毁齒猶不能行病且<lb/>
篤節婦抱之涕泣禱於神曰是兒乃金氏所係一綫也<lb/>
不可死吾願以身代死無憾一夕夢神人授之藥厥明<lb/>
明誠病果起不踰年彊壯且異恒兒矣其㝠感如此節<lb/>
婦又以貧故不能延師口自命之讀書識字課督甚力<lb/>
既長又命出游里塾故明誠雖為賈而恂恂有士行皆<lb/>
節婦之教使然也未幾姑徐老病坐卧牀蓐中家無婢<lb/>
媪節婦日夜扶掖起居凡飲食搔抓下訖澣濯<graphic n="KR1566" url="https://raw.githubusercontent.com/kanripo/KR-Gaiji/master/images/KR1566.png" mimeType="image/png"/>溺之<lb/>
<pb n="KR4f0020_WYG_035-28b"/>
役無不親之如是垂十年而姑始殁節婦艱苦具至無<lb/>
怨言亦無怠色曰婦道宜然姑之將歿也呼節婦與訣<lb/>
曰吾無以報汝願汝得新婦異時所以事汝者如汝事<lb/>
我我可慰於地下矣言未既執節婦手泣下而瞑節婦<lb/>
亦號慟幾絶如哭騰茂時也於是族黨皆太息其孝以<lb/>
為難節婦至今在其年七十五矣顧强健如故明誠生<lb/>
子且有孫若曾如干人内外斬斬悉遵節婦儀法休寧<lb/>
諸婦女稱節孝者必首推金節婦云予門人賁字筮文<lb/>
<pb n="KR4f0020_WYG_035-29a"/>
明誠之族也乞予傳之且曰將徃求旌於有司予遂為<lb/>
略其始末嗟乎在禮婦人以婉娩順從為職國風二南<lb/>
所咏如葛蕈采蘩采蘋小星諸詩又皆勤澣濯共祭祀<lb/>
與夫不妒忌之常非必竢苦節高行然後有聞於世而<lb/>
見録於聖人也其後王教衰微苟非節義彰著不得與<lb/>
於國家旌門之典然亦皆從事具文而有司莫以為意<lb/>
幸而有司留意其間則其所被旌者又皆豪彊貴顯有<lb/>
氣力之家居多至於閭閻之間雖其苦節高行徃徃沈<lb/>
<pb n="KR4f0020_WYG_035-29b"/>
薶湮滅垂老而不及旌者殆不知其幾矣如節婦亦其<lb/>
一也夫國家創為烏頭綽楔之制所以旌此者蓋將以<lb/>
勸乎彼也若其被旌者或不足以勸而閭閻之卓卓可<lb/>
傳者又不皆與於旌則風俗安得不益壞而教化何以<lb/>
復興哉此今之有司之責也故予傳節婦既訖因幷論<lb/>
之云<lb/>
　　　克勒馬傳<lb/>
和碩禮親王有良馬曰克勒猶漢言棗騮馬也高七尺<lb/>
<pb n="KR4f0020_WYG_035-30a"/>
自首至尾長可丈有咫耳際肉角寸許腹下旋毛若鱗<lb/>
甲然翹駿倍常識者以為是龍種也平時授鞍輙人立<lb/>
而踶在軍中聞鼔聲則奮迅欲出惟圉人命王甚愛之<lb/>
數乘以攻討無不如意嘗至安平是馬適病蹄自跑土<lb/>
出泉洗其創而瘉於是軍中目泉為聖水云順治五年<lb/>
冬王薨馬聞哭聲蹢䠱哀鳴不已圉人煮豆粟飤之不<lb/>
食飤草然後食未幾馬遂斃某謹按禮王乃<lb/>
太宗之第一子而今<lb/>
<pb n="KR4f0020_WYG_035-30b"/>
上之伯父也自<lb/>
國家剙業以來王於諸皇子中齒號最長凡討夜黒烏<lb/>
拉灰爬魚皮諸部未嘗不在行間每出入萬衆之中破<lb/>
敵䧟陣擒生斬馘王之功必最而得是馬之力亦不為<lb/>
少也嗚呼天造我<lb/>
國家既生王為宗室偉人又生是馬以俻王佐命馳驅<lb/>
之需豈偶然哉昔唐太宗有六馬嘗繪之為圖而嗣後<lb/>
遂刻石昭陵之下後世好事之家乃有搨其蹟以相傳<lb/>
<pb n="KR4f0020_WYG_035-31a"/>
玩者惜乎當王之時未暇為是馬繪圖而至於今日亦<lb/>
未有善畫之士為能追冩其形容而傳之後世者也不<lb/>
知某之文猶足以代畫否姑述其所聞云爾<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0020_WYG_035-31b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峰文鈔巻三十五<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峰文鈔巻四十</head>
    <p>
<pb n="KR4f0020_WYG_040-1a"/>
欽定四庫全書<lb/>
　堯峰文鈔巻四十　　　翰林院編修汪琬撰<lb/>
　　祭文　哀辭<hi>附</hi>　<hi>共十二首</hi>
　　　大通橋土地神祠祈晴文<lb/>
維年月日具官汪琬以羊一豕一告於大通橋分司土<lb/>
地正神之靈曰嗚呼琬以不材奉<lb/>
天子命而來以與神共治此地也生殺禍福之柄琬所<lb/>
不能主者惟神司之乃自夏五月霖雨至於六月河流<lb/>
<pb n="KR4f0020_WYG_040-1b"/>
汜濫道路沮洳役夫消摇馬牛疲斃車户二十有六人<lb/>
煢煢奔走所日夜仰望者獨依扵神而已神其忍見且<lb/>
聞之邪意者雨暘之不時天實為之以神之位卑而職<lb/>
微顧不及與知邪豈數不可輓雖如神之聰明正直亦<lb/>
不能自達於天邪抑車户之桀驁不率者實開辠於神<lb/>
神將假手於雨潦以速之戻邪不然是皆琬之不勤不<lb/>
慎或有以召致斯災而神且漠然弗之恤也琬竊以為<lb/>
分司者茍有溺職神宜請之於天小則為疾為癘以創<lb/>
<pb n="KR4f0020_WYG_040-2a"/>
懲之大則殄滅其身不當延及於二十有六人又不當<lb/>
阻<lb/>
國家之輓輸而降害若此之甚且久也願自今而後邀<lb/>
惠於神慎勿以疾風暴雨加於行運之地使車户得以<lb/>
蘓其困而緩其罰則其報謝於神者永永無窮而神之<lb/>
享之亦無忝矣謹告<lb/>
　　　祭季給事文<lb/>
嗚呼惟公在廷歴官左掖俛視班行鷙百鶚一公規密<lb/>
<pb n="KR4f0020_WYG_040-2b"/>
諌舉朝色惕公實丈夫羣髽而幗事闗宫闥侃侃端笏<lb/>
雖渉風聞敢忘獻替仰攖逆鱗慮有倉卒<lb/>
先皇聖神止輦太息謂公愛君芻蕘宜擇且咈且俞儼<lb/>
荅禹益欲老公才姑示薄謫膏雨疾霆莫非<lb/>
帝德公之北征童叟嘖嘖扶攜祖送讙闐巷陌祝公生<lb/>
還炷香叩額公去不顧忼慨于役臣辠萬死幸寛誅磔<lb/>
甘履㩻䧢輪單轂隻寒日慘心隂颷淒骨魑魅與鄰叫<lb/>
號充斥長沙卑溼潮陽瘴疫鱷魚張牙鵩鳥奮翮公禍<lb/>
<pb n="KR4f0020_WYG_040-3a"/>
過之捐身沙磧懸棺稾殯有同棄擿嗚呼哀哉<lb/>
世祖之末雲開雺滌乙夜寢興每眷忠赤使得少延必<lb/>
䝉前席金魚緋紫行受寵錫如何絶命川馳筈激雖有<lb/>
賜環於公何及聞公彌留涕洟交塞惟君與父睠睠牀<lb/>
簀荒言寱語殷憂如昔撑目拒含齎恨窀穸藏血三歲<lb/>
化丹為碧招䰟而南僅歸<graphic n="KR1475" url="https://raw.githubusercontent.com/kanripo/KR-Gaiji/master/images/KR1475.png" mimeType="image/png"/>骼某等於公辱在交戚異<lb/>
時瞻仰魁杓岱嶧寳公諌草寧啻拱璧庶幾公還載親<lb/>
几席今則已矣山穨星殁逺望銘旌道里遼隔白馬素<lb/>
<pb n="KR4f0020_WYG_040-3b"/>
車奔馳弗獲羣焉搶呼聲發如砉何以酹公酒絮雞炙<lb/>
差勝湩酪公盍來格<lb/>
　　　祭葉訒菴文<lb/>
嗚呼有明名臣夙推文莊碩德鴻材史所褒揚延二百<lb/>
年遺澤浪浪爰及先生伯仲抗行巍科甲第後先焜煌<lb/>
伯也蒞外宣力東方先生居内委佩巖廊咸謂二難永<lb/>
紹前光云何並逝理不可詳訃音踵至親故倉皇憶昨<lb/>
分袂春明一觴琬嗟老疾分守田桑旋睨先生志氣激<lb/>
<pb n="KR4f0020_WYG_040-4a"/>
昻期先生者致主澤氓位不爰立年不杖鄉命也如何<lb/>
殊失所望言别幾時音容𣺌茫向忝昏媾又廁門牆感<lb/>
念平昔每九囘腸本非至人曲折難忘喪之南歸焄蒿<lb/>
悽愴匍匐几筵涙沾盈眶既悼我私亦斯文傷嗚呼哀<lb/>
哉琬故不敏才疏學荒先生知我指摘膏肓髪種種矣<lb/>
敢絜短長擬謝子墨縮手山莊復陳蕪辭何不自量侑<lb/>
此爵耳非曰成章先生有靈幸鑒中藏<lb/>
　　　祭陳母張太夫人文<lb/>
<pb n="KR4f0020_WYG_040-4b"/>
母儀煌煌内則烈烈共姜伯姬聖經所述孰如淑人安<lb/>
常履吉篤生儒臣用佐<lb/>
王室嗚呼哀哉淑人之賢聲聞曩日内自君姑外訖親<lb/>
暱歎息梱範無不遵率謂與太翁偕老可必何行之婉<lb/>
何境之逸顧促其年而不期耋天豈有靳奪之倉卒宜<lb/>
修反促宜隆反替學士蒞官久參宻勿瞻望二人迢遰<lb/>
天末每念倚閭綣綣如結版輿錦軒將迎莫達屢欲陳<lb/>
情棄此組紱淑人附書語極懇切勸以報稱俾無燕佚<lb/>
<pb n="KR4f0020_WYG_040-5a"/>
無戀庭闈致曠厥秩慈訓諄諄形諸楮筆非此母也寧<lb/>
具此識手澤儼然至今成帙陽月既望云發腫疾學士<lb/>
旁皇額蹙心怵奔走日者以數推覈五行家言皆曰小<lb/>
厄流星為灾禳之即出言而不驗可為嗚咽彼醫雖良<lb/>
束手葠术嗚呼哀哉如琬輩者才疏志拙受知學士毁<lb/>
言弗恤噓枯植朽十年如一豈惟感恩實仰賢哲我儀<lb/>
其清私餽必黜我服其慎温樹必呐文章工拙學術得<lb/>
失酒䦨燈灺殷勤相質白首若此如膠沾漆誼於淑人<lb/>
<pb n="KR4f0020_WYG_040-5b"/>
有同子姪愧未登堂以名通謁赴音亟來能不驚怛羈<lb/>
旅京華舉歩如蹷何由匍匐徃助執紼醴酒不清蔬肴<lb/>
不潔悵然生悲涙沾要絰䰟無不之悽愴恍惚庶其來<lb/>
乎千里一吷<lb/>
　　　祭仲弟搢九文<lb/>
昔喪先君孰相左右惟我與汝自立不茍雖屬童穉遞<lb/>
相師友食則同案卧則聨肘毎過異書擊節拊缶有得<lb/>
必告有疑必剖汝之文章詎出我後當其得意雲奔電<lb/>
<pb n="KR4f0020_WYG_040-6a"/>
走溢為辭薻金彩襍揉儒林文苑罕與之耦弱冠慕道<lb/>
已闚堂牖紛華靡麗棄猶芻狗志期用世時命非偶退<lb/>
而著書旁搜薈藪儻假之年擬附不朽天乎何辜反促<lb/>
其夀太歲在壬我時北首自傷左謫感憤於口汝與我<lb/>
言此非温厚榮辱得喪於已何有我聞斯語其顔怩忸<lb/>
虎疁之旁春江晴瀏方戒行李繫舟岸栁念汝送我涕<lb/>
落尊卣及兹三年暌離已久我逐簿領面色老醜願挂<lb/>
塵冠歸耕南畞巾車竹杖庶幾兩<graphic n="KR1621" url="https://raw.githubusercontent.com/kanripo/KR-Gaiji/master/images/KR1621.png" mimeType="image/png"/>此志未遂得毋汝<lb/>
<pb n="KR4f0020_WYG_040-6b"/>
負訃音北來神驚不守㝱邪非邪胡罹此咎汝雖已矣<lb/>
我實抱疚歛不視含訣不執手何以為人袒胷自毆設<lb/>
位於堂獻此酤酒魂無不之能釂此否<lb/>
　　　先府君祖奠文<lb/>
琬聞過時不葬是不能葬春秋誅之與慢葬等顧琬成<lb/>
人之後躬廹飢寒既壯以來又塵仕籍轗軻㚄頓積有<lb/>
歲年怙恃隆恩闕焉靡報以致我先考先妣淹在淺土<lb/>
三周星紀乃啓櫕宫過時之誅奚辭解免兹直靈輀將<lb/>
<pb n="KR4f0020_WYG_040-7a"/>
駕撫棺長號深惟辠愆飲痛曷已伏冀考妣有靈俛垂<lb/>
昭鑒尚饗<lb/>
　　　亡妻袁宜人祖奠文<lb/>
自汝之歸直予食貧衣麤茹糲累汝艱辛及汝病革予<lb/>
方筮仕殁不及訣歛不及視追惟疇昔負汝實多汝而<lb/>
有知齎恨如何兹從尊章幸就窀穸山川阻深足慰汝<lb/>
魄顧予早衰齒髪已凋九泉相見庶幾匪遥輀車啓行<lb/>
敢告筵几同穴有期為汝破涕尚饗<lb/>
<pb n="KR4f0020_WYG_040-7b"/>
　　　亡男筠祖奠文<lb/>
孝友誠信謂宜永年我作之孼致汝不天我老未死汝<lb/>
壯而夭家門嬛嬛已不可保嗚呼痛哉馬醫夏畦皆有<lb/>
後人跂行喙息孳乳成羣而汝何辜竟絶遺毓有詩與<lb/>
書孰相似續當汝病革謀置汝後汝不復言屢摇其首<lb/>
惟汝隱衷我則知之汝今徃矣諒我者誰人之不諒亦<lb/>
已焉哉天實喪予腸裂肝摧輀紼在門尊俎在几老懷<lb/>
萬千告汝止此嗚呼尚饗<lb/>
<pb n="KR4f0020_WYG_040-8a"/>
　　　先墓焚黄文<lb/>
琬忝冐禄位積有歲時幸叨餘庥免於罪戾用獲荷兹<lb/>
寵錫粗效顯揚伏奉順治十八年正月<lb/>
登極制書<lb/>
榮贈先考奉政大夫刑部山東清吏司郎中先妣宜人<lb/>
璽書褒嘉光賁泉壤而琬以久縻官守弗克躬告幽𡨕<lb/>
乃者既卜新阡敢襲昔賢燎黄之義祗薦墓下以展慕<lb/>
思音容𣺌然詎勝哀感<lb/>
<pb n="KR4f0020_WYG_040-8b"/>
　　　鍾廣漢哀辭<hi>并序</hi>
檇李鍾淵映廣漢年二十餘囊所著書數千言來遊京<lb/>
師介其友葉生元禮凡三至吾廬既相見數與予辨論<lb/>
六經諸史之原流詩歌古文辭之利病與自唐以來諸<lb/>
大家之門庭曲折口哆目張洋洋纚纚夜漏逾四十刻<lb/>
而猶不止予欲傲之以所不能知而廣漢性甚敏識甚<lb/>
高俛仰前古葢其不知者無幾也使稍抑其盛氣而加<lb/>
深思焉則進於古人也不難顧别之旬日而元禮來告<lb/>
<pb n="KR4f0020_WYG_040-9a"/>
廣漢已暴卒矣夫士死曰不禄短折亦曰不禄今廣漢<lb/>
兼此二者其可哀也嗚呼豈造物者故畀之以才而又<lb/>
不欲其成且立耶豈豐於此必嗇於彼固有黙焉司其<lb/>
進退予奪者邪豈亦聼人之自生自死自壽自夭於其<lb/>
間雖造物不能有其權邪洵乎其可哀也已或謂廣漢<lb/>
血不華色又其面豐上銳下以相法言之皆不夀此則<lb/>
非予所得而測也姑為辭曰<lb/>
文木雖美遇匠則斵樝梨果蓏實盛則剥是而所是非<lb/>
<pb n="KR4f0020_WYG_040-9b"/>
而所非氣壯且銳持此安歸故曰毋以物傷生毋以身<lb/>
殉名已乎廣漢其亦知之邪使其有知又將誰尤<lb/>
　　　族子處黙哀辭<hi>并序</hi>
處黙諱譚舉人鄰幾公之孫也年二十餘以孝友聞於<lb/>
家以文章著於鄉黨不幸中寒疾死其族父琬在京師<lb/>
聞之哭焉而慟先是予為諸生處黙嘗延致予執弟子<lb/>
禮甚謹處默家有園一區號為名勝其林鬱然而䆳其<lb/>
池泓然而深予數偕處黙履行其間相與撫喬木酌流<lb/>
<pb n="KR4f0020_WYG_040-10a"/>
泉采襍華之紛㽔翫鳴鳥之睍睆間以講道論藝談諧<lb/>
甚適未嘗不移日忘返也未幾予客游松陵遂連取科<lb/>
第而最後處默亦中副榜第一人是歲予適家居亟徃<lb/>
看處默處默因遂醉予以酒已復行至園中予乗醉戲<lb/>
指示處默曰某徑可竹某所可亭可臺若盍亟成之異<lb/>
日予與若皆退休當復晨夕游從於此言未竟處默視<lb/>
予而笑且曰幸甚蓋予以逺大期處默者如此今其已<lb/>
矣造化之生人也或美而秀或頑鈍而佻險此非天為<lb/>
<pb n="KR4f0020_WYG_040-10b"/>
之也所謂物之不齊是也然秀者美者多夭折而頑者<lb/>
鈍者佻且險者常夀考豈造化所欲殄滅者専在秀美<lb/>
而其所欲長養培植者反在頑鈍佻險之屬與不然以<lb/>
處默之才而遽至於死何也處默頎然長身為人勃發<lb/>
有英氣及為文章亦然予求其所以夭折者卒不得焉<lb/>
使天少假之年則處默之所成就豈復可量哉今顧不<lb/>
幸若是予其能已於哀乎遂為之辭曰<lb/>
質美兮材良緬馳騁兮康莊何中道兮踠足齎遺憾兮<lb/>
<pb n="KR4f0020_WYG_040-11a"/>
茫茫之子南兮𦍑北泝山川兮阻長視飯含兮不可遂<lb/>
眇天末兮悲且傷愚者壽兮賢者殤命不猶兮將誰望<lb/>
𦍑不知所歸咎兮姑致歎於彼蒼<lb/>
　　　陳氏子哀辭<hi>并序</hi>
陳鳯翥字聖章予友均寧次子均寧方病及鳯翥生而<lb/>
瘉故小名曰愈年二十夭蓋距上殤無幾也少不好舉<lb/>
子業好唐宋以來大家之文又好為小詩旁攻書畫運<lb/>
筆皆有法度予見其所寫牡丹芙蓉頗得前輩筆意詩<lb/>
<pb n="KR4f0020_WYG_040-11b"/>
亦整秀可喜均寧哭之久而不衰乃刻遺稾一巻以行<lb/>
又為淚言凡數十章附其後云昔虛谷方氏謂自周東<lb/>
遷以入春秋卿大夫壽者鮮矣獨魯季孫行父季友子<lb/>
也僖十六年季友卒至襄十五年行父始卒吳季札王<lb/>
壽夢少子讓國時年可十五六至哀十一年救陳猶存<lb/>
兩人壽皆近百歲鄭子産歴事簡定聲獻四公齊晏平<lb/>
仲之父桓子襄十七年卒平仲即以知禮稱至定十年<lb/>
始卒兩人亦亡慮八九十歲當春秋衰世卿大夫不得<lb/>
<pb n="KR4f0020_WYG_040-12a"/>
其壽之時而四卿皆恭儉慈惠薄取厚予有以致壽考<lb/>
其說甚新異然而非通論也孔子在春秋年僅七十有<lb/>
三顔子淵早死夫孔子大聖卒不登上壽及門之賢者<lb/>
莫如子淵顧蹈六極短折之禍豈孔顔不及此四卿邪<lb/>
何壽夭相濶絶若此也葢使有德與才而夭不害其不<lb/>
朽若愚無知之流雖年逾百歲與瓦礫木石頑然長存<lb/>
者亦何以辨聖賢之所以壽者固在此而不在彼也然<lb/>
則所謂才而夭如陳氏子亦其一已予既以此慰均寧<lb/>
<pb n="KR4f0020_WYG_040-12b"/>
且系之以辭曰<lb/>
吁嗟孺子性端良兮濡染家學藝能長兮譬彼威鳯燦<lb/>
文章兮將翺將翔如其名兮雲逵非遥倐摧傷兮鷹隼<lb/>
髙飛鳶鸇鳴兮休留姑獲恣披猖兮鳯也何辜中道戕<lb/>
兮君毋叫天天茫茫兮彼修此短靡厥常兮頼是遺墨<lb/>
紛球琅兮襲之匵之騰輝芒兮爰載令問未渠央兮吁<lb/>
嗟孺子斯不亡兮<lb/>
　堯峰文鈔巻四十<lb/>
</p>
<p>
</p>
  </div>
</body>
</text>
</TEI>
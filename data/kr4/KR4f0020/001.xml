<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻一</head>
    <p>
<pb n="KR4f0020_WYG_001-1a"/>
欽定四庫全書<lb/>
　堯峯文鈔巻一　　　　翰林院編修汪琬撰<lb/>
　　騷<hi>一首</hi>
　　　反招隱辭<hi>并序</hi>
予居堯峯二年矣客有勸予岀者應之曰僕病未能也<lb/>
因作此辭以見志<lb/>
山高高兮湖之瀕靄青蒼兮無冬春輕雲兮冉冉淺瀬<lb/>
兮𥻘𥻘晝悲吟兮謝豹夕叫嘯兮王孫山中之樹兮有<lb/>
<pb n="KR4f0020_WYG_001-1b"/>
桂紛糾枝兮團葢華開兮華落森窅窊兮歳歳美一人<lb/>
兮顔如華遥卜築兮山之阿葯房兮蘭棟繚之兮薜蘿<lb/>
驂吾駕於層嵒兮弭吾節乎深谷酌乳泉以礪齒兮屑<lb/>
雲子以果腹歲將晏兮孰與偕鄰蝯猱兮友麋鹿歎鳳<lb/>
皇之在笯兮與騏驎之受軛曽不如山中之闐寂兮又<lb/>
何羡乎組紱攀桂樹兮幽復幽聊延佇兮襍嬉㳺吁嗟<lb/>
乎山中兮孰云不可以乆留<lb/>
　　賦<hi>一首</hi>
<pb n="KR4f0020_WYG_001-2a"/>
　　　醜女賦<lb/>
姑胥之間具區之側爰有醜女為狀甚竒舉世少匹嫫<lb/>
母瘤后庶幾髣髴廣頤雄顙肥皮癡骨鼻齃口哆蛾濃<lb/>
頟突朱脣凝煤素肌傅漆兩眸昏昏寡黑多白腰細數<lb/>
圍足纎盈尺立則痀僂行則傾仄含詞將吐薉氣先襲<lb/>
雖極筆舌之形容曾未殫其六七然且不蠶不饁不組<lb/>
不紃既陋且滛不媒呈身衪修袂曳長巾招摇里閭倚<lb/>
徙市門行歩所及羣然駭焉雞飛拍拍犬吠狺狺顧猶<lb/>
<pb n="KR4f0020_WYG_001-2b"/>
未喻其醜也而高自儗於妖冶之倫哂先施排夷光狎<lb/>
陽文陵毛嬙徧挑少艾目許神揚如逺如近若迎若將<lb/>
俛影弄態其醜彌章行路畏之褰衣不顧嘲誚並作笑<lb/>
咍交互年逾三十孑然如故欲男不得訖於遲暮嗚呼<lb/>
噫嘻此豈未笄之子寡居之婦待聘而徃守貞而處者<lb/>
邪於是怊悵陽春旁皇中夜或擁衾以長嗟或撫鏡而<lb/>
㣲訴既愁深而貯怨亦羨甚而萌妒語曰美女者惡女<lb/>
之仇良有由也<lb/>
<pb n="KR4f0020_WYG_001-3a"/>
　　雜著<hi>五首</hi>
　　　理財當審盈絀之勢積乆宜酌通乆之規等<lb/>
　　　　事題本覆稿<hi>後題本不用此稿</hi>
臣等看得科臣汪某䟽稱天下各項錢糧一年止得<lb/>
銀一千九百六十萬兩天下兵餉共該銀二千四百<lb/>
萬兩盡一歲所入已缺銀四百萬兩而八旗兵餉王<lb/>
以下各滿官并京官外官俸銀共二百零八萬餘兩<lb/>
其祭祀營繕匪頒賚予征討出師等費不與云云查<lb/>
<pb n="KR4f0020_WYG_001-3b"/>
臣部錢糧入不敷出已於四月二十日具有錢糧不<lb/>
敷兵餉缺額等事一䟽將十七年歳入若干撥充兵<lb/>
餉若干支用若干不敷若干逐一開明具題恭呈<lb/>
御覽無容復議又䟽稱京通倉厫見在漕米四百萬<lb/>
石十七年起運十六年漕糧三百萬石新舊共七百<lb/>
萬石每年王以下八旗披甲支米一百四十萬石尚<lb/>
餘五百六十萬石足支十八十九二十二十一年之<lb/>
用是有五年之蓄請將應運漕米三年折一年云云<lb/>
<pb n="KR4f0020_WYG_001-4a"/>
查京八倉見在稉粟米一百三十五萬三千一百五<lb/>
十八石零通三倉見在稉粟米一百二十八萬石零<lb/>
二處共實在米二百六十三萬三千一百五十八石<lb/>
零此各倉米數之大凡也十六年分漕糧除湖廣乆<lb/>
經留充兵餉外約稉粟米三百零二萬五千二百三<lb/>
十五石零再除江南省題留三十萬石江西省改折<lb/>
三十萬四千七百三十一石十七年起運浄該米二<lb/>
百四十二萬五百石此各省運數之大凡也新舊共<lb/>
<pb n="KR4f0020_WYG_001-4b"/>
止米五百零五萬三千六百五十八石除每年王以<lb/>
下并八旗披甲人役各衙門皂書太監匠役等項共<lb/>
該支米一百五十八萬二千七百八十八石尚餘米<lb/>
三百四十七萬八百七十石僅足支十八十九兩年<lb/>
爾今科臣條議改本為折誠從軍<lb/>
國起見與臣等所題用意畧同但積儲為天下大命<lb/>
京師根本之地所需漕糧關係甚重臣部祇因錢糧<lb/>
匱乏已極萬不得已始議改折一百萬石本出一時<lb/>
<pb n="KR4f0020_WYG_001-5a"/>
權宜若定三年折一之例設有水旱灾荒西北要地<lb/>
緩急何恃且各省米不起運必至壅積榖賤傷農亦<lb/>
復可慮又停運一年船隻廢置不修河道淤塞不濬<lb/>
次年必大費收拾今議暫將十八年起運十七年漕<lb/>
糧除臣部請改折一百萬石外應如科臣所請再折<lb/>
一百萬石以濟軍需至䟽稱改折漕糧三百萬石每<lb/>
石銀一兩四錢共該銀四百二十萬兩通漕糧船一<lb/>
萬隻每船運丁十二名每名月支米一石該糧一百<lb/>
<pb n="KR4f0020_WYG_001-5b"/>
四十四萬石該折銀二百一萬六千兩每船行糧三<lb/>
十六石該糧三十六萬石該折銀五十萬四千兩又<lb/>
易米折蓆輕賫等銀四十萬兩併省造船挑閘修厫<lb/>
諸費通計改折一年共約得銀八百餘萬兩云云查<lb/>
十七年漕糧止有二百四十餘萬石臣部題定稉米<lb/>
每石折銀一兩四錢粟米每石折銀一兩二錢多寡<lb/>
不等其通漕糧船共止七千六百七十四隻運丁或<lb/>
十名十一名十二名不等共止八萬四千八百二十<lb/>
<pb n="KR4f0020_WYG_001-6a"/>
九名毎年支行糧半年月糧一年本色折色不等本色<lb/>
之中行糧每名月支自四斗五升起至六斗止月糧每<lb/>
名月支自九斗起至一石止共米五十六萬八千四百<lb/>
二十一石折色之中行糧每石折銀自五錢起至一兩<lb/>
止共銀四十一萬二千八百六十餘兩此臣部見行則<lb/>
例也臣等今將行月正耗并易米折蓆輕賫各項欵通<lb/>
盤打筭改折一年不能如科臣所議之數應俟奉<lb/>
㫖後查照漕規請<lb/>
<pb n="KR4f0020_WYG_001-6b"/>
敕漕撫酌議應折地方米價并各項欵造冊題報可也<lb/>
　　　請申嚴就近撥餉之制以無悞軍需事題本覆<lb/>
　　　　稿<hi>康熙七年二月題</hi>
臣等看得科臣劉某䟽稱黔省需餉四十餘萬兩不過<lb/>
數府錢糧已足乃部撥江南江西地丁又撥兩浙及上<lb/>
元等八縣鹽課并本省襍項銀兩既不就近又太零星<lb/>
云云查各省最近貴州者莫如湖廣但湖廣錢糧先行<lb/>
儘解雲南則就近省分别無可協惟有江西江南較之<lb/>
<pb n="KR4f0020_WYG_001-7a"/>
别省距貴州差為不逺是以將江西省銀十三萬兩江<lb/>
南省銀十七萬兩解濟先經臣部於正月撥餉時題明<lb/>
在案是不可謂之逺撥也至於原撥襍項銀五千餘兩<lb/>
乃是以本省錢糧充本省之用倘不許撥給本省則此<lb/>
項銀兩當於何處支銷是亦不可謂之零星也其兩浙<lb/>
及上元等項鹽課銀十五萬兩繫黔撫羅繪錦於上年<lb/>
十二月題請撥給見銀臣部欲撥七年分錢糧祇恐起<lb/>
解遲悞遂將六年所存鹽課俱屬撥賸見銀限文到速<lb/>
<pb n="KR4f0020_WYG_001-7b"/>
解隨㨿報解全完是俱不可謂之逺撥并不可謂之零<lb/>
星也又䟽稱嗣後撥餉通計本省需餉若干即將鄰省<lb/>
錢糧盡數撥給如有不足再撥他省云云查雲貴兩廣<lb/>
協餉臣部將湖廣江西江南河南等處附近錢糧𣲖撥<lb/>
福建協餉將江浙附近錢糧𣲖撥四川協餉將山陜附<lb/>
近錢糧𣲖撥此後倘有灾荒缺額等項始將各省不拘<lb/>
何項見銀撥補每年正月逐一開列具題在案又䟽稱<lb/>
州縣錢糧一經撥餉例於正月開徴今以一省錢糧盡<lb/>
<pb n="KR4f0020_WYG_001-8a"/>
行撥訖必至催科嚴急協餉原以兩限完解合無以二<lb/>
三限解足便民云云查協餉原限四月内完三分之二<lb/>
八月内全完今又定限四月内完一半九月内全完此<lb/>
三五六七八等月原聽各該督撫陸續徴收報解總以<lb/>
照限解足為期此繫臣部見行事例與科臣條奏約畧<lb/>
相同應仍照例行可也<lb/>
　　　復讐議<hi>并序</hi>
河南巡按御史覆奏部民張潮兒手格殺其族兄生員<lb/>
<pb n="KR4f0020_WYG_001-8b"/>
三春辠當死<lb/>
詔法司核議而潮兒口供中嘗言其母先為三春所殺<lb/>
於是該司員外郎汪琬以為當下御史再審故議之議<lb/>
曰<lb/>
復讐之議載於周官禮記春秋見於陳子昻韓愈柳宗<lb/>
元王安石之文者詳矣吾不敢復勦其辭惟以<lb/>
國家之律明之律曰若祖父母父母被殺而子孫擅殺<lb/>
行兇人者杖六十注以為不告官者又曰其即時殺死<lb/>
<pb n="KR4f0020_WYG_001-9a"/>
者勿論注以為少遲即以擅殺論由此觀之凡有祖父<lb/>
母父母之讎雖積至於乆逺而後報皆得謂之遲皆可<lb/>
援擅殺以斷者也顧獨不許潮兒之復母讐得毋太苛<lb/>
矣乎一命一抵此刑部現行則例也人既殺潮兒之母<lb/>
而必欲潮兒母子殉兩命以當之其失律意明矣今議<lb/>
者曰潮兒未嘗告官則口供恐不可信夫當潮兒具招<lb/>
之日有司曾不之詰及其申解之日御史曽不之駁彼<lb/>
口供之真偽法司亦安從知之哉且吾非欲遂釋潮兒<lb/>
<pb n="KR4f0020_WYG_001-9b"/>
之死也僅僅下御史再審而已萬一再審之後而其情<lb/>
可原其辠可雪吾將援此擅殺之條以求為<lb/>
國家活一孝子則法司之所全不更多邪議者曰潮兒<lb/>
既欲復讎何不即時殺之此大不然吾嘗見被<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>之家<lb/>
穉子寡女門户單弱者有矣其上或壓於勢力其次或<lb/>
格於賄財苟有復讎之心不得不乗間伺便以圖之苟<lb/>
無其隙雖積至於乆逺而推原律意皆得寛之為遲又<lb/>
何間於數年内外哉律曰辠人本犯應死而擅殺者杖<lb/>
<pb n="KR4f0020_WYG_001-10a"/>
一百今以三春之狼戾敢於殺其族母是亦應死無疑<lb/>
矣此時設有旁觀者若張氏之親屬能代潮兒誅之罪<lb/>
亦止於杖一百而已况為潮兒者乎使果能復其母讎<lb/>
而又不以減死論不可謂法之平也議者又曰柰經屢<lb/>
赦何夫復讎不可以赦言也赦者<lb/>
國家所以矜全有罪而非孝子慈孫不忍其親者之所<lb/>
欲也今必以此罪潮兒不幾與於行兇之甚哉故吾謂<lb/>
斷是獄者但當窮其口供所從来不當問赦前與赦後<lb/>
<pb n="KR4f0020_WYG_001-10b"/>
也吾又嘗求赦文觀之惟誤殺者赦他若謀殺故殺皆<lb/>
不赦吾不知三春所犯為合誤殺律乎抑合謀殺故殺<lb/>
律乎果當赦乎抑不當赦乎皆非法司所得而懸斷也<lb/>
洵如吾說使得下御史再審不過煩本部之題請與有<lb/>
司之追勘耳此其事易如反掌而所全實多若憚題請<lb/>
追勘之勞而甘自處於失入為法吏者夫亦勿之思矣<lb/>
　　　汪姓縁起考<lb/>
按越國公行狀汪姓其先汪芒氏之後或言魯成公支<lb/>
<pb n="KR4f0020_WYG_001-11a"/>
子食采於汪因氏焉羅鄂州汪王廟考實曰氏族之書<lb/>
皆以汪姓出汪㒺氏亦曰汪芒孔子所謂漆姓守封嵎<lb/>
之山者在虞夏商為汪㒺氏於周為長狄於春秋時為<lb/>
大人又海外西山經有汪野李善以為汪氏國在西海<lb/>
外然則汪㒺其氏而汪野其國也顧所居距中國遼逺<lb/>
而哀公時魯乃有汪錡者死齊難為聖人所襃竊嘗以<lb/>
汪㒺之人世皆長大號十倍僬僥氏春秋間盖嘗一至<lb/>
矣兄弟四人各適一國以死其適魯者曰僑如魯之亞<lb/>
<pb n="KR4f0020_WYG_001-11b"/>
卿以名其子而太史公又志其藏以為異然則所謂汪<lb/>
㒺之後者何從而容於魯乎藉令在魯雖傳數世其質<lb/>
尚當與常人異孔子之荅吳客何至近舍本國之汪而<lb/>
逺稱封嵎之長狄大人為證乎羅說甚辨故吾汪當從<lb/>
姬姓裔為正又按舊譜魯成公庶子生而有文在其手<lb/>
左水右王故名曰汪其後子孫遂氏之竊疑春秋時諸<lb/>
侯命大夫之族於是大夫有以王父字為氏者在魯如<lb/>
展氏臧孫氏孟孫叔孫季孫氏之類是也不聞氏王父<lb/>
<pb n="KR4f0020_WYG_001-12a"/>
名者周人以諱事神逮事王父則諱王父名安敢取以<lb/>
為氏魯君亦不當以此命大夫也至若季公鉏之後為<lb/>
公鉏氏伍員之後為員氏此皆後世不知禮者所為春<lb/>
秋時不當然也故吾汪氏之得姓當從食采為正葢始<lb/>
則以采地為氏繼則以氏為姓也<lb/>
　　　文戒示門人<lb/>
昌明博大盛世之文也煩促破碎衰世之文也顛倒誖<lb/>
謬亂世之文也今幸值右文之時而後生為文徃徃昧<lb/>
<pb n="KR4f0020_WYG_001-12b"/>
於辭義叛於經旨專以新竒可喜囂然自命作者嗟乎<lb/>
人文與天文地文一也日月星辰天之文也山川草木<lb/>
地之文也假令如日夜出兩月竝見日中見斗又令山<lb/>
湧川鬬桃冬花李冬實夫豈不震耀耳目超於常見習<lb/>
聞之外其可喜孰甚焉而經史書之不曰新而曰妖不<lb/>
曰竒而曰變然則今之作者專主於新竒可喜倘亦曽<lb/>
南豐所謂亂道朱晦翁所謂文中之妖與文中之賊是<lb/>
也僕竊憂之而一二小子輩方且詆僕言為老狂故不<lb/>
<pb n="KR4f0020_WYG_001-13a"/>
敢以告他人所願諸同志戒之而已其有及僕之門而<lb/>
志或不同者僕亦不敢以告也<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0020_WYG_001-13b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峯文鈔巻一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峰文鈔卷四十三</head>
    <p>
<pb n="KR4f0020_WYG_043-1a"/>
欽定四庫全書<lb/>
　堯峰文鈔卷四十三　　翰林院編修汪琬撰<lb/>
　　古體詩三<hi>共六十三首</hi>
　　　汎太湖往游西山<lb/>
我本謫僊人平居愛幽討暮年向堯峰猶歎所厯少結<lb/>
束布行縢往問西山道寄身漁艇中馮舷恣長眺浩蕩<lb/>
連楚越空濛渡雲鳥湖神似識我倍遣風日好孤颿載<lb/>
斜陽去似輕鷗矯兹山峙中流秀出羣象表居人數千<lb/>
<pb n="KR4f0020_WYG_043-1b"/>
家炊烟浮樹杪洞天何處所無謁許徑造飛泉界道明<lb/>
曲徑盤空小行當㑹諸真因之拾瑶草<lb/>
　　　游石公山<lb/>
嘗聞石公山名稱習已熟兹游下笱輿緩歩向前麓山<lb/>
色團㬉翠湖光漾晴緑葛花惹衣袂橘刺礙巾幅所遇<lb/>
石漸竒一一煩寄録或如城堞連或如屏障曲或平若<lb/>
几案或方若棊局虚或生天風潤或聚雲族或為蝯猱<lb/>
蹲或作羊虎伏或如兒孫拱或如主賓肅或深若永巷<lb/>
<pb n="KR4f0020_WYG_043-2a"/>
或邃若重屋色或襍青蒼紋或蹙羅縠纍纍髙復下離<lb/>
離斷還屬曠或可振衣仄或危容足既疑靁斧劈又似<lb/>
鬼工築不然湖中龍蛻骨堆深谷天公弄狡獪專用悅<lb/>
人目芳草絡根淺孤松施頂秃敧崟上鼯鼠嵌空縣蝙<lb/>
蝠翫之漸忘反苦被同游促平生解愛石拜揖每匍匐<lb/>
急欲買兹山誅茅架椽竹為謀吾已决不假龜策卜<lb/>
　　　石公石婆<lb/>
山麓峙兩石俗傳公媼對形容極老蒼不受烟靄媚或<lb/>
<pb n="KR4f0020_WYG_043-2b"/>
言石有神主此勝絶地相向拱而立端可作嘉配我來<lb/>
祈石公乞賜風日麗短衣支一策處處探幽異深闖洞<lb/>
真居窮闚山鬼祕興盡儻告旋更祈檣颿利湖雲必澹<lb/>
蕩湖水必平駛雖無鵞酒醻庶拜神嘉惠惟虞石不言<lb/>
未能黙相契又疑石無情牝牡竟孰是所沿公媼名俚<lb/>
妄欠根柢我將辨其誣下語恐辭費<lb/>
　　　鳯家岡岡在石公山西為勷卿作<lb/>
石公山下秋風起青楓緑橘秋隂裏居人遥指鳯家岡<lb/>
<pb n="KR4f0020_WYG_043-3a"/>
一派垂楊弄湖水鳯家閣子湖之濱湖水㑴忩化作雲<lb/>
雲光水色連山翠湖面三山都屬君猶道春紅勝秋碧<lb/>
鶯能選歌蜨能拍明春更蕩蜻蛉舟來賃鳯家岡上宅<lb/>
　　　林屋洞<lb/>
自少誦真誥識有幽虚天中藏不死方挍定凡幾篇丹<lb/>
砂凝為牀石髓滴為泉琳花拂雲根藥草紛芊眠來游<lb/>
若干輩名氏繞壁鐫始入頗偪側稍深益幽妍白蝠大<lb/>
如鳥嘗撲松明烟别户乆牢扄剥啄空鏗然千年或一<lb/>
<pb n="KR4f0020_WYG_043-3b"/>
開幸得逢真僊岧嶤出絳闕平衍分璚田此境天所閟<lb/>
值此何由縁我行甚矣<graphic n="KR0629" url="https://raw.githubusercontent.com/kanripo/KR-Gaiji/master/images/KR0629.png" mimeType="image/png"/>挾策未能前欲探既瑟縮欲<lb/>
去仍遷延靈蹤不可見一任樵人傳<lb/>
　　　過林屋暘谷諸洞至無礙菴小愒因呈同游諸<lb/>
　　　　君子<lb/>
金庭玉柱人中天靈境本自僊翁傳千年不聞下笙鶴<lb/>
惟有禪客來安禪我行正值秋景暮疏林橘柚摇輕烟<lb/>
縈紆細路似蛇繞磽确亂石如羊眠幽禽忽來哢格磔<lb/>
<pb n="KR4f0020_WYG_043-4a"/>
錦蜨相趂飛翩翾青鞵布襪行復止刹竿喜峙陂東偏<lb/>
低牽緑蘿絡門牖髙拄筀竹支櫨椽老衲一二頗樸埜<lb/>
幸無苛禮煩周旋但燒栗皺作果釘旋取乳溜將茶煎<lb/>
與君選勝恣馮眺波光鏡朗峰環連山川有靈黙相助<lb/>
爭獻竒秀呈蒼妍况兼風㬉日加麗天畀此福非偶然<lb/>
徑須扳藤蹋濃翠穿盡絶壑窮層顛題名巖石勿草草<lb/>
再到洞府知何年<lb/>
　　　銷夏灣<lb/>
<pb n="KR4f0020_WYG_043-4b"/>
湖雨生緑波數尺秋瀰瀰青蒲間紅蓼動摇微風裏伊<lb/>
昔呉王時畫舸栁邊檥宫人唱采蓮人花兩相似誰知<lb/>
千年後緯蕭障流水<lb/>
　　　龍渚歌<hi>有序</hi>
龍渚在銷夏灣有大小二渚予時泛舟觀之遂作此歌<lb/>
龍公蛻玉騰虚空鱗車魚馬紛乘風玲瓏宫殿鎮無恙<lb/>
屹然撐住湖心中以石為梁石為礎雨工如羊頻戲舞<lb/>
陽侯似拒游人游每遣波濤衛門户作書試投湖龍姑<lb/>
<pb n="KR4f0020_WYG_043-5a"/>
琅函祕方今有無我將蹋浪訪貝闕拄杖借取紅珊瑚<lb/>
　　　後龍渚歌<lb/>
石根盤盤凡幾重吞波駕浪疑神工土山壓石石不動<lb/>
倒挿無數青芙蓉朅來沿流繞山腳水花如雪與石搏<lb/>
斗然迸出雲一縷乖龍挾雨湖中去<lb/>
　　　予素嗜橘此游辱鳯李雨翁竟日以橘見噉喜<lb/>
　　　　而有作<lb/>
燕市蒲桃如彈丸鵞棃之實桮杅圜十年宦游饒此味<lb/>
<pb n="KR4f0020_WYG_043-5b"/>
飲酣未嚼先流涎獨有洞庭三百顆霜前霜後紅如火<lb/>
舟車包致殊欠佳夢寐難忘故鄉果秋來湖上風物新<lb/>
老饕剖盡林間珍清泉沁齒香噀爪慰殺從前消渇人<lb/>
　　　題王勤中畫菊勤中有詩及淵明略反其意<lb/>
黄菊有何好自然多令姿撫我無絃琴為花傾一巵君<lb/>
勿輕此花頗與小草異饑當餐落英姑置乞食事<lb/>
　　　二物<lb/>
閒居翫衆物頗覺心境融鼃鼔奏數疊蚓曲鳴三終翠<lb/>
<pb n="KR4f0020_WYG_043-6a"/>
禽雜采蜨翻翻舞亦工何物敗人意獨有鼠與蠭松鼠<lb/>
大狡獪下樹㨗於風棗栗固不惜任汝穿筠籠奈何敗<lb/>
吾書其災踰螙蟲石蠭尤不材釀花有何功惟解近几<lb/>
案為穴管城中試呼筆公前被囓幾無鋒二物作過多<lb/>
於理難姑容驅去潛復來倐忽不知蹤此類大扺然奚<lb/>
足介心胷一笑且置之髙吟倚孤松<lb/>
　　　禽言<lb/>
叢木蔽荒邨衆禽晨夕嗁勿疑太啁嘲一一中良規鷓<lb/>
<pb n="KR4f0020_WYG_043-6b"/>
鴣阻我出似嫌路險巇苦口未及已竹雞復如之架犁<lb/>
何處來相誡勤東菑縣吏嚴催科力作誠難遲提壺則<lb/>
不然導我訪酒旗一醉銷煩憂勸飲理亦宜是間無佳<lb/>
客聒耳多羣迷試譯衆禽言欣欣欲忘疲出處固細事<lb/>
淵明乃吾師且從課農暇先和飲酒詩<lb/>
　　　邨行見小桃盛開<lb/>
江杏稍欲䦨海棠尚猶歛春光頗寂莫吾意不勝歉徐<lb/>
行籬落間小桃新吐燄朱顔映日酡絳褎隨風颭結束<lb/>
<pb n="KR4f0020_WYG_043-7a"/>
一何麗似覺李梅儉黄鸝語讙讙紫蜨來冉冉竹深酒<lb/>
帘斜賴此增㸃染勿嫌標格卑此亦未易貶<lb/>
　　　肩輿登堯峰至露禪菴<lb/>
卜築堯峰麓時時恣深探髙下數里餘曲直頗盡諳竒<lb/>
石聳危壁飛泉赴幽潭叢篁接空虛偃松碍烟嵐藥花<lb/>
抽細蕚淺紅雜微藍遥見刹竿立知有古佛龕叩門揖<lb/>
老僧間發世外談為我設蔬具茶清筍<graphic n="KR2670" url="https://raw.githubusercontent.com/kanripo/KR-Gaiji/master/images/KR2670.png" mimeType="image/png"/>甘幽境固可<lb/>
喜名理亦所躭栖止悔已晩奚庸慕華簪<lb/>
<pb n="KR4f0020_WYG_043-7b"/>
　　　題同宗蛟門百尺梧桐閣畫卷<hi>時蛟門方受薦舉</hi>
病夫抱病堯山下忽枉輕舠訪茅舍入門示我修閣圖<lb/>
移日卧游不能罷桐華馥馥桐葉大最便凉天與炎夜<lb/>
江上青山横檻外竹西翠靄穿林罅主人自是王佐才<lb/>
要刷修翎騁長駕偶然種植髙岡前一片濃隂差碧瓦<lb/>
擬招佳客共聽雨或許異僧同結夏極知幽興頗不淺<lb/>
㑹待名成身得謝石渠天禄正需君縱使據梧殊欠暇<lb/>
佗時寓直儻思歸但與哦詩評此畫<lb/>
<pb n="KR4f0020_WYG_043-8a"/>
　　　咏四皓<lb/>
詩書付一炬驪山鬼晝哭獨有希世子虎口幸免辱賢<lb/>
哉四老人相引入深谷不知祖龍死況復掎嬴鹿晩節<lb/>
顧大謬隂受留侯嗾定儲何與汝毋乃蛇畫足竟墮娥<lb/>
姁奸幾危夘金族若無北軍袒炎火似殘燭何如種桃<lb/>
人但解守耕牧年年武陵溪桃花紅簇簇<lb/>
　　　堯峰讀書五首<lb/>
我無宦游才中嵗寄一命回翔執㦸郎失轡憂蹭蹬㖩<lb/>
<pb n="KR4f0020_WYG_043-8b"/>
吺寮友間常恐蹋機穽幸然賦歸來久矣杜干請生冡<lb/>
亦已卜但未下窆堋功名尚何言為君付墮甑<lb/>
自少耽詩筆鉥心擢胃腎文章一小技幾受壯夫哂遲<lb/>
暮翫遺經庻幾改前軫願以所得餘講説被童齔東家<lb/>
章句生所得略矛盾恪守先正言吾其謝不敏<lb/>
昔我先大夫早被京兆薦著述鄙小儒往往貫箋傳賦<lb/>
命胡不延識者每嗟唁羈貫奉遺書稍愛趨筆硯雖踰<lb/>
三紀餘手澤猶未散家學詎易承勉旃紹編繕<lb/>
<pb n="KR4f0020_WYG_043-9a"/>
日者文格衰剽剟見瑕瘢類以鼃黽鳴仰欲希鈴鑾歸<lb/>
王逝不作敢望栁與韓嗟予異流俗嗜好區鹹酸端坐<lb/>
諷六經要使正氣完諸子且撥置卑之況稗官<lb/>
百金置石田十金置茅榭潛郎荷<lb/>
主恩甫病即得謝所慙腰腳衰無力事躬稼屣歩攜一<lb/>
編出門䕃桑柘稍值㑹心境髙吟逹旁舍勿為渇吻憂<lb/>
鄰漿幸容借<lb/>
　　　連日酷暑近晩稍得風是夕遂雨<lb/>
<pb n="KR4f0020_WYG_043-9b"/>
赤日行中天炎炎一何烈衰羸固難支況復嬰毒熱乘<lb/>
間入肝脾自分那得活姑以靜勝之躁心戒妄發昨宵<lb/>
月離畢兹晨螘遷穴幸甚天將隂快雨起蘋末微凉襲<lb/>
枕簟髙卧亦已決風伯洵可人俾我寛消渴<lb/>
　　　龍挂<lb/>
樹頭淅淅少女風鳥聲讙鳴檐角東亂雲潑墨四面起<lb/>
白痕一綫横其中道旁行人指龍挂吾亦仰首覘長空<lb/>
片鱗隻爪杳莫覩惟見蜿蜒修尾穿迷濛電光煜煜雷<lb/>
<pb n="KR4f0020_WYG_043-10a"/>
隆隆雨㸃竞與飛雹同路窪驟漲水一尺屋滿疑捲茅<lb/>
三重人言此龍壞世界諺語近誣吾不從未論甘澍慰<lb/>
農舍先喜快涼蘇病翁<hi>諺云黒龍壞世界白龍䕶世界故云</hi>
　　　家人以病者請禱作此曉之<lb/>
家有病熱者往往語言囈舉室共驚㖾雜延醫巫至或<lb/>
云鬼求食或曰風為癘衆説頗紛紛未知果誰是從來<lb/>
本儒素豈暇崇淫祠稍習黄農書湯劑固應議藥物與<lb/>
牲鵞二者均一費神姧何能為治之以不治<lb/>
<pb n="KR4f0020_WYG_043-10b"/>
王師南下有作<lb/>
摐金伐鼓聲讙闐陸馳鐵騎川樓船<lb/>
王師赫濯自天降鼠子何路求生全試約長繩各千尺<lb/>
縛取羣凶須努力五等封爵不負人諸公勿徒口擊賊<lb/>
　　　出門志感四首<lb/>
兩兒如案長相顧牽别袂阿翁方暮年此去殊謬計靦<lb/>
顔拊兩兒丁寧勿嬉戲誦讀良須勤農圃亦當議但使<lb/>
饘粥充勉旃孝友事名利非所期吾道固如是<lb/>
<pb n="KR4f0020_WYG_043-11a"/>
安車與蒲輪古人誕語爾纁帛亦何有符檄動盈紙縣<lb/>
吏恣喧呼敦廹乃至此蝯鶴猶震驚何況赤腳婢擔簦<lb/>
挈囊衣嗟哉豈得已虚名解誤人貽悔當沒齒<lb/>
老屋差可居螙書差可讀稍暇乞一枕髙卧何妨熟兹<lb/>
游頗意外畫蛇為之足勉爾荅辟書夫豈夙所欲故轍<lb/>
諒難改行見不逺復殷勤屬館人慎勿毁薪木<lb/>
學書故無益學劔非其流人生衣食耳餘事皆贅肬條<lb/>
桑朝飤蠶刈芻暮飯牛田父誠我師可免凍餒憂舍此<lb/>
<pb n="KR4f0020_WYG_043-11b"/>
欲何之毋乃非良謀咄哉逺行客三歎懐林邱<lb/>
　　　泰安行宫<hi>俗祀所謂碧霞元君土人呼為孃孃</hi>
泰山府君見稗史制人魂魄操生死冕旒廟貎殊儼然<lb/>
胡為舍此趨淫祀元君殿宇㑴山岡焚香翁姥紛相望<lb/>
琵琶聲緐牲酒熟府君屈作兒女<graphic n="KR1019" url="https://raw.githubusercontent.com/kanripo/KR-Gaiji/master/images/KR1019.png" mimeType="image/png"/>少姨小姑與此類<lb/>
千年土偶真兒戲漢家天子廢東封是處行宫吁可異<lb/>
　　　送黄俞邰聞訃南歸三首<lb/>
朔風吹枯條雨雪方霏霏游子策蹇南血涙霑麻衣創<lb/>
<pb n="KR4f0020_WYG_043-12a"/>
巨痛亦深入門何所依素帷空飄揚瓦鐙慘不煇<lb/>
伊昔别髙堂牽裾不能止山川慎䟦涉丁寧頗娓娓十<lb/>
指<graphic n="KR0888" url="https://raw.githubusercontent.com/kanripo/KR-Gaiji/master/images/KR0888.png" mimeType="image/png"/>見骨動勞結行李距此曾幾時音容今已矣<lb/>
豈不懐倚閭承讙竢升斗禄養顧未逮遺恨積山阜所<lb/>
期揚令名逝者斯不朽忠孝非殊途勉旃兩無負<lb/>
　　　懷故山<lb/>
往者山居時把茅僅覆首穨垣絫文石小徑編檉栁位<lb/>
置麤得宜山色落吾手自從辱弓旌待命闕門久諸公<lb/>
<pb n="KR4f0020_WYG_043-12b"/>
悉雄才自顧獨老醜辟若宫縣中雜以一土缶何當䝉<lb/>
放罷戴髙而履厚騎驢出輭土放船逐晴瀏二月草如<lb/>
茵三月花如綬往來故山間常得招鄰叜黄肥邨社雞<lb/>
白釅市樓酒葵菜與蓴絲一一可饞口浩歌金石鳴醉<lb/>
墨龍蛇走不知鐘鼎食能敵此樂否計之亦已熱浮名<lb/>
信何有敢向康衢㫄蠅營復狗茍<lb/>
　　　讀書<lb/>
龍鍾五十五髣髴如華顛崇朝手殘書移日即茫然回<lb/>
<pb n="KR4f0020_WYG_043-13a"/>
憶羈貫初駿快頗翩翩過目了大義少選竟一編倍誦<lb/>
若瀉水不受長者鞭因之易驕惰研習未肯專誰知老<lb/>
將至意象衰於前力學誠上策有志無其年夜闌燭䟦<lb/>
短餘光豈遷延身非袁伯業撫巻慙先賢<lb/>
　　　旅中有感<lb/>
平子賦歸田此事已千古時賢戀組紱往往老塵土吾<lb/>
意頗恥之決策返農圃故廬非褊小几杖絶楚楚坐隅<lb/>
列諸生上席延埜父掀䫇及抵掌狂語非不吐麥飯盛<lb/>
<pb n="KR4f0020_WYG_043-13b"/>
瓦盆菘羮轑土釜以此助盤桓其味勝脩脯㨨身利名<lb/>
場得失略相補區區誓墓心豈因一懷祖<lb/>
　　　題埀竿圖<lb/>
身上短簔苔様緑偶來停櫂垂楊曲鮆魚吹浪上蘋花<lb/>
乘興敲針殊不俗輕風摇曳酒家旗両岸游人歌竹枝<lb/>
羡君獨倚篷忩坐一任蜻蜓立釣絲<lb/>
　　　題梅豹方十六羅漢畫冊<lb/>
梅生解盤礴人物雅推雄前身受具戒曽入兜率宫失<lb/>
<pb n="KR4f0020_WYG_043-14a"/>
足蹋塵網朅來東土東猶記諸應真㝱寐嘗過從靜炷<lb/>
一穗香想像龎眉容心手忽融洽不著臨橅蹤或守跏<lb/>
趺坐或倚支頤笻或揮寳華巾聚立談宗風稜稜<graphic n="KR1728" url="https://raw.githubusercontent.com/kanripo/KR-Gaiji/master/images/KR1728.png" mimeType="image/png"/>露<lb/>
骨氣象迥不同是間有妙悟變化由襟胷俗云倣龍眠<lb/>
此評恐未公若人愛畫馬幾墮馬腹中晩節雖小悔何<lb/>
嘗得真空梅生根器殊筆墨超人工髣髴省本來一<lb/>
洗畫史庸以畫作佛事翛然證神通<lb/>
　　　寫家書訖遂批一詩於後<lb/>
<pb n="KR4f0020_WYG_043-14b"/>
家居山水窟游息無不宜至今旅館中夜㝱猶憶之恒<lb/>
虞春雨多土屋或易敧及此風日佳苫蓋安得遲徑草<lb/>
須屢薅籬槿須牢支橘螙菜有蝗次第當剪治辛夷好<lb/>
在無髙花玉差差此樹吾手植溉壅必以時申寧責家<lb/>
人柰何飽而媐拂衣具扁舟止足吾所知筍肥蕨芽媆<lb/>
社酒行可持杜宇女勿憂吾方戒歸期<lb/>
　　　寄題鮑聲來草庭<lb/>
鮑生嗜讀書書室開南榮梧石羅四周清隂覆門衡如<lb/>
<pb n="KR4f0020_WYG_043-15a"/>
何了不顧而以草名庭草類區以别剖晰不厭精蒺藜<lb/>
善蔓延蓬藿易縱横葶藶苦如檗菥蓂甘似餳茈䓞差<lb/>
可染菟葵略堪烹芄蘭本非蘭埜苹本非蓱几此皆惡<lb/>
種詳在爾雅經生也愛芳草辨之已分明種植與溉壅<lb/>
往往手親營露濃翠甲滋日煗珍芽萌晨夕觀物變采<lb/>
香擥其英陶令藝籬菊湘纍佩畦蘅二子不偶俗晩節<lb/>
尤惸惸生也生東南才頴超楚傖行脱薜茘衣翻然出<lb/>
柴荆空留庭前芳摇蕩春風輕<lb/>
<pb n="KR4f0020_WYG_043-15b"/>
　　　題江干阻風圗<lb/>
雲如崩山掩寥廓長年譁言風信惡捍索纔収百尺蒲<lb/>
蚤見顛風轉旗腳大船邪許横沙洲小船掀舞江中流<lb/>
前頭麗譙定何處計程知是潯陽樓樓外江豚吹浪急<lb/>
無數檣竿嘯空立風波如此路行難寄語兒曹勿輕出<lb/>
　　　繪川書院為湯潛菴先生賦<lb/>
孔孟不可作六經無完書為學貴自得耳食真鄙儒宋<lb/>
賢闡絶業已獲龍頷珠從入雖有歧根源亮非殊後進<lb/>
<pb n="KR4f0020_WYG_043-16a"/>
未升堂論辯徒紛如彼此藤口説孰若勤菑畬先生奮<lb/>
中原祖程而禰朱貫通諸家學剟膚茹其腴首斥華士偽次<lb/>
憫鯫生迂不朽在立徳其言與之俱琬也東南來兀如橛株<lb/>
拘浮沈章句中又似忘歸墟側聞繪川瀕髙甍卓通衢豆<lb/>
登仰前修生徒盛簮裾講誦方歴歴揖讓兼于于杏臺一枝春<lb/>
爛漫開榛蕪先生隱金門喟然歎歸與願言從執鞭住賃堂廡<lb/>
居廁身都養末從容牖頑愚庶㡬遲暮年猶得秉燭趨<lb/>
　　　奉贈徐健菴前軰<lb/>
<pb n="KR4f0020_WYG_043-16b"/>
婁水之所經嵯峨玉山塔羡此一隅地人傑踵相躡公<lb/>
家伯仲叔塤箎互酬荅翻然排天門聲望後先接中朝<lb/>
共推仰號為冠盖甲長公最雄邁户外朋簪盍慰問傾<lb/>
篚筐宴笑倒樽榼頻躧長者履且置諸生榻辟若大瀛<lb/>
海衆流鮮不納胷期極瀟灑經術況淹洽觀其所著書<lb/>
無語肯落夾壯采陳繪組宏音振鏜鞳當今右文時<lb/>
詔修經國業已開蘭臺局匪但給筆札前史頗浩瀚殊<lb/>
論苦未協學識如長公才又富開闔發凡必超妙寓思<lb/>
<pb n="KR4f0020_WYG_043-17a"/>
當周匝下上三百載歴歴在眉䀹何不任著述俾作羣<lb/>
賢法幸紬金匱餘奴僕命夀曄<lb/>
　　　過談家莊始有杏花時距榖雨僅七日<lb/>
纔賣餦餭餐酪粥江南花信紛相續緋桃素李無數開<lb/>
社鼓鼕鼕酒新熟燕齊之間春最遲若挍月令斯失時<lb/>
篋中裌衣空復在至今猶著羔羊皮鳧翁鴨子繞沙紫<lb/>
嗁鵊流鶯不到耳清明已過穀雨來甫見杏花初放蘂<lb/>
安得歸颿乘便風故鄉節物兒女同豆筴離離眠地緑<lb/>
<pb n="KR4f0020_WYG_043-17b"/>
櫻桃累累壓枝紅<lb/>
　　　舟中終日食韭偶作<lb/>
長安早韭鵞黄色雪花飛時坼土出菜市街頭初上市<lb/>
毎有豪門厚酬直河千半月春風吹韭葉尺許何離離<lb/>
貴人吐弃不下咽老夫甘之如蜜飴午餘新黍炊香飯<lb/>
配以韭羮寧待勸専絲箭茁未足方欣然舉箸空盤案<lb/>
偶謝㣲官還故鄉但得一飽百事足茹蔬噉糲不須擇<lb/>
底用流涎思萬羊<lb/>
<pb n="KR4f0020_WYG_043-18a"/>
　　　重三日作<lb/>
三月三日清源驛牐門水淺纔及尺老夫怕蹋輭紅<lb/>
土卻向清源作羈客臨清士女不好事水邊初無麗<lb/>
人蹟映隄緑栁垂隂隂浴灝花鳧飛拍拍悶來聊醉<lb/>
市上沽倦甚但展牀頭席安得捩柁開希颿閒㺯烟<lb/>
波半篙碧<lb/>
　　　舟中飲酒<lb/>
月黑風愈髙雲腳垂到地繫纜楊栁根摇曳頗可畏蕭<lb/>
<pb n="KR4f0020_WYG_043-18b"/>
然揜蓬忩客悶排不易從來魯酒薄况復出邨肆沾脣<lb/>
取㣲醺過此即少味譬若仕宦中沈沒何所忌夜深鐙<lb/>
火闌並船皆熟寐挂颿理烟槳姑竢明日議<lb/>
　　　荆門侯啓牐得食<graphic n="KR2087" url="https://raw.githubusercontent.com/kanripo/KR-Gaiji/master/images/KR2087.png" mimeType="image/png"/>魚<lb/>
斗門縣飛流一片浪花白樂哉羣魚來躍起每踰尺何<lb/>
人腰笭箵舉網三𤣥<graphic n="KR2087" url="https://raw.githubusercontent.com/kanripo/KR-Gaiji/master/images/KR2087.png" mimeType="image/png"/>栁條貫其頰作意猶跳躑欣然<lb/>
呼買之頗覺芳鮮溢我家太湖尾素富魚干石或圜而<lb/>
縮項或狹而豐脊曝腮或含紅細鱗或灑墨平時風月<lb/>
<pb n="KR4f0020_WYG_043-19a"/>
佳恒有斫鱠癖自從入京華此味竟難直今宵享南烹<lb/>
乃得棄官力滿引蕉葉醆醉倒柁樓側<lb/>
　　　濟寧太白樓其碑記為吾家文節公所作<lb/>
先生本非狂古之天人也至今矚遺像丰采猶瀟灑憶<lb/>
當供奉時才譽傾朝野髙標南山松駿氣西極馬勲名<lb/>
不能羈況乃富貴假一醉詩百篇吐納皆大雅吰然鐘<lb/>
吕鳴餘子皆喑啞游戲酒人中夫豈沈湎者遺阯任城<lb/>
隅千年搆廣厦隠隠面層巒鱗鱗俛萬瓦尊醖時見酹<lb/>
<pb n="KR4f0020_WYG_043-19b"/>
碑文每争抲神爽游八極乗雲儻來下<lb/>
　　　夜雨<lb/>
草際稺鼃鳴林陰姑惡語蕭蕭荻葦聲送此打蓬雨珠<lb/>
梅牐前夜半行小艇㸃水如蜻蛉平明日出烟霏歛望<lb/>
見淮山一抹青<lb/>
　　　髙郵湖<lb/>
蕅葉未生菰未長魚鷹飛飛來復往桃華水至游鱗多<lb/>
争向中流蕩雙漿朝來捕得數斗鮮付與估客不論錢<lb/>
<pb n="KR4f0020_WYG_043-20a"/>
但祈新嘯魚苗大便是湖村小有年<lb/>
　　　與覲侯入含山登一小邱有石刻題曰殤兒王<lb/>
　　　　五郎墓<lb/>
面湖背崦峯崔巍不知誰塋土一坏王郎定是玉雪子<lb/>
吁此體魄歸蒿萊下殤胡為禮不殺特建短碣移松栽<lb/>
夕陽飛蜨低荏苒月落杜宇嗁裴回即今秋色繞楊樹<lb/>
無數黄葉堆蒼苔年年寒食梨花發紙錢麥飯何人來<lb/>
嗟予中嵗屢喪子亦復餘淚沾雙腮布帷翩翻寄村舎<lb/>
<pb n="KR4f0020_WYG_043-20b"/>
瓦棺次第栖山崖人間此恨遣不易頓令目暗須皚皚<lb/>
與君歎息殊未已西風忽蕩松風哀<lb/>
　　　藤樹歌<hi>有小序</hi>
古榆一本有藤纒之頗若人力編緝者土人呼為藤樹<lb/>
天王寺松石公石此榆怪甚乃其敵横柯偃蹇春復春<lb/>
綠陰盤盤白日昬脩藤出奇與榆角媆葉緐梢相束縛<lb/>
歴年不知踰㡬何樹紋絶似絲繩絡久疑造物之有無<lb/>
今歎此榆天巧殊安得良工筆力活寫配松石作三絶<lb/>
<pb n="KR4f0020_WYG_043-21a"/>
　　　洞山<lb/>
輕雲霏霏不成雨天風駕我洞山去盤空曲徑逺横翠<lb/>
迸壁細泉旋滴乳山中風物故翛然綠毛老仙不知處<lb/>
玲瓏古竇栖蝙蝠夭矯脩藤竄松鼠松間藏丹好在無<lb/>
憑誰乞我刀圭許我欲徑肩長柄械來斸層嵐撥烟土<lb/>
茯苓如人杞如犬玉延之根大如股他年服餌生羽翰<lb/>
儻藉姓名書洞府<lb/>
　　　大龍渚<lb/>
<pb n="KR4f0020_WYG_043-21b"/>
往年龍渚下陽侯頗為虐乗風駕怒濤澎湃穿石脚水<lb/>
石互呑吐中有大聲作噌吰而鏜鞳相應儼奏樂今年<lb/>
秋不雨湖流數尺縮不暇閉奇觀一一通户鑰此是龍<lb/>
所家定役神力鑿騫若老蛟騰森如奇鬼搏大石最崚<lb/>
嶒小者復秀削幽竇誠窅深平陂忽開拓徧黏漪縠文<lb/>
或挺芙蓉蕚曲折境屢變來游每驚㖾始知人世外别<lb/>
自具邱壑嗤彼甲乙選品題未云確<lb/>
　　　游石公山<lb/>
<pb n="KR4f0020_WYG_043-22a"/>
㣲雨夜來歇初陽麗峯巔綠薲蕩寒流盧橘藹輕烟欲<lb/>
盡所歴妙肩輿止復前石公最蒼秀獨立俛平川露涵<lb/>
葛花紫風送禽語妍絶壁𦕈千尺惟有蝯猱緣我將巢<lb/>
雲松於此求長年仙人儻可呼騎鶴來蹁躚<lb/>
　　　䝉吳公紳索洞庭游稾賦此寄<lb/>
平生愛山看不足支頤逺望西山麓今年身似不羈鶴<lb/>
竟理飛颿挈行襥山中佳處推石公俛視羣峰皆婢僕<lb/>
怪奇自是驚心魂秀麗真能撲眉目橘林璀燦步障錦<lb/>
<pb n="KR4f0020_WYG_043-22b"/>
雲巒宛轉屏風綠天風不起鏡流平展盡生綃三百幅<lb/>
老僧知我非生人炒栗鬻荼頻見肅枇杷花開雪滿路<lb/>
㸃綴衣巾猶馥馥危橋夭矯曲洞幽别逐行縢恣探逐<lb/>
洞裏仙人不我瞋徧啟窻櫺驅蝙蝠數堆石髓堪采喫<lb/>
味美勝餐𤣥圃玉從今解笑嵇叔夜俗骨塵緣無此福<lb/>
歸來恍惚夢中遊欲記旋忘十五六明春約君共長往<lb/>
拂石更題招隠曲<lb/>
　　　送宗人舟次出使流求<lb/>
<pb n="KR4f0020_WYG_043-23a"/>
同館四同姓聨行若鴻雁推君尤傑出夙昔妙辭翰方<lb/>
葺明陽秋聲望甲東觀史筆有兼長紀表志傳贊公暇<lb/>
復製詩信手龍蛇攛烟墨之所到終篇無㸃竄吾儕適<lb/>
旁睨重裘透慙寒由此邀<lb/>
主知<lb/>
天語屢嘉歎邇者稱王人尅期涉浩瀚破浪長風中要<lb/>
醻壯夫願玉鞓錦麟袍新從<lb/>
御前換東閣梅未花晝錦達里閈長官負弩矢騶騎填<lb/>
<pb n="KR4f0020_WYG_043-23b"/>
驛岸𤓰步蒜山間父老夾道看去作萬里游奇絶平生<lb/>
冠鼇脊髙于山鯨目爛如電日月沐浴處試倚柁樓翫<lb/>
水天略相接積氣眇難判欲求彭湖嶼逺碧浮一綫始<lb/>
知木𤣥虚所賦曽未半乗槎亦吾心惜受老疾絆佗年<lb/>
待君還雞黍尚可辦當於談笑餘歴歴徴變幻槖中奉<lb/>
使錄挍讎應弗憚<lb/>
　　　題喬石林像<lb/>
我開海陵北河隄久無功虚糜水衡錢誰能啟<lb/>
<pb n="KR4f0020_WYG_043-24a"/>
宸聰何不繪先生抗論承明中我聞射陂南水木紛清<lb/>
華結廬水中央早梅萬株花何不繪先生歸棲畫川涯<lb/>
展視圖中人政爾趨供奉隠隠長樂鍾似逐街鼔動螭<lb/>
頭香霧濃仙掌露痕重訖今憶觚稜恍然一噩夢不如<lb/>
巻朝衣徜徉水雲間輕橈縦所如臥看江南山<lb/>
　　　題梅花横軸<lb/>
水南有梅花水北有梅花於時雪始融蒲柳猶未芽伊<lb/>
誰置斯亭景物迺爾佳亭前與亭後老榦紛槎枒素屏<lb/>
<pb n="KR4f0020_WYG_043-24b"/>
斑竹簾遥映横枝斜亭中哦詩人岸巾翫春華香風樸<lb/>
衣來所享良已奢不問溪橋滑不愁溪路賒蹇驢洵多<lb/>
事牽去還鄰家惟愁月明時無酒澆寒葩<lb/>
　　　贈張銓侯<lb/>
虚庭蔓草秋茸茸忽然幻出髙低峯雲根槎牙叢篠密<lb/>
直疑天造非人工張君巧思巳臻極闗鍵妙與文章通<lb/>
回旋映帶絶有法嗤作小技緣愚聾往年供奉暢春苑<lb/>
一一結搆超凡庸水流千盤山百轉無數蒼翠排晴空<lb/>
<pb n="KR4f0020_WYG_043-25a"/>
架巖透谷開<lb/>
輦道彷彿仙島環離宫竊聞<lb/>
至尊屢嘉歎一笑顧盼回重瞳西山之材本頑礦略加<lb/>
驅遣俱玲瓏此間拳石易易耳指揮自覺神從容一邱<lb/>
一壑未足道定有三山五岳蟠胷中<lb/>
　　　送林吉人歸閩<lb/>
君家意氣殊磊落儒術尤能紹家學相逢握手各欣然<lb/>
不分今朝完宿諾前年四月君初來梧桐葉放陰侵苔<lb/>
<pb n="KR4f0020_WYG_043-25b"/>
子規聲中趣歸櫂匆匆僅把雲巖杯去年臘月君復至<lb/>
枇杷花殘雪覆地與君共對五辛盤掀<graphic n="KR1730" url="https://raw.githubusercontent.com/kanripo/KR-Gaiji/master/images/KR1730.png" mimeType="image/png"/>不惜通宵醉<lb/>
雞籠山前鳥徑多垞南垞北紛烟蘿筍輿竹杖游未了<lb/>
其奈㝱中鄉思何老夫耄矣抛殘禄惟抱遺經守空谷<lb/>
區區樸學待君傳還鄉勿厭専耕讀青山一髮東南陬<lb/>
遥望征帆不可留欲知後夜思君處人在山光塔影樓<lb/>
　　　贈勒石顧生<lb/>
顧生運刀如運筆能將紙墨登𤣥石胷中爛熟二王書<lb/>
<pb n="KR4f0020_WYG_043-26a"/>
何論銀鈎與鐵畫鋒力所至疑有神波磔縦横俱逼真<lb/>
觀者摩挲三歎息人間絶藝推斯人顧生橅勒真好手<lb/>
細字如蠅大如斗儻鑴<lb/>
聖主登封文勲徳定然留不朽君不見朱静藏伏靈芝<lb/>
至今名氏千年垂<lb/>
　<lb/>
　<lb/>
　<lb/>
<pb n="KR4f0020_WYG_043-26b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峯文鈔巻四十三<lb/>
</p>
<p>
</p>
  </div>
</body>
</text>
</TEI>
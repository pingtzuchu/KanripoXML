<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻八</head>
    <p>
<pb n="KR4f0020_WYG_008-1a"/>
欽定四庫全書<lb/>
　堯峯文鈔巻八　　　　翰林院編修汪琬撰<lb/>
　　論　評附<hi>共二十一首</hi>
　　　兵論<lb/>
國家之禍未有不由於兵者也非兵之不可用用兵而<lb/>
不審事之可否不計功之成敗此禍之所自伏也夫可<lb/>
否成敗既有所不暇審計而又數用而不知止故勝亦<lb/>
為禍不勝亦為禍前世亂亡之主其出於此者多矣試<lb/>
<pb n="KR4f0020_WYG_008-1b"/>
畧得而舉之唐莊宗與梁相拒於德勝楊劉之間經百<lb/>
戰而僅滅之一旦李嗣源叛合於趙在禮蒼黄夜奔死<lb/>
於絳霄殿下此勝而得禍者也秦苻堅舉步騎八十餘<lb/>
萬號一百萬以伐晉自謂投鞭可以斷江流及洛澗之<lb/>
役陽平公死歸而鮮卑與諸𦍑皆叛之卒為姚萇所殺<lb/>
隋煬合十二道師再征髙麗一敗於平壤而楊𤣥感遽<lb/>
反黎陽羣盜四應卒釀江都之變不數月而隋遂折入<lb/>
於唐此不勝而得禍者也由其始而觀之是三君者皆<lb/>
<pb n="KR4f0020_WYG_008-2a"/>
所謂梟雄人傑也及其兵敝於外民困於内情迫勢屈<lb/>
雖以左右近習與厮養奴𨽻之人皆得奮起而與之為<lb/>
難至於身死國滅而天下後世卒莫之惜者此其故何<lb/>
哉不審事之可否不計功之成敗數用兵而不止之明<lb/>
效也蘇氏嘗有言曰勝則變大而禍遲不勝則變小而<lb/>
禍速吾獨以為勝亦禍不勝亦禍雖勝敗之數不同而<lb/>
其亂亡一也漢髙帝不取尉佗而以遺諸孝文宋太祖<lb/>
不取太原吳越而以遺諸太宗惟其取之也愈遲故其<lb/>
<pb n="KR4f0020_WYG_008-2b"/>
得之也愈牢固而不可解不過稍緩嵗月之間而其道<lb/>
遂出於萬全此漢宋之所以久安長治與有人於此茍<lb/>
能節其飲食起居使無心腹之疾則雖有創痍為患亦<lb/>
可不藥而自治如不能忍其搔爬痛癢思欲以金石慘<lb/>
烈之劑投而去之於是病不在四肢而且中於膏肓矣<lb/>
可不戒哉<lb/>
　　　降將論<lb/>
古之謀國者不難於受敵人之降而難於善其後無以<lb/>
<pb n="KR4f0020_WYG_008-3a"/>
善之則降而復叛叛而潰敗天下者多矣是以帝王之<lb/>
制降將也必先解散其黨與經畫其土地明去其為亂<lb/>
之資而陰劘其為惡之志初不敢用高爵重賞以示姑<lb/>
息於彼故雖受數百萬衆之降而未嘗有後患誠其慮<lb/>
之者周防之者密而駕馭之術得也昔安史之亂薛嵩<lb/>
田承嗣既降唐矣而代宗授以一鎮遂失河北廣明之<lb/>
亂朱全忠既降唐矣而僖宗又授以一鎮遂浸淫及於<lb/>
弑君而夷唐宗廟此其故何也夫三人皆盜賊之梟雄<lb/>
<pb n="KR4f0020_WYG_008-3b"/>
非明於順逆竭忠誠以圖後效者也方其來降得毋出<lb/>
於智盡能索不得已而思所變計以茍一時之生與使<lb/>
二君者果能抑其爵輕其賞而得所為駕馭之術則彼<lb/>
雖欲炰烋特一匹夫之力可以驅而縛之如㹠犢耳惟<lb/>
其慮之不周防之不密無故而資以山川之險甲兵財<lb/>
賦之利使彼有所恃以為暴辟猶縱猛虎於山林欲保<lb/>
其垂首貼尾終身不復噬人亦必不得之數也已昔劉<lb/>
盆子率其衆降漢先遣使請於光武曰陛下何以待之<lb/>
<pb n="KR4f0020_WYG_008-4a"/>
帝曰待之以不死耳夫以盆子宗室之胄乘間起義本<lb/>
非光武之叛人而其臣下又皆悉心聽命是宜有爵賞<lb/>
以慰安其意然漢之所以待彼者止於如此則駕馭降<lb/>
將之術從可知矣議者或謂曺操降許攸而不疑李愬<lb/>
降李祐唐莊宗降康延孝而重用之卒賴以成功不當<lb/>
使降將失職怨望此大謬也如許攸李祐與康延孝者<lb/>
非敵中之下僚即其冗職未嘗有腹心羽翼之寄也故<lb/>
示之以義則知歸而感之以恩則知勸議者不察乃欲<lb/>
<pb n="KR4f0020_WYG_008-4b"/>
舉三人之事望之薛嵩田承嗣朱全忠盜賊之徒其為<lb/>
計亦左矣善乎陳亮之論降將曰將者天下之所難御<lb/>
也御之必以術而況於降將乎吾故備著其說以為後<lb/>
世鑒<lb/>
　　　名論<lb/>
人主之治天下者誠也而有術行乎其間誠者所以示<lb/>
人可信術者所以示人不可測惟其可信故能必人之<lb/>
樂從惟其不可測故能驅天下之士大夫奔走於中而<lb/>
<pb n="KR4f0020_WYG_008-5a"/>
莫之覺今夫爵禄金帛所以駕馭士大夫者也然而貴<lb/>
之以爵禄則天下有不慕爵禄之士富之以金帛則天<lb/>
下有不戀金帛之人如屠羊說申包胥魯仲連之屬是<lb/>
也使為吾臣而萬一類是數子者以爵禄寵之而不從<lb/>
以金帛私之而不聽則吾駕馭之具不幾窮乎葢嘗思<lb/>
之士大夫之好名甚於其好富貴人主欲因其所好而<lb/>
用之於是不得已而始出於名之一途以警動其心而<lb/>
振作其志氣此豈狥名而遺實哉所謂術也然而世之<lb/>
<pb n="KR4f0020_WYG_008-5b"/>
詰責沽名者曰吾惡其矯激也不則曰吾疑其詐偽也<lb/>
夫矯激詐偽誠不能保其必無然欲以此概天下之賢<lb/>
士大夫則過矣且夫為善而不求名者上也顧名而不<lb/>
得不為善者次也不知名之可好而肆然行不義者小<lb/>
人而已以人主之權果盡得不求名之士而任使之則<lb/>
何所慮焉然其勢既有所不能而又無以警動其心而<lb/>
振作其志氣將見其賢者必飄然逺去而不為吾用其<lb/>
中材者亦將廢然自合於流俗而䝉垢忍辱以希旦夕<lb/>
<pb n="KR4f0020_WYG_008-6a"/>
之利則國家所得盡小人耳人主亦何樂於小人而與<lb/>
之共富貴哉名者實之所從出也士大夫好廉潔之名<lb/>
則必不敢貪汚矣好退讓之名則必不敢忿争矣好犯<lb/>
顔死節之名則必不敢靦面以媮生矣人主茍惟名之<lb/>
是狥固不能無矯激詐偽之敝使姑勸之以名而徐課<lb/>
其實以神吾術於不可測則又何患焉吾嘗謂好名之<lb/>
士大夫不惟可與圖治亦可以救敗漢末之亂使孔融<lb/>
荀彧尚在則曹操決不能亡漢唐末之亂使裴樞獨孤<lb/>
<pb n="KR4f0020_WYG_008-6b"/>
損之徒尚在則朱全忠決不能簒唐惟其有小人者陰<lb/>
陽猜忌其間悉羅織而貶且殺之故漢唐遂從而亡嗟<lb/>
夫士大夫之氣猶鋒刅也礪之則易以銳而挫之則易<lb/>
以折如具無術焉為之駕馭而又以沽名挫之此國家<lb/>
所以敗亂相屬也<lb/>
　　　易乾之九四論<lb/>
周易乾之九四或躍在淵无咎王弼曰九四履重剛之<lb/>
險而無定位所處此進退無常之時也象曰或躍在淵<lb/>
<pb n="KR4f0020_WYG_008-7a"/>
進無咎也弼又曰心所欲進意在於公故無咎也夫前<lb/>
此九三為下卦之上雖處下體之極然於九五之大人<lb/>
猶未偪也至於九四離下體入上體其距九五一間爾<lb/>
葢已駸駸有偪上之嫌矣以人事言之九五之大人既<lb/>
為君位則九三之君子當為卿大夫之位九四居其間<lb/>
上不上下不下無所可擬求之於古若文王之在西土<lb/>
伊尹周公之在商周皆足當之何也文王則嫌於偪紂伊<lb/>
尹周公則嫌於偪太甲成王也然而經於九三猶為憂<lb/>
<pb n="KR4f0020_WYG_008-7b"/>
懼警誡之詞曰終日乾乾夕惕若厲無咎九四有偪上<lb/>
之嫌而聖人顧但舉其象若一無所告戒者何也豈據<lb/>
是位者皆可傲焉自肆而自謂无咎乎夫以文王之德<lb/>
猶受讒崇伯而不免於羑里以周公之才猶見疑召公<lb/>
管蔡而不免於居東使非文王周公而倖據是位則其<lb/>
咎之不能旡也審矣聖人之作經也其詞深微而簡奥<lb/>
所謂或躍在淵者欲躍於天而不可欲潛於淵而不能<lb/>
進退失所可謂危疑之甚者也聖人以為九四之危疑<lb/>
<pb n="KR4f0020_WYG_008-8a"/>
如此當不竢警誡而後憂懼又以為乾乾惕厲之詞已<lb/>
見於前九三既然則九四不問可知此固經之微意也<lb/>
善乎王氏推言之曰心所欲進意在於公夫公之一言<lb/>
豈非九四之善道而伊尹周公之所以得延其世者與<lb/>
吾又嘗考之昔霍子孟之受知孝武也以小心謹慎未<lb/>
嘗有過夫亦庶幾无咎矣既而磔上官父子殺燕王旦<lb/>
廢昌邑王弑許后於是恣其驕子悍妻而不知憂懼警<lb/>
誡遂夷其族此皆不公之禍也嗟乎子孟雖不及周公<lb/>
<pb n="KR4f0020_WYG_008-8b"/>
而後之論者猶推原其本心至今稱之為賢顧身殁未<lb/>
幾竟以不公致禍則由其所據者即九四偪上之位也<lb/>
然則世有卿大夫者不幸而據是位其亦幸而思王氏<lb/>
之格言鑒子孟之覆轍知有憂懼警誡則雖欲進而猶<lb/>
可以無咎也夫<lb/>
　　族譜襍論三則<lb/>
　　　為兄後<lb/>
按魯公孫嬰齊為兄歸父後春秋書仲嬰齊卒孔子許<lb/>
<pb n="KR4f0020_WYG_008-9a"/>
之乎抑譏之也說者曰亂昭穆之序失父子之親不言<lb/>
仲孫明不與子為父孫也孔子葢譏之也今吾子貞公<lb/>
夭而無子廣州公幼鞠於其㛮及宦於廣遂以次子為<lb/>
子貞公後君子善之善其不以仁害義不以私廢禮也<lb/>
或謂宜嗣次房長子不則嗣廣州公長子此則不然子<lb/>
夏曰何如而可為之後同宗則可為之後何如而可以<lb/>
為人後支子可也又適子不得後大宗說者曰此乃小<lb/>
宗不可絶之明文也廣州公其知禮意矣然則古無以<lb/>
<pb n="KR4f0020_WYG_008-9b"/>
長子為兄後者與曰有之子思之兄死子思使白也繼<lb/>
之此孔氏之變禮也<lb/>
　　　為外祖後<lb/>
廣之之嗣於毛也殆與春秋莒人滅鄫類與予則曰不<lb/>
類鄫人無後故以莒公子為後今毛氏既後兄弟之子<lb/>
矣而復後外孫是不可以已乎為人後者為之子莒公<lb/>
子之後鄫也為之子者也今毛氏獨撫廣之為孫使廣<lb/>
之無所後之禰而有所後之祖殆再亂其系也是不可<lb/>
<pb n="KR4f0020_WYG_008-10a"/>
以已乎吾故曰非莒鄫類也鬼神不歆非族當廣之之<lb/>
嵗時祭告也毛之先人享之乎不享也其稱孝孫也孝<lb/>
曾孫也毛之先人受之乎不受也揆之以禮失孰甚焉<lb/>
然則返汪之姓守汪之祀是在善繼廣之之志者或謂<lb/>
世俗往往養佗姓子為後為所養後者宜如之何予曰<lb/>
先儒嘗言之矣所養父母而未有後也宜立别室以祭<lb/>
今毛氏有後矣有後則雖不祭可也舊譜附廣之一支<lb/>
於譜末予仍系諸次馮公之後以竢知禮者云<lb/>
<pb n="KR4f0020_WYG_008-10b"/>
　　　為未娶者後<lb/>
或疑未娶不宜有後予告之曰古者二十而冠三十而<lb/>
娶禮丈夫冠而不為殤婦人笄而不為殤二十以上皆<lb/>
冠者也而可不為之置後與禮為殤後者以其服服之<lb/>
夫殤宜無後者也然且有時乎置後此先王之不得已<lb/>
如檀弓所載童汪錡之屬其殆禮之變也而況不為殤<lb/>
者與是故吾族弟頊<hi>頊字修能吳縣附學生年二十夭未娶先伯父次馮公命以修能第</hi>
<hi>四兄薦郊子為後見家譜</hi>吾從子遵慧<hi>遵慧字德存吳江附學生搢九長子年二十四夭亦未娶</hi>
<pb n="KR4f0020_WYG_008-11a"/>
皆宜有後為之置後者是而疑之者非也子夏曰禽獸<lb/>
知母而不知父壄人曰父母何算焉都邑之士則知尊<lb/>
禰矣大夫及學士則知尊祖矣夫為之後者所以重祖<lb/>
禰也義不繋乎既娶與未娶也而顧欲以未娶格之是<lb/>
知母而不知父者也<lb/>
　　史評十四則<lb/>
　　　諸侯名士<lb/>
秦王用李斯謀陰遣辨士遊說諸侯諸侯名士可下以<lb/>
<pb n="KR4f0020_WYG_008-11b"/>
財者厚遺結之不肖者利劔刺之離其君臣之計然後<lb/>
使良將隨其後汪子曰名士之無足重輕也葢自古然<lb/>
矣人主亦何賴此虗名者為哉昔孔子用魯而强齊歸<lb/>
田卜子夏段干木見禮於魏文侯而鄰敵寢謀魯仲連<lb/>
在趙義不帝秦而秦師為之郤三十里君子之於人國<lb/>
也唯其不回於利不怵於威挺然而弗撓故能有濟若<lb/>
所謂諸侯名士者彼哉彼哉直小人之尤耳<lb/>
　　　漢髙祖一<lb/>
<pb n="KR4f0020_WYG_008-12a"/>
項羽立沛公為漢王王巴蜀漢中漢王怒欲攻羽蕭何<lb/>
諌曰臣願大王養其民以致賢人收用巴蜀還定三秦<lb/>
天下可圖也漢王曰善汪子曰劉備之入蜀與高祖同<lb/>
然高祖遂定天下而備不敢越漢中以訖於亡者何也<lb/>
天下之勢不在蜀而在秦曹氏能守闗中而羽不能守<lb/>
此廢興之所繋而謀國者之有善不善也<lb/>
　　　髙祖二<lb/>
漢王至洛陽聽三老董公言為義帝發喪袒而大哭哀<lb/>
<pb n="KR4f0020_WYG_008-12b"/>
臨三日告諸侯曰願從諸侯王擊楚之殺義帝者汪子<lb/>
曰帝王之師未有無名者也故能一戰而成大功若狼<lb/>
狽舉事而不合於義則盜賊而已矣安禄山朱泚之流<lb/>
雖與之天下豈能一朝居哉小雅云既微且尰爾勇伊<lb/>
何為猷將多爾居徒幾何<lb/>
　　　枚臯<lb/>
枚臯自言為賦不如相如又言為賦迺俳見視如倡太<lb/>
史公亦言文史星厯近乎卜祝之間主上以倡優畜之<lb/>
<pb n="KR4f0020_WYG_008-13a"/>
汪子曰孔子謂文王既沒文不在兹乎盖文之見重孔<lb/>
子如此顧漢之君臣乃以俳優媐戲視辭賦然則辭賦<lb/>
之文不足與於孔子之文審矣而近世士大夫猶沾沾<lb/>
以此自喜子羙云文章一小技於道未為尊誠哉是言<lb/>
也<lb/>
　　　桑𢎞羊<lb/>
𢎞羊為平準法都受天下委輸是時小旱卜式言曰縣<lb/>
官當食租衣稅而已今𢎞羊令吏坐市列肆販物求利<lb/>
<pb n="KR4f0020_WYG_008-13b"/>
烹𢎞羊天乃雨其後𢎞羊竟坐族滅汪子曰言利之臣<lb/>
未有不及於禍者也彼劉晏猶不克自免而何有於𢎞<lb/>
羊之徒乎老氏有言其施厚者其報美其怨大者其禍<lb/>
深人臣柄國而以利媚人主斯府怨之尤者也<lb/>
　　　元帝<lb/>
京房語帝曰陛下即位以來春秋災異盡備陛下視今<lb/>
為治邪亂邪上曰亦極亂耳房曰今所任用者誰與曰<lb/>
幸其瘉於彼又以為不在此人也汪子曰忠湛湛而願<lb/>
<pb n="KR4f0020_WYG_008-14a"/>
進兮妒披離而鄣之元帝不足道也唐德宗素稱英察<lb/>
及其被蠱於盧杞雖屢致顛沛而不悔葢又甚於庸主<lb/>
昔衞人病亟扁鵲至其家欲為治之病者之父謂曰此<lb/>
非子所能治也於是使靈巫求福請命對扁鵲而呪病<lb/>
者卒死世非無扁鵲也無如其信靈巫者何也<lb/>
　　　光武　宋太祖<lb/>
鄧禹賈復知帝修文德不欲功臣擁衆乃去甲兵敦儒<lb/>
學帝亦欲完功臣爵土不令以吏職為過遂罷左右將<lb/>
<pb n="KR4f0020_WYG_008-14b"/>
軍官耿弇等亦上大將軍將軍印綬皆以列侯就第加<lb/>
位特進奉朝請宋太祖謂石守信等曰人生富貴不過<lb/>
欲多積金錢厚自娛樂使子孫無貧乏爾卿等何不釋<lb/>
去兵權出守大藩擇便好田宅市之多置歌兒舞女日<lb/>
夜飲酒相歡朕且與卿等約為昏姻君臣無猜上下相<lb/>
安不亦善乎守信等曰此生死而肉骨也翼日皆罷典<lb/>
兵汪子曰功臣之與政也驕佚縱恣鮮不為害又況資<lb/>
之以土地授之以甲兵以是求免不亦難乎光武之與<lb/>
<pb n="KR4f0020_WYG_008-15a"/>
宋祖非獨為國家慮久逺也所以保全之者亦既多矣<lb/>
在周易大畜之大有曰童牛之牿元吉夫童牛始角本<lb/>
無待於牿也而必先牿之者畜之於豫也不然或待其<lb/>
角壯力悍然後從而强馽維之則將有傷人之患人主<lb/>
之驅駕功臣亦猶是也<lb/>
　　　何晏<lb/>
何晏曰惟深也故能通天下之志夏矦太初是也惟幾<lb/>
也故能成天下之務司馬子元是也惟神也不疾而速<lb/>
<pb n="KR4f0020_WYG_008-15b"/>
不行而至吾聞其語矣未見其人也汪子曰西晉清談<lb/>
之風自此始矣夫漢末之尚標榜晉初之祖虚無皆名<lb/>
士也不獨無益於人國而又促之使亡葢虛名之不足<lb/>
恃如此<lb/>
　　　爾朱榮　唐太宗<lb/>
爾朱榮既禽葛榮餘衆悉降榮以賊徒既衆若即分割<lb/>
恐其疑懼乃下令各從所樂親屬任所居止於是羣情<lb/>
大喜登即四㪚待出百里乃始分道領押隨便安置唐<lb/>
<pb n="KR4f0020_WYG_008-16a"/>
太宗於陣禽竇建德所俘獲五萬人亦即日㪚遣之使<lb/>
還鄉里汪子曰聚數萬之衆久而不㪚則其為禍也必<lb/>
烈榮與太宗之策善矣然英武如太宗其措置固宜爾<lb/>
也以爾朱之麤才而亦能之此非梟雄人傑乎後世輦<lb/>
金錢竭膏血以豢養降附與慈母之飤驕子無異謀國<lb/>
者謂足以繫結其心及其末也適為亂階而已<lb/>
　　　唐太宗<lb/>
貞觀末太白晝見太史占云女主昌民間又傳祕記云<lb/>
<pb n="KR4f0020_WYG_008-16b"/>
唐三世之後女主武王代有天下上惡之以嫌殺左武<lb/>
衞大將軍李君羡又欲取疑似者盡殺之汪子曰太宗<lb/>
之愚乃至是乎秦始皇以䜟文伐胡而不知其後之為<lb/>
胡亥宋文帝以天文圖䜟殺彭城王義康而不知其後<lb/>
之為逆邵晉武帝猜嫌齊王攸而不知賈氏之亂宋明<lb/>
帝畏忌諸弟及諸大臣誅戮幾盡而不知蕭道成之簒<lb/>
其失皆與太宗相類是故才知有時乎困而聰明有時<lb/>
乎窮古之王者非聰明才知之尚也惟尚德以弭之而<lb/>
<pb n="KR4f0020_WYG_008-17a"/>
已矣<lb/>
　　　吳元濟<lb/>
元濟反吳武陵以書諭之曰人情與足下一也足下反<lb/>
天子人亦反足下易地而論則其情可知矣汪子曰善<lb/>
哉武陵之言如陳仙竒之誅李希烈張子良之討李錡<lb/>
與李師道之授首於劉悟劉稹之滅族於郭誼皆所謂<lb/>
反天子而人亦反之者也圖伯業者雖挾天子以令猶<lb/>
懼其有不濟而奈何以反為名乎螗蜋方攘臂怒搏而<lb/>
<pb n="KR4f0020_WYG_008-17b"/>
不知黄雀之在其後此可鑑矣<lb/>
　　　文宗<lb/>
二李各為朋黨互相擠援上患之歎曰去河北賊易去<lb/>
朝中朋黨難汪子曰文宗於是乎失言夫盜賊之與朋<lb/>
黨相縁而起者也假令朝廷清明逺小人親君子開諌<lb/>
争之路杜苞苴之門當此之時家給人足則朋黨消而<lb/>
盜賊亦因之以消矣不則朝廷溷濁逺君子親小人賄<lb/>
賂公行讒諛日至當此之時四海之内皆不聊生則朋<lb/>
<pb n="KR4f0020_WYG_008-18a"/>
黨熾而盜賊亦因之以熾矣是故唐之亡也非亡於黄<lb/>
巢而朋黨亡之明之亡也非亡於李自成而門戸亡之<lb/>
亂天下者盜賊成天下之亂者朋黨與門戸是也<lb/>
　　　徐温<lb/>
徐温聞夀州崔太初苛察失民心欲徵之徐知誥曰夀<lb/>
州邊隅大鎮徵之恐為變不若使其入朝因留之温怒<lb/>
曰一崔太初不能制如他人何徵為右雄武大將軍汪<lb/>
子曰温亦奸雄矣哉其所以操縱駕馭之者必有術矣<lb/>
<pb n="KR4f0020_WYG_008-18b"/>
不然若漢景帝之削吳楚晉庾亮之召蘇峻唐潞王之<lb/>
移石敬塘一失其術則小者叛大者簒不旋踵而致禍<lb/>
後之謀國者自度不能如温能以鼂錯庾亮薛文遇為<lb/>
鑒其庶幾乎然則當如之何而可曰急之則變生緩之<lb/>
則可以豫防而無患<lb/>
　　　蔡京<lb/>
崔鶠劾蔡京曰要使一門生死則一門生用一故吏逐<lb/>
則一故吏來更枋大政無一人害巳者此京之本謀也<lb/>
<pb n="KR4f0020_WYG_008-19a"/>
汪子曰劾京之不忠與不軌者多矣然能深誅其心未<lb/>
有若鶠言之善者也前此則王安石用此術以劫制神<lb/>
宗而繼安石起者凡言紹述之徒皆安石之門生故吏<lb/>
也後此則秦檜用此術以劫制高宗而繼檜起者凡言<lb/>
紹述之徒亦皆其門生故吏也小了纎人彼此援引相<lb/>
與深根固蒂積數十年而樛轕不解故汴宋遂亡而南<lb/>
渡訖於不振然則京固祖安石之餘知而檜又祖京者<lb/>
也<lb/>
<pb n="KR4f0020_WYG_008-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峯文鈔巻八<lb/>
</p>
<p>
</p>
  </div>
</body>
</text>
</TEI>
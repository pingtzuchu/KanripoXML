<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻四十六</head>
    <p>
<pb n="KR4f0020_WYG_046-1a"/>
欽定四庫全書<lb/>
　堯峯文鈔巻四十六　　翰林院編修汪琬撰<lb/>
　　今體詩三<hi>共一百十四首</hi>
　　　苕華書屋閒居二首<lb/>
無才甘與世相忘塞向支扉亦不妨茶沸竹罏盈杓水<lb/>
煙横瓦鼎一銖香簾旌脱落栖寒雀忩帋分明透夕陽<lb/>
若問些些貧活計的應終日據繩牀<lb/>
點點霜華兩鬢齊敢如枮木望生梯生涯冷澹三間屋<lb/>
<pb n="KR4f0020_WYG_046-1b"/>
食料酸寒百瓮齏書為怕臨難諱拙棊縁慵算不辭低<lb/>
尋春賴得身猶健屐齒重沾雪後泥<lb/>
　　　飲寒香齋<lb/>
法魚糖蟹最鮮新合打頭盤不記廵持耳執杯君莫畏<lb/>
可能常作獨醒人<lb/>
　　　苕華書屋前種梅花四首<lb/>
和煙和月漸離披成就幽居一段竒桃杏本為妖艷客<lb/>
不令闌入竹笆籬<hi>宋人小説桃為妖客杏為艷客</hi>
<pb n="KR4f0020_WYG_046-2a"/>
草未生芽栁未匀一枝横向短垣新不須援取孤山例<lb/>
但愛梅花便可人<lb/>
東風吹雪㸃蒼苔喜見南枝滿意開似共幽人有𤓰葛<lb/>
隔簾頻送暗香來<lb/>
籬落曾無駐屐人獨攜濁酒酹花神桮盤草草誰相共<lb/>
吾與梅花迭主賓<lb/>
　　　自訟四首<lb/>
經術何如諳吏事宦游不及守躬耕從前鑄鐵都成錯<lb/>
<pb n="KR4f0020_WYG_046-2b"/>
猶自髙談誑後生<lb/>
樗蒲錦背元人畫金粟箋裝宋版書長物些些捐不得<lb/>
謾言結習已銷除<lb/>
戲擔赬土泥茶竈間引清泉滌硯池未得修行半分力<lb/>
此生垂老尚兒癡<lb/>
酒闌每覺閒情在病退仍嫌妄想頻枉是杜門勤學道<lb/>
雲藍小褎又任身<hi>是嵗予生兩男</hi>
　　　紅梅<lb/>
<pb n="KR4f0020_WYG_046-3a"/>
故換風流時世妝施朱裹錦艷斜陽司花大有神通在<lb/>
似試呉兒木石腸<lb/>
　　　贈貓<lb/>
火㸃雙瞳黍染毫紛紛竊齧敢誇豪但伸四腳青氈上<lb/>
已勝牀頭郤䑕刀<lb/>
　　　書屋襍興二首<lb/>
去官娯晩境屏迹謝芳時愛狎形神影羞評竹肉絲古<lb/>
苔侵石磴細雨漲盆池縱使清狂在狂名較勝癡<lb/>
<pb n="KR4f0020_WYG_046-3b"/>
長物元無㡬從容位置間𤓰皮罏色緑蕉葉硯文斑攲<lb/>
枕聊支倦攤書小破閒丁寧兒女徧家事勿相闗<lb/>
　　　與諸生步西虹橋入鏡水積善二菴<lb/>
花辰得快晴散䇿出柴荆港斷呼舟度邨深繚岸行迎<lb/>
人籬下犬留客栁間鶯一笑分僧供茶甘筍味清<lb/>
　　　料理缾中襍花二首<lb/>
風日不能妨春生几硯旁羣芳都在眼先惜杏花殤<lb/>
柬取最緐枝枝枝顔色好惟覺小桃蔫退渠似房老<lb/>
<pb n="KR4f0020_WYG_046-4a"/>
　　　寄都門故人二首<lb/>
一病麤令宿業輕藤牀竹枕揜柴衡故人都在雲宵上<lb/>
誰倩征鴻訪死生<lb/>
泉石中間一把茆偶營寢舍結書巢山王自是無音問<lb/>
未必嵇生愛絶交<lb/>
　　　跋友人法書竟賦此<lb/>
絳搨宗淳化唐臨似右軍猊頭圜鼎款蛇蚹衲琴紋援<lb/>
証寧辭僻摩挲未厭勤欣然銷永日勝筞立朝勳<lb/>
<pb n="KR4f0020_WYG_046-4b"/>
　　　排悶偶成<lb/>
愛移松桂刈榛管飽受餘生一味間文字敢承唐宋後<lb/>
命辰猶值斗牛間<hi>予命主在斗廿二度</hi>宦情冷澹甘三黜丹訣荒<lb/>
唐憶九還蚤晩麤令衣食足便攜家具老深山<lb/>
　　　古今五服考異成志感<lb/>
經術愁迂濶文章悔琢磨從游非籍湜願學是邱軻隠<lb/>
几深沈慣明鐙誦習多此生真旦暮不朽計如何<lb/>
　　　偶成二首<lb/>
<pb n="KR4f0020_WYG_046-5a"/>
無名何必更逃名洗竹澆花分外清吾我周旋今已久<lb/>
只應揮手遣書生<lb/>
自分文窮學復窮判無翺籍共磨礲何郎殘客吾羞對<lb/>
傳語應門五尺童<lb/>
　　　荅曰緝書重訂來春見訪之約<lb/>
一自魂銷青綺門屢煩書札寓殷勤此身所幸猶强健<lb/>
或可明年復見君<lb/>
　　　得埜鳧湖蟹具饌作<lb/>
<pb n="KR4f0020_WYG_046-5b"/>
深秋風物好小婦職砧刀肥脆麤宜臛尖團薄帶糟長<lb/>
腰供輭飯短水具新醪<hi>邨人釀酒以醇者為短水</hi>未負便便腹摩挲<lb/>
老興豪<lb/>
　　　元旦作二首<lb/>
尺一迢迢達五湖老羸扶杖各歡呼賜酺蠲貸尋常事<lb/>
今嵗民田予半租<lb/>
旌旗獵獵騎連連異姓諸王入覲年莫以象犀充貢篚<lb/>
聖人方講旅獒篇<hi>是曰猶未開邉警也</hi>
<pb n="KR4f0020_WYG_046-6a"/>
　　　何人識此翁二首<lb/>
或卓鳩頭杖或揮塵尾柄何人識此翁是凡還是聖<lb/>
偶作行吟聲吟成不勝慨何人識此翁詩外有事在<lb/>
　　　感物四首<lb/>
燕麥頗翩翻馬蘭亦嬌姹小草劇可辦寄人籬落下<lb/>
古木附陵苕敗垣縈薜荔物類喜攀援孤立良非易<lb/>
鳩聲下雨暘鼃聲占旱潦蠢㦲之二蟲自謂知天道<lb/>
楂楂争鵲讙紛紛鬬螘聚所得能㡬何賈勇乃如許<lb/>
<pb n="KR4f0020_WYG_046-6b"/>
　　　光福鎮<lb/>
春寒布榖啼散步向邨隄雨過泉聲急煙凝柳色低湖<lb/>
魚論斗換埜蕈滿筐提稍待楊梅熟挐舟入崦西<lb/>
　　　冐雨自相城至四涇<lb/>
極望承悠悠炊煙逐水流鳧鷖争喜雨荷芰最宜秋繞<lb/>
岸修殘壩當門繫小舟此中營卜築何啻似浮漚<lb/>
　　　為蘭兒作<lb/>
涉世嗟予老成人念女難笑啼俱嫵媚牽抱鎮盤桓冐<lb/>
<pb n="KR4f0020_WYG_046-7a"/>
雨擎荷葢尋花閙藥欄嬌癡無不可㣲遣暮懷寛<lb/>
　　　卧病<lb/>
凉風颯颯雨霏霏旋葺南榮墐北扉槁木死灰殊寂寞<lb/>
前塵昨夢故依稀嬾将服鳥占凶吉恥與尸蟲較是非<lb/>
<hi>栁子厚有罵尸蟲文</hi>蒲倚紙衾俱好在且容形影暫相依<lb/>
　　　便道過雁湖奉訪甫草先生於學山草堂率爾<lb/>
　　　　賦呈三首聊發一笑并求屬和<lb/>
谿流凡數轉始得到君冢香稻連畦暗疏楊䕶岸斜邨<lb/>
<pb n="KR4f0020_WYG_046-7b"/>
深紛織絍湖近足魚蝦穉子來看客相隨笑語譁<lb/>
檥楫入柴荆兒曹識姓名何妨供小摘未可殺能鳴埜<lb/>
蔓鉤衣亂谿風惹袂清時艱身老大暫此慰平生<lb/>
生事五湖瀕終年穏寄身種𤓰分子母蒔藥記君臣文<lb/>
筆老逾健交情澹更真願攜農父具來作躬耕人<lb/>
　　　贈陳均寧十二韻<lb/>
羡君婁水曲栖止愜平生户外晴波合窗中逺岫縈女<lb/>
蘿牽翠宻人栁弄隂輕臺為巢雲迥泉縁洗藥清藝蔬<lb/>
<pb n="KR4f0020_WYG_046-8a"/>
頻按譜選石各鐫評逸興烏皮几清齋雉尾羮倡醻偕<lb/>
徳曜<hi>均寧内子善詩</hi>著述繼康成<hi>均寜為鄭舉人士敬髙弟</hi>句向尊前覔經<lb/>
從席上横生涯餘釣具心事託棊枰遺世身難老韜才<lb/>
物不爭耽書元雅癖佞佛亦髙情他日遺民傳懸知獨<lb/>
擅名<hi>均寧方輯吳中逸民故寶作傳替</hi>
　　　咏堯峰二首<lb/>
久厭浮名夢幻同朅東卜築亂雲中戴顒何點堪為例<lb/>
從此諸峯屬鈍翁<lb/>
<pb n="KR4f0020_WYG_046-8b"/>
道逢埜翁霜滿顛問渠帝力都茫然老夫住世十小劫<lb/>
猶記唐家丙子年<lb/>
　　　初置山莊二首<lb/>
蟲絲冉冉罥秋槐室有煙煤徑有苔幸得好山當四面<lb/>
不妨牽帥老夫來<lb/>
縳帚旋除蛛網净插籬每䕶藥苖新老夫到老不曉事<lb/>
能㡬何時作主人<lb/>
　　　咏山莊二首<lb/>
<pb n="KR4f0020_WYG_046-9a"/>
水北山南地漁樵竝結鄰嵗時仍漢獵風土是堯民怪<lb/>
石苔侵面長松薜裹身不因村舍僻何以謝嚻塵<lb/>
茅茨傍墓田見者或疑僊身在人間世家依小有天劇<lb/>
雲科果樹燒葉試松泉猶恨歸未嘵行歌是暮年<lb/>
　　　鷺公與筠兒歩月有作率爾繼之<lb/>
微微月上層松頂習習風生逺岫間夜色計佳猶易辦<lb/>
料應此法兩人間<lb/>
　　　料理麤華因置此硯於齊中<lb/>
<pb n="KR4f0020_WYG_046-9b"/>
埽除一室作行窩挈腳科頭樂事多盆竹數竿微罨藹<lb/>
硯山三寸小陂陀談𤣥稍稍揮如意娯疾時時藉養和<lb/>
媮得少間差似可不憂嵗月易蹉跎<lb/>
　　　上官有行縣查予名號者究其事則風馬牛也<lb/>
　　　　戲賦二絶<lb/>
長官飛檄走荒邨讙沸青山與白雲謝客棄官堪倂案<lb/>
不妨法吏用湥文<lb/>
曽涴蓬萊侍從班十年姓氏堕塵寰而今别授山人號<lb/>
<pb n="KR4f0020_WYG_046-10a"/>
管嶺堯峯一抺山<lb/>
　　　九月八日漫興<lb/>
山中楓㧮繞茅茨邱北邨南屣步遲生也有涯差自得<lb/>
嵗云將暮復何之逢迎風日醻新候揬借壺觴慰故知<lb/>
雞白蟹黄滋味美不須鹽豉煮蓴絲<lb/>
　　　游鍊虛邨中女真院三首<lb/>
泠泠飛瀑繞瓊階丹頂仙禽啄碧苔無數桃花齊著子<lb/>
三千年賺嵗星來<lb/>
<pb n="KR4f0020_WYG_046-10b"/>
蘸水朱扉盡日闗樂罏抛在亂雲閒袖中自有安期棗<lb/>
煮得胡麻也是閒<hi>女冠有辟榖啖棗者故云</hi>
身縁䣱酒㛴諸真流落人間已一塵縱使年年守都厠<lb/>
也應同是謫僊人<lb/>
　　　贈鳳巢及襌師<lb/>
結巢層石上絶似鳥窩禪每撒懸崖手頻垂入室拳熟<lb/>
收檐角豆清瀹澗心泉若問誅茅日迢迢不記年<lb/>
　　　襍詩四首<lb/>
<pb n="KR4f0020_WYG_046-11a"/>
淒淒颯颯雨兼風松障雲屏衛病翁不問牀頭鬬牛螘<lb/>
一秋割㨿睡鄉中<lb/>
田間蝗澇最紛紛獨幸安間守白雲糠覈菜根皆<lb/>
帝力老夫一飯敢忘<lb/>
君<lb/>
鬢毛老去渾嫌短肺病秋來稍覺蘇未至妨人作樂否<lb/>
堆盤湖蟹配松鱸<lb/>
老栁枯蒲覆緑池夕陽深處望多時此心已是忘機了<lb/>
<pb n="KR4f0020_WYG_046-11b"/>
只恐沙鷗未備知<lb/>
　　　連隂<lb/>
今日少天氣連隂欲破旬鵓姑呼雨急椏舅受霜新松<lb/>
塵宜頻捉柴車嬾更巾拍浮無不可判此倦游身<lb/>
　　　閒行四首<lb/>
門前山色迥蒼蒼松鬛成隂躑躅芳欲索解人那可得<lb/>
自支桃竹立斜陽<lb/>
飲罷欣然捫腹行午煙纔斷晩嵐生莫欺老眼眵昏甚<lb/>
<pb n="KR4f0020_WYG_046-12a"/>
每到看山倍覺明<lb/>
褐裘布㡌自由身不羡東華輭土塵麟閣縱然多隙地<lb/>
幾曽畫箇杖藜人<lb/>
寥落荒谿接故臺藤輿竹杖日裵囬市無鹽酪邨無酒<lb/>
不愛看山不到來<lb/>
　　　予為諸生時嘗與方宜黄君相識今㡬三十年<lb/>
　　　　矣昨忽以兩絶句見示奬許過當謹和原韻寄上<lb/>
敢與巢由作等倫偶然乞得未衰身𤓰疇榖壟隨時了<lb/>
<pb n="KR4f0020_WYG_046-12b"/>
保社中間一細民<lb/>
絶少風流傳異日每多吟眺入新詩城中好事能來否<lb/>
恰值持螯斫鱠時<lb/>
　　　咏山中雲二首<lb/>
皺於波縠淡於煙一片亭亭逺岫邊不信剛從膚寸合<lb/>
少焉便障夕陽天<lb/>
遥逐龍公上下馳怪渠猶日作霖遲虚空都被糊塗了<lb/>
只在紛紛出岫時<lb/>
<pb n="KR4f0020_WYG_046-13a"/>
　　　籬邊種雜花樹<lb/>
移植纔三尺何時始作林土鬆宜細雨候暖藉輕隂著<lb/>
蕋常嫌晩行根特取深鄰兒多薄劣剪伐莫相侵<lb/>
　　　皆山閣<lb/>
竟日不出户馮髙興自長谿山供畫本煙靄潤琴牀藥<lb/>
草烹為饌松肪藝作香兒童報竒事鄰筍欲捎牆<lb/>
　　　再贈道者<lb/>
清都故有名浪迹到江城澒倩山君守符令社鬼驚籜<lb/>
<pb n="KR4f0020_WYG_046-13b"/>
冠三寸小羽氅數銖輕聞説游諸嶽飛行不計程<lb/>
　　　乏酒<lb/>
嫋嫋竹君穿短徑亭亭石丈俛蒼苔深山交舊俱無恙<lb/>
惟欠尊前麴秀才<lb/>
　　　閒游<lb/>
山静水悠悠經行每小留檐牙啼布榖籬腳蔓牽牛澹<lb/>
澹墟煙直濛濛社雨收誰言少天氣禊事正堪脩<lb/>
　　　出游書所見<lb/>
<pb n="KR4f0020_WYG_046-14a"/>
絶憐春澹沲更羡日舒長谿畔横青幟籬隂露茜裳賣<lb/>
餳頻弛擔采菌每盈筐又是祈蠶日鄰翁社事忙<lb/>
　　　書所見<lb/>
已見<lb/>
詔書蠲舊負又聞奏劄緩新征家家擊鼓賽蠶麥不識<lb/>
長官何姓名<lb/>
　　　邨路<lb/>
邨路三义襍茅擔數尺低蒲陶纔上架蘐草已掀泥岡<lb/>
<pb n="KR4f0020_WYG_046-14b"/>
起趨平地泉聲落廢隄病餘無一事隨意䇿枯藜<lb/>
　　　北屋<lb/>
北屋是農家桑榆數里斜嵗功占社日雨候卜朝霞伐<lb/>
竹縁編䒼瀦泉為漚麻齊民書未熟老去發長嗟<lb/>
　　　小隠<lb/>
蹤跡聊將小隠同堯峯側畔即墻東素心託寄煙雲外<lb/>
習氣銷磨巻帙中漸廢歗歌縁老疾久疏絲竹為期功<lb/>
<hi>予二年之中凡遇期服一大小功各二</hi>故交都是山王比歎息無人記此翁<lb/>
<pb n="KR4f0020_WYG_046-15a"/>
　　　稻熟<lb/>
恰直西風稻熟天肥雞新熝巨螯鮮長官又罷銷圩冊<lb/>
最好吳人快活年<lb/>
　　　戲遣二首<lb/>
間居何以養衰疲麥作餦餭菜作糜若待<lb/>
賜金供㑹飲百年未有乞身時<lb/>
苫茅架竹最艱難三尺低檐一尺欄儘著墊巾猶有礙<lb/>
可能容汝切雲冠<lb/>
<pb n="KR4f0020_WYG_046-15b"/>
　　　看梅襍詩四首<lb/>
杈枒老榦上莓苔花信風從雪後來擬挈鄰翁相就飲<lb/>
安排且放五分開<lb/>
打瓦翻盆夜半聲幽人孤負愛花情梅花與雨何嫌怨<lb/>
願向東皇乞快晴<lb/>
刺眼緐華㛴病翁未妨排日醉春風異時莫葬陶家側<lb/>
溝兆緗梅萬樹中<lb/>
屏迹山邨是一竒斬新梅蕚裹邨扉任渠親故瞋疏濶<lb/>
<pb n="KR4f0020_WYG_046-16a"/>
不到花殘不合歸<lb/>
　　　邨居十四首<hi>有小序</hi>
予居胡巷頗久其地在堯峰之麓隨所見輙為絶句皆<lb/>
實録也以代竹枝辭可爾<lb/>
風色㣲暄日影䟽倉庚戴勝迭相呼數家桑栁垂垂按<lb/>
繪出豳風小様圖<lb/>
社酒甘酸社肉肥醉歸争向道旁嬉一翁迂徑山邨下<lb/>
獨避前谿略彴危<lb/>
<pb n="KR4f0020_WYG_046-16b"/>
柴門半揜緑楊新門外呼聲聴未真出見兒郎讙繞擔<lb/>
分明寒食賣餳人<lb/>
水㾗髙與栁腰齊鳩婦晨呼覺夜嗁昨雨不逢雌甲子<lb/>
悤悤脩壩築新堤<lb/>
家家門户燕泥新恰直頭蠶上簇晨滿樹緋桃飄落盡<lb/>
楝花榆筴占殘春<lb/>
疊嶂回崖數里環松林櫟隖夕陽閒居人分住雲南北<lb/>
不是樵蘇不往還<lb/>
<pb n="KR4f0020_WYG_046-17a"/>
一拐扶身兩鬢星紙標略畫卦中形邨人不識羲文課<lb/>
競指渠儂打瓦靈<lb/>
誰家小婦出邨行紅緑衫襦倍覺明信手野花隨意插<lb/>
百般嬌詫可憐生<lb/>
嵯岈怪石卧雲煙次第堪將甲乙鐫嬴得太湖為下葉<lb/>
一邨邪許每讙然<hi>向以太湖石為貴今則俱尚堯峯矣</hi>
終年開館閙比鄰握<graphic n="KR1029" url="https://raw.githubusercontent.com/kanripo/KR-Gaiji/master/images/KR1029.png" mimeType="image/png"/>邨儒據案頻纔識租牛劵中字<lb/>
也將詩句苦撩人<lb/>
<pb n="KR4f0020_WYG_046-17b"/>
屋腳寒蔬帯雨香不妨采擷作羔嘗出泥菜菔專車大<lb/>
闌路蕪菁過膝長<lb/>
雪飛宻宻復疏疏坳凸髙底一例鋪天與雲山都不辨<lb/>
真擬身世在氷壺<lb/>
田家餽嵗徧比鄰節物雖㣲意倍真糗餌粉餈殊膩輭<lb/>
烏蔆白芋各鮮新<lb/>
有舟可釣有車巾比嵗栖遲寂寞瀕不必苦將名氏換<lb/>
往來物色斷無人<lb/>
<pb n="KR4f0020_WYG_046-18a"/>
　　　縱筆二首<lb/>
春風乍暄春晝長不游醉鄉即睡鄉任渠謗我已仙去<lb/>
鼻息雷鳴投石牀<lb/>
六書未講聲與形但將俗筆臨黄庭自分胷中無一字<lb/>
如何敢録良常銘<lb/>
　　　重葺山莊作<lb/>
竹屋茅檐亦快哉中間位置出新裁結籬欲限鄰雞入<lb/>
甃徑愁妨好客來旋濾石泉供茗飲豫培桐樹作琴材<lb/>
<pb n="KR4f0020_WYG_046-18b"/>
暮年自笑忙如許一半童心未肯灰<lb/>
　　　過蕉龕<lb/>
禪栖岑寂俛林邱髙挂芒鞵政好休移得蕉花侵徑長<lb/>
洗殘菜葉繞谿流衰遲我作辭巢燕精進君參露地牛<lb/>
望望刹竿知不逺縱無新社亦來游<lb/>
　　　再過女真院<lb/>
側對青山面緑谿七星幡矗畫穚西桃花依舊千千樹<lb/>
勾引劉郎不遣迷<lb/>
<pb n="KR4f0020_WYG_046-19a"/>
　　　谿上<lb/>
故交無復款柴荆冷落棊匳與酒鎗昨夜雨過谿水漲<lb/>
一羣鷗鳥獨尋盟<lb/>
　　　梅花與桃李竝開有感二首<lb/>
怱怱又過禁煙晨枝北依然點綴春物論競趨紅紫艷<lb/>
北花真箇作東人<lb/>
一枝冷澹映斜陽欲與緐花竝鬬香桃李不言惟解笑<lb/>
都忘渠是丈人行<lb/>
<pb n="KR4f0020_WYG_046-19b"/>
　　　邨居襍興四首<lb/>
虚名逐宦游俳語耽文賦負負無可言儒冠解相誤<lb/>
堯山㡬疊屏秀色如五老中有龎睂人僊曹屢書考<lb/>
苦蕒造畢羅槐芽下冷淘便便五經腹久矣謝佳肴<lb/>
肉芝肥似掌石髓美如漿自分僊縁熟今年定得嘗<lb/>
　　　歸田<lb/>
試將朝市挍林泉得失分明莫悵然吏牒何如書繞架<lb/>
官衫未勝褐裝緜蝯雛侍立當胥史榆莢飛來算俸錢<lb/>
<pb n="KR4f0020_WYG_046-20a"/>
若使宦游身便老也應追悔不歸田<lb/>
　　　寶雲泉<lb/>
仰滴懸崖俛䕃松每生雲氣接諸峯一泓渌浄無三尺<lb/>
誰信中間有伏龍<lb/>
　<lb/>
　<lb/>
　<lb/>
　<lb/>
<pb n="KR4f0020_WYG_046-20b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峯文鈔巻四十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻三十八</head>
    <p>
<pb n="KR4f0020_WYG_038-1a"/>
欽定四庫全書<lb/>
　堯峯文鈔巻三十八　　翰林院編修汪琬撰<lb/>
　　題䟦一<hi>共十二首</hi>
　　　題致富書<lb/>
此書出於近世其辭不雅馴然論樹蓺蠶畜之術頗可<lb/>
觀覽信有益於農家者流也孔子曰季孫之賜我粟千<lb/>
鍾也而交益親南宫敬叔之乗我車也而道加行微夫<lb/>
二子之貺財則丘之道殆將廢矣甚矣財之不可不殖<lb/>
<pb n="KR4f0020_WYG_038-1b"/>
也以孔子交游徧四方其道又大被於七十子之徒然<lb/>
猶不能無藉於財况在後之學者邪有人於此為郎吏<lb/>
歲餘而其貧益甚以是求交親道行不亦難乎然孔子<lb/>
又言富不可求數譏子貢不受命而貨殖何也學者茍<lb/>
有志孔子之道必不可以不知命有財而交親道行命<lb/>
也財不足而交且日疏道且日廢者非其人之過也亦<lb/>
命也故雖有是非毁譽之至乎其側亦安命以俟之而<lb/>
已或曰然則奚取乎此書予告之曰吾將退休於家以<lb/>
<pb n="KR4f0020_WYG_038-2a"/>
講求所謂樹蓺蠶畜之術而老焉則必於此書取之所<lb/>
以自附於農家者流也非求富者也<lb/>
　　　題淵明集<lb/>
屈原子胥皆孔子所謂殺身成仁者也而揚子雲獨譏<lb/>
之子雲方自詡以為煌煌明哲度其胷中舍劇秦美新<lb/>
而外所自得者無幾矣宜乎於二子若冰炭水火之不<lb/>
相入也温文正公之為人豈子雲比哉通鑑不尚竒節<lb/>
之士其於原之湛身略而不取可也乃元嘉四年并不<lb/>
<pb n="KR4f0020_WYG_038-2b"/>
載淵明之卒何也淵明出處始末具詳本傳至其為詩<lb/>
也哀夷齊之固窮感精衞之填海大節炳然微獨以甲<lb/>
子紀年而已而通鑑不載豈偶軼之耶抑别有義例也<lb/>
夫子雲曲學之士本不足道也而自温公以訖王介甫<lb/>
曽子固之徒無不好其學者同時能辭而闢之者子瞻<lb/>
一人而止爾温公既好子雲至謂荀孟殆不足比遂作<lb/>
太𤣥集注又作潛虛以擬之噫亦過矣昔人譏司馬遷<lb/>
是非謬於聖人予謂子雲亦然抑殆有甚焉若温公之<lb/>
<pb n="KR4f0020_WYG_038-3a"/>
不取原與淵明也得非平時之所好不免深中子雲之<lb/>
毒故有時而發與予三復淵明詩不能不為温公太息<lb/>
也<lb/>
　　　題小兒語<lb/>
沙隨吕公得勝作小兒語二巻其仲子侍郎公坤作續<lb/>
語三巻演語一巻皆不越委巷俚談閨房兒女子之所<lb/>
習者而勸誡存焉易曰䝉以養正聖功也聖人之道兼<lb/>
徹上下非有幽深𤣥妙竒特而不可測者也故其功由<lb/>
<pb n="KR4f0020_WYG_038-3b"/>
日用飲食而極之可以盡性至命化民成俗所謂内外<lb/>
本末一以貫之也蘇子由本不知道遂謂道有不可名<lb/>
言者及其論子夏之教人也則又善其始於洒埽應對<lb/>
進退而不急急於道審如是也豈道之於洒埽應對果<lb/>
有截然為二者邪夫亦支離悖謬失子夏之本意矣惟<lb/>
子程子則不然其説曰洒埽應對便是形而上者知此<lb/>
則於易養正之説庶幾其能相發明與故吾謂是語也<lb/>
不獨為閨房之勸誡已也雖曰聖賢之教大人先生之<lb/>
<pb n="KR4f0020_WYG_038-4a"/>
學不外是焉可也竊願廣其傳以竢後之求道者<lb/>
　　　題平母節略巻<lb/>
詩二南半為后夫人作聖人既繫之正風至於邶鄘衞<lb/>
為變風之始而鄘詩復首柏舟其後乃以墻有茨采唐<lb/>
鶉之奔奔諸篇繼之蓋聖人立教之意所以望其為此<lb/>
而戒其為彼也深且逺矣如馮孺人能持苦節以終其<lb/>
身又能教其子用文章取名於世其於共姜奚媿焉於<lb/>
是王茂逺宋玉叔既為之傳諸士大夫復從而賦詩寵<lb/>
<pb n="KR4f0020_WYG_038-4b"/>
之凡如干篇異時有譔輯<lb/>
本朝詩者茍不取法乎聖人則已如法聖人繫詩之意<lb/>
則必不遺乎此也且微獨不遺而已必將采其尤工切<lb/>
者冠諸篇端以端風化而勵末俗平氏盍姑俟之<lb/>
　　　題使琉球記<lb/>
陳翼字友石常熟人略通琴書既從張御史學禮徃使<lb/>
琉球嘗授琴於其王世子還至京師為予僃言海中魚<lb/>
龍之變幻日月之出没煙濤雲浪之倐忽有無與夫琉<lb/>
<pb n="KR4f0020_WYG_038-5a"/>
球風土之醇愿人物氏族之喬野儀文器數之樸略近<lb/>
古可喜可愕多記中所不載者予聞而羡且慕之為之<lb/>
拊掌起舞恨不能經行眺覽其間也昔蘇明允有言大<lb/>
丈夫不為相得為使折衝口舌之間足矣今陳生雖不<lb/>
為使幸得附<lb/>
王人以行出其技能逺自暴著於數萬里外為予所羡<lb/>
慕雖蹈海奚憾哉於是陳生又言徃返海上蓋瀕死者<lb/>
數矣其始遇盗於海口則幾以兵死既而逗留大洋中<lb/>
<pb n="KR4f0020_WYG_038-5b"/>
所貯水米告盡則又幾饑渴死夜見大魚浮海面揚鬛<lb/>
噴水水涌起數丈所乗舶震撼欲覆又幾沈溺死隨風<lb/>
引至琉球北山得登岸稍逾數十丈即當墮入落漈洋<lb/>
中不可上又幾死越北山遇風雨卒至兩龍夾舟飲於<lb/>
海又幾死及歸而復遇大風雨桅裂颿壞柁繩中絶飄<lb/>
蕩三晝夜不知所之又幾死抵閩界上輙潛行賊島間<lb/>
數百里懼為所得又幾憂悸疾病死顧得仗<lb/>
天子之芘中國之威靈數瀕死而不死天吳海若實隂<lb/>
<pb n="KR4f0020_WYG_038-6a"/>
相之蓋其自以為幸者如此然予猶有憾焉求諸古人<lb/>
如游輞川泛渼陂周覽洞庭彭蠡沅湘雲夢之旁此其<lb/>
蹟之所渉耳目所經見者以挍大海直比於桮水勺泉<lb/>
耳然且作為詩文相與張大而稱說之况乎竒觀異聞<lb/>
什伯於此不有雄偉恢閎絶倫特出之作以述其事而<lb/>
陳其狀歸而上諸史臣藏諸藝苑以嫓美齊諧志怪之<lb/>
書將何以誇示後世為無窮之傳邪惜乎陳生者方沾<lb/>
沾以琴書自喜猶未暇及此也<lb/>
<pb n="KR4f0020_WYG_038-6b"/>
　　　題萬里紀程<lb/>
紀程曷為而作吾吳孝子黄君向堅端木為其親作也<lb/>
親者孰謂謂孝子之父含美先生也先生名某崇禎癸<lb/>
酉舉人明末知雲南大姚縣以兵阻不得返孝子徒歩<lb/>
徃尋之故有作也曷為謂之紀程孝子之行也始於順<lb/>
治八年冬十二月訖明年夏六月自吳入滇復自滇奉<lb/>
其親歸吳為日則二十有一旬為道路則二萬五千餘<lb/>
里中間疾風盲雨之嗟縣崖絶壑深谿危彴之恐山妖<lb/>
<pb n="KR4f0020_WYG_038-7a"/>
木鬽猩鼯豺虎與夫獞人猺子盱睢咋噬之虞烽煙戎<lb/>
馬營壘闗隘之警無所不紀未見其親則憂憂而思既<lb/>
見則喜喜而繼之以泣舉凡家人父子悽傷欵接之情<lb/>
亦無所不紀故謂之紀程也予受其書於徐子禎起讀<lb/>
之既竟作而問客曰昔文安民王原大理民趙重華皆<lb/>
常尋親士大夫之賢者亦嘗為傳為述以行矣乃今而<lb/>
復見孝子然則孝子與王趙孰難一客曰王趙難予曰<lb/>
何謂也曰王趙之違其親或在羈貫或在襁負而其父<lb/>
<pb n="KR4f0020_WYG_038-7b"/>
又細民也所執無定業所游無定方東西南北茫茫焉<lb/>
倀倀焉故其尋之也難孝子則不然雖相距萬里而含<lb/>
美先生顧居蠻獠中無恙也孝子又熟習其親之音容<lb/>
笑貎豈必如王趙者占之以夢決之以卜導之以異人<lb/>
與予曰否否王趙遭逢承平其徃返於道路也市不晨<lb/>
易犬不夜吠海内一家雖難易也當孝子旁皇羽檄之<lb/>
間蒲伏無人之境櫛風沐雨心與身俱瘁繭足黧面絶<lb/>
無人色逺方之人視之不猜為間諜即譟為匪類其幸<lb/>
<pb n="KR4f0020_WYG_038-8a"/>
脱於刀刃劒鋒者僅耳由是觀之雖易難也蓋含美先<lb/>
先之意亦云爾語未既一客笑於坐曰子失言矣彼孝<lb/>
子烏問所謂難易哉大舜克諧稱孝小子胡蓋前之愆<lb/>
亦稱孝文武視寢問膳稱孝小弁之子窮極而呼天亦<lb/>
稱孝以文武易則文武不知也以若舜若胡若小弁之<lb/>
子難若舜若胡若小弁不知也凡為人子者知其親而<lb/>
已矣方且不自有夫孝也又烏問所謂難易哉予曰善<lb/>
　　　題搢九傳疑録<lb/>
<pb n="KR4f0020_WYG_038-8b"/>
録末永王事見於<lb/>
國初邸鈔順治元年十一月有稱前明皇子者至京師<lb/>
入故嘉定伯周奎家奎留之二日遂以偽太子疏於朝<lb/>
於是吏科朱徽河南道趙繼鼎等連章劾奎而録言為<lb/>
人所執非是既下刑部有小内官指驗瘢㾗抱之而哭<lb/>
録言内官不敢識認亦非是一時廷臣諸疏具在大指<lb/>
略同獨侍郎沈惟炳所言尤明切略曰如其真也是明<lb/>
帝之靈所默擁也<lb/>
<pb n="KR4f0020_WYG_038-9a"/>
清朝寛仁厚德加意先朝上諡發喪僃極隆盛今且命<lb/>
將出征代明帝除凶伐暴又何嫌何疑於其子不以僃<lb/>
三恪之後祀為明帝存此一綫哉如其偽也則必隂險<lb/>
者妄圖富貴故挾此無知之徒冐死試法凡主使合謀<lb/>
之人收藏引進之家務必直窮到底與天下共見之若<lb/>
留疑似之形何以傳信後世云云嗟乎東宫南竄舉朝<lb/>
猶斥為王之明况乎玉歩既改而欲緩頰措辭於其間<lb/>
不更難乎然則沈侍郎之疏未為失也搢九不及見邸<lb/>
<pb n="KR4f0020_WYG_038-9b"/>
鈔故所載不無牴牾今繕寫御史趙開心以下四疏附<lb/>
諸巻末使著書者有所考云<lb/>
　　　題時御史西臺奏議後<lb/>
右嘉定時公乾所西臺奏議三巻公諱偕行字汝健乾<lb/>
所其别號也前明萬厯中進士由知縣擢四川道監察<lb/>
御史以抄没崇信伯事特㫖降調邉方襍職歸卒於家<lb/>
當公之甫為御史也太倉王公錫爵在内閣餘姚陳公<lb/>
有年在吏部富平孫公丕揚在都察院時方崇尚清節<lb/>
<pb n="KR4f0020_WYG_038-10a"/>
百僚廪廪奉職號為國家之極盛居言路者類多挺挺<lb/>
守正不撓不阿公即其一也琬讀公所葺諸奏凡二十<lb/>
六篇中間如論沈惟敬媚倭之姧以為陽稱封貢實許<lb/>
和親遂并劾石星宋應昌李如松輩皆國家文武大臣<lb/>
曽不能練兵選將屯田積粟以衞封疆乃今日議封明<lb/>
日議貢駸駸乎又有和親之説不聞請尚方劒以斬惟<lb/>
敬首而反為曲辯隠諱其謂之何又因雷震西華門極<lb/>
言章奏既留中不發加以小臣言事獲罪者一切禁錮<lb/>
<pb n="KR4f0020_WYG_038-10b"/>
而驥駑不分大臣稱疾請告者一切慰留而薫蕕無别<lb/>
臣願視遂臣之才品為取舍如孟養浩鄒元標之直諌<lb/>
所當亟用而中有沽名偏拗者舍之可也視大臣之賢<lb/>
否為去留如陳有年之忠鯁所當亟挽而中有瑕疵可<lb/>
指者聽其去可也又言財譬諸水也導之為江河疏之<lb/>
為溝澮則羣生咸沾其益若積壅既久必奔潰四出而<lb/>
流害無窮單穆公曰絶民用而實王府猶積川原而為<lb/>
潢汚也其竭也無日矣今太倉之積貯已空矣太僕之<lb/>
<pb n="KR4f0020_WYG_038-11a"/>
馬價已匱矣而東倭北敵未有息肩之期皇上以天下<lb/>
為家何必藏富内府而徒為潢汚之聚乎蓋公所爭者<lb/>
率皆天下大計茍從其言有禆宗社非淺於乎偉哉顧<lb/>
考之神宗實禄既不及為公立傳後來秉筆纂修者亦<lb/>
無從悉公始末琬郷里後進距公之没不過數十年去<lb/>
公之居不逮數舍而其流風餘韻亦茫乎未有聞焉是<lb/>
可歎息者也今幸公曽孫圮授來游於琬之門然後得<lb/>
覩此二十六篇者惜其名位猶未大顯設施猶未大究<lb/>
<pb n="KR4f0020_WYG_038-11b"/>
而遽連蹇以終也意者其待後之人乎無念爾祖聿修<lb/>
厥德是在圮授念之而已圮授字期五縣學生方以髙<lb/>
才知名呉下云<lb/>
　　　題楊柳枝詞後<lb/>
楊栁枝詞七言絶句體雖權輿於白尚書樂天而實原<lb/>
本風雅後之人既相與師承其意又從而變易其體而<lb/>
推廣言之是故有言離别者即詩昔我徃矣楊栁依依<lb/>
之意也有言閨房男女者即詩東門之楊其葉牂牂之<lb/>
<pb n="KR4f0020_WYG_038-12a"/>
意也有感身世之仳<graphic n="KR0867" url="https://raw.githubusercontent.com/kanripo/KR-Gaiji/master/images/KR0867.png" mimeType="image/png"/>上借之以示諷刺次借之以自<lb/>
鳴其不偶者即詩折栁樊圃狂夫瞿瞿菀彼栁斯鳴蜩<lb/>
嘒嘒有菀者桞不尚息焉之類之意也其間或興或比<lb/>
所以師承風雅而寄意於楊栁者其旨趣固顯然明白<lb/>
讀者可以吟諷紬繹而怳然遇之於不言之表者也特<lb/>
其體與風雅異爾若其意則未嘗異也近世後生淺學<lb/>
不能詩者徃徃敢為大言鄙此詞近於兒女子之語而<lb/>
傲睨以為不屑為果如此也則三百篇之内諸詩咏楊<lb/>
<pb n="KR4f0020_WYG_038-12b"/>
栁者具在孔子何故不删而自漢以來諸儒之傳箋訓<lb/>
詁者亦何故尊之為經使得廁於風雅之列而又相與<lb/>
師承之乎至於稍能詩者方其為此詞也則一切取前<lb/>
賢之殘膏賸馥飣餖襞積以自附於騷人墨士以厭塞<lb/>
求者之請若有程課督責不得已而後作者而徐按其<lb/>
中舉無有也蓋其能成章者亦厪厪矣於是倡和諸詞<lb/>
多至一千六百餘篇而所録止於如此就其所録之中<lb/>
又皆瑕瑜優劣層見迭出求其旨趣之所在則未知視<lb/>
<pb n="KR4f0020_WYG_038-13a"/>
三百篇之興比果孰離而孰合孰近而孰逺也豈不難<lb/>
哉予故不敢以繩他人姑題其後而願私與諸門人共<lb/>
朂之云<lb/>
　　　題袁氏冊後<lb/>
予家與袁世戚袁之先介隱公以隱君子稱生方齋懷<lb/>
雪兩公兩公之子吳人推汝南六俊方齋所生則谷虛<lb/>
志山兩公懷雪所生則陶齋謝湖卧雪胥臺四公是也<lb/>
胥臺諱<graphic n="KR1030" url="https://raw.githubusercontent.com/kanripo/KR-Gaiji/master/images/KR1030.png" mimeType="image/png"/>官至僉事生吳門公諱尊尼官至副使為予<lb/>
<pb n="KR4f0020_WYG_038-13b"/>
亡室宜人曽祖卧雪公諱褒生德門公諱年官至參議<lb/>
為宜人本生曽祖相沿甲科文望具載國史家乗吳人<lb/>
共目為巨族之冠今振之先生年七十餘須麋郁然讀<lb/>
書好義借醫以隱其次子令推尤英妙能文即志山公<lb/>
諱裘之孫也方兵燹後袁氏稍衰先世遺澤暨正嘉隆<lb/>
萬間諸名公所贈翰墨悉落好事者手散佚久矣先生<lb/>
與令推力加購求始得裒先人諸小像自介隱公下畧<lb/>
僃而吳文定諸公題贈及志記之屬具在<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>潢成冊嗟<lb/>
<pb n="KR4f0020_WYG_038-14a"/>
夫介隱公以來所以貽子孫者非不善也顧非得先生<lb/>
父子之賢相與引之勿替則散者其何以復聚而佚者<lb/>
其何以復存乎夫寳玉大弓魯之重器也魯人失而復<lb/>
得春秋許之是册也祖考手澤在焉不啻如弓玉而已<lb/>
袁之子姓庶幾承先生之志世世寳之先生命予題其<lb/>
後予娶於袁宜乎述袁之家世也加詳焉<lb/>
　　　題庉邨和尚法嗣圖<lb/>
記曰天生時而地生財人其父生而師教之此師道所<lb/>
<pb n="KR4f0020_WYG_038-14b"/>
由昉也今夫醫藥卜筮之術承蜩弄丸彈碁蹴踘之技<lb/>
猶必有所受教而後能工况其為聖賢之學者哉浮屠<lb/>
氏之談禪者皆本達磨以下諸祖故謂之祖師及其摩<lb/>
頂記莂則又各自有師然吾聞大慧嘗游大陽洞山間<lb/>
既得曹洞宗旨見其授受之際必臂香以表不妄付授<lb/>
因竊念曰禪有傳受豈祖師自悟自證之法遂棄之而<lb/>
徧歴諸方由此言之浮屠氏之所謂師弟子非若吾儒<lb/>
之師弟子然也故當其既悟則佛可訶祖可罵禪版几<lb/>
<pb n="KR4f0020_WYG_038-15a"/>
案俱可付之一火蓋彼方借此為大機大用洞徹了當<lb/>
之所在而豈嘗拘拘於威儀禮數之中哉若清上人固<lb/>
庉邨之嗣天童之孫也來游京師乃悉取其同門受法<lb/>
者若干人列之為圗而又沾沾焉以已説序之吾不知<lb/>
其於彼法之所謂自悟自證者果有得焉否也雖然昔<lb/>
公伯寮親與七十子之列而敢於毁季路邢和叔本程<lb/>
門高第而遽誣宣仁以附紹述之説然則士大夫之隂<lb/>
賊詭譎叛其師友以去者良不少也而浮屠氏獨能區<lb/>
<pb n="KR4f0020_WYG_038-15b"/>
别受授之由來所以衞其門牆者惟恐不嚴而守其衣<lb/>
盋巾拂者惟恐不至豈不猶賢乎哉若上人是已吾故<lb/>
有感而書之<lb/>
　　　題容安軒記<lb/>
子汪子既作是記宣城梅子讀而嘆曰先生其有道者<lb/>
與或笑於旁曰非也吾聞至人之於道也若承蜩若捶<lb/>
鉤其視憂患也若虛舟之觸其履之而安也又若没人<lb/>
之入水若醉人之墜車夫固泊然無心與造化游者也<lb/>
<pb n="KR4f0020_WYG_038-16a"/>
今先生乃不勝得失祻福之慮襍然攻於胷次而形於<lb/>
起居動靜之間明知其不可柰何然後呶呶聒聒借一<lb/>
言以解之以自託於淵明子瞻是果可謂之無心乎茍<lb/>
無心何有言茍無言何有記哉語云知者不言言者不<lb/>
知故曰先生非有道者也於是子汪子聞而善之遂録<lb/>
其語<lb/>
　<lb/>
　<lb/>
<pb n="KR4f0020_WYG_038-16b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峯文鈔巻三十八<lb/>
</p>
<p>
</p>
  </div>
</body>
</text>
</TEI>
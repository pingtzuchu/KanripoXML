<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻七</head>
    <p>
<pb n="KR4f0020_WYG_007-1a"/>
欽定四庫全書<lb/>
　堯峯文鈔巻七　　　　翰林院編修汪琬撰<lb/>
　　經解六<hi>共三十五首</hi>
　　　五服皆為衰說<lb/>
斬齊大功小功緦麻五服之服通謂之衰雖弔服亦謂<lb/>
之衰鄭𤣥云凡服上曰衰下曰裳又五服之衰一斬四<lb/>
輯三山楊氏喪服圖衰裳之制五服皆同前有衰後有<lb/>
負版左右有辟領惟子為父母用之旁親則否此先王<lb/>
<pb n="KR4f0020_WYG_007-1b"/>
之禮然也葢衰之為言摧也明孝子有哀摧之心也夫<lb/>
哀摧之心凡在五服中者莫不有之奚獨孝子亦曰孝<lb/>
子之於父母視旁親有加戚焉非謂旁親而遂可以不<lb/>
哀摧也然則五服之服通謂之衰宜矣顧近世士大夫<lb/>
自大功之喪而下舉無有服衰者皆非知禮者也按喪<lb/>
服傳大功布衰裳牡麻絰無受或牡麻絰纓布帶有受<lb/>
小功布衰裳澡麻帶絰或牡麻絰又記宗子孤為殤大<lb/>
功衰小功衰皆三月又襍記功衰食菜果飲水漿無鹽<lb/>
<pb n="KR4f0020_WYG_007-2a"/>
酪不能食食鹽酪可也此大功小功為衰之明驗也鄭<lb/>
𤣥云緦麻布衰裳而麻絰帶又周禮王為三公六卿錫<lb/>
衰為諸矦緦衰為大夫士疑衰此緦麻為衰之明驗也<lb/>
自朱子家禮明集禮孝慈録莫不仍之顧律令大功以<lb/>
下言服不言衰非不為衰也省文也士大夫亦無有服<lb/>
功衰緦衰者此近世薄於旁親而然夫豈先王之制與<lb/>
　　喪服襍說五則<lb/>
　　　禫<lb/>
<pb n="KR4f0020_WYG_007-2b"/>
禮間傳父母之喪期而小祥又期而大祥中月而禫鄭<lb/>
𤣥謂二十五月大祥祭中猶間也大祥之後間一月禫<lb/>
祭故主二十七月三年問父母之喪二十五月而畢又<lb/>
檀弓祥而縞是月禫故王肅又謂祥禫共月鄭王皆本<lb/>
於禮而二義不同其徒往往相難晉初用王肅義遂以<lb/>
為制宋永初元年黄門侍郎王淮之上言王義惟晉朝<lb/>
施用搢紳之士猶多遵鄭義宜順人情使朝野一體是<lb/>
後遂皆以二十七月為斷矣按禮親喪外除兄弟之喪<lb/>
<pb n="KR4f0020_WYG_007-3a"/>
内除杖期猶祥禫間月豈三年重服而不可用期喪為<lb/>
準乎春秋文二年冬公子遂如齊納幣葢僖公之喪至<lb/>
是已二十六月矣而公羊氏譏其喪娶由此言之固當<lb/>
從鄭義無疑先儒謂遵鄭者過禮而重情遵王者輕情<lb/>
而反制斯乃孰為孝乎其說是也乂范淳父曰禫祭名<lb/>
非服之色也今乃為之黲服三日然後祭此不經也按<lb/>
禮禫而纎纎非禫字之義及觀漢文帝遺詔纎七日師<lb/>
古曰纎者禫也則其誤已久矣說文禫字從示從覃除<lb/>
<pb n="KR4f0020_WYG_007-3b"/>
服祭也釋名孝子之意澹然思慕益衰也<lb/>
　　　為妻禫<lb/>
禮期之喪十一月而練十三月而祥十五月而禫此指<lb/>
杖期而言故鄭𤣥謂父在為母也又禮為父母妻長子<lb/>
禫又期終喪不食肉飲酒父在為母為妻又期居廬終<lb/>
喪不御於内者父在為母為妻葢妻喪皆與父在為母<lb/>
同故先儒謂為妻亦十五月而禫也後世妻喪不禫則<lb/>
已夷於旁期矣<lb/>
<pb n="KR4f0020_WYG_007-4a"/>
　　　心喪<lb/>
戴德喪服變除曰天子諸矦之庶昆弟大夫之庶子為<lb/>
其母大功哭泣飲食思慕猶三年賀循喪服要記凡降<lb/>
服既降心喪如常月劉智謂小功以下不稅乃無心喪<lb/>
又陳沈洙議元嘉立義心喪以二十五月為限惟王儉<lb/>
古今集記終二十七月為王逡所難何佟之儀注亦用<lb/>
二十五月無復心禫云云是則心禫可廢心喪不可廢<lb/>
也宋服制凡如適孫祖在為祖母為人後者為其所生<lb/>
<pb n="KR4f0020_WYG_007-4b"/>
父母之類皆許解官申心喪三年葢猶遵用前代制也<lb/>
自明以來此禮不行久矣當亦士大夫所宜講求者<lb/>
　　　閏月<lb/>
春秋哀五年閏月葬齊景公公羊曰閏不書此何以書<lb/>
喪以閏數喪曷為以閏數喪數畧也糓梁曰不正其閏<lb/>
也范寗謂閏月附月之餘日喪事不數公糓二義不同<lb/>
白虎通三年之喪再期二十五月也禮有取於三故謂<lb/>
之三年縁其漸三年之氣也三年之喪不以閏月數何<lb/>
<pb n="KR4f0020_WYG_007-5a"/>
以言期也期者復其時也大功以下月數故以閏月除<lb/>
晉宋之間喪遇閏月諸儒紛紛聚訟隋開皇初太常卿<lb/>
牛𢎞奏三年及期喪不數閏大功以下數之以閏亡者<lb/>
祥及忌皆以閏所附之月為正由是歴代以來遂為定<lb/>
制又按春秋襄二十八年胡氏傳十有二月甲寅天王<lb/>
崩乙未楚子昭卒相距四十日閏月之驗也然不以閏<lb/>
書喪服不數閏也又蘇氏集解葬景公喪不數閏譏齊<lb/>
以閏月葬也葢皆從糓梁說公羊云云非是<lb/>
<pb n="KR4f0020_WYG_007-5b"/>
　　　變除<lb/>
古人之於喪服也至纎至悉而於三年之喪尤加慎焉<lb/>
是故三日而成服三月而葬則有受衰服葛絰至於小<lb/>
祥則除首絰服練冠練衣黄裏縓縁繩屨無絇至於大<lb/>
祥則除衰服斷杖服縞冠素紕麻衣白屨無絇葢孝子<lb/>
之哀以次而衰則其服亦以次而變有子既祥而絲屨<lb/>
組纓則記者譏之以為蚤也唐開元禮練縞皆如儀而<lb/>
受衰廢矣明集禮倣家禮行之益不能盡合乎古而小<lb/>
<pb n="KR4f0020_WYG_007-6a"/>
祥祭前一日陳練服大祥陳禫服猶有禮之遺意焉又<lb/>
按練衣鄭𤣥謂為中衣孔頴達謂此非正服也以承衰<lb/>
而已温公書儀及家禮皆既練去負版辟領衰頗與禮<lb/>
異其說未知何據<lb/>
　　　袒免辨<lb/>
宋儒程子泰之嘗辨袒免謂免如字不當如鄭氏音問<lb/>
予始愛其文久而考之禮經則程子所辨未合也程子<lb/>
曰不應别立一冠名之為免予則曰布廣一尺從項交<lb/>
<pb n="KR4f0020_WYG_007-6b"/>
頟而卻繞於紒是固不成其為冠也鄭氏亦未嘗以冠<lb/>
名之也程子曰解除吉冠之謂免如免冠之免予則曰<lb/>
此非禮經意也禮秃者不免謂其無紒可繞故不免也<lb/>
又或問曰免者以何為也曰不冠者之所服也洵如經<lb/>
言則不止於不冠而已如之何借免冠以為釋也程子<lb/>
曰衰絰冠裳俱有其制而袒免則元無冠服故經莫得<lb/>
而記予則曰經文有之矣程子未之詳也禮奔喪者自齊<lb/>
衰以下入門左中庭北面哭盡哀免麻於序東是免用<lb/>
<pb n="KR4f0020_WYG_007-7a"/>
麻也斬衰括髪以麻為母括髪以麻免而以布是免用<lb/>
布也布與麻者免之制也其可謂之無其制與程子曰<lb/>
禮男子冠而婦人笄男子免而婦人髽是冠與免對也<lb/>
故得以免冠為免予則曰非也冠與笄對免與髽對者<lb/>
也髽不止於除笄而免獨止於免冠乎左傳韓之戰秦<lb/>
穆公獲晉矦穆姬登臺履薪使以免服衰絰逆則免之<lb/>
有服審矣程子又釋喪小記曰父母皆應以麻括髪而<lb/>
古禮母皆降父故減麻用布而特言免以明之予則曰<lb/>
<pb n="KR4f0020_WYG_007-7b"/>
此又非也經文上言括髪而下言免則免與括髪不同<lb/>
不可以合釋之也有免而括髪者焉母喪是也有免而<lb/>
不括髪者焉屬及五世之喪是也程子復終言之曰予<lb/>
疑鄭氏故著此以待博而不惑者折衷之予則曰甚矣<lb/>
程子之好學也雖然鄭氏之距古逺矣程子與予之距<lb/>
鄭氏也又益逺先儒之立言也雖不能無醇駁而其音<lb/>
釋必有所師承未可遽以為疑也幸而程子尚有所待<lb/>
故予得發其臆說如此予非博者也葢能信經而不惑<lb/>
<pb n="KR4f0020_WYG_007-8a"/>
者也<lb/>
　　　父卒未殯適孫為祖服辨<lb/>
禮父在為祖期父卒為祖後者服斬此喪服傳之明文<lb/>
也後儒若賀循徐廣之徒乃言父亡未殯而祖亡適孫<lb/>
不敢服祖重謂父屍尚在不忍變於父在也愚竊以為<lb/>
不然禮殯而後成服父既前卒則先成父服而後成祖<lb/>
服當其成祖服之時父屍已殯矣夫何不敢服重之有<lb/>
祖無適子而猥云不忍不忍於父而忍於其祖則父之<lb/>
<pb n="KR4f0020_WYG_007-8b"/>
心能安父之目其能瞑耶為長子傳曰正體於上又乃<lb/>
將所傳重也是父生存已許其子傳祖父之重矣及其<lb/>
殁也適孫顧不敢申祖服然則主祖之喪者當誰屬乎<lb/>
將遂無主乎抑别立支子而為之主也其於傳重之義<lb/>
失之逺矣小記父母之喪偕先葬者不虞待後事襍記<lb/>
有父之喪如未殁喪而母死其除父之喪也服其除服<lb/>
卒事反喪服如三年之喪則既顈其練祥皆行由是言<lb/>
之父卒尚不得以餘尊厭母安有適孫為祖而不敢服<lb/>
<pb n="KR4f0020_WYG_007-9a"/>
重者哉然後知賀徐皆妄說也庾蔚之言賀循所記謂<lb/>
大夫士又非也為祖後者自天子達士庶皆同則其服<lb/>
不得有異<lb/>
　　　妾無服辨<lb/>
儀禮貴妾緦而律文無之今之卿大夫宜何從予應之<lb/>
曰從律何以知其宜從律也古今之制不同有從重服<lb/>
而改輕服者有從輕服而改重服者有從有服而退為<lb/>
無服者有從無服而進為有服者自唐以來損益儀禮<lb/>
<pb n="KR4f0020_WYG_007-9b"/>
多矣而猶欲取久逺不可考之文以自附於好古乎荀<lb/>
卿氏曰法後王是不可不深講也今之卿大夫不然舉<lb/>
凡服其餘親莫不兢兢令甲而莫之敢越而獨於其妾<lb/>
也則必秉周禮毋乃暱於所愛乎哉有難者曰母以子<lb/>
貴非與曰非是之謂也諸侯娣姪媵之子得立則國人<lb/>
從而尊其生母故存則書夫人歿則書薨書葬書小君<lb/>
皆得視其適此春秋之例也然則妾之子而既貴矣天<lb/>
子且許之貤封而家長可不為之制服乎曰天子自貴其<lb/>
<pb n="KR4f0020_WYG_007-10a"/>
卿大夫之母家長自賤其妾律令之與勅也誥也是皆<lb/>
出於天子固竝行不倍者也或又難曰律文得毋有闕<lb/>
與曰國家辨妻妾之分嚴嫡庶之閑其防㣲而杜漸也<lb/>
可謂深切著明矣而又何闕文之有且吾考諸儀禮則<lb/>
曰大夫為貴妾緦考諸喪服小記則曰士妾有子而為<lb/>
之緦儀禮不言士妾小記不言大夫妾而唐開元禮則<lb/>
皆不為之制服宋司馬氏書儀朱子家禮與前明孝慈<lb/>
録亦概未之及也葢妾之無服千餘年於此矣今使家<lb/>
<pb n="KR4f0020_WYG_007-10b"/>
長之為大夫者為之服緦則衆子之為士者當如之所<lb/>
生子為父後者亦當如之其父在者當為所生母大功<lb/>
顧已之服其妾也則從儀禮緦而命衆子與所生子則<lb/>
又從律文或齊衰杖期或斬衰三年是於古今之制胥<lb/>
失之也嗟乎非天子不議禮若好古而不純乎古守今<lb/>
而不純乎今是則自剏為禮也吾故曰不可不深講也<lb/>
　　喪服或問二十四則<lb/>
　　　繼祖母<lb/>
<pb n="KR4f0020_WYG_007-11a"/>
或問禮與律有繼母而無繼祖母之文然則繼祖母不<lb/>
當服與曰非也言祖母則繼祖母統其中矣葢繼祖母<lb/>
與庶祖母有辨繼祖母之歿也祔於廟而庶祖母不祔<lb/>
夫既祔於廟為之孫者方嵗時饗祀之而可以無服乎<lb/>
故曰言祖母則繼祖母統其中矣<lb/>
　　　庶祖母<lb/>
或問庶祖母宜何服曰其袒免乎禮大夫以上為庶母<lb/>
無服何庶祖母服之有然則律文服庶母期矣顧亦無<lb/>
<pb n="KR4f0020_WYG_007-11b"/>
庶祖母服者何與曰䟽也無恩也是則為之袒免可也<lb/>
　　　夫之本生父母<lb/>
或問禮為舅姑齊衰期故為本生舅姑大功今律文既<lb/>
易期為三年斬矣而獨於夫本生如故其降等不太甚<lb/>
與曰不然也兄弟之子服伯叔父母期則為人後者服<lb/>
本生父母如之兄弟之子之婦服夫之諸父諸母大功<lb/>
則夫為人後者服夫本生亦如之此固相準而制服者<lb/>
也律文未嘗與禮異也何降等太甚之有<lb/>
<pb n="KR4f0020_WYG_007-12a"/>
　　　繼姑<lb/>
或問禮無繼姑之服何也曰非無服也先儒謂子當以<lb/>
父服為正父若服以為妻則子亦應服之此可類而推<lb/>
也傳曰婦人既嫁從夫夫者婦之天也夫既以為母矣<lb/>
婦其敢不以為姑乎然則從夫而服又何惑焉<lb/>
　　　舅妻<lb/>
或問舅妻何以無服也曰由父而推之則有父族之服<lb/>
由母而推之則有母族之服姑之夫不可以為父族舅<lb/>
<pb n="KR4f0020_WYG_007-12b"/>
之妻與從母之夫不可以為母族者也禮絶族無施服<lb/>
其此之謂與<lb/>
　　　庶母<lb/>
或問均父妾也必有子然後為庶母何也曰父妾之男<lb/>
吾謂之昆弟矣其女則吾謂之姊妹矣昆弟姊妹之母<lb/>
猶吾母也故謂之庶母舍是則不得被此名也是以為<lb/>
吾庶昆弟姊妹之母則服不為吾庶昆弟姊妹之母則<lb/>
不服<lb/>
<pb n="KR4f0020_WYG_007-13a"/>
　　　繼父<lb/>
或問律文繼父同居而兩有大功親者為之齊衰三月<lb/>
借令一有大功以上親一無大功以上親則如之何曰<lb/>
小記皆無主後同財而祭其祖禰為同居有主後為異<lb/>
居䟽謂此子有子亦為異居也然則律文雖與禮不同<lb/>
而其義即皆有主後者也或問果應服乎曰父不當繼<lb/>
繼父亦不當同居而禮與律有同異居之别此服制之<lb/>
變末世之不得已也亦為人子者之不得已也<lb/>
<pb n="KR4f0020_WYG_007-13b"/>
　　　前母之黨<lb/>
或問先儒言前母之黨當為親而不言其服何以無服<lb/>
也曰禮為其母之黨服則不為繼母之黨服宗無二統<lb/>
外氏亦無二統前母之子不服後母之黨則後子不逮<lb/>
事前母者亦如之也禮從服者所從亡則已前母既亡<lb/>
如之何其有從服與<lb/>
　　　繼母之黨<lb/>
或問繼母如母何以不服繼母之黨也曰鄭𤣥謂外氏<lb/>
<pb n="KR4f0020_WYG_007-14a"/>
不可二也庾蔚之亦謂若服繼母之黨則亂於已母之<lb/>
出故也禮慈母與繼母同喪服小記曰為慈母之父母<lb/>
無服則其不服繼母之黨宜也嗟乎為人後者言若子<lb/>
繼母言如母夫謂之如與若者葢其父母之文同而情<lb/>
則異者也故不得已而為繼母之黨服虞喜謂縱有十<lb/>
繼母惟當服次其母者之黨此說殆近是矣<lb/>
　　　生母之黨<lb/>
或問禮有庶子為其外祖父母從母舅之服而律文無<lb/>
<pb n="KR4f0020_WYG_007-14b"/>
之何也曰古者諸侯卿大夫之妾出於買者少而為娣<lb/>
姪媵者多若後世之為妾者皆庶姓也其父母兄弟姊<lb/>
妹往往有不可考者律文不為之服葢以賤故絀也然<lb/>
則庶子之服其生母也今且與適母同矣夫使伸其私<lb/>
於母而獨絀於母之黨毋乃稍失倫與曰非也小不可<lb/>
加大卑不可陵尊賤不可干貴聖人之立制也姑以此<lb/>
示適庶之閑焉此律文之微意也故庶子得為適母之<lb/>
黨服而不得為生母之黨服鄉先生姚文毅公亦以無<lb/>
<pb n="KR4f0020_WYG_007-15a"/>
服為善也<lb/>
　　　同母異父之昆弟<lb/>
或問同母異父昆弟之服子游言大功子夏言齊衰而<lb/>
唐開元禮降從小功三者不同然則宜何服曰律文無<lb/>
服此宜從律者也禮同父母之昆弟期同父異母之昆<lb/>
弟大功因母既嫁則與宗廟絶矣彼既自絶於宗廟則<lb/>
其子之為父後者猶不為之制服顧可使同母異父夷<lb/>
於同父異母之服乎禮繼母可以如母繼父不可以如<lb/>
<pb n="KR4f0020_WYG_007-15b"/>
父故繼父不同居者無服而獨為異父者大功其失禮<lb/>
意明矣子夏傳曰禽獸知母而不知父壄人曰父母何<lb/>
算焉使同母異父而為之服此知母而不知父者也與<lb/>
禽獸何以異與然則齊衰亦非子夏之言也記禮者之<lb/>
臆說也<lb/>
　　　妻母<lb/>
或問明孝慈録注妻母之嫁者出者皆服緦然則果應<lb/>
服乎曰否嫁母出母為父後者猶無服何有於妻母之<lb/>
<pb n="KR4f0020_WYG_007-16a"/>
出且嫁者乎厚於妻母而薄於己之所生其非先王之<lb/>
意也明矣律文無服是也<lb/>
　　　君<lb/>
或問漢魏屬吏皆為州郡將服君與舊君之服而唐以<lb/>
後無之何與曰漢魏之制州郡皆得自辟其屬雖服此<lb/>
服可也後世一命以上無不請於天子受天子之爵食<lb/>
天子之禄州郡不得而臣之也州郡既不得而臣之則<lb/>
品秩崇卑雖異皆其比肩事主者而又何服焉<lb/>
<pb n="KR4f0020_WYG_007-16b"/>
　　　朋友<lb/>
或問禮言朋友麻而律文無之何也曰吾聞之同門為<lb/>
朋同志為友古之為朋友者其將與之交也則有始相<lb/>
見之禮其既與之交也則有終身同道之恩葢慎於初<lb/>
而厚於繼也如此夫惟始慎之繼厚之故歿則哭於寢<lb/>
門之外加麻三月今交道廢矣彼之憧憧往來者飲食<lb/>
而已耳博奕笑語而已耳有善不相勉有過不相規此<lb/>
則孔子謂之所知曾子謂之相識者也非朋友也而顧<lb/>
<pb n="KR4f0020_WYG_007-17a"/>
欲為之加麻不已重乎夫朋友之服不在五服之内故<lb/>
律文畧之後之學者縁情義之淺深厚薄而加折衷焉<lb/>
可也<lb/>
　　　師弟子<lb/>
或問師弟子何以無服也曰昔者孔子之喪顔回也若<lb/>
喪子而無服子貢請喪孔子若喪父而無服今之為師<lb/>
為弟子者其視夫子子貢何如而遂相為服也先儒謂<lb/>
師不立服不可立此說是也然則弔服加麻出入常絰<lb/>
<pb n="KR4f0020_WYG_007-17b"/>
者非與曰昔者朱文公之喪黄文肅公為其師加麻制<lb/>
如深衣用冠絰何文定公之喪王文憲公服深衣加帶<lb/>
絰冠加絲許文定公薨蒲人王楫衰絰赴葬司賓者辭<lb/>
曰門人衰禮與楫曰吾師也術藝之師與賓主之師與<lb/>
吾猶懼乎報之無從耳由是言之後世有人師經師如<lb/>
朱何許三先生者夫亦可以用此服矣<lb/>
　　　衰負版辟領<lb/>
或問衰衣之有衰負版辟領也果獨為父母用之與曰<lb/>
<pb n="KR4f0020_WYG_007-18a"/>
否經傳無明文鄭𤣥之注賈公彦之䟽亦然如曽孫為<lb/>
曽祖父母也適孫祖在為祖母也為人後者為本生父<lb/>
母也是皆難以旁親例者也其遂可不用衰負版辟領<lb/>
與家禮之與儀禮圖說葢各發明注䟽而猶各有所未<lb/>
盡也吾故謂齊衰必當有二式<lb/>
　　　杖<lb/>
或問禮無爵者非擔主不杖然則庶人居三年之喪亦<lb/>
有不杖者與曰無之古人之居喪也哭踊無算水漿不<lb/>
<pb n="KR4f0020_WYG_007-18b"/>
入口者三日既殯食粥朝一溢米暮一溢米如是則無<lb/>
不病者故曰非擔主而杖為輔病也夫安得有不杖者<lb/>
與今人之居喪也哭泣不哀飲食居處如故其違禮也<lb/>
多矣而又逆億古人之不能病不亦悲夫<lb/>
　　　婦人衰<lb/>
或問婦人可以不衰乎曰不可服以飾情情貌相配吉<lb/>
凶相應故衰之為服所以表中誠也婦人者何獨不然<lb/>
由是言之是雖旁親猶不可以不衰而況妻為夫妾為<lb/>
<pb n="KR4f0020_WYG_007-19a"/>
家長女子子為父母乎<lb/>
　　　婦人杖<lb/>
或問婦人可以不杖乎曰婦人之不杖也傳謂其不能<lb/>
病故也假令哀毁而能病則聖人許之矣豈遂禁其以<lb/>
杖即位乎然則傳也喪服小記也或言杖或言不杖者<lb/>
葢兩相發明也或又問婦人謂童女孔頴達之說亦可<lb/>
信乎曰不然也婦之言服也服事其夫也非未嫁女子<lb/>
之稱<lb/>
<pb n="KR4f0020_WYG_007-19b"/>
　　　改葬<lb/>
或問禮改葬緦鄭𤣥謂三月除之而明集禮既葬釋服<lb/>
何以不同也曰集禮釋緦服者謂釋其衰麻耳下文素<lb/>
服云云則猶未敢即吉也是故吾從三月<lb/>
　　　過時而葬<lb/>
或問過時而葬宜何服曰禮久而不葬者主喪者不除<lb/>
夫久而不葬人子之過也其可以不衰絰乎哉又禮為<lb/>
兄弟既除喪已及其葬也反服其服兄弟且爾而況於<lb/>
<pb n="KR4f0020_WYG_007-20a"/>
人子乎是故吾吳人之葬其親也緩然其儀文猶必視<lb/>
其初喪葢不失禮之遺意者也<lb/>
　　　變除<lb/>
或問古者既虞則服受衰既練則服練冠既祥則有大<lb/>
祥之服其變除也匪一而近世俱不行何與曰練禫之<lb/>
服明集禮㑹典有之品官與庶人皆同然而莫之行者<lb/>
非令甲之䟽也此世俗不學之咎也<lb/>
　　　命赴<lb/>
<pb n="KR4f0020_WYG_007-20b"/>
或問古之卿大夫之喪主人必命赴者然則吾吳人之<lb/>
有赴也亦猶行古之道與曰否知生者弔知死者傷彼<lb/>
不知生不知死而吾往赴之非禮也<lb/>
　　　喪主<lb/>
或問喪必有主與曰禮喪有無後無無主然則孰為之<lb/>
主曰惟冢子與其婦禮所謂主人主婦是也支子不在<lb/>
列與曰雖在列而不敢主之也何為其不敢也曰非傳<lb/>
重也曾子曰喪無二孤此之謂也親戚故舊亦可主與<lb/>
<pb n="KR4f0020_WYG_007-21a"/>
曰可古者喪必赴赴必哭哭則必有弔者孔子之哭子<lb/>
路也身為之主其哭伯高也使子貢為之主皆是也然<lb/>
則父母之喪可使他人主之與曰不可禮父不主庶子<lb/>
之喪夫不主妾之喪舅不主諸婦之喪妻之黨不主姑<lb/>
姊妹之夫之喪吾未聞執親之喪而使他人主之者也<lb/>
無主後則如之何曰有攝主禮大夫而無主後宗子為<lb/>
士者可攝也宗子為士而無主後大夫可攝也何為其<lb/>
使大夫攝曰公子有宗道焉非宗子而特起為大夫者<lb/>
<pb n="KR4f0020_WYG_007-21b"/>
亦有宗道故也無宗子則又如之何曰無宗子是無族<lb/>
也禮無族則前後家東西家主之無有則里尹主之是<lb/>
攝主之變也然則今之吳人之有喪也或使同姓士大<lb/>
夫䕶之赴告必厠名其間具殆古之攝主與曰是與攝<lb/>
主不同䕶喪之名不見於經朱子家禮使子若弟知禮<lb/>
者為之有䘮事則必禀之前明集禮則兼用孫吾未聞士<lb/>
大夫而執弟與子孫之役者也雖謂之非禮可也<lb/>
　　儀禮說二則<lb/>
<pb n="KR4f0020_WYG_007-22a"/>
　　　父母之黨之服<lb/>
先王之制禮也在父黨則父之昆弟為重而於父之姊<lb/>
妹則恩殺矣故服諸父期而服姑姊妹大功在母黨則<lb/>
母之姊妹為重而於母之昆弟則恩殺矣故服從母小<lb/>
功而服舅緦先王所以分内外别男女而逺嫌疑者也<lb/>
唐太宗顧加舅服使與姨母同太宗知禮孰不知禮<lb/>
　　　姑姪舅甥<lb/>
凡父黨之尊者由父推之則皆父之屬也如世父叔父<lb/>
<pb n="KR4f0020_WYG_007-22b"/>
從祖祖父是也至父之姊妹則不可謂之父矣不可謂<lb/>
之父其可謂之母乎二者皆不可以命名故聖人更之<lb/>
曰姑爾雅謂我姑者吾謂之姪葢姑亦不敢以昆弟之<lb/>
子為子也凡母黨之尊者由母推之則皆母之屬也如<lb/>
從母是也至母之昆弟則不可謂之母矣不可謂之母<lb/>
其可謂之父乎二者皆不可以命名故聖人更之曰舅<lb/>
爾雅謂我舅者吾謂之甥葢舅亦不敢以姊妹之子為<lb/>
子也此先王制名之微意也<lb/>
<pb n="KR4f0020_WYG_007-23a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0020_WYG_007-23b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峯文鈔巻七<lb/>
</p>
<p>
</p>
  </div>
</body>
</text>
</TEI>
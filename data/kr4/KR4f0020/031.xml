<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻三十一</head>
    <p>
<pb n="KR4f0020_WYG_031-1a"/>
欽定四庫全書<lb/>
　堯峯文鈔巻三十一　　翰林院編修汪琬撰<lb/>
　　序八<hi>共八首</hi>
　　　代壽洪太傅七十序<lb/>
太傅亨九洪公既定滇南之三年上書乞歸京師其明<lb/>
年為<lb/>
嗣天子改元之歲九月某日公壽七十京師士大夫先<lb/>
期屬予為文以序予惟公自受知<lb/>
<pb n="KR4f0020_WYG_031-1b"/>
世祖章皇帝敡歴中外更踐將相者㡬二十年其品望<lb/>
在鄉國其威名在遐荒其豐烈偉績在太史夫固天所<lb/>
挺生以錫我<lb/>
國家為元老為純臣者也宜其福禄壽考日引月長而<lb/>
未有艾與予辱與公善其知公功為最悉願得論次其<lb/>
大者當公之視師長沙也湖嶺以南跳刀走㦸乗間竊<lb/>
發者甚衆公揃刈而招徠之備有方略羽書所被西南<lb/>
諸君長咸稽首受吏之不暇此我<lb/>
<pb n="KR4f0020_WYG_031-2a"/>
國家所以遂撫滇黔也予嘗考諸前世如漢伏波樓船<lb/>
之定粤唐韋南康之制南詔明傅頴國之下雲南莫不<lb/>
炳炳烈烈照燿舊史然以公視之其功倍大亦倍難何<lb/>
以言之趙佗之去黄屋左纛也此在文帝世也驃信之<lb/>
受盤噐與龜兹樂工也此在明皇世也葢其稱内附納<lb/>
職貢者近或數十年逺且百餘年矣故雖有伏波樓船<lb/>
兩將軍之才南康之謀且斷縛建徳而盟驃信不足以<lb/>
言武也若公所處者非如趙氏與䝉氏時叛時服不能<lb/>
<pb n="KR4f0020_WYG_031-2b"/>
北向爭衡中國者比也則其難倍之當頴國南下之日<lb/>
梁之君臣懼段氏潛躡於後段氏又恃梁人掎角於前<lb/>
遷延相顧此特折馬箠傳鏃矢而定耳揆之於今彼方<lb/>
挾擁戴之餘孽借恢復之虚名煽引羣蠻自號勍敵殆<lb/>
未可以威聲讋也則其難又倍之然而公決機制勝通<lb/>
灕荔之江開苴蘭之道自是之後禁旅可班軍屯可復<lb/>
金馬碧雞可致笮馬僰僮㲲緆犀象之利可順流而下<lb/>
四方湖嶺以南畏威懐徳者數千里相望夫孰非當日<lb/>
<pb n="KR4f0020_WYG_031-3a"/>
之成算與吾故謂公功為大周書君奭曰天壽平格保<lb/>
乂有殷今公既奏平格之績而天予之以壽考此豈獨<lb/>
公一人之慶實我<lb/>
國家有道靈長之所賴也由此觀之公之保乂<lb/>
國家者方永永勿㬱又豈伏波樓船以下諸將帥所得<lb/>
望其髣髴也哉謹序<lb/>
　　　劉叙寰六十壽序<lb/>
予童子時即與叙寰為忘年交葢叙寰長於予者二十<lb/>
<pb n="KR4f0020_WYG_031-3b"/>
年所矣而兩人數相過從其親厚特甚徃予宦游京師<lb/>
毎念叙寰之貧以吾妻袁宜人其族與劉氏有連致書<lb/>
宜人必曰叙寰坎壈若此汝當資遣之使來宜人謾答<lb/>
曰叙寰不任舟車已不復能出門矣及罷官還以其言<lb/>
質叙寰竟不之知也予深用是為恨叙寰為人朴直無<lb/>
佗腸其婦有三女一男季女䈂而未嫁男亦尚㓜然皆<lb/>
能任手力自活不以擾叙寰故叙寰雖貧得徃來予家<lb/>
飲㗖奔走自若未嘗用饑寒少挫折也葢予自棄官以<lb/>
<pb n="KR4f0020_WYG_031-4a"/>
來諸少年浮薄之士號為故交相習熟者率稍稍引去<lb/>
或不復通聞問惟叙寰眷戀不忍舎數慰藉勞勉如故<lb/>
宜乎予念叙寰不忘也叙寰老矣常困乏無所得食有<lb/>
故人為歛布粟之屬使易茶四明顧渚山中叙寰徒跣<lb/>
行數百里林木蔚薈谿谷陗深㑹天大風雨迷不知路<lb/>
襍與虎倀蝯猱為侣幸而得免既得中下茶百許斤攜<lb/>
以歸忽患腰癰累月盡費其所易茶然後瘉其平生竒<lb/>
蹇多類此當予之里居也頗好賦詩彈琴而叙寰於諸<lb/>
<pb n="KR4f0020_WYG_031-4b"/>
藝事一無所長時時屣歩來㸔予黙坐竟日間發一語<lb/>
亦質直少致聞者相目以笑而叙寰不之變予反以是<lb/>
益親厚之方謀為治屋具饘粥以娛適其意而予又北<lb/>
之京師矣是時送者皆集虎疁獨叙寰最先至留與之<lb/>
飲兒筠窺其衣褎若有所挾者探之得素巻丈餘問其<lb/>
所欲始知叙寰以今年之秋為壽六十意將乞余贈文<lb/>
口呐呐不敢發言筠乃代為之請予首頷之遂序其大<lb/>
都以示筠使於誕辰得徃進一觴焉<lb/>
<pb n="KR4f0020_WYG_031-5a"/>
　　　劉叙寰七十壽序<lb/>
孔子曰國家敬老則民作孝古王者之於老老也庠序<lb/>
膠學之異其地燕禮饗禮食禮之異其文燕衣縞衣𤣥衣之<lb/>
異其服其敬之各以其制也如此等而下之則又孤獨<lb/>
矜寡有賜瘖聾跛躃與夫侏儒之屬有給匹夫之窮無<lb/>
告者無不遂其養此周官所謂以保息六政養萬民而<lb/>
民樂生於先王之世者也今吾故人劉翁叙寰年七十<lb/>
矣顧其年益高其窮亦益甚凡百資生之具無一有也<lb/>
<pb n="KR4f0020_WYG_031-5b"/>
禮七十異膳飲酒食肉處於内而叙寰茹藜藿飯麤糲<lb/>
得一飽足矣何膳之敢望禮七十時制而叙寰無一㕓<lb/>
之居經營衣食將給旦夕之不暇其敢言制乎禮七十<lb/>
杖於國不與賓客之事而叙寰入操井臼出赴親故之<lb/>
急欲求瞚息偃安而不可得惟其起居歩履如故或無<lb/>
所事於杖則有之耳甚矣叙寰之窮也自近世以來<lb/>
國家所存釋菜鄉飲諸禮有司視為具文率皆奉行不<lb/>
力至於養老振窮恤貧之制則已廢墜不可問矣於是<lb/>
<pb n="KR4f0020_WYG_031-6a"/>
若叙寰者退不得安於私室進不得見賓禮於有司民<lb/>
今之無禄天夭是椓吾不勝慨焉太息葢非獨為叙寰<lb/>
也叙寰與予交乆矣予既仕宦摧折歸而杜門養疴方<lb/>
欲守先王之遺經以自娛其老而叙寰亦遂以餘年歸<lb/>
命釋氏呼佛號誦金剛大悲諸經咒雖盛寒暑不輟度<lb/>
其中必有所自得其於窮愁不平之况當漠然不復繋<lb/>
戀也審矣如吾前之云慨焉太息者固叙寰所鄙夷而<lb/>
不屑道者也吾故曰非為叙寰也九月某日里人將徃<lb/>
<pb n="KR4f0020_WYG_031-6b"/>
為壽來徴予一言以贈予既有感於叙寰之窮而又深<lb/>
念古王者之不作世變之遷移而不止聊借叙寰以發<lb/>
之如此<lb/>
　　　趙孟遷七十壽序<lb/>
始予在郎舎有趙翁孟遷數懐刺踵門予未暇與相見<lb/>
也最後予方休沐孟遷至而閽人又辭焉於是無所發<lb/>
怒當門大呼曰而翁乃山隂趙陞天下竒男子而何人<lb/>
顧不為翁通姓名耶捽閽人首至地欲拳毆之聲逹於<lb/>
<pb n="KR4f0020_WYG_031-7a"/>
户内予大驚走出揖孟遷登階孟遷蚪須頳面衣敝衣<lb/>
曵破革履而前予頗易之及就坐自矜能詩又矜與李<lb/>
琳枝侍御為酒人交繚繞數千言不可了予意稍怠屢<lb/>
顧日影而罷自是予嘗贊孟遷像有云跅弛其志穨唐<lb/>
其形拍張呌號爾汝公卿者叙此事也既而置酒召之<lb/>
飲孟遷飲不能一二升予益調笑之乆而始知其故蓋<lb/>
李侍御素豪於飲兩人日夜浮大白相角孟遷不勝遂<lb/>
為侍御所困徃徃據几而吐則已減故量十之六七矣<lb/>
<pb n="KR4f0020_WYG_031-7b"/>
既又讀其行巻巻中皆近體無樂府古詩其辭質直憤<lb/>
激以視世人䂓橅唐之子美明之獻吉于鱗者不相入<lb/>
也然孟遷雅自負其竒諸士大夫亦數竒孟遷或給酒<lb/>
資或與賦詩相唱和故孟遷雖留落不偶而其姓名猶<lb/>
在口耳間今年春孟遷為壽七十復來游京師先是謁<lb/>
井硏相公於山右相公贈文一篇大率謂孟遷好動多<lb/>
言易怒而其終篇則曰古之至人發以天倪和以天鈞<lb/>
是三者皆不足病其諷孟遷甚善然以至人期之則近<lb/>
<pb n="KR4f0020_WYG_031-8a"/>
於諧矣予聞好動則傷筋多言易怒則傷氣此養生家所忌<lb/>
也孟遷既非至人盍亦簡應對戒奔走而退息於澹泊<lb/>
無為之鄉乎夫善自養者雖若詩與酒之屬猶虞其嘔<lb/>
心腐腸而以為不足事况肯役役於是三者以促其生<lb/>
哉使孟遷果能如是則其距至人也亦不逺矣<lb/>
　　　宋既庭五十壽序<lb/>
先生交於予三十年矣予為人輕率無威儀而先生醇<lb/>
静寡欲動止皆有常則予多言好辯而先生不苟笑語<lb/>
<pb n="KR4f0020_WYG_031-8b"/>
纔一開口便以義理折服人予褊急不能容物而先生<lb/>
喜奬借後進為之延譽予之不及先生如此然先生長<lb/>
於予三歲予固以兄事之而先生亦弟畜予蓋歴三十<lb/>
年如故也始予年十六七即與先生以文章為徐宫詹<lb/>
勿齋所知數引入二株園為文㑹毎一篇成宫詹必首<lb/>
推先生以率予輩由是先生才日高撰著日富從游弟<lb/>
子亦加衆赫赫有聲場屋間順治中以舉子寓京師輙<lb/>
攝衣據諸貴人上坐意氣岸然絶無所顧讓而自名公<lb/>
<pb n="KR4f0020_WYG_031-9a"/>
卿訖於四方游士慕先生者又無不日夜持謁到門以<lb/>
望見顔色為幸當是時度先生之心必自以為甲第可<lb/>
以戾契致而功名可以跬歩成也曽不數年江南奏銷<lb/>
案起被詿誤者萬人而先生遂屛不復與㑹試此其可<lb/>
歎息者也㑹予在郎署亦以此得辠陸沈左官中今年<lb/>
夏分司江寧事竣便道還里門見先生於西郭外與之<lb/>
游武邱裵回短簿祠下予坎壈有年意頗悔恨而先生<lb/>
從容捉手無毫髪流落不平之感抵暮還宿予書舎秉<lb/>
<pb n="KR4f0020_WYG_031-9b"/>
燭相對娓娓數百言所以䂓切予甚至然後知予之不<lb/>
及先生者蓋又歴三十年如故也先生今年五十杜門<lb/>
息機從事於學道乆矣昔孔子游於匡宋人圍之數帀<lb/>
而弦歌不輟子淵氏簞瓢陋巷不改其樂易曰樂天知<lb/>
命故不憂莊生亦曰古之得道者窮亦樂通亦樂然則<lb/>
先生之為學也既已浩焉有得於中則於向之文章才<lb/>
譽皆當刋落翦除一歸諸無何有而况遇合之遲暮人<lb/>
事之得喪夫豈足以累其胷而撓其思慮也哉予猶為<lb/>
<pb n="KR4f0020_WYG_031-10a"/>
先生述此予之固陋甚矣繆歌起修撰先生高第弟子<lb/>
也嘗館先生於家者十年予之獲交先生自此始故修<lb/>
撰將遣使徃為壽而命予以序予乃不辭固陋而述之<lb/>
亦聊以道平生之歡而侑先生之一觴云爾敢遂曰知<lb/>
先生哉<lb/>
　　　林立軒壽序<hi>附</hi>
名山大川之氣盤礴而鬱積則必鍾之於人若物其尤<lb/>
秀麗者舉凡珍禽竒獸異華靈卉皆不足以當之而鍾<lb/>
<pb n="KR4f0020_WYG_031-10b"/>
諸人也尤厚上之為名臣為巨儒次之亦不失為光明<lb/>
磊落非常之材與夫醇厚修謹淑人長徳者超然拔出<lb/>
於其間進而見用則發於功名逹於政事及其退而不<lb/>
得志也必且潛深伏隩以文章學術見重於世是皆可<lb/>
以激懦頑砥末俗蓋自古然也閩中秀麗甲天下襟江<lb/>
帶海武夷峙其前太姥環其右所毓珍竒靈異之物亦<lb/>
既水輸陸運逺被四方矣其鍾諸人者自宋以來名臣<lb/>
則有楊大年蔡忠恵蘇子容之屬巨儒則有楊龜山李<lb/>
<pb n="KR4f0020_WYG_031-11a"/>
延平朱徽文公之屬至於雄材厚徳尤不能以屈指計<lb/>
數其在史冊者吾不暇論若耳目聞見所及則立軒林<lb/>
先生殆其一也先生有次君吉人嘗奉先生之命來游<lb/>
吳中誠好學有志之君子也别踰一載而吉人復為予<lb/>
至館於予舎者三閲月予為極論天人性命與理學異<lb/>
同之所以然次及秦漢以降諸大家之源流曲折諸門<lb/>
人所不即喻者吉人學富而思深無不應答如響間有<lb/>
不合輒徃復硏求不深入閫奥不止予知其胚胎涵濡<lb/>
<pb n="KR4f0020_WYG_031-11b"/>
得先生之庭訓者多矣予又聞先生釋謁累官至逹州<lb/>
守以清浄惠愛為吏民所誦説最後見㡬告老不染吳<lb/>
逆之難士大夫稱其明哲既歸而老屋三間其庭喬木<lb/>
數章其室故書數架先生日夕從容徙倚諷咏其中以<lb/>
家政傳諸長君同人而以讀書修行訓厲其子若孫足<lb/>
跡不至於門歲時伏臘未嘗投謁有司諸名公巨卿干<lb/>
旌徃造者亦闔扉不復相見優游自適以安其晩節予<lb/>
前之所謂雄材厚徳獨鍾山川之秀者先生蓋兼而有<lb/>
<pb n="KR4f0020_WYG_031-12a"/>
之歲之五月年七十有二矣吉人稱其翁歩趨甚健膚革<lb/>
甚腴飲啖笑語如壯男子誠得之於天者厚而享其子<lb/>
若孫之報者殊未有艾也於是吉人擔簦躡屩言旋故<lb/>
里欲及初度之辰奉觴拜壽起居予因引詩之言曰豈<lb/>
弟君子福禄攸降請以是為先生頌有穀詒孫子于胥<lb/>
樂兮并以是為先生諸子姓頌云<lb/>
　康熈庚午春三月佶侍邱南將告歸先生作此序畀<lb/>
　佶以娛親佶并乞草稾以歸其秋先生増刪文鈔成<lb/>
<pb n="KR4f0020_WYG_031-12b"/>
　此序遂不及載後先生書來惓惓言及意欲増入者<lb/>
　而今無從復問矣佶懼先生遺文之㪚佚况此又為<lb/>
　吾親作者其敢不録以傳邪第恐有紊於先生手定<lb/>
　之成書故書附焉并質於同門諸學者壬申二月廿<lb/>
　二日門人林佶謹識<lb/>
　　　代壽張母賈太恭人七十序<lb/>
康熙六年秋<lb/>
天子親即政推恩<lb/>
<pb n="KR4f0020_WYG_031-13a"/>
廷臣俾各以所居官貤封其父母於是蠡吾張子正甫<lb/>
遂用户部郎得封母賈為太恭人太恭人適居京師年<lb/>
七十矣在位諸君子與正甫厚善者咸羡太恭人之康<lb/>
寧壽考能享正甫之報也又羡正甫之能以爵位為太<lb/>
恭人榮也羣詣予乞一言序之予與正甫同朝又同家<lb/>
畿輔又辱正甫數納交於予故予不敢以不文辭竊聞<lb/>
太恭人之風舊矣其在賈也以勤慎寡言<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>習女紅為<lb/>
淑女其來歸於張也以善事君姑氏而與贈公終身相<lb/>
<pb n="KR4f0020_WYG_031-13b"/>
莊為順婦蓋贈公常舉於鄉及其殁而正甫方惸惸藐<lb/>
孤張氏詩書之澤不絶如綫顧又提攜正甫使得䇿名<lb/>
王廷著有譽望於郎署之内為賢母雖傳紀所載列女<lb/>
之事蔑以加太恭人也則其康寧壽考而享正甫之報者<lb/>
豈偶然哉抑予觀於古而知事親之與事君其道殆不<lb/>
能以兩得也如所謂祈父之事北山之大夫遭時不偶<lb/>
而不獲盡其私養故其詩不曰有母之尸饔則曰王事<lb/>
靡盬憂我父母至於鹿鳴之什説者以為文王時之作<lb/>
<pb n="KR4f0020_WYG_031-14a"/>
其末則繋之以南陔白華蓋極言君臣上下兄弟朋友<lb/>
宴享征伐時和歲豐之羙而終歸之於孝當此之時士<lb/>
大夫之在位者夫豈有不獲養之親與不獲養親之人<lb/>
子與然而四牡一詩猶惓惓焉有將母之願與祈父北<lb/>
山無異何也豈非得諸此者或失諸彼雖以先王之仁<lb/>
猶難於曲體士大夫之私而代為之謀耶若正甫故家<lb/>
於蠡距京師不數舎風土相接而語言飲食相通也以<lb/>
是太恭人挾其版輿竹杖時時就養邸舎正甫進而簪<lb/>
<pb n="KR4f0020_WYG_031-14b"/>
筆荷橐盡心於<lb/>
王事無有不共退而奉侍太恭人舉其定省鄉趾之儀<lb/>
修其饘酏酒醴脂膏之物亦無有闕今者當生辰為壽<lb/>
之日復率家人子婦陳<lb/>
天子所錫之冠帔而奉觴上壽於太恭人前則事君事<lb/>
親之道正甫其兩得之矣雖四牡之使者且㢲於不及<lb/>
而况祈父北山之屬敢希其所遇之萬一哉予以為<lb/>
天子自即政以來與卿大夫勵精圗治殆不亞於鹿鳴<lb/>
<pb n="KR4f0020_WYG_031-15a"/>
天保矣然則為正甫者當益夙夜黽勉以自奮其南陔<lb/>
白華之潔白以無負太恭人敎則爵位必漸以隆<lb/>
天子之寵錫必漸以渥而家門純嘏之慶必漸以益増<lb/>
吾知太恭人之康寧壽考必屢進而訖於無窮也遂書<lb/>
此言俾勸太恭人一釂焉<lb/>
　　　族母呉夫人六十壽序<lb/>
族母呉夫人以今年二月某日為六十誕辰夫人蓋吾<lb/>
再從弟寳文之母從父維億君之配而從祖祖父方伯<lb/>
<pb n="KR4f0020_WYG_031-15b"/>
來虞先生之婦也先期一月寳文乞予言為壽予竊有<lb/>
感於汪氏盛衰之際矣始夫人為婦在前明熹宗之時<lb/>
先方伯以忤魏閹私人解其粤東藩政而歸聲望方大<lb/>
重而吾先大夫又適舉於鄉家門敦睦諸伯仲咸恂恂<lb/>
勉於文學號為呉中巨族之冠可謂盛矣是時予年雖<lb/>
㓜顧猶及見之其後先方伯再起既暴殁於海外從父<lb/>
與先大夫復相次蚤世汪氏稍衰數為外侮所侵雖以<lb/>
寳文之㷀㷀少孤亦困於徭役不免有風雨飄摇之患<lb/>
<pb n="KR4f0020_WYG_031-16a"/>
而卒能搘柱門户得至於成立者是孰使之然哉於是<lb/>
宗黨相聚未嘗不嘖嘖稱道夫人以為難而夫人尤有<lb/>
不可及者蓋自明季以來入於<lb/>
國朝吾諸父之鄉舉者二人明經高第者一人進士甲<lb/>
科得為京朝官者暨予又二人此亦汪氏衰乆而復之<lb/>
漸也然吾族日益蕃衍薫蕕好醜襍出於其内雖不乏<lb/>
閉户好修之士而一二不才者亦往往健鬬喜訟挾機<lb/>
詐恃氣力以相輘轢汪氏殆由此不振矣予故嘗喟然<lb/>
<pb n="KR4f0020_WYG_031-16b"/>
太息思復見先方伯盛時而訖不可得遂不能無隠憂<lb/>
焉獨寳文守其家法讀書為文章有先正典雅之風出<lb/>
門結納皆呉中賢士大夫於是寳文之名甚熾而不知<lb/>
夫人實有以敎之也此其尤不可及者與予嘗論汪氏<lb/>
之在今日也於易卦當為剥其距先方伯之殁逾三十<lb/>
年此之謂一世矣於剥卦當為爻之上九其辭曰碩果<lb/>
不食君子得輿今以夫人之賢艱難黽勉終享壽考豈<lb/>
非吾汪氏之碩果哉予雖不復見先方伯盛時猶當見<lb/>
<pb n="KR4f0020_WYG_031-17a"/>
寳文得乗君子之車輿而䕃芘其衆也已<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0020_WYG_031-17b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峯文鈔巻三十一<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峰文鈔巻二十一</head>
    <p>
<pb n="KR4f0020_WYG_021-1a"/>
欽定四庫全書<lb/>
　堯峰文鈔巻二十一　　翰林院編修汪琬撰<lb/>
　　行狀<hi>共二首</hi>
　　　光禄大夫太子太保禮部尚書王公行狀<lb/>
曾祖龍<lb/>
皇贈光禄大夫太子太保禮部尚書<lb/>
祖鏜<lb/>
皇初贈通奉大夫内翰林國史院學士加一級再贈光<lb/>
<pb n="KR4f0020_WYG_021-1b"/>
禄大夫太子太保禮部尚書<lb/>
本生考爵明武德將軍錦衣衛正千戸<lb/>
皇初贈通奉大夫内翰林國史院學士加一級再贈光<lb/>
禄大夫太子太保禮部尚書本生適妣張氏生母焦氏<lb/>
並贈一品夫人<lb/>
考愛明中大夫陜西布政使司右布政使<lb/>
皇初贈朝議大夫國子監祭酒再贈通奉大夫内翰林<lb/>
國史院學士加一級三贈光禄大夫太子太保禮部尚<lb/>
<pb n="KR4f0020_WYG_021-2a"/>
書妣張氏累贈一品夫人<lb/>
本貫直𨽻順天府宛平縣年七十七嵗狀<lb/>
公諱崇簡字敬哉其先家河間府之任邱自公曾祖光<lb/>
禄府君始來京師贅於晉故遂爲宛平縣人家譜散落<lb/>
不知其族望所自始凡再傳而家始大錦衣府君性孝<lb/>
友讀書知大義掌東厰太監陳矩賢之欲援府君爲理<lb/>
刑力辭不就布政府君舉萬厯中進士初仕潞安府推<lb/>
官以清節著一府人稱之曰王青天但飲潞安水耳自<lb/>
<pb n="KR4f0020_WYG_021-2b"/>
後歴官皆有聲績殁而董文敏公其昌表其墓府君無<lb/>
子錦衣府君生公甫晬即以予府君爲之子稍長善屬<lb/>
文旁及詩歌古文辭皆優爲之相繼受知於國子監司<lb/>
業張公鼐提學御史左公光斗二公素名知人每見公<lb/>
文輙歎曰此公輔器也年二十六舉於鄉又十六年舉<lb/>
進士知公者欲引之入翰林公方請假營焦夫人𦵏未<lb/>
暇仕也而值流賊破京師遂挈其家播遷東南久之始<lb/>
歸順治三年<lb/>
<pb n="KR4f0020_WYG_021-3a"/>
世祖章皇帝慎簡文學之臣以儲後用公䝉首選即授<lb/>
内翰林國史院庻吉士特免教習與諸詞臣一體辦事<lb/>
與修明實錄尋除秘書院檢討歴侍讀遷國子監祭酒<lb/>
入爲𢎞文院侍讀學士遷詹事府少詹事兼侍讀學士<lb/>
如故以疾請告十二年刑部右侍郎戴公明說薦公可<lb/>
大用吏部難之<lb/>
世祖素知公遂越部議而起公於家其明年以原官兼<lb/>
𢎞文院侍講學士遷國史院學士尋以<lb/>
<pb n="KR4f0020_WYG_021-3b"/>
太宗皇帝配天<lb/>
詔加一級進吏部右侍郎兼學士加級如故尋轉左不<lb/>
數月遂拜禮部尚書又明年加太子太保公自爲諸生<lb/>
即肆力於學日誦記數千言自經史諸子百氏無不貫<lb/>
穿每考論古今治亂興廢之故輙慨然有志當世益務<lb/>
爲經濟有用之術在𢎞文院<lb/>
詔察明季殉難諸臣始末公即疏言在内如東閣大學<lb/>
士范景文以下二十有三人在外如山西廵撫都御史<lb/>
<pb n="KR4f0020_WYG_021-4a"/>
蔡懋德等五人咸以其身仗節死或父母兄弟婦子相<lb/>
隨死或家人闔門大小俱死其忠烈相同宜並賜襃揚<lb/>
以廣作忠之典䟽既上時論悉以爲允及在禮部感<lb/>
上知遇益盡心於職掌㑹御史乞更定帝王廟祀典公<lb/>
疏言廟剙自前明迄於<lb/>
本朝曾經增定皆祀從來開剙帝王功業顯著者至於<lb/>
守成令主概不及與中間如商之中宗髙宗周之成王<lb/>
康王其行事具見詩書漢之文帝史稱其節用愛民方<lb/>
<pb n="KR4f0020_WYG_021-4b"/>
内安寧家給人足宋之仁宗恭儉仁恕明之孝宗亦與<lb/>
仁宗相類憂勤惕厲終始不渝此七君者宜百世祀不<lb/>
當以守成見格又言宋臣潘美不當在從祀列張浚三<lb/>
命爲將凡三致敗一敗於富平則闗陜遂陷再敗於淮<lb/>
西則酈瓊叛命三敗於符離則中原遂不可復且劾李<lb/>
綱殺曲端與岳飛議不合奏其積慮在於併兵雖爲南<lb/>
渡名臣而初無灼然可見之功亦當罷其從祀<lb/>
詔議祫祭禮公疏言宜奉<lb/>
<pb n="KR4f0020_WYG_021-5a"/>
肇<lb/>
興<lb/>
景<lb/>
顯四祖及<lb/>
太祖南向<lb/>
太宗東向又<lb/>
詔議大享殿合祀禮疏言<lb/>
本朝所封啟運山宜附中岳壇天柱隆業二山宜附北<lb/>
<pb n="KR4f0020_WYG_021-5b"/>
岳壇如前明附祀例有建議請祀周公於孔子廟者公<lb/>
獨以爲不然疏言周公制作前代比諸帝王今既配享<lb/>
武王於廟禮數隆重若復祀諸文廟之中於體爲䙝非<lb/>
尊崇之得也議者謂北岳恒山立廟曲陽非是公以先<lb/>
儒言考之曰按曲陽有三地里志上曲陽屬常山郡在<lb/>
恒山北谷下曲陽屬鉅鹿郡鼔聚少陽亭晉荀呉滅鼔<lb/>
其處也今之曲陽既非鼔聚又不在北谷距恒山絶逺<lb/>
遂䟽言宜從議者移祀渾源州爲便是時天下大定<lb/>
<pb n="KR4f0020_WYG_021-6a"/>
朝野乂安<lb/>
天子鋭意剙興禮樂公既鉅儒問學淹洽爲<lb/>
上所委任而又身居禮官之長一切制度沿革必皆援<lb/>
古證今侃侃建白雖或<lb/>
廷議紏紛亦皆俟公一言而决<lb/>
上亦必從公言由是眷注日厚公有賢長子曰胥庭先生熙<lb/>
先與公同爲學士至是亦以考績加禮部尚書父子後<lb/>
先同列海内榮之以爲<lb/>
<pb n="KR4f0020_WYG_021-6b"/>
國家異數王氏盛事晩近數百年以來所無有也顧<lb/>
天子方嚮用公而公且以夙疾請告矣疏凡再上<lb/>
優詔皆不許㑹<lb/>
世祖皇帝奄棄羣臣公治<lb/>
大行之喪及議今<lb/>
天子登極禮儀日夜辦事左翼門疾大作又再䟽請解<lb/>
任<lb/>
上不得已予告公雖里居士論益翕然推之康熙三年<lb/>
<pb n="KR4f0020_WYG_021-7a"/>
疾良已人咸望公復用或私相告語曰<lb/>
天子且旦暮召公而公於是嵗亦甫年六十有三動止<lb/>
康寧如少壯者故事當赴補公竟不肯起遽以老乞致<lb/>
仕自是迄公之殁凡十有五年終不復言出矣一時有<lb/>
識無不爲公惋惜亦無不服公進退大節以爲仕宦者<lb/>
所難公交游滿天下少時所親宻者率多文章意氣之<lb/>
士既躋貴顯猶汲引不少怠雖单門後進輩行濶絶每<lb/>
到門投謁必相與握手欵曲凡被公禮遇者人人色喜<lb/>
<pb n="KR4f0020_WYG_021-7b"/>
謂王先生親我也諸所奬借其後率皆成名性清慎不<lb/>
苟於財嘗貸前明中貴人何某金百兩何死於盗公無<lb/>
所歸金遂舎諸僧寺且設位爲文以告曰吾用資故人<lb/>
㝠福有同年生宋君某者寓赤金百兩白金千兩於公<lb/>
其家不之知也宋君殁公促其子至如數與之金其子<lb/>
大驚願以其半奉公爲夀公笑曰如是則與乾没有異<lb/>
乎竟悉予之平居無聲色博奕之尚晩嵗益嗜澹泊惟<lb/>
潛心先儒義理之說以躬行心得爲主於諸儒論難不<lb/>
<pb n="KR4f0020_WYG_021-8a"/>
强爲異同及其發之於文原原本本下筆輒數千言而<lb/>
悉根柢乎六經其論詩風雅正變則謂論正變以體不<lb/>
若論之以聲葢體由聲而定也三代以上詩與樂出於<lb/>
一古人以聲詩奏之樂是故詩之本在聲孔子删詩得<lb/>
其聲則存不得其聲則不存或謂詩有正變聲何以有<lb/>
正變不知宫商角徴羽正也變宫變徴皆變也後儒補<lb/>
六笙詩又補肆夏詩皆未達乎聲之義者也論春王正月<lb/>
則謂春秋之作孔子尊王之作也因魯史之文遵周代<lb/>
<pb n="KR4f0020_WYG_021-8b"/>
之制概乎無可疑者使以夏時冠周月是倍王非尊王<lb/>
也是故孔子所書春者即周之春所書正月即周之正<lb/>
月也其說悉有禆於學者至其他碑銘之文尤見重當<lb/>
世子若孫欲榮其父祖者徃徃數千里惟公之歸其辭<lb/>
皆典核有則今翰林侍讀學士葉君方藹序公集曰色<lb/>
黝然而光味冲然而長葢實錄也間召賓從子姓與之<lb/>
觴咏及媐遨山水間所賦詩清新整麗見者争傳頌之<lb/>
有青箱堂詩十巻續詩十二巻文集十巻家譜年譜各<lb/>
<pb n="KR4f0020_WYG_021-9a"/>
一巻襍著述若干巻以某年月日遘疾卒於正寢以某<lb/>
年月日𦵏於西城闗外坊畏吾村之西原配一品夫人<lb/>
梁氏有賢行前公四十年殁詳具公所撰行狀中公之<lb/>
葬也穿夫人墓而合焉子男六人長熙順治丁亥進士<lb/>
累任經筵講官兵部尚書加三級梁夫人出即士大夫<lb/>
所稱胥庭先生也次槱國子監典簿次然山西靈邱知<lb/>
縣次照刑部江南司員外郎皆側室趙宜人出次燕候<lb/>
補員外郎次默候補國子監正側室周氏出女子子六<lb/>
<pb n="KR4f0020_WYG_021-9b"/>
人長適太倉州同知陳承吉次適丁亥進士福建按察<lb/>
使張𢎞俊次許聘諸生朱持正夭次適辛丑進士行取<lb/>
候補主事米漢雯皆梁夫人出次適諸生張𢎞佐趙宜<lb/>
人出次適候補兵馬司指揮孫道林側室田氏出孫男<lb/>
十人孫女十一人曾孫男一人於是胥庭先生衰絰踵<lb/>
門以公之官階與其學術勲業當得<lb/>
賜諡立傳不可不爲之狀以俟太史氏之采擇且藉是<lb/>
乞銘於大人先生納諸幽竁登諸麗牲之碑以示來世<lb/>
<pb n="KR4f0020_WYG_021-10a"/>
而垂於無窮遂述公治命屬狀於琬琬辱於公爲年家<lb/>
子又嘗辱公悞稱其文又嘗與校公全集雖才識駑下<lb/>
不足以窺公之深然竊願上附於知公者故敢攟摭公<lb/>
家譜年譜及胥庭先生所述行畧件繫如右<lb/>
　<lb/>
　<lb/>
　<lb/>
　<lb/>
<pb n="KR4f0020_WYG_021-10b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峯文鈔巻二十一<lb/>
</p>
<p>
</p>
  </div>
</body>
</text>
</TEI>
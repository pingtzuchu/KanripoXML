<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔卷四十九</head>
    <p>
<pb n="KR4f0020_WYG_049-1a"/>
欽定四庫全書<lb/>
　堯峯文鈔卷四十九　　翰林院編修汪琬撰<lb/>
　　今體詩六<hi>共一百二十七首</hi>
　　　聞薦舉言志五首<lb/>
兔園册子在牀頭自分迂疎不足收董賈高文姑撥置<lb/>
可能詞賦類俳優<lb/>
久忘箋傳語云何蠶譜農書記憶多腰了一䥥肩一笠<lb/>
只應赴箇力田科<lb/>
<pb n="KR4f0020_WYG_049-1b"/>
曾學雕蟲苦未成讓渠班馬獨專名白頭願作邨夫子<lb/>
一巻䝉求聚後生<lb/>
鄰穉讙闐野父驚爭傳軒騎枉柴荆此翁漸被時賢識<lb/>
悔不從前換姓名<lb/>
紙窻竹屋栖遲穏絺帳桃笙偃仰寛慙愧暮年真大黠<lb/>
不曾西笑為長安<lb/>
　　　軒中弄筆偶成<lb/>
家近南垞與北垞比鄰鬱鬱徧桑麻不妨拾蕈充齋盋<lb/>
<pb n="KR4f0020_WYG_049-2a"/>
未辨留錢付畫杈老栁已髠仍有枿小桃纔接尚無花<lb/>
邨人社鼓讙闐甚攙入閒身一笑譁<lb/>
　　　延客<lb/>
延客上茅堂貧家治具忙瓦盆傾白墮土銼熟黄梁筍<lb/>
斸猫頭大蓴撈雉尾長少留君勿恤風月足徜徉<lb/>
　　　過邨家小池<lb/>
乘興不知逺悠然愜賞心試花桃尚小昻穂麥初深翠<lb/>
羽明如錦魚苗細似針本非枮槁客澤畔亦行吟<lb/>
<pb n="KR4f0020_WYG_049-2b"/>
　　　雨<lb/>
急雨蕭蕭響竹笆濕雲漠漠暗窻紗天公不為酴醿地<lb/>
壞盡牆東一架花<lb/>
　　　雨中戲咏笠子葢編槲葉為之者<lb/>
滿邨風雨苦怱怱葉笠逢時也奏功何限豪門高葢在<lb/>
山行輸與敗天公<lb/>
　　　姜學在餽蓴菜二首<lb/>
偶然歸理舊紫荆未必風流要擅名但覺暮年差免俗<lb/>
<pb n="KR4f0020_WYG_049-3a"/>
老饞也合吃蓴羮<lb/>
人世從來為口忙惟須一食療飢腸蓴羮菰飯原無價<lb/>
莫與微官共挍量<lb/>
　　　初晴小步<lb/>
喜值晴光滿四山從容屣步短籬間受風勁竹如强項<lb/>
熏日名花似破顔泉欲赴溪頻曲折鶯思選樹每回環<lb/>
試馮石磴安茶具徙倚何妨趁小閒<lb/>
　　　病後示諸生是日初落一齒<lb/>
<pb n="KR4f0020_WYG_049-3b"/>
齒豁頭童老病侵可堪學術玷儒林將迎但守山居約<lb/>
動止嘗提座右箴<hi>予方以數字箴座右</hi>恥以文詞矜後進敢縁名<lb/>
利變初心胷中一段蕭然處自是難從簡䇿尋<lb/>
　　　偕門人拉咸中聴響泉<lb/>
紅糝青梢漸滿林偶逢佳處便登臨懶從東閣觀奇士<lb/>
喜向南邨樂素心怪石染成煙靄色亂泉流出佩環音<lb/>
垞中風物皆幽絶始信山栖不厭深<lb/>
　　　池上<hi>予新得一池灌山田其上有樹五十株</hi>
<pb n="KR4f0020_WYG_049-4a"/>
暖日和風處處妍獨來池上聴潺湲栁條細似千行線<lb/>
蘋葉圓于半兩錢邱壑固應酬雅尚勲名終是欠前縁<lb/>
袷衣紈扇麤相稱且樂人間有盡年<lb/>
　　　坐王咸中池上<lb/>
主賓無語似相忘淨拂蒼苔坐夕陽乳燕飛飛蛙閤閤<lb/>
楚蓱謝絮滿池塘<lb/>
　　　病起<lb/>
椶皮屐子癭匏冠病起時時小倚闌囊底神方惟斷慾<lb/>
<pb n="KR4f0020_WYG_049-4b"/>
局中上著是休官緑梢尚隠稀稀蕚新笋纔抽嫋嫋竿<lb/>
春事已闌身漸老相煩兒女勸加餐<lb/>
　　　病中雜興二首<lb/>
老去靈臺久泰然肯憂衰病日沉綿萬金良藥君知否<lb/>
一味加餐企脚眠<lb/>
駭機半為功名發禍本都縁禄利生怪殺盲人乘瞎馬<lb/>
傍池猶作五更行<lb/>
　　　苕華書屋中睡起<lb/>
<pb n="KR4f0020_WYG_049-5a"/>
栖身一几一藤牀睡足那知晝漏長硯潤溶溶儲賸瀋<lb/>
鑪温細細嫋<graphic n="KR0714" url="https://raw.githubusercontent.com/kanripo/KR-Gaiji/master/images/KR0714.png" mimeType="image/png"/>香驟讙鳩語先疑雨乍轉桐陰頓覺涼<lb/>
卜築任渠城市近安心已竟恰相㤀<lb/>
　　　題書屋壁<lb/>
囊收乞米帖案列換鵝經病怪醫無驗窮疑鬼有靈舊<lb/>
遊真噩夢故友似殘星願以痴聾字書為座側銘<lb/>
　　　晩景<lb/>
晩景頗艱辛誰憐白首人栽田思博飯髠栁欲儲薪牢<lb/>
<pb n="KR4f0020_WYG_049-5b"/>
補蘆籓宻平墁土壁勻餘生如此了真箇作編民<lb/>
　　　自題小像二首<lb/>
花㲲淨巾常在手斑絲文褥穏栖身偶然寫箇跏趺影<lb/>
便似香山社裏人<lb/>
已借幻泡觀衆法更將蕉槿喻殘身入山自是安衰朽<lb/>
非學巢由一輩人<lb/>
　　　懷堯峯時方閉户城西<lb/>
最好夕陽天支笻古岸邊微雲度歸鳥疎雨歇鳴蟬栁<lb/>
<pb n="KR4f0020_WYG_049-6a"/>
港讙漁鼓茭塘聚鴨船病身思小適悔寄郭西偏<lb/>
　　　書歎<lb/>
暮年貧病兩相妨追數平生黯自傷草率著書成老謬<lb/>
蒼黄忤俗坐清狂收身每愛蒲團穏適口惟思麥麨香<lb/>
家誡比來無别語但祈世世力耕桑<lb/>
　　　夜雨<lb/>
病思真如退院僧況逢急雨打窻棱㸐香深撥螭頭鼎<lb/>
展巻頻挑雁足燈文字起衰甘未逮身名諧俗愧無能<lb/>
<pb n="KR4f0020_WYG_049-6b"/>
結廬幸在郊原外社父園公是友朋<lb/>
　　　北上車巾作<lb/>
驢車躑躅夕陽間底事天公不放閒似惜此翁詩料減<lb/>
再教飽看魯諸山<lb/>
　　　病巾二首<lb/>
悔吝真難釋羇愁漸不支交情窮始驗學力病方知事<lb/>
業輸前輩文章負盛時堯山好山色只合老茆茨<lb/>
索米良非願如何滯客鄉貧多賖酒劵老乏染髭方<hi>王侍</hi>
<pb n="KR4f0020_WYG_049-7a"/>
<hi>讀見贈有染却白髭須之句</hi>半朽憐枯樹微暄喜夕陽人情異鷗鳥<lb/>
歎息未相忘<lb/>
　　　屢辱侍讀王先生以盧藏用种明逸常彞甫見<lb/>
　　　　嘲未敢用鄙句唐突又䝉賜口號四章語意<lb/>
　　　　鄭重督和甚切勉遵無言不酬之義敬荅四<lb/>
　　　　首以當解嘲<lb/>
江外重山接五湖十年何幸住潛夫詩翁但戀金門直<lb/>
曾見漁洋樹色無<hi>先生自號漁洋山人漁洋山在太湖中</hi>
<pb n="KR4f0020_WYG_049-7b"/>
芭譚相憶不勝情竟徹臯比奉檄行車服倘縁稽古力<lb/>
便須飛札報諸生<lb/>
暫因移疾守柴扄曾是含香侍漢廷太史錯占天上象<lb/>
嵗星元異少微星<lb/>
明年春水引歸颿的合移家占一巖從此不稱前進士<lb/>
故人親授隠君銜<lb/>
　　　題喬舍人畫二首<lb/>
彩雲隠隠瀑重重直是仙家第一峯畫史不須皴染盡<lb/>
<pb n="KR4f0020_WYG_049-8a"/>
且留隙地著呉儂<lb/>
試從巻裏望山椒便覺吾家舊隠遥鴨踏嶺頭春水好<lb/>
桃花深簇搦船橋<hi>嶺與橋皆在堯峯</hi>
　　　和王侍讀韻二首<lb/>
雪殘猶偃卧旅騎怯掀泥夢憶湖山曲春晴鳥亂啼迸<lb/>
階芳草茁壓屋野梅低計日河氷泮還家曳短藜<lb/>
欲識堯峯好邨居半墐泥柘㴱蠶子長花暖郭公啼小<lb/>
市漁人集官橋酒斾低所慙猶旅食閒倚壁間藜<lb/>
<pb n="KR4f0020_WYG_049-8b"/>
　　　雜憶二首<lb/>
緑芷生芽栁弄絲黄鸝睍睆燕差池客遊始羨江南樂<lb/>
歎息衰翁見事遲<lb/>
架犂布糓己爭鳴急買輕颿趁雨行記得清明須浸種<lb/>
莫教流落悞春耕<lb/>
　　　懷張隠君六子<lb/>
故國風光早惟應旅客知野田挑菜日邨屋焙蠶時隠<lb/>
隠漁家鼓翻翻里社旗龎眉舊鄰叟徙倚倍相思<lb/>
<pb n="KR4f0020_WYG_049-9a"/>
　　　敧枕<lb/>
旋放蘆簾整布裀先生敧枕息殘身室無侍婢猶嫌病<lb/>
㕑有餐錢更苦貧寒甚賸賖燕市酒風來羞汙庾公塵<lb/>
故鄉節物殊堪憶箭茁槐芽又一新<lb/>
　　　阮亭先生賜讀洞庭游稿長句一章謹依韻奉<lb/>
　　　　荅<lb/>
似有毛公勝尚禽別開洞府待幽尋波深自足魚千石<lb/>
壤沃真堪畝一金倒景浮空山側畔紛紅駭緑樹中心<lb/>
<pb n="KR4f0020_WYG_049-9b"/>
惜哉如許𤣥栖地未得招君杖䇿吟<lb/>
駕幸湯泉十韻<lb/>
律當無射候<lb/>
嚴蹕向新豐菊映<lb/>
鑾輿艷雲迎<lb/>
輦路紅<lb/>
天王停綵仗<lb/>
文母駐離宫騎從皆羣駿追陪儼上公靈泉來滚滚佳<lb/>
<pb n="KR4f0020_WYG_049-10a"/>
氣繞葱葱源自丹砂發流將碧落通登臨紆<lb/>
睿覽游豫愜<lb/>
宸𠂻玉甃凝香霧紗窻障朔風陽回温谷内春在繚垣<lb/>
中惟羨瑶池水能専浴日功<lb/>
　　　和阮亭口號次韻二首<lb/>
溪山猶記昔年遊擥作王郎便面秋最好昭亭祠外景<lb/>
淡煙疎栁隠譙樓<lb/>
偶馮團扇憶曾㳺絶似呉淞一段秋試問夕陽紅樹裏<lb/>
<pb n="KR4f0020_WYG_049-10b"/>
誰家青斾出高樓<lb/>
　　　聞部議命予以原官帶病修史二首<lb/>
又作東華客窮愁每萬端酒如交態薄春似旅情闌努<lb/>
力先朝史安心本分官桑榆元自暖無䇿返江干<lb/>
翳翳塵侵面蕭蕭雪覆頭酒從王媪貰藥訪宋清求往<lb/>
事槐根夢餘生水面漚兒曹尚齠齔骸胔倩誰收<lb/>
　　　睡足<lb/>
頗怪家書斷仍虞旅病侵忍窮增學力揣分息機心土<lb/>
<pb n="KR4f0020_WYG_049-11a"/>
銼凝塵滿柴門積蘚深午餘眠未足軒騎莫相尋<lb/>
　　　送田髴淵南歸<lb/>
一幅輕颿趁好風恰如魚鳥脱鉤籠楊梅爛紫登盤美<lb/>
蓴菜微青上著空學與衆殊差近樸詩無人愛始稱工<lb/>
渡江自有名山在莫為紬書羨史公<lb/>
　　　題畫三首<lb/>
遥指山門一徑長丹楓烏桕㸃清霜風光絶似堯峯院<lb/>
輸汝相攜話夕陽<lb/>
<pb n="KR4f0020_WYG_049-11b"/>
陰陰灌木野禽啼㸃綴樵邨與釣溪占盡畫圖君信否<lb/>
鈍翁家在此峯西<lb/>
小桃著子栁飛花輕靄濛濛細雨斜慙愧此身非社燕<lb/>
今年春盡未還家<lb/>
　　　決䇿<lb/>
久抛蝯鶴計全非眇眇呉昌匹練微鄉夢暫隨胡蜨化<lb/>
客心遥逐鷓鴣飛懶判衰病躭榮禄悔趁虚名踐駭機<lb/>
今日眉間有黄色料應決䇿掛朝衣<lb/>
<pb n="KR4f0020_WYG_049-12a"/>
　　　憶江氏園亭<lb/>
君家卜築倚花涇風物佳時許叩扄石骨透煙通體緑<lb/>
松身卧蘚一邊青縱横藥樹穿藤架破碎溪山上畫屏<lb/>
記得年前曾往返而今相憶鬢星星<lb/>
　　　病<lb/>
髙敧一枕掩雙扉栁未成絲草未肥獨有東風酸次骨<lb/>
攙先透入病夫衣<lb/>
　　　史館有感<lb/>
<pb n="KR4f0020_WYG_049-12b"/>
病眼摩挲久不明暫抛史册繞階行痴蠅爭暖栖難穏<lb/>
小栁舍風卧未成文字祇慙謄舊牘功名久分付來生<lb/>
此身己是蕭騷甚更聴春禽巧弄聲<lb/>
　　　和問亭韻送邵培風處士南歸二首<lb/>
長河水盡浪生花千里郱愁道路賖未到江南先稱意<lb/>
暖風輕送布帆斜<lb/>
青梅緑李滿江津君到江南物色新市市旗亭開社釀<lb/>
邨邨土屋賽蠶神<lb/>
<pb n="KR4f0020_WYG_049-13a"/>
　　　病況<lb/>
透檐殘雪穴窻風沈病潘愁逆旅中材拙敢期同舍恕<lb/>
過多須仗故人攻缺脣硯貯煙煤潤折脚鐺支榾柮紅<lb/>
此即暮年生計在肯揮雙淚為途窮<lb/>
　　　冬日憶堯峯作<lb/>
茰沜迢迢接竹垞壞垣頽壁野人家輸芒湖蟹肥堪把<lb/>
縮水邨醅賤易賖膩白泉如初滴乳爛紅楓勝欲殘花<lb/>
羨伊鄰叟都無恙只守柴門領物華<lb/>
<pb n="KR4f0020_WYG_049-13b"/>
　　　病中三首<lb/>
談遷彪固本相因玉局郱堪賸病身回顧童烏僅三尺<lb/>
異時史稾付何人<lb/>
屏當書籖檢藥囊儘判筋力拄風霜殘秋欲盡人猶卧<lb/>
不信蘭臺有病坊<lb/>
鄉書遼絶客途窮身雜牛溲與馬通一笑形骸元土木<lb/>
任他流漂自西東<lb/>
　　　請告六首<lb/>
<pb n="KR4f0020_WYG_049-14a"/>
筋力蹉跎肺氣衰膏盲豎子去還來行年自分無官禄<lb/>
馮仗東歸厭此灾<lb/>
一輛柴車出<lb/>
帝鄉蓍囊藥笈是輕裝旁觀莫笑紫衣敝猶帯東華輭土香<lb/>
巳辦輕帆展曉雲東來花信漸紛紛社前擬換江<lb/>
邨酒解得銀魚未可焚<lb/>
面如槁葉髩如霜慙愧承明侍從行縱是<lb/>
聖朝堪眷戀也應歸骨故山旁<lb/>
<pb n="KR4f0020_WYG_049-14b"/>
春向垞南沜北生紅英紫蕚漸縱横馮誰約束司花女<lb/>
小待先生曳杖行<lb/>
劙了柔桑種薄田好騎觠角日周旋槿籬深處柴門迮<lb/>
不要安車特地懸<lb/>
　　　十年前請告與梁曰緝先生唱和遮字韻詩凢<lb/>
　　　　數十首今日再次<lb/>
去攜兒女管春華重潄流泉踏亂霞門外一行陶令樹<lb/>
籬邊全幅趙昌花青精黄獨堪為飯竹几蘆屏算是家<lb/>
<pb n="KR4f0020_WYG_049-15a"/>
京洛輭塵飛不到不須扇角㡌檐遮<lb/>
　　　書懷二首<lb/>
急將野服換朝衫春水初生漾去颿猶自畏人重檢㸃<lb/>
盡焚史稾諱頭銜<lb/>
又趣輕裝歸故里松風蘿月足逍遥行藏無與時賢事<lb/>
嬾費心情解客嘲<lb/>
　　　得蘭兒家信作<lb/>
自入春明又判年藥囊衣襆故依然病身寄跡如賔雁<lb/>
<pb n="KR4f0020_WYG_049-15b"/>
稚子催歸學社鵑去國但求鋤菜地挂颿須趁養花天<lb/>
從今莫作官人看皓首龎眉是散仙<lb/>
　　　請告後作<lb/>
河上氷融草復斑此身猶滯旅亭間藥無可染衰餘鬢<lb/>
酒不能回病後顔家業漸隨花並落客心先逐燕雙還<lb/>
雲泥分與諸賢隔喜有音書念閉闗<lb/>
　　　留别四首<lb/>
怱怱馬首欲南行賸喜尊前黍酒清此别斷無重見日<lb/>
<pb n="KR4f0020_WYG_049-16a"/>
故應前燭話來生<lb/>
小頓柴車大道旁離亭分手栁條長不知衰淚能多少<lb/>
猶為交情洒數行<lb/>
去鋤花藥補籓籬此段風流自一奇鴨踏嶺前差可老<lb/>
免教人誦北山移<lb/>
春明門外栁花香故舊臨分黯共傷從此雲泥相契闊<lb/>
敢將嵇阮附山王<lb/>
　　　違俗<lb/>
<pb n="KR4f0020_WYG_049-16b"/>
闌入少年埸功名黯自傷病身埀翅鶴拙宦觸藩羊史<lb/>
筆尊遷固𤣥言愛老莊半生違俗好安可㸃班行<lb/>
　　　連遇大風舟行甚遲戲為二絶<lb/>
塵沙漠漠不逢春祇覺狂飈攪水濵風伯也如時態薄<lb/>
百端阻抑去官人<lb/>
怊惆篙師色似灰數重雪浪競讙豗老夫别有驚心處<lb/>
新自風波宦海回<lb/>
　　　阻風<lb/>
<pb n="KR4f0020_WYG_049-17a"/>
絶無春事慰衰翁竟日攣環小艇中鏜鞳噌吰千折水<lb/>
飛揚跋扈五更風黄埃坌起迷平岸緑鴨驚呼擾半空<lb/>
歴盡畏途今至此始知摧折坐天窮<lb/>
　　　兀坐<lb/>
兼旬兀坐守船扉風物蕭條樂事稀隨病淺深頻議藥<lb/>
量時暄冷輒更衣瓶花計日愁將落沙草迎風覺易肥<lb/>
未審兒曹相念否酴醿開盡決成歸<lb/>
　　　題蘆鴨圖<lb/>
<pb n="KR4f0020_WYG_049-17b"/>
𦕈𦕈寒流接逺天荻花翻雪水凝煙竹弓絲罼真難到<lb/>
借與沙禽自在眠<lb/>
世路㩻嶇不易行每身經處輒心驚的應輸與滄江鴨<lb/>
慣狎風波了一生<lb/>
　　　以榆錢和麫蒸食之<lb/>
黍飯齏湯故有縁先生捫腹每悠然旋收榆筴成清供<lb/>
下箸何殊食萬錢<lb/>
　　　張敦復前輩言汪苕文此行固善矣恨其不肯<lb/>
<pb n="KR4f0020_WYG_049-18a"/>
　　　　從陸不及歸賞牡丹耳予聞之失笑今日糓<lb/>
　　　　雨正牡丹盛開時也以水涸滯舟清源感賦<lb/>
　　　　二首<lb/>
小艇摇摇未肯前野桃著子栁拖綿為躭煙水濃如畫<lb/>
愆却花期又一年<hi>洛陽人每稱牡丹為花見歐陽公譜</hi>
故里春光到鬬茶尚隨鳬鴨宿晴沙也知骨相殊酸薄<lb/>
無福能看富貴花<lb/>
　　　清源<lb/>
<pb n="KR4f0020_WYG_049-18b"/>
孤艇清源上經旬擊緑楊鴨浮貪淺水燕語狎危檣淖<lb/>
鬻扶衰疾渾醅潤渴腸滯留君莫歎猶校一官强<lb/>
　　　小住<lb/>
幸承尺一返農桑重理桃栽葺栁塘仕宦不曾諳小草<lb/>
文章何必倣長楊鳴機白紵如雲薄出甑黄秔勝宻香<lb/>
相見莫詢京洛事為君小住話江鄉<lb/>
　　　絶句四首<lb/>
羣賢濟濟曳華裾潤色斯文己有餘身是腐儒才思拙<lb/>
<pb n="KR4f0020_WYG_049-19a"/>
只堪歸校兔園書<lb/>
九原精爽儼千秋肯逐黄埃白草休何事時賢苦相撼<lb/>
枉抛心力作蚍蜉<lb/>
馬班未敢比春秋聊取前聞次第修歎息後來嚴筆削<lb/>
直將書法接尼邱<lb/>
學術文章兩未工三年噩夢苦悤悤還郷但逐雞豚社<lb/>
勝入伾文死友中<lb/>
　　　堯峯二首<lb/>
<pb n="KR4f0020_WYG_049-19b"/>
遥憶堯峯麓溪山匝故居層林嗁戴勝淺瀨聚王餘煙<lb/>
繞墟中緑風來水面徐時因行飯出初不要藍輿<lb/>
渌淨蜻蛉浦縈紆躑躅岡釣菴編短箬𣑽舍隠叢篁遇<lb/>
蔭恒停杖逢邨暫乞漿峯前舊游地敧枕亦難㤀<lb/>
　　　食薺二首兩岸此菜甚多土人不知采也<lb/>
攜籃挑取雪中芽未著鹽醯味己嘉説與諸傖都不信<lb/>
放教徧地發緐花<lb/>
晩薺青青含甲媆蚤菘白白簇科長江湖不少魚羮飯<lb/>
<pb n="KR4f0020_WYG_049-20a"/>
未抵山蔬出釡香<lb/>
　　　旅宦<lb/>
旅宦暌兒女窮愁滯嵗時衰來顔暗覺毁甚骨先知詞<lb/>
賦枚臯拙功名李廣奇昨非今未是惟悔去官遲<lb/>
　　　春晩<lb/>
不覺春又晩猶依孤棹行河流半清濁天氣雜陰晴吹<lb/>
水游魚樂迎風乳燕輕淮南𦕈何處千里暮煙平<lb/>
　　　迂疏<lb/>
<pb n="KR4f0020_WYG_049-20b"/>
黍飯蔥湯養此生悠然猶發嘯歌聲極知老大迂疏甚<lb/>
恰要兒曹著眼驚<lb/>
　　　兩岸無桃李因采蒲蘭及豆花入小瓶作供戲<lb/>
　　　　賦此詩<lb/>
一春寂莫動愁顔絶欠名花任意攀小草悤悤也承乏<lb/>
得登書几硯屏間<lb/>
　　　泊皁湖口其地多警<lb/>
鸕鷀拍拍繞斜陽蘆荻翻翻渚溆旁祇喜病身辭北闕<lb/>
<pb n="KR4f0020_WYG_049-21a"/>
肯憂豪客出南塘雲連漲水微茫白風攪飛埃慘淡黄<lb/>
賴有鮆魚菘菜美一尊風味似江鄉<lb/>
　　　將抵家三首<lb/>
一别雲山巳有年舊游重到輒凄然霜顱雪頷歸來客<lb/>
自是陳人不是仙<lb/>
㡬多朝士擅文雄誰復留情記此翁老大去官君勿訝<lb/>
時賢方重黑頭公<lb/>
知識相逢話舊餘數行清淚落衣裾不須惜我頭銜小<lb/>
<pb n="KR4f0020_WYG_049-21b"/>
己被虚名暗折除<lb/>
　　　又絶句二首<lb/>
豆似瓊珠最覺珍含桃爛熟又嘗新暮年纔識歸來味<lb/>
縱欠蓴鱸亦可人<lb/>
製得呉中釣具全一聲欸乃向江天鏡湖底要君王賜<lb/>
是處煙波好放船<lb/>
　　　微香閣<lb/>
樓居仙所好吾亦暫游行木落全湖現天寒衆壑清亂<lb/>
<pb n="KR4f0020_WYG_049-22a"/>
雲隨地湧老樹與檐平深愧黄冠叟幽栖了一生<lb/>
　　　湖中二首<lb/>
湖光似鏡映斜暉紫蓼黄蘆拂釣磯寄語羣鷗須識我<lb/>
莫隨花鴨背船飛<lb/>
西山景物近如何放取輕舟一葉過乍覺霜風寒割面<lb/>
白魚黄雀繞灣多<lb/>
　　　次岑公韻游林屋<lb/>
正值呉江又落楓來尋仙穴與君同長松磥砢凝肪白<lb/>
<pb n="KR4f0020_WYG_049-22b"/>
藥草離披結實紅路出漁梁樵隖上人行怪石壽藤中<lb/>
猶嫌洞府幽深極未許時流步屧通<lb/>
　　　過平嶺見原田流水甚可愛<lb/>
疑是武陵天人家十數椽危橋跨清壑細路入平田鳥<lb/>
影藏紅樹雞聲出翠煙此中堪大隠何必羨游仙<lb/>
　　　石公山道中<lb/>
一徑入平岡邨居迤邐長天寒菘圃緑嵗旱橘田荒石<lb/>
骨棱棱古茶花澹澹香經行皆畫本收采滿奚囊<lb/>
<pb n="KR4f0020_WYG_049-23a"/>
　　　西山漁父詞四首<lb/>
澹日輕煙漾渌漪鱖魚吹浪尚遲遲阿儂要放蜻蛉艇<lb/>
直待風斜雨細時<lb/>
魚價今年逐漸强偶因換酒到山鄉笭箵箇箇盛魚滿<lb/>
一寸銀刀論斗量<hi>呉人謂賤為强</hi>
生長湖中上岸稀矴船只在蓼花磯鵁鶄<graphic n="KR1484" url="https://raw.githubusercontent.com/kanripo/KR-Gaiji/master/images/KR1484.png" mimeType="image/png"/>䳵都相熟<lb/>
長傍船頭自在飛<lb/>
雨過雲頭日日陰石颿脚下水㾗深全家習慣風波了<lb/>
<pb n="KR4f0020_WYG_049-23b"/>
不怕湖邨便陸沉<lb/>
　　　次韻寓李恪臣包山書屋<lb/>
舊有毛公占盡春嵒栖今復見幽人拓開泉石俱成畫<lb/>
邀取湖山並作鄰釀黍時時篘玉醴搗橙細細膾銀鱗<lb/>
客來況值佳風月不覺淹留便及旬<lb/>
　　　追述<lb/>
得尋洞府亦前因追述游時不厭頻丹穴乳泉皆異境<lb/>
黄甘陸吉是幽人穿林翠羽形容麗出網銀刀氣味珍<lb/>
<pb n="KR4f0020_WYG_049-24a"/>
除是修然塵外客更誰解問五湖津<lb/>
　　　西山觀梅二首<lb/>
處處梅花映雪明筍輿竹杖恣經行天公似㑹游人意<lb/>
貸與斜陽半日晴<lb/>
漸覺林間有落英山僧導我厯柴荆丁寧莫問山深淺<lb/>
但揀梅花多處行<lb/>
　　　嚴氏傳硯齋二首<lb/>
迢迢先澤冠東呉太守詒謀近亦無絶勝風流王内史<lb/>
<pb n="KR4f0020_WYG_049-24b"/>
祇書小巻付官奴<lb/>
室有牙籖映縹緗庭前書帶數叢長封胡羯末今如許<lb/>
未怕年來硯沼荒<lb/>
　<lb/>
　<lb/>
　<lb/>
　<lb/>
　堯峯文鈔巻四十九<lb/>
</p>
<p>
</p>
  </div>
</body>
</text>
</TEI>
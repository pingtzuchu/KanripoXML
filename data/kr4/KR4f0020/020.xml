<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻二十</head>
    <p>
<pb n="KR4f0020_WYG_020-1a"/>
欽定四庫全書<lb/>
　堯峯文鈔巻二十　　　翰林院編修汪琬撰<lb/>
　　誌銘十<hi>三首</hi>
　　　亡弟南賮墓誌銘<lb/>
此吾季南賮之墓南賮姓汪氏名珮一名琛呉縣附學<lb/>
生每試輒髙等知名於時不幸年二十八夭父元御府<lb/>
君前明丁卯舉人<lb/>
皇贈刑部郎中母徐宜人娶王氏無子與南賮相次殁<lb/>
<pb n="KR4f0020_WYG_020-1b"/>
以仲兄搢九子涵質為後搢九又無子涵質復歸後其<lb/>
父於是距南賮殁十七年而其兄琬葬諸姑蘇臺之西<lb/>
麓且為文哭之曰汝夫婦其遂不祀耶欲以吾子後汝<lb/>
則吾生子又鮮欲别立他房之子則涵質受汝之田宅<lb/>
久矣中間不能謹守或轉而售諸異姓者且半矣他房<lb/>
雖有子其肯空手來為汝後耶此吾所不敢望也涵質<lb/>
幼鞠於汝婦葢嘗服汝夫婦三年之喪矣如此而不能<lb/>
有汝之寸田尺土汝夫婦其安乎顧欲奪涵質之有以<lb/>
<pb n="KR4f0020_WYG_020-2a"/>
授他房吾又不忍也不得已姑俟涵質生子而後徐議<lb/>
所立使汝死無知則有後無後等耳如其有知其能曲<lb/>
諒吾心否耶既已哭之乃申為銘以先府君墓碑未樹<lb/>
不敢刻諸石朱書於甎而瘞之銘曰<lb/>
少則孤長則病殁又無子目何以瞑嗚呼天乎奚才之<lb/>
豐而戹於命乎<lb/>
　　　亡兒蘅瘞誌<lb/>
兒小名蘅予第二子也母袁宜人兒生而娟好警悟異<lb/>
<pb n="KR4f0020_WYG_020-2b"/>
常兒甫能言婢負之行通衢間見諸生釋菜者用鼔樂<lb/>
旂幟道迎兒指語婢曰吾稍長亦當如是三嵗母袁教<lb/>
之誦詩畧能誦關睢以下數篇及唐人絶句詩暇輒為<lb/>
予誦之其音琅琅可聽每過庖舍家人或箕坐謾語兒<lb/>
必訶禁之不悛必訴母袁加鞭笞自是諸僮僕畏兒若<lb/>
成人然兒有二妹曰四姑慧姑四姑少兒一嵗其所出<lb/>
微也兒撫視之獨不肯異他妹母袁間賜果餌必分授<lb/>
四姑度相當乃已兒之穎異皆此類也順治十二年冬<lb/>
<pb n="KR4f0020_WYG_020-3a"/>
予還自京師家貧多負而女慧姑復殤於痘予夫婦質<lb/>
衣服簪珥以斂用是益大困㑹嵗且暮天寒大雨雪兒<lb/>
甫五嵗予不能為兒易新衣猶衣故敗絮遂中寒疾明<lb/>
年春痘發於頤越七日死死之日其母夢人𤣥冠絳<lb/>
袍率兩童子徑登兒所卧樓挾之去及寤猶聞下樓履<lb/>
聲隠隠而兒遽死矣先是予家數有怪牖上屈戍不風<lb/>
而摇若有人震㨔之者兒所戲竹凳棄壁間無故自移<lb/>
踰故處十許步醬瓿忽墜地破裂砉然有聲予嘗考之<lb/>
<pb n="KR4f0020_WYG_020-3b"/>
於傳凡物自動為木沴金自壞為金沴木皆不祥也不<lb/>
一月而子女相繼殤死嗚呼亦可哀已兒生於八年三<lb/>
月某日死於十三年正月某日瘞諸鄧尉山先塋之次<lb/>
而遂為之誌<lb/>
　　　第五女墓誌<lb/>
當予諸生時予妻袁宜人舉四女後先皆殤既第進士<lb/>
歸宜人復舉第五女年十七以心疾夭葢距宜人殁十<lb/>
有四年矣先是女許嫁嚴氏按禮女子年十有五而笄<lb/>
<pb n="KR4f0020_WYG_020-4a"/>
笄不為殤春秋公羊傳曰女子許嫁字而笄之死則以<lb/>
成人之喪治之故予於女之夭不敢忽也為之服期凡<lb/>
衰麻絰帶皆如禮康熙十三年某月日葬諸姑蘇臺麓<lb/>
實祔予季弟南賮之次自予釋褐以來僅二十年始則<lb/>
哭吾次子蘅於家繼哭南賮弟及居京師聞袁宜人之<lb/>
赴為位於大通橋分司哭之繼又哭仲弟搢九暨從子<lb/>
遵慧於兵馬司繼又哭吾三子穗至是移疾甫越期而<lb/>
遂哭吾女焉嗟乎吾既仕宦不偶而所遭夫婦兄弟子<lb/>
<pb n="KR4f0020_WYG_020-4b"/>
女之變復何如也其零丁荼毒如此行老矣雖欲媮息<lb/>
人世其尚能幾何時也遂為誌其墓匪獨以悲吾女亦<lb/>
庸以自歎且悲云爾<lb/>
　　塔銘<hi>三首</hi>
　　　中峯曉菴了法師塔銘<lb/>
師諱覺了字曉菴長洲朱氏子年十六贅徐翁家生子<lb/>
女各一逾數年嘗夢挈其家人泛海遭風俱溺一老僧<lb/>
獨負師以出警寤有省又逾年婦若子女俱死徐翁欲<lb/>
<pb n="KR4f0020_WYG_020-5a"/>
為更娶師執不許薙髪崇義菴中居無何往受戒於退<lb/>
翁儲公已又聽講於蒼雪徹公既迄事復歸故菴杜闗<lb/>
閲藏經三載始受法於徹公大弟子縁中經公支硎故<lb/>
有中峯講院廢久矣至一雨潤公居之始復興當明崇<lb/>
禎中徹公次補潤公講席來住中峯其同門友汰如河<lb/>
公住華山兩山對峙鐘唄之聲交應相與日夜宏法闡<lb/>
義傾動四方凡名公貴人降及閭閻士女無不肩摩踵<lb/>
接往來絡繹於支硎天池間惟二師之歸故其道場最<lb/>
<pb n="KR4f0020_WYG_020-5b"/>
盛自二師繼殁華山竟屬退翁為靈巖子院而中峯亦<lb/>
復漸廢悉斥賣所有田以償官稅於是殿閣傾圮道旁<lb/>
諸喬木斬刈畧盡僧徒亦次第他竄矣諸檀施集議非<lb/>
了師主之不可師素以榰拄大法為已任即空兩手入<lb/>
院歎曰某不自力則先祖一燈熄矣住院凡十有六年<lb/>
始師之至也一室蕭然食無鹽豉卧無幬裀披無楮絮<lb/>
師顧恬然不措意益務發明徹公之道及其暮年施者<lb/>
大集然後葺宇繕垣甃長徑植穉松復飯僧故田若干<lb/>
<pb n="KR4f0020_WYG_020-6a"/>
畝俱有端緒逺近譁曰蒼雪法師復出矣㑹盛夏講華<lb/>
嚴𤣥談以勞示疾講未竟而化世夀五十二僧臘三<lb/>
十二將入龕緇白哭送者數百人康熈二十一年某月<lb/>
日也師狀貌清削雙目炯然性坦直無城府好學不倦<lb/>
自釋典外如左氏傳國語史記漢書並能倍誦下筆行<lb/>
文多可觀而尤長於詩平居口不言匄募足不蹋貴顯<lb/>
之門與予友呉先生公紳及周子覲侯交善春秋佳日<lb/>
非師杖錫出山即公紳覲侯榜舟乘輿訪師山中三人<lb/>
<pb n="KR4f0020_WYG_020-6b"/>
者焚香歠茗流連吟嘯往往以夜續晝故師倡和詩尤<lb/>
多亦數從予游自見予後詩體遂因之小變予惟古之<lb/>
文人茍不得志必自放於山巔水涯招致方袍白足之<lb/>
徒相從媐遨酬對無間如淵明之於慧逺退之之於大<lb/>
顚子瞻之於辨才參寥輩皆是也葢其徒類皆聰明忠<lb/>
信顧又深之以學問濟之以雄談偉辨故率為諸賢所<lb/>
喜而其徒又欲藉士大夫之賢者以見重於世倘所謂<lb/>
墨名儒行者與抑果此失之而彼得焉也以予之才識<lb/>
<pb n="KR4f0020_WYG_020-7a"/>
陋劣其距古人逺甚而師之期待殆不啻陶蘇者比予<lb/>
亦愛慕其為人每相見必坐語移時各不忍舍去夫豈<lb/>
偶然哉師臨化召諸徒囑付訖又告之曰銘我必堯峯<lb/>
先生葢猶不忘於予也以是受法門人明瑞隆三來乞<lb/>
予銘以刻諸石越明年將奉龕入塔公紳覲侯又代為<lb/>
速銘且曰石已具先是徹公與其師潤公兩世皆建塔<lb/>
講院之側師至是又祔其右方相去若干步云銘曰<lb/>
吾嘗遇師訪以華嚴綱提領挈其語諵諵如車引絲蟬<lb/>
<pb n="KR4f0020_WYG_020-7b"/>
聯不絶如泉注壑淙潺不竭如牡出鑰砉然而開䟽通<lb/>
貫穿是大辨才才既辨矣又<graphic n="KR0570" url="https://raw.githubusercontent.com/kanripo/KR-Gaiji/master/images/KR0570.png" mimeType="image/png"/>文學小儒聞之鮮不退<lb/>
郤胡為不延遽示化期吾喪良友衆亡導師窣堵巍巍<lb/>
與祖相望維此祖孫法門師象<lb/>
　　　崑山選佛場性空臻禪師塔銘<lb/>
康熈十七年冬臨濟宗三十二世性空臻禪師告寂於<lb/>
京師之龍泉寺越明年正月門人超曉等用其法闍維<lb/>
火燼之餘四齒不壞得五色舍利子凡三百餘顆法衆<lb/>
<pb n="KR4f0020_WYG_020-8a"/>
見者咸流涕太息謂師之道行為希有也超曉將函其<lb/>
骨南歸乃持道安靜公所撰行狀乞銘師之塔師嘗訪<lb/>
予寓舍予見師眉目蒼秀脊骨稜稜出衣表與之語簡<lb/>
淡有味方欲援為方外交而不意其遽逝矣予悵然久<lb/>
之因是不敢以不文為解按狀師諱行臻字性空代州<lb/>
人姓邊氏母韓夢金牛入懷而娠弱不茹葷好靜坐甫<lb/>
十餘嵗薙髪為僧徧遊諸方者數年聞天童密雲悟公<lb/>
法席之盛往受具戒咨決生死大事問生從何來悟公<lb/>
<pb n="KR4f0020_WYG_020-8b"/>
棒云即今從何處來進云從堂中來公又棒云既從堂<lb/>
中來還歸堂中去師茫然其後聞山石崩墜有聲始有<lb/>
省復求密公印明甫開口公連棒趁出已而遊揚州福<lb/>
縁菴閲大藏經至雲門語録中一棒打殺語怳然見悟<lb/>
公大機大用欲復往依之而值公遷化遂走謁費隠容<lb/>
公於金粟寺容公即悟公受法大弟子也命充監院如<lb/>
是十三年深加器重曰先師之道賴子不孤矣而師尤<lb/>
不欲以出世自炫也栖止崑山陳氏廢園中頽垣老屋<lb/>
<pb n="KR4f0020_WYG_020-9a"/>
饘粥不給恬然不為意逾五年徒侣漸集檀施亦不逺<lb/>
數百里而來於是剏建殿堂樓閣旁及方丈之室香積<lb/>
之廚無不悉備琱礲丹黝冠於一邑巍然稱寳坊矣乃<lb/>
標其額曰選佛場諸方衲子傾慕挈瓶扶錫問法坐下<lb/>
者日夜相繼恒苦乏食又募田若干畝以備接衆費㑹<lb/>
虞山維摩寺延師住持師厭選佛場之讙也往應其請<lb/>
未幾語諸門人曰吾老矣吾北人也縁當在北盍往游<lb/>
帝都乎遂偕超曉輩擔囊附舟趨京師寓龍泉寺不四<lb/>
<pb n="KR4f0020_WYG_020-9b"/>
月而示疾常熟翁編修寳林方進謁次師與之坐語未<lb/>
竟合掌跏趺而逝室中微聞異香逾時不絶臨逝時不<lb/>
説偈不作遺囑識者稱其有古雪竇風云師在選佛場<lb/>
也嘗因僧化席書偈有百丈當年巻却玉峯今日重鋪<lb/>
之句僧問百丈既經巻却玉峯何故重鋪師云為汝瞌<lb/>
睡未醒僧送拄杖師云古人道你有拄杖子與你拄杖<lb/>
子你無拄杖子奪却你拄杖子意㫖如何僧云學人送<lb/>
與和尚師云如是即被山僧奪却也僧擬議師大笑問<lb/>
<pb n="KR4f0020_WYG_020-10a"/>
懸羊頭賣狗肉意㫖如何師云看破不值分文進云衲<lb/>
僧本分事如何師云老僧無氣力荅汝葢其方便接引<lb/>
多類此夀七十一僧臘若干嗣法門人若干人受度者<lb/>
又若干人有語録二巻行世塔在崑山選佛場之某原<lb/>
銘曰<lb/>
道法如川源同派别臨濟一宗雲仍相接堂堂天童實<lb/>
推中興師其世適祖印是承建大法幢鼓大法鼓應機<lb/>
豎拂用導聾瞽清風白雲去來無蹤撞倒須彌獨露虚<lb/>
<pb n="KR4f0020_WYG_020-10b"/>
空婁江之瀕巍巍窣堵人龍歸依永衞斯土<lb/>
　　　廣福院藐菴谷禪師塔銘<lb/>
師諱秉谷字風遇别自號藐菴俗姓任氏揚之通州人<lb/>
父某母馬氏師少警敏在提抱中聞僧誦經及念佛聲<lb/>
輒喜躍不已甫就塾授書過目不忘及長棄家投本州<lb/>
天寧院年十七受度十八受具戒已復入揚之天寧寺<lb/>
方禮佛次聞有諷報恩經者至諸行無常是生滅法<graphic n="KR0719" url="https://raw.githubusercontent.com/kanripo/KR-Gaiji/master/images/KR0719.png" mimeType="image/png"/>
然汗下有省自是徧走諸方巖棲水宿參究不怠最後<lb/>
<pb n="KR4f0020_WYG_020-11a"/>
謁退翁儲和尚於靈巖翁問汝何處人師曰與和尚生<lb/>
縁不别翁曰老僧雖從人家屋簷下來且喜無腳跟到<lb/>
汝尋覓師曰某甲慶幸已得展禮翁笑曰隨汝顛倒參<lb/>
堂去依翁久之乃處以書記於是契悟日深先後閲八<lb/>
年始遣領衆遂出世於滸墅之廣福院院雖古刹然蕪<lb/>
廢且久師補衣苴履隨衆作務見者咸為攅麋捼手而<lb/>
師顧坦然也間受施舍輒銖寸積累悉費以支傾起仆<lb/>
如是者十有七年重濬放生池盡恢民間所侵故址大<lb/>
<pb n="KR4f0020_WYG_020-11b"/>
緝殿堂樓閣垣廡之屬俱有成緒矣一日忽示微疾即<lb/>
豫尅化期且諭監院某俾主院事瀕滅呼侍者取盥水<lb/>
水至則曰我身本淨無煩此也因掬水拭目顧左右曰<lb/>
箇段光明也要大家委悉遂含笑而逝康熈十九年閏<lb/>
八月某日也世夀五十有四僧臘三十有八受度弟子<lb/>
若干人越二年建塔於院後之隙地遵遺命也師性抗<lb/>
直在院與諸學人晝夜相淬厲每值往來問荅必擒縱<lb/>
不少置然訖無所付囑或以為請慨然曰道法陵遲有<lb/>
<pb n="KR4f0020_WYG_020-12a"/>
日吾安忍妄用一拂一偈記莂非人以禆販先師乎其<lb/>
孤陗率類此院故密邇𣙜闗為吏胥商旅錢刀譁爭之<lb/>
地師晨鐘夕梵清規肅如暇則閉門宴坐無異窮山深<lb/>
谷中絶不知有闗市也以故衆皆習師而安之予章句<lb/>
之儒於宗門絶無知解不足以窺師之所詣先是嘗遇<lb/>
師於院中語及𤣥要師詰曰居士畢竟作如何㑹予曰<lb/>
一即三三即一耳師哂曰是則是矣然猶未在即如所<lb/>
謂第一句中薦得與祖師為師第二句中薦得與人天<lb/>
<pb n="KR4f0020_WYG_020-12b"/>
為師第三句自救不了云云分明有三句在𤣥要亦然<lb/>
然則三𤣥次序豈可漫無剖判耶今相距將十年猶能<lb/>
記師此語故并述之銘曰<lb/>
三峯之傳熾然呉下甘露法雨如傾如㵼爰有嗣孫闡<lb/>
揚綱宗門庭峻絶誰紹遺蹤縁聚而來縁散而去去來<lb/>
從容本無礙故瓦龕數尺石幢嶙峋詩以表之用示學<lb/>
人<lb/>
　　墓表<hi>九首</hi>
<pb n="KR4f0020_WYG_020-13a"/>
　　　誥授奉政大夫廣西按察司僉事分巡左江道<lb/>
　　　　李公墓表<lb/>
公諱某字貞甫其先家江西贑縣後徙山東之徳州<lb/>
前明世宗朝有諱逢時者以進士歴官山西左布政使<lb/>
嘗為監察御史諫止大同馬市與倖臣仇鸞忤其事具<lb/>
載前史即公之四世祖也曾大父諱汝棟隆慶庚午科<lb/>
舉人大父煥國子監生父嗣美以公貴贈奉政大夫工<lb/>
部員外郎母高宜人公少工場屋之文舉崇禎癸酉科<lb/>
<pb n="KR4f0020_WYG_020-13b"/>
鄉試入<lb/>
國朝用薦除故城知縣調豐縣已兼攝碭山縣事碭山<lb/>
土冦方熾上官欲揀材幹吏使勦賊度無隃豐令者故<lb/>
遂以委公公乘間冐重圍出賊不意入其城賊疑有大<lb/>
兵繼公後遑遽遁去於是碭諸大家爭以通賊相告訐<lb/>
公罪其渠而條䟽寛釋其株連者甚夥碭人甫定㑹濟<lb/>
寧駐防軍至聲言將屠城城中洶洶思潰公先諭民無<lb/>
恐即治牛酒往逆其師於數十里外為言境内皆良民<lb/>
<pb n="KR4f0020_WYG_020-14a"/>
已無賊矣帥不肯從公與往復數四大聲曰縣固某之<lb/>
縣也脱有不虞某自任之卒拒使不得入及公還老幼<lb/>
擁拜馬前曰使君活我微使君不死於寇必死於兵矣<lb/>
治狀暴聞遷南城兵馬司指揮踰三年進工部營繕司<lb/>
主事順治八年初建端門成以督琉璃窰功予員外郎<lb/>
銜加一級賜文綺名馬各一又以覃恩階奉政大夫十<lb/>
一年進虞衡司員外郎以督清江船厰竣事䟽獻羨餘<lb/>
白金數千兩於<lb/>
<pb n="KR4f0020_WYG_020-14b"/>
朝再加一級尋進屯田司郎中十三年遷廣西按察司<lb/>
僉事分巡左江道行次岳州遘疾遂乞致事歸閲五年<lb/>
終於家康熈改元九月某日也享年六十有三公性嚴<lb/>
重寡言笑居官以公廉自持尤長於治劇凡所區畫必<lb/>
先事為之備好釐姦弊勇於敢為雖老猾吏無不縮手<lb/>
屏氣者而又能拊恤細人若惟恐傷之案牘滿前迎見<lb/>
立解抉摘其根株悉盡以是士民始而畏繼而愛及其<lb/>
既去且久而益思慕不釋也故城額丁二萬餘兵燹後<lb/>
<pb n="KR4f0020_WYG_020-15a"/>
死徙者過半顧嵗征猶如故民間大困公編審已有緒<lb/>
矣適改官將去乃大集父老取故冊焚之曰毋為若曹<lb/>
異日累也因鎖書吏密室中晝夜開除以新册申上官<lb/>
竟得請其困始蘇豐庫吏張某號螙魁乘公始至豫陳<lb/>
金帛什器於署公大駭曰此出正項乎抑爾所自置也<lb/>
吏漫應曰司庫者故例耳公怒曰庫中絲毫皆公賦何<lb/>
得借是餌我命悉撤其具杖吏黜之未幾吏果以賕敗<lb/>
自是終公之任未嘗支庫中一錢黄河決上官徴柳材<lb/>
<pb n="KR4f0020_WYG_020-15b"/>
急豐當輸柳萬餘束吏請率下里公曰如是則敝安底<lb/>
止且必悞期日遂呼諸大家告以某所廢地有柳可刈<lb/>
某某户有斂禾牛車可發官錢以賃衆皆曰然不踰日<lb/>
而事辦豐有豪民欲淫妻之妹為其夫所辱銜之賄大<lb/>
盗引為同刼其人不勝榜掠前此獄已具瘐且死矣公<lb/>
獨覺其寃微行入獄中具得獄吏與豪相左右為姦狀<lb/>
立置豪及吏於法而釋其人有嫠婦擁貲甚厚其大兄<lb/>
利所有謀嫁之不可嗾某甲使自誣與婦姦甲既至官<lb/>
<pb n="KR4f0020_WYG_020-16a"/>
公以無左証不信也姑緩其讞而繫甲空舍陰使吏誑<lb/>
之曰伯得弟婦財將解訟矣久之公召甲於庭陽正色<lb/>
呼曰若知死罪乎衆皆質若强姦律强者死促入死囚<lb/>
獄勿留行甲大懼泣且訴曰實無姦也彼訹某為之又<lb/>
欲賣某死乎婦遂得白有兄弟訟田者官得兄賂抑其<lb/>
弟弟訟不已公廉知其情即判歸弟田併以大義加鐫<lb/>
責兩人皆感泣卒為兄弟如初碭諸生有訐監生范某<lb/>
欲叛者公呼騎將詣其家衆力諌不聽即止諸從者於<lb/>
<pb n="KR4f0020_WYG_020-16b"/>
外親行視室中所在錢穀充斥而叛具無有也出叱諸<lb/>
生曰若曹殆利其財耳奈何遽陷人滅族事未幾復譌<lb/>
言范監生將引賊至矣先是公頗竒范狀貌乃勉使以<lb/>
武自奮遣卒衞致諸徐州其後范果官守備屢向公埀<lb/>
涕以謝公之愛䕶士民多此類也嘗夜渡大河猝遇大<lb/>
盜數十從者不知所出公言笑自如已而盗詢知為公<lb/>
輒譁語曰此好官也不可犯遂以次散去是時民間爭<lb/>
藉藉頌公而諸上官迄縉紳大夫亦數相引重尤受知<lb/>
<pb n="KR4f0020_WYG_020-17a"/>
於徐州道張公兆羆每語僚屬曰李君真能吏也最後<lb/>
公出權清江巡按御史秦公世禎抵境所逮繫他闗姦<lb/>
胥不下數十輩獨清江一無所問歎息謂公曰某雅聞<lb/>
君清操今所見殆勝所聞矣秦公名御史以風采著江<lb/>
南雖同時大吏莫不震慴者而公顧為所知如此公歴<lb/>
宦中外十四年橐無餘貲家無膏腴之産先世所授田<lb/>
數頃既舉於鄉悉以讓其弟及引疾歸杜門謝絶干請<lb/>
有司莫能識公面居常訓戒諸子嚴而有法子姓無敢<lb/>
<pb n="KR4f0020_WYG_020-17b"/>
違公教者娶宋宜人繼趙氏又繼董宜人子男三長浹<lb/>
順治丙戌科進士苪城知縣嘗與討叛將姜瓖有功不<lb/>
得敘中考功法免次濤康熈丙辰科進士由庶吉士授<lb/>
翰林院編修次潤州學生孫男六曾孫男二既葬編修<lb/>
君撰次公事畧畀琬識其墓琬曰考諸前史所紀如漢<lb/>
之黄丞相霸卓太傅茂皆非有帷幄之勞介甲汗馬之<lb/>
績惟以吏治循良遂得封侯錫土茂又圖像南宫列名<lb/>
元勳之次照耀史册聲施無窮以今觀公之為政夫豈<lb/>
<pb n="KR4f0020_WYG_020-18a"/>
不頡頏古人哉至於碭山之亂揭竿弄兵者遮塞道路<lb/>
公挺身䇿騎挾數吏卒蹈不測之險視羣媮譬若豚犢<lb/>
然不煩尺箠寸鏃驅之境外卒能撫恤其善良而保全<lb/>
其子女俾碭之遺黎得沐<lb/>
國家休養生息之化殆三十餘載者其誰之賜也惜乎<lb/>
夀不酬徳位不配功故公所可表者僅止於此琬不敢<lb/>
以老病無文為解謹掇拾其大端識之非徒慰公地下<lb/>
而已葢將告<lb/>
<pb n="KR4f0020_WYG_020-18b"/>
國史之傳循吏者使有所考焉公之葬也以某年月日<lb/>
其地在州之某鄉某原是為表<lb/>
　　　勅贈文林郎户科左給事中藺公墓表<lb/>
自偃師南行二十里至景山有林鬱然有土嵬然是為<lb/>
勅贈文林郎户科左給事中藺公之墓公以孝謹著於<lb/>
家以文學聞於庠序以輕材尚義見信於鄉黨可謂才<lb/>
行純備之君子矣然竟用諸生終其身既殁逾十年而<lb/>
叔子給事君貴仕於<lb/>
<pb n="KR4f0020_WYG_020-19a"/>
朝然後能光大其遺緒而顯揚之知公者未嘗不深快<lb/>
其有子而又惜其不及待也公諱獻徴字某少治科舉<lb/>
業甚工及補諸生即受知其長每試輒第一故雖不得<lb/>
志於場屋而試文一出即為邑人所師法尤以博洽見<lb/>
稱邑中後輩大半及公之門其文學葢如此家僅中産<lb/>
而顧慷慨施予自密親至於䟽屬自賔朋故舊至於巷<lb/>
衢之人無不以公為歸㑹嵗大疫其病者嘗賴公乞醫<lb/>
藥以活其道殣者嘗賴公給棺槥以收而坎地為冡以<lb/>
<pb n="KR4f0020_WYG_020-19b"/>
瘞里中諸兒有不能具脩脯者輒為設義塾有受貸不<lb/>
能償者輒毁其所書劵平居杜門不闗人事及直邑中<lb/>
諸大利害必侃侃爭於上官有司之前其輕財尚義又<lb/>
如此然公尤具有至性冬月居母夫人喪徒跣號哭兩<lb/>
踝皆凍裂至得痼疾而竟弗之顧也其臨事剛正不少<lb/>
絀遇人謙下無少長貴賤皆然而中實耿介不妄許可<lb/>
教誡諸子弟嚴而有方給事君嘗以優人燕客公聞之<lb/>
艴然曰淫聲邪色可用溷耳目乎訶責久之給事君跪<lb/>
<pb n="KR4f0020_WYG_020-20a"/>
而謝過乃已葢藺氏三世皆習禮經知名至公益大肆<lb/>
力其中號為經師給事君初授經即舉其説以告曰子<lb/>
欲修身善世必先自曲禮始葢公之於禮固無日不誦<lb/>
於口亦無日不整施於家非獨為章句訓詁之學者也<lb/>
藺氏祖相如秦漢間相如孫某嘗徙陽城已又徙長子<lb/>
至明洪武初有諱誠者始家河南之偃師曾祖新盩厔<lb/>
主簿祖芑縣學生以子貴贈奉政大夫户部郎中考完<lb/>
人縣學生公晩嵗以恩例遥授訓導以給事君貴贈如<lb/>
<pb n="KR4f0020_WYG_020-20b"/>
其官娶曲孺人繼娶張孺人生子男四人長挺秀次挺<lb/>
粹皆縣學生秀早夭粹拒流賊不屈死次挺達壬辰進<lb/>
士今為吏科左給事中次挺偉縣學生孫男女十六人<lb/>
曾孫男三人享年七十有七順治元年以避兵殁於鞏<lb/>
之謝砦遂槀葬其地康熈二年十二月始卜景山遷焉<lb/>
詳具給事君所為誌中公既絀於諸生故其才雖髙其<lb/>
行雖甚備而轗軻失意訖不能有所施為措置以達於<lb/>
逺邇而大顯耀於時此其尤可痛惜者也使非表之以<lb/>
<pb n="KR4f0020_WYG_020-21a"/>
永其傳則數百年而後一鄉之後生小子雖有欲聞君<lb/>
子之風者其將何所考述哉故予於既葬之明年遂應<lb/>
給事君之請而大書以揭其墓之原云<lb/>
　　　勅贈文林郎河南府推官張君墓表<lb/>
今<lb/>
上改元康熈之嵗予友稽勳君張子藴鄰手其先文林<lb/>
君之狀泣而告曰府君之獲歸淺土葢幾二十有八年<lb/>
矣某不才不能光大府君之業幸而躐致一第又幸而<lb/>
<pb n="KR4f0020_WYG_020-21b"/>
荷<lb/>
天子寵命得以其爵秩下被幽壤而隧道之石至今闕<lb/>
焉無辭以刻敢用是請予辭不可乃為序而銘之按狀<lb/>
張氏世居緜竹宋南渡後太師忠獻公浚嘗著功名於<lb/>
紹興隆興之間其裔孫有遷萊者遂為萊之掖縣人至<lb/>
登仕公暠歴官鴻臚丞始以張氏顯於萊暠生濬濬生<lb/>
偉皆隠不仕偉生君父尚仁為府學增廣生母陳氏有<lb/>
子男三人君其季也諱某字某自少學問長而以孝友<lb/>
<pb n="KR4f0020_WYG_020-22a"/>
稱母殁竟三年蔬食與伯仲析産所受産厚薄置不校<lb/>
也比年十嵗即以能文受知郡太守補附學生每上官<lb/>
試士輒詘其邑人而數困於秋試明崇禎五年萊城卒<lb/>
有兵變而君遂不免矣享年四十有九以稽勳君貴贈<lb/>
文林郎河南府推官配遲氏後君若干年卒贈孺人長<lb/>
子含輝壬辰進士歴官吏部郎中即稽勳君也次子徳<lb/>
輝府學生孫男某某君謹厚長者與人交一以不欺為<lb/>
主故雖為諸生而闔邑士大夫下至里兒田叟强悍無<lb/>
<pb n="KR4f0020_WYG_020-22b"/>
藉之人無不知敬畏君者家有故居在郭外地曠且僻<lb/>
居民率多夜警君築室讀書其中自若也羣不逞共刼<lb/>
旁舍遥望見室中燈火知為君告其徒曰此君子人也<lb/>
相誡引避夜分有鬼出為厲嘯於坐側君正色叱之遂<lb/>
不見訖不能害也至今邑中人猶嘖嘖道君佚事多類<lb/>
此夫以君之篤學力行是宜生享貴仕不然而嗇其位<lb/>
者或豐其夀亦天道之恒也然考君始末宜修而促宜<lb/>
顯而晦坎坷患難遽喪其身豈天之所為顯榮夀考者<lb/>
<pb n="KR4f0020_WYG_020-23a"/>
皆非此之謂與不然厚積而薄報其何以使為善者勸<lb/>
為不善者懼哉予滋惑焉先是崇禎七年葬君禄山之<lb/>
阡既以遲孺人祔又八年而予始表之且作詩曰<lb/>
赫赫魏公起自西鄙思陵阜陵載世毘倚中阨權臣未<lb/>
竟厥委亦越後人﨑嶇東徙君實好修纘爾前美孰降<lb/>
閔凶血此掖水大命不延身殱家毁禄山之阡尺六有<lb/>
咫拱木陳根骨肉歸此伐石刻辭永示來祀萊人過之<lb/>
必恭敬止<lb/>
<pb n="KR4f0020_WYG_020-23b"/>
　　　陳處士墓表<lb/>
當前明熹宗之世宜興陳少保公為吏部侍郎以㑹推<lb/>
忤魏忠賢削籍愍帝即位起左都御史以言事忤同縣<lb/>
要人又削籍葢公嘗從無錫顧端文公講學東林書院<lb/>
為世指目至是再以直聲動天下東林益共推服公而<lb/>
公有子貞慧字定生即處士君也少用文學著聞喜結<lb/>
納東南名士最善金壇周禮部鑣貴池呉秀才應箕每<lb/>
當羣集時杯酒淋漓相與掀髯抵掌往復下上其議論<lb/>
<pb n="KR4f0020_WYG_020-24a"/>
其於國家之治亂中朝士大夫之賢不肖無不根極始<lb/>
末刺刺數千言可聽諸名士尤慕君氣節故皆師事少<lb/>
保公而與君相親愛前所謂要人者適家居欲釋故憾<lb/>
交歡君父子為好語諷君曰公子盍從吾游乎吾能貴<lb/>
顯公子君固拒不往益有隙而㑹魏忠賢義兒阮大鋮<lb/>
久被痼隂輦金巨萬於京師謀復用公卿間口語籍籍<lb/>
諸名士聞之曰懷寧起東林無噍類矣懷寧者大鋮所<lb/>
居縣名也乃謀數大鋮罪惡為文檄之共推應箕屬草<lb/>
<pb n="KR4f0020_WYG_020-24b"/>
而君與周禮部皆列姓名其間檄未布而事泄大鋮愧<lb/>
且恚曰吾不識陳某何如乃魚肉吾至此於是恨君次<lb/>
骨君禍自此始矣已要人者應召出大鋮竄入其幕中<lb/>
人或為君危之無何而要人敗君始得免會福王擅立<lb/>
大鋮驟䝉湔洗用事將盡殺東林黨人是時少保公已<lb/>
前殁而君與周禮部及應箕皆在南京禮部先被逮君<lb/>
為營救萬端人又諌止君君娭笑曰死耳何畏鋮詗知<lb/>
之遂積前恨夜半遣校尉捕君與應箕應箕亡君出詣<lb/>
<pb n="KR4f0020_WYG_020-25a"/>
獄鍛鍊久之獄不成始釋君而竟傅致禮部於死君歸<lb/>
懲前禍乃謝絶故時諸名士屏居邨舍中者十有二年<lb/>
卒享年五十有三嗚呼君書生又貴公子也苟不得志<lb/>
則當鍵户濡首習為科舉學耳其或少暇則襃衣博帶<lb/>
出而媐遨里閭間夫亦足以豪矣今顧獨舍去與聞國<lb/>
家之事侃侃鑿鑿瀕死而不悔何與昔東漢兩宋之季<lb/>
太學諸生率皆危言覈論用以臧否人物甚則伏闕上<lb/>
章詆譏當國者卒之皆賈大禍而漢宋亦遂以亡焉若<lb/>
<pb n="KR4f0020_WYG_020-25b"/>
前明門户之患頗與相類此固國家之不幸也顧予見<lb/>
東南鉅公方壯盛之時亦嘗負有重望號為東林黨魁<lb/>
及其齒髪衰暮貪位苟禄從而盡蕩棄其言論風采俛<lb/>
身乞憐權勢之門者葢有矣非孔子所謂鄙夫患失者<lb/>
耶求如君之忼慨發憤終始一節果可多得乎哉使斯<lb/>
人也而得據大位秉大權則其建白必有赫赫可觀者<lb/>
又豈但如是已乎考少保公諱于廷舉萬厯中進士官<lb/>
至都察院左都御史贈少保妣張夫人生妣王安人娶<lb/>
<pb n="KR4f0020_WYG_020-26a"/>
湯氏御史兆京女男維崧維嵋維岳宗石龍女適呉璟<lb/>
呉全昌孫男女若干人維崧維嵋皆能文章而維崧尤<lb/>
知名君卒以某年月日葬以某年月日其地在某鄉某<lb/>
原先是君母兄貞達以父任官户部主事降順天府知<lb/>
事流賊入北京死之予得牽連書焉乃表於君之墓道<lb/>
曰是為東林名臣之子甲申殉難名臣之弟後有過君<lb/>
之封樹者考視此石則知其於君忠於友義而厠諸父<lb/>
若兄之間也殆可以不愧矣<lb/>
<pb n="KR4f0020_WYG_020-26b"/>
　　　文林郎岑谿知縣劉公墓表<lb/>
山陽劉公禹度之殁於蒼梧也分守道秦君仁管出涕<lb/>
曰古遺愛亡矣為輟鼓樂者三日凡蒼梧及岑谿父老<lb/>
皆哭失聲且曰天奪我公誰繼公撫我者既而喪歸傾<lb/>
兩縣人追送踰三百里道中縞衣素車與耄稚扶攜者<lb/>
相望哭聲大震其孤屢謝遣之率依依不忍舍去説者<lb/>
以為自岑谿設縣以來縣官從未有及公者予聞而太<lb/>
息世傳岑谿在荒崖叢箐之間獞獠出没其俗好人而<lb/>
<pb n="KR4f0020_WYG_020-27a"/>
怒獸不可以文法告諭公直一儒者顧能得民如此昔<lb/>
班孟堅傳循吏合西漢二百餘年厪得六人探其本則<lb/>
曰以經術潤飾吏事然則公之所本可知已公諱昌言<lb/>
禹度字也其先自濠泗來徙有諱世光者由鄉進士官<lb/>
沈邱知縣廉直多異政山陽之劉至是始大沈邱公生<lb/>
禮部主事諱一臨主事公生贈文林郎知縣諱自靖公<lb/>
則贈公仲子也年未弱冠即為名諸生文才雄博下筆<lb/>
縱横數千言立就每試輒第一家世故習禮經公尤號<lb/>
<pb n="KR4f0020_WYG_020-27b"/>
大師所譔經義為士子傳誦餘膏賸馥沾溉一時其從<lb/>
弟及山陽諸後進藉此率後先取科第去而公顧浮沉<lb/>
諸生中益潛心六經三史唐宋大家之學不屑為時文<lb/>
蹊徑語最後北游太學試又第一遂舉順天鄉試<lb/>
孝陵覆試諸舉子於廷公文又稱<lb/>
㫖特拔置前列踰一年遂舉進士方除岑谿或戒公勿<lb/>
往公笑曰吾為其易孰當為其難者促命家人治裝岑<lb/>
谿自兵燹後凋敝日甚公捐煩滌苛一切饋遺請託俱<lb/>
<pb n="KR4f0020_WYG_020-28a"/>
屏不行然後嚴保甲以防民姦均徭役緩催科減獄訟<lb/>
以蘇民困修葺學舍課選生徒俾肄文學禮遜其中以<lb/>
勸民讓不期月而政成縣故産毒草民有小忿輒嚙草<lb/>
致斃者下令禁之自是草不復生廣人咸以為異縣中<lb/>
火災延燒若干家公憫民露處斥橐中俸金三百兩命<lb/>
民次第搆屋以居隣縣賊彭竒聲言將壓境城中兵士<lb/>
僅三十人衆詗知不敵悉洶洶思潰公拒不可日夜率<lb/>
吏民登陴又團結鄉勇數千列營城下以示有備賊竟<lb/>
<pb n="KR4f0020_WYG_020-28b"/>
不敢犯公間出方畧誘賊其黨李勝髙者遂縛竒來降<lb/>
且獻插血氏名冊公曰此皆良百姓受賊脅耳若株連<lb/>
者衆何以令反側子自安乎取册焚之所全活數千家<lb/>
縣益無事公乃築兼山堂蒔花植竹吟嘯其中書清心<lb/>
省事四字於坐隅嘗告寮吏謂居官之道不在立異惟<lb/>
在與民不擾而已㑹蒼梧闕令上官檄公兼攝其治一<lb/>
如岑谿於是蒼梧人喜曰真吾公也岑谿復爭之曰固<lb/>
吾公也於汝何有及公既殁甫殮而擢授宛平之命始<lb/>
<pb n="KR4f0020_WYG_020-29a"/>
至由是兩縣人益痛惜之葢公之吏治其所本於經術<lb/>
深矣享年五十有六配王孺人生男子三長曰始大改<lb/>
名愈康熈二十一年進士次曰始恢十年進士今官吏<lb/>
部某官又次曰始偉夭孫男女各四詳具誌中公性醇<lb/>
直無城府為人輕財樂義尤以孝行著稱既舉進士念<lb/>
贈公春秋髙數年不赴選迄服闋始出居平好行其徳<lb/>
於鄉距公殁久矣山陽人猶能縷述曰某橋公所建也<lb/>
某道公所甃也某子某女被掠公所贖也某里病疫得<lb/>
<pb n="KR4f0020_WYG_020-29b"/>
公藥餌以起者也某甲某乙道殣幾暴骨得公棺槥以<lb/>
殯者也然則公匪直良吏也誠有古長者風焉其殁以<lb/>
康熈十一年某月日葬以十三年某月日芝麓龔先生<lb/>
亦既誌而銘之矣閲十年吏部君至呉復命予文其墓<lb/>
道之石予為芝麓先生門下士自度文筆衰薾不足以<lb/>
繼先生之後顧又念嘗承乏史館是宜述公事行表而<lb/>
出之以俟後之良史如班孟堅者擇焉故遂不敢固辭<lb/>
公墓葢在山陽城東之三里塘云<lb/>
<pb n="KR4f0020_WYG_020-30a"/>
　　　天岳山人墓表<lb/>
山人諱䇿字晉之姓龔氏常之武進人最後客闗陜間<lb/>
嘗挾杖登華山巔拂石題名而後下因號天岳山人既<lb/>
仕<lb/>
本朝為鄧州同知然猶以山人自命鄉曲熟聞者亦遂<lb/>
號呼之故不復斥言其官所以成山人志也山人自少<lb/>
從大父按察公宦游南方習其言論風指通知中朝故<lb/>
事遂究心國史之學為文尤長於詩賦典贍整麗與時<lb/>
<pb n="KR4f0020_WYG_020-30b"/>
俗好尚迥異當明之亡也作金陵燕臺懷古絶句詩各<lb/>
百首其文約其義隠緐音促節如庾信之哀如唐衢之<lb/>
哭如羈人思婦之牢愁如露蟬寒蝯之悽咽往復上下<lb/>
三致意焉又作三朝史議三篇其最善者言建文帝未<lb/>
遯時史臣紀事不當内靖難而外遜國持議平正君子<lb/>
韙之夫亦可以窺山人之志矣山人先世有諱大有者<lb/>
以進士官南御史值武宗南廵首率諸僚諫請回鑾不<lb/>
報其孫有諱道立者又以進士歴官湖廣按察使擅廉<lb/>
<pb n="KR4f0020_WYG_020-31a"/>
能聲吉水鄒忠介公嘗作兩龔合傳以美之即山人大<lb/>
父也父可宗國子生山人雅無貴介紈綺之習讀書强<lb/>
記鋭欲以文學自奮踰壯方補諸生聲譽即隠隠起平<lb/>
生所師事皆中朝賢公卿大夫所結納皆四方知名士<lb/>
相與更唱迭和前推後輓故山人姓名益大噪操舉業<lb/>
選柄為書賈所奔凑其視一第殆可剟拾也及數試於<lb/>
鄉不獲收其科於是始自傷坎壈稍稍厭怠而國亦遽<lb/>
亡矣順治中所厚故人在内閣强之使游國學例當得<lb/>
<pb n="KR4f0020_WYG_020-31b"/>
一官遂客游秦晉及回翔燕中者凡十有四年乃返鄧<lb/>
州除目既下頗抑鬱不樂欲棄其符不果之任未數月<lb/>
竟殁於鄧夀六十八配蔣氏王氏子男曰士勳曰士烈<lb/>
曰國子生士薦士薦才最高稱能繼山人者也女之壻<lb/>
曰諸生孫復道曰董元禮孫男七孫女五某年月日卜<lb/>
祔山人於按察公之墓或疑山人既不忘故國矣奈之<lb/>
何受官予曰非也漢之亡也梅福為呉市門卒宋之亡<lb/>
也諸名儒耆逸或不足於養輒食書院山長之禄以自<lb/>
<pb n="KR4f0020_WYG_020-32a"/>
給後之尚論者莫能優劣也歸潔其身於山人何疑焉<lb/>
庸敢表而出之以示士薦俾伐石刻其辭墓上<lb/>
　　　鄉飲賓邵公墓表<lb/>
公姓邵氏諱文燦字明父别自號海鷗武進之漳湟村<lb/>
人性孝友輕財好施嵗凶乏食者餔以粥麋疾病無治<lb/>
療者給以藥稱貸無可償及佃人不足於嵗入者捐其<lb/>
負死無棺槥者殮之欲葬無所者坎埋之族之貧不能<lb/>
舉子者嵗給乳哺米十斛至十嵗止老而鰥嫠無歸者<lb/>
<pb n="KR4f0020_WYG_020-32b"/>
迎致於室與偕食飲終其身中外待公舉火者十餘家<lb/>
待公經紀其婚嫁者又十餘家稱貸不取子錢者皆是<lb/>
也公家故饒坐是漸中落而公施予如故未嘗以為悔<lb/>
也縣中有大徭役輒悉其家財為衆倡後先長吏皆愛<lb/>
重公稱公長者凡再飲於鄉再被旌門之典於是巡按<lb/>
御史行部縣令連嵗舉公善行請旌之後御史詰曰縣<lb/>
豈無他士可應著令者乎令謹對曰主臣實未見有踰<lb/>
邵某者其為長吏推服如此臨殁囑其子長蘅曰吾嘗<lb/>
<pb n="KR4f0020_WYG_020-33a"/>
欲置義田以贍吾族今不逮矣女其割宅一區為康節<lb/>
先生祠割田若干畝為祀田吾死不恨其後長蘅竟如<lb/>
公命葢公即康節十八世孫也當公之葬也長蘅自狀<lb/>
公行以示前大理評事賀君瞻度為之銘長蘅自少力<lb/>
學用詩古文詞知名大理君又東南通儒長於三禮之<lb/>
説其文能不朽公也審矣而長蘅顧命予表其墓予自<lb/>
惟才力駑下雖欲傾倒其長以為公役豈復有加於大<lb/>
理君及長蘅所述者哉顧嘗仰公之遺風流韻謂可以<lb/>
<pb n="KR4f0020_WYG_020-33b"/>
廉頑立懦也又嘗歎世之富人擁貲自封者之多也又<lb/>
嘗憫公之不得志而死使其得志有禄位則所施必博<lb/>
所沾溉必大寧僅傳頌於鄉邑已也是數者實於私心<lb/>
有深慨焉雖㣲長蘅鄭重諈諉猶當出其不敏之辭兾<lb/>
得附大理君後以推明公之果為長者而使末俗有勸<lb/>
於此又况申之以吾長蘅之命乎故遂畧其行誼大書<lb/>
於墓曰是為鄉飲賓海鷗邵公之墓至於世系子姓生<lb/>
卒嵗月具詳誌銘庶幾可互見云其墓葢在定安東鄉<lb/>
<pb n="KR4f0020_WYG_020-34a"/>
之中村<lb/>
　　　邵氏石表隂記<hi>附</hi>
予既表海鷗公之墓其後與公子子湘相遇京師復以<lb/>
母孺人行事為請葢予之表公墓也孺人已先公殁於<lb/>
例當得附書㑹予文體已就且其他具詳賀大理所撰<lb/>
誌銘可以互見故不復書而子湘則歉焉意若有不足<lb/>
也相繼請不已於是按行畧續為之書曰孺人姓楊氏<lb/>
大父諱某父諱某年十五歸海鷗公公性豪邁不屑問<lb/>
<pb n="KR4f0020_WYG_020-34b"/>
家人有無而孺人能濟之以勤嵗時治脯醢粔籹之儲<lb/>
以宴集賓客及饋遺其宗親者無算厚薄多寡悉有程<lb/>
則稍暇輒手自力女工為諸婦女先未嘗少懈也公好<lb/>
施予往往傾其貲不顧而孺人能濟之以儉平居減衣<lb/>
節食即銖寸戒勿妄費積其所有率盡用以贊公為善<lb/>
以是篋中無私財公屢失丈夫子年四十餘始得子湘<lb/>
愛之異他兒每抱著膝上雖嬉戲不加呵譴而孺人又<lb/>
濟之以嚴子湘甫十嵗即籍學宫為諸生孺人不色喜<lb/>
<pb n="KR4f0020_WYG_020-35a"/>
每自塾歸必詢所業見其進則言笑異他日不則怒不<lb/>
食呼之長跽且泣且數之或相譬止即曰此吾所以愛<lb/>
兒也已而子湘數試於鄉不利公及子湘皆於邑不快<lb/>
孺人顧慰解曰兒但當力學耳遇不遇命也吾又誰恨<lb/>
葢其明曉大義能與公相濟多若此晩而好佛搆小閣<lb/>
具像設其中晨夕膜拜不輟時時對婢妾談説佛法及<lb/>
一切果報事聞者屬耳忘倦卒年六十越三年葬於中<lb/>
村又二年公亦卒遂穿其壙與孺人合焉實順治十八<lb/>
<pb n="KR4f0020_WYG_020-35b"/>
年十月某日也子湘名長蘅子湘其字也有儁才在京<lb/>
師凡呉楚諸士大夫無不折節下之者其聲譽方駸駸<lb/>
起雖未及官於<lb/>
朝信卓然不媿孺人家教者也因書以遺之俾礱石之<lb/>
隂而併刻之<lb/>
　　　烈婦周氏墓表<lb/>
洞庭周之球之女曰夀英嫁里中蔡氏其夫瓊藻有心<lb/>
疾夀英鬱鬱不自得夫兄瓊滋兇暴人也强欲私之輒<lb/>
<pb n="KR4f0020_WYG_020-36a"/>
往調夀英夀英走訴諸姑姑反恚曰若嫌若夫不慧今<lb/>
得慧者顧猶不快耶瓊滋益無忌復走調之夀英知不<lb/>
可訴也詈不絶口急剪匳中金服之不死縊於牀乃死<lb/>
里人洶洶將控諸官㑹之球逺客湖廣而蔡氏復賄里<lb/>
人止其事於是其寃遂不白矣明年之球歸始葬女於<lb/>
山南復自銘之其辭酸楚讀者無不為之球夀英太息<lb/>
也康熈十五年夀英死久矣瓊滋忽夜發狂揵户手刅<lb/>
其妻與所生女子一人乃自刺死明日户闔不開家人<lb/>
<pb n="KR4f0020_WYG_020-36b"/>
穴而視之見三尸相枕藉大駭有小婢匿於牀下呼詢<lb/>
其故具言中夜窺見一紅衣女子往來室中若導之使<lb/>
殺者衆始悟為夀英魂也紅衣葢夀英大殮時所服云<lb/>
死時年十有九汪琬曰太史公有言怨毒之於人甚矣<lb/>
哉葢微獨生者有之也惟死亦然如杜伯射宣王魏其<lb/>
灌夫守武安是矣至於東海孝婦之死又能致枯旱三<lb/>
年然則匹婦雖微及其精誠所激往往動天地泣鬼神<lb/>
何可忽也今夀英之寃疏而里人不能白也親而父母<lb/>
<pb n="KR4f0020_WYG_020-37a"/>
兄弟迄於周之族與其婚姻親故俱不能白也而夀英<lb/>
有知顧自報之於二十年之後瓊滋得不暴尸市中幸<lb/>
矣予於是表其墓既慰夀英於地下且以警夫世之兇<lb/>
暴不仁如蔡瓊滋者十六年四月某日也<lb/>
　是事也訪諸周氏而信訪諸周氏之親故而信及予<lb/>
　游洞庭訪諸擔夫而又信顧予作此表一年矣始有<lb/>
　蔡旅平者不知何人自稱瓊滋之父挾其族黨勢力<lb/>
　娓娓為瓊滋辨且愶予使删此文是則凶人之幸而<lb/>
<pb n="KR4f0020_WYG_020-37b"/>
　烈婦之大不幸也猶有鬼神其遂悍然無忌憚如此<lb/>
　乎昔歸震川書張貞女死事又書其獄事又有貞婦<lb/>
　辨又與嘉定諸友書與李浩卿及殷徐陸三子書殆<lb/>
　不啻數千言丁寧反覆不置予始疑其煩由今觀之<lb/>
　豈得已哉豈得已哉康熈十七年四月己丑鈍翁記<lb/>
　夀英之姑姓陸氏床下小婢名貞秀篇中言納賄止<lb/>
　其事者指其里人有私息議单是也詳見旅平所與<lb/>
　予書中旅平字文若年已邁矣其不敢與周氏辨而<lb/>
<pb n="KR4f0020_WYG_020-38a"/>
　顧嘵嘵予側葢有居中慫臾以悞之者始予之為此<lb/>
　表也僅以存烈婦而已初不欲斥其舅姑名氏旅平<lb/>
　既以自言則予不能為之諱矣次日又記<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0020_WYG_020-38b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峯文鈔巻二十<lb/>
</p>
<p>
</p>
  </div>
</body>
</text>
</TEI>
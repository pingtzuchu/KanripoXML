<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻二十三</head>
    <p>
<pb n="KR4f0020_WYG_023-1a"/>
欽定四庫全書<lb/>
　堯峯文鈔巻二十三　　翰林院編修汪琬撰<lb/>
　　記二<hi>共十三首</hi>
　　　寳翰堂記<lb/>
前禮部尚書臣王崇簡偕其子今工部尚書臣熙延臣琬<lb/>
過其私第第有堂三楹顔曰寳翰盖臣熙構之以敬匱<lb/>
世祖章皇帝所賜<lb/>
御札及書若畫之所也於是導臣琬俾與觀焉軸以象<lb/>
<pb n="KR4f0020_WYG_023-1b"/>
犀襲以文錦發圅啟帙爛焉盈目琬既畢觀則臣崇簡<lb/>
又命之曰女其記之臣嘗逮事<lb/>
孝陵不敢用固陋辭謹拜手稽首為之記竊惟我<lb/>
世祖章皇帝以天縦之姿神武之烈受天成命西翦巨<lb/>
冦南平小蠢十餘年之間薄海内外罔不賓服天下既<lb/>
定然後躬屈<lb/>
至尊數引見左右侍從通今好古之士講譯詩書修明<lb/>
禮樂舉郊祀之典考求籍田幸學之儀以肇興文治當<lb/>
<pb n="KR4f0020_WYG_023-2a"/>
此之時日不暇給矣及其萬幾稍閒則又能屏絶他好<lb/>
游戲翰墨之林揮灑淋漓渲染生動竒葩異薻間見層<lb/>
出訖於今日其藏弆<lb/>
天府者固不知凡幾而寸縑尺素流傳人間公卿大夫<lb/>
之家皆裝潢而寳惜之夫亦不為少矣臣熙起家<lb/>
禁苑既用文學才望受知於<lb/>
上於是出典制書入備顧問游獵廵幸未嘗不在交㦸<lb/>
扈蹕之次如此者凡十有四年而尤以恪恭勤慎獨為<lb/>
<pb n="KR4f0020_WYG_023-2b"/>
天子所親信故數蒙書若畫之賜視他侍從所得殆有<lb/>
加焉然後知君臣相得葢自晩近數百年以來未有及<lb/>
臣熙所遘之盛者周書君牙之誥曰帷予小子嗣守文<lb/>
武遺緒亦惟先正之臣克左右亂四方古王者所期望<lb/>
於大臣如此若我<lb/>
世祖之在御也功崇徳懋亦旣措天下於乂安而又慎<lb/>
擇一二腹心心膂之佐如臣熙輩者用輔毗我後人其<lb/>
知人不可謂不明詒謨不可謂不逺且大矣然則竭股<lb/>
<pb n="KR4f0020_WYG_023-3a"/>
肱之力奉揚<lb/>
嗣天子丕顯休命以無㤀<lb/>
先皇帝之知遇而侈寵錫於無窮是皆臣熙之責也書<lb/>
又曰世篤忠貞服勞王家臣於王氏父子見之矣<lb/>
　　　御書閣記<lb/>
皇帝踐阼之二十有三年冬十月戊午<lb/>
南廵至蘇越二日庚申<lb/>
御舟還次無錫<lb/>
<pb n="KR4f0020_WYG_023-3b"/>
駐蹕惠山之麓<lb/>
召廵撫都御史臣斌<lb/>
諭曰編修汪琬久在翰院文名甚著近又聞其居鄉不<lb/>
與聞外事是誠可嘉特賜<lb/>
御書一軸汝宜傳示不必令彼前來謝思亦不必具疏<lb/>
陳謝許其從私家祗受臣斌奉<lb/>
命即柬官役俾恭齎<lb/>
上諭及<lb/>
<pb n="KR4f0020_WYG_023-4a"/>
御書南下夜漏十餘刻臣琬聞知出具朝服跪迎於大<lb/>
門之外繼又九拜三叩首受書堂中旣竣事然後敢啓<lb/>
重封敬覽數四凡行楷三十有五行一百三十有一字<lb/>
乃臨故尚書其昌所録詩餘三闋也筆墨所到光采暉<lb/>
映如鳯之翥如龍之騰如日麗天如雲出岫横縱變化<lb/>
幾於化工雖云臨筆夫豈其昌輩流専以一藝名家者<lb/>
所能髣髴其槩哉其前有致中和小璽其末又有癸亥<lb/>
春<lb/>
<pb n="KR4f0020_WYG_023-4b"/>
御筆臨董其昌九楷字覆以康熙<lb/>
御筆之寳臣琬舒巻甫竟感𢥠有加葢臣在今世諸儒<lb/>
中學術才行最號踈拙向者承乏史舘幸免辠戾自請<lb/>
告以來姓名不挂朝籍者踰四載矣不虞蟣蝨小臣尚<lb/>
辱眷注勞以<lb/>
温諭錫以<lb/>
宸翰受恩受奨髙厚無際蓬蓽之内爛然有餘燿焉在<lb/>
昔唐太宗之於其臣馬周也嘗賜飛白宋孝宗之於其<lb/>
<pb n="KR4f0020_WYG_023-5a"/>
臣范成大也嘗賜石湖之號此其人皆居腹心股肱之<lb/>
寄夙為至尊所親任宜其恩數稠叠滋渥且深然而所<lb/>
得筆蹟多者不過十餘言少者僅兩言耳而史官備載<lb/>
之二臣列傳推為榮寵至於成大則又造作文章大書<lb/>
深刻登諸樂石度諸華屋用是侈大君臣相得之義以<lb/>
誇示隣里留貽子孫况乎臣琬之所被過此什伯者乎<lb/>
顧惟犬馬之齒漸就摇落氣薾力疲圖報無所繼自今<lb/>
以徃其敢不夙夜戰戰栗栗益思勉自刻厲期無負<lb/>
<pb n="KR4f0020_WYG_023-5b"/>
皇帝不與外事之㫖庶幾省身寡過或能對揚<lb/>
休命於萬一云<lb/>
　　　草庭記<lb/>
平湖鮑生聲來有讀書之屋三楹額其前榮曰草庭而<lb/>
乞予記之予惟屈原作離騷嘗以香草喻君子如江蘺<lb/>
如薜芷如蒥夷如掲車如蕙<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>如蘭如蘜之類皆是也<lb/>
以惡草喻小人則如茅如薋如菉如葹如蕭艾如宿莽<lb/>
是也而或謂蘭葢指令尹子蘭而言然則江蘺薜芷又<lb/>
<pb n="KR4f0020_WYG_023-6a"/>
何所指乎無論引物連類立言本自有體不當直斥用<lb/>
事者之名且令尹素嫉原而讒諸王此小人之尤者也<lb/>
原顧欲滋之紉之佩之若與之最相親昵亦豈離騷本<lb/>
㫖哉予竊疑子蘭名氏乃後人縁騷辭附㑹者其説頗<lb/>
非是今鮑氏之庭所有者果香草乎抑惡草乎聲來從<lb/>
予游三年予觀其人篤信好古之君子也使遇惡草必<lb/>
非其臭味必將斬伐芟刈之不暇而奚暇借此以名其<lb/>
庭此其所託殆為蘭蘜蕙茝之類可無疑也聲來讀書<lb/>
<pb n="KR4f0020_WYG_023-6b"/>
稍閒盍亦考之爾雅以辨其名廣之本草以審其性時<lb/>
其榮落華實從而植援以扶之抱瓮以灌之開徑延賓<lb/>
客親故以翫之寫為圖畫發為歌咏以形容之乎審如<lb/>
是則庭之得是名也雖百世而後衆芳銷歇猶能與南<lb/>
陽之草廬成都之草堂並傳於好事夫豈騷人香草空<lb/>
言無事實者比與<lb/>
　　　屐硯齋記<lb/>
宗人季青購得古端硯一於俞子無殊之所其形如屐<lb/>
<pb n="KR4f0020_WYG_023-7a"/>
遂以屐硯顔其齋既命四方諸名士作詩歌以寵之復<lb/>
屬無殊命予為之記子問曰季青何以好此硯也無殊<lb/>
曰此硯相沿為宋季物閲世四百載矣自閩流入吳中<lb/>
凡更數姓而入於季青之室季青弱冠以意氣自豪讀<lb/>
書善屬文則其得硯之古者而好之不亦宜乎予曰甚<lb/>
矣季青之拳拳於古也雖然古之宜好者獨硯也乎哉<lb/>
其見於器物者則有鐘彞鼎罍尊壺盤洗之屬見於翰<lb/>
墨者則有碑文石刻法書名畫近代士大夫遺蹟之屬<lb/>
<pb n="KR4f0020_WYG_023-7b"/>
是皆可謂古矣顧猶非其至也最上則莫如六經三史<lb/>
諸子百家與夫漢魏以來訖於唐宋諸凡賢人君子大<lb/>
家名流之文章其好之也非區區供耳目之翫而侈見<lb/>
聞之博也葢得其鐘彞器皿則可以考制度得其法書<lb/>
名畫則可以怡性情得其經史子集諸書則可以上鏡<lb/>
國家之盛衰興廢下觀人物之是非邪正淺深髙下而<lb/>
采擇其嘉言善行以為楷模而備當世之用其益視一<lb/>
硯不尤大哉夫古人之亡久矣一切流風餘韻徃徃散<lb/>
<pb n="KR4f0020_WYG_023-8a"/>
見於是數者之間雖其磨滅乎兵火零落乎山崖墟市<lb/>
而毁棄乎婦人孺子流俗之手殆不知其幾而留傳人<lb/>
間者猶十而三四也特患夫有力不能好與好之而無<lb/>
力耳季青旣年少有志而又力足以副之益當遐收博<lb/>
摭使是數者悉充物於齋中然後能極其所好而無憾<lb/>
也而其端葢自屐硯始若區區以此硯為古則季青之<lb/>
名其齋也毋乃局於一物而未之思耶吾知其必不然<lb/>
矣故為述前之説以廣之<lb/>
<pb n="KR4f0020_WYG_023-8b"/>
　　　蘭室記<lb/>
晉士㑹食采於范而武子其諡也而班固古今人表則<lb/>
列士㑹於中上列武子於上中兩公孫龍相距踰百餘<lb/>
年而鄭𤣥謂仲尼弟子即論堅白異同者盧橘枇杷一<lb/>
果也而相如上林賦有云盧橘夏熟枇杷橪柿蔓菁萊<lb/>
菔兩菜也而注本草者或云在南名萊菔在北名蔓菁<lb/>
古之名物甚夥載籍甚冗而學者彼此詆訶又甚繁碎<lb/>
雖有博洽之士亦安能一一疏通證明而俾無小誤於<lb/>
<pb n="KR4f0020_WYG_023-9a"/>
其間乎予家藝蘭數本每夏秋之交華既放舁置室中<lb/>
以自怡悦客至輙從而誇示之有客笑曰此土續㫁耳<lb/>
非離騷詩䟽淮南子陶隐居之所謂蘭也而吾子取以<lb/>
誇客其不為有識誚者幾希予曰不然班固不知士㑹<lb/>
范武子為一人不害其為良史鄭𤣥不知周時有兩公<lb/>
孫龍不害其為大儒相如不知枇杷之即盧橘不害其<lb/>
有辭賦名注本草者不知蔓菁之非萊菔不害其為活<lb/>
人之伎今兹華也嗅其氣則郁然而芳覩其色則油然<lb/>
<pb n="KR4f0020_WYG_023-9b"/>
而潤可以入咏歌可以侑桮酌可以供采掇可以對之<lb/>
而忘埃壒之為患溽暑酷日之為煩葢非幽人逸士莫<lb/>
之能樂此也雖以蘭譽之夫亦宜矣予固非博洽者又<lb/>
何必辨其孰眞蘭孰<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>蘭孰專蘭之實孰冐蘭之名而<lb/>
誤者耶因揮手謝客曰姑為我撥去離騷詩䟽請以異<lb/>
日受命<lb/>
　　　姜氏藝圃記<lb/>
藝圃者前給事中萊陽姜貞毅先生之僑寓也吾吳郡<lb/>
<pb n="KR4f0020_WYG_023-10a"/>
治西北隅固商賈闤闠之區塵囂湫隘居者苦之而兹<lb/>
圃介其間特以勝著圃之中為堂為軒者各三為楼為閣<lb/>
者各二為齋為窩為居為廊為山房為池舘邨柴亭臺<lb/>
畧彴之屬者又各居其一予嘗撮其大凡則方廣而瀰<lb/>
漫者莫如池邐迆而深蔚者莫如邨髙明而敞逹者莫<lb/>
如山顚之臺曲折而工麗者莫如仲子肄業之舘若軒<lb/>
至於竒花珍卉幽泉怪石相與晻靄乎几席之下百嵗<lb/>
之藤千章之木干霄架壑林栖之鳥水宿之禽朝吟夕<lb/>
<pb n="KR4f0020_WYG_023-10b"/>
哢相與錯襍乎室廬之旁或登於髙而覽雲物之羙或<lb/>
俯於深而闚浮泳之樂來游者徃徃耳目疲乎應接而<lb/>
手足倦乎扳歴其勝誠不可以一二計葢兹圃得名也<lb/>
久矣圃之主人亦屢易其始則有袁副使繩之以髙蹈<lb/>
聞於前其次則有文文肅公父子以剛方義烈著於後<lb/>
今貞毅先生復用先朝名諫官優游卒嵗乎此而其兩<lb/>
子則以讀書好士風流爾雅者紹其緒而光大之馬蹏<lb/>
車轍日夜到門髙賢勝境交相為重何惑乎四方騷人<lb/>
<pb n="KR4f0020_WYG_023-11a"/>
墨士樂於形諸咏歌見諸圖繪訖二十餘年而顧益盛<lb/>
與不然吳中園居相望大抵塗餙土木以貯歌舞而誇<lb/>
財力之有餘彼皆鹿鹿妄庸人之所尚耳行且蕩為冷<lb/>
風化為蔓草矣何足道哉何足道哉<lb/>
　　　石隖山房記<lb/>
吳中石之美者如太湖㠛村之屬最著以堯峯文石為<lb/>
甲泉之羙者如武邱法雨七寳憨憨之屬最著又以堯<lb/>
峯乳泉為甲故吾吳游者莫不盛推堯峯尤西山幽絶<lb/>
<pb n="KR4f0020_WYG_023-11b"/>
處云石隖在堯峯之麓居人不及數家然其行路所踐<lb/>
皆文石也晨夕所引以灌稻田汲之以供食飲洗濯者<lb/>
皆乳泉也又加以竹樹之羙華藥之勝雲霞煙靄出沒<lb/>
之竒麗悉與泉石相映帶王子咸中愛之遂築别業讀<lb/>
書其間暇即探泉源窮石脉極其登覽所至而休焉予<lb/>
竊異之以為咸中年力甫壯方鋭志勲名學術而故居<lb/>
又在吳市西南隅素稱舟車冠葢之衝其中則有文恪<lb/>
公怡老之園有先君子耆老之堂以媐以游以燕以寢<lb/>
<pb n="KR4f0020_WYG_023-12a"/>
自生長以來葢三十餘年矣出則可以結納四方名士<lb/>
大夫入則可偕其諸伯仲從容歗歌文酒之㑹計無便<lb/>
於此者顧棄之不居而補衣素食屏蹟於深山窮谷與<lb/>
泉石為伍無四方結納之援無伯仲文酒倡和之樂予<lb/>
度其人非恬勢利厭塵囂曠焉有得於胷中者不能然<lb/>
也然則咸中之居此而豈徒哉顧予數嘗詢咸中以所<lb/>
得而終不予告則又何也作石隖山房記<lb/>
　　　傳是樓記<lb/>
<pb n="KR4f0020_WYG_023-12b"/>
崑山徐健菴先生築樓於所居之後凡七楹間命工斵<lb/>
木為橱貯書若干萬巻區為經史子集四種經則傳注<lb/>
義䟽之書附焉史則日録家乘山經壄史之書附焉子<lb/>
則附以卜筮醫藥之書集則附以樂府詩餘之書凡為<lb/>
橱者七十有二部居類彚各以其次素標緗帙啓鑰爛<lb/>
然於是先生召諸子登斯樓而詔之曰吾何以傳女曹<lb/>
哉吾徐先世故以清白起家耳目濡染舊矣葢嘗慨夫<lb/>
為人之父祖者每欲傳其土田貨財而子孫未必能世<lb/>
<pb n="KR4f0020_WYG_023-13a"/>
富也欲傳其金玉珍翫鼎彞尊斚之物而又未必能世<lb/>
寳也欲傳其園池臺榭舞歌輿馬之具而又未必能世<lb/>
享其娛樂也吾方以此為鑑然則吾何以傳女曹哉因<lb/>
指書而欣然笑曰所傳者惟是矣遂名其楼為傳是而<lb/>
問記於琬琬衰病不及為則先生屡書督之最後復於<lb/>
先生曰甚矣書之多戹也由漢氏以來人主徃徃重官<lb/>
賞以購之其下名公貴卿又徃徃厚金帛以易之或親<lb/>
操翰墨及分命筆吏以繕録之然且裒聚未幾而輙至<lb/>
<pb n="KR4f0020_WYG_023-13b"/>
於散佚以是知藏書之難也琬顧謂藏之之難不若守<lb/>
之之難守之之難不若讀之之難尤不若躬體而心得<lb/>
之之難是故藏而弗守猶勿藏也守而弗讀猶勿守也<lb/>
夫旣已讀之矣而或口與躬違心與迹忤采其華而㤀<lb/>
其實是則呻佔記誦之學所為譁衆而竊名者也與弗<lb/>
讀奚以異哉古之善讀書者始乎博終乎約博之而非<lb/>
誇多鬬靡也約之而非保殘安陋也善讀書者根柢於<lb/>
性命而究極於事功沿流以溯源無不探也明體以適<lb/>
<pb n="KR4f0020_WYG_023-14a"/>
用無不逹也尊所聞行所知非善讀者而能如是乎今<lb/>
健菴先生既出其所得於書者上為<lb/>
天子之所器重次為中朝士大夫之所矜式藉是以潤<lb/>
色大業對揚<lb/>
休命有餘矣而又推之以訓敕其子姓俾後先躋巍科<lb/>
取膴仕翕然有名於當世琬然後喟焉太息以為讀書<lb/>
之益𢎞矣哉循是道也雖傳諸子孫世世何不可之有<lb/>
若琬則無以與於此矣居平質駑才下患於有書而不<lb/>
<pb n="KR4f0020_WYG_023-14b"/>
能讀延及暮年則又跧伏窮山僻壤之中耳目固陋舊學<lb/>
消亡葢本不足以記斯楼不得已勉承先生之命姑為<lb/>
一言復之先生亦恕其老誖否耶<lb/>
　　　南垞草堂記<lb/>
堯峯志南北二垞相傳元末顧阿瑛嘗避地卜居於此<lb/>
其事不見他書未知果然否也南垞在胡巷邨南予居<lb/>
邨中吳公紳先生屡訪予於此而樂之因買地築小園<lb/>
為草堂於其間堂之前喬柯數章文石參列飛泉從山<lb/>
<pb n="KR4f0020_WYG_023-15a"/>
巔來穴垣而入每㶁㶁鳴除下堂之東為漱石之廊又<lb/>
東為攓雲之閣又東北為容安之軒予山居多暇輙屣<lb/>
歩徐吟其中然其勝未有踰草堂者公紳遂以南垞之<lb/>
名名之而且屬予記之予讀歐陽公所記許氏南園以<lb/>
為園不足書特書其孝友一節以示勸何其工於立言<lb/>
之體也今吳氏善行殆不減於海陵之許葢公紳故儒<lb/>
者及壯始業醫以是喜讀書為詩好施樂義有以病告<lb/>
者無論寒暑風雨必徃旣悉心治療其醻謝有無舉不<lb/>
<pb n="KR4f0020_WYG_023-15b"/>
校也有餘資必用以分給親故賔客隨手散去家不留<lb/>
一錢親故待公紳舉火者日常數十人故雖為良醫有<lb/>
盛名而甚貧異時遘末疾動止須人一切甘脆藥餌米<lb/>
鹽薪炭之資俱自公紳長子毓乾主之毓乾奉侍起居<lb/>
不解衣韤廢寢與食者凡六十晝夜公紳有宅一區有<lb/>
田三頃毓乾願悉推予諸弟又願償其父所負他人金<lb/>
至五百餘兩然毓乾亦貧方謀醵錢為之其仲弟于石<lb/>
以諸生從予游三年亦恂恂醇謹如毓乾嗟乎吳中風<lb/>
<pb n="KR4f0020_WYG_023-16a"/>
俗獧惡徃徃錐刀之末箕帚之微而至於母子相誶伯<lb/>
仲相䦧者所在皆是顧吳氏善行獨萃於一家若此歐<lb/>
陽公又以為使許君子孫其孝弟久而愈篤將見園中<lb/>
之草木駢枝而連理也禽鳥之翔集者不争巢而栖不<lb/>
擇子而哺也葢氣戾則咎徴應之氣和則休徴亦應之<lb/>
此理之固然無足怪者故予於吳氏亦云然則公紳其<lb/>
扶杖隐几從其諸子姓愉愉然安居於兹堂以俟焉可<lb/>
也<lb/>
<pb n="KR4f0020_WYG_023-16b"/>
　　　游京師郭南廢園記<lb/>
出宣武門横徑菜市穿委巷而南得廢地數畝有勝國<lb/>
時民家故園在焉子居京師十年游其地者屡矣最後<lb/>
偕二三子㑹飲於此箕踞偃松之下相羊襍花之間予<lb/>
與二三子皆樂之日中而徃及晡而後返予乃告二三<lb/>
子曰昔孔子樂以㤀憂子淵氏簞瓢陋巷不改其樂此<lb/>
皆至人惟道徳之適而性命之安是以無所徃而不樂<lb/>
也至於吾黨則不然學焉而不足養焉而不充紛紛然<lb/>
<pb n="KR4f0020_WYG_023-17a"/>
劫之以憂患而濟之以私欲斯二者日相尋而未已則<lb/>
其所不樂者不旣多乎苟非有所寄焉亦何以逌然而<lb/>
笑灑然而歌悠然而有㑹心也哉然則吾與二三子取<lb/>
酒以為歡擷芳以為翫葢亦出於無聊之思不得已而<lb/>
寄諸斯園以相樂也非所謂樂其樂者也夫必能樂其<lb/>
樂然後命之曰至人<lb/>
　　　重修報恩寺記<lb/>
報恩寺直府治卧龍街之北俗但謂之北寺宋世佛日<lb/>
<pb n="KR4f0020_WYG_023-17b"/>
崧法師道場也按郡志在孫吳時為通𤣥寺在唐為開<lb/>
元寺至吳越有國始易今名宋崇寜中加號萬嵗尋以<lb/>
崧法師開演華嚴疏鈔於此敕為賢首教寺其地故有<lb/>
塔十一層凡再建再毁紹興末行者大圓重建始去其<lb/>
二級為九層明隆慶中又不戒於火僧如金重建推為一<lb/>
郡浮圖之冠葢此寺屡興屡廢踰千載矣由宋而元訖<lb/>
於明初其徒侣日益蕃其規制亦日益恢大長生田至<lb/>
千八百畝有竒黄文獻公溍宋文憲公濓後先為文以<lb/>
<pb n="KR4f0020_WYG_023-18a"/>
記邇者百餘年來田俱不可復問而殿宇亦傾圮並盡<lb/>
寒煙古木荒谿敗草栖鳥雀而牧馬牛者不知其幾何<lb/>
月日矣惟塔猶巋然獨存逮入<lb/>
國朝亦復陊剥漸甚有僧惟一者募修頗力卒未竟而<lb/>
罷康熙五年太傳金文通公歸老於家偕其仲子侍衛<lb/>
君顧而歎息促延剖石璧公主之首葺不染塵耳殿繼<lb/>
興塔工施者輻湊坌集於是飛金湧碧絢燿中天之上<lb/>
欄楯俛雲鈴鐸交風緇俗瞻仰莫不踊躍讃頌方議肇<lb/>
<pb n="KR4f0020_WYG_023-18b"/>
正殿之役㑹文通公及璧公相次即世嗣法席者一源<lb/>
聞公即璧公大弟子也甫涖事慨然引為已任盡裒衣盂<lb/>
所儲倡之復集社友凡十軰醵金左右之聞公喜曰役<lb/>
可興矣遂鳩材召匠諏日從事起十二年冬閲九年而<lb/>
始潰於成其崇十尋而縮修加於崇十三尺而贏廣視<lb/>
修之數而倍其半中楹奉妥金像三坐搏土設色悉出<lb/>
名手他若栖禪之所演法之堂旁及齋寮厨庫之屬大<lb/>
細畧備共糜白金二萬餘兩危檐重<graphic n="KR0764" url="https://raw.githubusercontent.com/kanripo/KR-Gaiji/master/images/KR0764.png" mimeType="image/png"/>文階畫棟如役<lb/>
<pb n="KR4f0020_WYG_023-19a"/>
神力如入化宫文通公璧公之素願至此方大慰而聞<lb/>
公又示疾矣臨化召門人曰吾精力盡殫此殿苟無文<lb/>
述之將何以示諸方垂來者乎門人某等既承遺命乃<lb/>
介侍衛君屬文於琬琬竊觀吳中諸名刹莫如靈巖𤣥<lb/>
墓兩刹最著類皆借名山以成其勝惟其有泉石可翫<lb/>
有峭崕深壑可泳可游以是春秋佳時士女信向者争<lb/>
趨焉第非挾宿舂之糧藉舟車之力不能以至也若報<lb/>
恩則距闤闠僅歩武耳四墉而外市廛賈區鱗次櫛比<lb/>
<pb n="KR4f0020_WYG_023-19b"/>
初無泉石崖壑為士女之觀也然而室廬像設之壯麗<lb/>
寳華名薌之幽馥鐘鼓魚版梵唄之悠長無日夜不在<lb/>
庸俗耳目間於以警其惰媮而激發其齋心好善之念<lb/>
者豈不尤易易哉所謂不離世間有為法而入第一義<lb/>
諦將在此矣琬故樂叙其興造本末俾刻諸石若社友<lb/>
氏名及所輸財如干則另列於碑隂云<lb/>
　　　重修堯峯露禪菴記<lb/>
由蘇之府城西南行三十里為堯峯興福禪院循禪院<lb/>
<pb n="KR4f0020_WYG_023-20a"/>
東麓折而入竹徑以升乎峯之顚松篁交翳泉石旁互<lb/>
而其地獨平衍可廣袤數十丈則露禪菴在焉前直具<lb/>
區西接靈巖穹窿東闞楞伽茶磨諸山層巒重壑俯仰<lb/>
左右游者以是菴為最勝先是有崑山僧性海號湛川<lb/>
和尚者來游堯峯説其山水擇石穴以栖止即俗所謂<lb/>
大龍洞是也土人安和尚誠樸稍饋之食適大雨雪三<lb/>
日樵采路絶山顚無煙火土人合譟曰和尚凍餒死矣<lb/>
天霽徃求之則宴坐穴中誦佛號如故也父老悉敬異焉<lb/>
<pb n="KR4f0020_WYG_023-20b"/>
共醵財構木龕於菴阯俾居之已而施者坌集和尚始<lb/>
剏菴其地一切像設堂廡齋寮庖湢之屬釋氏所宜有<lb/>
者皆畧具為屋若干區其後既興禪院規制日益𢎞敞<lb/>
乃躬徃住持其間而是菴命門人守之訖今且百年菴<lb/>
不能無傾壊諸僧取足自容旦暮香灺僅得弗絶而已<lb/>
上人超曉字尚徳和尚之四世孫也慨焉捐其私槖庀<lb/>
材鳩役大治土木於是易泐支攲餙其漫漶而崇其卑<lb/>
庳菴以絢燿華好凡春秋之交士女瞻仰者漸盛然上<lb/>
<pb n="KR4f0020_WYG_023-21a"/>
人衣盂之儲罄矣予所居山莊距菴三里許數肩輿徃<lb/>
勞之上人輙自奮曰未也因旁指藝蔬隙地謂予曰此<lb/>
可營建傑閣吾將走京師具詞禮部而聞諸<lb/>
天子儻得賜吾佛所説大藏教典庋鐍於此則死且不<lb/>
憾子盍為我記菴之顚末以示諸檀施庶有哀吾志而<lb/>
佽助之者予許而未暇為也及予應<lb/>
詔北上則上人先在每過予旅舍必以記請予阻之曰<lb/>
記易易耳教典果可䝉<lb/>
<pb n="KR4f0020_WYG_023-21b"/>
上恩以賜否建閣之資安出河冰將泮盍從我歸老堯<lb/>
峯乎上人黙不應而去予嘉其志之勇以決也因告米<lb/>
子紫來予施文子施書合成此勝緣可乎遂為之記而<lb/>
乞紫來書之以鐫於石<lb/>
　　　重修慧慶寺正殿記<lb/>
出閶門沿漕河而南為虹橋未至橋數百歩有慧慶禪<lb/>
寺在焉建於元之延祐賜額於元統天如則禪師嘗記<lb/>
之寺前後爽嵦平衍故為吳人士娭游之所前記謂其<lb/>
<pb n="KR4f0020_WYG_023-22a"/>
松林柳徑映帶如畫者信也由元歴明寺屡興而復廢<lb/>
至是佛殿乃大壊像設露處入門瞻禮者悉懈不䖍一<lb/>
寺莫之誰何也僧惟貞者輙自奮曰此非吾責乎乃出<lb/>
其槖裝以裒木石以庀徒衆而命監院廓源董其役闕<lb/>
則補之圮則易之漫漶䵝昧則丹碧之凡閲五十有四<lb/>
日糜白金一百八十兩而始訖工於是一寺焕若改觀<lb/>
矣嗟乎自<lb/>
國家撫定江淛而吾吳又更湖海冦盜之虞公私廬宇<lb/>
<pb n="KR4f0020_WYG_023-22b"/>
其廢為丘墟灌莾狐鳴鴟嘯之區者十將三四而佛法<lb/>
於是時顧獨大熾層楼傑閣上摩霄漢雕楹畫壁下矙<lb/>
鬼工鐘版日聞金錢粟帛之問日至舟車士女嵗時徃<lb/>
來其塗者旁午大抵江淛諸名刹皆然而吾郡則推靈<lb/>
巖𤣥墓兩法席為之冠甚矣吳民之佞佛也訖於今日<lb/>
東南之蕩平亦已久矣然而為佛氏之學者徃徃求食<lb/>
無所囊盋荷笠散而他之判然與曩時異豈吳中故俗<lb/>
至此而遂變與葢十餘年以來吳民甫脱湯火而水旱<lb/>
<pb n="KR4f0020_WYG_023-23a"/>
疾疫之災仍嵗間作徭役益重而訟獄益煩閭閻之間<lb/>
方謀朝夕之不暇其不能捐室家减衣食以旁及學佛<lb/>
者之徒固其勢爾也然則盛衰循環之數雖佛法亦有<lb/>
不得免者而吾獨慨然於吳民之窮焉幸而有貞公者<lb/>
出不假同侣不邀檀施悉其俗姓之儲畜以盡之於佛<lb/>
而成此莊嚴偉麗非常之觀豈不誠難也哉吾謂是役<lb/>
也當吾民既窮之後雖使彼之為徒者日夜奔走衢路<lb/>
號呼匃募以圖其事猶未必其果速辦也而貞公獨力<lb/>
<pb n="KR4f0020_WYG_023-23b"/>
所就卓卓如此世之士大夫類以異端斥浮圖如貞公<lb/>
者夫亦何可盡斥與工旣訖予許為之記而貞公病甚<lb/>
臨滅猶屬文子與也來促予文予不敢㤀也乃述是説<lb/>
以告凡學佛者<lb/>
　<lb/>
　<lb/>
　<lb/>
　堯峯文鈔巻二十三<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峰文鈔巻三十六</head>
    <p>
<pb n="KR4f0020_WYG_036-1a"/>
欽定四庫全書<lb/>
　堯峰文鈔巻三十六　　翰林院編修汪琬撰<lb/>
　　書事<hi>共十首</hi>
　　　周忠介公遺事<lb/>
周忠介公順昌字景文明萬厯中進士歴官吏部文選<lb/>
司員外郎請告歸是時太監魏忠賢亂政故給事中嘉<lb/>
善魏忠節公忤忠賢被逮過蘇公徃與之飲酒三日以<lb/>
季女許嫁其孫忠賢聞之恚甚御史倪文焕承忠賢指<lb/>
<pb n="KR4f0020_WYG_036-1b"/>
劾公遂削籍而㑹蘇杭織造太監李實與故應天巡撫<lb/>
周公起元及公有隙追劾起元竄公姓名其中遂遣官<lb/>
旗逮公公知之怡然不為動比宣旨公廨巡撫都御史<lb/>
毛一鷺巡按御史徐吉及道府以下皆在列小民聚觀<lb/>
者數千人爭為公呼寃聲殷如雷諸生王節等直前詰<lb/>
責一鷺謂衆怒不可犯也明公何不緩宣詔書㨿實以<lb/>
聞於朝一鷺實無意聽諸生姑為好語謝之諸生復力<lb/>
爭稍侵一鷺一鷺勃然曰諸生誦法孔子知君臣大義<lb/>
<pb n="KR4f0020_WYG_036-2a"/>
詔旨在即君父在也顧羣聚而譁如此皆荅曰豈惟君<lb/>
父二祖十宗實式馮焉諸生奉明公教萬一異日立朝<lb/>
不幸遇此等事决當以死爭之明公柰何教人謟邪巡<lb/>
按御史見諸生言切欲解之乃語諸生曰苐無譁當商<lb/>
所以善後者衆方環聽如堵官旗見議久不决又訝撫<lb/>
按官不以法繩諸生也輙手鋃鐺擿之地有聲大呼囚<lb/>
安在且曰此魏公命可緩邪衆遂怒曰然則偽㫖也爭<lb/>
折䦨楯奮擊官旗官旗抱頭東西竄或升木登屋或匿<lb/>
<pb n="KR4f0020_WYG_036-2b"/>
厠中皆戰栗乞命曰魏公誤我有死者巡撫幕中諸將<lb/>
率騎卒至或拔刅脅衆衆益怒將奪刅刅一鷺偹兵使<lb/>
者張孝鞭卒以狥始稍定知府㓂愼知縣陳文瑞素得<lb/>
民復數為温言譬之衆乃解去或謂公盍返私室公不<lb/>
可遂舎一鷺署中是日也佗官旗之浙者道胥門入城<lb/>
强市酒肉瞋目叱市人市人復羣毆之走焚其舟投槖<lb/>
裝於水官旗皆泅水以免一鷺懼召騎卒介而自衞夜<lb/>
要御史上疏告變檄有司捕民顔佩韋等十餘人繋之<lb/>
<pb n="KR4f0020_WYG_036-3a"/>
越八日公竟就逮既至京師下詔獄坐贓考掠瘐死獄<lb/>
中而忠賢復矯㫖殺佩韋等五人杖戌馬信等七人又<lb/>
黜諸生王節等五人崇禎元年忠賢敗公之長子茂蘭<lb/>
刺血上書白公寃詔贈太常寺正卿諡忠介予特祠一<lb/>
鷺亦以忠賢黨被辠家居白晝見公乗輿佩韋等騎而<lb/>
從直入坐中堂一鷺大怖遂病死<lb/>
汪琬曰亡弟搢九嘗私次忠介公事予以示公之孫旦<lb/>
齡以為信乃稍節其冗者參以殷氏所作年譜授其家<lb/>
<pb n="KR4f0020_WYG_036-3b"/>
俾弆之<lb/>
　　　書張縉始末<lb/>
十六年六月有妄男子纓笠汗絝騎而過河南之柘城<lb/>
繋馬逆旅馬驚逸呼主人追之不即應以馬箠捶傷主<lb/>
人觀者皆怪之摉其囊得銅印一重逾二斤隱隱有篆<lb/>
文不能識執以告縣縣令誰何之男子乃挺立大言我<lb/>
朱慈英前明皇帝第四子也母曰周皇后於是反呵叱<lb/>
縣令令大驚辨其印文則忠孝德全福禄壽永八字也<lb/>
<pb n="KR4f0020_WYG_036-4a"/>
遂上諸巡撫廵撫下兵巡道按騐男子益詐言始生三<lb/>
歲時李自成破北京為賊帥所掠至山海闗有李弁者<lb/>
負之南遯間闗過江匿於主事耿元度者家耿許配以<lb/>
女既而江南大亂復與耿奔走吳越間從故翰林何應<lb/>
元遊學遂薙髪為僧居天台山中數年不見容於人欲<lb/>
北渡河故取道於此且言嘗為總兵官其辭不經多此<lb/>
類巡撫宻械其人疏於<lb/>
朝章下兵部呼問男子銅印所自曰受諸耿元度問元<lb/>
<pb n="KR4f0020_WYG_036-4b"/>
度與何應元安在曰死久矣問李弁曰家真定至今猶<lb/>
𨽻巡撫麾下又問李何名曰忘之矣其狀貌如何曰𦕈<lb/>
一目兵部乃下真定索之巡撫悉拘麾下眇一目者至<lb/>
京師與之辨皆非是兵部陽用好語稍稍誘男子使吐<lb/>
實久之方窮其詐蓋浙江之金華府人姓張名縉年二<lb/>
十歲既為僧又名超福少時嘗得銅印不知何人所遺<lb/>
一不足據而縉頗妖誕遂竄入義烏郭門外之伏虎菴<lb/>
事僧百峰為師時時自詭前明皇子或稱朱慈英或稱<lb/>
<pb n="KR4f0020_WYG_036-5a"/>
朱盟輙用印為左證以惑士民恣行姧利有千總龔某<lb/>
者惡之將列於官縉詗得其狀即棄僧服脱身逃至江<lb/>
寧轉入河南竟為柘城人所執前所云云皆妄也於是<lb/>
詔繋刑部獄法司論縉妖言當棄市<lb/>
天子猶以為疑命法司再勘法司襍問縉若何用為此<lb/>
縉辭窮但曰年少無藉為人所紿故當死問紿者主名<lb/>
為誰雖嚴刑終不肯以實對至今猶在獄中獄中人傳<lb/>
其善六壬數學自筮决不死子方署河南司事親見之<lb/>
<pb n="KR4f0020_WYG_036-5b"/>
汪子曰成方遂王郎之事自古有之然未有如縉之不<lb/>
經者也予考明愍帝凡七子周皇后生皇太子定王田<lb/>
貴妃生永王皇四子皇四子先貴妃殤與縉言無相讎<lb/>
者<lb/>
國家律例中無詐稱皇子之條而法司當其辠斬盖引<lb/>
漢史為斷可謂知律意矣予恐後人附會縉所稱為真<lb/>
故疏其始末如此十七年十一月某日也其明年縉竟<lb/>
棄市是時予已左遷兵馬司指揮矣<lb/>
<pb n="KR4f0020_WYG_036-6a"/>
　　　書張獻忠兵敗始末<lb/>
前明崇禎之十有七年張獻忠引其衆自荆州入川屠<lb/>
䕫州雲陽抵萬縣悉驅其民投之江復從梁山趨重慶<lb/>
所過誅戮以人肉為糧雖婦女無免者遂長驅入成都<lb/>
獻忠氣驕甚乃自稱老萬歲建東西二府以養子孫可<lb/>
望李定國居之命各稱千歲於是有入闗中取李自成<lb/>
之志矣已而自成為<lb/>
王師所滅獻忠聞之始懼先是獻忠所至輙焚積聚隳<lb/>
<pb n="KR4f0020_WYG_036-6b"/>
壞城垣宫室不為持久計至是始據成都拒守順治二<lb/>
年肅王奉<lb/>
詔西征至漢中故逗畱不進以示賊無西意逾月賊帥<lb/>
劉進忠者來歸因輸獻忠虛實僃言其可取狀王兼程<lb/>
進命士馬俱銜枚當是時獻忠營於西充不設僃<lb/>
王師奄至西充之鳯皇觀㑹大霧晝晦潛勒軍登山賊<lb/>
諜者知之以告獻忠獻忠既素驕且不虞<lb/>
王師之速至也斬以狥曰此羣徭求食耳肅王豈能遽<lb/>
<pb n="KR4f0020_WYG_036-7a"/>
越劒閣邪少頃又告又斬之凡三斬告者王詗得之遂<lb/>
揮鐡騎下促獻忠營獻忠方在廐中視其良馬見有急<lb/>
兵即乗馬而馳未暇擐甲也<lb/>
王師追射獻忠貫其胷獻忠疾馳還營拔矢視之果<lb/>
清兵也乃大驚於是賊衆奪氣<lb/>
王師乗之所向皆披靡東西二府各引兵遯是日禽獻<lb/>
忠獻忠中矢將死矣猶瞋目怒其部曲之降者降者猶<lb/>
列拜之王乃拔佩刀仰而祝天曰獻忠辠惡滔天毒流<lb/>
<pb n="KR4f0020_WYG_036-7b"/>
萬姓予受<lb/>
天子命奉行天誅謹敢為萬姓復仇祝訖王親加刅於<lb/>
獻忠身遂磔殺之尸之轅門士民爭徃斫之骨肉糜爛<lb/>
略盡先是閬中有巨鐘沒於水獻忠命其黨率人牛數<lb/>
千牽取之不能出獻忠疑鐘之有神也大怒發巨礮擊<lb/>
鐘壞其口二尺餘遂出之識者或謂賊名獻忠鐘忠音<lb/>
相近今被擊且壞其獻忠將敗之徴乎果不半歲死獻<lb/>
忠狀貎魁梧面長一尺六寸性慘暴一日不誅戮則悽<lb/>
<pb n="KR4f0020_WYG_036-8a"/>
然不樂死時年四十有一獻忠既敗可望定國皆走降<lb/>
明其後可望與定國爭權相殺兵敗來歸<lb/>
世祖封可望義王而定國復潰走緬甸以死獻忠又有<lb/>
養子鄭國者偕可望來授一等阿思哈哈番予嘗識其<lb/>
人其言獻忠事甚具兹不暇書姑略其兵敗始末如此<lb/>
　　　書沈通明事<lb/>
淮安沈通明字克赤嘗為前明總兵官任俠輕財好從<lb/>
中原士大夫游士大夫皆稱之數與賊戰有功順治二<lb/>
<pb n="KR4f0020_WYG_036-8b"/>
年先是有巡撫田仰者素習通明之為人加禮遇焉至<lb/>
是見明將亡遂屬其家通明而身自浮海去通明匿仰<lb/>
妻子他所㑹<lb/>
王師渡淮購仰妻子急蹤跡至通明家且幷捕通明是<lb/>
時通明已散遣所部杜門久矣捕者凡十餘輩合譟圍<lb/>
其居通明走入寢室飲酒數斗裂束帛縛其愛妾負之<lb/>
背而牽騎手弓矢以出大呼曰若輩亦知沈將軍邪遂<lb/>
注矢擬捕者皆逡巡引郤通明疾馳與愛妾俱得脱僦<lb/>
<pb n="KR4f0020_WYG_036-9a"/>
居蘇州變姓名賣卜以自活未幾愛妾死意不自聊入靈<lb/>
巖山祝髪為浮屠已復棄浮屠服北訪故人於鄧州通明<lb/>
故魁壘丈夫也美須䫇以飲酒自豪又善度曲每醉輙歌<lb/>
呼鄧州市上間以曼聲襍之酸楚動聽一市皆以為狂而<lb/>
彭公子籛其州人也素有聲望於江淮間方罷巡撫家居<lb/>
獨聞而異之偵得通明所在徒歩徃與之語通明黙不應<lb/>
已詢知為彭巡撫乃大喜吐實公捉其手曰君狀貎稍異<lb/>
必將有物色之者非我其孰為魯朱家邪引與俱歸公亦<lb/>
<pb n="KR4f0020_WYG_036-9b"/>
豪於酒日夜與通明縱飲甚歡居久之遇赦始得出通明<lb/>
少以勇力聞嘗與賊戰賊射之洞腹通明急拔矢裂甲裳<lb/>
裹其創徃逐射者竟殺其人而還由是一軍皆壯之今且<lb/>
年八十餘矣膂力雖少衰而飲酒不減少時任俠自喜亦<lb/>
如故也始居蘇州變姓名曰申宗耿及為浮屠又名𤣥弇<lb/>
劉吏部公勇曾有序贈之至比諸前宋姚平仲龍伯康云<lb/>
夫明季戰争之際四方竒才輩出如予所紀乙邦才江天<lb/>
一及通明之屬率倜儻非常之器意氣幹略横從百出此<lb/>
<pb n="KR4f0020_WYG_036-10a"/>
皆予之所及聞也其他流落淟沒為予所不及聞而不得<lb/>
載筆以紀者又不知幾何人然而卒無補於明之亡者何<lb/>
與當此之時或有其人而不用或用之而不盡至於廟堂<lb/>
柄事之臣非滛邪朋比即闒茸委𤨏懷禄躭寵之流當其<lb/>
有事不獨掣若人之肘也必從而加媒糵焉及一旦僨决<lb/>
潰裂捼手無策則槩誣天下以乏才嗚呼其真乏才也耶<lb/>
詩有之誰秉國成不自為政此予所以歎也<lb/>
　　　曹孝子事略<lb/>
<pb n="KR4f0020_WYG_036-10b"/>
孝子名廣攄字藴昔今兵部侍郎曹公國柄之長子也<lb/>
以䕃入國子監年二十五㑹其母夫人病乃刲股肉為<lb/>
羮以進母飲之而瘳先是孝子亦病既刲股匿其創不<lb/>
以告創驟受風病遂亟逾若干日殁實順治十有八年<lb/>
也於是顧御史如華傳之詳矣因略其事如右或問於<lb/>
予曰毁傷支體以至於死此非古聖人訓也又非<lb/>
國家之令甲所聼也孝子豈未之知耶予應之曰奚為<lb/>
其不知也當其埶危而情迫藥之不瘉禱之不應欲控<lb/>
<pb n="KR4f0020_WYG_036-11a"/>
籲而靡所亦奚暇古訓之遵而禁令之䘏邪故雖死無<lb/>
憾也嗟乎昔之君子效命於君父者多矣今之君子能<lb/>
乎否也既不能勉焉為之而獧譎巧謬之輩則又援聖<lb/>
賢之説以自解借令甲之似以祈逃免其辠辜相縻以<lb/>
虛名而相塗以文具此風俗所以益媮而急難危亡之<lb/>
時天下所以無臣子也論者不此之咎而顧以毁傷滅<lb/>
絶議孝子孝子不幸死矣然且不免於議得非其重不<lb/>
幸與此論者之過也<lb/>
<pb n="KR4f0020_WYG_036-11b"/>
　　　黄孝子事略<lb/>
孝子名洪元丹陽人其父國相以武斷豪於里中有虞<lb/>
庠者好持吏短長寅縁告訐與國相同里不相能遂發<lb/>
國相隂事欲致之辠國相行賄得不坐庠反以誣受杖<lb/>
乃偽引謝具酒食交歡而私遣惡少年詗國相㑹國相<lb/>
被酒夜行從其後捽項反接之負以石沈諸河里人皆<lb/>
心知庠所為也莫敢問時孝子與弟某皆幼其後稍長<lb/>
微聞之乃哭告母曰殺吾父者虞庠也母急掩其口曰<lb/>
<pb n="KR4f0020_WYG_036-12a"/>
勿妄言禍及矣孝子每號慟母輙呵禁之於是中夜飲<lb/>
泣至旦且椎牀曰死耳母亦泣曰汝父未𦵏我老矣竢<lb/>
我死則聽汝孝子始受命兄弟共適市數市利斧藏之<lb/>
虞庠頗自疑更好言慰孝子曰孺子未昏吾壻汝孝子<lb/>
陽謝曰公我丈人行也得為公壻幸甚退而切齒曰賊<lb/>
奴欲以而女易吾父邪久之母死既合葬兄弟哭拜墓<lb/>
上曰兒飲血含憤十年矣今日願與父母訣遂懷斧徃<lb/>
來迹庠未得間故事春社必盛陳優戲里人觀者環集<lb/>
<pb n="KR4f0020_WYG_036-12b"/>
初國相亦以社時被酒遇害至是又直社孝子見庠在<lb/>
社所馳歸呼其弟各挾斧徃殺庠庠方上坐觀優意揚<lb/>
揚自得也孝子直入肩擠之字謂庠曰逸羣我送汝死<lb/>
庠起笑曰孺子醉耶乃瞋目答曰將醉汝血援斧斫庠<lb/>
應手仆衆驚二子横斧揮其衆大呼曰去去毋嘗我刅<lb/>
也皆郤立不敢動兩斧竝下庠遂死於是四顧拱手謝<lb/>
曰某無禮倉卒乃驚父老復兄弟挾斧緩歩出翼日詣<lb/>
縣自陳狀有司義之免其弟頌繫孝子於獄康熈十一<lb/>
<pb n="KR4f0020_WYG_036-13a"/>
年四月某日也後一年上官竟脱孝子辠云<lb/>
汪子曰賀君瑒若孝子同縣士也善古文辭嘗傳孝子<lb/>
甚竒予既慕孝子且愛重賀君之文故節其事如右予<lb/>
又聞孝子之出獄也遂去為浮屠易其名曰光空今方<lb/>
行脚諸方以精進稱<lb/>
　　　顔中和事略<lb/>
予既叙黄孝子事宗人昭兹因從容言顔生中和嘗復<lb/>
父讎其始末甚具予歎曰是又一孝子也不可使無聞<lb/>
<pb n="KR4f0020_WYG_036-13b"/>
焉中和本名發祥吳之楓橋人其父宏仁順治初有怨<lb/>
家周昌者乘亂偕其黨十餘人誘宏仁閉空舍中殺之<lb/>
而棄其首已顔氏得道旁尸驗之良是屢購其首無有<lb/>
也及物色殺者主名知其為昌連控之於官不得直於<lb/>
是宏仁有長子孟和次則中和中和年甫十三痛其父<lb/>
被殺嘗取析薪斧出礪之復束稾草如人形書昌姓名<lb/>
其上以試斧如是者數矣鄰里知者數易中和以為此<lb/>
穉子戲耳即昌聞之頗心動然亦未暇僃也逾三年中<lb/>
<pb n="KR4f0020_WYG_036-14a"/>
和懷斧竊告其母曰兒將徃復父讎母大駭摇手止之<lb/>
曰昌無藉有膂力汝弱小何能為慎勿自速死也中和<lb/>
奮衣出門不顧是日直昌市中中和隂尾之行昌不知<lb/>
也行稍前遽自後揮斧中昌首流血被面昌方左右顧<lb/>
又斧之而㑹其母趣孟和走視弟孟和趨至昌已死兄<lb/>
弟乃相率號於衆曰盍偕我詣官首辠乎衆如其言既<lb/>
至縣庭中和與孟和爭自承殺人官不能决衆從旁分<lb/>
别言之始下中和於獄其母蒲伏徃視之且哭且撫其<lb/>
<pb n="KR4f0020_WYG_036-14b"/>
背詬曰騃兒豈不聞殺人者死顧欲以父子兩命易人<lb/>
一命邪中和怡然曰父讎得復死不憾其明年巡按御<lb/>
史録囚遂釋中和而周昌前所與共殺宏仁者十餘人<lb/>
後先皆病死臨死時皆言顔泰如守我徧體青赤色若<lb/>
有擊者或又言泰如幸緩我泰如者宏仁别字也不期<lb/>
年十餘人無一在者而中和至今亡恙昭兹云<lb/>
汪子曰顔氏聚居楓橋市中其先有佩韋者中和之從<lb/>
祖祖父也明天啓中與衆共訴周忠介公寃毆殺錦衣<lb/>
<pb n="KR4f0020_WYG_036-15a"/>
衞所遣官校被法死佩韋以義今中和以孝皆卓卓有<lb/>
立顔氏信多賢哉昭兹又言中和性坦率雅好六博本<lb/>
不甚解書及其鋭於為父瀕死勿憚乃士大夫讀書知<lb/>
道理者所弗如亦異矣<lb/>
　　　記二獄<lb/>
距予廬數十歩為桃花墩墩旁居人數十家皆無藉細<lb/>
民也一婦與人私其夫不相誰何數持婦求賄而已既<lb/>
而婦與所私患之伺間引錐剚其腹且斃負而懸諸塜<lb/>
<pb n="KR4f0020_WYG_036-15b"/>
樹間紿曰自縊也遂為鄰人所發私者賄其夫兄證弟<lb/>
嘗為盜被獲羣毆不勝痛以故死婦與所私皆脱辠又<lb/>
洞庭東山民不孝其父從之乞飲輙予以溺久之遂殺<lb/>
其母鄰人執以詣縣其父從旁質之力縣令不聽笞而<lb/>
遣之上官㢘知其故大駭復執下獄杖死刑罰之不中<lb/>
久矣今之為吏者急於催科而緩於聽訟催科至於殺<lb/>
人而民之被重辠顧可以不死吳俗素獧險好訟而不<lb/>
恥犯法有司又導之如此孔子曰愛而恕可以容困温<lb/>
<pb n="KR4f0020_WYG_036-16a"/>
而斷可以抑姧今之為吏者夫亦弗思耳矣<lb/>
　　　書恭迎<lb/>
大駕始末<lb/>
康熈二十三年冬十月<lb/>
皇上南巡將抵蘇二十四日丙辰臣琬偕在籍坊院諸<lb/>
臣具舟徃迎於望亭是夕<lb/>
御舟至無錫臣等還宿滸墅明日丁巳夜方半前驅傳<lb/>
呼<lb/>
<pb n="KR4f0020_WYG_036-16b"/>
御舟將至諸臣皆具朝服露坐民家檐下以待戊午既<lb/>
旦<lb/>
御舟踰闗恭迎於南新橋岸次<lb/>
皇上傳諭使前臣等竭蹷前趨數十歩<lb/>
御舟始泊臣等列跪岸側<lb/>
皇上徧詢諸臣姓名訖獨不及臣琬琬因自通姓名䝉<lb/>
諭曰曉得隨詢臣琬行年幾何琬謹對臣犬馬齒六十<lb/>
有一復詢吳中秋成何若琬又對今歲歉收夏大水秋<lb/>
<pb n="KR4f0020_WYG_036-17a"/>
不雨<lb/>
皇上若微頷者因徹<lb/>
御前餅餌二盤以<lb/>
賜且傳<lb/>
諭曰舟中無他所有今以此慰勞若等<lb/>
御舟將發遂遣侍衞送臣等歸舟而後行臣琬退為諸<lb/>
父老恭述<lb/>
天語無不歡呼歎息甚且有泣下者蓋聞民為邦本食<lb/>
<pb n="KR4f0020_WYG_036-17b"/>
為民天未有不念民食而能致郅隆者也<lb/>
皇上東巡所至亦旣蠲民租三之一矣顧倉卒弭檝則<lb/>
又咨訪拳拳専注民瘼如此此稀闊盛事雖尚書所<lb/>
稱皇帝之清問下民何以加焉臣琬老矣跧伏草野何<lb/>
幸以垂白之年得偕田間父老沐浴乎<lb/>
聖人之澤而耕鑿乎太平極治之時也竊懼記注官不<lb/>
在<lb/>
御舟左右未能遂悉其詳故謹書之以僃采擇<lb/>
<pb n="KR4f0020_WYG_036-18a"/>
　　　記誌銘石刻事<lb/>
文待詔先生為陳以𢎞譔誌銘一首八分書亦先生筆<lb/>
以𢎞者名鍵都御史璚季子太醫院判周原已壻即今<lb/>
姚城陳氏之先也當時既刻石矣不知何故不歸於陳<lb/>
竟留落乗鯉坊民家民婦誤以䙝器寘其上是夜寒熱<lb/>
譫語若有馮之者責婦不當擅汚此石民家大恐百方<lb/>
禱祀始瘉遂疑此石為祟移送西鄰禪興寺中寺僧愚<lb/>
俗亦不之識也自是棄諸庭中墻隅者若干歲矣寺中<lb/>
<pb n="KR4f0020_WYG_036-18b"/>
相傳石之由來如此族子右衡嘗讀書於寺以予之好<lb/>
訪前賢名蹟也乞諸寺僧遣兩輿夫舁來城西示予予<lb/>
因以一舟載歸山莊稍暇考先生甫田集又不知何故<lb/>
不載此作獨愛其文章之整麗筆墨之端秀乃嵌入莊<lb/>
右垣中蓋由誌所云正德己卯到今康熈壬戍相去凡<lb/>
一百六十四年嗟乎石果能祟人邪豈文字不可䙝眤<lb/>
其應遂爾邪又豈先生有靈致然邪抑適㑹民婦之自<lb/>
病姑委其祟於石邪不然是文字之工且玅者或有物<lb/>
<pb n="KR4f0020_WYG_036-19a"/>
焉實呵䕶之而不欲使其堙滅無聞也故記之石一共<lb/>
四十四行七百五十七字無篆蓋刻者為章簡甫<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0020_WYG_036-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峰文鈔巻三十六<lb/>
</p>
<p>
</p>
  </div>
</body>
</text>
</TEI>
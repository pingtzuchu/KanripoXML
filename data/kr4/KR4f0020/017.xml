<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻十七</head>
    <p>
<pb n="KR4f0020_WYG_017-1a"/>
欽定四庫全書<lb/>
　堯峯文鈔巻十七　　　翰林院編修汪琬撰<lb/>
　　誌銘七<lb/>
　　　湘鄉知縣汪君墓誌銘<lb/>
君與予同出新安越國公華之裔又與予同年進士順<lb/>
治十五年冬予待罪户曹而君亦來謁選吏部數相過<lb/>
従甚樂也是時予僦居正陽門東所居後有小閣俛魚<lb/>
薻池而面郊壇閣外灌木幽深水鳬沙雁游泳上下為<lb/>
<pb n="KR4f0020_WYG_017-1b"/>
都人士游觀之所君暇即登予閣裵囘眺望把酒賦詩<lb/>
以為常其明年君得湘鄉令湘鄉渉江踰湖去京師數<lb/>
千里予祖君於郊臨别無惆悵繾綣之色所以然者葢<lb/>
以<lb/>
天子方褒寵循吏多不次之擢予同年諸兄弟涖郡縣<lb/>
者逺或及朞近或不過三四月而得入為京朝官者比<lb/>
比矣如君之才行是宜在侍従清要之列予以為非乆<lb/>
則必復入入則必復相見於此故不以此别為重且難<lb/>
<pb n="KR4f0020_WYG_017-2a"/>
也而孰知其遽殁也哉君之殁也以丁母夫人憂哭之<lb/>
至毁因請急奔喪以歸而上官固留君候代代者不即<lb/>
至君毁益甚遂不起其距謁選時僅二嵗其距予祖君<lb/>
之日僅四十餘旬耳豈不尤可痛哉君性簡易無町畦<lb/>
與人言呐呐不出口而及其為吏則又以亷能仁恕為<lb/>
上官所重湘鄉罹兵亂里井蕭然君一切與之休息嘗<lb/>
語人曰刑者所以警衆非用以騁吾虐也有訟於庭者<lb/>
立諭遣之㑹<lb/>
<pb n="KR4f0020_WYG_017-2b"/>
國家有事雲南而湘鄉當用兵孔道所需役夫船馬無<lb/>
算君慨然曰征徭彚集民不死兵而死役矣因奏記上<lb/>
官請免船解且請復故時廢站民困始蘇武岡邵陽大<lb/>
旱饑民散走至君縣或虞其生變也議逐之君不可為<lb/>
設䇿予之食葢賴而活者數千家其以吏治稱者如此<lb/>
惜乎中道以殁而不得竟其所設施也豈非其命也哉<lb/>
君諱觀字顒若舉順治乙未進士享年五十有三曽祖<lb/>
某祖某父太學生某其自新安遷宣城者十四世祖宋<lb/>
<pb n="KR4f0020_WYG_017-3a"/>
中散大夫慥也娶某氏男女各一人男名紹洪初君與<lb/>
弟燦發若同舉鄉試君既殁發若以其柩歸將卜某年<lb/>
某月某日葬君某里某原而因試事至京師乞予銘其<lb/>
兄之壙予不得辭君有弟三人發若其叔也今更名如<lb/>
龍亦以文學有名於時銘曰<lb/>
魯公之後其氏汪自唐而宋世斯昌子孫緜聨散四方<lb/>
於今纓芾遙相望惟君才行宗之良有施未究滋可傷<lb/>
我欲呌天天茫茫茲邱之穴魄所藏賦命雖短名則長<lb/>
<pb n="KR4f0020_WYG_017-3b"/>
　　　昭信校尉芬徳撥什庫王君墓誌銘<lb/>
君諱仕字某正紅旗下人世家遼東<lb/>
國家陞盛京就設遼陽縣君葢其縣人也先世用軍功<lb/>
得官祖蘭前明時中屯衛指揮使父有才以謹飭聞於<lb/>
鄉君長身頳面望之甚偉而為人恂恂退讓有父風少<lb/>
以烏珍超哈事<lb/>
太宗<lb/>
太宗方用師中國大凌河之役君力戰知名自是數出<lb/>
<pb n="KR4f0020_WYG_017-4a"/>
入行陣備著勞勩<lb/>
世祖即位為芬徳撥什庫尋授六品頂帶階昭信校尉<lb/>
尋又加二級順治十三年從征福建敗走鄭成功師還<lb/>
病卒杭州歸喪於京師春秋四十有六安人陸氏子三<lb/>
魁三畏予與君初不相知聞葢得之其従子刑部筆帖<lb/>
式三省者如此十八年三月將葬君京城東北宛平縣<lb/>
界中於是君之從父昆弟仲舉等介三省來請曰吾弟<lb/>
雖以武力自奮然能勤勞於國孝友於家仁且讓於鄉<lb/>
<pb n="KR4f0020_WYG_017-4b"/>
里雖全遼之人號為讀書知道理者亦皆推巽吾弟自<lb/>
以為不及也今不幸中道以死茍非匄一言以寵之於<lb/>
幽則是舉等没吾弟之實而無以昭示其子孫也予方<lb/>
辭謝三省又言曰吾王氏之役於<lb/>
本朝者三世矣自天命天聰以來<lb/>
國家佐命偉人下及鞍馬騎射髙上勇力之士林立麻<lb/>
列然得如吾従父之材幹者固僅僅也惜省於是時尚<lb/>
幼不能周知其始末所得於遼之父老與吾伯仲昆弟<lb/>
<pb n="KR4f0020_WYG_017-5a"/>
者特其略耳至於摧鋒陷堅禽生馘級之數則兵部尚<lb/>
有檔子可考也然亦什不存二三矣嗟乎吾從父之殁<lb/>
訖今不過五年其上距<lb/>
太宗皇帝之世亦不及二十年然省之所習傳止於如<lb/>
此使更歴數十年則世愈逺而事愈微省恐其有時冺<lb/>
滅而絶無一存也豈不可痛哉幸而辱為之辭不獨以<lb/>
耀於子孫亦庶幾傳之永乆也已予嘉其言之質而悲<lb/>
也遂為銘銘曰<lb/>
<pb n="KR4f0020_WYG_017-5b"/>
東海之瀕有龍出水羣攀其鱗雲翔飈舉君也烈烈提<lb/>
戈䇿勲馳驅<lb/>
王事殁而有聞不佚前光以貽後昆於何徴之視此銘<lb/>
文<lb/>
　　　葛府君墓誌銘<lb/>
崑山葛生悌明將合葬其父母於常熟虞山之西原來<lb/>
謁予而請曰灝中不幸甫四嵗而吾妣與吾府君相繼<lb/>
即世至於今三十載府君之嘉言懿行其不獲記憶審<lb/>
<pb n="KR4f0020_WYG_017-6a"/>
矣幸而入則侍吾祖父母之側出則奉教於従祖祖父<lb/>
世父及吾父之執葢無不叙說府君軼事以督率灝中<lb/>
也祖父母之稱府君曰善事我従祖祖父世父之稱之<lb/>
曰少而克勤於學執友則皆曰其與人交也耿介而不<lb/>
諧於俗端方而不受憐於人者也徴諸家庭質諸鄉黨<lb/>
灝中以為信故敢乞銘予語之曰四民之窮無告者誠<lb/>
未有甚於孤子也人孰無父人孰無母而顧幼無以為<lb/>
依長無以為養家貧則力不能自存及其饒益也又將<lb/>
<pb n="KR4f0020_WYG_017-6b"/>
有外侮内難乘隙交訌之虞焉而三尺之童或不被魚<lb/>
肉者少矣君子已孤不更名冠衣不純采必終其身非<lb/>
獨以志不忘也夫亦自傷其艱難勞瘁而有大不得已<lb/>
者於此也予之孤與吾子同言之而且刺心蹙額矣其<lb/>
忍為吾子銘其先君乎悌明復請曰灝中事先生乆敢<lb/>
卒以是累先生予乃曰昔孔子疑其父墓處殯其母五<lb/>
父之衢郰人曼父之母誨以父墓然後知之今吾子於<lb/>
先君之軼事也徴諸家庭而信質諸鄉黨而又信其勝<lb/>
<pb n="KR4f0020_WYG_017-7a"/>
於曼父之母也不既多乎夫顯幽闡微亦後死者之責<lb/>
也予不可以固辭遂叙而銘之君諱雲<graphic n="KR0581" url="https://raw.githubusercontent.com/kanripo/KR-Gaiji/master/images/KR0581.png" mimeType="image/png"/>字方千崑山<lb/>
縣學生卒於某年月日年二十有六娶戴氏先君一年<lb/>
卒曽祖某贈某官祖某萬厯某年進士仕至某官父某<lb/>
某官子男一人灝中也國子監生考授州同知娶陸氏<lb/>
孫女三人銘曰<lb/>
太常名卿澤流孫子文學蔚蔚而不永世卜彼髙敞虞<lb/>
山之趾鬱乎佳哉墨食在此越惟後人克承遺祉既剝<lb/>
<pb n="KR4f0020_WYG_017-7b"/>
乃亨行復爾始<lb/>
　　　張府君墓誌銘<lb/>
府君之葬也其孤排纘事畧踵門請文為銘追惟予自<lb/>
童子時數従先仲父知縣公獲見府君府君豐上削下<lb/>
頎然長身間與仲父及予同里繆子長先生為文㑹其<lb/>
文最雅麗秀拔予昆弟在家塾中輒傳相謄寫以熟逮<lb/>
入<lb/>
本朝繆先生先舉進士最後予亦舉進士為郎官於<lb/>
<pb n="KR4f0020_WYG_017-8a"/>
朝先仲父亦得浙東一縣以去而府君獨棄諸生服杜<lb/>
門不出以教督諸子為事葢府君有令子曰遇恩每以<lb/>
諸生試有司必與同邑諸名士互占甲乙嘗詮次墨巻<lb/>
所謂介石堂選者徧走四方殘膏剰馥沾溉後進藉是<lb/>
取科第者甚衆而遇恩屢見屏於省試府君恒為之歎<lb/>
息及遇恩之子如錦髙第始得大亢其宗而府君則捐<lb/>
館舎已十餘年矣康熈二十八年某月日葬於吳縣十<lb/>
九都長山鄉之先塋予少習府君而遇恩之室則又予<lb/>
<pb n="KR4f0020_WYG_017-8b"/>
中表女弟也故遂採掇事畧中語序而銘之府君諱明<lb/>
勲字元卿晩自號介菴張氏之先當孫吳有國時與朱<lb/>
顧陸竝為吳中著姓後徙長洲之陽城村者不知其何<lb/>
别也繼又徙居郡城以封徴仕郎諱某者為曽祖忠義<lb/>
衞經歴諱某者為祖縣諸生諱某者府君之父也府君<lb/>
少而孤露能自奮於學以致成立出應童子試受知學<lb/>
使者偕其同産弟明烈後先居諸生中俱善屬文聲譽<lb/>
籍籍稱二難所結納悉勝流名宿凡八試於鄉不録中<lb/>
<pb n="KR4f0020_WYG_017-9a"/>
間一為本房首薦又以忤主考意報罷府君私自詫曰<lb/>
命也非戰之罪乆而循例貢入南太學兩司成有識府<lb/>
君氏名者勞之曰吾子猶蹭蹬未遇耶於是國將亡而<lb/>
府君亦不復措意舉子業矣為人有至性以不及侍養<lb/>
為憾每值諱辰設享所居之東堂指示子姓曰此爾祖<lb/>
屬纊處也爾曹其識之毋忘言未竟必澘然淚下世父<lb/>
饒於産而無子鞠明烈為子及世父殁人或謂府君乃<lb/>
大宗也質諸令甲吾子宜為後府君正色曰有治命在<lb/>
<pb n="KR4f0020_WYG_017-9b"/>
且親昆弟相距幾何而敢爭哉居平事世父如父事庶<lb/>
母如母視諸從子悉如已子而與明烈友愛無間性素<lb/>
耿介晩節尤硜硜自愛故人有顯者歸里来謁府君拒<lb/>
不與相見招飲亦不赴有司聞其文行延致鄉飲又卻<lb/>
之由是為鄉黨所推重而府君訖不以此矜於衆也既<lb/>
謝諸生掃除一室庋書數千巻坐卧其中日夜手鈔口<lb/>
誦雖盛寒暑不輟屢遘外侮家産漸以中落猶夷然不<lb/>
屑也間為古文詞喜學唐宋諸大家或遇風日晴美華<lb/>
<pb n="KR4f0020_WYG_017-10a"/>
月朗媚輒拈小詩一二首葢府君才甚髙學甚博非僅<lb/>
用舉子業擅名者顧雅不欲以詩文自命也既成則削<lb/>
其槀今惟存介菴日纂若干巻藏於家春秋六十有九<lb/>
卒於康熈某年月日配吳孺人婦徳甚具治家儉勤中<lb/>
度拊媵妾臧獲皆有恩意自少知書暇則閲通鑑綱目<lb/>
繕録古文小品誦之以為常春秋四十有六卒於順治<lb/>
某年月日已前葬矣至是以府君合焉子男二人長即<lb/>
遇恩次次墀皆太學生女五人適廪貢生黃日華吳江<lb/>
<pb n="KR4f0020_WYG_017-10b"/>
學生吳森穎府學生顧揚鉞及范君瓚吳詔孫男五人<lb/>
太學生如鏡縣學生如錫康熈某科進士如錦府學生<lb/>
如鈺幼如鉽孫女五人適太學生王元震鄭誼縣學生<lb/>
顧三曽許時對一未行曽孫男一人女三人銘曰<lb/>
張故巨族世有哲人或隠或仕爰逮府君以學名家以<lb/>
善立身善積於身詒慶文孫庶承<lb/>
天寵用大里門<lb/>
貤恩所加賁及幽魂其形雖亡不亡者存如欲徴之眂<lb/>
<pb n="KR4f0020_WYG_017-11a"/>
此銘文<lb/>
　　　朱翁墓誌銘<lb/>
翁諱某字慎闇别自號潤寰系出徽之望族曽祖存中<lb/>
始遷吳江祖行父文彬復徙著府城翁其季子也先世<lb/>
率居市闤間潛徳弗耀至翁昆弟始延名師勸諸子於<lb/>
學而其子姓遂有掇取科第仕宦於朝者吳中朱氏至<lb/>
是始益大為人倜儻不羣敦尚氣義雖自少棄去舉子<lb/>
業而喜觀諸史與人論古今成敗得失大畧若繩引珠<lb/>
<pb n="KR4f0020_WYG_017-11b"/>
貫娓娓不怠家庭雍穆闔門數百指翁養老字幼指撝<lb/>
使令上下皆訢訢如也性好施予自三族以訖交舊若<lb/>
鄰里若委巷老弱傭丏諸㛰嫁饑寒與夫疾病死喪悉<lb/>
惟翁是歸翁赴人之急不以在亡為解亦不以逺邇戚<lb/>
疏為厚薄於是吳中人爭頌說之素信釋老氏之學晩<lb/>
節築室鄧尉山麓蕭然孑居惟與方外士相游遨以繕<lb/>
性參學為務家政悉付諸子不問病將革始就醫入城<lb/>
有問疾者即荅曰吾目中無翳吾胸中無礙來處来去<lb/>
<pb n="KR4f0020_WYG_017-12a"/>
處去而已識者知翁葢有得云平居尤有至性母夫人<lb/>
常患末疾輒中夜焚香露禱願以身代無已遂刲股肉<lb/>
治糜以進母疾良愈翁不以其故語人乆而稍有知者<lb/>
或質諸翁翁蹙然曰此不得已耳豈吾本心欲為是乎<lb/>
由是衆益歎息以為難予嘗論之昔唐史言陳藏器注<lb/>
本草謂人肉治羸疾民間遂刲股肉以療父母韓退之<lb/>
作鄠人對罪其毁傷肢體為不孝之甚予竊疑不然夫<lb/>
人子之事親猶人臣之事君也人臣當國家危急之時<lb/>
<pb n="KR4f0020_WYG_017-12b"/>
雖肝腦塗地亦所不惜是以殺身成仁君子許之忠孝<lb/>
一也使刲股而非孝則比干之剖心屈原之沈淵顔魯<lb/>
公張睢陽之身殉國難皆可謂之非忠乎賈生曰借父<lb/>
耰鉏有徳色母取箕帚有誶語葢自周末以來先王之<lb/>
教不作彞倫道衰父子之間如秦人視越人者多矣顧<lb/>
退之復作此對以佐之宜乎孝友之不少概見也予故<lb/>
特書翁療母一事以風末俗至其他造梁甃衢賑荒已<lb/>
責俗流所稱善事者率不及書以其事不勝書且在翁<lb/>
<pb n="KR4f0020_WYG_017-13a"/>
為細行故也夀五十有八卒於康熈某年月日元配陳<lb/>
氏繼室以黄氏二男子曰霖曰霞皆太學生霞出繼伯<lb/>
父後三女子適太學生邵言璋諸生裴起潛幼許李鈞<lb/>
俱黄出孫男二人女三人其孤卜於某年月日葬翁吳<lb/>
縣西南珍珠隖之原先事來乞銘銘曰<lb/>
嵗在屠維日躔星紀爰諏良辰幽宫是啟維是幽宫鄧<lb/>
尉之陽梅華馥郁宰木鬱蒼翁安體魄越千萬祀摛詞<lb/>
著之不磨可竢<lb/>
<pb n="KR4f0020_WYG_017-13b"/>
　　　敕封徴仕郎翰林院庶吉士劉太翁墓誌銘<lb/>
太翁姓劉氏士壯名也穉公字也石菴其别號也先世<lb/>
豢龍氏之裔徙著寶應自宋南渡後始也縣學生諱承<lb/>
宗者考也廪例太學生諱延祚者王考也縣學生諱本<lb/>
者大王考也儒學訓導翁所候選者也徴仕郎翰林院<lb/>
庶吉士以子貴所貤封者也夀六十有一前明崇禎改<lb/>
元四月三日今康熈二十七年五月廿有三日翁生卒<lb/>
之年月若日也太孺人喬氏其室也曰國翼曰壬戌科<lb/>
<pb n="KR4f0020_WYG_017-14a"/>
進士由庶吉士累官刑科掌印給事中國黻曰丁夘科<lb/>
鄉進士國扆曰諸生國藻為世父後者翁之三男子也<lb/>
曰諸生張麗微張易抒喬崇醇者翁之三女子之夫也<lb/>
翁自幼頴敏閱書一過即成誦嘗治春秋研深索隠所<lb/>
撰録盈尺同學者莫能與抗雖老師宿儒亦皆驚歎以<lb/>
為國器也在諸生中數十年文詞典麗學術醇深議論<lb/>
奥博銳欲以功名自奮輒為學使者所知拔置髙等然<lb/>
訖困於塲屋晩而以嵗貢應補師儒之官非其志也雅<lb/>
<pb n="KR4f0020_WYG_017-14b"/>
負至性室無一金之儲而奉養母夫人備極豐腆有三<lb/>
兄一弟俱早世仲兄之子亦如之於是廣陵大水邑中<lb/>
士庶瀕於饑寒俱不能自存而翁顧獨力送往事居支<lb/>
撐門户撫育孤嫠絶未嘗告倦也為人恬靜寡欲凡榮<lb/>
名寵利世所羣趨爭騖者悉無求其間尤喜周人之急<lb/>
嘗捐髙燥地一區為義冢又嘗慮鄰田乏水為廢腴産<lb/>
濬渠以利之畧無纎毫顧惜故闔郡滋呼翁長者也晩<lb/>
既受貤封之<lb/>
<pb n="KR4f0020_WYG_017-15a"/>
命然平居不衣章服不乗軒不張葢老屋數椽衣敝飯<lb/>
麤如故間屣步馮一童子出游初不以貴人自命邑中<lb/>
不相識者亦不知其為貴人也為人謙謹樂易見傔從<lb/>
衣好衣者怒曰汝衣若此勢且忤我宗黨鄰里必累老<lb/>
夫詣門謝過矣急命褫之亦不譴責也最後叔子舉於<lb/>
鄉賀者填里閭翁獨瞿然曰吾寒門得此過望非力為<lb/>
善事將何以堪爾曹其勉之翁之家訓類如此故給事<lb/>
君號名諌官自叔子以下亦蔚有聲譽推為邑中巨室<lb/>
<pb n="KR4f0020_WYG_017-15b"/>
衆皆曰此太翁種徳績學之報也先是邑中有御史喬<lb/>
先生聖任素稱東林巨儒擅知人之鑒方為愛女擇對<lb/>
翁尚童丱喬先生見而異之許適以女翁之考遜謝謂<lb/>
吾窶人兒不敢與女公子為偶喬先生不之聴所許即<lb/>
太孺人是也乆而翁坎坷不偶先生又慨然語其子侍<lb/>
讀公曰劉氏名長者累世矣穉公且好學能文顧終不<lb/>
得一第諸昆季又不禄困極而亨將在其子吾欲以女<lb/>
孫許國黻為重姻故給事君復娶於喬不數年而喬先<lb/>
<pb n="KR4f0020_WYG_017-16a"/>
生言果騐當翁晩節給事君既大亢其宗子姓滿前又<lb/>
率斌斌文雅謹守翁家法劉氏之興信乎其未艾也二<lb/>
十八年春翁葬有日矣給事君郵所撰事畧介其外舅<lb/>
侍讀君以書請銘予聞之曰先人無美而稱之是誣也<lb/>
有善而弗知不明也今核給事君所撰類皆質而不誣<lb/>
可謂善稱太翁之美者也乃作銘曰<lb/>
維夘金刀盛於豐沛其别綿延爰及千祀翁之鼻祖南<lb/>
徙射陵奕世載徳猶不能興翁也繼之文行尤偉儒素<lb/>
<pb n="KR4f0020_WYG_017-16b"/>
之稱溢於井里食報其子顯名<lb/>
王廷<lb/>
天子汝嘉教子有成乃下<lb/>
綸音賜之章服翁受是賜老益自朂生榮殁哀餘慶繩<lb/>
繩爾熾爾昌後人其承之<lb/>
　<lb/>
　<lb/>
　堯峯文鈔巻十七<lb/>
</p>
<p>
</p>
  </div>
</body>
</text>
</TEI>
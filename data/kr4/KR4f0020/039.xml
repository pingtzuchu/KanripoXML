<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峰文鈔巻三十九</head>
    <p>
<pb n="KR4f0020_WYG_039-1a"/>
欽定四庫全書<lb/>
　堯峰文鈔巻三十九　　翰林院編修汪琬撰<lb/>
　　題䟦<hi>共二十六首</hi>
　　　䟦孝經易知<lb/>
右孝經易知一巻登封耿逸菴所纂其說明白簡要便<lb/>
於童䝉葢鏤版嵩陽書院者久矣㑹湯潛菴先生開府<lb/>
吳中憫吾吳人習俗穨靡孝友道微乃遴簡宿儒命每<lb/>
月講孝經於學宫欲以移易風俗届期逺近至者環集<lb/>
<pb n="KR4f0020_WYG_039-1b"/>
先生親徃臨視命之坐聽且呼社學諸生徒年僅髫齔<lb/>
者使前勞以好言飼以餈餌長幼人人自得深合古者<lb/>
有德有造之義甚盛舉也於是吾吳前登封令張子牖<lb/>
如嘗受易知一書於逸菴所遂以呈先生先生閲而大<lb/>
喜謀頒行之以為䝉養之助牖如因捐貲鳩匠重刻且<lb/>
竣將以先生命頒示社學諸生徒俾朝夕肄業焉嗟乎<lb/>
周官大司徒以六行教萬民必先曰孝以八刑糾萬民<lb/>
必先曰不孝之刑其屬族師月吉屬民讀法則書其孝<lb/>
<pb n="KR4f0020_WYG_039-2a"/>
弟有學者而師氏之教國子也又一則曰孝德以知逆<lb/>
惡再則曰孝行以親父母至於武王作康誥輙舉不孝<lb/>
不友之罰擬其罪於元惡大憝然則古聖王之為教也<lb/>
莫不根柢門内如此而後世董率不行教育不至其道<lb/>
寖以衰息徃徃民彞泯亂相爭相攘以䧟乎獄訟宜乎<lb/>
先生有深憫與夫孩提之童無不知愛親者吾吳中生<lb/>
徒誠家得此書諷誦而紬繹之朝夕不怠庶幾格心滌<lb/>
面於以棄其故習而復其良知也非難是則先生之意<lb/>
<pb n="KR4f0020_WYG_039-2b"/>
也夫亦琬與牖如之意也夫琬故䟦其後而敬虛前序<lb/>
以俟先生命筆云<lb/>
　　　䟦漢書揚雄傳<lb/>
吾吳楊莊簡公嘗參政於四川作郫縣揚子雲祠堂記<lb/>
歴引郫人簡氏吉人胡氏之說辨子雲未嘗仕莽而胡<lb/>
氏說尤詳大略謂傳言雄作符命投閣年七十一天鳯<lb/>
五年卒考雄至西京年四十餘自成帝建始改元至天<lb/>
鳯五年計五十年以五十合四十餘不將百年乎則傳<lb/>
<pb n="KR4f0020_WYG_039-3a"/>
言七十一者恐悞據桓譚新語雄作甘泉賦夢腸出收<lb/>
而納之明日遂卒成帝祠甘泉在永始四年謂雄卒是<lb/>
時恐亦未然就法言考之莽之號安漢公也在平帝元<lb/>
始間法言稱漢公且云漢興二百一十載自髙帝至平<lb/>
帝正値其數則雄年七十一卒當在平帝末雄仕歴成<lb/>
哀平故稱三世不徙官若復仕莾又詎止三世哉由是<lb/>
知雄决無為莾大夫及投閣美新之事其説可謂辨而<lb/>
核矣但班孟堅去子雲時已逺其傳訛固宜桓譚親見<lb/>
<pb n="KR4f0020_WYG_039-3b"/>
子雲何以差謬乃爾殆不可解也莊簡又引法言曰君<lb/>
子在治若鳯在亂若鳯何以故曰治則見亂則隱子雲<lb/>
之言如此其無仕莾事可見云云莊簡公諱成嘉靖丙<lb/>
辰進士累官太子少保南京兵部尚書有文集四巻不<lb/>
行於世予故表此記出之以書揚雄傳後俟再考云<lb/>
　　　䟦素問<lb/>
經言五運六氣詳矣抑予聞元人葛恒齋即可久諸父<lb/>
行也嘗立説以為醫當視時之盛衰為益損劉守真張<lb/>
<pb n="KR4f0020_WYG_039-4a"/>
子和輩値金人强盛民悍氣剛故多用宣洩之法及其<lb/>
衰也兵革之餘饑饉相仍民勞志困故張潔古李明之<lb/>
輩多加補益至宋之季年醫者大抵務守䕶元氣而已<lb/>
此説實發内經所未僃予則以為微獨衰世之人宜用<lb/>
補益也方其盛時至於承平稍久率皆豢養於聲色酒<lb/>
食之中平居則精神氣力先已衰耗一旦有疾而用宣<lb/>
洩寒凉之劑必不能堪也審矣葛之同時惟丹谿朱先<lb/>
生亦得此意後之凡為醫者不可不知也雖然豈惟醫<lb/>
<pb n="KR4f0020_WYG_039-4b"/>
哉<lb/>
　　　䟦正字通<lb/>
甚矣學者之好竒而不知有經也此書論禫字則宗戴<lb/>
氏侗以為釋服之名如此則禮喪服小記宗子母在為<lb/>
妻禫為父母妻長子禫其説皆不可解矣論袒免免字<lb/>
則宗程氏大昌以為免冠之免讀如字如此則左氏傳<lb/>
穆姬以免服衰絰逆趙鞅使衞太子絻其説皆不可解<lb/>
矣學術不能通經而好為新異可喜之論以詆譏前人<lb/>
<pb n="KR4f0020_WYG_039-5a"/>
故其蔽如此此書方行於世予聊摘之以戒後學云<lb/>
　　　䟦四書圖<lb/>
予歴考唐宋畫家徃徃留意經傳如書之無逸詩之豳<lb/>
風降訖孝經爾雅楚九歌之屬莫不有圖獨無圖四子<lb/>
書者有之自此冊始願益命畫工廣之庶幾僃鄒魯之<lb/>
典型貎俎豆車服之器物得俾後之學者有所感發興<lb/>
起於其間於以㢘頑立懦葢不無少助云<lb/>
　　　䟦李義山詩注<lb/>
<pb n="KR4f0020_WYG_039-5b"/>
古之為箋注者莫不廣萃羣説以成一家自經傳而外<lb/>
顔師古之注漢書也實出扵顔逺游而後世不知逺游<lb/>
者以其成於師古也李善之注文選也實集張載顔延<lb/>
之沈約薛綜徐爰劉淵林諸家之長而後世不稱述諸<lb/>
家者以其㑹粹於善也常熟釋道源解義山詩未竟而<lb/>
殁吳江朱子長孺作箋注頗采用之而錢夕公馮定逺<lb/>
及陳氏潘氏諸説亦附焉未嘗揜没其姓氏雖於道源<lb/>
亦然長孺示予道源注原本頗多蕪累且間有所遺漏<lb/>
<pb n="KR4f0020_WYG_039-6a"/>
長孺翦㔃裒益不啻十之六七其用意良亦勤矣吳人<lb/>
不察徃徃竊議其後幾使長孺如郭象之於向秀此皆<lb/>
耳剽目竊之論不足信者也長孺每為予言道源所引<lb/>
釋氏書最稱灝博非得此注某書亦不能就也葢其通<lb/>
懷樂善如此而忌者尤呶呶焉予恐後進有惑其説者<lb/>
故題於箋注之後<lb/>
　　　題歐陽公集<lb/>
古人為文未有一無所本者如韓退之諱辯本顔氏家<lb/>
<pb n="KR4f0020_WYG_039-6b"/>
訓歐之論隱公非攝本何氏膏肓辯堯舜后稷世次差<lb/>
舛本杜預釋例世族譜蘇之序延州來季子多壽本孔<lb/>
頴達正義不知其偶合與抑亦稍循其説而横從出之<lb/>
也然文忠公所作送廖倚序即退之送廖道士序也藥<lb/>
師院佛殿記即圬者傳也此其原委皆顯顯然可見儻<lb/>
古人亦不盡諱之與<lb/>
　　　䟦邵堯夫先天圖<lb/>
堯夫嘗以其學授王豫豫無所授死葬其書冡中及吳<lb/>
<pb n="KR4f0020_WYG_039-7a"/>
曦叛盗發豫冡得皇極經世體要一篇内外觀象數十<lb/>
篇有道士杜可大者賄盗取之以授旴江廖應淮應淮<lb/>
死鄱陽傳立得之傅之後再傳而至德興董時又遂無<lb/>
聞焉金華宋太史作溟涬生贊所叙廖事尤竒廖遇余<lb/>
安裕弋陽將以其學教之安裕勸廖業中庸廖厲聲曰<lb/>
俗儒幾辱我康節矣既宗先天之學頗自負知易見諸<lb/>
易師傳䟽輙加訕笑及論後天則尊羲畫為經彖爻繋<lb/>
辭為傳黜文言彖象為九師之言且謂説卦非聖人不<lb/>
<pb n="KR4f0020_WYG_039-7b"/>
能作上下繋乃門人所述序卦直漢儒記爾性使酒難<lb/>
近在臨安每痛飲不醉不止醉中嘗大呌天非宋天地<lb/>
非宋地柰何柰何數為太學生熊某指示國將亡兆最<lb/>
悉臨安人皆以為狂居無何而元師入矣廖無子畜一<lb/>
義女瀕死告其女曰後一月中朝當命山姓鳥名使者<lb/>
徴吾及傅立立當過吾門女可以吾藏書示之卒如其<lb/>
言所謂山姓鳥名則崔鵬飛云先是林黄中袁機仲最<lb/>
後黄東發先生皆力辨先天學非是東發私淑朱子獨<lb/>
<pb n="KR4f0020_WYG_039-8a"/>
此説與朱子異葢不知其竒驗果如此也予因略其槩<lb/>
附圖後<lb/>
　朱子發謂陳摶以此圖傳种放放傳穆脩脩傳李之<lb/>
　才之才傳卲又魏華父謂此圖卦爻方位縝密停當<lb/>
　乃天地自然之數此必為古書無疑其前僅見於魏<lb/>
　伯陽參同契陳圖南爻象卦數猶未甚白至卲始大<lb/>
　明云云此則圖之原委也王伯厚又謂邵與胡文恭<lb/>
　公同受易於廬山一隱者老浮屠遂得皇極經世之<lb/>
<pb n="KR4f0020_WYG_039-8b"/>
　學且云出謝上蔡記文其説尤異或又謂先天圖即<lb/>
　古之河圖華父亦以為疑此則非是<lb/>
　　　䟦宣和畫譜<lb/>
右宣和畫譜二十巻前有徽宗御製序徽宗善繪事嘗<lb/>
置畫學所所聚畫士甚夥宜其工於賞鑒者也及考御<lb/>
府所藏有韓滉畫李德裕見客圖按新唐書滉事代德<lb/>
二宗德裕事穆敬文武四宗相距甚逺其為<graphic n="KR0915" url="https://raw.githubusercontent.com/kanripo/KR-Gaiji/master/images/KR0915.png" mimeType="image/png"/>筆無疑<lb/>
又有李贊華畫女真獵騎圖贊華歸唐時契丹方與渤<lb/>
<pb n="KR4f0020_WYG_039-9a"/>
海相攻擊而女真部落猶未盛不應贊華有此畫恐亦<lb/>
非是然則徽宗之賞鑒殆與吳中好事相類其譜中所<lb/>
載豈亦真贋各半邪<lb/>
　　　跋髙似孫子略<lb/>
高氏疑孔叢子偽書歴引孟子及家語後叙證孔子子<lb/>
思無問荅事最悉然予以為非是漢書孔光傳首載孔<lb/>
氏譜牒孔子生伯魚鯉鯉生子思伋伋生子尚高則伯<lb/>
魚為子思父審矣孔子家語孔子年二十娶亓官氏明<lb/>
<pb n="KR4f0020_WYG_039-9b"/>
年生伯魚伯魚年五十先孔子卒孔子後三年始卒使<lb/>
子思猶未生則孔氏譜不足據邪史記魯世家穆公之<lb/>
立也距孔子已七十年子思夀止六十二使穆公時猶<lb/>
在則與孔子相隔絶久矣其去伯魚當益逺不得為其<lb/>
子然徧考諸書又不言孔子有佗支庶何也予以為宜<lb/>
從孔叢子葢孔叢子與譜牒皆出孔氏子孫之手其説<lb/>
必有證左非他書臆度者比也嗚呼盡信書則不如無<lb/>
書後世迂儒小生讀書不知通變徃徃舍其大者旁引<lb/>
<pb n="KR4f0020_WYG_039-10a"/>
𤨏細以相辨難豈非好古而失之愚者哉<lb/>
　　　䟦家禮<lb/>
按年譜乾道五年文公年四十丁母祝孺人憂始輯家<lb/>
禮其明年書成門人黄勉齋作行狀謂其後多損益未<lb/>
暇更定楊信齋亦謂家禮乃初年本也今姑即喪制考<lb/>
之其與經傳異者五齊衰悉有衰負版辟領一也婦人<lb/>
不衰二也既葬無受衰三也大祥用忌日則僅得二十<lb/>
四月又一日似乖二十五月而畢之義四也<hi>若大祥僅二十四月</hi>
<pb n="KR4f0020_WYG_039-10b"/>
<hi>一日假使禫祭得卜在二十七月後一旬則是間二月而禫非間月矣</hi>卜祭先上旬次中<lb/>
旬與禮喪事先逺日相反五也自明孝慈録集禮㑹典<lb/>
俱遵用此書以故沿襲至今殆非文公本意若萬厯中<lb/>
坊本間有増損則益失其舊矣唯此為正德以前所刻<lb/>
附以楊氏注劉氏増注補注雖有闕譌差可喜也<lb/>
　　　䟦三衢文㑹<lb/>
右三衢文會一編元仁宗延祐六年刻於鄱江葢詔行<lb/>
科舉已五年矣一時巨公名士遂相率由科目以進殆<lb/>
<pb n="KR4f0020_WYG_039-11a"/>
莫熾於延祐如史所載張文穆公起巖黄文獻公溍歐<lb/>
陽文公𤣥許文忠公有壬楊待制載則皆二年進士也<lb/>
汪文節公澤民虞仲常槃皆五年進士也其人儒術吏<lb/>
治文章節義類皆卓然傑出著聞於世者然則科目亦<lb/>
何負於國家哉此編雖江淛間私課亦足以見是時人<lb/>
文之盛編中自余闈至汪誠凡十名皆全録其文十五<lb/>
名徐徽録賦一篇十九名王世鳳錄經疑二道共文五<lb/>
十三篇予既記其始末而又跋之如此<lb/>
<pb n="KR4f0020_WYG_039-11b"/>
　　　跋唐荆川集<lb/>
荆川集若干巻購諸京師其中字本非譌而間有改竄<lb/>
不知誰氏之筆斯人盖妄人也吾嘗見里儒塾師讀書<lb/>
不多遇其所不觧輒以臆變易原文者多矣昔春秋書<lb/>
伯于陽孔子曰我乃今知之矣在側者曰子茍知之何<lb/>
為不革曰如爾所不知何然則不知而妄改者孔子所<lb/>
惡也故書於此以示凡讀書者<lb/>
　　　跋文氏葬錄<lb/>
<pb n="KR4f0020_WYG_039-12a"/>
文先生之殁也一時名公鉅卿弔祭贈賻者相繼二承<lb/>
所輯手書祭文至於如此之多夫亦盛矣先生當承平<lb/>
右文之日能以文章徳望傾動海内同邑後進若陸少<lb/>
卿子傳王吏部禄之以訖陳道復王百榖之流皆及其<lb/>
門其流風餘緒呉人至今傳道不絶非如一藝之士僅<lb/>
以筆精墨妙見推者比也何元朝云衡山在翰林大為<lb/>
姚明山楊方城所窘昌言於衆曰我衙門不是畫院乃<lb/>
容畫匠處此惟黄泰泉馬西𤣥陳石亭與相醻倡甚歡<lb/>
<pb n="KR4f0020_WYG_039-12b"/>
二人只會中狀元更無餘物衡山數公長在天地間今<lb/>
世豈更有道著姚淶楊維聰者邪呉梅村評之云快哉<lb/>
斯言百世而下猶可以興起也予讀梅村所記每歎息<lb/>
流涕於此故附識𦵏錄之末<lb/>
　　　跋衡山手蹟<lb/>
右待詔文先生家報九紙皆北上授官時所作第一紙<lb/>
寄三小姐當是指其配呉夫人餘八紙寄國博和州兩<lb/>
公按和州先君行畧以壬午嵗貢上癸未四月至京師<lb/>
<pb n="KR4f0020_WYG_039-13a"/>
此即苐四紙中十七日到灣十九日入城留王繩武處<lb/>
是也行畧甫十八日吏部為覆前奏授待詔即第六紙<lb/>
中擬在初八日考不意初六日命下遂承待詔之乏是<lb/>
也惟由前月十九日數至閏月六日當如行畧作十八<lb/>
日無疑今札中以八為六或不數入城舉奉㫖兩日耳<lb/>
又按王弇州所作文先生傳有吏部試而賢之特為超<lb/>
授之語然先生雖已投巻本未及就試而授職且試事<lb/>
皆𨽻禮部試訖始移吏部傳中云云俱非是王最號博<lb/>
<pb n="KR4f0020_WYG_039-13b"/>
洽尤長國家典故而紕繆乃爾幷附正之<lb/>
　　　跋茅鹿門手蹟<lb/>
茅順甫先生手録所賦詩一冊其曽孫某上人購藏予<lb/>
按順甫在前明世宗時自命有文武材為文章滔滔莽<lb/>
莽尤善談兵嘗僉事廣西提卒五千人直搗府江賊巢<lb/>
連破十七砦又東南被倭胡績谿開制府淛西凡料敵<lb/>
設諜率用順甫策居多其才氣雄竒如此設使今世有<lb/>
順甫輩數人落落布行間何患冦氛充斥之有是故覽<lb/>
<pb n="KR4f0020_WYG_039-14a"/>
其遺墨雖在吾黨後進猶不勝髙山仰止之思慨然想<lb/>
慕順甫之為人又况身親其裔孫如上人者乎至其詩<lb/>
體字學姑不備述云<lb/>
　　　跋宋其武遺蹟<lb/>
始予官户曹其武先生方在翰林每得侍教左右見其<lb/>
節鈔漢書一册或行或𨽻悉姸麗可喜心甚愛之迄今<lb/>
相距㡬二十寒暑其從子叔䆳乃出此冊示予筆墨爛<lb/>
然與前所見無異而先生之墓草則宿已久矣拊嵗月<lb/>
<pb n="KR4f0020_WYG_039-14b"/>
之易邁慨舊齒之云亡展閲未及終册輙不勝泫然也<lb/>
　　　跋周氏血書貼黄<lb/>
右血疏貼黄一百四十四字周君子佩少時所書是時<lb/>
愍帝改元子佩將頌其父忠介公寃刺兩指血寫全疏<lb/>
既竟先以示同鄉姚文毅公公摘貼黄中數字命改繕<lb/>
以進此其所存原本也子佩自敘及諸公跋之詳矣予<lb/>
獨歎忠介涖官清慎家居數椽僅蔽風雨遇公正輒發<lb/>
憤為鄉人所愛戴而倪文煥李實兩疏敢於誣讕狂噬<lb/>
<pb n="KR4f0020_WYG_039-15a"/>
㡬致東西易位黒白換色如忠介之名自當與日月相<lb/>
磨而彼倪李諸小人則皆東坡所謂蛆蠅糞穢也讒人<lb/>
罔極交亂四國此古今同轍者為之一慨<lb/>
　　　跋論道書<lb/>
予為諸生時雖嘗習程朱之説然僅以備科舉之用耳<lb/>
其中實無所得也去年春既為是書而甫草深不謂然<lb/>
力勸予讀程氏遺書朱子語類及予潛心求之固有與<lb/>
是説相發明者程子曰道之外無物物之外無道天地<lb/>
<pb n="KR4f0020_WYG_039-15b"/>
之間無適而非道也即父子而父子在所親即君臣而<lb/>
君臣在所嚴以至為夫婦為長㓜為朋友無所為而非<lb/>
道此所以不可須臾離也朱子荅吳斗南曰聖門所謂<lb/>
聞道聞只是見聞翫索而得之之謂道只是君臣父子<lb/>
日用常行當然之理非有𤣥妙竒特不可測知者也先<lb/>
儒之説固如此甫草素喜東林髙顧之學又嘗師事木<lb/>
欣曹先生不識何以差别乃爾得毋有終身由而不知<lb/>
之患邪不然則如昔賢所謂讀之不詳妄生穿穴者比<lb/>
<pb n="KR4f0020_WYG_039-16a"/>
也惜乎甫草已南歸矣竢異時相見當相與極言之<lb/>
　　　跋劍閣圖<lb/>
此圖雖不免院家氣而用筆最為蒼潤及觀圖中人皆<lb/>
按騎徐行指顧間頗有閒雅態若不知閣道之險者真<lb/>
能品也予因思士大夫處﨑嶇嶮巇之場率當安門如<lb/>
此然後可濟於難若輕薄躁妄未有不失身墜者夫豈<lb/>
徒度閣道然哉同年子呉天章出此圖示予因附識此<lb/>
語於後<lb/>
<pb n="KR4f0020_WYG_039-16b"/>
　　　跋王咸中手簡<lb/>
咸中自京師簡予言諸公追溯當年<graphic n="KR0945" url="https://raw.githubusercontent.com/kanripo/KR-Gaiji/master/images/KR0945.png" mimeType="image/png"/>嫉之人甚且吐<lb/>
而詬之云云嗟乎君子小人初非難辨方小人之媢嫉<lb/>
君子也排擠者一附和者十㡬遂變白為黒以蕕易薫<lb/>
此自古聖賢所不免况衰庸陋劣如予者乎然而非予<lb/>
所患也至於稍久則水落石出而議論之公自不可掩<lb/>
向之排擠者既已骨化形銷莫知所往矣即其他附和<lb/>
之徒其始或訹於勢利或壓於氣熖皆不得已而出此<lb/>
<pb n="KR4f0020_WYG_039-17a"/>
者也一旦無氣燄之可畏與勢利之可馮亦遂鳥散氷<lb/>
解而無餘其於予則豈有損哉予自歸田以後布衣蔬<lb/>
食讀書講藝以自娱悦數年之中習而安焉幸而問學<lb/>
不致荒落名節品行不致墜失者是亦媢嫉者之玉成<lb/>
我也豈非所謂愛我者疾疢惡我者藥石與間嘗譬之<lb/>
如作噩夢夢之既覺則恍惚不復記憶矣尚何容芥蔕<lb/>
為寄聲中朝諸公姑勿吐且詬焉可也<lb/>
　　　跋來虞先生手蹟<lb/>
<pb n="KR4f0020_WYG_039-17b"/>
右子美秋興詩一巻從祖祖父來虞先生所録巻末自<lb/>
誌丙寅嵗葢天啟六年也按年譜先生先自粤東入覲<lb/>
覲畢歸里兩乞致仕不允始復之任不數月竟被黜以<lb/>
歸此為再至粤時手蹟也又按是年奄黨方熾乃楊左<lb/>
受禍之次年先生方不安其位故書此以託諷寓志所<lb/>
謂聞道長安似奕碁及文武衣冠異昔時者頗附合時<lb/>
事其意盖亦微而章矣竊惟先生在工曹數忤巨璫使<lb/>
當魏奄擅柄之日或得入居卿貳則其盡言直諫必不<lb/>
<pb n="KR4f0020_WYG_039-18a"/>
亞於楊左諸君子顧獨以外僚之故不及與楊左齊名<lb/>
朝右此先生之命也先生之不幸而楊左之幸也然先<lb/>
生既被黜優游家食合於明哲保身之義末年雖未大<lb/>
用可謂身名俱泰而楊左竟與禍會身死之後至不能<lb/>
芘其家室此楊左之命也又楊左之不幸而先生之幸<lb/>
也距先生殁五十年其曽孫僎年少好學出此巻示琬<lb/>
琬不勝撫巻太息為之尚論其世如此至於忤璫始末<lb/>
具詳年譜及琬所撰族譜中此不復著<lb/>
<pb n="KR4f0020_WYG_039-18b"/>
　　　跋石交紀牘<lb/>
來虞先生嘗以部使者持節張秋會宛平米太僕亦使<lb/>
清源相與往還最數此石交紀牘序一篇石與石隠贈<lb/>
荅詩二首皆先生為太僕作石隠盖太僕自寓也其稿<lb/>
舊藏從父沂州公家今始装為一帙而附太僕尺牘於<lb/>
後琬嘗追溯神宗之世國家方承平無事部曹在中朝<lb/>
頗加遴擇其官故尤號清貴而是時又令甲寛弛吏牘<lb/>
稀少中間士大夫有才望者率能出其詩文相與頡頏<lb/>
<pb n="KR4f0020_WYG_039-19a"/>
上下毎遇燕集則往往命縑染翰流連倡和以為常及<lb/>
其出使往還亦然風流文采毎為好事者所豓稱以近<lb/>
時郎吏視之不既瞠乎其後哉嗚呼自諸曹流品漸襍<lb/>
而予於是嘆士大夫遭逢之會各有幸不幸也琬在京<lb/>
師與太僕孫紫來相善顧琬生既晩不能通知兩家世<lb/>
好之誼而紫來亦未嘗以此見語盖距先生與太僕之<lb/>
殁亦已乆矣異時有便郵將乞沂州公繕録其文寓書<lb/>
紫來使知此始末以備吾兩家嘉話云<lb/>
<pb n="KR4f0020_WYG_039-19b"/>
　　　跋擬明史侯岐曾傳後<lb/>
予昔任纂修嘗作矦氏三傳上之史館未知其得入明<lb/>
史否也今讀岐曽子涵所撰父行實類畧述陳給事亡<lb/>
命事尤詳且與其父同死者有僕俞兒朱山鮑超陸二<lb/>
李愛凡五人皆傳所不載涵之言曰子龍與叛人吳勝<lb/>
兆有連罪當死府君不知而舍之以舍之之故而卒失<lb/>
子龍償死可也府君就頌繋而責以必獲子龍亦可也<lb/>
顧子龍近在百里不待其獲而府君先見法於二日之<lb/>
<pb n="KR4f0020_WYG_039-20a"/>
内何也子龍尚無反狀况府君乎共一老書生耳下一<lb/>
檄走一隸垂首就逮死生惟命何為乎統兵五百連舸<lb/>
四十若将摧巖城當大敵者已而擔嚢揭篋縶其妾婦<lb/>
厮養罄室而胥劫之班師之後復出所劫一婦人至責<lb/>
直數百金何也且使坐府君以藏匿藏匿之罪誅及其<lb/>
身亦已過矣俞兒等五人以奚奴不曉事並駢首服上<lb/>
刑是勝兆子龍不孥戮而府君孥戮又何也聞勝兆事<lb/>
未舉而就縛是時一郡並皆按堵於法勝兆依謀叛律<lb/>
<pb n="KR4f0020_WYG_039-20b"/>
斬子龍依謀叛未行逃避山澤律絞府君藏匿子龍律<lb/>
減子龍一等他人捕得及罪人已死又減一等法如是<lb/>
足矣諸大吏據實上聞必䝉報可從此燒交闗謗毁之<lb/>
章焚詣壘投名之牘而地方本無事也今欲張靖亂之<lb/>
功利纍囚之畜指書生為强冦麗童孺以極刑勾連𤓰<lb/>
蔓抄掠不已卒使一時士民魚亂獸散亡命湖海往往<lb/>
相構煽為羣盜致厪<lb/>
當宁十餘年南顧之憂得毋有任其責者乎予讀至此<lb/>
<pb n="KR4f0020_WYG_039-21a"/>
未嘗不撫巻太息葢涵躬遭家難又不敢逆斥厥考無<lb/>
罪故其辭徬徨宛轉猶有古人怨而不怒之遺意因附<lb/>
記之以存㴠之志且俾後之君子有考焉<lb/>
　　　跋詩問<lb/>
予前作詩問其首則言諸侯之詩亦有風雅頌三者不<lb/>
獨天子詩為然或疑其臆説非也予又嘗以豳詩考之<lb/>
豳雖成周王業所基當其在有夏之李特岐梁間一小<lb/>
國耳十五國風之中既殿以豳風而周禮又謂祈年於<lb/>
<pb n="KR4f0020_WYG_039-21b"/>
田祖吹豳雅擊土鼔以樂田畯祭蜡則吹豳頌擊土鼓<lb/>
以息老物此亦列國有雅頌之明驗也不然何獨有豳<lb/>
雅豳頌乎朱子嘗引或者之説以為楚茨信南山甫田<lb/>
大田四詩所言皆農事而篇次又在小雅之中欲以當<lb/>
豳雅至近世何氏則遂謂甫田大田豳雅也豐年良耜<lb/>
載芟豳頌也立説甚辨理或然也獨鄭𤣥以七月一詩<lb/>
偹具風雅頌三體不知何所據依其為穿鑿也斷斷爾<lb/>
予故書此以袪觀者之疑<lb/>
<pb n="KR4f0020_WYG_039-22a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0020_WYG_039-22b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峰文鈔巻三十九<lb/>
</p>
<p>
</p>
  </div>
</body>
</text>
</TEI>
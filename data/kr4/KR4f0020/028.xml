<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻二十八</head>
    <p>
<pb n="KR4f0020_WYG_028-1a"/>
欽定四庫全書<lb/>
　堯峯文鈔巻二十八　　翰林院編修汪琬撰<lb/>
　　序五<hi>共十一首</hi>
　　　徐圃臣集序<lb/>
先是嘉興徐君圃臣以所著書介其宗人崧之命予為<lb/>
序予老病惛忘忽忽不暇記憶也踰冄歲崧之督序甚<lb/>
急且言圃臣家貧好學日夜杜門孜孜撰述不倦至謝<lb/>
絶人事一切同里諸貴人俱不通往來而獨有慕於鈍<lb/>
<pb n="KR4f0020_WYG_028-1b"/>
翁蓋崧之稱述云爾間嘗觀圃臣所次厯法視元郭守<lb/>
敬及回回大西洋諸厯畧相牴牾其論春秋春王正月<lb/>
義尤大異於諸儒予甚竒之而稍駭焉圃臣其殆長於<lb/>
數學者與顧予竊有疑也請以邵氏易數言之自子丑<lb/>
二㑹開闢以訖於已其數凡六萬四千八百年而唐虞<lb/>
適居午㑹一萬八百年之半則前此已踰七萬年矣此<lb/>
七萬年中聖賢迭興所傳易卦圗夲草經而外他書若<lb/>
三墳若八索若九丘悉皆湮没不存其存者惟堯舜以<lb/>
<pb n="KR4f0020_WYG_028-2a"/>
來三千餘年諸書爾然而尚書僅有二十八篇周禮又<lb/>
亡冬官儀禮散失尤多聖賢諸書猶不免於湮沒闕遺<lb/>
况為吾儕者方欲憊精勞神孜孜窮日夜以事撰述而<lb/>
動曰將為不朽計其果不朽乎自堯舜以訖於今其數<lb/>
尚在午末自是而未而申而酉更當三萬三千餘年其<lb/>
果能傳諸三萬三千年之乆乎近世後生晩進喜於詆<lb/>
譏前賢以博名髙其能保三萬三千年之人果異於今<lb/>
人乎果能盡讀吾書而深思吾意乎夫安知不大肆其<lb/>
<pb n="KR4f0020_WYG_028-2b"/>
喙如今世者然也吾又何敢以藐焉易盡之身出其書<lb/>
與三萬三千年之人角而資其口實哉予故喜為古文<lb/>
詞者晩歲乃大悔之深憫圃臣之志類予徃時而又疑<lb/>
其失計也雖然圃臣既長於數學得毋布算算之逆揣<lb/>
其書决當大行於三萬三千年之乆故遂孜孜役精神<lb/>
於此以求成一家言雖至垂老而猶不欲返與信如此<lb/>
也則圃臣之計未為失而予言誠謬甚矣圃臣其何以<lb/>
教我<lb/>
<pb n="KR4f0020_WYG_028-3a"/>
　　　王貽上詩集序<lb/>
昔吳季子札聘魯魯人為之歌齊歎曰美哉泱泱大風<lb/>
表東海者其太公乎而説者又謂齊音敖辟而驕志何<lb/>
也予甞誦齊詩自雞鳴已下凡十有一篇皆哀襄時之<lb/>
詩為多詩疏以為哀公政衰荒滛怠慢齊人變風始作<lb/>
然則所謂傲辟驕志者蓋謂變風也自太公以來四公<lb/>
時之正風不傳乆矣意者子札其猶及見且聞之與故<lb/>
為咨嗟太息其美而思慕太公如此與孔子與子札同<lb/>
<pb n="KR4f0020_WYG_028-3b"/>
時及其述詩而不録齊之正風獨存雞鳴以下十有一<lb/>
篇豈孔子所見不逮子札與予惑之舊矣予友王子貽<lb/>
上世家濟南之新城新城故齊地也而貽上又工於詩<lb/>
其人博雅好古習知六藝之文徃在京師時數相徃還<lb/>
惜乎予不能舉此以問貽上以辨正其所惑也貽上之<lb/>
詩緒宻而思深間能自出新意縱横馳驟無所不可庶<lb/>
㡬盡破其所謂傲辟驕志之習以進於正風者與使今<lb/>
世復有吳季子札宜何如為貽上咨嗟太息其美與抑<lb/>
<pb n="KR4f0020_WYG_028-4a"/>
使貽上得生孔子之世孔子豈能盡刪其詩而不録與<lb/>
然則貽上之所造可知矣吳在孔子世為夷齒於於越<lb/>
蠻荆之列故呉越荆楚之詩皆不入三百篇至魯成公<lb/>
之七年始見於經自西漢以來然後呉之賢士大夫文<lb/>
章功業遂卓然爭衡中國訖於今日號為文物之地古<lb/>
今時勢不同類如此也以予之才學在呉人中為最陋<lb/>
劣者然幸生子札之郷雖不能為詩而猶能知貽上之<lb/>
詩竊欲自附於子札之美齊風貽上其許我乎貽上之<lb/>
<pb n="KR4f0020_WYG_028-4b"/>
歸也嘗乞予為其詩序而予不暇以為今者休沐無事<lb/>
因道此以遺貽上且欲貽上為予辨正其所惑焉<lb/>
　　　王子底詩集序<lb/>
子讀風雅諸詩未嘗不喟然而歎也以謂當成周之隆<lb/>
諸士大夫彬彬然習於文學其能詩也固宜至於田夫<lb/>
野叟婦人豎子知昏而質駑是皆不足與於詩矣而作<lb/>
者不絶何也蓋先王之敎人以詩也為之國史以采之<lb/>
為之太師瞽矇以掌之為之舞蹈之節以形容之為之<lb/>
<pb n="KR4f0020_WYG_028-5a"/>
鼗柷壎敔簫管琴瑟之噐以宣播之自國學而訖於家<lb/>
塾自飲射而訖於祈年蜡臘莫不有詩故雖田野婦豎<lb/>
之衆一有所得舉能歌之成韻而述之成文夫誠深入<lb/>
乎其中日夜觀感激發而不自知其所以然也後世間<lb/>
亦以詩取士而其所爭不過聲調所尚不過排偶固已<lb/>
異於成周矣逮科舉之業既改而詩以益衰於是其才<lb/>
且賢者亦嘗極精憊神以力求其工然取而觀之猶多<lb/>
出於陵厲蹈襲之為而不暇進及乎古豈非所敎不存<lb/>
<pb n="KR4f0020_WYG_028-5b"/>
焉故耶然則士生其時苟能自名一家以庶㡬風雅之<lb/>
遺者可謂難矣嗟乎詩之為道自後世言之此特文藝<lb/>
之一節耳故上不以此為敎下不以此為習然而先王<lb/>
之世往往采之國史掌之太師瞽矇薦之極於宗廟明<lb/>
堂而莫或敢廢學者又從而尊之為經抑何視詩之重<lb/>
如此與夫惟古之視詩甚重則以田野之衆而舉皆能<lb/>
之後之視詩漸輕雖有士大夫之才且賢者所以求之<lb/>
甚力而終於有不及此無他繫乎其敎之者而已新城<lb/>
<pb n="KR4f0020_WYG_028-6a"/>
王子子底與其弟貽上皆以能詩稱於京師可謂自名<lb/>
一家以庶㡬風雅之遺者也予嘗序貽上之詩以為能<lb/>
變易齊風今觀子底所作尤幽閒澹肆極其性情之所<lb/>
之而夷然一歸於正使子底力為之不止又安有不及<lb/>
乎古者哉予蓋有感於世之輕視夫詩者故願與子底<lb/>
兄弟共起而勉焉至於詩敎之所以興則非予三人者<lb/>
之所得與也子底盍姑俟之<lb/>
　　　灌園詩後序<lb/>
<pb n="KR4f0020_WYG_028-6b"/>
李子武曾將謀灌園長水之上乃命其友文子與也為<lb/>
之圗京師士大夫聞之遂各賦詩以咏其事武曾輯成<lb/>
一巻而又命予為之序予惟古之君子欲進則進欲退<lb/>
則退未有不浩然自得者也今之君子側身遲囘於進<lb/>
退之際恒皇皇焉不能自主者何也非其人為之其時<lb/>
為之也古之君子力耕以為食力蠶以為衣俛仰身世<lb/>
無求而皆給故當其不得志而退也畢其生可以無悶<lb/>
今之君子仰無以養其親俛無以畜其妻子飢寒之患<lb/>
<pb n="KR4f0020_WYG_028-7a"/>
廹於肌膚此其時與古異矣雖不得志其能遯世長徃<lb/>
浩然於寂寞無人之地哉吾以是知其難也今武曾北<lb/>
游者逾年枯槁憔瘁不獲已思得數畆之園灌之其謀<lb/>
則誠善矣在易履之訟曰素履徃无咎象曰素履之徃<lb/>
獨行願也顧武曾所遇之時若此方且車轍馬蹏奔走<lb/>
衣食之不暇豈暇獨行其願也哉考諸是圗有室廬之<lb/>
華有花木水石之勝又有琴尊棊矢朋從徃還之樂夫<lb/>
必待是而後長徃度非武曾所能辦也武曾在京師落<lb/>
<pb n="KR4f0020_WYG_028-7b"/>
落寡合平時相親善者惟吾輩三數人耳若予則又浮<lb/>
沉郎舎意不自適雖使具區區饘粥之資以稍慰安武<lb/>
曾而猶未之能繼况欲勉出氣力以助成其所願乎予<lb/>
㡬不知為武曾謀矣姑狥其命予之意而告以斯言云<lb/>
　　　呉道賢詩小序<lb/>
毘陵呉生善畫而能詩其畫山水宗北宋而五言詩則<lb/>
出入中盛唐間既以其豪示予予告之曰鄧氏有言其<lb/>
為人也多文雖有不曉畫者寡矣其為人也無文雖有<lb/>
<pb n="KR4f0020_WYG_028-8a"/>
曉畫者寡矣予於是知詩道之通於畫也試以繪山水<lb/>
者論之李思訓王摩詰猶詩之有正宗也荆浩闗仝董<lb/>
源李成猶李杜諸大家也范寛郭熙猶唐大厯以後諸<lb/>
接武者也郭恕先米元章之流徃徃於繩墨之外自出<lb/>
胷臆是為逸品其在韋栁之間乎唐詩之衰也自長慶<lb/>
始北宋之畫之衰也自宣和始長慶之言詩也率皆巧<lb/>
於命意工於措辭愈工愈巧以趨一時之風尚而詩於<lb/>
是乎始變矣惟畫亦然予雖不知生之畫顧猶能知其<lb/>
<pb n="KR4f0020_WYG_028-8b"/>
詩其立言也簡其託興也長澹泊雋永庶㡬乎韋栁之<lb/>
苖裔者也微逸品殆不足以命之今生去游甌粤方且<lb/>
航劒津櫂武夷登慢亭壺公諸峯而訪古僊人之遺蹟<lb/>
江山名物所以助生者多矣生之詩若畫其尚可量哉<lb/>
予姑俟其歸也而叩之<lb/>
　　　綺里詩選序<lb/>
陳后山有言詩欲其好則不能好子美之於詩竒常新<lb/>
陳無不好者后山可謂知子美矣雖然天下之物無竒<lb/>
<pb n="KR4f0020_WYG_028-9a"/>
而非常也無新而非陳也求新於新求竒於竒牛鬼蛇<lb/>
神未足與言竒也裁雲鏤月未足與言新也采目前之<lb/>
景而道其意中之所欲發極流俗所刋落以為陳者常<lb/>
者一經子美出之而臭腐皆神竒平澹皆絢爛矣此其<lb/>
所得固宜超然絶出於新竒之上者也而豈後人之欲<lb/>
好者所能髣髴而頡頏哉虞升學詩始則兢兢持擇用<lb/>
清新爾雅為宗近乃雄邁縱恣捭脱羈束一惟子美之<lb/>
歸夫寧沾沾求好者比與吾故以此告之雖然學子美<lb/>
<pb n="KR4f0020_WYG_028-9b"/>
有道方子美之獻賦而不遇也桮殘炙冷而不懟被褐<lb/>
跨驢偃蹇公卿間而不悔及其流離頓踣裵囘奔走於<lb/>
東西川也采橡栗以代稻黍種萵苣摘蒼耳以當肥鱻<lb/>
退與田夫野叟為伍而觴咏歗歌怡然自適雖有嚴鄭<lb/>
公李梓州之屬為之主而不相夤縁附麗也惟其自守<lb/>
如此故其發諸詩者才力氣魄老而彌健舉世推為大<lb/>
家今虞升以盛年困於諸生居平雅負髙氣絶不能從<lb/>
俗俛仰由是才譽徧東南而所遇日窮生計亦日狼狽<lb/>
<pb n="KR4f0020_WYG_028-10a"/>
舅氏侍郎公方負重望於<lb/>
朝士大夫樂從虞升游者踵趾相錯也顧虞升杜門自<lb/>
匿若恐以闗説造請累其舅者其真子美之徒與使益<lb/>
之年而更加學焉雖欲自諱其詩之好不可得也<lb/>
　　　計甫草中州集序<lb/>
信乎詩文之以好游而益工也予友計子甫草來京師<lb/>
出其中州所作書序記銘五七言襍詩若干篇予受而<lb/>
讀之而為之三歎也蓋甫草自春徂秋徧游大河之南<lb/>
<pb n="KR4f0020_WYG_028-10b"/>
北其車轍馬蹏之所及率皆明季時戰爭舊壘也故其<lb/>
戈頭矢鏃隂燐遺骼往往襍出於頽垣野田荒煙蔓草<lb/>
之中見之恒有蒼凉壯烈憤然不平之餘思則其為道<lb/>
途逆旅諸作也宜其多彷徨而悽惻踰河渉洛遥望嵩<lb/>
山少室蘇門之磛秀其間長林修竹飛瀑清湍緜亘而<lb/>
不絶至於兔園鴈池銅臺紫陌之旁日落風號狐嗁而<lb/>
鴟嘯雖欲問梁孝王之驕侈曹氏髙氏之雄豪意氣而<lb/>
𦕈乎逺矣則其為登臨懷古諸作也宜其多幽陗而深<lb/>
<pb n="KR4f0020_WYG_028-11a"/>
長所遇賢士大夫與夫王孫貴胄下曁酒人俠客賣漿<lb/>
屠沽之徒薶名而更姓者猶不失中原文物之遺焉幸<lb/>
得追隨其歩趨而相與上下徃復其議論無不動心駭<lb/>
魄可歌可涕則其為徃來贈答宴飲别離諸作也宜其<lb/>
多激昂沈鬱而出之以頓挫然則甫草所作之工蓋至<lb/>
是而蔑以加矣昔太史公足蹟幾半天下而子美太白<lb/>
亦嘗㩻䧢齊魯秦蜀荆湖之間故能出其所得名當時<lb/>
而傳後世詩文之道雖古今人常不相及而要之以好<lb/>
<pb n="KR4f0020_WYG_028-11b"/>
游而益工則固千載已來雄才傑士之所同也方予之<lb/>
少也亦欲藉區區之翰墨與甫草相角逐及一旦繫官<lb/>
於此無由為名山大川千里之游以壯其氣而開拓其<lb/>
耳目於是學日益劣識日益卑而才華亦漸以凋落蓋<lb/>
有媿於甫草多矣况敢逺望古人乎顧猶欲竭其固陋<lb/>
為甫草序此而不辭者何哉夫亦以志吾媿也<lb/>
　　　湘中草序<lb/>
天之生才將以有為也既已生之矣而又斬刈困折俾<lb/>
<pb n="KR4f0020_WYG_028-12a"/>
為之而不底於成何也於是後之學者儻慌憤懣無所<lb/>
呼籲不得已而設為天問天對無憀之辭反覆三致意<lb/>
於其中然猶未獲其解遂有謂天人之際漠然若不相<lb/>
渉者此栁子厚果蓏癰痔草木之説也及其甚也又有<lb/>
謂天之於人往往愛不肖而忌才故其所培毓者恒在<lb/>
妄庸無知之倫而其斬刈困折俾為之而不底於成者<lb/>
則必歸於賢若智此孔孟所以皇皇而顔閔以下亦訖<lb/>
於短命也蓋即莊周氏人之君子天之小人之説而又<lb/>
<pb n="KR4f0020_WYG_028-12b"/>
加詭激焉雖其言未合於正然知其出於無憀不得已<lb/>
者决也予友湯子卿謀自少以才見稱當前明之季其<lb/>
年甫弱冠即用詩古文屈其輩行至於老師宿儒悉折<lb/>
節下之而卿謀已不幸夭死矣夫使卿謀不死必能得<lb/>
志取功名以自暴其畜積而振燿於一世即使志不得<lb/>
功與名不偶而或僅享下中之壽鍵户著書亦必能深<lb/>
造精微卓卓然追逐古人於千載之上而顧何以不幸<lb/>
如此也則所謂天者是已豈天之好惡喜怒果與物類<lb/>
<pb n="KR4f0020_WYG_028-13a"/>
相反耶豈物之有才者果不可出其長以爭巧拙成敗<lb/>
於天而勝之耶一何不免於忌才有如前説云云者也<lb/>
予滋惑焉卿謀為徐子公肅外舅既版行其遺集而尤<lb/>
子展成宋子既庭皆卿謀故人也復從而序之且命予<lb/>
繼其後予素知卿謀之才者也其敢黙然已乎<lb/>
　　　苑西集序<lb/>
昔者興王之致治也莫不有左右心膂之臣仰備啟沃<lb/>
而次之則以文章為黼黻治平之具如臯陶之𢋫歌於<lb/>
<pb n="KR4f0020_WYG_028-13b"/>
虞周文公召康公尹吉甫之屬作風雅頌諸詩於成康<lb/>
之世皆是也前明萬厯後士習益陋斯文寢以衰薾自<lb/>
我<lb/>
世祖定鼎以來文治聿興於是聲敎所被作者不可勝<lb/>
計時則若太倉吳祭酒偉業宛平王文貞公崇簡合肥<lb/>
龔端毅公鼎孳以文學倡導於前然後鴻儒碩士望風<lb/>
繼起訖於今<lb/>
上在御益加網羅海内英雋彬彬蔚蔚鱗次麕集於<lb/>
<pb n="KR4f0020_WYG_028-14a"/>
朝廷之上大之發為詔誥小之㪚為詩歌繪繡錯施韶<lb/>
濩並作徃徃嫓美前古其間尤魁然傑出亟為<lb/>
天子所廸簡而稱賞者則惟澹人先生一人而已先生噐識<lb/>
温茂才思敏㨗問學淹洽既足以結<lb/>
主知慰輿望蓋十餘年於此當其入儤<lb/>
禁廷也諸凡宫闕苑囿之壯麗天球琬琰内府之珍竒<lb/>
法書名畫周彞漢鼎四庫之祕玩皆所饜聞而飫見及<lb/>
其出扈警蹕也馳驅乎長楊羽獵之塲翺翔乎宣曲廵<lb/>
<pb n="KR4f0020_WYG_028-14b"/>
游之地東謁孔林南探禹穴至於平沙廣漠崇巖窮障<lb/>
我<lb/>
太祖<lb/>
太宗發祥之址與夫金戈鐡騎百戰創業之區皆所跋<lb/>
渉而導從於以恢拓其耳目而發越其撫時懷古慷慨<lb/>
壯烈之思宏篇短章間見層出上應<lb/>
御制下與士大夫更唱迭和宜乎其登作者之堂而獨<lb/>
為<lb/>
<pb n="KR4f0020_WYG_028-15a"/>
天子所亟賞也邇者請告杜門編次篋衍所弆十之一<lb/>
二名曰苑西集離為十二巻以示琬豐而不失諸靡約<lb/>
而不失諸促和平爾雅而絶不為鈎章棘句之習雍雍<lb/>
乎有垂紳正笏臺閣氣象焉昔元遺山論金源之文以<lb/>
為宇文吳蔡諸人非不可謂豪傑之士然皆宋儒之仕<lb/>
於金者故大定明昌間文派斷自蔡正甫党竹谿趙閒<lb/>
閒始琬論<lb/>
本朝詩文亦然前所云若太倉若宛平合肥數公雖或<lb/>
<pb n="KR4f0020_WYG_028-15b"/>
為文雄或為詩伯亦皆前明之遺老也後之學者而欲<lb/>
求<lb/>
清興五十年之間文章正傳非先生輩其誰歸琬之立<lb/>
説如此以俟異時采詩者論定可也<lb/>
　　　使琉球録序<lb/>
使琉球録若干巻中山沿革志又若干巻吾舟次奉使<lb/>
時作也舟次在翰林既以<lb/>
特簡出持使者節聲名播於屬國踰年返命<lb/>
<pb n="KR4f0020_WYG_028-16a"/>
天子徴其沿道撰録諸書遂繕此進<lb/>
御亦既藏諸金匱石室矣及其請急歸里四方士大夫<lb/>
索觀者甚夥舟次乃鋟之於梓而屬予序之予觀成周<lb/>
之制行人使適四方則必述其山川形勢之要禮俗政<lb/>
治與其語言風土物産之宜凡為五書以獻俾天子周<lb/>
知天下之故諸如小史外史之所掌土訓誦訓之所道<lb/>
皆是物也然考職方輿地自王畿訖於若鎮若藩其服<lb/>
惟九則行人所記亦當不越九服之内未嘗有逺及海<lb/>
<pb n="KR4f0020_WYG_028-16b"/>
外為象胥所不及知鞮鞻氏所不及與而能加意撰録<lb/>
如此書者也琉球自明初以來始奉正朔守職貢歲時<lb/>
往返不絶既入<lb/>
本朝不懈益䖍顧後先為王人者往往跋渉狂波颶浪<lb/>
之中魄悸神駭延歴旬時甫至其國神魄未定率皆苟<lb/>
且從事不暇從容為書間有作者又多樂道怪竒承襲<lb/>
譌謬直等於郢書燕説耳異時議禮之家載筆之臣猝<lb/>
然有所尋訪而訖無以徴信雖道里土風猶不得附見<lb/>
<pb n="KR4f0020_WYG_028-17a"/>
簡牘之末况其世次之大者乎舟次丰度之俊偉才識<lb/>
之敏决文章議論之壯麗方為屬國所愛畏故有言必<lb/>
以誠告有事必以實應宜其為此書也其搜輯也備其<lb/>
据依也詳上之可作輶軒之指南次之可備史家之筆<lb/>
削最下亦可為四方士大夫考異聞述荒怪之一助惜<lb/>
乎周禮五書湮没不傳於後世以予度之殆未能遽勝<lb/>
舟次之作也抑予聞皇皇者華之遣使臣也其詞雖繁<lb/>
而大約命之諏謀詢度以上報天子今舟次之諏詢者<lb/>
<pb n="KR4f0020_WYG_028-17b"/>
可謂至矣此書成而不愧王人之職矣<lb/>
　　　雄雉齋選集序<lb/>
江都顧子書宣介薛生孝穆過予邱南出示所作詩三<lb/>
百餘篇予雅聞顧子年雖少所交多名公鉅儒下筆言<lb/>
語妙天下而於詩尤工讀之終巻見其在予宗人蛟門<lb/>
比部齋中所唱酬者及其擬張文昌體祭蛟門者為之<lb/>
掩巻喟然曰蛟門之視顧子其殆如韓退之之於孟東<lb/>
野歐陽永叔之於梅聖俞乎昔退之為孟生詩也稱其<lb/>
<pb n="KR4f0020_WYG_028-18a"/>
有咸池之音繼又欲低頭下拜以雲自比以龍比東野<lb/>
冀其追逐於四方上下間而永叔稱聖俞亦然甚且推<lb/>
為詩老而自以為不能望其惓惓慕好如此故當其㑹<lb/>
合則以詩相遺言别則以詩相慰至於間濶之既乆則<lb/>
感時觸物又莫不以詩相問勞筆墨未燥流傳四方至<lb/>
今存之集中為詩人所誦說若蛟門罷官以來閉户養<lb/>
疴之日多而宴集談笑之日寡至偕顧子唱和又加寡<lb/>
焉逮其論詩也相與講貫討論磨礲淬厲者不深造古<lb/>
<pb n="KR4f0020_WYG_028-18b"/>
人堂户不止惜乎聚合無㡬時而蛟門竟坐憂患愀然<lb/>
失志以殁今而後顧子年力益壯學識益博材氣亦益<lb/>
老著述方富當有數倍於此巻者顧蛟門則不及見矣<lb/>
春之日秋之夕飲酒長吟欲和而能唱者誰與欲唱而<lb/>
能和者又誰與得毋有感慨歔欷如所謂不復鼔琴者<lb/>
乎此予所以歎也予自顧譾劣其習詩學也不專異時<lb/>
所見不逮蛟門逺甚蛟門序顧子詩既以為恢竒奥衍<lb/>
盤礴不羈而又推知其用意之深且廣遺言猶在識精<lb/>
<pb n="KR4f0020_WYG_028-19a"/>
而論公與韓歐陽之稱孟梅無異顧子其可以自信矣<lb/>
譾劣如予又何能别措一詞哉<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0020_WYG_028-19b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峯文鈔巻二十八<lb/>
</p>
<p>
</p>
  </div>
</body>
</text>
</TEI>
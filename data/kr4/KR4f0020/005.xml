<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻五</head>
    <p>
<pb n="KR4f0020_WYG_005-1a"/>
欽定四庫全書<lb/>
　堯峯文鈔巻五　　　　翰林院編修汪琬撰<lb/>
　　經解四<hi>共二十一首</hi>
　　　春秋論一<hi>平王隱公</hi>
按左氏惠公繼室以聲子生隱公孔穎逹引釋例曰夫<lb/>
人薨不更聘必以姪娣媵繼室是夫人之姪娣與二媵<lb/>
皆可以繼也雖攝治内事猶不得稱夫人又異於餘妾<lb/>
故謂之繼室然則孟子未卒以前聲子與仲子皆妾也<lb/>
<pb n="KR4f0020_WYG_005-1b"/>
及其繼室則衆妾俱不敢與聲子齒而何有於仲子哉<lb/>
然考春秋隱公元年天王來歸仲子之賵五年考仲子<lb/>
之宫夫仲子特惠公之妾耳顧得䝉此禮而聲子皆不<lb/>
與何與汪子曰甚矣鍾巫之禍平王啟之而隱公自取<lb/>
之也葢仲子固家之妬妾而桓公又其驕子也惟為之<lb/>
君若兄者稍能制之以禮然後可以逆折其非而杜其<lb/>
為不肖之計今平王與隱公則不然生則為其母賵殁<lb/>
則為之舉喪而稱夫人祀又為之立宫是三者皆越禮<lb/>
<pb n="KR4f0020_WYG_005-2a"/>
之甚者也而平王與隱公争先為之彼為之子者既習<lb/>
見其母之貴寵有不岸然自謂先君之適而反惡其兄<lb/>
者㢤於是其勢日横其謀日深而左右近習隂伺乎其<lb/>
間思挾之以覬覦富貴者亦日衆而其人遂不可制此<lb/>
羽父之譖所以不旋踵而發與易曰履霜堅氷至言積<lb/>
漸使然也桓公之敢於簒弑者豈非其君若兄有以為<lb/>
之漸㢤今夫豢猛獸者非能狎而翫之也惟<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>諸檻阱<lb/>
而稍飼以粱肉雖有噬人之狀無能為也苟一旦盡去<lb/>
<pb n="KR4f0020_WYG_005-2b"/>
其防使之跳梁於外而又望其德我而不噬此雖至愚<lb/>
者不為今隱公之於桓公何以異此夫隱公豈不知其<lb/>
弟之為豺狼㢤然所以尊崇其母至於不顧非禮而為<lb/>
之者亦欲藉是區區以稍慰安桓公之心而使之不我<lb/>
噬不知適足以長其驕而速之亂耳孰若逆而折之之<lb/>
得乎昔周公之輔成王也成王有過必撻伯禽以示之<lb/>
惟其豫教有術故天下稱周公為良相而成王為賢君<lb/>
嗟乎使隱公而非攝隱公而果為攝也其亦未聞周公<lb/>
<pb n="KR4f0020_WYG_005-3a"/>
之道也夫<lb/>
　　　春秋論二<hi>平王</hi>
今有富人於此生子皆庶則家政宜授之長者乎抑授<lb/>
之幼者乎不問而知為長者矣使不幸父殁幼者不譲<lb/>
而與其兄争則宗老必笞而責之彼諸侯之有天王猶<lb/>
富家之有宗老也乃獨助其幼弟奉幼弟之母以擬其<lb/>
兄豈非聖人之所深惡哉孔穎逹者儒之冗末無當者<lb/>
也其論歸賵曰隱公立桓公為太子其母得為夫人故<lb/>
<pb n="KR4f0020_WYG_005-3b"/>
賵之國必有君而後有太子使隱公得立太子固當稱<lb/>
君而不稱攝隱公既已攝矣吾未聞周公輔政而以成<lb/>
王為太子者也然則穎逹之說不亦妄乎夫惟平王之<lb/>
賵仲子也若不知有隱公母子者其助桓公以偪隱公<lb/>
為已甚故聖人貶之穎逹舍此而區區責其生賵之非<lb/>
禮是豈足以立訓㢤有難者曰改葬之役左氏亦言太<lb/>
子少者何與吾應之曰惠公縱其邪心盖嘗欲立桓公<lb/>
為太子矣故謂桓公為惠公之太子則可謂為隱公之<lb/>
<pb n="KR4f0020_WYG_005-4a"/>
太子則不可且吾以為天王之賵必桓公有以使之聲<lb/>
子仲子皆宋女也隱公伐宋者一明知鄭之與宋相怨<lb/>
而輸平者一為㑹者二意者桓公獨隂恃宋援以邀求<lb/>
於天子故隱公深為之不平而欲稍洩其忿以孤桓公<lb/>
之羽翼與唐乾寧時王珂與其從父重盈之子珙瑶争<lb/>
河中珂求昏於李克用克用為之上請於是珂遂定河<lb/>
中而珙瑶不能與争此與魯事畧相類吾甚悲夫天王<lb/>
自失其權而助人為簒弑者如此也故并論之<lb/>
<pb n="KR4f0020_WYG_005-4b"/>
　　　春秋論三<hi>趙盾一</hi>
春秋魯宣公二年秋九月晉趙盾弑其君夷臯於是左<lb/>
邱明公羊高榖梁赤三子以為弑君者趙穿也經之書<lb/>
盾其說宜何從汪子曰三子者之說非有大悖於孔子<lb/>
也當是之時使穿不得盾必不敢行其事使盾不得穿<lb/>
必不能遂其謀何以言之予嘗畧考史書所載簒國之<lb/>
臣若趙高之弑二世也使閻樂司馬昭之弑高貴鄉公<lb/>
也使成濟成倅劉裕之弑晉安帝也使王韶之其弑恭<lb/>
<pb n="KR4f0020_WYG_005-5a"/>
帝也使禇淡之兄弟朱全忠之弑昭帝也使朱友恭氏<lb/>
叔琮夫是數人者欲為簒逆必先授意於其黨其黨亦<lb/>
樂為之用此與趙盾之事何異辟之於盜羣盜行刼其<lb/>
一雖不行而寔隂主其謀是則劫之魁也反不謂之盜乎<lb/>
故三子者之說非有大悖於孔子也孔子誅其心三子<lb/>
者舉其事也然則三傳果無失乎曰有之左榖皆取董<lb/>
狐之言以反不討賊為盾辠吾謂盾雖討賊亦不免於<lb/>
書弑何也予更考魏唐之事司馬昭既弑高貴鄉公遂<lb/>
<pb n="KR4f0020_WYG_005-5b"/>
収濟倅兄弟殺之朱全忠既弑昭宗已而朝於京師亦<lb/>
殺友恭叔琮夫二人之心甚譎謀甚狡其殺濟倅友恭<lb/>
叔琮者豈非欲自解於簒逆㢤然天下後世卒不以此<lb/>
薄兩人之辠故使人臣無弑君之心雖力不能討賊亦<lb/>
必不以惡名加之苟有其心雖狡譎如司馬昭與朱全<lb/>
忠者亟除其黨以自解猶無益也吾故有感於歐陽子<lb/>
之論而為之廣其說如此<lb/>
　　　春秋論四<hi>趙盾二</hi>
<pb n="KR4f0020_WYG_005-6a"/>
按左氏晉趙盾救焦遂自隂地及諸侯之師侵鄭楚鬬<lb/>
椒救之遂次於鄭以待晉師趙盾曰彼殆將斃矣姑益<lb/>
其疾乃去之汪子曰此弑其君夷臯之歲也觀於侵鄭<lb/>
而盾不臣之謀見矣何也鷹隼之將擊也必伏其翼虎<lb/>
豹之將摶也必匿其形此無足怪也惟其不輕發於此<lb/>
是以大逞其毒於彼而莫之制也以盾率晉國之衆而<lb/>
合宋衞陳三諸侯之人成師以岀惟敵是求何有於鬬<lb/>
椒之偏師㢤然且不戰而去之者非形弱勢詘也當此<lb/>
<pb n="KR4f0020_WYG_005-6b"/>
之時内難將作既不暇相持於外而又以為戰而勝則<lb/>
横挑強楚之怒戰而不勝則無以懾服國人之心如是<lb/>
而欲行大事其誰與同惡者盾於其中固有深謀在焉<lb/>
故寧少歛其鋒強抑其隂鷙之氣而不欲輕用之於楚<lb/>
也不然豈文公襄公之烈猶存而盾遽畏楚乎㢤齊崔<lb/>
杼伐魯北鄙魯公患之孟公綽曰君何患焉崔子將有<lb/>
大志不在病我必速歸既而果不為㓂齊師徒歸夫崔<lb/>
杼所用葢即盾之餘智也特杼親射其主而盾則假手<lb/>
<pb n="KR4f0020_WYG_005-7a"/>
乎人耳三傳不察遂欲以不討賊者原盾辠抑知盾之<lb/>
造謀也乆矣與崔杼同罪而異其罰豈足為春秋之法<lb/>
耶吾嘗論之自古悖亂之臣未有不合一轍者也劉裕<lb/>
既入關中可以速得志於西北矣而自謂根本未固遽<lb/>
引兵東歸是時逆迹猶未形也然崔浩則先知之以告<lb/>
魏主浩之善料事亦何減於公綽之料崔氏㢤今夫功<lb/>
利之在目前也是下愚之所昧而中智之所争也有人<lb/>
於此不貪近功不邀厚利其人苟非大美則必為大惡<lb/>
<pb n="KR4f0020_WYG_005-7b"/>
若趙盾侵鄭而不戰崔杼伐魯而不㓂劉裕至關中而<lb/>
不復西畧此皆大惡無疑也盖其所欲者益㴱所圖者<lb/>
益狡則凡目前之功利舉不足以入其心而動摇其志<lb/>
惜乎侵鄭之時列國卿士大夫無一人如魯之孟公綽<lb/>
魏之崔浩能逆闚盾之本謀者可歎也然而邲之役荀<lb/>
林父不欲戰則先縠不從鄢陵之役士燮不欲戰則欒<lb/>
武子不從顧盾將去楚而其衆莫敢與之抗此又盾之<lb/>
積威足以劫之也夫<lb/>
<pb n="KR4f0020_WYG_005-8a"/>
　　　春秋作邱甲解<lb/>
春秋成公元年三月作邱甲所謂邱甲者惟杜氏與胡<lb/>
氏傳所說為詳謂長轂一乗甲士歩卒七十五人此甸<lb/>
所賦今使邱出之是杜氏說也謂一邱所出十有八人<lb/>
積四邱始具一乗今使邱出一甲一甸之中共百人為<lb/>
兵是胡氏說也按周制四邑為邱四邱為甸每甸出戎<lb/>
馬四匹牛十二頭兵車一乗甲士三人歩卒七十二人<lb/>
以其數計之一邱凡十六井得一百二十八家一甸凡<lb/>
<pb n="KR4f0020_WYG_005-8b"/>
六十四井得五百一十二家以甸所出均之四邱則是<lb/>
每邱一百二十八家共出卒二十三人牛三頭甲士則<lb/>
一人不足戎馬則一匹有奇也如杜所說竊疑一百二<lb/>
十八家之中每家不及數口而老幼羸弱婦女半之顧<lb/>
欲使出兵車一乗其數太多而其増賦亦太驟故先儒<lb/>
以胡氏說為允胡氏依司馬法立說盖舊制四邱出三<lb/>
甲三甲為七十五人今四邱出四甲四甲為百人是一<lb/>
邱加二人當出士卒二十五人也但未知戎馬兵車之<lb/>
<pb n="KR4f0020_WYG_005-9a"/>
賦倂増與否故曰未知其所作者三甸而増一乗乎每<lb/>
乗而増一甲乎是胡氏之說長也<lb/>
　　　春秋襍義十二則<hi>并序</hi>
予非能為春秋學者也中有所見輙摭先儒之說誌之<lb/>
所以示鑒戒云<lb/>
　　　　夫人子氏薨<hi>隐二年</hi>
子氏者仲子也仲子桓公之母也古者諸侯不再娶仲<lb/>
子雖歸於我猶未離乎妾也妾何以得稱夫人說者謂<lb/>
<pb n="KR4f0020_WYG_005-9b"/>
惠公縱其邪心欲以仲子為夫人而立桓公為世子故<lb/>
隱公攝位將平國而反之桓夫使惠無是心而隱逆探<lb/>
其未然是誣先君也使有是心而遽成之是納先君於<lb/>
惡也之二者無一可者也故元年不書即位非賢隱也<lb/>
貶也<lb/>
　　　　考仲子之宫<hi>隱五年</hi>
仲子之殁也隱公不敢祔廟而為之築别廟其亦合於<lb/>
禮之變矣而先儒以為譏何也禮妾祔於妾祖姑無妾<lb/>
<pb n="KR4f0020_WYG_005-10a"/>
祖姑則易牲而祔於女君又曰從其昭穆之妾又妾母<lb/>
不世祭於其孫止如是則何别廟之有故曰譏也<lb/>
　　　　子同生<hi>桓六年</hi>
榖梁傳曰疑故志之劉氏非之曰聖人疑之誰復不疑<lb/>
之乎齊詩云展我甥兮展信也詩人信其為齊侯之甥<lb/>
安有仲尼而反疑之者乎此說是也然子同子赤皆適<lb/>
夫人所出也春秋於子同則書其生於子赤則没而不<lb/>
書何也聖人之意若曰文姜雖名滛泆而子同實吾君<lb/>
<pb n="KR4f0020_WYG_005-10b"/>
之子也書之所以正周公之裔决後世之疑也朱子曰<lb/>
桓三年夫人姜氏至自齊六年子同生十八年公乃與<lb/>
夫人如齊則莊公誠非齊侯之子矣朱子其殆深得春<lb/>
秋之㫖者與<lb/>
　　　　宋人執鄭祭仲突歸於鄭鄭忽出奔衞<hi>桓十</hi>
　　　　　<hi>三年</hi>
突之以庶奪嫡以賤簒貴其禍皆仲為之也公羊傳曰<lb/>
古人之有權者祭仲是也權者何反於經然後有善者<lb/>
<pb n="KR4f0020_WYG_005-11a"/>
也斯其說亦謬矣夫仲之易置其君也如奕棊然而可<lb/>
以謂之善乎伊尹周公之於殷周行權者也孔父仇收<lb/>
之於宋守經者也夫變而不失其經之謂權曽是仲也<lb/>
而可以謂之權乎劉氏曰仲之義宜効死勿聽不能是<lb/>
則若强許焉還至其國而背之執突而殺之可也二皆<lb/>
不能而黜其君以立不正春秋之亂臣也然則名突宜<lb/>
矣忽何以不稱子蘇氏曰國人不附大國不援以至於<lb/>
出奔蓋未嘗君也是故不稱子<lb/>
<pb n="KR4f0020_WYG_005-11b"/>
　　　　夫人孫于齊<hi>莊元年</hi>
桓公之見戕也文姜與聞乎故故莊公立而文姜出蓋<lb/>
猶有畏懼羞恥之心焉至於逾年而無防閑責偹之者<lb/>
則遂肆不知忌六年之中而㑹齊侯者三享齊侯者一<lb/>
如齊師者又一其惡益深而無羞恥也益甚矣春秋備<lb/>
書於冊凡以絶之也詩猗嗟小序曰刺莊公有威儀技<lb/>
藝而不能防閑其母故其辭云猗嗟名兮美目清兮儀<lb/>
既成兮終日射侯不出正兮展我甥兮詩之刺莊公與<lb/>
<pb n="KR4f0020_WYG_005-12a"/>
春秋之絶文姜其義一也家氏曰莊公童穉雖欲防閑<lb/>
其母其道無由予考莊公即位之歳蓋年十有四矣<lb/>
　　　　晉侯殺其世子申生<hi>僖五年</hi>
春秋書殺其世子者二君晉獻公宋平公是也公羊傳<lb/>
曰殺世子母弟直稱君者甚之也夫申生與痤皆自縊<lb/>
爾獻公平公未嘗親推刃於其子也如是則何以言殺<lb/>
高氏曰世子至親非其君自殺之則孰敢殺者是故斥<lb/>
言晉侯<lb/>
<pb n="KR4f0020_WYG_005-12b"/>
　　　　宋師及齊師戰于甗齊師敗績<hi>僖十八年</hi>
齊之亂自此始矣蓋齊人殺無虧而立公子昭昭卒公<lb/>
子潘殺其子而自立潘卒公子商人弑舍而立齊人又<lb/>
弑商人而立公子元自古兄弟争國簒奪之禍未有若<lb/>
斯甚者也君子曰其本自桓公失之也桓公多内嬖其<lb/>
<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>至於弑四君延四世而始定於惠公晉獻公亦然其<lb/>
<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>至於弑三君刺三大夫亦延四世而始定於文公辛<lb/>
伯有言内寵並后嬖子配適亂之本也信矣<lb/>
<pb n="KR4f0020_WYG_005-13a"/>
　　　　葬我小君成風<hi>文五年</hi>
君氏隱公之母也春秋書曰君氏卒而不書葬是猶不<lb/>
以夫人之禮葬其母也定姒哀公之母也書曰姒氏卒<lb/>
雖已書葬矣而不書夫人與小君是亦不以夫人之禮<lb/>
喪其母也若僖公之母薨則稱夫人葬則稱小君與君<lb/>
氏姒氏異矣是後宣之敬嬴㐮之定姒昭之齊歸亦如<lb/>
之皆僭也吕氏曰自僖公致厚於妾母而薨稱夫人則<lb/>
適庶亂矣葬又稱小君於是有二夫人祔廟則黷倫易<lb/>
<pb n="KR4f0020_WYG_005-13b"/>
禮無復辨矣葢歸獄於僖公之辭也然則喪妾母宜如<lb/>
之何曰緦麻之服不赴於同既葬不反哭於寢不祔於<lb/>
廟<lb/>
　　　　仲嬰齊卒<hi>成十五年</hi>
此公孫嬰齊也而謂之仲嬰齊公羊傳曰為兄後也其<lb/>
稱仲何孫以王父字為氏也胡氏曰以後歸父則弟不<lb/>
可為兄嗣以後襄仲則以父字為氏亦非也如是則當<lb/>
為春秋所不予矣何以從其恒詞而無貶曰亂昭穆之<lb/>
<pb n="KR4f0020_WYG_005-14a"/>
序失父子之親有不待貶絶而自見者也或曰不言仲<lb/>
孫明不與子為父孫也是貶也<lb/>
　　　　八月丙辰仲孫蔑卒<hi>襄十九年</hi>春王正月辛<lb/>
　　　　　亥仲孫速㑹莒人盟於向秋帥師伐邾<hi>二</hi>
　　　　　<hi>十年</hi>
速之盟向與伐邾也高氏曰代父為卿無復三年之喪<lb/>
也新安汪氏曰獻子禫而不縣則始不三年其昉於速<lb/>
與予以為非也禮有之君既葬王政入於國既卒哭而<lb/>
<pb n="KR4f0020_WYG_005-14b"/>
服王事大夫士既葬公政入於家既卒哭弁絰帯金革<lb/>
之事無辟也今莊子未練而從政未祥而臨戎其殆合<lb/>
於禮之變與是故經無貶詞而莊子為孝孰謂莊子不<lb/>
三年者不然其能逃於聖若賢之責乎<lb/>
　　　　盜竊寳玉大弓<hi>定八年</hi>
南蒯以費叛陽虎以鄆讙龜隂叛矦犯以郈叛皆不書<lb/>
書竊寳玉大弓何也費也鄆讙龜隂也郈也是皆三桓<lb/>
之私邑非公邑也故以之叛不書寳玉大弓魯之分器<lb/>
<pb n="KR4f0020_WYG_005-15a"/>
其不得以私邑比明矣而可以不書乎然則陽虎之辠<lb/>
倍於南蒯矦犯者也先儒謂分器重於地聖人賤貨而<lb/>
重命者皆不識孔子墮三都之義而妄為之說也是故<lb/>
吾無取焉<lb/>
　　　　晉趙鞅帥師納衛世子蒯瞶於戚<hi>哀二年</hi>
至此而衞之亂始極矣假使衞矦輙得國之時能痛哭<lb/>
而號其父曰國吾父之國也如之何其不歸來乎蒯瞶<lb/>
又痛哭而辭曰吾得罪於先君不可以復入矣雖入不<lb/>
<pb n="KR4f0020_WYG_005-15b"/>
可以主宗廟奉社稷矣國固子之國也如此則父子相<lb/>
讓父子相讓則輙雖有衞可也蒯瞶雖徃而代之亦可<lb/>
也計不出此而日相尋於干戈輙固不子而蒯瞶之失<lb/>
父道審矣吾未聞父子争國而不亾者也然春秋不去<lb/>
蒯瞶之世子何也蘇氏曰逐之而立其子者靈公也葢<lb/>
逐之是也立其子非也此召亂之道也<lb/>
　　　春秋傳筮象四則<lb/>
　　　　秦伯伐晉<lb/>
<pb n="KR4f0020_WYG_005-16a"/>
左傳僖九年秦伯伐晉卜徒父筮之吉曰其卦遇蠱曰<lb/>
千乗三去三去之餘獲其雄狐夫狐蠱必其君也汪子<lb/>
曰此盖筮得蠱之䝉也互變震為諸侯千乗之象也㢲<lb/>
為進退去之象也三去者初二三三爻皆㢲也之卦成<lb/>
坎坎為狐㢲為近利市三倍獲之象也故曰獲其雄狐<lb/>
或曰卜徒父所筮六爻皆不變者非也夫果六爻不變<lb/>
何以不引彖辭觀晉語重耳筮入國得泰必引小徃大<lb/>
來之辭則可以知占例矣<lb/>
<pb n="KR4f0020_WYG_005-16b"/>
　　　　鄢陵之戰<lb/>
成六年晉楚遇於鄢陵公筮之史曰吉其卦遇復曰南<lb/>
國䠞射其元王中厥目國䠞王傷不敗何待汪子曰此<lb/>
葢筮得復之頤也外卦坤為國又為西南方之卦故曰<lb/>
南國内震木克外坤土故曰䠞震為蒼筤竹以矢上射<lb/>
之象也凡卦上為首元者首也元王即爻辭國君也又<lb/>
爻辭有灾眚眚為目疾故曰射其元王中厥目是所謂<lb/>
用行師至於大敗以其國君凶者是也或謂震坤拱㢲<lb/>
<pb n="KR4f0020_WYG_005-17a"/>
離㢲為多白眼離為目无離无㢲則中目此殆近乎鑿<lb/>
矣<lb/>
　　　　穆姜<lb/>
襄九年穆姜薨於東宫始徃筮之遇艮之八史曰是謂<lb/>
艮之隨隨其出也姜曰亡是於周易云云汪子曰隨内<lb/>
震外兌是動而得毁折之象也反體為蠱盖醫和所謂<lb/>
女惑男者以擬穆姜之為人亦甚類矣又互體為艮為<lb/>
㢲艮止㢲入入而止焉此其兆皆不能出彖辭雖无咎<lb/>
<pb n="KR4f0020_WYG_005-17b"/>
於穆姜乎何有而史云然者殆阿姜意而為之諱也或<lb/>
謂艮之隨亦隨之艮信如此說則隨六二係小子失丈<lb/>
夫艮六二艮其腓不拯其隨其心不快又皆不可出之<lb/>
象明矣<lb/>
　　　　叔孫穆子之生<lb/>
昭四年初穆子之生也莊叔筮之遇明夷之謙以示卜<lb/>
楚邱曰是將行而歸為子祀以䜛人入其名曰牛卒以<lb/>
餒死云云汪子曰楚邱之辭多未易暁姑擇其可曉者<lb/>
<pb n="KR4f0020_WYG_005-18a"/>
言之其曰行者艮為徑路爻辭所謂于行有攸徃是也<lb/>
曰歸者離為飛禽艮為止止不得行所謂于飛垂其翼<lb/>
是也曰䜛者離火言揚所謂有言是也曰以餒死者離<lb/>
位居三艮為兌之反不見其口則无以食所謂三日不<lb/>
食是也以上率與爻象合至於為祀則卦中无祀象名<lb/>
牛則卦中有牛而亦无為名之象其他雜引之卦尤多<lb/>
支離傅㑹疑左氏嘗文之以神其占未必皆楚邱本辭<lb/>
也若陳敬仲筮得觀之否史知其將興於姜張守節謂<lb/>
<pb n="KR4f0020_WYG_005-18b"/>
爻屬辛未又觀上體㢲未羊㢲女女乗羊故為姜此乃<lb/>
以字體牽合則幷非左氏之指矣<lb/>
　<lb/>
　<lb/>
　<lb/>
　<lb/>
　<lb/>
　堯峯文鈔巻五<lb/>
</p>
<p>
</p>
  </div>
</body>
</text>
</TEI>
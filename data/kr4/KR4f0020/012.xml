<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻十二</head>
    <p>
<pb n="KR4f0020_WYG_012-1a"/>
欽定四庫全書<lb/>
　堯峯文鈔巻十二　　　翰林院編修汪琬撰<lb/>
　　誌銘二<hi>共五首</hi>
　　　前明吏部騐封司郎中曹公墓誌銘<lb/>
順治初<lb/>
王師渡江破金陵故明賢士大夫相率南奔往往﨑嶇<lb/>
閩粤間思以功名自葢然而門戸之禍益熾上不知兵<lb/>
下不用命文恬武嬉卒至土崩瓦解然後巳其在行間<lb/>
<pb n="KR4f0020_WYG_012-1b"/>
者或死於兵或死於盜賊水火僅而得免或竄入方袍<lb/>
黄冠之中其尤幸者則又感憤無聊或廬一廛田一區<lb/>
甘齒編氓以終君子論其世悲其志而竊歎其所遭之<lb/>
不辰不忍援亡國大夫之說苛繩其後也如侍郎公與<lb/>
公是巳公諱元方姓曹氏字介皇别自號耘菴世居海<lb/>
鹽之淳風里父侍郎公諱履泰舉天啓中進士踰十八<lb/>
年為崇禎十六年公亦舉進士父子皆侃侃抗直不撓<lb/>
以才學竝著聲譽中朝争推為東林黨人當金陵之破<lb/>
<pb n="KR4f0020_WYG_012-2a"/>
也自京口至浙西無不望風内附侍郎公方以謫戍家<lb/>
居公亦棄常熟縣印歸省於家㑹淳風為亂兵所掠公<lb/>
父子蒼皇中各棄家散走公由間道變姓名入閩乃得<lb/>
謁唐王於福州授吏部文選司主事累進騐封司郎中<lb/>
繼而侍郎公亦由海道至授太常少卿累升兵部右侍<lb/>
郎父子俱在列是時閩中恃大帥鄭芝龍為重而芝龍<lb/>
桀驁至與閣臣抗禮出入呵殿聲擬於警蹕其視唐王<lb/>
蔑如也由是唐王君臣積與相猜恨竟殺其所善都督<lb/>
<pb n="KR4f0020_WYG_012-2b"/>
陳謙公逆䇿國事將敗乞視師江上乃加御史銜賚白<lb/>
金五十兩而遣之公僅抵浦城而江上潰兵突至遂縋<lb/>
城竄走山谷匿僧舍中侍郎公乃從唐王趨贛州中道<lb/>
傳<lb/>
王師至土豪將縛侍郎公以降急投身崖石下斃而復<lb/>
蘇亦輿卧僧舍中其地距浦城踰數百里公聞之懼侍<lb/>
郎公不免急號呼訪求凡間闗亂兵間者若干日父子<lb/>
始復相見迎至浦城侍郎公以病先返故里而公獨滯<lb/>
<pb n="KR4f0020_WYG_012-3a"/>
留僧舍明年夏甫歸渡錢唐而丁侍郎公艱矣於是淳<lb/>
風故廬巳毁里中交親無藉及市井惡少年争洶洶攘<lb/>
臂視公為奇貨所以挾持虚喝者萬端公屹不動然其<lb/>
家遂破挈母夫人及妻子寄食旅舍中久之事定始卜<lb/>
硤石村葺東山草堂以居杜門讀書賦詩暇則挾杖媐<lb/>
遨山水如是者三十年最後縣官慕公歎曰此先朝遺<lb/>
老也延為鄉飲大賔公力辭不可得識者咸以為允享<lb/>
年八十有二卒於草堂之正寢公少有至性尤重名節<lb/>
<pb n="KR4f0020_WYG_012-3b"/>
敦尚氣誼侍郎公在崇禎朝以給事中言事忤大閹王<lb/>
永祚羅織下刑部獄公為諸生蒲伏數千里入視醫藥<lb/>
於獄中為摩創吮血日夜目不交睫出則囚服叩首控<lb/>
訴諸公卿之門流涕被面見者悉矜其寃侍郎公慮公<lb/>
為邏者所獲公曰兒萬死不憾侍郎公竟以譴戍得脫<lb/>
拊公語所知曰此吾克家子也微此子吾不望生還矣<lb/>
及金陵建都公居選人中先是閣臣馬士英後先與侍<lb/>
郎公俱繋獄相親厚視公如子姓至是擅政有薦公署<lb/>
<pb n="KR4f0020_WYG_012-4a"/>
職方事者㫖已下矣士英覬公往謁且欲借以德公公<lb/>
訖不往上䟽言願得循分守外吏語侵士英士英怒遂<lb/>
授常熟知縣以去其居平氣節如此公為宋忠靖公勛<lb/>
之後勛扈髙宗南渡其裔孫始徙著海鹽曽祖某祖某<lb/>
萬厯中舉人羅山知縣以侍郎公貴歴贈太常少卿侍<lb/>
郎公之葬也故史官吳先生太冲為之誌其文典質可<lb/>
誦今諸孤卜於某年月日葬公大河堰之原以誌銘屬<lb/>
琬謹按公自撰年譜及侍郎公誌采掇其出處大節與<lb/>
<pb n="KR4f0020_WYG_012-4b"/>
侍郎公牽連書之以信後世至於行狀所述猥𤨏不當<lb/>
書者俱不及載云娶陳宜人子男二人三德康熈丁己<lb/>
舉人三才廩貢生皆側出女二人適諸生沈聖祥陳宜<lb/>
人出適監生王子頲亦側出孫男四人孫女二人銘曰<lb/>
維明之季勢傾莫支噫小朝廷僅延嵗時雖有君子亦<lb/>
奚能為猗與曹公才大未施脫身兵燹晩卜幽栖峽石<lb/>
之麓可讀可犁可觴可詠可詒後嗣碩果不食天若祐<lb/>
之夀考令終如公則希河堰之濵神爽來依偕侍郎公<lb/>
<pb n="KR4f0020_WYG_012-5a"/>
九原相隨琢詞於石不磨是期<lb/>
　　　誥封奉直大夫翰林院修撰加二級鄉飲大賔<lb/>
　　　　繆公墓誌銘<lb/>
自我<lb/>
世祖定鼎以來<lb/>
國家舉行<lb/>
臨軒䇿士之典凡十有三而以第一人及第者吾郡獨<lb/>
居其五海内傳為盛事中間有太公與太夫人皆無恙<lb/>
<pb n="KR4f0020_WYG_012-5b"/>
能享其子之禄而屢受<lb/>
天子貤封之錫者惟學士徐公肅侍講繆歌起兩先生<lb/>
之家為然侍講尊甫蘚書公尤老夀侍講既第公數遨<lb/>
媐自得居則有亭池華木之勝㳺則有山川泉石之娛<lb/>
日夜偕故人賔從與夫鄉里之老談笑偃仰於尊罍壺<lb/>
矢之間肥脆之味不絶於口絲竹謳歌之音不絶於耳<lb/>
加以<lb/>
命詞寵章後先叠至門庭之盛鮮與為儷如是凡十年<lb/>
<pb n="KR4f0020_WYG_012-6a"/>
而公始殁古之洪範傳凡謂五福者庶幾其悉有之吳<lb/>
中之人皆知侍講之孝養其親顧不知公之勸飭指誨<lb/>
所以勉侍講於成者惓惓備至葢訖暮年而後能盡食<lb/>
其報也公諱慧隆字子京蘚書其别號也先世自常熟<lb/>
遷於府城故今為吳縣人曽祖憲祖天秩並贈布政使<lb/>
司右參政考國維萬厯辛丑進士歴任貴州右參政而<lb/>
殁嘗平蠻冦安邦彦之亂功載前史妣蘇氏徐氏皆恭<lb/>
人生母齊氏公為諸生不尚虚名亦不屑屑章句行文<lb/>
<pb n="KR4f0020_WYG_012-6b"/>
不屬稾頃刻數千言可就諸老儒皆遜避之當勝國之<lb/>
末公愀然意有所不愜輙棄去舉子業惟以課督侍講<lb/>
為務於是延予友宋子既庭舘於家是時既庭方與公<lb/>
之弟子長先生以文章雄吳下名聲相埒予既善既庭<lb/>
而予季南賮復受業其門數人者晨夕侍講讀書之舍<lb/>
數用文學相淬礪公每肅予輩入必具酒炙示殷勤未<lb/>
嘗以丈人行自抗也嗣後侍講學益進聞望亦益重四<lb/>
方鉅公貴人及知名之士舟車造門者相望公必率侍<lb/>
<pb n="KR4f0020_WYG_012-7a"/>
講迓勞其間身自備賔主之禮其遇單寒者則折節慰<lb/>
藉尤有加焉雖甚煩費亦不怠以中止故侍講訖成通<lb/>
儒而最後遂受<lb/>
天子非常之知特簡之以魁多士皆公善教其子致之<lb/>
也侍講既第親故動色相賀公不色喜詒書戒之曰若<lb/>
何以不愧科名惟安分不躁進勤學不曠職則忠孝俱<lb/>
在是矣侍講内艱服闋公趨之入朝侍講念公老矣故<lb/>
為事遷延其期公大愠曰忠即孝也方<lb/>
<pb n="KR4f0020_WYG_012-7b"/>
國家多事豈若從容内顧時乎立遣治<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>以行久之侍<lb/>
講又將請告祝公七十夀公復詒書報之曰吾彊徤善<lb/>
飯毋庸若歸養為也葢其始終勉勵侍講者若此然則<lb/>
公之優游暮年以忘其老以遂其志食侍講孝養之報<lb/>
而享有此五福者夫豈偶然哉公性坦直不設城府數<lb/>
好周人之急雖名為貴公子而弱冠孤露即能以一身<lb/>
榰柱其間屢思慕參政公悉叙次歴官政績走數千里<lb/>
外請祀於閩於浙於黔吳人至今稱公孝云公享年七<lb/>
<pb n="KR4f0020_WYG_012-8a"/>
十積封至奉直大夫翰林院修撰加二級配王宜人文<lb/>
恪公鏊五世孫也先公七年卒前禮部尚書宛平王敬<lb/>
哉先生銘其墓子男一人彤即侍講也女子子一人適<lb/>
諸生顧瑞書孫男一人祖齡尚幼孫女七人皆配名族<lb/>
宜人之葬也墓在吳縣鄧尉山之麓至是奉公柩往合<lb/>
焉實康熈十六年十二月某日也予自病假歸里杜門<lb/>
無賔客公獨再詣予苕蕐書屋握手勞問如平生歡且<lb/>
辱有奬借之語故侍講屬予銘予不敢辭銘曰<lb/>
<pb n="KR4f0020_WYG_012-8b"/>
溯繆之興由東漢晉代有顯聞爰及參政參政剙蹟實<lb/>
於吳門服勤王事以啓後人公載其美播之堂之如彼<lb/>
鵷鸞宜奮而飛不在於躬在其哲嗣章服煌煌安受<lb/>
帝祉維績之豐維報之隆藏是𤣥室夀考令終<lb/>
　　　廣西布政使司左參政分守桂平道徐先生墓<lb/>
　　　　誌銘<lb/>
康熈十有六年三月貴陽徐寧菴先生卒於江寧之寓<lb/>
舍訃至吳門門人沈某汪某既各為位以哭其年九月<lb/>
<pb n="KR4f0020_WYG_012-9a"/>
將卜葬蔡家山之先塋諸門人前期㑹葬江寧孤時成<lb/>
拜且泣曰襄事有日矣維是墓隧之石既具而其辭未<lb/>
立其何以不朽先君而釋諸孤之罪戾於無窮乎既又<lb/>
告琬曰吾子尤以文學為先君所知是吾子之責也琬<lb/>
固讓不獲始敢序先生族里官次治行之實為誌而繼<lb/>
之以銘先生諱某字致公寧菴其别號也先世居彭城<lb/>
明初有從征貴州者以軍功世授千夫長遂家焉曽祖<lb/>
廸吉祖講平原學教諭考卿伯累官四川布政使司右<lb/>
<pb n="KR4f0020_WYG_012-9b"/>
參議先生少聰頴參議公用御史廵按山西歸陳其車<lb/>
服器玩於庭直可千金召先生視之曰此稽古之效也<lb/>
孺子欲之乎先生稍一寓目若不屑意也參議公益竒<lb/>
愛先生稍長閉戸力學博知古今不專尚經生業參議<lb/>
公為御史時始挈家僑於南京即今之江寧府也公間<lb/>
一歸視其家先生必侍側凡議論聞見得諸家庭尤多<lb/>
江寧宿儒前進皆折輩行與交前明崇禎中舉貴州鄉<lb/>
試踰十五年舉順治己丑進士選内翰林庶吉士授祕<lb/>
<pb n="KR4f0020_WYG_012-10a"/>
書院檢討充乙未㑹試同考官出為河南按察司副使<lb/>
管理河道遷廣西左參政分守桂平道未之任而河南<lb/>
廵按御史以私憾銜先生遂為所中至落職而總河與<lb/>
廵撫者争上䟽直其寃甫得白㑹江南奏銷案起以非<lb/>
辜被株累者凡數萬人先生與焉於是不復言出矣先<lb/>
生在翰林數論事且請譯大學衍義進講<lb/>
天子器而重之欲試以吏事適有内外參用之<lb/>
㫖遂擢先生治河是時文學侍從之臣出為外僚如先<lb/>
<pb n="KR4f0020_WYG_012-10b"/>
生比者未久輙復召用至卿貳貴顯而先生竟不復召<lb/>
是後<lb/>
世祖晏駕遂坎壈以終此可為先生惜者也當先生之<lb/>
治河也河決方急悉屛去騶從或乘小舸或䇿單騎日<lb/>
夜奔走數十百里往來䕶視雖大風疾雨不少止有勞<lb/>
先生者先生慨然曰職分宜然吾敢愛一軀使吾民飄<lb/>
流蕩析乎為人敏決所持策多出他人上每秋冬之間<lb/>
下令開濬某所修築某所衆初不喻也既而卒賴以無<lb/>
<pb n="KR4f0020_WYG_012-11a"/>
敗事於是始大服守職公廉不肯以一錢入私橐先是<lb/>
河工嵗費至白金累數十萬民間供役率騷然煩怨先<lb/>
生嚴於估計調發一切諸宿弊悉格不行雖豪猾吏亦<lb/>
相顧縮手不敢為欺所上奏銷冊嵗不過數千金間興<lb/>
大工亦減舊費什之八九而功力雄固倍於往時吏民<lb/>
赴役無敢後期者上官始猶以儒者易先生既旁睨其<lb/>
所為遂相倚如左右手葢無不歎先生之才之足恃而<lb/>
知其學之通於世用也故既中廵按御史䜛卒相與力<lb/>
<pb n="KR4f0020_WYG_012-11b"/>
争而白之先生性醇謹與人交無疾言遽色晩嵗益務<lb/>
為沉深人莫能闚其際家居十餘年未嘗以事干謁有<lb/>
司官於江寧者幾莫識先生面素食補衣怡然自適也<lb/>
享年六十有七配劉孺人子男三人長時成江寧附學<lb/>
生次時亮時敏孫女二人皆幼先生始宦京師與同年<lb/>
曹厚菴先生友善所以切劘底厲甚至其學研極性命<lb/>
而尤詳求經世有用之術琬初第時謁先生於邸舍請<lb/>
問為學之要先生曰昔孔子於易乾卦即發明誠之一<lb/>
<pb n="KR4f0020_WYG_012-12a"/>
言以是傳諸曽子則曰誠意曽子傳諸子思以訖孟子<lb/>
則又皆曰誠身誠其可終身行者乎又問求誠從何始<lb/>
先生曰先儒有言自不妄語始琬至今誦之不敢忘然<lb/>
則充先生之學使得與曹先生皆大顯於<lb/>
朝左推右挽其勲業規模當何如也顧曹先生既蚤殁<lb/>
而先生亦位與學不副不能大究其所施設其見諸官<lb/>
政者厪厪緒餘而巳如琬所叙是也此非先生之不幸<lb/>
而實可為<lb/>
<pb n="KR4f0020_WYG_012-12b"/>
國家惜者也琬厠門牆之末二十餘年矣氣昏質駑既<lb/>
不足以盡達先生之藴雖數用文字見役於人然筆力<lb/>
衰薾又不足以發幽闡微而暴揚先生所學於當世宜<lb/>
其執筆逡廵而有愧心也夫乃作銘曰<lb/>
誠以持巳誠以事君先生之學先儒是遵宜公與卿而<lb/>
卒不振德則多有惟命之屯大江之滸牛首之側土厚<lb/>
水深龜卜墨食永藏於兹不崩不蝕俾而子孫世逢其<lb/>
吉<lb/>
<pb n="KR4f0020_WYG_012-13a"/>
　　　朝議大夫江南布政使司參議分守蘇松常道<lb/>
　　　　加三級方公墓誌銘<lb/>
康熈十六年冬分守蘇松常道參議方公以疾殁於位<lb/>
闔治聞者自士大夫以下至於委巷老稚無不慟哭失<lb/>
聲及明年春喪行遮道號呼拜送者數十里不絶公子<lb/>
共樞既免喪以事至吳舟過閶胥兩門父老争招攜往<lb/>
觀或太息泣下相告曰見公子猶見我公也其明年公<lb/>
子復至聚觀如初其泣下者亦如初嗟乎公何以得此<lb/>
<pb n="KR4f0020_WYG_012-13b"/>
於民哉葢吳人入<lb/>
本朝以來甫脫兵火即旱潦疾癘之災無嵗不有十室<lb/>
九空蕭然愁歎而為有司者不思覆露拊循之術方剙<lb/>
興大役以朘其生而摧其力獨公用清静無事為治順<lb/>
民之欲與之休息故輿頌悉歸於公予嘗論之吳人所<lb/>
患如病羸者然神耗氣衰雖峻補猶虞其不任况可益<lb/>
以苦寒刻削之劑乎是宜節其起居調其衣服飲食然<lb/>
後可以稍延公能得此意以治民民既翕然悅服而又<lb/>
<pb n="KR4f0020_WYG_012-14a"/>
惜其設施未竟也儻天假之齡俾得建牙開府於江淮<lb/>
之間以宣布<lb/>
朝廷德化不當大有造於吾吳與然則公之殁也豈惟<lb/>
公之不幸直吳人之不幸已公諱國棟字干霄别自號<lb/>
艾賢先世居浙之德清後徙順天明太師文端公從哲<lb/>
從子也六世祖允及髙祖華曾祖天叙皆贈少師吏部<lb/>
尚書中極殿大學士祖希哲縣學生私諡恬節先生考<lb/>
士淳以文端公廕歴官至饒州太守公讀書明敏過人<lb/>
<pb n="KR4f0020_WYG_012-14b"/>
十嵗善屬文順治初與伯兄皆以諸生舉於鄉伯兄既<lb/>
掇進士而公連不得志於禮闈遂授蠡縣教諭遷國子<lb/>
監助教進博士丁饒州公艱服闋補故官遷刑部江南<lb/>
司主事歴雲南司員外郎福建司郎中出為廣東按察<lb/>
司僉事分廵海北道巨寇鄧耀盤踞海島中時時出没<lb/>
剽掠為雷廉患公請諸制府集兵三千分五路以行而<lb/>
躬總其節制繼又慮賊之他跳也急檄鄰道及安南國<lb/>
王各出兵分搤要害耀遂受擒招徠餘黨所全活數千<lb/>
<pb n="KR4f0020_WYG_012-15a"/>
人廉人争感公德刻主於名宦祠生尸祝焉遷整飭寧<lb/>
武兵備參議久之以裁缺改分守蘇松常道公屢官監<lb/>
司率在兵戈俶擾中更事多矣及涖蘇蘇居江浙舟車<lb/>
之衝視他道尤劇而又值<lb/>
王師有事於閩粤羽書旁午芻茭糗糧之需猝不及辦<lb/>
有司皆惴恐公素具成筭從容指揮咸中肯窾軍興賴<lb/>
以無乏而民間晏然若不知有兵者未幾而採木之役<lb/>
起疾驅入宜興深山中晝夜督視以勞遘疾而歸踰三<lb/>
<pb n="KR4f0020_WYG_012-15b"/>
月殁是嵗十一月某日也享年五十有七公頎然長身<lb/>
問學淹雅工詩喜書而於奕尤入能品與人交不翕翕<lb/>
熱亦不落落凉雖接布衣下士未嘗有疾言傲色歴官<lb/>
三十餘年補衣糲飯絶無聲色蒱飲之好約束胥吏往<lb/>
往皆重足立而撫視士民則藹然具有恩意尤耿介自<lb/>
守不為禍福利害所摇終其身如一也雷廉諸富人被<lb/>
賊誣後先株連下獄公察其寃力争於制府前悉脫其<lb/>
械而出之諸富人念無以報裒白金數千兩夀公公大<lb/>
<pb n="KR4f0020_WYG_012-16a"/>
駭曰吾憫若無辜耳若奈何以此汚我卒卻不受中朝<lb/>
貴人遣幸伶入吳伶故吳中無賴子里人屏不齒者也<lb/>
至是怙勢恣為姦利有司以貴人故争折節下之至與<lb/>
揖讓行鈞禮公獨不少屈伶又以非法干請亦不聼或<lb/>
勸公盍稍委曲為一官計乎卒峻拒不可伶大怒去然<lb/>
亦不能毫毛有加於公也由此聲望益大重喪歸之次<lb/>
年卜葬於大興縣方家莊祖塋之次元配賈恭人前卒<lb/>
遂祔葬焉子男一人辰即共樞例監生娶徐氏側室葉<lb/>
<pb n="KR4f0020_WYG_012-16b"/>
孺人出也女一人殤賈恭人出也共樞好學而有文所<lb/>
娶為太僕卿武進徐君某女故數往還吳中其始至也<lb/>
實來徵銘且曰知公者莫子若也予惟前此請告十年<lb/>
適當公治吳時公嘗以微言動予曰何以教之予正色<lb/>
曰昔漢杜密家居每多所陳託而劉季林以閉門埽軌<lb/>
稱清髙士頗為密所譏評然黨事之興季林竟免使君<lb/>
將使某為密乎抑寧為季林也公笑而頷之故其相知<lb/>
最深不可以不銘銘曰<lb/>
<pb n="KR4f0020_WYG_012-17a"/>
鼎鼎鉅族文端基之碩儒循吏惟公繼之公未來吳吳<lb/>
人惶惶及公至止歌舞康莊仁以矜物廉以律躬活千<lb/>
人者後必有封吳人思公瞻望公子餘慶綿綿是續是<lb/>
似<lb/>
　　　湖廣湖南布政使于公墓誌銘<lb/>
公姓于氏朋舉其諱襄于其字而念劬其自號也于之<lb/>
族稱金壇巨室先世有累官都御史諱湛者公之七世<lb/>
祖也恩貢生諱玉鳴者大王父也費縣教諭贈布政使<lb/>
<pb n="KR4f0020_WYG_012-17b"/>
諱之鏞者王父也累贈至布政使諱㫤者父也荆夫人<lb/>
其元配也子五女六星煥星燦星炳皆太學生與星燿<lb/>
星炯則公之子也候選州同姜伊鄉進士張恕可太學<lb/>
生徐時成李肇軫吳逺立與王緝馨則公之女夫也公<lb/>
舉順治六年進士選翰林院庶吉士授檢討越五年奉<lb/>
㫖外陞遂除分廵睢陳道按察司副使遷福寧道布政<lb/>
使司參政四川按察使山東右布政使外艱服闋補湖<lb/>
廣湖南布政使此公所歴之官也自文林郎至通政大<lb/>
<pb n="KR4f0020_WYG_012-18a"/>
夫此公所積之階也其在睢陳嘗自署其廳事曰無求<lb/>
於吏吏自察不擾於民民自安其為政大指如此㑹公<lb/>
婦翁荆公其惇知郾城縣縣故公之屬也一昔盜踰城<lb/>
劫庫帑殺縣官去闔城士民洶洶謂城將受屠公聞變<lb/>
即間道馳至諭以無恐且勅縣吏閉城門已而營將果<lb/>
統兵抵城下公拒不聽入營將怒□諸總督總督召公<lb/>
詰責公曰縣官於某為舅甥某顧不欲甘心是盜乎然<lb/>
奈何株牽平民俾以非辜被禍總督大悟未幾而獲盜<lb/>
<pb n="KR4f0020_WYG_012-18b"/>
他所最後補湖南由京師取道郾城郾人喜相告曰是<lb/>
前活我于使君耶空一縣遮道迎送凡數十里不絶其<lb/>
在福寧甫抵任而興化兵譁事起興化瀕海協鎮官部<lb/>
卒皆羣盜受撫者也適有材官辱張給事僕為給事所<lb/>
訟鎮將撻材官數十衆卒大憤相率入給事家毁其門<lb/>
戸什器將殺給事急走竄以免衆遂欲脅鎮將為亂㑹<lb/>
其將已濳行入㑹城既不得逞乃縊死被撻者復噪入<lb/>
給事家誣其僕殺人公先廉得首惡數輩因集文武諸<lb/>
<pb n="KR4f0020_WYG_012-19a"/>
官㑹鞫即擒首惡者縛階下於是健兒帶劍方林立咸<lb/>
瞋目悻悻有不平意公從容呼首惡語之曰軍法士在<lb/>
伍惟將之聽今若曹乃敢挺而譁以至殺人罪不赦顧<lb/>
吾新下車且奉上官指念若曹約束無素止用殺人律<lb/>
從事則罪有專坐於若曹何如衆始泥首言殺人者張<lb/>
氏僕也公叱之曰若曹氣燄何等視張僕直俎上肉耳<lb/>
彼顧能於千百健兒中奪一人縊之耶更召被縊者妻<lb/>
及其家厮養童訊之俱吐實遂按首從三人寘諸法而<lb/>
<pb n="KR4f0020_WYG_012-19b"/>
釋其餘於是軍民以安是日微公幾至大變泉州提督<lb/>
官劋海盜盜或逸入興化界鎮將擒數百人將悉俘之<lb/>
公視其嘗薙髪者則曰此良民被陷也法當宥有年少<lb/>
者則曰童稚何知又當宥所全活甚夥漳州與海中厦<lb/>
門相望號要地<lb/>
國家既遣固山額真統兵營㑹城備應援而額真别遣<lb/>
梅勒分畨駐漳以守嵗凡四易兵馬往返七百餘里輙<lb/>
檄民夫供役多至三四千人其人荷重踰險或受鞭箠<lb/>
<pb n="KR4f0020_WYG_012-20a"/>
或苦饑羸墜崕以死者相繼公憫之言於總督請駐防<lb/>
者母踐更總督曰不可公曰然則展其瓜期可乎乃議<lb/>
展嵗四易者為再易葢自此始其在湖南湖南人甫脫<lb/>
兵火率不聊生公一切休息之毎見司中胥吏猥濫踰<lb/>
數百人歎曰湖南百姓皆鶉衣鵠面而此曹子鮮衣張<lb/>
葢縱横市井間何所取之悉下令汰去止留謹厚者數<lb/>
十人俾供文書而已數為上官力言士民利病暨有司<lb/>
賢不肖狀上官絶不省且疑其立異有所誅責公又槩<lb/>
<pb n="KR4f0020_WYG_012-20b"/>
置不應積與廵撫者忤竟以事中傷公得<lb/>
㫖鐫二級調用公未歸而廵撫亦遂以貪殘獲罪士民<lb/>
咸快廵撫而惜公無不相顧歎息者公故以廉慎知名<lb/>
其去睢陳也將渡洪澤湖榜人慮舟輕不敢前因舁岸<lb/>
旁巨石以實舟公笑曰惜此石差頑耳不然即陸鬱林<lb/>
故事矣福建總督李公某亦嘗曰在地方不愛錢者惟<lb/>
我與于參政耳此公涖官之大凡也公少喪妣馮贈翁<lb/>
引至殯所誡曰汝母僅生汝儻不讀書自力母在棺中<lb/>
<pb n="KR4f0020_WYG_012-21a"/>
目不瞑也公既受命則又曰俟汝有立而後葬汝母及<lb/>
公以檢討謁告始葬馮太夫人於西墳如贈翁言晩嵗<lb/>
公屬諸子曰異時必葬我太夫人側其事繼母張尤謹<lb/>
病將革慮遺張太夫人憂數力疾往問起居事諸父及<lb/>
拊幼弟皆孝友無間言此公居家之大凡也公享年五<lb/>
十有六以某月日卜葬縣之某鄉某原距馮太夫人墓<lb/>
若干步從公志也將葬公之冢君星煥已早世其來請<lb/>
銘者次君星燦而介之以請者徐君時成也銘曰<lb/>
<pb n="KR4f0020_WYG_012-21b"/>
學優入官惟右之制後世不然學與政貳表表于公國<lb/>
之偉器起家文儒乃諳吏治<lb/>
帝曰往哉汝學既䆳汝佐汝長試汝政事遂歴五藩不<lb/>
敢告瘁所去見思咸懐其惠修途方軌胡然中躓所學<lb/>
什百施未一二壯年歸休韜此鋒銳積此趾美用詒來<lb/>
嗣惟爾嗣人既有既似活千人者厥封可俟巍巍新阡<lb/>
宰木森然詩以章之億萬斯年<lb/>
　堯峯文鈔巻十二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div>
                <head>堯峯文鈔巻十六</head>
    <p>
<pb n="KR4f0020_WYG_016-1a"/>
欽定四庫全書<lb/>
　堯峯文鈔巻十六　　　翰林院編修汪琬撰<lb/>
　　誌銘六<hi>共八首</hi>
　　　敇授文林郎閩縣知縣劉君墓誌銘<lb/>
君諱惠恒字子廸别自號養孺姓劉氏漢中山靖王之<lb/>
裔在唐有禹錫者顯名於時其後再遷始定居無錫至<lb/>
君之大王父封郎中諱陞以舉人兩署教諭偕其子光<lb/>
禄少卿後先咸著聲望同縣髙忠憲公少師事郎中而<lb/>
<pb n="KR4f0020_WYG_016-1b"/>
與少卿同朝相友善故郎中父子之殁也悉忠憲公誌<lb/>
其墓少卿諱元珍由萬厯中進士累官南職方郎嘗劾<lb/>
首輔沈一貫朋邪䝉蔽狀以故削籍既起少卿又劾故<lb/>
贊畫劉國縉與楊鎬李如栢扶同賣國直聲震天下推<lb/>
為東林黨魁少卿之子封知縣諱明翹生四子君其長<lb/>
也舉順治丁亥進士授福建閩縣知縣巡按御史疏薦<lb/>
治行第一内擢有日矣㑹以抗直中忌者罷歸年甫二<lb/>
十有五遂杜門謝賔客益自力於學不復言仕宦者凡<lb/>
<pb n="KR4f0020_WYG_016-2a"/>
三十有三年於書無所不讀尤好宋儒語録而平居所<lb/>
私淑者則専在忠憲公每恨不及從公游也故其學本<lb/>
諸靜坐而用致知格物為工夫躬行心得為歸宿每欲<lb/>
由忠憲以溯程朱由程朱以溯孔孟其原委統緒井井<lb/>
如也葢晩而益邃於易絶不喜佛老兩家嘗歎曰佛氏<lb/>
不知性老氏不知心本原既誤必無與吾儒可合者又<lb/>
曰天下聰明才智之士多流入佛老亦未取五經四子<lb/>
及大儒諸講義熟習而深思之耳不然吾道廣大精微<lb/>
<pb n="KR4f0020_WYG_016-2b"/>
方孜孜汲汲日夜從事於此其於彼佛老之學非惟不<lb/>
敢實有不暇也病肺將革為手囑數百言凡棺中幅巾<lb/>
絞衾次及殮葬之制悉具且言治喪禁用浮屠其說曰<lb/>
吾閲釋氏懴文皆悔過遷善之言非謂拜誦便有益也<lb/>
佛非愚人人柰何自愚耶君之議論類如此嗟乎晚近<lb/>
士大夫少而躭章句之習一旦登朝則溺於功名富貴<lb/>
聲色賄財之好未嘗有得於學也至其暮年則氣薾而<lb/>
志昬而又有所謂死生禍福者搖兀其中於是乎惟釋<lb/>
<pb n="KR4f0020_WYG_016-3a"/>
氏之歸髙者或竊其緒言以自文而下者遂趨於佞佛<lb/>
欲藉是以得福而逭禍延生而賖死不亦大惑矣哉予<lb/>
老且病作治命以教誡二子其說與君畧同然聞者不<lb/>
以為疑即以為妄度二子之心亦未必其能遽遵也幸<lb/>
而有如君者行之於前予庶幾得援君以自信而強吾<lb/>
子以必從也夫然則君洵可謂賢矣享年五十有九所<lb/>
著有樹樗園詩集五巻贅語遺稾各若干巻某年月日<lb/>
卜葬某鄉某原孺人秦氏二男子長曰學洙蘇州府學<lb/>
<pb n="KR4f0020_WYG_016-3b"/>
生次曰學柔殤三女子長適秦宏<graphic n="KR2462" url="https://raw.githubusercontent.com/kanripo/KR-Gaiji/master/images/KR2462.png" mimeType="image/png"/>次適呉茂鍈次許<lb/>
諸生秦汝瀚孫男女各一初君之在閩也公廉有惠愛<lb/>
於民及去官無錢以治<graphic n="KR0724" url="https://raw.githubusercontent.com/kanripo/KR-Gaiji/master/images/KR0724.png" mimeType="image/png"/>上官知君者予道里費始得<lb/>
歸其鄉瀕行哭送者數千人然君為吏甫三載凡有設<lb/>
施未足以竟君所學故予不復詳次云銘曰<lb/>
維忠憲公明鉅儒徳言煌煌日星如維君與公同里閭<lb/>
一試而蹶潛其軀私淑先正儼步趨力研奥㫖探遺書<lb/>
忠憲之學斯不孤憤世陷溺惑且愚欲扶儒術揮浮屠<lb/>
<pb n="KR4f0020_WYG_016-4a"/>
辭而闢之抉根株忍使羣心逐淪胥賢哉若人今則亡<lb/>
銘以示褒非曰諛<lb/>
　　　周宏叔墓誌銘<lb/>
君諱某字宏叔姓周氏其先家於常州有諱應者宋開<lb/>
慶進士歴知建康府制置安撫使始居無錫其後他徙<lb/>
越十一傳而復歸故自君以上數世皆無錫人君為諸<lb/>
生以才畧著聲譽不幸早世配華孺人生子男子一廷<lb/>
旦縣附學生子女子一適華某孫男三鈞鑄鏜孫女一<lb/>
<pb n="KR4f0020_WYG_016-4b"/>
曽孫男女三君卒於順治二年某月日春秋三十六孺<lb/>
人卒於康熈十九年某月日春秋六十八相距踰三十<lb/>
五年先是廷旦卜葬君於大池之新原及免孺人喪之<lb/>
次年遂啓君壙以某月日奉孺人柩往祔其去君之葬<lb/>
亦踰三十年矣君有弟文季予鄉試同門生也故廷旦<lb/>
介文季子某來乞予銘子不得辭因按狀中所載次第<lb/>
韻之為銘以授之廷旦復言曰先人棄孤某早故其述<lb/>
遺事也弗詳此某殁世有餘憾者也予應之曰昔孔子<lb/>
<pb n="KR4f0020_WYG_016-5a"/>
少孤不知其墓問於聊曼父之母然後得合葬於防若<lb/>
吾子知而述者視孔子不既多乎夫何憾銘曰<lb/>
以國為氏巨莫如周源也則遙霈霈其流君之鼻祖曰<lb/>
瑜公瑾為吳名臣江東以振自瑜而下繼繼繩繩醇儒<lb/>
純吏在宋有聞爰自毘陵來居無錫里曰錦雲于田于<lb/>
宅元明之交子姓播遷有諱清者始還故㕓曽大父後<lb/>
大父維新潛采匿曜仍世弗振皇考懐良碩徳藹藹郡<lb/>
延鄉飲充賔之介厥緒既作逮於君身少居黌序郁然<lb/>
<pb n="KR4f0020_WYG_016-5b"/>
有文文何足多此小儒事君視勲名直戾契致詔遴騎<lb/>
射騁而輓彊俛仰自雄莫與抗行勝朝之末黨人騰沸<lb/>
君雖家食為國喑噫譬彼嫠婦不惜其嫠宗國將隕中<lb/>
夜涕洟江淮搶攘震驚郊野釃酒椎牛願衞里社志斯<lb/>
豪矣人則搤之材斯長矣命又促之及乙酉嵗洊臻喪<lb/>
難殷憂弗勝竟訖君算嬪惟孺人鵞湖其鄉婉婉令儀<lb/>
克事尊章克睦先後諸姑姊妹以是助君克稱賢對君<lb/>
之甫殁孺人號吁臣也死君婦也死夫於義宜然藐孤<lb/>
<pb n="KR4f0020_WYG_016-6a"/>
孰怙強顔視息兾完門户孺人盛年苦節是貞送老字<lb/>
幼如君尚存孺人白首甘節以終見君地下靡愧於衷<lb/>
長山之陽大池之側君與孺人實棲體魄有檟有松鬱<lb/>
乎墓門君與孺人用佑後昆後昆如何遺澤爾保爾熾<lb/>
爾昌兹銘可考<lb/>
　　　仲翁墓誌銘<lb/>
由吳江縣治東南行七十里有地曰盛澤其間川流囘<lb/>
環煙火稠密四方商旅雲檣風帆相望至止號為巨鎮<lb/>
<pb n="KR4f0020_WYG_016-6b"/>
而䖏士仲翁之家在焉葢居此累數世矣翁善生殖喜<lb/>
讀書好客不厭遣其兩子棅樞挐舟過堯峯之麓數從<lb/>
予游予聞翁之訓曰儒者以品行為上辭章次之以問<lb/>
學為先仕宦又次之故兩子斌斌醇雅有聲庠序間為<lb/>
輩行所推及翁殁將葬棅來乞銘侍予側竟日與之談<lb/>
笑未嘗露齒揖之食飲未嘗輙舉酒肉訪以先人遺事<lb/>
必掩淚而對不踰月樞復來速銘其舉止復然予始歎<lb/>
仲氏家學有素又稔知翁為孝義篤實之君子也翁諱<lb/>
<pb n="KR4f0020_WYG_016-7a"/>
某字文濤其系出先賢季路世居山東濟寧州有諱基<lb/>
者宋建炎初南渡始徙籍吳江嘗知台州府即翁之十<lb/>
六世祖也曽大父某大父某父時彦皆潛徳弗耀母徐<lb/>
生四子翁其季也甫八嵗而孤臨父喪極哀如成人里<lb/>
父老以為異長值湖冦之亂走避他境屢瀕於死家以<lb/>
是遂落而奉事母徐逾謹最後母病將革夜輒籲天求<lb/>
代并刲股肉以進母殁且乆言之必嗚咽不止里父老<lb/>
益以為難家既中落以儉勤濟之故復起其自奉過薄<lb/>
<pb n="KR4f0020_WYG_016-7b"/>
無世俗華靡放佚之習輕財好施雖傾橐弗顧中外婣<lb/>
族子姓不能衣食㛰嫁者必以告不幸死喪不能含殮<lb/>
坎薶者必以告翁悉厭其所欲而去他如藥病者棺殣<lb/>
者泉粟其窮獨者不問識與不識也甃其衢路之淤者<lb/>
圮者木石其港瀆之不梁與梁而不支者不問里衆之<lb/>
匃募以否也先是故産已析矣而伯兄為怨家所訐遂<lb/>
興大獄翁度兄不能支願出所受十之四為助族父或<lb/>
搖手曰若年少不解事必貽後悔翁奮曰吾奚悔哉既<lb/>
<pb n="KR4f0020_WYG_016-8a"/>
而獄乆不决挺身趨訴上官乞直兄寃牽連彌年盡費<lb/>
其所受産始得解伯兄陽陽弗之問翁亦怡然無秋毫<lb/>
芥蒂意也嗚呼斯可謂之君子也已以故逺近慕翁者<lb/>
爭趨之殁而里中無少長皆出涕太息昔孔子曰十室<lb/>
之邑必有忠信呉人澆浮舊矣顧以斯鎮一隅之地而<lb/>
得孝義篤實如翁之為者則孔子之言不猶可徴矣乎<lb/>
翁自少警敏雖以避亂廢書暇即記誦經史㫄及天官<lb/>
厯數諸家畧皆通曉以吳江瀕水尤好言水利至於合<lb/>
<pb n="KR4f0020_WYG_016-8b"/>
縣所賦錢穀一切欵項本末利病無不瞭然者在衆中<lb/>
議論侃侃不肯骫骳媕阿隨衆意開闔衆亦敬而服焉<lb/>
臨殁告諸子曰吾家故先賢裔也若曹能力學積善毋<lb/>
辱我與吾祖足矣夀五十四娶吳氏子男六棅國子監<lb/>
生果捷吳江學生樞府學生鸞鳴浙江錢塘學生楷槐<lb/>
女四長適太學生王統次許諸生蔡某方某孫男女四<lb/>
卒以康熈二十年某月日葬以明年某月日其墓在琪<lb/>
字圩之八轉灣距所居凡九里銘曰<lb/>
<pb n="KR4f0020_WYG_016-9a"/>
遙帶淞江近俛具區有木喬如有邱盂如既鞏既安君<lb/>
子之居維後之振維前之儲委慶後昆乆益有餘銘以<lb/>
俟之斯言匪諛<lb/>
　　　觀濤翁墓誌銘<lb/>
東山金君孝植曰吾金之先故居彭城宋建炎初始散<lb/>
徙江左元延祐中吾始祖遷於洞庭東山之橘社村十<lb/>
一傳而至吾父觀濤翁年十嵗畧通經書大義不幸年<lb/>
十一而孤稍壯棄儒佐席氏賈翁故席出也門下諸客<lb/>
<pb n="KR4f0020_WYG_016-9b"/>
行賈者數輩其舅獨知金甥公廉可任禮之在諸客右<lb/>
命諸客悉聽翁指翁善治生他賈好稽市物以俟騰踴<lb/>
翁輒平價出之轉輸廢居務無留貨而已以故他賈每<lb/>
致折閲而翁恒擅其利他賈所市物爭取賤直其貨多<lb/>
苦窳翁獨求其貴良者人以是悉趨翁諸所居物既易<lb/>
售而其利又數倍凡佐席氏者三十年所遣客嵗走四<lb/>
方往則受指於翁返則報命其子本悉集翁所席氏不<lb/>
復問其出入然未嘗取一無名錢所親厚或微諷曰君<lb/>
<pb n="KR4f0020_WYG_016-10a"/>
縦不欲自潤獨不為子孫地耶翁叱之曰人輸腹心於<lb/>
我而我負之謂鬼神何諷者色赧而去為人有至性尤<lb/>
忼慨尚義居母喪號踊殯葬如禮伯兄病客任邱翁往<lb/>
與訣病者噤不受藥翁以藥進齧翁指幾墮翁絶不覺<lb/>
痛遇僧傳以良藥始得愈有寄白金若干兩者其人客<lb/>
死無子行求其壻歸之壻家大驚初不知婦翁有金在<lb/>
吾父所也故山中人皆推吾父長者又曰吾父之殁也<lb/>
植年甫十有九未嘗諳户外事吾弟幼者九嵗吾妹幼<lb/>
<pb n="KR4f0020_WYG_016-10b"/>
者猶在襁抱中賴吾母施孺人左提右挈以有今日吾<lb/>
母外持門户内勤操作送女迎婦代吾父支吾者三十<lb/>
餘年而始殁吾父不問生産有財輒分散貧交及疏兄<lb/>
弟既殁而家無餘貲吾母施予亦然病將革從子婦來<lb/>
視疾手白金償逋吾母猶却之曰若夫客外若盍留此<lb/>
資薪米乎葢其用意仁厚如此此直吾父吾母之大畧<lb/>
爾其懿行甚夥植老矣殆不能悉記而備數也因遂再<lb/>
拜流涕曰植之葬吾父也年尚少隧中之石闕焉未有<lb/>
<pb n="KR4f0020_WYG_016-11a"/>
以刻今吾母又將葬矣敢以其辭累吾子遂出事狀及<lb/>
侍郎葉文敏公所撰翁小傳示予侍郎性耿介不妄許<lb/>
可顧傳中次第遺事畧如金君之言且謂洞庭人齪齪<lb/>
逐末趨利而獨推翁有古獨行君子風洵如是是可銘<lb/>
也翁諱汝鼐字元調曽祖炤祖壂考有聲皆不仕翁少<lb/>
奉父命出嗣従祖祖父某後嘗考授禮部儒士晩而築<lb/>
室太湖之濵頟以觀濤故用以自號云享年五十卒於<lb/>
順治二年某月某日以四年某月某日葬管家嶺之原<lb/>
<pb n="KR4f0020_WYG_016-11b"/>
孺人享年八十卒於康熈二十年某月某日諸子卜於<lb/>
二十三年某月某日奉其柩合於翁兆子男四孝棐先<lb/>
翁一月卒孝植國子監生孝樞亦早卒孝梓女四適周<lb/>
時杰張起鴻葉文榮姚垠孫男女各六曽孫男女四銘<lb/>
曰<lb/>
士而賈行吾所歎也賈而士行衆所難也孝友潔廉翁<lb/>
之賢也侍郎有云不可刪也吾復申之後人之所徴信<lb/>
也<lb/>
<pb n="KR4f0020_WYG_016-12a"/>
　　　熊府君墓誌銘<lb/>
府君既殁之三十有一年孤子源始奉其柩與元配徐<lb/>
孺人合葬於十一都華園村祖塋之次源自少知屬文<lb/>
以貧出贅數為童子句讀師每自傷年老矣不能襄翁<lb/>
媪葬事以為憾及葬來請予銘其壙中之石予按府君<lb/>
諱秉鉉姓熊氏字鼎玉自山東之青州徙著於呉逮君<lb/>
凡五世矣太學生諱紹奎者府君考也由舉人官福州<lb/>
府通判諱文燧者祖考也吳庠生授儒官諱夀柟者曽<lb/>
<pb n="KR4f0020_WYG_016-12b"/>
祖考也由進士累至四川左布政諱佑者五世祖考也<lb/>
府君娶於徐予故徐出而府君實為予従母之夫先是<lb/>
予外王父有四女皆歸巨室而其家後皆中落獨府君<lb/>
與先大夫並時為諸生日益有名天啓四年秋先大夫<lb/>
甫踰冠試於鄉不售而府君巻已在薦中矣㑹同考與<lb/>
主考官意不合力爭不能得亦竟被黜閲三年先大夫<lb/>
舉鄉試府君益感激日夜記誦揣摩亦欲以科名自奮<lb/>
然訖濩落諸生中者若干年而卒為人坦易不問家産<lb/>
<pb n="KR4f0020_WYG_016-13a"/>
有無晩嵗偕予從母頗不相能由是益困夀六十有五<lb/>
府君之殁也徐孺人學佛茹蔬棄去家政源及季弟尚<lb/>
幼賴生母黄紡績相依以活府君得延血食者側室黄<lb/>
之力也徐孺人夀六十有七後府君五年卒黄孺人夀<lb/>
七十有七又後徐孺人十有八年卒至是并以黄祔男<lb/>
治源涇女壻王蕙徴盛恒劉定張昇源涇皆黄孺人出<lb/>
孫男常熟學生葭在曽孫男日炳星炳府君之葬也治<lb/>
若涇若諸女及壻皆前死無在者源獨力拮据不以貧<lb/>
<pb n="KR4f0020_WYG_016-13b"/>
故廢禮昔魯公孫敖知叔服之能相人也見其二子叔<lb/>
服曰穀也食子難也收子今源之於翁媪生食而死收<lb/>
之夫亦克家者矣或謂不及時而葬謂之渴葬過時而<lb/>
不葬謂之不能葬葬府君者過時矣吾子何以稱焉余<lb/>
曰源則何咎之有源之不能葬也萬不獲已於其貧也<lb/>
是故君子原之源雖廢學而葭在從予游讀書能文有<lb/>
名諸生中人稱府君有後云銘曰<lb/>
有邱崇嶐兮有水鬱盤従先人於兹土兮庶鞏且安<lb/>
<pb n="KR4f0020_WYG_016-14a"/>
　　　金府君墓誌銘<lb/>
府君諱朝勲字令猷姓金氏金為吳著姓而其族非一<lb/>
府君先世有千户公諱恭二者當元之季卜居吳之吳<lb/>
苑鄉是為府君始祖鄉瀕太湖於是湖中多盜乗間肆<lb/>
出剽畧公率兩子三孫團集鄉人扞盜兩孫皆死於鬭<lb/>
而意氣不少沮所擒殺甚夥盜相戒不敢犯由是一鄉<lb/>
得完浙江行省上公功次授義兵千户而有司復名其<lb/>
鄉下保以旌之其子姓聚族而居至今稱下保金氏前<lb/>
<pb n="KR4f0020_WYG_016-14b"/>
明二百七十餘年之間用科第及明經起家者相望既<lb/>
入<lb/>
本朝府君之族曽祖舉於鄉者一人其従兄以進士髙<lb/>
第入翰林者一人金氏方盛府君又種徳積學庶幾能<lb/>
大亢其宗顧獨浮沉諸生中坎壈殁世以是知府君者<lb/>
共悼惜之云自千户公而下九傳為紹興府經歴諱某<lb/>
又一傳為縣學生諱某再傳為府學廩貢生諱應華即<lb/>
府君之曽祖與祖若父也府君自少聰穎甫成童受知<lb/>
<pb n="KR4f0020_WYG_016-15a"/>
學使者每試輒在髙等為人醇謹能以孝友律其身以<lb/>
儉勤理其家以仁恩逮其交戚鄰里父殁而事母夫人<lb/>
尤盡子道母微意咈必長跪以請俟其解乃起伯兄與<lb/>
巨嫂相繼早世府君年少當室入則送往事居出則支<lb/>
撐門户綜治生産咸井井有法兄之遺孤子在孩抱中<lb/>
拊之與已出無異先為之擇良乳媪繼又為之延名師<lb/>
選佳耦迄至成立葢始終如一日也何氏姑嫠居來依<lb/>
府君之父府君遵遺命奉養㫄舍如其父在時最後言<lb/>
<pb n="KR4f0020_WYG_016-15b"/>
於有司俾得以苦節旌其門有所事師老而貧其家且<lb/>
燬於火府君出已貲築室悉具室中所需什器而歸之<lb/>
聞者尤以為難他若宗黨之㛰嫁失時者不能喪葬者<lb/>
交游之以緩急有無告者一惟府君之歸府君應之無<lb/>
徳色亦無倦容衆譁謂金氏積善之報將萃此矣然府<lb/>
君為諸生五試省闈不售以準貢入太學再試順天又<lb/>
佹得而失之一故知當要路遣使者以書幣招府君欲<lb/>
為道地推輓之府君恥縁他塗以進婉辭而止其恬於<lb/>
<pb n="KR4f0020_WYG_016-16a"/>
進取如此康熈某年月日疾終於家享年四十有八配<lb/>
顧氏先府君十六年卒繼蔣氏側室陸氏某氏子男子<lb/>
二顧出者曰枋殤陸出者曰上簡廩貢生候授訓導子<lb/>
女子四顧出者許沈烜初未嫁卒蔣出者一適諸生蔣<lb/>
應鑨一許繆宗儼某出者尚幼孫男女四將卜葬府君<lb/>
於靈巖鄉顔家隖祖塋之次以顧孺人祔其孤來乞銘<lb/>
嗟夫吾觀吳中大家巨室席有祖父遺業往往不嫺詩<lb/>
禮之教其強者喜為鬭訟其弱者陷入於聲色裘馬蒱<lb/>
<pb n="KR4f0020_WYG_016-16b"/>
博飲食之好而尤無良者則又愛吝賄財以市怨怒於<lb/>
衆葢未一再傳而敗其家者多矣若府君文行非特金<lb/>
氏保家子也殆所謂一鄉之善士與乃潛光匿耀卒弗<lb/>
及振以詒後人昔歐陽子有言為善無不報而遲速有<lb/>
時然則所以不朽府君者當在府君之子若孫而不繫<lb/>
乎銘之有無也序而詩之亦聊以慰其孤之意云爾銘<lb/>
曰<lb/>
湖濵一曲喬木蒼蒼閱嵗三百家族彌昌府君承之有<lb/>
<pb n="KR4f0020_WYG_016-17a"/>
聲膠庠克保祖徳表於一鄉謂宜顯融厥宗以亢時之<lb/>
不逢夀考是望中道而閼何報之爽匪報之爽天道有<lb/>
常其積也厚其流乃長垂休委祉後嗣之祥尚克有聞<lb/>
為府君光如曰無徴眎此銘章<lb/>
　　　李太公墓誌銘<lb/>
李氏之先自洪洞避亂徙居涇陽踰六世當明世宗朝<lb/>
有諱世達者由進士累官南京吏部尚書殁贈太保諡<lb/>
敏肅於是其族始大有二子長户部郎中梓無子以同<lb/>
<pb n="KR4f0020_WYG_016-17b"/>
産子惟莊為後惟莊即太公父也官内閣中書舍人太<lb/>
公少不好弄遇同輩諸兒或有所忿爭恒退讓不與校<lb/>
中書公固已異之矣及中書公殁事母夫人有至性母<lb/>
雅好佛多所施捨太公輒多市方物奉母儲之以給用<lb/>
平生無他嗜好惟讀書鼓琴種樹豢魚以自娛尤精醫<lb/>
術全活人無算浮沈諸生中踰數十年晩而公子念慈<lb/>
字屺瞻者舉於鄉邑衆方敬愛太公前此皆曰李秀才<lb/>
善人何蹭蹬不偶乃爾豈天道報施或爽耶至是則曰<lb/>
<pb n="KR4f0020_WYG_016-18a"/>
天將使食報於其子矣越三年屺瞻成進士衆益喜為<lb/>
太公賀繼而屺瞻授河間推官已又補廉州已又以裁<lb/>
缺甫之任而罷於是衆稍失望曰天道故無知乎其後<lb/>
改授新城知縣卒以詿誤去官衆心益不厭而太公聞<lb/>
之怡然自若也㑹<lb/>
王師討叛滇屺瞻以才能薦往湖廣従軍遂補竟陵知<lb/>
縣不數月復以博學宏辭薦試京師於是衆喜過望又<lb/>
皆曰<lb/>
<pb n="KR4f0020_WYG_016-18b"/>
天子必大用屺瞻矣太公自此食報未艾也<lb/>
御試既竣京師譁謂屺瞻已前列語傳士大夫間絶不<lb/>
知所従來最後竟報罷無不為屺瞻搤腕太息者屺瞻<lb/>
亦悒悒不快棄官西歸甫抵里門猶逡巡瑟縮懼無以<lb/>
順適太公意太公顧怡然如故呼屺瞻前曰菽水汝長<lb/>
物寧遽遜三牲九鼎耶吾故以養志期汝也其曠達多<lb/>
此類太公諱紹𦙍字慎閒性最友愛屺瞻登第遂推同<lb/>
居故廬以予諸兄凡子姓來受學者其訓督視已子無<lb/>
<pb n="KR4f0020_WYG_016-19a"/>
異家産中落猶百方為屺瞻延致名師且日治醇醪豐<lb/>
饌欵接四方諸賔客初不計家有無與人交温温若恐<lb/>
不得當不為町畦崕絶之行尤重然諾急人患難間接<lb/>
郡邑諸有司必舉地方利弊剴切陳說即忤其指不顧<lb/>
往往隂雪人寃不令其人知之或奉金為夀亦堅拒不<lb/>
納也既用醫術知名嵗時必廣施藥餌逺近造請者踵<lb/>
相接其貧羸者天寒逺道輒捐酒肴飲食之有為親若<lb/>
長來者輒用好語慰藉人服藥多効亦不肯受餉謝也<lb/>
<pb n="KR4f0020_WYG_016-19b"/>
嘗徃平陽值竟陵老書生病脾卧邸中且乆太公一見<lb/>
遽就榻拊視令僮為畚除糞穢出囊中所儲善藥躬煮<lb/>
飲之又時時命僮扶掖之至平復乃已其友人平陽太<lb/>
守代饋太公白金五十兩太公笑卻曰吾自行吾素耳<lb/>
卒不見太守而去其居平積善如此以是敬愛太公者<lb/>
無長少貴賤戚疏一也享年七十有二以康熈某年月<lb/>
日卒於家元室常氏享年十有九生子男一即念慈也<lb/>
繼室扈氏享年四十有五亦生子男一曰慕慈孫男女<lb/>
<pb n="KR4f0020_WYG_016-20a"/>
各三兩室皆有賢行先葬縣東南十五里太保公之墓<lb/>
次卜於某年月日奉太公柩往合焉琬交屺瞻三十年<lb/>
矣且同舉宏詞嘗推服屺瞻才學謂髙出琬輩數人之<lb/>
上而傷其坎坷於世今年來過吳門則屺瞻亦已老矣<lb/>
出所撰行畧命琬誌太公墓琬故多抑揚往復感歎之<lb/>
語非直慰屺瞻也抑將慰太公於地下不知有當屺瞻<lb/>
否也銘曰<lb/>
李出隴西繄鼻祖兮散而徂遷指秦土兮維敏肅公肇<lb/>
<pb n="KR4f0020_WYG_016-20b"/>
簪纓兮理學事功國股肱兮文孫繼之敦文行兮為善<lb/>
不怠積餘慶兮爰有令子稱逸足兮既翔天衢蹶不復<lb/>
兮天道茫茫杳難量兮夀考令終詒謀長兮宰木鬱蔥<lb/>
築幽室兮往配爾祖以俟爾後之昌且熾兮<lb/>
　　　鄉飲大賔周翁墓誌銘<lb/>
予既以衰疾屏居虎邱東麓嘗有無錫周翁貞兹者相<lb/>
遇於半塘因遂造予草廬且命其長孫標次孫棨珩從<lb/>
予游於是翁年近七十矣鬚眉郁然其色辭甚恭其登<lb/>
<pb n="KR4f0020_WYG_016-21a"/>
降步趨甚偉兩生侍側予數叩其學術論議文章悉有<lb/>
原委非近世固陋浮薄者比間以訪翁之鄉人則曰翁<lb/>
為侍郎文恪公之再世孫其人孝友敦樸舉凡綜理家<lb/>
政戒督子孫髙下無不中度葢馬少游所稱鄉里善人<lb/>
是也識者謂當有積善之報既而棨珩以諸生試學使<lb/>
者裒然出府學生數百人右或以是為翁喜予聞之曰<lb/>
未也兩生具有雋才而又恂恂克循家學異時將各致<lb/>
顯融以有光於文恪公則翁之食報諸孫者繼自今庶<lb/>
<pb n="KR4f0020_WYG_016-21b"/>
幾其未有艾也今年秋七月兩生衰絰踵予門哭告翁<lb/>
捐館舎已踰月矣享年七十有一將卜葬□峲山祖塋<lb/>
之次乃徴予銘予為之<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然出涕不敢用衰疾辭姑掇<lb/>
兩生所纘事實序而銘諸翁諱嘉申貞兹其字父如璜<lb/>
官典簿王父炳文累官都察院都事曽王父子義累官<lb/>
掌詹事府吏部左侍郎兼侍讀學士贈禮部尚書諡文<lb/>
恪以次子文簡公炳謨貴再贈太子少保父子皆著聲<lb/>
迹翁雖貴公子孫而文恪公素以公亷自持苞苴不入<lb/>
<pb n="KR4f0020_WYG_016-22a"/>
其門身殁未乆家無餘貲再傳至典簿公所析汚萊不<lb/>
逮數頃顧雅好結納每四方之客至供張饋遺費且無<lb/>
算其産遂以中落訖典簿公晩嵗翁兄弟遂如窶人寒<lb/>
士矣乃棄文恪公故第於人而翁之兩兄又最困翁獨<lb/>
奉典簿公僻居縣之西郭外生計屢空絶不以介意也<lb/>
然父子遥望故第輒相顧歎息曰吾三世席先人遺業<lb/>
不獲兢兢保守柰堂構何於是翁削衣縮食銖寸累積<lb/>
以謀復故第其人齗齗不可父殁若干年始能傾槖中<lb/>
<pb n="KR4f0020_WYG_016-22b"/>
所有倍故值以償然後得之凡以遵典簿公意也平居<lb/>
撫未笄妹如女撫幼弟如子事兩兄及待族親尤曲盡<lb/>
恩禮死而不能舉者前後踰十七喪其歛埋一出於翁<lb/>
文恪公故有祠田若干畝廢鬻已盡翁特割膏腴一頃<lb/>
補之至於賙親黨之患赴公家之急尤日夜惟恐不及<lb/>
先是典簿公號長者族中豪強或歴肆凌侮公嘗撰自<lb/>
述數百言頗寓微指翁奉遺令版行以示同邑其人大<lb/>
憤所以㧖翁萬端翁受之不校鄉人尤推其雅量云少<lb/>
<pb n="KR4f0020_WYG_016-23a"/>
而篤志於學及明社既屋自以累世仕宦竟捨去舉子<lb/>
業悉力市故籍延名師以訓其子未幾其長君繼髙遂<lb/>
舉於鄉逮長君不禄其訓兩孤孫亦如之以是彬彬嗣<lb/>
起為同輩所稱說予故曰食報未艾良有以哉翁三舉<lb/>
鄉飲賔卒於康熈二十八年六月二日葬於是年十一<lb/>
月某日配成氏子二繼髙順治庚子舉人考授内閣中<lb/>
書舎人先翁卒家肇側室出女一適諸生吕晉孫男三<lb/>
標太學生棨珩常州府學生椿孫女八曽孫男四焞爌<lb/>
<pb n="KR4f0020_WYG_016-23b"/>
熺烱曽孫女一始文恪公之葬也申文定公文其碑許<lb/>
文穆公誌其壙都事公與典簿公之葬也鄒宫諭徳溥<lb/>
及馬博士瑞為之銘其人類皆前代名臣碩儒卓然有<lb/>
聞故能奮其筆墨闡揚遺事於後世顧予何人才學謭<lb/>
劣且當衰疾之餘欲使繼前賢之後為翁不朽計不亦<lb/>
傎乎然而此兩生之志也不可不銘銘曰<lb/>
嵗集屠維日纒析木巨區之瀕□峲之麓築是幽宫是<lb/>
栖我翁克委厥祉詒我孫子以被於無窮<lb/>
<pb n="KR4f0020_WYG_016-24a"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
<pb n="KR4f0020_WYG_016-24b"/>
　<lb/>
　<lb/>
　<lb/>
　<lb/>
　<lb/>
　<lb/>
　<lb/>
　堯峯文鈔巻十六<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_029-1a"/>
宋學士文集卷第二十九　翰苑續集卷之九<lb/>
　　贈惠民局提領仁齋張君序<lb/>
嗚呼醫其難言矣乎人之生也與天地之氣相為流通飬之<lb/>
得其道則百順集百邪去苟失其飬内感於七情外感於六<lb/>
氣而疾疢即生焉醫者診而治之必察其根本枝末其實也<lb/>
從而損之其虚也從而益之隂平陽秘自適厥中粗工或昧<lb/>
乎此實實虚虚損不足而益有餘其病之能起者鮮矣此其<lb/>
難一也氣血之運必有以䟽載之左右手足各備隂陽者三<lb/>
陽旣有太少矣而又有陽明者何取兩陽合明之義也隂旣<lb/>
有太少矣而又有厥隂者何取兩隂交盡之義也何經受病<lb/>
冝用何劑治之治之固不難又當知有引經之藥能循此法<lb/>
則無疾弗瘳矣粗工不辯十二經而一槩施之譬猶羅雀于<lb/>
江罾魚于林萬一或幸而得之豈理也㢤此其難二也歲氣<lb/>
有不同攻治亦異其冝曰升降曰浮沉吾則順而承之曰寒<lb/>
<pb n="KR4e0004_SBCK_029-1b"/>
熱曰温凉吾則逆而反之庶㡬能全其天和而不致偵倒錯<lb/>
繆粗工則倀倀然當順則反逆當逆則反順如盲人適野不<lb/>
辯乎西東此其難三也病有寒熱熱者當投之凉寒者冝濟<lb/>
之以温此恒理也然寒熱之勢方劇而遽欲反之必扞格而<lb/>
難入熱因熱用寒因寒用其始則同其終則異庶㡬能成其<lb/>
功粗工則不察而混治之此其難四也藥性有隂陽而於氣<lb/>
味見焉然不專扵隂陽也又有所謂陽中之隂焉隂中之陽<lb/>
焉差之毫釐繆以千里不可不察也粗工則不覈重輕而妄<lb/>
投之過矣此其難五也然此多内經之所明言自裴宗元局<lb/>
為大觀二百餘方經㫖晦蝕無有探而究之者至金劉守真<lb/>
張從正李明之等出始一以内經為宗向之晦者昭如也昔<lb/>
之蝕者完如也嗚呼醫其難言矣乎吳士張君仁齋世為名<lb/>
醫從陳鼎庵受内經之學而於劉張李三家之書無不通貫<lb/>
故用藥多竒驗将軍那木哥病危甚張君脉之曰寒凉太過<lb/>
<pb n="KR4e0004_SBCK_029-2a"/>
所致冝温之果瘳中書平章政事李思齊遘疾　上遣<lb/>
使者召張君療之張君脉已曰色天不澤尺脉已絶然能食<lb/>
飲主踰月而死後亦然先是全室禪師泐公無病偶　張君<lb/>
視脉色張君曰師雖康強其中多滯痰後有中風之患當時<lb/>
咸不以為然至是疾果作手足痿痺不仁張君用辛凉劑汗<lb/>
之下而愈師欲以金繒遺之張君笑曰師何必爾也得宋翰<lb/>
林文一篇不翅足矣師来為予言予雖不知醫而醫之諸書<lb/>
頗甞讀之故為䟽五難之說使觀者知其道為不易如此嗚<lb/>
呼醫誠難言矣乎若學如張君察證如張君制藥如張君則<lb/>
不謂之難也已<lb/>
　　重刋寂照和尚四㑹語題辭<lb/>
寂照和尚元叟端公旣示寂金華黃文献公為銘其塔蜀郡<lb/>
虞文靖公為序其四㑹語二公以文辭名天下亦云備矣其<lb/>
入室弟子清㤗子楩金山惠明天寜祖闡復合辭請曰舊刋<lb/>
<pb n="KR4e0004_SBCK_029-2b"/>
所録先師語不幸燬于兵然非此無以見道之所存竊懼不<lb/>
傳子楩三人者已恊力命印生重雕之矣敢重以首簡請為<lb/>
序雖然序猶可略也先師事蹟多渉神異状行者輙諱而不<lb/>
書神異之事大乘者固所不樂聞茍録以示入道之士亦足<lb/>
以起其正信𥘉何傷乎願併識之序中予不敢辭稽子楩等<lb/>
言公平頂古貌眼光鑠人頷下數髯磔立凛然如雪後孤松<lb/>
坐則挺峙行不旋顧英風逼人凛如也所過之䖏衆方讙譁<lb/>
如雷聞履聲輙曰端書記来矣噤黙如無人賔友相從未甞<lb/>
與談人間細故舎大法不發一言秉性堅凝確乎不可㧞自<lb/>
為大僧至化滅無一夕脫衣而寢其從南屏歸化城受經夏<lb/>
夕啓窓而卧忽一梵僧飛錫而来與談般若樞要亹亹不絶<lb/>
未㡬騰空而去虎岩師主雙徑時甞言道家者流有上　謁<lb/>
帝者其還甚逹因叩之荅云為選徑山四十八代住持故天<lb/>
閽乆不開爾公正符其數公朝京師夢徑山潭龍君持金匙<lb/>
<pb n="KR4e0004_SBCK_029-3a"/>
舉食食公數凡十又八公主法席實十八春秋也公將示滅<lb/>
所剪爪髮留瘞化城幻有庵逮啓視之設利纍纍然生矣公<lb/>
之遺事有若此者皆冝𥙷書以見於世不可畧也盖公道契<lb/>
佛祖名震華夏誠堪輿間氣之所鍾其祥應之至亦出自然<lb/>
非苟渉扵神怪者比也文献所謂門庭之盛規重矩疊法雷<lb/>
普震裂地轟天文靖所謂譬諸名藩鎮以宿將隠然持重風<lb/>
霆不驚握機行令舒卷自由足以使方城連戍有所仰放不<lb/>
敢踰越其言誠不誣㢤濂何敢復賛一辭頗念文靖之學粗<lb/>
聞而知之又執弟子之役於文獻之門者最乆於是勦其緒<lb/>
論重申之如此嗚呼公之四㑹語其尚假濂文以傳之㢤子<lb/>
楩字用堂惠明字性源祖闡字仲猷皆設化一方黒白咸皈<lb/>
仰云<lb/>
　　滁陽蔡氏道山阡表<lb/>
祠部主事蔡秉彛詣濂請曰彛之曽大父諱某姓蔡氏𥘉居<lb/>
<pb n="KR4e0004_SBCK_029-3b"/>
趙州因官于滁遂家焉娶胡氏無子唯育一女懼蔡氏之不<lb/>
血食也乃命季氏子冬後冬負氣自豪殺人亡命竟不知所<lb/>
終遂以女歸来安之許氏許氏諱清字士㢘讀書有賢行平<lb/>
居寡言以儉德自將曽大父愛之曰是類我者也命以爲子<lb/>
不聽乆之乃相從實彛之大父也不幸爲高氏子誣搆以死<lb/>
罪留圜扉者二年貲産咸廢而大父無愠容大父復無子亦<lb/>
生一女先是句容龍潭人孔氏有諱善者字囯宝㓜失怙恃<lb/>
唯二兄存頗虐之依仲父以生一旦告仲父曰兄若弟一氣<lb/>
所鍾也苟戀區區貲業使兄𬒳不義之名人其謂我何請避<lb/>
之仲父爲之汍瀾出涕且曰吾在子勿憂於是竟决去無留<lb/>
意行至滁大父見之嘉其知彛倫之理與其語又輕財仗義<lb/>
有特逹丈夫志亦以女妙静妻之刲羊豕大饗婣朋焚香祝<lb/>
天曰吾再世無嗣蔡氏之傳将遂微矣是子其克荷負吾家<lb/>
乎乃後之實彛之父也不數年盡復大父所䘮土田人有曲<lb/>
<pb n="KR4e0004_SBCK_029-4a"/>
行面直之郷黨稱其賢生四子長即彛次玄童次壽童次慶<lb/>
直及一女至正甲午三月二十九日滁䧟于兵先母與女素<lb/>
英抱莭赴水死玄童慶真皆不知所徃獨先人與彛間關渡<lb/>
大江而居金陵先人因憂憤成疾死時八月十八日也彛娶<lb/>
王氏生一子名繼宗甞念三世皆以異姓為後雖扵先王之<lb/>
禮有所未合原其情之所至豈得巳㢤彛家素積善天必福<lb/>
之異子孫或衆多各俾一人承蔡許之祀而彛復姓孔氏則<lb/>
於禮為得矣然大父之年僅五十七大母復少四歲而終父<lb/>
視大母之年又少十歲母之年則如其父焉四䘮皆於黄道<lb/>
山以昭穆序塟山在州東北十五里曽大父兆域之所在也<lb/>
墓石皆無文願子為通書諸碑以示後人天地開闢厥𥘉生<lb/>
民何甞知有所謂姓氏聖人者出悪其無貴賤親踈少長之<lb/>
别也於是因生賜姓胙土命氏以至於以字以謚以官以邑<lb/>
而族系漸繁矣蔡本姫姓許本姜姓皆以囯氏者也孔本子<lb/>
<pb n="KR4e0004_SBCK_029-4b"/>
姓以王父字為氏者也而三者何可同乎雖然凡有姓氏莫<lb/>
非神明之胄而出於炎黄之世所謂二十五宗一十四姓者<lb/>
尤多流雖殊而源則一遽謂之不同亦未見其為可也然彛<lb/>
之為孔氏固為不刋之論彼二氏者豈可忘其所付訖而為<lb/>
若敖氏之鬼㢤誠令子若孫継之一如彛所言亦出於禮之<lb/>
變耳嗚呼氏族之不傳其淆亂無别亦難明矣使彛不自言<lb/>
數世之後悪知有所謂孔氏者㢤昔人有云人有姓氏猶衣<lb/>
服之有冠冕裂冠毁冕雖有帶裳幅舄不足以𬒳飾其身其<lb/>
任不為不重矣其任為甚重人反視以為輕有如彛者豈非<lb/>
有識之君子乎某與彛交既乆若異姓昆弟然故因其請為<lb/>
表著先塋之碑使後世有考焉彛字秉彛為人慷慨䟽通其<lb/>
從政也難集之事談笑而成之人號為長才㓜鞠同里王時<lb/>
中家遂婿焉巳而襲其姓時中既有後今請于朝仍氏於蔡<lb/>
云<lb/>
<pb n="KR4e0004_SBCK_029-5a"/>
　　大天界寺住持白庵禪師行業碑銘<hi>有序</hi>
大天界寺住持白庵禪師諱力金字西白吳郡姚氏子其母<lb/>
周氏夢一龎眉僧類應真者直趍房闥麾斥弗退因驚呼而<lb/>
覺遂懐姙時至而育竒芬馥郁滿庭年臨五六方顙圓額白<lb/>
哲如玉琢見者無不憐愛縣大夫時抱載車上歸與妻妾環<lb/>
玩之欲索為子父母靳弗與逮七歲頴悟異常凡書一覧即<lb/>
能記憶或見佛像輙五体投地作禮而退一日請于母曰兒<lb/>
患世相起㓕不常将求出世間法可乎母曰出家甚苦爾年<lb/>
㓜豈能堪乎曰兒心自樂之想無苦也自後請之不已父母<lb/>
知志不可奪俾依吴縣宝積院道原衍法師為弟子十一歲<lb/>
祝髮受具戒精研三觀十乗之㫖領其樞要衍公主秀之德<lb/>
蔵師為綱維之職軌範肅然忽喟然嘆曰名相之學畧諳之<lb/>
矣盍棄諸縁而徃躋覺路乎遂更衣入虎林謁古鼎銘公子<lb/>
雙徑古鼎一見輙以法噐相期示以德山見龍潭語師奮迅<lb/>
<pb n="KR4e0004_SBCK_029-5b"/>
踊躍直觸其機從而有契銘公俾掌記室曽未㡬何分座後<lb/>
堂敷宣大法如山川出雲靈雨霑潤四衆信服復陞居前室<lb/>
聲光燁燁起叢林間至正丁酉出世住蘇之瑞光寺㑹嘉興<lb/>
天寕寺災郡守貳咸曰非師不足起其廢具禮幣遣使者力<lb/>
邀致之師至未乆<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>如兠率天宫下現人世道路過者莫不<lb/>
瞻礼賛嘆帝師太宝法王聞師之賢授以圓通普濟禪師之<lb/>
號師自㓜䘮父唯有母存乃去城東一舎築孤雲庵以奉飬<lb/>
焉同袍或議之師呵之曰爾不見編蒲陳尊宿乎何言之易<lb/>
易也洪武改元<lb/>
皇帝御大寳暦弘闡佛乘首開善世院俾擢有道浮屠莅天<lb/>
下名山杭之净慈主席尚虚僉欲起師居之䟽與幣交至浙<lb/>
江省臣復遣使趣之師皆力辭乃退居同歸庵迎母以飬僕<lb/>
夫忽夢庵前有瑞花如芙容然光彩絶異或謂夢者曰此花<lb/>
天子當取之而去旦而述其事人以為誕巳而有　㫖起<lb/>
<pb n="KR4e0004_SBCK_029-6a"/>
師住持大天界寺命将下之日乃僕夫所夢之宵也師應<lb/>
詔至闕見　上於外朝慰勞優渥即令内官送其入院賜<lb/>
以天厨法饌萬機之睱時召入禁庭奏對多稱㫖盖師精通<lb/>
西竺典及東魯諸書其與薦紳談論霏霏如吐玉屑故咸樂<lb/>
與之㳺至扵勘辯學子務以直指心源宗說兼行機用迭發<lb/>
尤使者敬仰不置四年春　詔集三宗名僧十人及其徒<lb/>
二千建廣薦法㑹于鍾山命師捴持齋事師能靈承<lb/>
上㫖凡儀制規式皆堪傳永乆尋以母年耄舉徑山泐公自<lb/>
代復還庵居五年冬詔復建㑹如四年　大駕臨幸詔師<lb/>
闡揚苐一義諦自公侯以至庶僚環而聽之靡不恱服一日<lb/>
忽示門弟子曰吾有夙因未了必當酬之汝等勿以世相遇<lb/>
我未㡬示微疾謝去醫藥飲食手書一偈委順而化實六年<lb/>
十二月二十四日也停龕六旬始行茶毗之法視其皃如生<lb/>
數珠齒牙不壊於火設利羅無等觀者競取之而去世壽四<lb/>
<pb n="KR4e0004_SBCK_029-6b"/>
十有七僧臘三十又六所度弟子某等二十餘人嗣法上首<lb/>
出住名山者保寕覺慧等又二十餘人三㑹語有録謀建塔<lb/>
扵嘉興城西環翠蘭岩以某年月日舉靈骨及不壊者蔵焉<lb/>
師神觀秀偉智辯縦横以宗教為巳任不畜私財毎得財施<lb/>
輙舉以給貧者甞以楞伽經及法宝壇經乃釋門心要當毒<lb/>
暑時揮汗謄鈔鍥梓以傳師既歿覺慧惟恐其遺行泯泯書<lb/>
夜弗自寕件繫群行為書乞予為塔上之銘予惟臨濟之傳<lb/>
至扵寂照大師其道益光明盛大故其子若孫亡慮數十人<lb/>
各主名山務識本源至今接武而奮者尚未已也如師者亦<lb/>
其一人焉此無它傳授之真頴悟之正而無它岐之惑也夫<lb/>
塔之有銘始於梁而尤盛於唐以為不若是無以繫學者之<lb/>
思而景先哲之行也予不敢廢此義遂因慧覺之請為造銘<lb/>
曰　一真妙心兮圓同太虚迷者自蝕兮唯塵之拘曷治<lb/>
曷攻兮在静其慮禪斯有學兮流于中土臨濟正宗兮奕葉<lb/>
<pb n="KR4e0004_SBCK_029-7a"/>
其光傳至<graphic n="KR1254" url="https://raw.githubusercontent.com/kanripo/KR-Gaiji/master/images/KR1254.png" mimeType="image/png"/>照兮愈亢厥宗叶子孫蟄蟄兮各闡化機要使<lb/>
青蓮兮出扵汗渠唯師之生兮孰乗願輪豈伊應真兮憫世<lb/>
度人學兼内外兮卓然名家轉彼名相兮為德之華紺目一<lb/>
瞬兮大法畢具見者悟之兮無句之句宝華樓閣兮彈指即<lb/>
成示現世兮何經何營三莅精藍兮其法益崇曷以徴之兮<lb/>
設利青紅生死去来兮不礙真圓飛鴻印雪兮爪趾宛然塔<lb/>
婆新建兮下瘞靈骨銘以掲之兮来者是則<lb/>
　　夾註輔教編序<lb/>
天生東魯西竺二聖人化導烝民雖設教不同其使人趍於<lb/>
善道則一而巳為東魯之學者則曰我存心飬性也為西竺<lb/>
之學者則曰我明心見性也究其實雖若稍殊世間之理其<lb/>
有出一心之外者㢤傳有之東海有聖人出焉其心同其理<lb/>
同也西海有聖人出焉其心同其理同也南海北海有聖人<lb/>
出焉其心同其理同也是則心者萬理之原大無不包小無<lb/>
<pb n="KR4e0004_SBCK_029-7b"/>
不攝能充之則為賢知反之則愚不肖矣覺之則為四聖反<lb/>
之則六凡矣世之人但見修明禮樂刑政為制治之具持守<lb/>
戒定慧為入道之要一䖏世間一出世間有若氷炭晝夜之<lb/>
相反殊不知春夏之伸而萬彚為之欣榮秋冬之屈而庶物<lb/>
為之蔵息皆出乎一元之氣運行氣之外𥘉不見有他物也<lb/>
逹人大觀洞然八荒無藩籬之限無户閾之封故其吐言持<lb/>
論不事形迹而一趍於大同小夫淺知肝膽自相胡越者悪<lb/>
足以與於此㢤宋有大士曰鐔津嵩禪師實洞山聦公之法<lb/>
嗣以二氏末流之弊或不相能也取諸書㑹而同之曰原教<lb/>
曰廣原教曰勸書曰孝論而壇經賛附焉復恐人不悉其意<lb/>
自注釋之名之為輔教編若禪師者可謂攝萬理於一心者<lb/>
矣予本章逢之流四庫書頗甞習讀逮至壮齡又極潜心於<lb/>
内典徃徃見其說廣博殊勝方信桺宗元所謂與易論語合<lb/>
者為不妄故多著見扵文辭間不知我者或㦸手来詆訾予<lb/>
<pb n="KR4e0004_SBCK_029-8a"/>
噤不荅但一笑而巳今因虚白果公重刻是編其有功學者<lb/>
甚大故執筆言之嗚呼孰能為我招禪師扵常寂光中相與<lb/>
論儒釋之一貫也㢤獨視霄漢悠然遐思者乆之<lb/>
　　題滑壽傅後<lb/>
昔者太史遷作史記創為記表書傳秉<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>筆者咸宗之然而<lb/>
傳之為体雖不一不過立論序事二者而已獨為淳于意傳<lb/>
載其應詔所對自齊侍御史成至公乘項䖏凡二十有三人<lb/>
書治病死生驗者具悉此其故何㢤盖毉乃人命所係不敢<lb/>
不慎故特變例以成文耳㐮城滑壽伯仁以毉道髙一時而<lb/>
吾老友朱君伯賢倣史迁法為之傳事核詞古而光𦦨燁然<lb/>
與伯仁㳺者鋟<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>以行伯賢方載筆詞林其言當見信扵世<lb/>
它日必有采之入史牒者淳于意之事尚得專羙扵前㢤<lb/>
<pb n="KR4e0004_SBCK_029-8b"/>
</p>
<p>
</p>
  </div>
</body>
</text>
</TEI>
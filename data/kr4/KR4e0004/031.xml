<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_031-1a"/>
宋學士文集卷第三十一　翰苑别集卷苐一<lb/>
　　楊氏家傳<lb/>
楊端其先太原人仕越之㑹稽遂為其郡望族後寓家亰兆<lb/>
唐末南詔叛䧟播州久弗能平僖宗乾符三年下詔募驍勇<lb/>
士将兵討之端夢神人告曰爾亟往此功名機也端與舅氏<lb/>
謝将軍詣長安上䟽請行上慰而遣之行次蜀蠻諜知之歛<lb/>
退者半乃詣瀘州合江逕入白錦軍髙遥山㩀險立砦結土<lb/>
豪臾蔣黄三氏為久駐計蠻出冦端出竒兵擊之大敗尋納<lb/>
欵結盟而退唐祚移扵後梁端感憤發疾而卒子孫遂家于<lb/>
播宋贈太師太師生牧南既嗣世痛父業未成九溪十洞猶<lb/>
未服日夜憂憤其子部射<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>其志選練将卒伐羅閩時閩附<lb/>
南詔部射深入閩匿将士絶其後部射力戰死其子三公抱<lb/>
父尸不去閩執之以歸牧南卒三公幽于閩半載㑹阿永蠻<lb/>
酋長黒長與閩有連語之曰殺其父而囚其子人弗為也盍<lb/>
<pb n="KR4e0004_SBCK_031-1b"/>
歸諸閩不荅黒定怒夜以一牝馬竊載與俱歸且發兵納三<lb/>
公界上三公遣衛兵檄召謝廵撿謝帥夷獠<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>之㑹濟江夷<lb/>
獠怱懐異志引舟岸北呼謝曰為我語若主當免我科賦否<lb/>
則吾不以舟濟三公怒瞋目視舟噓者三舟奔而前三公遂<lb/>
渉夷獠爭持牛釃酒為謝三公剪帛繫獠頸吸水噀之帛㦯<lb/>
蛇形獠伏地哀祈誓輸賦不敢反三公復噀之帛如初三公<lb/>
生二子寳實寶當立自以才不逮譲與實實字真卿聞宋太祖<lb/>
受命即欲遣使者入貢㑹小火楊及新添族二部作亂實同<lb/>
謝廵檢討之夜薄賊營盡殱其衆實傷流矢病創而卒實生<lb/>
昭字子眀既嗣世二弟先蟻各擁強兵先㩀白錦東遵義軍<lb/>
號下州蟻㩀白錦南近邑號揚州昭不能制曽未㡬何蟻稱<lb/>
南衙将軍舉兵攻先且外結閩兵為助謝廵檢子都統謂昭<lb/>
之子貴遷曰蟻召仇讎而賊同氣罪不容于死盍討之遂大<lb/>
發兵設三覆扵髙遥山要其歸而擊之閩大潰赴水死者數<lb/>
<pb n="KR4e0004_SBCK_031-2a"/>
<pb n="KR4e0004_SBCK_031-3a"/>
<pb n="KR4e0004_SBCK_031-4a"/>
<pb n="KR4e0004_SBCK_031-5a"/>
朙而終官至武經郎生十有三子唯軫軾最良軫字徳輿羙<lb/>
髯長身状貌瓌偉剛果勇决人服其能嘗病舊堡隘陋樂堡<lb/>
北二十里穆家川山水之佳徙治之是爲湘江軫初無嗣鞠<lb/>
軾子粲為後晚生三子勲　䁀以粲賢遂不易初議尤愛軾<lb/>
尋授軾堡政獨築室萬泉以終軫畜一乕馴服左右常駕以<lb/>
出㳺人異之官至秉義郎軾字徳載沉静寛厚孝友無間言<lb/>
遇軫諸子不趐若巳出初先㩀下州世治兵相攻凡七傳至<lb/>
煥軫之幕官猶泳從容白曰骨肉相殘夷狄之俗也上下楊<lb/>
其初由一人而分干戈日夜相尋孰若講信修睦復兄弟之<lb/>
親乎軾欣然曰吾有志久矣子為我徃說之泳至下州煥頓<lb/>
䫙受命遂盟而還軾留意藝文蜀士来依者愈衆結廬割田<lb/>
使安食之由是蠻荒子弟多讀書攻文土俗為之大變軾官<lb/>
至成忠郎累贈武節郎粲字文卿小字伯強㓜授大學即掩<lb/>
卷嘆曰此非一部行程暦乎必渉歴之至乃可爾長好鼓琴<lb/>
<pb n="KR4e0004_SBCK_031-5b"/>
投壺粲母弟煇有寵扵父㡬奪其位粲亦欲以位讓之因猶<lb/>
泳言得不廢𨳩禧三年蜀帥呉曦叛粲帥師赴援㑹曦誅不<lb/>
果貢職馬三百黄白金鉅萬且請因曦誅大舉北伐以雪光<lb/>
耻上優詔荅焉嘉定十二年復輸馬三百扵蜀帥蜀帥以聞<lb/>
上益嘉之南<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>夷穆永忠盗㩀公家田粲曰穆不道犯王略<lb/>
吾為藩臣可緩其死耶帥衆討平之斬永忠歸其田南平閩<lb/>
酋偉桂弑父自立粲聲罪致討敗其衆扵滇池斬首數千級<lb/>
闢地七百里獲羊牛鎧仗各以千計煥違盟鈔掠界上粲遣<lb/>
兵誅之歸煥所掠地賦扵珍州下楊平邉患遂熄粲性孝友<lb/>
安儉素治政寛簡民便之復大修先廟建學飬士作家訓十<lb/>
條曰盡臣莭隆孝道守箕裘保疆土從儉約辨賢佞務平恕<lb/>
公好惡去奢華謹刑罸論者多之楊氏居播十三傳至粲始<lb/>
大官終武翼大夫累贈右武大夫吉州刺史左衛大将軍忠<lb/>
州防禦使賜廟忠烈封威毅侯生三子价佐佑价字善父英<lb/>
<pb n="KR4e0004_SBCK_031-6a"/>
偉沈毅自少不群父沒以郡政卑其子文專志飬母端平中<lb/>
北兵犯蜀圍青野原价曰此主憂臣辱時也其可後乎乃移<lb/>
檄蜀閫請自效制置使趙彦訥以聞詔許之馳馬渡劒帥家<lb/>
世自贍之兵五千戍蜀口圍觧价功居多詔授雄威軍都統<lb/>
制未㡬復白錦堡為播州文領郡价統兵如故蜀警又急詔<lb/>
价以雄威軍戌䕫峽价分署所部屯瀘渝間遣竒兵擊東遂<lb/>
以捷多遷武功大夫閣門宣賛舎人嘉熈𥘉制置使彭大雅<lb/>
鎮渝<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>价赴援价督萬兵屯江南通蜀聲勢北兵不敢犯孟<lb/>
珙宣撫荆湘余玠制置西蜀皆倚价為重上屢下詔褒羙之<lb/>
价指天誓曰所不盡忠莭以報上者有如皦日一日大飯羣<lb/>
僧价趺坐誦佛書數語而終价好學善属文先是設科取士<lb/>
未及播价請于朝而歲貢士三人云贈𨳩府儀同三司威武<lb/>
寧武忠正軍莭度使賜廟忠顯封威靈英烈侯文字全斌紹<lb/>
定中北兵始入劍文日閱士卒為備蜀中避地者多歸之嘉<lb/>
<pb n="KR4e0004_SBCK_031-6b"/>
熈中北兵窺江彭大雅復来徴師价命裨将趙暹師萬兵赴<lb/>
戰石洞峽擊破之以功轉武徳郎閣門祗候父卒詔起文視<lb/>
事進武功大夫閣門宣賛舎人文移書余玠曰比年非師如<lb/>
蹈無人之境者由不能禦敵扵門戸故也曷移鎮利閬間經<lb/>
理三關爲久駐謀此上計也今縦未能大舉擇諸路要險建<lb/>
城濠以爲根柢此中計也下則保江自守縦敵去来耳况西<lb/>
畨部落巳爲北所誘勢必撓雪外以圖雲南由雲南以并吞<lb/>
蠻部闞邕廣窺沅靖則後門斡腹深可憂也玠偉其論竟徇<lb/>
中計後果如文言淳祐八年西帥俞興西征發兵五千人與<lb/>
俱大戰者三皆捷遷左衛大将軍余玠北伐漢中文命将趙<lb/>
寅㑹兵渝上三次戰又捷十二年北兵圍漠嘉文使總𬋩田<lb/>
萬率兵五千間道赴之夜濟嘉江屯萬山必勝二堡萬以勁<lb/>
弩射之敵不能支遂却加右武大夫寶祐二年北兵由烏蒙<lb/>
渡馬湖入宣化宣撫使李曽伯来徴師文遣弟大聲統兵行<lb/>
<pb n="KR4e0004_SBCK_031-7a"/>
大小九戰又捷轉左武大夫五年北兵循雲南将入播文馳<lb/>
奏詔莭度使吕文徳偕文入閩諭羣酋内屬大酋勃先領衆<lb/>
降六年拜親衛大夫以觧漁城圍剪烏江㓂功加忠州團練<lb/>
使景定間劉雄飛夏貴守蜀復江安州餉禮義山戰懸壺平<lb/>
而播兵為多進中亮大夫和州防禦使播州沿邉安撫使爵<lb/>
播川伯食邑七百戸詔雄威軍加御前二字以寵異之歲賜<lb/>
鹽帛給邉用著為令文留心文治建孔子廟以勵國民民從<lb/>
其化卒扵咸淳元年贈金州觀察使元贈榮祿大夫同知樞<lb/>
宻院事柱國追封播國公謚崇徳生一子邦憲字仲武倜儻<lb/>
有大莭好書史善騎射始冠授成忠郎雄威軍副都統通管<lb/>
州事二年閩大舉入冦破立邊諸戍邦憲出師拒之閩敗却<lb/>
尋潜渡烏江歩騎猝至民大駭邦憲部署諸将令曰必剪此<lb/>
冦而後朝食蠻聞急引退甫渉江邦憲追擊大敗閩衆扵中<lb/>
流斬首千級擒其酋羅汝歸進武莭大夫沿邉安撫使閩又<lb/>
<pb n="KR4e0004_SBCK_031-7b"/>
悉兵冦下邑邦憲復敗之獲酋長阿鮓歴舉其罪状而釋之<lb/>
閩自是懼不復出拜利州觀察使遷左金吾衛上将軍安逺<lb/>
軍承宣使牙牌節度使至元十二年宋平元世祖遣使者詔<lb/>
邦憲内附邦憲捧詔三日哭奉表以播州珍州南平軍三州<lb/>
之地降十五年入朝詔<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>守如故拜龍乕衛上将軍侍衞親<lb/>
軍都指揮使紹慶珎州南<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>䓁䖏沿邉宣撫使播州管内安<lb/>
撫使播下邑黄平壤近扵荆地荆之戍将欲奪而南邦憲發<lb/>
其姦請復歸黄平十八年陞宣慰使十九年閩叛詔發諸道<lb/>
兵進討師道播而入邦憲給饋餉命将卒與之俱乃夷之累<lb/>
贈推忠効順功臣銀青榮禄大夫平章政事柱國追封播國<lb/>
公謚恵敏生一子漢英字熈載五齡而孤二十三年其母貞<lb/>
順夫人田氏挈之朝京師世祖摩其頂熟視良久諭宰臣曰<lb/>
是兒真國器也冝以父爵錫之賜名賽因不花授金乕符龍<lb/>
乕衞上将軍紹慶珎州南平䓁䖏沿邉宣慰使播州軍民安<lb/>
<pb n="KR4e0004_SBCK_031-8a"/>
撫使賜金繒弓矢鞍勒遣歸二十四年族黨搆亂殺貞順夫<lb/>
人漢英衰經入奏上詔捕賊至益州戮以徇二十七年詔郡<lb/>
縣上計播之鄰境拒命漢英即括戸口租稅籍進世祖大恱<lb/>
加播州等䖏管軍萬戸二十八年漢英入朝奏罷順元宣慰<lb/>
司升播州安撫司爲宣撫司授漢英軍民宣撫使㑹羅甸宣<lb/>
慰使斡羅思誘播下邑黄平諸寨酋詐爲新闢境土以獻漢<lb/>
英奏復之斡羅思恚不勝誣言舊有雄威忠勝二軍思播匿<lb/>
弗奏請籍征交州漢英抗言納土時巳<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>别籍矣御史臺審<lb/>
覈上之詔寢其事俄拜漢英侍衞親軍都指揮使成宗即位<lb/>
漢英入朝者三大徳三年詔錫漢英世守其土漢英奏改南<lb/>
詔驛道分定雲以東地<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>播西<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>新部减郡縣冗貟去屯丁<lb/>
粮三之一民大便之二年部蠻桒柘亂湖廣行省議用兵漢<lb/>
英言賊勢方盛冝招諭之不聴兵出久無功竟以漢英議始<lb/>
相繼降五年右丞劉深討南詔道出播漢英輦運軍食無乏<lb/>
<pb n="KR4e0004_SBCK_031-8b"/>
六年閩婦蛇莭宋隆濟叛詔合湖廣四川二省兵征之命漢<lb/>
英以民兵從甫出師卒遇賊漢英力戰大軍繼之降阿苴拔<lb/>
乍籠賊復合拒竟大敗縛蛇莭斬隆濟阿女而乎之以功進<lb/>
資徳大夫賜玉帶金鞍弧矢仁宗立頋禮益厚進勲上護軍<lb/>
増賜金帛延祐四年黄平南蠻蘆犇叛新部黎魯亦嘯刼聚<lb/>
亂詔漢英宣撫之二賊降置戍而還漢英為政急敎化大治<lb/>
泮宫南北士来歸者衆皆量才用之喜讀濂洛書為詩文尚<lb/>
體要著朙哲要覧九十卷桃溪内外集六十四卷賜推誠秉<lb/>
義功臣銀青榮祿大夫平章政事上柱國追封播國公謚忠<lb/>
宣其妻田氏亦善讀書人以為難能無子以弟播州招討安<lb/>
撫使如祖之子嘉貞嗣嘉貞至治二年来朝英宗賜名延禮<lb/>
不花累官資徳大夫湖廣行省左丞沿邉宣慰宣撫使嘉貞<lb/>
卒子資徳大夫播州軍民宣撫宣慰都指揮使忠彦嗣忠彦<lb/>
卒子資徳大夫紹慶珎州南平等䖏沿邉宣慰使播州軍民<lb/>
<pb n="KR4e0004_SBCK_031-9a"/>
安撫使侍衞親軍都指揮使元䁀嗣元鼎卒無子田氏以如<lb/>
祖季子嘉議大夫湖廣行省叅知政事播州沿邉溪洞招討<lb/>
使城之子鏗嗣入我<lb/>
國朝鏗遣使内附授以播州宣慰使實洪武𥘉年云<lb/>
史官曰播州本秦夜郎且蘭西南隅故地夷獠錯居時出爲<lb/>
中國患楊端藉唐之威靈帥師深入遂㩀其土五傳至昭㣧<lb/>
子中絶而貴遷以同姓来為之後又三傳至文廣威讋徳懐<lb/>
而群蠻稽首聽命益有光扵前人又三傳至選留意禮文尊<lb/>
賢下士荒服子弟皆知向學民風為之一變又二傳至粲封<lb/>
疆始大建學造士立家訓十條以遺子孫其子孫亦繩繩善<lb/>
繼尊尚伊洛之學言行相頋一如鄒魯之俗昔之爭闘<graphic n="KR1987" url="https://raw.githubusercontent.com/kanripo/KR-Gaiji/master/images/KR1987.png" mimeType="image/png"/>攘<lb/>
之<graphic n="KR0852" url="https://raw.githubusercontent.com/kanripo/KR-Gaiji/master/images/KR0852.png" mimeType="image/png"/>亦㡬乎熄矣何其盛歟嗚呼楊氏以一姓相傳㩀有土<lb/>
地人民侈然如古之邦君由唐歴五季更宋渉元㡬六百年<lb/>
穹官峻爵珪組照映亦豈偶然之故㢤盖䝉詩書之澤涵濡<lb/>
<pb n="KR4e0004_SBCK_031-9b"/>
惟深頗知忠藎報君之道或天有以相之欤楊文公大年所<lb/>
行貴遷之先人誥辭其中書令業則曰向事偽主當朕親征<lb/>
爰属危機能傾丹欵其莫州刺史延朗則曰奮身軒陛効命<lb/>
疆陲均甘苦而得士心袵金革而從王事以此觀之其功在<lb/>
國家澤𬒳生民可謂厚矣奕世光榮而弗絶者雖本扵天其<lb/>
亦有以也㢤其亦有以也㢤<lb/>
　　題李霽峰先生墓銘後<lb/>
濂兒時㐲讀霽峰先生所撰大都賦即慕艶其人逮長受經<lb/>
扵黄文獻公為言先生博學而能文議論英發如寳庫宏開<lb/>
蒼璧白琥黄琮玄圭雜然而前陳光彩照耀不可正視盖豪<lb/>
傑之士也未及徃見而先生竟觀化冥冥之中後三十年而<lb/>
公復薨逝又二十年濂亦髮種種而視茫茫矣慨念疇昔有<lb/>
志弗強賢者不能徃親幸獲親者又不能盡傳其所學可勝<lb/>
歎㢤先生之曽孫象賢與濂胥㑹南亰出公所撰墓銘及文<lb/>
<pb n="KR4e0004_SBCK_031-10a"/>
集序相示三復之餘益重耿耿象賢名垚嗜學而有文今試<lb/>
藝銓曹擢官鄜州别乗先生為有後矣<lb/>
　　衍齡堂記<lb/>
太常賛禮郎陳君徳民屢謁余為衍齡堂記予曰所記謂何<lb/>
徳民曰夀昌有大族曰徐氏其先自太末来遷烏岡至是族<lb/>
益大有一翁名海字季涵年七十八其齒其徳群族師尊之<lb/>
嘗建新堂扵東山之麓久未有以字之洪武辛亥秋忽夢神<lb/>
人戴瑶冠而𬒳霞衣笑謂翁曰尔堂當名衍齡翁曰其義何<lb/>
居神人曰明發陳徳民来可詳叩之既窹翁疑不自釋坐而<lb/>
待旦徐歩扵庭皐巳而徳民果至翁相與執手大笑且言其<lb/>
故徳民曰此殆翁之夀徴乎扵是命善書者掲之楣間以符<lb/>
神之貺先生之文行扵國中流及海外翁旦旦慕之碩求記<lb/>
其事余曰聲聞過情君子之所耻予夲不能文汰㢤子之見<lb/>
許也敢辭徳民請之益力乃與之言曰周官有占夢所掌凡<lb/>
<pb n="KR4e0004_SBCK_031-10b"/>
六一曰正謂無所感動平安自夢也二曰噩謂驚愕而夢也<lb/>
三曰思謂覺時所思念之而夢也四曰窹謂覺而道之而夢<lb/>
也五曰喜謂喜悅而夢也六曰懼謂恐懼而夢也今翁雖近<lb/>
耄齡内養外充精神恬熈物莫敢攖所謂噩思窹喜懼五者<lb/>
咸無有焉其或出扵正夢者歟若正夢者則事㡬之所形休<lb/>
禎之先兆也古之人有夢與九齡者矣有加以三齡者矣其<lb/>
後皆驗王者之與士庶人其位雖有尊卑之殊夢之感通理<lb/>
實一也翁之夢将有得夫耆年者歟雖然夀居洪範五福之<lb/>
首而詩人之相頌禱一則曰夀二則曰夀其故何耶苟非夀<lb/>
焉則夫多子孫也膏粱錦綉之為食與衣也谷量馬牛而斛<lb/>
量珠也将焉用之㢤将焉用之㢤所以人人莫不貴夫夀者<lb/>
盖以此夫矧衍之為義從水從行水之行䏻長流而不窮齡<lb/>
即年也翁之年自耄以流至期頥冝未有艾也至理斯寓有<lb/>
開必先神人之見夢其誠不可誣㢤予所居與翁鄰郡它日<lb/>
<pb n="KR4e0004_SBCK_031-11a"/>
獲歸休當乗欵叚馬與徳民謁翁扵東山之上歌三夀作朋<lb/>
之詩奉觴為翁夀尚未晚也徳民以為何如徳民曰先生之<lb/>
言至矣<lb/>
　　送翁好古教授廣州序<lb/>
郡府之設教授自宋之中世始然不輕以卑人嚴立試法即<lb/>
舎人院受題呈大義五道文入等者方白省臣用焉復慮無<lb/>
以統臨之也别設官提其綱要司其舉刺驗其隋勤而惟恐<lb/>
有不及至扵閭里有出為句讀師者亦必從所隷屬陳試經<lb/>
義弗悖于理者始聴其法至詳且宻矣或者猶病其不法三<lb/>
代大小學為教而徒泥扵訓故文詞之間嗚呼可謂難矣近<lb/>
代以来急扵簿書期㑹而視教民為悠緩司學計者以歲月<lb/>
序遷豪右海商行賕覔薦徃徃来倚講席雖有一二君子獲<lb/>
厠其中孤薰而群蕕一鼓吻一投足輒與之枘鑿唯彼飲食<lb/>
是務號稱子㳺氏之賤儒者日夕與居是故稍勵㢘隅者不<lb/>
<pb n="KR4e0004_SBCK_031-11b"/>
願入學而學行章章有聞者未必盡出扵弟子員論至扵此<lb/>
寜不為之長嘅今我<lb/>
皇明一遵三代為治𥘉入小學習以禮樂射数及升大學則<lb/>
明修巳治人之道且為之擇師尤慎府設教授一員必試經<lb/>
義扵銓曹文既中格然後白宰相署牘俾權教職三年有成<lb/>
始令為真其視宋益加宻矣四方風動無不淬礪濯磨以思<lb/>
顯所學當是時越有翁君好古舊以名經舉進士兼工古文<lb/>
辭有司薦之于朝将官干州縣好古以目眚辭衆惜其才不<lb/>
忍聼其去乃試教官用為廣州教授瀕行陶叅政中立朱太<lb/>
史伯賢既各有序贈之好古復来徴予言予聞之師曰牧伯<lb/>
以政為治校官以教輔治其職盖鈞重矣夫以一韋布之儒<lb/>
獲際昌辰與牧伯分庭抗禮得以施化民成俗之道誠非細<lb/>
故㢤好古之行也靈承<lb/>
皇上法古興學之意而盡革近代循習苟簡之弊閭里之句<lb/>
<pb n="KR4e0004_SBCK_031-12a"/>
讀師必月㑹之授以彛倫大義使漸摩誘掖之庻㡬相率而<lb/>
為進徳之歸時雖不設提舉官而府尹之統涖部使者之所<lb/>
覈實其法尢嚴也豈無以好古學政之善聞于<lb/>
上者好古勗㢤母徒泥訓故之繁文為也毋徒溺藻麗之詞<lb/>
章為也好古勗㢤<lb/>
　　題趙愽士訓子帖後<lb/>
昔者趙簡子書訓戒之辭以授二子三年而問之伯魯不䏻<lb/>
舉其詞無恤則誦其辭甚習求其簡出諸䄂中君子由是知<lb/>
其賢不肖之分也㑹稽趙君圭玉官法從時其父愽士君作<lb/>
訓忠之書寄之圭玉佩服而弗忘復装禠為㡧軸懸之齋閤<lb/>
不翅盤盂几杖之銘嗚呼圭玉固簡子之逺裔其亦聞無恤<lb/>
之風而興起者歟<lb/>
　　樓母婁氏墓版文<lb/>
義烏樓璉詣余禁林且哭且拜曰璉也不才幸獲厠名銓曹<lb/>
<pb n="KR4e0004_SBCK_031-12b"/>
擢主大同宣寜縣簿歸與母夫人别夫人惨然若不䏻勝情<lb/>
整璉衣出門涕淚䦨干𬒳頰璉恐重傷夫人之意忍泣而徃<lb/>
之官僅五月而訃音至矣蒲伏歸伏草土今服既闋吏部用<lb/>
常例别調行有日痛念先母遺徳未白舊幸灑掃門庭執弟<lb/>
子之禮敢以墓版文為累按璉自為状諱慶字静嘉婁氏考<lb/>
某妣某氏夫人年二十歸同里樓君光亨婦道修飭甚其姑<lb/>
童氏御家屬以嚴纎芥有失輒欝欝不樂冡介間鮮有獲其<lb/>
驩心者唯夫人䏻之䖏先後唯以柔勝有恃強壓之者夫人<lb/>
俛首避去乆之咸愧報夫人亦自如樓君隱居教授州里多<lb/>
宗之每懸燈覧書直至鷄號夫人侍左右不敢先寝困睫或<lb/>
不可擘必奮迅自力習以為常嘉朋至備物以饗雖截髪弗<lb/>
暇計其遇族婣不為翕翕而趋不為淹淹而舎始終有恒學<lb/>
者多不及也一旦病痰<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>喉吻上下隆隆作聲已而蘇明日<lb/>
復卒夀七十八其時則洪武辛亥九月十七日又明年癸丑<lb/>
<pb n="KR4e0004_SBCK_031-13a"/>
某月日蔵于竹山里先塋之次子另子四玓瓅珍璉璉以明<lb/>
經試吏部入官今爲成都府仁夀縣主簿階将仕佐郎子女<lb/>
子三環瑜珥俞盛方錫吴祐其壻也孫男三致中致和致剛<lb/>
孫女四貞姢婉媛皆㓜世恒謂隂教不行天下無良婦有若<lb/>
婁氏豈非婦之良者耶柰何䡖言之讀予銘者尚有所厲也<lb/>
銘曰<lb/>
無非無儀維婦之常不有以昭之孰知其良余銘婁氏之蔵<lb/>
百世之下遹有耿光<lb/>
　　貞節堂記<lb/>
天地之間有大經决不可廢者猶如闔廬以爲居稲粱以爲<lb/>
食繒布以爲服一日無之則人事盡失難以爲治此其故何<lb/>
㢤苟無闔廬則風雨震凌矣苟無稲粱則道殣相望矣苟無<lb/>
繒布則手足皸瘃矣三者猶難闕一而况扵大經乎大經者<lb/>
何三綱之謂也是故臣有貳心者爲不忠子悖其父者爲不<lb/>
<pb n="KR4e0004_SBCK_031-13b"/>
孝婦事二夫者為失節彛倫攸斁職此之由其所係扵人道<lb/>
之重者何如㢤泉南荘氏婦其夫為海鹽陳思恭思恭海賈<lb/>
也育子寳生四月去入海五年而不返或以為死誘荘改適<lb/>
荘心如鐡不為動巳而思恭歸相見之頃悲喜交集居乆之<lb/>
思恭復去航海卒溺焉向者誘者譁曰今真死矣柰何荘指<lb/>
寳生曰夫雖死而子存猶不死也吾敢死其夫而去之乎誘<lb/>
者又曰子賢也猶云可也脫有不肖餘生将托之東流乎荘<lb/>
曰此天也吾無所逃也順受之而不失也此其一念之正可<lb/>
以貫金石可以通神明可以耀古今嗚呼孰謂天道無知天<lb/>
道儻無知而寳生何其䏻賢耶此人定勝天之義著矣嗚呼<lb/>
使以荘此心推之子必善事其親而稱孝矣臣必䏻報其上<lb/>
而稱忠矣四海其有不治乎柰何世降俗漓號為士大夫湏<lb/>
鬛如㦸議論凌雲霄一則曰我丈夫也二則曰我男子也或<lb/>
遇君父有難作狐䑕竄去徃徃而是似婦人女子之不若抑<lb/>
<pb n="KR4e0004_SBCK_031-14a"/>
又何說㢤嗚呼柏舟之詩不作乆矣余扵婦荘寜不若聞空<lb/>
谷跫音乎然而君子之立志寜暴露而無庇也寜凍餓而殞<lb/>
其生也天地之大經不可失也予故扵荘之事亟稱道而弗<lb/>
置者為其有合扵此也寳生介吾友黄彛先生請記所謂貞<lb/>
節堂者寳生其誠賢矣㢤因書此授之思恭死時荘年三十<lb/>
七今踰五十矣初思恭嘗娶妻生一子貧寓外家荘遺錢使<lb/>
營生産且償思恭之宿逋此固人之所難以非大節所繫不<lb/>
詳書之<lb/>
　　送葉别乗之官通州詩序<lb/>
括蒼葉君景龍新拜通州别乗之　命将之官前御史尚書<lb/>
劉公伯温為率朝著簮紱之賢及山林華藻之士以杜甫詩<lb/>
勲業頻看鏡行蔵獨倚樓為韻賦詩餞之請予為之序余謂<lb/>
景龍生名䆠之家自㓜習聞詩書禮樂之懿誰不知之弗俟<lb/>
余言也其飭巳㢘介操心仁恕每有及物之功弗俟予言也<lb/>
<pb n="KR4e0004_SBCK_031-14b"/>
至扵踐剔中外渉歴礲切物態民情無不䏻周知亦弗俟余<lb/>
言也無已則有一焉<lb/>
聖天子在上所以宵衣旰食不敢自睱逸者豈非為斯民乎<lb/>
一州之民欲藉以安者得非托之景龍乎景龍務朂焉可也<lb/>
予與景龍之兄景淵使君逰姓雖異情則兄弟也扵是為序<lb/>
其事復捴用前韻作詩十觧繫之首簡云詩曰<lb/>
大明麗曽霄青芝吐葐蒀物㣲且瑞世入當建竒勲<hi>一觧</hi>而兄<lb/>
我所敬華皓見湏鬛謝却山中雲遑遑賛王業<hi>二觧</hi>矧君才患<lb/>
多錦綉照青春摛文追馬卿哦詩學李頻<hi>三觧</hi>鶴汀接清煦蕙<lb/>
幌怯新寒引尊連月吸倚劍帶花看<hi>四觧</hi>一從離巖扄十年服<lb/>
官政炙燈竹素間無一非龜鏡<hi>五觧</hi>朱衣佩銀魚光彩耀一城<lb/>
自顧室罄懸無以贈君行<hi>六觧</hi>幸有緑綺琴寳之如珩璜願君<lb/>
日弹之勿遣匣中蔵<hi>七觧</hi>一弹澆風淳再弹民生足衆生靃蘼<lb/>
中行見翹松獨<hi>八觧</hi>栩栩亦有徒如君世寜㡬不見庭前竹迎<lb/>
<pb n="KR4e0004_SBCK_031-15a"/>
風自相倚<hi>九觧</hi>官道年年别别君重離憂相思定何䖏鄰笛起<lb/>
江樓<hi>十觧</hi>
宋學士文集卷第三十一　翰苑别集卷第一<lb/>
</p>
<p>
</p>
  </div>
</body>
</text>
</TEI>
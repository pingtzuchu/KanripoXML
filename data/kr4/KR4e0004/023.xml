<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_023-1a"/>
宋學士文集卷第二十三　翰苑續集卷之三<lb/>
　饒氏杏庭記<lb/>
臨川曾先生旦𥘉助教成均甞以其郷友饒君孟持杏庭記<lb/>
為請予年踰六望七精神衰耗四方求文者接踵于門心極<lb/>
厭之則作而固辭先生之請至六七而不倦予以先生有學<lb/>
之士其言之勤如此意必有所属因詢其詳先生曰孟持故<lb/>
詩書家其先祖手植文杏一章扵所居之西兵燹之餘風枝<lb/>
露幹屹然蒼烟中疑有百靈訶衞之者孟持因樹亭其側名<lb/>
曰杏庭然孟持之意非以為觀羙也唯汲汲乎先祖是思當<lb/>
春陽和煦生氣鬯逹自本而末咸周流而無間則思其與道<lb/>
為體精神發舒無徃而不在也秋髙氣清葉脱而色不澤所<lb/>
謂歸根復命返扵冲漢則思其順時歛蔵不誇能不矜寵也<lb/>
朝露其沐浥乎其容則思其盥漱而興正衣冠而屹立也夕<lb/>
颸作凉冷然其音則思其出坐中堂若誨語之𥘉聆也一動<lb/>
<pb n="KR4e0004_SBCK_023-1b"/>
静一云爲之間見杏則如見其先祖焉所以聳動其心志警<lb/>
戒其昏惰者大有資扵學功視彼拈葩摘豔以爲耳目娱者<lb/>
其　語㢤此誠有關扵彛倫之重不避再三之瀆職此<lb/>
故　聞之嘆曰孟持亦可謂孝子矣乎昔者召伯循行南<lb/>
國以布文王之政或舎甘棠之下其後人思其徳尚愛其樹<lb/>
而不忍傷矧先祖手所親植者乎宜乎孟持之不能忘也孟<lb/>
持不忘扵杏且如斯則夫手澤之在書口澤之在桮捲其所<lb/>
感又當何如㢤孟持可謂孝子者矣雖然逺取扵物不若近<lb/>
取諸身孟持之身内而心膂外而髮膚非先祖一氣之所分<lb/>
者乎一氣之所分則是身乃先祖之有也葆嗇失宜非孝矣<lb/>
登高臨深非孝矣言行弗擇非孝矣忠節有爽非孝矣涖事<lb/>
不勤非孝矣孟持可不慎乎雖然杏一物耳孟持以先祖手<lb/>
植如或見之則其扵身殆有不言而諭者矣予之云云不置<lb/>
無乃過扵思慮矣乎先生曰子之言善不專爲孟持頌且有<lb/>
<pb n="KR4e0004_SBCK_023-2a"/>
規焉苟以此意爲記不徒作矣予遂不辭次弟其語而歸之<lb/>
孟持名盈清脩雅操讀書而嗜文薦紳之間翕然称之爲君<lb/>
子儒云<lb/>
　　䟦東坡寄章質夫詩後<lb/>
蘇文忠公子瞻爲翰林學士日章荘簡公質夫以直龍圖閣<lb/>
出知慶州二公素友善質夫以崔徽真爲寄者頗寓相謔之<lb/>
意盖徽乃河中倡婦冩真寄裴敬中而元㣲之所爲作歌者<lb/>
也故子瞻賦詩有知君𬒳惱更愁絶及未害廣平心似鐡之<lb/>
句實觧嘲云然二公相謔初不止此質夫作廣帥時送酒六<lb/>
壺書至而酒不逹子瞻作詩戯之且謂青州從事化爲烏有<lb/>
先生盖亦猶前意也質夫乃髙州刺史檢校太傳西北靣行<lb/>
營制置使仔鈞諸孫非惟立功邉徼爲國家保障至扵辭章<lb/>
亦非人所易及甞咏栁花撰水龍吟寄子瞻瞻嘆其妙絶来<lb/>
者無以措辭則其尊尚爲何如所以善謔者特出扵相愛之<lb/>
<pb n="KR4e0004_SBCK_023-2b"/>
至情耳非若後人流連狎䙝而不知止者也論二公者當以<lb/>
濂言為不誣子瞻之書此詩年已五十又二實元祐二年丁<lb/>
邜故其老氣尤森然云方外老友全室翁出示徵題因走筆<lb/>
識之<lb/>
　　題馬華甫手帖後<lb/>
右宋參知政事馬荘敏公手書與䖏州吴府君諱某者也公<lb/>
以寳慶二年王㑹龍榜下擢第進士六轉而差知䖏州又四<lb/>
轉自右曹郎官再出知䖏州政成加直秘閣浙東提舉常平<lb/>
公頻行及遺此書盖府君以醫名公家有病府君時以藥劑<lb/>
調之故書中有一家老穉恃君以為安之語公之母夫人梁<lb/>
氏春秋已髙先是公甞奉雲䑓祠至是復有陳乞之意不圖<lb/>
改持庾節故書中有親老且病歸心甚切之語當是時措置<lb/>
銅錢且用塩收楮幣已而又秤提㑹子以五析二十七界㑹<lb/>
子五道凖十八界二道故書中有塩楮更令民聴未孚之語<lb/>
<pb n="KR4e0004_SBCK_023-3a"/>
惟公岀忠入孝乃其素誠爲政寛猛適宜務存大體此固不<lb/>
待後學之所言至扵不忘故舊移書致謝詞氣謙抑風義藹<lb/>
然又豈淺丈夫之可企及㢤捧玩遺墨徒慨仰者乆之府君<lb/>
諸孫從善爲工部主事與濂同朝装潢此卷求題其後因不<lb/>
辭而書之公諱光祖字華父金華人<lb/>
　　吴濰州文集序<lb/>
唐子西云六經之後便有司馬遷班固六經不可學學文者<lb/>
舎遷固将奚取法嗚呼斯言至矣濂甞諷二家書遷之文如<lb/>
神龍行天電雷惚恍而風雨驟至萬物承其<graphic n="KR1070" url="https://raw.githubusercontent.com/kanripo/KR-Gaiji/master/images/KR1070.png" mimeType="image/png"/>澤各致餘妍<lb/>
固之文類法駕整隊黄麾後前萬馬夾仗六引分旌而循規<lb/>
蹈矩不敢越尺寸嗚呼法之固堪法其能以易致㢤然而淵<lb/>
冲之容可以攬結雄毅之氣可以掇拾古語有云取法者冝<lb/>
上固當有潜心而願學者矣濂猶恨未見其人豈逸駕奔馳<lb/>
實不可攀歟抑去古逾逺聲光不可得而襲歟吾友吴復德<lb/>
<pb n="KR4e0004_SBCK_023-3b"/>
基同郡人也自㓜抱逸才一下筆間飄飄有竒崛氣逮長日<lb/>
取二家書玩繹弗倦超然若有得揚揚出謂人曰我知學司<lb/>
馬遷爾我知學班固爾諸子盖不足多也濂頗畏之疑之自<lb/>
後德基去丞南康令安化今將出守濰州與濂胥㑹南京持<lb/>
所製文一編且讀且譁曰我此文近遷固否濂見其勁硬如<lb/>
屈鐡竒悄如削懸崖澤媚山暉如藴珠<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>璧始而大驚中而<lb/>
釋所疑終則益畏之而發不可企及之嘆嗚呼善學遷固者<lb/>
世乆罕聞今乃見其人㢤雖然立言如六經此濂夙夜所不<lb/>
忘者徳基尚朂之毋徒泥子西之言而自沮也<lb/>
　書前定三事<lb/>
永嘉林君伯恭爲濂言温生延祐丁巳八月八日至三歲父<lb/>
命名榮祖又十二嵗更今名又十嵗當至正辛巳以春秋經<lb/>
試江浙鄊闈温名第一董彛第四董朝宗第五朱公遷第二<lb/>
十八實殿榜後榜中孔暘王孔文髙禄郷潘如珪四人皆再<lb/>
<pb n="KR4e0004_SBCK_023-4a"/>
薦温上南宫不利以恩例置奉化州學正丁亥始之官㑹董<lb/>
彛亦為學正慶元交談之頃彛慨然曰吾父諱伯大甞出應<lb/>
書大父得竒夣記諸籍云丁巳年九月七日夜夣林温作魁<lb/>
宋姓人鎻榜第四第五人連姓董内四名用朱筆點云是舊<lb/>
請舉者稽之扵今無有不合其最異者温之生甫一月爾奉<lb/>
新王君文博復與濂言載夣與劉鑄到南昌經江西省署見<lb/>
放鄊貢進士榜諦視之髙懸朱牌十枚上書金字日光炫燿<lb/>
不可讀忽一隷卒前白曰第一名南昌熊誼汝居第六遥呼<lb/>
鑄曰爾名亦在後湏臾有紅英佩刀者十餘人自省中讙而<lb/>
出似相迫逐載驚窹明發與人言皆大笑當是時大都督朱<lb/>
公鎮南昌干戈方殷謂安有貢舉之事後八年為洪武庚戌<lb/>
始設科江西四十名額南昌占其十十名中熊誼冠首正符<lb/>
朱牌之數載却在通榜第六鑄居十九及試大廷載又中第<lb/>
二甲第六名一一皆驗濂聞此二事頗異之且言扵金溪吴<lb/>
<pb n="KR4e0004_SBCK_023-4b"/>
君伯宗伯宗曰豈惟是㢤庚戌之夏五月二十二日臨川通<lb/>
判王黻夣城中作樂迎状元黻甚訝之二十五日忽聞使者<lb/>
来頒科舉之詔其年秋伯宗濫充江西鄊試第一衆已為與<lb/>
夣叶至廷對之日復擢寘榜首鄊里至今以為羙談濂觀傳<lb/>
記所載前定事如此類者甚衆未敢信也今親聞三君子之<lb/>
言其有不可信者乎姑書之以見人囿氣化中誠有一定之<lb/>
數不可以智求不可以計免也自脩之外一聴扵天而巳<lb/>
　　送黄賛禮涖祀閩省詩序<lb/>
帷洪武七年十有一月庚辰<lb/>
皇帝御奉天殿視群臣早朝太常卿唐鐸奏曰臣昔受明詔<lb/>
天下行中書其祠山川百神或未致恪䖍冝令朝士涖之臣<lb/>
扵浙鄂齊汴暨于豫章已甞奉命從事若晋若燕陜若閩蜀<lb/>
若廣東嶺南逺者七千里近亦不下四三千冝預遣使者期<lb/>
以明年春二月集事臣眛死以上　制曰可於是遴選奉<lb/>
<pb n="KR4e0004_SBCK_023-5a"/>
常官属及儀曹主事凡七人時賛禮郎建安黄淵静實與其<lb/>
列越三日癸未　陛辭　上諭之曰敬㳟明神古今恒<lb/>
道也况瀕祭之時乎祭在他人亦所當慎况職在奉常乎已<lb/>
盡其職猶難况欲涖人而使其荘敬乎皆不可不察也爾等<lb/>
聞　命之後雖䟦渉乎險阻一言一動有赫其臨參前倚衡<lb/>
無乎不在勿使一髪非僻之干庻㡬不廢朕命不然人非鬼<lb/>
責将不可逭矣衆皆稽首至地而退既退復　敕儀曹各賜<lb/>
衣一襲又明日甲申啓行前御史中丞劉公伯温參知政事<lb/>
陶公中立吏部尚書詹公同文今禮部尚書牛公上良咸以<lb/>
為淵静遭際　昌期獲将使指以臨蒞祠事可謂寵榮也已<lb/>
各賦詩以為贈而文學法從之臣藩府成均之賢與夫方外<lb/>
岩穴之士亦見諸聲歌以華其行淵静請予序其作者之意<lb/>
肆惟　皇上宅中圖治其對越　昊天毖祀干上<lb/>
下齋袚一心凝神扵惚怳之中如将見之群臣之助祭者丁<lb/>
<pb n="KR4e0004_SBCK_023-5b"/>
逮胞翟之賤亦皆有孚顒若以致鴻休荐臻甘露霄降三秀<lb/>
呈瑞彩霞結鳯白烏翔飛和氣充牣化為豊年此盖精明之<lb/>
徳放諸四海而凖無不駿奔走執豆籩以薦徳馨然猶慮藩<lb/>
垣之臣未盡體内廷之意遣使四出以監視之方扵古昔帝<lb/>
舜之望山川徧群神姬周之咸秩無文下是過也有<lb/>
君如此其忍負之今淵静之徃也冝精白志慮靈承<lb/>
上訓壇廟有缺圯者葺之服器有弊汙者易之牲牷有不肥<lb/>
腯者罰及之将祭之夕端笏垂紳正立壇之左右申以<lb/>
聖天子成命使百司及執事之人祗奉明畏有若　天<lb/>
威咫尺升降俯伏穆然無聲牲爼苾芬庭燎有煇神靈洋洋<lb/>
昭格于上則夫藩釐之錫淵静亦當與有之矣淵静行㢤雖<lb/>
然神人相依者也南閩當兵燹之餘黎民創殘其或有未起<lb/>
者乎縦曰起之其興利去弊之政或未能盡行乎淵静冝㢘<lb/>
知之歸告于　上此扵人神之道所謂兩盡者也淵静行<lb/>
<pb n="KR4e0004_SBCK_023-6a"/>
㢤<lb/>
　　重建繩金寳塔院碑<lb/>
南昌之城南有佛刹曰千福相傳唐天祐中異僧惟一之所<lb/>
建也當經營之初發地得鐡凾四周金繩界道中有古劒一<lb/>
設利三百餘顆青紅間錯其光燁然扵是建寳塔取設利蔵<lb/>
焉改千福為繩金塔院落成之日爇梅檀香香氣欝結空濛<lb/>
中僧伽大士顕形扵其上正與塔輪相直萬目咸覩君子疑<lb/>
異僧盖大士之幻化云𥘉郡多火災堪輿家謂塔足以厭勝<lb/>
之巳而果驗宋治平乙巳知軍州事程公某以其有關扵民<lb/>
最為吉徴鳩錢二十五萬脩之紹興庚午尚書張公某来佩<lb/>
郡符復倡衆洊葺之一旦塔影倒現扵冶工㳺氏家上廣下<lb/>
銳層級明朗寳輪重盖一一具足元至正壬寅戎馬紛紜院<lb/>
宇鞠為椔翳雖兹塔巋然獨存瓴甓亦且摧剥殆盡乙巳夏<lb/>
六月院僧自貴與弟子匡弘同𫀆善慧各抽衣盂之資剏庫<lb/>
<pb n="KR4e0004_SBCK_023-6b"/>
堂扵東偏日夕以興復為已任　國朝洪武戊申夏四月<lb/>
清泉蘭若僧道𬈑與前三比丘披伽黎衣手執熏爐向塔前<lb/>
發大弘願曰惟塔廟之建起信心而入菩提今廢壞若是不<lb/>
可以不圖溟等誓盡今生為之惟威力加護焉誓畢持暦走<lb/>
民間施者多應其月癸丑衆工皆興趨附如蟻忽有鉅甓自<lb/>
顛墜稠人中咸無所損傷又明日乙邜五色光起塔間豳豳<lb/>
熒熒圍繞良乆而殁冬十一月某甲子塔完塔凡七成成各<lb/>
六稜環以峻宇前敞小殿以奉僧伽大士欄檻堅緻洞户玲<lb/>
瓏簷牙翬飛寳鐸如語觀者以為帝釋天宫所造化現人間<lb/>
己酉春正月道溟示寂匡弘等嘆曰院役其可不終事乎益<lb/>
聚施者之財扵冬十有二月造釋迦寳殿一所摶土以肖三<lb/>
世諸佛殿後復<graphic n="KR0799" url="https://raw.githubusercontent.com/kanripo/KR-Gaiji/master/images/KR0799.png" mimeType="image/png"/>屋三楹間直逹僧伽之殿中塐曼殊師利<lb/>
普賢觀自在三尊像荘嚴岩岫從璧湧出挾以兩廡前至于<lb/>
三門門内甃以方池紺緑可鑑一如大伽藍之制訖功之日<lb/>
<pb n="KR4e0004_SBCK_023-7a"/>
則甲寅冬十一月某甲子也惟我如来弘𨳩度門樹塔立廟<lb/>
所以使其見像起信信為一切功徳毋萬善皆自此生非徒<lb/>
聳觀瞻而巳也矧能助地形之勝消弭災害隂隲生民廢而<lb/>
不興是豈人情也㢤道溟之與三比丘精進弗懈終能遂所<lb/>
志而後止非其才有過人者不致是也匡弘等不逺千餘里<lb/>
来請予記因為歴序其事而絲之以賛曰<lb/>
稽首大慈父利益扵群生塔婆之所建種種諸方便聳起霄<lb/>
漢間有如蒼龍角人有遥觀者至誠皈命禮不待登伽藍已<lb/>
足攝憍慢所以四大海無䖏不建立異僧何國人杖錫来洪<lb/>
都指地發鐡凾中有設利羅光耀奪人目其數過三百封緘<lb/>
重瘞之樹塔鎮其上四衆方作禮香霧空濛中乃見僧伽像<lb/>
作彼慈憫相身𬒳欝多羅手執青楊枝欲關甘露門以觧熱<lb/>
惱故成壞雖相尋神幻終不㓕影倒冶工家下銳而上弘化<lb/>
導扵众生示以順<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>故忽遭戎馬興鞠為椔翳埸巋然撼風<lb/>
<pb n="KR4e0004_SBCK_023-7b"/>
雨中有不壞者溟等發弘願誓加荘嚴力熒熒五色光出現<lb/>
于塔表萬目皆瞻仰以為未曾有施者如川至不日告成功<lb/>
欄楯互周匝洞户各軒敞帝網日交參寳珠仍絢爛繪畫諸<lb/>
菩薩以及天龍衆擁護扵後先生獰若飛動自茲彈指間湧<lb/>
殿及崇閎一一皆現前鎮茲清凈域福徧一切䖏畢方不敢<lb/>
見永無欝攸孽人見有為迹不知皆無為㑹事歸一心無非<lb/>
無上道我今作賛辭筆下起樓閣内有無縫塔光覆大千界<lb/>
一渉思惟間即墮外邪見<lb/>
　　黄仁淵静字辭<hi>有序</hi>
建安才俊士曰黄生名汶仁負超群之資朝出受易扵部使<lb/>
者陳孟龍至暮抵舎復質所疑於仲父居徳亦竒男子年十<lb/>
六時中私試髙等諸老生不中譁于庭居徳因請靣試上官<lb/>
前譁者執筆不能下面頸發赤以出以故生内外皆得師學<lb/>
之日進如水湧雲集洪武辛亥秋有司賢之以生名上福建<lb/>
<pb n="KR4e0004_SBCK_023-8a"/>
行中書試藝棘闈八府之士充貢者二百而司文衡者又前<lb/>
進士林以順呉尚志郭麟江惟志也取舎甚嚴或懼不獲在<lb/>
茲選及榜出三十人中而生名居其四遂為易經諸義之冠<lb/>
生之年始若齡耳明年㑹試南宫銓曹急扵用才不俟再試<lb/>
擢奉常賛禮郎階入八品有識之士無不為生榮雖余亦愛<lb/>
生甚時以問學朂之生因執經從余學間拱手而言曰仁𥘉<lb/>
名文仁有司援例以文犯周西伯之謚加水扵其左及觧名<lb/>
上中書吏以白右丞相汪公公曰仁之義甚弘無所不包其<lb/>
可冠以汶字乎冝去之先逹因取魯論仁者静之言字以淵<lb/>
静願先生詳發其義嗚呼考亭朱子釋此至矣余向以言為<lb/>
雖然不可無以荅生之意生之賦資固超羣而求仁之方不<lb/>
可不力也為序其事而申之以辭曰<lb/>
仁體凝重屹弗遷振古雄峙如山然生意周流踵至顛一息<lb/>
有虧用則愆爾生心澄静若淵萬象森列具不偏返觀冲漠<lb/>
<pb n="KR4e0004_SBCK_023-8b"/>
無後先其機或動矢發絃雲行雨施出自天神功不宰超虚<lb/>
玄全體大用昭以宣上師周孔下淵騫縦不及聖肯下賢流<lb/>
光不駐若電煽生其夙夜加勉旃<lb/>
宋學士文集卷第二十三　翰苑續集卷之三<lb/>
</p>
<p>
</p>
  </div>
</body>
</text>
</TEI>
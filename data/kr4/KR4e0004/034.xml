<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_034-1a"/>
宋學士文集卷第三十四　翰苑别集卷第四<lb/>
　　御賜丼露漿詩序<lb/>
洪武癸丑正月始和越四日丙午時加巳<lb/>
皇上御武樓之便閣召御史中丞臣寜太子賛善大夫臣<lb/>
濂賜坐左右　上談嘉祥之應　敕中貴人取所儲膏<lb/>
露扵宫中俄盛以翠甖跪進　上前皆玉潔珠圓世所未<lb/>
覩巳而　詔舁㸑器至用金杓煉水二升火既匀水勢成<lb/>
濤　上起自龍帳中親啓甖以投湏臾融化與水為一<lb/>
上取杓中瀉二内侍舉幕承之查滓巳净重漉以綘紗囊<lb/>
上飲一爵而分賜臣寜與臣濂焉且曰此天地至和所凝也<lb/>
卿等服之去沈痾而衍遐齡臣寜等跪飲其味丼如飴而弗<lb/>
<graphic n="KR1401" url="https://raw.githubusercontent.com/kanripo/KR-Gaiji/master/images/KR1401.png" mimeType="image/png"/>其氣清扵蘭而不豔一入口間神觀殊覺爽越飄飄然欲<lb/>
御風而行扵是各奠爵扵几頓首于地而退臣寜謂臣濂曰<lb/>
唐之李白召對金鑾殿玄宗調羹以賜方䇿尚載之以示後<lb/>
<pb n="KR4e0004_SBCK_034-1b"/>
世矧今　聖天子親挹天乳以沃近侍㣲臣共享二氣禎祥<lb/>
此玄黄覆持之恩不可忘也宜發爲聲詩以彰　君之賜<lb/>
臣濂伏聞　王者有徳上通于天嘉氣恊應鴻羡滋播今<lb/>
甘露頻䧏大和坱圠民物敉寜洽于大康是皆　一人有<lb/>
慶使臣庻永有攸頼方将涵育靈澤衣𬒳上徳惟思日孜孜<lb/>
以圖報爲事　皇上不自滿假錫釐羣臣霑丐天漿上昭<lb/>
靈貺此與黄帝出馬腦甕甘露頒賜百僚之意同誠非玄宗<lb/>
之所擬也盛徳所覃接肌蔵髄矌世竒逢豈容喑黙乃稽首<lb/>
再拜造詩一章以侈　上之賜從而属和者凡若干人録成<lb/>
一卷傳示萬世子孫荷天之休至扵無疆云<lb/>
　　恭䟦　御賜詩後<lb/>
臣聞自古人君有盛徳大業者其積慮深長而詒謀悠乆必<lb/>
日與文學法從之臣論道而經邦當情意洽孚之時或相與<lb/>
賡歌或褒以詩章或燕之内殿君臣之間實同魚水非直以<lb/>
<pb n="KR4e0004_SBCK_034-2a"/>
為觀羙所以禮賢俊示寵恩而昭四方也有如唐之文皇宋<lb/>
之太宗其事書諸簡編者可以見之矣　皇明紀號洪武<lb/>
之八年秋八月甲午　皇上覧川流之不息水容澄爽油<lb/>
然有感于　宸衷陋尹程秋水賦言不契道乃親更為之<lb/>
賦成　召禁林羣臣觀之且曰卿等亦各撰賦以進臣率<lb/>
同列研精覃思鋪叙成章詣東皇閣次第投獻　上皆親<lb/>
覧焉復寘品評扵其間巳而賜坐　敕太官進天厨竒珎<lb/>
内臣行觴觴巳　上顧臣曰卿何不盡飲臣出跪奏曰臣<lb/>
荷　陛下聖慈賜臣以醇酎敢不如　詔苐臣年衰邁<lb/>
恐不勝杯酌志不攝氣或愆扵禮度無以上承　寵光爾<lb/>
上曰卿姑試之臣即席而飲将徹　上復顧臣曰卿更宜<lb/>
釂一觴臣再起固辭　上曰一觴豈觧醉人乎卒飲之臣<lb/>
舉觴至口端又復瑟縮者三　上笑曰男子何不慷慨為<lb/>
臣對曰天威咫尺間不敢重有所瀆勉強一吸至盡<lb/>
<pb n="KR4e0004_SBCK_034-2b"/>
上大恱臣顔面變頳頓覺精神遐漂若行浮雲中<lb/>
上復笑曰卿宜自述一詩朕亦為卿賦醉歌二奉御捧黄綾<lb/>
案進　上揮翰如飛湏臾成椘辭一章臣既醉下筆傾欹<lb/>
字不成行列甫綴五韻　上遽召臣至命編脩官臣右重<lb/>
書以遺臣遂諭臣曰卿蔵之以示子孫非惟見朕寵愛卿亦<lb/>
可見一時君臣道合共樂太平之盛也臣行五拜禮叩首以<lb/>
謝　上更敕給事中臣善等賦醉學士歌云臣既退竊自<lb/>
念曰臣本越西布衣粗籍父師明訓弗墜箕裘之業而已一<lb/>
早遭際　聖明遣使聘起之踐歴清華地躋禁近無一朝<lb/>
不覲　日月之光如此者凡十又七年叨冐　恩榮夐<lb/>
絶前比所幸犬馬之力未衰誓将竭奔走之勞以圖報稱今<lb/>
天寵屡加雲漢之章照燭下土臣竊自靖度何足以堪之雖<lb/>
然傳有之㤗山不譲土壌故䏻成其大河海不擇細流故䏻<lb/>
就其深王者不郤衆庶故䏻明其徳洪惟　皇上尊賢下<lb/>
<pb n="KR4e0004_SBCK_034-3a"/>
士講求唐虞治道度越扵唐宋逺甚雖以臣之至愚亦昭𬒳<lb/>
非常之殊渥六合之廣其有抱藝懐才者孰不思踊躍奮厲<lb/>
以揚扵　王庭㢤臣按南有嘉魚之詩有曰君子有酒嘉<lb/>
賔式燕以樂序者謂太平之君子至誠樂與賢者共之也<lb/>
皇上寵恩之便蕃抑過之矣又按天保之詩有曰罄無不宜<lb/>
受天百禄䧏爾遐福惟日不足序者謂臣䏻歸羙以報其上<lb/>
臣雖無所猷為願持此以頌禱扵無窮㢤古者侈君之命勒<lb/>
諸鼎彛蔵諸宗廟嗣世相傳以至扵永乆臣敢竊援此義礲<lb/>
玉為軸装禠成卷什襲珎蔵以顯示来裔給事中臣善等應<lb/>
制諸詩附録其後而賢士大夫聞風慕豔而有作者又别見<lb/>
左方云是歲九月戊午朔具官臣金華宋濂謹記<lb/>
　　𥙷張馮加冠字辭<hi>有序</hi>
瑞安張生馮宋金部郎中聲道諸孫也以文學薦扵朝擢奉<lb/>
常賛禮郎奉常所典祀天神饗人鬼祭地祗之禮其責任為<lb/>
<pb n="KR4e0004_SBCK_034-3b"/>
甚重馮䏻周旋佐助而無越禮愆度君子稱之馮當冠時大<lb/>
賔字之曰子翼而未有造祝辭者邇来監祀廣西行中書其<lb/>
參知政事黄君子邕嘗爲推說字義而序之馮事予頗謹間<lb/>
復以祝辭爲請予按士冠禮載其三加之辭甚具辭古也而<lb/>
字說則今也子雖不敏弗䏻從大賔與聞制字之義■之意<lb/>
難固拒也遂黽勉以𥙷其辭辭曰<lb/>
冠而有字爲敬其名曷爲敬之期學之凝學将焉施莫重夫<lb/>
祭大嘏之受因神所致孰有賢行慎擇爲尸豫撰<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>几庶堪<lb/>
馮依豈惟佐食宿有命戒皇尸戾止益䖍弗懈偘偘工祝左<lb/>
承右趍既賛道之復扶助之馮之謂何如神斯㩀翼之謂何<lb/>
如鳥展翅百靈<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛儼乎若臨洞徹上下精白一心詩咏卷<lb/>
阿歸于孝徳放諸四海凖是爲則爾職賛禮陟䧏廟郊周折<lb/>
圓方弗諐絲毛非志之醇疇䏻及此宜勵其功慎終如始自<lb/>
此而推泉逹火然孝親忠君其道一原内涵外充壹循乎敬<lb/>
<pb n="KR4e0004_SBCK_034-4a"/>
大本既敦末罔不正爾有長才發軔在兹何逺弗召何福弗<lb/>
宜探名索字孳孳不巳賢亦何人睎之則是<lb/>
　　人虎說<lb/>
莆田壷山下有路通海販鬻者由之至正丁未春民衣虎皮<lb/>
煆利鐡為瓜牙習其奮躍之態絶類乃出伏灌莾中使偵者<lb/>
縁木而視有負囊至者則嘯以為信虎躍出扼其吭殺之或<lb/>
臠其肉為噬齧状裂其嚢㧞物之尤者餘封祕如故示人弗<lb/>
疑人競傳壷山下有虎不食人惟吮其血且神之已而民偶<lb/>
出其婦守巖穴聞木上嘯聲急意必有重貨乃䝉皮而搏之<lb/>
婦人質脆柔販者得與抗婦懼逸去㣲見其蹠人也歸謀諸<lb/>
鄰譟逐之扺穴獲金帛無筭民竟逃去嗚呼世之人虎豈獨<lb/>
民也㢤<lb/>
　　送㑹稽景徳輝教授鄊郡序<lb/>
成周之時自國都以逹于家于黨于術無不置學學必立師<lb/>
<pb n="KR4e0004_SBCK_034-4b"/>
師必以仕焉而止及道明徳充者為之然以其國之賢還教<lb/>
其國之人不翅父兄之臨子弟名實之素孚而不藐然無聞<lb/>
也情文之素稔而不渙然無属也扵是其言易入其教易行<lb/>
秩秩而相親欣欣以相愛恩義两盡薫為太和徳成材逹有<lb/>
非後世之所䏻及也㑹稽古諸侯之國今為浙河東大郡㑹<lb/>
學官闕教授員鄊之子弟咸曰言篤而行醇惟我景先生則<lb/>
然其黄髪老成人又曰擩嚌經腴朝夕不自饜著述成書惟<lb/>
我景公則然既而郡僚聞之府公亦聞之相與謀曰府庠之<lb/>
無師二千石之責也景君之賢信如子弟老成人之語以郷<lb/>
人之所尊而為鄊弟子之所師未見其不可也盍上其事扵<lb/>
選曹乎選曹既從其請試景君以春秋經義一通白于丞相<lb/>
府報下如章景君将東還涖教事詞林編摩之英成均宿學<lb/>
之士藩府賔僚之賢咸造文若詩榮之而以首簡授濂序嗟<lb/>
夫師道之不立也乆矣頗求其故後世拘扵選格多用異邦<lb/>
<pb n="KR4e0004_SBCK_034-5a"/>
人為之師其實未易孚其情未易檢徃徃若秦越之相視曰<lb/>
夜幸代者之至則望望然去矣今景君之獨能致是者何㢤<lb/>
亦曰　聖天子在上旰食宵衣以成周為法然後得遂其<lb/>
所志如斯爾景君之行也當思南渡羣賢之子孫咸萃是邦<lb/>
或以徳行文辭著或以道學政事聞世之相去未逺也文獻<lb/>
猶有足徴景君能扵此盡心焉則移風易俗之效将粲然可<lb/>
觀矣若曰吾耄及之他尚何所圖不過便禄養扵枽<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>之邦<lb/>
而已豈惟非鄊之父兄子弟之所望雖濂亦将致尤扵景君<lb/>
濂知景君决不爾也故人有宋無逸許時用二君亦鄊先生<lb/>
也聞景君講道扵鄊也其将有以翼助之㢤景君名昇其字<lb/>
為徳輝云<lb/>
　　送徐教授纂脩曰暦還任序<lb/>
洪武六年秋九月　皇帝御謹身殿從翰林學士宋濂之<lb/>
請妙東文學之士四三人纂脩　大明日暦而<lb/>
<pb n="KR4e0004_SBCK_034-5b"/>
詔濂與吏部尚書詹同司總裁事當是時杭州府學教授徐<lb/>
君大章實在選中開局扵内府日給太官之饍而令中貴人<lb/>
䕶閽非奉　敕㫖不敢入其事至嚴也濂時與大章辰入<lb/>
而申出凡興王出治之典命将行師之績采章文物之懿律<lb/>
暦刑法之詳咸以事繫日以日繫月以月繫年必啇榷而謹<lb/>
書之濓年加耄不能有所猷為唯發凡舉例而已其助我者<lb/>
大章之力居多越四月書成共一百卷遴日上奏豋盤龍金<lb/>
匱中奠扵丹陛之下縉紳之家争欲薦大章入詞林大章堅<lb/>
以足疾辭濂因為陳情扵　上乃　詔賜文綺纎繒各<lb/>
三装錢六千文仍俾其職為真故事教授試職三年俟育材<lb/>
奏功方許真授大章待未朞年乃異数云大章将還涖教席<lb/>
濂餞之秦淮河上與之言曰教授之職雖設扵宋其任亦云<lb/>
重矣在紹聖𥘉詔令中制科及進士第上五人禮部奏名上<lb/>
三人府監廣文舘第一人始令為之大章起布衣而輒<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>其<lb/>
<pb n="KR4e0004_SBCK_034-6a"/>
任豈無其故耶漢法太史公位丞相上天下計書先上太史<lb/>
公副上丞相由唐及宋宰相皆兼史官其重如此大章以一<lb/>
教授之㣲乃召入史舘與編摩之列又豈無其故耶盖大章<lb/>
愽覧載籍發之扵詞章霞粲波縈峻潔鮮朗威儀儼雅又足<lb/>
為後進師表聲名籍籍起儒林間當此<lb/>
聖明之朝材咸求實不于其官于其人故大章致此無難也<lb/>
然而黄琮之貴必豋扵方明大雅之音必奏扵清廟理勢則<lb/>
然大章以温然之姿鏘然之文乃鰓鰓下教扵一郡如惜才<lb/>
之論何濂誠耄矣髪種種𬒳肩矣聦明不及扵前時矣詞林<lb/>
清切之班非大章誰所宜堪行将力薦而用之脫使大章實<lb/>
不良扵歩趍雖卧治之亦可也大章以為何如明年春正月<lb/>
友生金華宋濓序<lb/>
　　送許存禮赴北平教授任序<lb/>
鴻儒之胄傳經為難非蔵髄以接肌盍鈎深而致逺欲承家<lb/>
<pb n="KR4e0004_SBCK_034-6b"/>
學罔匪俊賢景伯之貫五經仲師之明三統咸號善繼致宣<lb/>
令聲有如婺郡許文懿公爲武夷之世適作寓内之人師繭<lb/>
絲馬鬛析理義之精㣲粉墨鉛黄發箋文之樞要完經翼傳<lb/>
著𫐠滿家簞食瓢飲肥遯終世其克生扵令子遂允蹈扵前<lb/>
猷務純楙以自持歛華英而弗耀倡道丹溪衿佩坌集揚徽<lb/>
京輦薦牘交馳天池卒馳扵鯤鵬鍾阜竟辭扵猿鶴扵是上<lb/>
名宰府試藝銓曹典五教扵北藩列諸生扵東序朝紳恱懌<lb/>
矦服推尊斜川無愧扵小坡西平咸稱爲有子况當勝國之<lb/>
都嘗爲人物之薮教鐸斯振壹是韶濩之音藝圃深培竚見<lb/>
菁莪之盛如濂不敏比徳知慚秋髪盈簮慨年華之易邁春<lb/>
花夢筆覺文彩之已非粗叨鼎鍾之榮敢忘枽<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>之敬偶它<lb/>
鄊之相遇慰昔日之襟期把酒臨風髙情闓朗炙燈論道玄<lb/>
義昭融胡墨突之未黔遽江帆之催發雖無藻思強綴蕪辭<lb/>
繼前古之芳音首羣英之雅製云爾詩曰<lb/>
<pb n="KR4e0004_SBCK_034-7a"/>
有菀者栁生于河糜折以送子而興我懐我懐伊何鄊之文<lb/>
獻人逺言㣲不絶如綫之子之生實紹前徽彬彬其文郁郁<lb/>
其儀蘭在逺林其香苾芬豈期人知人輒有聞我傳我經其<lb/>
謨孔臧以迪以将以牗其衷<hi>叶</hi>遥遥北藩在燕之墟土俗勁<lb/>
悍柔以書詩不見白雲英英在山起而為澤卉木斯蕃教雨<lb/>
之施功亦如此苟專丘<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>孰為𣏌<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>學貴有用扵子實多目<lb/>
送征颿其如别何其如别何獻此春酒後夜相思白月在栁<lb/>
洪武九年正月十八日<lb/>
　　葉夷仲文集序<lb/>
臨海葉君夷仲宋丞相西澗先生族諸孫也夷仲生有異資<lb/>
其文辭之進如榮木升而春濤長日新月盛盖未巳也頃由<lb/>
茂才舉于郷奉使安南不辱君命以功擢髙唐州判官轉知<lb/>
睢寕縣為學猶孳孳不懈其弟廣武衞知事恵仲類集成編<lb/>
釐為若于卷来徴予序其請至六七而不倦予齒加長志氣<lb/>
<pb n="KR4e0004_SBCK_034-7b"/>
摧攝操觚所云云皆無精魄頗類䆿語者讀夷仲文方畏敬<lb/>
之弗睱尚奚敢序之㢤雖然不敢無一言也昔者先師黄文<lb/>
獻公嘗有言曰作文之法以群經為本根遷固二史為波瀾<lb/>
本根不蕃則無以造道之原波瀾不廣則無以盡事之變舎<lb/>
此二者而為文則槁木死灰而已予竊識之不敢忘扵是取<lb/>
一經而次第窮之有不得者終夜以思思之不通或至逹旦<lb/>
如此者有年始粗暁大㫖然猶不敢以為是也復聚群經扵<lb/>
左右循環而温繹之如此者亦有年始知聖人之不死其所<lb/>
以代天出治範世扶俗者数千載猶一日也然猶不敢以為<lb/>
足也朝夕諷咏之沉潜之益見片言之間可以包羅数百言<lb/>
者文愈簡而其義愈無窮也由是去讀遷固之書則勢若破<lb/>
竹無留礙矣權衡既懸而百物重䡖無遁情矣然猶不敢以<lb/>
為易也稽本末以覈其凡嚴褒貶以求其㫁探幽隱以究其<lb/>
㣲折章句以辨其體事固粲然明白而其制作之意亦皦然<lb/>
<pb n="KR4e0004_SBCK_034-8a"/>
不誣也由是以㝎諸子百家之異同若别白黒而絶無難矣<lb/>
及夫物有所觸心有所向則沛然發之扵文翩翩乎其萃也<lb/>
衮衮乎其不餒也渢渢乎大無不包小無所遺也嗚呼予以<lb/>
五十年之功僅僅若此今年日逾邁慨兹舊業反成荒落将<lb/>
何以爲夷仲言㢤夷仲諸作温醇而有典則飄逸而有思致<lb/>
其辭簡古而不龎其神豊腴而不瘠可謂䏻言之士矣求諸<lb/>
軰行之中未見其敵也進進不已何古人之不可至㢤予因<lb/>
忘其固陋以平日所自得者序諸篇首夷仲宜有取焉雖然<lb/>
文辭道之末也夷仲方與有民社之寄當務爲政以徳而昌<lb/>
其道㢤洪武九年正月望日具官金華宋濂序<lb/>
　　題商山四皓圖<lb/>
右四皓圖一卷所謂四皓者昉見史記張良世家則東園公綺<lb/>
里季夏黄公甪里先生是也𥘉不知其姓名按陳留志園公<lb/>
姓庚名秉字宣明居園中因以爲號夏黄公姓崔名廣字少<lb/>
<pb n="KR4e0004_SBCK_034-8b"/>
不誣也由是以㝎諸子百家之異同若别白黒而絶無難矣<lb/>
及夫物有所觸心有所向則沛然發之扵文翩翩乎其萃也<lb/>
衮衮乎其不餒也渢渢乎大無不包小無所遺也嗚呼予以<lb/>
五十年之功僅僅若此今年日逾邁慨兹舊業反成荒落将<lb/>
何以爲夷仲言㢤夷仲諸作温醇而有典則飄逸而有思致<lb/>
其辭簡古而不龎其神豊腴而不瘠可謂䏻言之士矣求諸<lb/>
軰行之中未見其敵也進進不已何古人之不可至㢤予因<lb/>
忘其固陋以平日所自得者序諸篇首夷仲宜有取焉雖然<lb/>
文辭道之末也夷仲方與有民社之寄當務爲政以徳而昌<lb/>
其道㢤洪武九年正月望日具官金華宋濂序<lb/>
　　題商山四皓圖<lb/>
右四皓圖一卷所謂四皓者昉見史記張良世家則東園公綺<lb/>
里季夏黄公甪里先生是也𥘉不知其姓名按陳留志園公<lb/>
姓庚名秉字宣明居園中因以爲號夏黄公姓崔名廣字少<lb/>
<pb n="KR4e0004_SBCK_034-9a"/>
通齊人隱居夏里脩道角里姓周名術字元道河内軹人孔<lb/>
父祕記又作禄里此皆王劭㩀崔氏周氏世譜及陶潜賢輔<lb/>
録而為此說綺里季則無聞焉或曰姓氏書云綺里姓季其<lb/>
字也予方疑其誕妄不經及讀顔師古漢書註果謂四人者<lb/>
匿迹逺害氏族無得而詳皆後世皇甫謚圈稱之徒及諸地<lb/>
里書說所傳㑹可見古人讀書精審固有以及之者矣而周<lb/>
公謹所著齊東埜語又呫呫不置者何耶非惟此也傳記所<lb/>
載如伯夷叔齊之類一一具氏名甚悉經中既無明文不知<lb/>
後世何因而知之耶一笑而斥之斯可矣然自舊以夏黄公<lb/>
為一人而畢士安則謂綺里季夏為一人黄公别是一人其<lb/>
說尤異㩀漢恵帝時所刻四皓神座一曰園公二曰綺里季<lb/>
三曰夏黄公四曰角里先生恵帝去四皓不逺足以證士安<lb/>
之謬矣偶題此圖遂牽聮而書之畫之工拙尚未睱論也<lb/>
　　濟南李氏先塋碑銘<lb/>
<pb n="KR4e0004_SBCK_034-9b"/>
濟南李氏世居章丘臨濟鎮鎮東北一里有累葉之塜墓存<lb/>
焉傳至二府君始遷濟陽曲堤鎮娶觧氏生二子曰載曰某<lb/>
載娶某氏陳氏生五子曰某曰信曰某曰良曰温信秉性剛<lb/>
明州里有不直者必来赴愬片言之頃皆心服而去嘗為官<lb/>
督租賦不約而集行尤方嚴人聞謦欬音皆歛容避不敢慢<lb/>
娶王氏年九十二而終生三子曰貴曰直曰顯貴字國寳度<lb/>
量絶人喜怒不形于色威儀脩飭望之儼然不幸商于河南<lb/>
歿而不返娶蘇氏生一子彬字文質蘇氏感家門凋瘁攻苦<lb/>
食淡與文質共挽一車採桑風雨中早夜事蚕績以養姑姑<lb/>
歿蘇氏猶康強見孫吉䏻讀書造文出訓鄊之弟子員持束<lb/>
脩来上泫然流涕曰李氏一門之責悉歸是子矣年七十九<lb/>
以至正三年十一月二十四日而終文質天性至孝奉祖父<lb/>
母及母未嘗有違禮毎得一丼腴不獻弗敢先嘗一日稍有<lb/>
酒過輒深悔曰為人子者可以沉湎而遺親憂乎遂覆杯十<lb/>
<pb n="KR4e0004_SBCK_034-10a"/>
年不飲首倡宗黨買田扵縣北二百歩作為新阡繚以周垣<lb/>
用昭穆序<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>凡族屬有不䏻蔵者咸與焉囬河鎮相傳有鬼<lb/>
兵至居民競負囊槖来寄文質笑曰惡有是必訛言也巳而<lb/>
事果帖帖悉以其物歸人人有遺垂髫女者文質偶拾之浹<lb/>
旬其父来告文質亟出女還之其父牽羊載酒為謝文質曰<lb/>
汝女既歸汝矣何假此為峻却而不受性嗜賔朋延納無倦<lb/>
色甚至傾貲遇之故人多愛敬踰扵骨肉苟有過面責其非<lb/>
䏻改則喜逰行里中或見女婦無論親踈輒引身避之然御<lb/>
家甚嚴訓諸子以學晝夜程督不少恕嘗指豋科記示之曰<lb/>
吾兒得掛名其間志願足矣復戒曰讀書不患不豋科豋科<lb/>
即為官矣為官而貪墨譬如明珠弹雀所得者少而所失者<lb/>
多人以為名言年七十以至正十年十月十日而終娶周氏<lb/>
生一子曰忠繼劉氏生三子曰賢曰吉曰仁劉氏事姑以孝<lb/>
御下以寛遇夫以敬内外宗戚無不得其驩心撫忠不翅所<lb/>
<pb n="KR4e0004_SBCK_034-10b"/>
生子見吉豋至正甲午進士第及為河間録事迎劉氏就養<lb/>
僚属率騶從迓之羅拜車下母喜曰汝父疇昔用心之若恨<lb/>
不令一見之耳年六十又六以某年五月五日而終忠字思<lb/>
庸年五十二卒娶張氏生二子曰益歿扵兵曰某夭賢字思<lb/>
哲年三十八卒娶禇氏生二子曰某曰某皆歿扵兵吉娶禇<lb/>
氏年三十六亦歿于兵予幸與吉逰吉自状其先世行實衮<lb/>
衮数千言且作書来告曰吉也罪戾深重天䧏酷罰連年兵<lb/>
禍相仍李氏一族不絶僅如一綫惟我曾祖考妣塟于縣東<lb/>
某地先塋之側而祖妣暨考妣則藏于新阡其嘉言善行固<lb/>
不䏻䆒其詳至扵名諱及卒塟歲月亦或有所遺失今弗圖<lb/>
則後嗣何䏻知之願先生為文刻寘新阡予讀其状纒綿悲<lb/>
愴之辭層見而疊出有以知吉思深而忠若不覺為之堕淚<lb/>
乃掇其大者繫之銘辭而遺之嗚呼若吉者不亦孝子慈孫<lb/>
也㢤吉字思迪今以字行文行兼羙出仕<lb/>
<pb n="KR4e0004_SBCK_034-11a"/>
國朝今遷徴事郎知揚州府髙郵州事云銘曰<lb/>
堪輿之中氣化冲融莾無端倪兮一禍一福相為倚伏曷得<lb/>
而推兮人衆者勝天亦䏻㝎理将可期兮李氏之先善弘慶<lb/>
綿宜昌<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>施兮家之分崩族之僅存適逢亂離兮徃過来續<lb/>
無徃不復大化無私兮碩果不食其發必亟孰閼其馳兮孳<lb/>
植敷蕃自一而千起扵毫絲兮屈為伸根衰為盛門循環以<lb/>
時兮考古驗今斯言可徴有若蓍龜兮莫堅匪石大書深刻<lb/>
史官之辭兮<lb/>
　　題邕禪師塔銘後<lb/>
長沙歐陽信本書在唐評為妙品鄭漁仲金石畧所載凡二<lb/>
十三種而行扵南北者惟僧邕塔銘及醴泉銘而已二銘多<lb/>
所翻刻南本失扵痩北本失扵肥殊無精絶之本予嘗扵越<lb/>
見胡文恭公所蔵醴泉銘肥痩適均精彩煥發識者㝎為𥘉<lb/>
刻今觀此塔銘其神氣絶與之類誠可寳玩也然塔銘尤信<lb/>
<pb n="KR4e0004_SBCK_034-11b"/>
本得意書姜尭章謂勝扵醴泉駸駸入扵神品其亦知言也<lb/>
㢤元諸大老寘品評扵其間者凡十又三人予尚何言庸掇<lb/>
拾緒餘而書扵左方云<lb/>
　　宜春夏都事遺像賛<hi>以忠字尚之</hi>
其才孔良其氣則剛沉潜乎仁義之府擩嚌乎禮樂之塲窮<lb/>
春秋而寓衮斧法茮粟以為辭章使之<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>城而居則可以攀<lb/>
次公之黄使之入直鑾坡則可追文成之張胡為乎低囬下<lb/>
列莫展一長託使車以遐覧竟仙㳺扵五羊豈詘扵人者難<lb/>
知而信扵天者不亡後千百年剛風欝滂當見騎麒麟而下<lb/>
大荒者耶<lb/>
　　韋軒銘<lb/>
閩有大儒曰朱公喬年自以性偏扵剛效西門氏佩韋以為<lb/>
警因號其齋曰韋靖江府伴讀陳伯武亦閩人也有景行先<lb/>
哲之志用韋名軒所以禔其身者勤矣濂懼其矯枉而過正<lb/>
<pb n="KR4e0004_SBCK_034-12a"/>
也爲之銘銘曰<lb/>
韋之爲義乃獸之皮可以束物枉戾而相違故其文上下爲<lb/>
舛而中則從圍自非柔而熟之安䏻變生革而如脂古先君<lb/>
子佩之自随盖戒夫剛悻以自好狠愎而爲非矯其過固不<lb/>
宜不力若馴致扵純柔純弱又必招削薄之譏嗚呼噫嘻大<lb/>
中之爲物也㣲若神蓍坦若九逵何不洩洩于于濶歩而長<lb/>
趍近則入善人之室逺則爲聖賢之歸不亦暢志乎而陳氏<lb/>
之子問學得師木漸者必上升膏蓄者必有輝指柔人以作<lb/>
極纂前修之風徽予造銘而昭之竟不敢褒而■規<lb/>
　　楷木杖銘<lb/>
客有遺予孔林楷木杖者横文如蛇腹節節可觀刻斯銘銘<lb/>
曰　托根兮孔林有文横横兮如玉如金千載寂寥兮孰<lb/>
白爾扶持之心<lb/>
宋學士文集卷第三十四　翰苑别集卷第四<lb/>
</p>
<p>
</p>
  </div>
</body>
</text>
</TEI>
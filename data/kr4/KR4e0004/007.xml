<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_007-1a"/>
宋學士文集卷第七　鑾坡集卷第七<hi>即翰苑前集</hi>
　　應　制冬日詩序<lb/>
洪武二年冬十一月二十有二日　上御外朝遣中貴人召<lb/>
翰林學士臣濂侍講學士臣素侍讀學士臣同直學士臣經<lb/>
待制臣椲起居注臣觀臣琳列坐左右既而命太官進饌賜<lb/>
黄封酒飲之　上屢命盡觴內官承　上㫖監勸甚力臣濂<lb/>
數以弗勝桮杓固辤　上笑曰卿但飲雖醉無傷也酒終<lb/>
上親御翰墨賦詩一章復繫小序于首命各以詩進臣濂最<lb/>
先臣禕次之臣觀臣琳臣經臣同又次之　上覽之大恱臣<lb/>
素最後詩以民瘼為言　上曰素終老成其有軫憂蒼生之<lb/>
意乎扵是各霑醉而退明日臣素以遭逢盛際光膺　聖眷<lb/>
如此不可無以示後来乃集其詩為卷而以題辭為屬臣濂<lb/>
聞之在唐中世當夏日炎蒸君臣相與賦詩不過以日長為<lb/>
可愛凉生殿閣為足矜後代多譏之惟我　皇上勵精圖治<lb/>
<pb n="KR4e0004_SBCK_007-1b"/>
其扵冬日沍寒之際形諸篇翰固不忘扵聽政羣臣廣歌復<lb/>
以逸豫爲戒憂勤爲勸而弗敢後者其故何㢤盖唐虞在上<lb/>
無小無大孰不精白一心以承明徳况扵文學法從之臣職<lb/>
在獻替者乎揆之于唐𥘉不可以同日而語也臣濂不佞庸<lb/>
敢以是序諸篇端　上所賦詩别以金龍牋繕謄其副尊閣<lb/>
扵家示不可䙝也<lb/>
　　送吕仲善使北平采史序<lb/>
皇帝即位之明年四方次苐平乃　詔文學之上萃扵南京<lb/>
命官開局纂脩元史爰自太祖開國至于寜宗凡一百二十<lb/>
六年巳㩀舊史櫽括成書而元統迄扵終祚又三十六年遺<lb/>
文散落皆無所扵考丞相具以上聞　帝若曰史不可以不<lb/>
就也宜遣使天下訪求之扵是儀曹會諸史臣發凡舉例具<lb/>
扵文牘遴選黄盅等十有二人分行各省僉以爲北平乃元<lb/>
主故都其文獻必有足徴者非精練博敏之士未易以集其<lb/>
<pb n="KR4e0004_SBCK_007-2a"/>
事予友仲善方司膳成均實應其選戒行李且有日與仲善<lb/>
㳺者成為賦詩以予嘗與刋脩之末俾題其篇端嗚呼傳有<lb/>
之國可㓕史不可㓕然既亡其國矣而獨謂史為不可廢者<lb/>
其故何㦲蓋前王治怱之微興衰之由得失之效皆可為後<lb/>
王之法戒史其可㓕乎然自漢以迄于近世類多羣臣奏請<lb/>
始克緝成典籍惟我　皇帝既承大統即蔽自　淵衷孜孜<lb/>
以纂脩元史為意則其　神謀睿斷卓冠百王　偉量深仁<lb/>
與天同大巍巍乎不可尚巳仲善行㢤採石室之遺餘詢名<lb/>
賢之紀䤽俾信史免扵闕文傳諸来世其不有望扵仲善矣<lb/>
乎仲善行㢤弔齊魯之故墟撫幽燕之陳迹呼酒長歌㧞劍<lb/>
起舞將又不在扵仲善矣乎然則仲善兹行亦壮矣若予者<lb/>
年踰六十髮白神耗不能逐車塵馬足之間以攄寫其中情<lb/>
仰睇飛雲唯有慨然遐思而巳然而鋪張　上徳以昭布四<lb/>
方垂諸無窮者史臣之事也庸敢備書之以為序而區區離<lb/>
<pb n="KR4e0004_SBCK_007-2b"/>
别之懷有不暇計也仲善姓呂氏章貢人有學有文其聞譽<lb/>
蓋翕然云<lb/>
　　送劉永泰還江西序<lb/>
聖天子以六合既寧益窹寐求賢而致時雍之治扵是朝臣<lb/>
以永豐劉于先生開初先生嘗以賢良徴因病謝歸及是使<lb/>
者至即束行李東上洪武辛亥閏三月實来京師丙子吏部<lb/>
待郎顧君剛中等入奏上召見扵外朝俾講說經書親與<lb/>
之論辨先生敷繹詳明　上恱越翌日丁丑　上御金水橋<lb/>
復召先生慰問良久　敕儀曹賜冠衣又明日戊寅復<lb/>
召至便殿諭先生曰君子為學當見扵世用尓自度其材可<lb/>
為郡縣何職宜竭誠以對朕將官之先生曰臣于在前朝嘗<lb/>
舉進士試南宫不利終老弗沾一命今幸遭逄有道之朝登<lb/>
崇俊良凡有血氣者莫不涵泳鼓舞扵　神化之中况區區<lb/>
草澤賤儒三瞻　天日之表　聖語丁寜又如此之至苟稍<lb/>
<pb n="KR4e0004_SBCK_007-3a"/>
知君臣之義孰不感動以思報效第臣犬馬之齒巳衰筋力<lb/>
弗强聽恍恍而視茫茫若冐昧上承　昭㫖異日戃有曠官<lb/>
之刺則負　天恩深矣敢固辤　上以其言誠懇而質直不<lb/>
奪其志親御翰墨賦詩一首且命先生亦賦三詩以進　上<lb/>
覽之喜令內侍酌酒賜之俾其還山肆惟　皇上以天縦之<lb/>
聖黄鉞四征大統以㝎而尤親近儒臣共圖治安年髙而不<lb/>
𣣔仕者復以禮而敦遣之此如上天雨露之澤滂沛周浹萬<lb/>
物咸頼聖德神功巍巍惶惶固非前代帝王所可及然而𣣔<lb/>
治之主不世出當此明良相逄千載一時先生平日所學致<lb/>
君尓澤民尓一旦翩然西還傍岩以為廬結雲以為衣茱有<lb/>
葅食有稻與魚左圖而右書于于而行沉沉以居先生之計<lb/>
則得矣其如蒼生何雖然先生之志則有在也其意必曰我<lb/>
扵催科聽訟則年誠耄矣奔赱承事則力誠不能矣若敷明<lb/>
孔子之道以㳤後進使從之者知孝弟忠信變澆風而為厚<lb/>
<pb n="KR4e0004_SBCK_007-3b"/>
俗是亦報　上恩之萬一也是則可為也嗚呼先生之志果<lb/>
若此其扵出䖏之義庶㡬兩無愧乎先生將還士大夫多慕<lb/>
咏之相率作詩餞之而遣金華宋濂序之<lb/>
　　送錢允一還天台詩序<lb/>
皇帝即位之二年秋八月大將軍帥師取燕都西北州郡次<lb/>
苐皆平而天下歸于一統<graphic n="KR1724" url="https://raw.githubusercontent.com/kanripo/KR-Gaiji/master/images/KR1724.png" mimeType="image/png"/>明年之冬　上將親御袞冕郊<lb/>
祀天地大告武成復念開國諸臣勞烈之多錫以鐵劵以申<lb/>
河山帶礪之誓前一月下禮官議其制度近臣奏言唐和陵<lb/>
時嘗有賜扵錢武肅王其十五世孫尚徳實寳蔵之　上遣<lb/>
使者即其家訪焉尚徳既奉　櫝劵及五王遺像上之　上<lb/>
御外朝與丞相宣國公臣善長禮部尚書臣亮主事臣肅觀之<lb/>
皇惰恱豫敕省臣燕尚徳扵儀漕恩意有加焉巳而尚徳思<lb/>
東歸陛辭之曰命還其劵與像以禮敦遣之予時待罪禁林<lb/>
尚徳以于知其事頗詳請序其故而繋之以詩夫錢氏寳有<lb/>
<pb n="KR4e0004_SBCK_007-4a"/>
此劵巳五百載宋淳化中杭之守臣嘗連玉冊進之元豐五<lb/>
年又進之宋季兵亂劵沉官渭水中者五十六年元至順三<lb/>
年漁人獲之而售扵尚徳之父世珪迄今　有道之朝而尚<lb/>
徳又進之是嘗三登天子之庭其間或顯或晦雖若類靈物<lb/>
訶護之亦其孫子之多賢始能保守而弗墜也歟抑予聞武<lb/>
肅之有國吳越同時據有一隅以專威福者若前後之蜀南<lb/>
東之漢以至吳椘閩唐南平號為十國計其士馬之精疆城<lb/>
邑之壮麗府蔵之充牣意盛氣得亦可謂一時之雄曾未旋<lb/>
踵夕陽芳草凄然有餘悲矣况望其子孫保有故物扵十餘<lb/>
世之後乎由是觀之錢氏之樹徳也深矣　皇明肇造區夏<lb/>
比隆唐虞凡前代文獻之可考者英不訪求之尚徳之家世<lb/>
載明徳且將出躋膴仕以佐明時斯劵之徴盖特為之兆爾<lb/>
予因不辭序而詩之扵以見尚徳遭逢之盛未止扵此而他<lb/>
日相遇必當以序為知言云尚徳字允一天台人詩曰<lb/>
<pb n="KR4e0004_SBCK_007-4b"/>
大明天子開<graphic n="KR2046" url="https://raw.githubusercontent.com/kanripo/KR-Gaiji/master/images/KR2046.png" mimeType="image/png"/>基雄兵百萬皆虎貔東征西討十餘載變化<lb/>
不異雲雷隨功成治㝎四海一剖劵分符恩澤施前王遺制<lb/>
久巳泯錢氏世寳猶無虧天使持書往徴取有翁橐負来丹<lb/>
墀鞠躬俯伏再拜起旋解韜藉重重披精銕煆成大逾瓦中<lb/>
突傍偃形如箕又如圓甗䚯其半一片玄玉誰瑕疪鑿　填<lb/>
金文絢爛筆畫方整蟠蛟螭誓辭三百有餘字河山帶礪無<lb/>
嫌疑繼陳五王有真像彷彿猶是唐冠衣腰圍白玉金作銙<lb/>
吻角左右分三髭重瞳囬光屢下照笑語愈覺　天顔怡便<lb/>
敕太官給珍饌上尊法酒澆瓊卮憶𥘉唐綱既解紐恣舞鰌<lb/>
鱓號狐狸斗牛王氣果凌厲豫章占術元非欺八都徤卒猛<lb/>
如虎指使不異駈嬰兒羅平鳥圖騁怪幻內黄外白跳狂癡<lb/>
龍劍一楎赴水死大勛星日同昭垂因兹錫劵代牲㰱彭城<lb/>
開府如三司衣錦城空嘉樹死共守尚有三樓危淳化元豐<lb/>
兩進入龍光曾受天王知炎精訖録九鼎沸一旦失去官河<lb/>
<pb n="KR4e0004_SBCK_007-5a"/>
糜豈伊神物𣣔變化相逐雷劍爲龍飛孰知余且一舉網所<lb/>
獲非鼈還非龜終然鬼物所訶護不使光彩埋荒陂泥土沙<lb/>
礫幸免累寳玉大弓欣有歸我知天意實有在武肅弘烈何<lb/>
堪微八州生靈数百萬㧞出水火行中逵子孫食報豈終極<lb/>
政如稼穡隨年肥髙牙大纛入黄閣金章盭綬趍彤闈不知<lb/>
堆牀㝎㡬笏但見肘印懸纍纍七世珥貂未足擬一門三㦸<lb/>
終前衰况翁文采爛五色嗜古不管頭垂絲秦淮呼酒話離<lb/>
別逺盻官舸如星馳千時同雲羃四野勢𣣔釀雪増寒威行<lb/>
行若過表忠觀好剔蒼蘚觀殘碑<lb/>
　　汪右丞詩集序<lb/>
昔人之論文者曰有山林之文有臺閣之文山林之文其氣<lb/>
枯以槁臺閣之文其氣麗以雄豈惟天之降才爾殊也亦以<lb/>
所居之地不同故其發扵言辭之或異耳濂嘗以此而求諸<lb/>
家之詩其見扵山林者無非風雲月露之形花木蟲魚之玩<lb/>
<pb n="KR4e0004_SBCK_007-5b"/>
山川原隰之勝而巳然其情也曲以暢故其音也眇以幽若<lb/>
夫䖏臺閣則不然覽乎城觀宫闕之壮典章文物之懿甲兵<lb/>
卒乗之雄華夷㑹同之盛所以恢廓其心胸踔厲其志氣者<lb/>
無不厚也無不碩也故不發則巳發則其音淳龎而雍容鏗<lb/>
鍧而鏜鞳甚矣㢤所居之移人乎今觀中書右丞汪公之詩<lb/>
益信其說爲必然者矣公以絶人之資博極群書素善屬文<lb/>
而尤喜攻詩當　皇上龍飛之時杖劍相從東征西伐多以<lb/>
戎行故其詩震盪超越如鐡騎馳突而旗纛翩翩與之後先<lb/>
及其治㝎功成海宇敉寜公則出持節越鎮安藩方入坐廟<lb/>
堂弼宣政化故其詩典雅尊嚴類喬嶽雄峙而群峯左右如<lb/>
揖如趍此無他氣與時值化隨心移亦其勢之所宜也然而<lb/>
興王之運至音斯完有如公者受丞弼之寄竭彌綸之道賛<lb/>
化育之任吟咏所及無非可以羙敎化而移風俗此有關物<lb/>
則民彜甚大非止昔人所謂臺閣雄麗之作而山林之下誦<lb/>
<pb n="KR4e0004_SBCK_007-6a"/>
公詩者且將𬒳其霑漑之澤化枯槁而為豐腴矣雖然詩之<lb/>
體有三曰風曰雅曰頌而巳風則里巷歌謡之辭多出扵氓<lb/>
隷女婦之手髣髴有類乎山林雅頌之製則施之扵朝會施<lb/>
之扵燕饗非公卿大夫或不足以為其亦近扵臺閣矣乎輶<lb/>
軒之使弗設而托之扵國風者若無所用之　皇上方垂意<lb/>
禮樂之事豈不有撰為雅頌以為一代之盛典乎濂盖有望<lb/>
扵公他日與鹿鳴清廟諸什並傳者非公之詩而誰㢤濂也<lb/>
不敏受公之知十有一年故竊序其作者之意扵篇首蕪類<lb/>
之詞要不足為公詩之重輕也公名廣洋乃　皇上之所賜<lb/>
其字則朝宗也淮南人洪武三年四月二十一日金華宋濂<lb/>
序<lb/>
　　詹學士文集序<lb/>
往時湖湘間材士大夫多以詞賦稱若江夏詹先生同文其<lb/>
一也盖同文襟韻瀟灑濟以雄博之學故體物瀏湸鏗鏗作<lb/>
<pb n="KR4e0004_SBCK_007-6b"/>
金石聲及歸我　熈朝遂以文鳴一時當勝友如雲酒酣耳<lb/>
熱有執卷来求者同文振衣而起捉筆四顧文氣絪緼從口<lb/>
鼻間流出頃刻盈𥿄爛爛皆成五采觀者從傍鼓譟且謂萬<lb/>
言倚馬可待者將無大相逺自是有問竒俊士僉曰同文同<lb/>
文云予與同文交且久　而同官翰林𥘉見之甚驚後屢見<lb/>
之竊自嘆賦才暗劣䂓䂓方圓中日蹈古人軌轍不敢奮迅<lb/>
吐一竒崛語雖見諸簡牘者近一二千篇奄奄如無氣人作<lb/>
文固當如是邪去年之秋京畿試鄊貢士今年南宫試天下<lb/>
士同文皆持文衡區區亦與聞末議見同文考五經卷朗讀<lb/>
數行輙操觚書云云書已復讀又書云云予視之析理精緻<lb/>
如漢廷老吏議法是非重輕不可掩人以文辭稱同文固未<lb/>
見其衡氣機如同文者其何可及邪其何可及邪韓退之推<lb/>
李杜文章光熖萬丈少陵之作頓剉沉欝髙不可攀深不可<lb/>
探謫仙之辭飄飄然㳺戯璇霄丹臺吹鸞笙而食𬗋霞絶去<lb/>
<pb n="KR4e0004_SBCK_007-7a"/>
人間塵土思此無他精華發為光耀縦横交貫不自知其所<lb/>
止退之言當不誣同文之能致是者豈無其故㢤然子聞太<lb/>
史公周覽名山川故作史記燁燁有竒氣同文他日西還予<lb/>
將相隨泛洞庭浮沅湘登大别九疑之山吸風吐雲一冼胸<lb/>
中穢濁使虗極生明明極光發然後揮毫以尾同文之後萃<lb/>
靈鳯之彩毛擷天葩之竒馨或者當有可觀同文果以為何<lb/>
如邪同文以天　集授予序神思摇蕩急展牘書之懼其凌<lb/>
空飛去是為序<lb/>
　　送許時用還越中序<lb/>
婺與越為隣壤越屬縣曰<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>有許氏居之世以詩禮相傳為<lb/>
名門而時用則又其最秀者也濂家婺之金華距<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>為不逺<lb/>
在弱齡時即與時用相聞方以文墨自漸摩無雨風無晝夜<lb/>
危坐一室不暇見暨同試藝浙闈旅進旅退扵千百人中無<lb/>
有為之先容者又不能見自時厥後時用以禮經擢上苐為<lb/>
<pb n="KR4e0004_SBCK_007-7b"/>
諸暨州判官金華抵諸暨比<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>為尤邇將騎驢赱鈴下而謁<lb/>
焉時用又入行御史臺治百司其地清嚴雖時用亦不宜與<lb/>
人接又不敢見曾未㡬何金華陷扵兵士大夫螻蟻赱唯流<lb/>
子里為樂土亟挈妻孥避焉流子里隷諸暨地在<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>之東南<lb/>
僅數舎即至濂時苦心多畏而土著民往往凌虐流寓者白<lb/>
日未盡墜輙翳行林㘭鈔其嚢槖物甚者或至殺人又不可<lb/>
見及至兵戈稍息子還金華曰采藥以自娛間念及時用即<lb/>
𣣔約二三子往候之以觧夙昔之思去年冬聞時用有弓旌<lb/>
之招使者趣迫上道急扵星火又不及見濂竊自念時用英<lb/>
俊士此行何所不至鸞臺鳯閣將以次而升何日能賦歸縦<lb/>
時用欲歸上之人未必聽也濂雖少時用一嵗則巳皤然成<lb/>
翁度何由至南京既不能至又安能與時用一抵掌笑談邪<lb/>
慨然遐思者久之㑹　朝廷纂脩元史宰臣奉特旨起濂<lb/>
為緫裁官使者亦見廹如前逮濂將戒行李時用至武林始<lb/>
<pb n="KR4e0004_SBCK_007-8a"/>
旬日耳濂又自念史事甚重當有鴻博之士任其責者濂豈<lb/>
敢與聞藉是以往或得一見時用亦豈非至幸歟濂来南京<lb/>
寓扵護龍河上方求時用舘舎之所在忽有偉丈夫来見者<lb/>
問其姓名亟曰我許時用也子豈非景濂乎濂驚喜不及荅<lb/>
亟延入坐備陳五欲見而弗䏻之故時用知濂嚮往之乆亦<lb/>
相與傾倒不風晨月夕無不相往来一旦忽悽然墮淚曰余<lb/>
先朝進士也春秋又髙矣不足以辱　明時使者不我知委<lb/>
幣而迫之来我不敢違今巳陳情扵丞相府矣丞相儻言之<lb/>
上得遂歸田焉不趐足矣它日又来言曰　聖天子寛仁今<lb/>
用丞相言如所請矣巳具舟大江之濵吾子遇我厚幸一言<lb/>
以爲別嗚呼婺與越其壤相接邇其見甚易也乃積四十年<lb/>
而莫之遂厥後始見扵千里之外既見矣逺或四三春秋近<lb/>
或及期相與論學以盡夫情可也未及兩月而即去既去矣<lb/>
或買一小艇相隨五六百里間采江花之幽靚殷勤道别亦<lb/>
<pb n="KR4e0004_SBCK_007-8b"/>
云可也脩史事殷足不敢踰都門愴然而別既别矣一二年<lb/>
間或再得聚首如今日焉猶可也然向者巳如此自今而後<lb/>
其可以必期而必取之耶人事之參差不齊何可復道尚奚<lb/>
言為時用之別耶雖然時用之歸也其有繫扵名節甚大時<lb/>
用采蕺山之蕺食鑑湖之水日與學子談經以為樂者果誰<lb/>
之賜歟誠由遭逢　有道之朝故得以上霑滂沛之恩而適<lb/>
夫出䖏之宜也夫道宣　上徳以昭布扵四方者史臣之事<lb/>
因不辭而為之書區區聚散之故一已之私爾則又當在所<lb/>
不計也<lb/>
　　華川文派録序<lb/>
義烏婺上縣自隋至唐名士軰出若婁㓜瑜若駱賔王則其<lb/>
尤者也㓜瑜之文以卷計者凡六十有六賔王之文其數亦<lb/>
盈十焉然皆散逸無存其僅見扵世者往往出扵編類家之<lb/>
所采此無他聚之廣則行之乆也宋南渡後宗忠簡公澤其<lb/>
<pb n="KR4e0004_SBCK_007-9a"/>
文多至五十卷細髙居士黄公中輔亦十卷香山喻公良能<lb/>
則三十四卷香山之弟杉堂公良弼頗如居士之數南湖河<lb/>
公恪岩堂陳公炳各二十卷惟是四三君子事業雖不同其<lb/>
以文辭有助扵名敎則一而巳計其當時鸞蹌鳳翥於士林<lb/>
行嗈嗈和鳴而龜麟為之後先學者歆豔之未必不家傳而<lb/>
人誦逺者僅二百年近者始百餘載求其家集則子孫或不<lb/>
䏻以咸有况它學者乎一邑之間且若此而况扵四方乎嗚<lb/>
呼立言之士其心勤矣其慮精矣又惡知一旦變㓕若烟霞<lb/>
者乎然則編類者之功要不可少之也居士之族孫鐡岩公<lb/>
應龢嘗有見婁駱之事乃自忠簡至扵岩堂各編其粹精者<lb/>
十餘篇聚扵一書釐為六卷名曰華川文派録華川縣之繡<lb/>
湖别名唐嘗因之置縣故取以號其録云後五十年豫章張<lb/>
侯来為縣讀而善之復謂羣公之文幸僅見扵斯然未有謄<lb/>
其副者苟或亡之非唯重有識者之嘆且將何以風厲扵吾<lb/>
<pb n="KR4e0004_SBCK_007-9b"/>
民亟請邑士傳君藻精加校讎捐俸而刻寘縣庠来徴濂為<lb/>
之序昔者郷先達吳公師道憫前脩之日逺而遺文之就泯<lb/>
乃集婺七邑名人所著為敬鄊前後錄二十三卷其視鐡岩<lb/>
志益廣矣惜乎官其邦者不使永其傳兵燹之餘手藁弗<lb/>
復能存今侯則惓惓是書夙夜不少置以此較彼賢不肖之<lb/>
後去抑何逺㢤雖然侯之風厲扵縣人士者不止文辭而巳<lb/>
也當如岩堂之介南湖之孝香山之質實無偽杉堂之寛厚<lb/>
有容居士之氣節不羣忠簡之竭誠報國至死而不變庶㡬<lb/>
無負扵侯不然則操觚濡墨仰而號諸人曰我能文我䏻文<lb/>
豈不見笑扵大方之家㢤侯名允誠以儒術縁飾吏事忠信<lb/>
㢘明如古循吏縣務雖至劇雍雍䖏之輕重皆不失其度吏<lb/>
胥受約束拱手案側不敢出一語相可否諸弊頓革故治效<lb/>
彰著為諸邑之最是為序<lb/>
　　送國子正蘇君還金華山中序<lb/>
<pb n="KR4e0004_SBCK_007-10a"/>
同郡蘇君平仲成均敎胄子者五年近臣有薦其才扵　上<lb/>
者即日召見親擢為國史編摩之職平仲詣丞相府辭曰禁<lb/>
林地望清切日侍　天子左右備故問區區㓜有聵疾雖麄<lb/>
通文史誠不足以堪之敢辤丞相以聞　上亦弗之彊巳而<lb/>
銓曹將别奏官之平仲念去親日久望天末飛雲慨然有威<lb/>
于中復赱白丞相許之戒行李且有日與平仲㳺者重惜其<lb/>
去咸發為聲詩而以首簡授予序平仲予素敬畏者也將何<lb/>
言㢤以論乎家世則三蘇之名聞天下其隆徳重望至今與<lb/>
岷峨爭雄遺書流落四海日星赫而風霆噴璇玉綴而瑶珠<lb/>
懸韶鈞鳴而律呂諧師表百世人無異辭奚藉予之言㢤以<lb/>
論乎學術則嚅嚌鄊學之懿遡淵源扵伊洛蹈軌轍扵關閩<lb/>
義理精微析如蠶絲訓攷是非判若白黑亦既心凝而身履<lb/>
之矣又奚藉扵予之言㢤以論乎辭章則體裁嚴比姿態横<lb/>
逸如春陽被物或根或荄或卉或條或小或大或圓或偏各<lb/>
<pb n="KR4e0004_SBCK_007-10b"/>
隋其物而暢之無有同者其視膠滯一體守常而不變者何如<lb/>
也是故大夫士卿公𣣔文詞者必曰我徵之蘇君也隱逸及<lb/>
方外之人𣣔求文者必曰我徴之蘇君也平仲之令聞勃然<lb/>
興燁然不可遇又奚藉予之言㢤無巳則有一焉古者國有<lb/>
國史下至閭卷之間亦有聞史皆據官守勿失紀善惡以示<lb/>
勸戒其國史之法見乎書備乎春秋以事繫日以日繫月以<lb/>
月繫時以時繫年殆猶山嶽之有㝎形不可易者太史遷別<lb/>
出新意輕變編年之舊創為十二紀以序帝王十表以貫嵗<lb/>
月八書以述政事三十世家以錄公侯七十列傳以志士庶<lb/>
歴代史官遵之而春秋之義類隱矣荀恱蕭潁士頗譏之而<lb/>
未能大有匡逮至司馬温國公光始取法扵春秋采繫國家<lb/>
盛衰生民休戚之事起周威烈王訖于五代成一家言號曰<lb/>
資治通鑑劉恕直謂非遷之所可擬盖公論云然五代之後<lb/>
而宋承之宋之後而元承之宋有李燾雖嘗著為編年異同<lb/>
<pb n="KR4e0004_SBCK_007-11a"/>
<pb n="KR4e0004_SBCK_007-12a"/>
朽之盛事鑑世之元龜也平仲幸聽之願舉此觴為壽平仲<lb/>
曰敢不唯吾子之命一飲輒盡扵是抗手而别<lb/>
　　清嘯後藁序<lb/>
詩之為學自古難言必有忠信近道之質藴優柔不迫之思<lb/>
形主文譎諫之言將以洗濯其襟靈發揮其文藻揚厲其體<lb/>
裁低昻其音節使讀者鼓舞而有得聞者感發而知勸此豈<lb/>
細故也㢤奈何習之者多如牛毛而專之者少如麟角也廬<lb/>
陵胡君山立生文獻之邦抱英銳之志敡歴仕塗綽著聲譽<lb/>
粤自戎幙至躋法從雖著勤勞之績不忘賦咏之事風雲月<lb/>
露有以感夫中花草蟲魚有以寓乎目與夫人事酬酢時物<lb/>
遷移皆見之篇翰焉日積月盈分為清嘯前後二藁前藁則<lb/>
國史危公既序之矣予来京師復得窺其後藁而胡君遂微<lb/>
為之序予披繹再四因作而曰正音寂寥久矣誕者流扵荒<lb/>
忽而無據弱者過扵纎靡而不振俗者溺扵陳腐而不新麄<lb/>
<pb n="KR4e0004_SBCK_007-12b"/>
者流扵觕犖而不潤其音節體裁之乖方文藻襟靈之弗暢<lb/>
具有之矣詩之為道其果如是乎㢤有如胡君之作命意深<lb/>
而措辭雅陳義髙而比物廣其殆庶㡬有忠信近道之質者<lb/>
歟藴優柔不迫之思者歟形主文譎諫之言者歟此予不䏻<lb/>
不撫卷而嘆賞之也予也不敏以荒唐之資操𥚹迫之行雖<lb/>
自漢魏至干近代凡數百家之詩無不研窮其㫖趣揣摩其<lb/>
聲律秋髮被肩卒不䏻闖其閫奥而𥙷扵政治其視胡君之<lb/>
作得不甚愧矣乎然而穹亭邃舘必壓以呀然之獸鉅人元<lb/>
夫必冠以峩然之弁雄章俊句必首以傑然之文嗟予何人<lb/>
尚敢為胡君之詩之序乎牢讓再三竟不獲命斐然有作情<lb/>
見乎辭<lb/>
　　丹崖集序<lb/>
為文非難而知文為難文之羙惡易見也而謂之難者何㢤<lb/>
問學有淺深識見有精麄故知之者未必真則隨其所好以<lb/>
<pb n="KR4e0004_SBCK_007-13a"/>
為是非照乗之珠或疑之扵魚目淫哇之音或嫓之以黄鐘<lb/>
雖十百其喙莫能與之辨矣然則斯世之人果無有知文者<lb/>
乎曰非是之謂也荆山之璞卞和氏固知其為寳渥洼之馬<lb/>
九方歅固知其為良使果燕石也駑駘也其能並陳而方駕<lb/>
㢤雖然弊也久矣孰扵民散師廢之後而必望見知扵人乎<lb/>
苟有之曠百世而相感者不須悵然而遐思矣予與唐君䖏<lb/>
敬共居浙水東雖未之識有持其文一二篇来者頗獲讀之<lb/>
顧謂二三子曰屏斥蕪纇何其玉之潔而珠之明也脉絡聮<lb/>
貫委蛇不斷又何韶鈞九奏音律相宣而始終粲如也其殆<lb/>
能言之士乎去年之春予𬒳　詔總裁元史而䖏敬亦以議<lb/>
禮𬒳徵會于南京亟欲挽入史局儀曹愛其才弗允及予入<lb/>
詞垣為學士䖏敬亦来為應奉文字朝夕同論文甚懽遂索<lb/>
其全集觀之復顧謂二三子曰沉<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>扵經而為之本原饜飫<lb/>
扵史而助其波瀾岀入諸子百家以博其支流此作有之又<lb/>
<pb n="KR4e0004_SBCK_007-13b"/>
頗愧向之知䖏敬者未深也嗚呼近代之文予見之夥矣大<lb/>
風揚沙而五色為之昏昧繁音嘈雜而五聲為之失倫求其<lb/>
如䖏敬者抑何其鮮㢤非曰如之知之者亦寡矣此無他無<lb/>
真實之功求鹵莾之效西抹東塗莫尋統緒左剽右竊僅成<lb/>
簡編輒號諸人曰我知文我知文人以艱深文淺近者示之<lb/>
則曰是誠古文㢤何其雅奥而不羣也或以其言之易又以<lb/>
塵腐罷軟者戯之則又曰此亦古文耳何其暢達而無礙也<lb/>
是皆無真見以人舌為之目故靦然而無愧怍有若䖏敬之<lb/>
文其尚䏻知之㢤予雖不敏愛玩䖏敬之文日不釋手以為<lb/>
可垂逺而傳後因為序諸卷首嗚呼䖏敬之文荆山之玉也<lb/>
渥洼之馬也又豈患無卞和氏與九方歅者乎予之所論隘<lb/>
矣䖏敬名肅會稽人丹崖其自號也故以名其集云<lb/>
　　贈會稽韓伯時序<lb/>
越韓君伯時從府君辟為山隂校官名上尚書吏部吏部同<lb/>
<pb n="KR4e0004_SBCK_007-14a"/>
<pb n="KR4e0004_SBCK_007-15a"/>
余竊自念為韓公之學者布滿逺近尚幸見之如私㳤許公<lb/>
之徒者乆未䏻逢其人今年夏乃扵京師獲與伯時遊伯時<lb/>
韓公諸孫而又得卒業扵其門其人温如其文燁如其言論<lb/>
鏗如是誠無愧扵家學者庶㡬有以畢余之志適総裁史事<lb/>
未及與伯時相叩撃而伯時將去反欲徴余序以識别余將<lb/>
何言㦲雖然山隂雖小邑亦古者子男國也伯時之行以人<lb/>
師自䖏邑之子弟皆北面而受業使乃祖韓公之道益眀斯<lb/>
盖不辱扵傳經之家矣後之君子稽其源委寫以成圖如田<lb/>
何夏侯勝諸人故事夫豈不可㢤顧余不敏操無用之學徒<lb/>
以空文出應時湏畫蚓塗鴉日不暇給思欲如許公家居講<lb/>
授而弗之遂其扵伯時之去寜不歆豔扵中乎異日投簮而<lb/>
歸當謁伯時扵越相與泛賀湖之晚波挹禹山之秋翠以盡<lb/>
私㳤扵伯時者亦豈為晚㢤伯時以為何如是為叙<lb/>
<pb n="KR4e0004_SBCK_007-15b"/>
</p>
<p>
宋學士文集卷第七　鑾坡集卷第七<lb/>
</p>
<p>
</p>
  </div>
</body>
</text>
</TEI>
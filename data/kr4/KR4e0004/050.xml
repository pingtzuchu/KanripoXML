<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_050-1a"/>
宋學士文集卷第五十　芝園集卷第十<lb/>
　　北麓䖏士李府君墓碣<lb/>
䖏士姓李諱士華字庭實北麓其自號也其先家廬陵唐開<lb/>
元中逺祖徳靈仕為撫州長史因居屬縣之崇仁髙祖昻宋<lb/>
太學上舎生曽祖緘以春秋舉進士至某官祖适父元徳母<lb/>
盧氏䖏士賦才瓌異音聲如鍾㓜䘮父母二兄亦蚤世時當<lb/>
宋季亡頼男子學㺯兵扵村疃暮夜擊人門鈔掠其訾財以<lb/>
去稍與抗直剚以刃䖏士能自衛卒免其患㑹宋亡為元更<lb/>
易方笠窄䄂衫䖏士獨深衣幅巾翺翔自如人競以為迂䖏<lb/>
士笑曰我故國之人也義當然爾府君善治生未㡬家大穰<lb/>
遂以訾雄鄊里積粟歲至數千廪遇饑則平價出之飢餓不<lb/>
能出户者計口而周之活者恒百餘人宗婣無業班財以為<lb/>
饋死則給棺槨衣衾塟之善地且䘏其遺孤唯恐不及負逋<lb/>
不能庚者苟有所乞輒再與未甞有靳色或以田廬為償䖏<lb/>
<pb n="KR4e0004_SBCK_050-1b"/>
士正色責之曰先人之業何可廢壊逋尚可紓也慰而遣之<lb/>
伻有盗廪粟者矜其貧益之使去識與不識咸目之為仁厚<lb/>
長者云㑹朝廷有鬻爵之命富家兒多競奔䖏士恬不以為<lb/>
意客以空名告身来售䖏士曰吾愧不能以文學干禄位而<lb/>
渉銅臭之譏雖貴奚益㢤府君性純孝能事繼母如親母雖<lb/>
其性剛嚴不可近必下氣婉容得其驩心而後止常以不及<lb/>
終養二親語或臨之輙嗚咽流涕晨昏必展謁先祠遇𥘉度<lb/>
之日號慟抵暮家人不忍見因諱言之訓諸子以學親自督<lb/>
視不至夜分不休也為人豁逹大度不少貶以狥流俗見假<lb/>
巫鬼惑人者力斥去鄊人闘争㫁㫁然正讙折以片言則免<lb/>
冠頓首謝嘉賔欵門倒屣出迎驩然無倦容雖不觧飲必使<lb/>
盡醉而去元至正十一年辛未正月五日以無疾終夀八十<lb/>
六後二十二年當　國朝洪武五年壬子塟于縣之大龍<lb/>
山之原娶郝陳二氏子四人彬鎬鏞蕃鎬以文行舉于朝擢<lb/>
<pb n="KR4e0004_SBCK_050-2a"/>
國子正女三人丁師周晋戴尚徳其壻也孫三人雝家奴寳<lb/>
㝎孫女三人尚㓜曽孫二人宜夀普蘭曽孫女二人在室自<lb/>
夫仁厚之俗衰學者慨想三代之盛猶神龍㳺于玄間欲一<lb/>
見之而不可得嗚呼豈其然㢤人有古今心無古今有如䖏<lb/>
士之行如前所載苟謂之三代之民孰不謂然䖏士不可作<lb/>
矣予故特表出之以勵夫人人然而仕之與否是有命也不<lb/>
必爲䖏士惜也銘曰<lb/>
祥麟威鳯隱而弗彰苟一出焉是爲希世之祥謂之有邪則<lb/>
固不能以凾見謂之無邪則簡䇿所紀何爲其周且詳吾謂<lb/>
䖏士爲三代之民亦是類耳世之人無徒委之扵渺茫緬懐<lb/>
徳人中心孔傷今其巳矣何日而忘<lb/>
　　貞婦郭丑小傳<lb/>
郭氏丑字道安六合人也羙姿容其父彬授之書詩輙通大<lb/>
㫖母劉氏得末疾諸弟妹尚㓜羞服無所倚頼道安上扶掖<lb/>
<pb n="KR4e0004_SBCK_050-2b"/>
母氏起居下撫孩穉潄澣紉綴之事皆親之冬盛寒燈火蕭<lb/>
然持箴恒至夜丰不休且不樂靡麗身衣紈素同綺繡女偕<lb/>
坐畧不動容目亦不注視至扵纂組烹飪不經師授而悉精<lb/>
其能彬絶愛之不肯歸凢子同里鄭玄来求昏彬激曰而能<lb/>
従師攻文辭即可爾玄乃力學道安年十九竟妻玄婦道甚<lb/>
修譽起一鄊間玄以古列女傳難之道安曰某女事如此某<lb/>
女事如彼一一舉之無漏文玄不能屈因加進學功其父讓<lb/>
不恱痛䋲之玄悒悒不樂道安曰子但盡誠盡孝他非所知<lb/>
也瞽叟底豫之言豈猶不聞之耶玄釋然道安秉性堅貞彊<lb/>
暴欲侵凌道安厲色叱之去其人恃為尊属屡見白道安彈<lb/>
指出血曰父誤我矣父誤我矣不幸遇此唯有一死爾媵人<lb/>
勸曰何不告夫君知之道安曰吾苟白其故父子何靣目相<lb/>
見耶曰此人倫之變宜走訴父母使其知所忌不敢肆道安<lb/>
曰秪楊悪聲耳無益也不若就死之為安日向中道安潜出<lb/>
<pb n="KR4e0004_SBCK_050-3a"/>
沉于河時洪武十年七月十七日也彬聞之悲𣣔無生瘞扵<lb/>
楊子西沙清水潭上一夕玄夢其来車馬儀衛甚都且曰妾<lb/>
今在長蘆水府掌鉤考人間善悪念子索居故一来耳不可<lb/>
乆留也言畢颯然如雨風而去次夕其姑夢亦如之長蘆在<lb/>
六合城南二十五里云<lb/>
史濂曰郭氏素稱詩禮之家婦人女子亦有異扵人彬之姊<lb/>
真適許士瞻生一女而士瞻死年始二十三耳今垂五十而<lb/>
節操<graphic n="KR1006" url="https://raw.githubusercontent.com/kanripo/KR-Gaiji/master/images/KR1006.png" mimeType="image/png"/>然而道安又貞烈如此誠可謂而仰㢤傳言忠節之<lb/>
人殁必為神明長蘆之事雖近誣亦不敢謂决無是理也嗚<lb/>
呼新㙜之什孔子刪詩而不刪去者其垂訓也逺矣㢤<lb/>
宋學士文集卷第五十　芝園集卷第十<lb/>
<pb n="KR4e0004_SBCK_050-3b"/>
<pb n="KR4e0004_SBCK_050-3b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_048-1a"/>
宋學士文集卷第四十八　芝園集卷苐八<lb/>
　　李徴君像賛<lb/>
嗜義親賢以道自娛㦤㢤若人君子之儒<lb/>
　　詹士龍小傳<lb/>
詹士龍字雲卿光之固始人父某宋開慶中都統勇勝軍守<lb/>
鄂以偏師巡渠巴諸州與元兵戰南平身嬰九創𬒳執發憤<lb/>
不食卒元兵破鄂降其軍士龍生三歲同母胡氏北遷董忠<lb/>
獻公文炳以其父忠也鞠為子文炳長子名士選故命其為<lb/>
士龍飲食衣服一視諸子外人不能辨諸兄忌之罵曰虜子<lb/>
見幸乃同我軰耶士龍不知其故泣訴文炳文炳曰爾真吾<lb/>
子飛語慎毋聽也士龍哀祈益切文炳頗漏言士龍晝夜流<lb/>
涕欲復詹為姓受文炳邜翼恩深未敢言一日獵滹沱河遂<lb/>
陳前志文炳戯曰爾投石水中石浮吾當爾從也左右皆咲<lb/>
士龍仰天祝曰天若不絶詹氏石當浮因投石水中石盤旋<lb/>
<pb n="KR4e0004_SBCK_048-1b"/>
急流中若沉浮者數四文炳以手拍鞍曰詹都統之靈其不<lb/>
死乎即令士龍復詹姓文炳薨為服齊衰三年歲時祭祀必<lb/>
先設神主率家人奠之士龍後用文炳弟文忠薦為髙郵興<lb/>
化尹士龍脩築捍海堰三百里數郡利之𥘉發地獲范希文<lb/>
石記曰遇詹再修事盖前定云轉兩淮都轉運監使司判官<lb/>
改淮安路總管府推官拜江南行臺監察御史時姦臣柄國<lb/>
虐𦦨方熾士龍上章劾之未㡬事果敗士龍退隱興化葺草<lb/>
堂德勝湖上若将終身朝廷念其老成以廣西㢘訪僉事起<lb/>
之居二年欝欝不樂乃移疾而歸年五十八卒子澍岳州華<lb/>
容尹文炳妻以從女實因前好云<lb/>
史官曰精誠之格将何所不至上致日星之應下召物産之<lb/>
祥古則有矣今觀士龍投石之事其惡可不信㢤或者致疑<lb/>
天人之間視之若茫然不相通過矣予総脩元史時有司不<lb/>
以聞失於紀載因徇其孫婿余文昇之請刪其墓志為小傳<lb/>
<pb n="KR4e0004_SBCK_048-2a"/>
一通以傳<lb/>
　　復古軒記<lb/>
臨川饒君孟持其五世祖某府君嘗嗜琴琴有復古玉髄二<lb/>
張其材孔良蛇腹㫁而金沙明試一皷之獨鶴夢囬而滿山<lb/>
風露也寒泉漱巖而山鬼夜聽也可謂清且古矣府君雖殁<lb/>
歴世寳秘不翅孔氏之遺履時出玩之思府君之不可見慨<lb/>
然髙山仰止之情元季兵燹方張白晝為人持去煙海茫茫<lb/>
竟不知墜於何所如是者有年一旦外孫樂安夏氏怱購得<lb/>
焉舉以奉孟持孟持反覆拂拭不覺悲喜交集玉髄頗殘闕<lb/>
唯復古嶽沼暉軫咸具孟持取水精絃𬒳之方布瓜指其𥘉<lb/>
則嗚嗚然已而復洋洋然亦似傷其流落而慶其復還也孟<lb/>
持刲羊豕列豆籩燕饗三族合芳水為櫝尊閣堂中遂以復<lb/>
古題其榜云春秋之義大復古其謂復古者所繫甚大非一<lb/>
器物之謂也雖然有人於此闔廬為人所攘巳而還之可以<lb/>
<pb n="KR4e0004_SBCK_048-2b"/>
謂之復乎曰復則復矣而非古也疆畎<graphic n="KR1987" url="https://raw.githubusercontent.com/kanripo/KR-Gaiji/master/images/KR1987.png" mimeType="image/png"/>於強暴取而歸之<lb/>
可以謂之復乎曰復則復矣而非古也巵匜桮棬之属為貪<lb/>
者所竊四力追而有之可以謂之復乎曰復則復矣而非古<lb/>
也然則何謂而可斯二琴者相傳或為雷威所斵由唐渉宋<lb/>
歴五六百年之乆所獲非一人所閱非一家始為府君之所<lb/>
有府君之後又奪於他姓今復歸之孟持正如宝玉大弓之<lb/>
再得不謂之復古也謂之何㢤不可以一器物之微而遽少<lb/>
之也然而予又有說焉古之人朝出耕夜歸讀古人書今則<lb/>
飽食以嬉我當復之古之人入孝出弟如用菽粟布帛斯須<lb/>
不可離今或有凌犯之者我當復之古之人事君如事天一<lb/>
動二静<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>如有赫其臨今則鮮有致其身者我當復之夫然<lb/>
故復古之功大矣二琴云乎㢤孟持勉㫋可也<lb/>
　　東軒集序<lb/>
東軒集者天台方君明敏之所作也明敏仕於元嘗參知政<lb/>
<pb n="KR4e0004_SBCK_048-3a"/>
事於江淛行中書襟韻蕭灑而氣岸偉如發於聲詩徃徃出<lb/>
人意表其弟明則繕鈔成帙同子學子桂慎請予評之予曰<lb/>
古詩俊逸超群如王子晋鶴背吹笙随風抑揚聲在雲外律<lb/>
詩清麗婉切譬猶長安少年飲酒百華埸中鶯歌蝶拍春風煦<lb/>
然撲人終日傳盃而醉色不起詩人之趣至是亦可謂之不<lb/>
凡矣明則曰請為之序以傳何如余曰寳劍薶於豐城而紫<lb/>
氣上浮於天猗蘭生於幽谷而秋馨播于九衢詩佳矣不必<lb/>
藉序以傳也曰此固然矣願卒一言之曰詩之古者莫三百<lb/>
篇若也篇首各有小序所以序作者之意而非後世通為之<lb/>
序也漢魏以降作者鮮自白其意讀之者不能知乃私自臆<lb/>
度此為某事而發此為某時而嘆使若人不死即而叩之恐<lb/>
其未必爾也故予嘗有言作詩必自序非他人之可與聞此<lb/>
言似不可忽也曰固㢤吾子之為詩也可以序可以無序序<lb/>
之将何傷焉余無以辭因取所評者書之於首簡云明敏於<lb/>
<pb n="KR4e0004_SBCK_048-3b"/>
書無所不讀最善談名理與人交煦煦有恩意君子賢之其<lb/>
所長者不特能詩而已也<lb/>
　　貞白堂記<lb/>
臨川許君仲孚闢貞白堂一所與環翠亭相映接盖爲讀書<lb/>
地也間耒徴予記余聞仲孚清脩而嗜學堂下種梅花数樹<lb/>
當霜雪嚴沍之際衆芳摇落而是花獨翹然散而爲春研氷<lb/>
玉其葩一塵不緇仲孚嘆曰其所謂貞白者非子也耶乃約<lb/>
二三勝友日吟哦其下超然神逰如升天際恍不知貞白之<lb/>
在巳耶抑果梅之有貞白耶客有歌之者曰㳺氣冉冉兮将<lb/>
汙人曠獨處兮誰與鄰姑射仙人兮玉爲神驂靑鸞兮服素<lb/>
裙朢之不見兮隔河津青鳥不徕兮㑹無因仲孚從而𢋫之<lb/>
曰天風翛翛兮生翠寒白月流光照松壇羙人徕兮佩珊珊<lb/>
殷勤遺我青琅玗我将擣之奉晨餐歌巳二人相視而咲予<lb/>
家芙蓉山之陽懸崖萬丈蒼官青士日駢立乎其間方滴露<lb/>
<pb n="KR4e0004_SBCK_048-4a"/>
研朱入朝眞洞點易聞仲孚之事不覺矍然而嘆曰我等其<lb/>
有激而然耶雖然物我之立皆成於相形而泯於相忘非貞<lb/>
則無有偏也非汙則無有白也予嘗觀心皦如明鏡中懸萬<lb/>
象自見求其貞白且不可得况假物之云㢤况乎天地中萬<lb/>
彚芸芸自形自色杳不知其故雖造物者随氣運行色色形<lb/>
形亦若不知其故是果孰為之樞紐乎問諸兩間兩間不言<lb/>
叩之百物百物不言質諸神扃則曰是在我矣斯貞白之義<lb/>
巳仲孚曰子玄言也不知者謂渉於虚無恍惚殆非也請記<lb/>
諸壁何如於是乎書<lb/>
　　李太白像賛<lb/>
元行臺治書侍御史亦憐真班所藏李太白像係秘閣傳本<lb/>
吾友危君太樸嘗為之賛自後流落於金陵駱氏酒家洪武<lb/>
己酉秋郡士王宗溥購獲之尋以摹本見貺因造賛曰<lb/>
長庚降精下為列僊陵厲日月呼噏風烟錦衣玉顔揮毫帝<lb/>
<pb n="KR4e0004_SBCK_048-4b"/>
前氣吞閹豎視若烏鳶頻挫萬象随機囬旋金童耒迎絳節<lb/>
翠<graphic n="KR0950" url="https://raw.githubusercontent.com/kanripo/KR-Gaiji/master/images/KR0950.png" mimeType="image/png"/>下土穢濁孰堪後先辴然一咲騎鯨上天<lb/>
　　元贈武略将軍同知臨洮府事武騎尉追封榮陽縣男<lb/>
　　朱府君墓志銘<lb/>
府君諱壵字子厚姓朱氏其先出于唐同鳳閣鸞䑓平章事<lb/>
敬則之裔敬則居亳之永城世以孝義𬒳旌顯一門六闕相<lb/>
望而子孫尤貴富邦人慕艶有金頭公銀頭公之號兩族叙<lb/>
昭穆而塟占地百餘畝亦目曰宰相林則當時簮笏蝉聮朱<lb/>
紫赫赩可知矣世逺譜癈子孫分適他州莫能䆒其詳府君<lb/>
銀頭公之後也五世祖某宋建炎𥘉扈蹕南渡寓於霍丘仍<lb/>
以貲雄于時曾祖某通判淮安州祖某提點夀春府稅課司<lb/>
遂居夀春之下蔡父某咸淳末嘗舉進士未及官而宋亡入<lb/>
元以儒入仕授為無州學正母胡氏府君㓜不好弄嶷然如<lb/>
老成人及長孳孳嗜學求名講師而事之知觧旣至不欲墮<lb/>
<pb n="KR4e0004_SBCK_048-5a"/>
於一曲凡天官地理卜筮醫藥之屬咸䆒其玄㫖晚而學易<lb/>
隂陽消長之理吉凶存亡之故観象玩辭使心與理相涵無<lb/>
少爽者終日黙坐視流俗紛紜絶不與兢人以為迂則咲曰<lb/>
主静乃吾學也郷鄰有闘者諭以訟終凶之義釋然而去若<lb/>
不能凶䘮及無食與衣者竭其力周之自奉甚儉一豆一簟<lb/>
猶不尽食事繼母張氏如親母唯恐有毫髮違其意令聲流<lb/>
聞莫不髙府君之行郡國将辟起之不听部使者行縣又以<lb/>
茂材舉河南行中書遂署安豐路儒學正府君曰與其身有<lb/>
虚名孰若心無慚德辭不赴郷子弟擔簦從之㳺日談道德<lb/>
仁義刮摩其故習亹亹數千言弗倦暇則皷琴咏詩以自娛<lb/>
或時出佳山水間歗歌忘返夀始五十以延祐戊午秋九月<lb/>
某日終于家以某年月日塟于縣西孤山祖瑩之左娶劉氏<lb/>
子男三人曰某曰某曰復女一人適某元季府君以復貴贈<lb/>
同知臨洮府事階武畧将軍勲武騎尉爵滎陽縣男劉氏贈<lb/>
<pb n="KR4e0004_SBCK_048-5b"/>
滎陽縣君入我<lb/>
國朝河南山東相繼降復例遷京師有薦其文學於<lb/>
上者得召見擢國子助教侍經　親王陞　燕府參軍轉<lb/>
長史予時沗職禁林兼<lb/>
青宫賛善日與𣸪㳺復凝重醇慤有儒者氣相予甚重之會<lb/>
子蒙　㤙歸田復持燕相府録事楊哲之状求銘府君墓哲<lb/>
序事精贍且燁然有竒氣於是粗加櫽括而繫之以銘銘曰水<lb/>
若有源長流弗虧豈無潢汙朝滿夕除猗歟府君逺有世序<lb/>
邦人豔之緜延簮組嗜書不厭㡬欲成癖晚而潜心我學吾<lb/>
易觀易玩辭孰出範圍參諸天人或驗事爲發聞于時郡國<lb/>
交辟有儒一宫可涖其職縻身下列揖拜上官豈若肥遯白<lb/>
雲青山令子旣顯褒贈攸冝九泉冥冥燁其有輝况　今遭<lb/>
逢六合重熈　龍光下𬒳行當見之孤山欝蒼中有玄堂太<lb/>
史勒銘永固其藏<lb/>
<pb n="KR4e0004_SBCK_048-6a"/>
　　題蛱蝶圖後<lb/>
右蝶戯長春圖乃院人馬逺子名麟者所畫羙人樸頭蝶筆<lb/>
勢圎勁意非李伯時不能到二畫皆絶品也舊時曾落宫掖<lb/>
故其間有上兄永陽郡王及楊妹子之字妹子縱能工書作<lb/>
畫未必能及此題者專指祐陵以為言則恐不然也<lb/>
　　題文天祥手帖<lb/>
予嘗見文山公與黄伯正手帖云贑州大姓起義旅相從者<lb/>
如歐陽冠侯等凡二十三家史多不載其名今莫可考矣寧<lb/>
都陳蒲塘父子亦二十三家之一乃因從子景茂請銘于公<lb/>
荅書僅存而其氏名因籍以弗泯不亦幸㢤觀公興言宿昔<lb/>
為之哽涕之言則其有感於蒲塘者深矣<lb/>
　　題大慧禅師遺墨後<lb/>
右大慧和上泉公為僧淸立所作䟽凡一百九十四言乃公<lb/>
七十一歲時書其凌厲橫逸之氣老而不衰於此猶事見其<lb/>
<pb n="KR4e0004_SBCK_048-6b"/>
髣髴人知仰公者唯知說法如雨如雲覺悟群迷而不知其<lb/>
忠義耿耿注意於家國者甚篤縦有知其忠義者而又不知<lb/>
其戯㳺翰墨循蹈矩彠亦自可傳不朽嗚呼若公之應物無<lb/>
方事謂如神龍變化不測者矣䟽文不局於駢儷之體而特<lb/>
學趙州公案為言無非欲大法以昭示人人後来沈溺葩藻<lb/>
而於道無𥙷者其尚以公為鍳㢤淸立字無欲公嘗稱其堅<lb/>
厲入道蓋亦佳士　云<lb/>
　　乕林處士賛<lb/>
虎林處士王君　年踰七十而視聽如少壮時其孫監察<lb/>
御史驥從予受經者久間来請賛賛曰<lb/>
素髮埀埀中心熈熈儉勤作肥家之本嚴厲為馭衆之基好<lb/>
施之仁乆而彌篤嫉惡之氣老而不衰吹鳯簫於明月之夜<lb/>
飛羽觴於百花之時大布寛衣容與委蛇不知者謬稱虎林<lb/>
處士知之者以為瓊䑓之神仙乎而<lb/>
<pb n="KR4e0004_SBCK_048-7a"/>
　　元故從仕郎興化路總管府經歴李公墓志銘<hi>有序</hi>
公諱約字審𥘉姓李氏唐江西観察使憲七十世孫而憲則<lb/>
西平忠武王之弟七子也憲為袁州刺史遂家属縣之宐春<lb/>
五世孫服遷分宐之白芒里七世至時舉宋忠訓郎復迁吉<lb/>
之廬陵縣忠訓生舟迪功郎龍南縣尉龍南生允元允元生<lb/>
去邪去邪生則武則武生誼元𥘉廬陵鳳山書院主領即公<lb/>
之父也公有大志應進士舉不利即棄去飄然㳺燕都逹官<lb/>
貴人見其儀観秀偉舉為茂材異等署縉山縣學教諭未機<lb/>
改龍泉轉太和州學正永州路太平寨巡檢江州路學教授<lb/>
廣東宣慰司辟為令史以年勞上銓曹除贑州路總管府知<lb/>
事攝司獄之職廬陵毆陽某商番禺道出于贑必假舘楊氏<lb/>
楊逋其泉乆弗償毆陽與絶交楊銜之毆陽自番禺還贑值<lb/>
灘險覆舟楊誣其詐不輸稅于官官下毆陽于獄公㢘知其<lb/>
實白出之楊服罪張甲有妹歸李乙為婣家兄弟甲與周丙<lb/>
<pb n="KR4e0004_SBCK_048-7b"/>
共牛而耕丙僦乙屋以居巳而甲因他事持刃自刎死乙與<lb/>
丙不相能陳丙殺牛而甲不從遂見害丙不禁搒掠自誣服<lb/>
公徴其牛牛存遂釋丙非辜乙抵罪冨氓頼氏兄弟兄無嗣<lb/>
弟産二兒曰邦獻曰邦毅弟以疾卒瀕卒請於兄曰願以邦<lb/>
獻為兄後邦毅弱未有知幸司其業劵俟長還之越数年兄<lb/>
亦卒邦獻欲軋没之邦獻所繼母心為不平悉取授邦毅邦<lb/>
獻訟弟與母媵人私遂盗劵去吏持為竒貨乆不觧公召其<lb/>
兄弟于庭泣謂之曰官政成即代去兄弟埀白相與居與其<lb/>
殚財而健訟曷若分財以全骨肉乎兄弟皆叩頭請自新且<lb/>
致二鹿加厚弊為公夀公却之兄弟請益切乃受其一轉興<lb/>
化路總管府經歴階從仕郎其為政如贑州民冤得直者多<lb/>
請浮屠誦佛書徼福于公公不頋也屬縣仙㳺令馬某虐用<lb/>
其民民不堪陳一壼謀變㷊其官署馬趨匿山澤中大府檄<lb/>
公捕一壼仙㳺民聞公至皆執刃驩呼共縛一壼寘檻車縣<lb/>
<pb n="KR4e0004_SBCK_048-8a"/>
境帖帖部使者謂非公攝縣事不足寧民強起公赴之民復<lb/>
驩曰父母耒矣公至未乆馬遽出視事公辭歸老父百十人<lb/>
列訴部使者願㽞公使者曰李公義士爾能固請必不忍棄<lb/>
汝翌日老父剪綵為旗幟銜使者命徃迎公不得已從之爇<lb/>
香遥拜者前後数千里馬慚其庭中人以語侵公公正色曰<lb/>
仙㳺本良民汝旣激之反乃嫉人撫摩之邪明當訟汝矣馬<lb/>
俯首不敢言會亢旱公徒歩兩舎禜雨於龍湫或曰山髙氣<lb/>
寒非挟纊弗可公不從旣而大雨公遘疾趣具湯浴浴正衣<lb/>
冠而坐呼其次子属曰今日午時吾将終還家可語同氣宐<lb/>
以忠厚存心也言未畢公所乘馬淚下如注公遂逝日簿暮<lb/>
民髣髴見公乘白馬揚靑旂疾行道上騶從甚都冉冉入城<lb/>
隍祠中咸異之馬幸公死夜使人投石公家為妖恠民忿之<lb/>
列挺為俻馬乃止一日馬同其黨五人禱城隍神五人者拜<lb/>
起見公㩀神座其色毅然驚怖而出未㡬皆暴卒馬亦為盗<lb/>
<pb n="KR4e0004_SBCK_048-8b"/>
所殺云公夀六十三至正癸巳五月十五日卒丁酉三月充<lb/>
奉柩歸郷里某年月日塟于東向山之原娶郭氏男三人長<lb/>
徴次即充次永女二人適冝春彭琪吉水楊致道孫男四人<lb/>
誠諒謙讓諒即来速銘者孫女五人皆未行予聞天地正氣<lb/>
人藉之以生者存則爲良臣殁則爲明神此無他浩然不屈<lb/>
運行於冥冥之中誠能福善而禍淫也郷先達喻公良倚爲<lb/>
台之臨海丞有仁政其卒也人兢夢爲其社神列旌旗鳴鉦<lb/>
皷而去自時厥後屡著灵嚮其事與公頗類人心天理焉可<lb/>
誣也法當銘銘曰<lb/>
浩然之氣塞乎玄黃君子養之至大至剛生爲良臣死爲明<lb/>
神有光燉燉亘古弗泯猗歟李公爲政孔仁滌滯洗冤以子<lb/>
遇民<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>雛無知公徃捕之民兢而趨縛致檻車孰焉夢夢激<lb/>
成禍㐫不以爲勲覆忌於公民之戴公不翅慈父翩然遐征<lb/>
我民心苦白馬靑旗騶從師師入于神祠十目所窺嫉惡剛<lb/>
<pb n="KR4e0004_SBCK_048-9a"/>
膓死亦不渝廟食有嚴生氣凛如銘以昭之偉㢤丈夫<lb/>
　　重興太平萬夀禅寺碑銘<lb/>
洪武七年七月二十四日<lb/>
皇帝御武楼下中書右丞相胡公惟庸率百官晚朝<lb/>
上若曰太平府萬夀禅寺宐復還浮屠氏彼道家者流當自<lb/>
造玄妙觀居之先是有<lb/>
詔江東諸州縣各㽞寺觀一區以聚道釋之衆余皆罷斥寺<lb/>
適在所斥之数玄妙観道士以觀基卑陋而寺之室宇尚虚<lb/>
擅假之以為棲止之地越十年<lb/>
皇上知之故特有是　詔於是緇流咸集手持香華望　闕<lb/>
遥拜以謝　寵恩旣退復相與言曰寺即吳之化城當吳之<lb/>
時佛法雖至中國而大江以南則無有也赤烏中康居沙門<lb/>
僧會實来祈獲釋迦文佛真身舎利始創三寺其二即金陵<lb/>
之保寕海鹽之金粟其一即今寺也在郡治西北若干歩及<lb/>
<pb n="KR4e0004_SBCK_048-9b"/>
宋武帝築凌歊䑓於黄山嘗幸寺中立為二十八子院度僧<lb/>
一千人寺益増重由唐以来尤多名僧其淸升者築舎利塔<lb/>
大戒壇淸風亭李太白同季父陽氷耒㳺為賦詩亭中有升<lb/>
公湖上秀燦然有辨才之句縣令李玄則新造銅鍾白又為<lb/>
作銘一時高風雅韵固已照映古今矣宋景德間敕改化城<lb/>
為萬夀而安撫使張安國書其門額自時厥後明悟大師萬<lb/>
新来為住持當世名士如楊次公郭功父皆與萬新㳺其倡<lb/>
酬之詩至今人能誦之元祐𥘉僧文耀進聖德頌六首朝論<lb/>
嘉之奏錫紫衣師號建炎三年寺燬於金兵紹興　年郡守<lb/>
郭偉因築州城移寺於武雄营其地去郡冶之東若干歩重<lb/>
構之功則慈濟大師藴文也繼藴文而主寺事者乹道元年<lb/>
則法淸併子院為二十而去其八宝祐　年則妙浄修放生<lb/>
池鑿石架梁於其上元大德元年則善才創外三門及重閣<lb/>
五楹間嚴奉一大藏教天暦二年則喜聖建大雄調御之殿<lb/>
<pb n="KR4e0004_SBCK_048-10a"/>
重紀至正四年則宗明鎛大鴻鍾而覆以岑楼惟兹蘭若自<lb/>
吳至今巳歴一千二百有余歲名人軰出後先經營匪一朝<lb/>
夕矧又遭逢<lb/>
有道之朝尊崇象教使既廢而復興吾儕敢不竭力上承<lb/>
徳意寺舊以甲乙相傳子院尚存一十有八盍若合爲一更<lb/>
爲十分禅刹請髙行僧主之言已衆僧翕然同辭走白扵當<lb/>
塗縣曰百福住山海嚴智公廣慈圎悟大師曇芳忠公得法<lb/>
上首也踐履無愧古人願使居之縣言之府府上之儀曹曹<lb/>
曹達于中書得報下如所請海岩旣涖事勇於有爲旣葺調<lb/>
御殿重飾佛菩薩護法天王諸像又建圎悟堂九楹間改子<lb/>
院殿堂作水陸𣑽變修内外三門築周垣三百六十餘丈其<lb/>
用功歲月則自七年之冬以至十年之秋云海嚴以成之爲<lb/>
不易也命道證妙期来徴予記予以年耄辭而天界大禅師<lb/>
泐公及虚白杲公力爲之請乃作而言曰世䧏道微斯民益<lb/>
<pb n="KR4e0004_SBCK_048-10b"/>
難治頑嚚狡狂日接踵而生非西方大聖人演為果報之說<lb/>
豈易懾其非心㢤桞子厚所謂隂翊王度者是已歴伐帝王<lb/>
敬㳟匪懈而<lb/>
聖世為尤隆盖以此也况萬夀為一郡之首刹海岩與其徒<lb/>
殚志畢慮唯恐有廢墜又援荆國王文公蔣山故事合諸子<lb/>
院而為一亦可謂之賢矣雖然有成有壊世間相耳毗盧楼<lb/>
閣不離世間不即世間斯得萬劫而長存者善學佛者又當<lb/>
於此求之銘曰<lb/>
像法東流達于眞丹赫兮焞焞如日行天大江之南河獨不<lb/>
照神師實求敷其化導精誠上通籲之益堅設利忽降有聲<lb/>
鏗然啓大伽藍如䁀斯峙兹惟化城表法攸寄背孫渉劉大<lb/>
駕幸臨翠華鸞旂焜燿叢林唐宋之間名緇軰出丕建法幢<lb/>
為世楷則薦紳豔之投分惟勤光華所及五色成文髙風雅<lb/>
韵照映今古人天所瞻如到寳所<lb/>
<pb n="KR4e0004_SBCK_048-11a"/>
泰運方新室廬尚虚孰意鵲巢而鳩耒居<lb/>
皇明照燭洞見毫髮　詔下九天還其故物龍象駿奔有<lb/>
嘆有吁自非<lb/>
帝力奚能致斯乃鳩乃功乃萃乃積精白一心以承　休徳<lb/>
夷者崇之䵝者飾之缺者完之仆者植之棟宇翬飛丹彠藻<lb/>
麗兠率天宫来移人世有鍾鍠鍠有皷龎龎說法于堂其聲<lb/>
孔揚　聲孔揚黑白聳听結習皆空各正性命惟<lb/>
皇御暦手執金輪與佛同仁覆燾無垠太史造銘賛揚<lb/>
帝德鑱諸堅珉昭示無極<lb/>
　　題張尚書具慶堂卷<lb/>
世徒知父母之存為具慶至若人子能發聞于時以顯榮其<lb/>
父母父母雖殁而有不沒者存孰不為之慶幸斯亦可以謂<lb/>
之其慶君子職之而世人未必能知之也錫山張君惟中以<lb/>
碩學雄文致位大宗伯海外蠻夷無不知其姓名其弟所安<lb/>
<pb n="KR4e0004_SBCK_048-11b"/>
又能慎守先緒敬其兄如敬父兄䆠京師数耒省候之乆而<lb/>
後去猶依依不忍别士大夫咸指曰是兄弟也良可謂不死<lb/>
其親矣故入其庭升其堂者榮光休氣浮蕩於後先儼若二<lb/>
老人龎眉鶴髮據筵咲語此無他名不死則其身如不死矣<lb/>
為其婣連為其僚友莫不慶愜于心豈獨其家之子若孫㢤<lb/>
不然則父母雖存名氏不出於里閈聚散日逐於斉民縦曰<lb/>
不死與死相去盖無㡬雖日有三牲之養其為慶也隘矣惟<lb/>
中伯仲舊以具慶名堂近歲父母亡墓上之木巳拱猶旦旦<lb/>
念親如存若具慶時毎謂人曰我父母未嘗亡也嗚呼可謂<lb/>
能孝也巳濂與惟中交最宻不翅異姓兄弟故探其志而䟽<lb/>
之以附送所安序後雲<lb/>
　　故巾山處士林君墓碣銘<lb/>
予来南京索文者接踵而至多以衰耄力辭一日有持隴上<lb/>
白雲槀相示者勉強一視之彬彬乎卿雲也英英乎嚴花靘<lb/>
<pb n="KR4e0004_SBCK_048-12a"/>
妍也冷冷乎若幽人狷士飲氷而嚼雪也予亟問之斯何人<lb/>
之詩也持者跽而荅曰宗之先子所賦也先子諱茂濬字顯<lb/>
之姓林氏世為天台望族生平酷嗜吟上自漢魏下逮唐宋<lb/>
諸家無不漱其芳腴挹其真醇積而後發發必竭尽其興趣<lb/>
雖雕胃琢腎弗頋也嘗搆一室深廣尋丈内外以堊塗之白<lb/>
色晃眩若積雪𥘉霽月光穿漏雖赤日如火涼氣亦翛翛然<lb/>
生先子澄坐其中而吟事益暢遇嘉明至焚香啜茗談古今<lb/>
事上下三千年玉貫珠聮絶纚纚可聽或取雅琴皷一再行<lb/>
起歩白雲縹緲間逺近望之以為神仙中人晚年頗嗜金丹<lb/>
之學取周易參同契與二三友講之嘆曰一氣孔神無為之<lb/>
根水火交搆載其营魂浮㳺規中存之又存粗穢既澄㳺神<lb/>
九門奈之何狷棄之邪乃調息致修耴心一物一道一之說<lb/>
自呼為三一子通玄之士多竒之集賢院聞其操行清絶不<lb/>
樂仕進因其所居巾山以巾山處士號之先子弗欲也吴元<lb/>
<pb n="KR4e0004_SBCK_048-12b"/>
年丁未九月二十八日夜漏下三刻大兵下台城先子亟出<lb/>
沒于河年六十又三洪武八年乙邜某月日塟于臨海縣興<lb/>
國鄊慶善里亀溪之原惟先子素行敦飾親仁善鄰具有㤙<lb/>
意而所謂白雲槀者尤為時所傳誦墓門有石不肖願圖文<lb/>
鐫之微顯闡幽在先生一揮翰間耳敢再拜以請嗚呼予為<lb/>
文所累㡬欲燔毀筆硯若而翁者其事有可書如此又安能<lb/>
靳一辭耶遂序其事而繫之以銘䖏士曾祖某祖某父某母<lb/>
某氏先配杜氏生珤繼室章氏生宗即耒速銘者以學行舉<lb/>
于朝授南陽府同知鄧州事遷太原府通判女二杜元昭金<lb/>
仲德其壻云銘曰<lb/>
不豔于榮不徇于聲一以詩名弭其人麄發其天倪龍虎功<lb/>
齊寄情五絃羽衣蹁蹮望之若仙尸觧于河其幻則那夀何<lb/>
少多邈㢤紫虚有鶴耒歸千載之思<lb/>
　　聲外鍠師字說<lb/>
<pb n="KR4e0004_SBCK_048-13a"/>
曇鍠上士以聲外為字請予為之說夫鍠鍠之聲也聲果在<lb/>
外乎曰外也鍾雖在内其扣擊之也其音逺揚或一里所焉<lb/>
或四三焉或十焉鏗鍧震撼如雷霆發於太空果在外非内<lb/>
也然而人必有形而影始随之天必行雲而雨始從之銅必<lb/>
成鍾而聲始應之不然則搏泥肖鍾叩之則紞然寂無遐聲<lb/>
削木為鍾撞之魄然縦有聲不踰於户閾矣如是謂之内可<lb/>
也非外也此猶渉於偏也由體以達其用内而外也從末以<lb/>
推其本外而内也此猶局於器也一沙之内法界具焉内乎<lb/>
内而非外也虚空無尽何有限封外乎外而非内也此猶未<lb/>
能忘乎境也我無内孰能求吾之外我無外孰能求吾之内<lb/>
此非内非外也非外非内則内外混融矣雖然聲無内外也<lb/>
心有内外也心生而内外生心滅而内外滅即大䧺氏所謂<lb/>
知一切法即心自性者也心實即有心虚即無慎勿為内外<lb/>
所惑也余嘗宴坐般若埸中深入禅定有鉅鐘朝夕出大音<lb/>
<pb n="KR4e0004_SBCK_048-13b"/>
聲我未嘗聞之也此無他所聞既寂能聞亦泯能所双絶非<lb/>
聞聞而聞聞自見矣於斯時也求声之在内者尚不可得况<lb/>
聲外者乎上士以聲外字爲盖欲離夫聲塵而超出其間也<lb/>
非謂鐘之聲有内外也然有外則有内既曰聲外而未忘乎<lb/>
内是逃影而行日中也予惧其泥夫迹也因辨聲之有内外<lb/>
者以貽之上士四明人蒲庵翁入室弟子也禅宗教典皆潜<lb/>
心探頥而尤精詩文叢林中咸敬祝之蒲庵寓居京師護龍<lb/>
河上上士凡三次来省士大夫髙其行義雲<lb/>
　　故灊峯先生府君墓志銘<lb/>
大江之西南昌名郡有灊峯先生其學以聖賢爲宗其文以<lb/>
理氣爲主其行以忠信爲本其接人以明體適用爲教其生<lb/>
也人尊之師之其殁也人又哀之慕之殁後二十一年而門<lb/>
人弟子與其孤翰林脩撰善圖其不朽者甚悉乃集群行成<lb/>
書而以銘文属筆於濂濂竊聞先生多著書大扺研精易禮<lb/>
<pb n="KR4e0004_SBCK_048-14a"/>
之學而及於邵子先天横渠正䝉諸書共若干万言先生之<lb/>
言曰先天之學心學也其圖皆從中起其前無古而後無今大<lb/>
之為天地小之為民物顯之為礼樂幽之為鬼神逺之為闔<lb/>
闢之𥘉終近之為瞬息之起止莫不具焉邵子以命世人豪<lb/>
乃探是圖著為皇極經世書性命物理之說重明於世學者<lb/>
徃徃厭其难棄而弗講予於是有經世書說張子正䝉書實<lb/>
與太極圖通書西銘並傳而未有為之註釋者余於是有正<lb/>
蒙書說礼經殘缺巳乆朱子雖定為儀礼經傳而其輯録多<lb/>
出於門人勉齋黃氏與信齋楊氏其中予奪多有未㝎余於<lb/>
是有礼說易之為書廣大悉備伊洛大儒雖嘗論著而其義<lb/>
皆愈索而愈無窮予扵是有易說吾道不行於時而其見於<lb/>
言者不過如此而巳嗚呼觀先生之言則其心之所存者從<lb/>
可知矣濂雖不文敢不大書揭於墓道以為後進之観云按<lb/>
状先生諱隱老字子方姓朱氏南昌之豊城人曽祖某祖三<lb/>
<pb n="KR4e0004_SBCK_048-14b"/>
德父應岳母楊氏先生自㓜輒劬書須臾不少怠母若兄頗<lb/>
以為迂靳膏油不多給秋霄月朗毎挾冊映讀之冬則拾枯<lb/>
薪及爇松明以繼欣然若忘其憂時江村姚公某泳齋洪公<lb/>
某洌泉趙公某皆宋之遺老淹通六藝之故而桂荘涂公應<lb/>
雷又逺承考亭朱子遺緒先生咸執經叩請莫不交與之且<lb/>
曰朱生令器也他日所成當無譲古人負笈而歸兄以先生<lb/>
不事生産作業力求析㸑先生不得巳悉以羙田與之自取<lb/>
不毛者由是家䆮貧或憐之勸其俯就科目庻得禄為親養<lb/>
一踐埸屋不中益潜心於聖賢之秘窮索於經驗諸身心唯<lb/>
恐有不合者久之心與理涵瞭然如辨黒白遂倡嗚道學於<lb/>
荷山之陽四方學子悉從之逰先生顔貌嚴毅若不可親近<lb/>
設有疑問如撞巨鐘小大随應無虚發者𥘉先生伯父曰應<lb/>
五曰應祥曰應焱與其父皆足以師表州里龎眉白髪大布<lb/>
寛衣金舂玉撞塤鳴箎恊使人望之而啙窳之意消至是先<lb/>
<pb n="KR4e0004_SBCK_048-15a"/>
生又能纉承之不墜士論多之至正壬辰春三月江淮兵動<lb/>
郷之悪少年爲變殺戮到鷄犬耄倪皆竄匿先生猶操觚正<lb/>
冠衣而坐從容語鈔掠者曰貲財任取之書籍非尔所好也<lb/>
及其再至四三至先生復曰吾家巳罄矣爾幸他之盗素聞<lb/>
其名咲而去無敢縦火者西東鄰数十家皆籍是獲完先生<lb/>
遭時多艰召族婣子弟戒之曰吾宗素以清白相傳寜寒餓<lb/>
而死不可爲不義而生終無敢犯教者不幸以至正丁酉十<lb/>
二月八日卒家未殁語善曰吾著書多未脱槀芟䌓𥙷闕之<lb/>
責尽在於汝吾以数推明年江西當大變汝當謹避以免难<lb/>
吾今無所若精神如常時但覺氣息漸微爾已而遂亡戊戌<lb/>
夏四月偽漢陳友諒䧟南昌果如先生言後七年癸邜十二<lb/>
月𥘉一日始塟於灊峯之下娶涂李二氏男一人即善克紹<lb/>
其家學者也女二人歸縣人虞淵鄒誼孫二人象環逢掖象<lb/>
環通五經大義年十九前卒孫女一人適羅夀亦里之良族<lb/>
<pb n="KR4e0004_SBCK_048-15b"/>
曾孫一人興祖曽孫女二人尚㓜濂聞君之立必在乎逺且<lb/>
大者干禄以行志其澤可𬒳於當時著書以明理其功實垂<lb/>
於後丗孰短孰長人必有辨之者雖然人心漓矣士習陋矣<lb/>
翻經取題而媒仕進者有矣求髣髴如先生者尚可得耶銘<lb/>
以昭之亦發濂之深慨云爾銘曰<lb/>
古之聖哲何為作經牖人天明使反諸誠世衰道微耽厥口<lb/>
耳搴英摭華以經為戯繽紛外馳奚𥙷身心宝用瓦礫棄其<lb/>
南金考亭奮興上繼伊洛完經翼傳日星照灼豊城之墟天<lb/>
産碩儒豔其流光漱其芳腴堂虚露涼膏油莫續挾冊于庭<lb/>
借月為燭優之柔之茫然遐思饜之飫之如啖甘肥内存于<lb/>
心外著於目明命有赫吾敢不肅出而倡道荷山之陽有聲<lb/>
泱泱逹于四方執經之徒雲合川赴若飲衢尊充足而去俗<lb/>
易風移惇我民彛天不憗遺孰不涕洟玄堂沉沉妥厥靈爽<lb/>
尚卑後人胡福是享<lb/>
<pb n="KR4e0004_SBCK_048-16a"/>
　　永思堂記<lb/>
永之爲言長也所謂永思者長思而不忘也長思而不忘者<lb/>
爲誰福清林榮得仁也得仁十歲䘮父洎長以縣諸生貢上<lb/>
太學選入禁庭爲承敕郎謙慎而齊飾聲譽出薦紳間會濂<lb/>
朝京師乃来請曰榮也念父不見或食焉或羮焉或寝且息<lb/>
焉恒懸懸有思思之不得則升髙逺望草木之敷腴山川之<lb/>
欝紆萬物欣欣有自得意輒泫然流涕曰光景日新吾父獨<lb/>
何之乎将乘海鶴逺逰三山乎抑精神流衍於氣化中冝茫<lb/>
而莫之覩乎何爲使我心憂而弗釋也如此者乆之因以永<lb/>
思題諸堂楣以志無窮之悲先生願爲記之濂曰不然也子<lb/>
之父固亡子幸有母夫人存承候顔色問衣燠寒而進退之<lb/>
弄雛其側以恱之依依嫪戀如羊之跪乳鳥之反哺其樂将<lb/>
無涯視五䁀万鍾若不能過之子何乃自苦日慘然以悲父<lb/>
固當思也思或欝陶成疾獨不計貽母之憂乎得仁曰堪輿<lb/>
<pb n="KR4e0004_SBCK_048-16b"/>
之間當其青年父母俱存者何限雖閭閻小夫亦知割鮮具<lb/>
醪醴稱曰具慶榮始二十又七獨與毋居如之何勿思吾父<lb/>
生我之劬勞欲報之德所謂昊天罔極者也一乘馭則思為<lb/>
其執鞭一就寝則思為其扇枕一有疾則思為其嘗藥今皆<lb/>
不可得已觸目之間無非可感如之何勿思濂曰不然也人<lb/>
心若不知是得隴且望蜀濂也父母皆殁乆矣其分當永思<lb/>
乎雖曰偏侍不獨愈於濂乎為子謀者當思尽孝以養母致<lb/>
思貴冨以顯父使人稱之曰某氏之子斯為永思也巳得仁<lb/>
曰非此之謂也尽孝養母榮豈不知之奚俟先生之言若曰<lb/>
致思於冨貴冨累於千金貴為三事大夫縱可以慰母心而<lb/>
吾父不知享焉終有不惬吾情者事不得其全故也如之何<lb/>
勿思濂曰子之言羙矣善矣而又有一說願為子陳之夫為<lb/>
孝子者不當為無益之思而思不死其親可也其謂不死者<lb/>
何子於事君之際則必自思曰此當罄厥忠不可溺扵邪侫<lb/>
<pb n="KR4e0004_SBCK_048-17a"/>
恐辱吾父也能思是子之父雖死其不死矣乎涖官之時則<lb/>
必自思曰此當㢘且勤不可習於貪怠恐辱吾父也能思是<lb/>
子之父雖死其不死矣乎鞫獄之頃則必自思曰此當欽且<lb/>
恤不可務於苛刻恐辱吾父也能思是子之父雖死其不死<lb/>
矣乎交友之中則必自思曰此當主於信不可待以浮偽恐<lb/>
辱吾父也能思是子之父雖死其不死矣乎出言之間則必<lb/>
自思曰此當合於正不可流於詖遁恐辱吾父也能思是子<lb/>
之父雖死其不死矣乎觸類而長之如此可思者甚衆雖更<lb/>
㒒不能盡也子能力行之方可盡永思之道也於子何如榮<lb/>
復泫然流涕曰斯言也榮未之前聞也敢不夙夜祗奉濂既<lb/>
退嘉得仁之能孝也因次第問荅之語記諸堂壁　云<lb/>
宋學士文集卷第四十八　芝園集卷第八<lb/>
<pb n="KR4e0004_SBCK_048-17b"/>
</p>
<p>
</p>
  </div>
</body>
</text>
</TEI>
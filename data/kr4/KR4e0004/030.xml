<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_030-1a"/>
宋學士文集卷第三十　翰苑續集卷之十<lb/>
　　傳法正宗記序<lb/>
表大法之真傳起羣生之正信宜莫如書然而真丹身毒相<lb/>
去絶逺梵語華言重譯或殊况屡遭㓕斥之禍生乎其後者<lb/>
必蒐羅墜逸徧觀㑹通然後能定是非之真謏聞之士苟獲<lb/>
窺其一偏遂執為確然之論斯亦過矣嗚呼闢邪說之膠固<lb/>
伸正議於千載之下不有先覺學者将何所從㢤昔者濂讀<lb/>
湼槃經及智度論頗知釋迦文佛以正法授迦葉世世相傳<lb/>
具有明證故自前魏支彊梁樓至洛邑譯續法傳自七佛至<lb/>
二十五祖婆舎斯多而止東晋佛䭾䟦陀羅至廬山所譯禪<lb/>
經自迦葉至二十八祖逹摩多羅而止逮夫後魏之時崇道<lb/>
屏釋而沙門曇曜蒼黄逃竄單録諸祖之名匿岩穴間僅及<lb/>
二十四祖師子尊者而止佛運重啓曇曜進為僧綂吉迦夜<lb/>
等遂因之為付法藏傳其去前魏巳一百九十餘年東晋亦<lb/>
<pb n="KR4e0004_SBCK_030-1b"/>
六十二年矣東魏那連耶舎至鄴復備譯西域諸所傳授事<lb/>
跡其次第與禪經不差毫髮則全闕之分有不待辯而自明<lb/>
矣唐興曹溪大弘逹磨之道傳布益衆義學者忌之而神清<lb/>
為甚乃㩀法蔵傳所列謂師子遭難絶嗣不傳猶以為未足<lb/>
誣迦葉為小智不足承佛心印指禪經實後来傳㑹難以取<lb/>
徴而好論議之徒紛紛而起矣宋明教大師契嵩讀而病之<lb/>
博采出三蔵記洎諸家紀載釋迦為表三十三祖為傳持法<lb/>
一千三百四人為分家略傳而旁出宗證継焉名曰傳法正<lb/>
宗記復畫佛祖相承之像明其世系名曰定祖圖申述禪經<lb/>
及西域諸師為證以闢義學者之妄名曰正宗論共十二卷<lb/>
其衛道之嚴凛凛乎不可犯也濂竊聞之太平真君之七年<lb/>
魏太武用崔浩言宣告征鎮佛像胡書皆擊破焚燒當是時<lb/>
諸種經論多煨燼之末屋壁之深蔵盖至扵乆而後出以此<lb/>
觀之曇曜之流固未必能見禪經至扵諸師之論義學者亦<lb/>
<pb n="KR4e0004_SBCK_030-2a"/>
未必得盡聞之顧執一時單録不全之文而相為垢病猶将<lb/>
十指而掩日月之光一口而吸滄𬈑之水多見其不知量也<lb/>
大師之辨析夫豈得已者㢤甬東祖杲禪師以誠䔍契道汲<lb/>
汲焉唯恐法輪不運合衆縁重刻以傳嗚呼書不流通與無<lb/>
書等大師固有功扵宗乘而杲公之為則又有功扵大師者<lb/>
也皆不可以不紀因追序其作者之意扵首簡云<lb/>
　　西甌黄氏家牒記<lb/>
黄本陸終之後受封扵黄若春秋所書黄人是也其後為楚<lb/>
所㓕散居江淮間以囯為氏在宋之季有諱定者家揚之六<lb/>
合為兵馬副都監元兵攻揚定同大将與之鏖戦敗績挈妻<lb/>
孥踰濤江居䖏之龍泉㑹㐮愍公唆都帥師攻䖏定復隨州<lb/>
兵出戦至九里潭力屈就擒唆都命褫其衣反接于樹彎弓<lb/>
而向之曰速降速降不降矢貫汝心矣定毅然弗為動定季<lb/>
女南金聞之獨泣曰女子緩急無用理誠不誣妾雖不才忍<lb/>
<pb n="KR4e0004_SBCK_030-2b"/>
見父入鬼籙乎乃脫簮珥蓬首垢面走馬謁唆都曰将軍平<lb/>
江南一才一藝冝不忍棄妾父有大将之畧柰何寘之死地<lb/>
即死愈堅池敵心扵将軍甚無益也故妾含恥耒言將軍苟<lb/>
不聽妾請與父同死誓不獨生也唆都義之即命釋其縳俾<lb/>
<graphic n="KR0674" url="https://raw.githubusercontent.com/kanripo/KR-Gaiji/master/images/KR0674.png" mimeType="image/png"/>麾下同掠地閩中權授忠武校尉建寕路下千戸且命統<lb/>
精兵擊延平之沙縣定嘆曰吾宋臣也不能死其顙有泚矣<lb/>
柰何加兵向之乃引疾固辭寓建寕之甌寕将終老焉後五<lb/>
年復擢泗州五河縣尹階承務郎未及代又棄官歸以壽考<lb/>
終塟城南蓮華池上定娶某郡連氏生四子世部世衡世得<lb/>
世虎世衡郢復翼緫把緫把軍職也世虎有勇力能以手握<lb/>
巨竹破之世衡獨有後餘皆無傳世衡亦娶連氏生三子義<lb/>
夫老柱細良歿塟夀山之原義夫字世忠娶建安陳善足生<lb/>
四子同壽衆嘉如滿普保歿塟聖佛壇之岡同壽衆嘉蚤夭<lb/>
如滿字子謙娶建安張鼐生四子仁義智貴仁字淵静以易<lb/>
<pb n="KR4e0004_SBCK_030-3a"/>
經舉鄕貢進士名列苐四以温純能詞章選為太常賛禮郎<lb/>
階將仕佐郎娶泰州張蕙義字永宜智夭貴字用和王氏出<lb/>
也普保字居德年十六郡庠私試輙先列巳而深通易經應<lb/>
書鄕闈遂有薦于朝者授忠州鄷都丞娶某郡張㳤壽生二<lb/>
子炳烔炳蚤夭老柱好武藝娶某氏生一子閭其所習如其<lb/>
父歿于軍細良娶某氏生一子某𥘉義夫既歿如滿八歲普<lb/>
保四歲家事絶艱辛陳氏以黄乃䆠族氷雪自守越五年其<lb/>
外伯父馮翁力奪其志適里之同姓黄清字寒潭實桂甫之<lb/>
子宋孔目官某之孫鞠育二子擇名師傳授以詩書不翅親<lb/>
父二子亦感其恩能孝飬之生事塟祭終身無違者清之弟<lb/>
浄旣生子珉珉復生子福慧矣孔目之宗當不墜如滿乃還<lb/>
奉五河君之祀其子仁甞從予學明經間脩其家牒使後人<lb/>
有所扵考請予序之予聞氏族之學昔人所甚重所以明同<lb/>
異辯親踈别是非也盖氣血相貫喘息相通唯正系之傳則<lb/>
<pb n="KR4e0004_SBCK_030-3b"/>
然儻以他氏參之此即莒人之㓕鄫不可不慎也寒潭固同<lb/>
姓其家承胤旣有其人子謙之自禰其父斯近禮巳况五河<lb/>
君以武顯而居德及仁方以詩書起家易武以文尤可見能<lb/>
亢其宗者其顯融盖未艾也故弗辭而爲之記詩有云子子<lb/>
孫孫勿替引之黄氏之後人益思其自慎者㢤<lb/>
　　故麗水葉府君墓銘<lb/>
括之葉氏世居松陽卯山至唐銀青光禄大夫越國公法善<lb/>
始以道術顯宋𥘉有諱備者從夘山迁麗水之東里又至崇<lb/>
信軍莭度使贈檢校少保夢得始以政學著夢得字少藴世<lb/>
稱石林先生者也府君諱元顥字子西先生之十世孫氣宇<lb/>
凝慤沉酣於六籍而旁溢諸史百家折衷羣聖人之說故其<lb/>
學粹然不雜以他岐端居若思喜怒不形于色一動一静咸<lb/>
撿押無違度雖經鑠石流金之候未甞離冠衣而䖏下帷講<lb/>
授弟子執經者環立左右府君爲敷繹奥㫖攝其粗踈入於<lb/>
<pb n="KR4e0004_SBCK_030-4a"/>
宻微無不盎然充足若蒙大霧而行不知身之沾潤也然其<lb/>
躬行尤力在父母側和婉其聲氣進退有容恒恐弗勝其依<lb/>
戀慕愛之情津津然洋溢扵外暨歿哀毁骨立㡬至扵㓕性<lb/>
終身孝慕不衰四時祭享必極其豊腆獲一珍品不薦不敢<lb/>
食遇諱日之臨設席奠酒漿籩豆𦵔醢哭盡衰追想容聲竟<lb/>
日乃已延平守項君棣孫郷友也毎稱之曰吾交人多矣生<lb/>
事塟祭求無愧古昔者惟吾子西耳人聞之無異辭家雖貧<lb/>
殺衣縮食塟宗黨十餘䘮有告急者輙視其有無給之過庭<lb/>
之間尤善扵訓迪甞曰吾家自石林益衍書詩之澤接武䋲<lb/>
䋲至今十餘世矣吾祖吾父挺然扵其中尤以種學績文自<lb/>
任其遺編所存者可見巳故郷旦之評必曰儒紳之聮軌者<lb/>
東里葉氏也吾朝夕以思唯寐始忘之爾等毋怠事累吾無<lb/>
以見先人地下諸子聞之更相勸勵皆為文行士里閭取府<lb/>
君以為則焉年旣高幅巾大衣𥚹裷扵烟霞泉石間嘯詠自<lb/>
<pb n="KR4e0004_SBCK_030-4b"/>
娱其樂道循理一出乎惟分之正士大夫多慕艶之故相率<lb/>
號之為樂隱翁一旦遘疾復呼諸子謂曰吾今幸得全歸矣<lb/>
生不離父母死安可侼去之乎爾當歸吾骨先墓之側魂魄<lb/>
或有知當謹執饔具之禮死且不恨言訖而氣絶至正甲辰<lb/>
十二月十二日也壽六十八以某年月日塟墓在喜康郷上<lb/>
黄之原曽祖懿生祖㤗亨宋太學生父浚母某氏娶趙氏先<lb/>
九年卒生四子宗道守禮寅清冝壽守禮以明經貢銓曹拜<lb/>
監察御史予雖不識府君幸與御史中丞青田劉先生㳺先<lb/>
生盛稱府君歴世相仍之懿未甞不以為襲簮紱者不難而<lb/>
能傳經業者為難豈惟所習有轉移或不同盖亦有天道焉<lb/>
自非畜之深發之逺未易以致於斯也善人之報吾将扵府<lb/>
君徴之雖然府君端人也善士也孝足以奉親行足以厲俗<lb/>
學足以覺後進古所謂郷先生歿則祭之者其在斯人歟其<lb/>
在斯人歟銘曰　括之顯族葉最有聞奕世書詩以逮于<lb/>
<pb n="KR4e0004_SBCK_030-5a"/>
君式遵遐軌載揚清芬隠趣恬漠文氣欝煴内外脩飭寤寐<lb/>
克勤彼皷篋者從之如雲揚確古訓辯詰道原爾𣏌爾<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>我<lb/>
鋸我釿小大異施期集于勲天道謂何少微夜昏八尺之塋<lb/>
上生蘭蓀采以醸酒用酻君墳<lb/>
　　棣州髙氏先塋石表辭<lb/>
高氏出自姜姓氏族書謂齊太公六世孫文公赤生公子高<lb/>
其孫傒為齊上卿與管仲合諸候有功桓公命傒以王父字<lb/>
為氏考之春秋傳髙傒乃天子命卿其得氏在桓公前非有<lb/>
合諸侯之功而後得氏也傒之前巳有髙渠彌高克為鄭大<lb/>
夫則齊之高氏其先巳仕鄭亦非待傒而賜氏也氏族之學<lb/>
乆廢其書要不足深信所可信者但知高氏出扵齊而已其<lb/>
後裔滋蕃分布京兆河南華隂者為最多而棣州之有高氏<lb/>
又自河南分也當金源之季有諱温者善騎射膂力絶人元<lb/>
兵攻棣州温集民為軍搗退之以功授漢軍謀克佩銀印巳<lb/>
<pb n="KR4e0004_SBCK_030-5b"/>
<pb n="KR4e0004_SBCK_030-5b"/>
戍平江玉因引疾歸山東力田以奉親如温之為或強起之<lb/>
取世襲為子孫計輙笑而不荅娶岳氏生子曰珪字君章以<lb/>
力本尚義稱其扵榮利淡然無所好族人負官中錢至數百<lb/>
緍計不知所出珪傾貲代償或貧無衣及饑餓不能出户者<lb/>
多周之汲汲若不足有所貸者不收其子錢且戒子孫學耕<lb/>
稼勿為吏胥其有惡德者不共兆域而蔵家教峻整清風凛<lb/>
然也娶韓氏生男子三次子翥字伯舉讀書頗通大義輙棄<lb/>
去遇駿馬不問直之髙下必市之挾弓矢跨行如飛中正鵠<lb/>
不失毫髪有將家子之風事母能孝食飲必親甞衣衾則視<lb/>
時燠寒而進退之元統癸酉歲儉大疫且四起道殣相望翥<lb/>
買槥櫝瘞之其未死者作淖糜給之甞以泉布貸人人乆不<lb/>
能償取其約劑焚去漫若不復省至正中江浙行中書察知<lb/>
翥之才行命隨石抹将軍　捕冦海上翥屡建竒䇿将軍<lb/>
不能聽巳而盗不可制方悔不用其言翥寡言笑與人交不<lb/>
<pb n="KR4e0004_SBCK_030-6a"/>
為翕翕熱乆而益親人自不忍厭之甞教其子云我家近海<lb/>
濵以弓馬植門户田桑供衣食雖不多知書禮法素謹至今<lb/>
弗敢墜爾曹益務為善毋貽祖考羞使它人稱汝為善士我<lb/>
死目亦瞑不然雖日宰百羊馬享吾吾将不食而吐之矣世<lb/>
以為名言娶呉氏生二子𥙿桂榮生甫一月而母亡懐孟馬<lb/>
氏来繼其室為出装奩求保母乳之其視𥙿尤篤不翅若巳<lb/>
所生北兵戍南土者宗族給其衣費謂之封椿錢歲乆困不<lb/>
支馬氏勸翥曰君雖在戍家既粗立矣又何以仰此為一族<lb/>
咸稱為仁人至正壬辰秋翥移戍當塗桂榮勇冠一軍後三<lb/>
年戰死金陵馬痛之亦成疾卒先是諸妣姚岳韓三氏皆以<lb/>
孝事舅姑見稱而馬事繼母尤加撫弟妹至成人三十餘始<lb/>
嫁生一子暉日夜迪以書詩至質衣以為束脩暉乃以學名<lb/>
逮今六合載清　大明御暦遂入侍　青坊乆之擢囯<lb/>
子助教移磨勘司令陞　太子賛善大夫轉刑曹郎中遂<lb/>
<pb n="KR4e0004_SBCK_030-6b"/>
為福建行省參知政事累階中奉大夫云惟髙氏三世大墓<lb/>
皆在棣州樓博務南其原曰髙家庒唯翥死扵亂離㩲瘞建<lb/>
業西門之外郊叢塜纍纍莫能辯其真其卒時則歲丙申四<lb/>
月某日壽五十六馬之卒頗先扵翥實二月十九日壽五十<lb/>
又三兵燹之餘又用浮屠法付之水火暉日夜念之淚落不<lb/>
䏻收將從近代之禮蔵衣冠祖墓之側既請薦紳先生為之<lb/>
銘而又徴予之文通志其詳予惟先祖有善而不能知不知<lb/>
也知矣而不能揚之不仁也仁矣而紀載過於實不信也信<lb/>
矣而不能要諸禮義則不可銘諸鼎彛而傳於孫子也有若<lb/>
髙氏三世以来皆以武顯至暉始以文易武名位日致顯融<lb/>
而扵先德之念尤懸懸如饑可不謂之賢乎其賢謂何予前<lb/>
所謂五者殆皆無愧者也暉之子若孫異日升諸塋域知世<lb/>
德之不易必思有以奮發為武者則思横予樹纛折衝扵千<lb/>
里之外為文者則思建綱叙倫而昭　熈朝之盛典斯不<lb/>
<pb n="KR4e0004_SBCK_030-7a"/>
負暉之所望也不然讀兹碑者其顙寕不有泚也㢤是為表<lb/>
　　莆田四如先生黄公後集序<lb/>
濂成童時即讀四如先生諸經說見其立論精微鑿鑿過人<lb/>
逺甚未甞不慕豔之稍長歴求先生之事迹然後知其淵源<lb/>
之所自而凝道之有方也盖先生居莆陽唐御史㴞十二代<lb/>
孫世為儒家其父績師事瓜山潘公柄復齋陳公宓二公實<lb/>
考亭朱子勉齋黄公之高第弟子也先生夙承父訓年十二<lb/>
試舉子業鄊校多占前列後二十九年始擢咸淳辛未進士<lb/>
第調監瑞安府比較務未上名公鉅卿争聘之為講師而丞<lb/>
相江公萬里挽之尤力聲譽翕然動扵一時德祐乙亥冬始<lb/>
之官與簽樞陸公秀夫遇陸公一見極噐之明年丙子杭都<lb/>
巳䧟囯事不可為陸公趣先生至行都充益王府撰述官兼<lb/>
䖏置使司幹辦公事改刑工部架閣以通直郎陞武學諭遂<lb/>
轉朝奉郎囯子監簿兼福建路招捕使司都參議官先生皆<lb/>
<pb n="KR4e0004_SBCK_030-7b"/>
辭不就宋既改物歸隱重山宻林不與世接四方有受學者<lb/>
先生為敷繹濂洛關閩之說而開導之其為文詞務以理勝<lb/>
不睱如它文士馳騁葩藻以為工而當時求者紛如也門人<lb/>
武夷詹清子類次六經四書講義為六卷刋之而先生之子<lb/>
元汀州路總管府知事<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>又分記序墓銘字訓之属為五卷<lb/>
而刋之先生年八十二而終遺文流落扵薦紳者尚多其曽<lb/>
孫鄊貢進士至又裒集為十卷将刻諸<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>介楚王府伴讀陳<lb/>
子晟徴濂為序以傳濂聞㾾洛中微考亭未興艾軒林公光<lb/>
朝獨倡道莆陽從之者如歸市紅泉東井之學乃聞扵天下<lb/>
網山林公亦之實紹艾軒之傳網山之後樂軒陳公藻又起<lb/>
而継之樂軒家長樂網山居福清咸来講學東井而風聲所<lb/>
𬒳氣習所薰人皆有鄒魯之行及乎瓜山復齋之起推闡考<lb/>
亭經訓東西角立化行而教孚文質尤彬彬可觀先生産扵<lb/>
艾軒之鄊耳目之所濡染固己先立乎其大者復因父師之<lb/>
<pb n="KR4e0004_SBCK_030-8a"/>
故矻矻窮年遂探考亭之正緒則其所著皆六經之微所宣<lb/>
皆天地之秘誠有未易涯涘者柰何道未及行而宋祚已移<lb/>
識者不能不爲之惜也先生之所藴與不可傳者固巳隨物<lb/>
俱化若并其遺文同就泯滅不亦重可惜㢤先生之子若孫<lb/>
孜孜以傳世爲務可謂不死其親者矣濂年耄而昏避求文<lb/>
者如避讎敵甚不得已多令學子代之今以童年慕豔之乆<lb/>
勉徇至等所請而躬序之如此然先生之集自能行世亦不<lb/>
藉區區之文而後傳也先生姓黄氏諱仲元字善父後改名<lb/>
淵字天叟别號韵郷老人云<lb/>
　　重榮桂記<lb/>
廬陵周氏奕葉以書詩爲業有字孟聲者與其子學顔皆以<lb/>
文鳴薦紳間故廬在吉水之泥田邨門墉之内桂樹一章扶<lb/>
䟽而離褷晝日成隂縦衡可二畝逺望之童童若車盖然元<lb/>
至正壬辰紅巾盗起廬舎皆化爲煨燼桂亦焚死剪取其枝<lb/>
<pb n="KR4e0004_SBCK_030-8b"/>
柯為薪唯幹獨存越五年甲申桂怱發緑芽膚間已而怒長<lb/>
不數年間蓊欝若雲布東南有小桂者二亦壊扵兵至是萌<lb/>
蘖出自根柢枝葉沃如也閭師里尹過之㦸手指曰此非祥<lb/>
也妖也物及常則為妖烈火之所焮灸津枯于内枝焦于外<lb/>
生意安能貫之生意不貫而萌蘖惡乎生苟謂其生為祥則<lb/>
倒竪之槐僵起之柳不亦祥之大者歟或曰非也此祥也天<lb/>
地之間有開必先其機之動間不容髪菜公之感挿竹生筍<lb/>
田氏之聚枯荊再華蓋草木最得氣之先者也大化流衍占<lb/>
盛衰者毎扵斯觀其兆焉唐人以擢弟者為折桂此殆周氏<lb/>
科目之徴乎二者之論乆未有所定　囯朝洪武庚戍學<lb/>
顔之子仲方以明經舉于郷㑹試南宫除侍儀使出為中牟<lb/>
令以政事聞然後始知桂之重榮非為妖也實祥也予甞聞<lb/>
之人事之與天道誠相表裏有感必有應始終循環無窮今<lb/>
以兹桂徴天而驗人其祥固無疑者然而君子之論祥當在<lb/>
<pb n="KR4e0004_SBCK_030-9a"/>
人不可使物得以專之仲方益率徳勵行使徳馨逺聞旣以<lb/>
華其躬又以燾其後人周氏之興其殆未艾也歟係之以詩<lb/>
曰<lb/>
維桂之良其色中黄其氣苾芳有士治經藝之于庭比德之<lb/>
馨帕額執殳来爇我廬桂亦變枯椔翳屹然自踵至顛氣絶<lb/>
弗聮胡彼緑苞怒長如毛有華其膏日益以崇車盖童童敷<lb/>
隂正濃大化絪緼何屈不伸瑞應之純孰讙孰呶為祥為妖<lb/>
匪徳曷要徳将何徴搴其芳榮以契其貞天昌其家悴而復<lb/>
華厥兆孔嘉勿剪勿傷是培是封沃以靈漿君子有云瑞當<lb/>
在人其福乃臻我陳我詩其辭則巵匪頌以規<lb/>
　　趙氏族塟兆域碑銘<hi>有序</hi>
金華趙君古愚■學而好脩以其先世遭家孔艱歿者多塗<lb/>
殯於郊乃與二弟古怡古忱謀黜衣殺食歴十年之乆始克<lb/>
族塟於縣之慶雲鄊青岡山之原鄊先生衢州教授胡公翰<lb/>
<pb n="KR4e0004_SBCK_030-9b"/>
旣爲撰文表諸阡古怡復以爲昭示後嗣辭不厭其繁力請<lb/>
濂申言之濂以古怡存心愿慤行義如古人不欲重違其意<lb/>
頗諾之自時厥後竊禄于朝徒以未成之學操觚染翰無以<lb/>
應求文者之紛紜由是不及爲者盖八年于兹矣古怡又介<lb/>
宗叔嗣泰請之愈堅遂案其圖狀而序之趙氏扵宋有属籍<lb/>
廣陵康簡王徳雍實魏悼王之苐四子五傳至太中大夫堅<lb/>
之始自汴徙干衢古愚七世祖也特遷之於中穴餘則分左<lb/>
右而序列焉右則髙大父遂昌令旴夫大父永濟倉副使若<lb/>
磬伯父嗣淇嗣鴻叔父嗣淵也左則曽大父時尭叔祖父若<lb/>
隆父某州路學録嗣滋及弟某縣某䖏巡檢古恒也太中公<lb/>
碩人田氏髙祖母曽祖母二徐氏祖母陳何李三氏叔祖母<lb/>
童氏母葉氏叔母張氏嫂張氏皆祔從夫穴而太中公之子<lb/>
常熟丞公傳常熟之子長溪丞彦鉷皆不迁以長溪君窆蘭<lb/>
溪常熟君塟衢者乆也今所葬者始自太中公即継以遂昌<lb/>
<pb n="KR4e0004_SBCK_030-10a"/>
君者遂昌長溪之子也八世之中凡二十䘮昭穆惟叙尊卑<lb/>
不亂厲限有截羡道中度神靈載寕人道朂順郷之大夫士<lb/>
過之者咸相與慕咏而去盖大江以南拘泥於堪輿家謂其<lb/>
水土淺薄無有族塟之者他未遑深論雖以父子至親其兆<lb/>
或相去近或十里所逺乃至扵踰百夫以一氣所生喘息之<lb/>
相通魂神之相依乃使之曠絶䟽逺如此豈人心天理之所<lb/>
安㢤周官有墓大夫掌凡邦墓之地域為之圖令國民族塟<lb/>
而掌其政令正其位掌其度數使皆有私地域釋者曰位謂<lb/>
昭穆也度數謂爵等之大小也古者萬民墓地同䖏分其地<lb/>
使各有區域得以族塟嗚呼它姓尚爾况同族同氣者乎何<lb/>
為離而異之何為離而異之古愚兄弟一即乎義理之正而<lb/>
弗蹈夫流俗之失不亦行古之道㢤行古之道可謂君子者<lb/>
矣抑聞之趙氏既家衢常熟君又迁蘭溪副使君又迁婺城<lb/>
人遂為金華府人其世德宗系各見公所述墓銘其族塟之<lb/>
<pb n="KR4e0004_SBCK_030-10b"/>
時則洪武戊申歲冬十月壬午日也銘曰<lb/>
人之生也聚族而居朝焉暮焉胥㑹扵堂序之上冠衣濟濟<lb/>
而咲語嘻嘻柰何其歿也則異而蔵之設其有知也未必能<lb/>
瞑目扵泉下若其無知也揆諸人情而胡乃忍為自堪輿家<lb/>
倡扵禍福之論舉世紛紛遂瀾到而波隨縱曰其理之所必<lb/>
有狥利而忘孝亦昔賢之所嗤况渉扵茫昧恍惚弗能使智<lb/>
者之無疑不有君子孰覺其非今昭穆有序塋域具宜其安<lb/>
死者如生又悪知不順夫秉彛予所以取之而樂道之者亦<lb/>
中心深有感慨乎而噫<lb/>
　　虞文靖公像賛<lb/>
朱明之墟離火降精也丹鳥䙰褷為駕綵軿也手握化樞人<lb/>
文昭明也𥙷帝衮衣五色熒熒也上凌霄漢下瞩九溟也無<lb/>
幽不啓無芳不榮也頓挫萬彚配合三靈也獨騎元氣棲神<lb/>
窈冥也之死弗沒隨物流形也疑為矞雲燦為德星也琬琰<lb/>
<pb n="KR4e0004_SBCK_030-11a"/>
所勒鬼祕神扄也命世之材一代之英也<lb/>
　　三竒石後銘<hi>有序</hi>
三竒石後銘為呉士朱孟辯作孟辯獲石聚寳山間製為山<lb/>
玄膚玉芝朶㫁雲角三名其友王蒙先生圖而銘之銘䆳甚<lb/>
至不容繼孟辯強子述之信乎珠玉在側覺我形穢也其辭<lb/>
曰<lb/>
山玄膚割𬗋蕤星霣魄石抱膄蒼水使者佩失琚山鬼環守<lb/>
目睢盱内蔵一升白龍酥餐之凌霄躡雙鳬奮迅八極㳺清<lb/>
都山玄膚玉為徒　右一<lb/>
玉芝朶自天墮量翠霞裁猗儺燬以九陽真澒火有聲泓噌<lb/>
玉之瑳不學三秀脆而夥韓終欲攓意仍叵青鳥傳信似需<lb/>
我玉芝朶青嫷嫷　右二<lb/>
㫁雲角鬼斧琢秀<graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>
                    <graphic n="KR0994" url="https://raw.githubusercontent.com/kanripo/KR-Gaiji/master/images/KR0994.png" mimeType="image/png"/>文斮斮霓旌難攀泝寥廓手析祥<lb/>
㢙一握尚帶蛟龍氣旁魄神母變幻資槖籥上衝牛斗光如<lb/>
<pb n="KR4e0004_SBCK_030-11b"/>
濯㫁雲角鎮書幄　右三<lb/>
　　洪武聖政記序<lb/>
自古帝王創業埀統方有事于征伐而於彌綸天下之治具<lb/>
執或未遑及其大統旣集亦不過振厥宏綱而萬目未盡舉<lb/>
焉如漢之髙帝得囯最正雖曰筭無遺䇿而施之政令猶乏<lb/>
精詳故史臣賛之亦但云規模宏逺而已夫以髙帝之雄傑<lb/>
尚如此則其餘從可知矣洪惟　皇上以布衣受<lb/>
天命蓋與髙帝同雖當開拓士疆之際停戈講藝息馬論道<lb/>
夜以繼日無一時之寕迨夫正　天位朝萬囯孳孶圖<lb/>
治恒若不足於是綱舉于上目備於下誠有非髙帝所可反<lb/>
是故郊廟以及百神之祭禮文咸秩則祀事嚴矣<lb/>
御極之日即立儲位以正青宫則大本定矣衆建諸王列封<lb/>
功臣則大分昭矣兵戎之衆自京師逹于郡府率皆設衛權<lb/>
一出於朝廷而為将者不得私而軍政肅矣中外官有定制<lb/>
<pb n="KR4e0004_SBCK_030-12a"/>
一革冗濫之弊而倖位絶矣冠服有别防範有嚴而民志自<lb/>
定無僣侈矣他如申禁令覈實效育人才優前代正禮儀之<lb/>
失去海嶽之封嚴宫壼之法勵忠節之訓剗積歲之弊如斯<lb/>
之類不一而足或前王所未得或行之有未至者皆煥然有<lb/>
條可以埀法後世此其故何㢤蓋自近代以來習俗圯壊殆<lb/>
将百年而　天生大有為之君首出庶物一新舊染之<lb/>
俗與民更始是故睿思所㫁動契典則度越千古咸無與譲<lb/>
此正所謂錫勇智而正萬邦也臣備位詞林以文字為職業<lb/>
親見　盛德大業日新月著扵是與僚属謀取其有關政<lb/>
要者編集成書列為上下卷凡七類合若干條名曰<lb/>
洪武聖政記然而天之髙明也萬物莫不覆焉地之博厚也<lb/>
萬物無不載焉<lb/>
聖人之作也萬物咸興欣覩焉故凡金科之頒玉條之列著<lb/>
之於簡書刻之於琬琰傳之於<lb/>
<pb n="KR4e0004_SBCK_030-12b"/>
聖子神孫者将與天地相為無窮書曰惟天聦明惟聖時憲<lb/>
詩曰詒厥孫謀以燕翼子此之謂矣其所以致四海雍熈之<lb/>
治比隆於唐虞三代者豈不在於兹乎豈不在於兹乎臣不<lb/>
佞請以是序于篇端極知僣踰無任隕越之至洪武八年歲<lb/>
次乙卯正月甲子翰林侍講學士中順大夫知　制誥同脩<lb/>
國史兼　太子賛善大夫臣宋濂拜手稽首謹序<lb/>
宋學士文集卷第三十　翰苑續集卷之十<lb/>
<pb n="KR4e0004_SBCK_030-13a"/>
<pb n="KR4e0004_SBCK_030-14a"/>
</p>
<p>
</p>
  </div>
</body>
</text>
</TEI>
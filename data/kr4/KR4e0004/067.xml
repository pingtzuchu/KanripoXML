<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_067-1a"/>
宋學士文集卷第六十七　芝園續集卷第七<lb/>
　㳟題<lb/>
　　御制賜給事中林廷綱等勑符後<lb/>
洪武十二年正月二十一日<lb/>
上御奉天門權給事中林廷綱等陸人以歸省其親爲請<lb/>
上欣然可之明日陛辭上親制勑符諭之且命人各書其副<lb/>
以歸廷綱等咸叩頭拜受而退既而廷綱嚴裝成卷以示臣<lb/>
濂請識其左方臣聞古聖君之待重臣當授職之際必告之以<lb/>
言如尭之命九官周康王之誥君陳者有之矣今廷綱以𥘉<lb/>
試職之小臣而有此賜誠古所鮮有也小臣<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>此賜或有之<lb/>
然昔時訓命之辭多作於代言之官如廷綱之賜出於<lb/>
上所親製者無有也親製者或有之求其誨諭諄切其望深<lb/>
厚猶父命子如廷綱所𬒳者無有也嗚呼　上之待廷綱<lb/>
可謂至矣廷綱宜何如報㢤廷綱其去而思乎昔者處乎閭<lb/>
<pb n="KR4e0004_SBCK_067-1b"/>
巷而齒乎恒民今一旦至此果誰之賜歟烏可不盡心也<lb/>
上之望廷綱者以忠為先而忠非效一職奉一令之所能盡<lb/>
必也至公而忘私狥義而忘身斯可矣苟徒恃　上之寵<lb/>
榮以夸其鄊邦是恒人之智爾於廷綱何取㢤是月二十五<lb/>
日前某官臣濂拜手謹題<lb/>
　　題王氏桃源圖後<lb/>
在宋盛時四明桃源王說先生以學行名東南今相去三百<lb/>
餘年矣其諸孫敬止繪所居之地為圖求大夫士歌咏之復<lb/>
徴子言之古者賢子孫之於其先思其所嗜所樂及其居處<lb/>
今敬止思之不可見而寓諸圖畫猶可也而奚以人之咏歌<lb/>
語言為㢤先生道德著當時名稱聞於後世固不待人之言<lb/>
從言者足以不朽於先生亦無所益而况不若先生者乎敬<lb/>
止苟欲顯先生之名則先生不待人之言而巳傳矣茍欲明<lb/>
其先之有人而爲身榮余将有說焉豪傑之士不繫其先也<lb/>
<pb n="KR4e0004_SBCK_067-2a"/>
尚矣在乎自力而爲善耳古之爲賢相者莫過於伊尹傅說<lb/>
而二子者卒然起於畎畝之間未聞其先有若其身者也爲<lb/>
賢人者莫過於顔閔孟三子而其父祖若顔路之流𥘉未嘗<lb/>
如三子之賢三子豈䟝乎先人之末耀以成其名㢤自致之<lb/>
耳苟待先人之名以成名則士之無聞者衆矣今敬止而欲<lb/>
繼乎先生學先生之學行先生之行斯可矣奚以人之言爲<lb/>
㢤而言者復呫呫然辨桃源武陵之得失不亦勞矣乎敬止<lb/>
賢者也於予言必有取焉<lb/>
　　元故慶元路經歴劉君墓銘<lb/>
予侍講禁林有少年生持銅刻名印來謁曰禮劉氏子也間<lb/>
承檄行江西過故人家得范金圖記一六面皆有視之則先<lb/>
生名與字具焉問所由來欲以奉先生者死巳久矣礼竊恐<lb/>
棄置謹貿以獻予辭謝不欲煩人生拜不肯起予既勉受之<lb/>
生又拜且泣曰禮願有請也幸先生無拒禮贑人也生十年<lb/>
<pb n="KR4e0004_SBCK_067-2b"/>
而先子亡先子之亡今二十有一年禮孤也早先子之徽行<lb/>
不能悉知矣所僅知者倘又不属立言君子以傳則礼何以<lb/>
爲子禮之先子少有志事功特以遘時艱難屈於小官竟不<lb/>
克施以卒既不克施矣而復不得垂姓名扵乆逺是生死不<lb/>
遇也禮竊懼焉願先生惠賜之銘言巳又泣且拜予起立荅<lb/>
領其羣行之辭會考禮事嚴久未睱述生請如是者四三益<lb/>
勤不怠今年生除龍江宣課司副又來速曰非先生銘禮不<lb/>
能一日忘而去也遂序而銘之君諱明德字作霖㓜有氣尚<lb/>
若欲有為者不肯躡庸人後為舉子業專攻春秋經晝夜磨<lb/>
督不暫輟傳注数十萬言歴歴記憶倒舉可成誦期以致此<lb/>
切名嘗曰使我為某職如此為某<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>當如彼若素為之者至<lb/>
正庚寅㑹江西大比君曰此非吾時邪即東書往赴之時有<lb/>
司以程式去取君言時務落落動人見者咸縮手出舌然卒<lb/>
以此不中君感憤埽閑户讀書益奮勵不衰攻諸體詩精敏<lb/>
<pb n="KR4e0004_SBCK_067-3a"/>
數出新語又善字畫飄逸有風韻由是聞縉紳間廣東宣慰<lb/>
使興都刺豔君名薦爲雷州路儒學教授君爲教官立䂓條<lb/>
戒訓率先諸生講說自身及家之道殷勤懇飭聽者忘倦海<lb/>
南之言有師聽者必曰劉先生劉先生云君既善爲職聲問<lb/>
日著由雷州超授慶元路緫管府經歴綜挈名實事集無滯<lb/>
上下信服之未幾東境盗起勢揺郡邑君即觧印歸卧於家脩<lb/>
竹樹田園爲終老計至正乙未五月以疾卒上距生年延祐<lb/>
丁巳夀三十九君之先真定槀城人祖浦隱不仕父巨瑞州<lb/>
路緫管府推官遂居贑之贑縣君娶廖氏生子男子一人礼<lb/>
女二人礼即請銘者能自奮繼其家聲既塟君於貢江之水<lb/>
東原今以才俊仕君子謂其能子銘曰　志之隆禄則不豐<lb/>
才之良夀或不長果孰爲之嗣人其昌<lb/>
　　元故處州路青田縣儒學教諭黄府君墓誌銘<lb/>
府君諱植字國輔其先虞姓居越之上虞宋建炎間逺祖從<lb/>
<pb n="KR4e0004_SBCK_067-3b"/>
福迁台臨海之靖安鄉至汝揖者避難而以黄易虞今遂爲<lb/>
黄氏曾祖玠宋宗學諭積而能散人稱曰佛子祖居正朝奉<lb/>
郎父澋母陶氏府君十歲而孤母夫人授以書詩輙能省解<lb/>
大意嚴自脩飾不與羣兒出遨家人皆異之其兄曰椲曰彬<lb/>
以文學名皆爲郡教授元屬愛甚日夕相摩切浸灌稍長遂<lb/>
刻意爲學名聞叁出二兄間甫十乚薦紳羙其才𥙷上蔡書<lb/>
院直學既而郡守趙君鳳儀欲辟爲掾力辭之後調青田縣<lb/>
儒學教諭迄不就年五十有二無疾而卒府君爲學以六經<lb/>
爲本以躬行爲務以文藝爲末始以此自爲亦以此淑諸人<lb/>
問之無不知考其終身無所愧於其言其居家延師闢齋廬<lb/>
教族人子弟之貧者歲饑則爲麋道傍以食餓夫郷人争曲<lb/>
直不能决相率叩門以質府君曰甲理是乙非各恱而退用<lb/>
是學者稱之爲郷先生細民稱之爲善人娶杜氏於夫於子<lb/>
皆盡道年七十有二而卒而六子勲烈黙杰熈熄皆士行六女<lb/>
<pb n="KR4e0004_SBCK_067-4a"/>
適陳又琥葉起子陳學詩戴夢祥周應顯鮑可殷又皆不愧<lb/>
於士族於是知府君之善教也及府君殁三十餘年而孫男<lb/>
之多至九人曰垣陸童厓　墅甡圤圤孫女五人其二亦適<lb/>
胡宗銓吳貫而曾孫男又五人曰鐃鑣鏐鐻鑱矣於此又知<lb/>
府君之徳厚而後人之盛未己也嗚呼爲善者固不慕乎名<lb/>
則人何所勸乎故徇勲之請叙而銘之府君卒在元至正甲<lb/>
申五月丙申<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>在庚寅十二月甲申杜氏之卒在丙午九月<lb/>
丁亥其合塟以<lb/>
國朝洪武戊申三月某甲子墓在閻岸之青䁀山云銘曰<lb/>
學弗於文維本之敦行弗随于人維天之循維其循乎天下<lb/>
有熾子孫人勿求乎君盍求諸身<lb/>
　　安道堂記<lb/>
自昔<lb/>
真主之興天必生異常之才以備其一代之用外之則有貔<lb/>
<pb n="KR4e0004_SBCK_067-4b"/>
虎之士奉命秉畧為之鞭驅僣叛汛掃六合内之則有䕫龍<lb/>
之倫立法定制爲之謀謨廟堂恊和黎庶近而至於䞇御之<lb/>
屬執事之臣亦莫不忠厚謹飭小心而盡職雖曰善以類應<lb/>
非天命孰能使然㢤<lb/>
皇上肅将明威致䖍天討於四方江淮之間豪桀魁壘之士<lb/>
翕然附從指顧叱咄戰勝攻耴無不得意及㓛成業定上公<lb/>
徹侯甲第相望輔相侍從皆當時之賢而於近侍之中又得<lb/>
供奉司令杜君安道而益知其他之皆然也安道自<lb/>
上之興持刀鑷侍左右未甞暫違凡　上征吴越略淮楚<lb/>
攻齊魯汴蔡舟車所臨四五千里虜偽王斬驍将以百十計<lb/>
帷下之謀籌䇿之筭安道皆得身從而目見之安道性慎宻不<lb/>
泄動稱法度為　上所信任者二十二年由尚冠郎改御<lb/>
用監令至今官入内廷行歩可數言語敬恭唯恐有絲毫過<lb/>
謬岀殿門外要官勢人之前如不相識一揖之餘不啓口而<lb/>
<pb n="KR4e0004_SBCK_067-5a"/>
退故　上每稱侍臣之忠謹者必以安道為言今夫天下<lb/>
之官受禄於朝者孰非仕㢤盖有終其身沉於下位欲覲<lb/>
淸光而不可得者縱得近輦轂下有願承一顧之恩而不可<lb/>
得者安道乃得侍　上而見稱許雖曰慎宻之所致又豈<lb/>
非天㢤安道其益勉之可也余官在太史事　上者亦二<lb/>
十年餘安道既以其字名堂復願得予文以識遭逢之盛夫<lb/>
稱天命以紀載　國家人材之羙予之職也乃爲之言<lb/>
　　吕氏孝感詩序<lb/>
天人之際難矣荀有以感之非難也天穹然而在上人藐然<lb/>
而在下勢絶而分殊豈易感㢤然人之身天之氣也人之性<lb/>
天之理也理與氣合以成形吾之身與天何異乎人或不察乎<lb/>
此而謬迷其天性始與天為二矣能以誠感則天寧有不應<lb/>
之者乎是理也予觀於吕君爲尤信君諱某字信夫夀春人<lb/>
事親至孝而好黄老家飬神之說及親殁三年之服終猶哀<lb/>
<pb n="KR4e0004_SBCK_067-5b"/>
慕如𥘉䘮因却酒肉弗御毎旦滌豆籩具果䟽爇香籲天徼<lb/>
冥福於其親如是者數十年嘗汲井以行滌事時盛冬氷沍<lb/>
有金色魚者三入汲器中信夫異之持歸盛以陶缶寘香几<lb/>
上閭里人聞之相携來觀者充其庭皆揖信夫而揚言曰今<lb/>
兹大寒魚替不見操罔罟者欲得一鱗不可致而信夫不求<lb/>
得之豈非天以旌信夫之孝乎且夫金魚昔文臣貴者章服<lb/>
嘗用之信夫子孫其有興者乎於是又皆揖而賀信夫却立<lb/>
而拱曰吾子道之未盡安敢言孝茍以爲天之賜滋不敢承<lb/>
乃致祭而投諸井中愈䖍事天之禮又七年而後卒既卒其<lb/>
郷人吕山見之於上真觀衣冠偉然若神仙中人已而過問<lb/>
信夫則信夫死矣厥後其子浙江鹽運使繼道以才德顯累<lb/>
官太常卿吏部尚書轉僉北平按察司事以至于今階入三<lb/>
品黄金横帶爲時能臣由是其事傳于四方士大夫咸咏歌<lb/>
之而嘆異之嗟夫信夫以孝事親誠格于天而天以魚旌之<lb/>
<pb n="KR4e0004_SBCK_067-6a"/>
能飬神而神全不散死而人或見之斯二者乃常理爾又奚<lb/>
異乎仐繼道之顯融固宜也以魚數占之顯者殆三人乎繼<lb/>
道其一矣在其子與其孫盖未已也昔者卜序白華之詩不<lb/>
特曰羙孝子而必稱羙其潔白今其詩雖亡而頼有序存故<lb/>
不見其詩而知孝子之行余竊耴是義而具論其事以序吕<lb/>
君孝感之詩使觀者未見篇什而可知其人則亦卜氏之意<lb/>
然天人之際三百篇言之備矣在作者之自取焉<lb/>
　　贈陸菊泉道士序<lb/>
吴下道士陸永齡好飬生之說别號曰菊泉徴言於予曰永<lb/>
齡聞菊之爲華得陽氣最盛者古人謂之日精屈子好神仙<lb/>
賦逺逰嘗餐其落英後世有飲南陽潭水而得上夀者則菊<lb/>
誠可以延年也久矣永齡誠樂而慕之故以菊泉爲别名先<lb/>
生以爲何如余曰菊固可以延年也雖然吾觀昔之神人若<lb/>
廣成子安期生之流至今數千載猶時時徃來東海諸山間<lb/>
<pb n="KR4e0004_SBCK_067-6b"/>
凌日月而簿隂陽視天地如一粟以千載爲俄項其壽可謂<lb/>
長矣其人初曷嘗餐菊飲水而致然㢤亦善於自飬而已夫<lb/>
人備五行之氣以成形形成而精全精全則神固誠能體乎<lb/>
自然而勿汨其中勿耗其神勿離其精以葆其形大可以運<lb/>
化機微足以閱世而不死豈特致上夀而已乎雖然此道家<lb/>
之說也吾亦有所謂不死者書契以來可謂乆矣凡聖賢豪<lb/>
傑之士至今儼然具乎方冊間其事業可爲世法言語可爲<lb/>
世教國用之則興家用之則和人身用之則修或反其道敗<lb/>
亡可立見自今而徃天地無有竆也其夀亦無有竆也豈廣<lb/>
成安期之儔所能及㢤又何以菊泉爲㢤永齡年少好學苟<lb/>
未至於此亦當以廣成安期自勉無以菊泉爲足恃也吾之<lb/>
身善治之可以亘終古而長存與三光俱不泯沒不能飬之<lb/>
特蚊蚋起㓕甕盎中耳豈不惑㢤於是永齡謝曰先生教我<lb/>
矣請書之而願學焉<lb/>
<pb n="KR4e0004_SBCK_067-7a"/>
　　鄭氏喜友堂讌集詩序<lb/>
余自禁林致政而歸久不與諸友胥會悵然而興遐思洪武<lb/>
巳未秋八月壬辰胡教授仲申朱長史伯淸蘇編脩平仲及<lb/>
金徴君元鼎咸集於麟溪鄭氏余同劉繼至鄭氏之賢太常<lb/>
愽士仲舒置酒讌客於喜友堂籩豆孔秩冠裳有儀揖譲興<lb/>
俯翼翼如也盖余與胡鄭朱三君自弱冠爲同門友今皆頽<lb/>
然老矣蘇君生雖稍後亦甞爲同朝追計昔時各縻禄仕不<lb/>
獲巵酒爲驩凢二十餘年今者幸遂家食或居異邑或相逺<lb/>
二百里皆得與之周旋於尊爼間則夫斯會之同豈易致㢤<lb/>
於是獻酬樂甚酒酣鄭君爲詩十四韻以慶㑹合之情出示<lb/>
坐客坐客先後倚韻而和之遂聮爲卷俾能詩者續焉嗟乎<lb/>
余數人老者年逾七十次者六十有竒又其次者亦越五十<lb/>
春秋矣獨二生爲最少耳又越二十餘年少者當愈長老者<lb/>
當愈衰未知復何如也然則今日之樂其可數遇乎是卷也<lb/>
<pb n="KR4e0004_SBCK_067-7b"/>
豈特可識一時之樂後乎斯者誦而歌之必将慨然有不及<lb/>
與之歎矣洪武十二年秋九月甲午前翰林學士承　㫖宋<lb/>
某謹序<lb/>
　　和鄭奉常先生讌集詩韻<lb/>
我生空負月臨奎<hi>余生辰月直奎宿占者爲文斈之神</hi>文學何曾遂昔期桞子<lb/>
未成非國語匡衡徒患作人師探珠赤水欣同調結屋靑蘿<lb/>
得所依泉石要為中世托姓名豈料九重知東西御饌嘗分<lb/>
賜出入天門更不疑乕籞秋嚴威閃閃龍樓日轉影祁祁年<lb/>
華自覺随流水造化誰言類小兒别夢屢形分講席歸田一<lb/>
似舊㳺時常随采藥衣霑霧㡬度㝷花屨帶泥投老幸知同<lb/>
臭味此生端不慕輕肥芳莚夜秩桮行數絳燭春融客醉遅<lb/>
一代耆英都在坐百年文獻欲還誰獨憐鄴下支離叜莫闘<lb/>
長安絶妙辭頼有西風吹酒醒搔頭向月謾賡詩<lb/>
宋學士文集卷第六十七　芝園續集卷第七<lb/>
</p>
<p>
</p>
  </div>
</body>
</text>
</TEI>
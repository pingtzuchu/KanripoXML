<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_016-1a"/>
宋學士文集卷第十六　鑾坡集卷第六<lb/>
　　禄命辨<lb/>
三命之說古有之乎曰無有也曰世之相傳有黄帝風后三<lb/>
命一家而河上公實䏻言之信乎曰吾聞黄帝探五行之精<lb/>
占斗剛所建命大撓作甲子矣所以㝎歲月推時候以示民<lb/>
用也他未之前聞也曰然則假以占命果起扵何時乎曰詩<lb/>
云我辰安在鄭氏謂六物之吉㓙王充論衡云見骨體而知<lb/>
命禄覩命錄而知骨體皆是物也况小運之法本許慎說文<lb/>
已字之訓空亡之說原司馬遷史記孤虚之術蓋以五行甲<lb/>
子推人休咎其術之行已久矣非如吕才所稱起扵司馬季<lb/>
主也㳂及後世臨孝㳟有禄命書陶弘景有三命抄畧唐人<lb/>
習者頗衆而張一行桑道茂李虗中咸精其書虗中之後唯<lb/>
徐子平尤造其閫奥也曰十一曜之說古有之乎曰無有也<lb/>
書云在璇璣玉衡以齊七政所謂七政日月水火金木土也<lb/>
<pb n="KR4e0004_SBCK_016-1b"/>
而無紫氣星孛羅睺計都也星孛数見扵春秋或見大辰或<lb/>
入北斗紫氣則載之史冊與氛祲同占羅睺計都者蝕神首<lb/>
尾也又謂之交𥘉交中之神𥘉中者交食之㑹也借此以測<lb/>
日月之蝕也唐貞元𥘉李弼乾始推十一星行暦鮑該曹士<lb/>
蒍皆業之士蒍又作羅計二隱矅立成暦起元和元年及至<lb/>
五代王朴著欽天暦且謂蝕神首尾頗行之民間小暦而巳<lb/>
若吴伯善若甄鸞若劉孝孫若張胄玄之所造但云七矅而<lb/>
不聞有十一星也曰然則假之以占命又起扵何時乎曰洪<lb/>
範云月之從星則以風雨冷州鳩云武王伐殷歲在鶉火月<lb/>
在天駟則以星占國亦巳久矣而未必用之占命也曰以星<lb/>
占命柰何曰予甞聞之扵師其說多本扵都利聿思經都利<lb/>
盖都頼也西域康居城當都頼水上則今所傳聿斯經者婆<lb/>
羅門術也李弼乾實婆羅門伎士而羅睺計都亦胡𣑽之語<lb/>
其術盖岀扵西域無疑晁公武謂爲天竺𣑽學者扵此徵之<lb/>
<pb n="KR4e0004_SBCK_016-2a"/>
尤信也曰術之縁起則吾旣得聞命矣然亦巧發而竒中乎<lb/>
曰有固有之而不可泥也何也且以甲子幹技推人所生嵗<lb/>
月展轉相配其數極于七百二十以七百二十之年月加之<lb/>
七百二十之日時其數終扵五十一万八千四百夫以天下<lb/>
之廣兆民之衆林林而生者不可以數計日有十二時未必<lb/>
一時唯生一人也以此觀之同時而生者不少何其吉㐫之<lb/>
不相同㢤吕才有云長平坑卒未應共犯三刑南陽貴士何<lb/>
必俱當六合誠足以破其舛戾矣三命之說予不能以盡信<lb/>
者此也天以二十八宿爲體體則爲經有㝎所而不可易以<lb/>
五星爲用用則爲緯恒絡繹乎其間或遅或㽞或伏或逆固<lb/>
有常度而可以理測苟謂躔某宿則吉歴某宫則㓙猶或可<lb/>
言也設其星有變其行不依常經而犯乎河漢内外諸星又<lb/>
将何以占之㢤或如前所謂生同一時者其躔次無不同吉<lb/>
與㐫又何懸絶㢤夫萬物皆出扵五行安有五行之外又有<lb/>
<pb n="KR4e0004_SBCK_016-2b"/>
四餘土木行度最遅而爲吉凶者久故有餘氣而氣爲木之<lb/>
餘計爲土之餘猶或可言也水之餘則孛火之餘則羅果何<lb/>
所取義㢤水火土木然矣柰何金獨無餘氣乎或謂相生故<lb/>
有而相剋故無亦非通論也况孛乃妖星或有或無而氣羅<lb/>
計三者本非星也不知何以有躔度之詳㢤十一曜之說予<lb/>
不能盡信者此也曰秦漢以来諸儒推十二國分野十二次<lb/>
度数及所入州郡躔次毫釐若無差忒者旣可占國豈不䏻<lb/>
占人乎曰天運地維動静不同故先正云有分星而無分野<lb/>
占國者不可盡泥也占國者不可盡泥况占命乎曰五星之<lb/>
精發乎地而昭乎天其分配十日十二子名雖殊而理則同<lb/>
也人資天地以生山林之民毛而方謂得木氣之多也川澤<lb/>
之民黒而津謂得水氣之多也得火氣之多則丘陵之民<lb/>
專而長也得金氣之多則墳衍之民晢而瘠也至扵豐肉而<lb/>
庫則得土氣之多而所謂原隰之民也然則彼皆非歟曰五<lb/>
<pb n="KR4e0004_SBCK_016-3a"/>
土有異而民生以之此固然也人之賦氣有薄厚長短而貴<lb/>
冨賤貧壽夭六者随之吾不䏻必也亦非日者之所能測也<lb/>
蹈道而脩徳服仁而惇義此吾之所當爲也不待占者之言<lb/>
而後知之也予身脩矣倘貧賤如原憲短命如顔淵雖晉椘<lb/>
之冨趙孟之貴彭鏗之夀有不䏻及者矣命則付之扵天道<lb/>
則責成扵巳吾之所知者如斯而巳矣不然委命而廢人白<lb/>
晝攫人之金而䧟扵桎梏則曰我之命當爾也怠窳偷生而<lb/>
不嗜學至老死而無聞則曰我之命當爾也剛愎自任操刃<lb/>
而殺人柔暗無識投繯而絶命則又曰我之命當爾也其可<lb/>
手㢤其可乎㢤所以先王之山川異制民生異俗剛柔緩急<lb/>
遅速異齊五味異和噐械異制衣服異冝扵是脩其教不易<lb/>
其俗齊其政不易其冝所以卒歸扵雍熈之治也昔者鄭大<lb/>
夫禆竈言鄭當火請以瓘<graphic n="KR1356" url="https://raw.githubusercontent.com/kanripo/KR-Gaiji/master/images/KR1356.png" mimeType="image/png"/>玊瓉禳之子産不之與已而果<lb/>
然竈復云不用吾言鄭又将火子産曰天道逺人道邇非所<lb/>
<pb n="KR4e0004_SBCK_016-3b"/>
及也鄭卒不復火嗚呼此不亦禄命之似乎吾知盡夫人道<lb/>
而巳爾曰近世大儒扵禄命家無不嗜談而樂道之者而子<lb/>
一切屏絶之其亦有所本乎曰有子罕言命<lb/>
　　題織圖卷後<lb/>
宋髙宗既即位江南乃下勸農之詔郡國翕然思有以靈承<lb/>
上意四明楼璹字壽玉時爲杭之扵潜令乃繪作畊織圖農<lb/>
事自浸種至登廩凡二十又一蚕事自浴種至剪帛凡二十<lb/>
有四且各繫五言八句詩于左未幾璹　召見遂以圖上進<lb/>
云今觀此卷盖所謂織圖也逐叚之下有憲聖慈烈皇后題<lb/>
字皇后姓吳配髙宗其書絶相類豈璹進圖之後或命翰林<lb/>
待詔重摹而后遂題之耶卷甞蔵小谷余先生家其後有雙<lb/>
岩鄭子有困學鮮于伯幾所䟦二公當時名流翰墨皆可寳<lb/>
玩雙岩謂題字爲顯仁韋后所書則恐未然也嗚呼古昔盛<lb/>
王未甞不以農事爲急豳風之圖不見久矣有若此卷者其<lb/>
<pb n="KR4e0004_SBCK_016-4a"/>
尚可獲之耶<lb/>
　　碧落碑䟦尾<lb/>
絳州碧落碑唐髙宗咸亨元年庚午歲韓王元嘉之子訓等<lb/>
爲其妣房氏造碧落天尊像扵龍興宫而刻其文扵背故以<lb/>
名碑然不知何人書據李旋之玉京宫記以爲陳惟正李漢<lb/>
黄公記以爲李訓之弟譔殆莫䏻㝎而翠岩龔聖予則又以<lb/>
爲宗室瓘豈或别有所考耶吳叡張天雨讀　爲喧爲曜者<lb/>
非當以釋文鄰字爲是俞希魯辨叨作叩亦大佳而釋文則<lb/>
又訛矣盖此碑雜出扵鍾鼎篆籕諸文其亦戞戞乎難知㢤<lb/>
從水從人說文中音乃歴翻溺則音奴弔翻釋文今借㲻爲<lb/>
弱亦恐非本字之義而其他可疑者甚衆考禮之冗未暇及<lb/>
之姑識其後俟博雅君子正焉<lb/>
　　智永真草千文䟦尾<lb/>
梁武帝欲學書命殷鉄石扵二王帖選取千文復召周興嗣<lb/>
<pb n="KR4e0004_SBCK_016-4b"/>
次韻一夕而成湏髪爲白此事最無可疑王著扵淳化中摹<lb/>
勒諸帖上石見帖中所書海醎河淡等字人謂爲章草之宗<lb/>
遂誤指爲漢章帝所作著固不足責後村劉克荘乃宏博之<lb/>
士何爲承著之謬而謂千文實始扵漢邪克荘姑置之歐陽<lb/>
文忠公名世大儒其撰金石録䟦尾亦謂法帖有漢章帝所<lb/>
書百餘字其言有海鹹河淡之類盖前世學書者多爲此語<lb/>
不獨始扵羲之抑又何邪非米南宮黄長睿力詆之新學小<lb/>
生未必不爲其所惑余久憤扵中因題智永所書千文故特<lb/>
表而出之智永名法極羲之七世孫字畫之佳則有不待賛<lb/>
也<lb/>
　　玉兎泉聮句引<lb/>
洪武五年秋九月十又五日日入酉予與仲子璲過張録事<lb/>
孟兼扵成均秉燭對坐孟兼方命侍史汲玉兎泉瀹茗俄熊<lb/>
參軍鼎劉職方崧周虞部子諒皆集相與談詩至愜心處輙<lb/>
<pb n="KR4e0004_SBCK_016-5a"/>
抵掌咲譁吕太常仲善聞之亦驩然来㑹既啜茗已孟兼出<lb/>
新造玉兎泉銘諷之且曰今夕何夕勝友如雲不可無以爲<lb/>
娱請舉泉聮詩何如衆皆曰然予年有一日之長俾題其首<lb/>
句餘則以次而續闘險據勝閧閧弗䏻休至二皷詩成各擁<lb/>
衾就榻逮雞再號風雨凄迷載塗官事有程皆不告而散予<lb/>
亦騎驢去朝　天矣明日孟兼将屬璲作小楷繫詩扵銘左<lb/>
徵予爲之引扵戯人事聚散如風中飛花其囬旋飄泊曷嘗<lb/>
有一㝎之跡今幸得與二三君子岸幘咏詩辴然而一咲豈<lb/>
非天㢤然此七人之中楚産者太半獨予父子與孟兼居越<lb/>
西相距僅半舎他時或後先投簮而㱕支九節笻訪孟兼白<lb/>
石山房遡咏諸賢立霄漢上欲一見不可得取此卷之閱恍<lb/>
如聚首成均時寕不有慰扵寂寥之鄕也邪孟兼子諒皆以<lb/>
字名熊君字伯頴劉君字子髙予則南宮散吏金華宋濂也<lb/>
詩曰<lb/>
<pb n="KR4e0004_SBCK_016-5b"/>
成均地何靈聖澤資灌沃<hi>濂</hi>兎奔兆竒徴井渫發新斸<hi>鼎</hi>自<lb/>
非三窟深孰湛一川緑<hi>孟兼</hi>儲精本從金生色絶勝玉<hi>子諒</hi>
霜毛蘸寒飲雪毳翻夜浴<hi>崧</hi>釀洌𥙷酒經沐丹驗仙籙<hi>仲善</hi>
杵㫪蟾宮棄珠噴鱣堂觸<hi>璲</hi>孕月生隂精觀天漏晴旭<hi>濂</hi>氷<lb/>
澄毛骨竪鑑澈須眉燭<hi>鼎</hi>㕙名徒自竒檜行穢難贖<hi>孟兼</hi>雖<lb/>
<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>東郭狡難洗上蔡辱<hi>子諒</hi>引滿瓶未羸探幽綆頻續<hi>崧</hi>流<lb/>
罌渗銀床出竇濺瓊粟<hi>仲善</hi>醉沃目暈花凍汲指連瘃<hi>璲</hi>濡<lb/>
毫乃自潤照影從人欲<hi>濂</hi>光沉天上魄祥啓地中躅<hi>鼎</hi>摛辭<lb/>
挹餘清盥薦侑嘉告<hi>子諒</hi>劍刺非二師池移豈身毒<hi>孟兼</hi>燕<lb/>
支愧瑶陳塩鹵鄙富蜀<hi>崧</hi>不動疑窪雪頻摇咲風纛<hi>仲善</hi>天<lb/>
光一眼𨳩雲影片鱗束<hi>璲</hi>劇嚥覺瘳<graphic n="KR3189" url="https://raw.githubusercontent.com/kanripo/KR-Gaiji/master/images/KR3189.png" mimeType="image/png"/>蹶足想彳亍濂觱沸<lb/>
虎瓜跑㪺吸猿臂臼<hi>鼎</hi>㓗士濯冠纓渇卒缷刀韣<hi>子諒</hi>精當<lb/>
卬君降液或井宿督<hi>孟兼</hi>誰知鍾宿分脉與伊洛屬<hi>崧</hi>錫名<lb/>
爾固嘉戰句吾何局<hi>仲善</hi>聮将指鼎比疾勝擊鉢促<hi>璲</hi>驚風<lb/>
<pb n="KR4e0004_SBCK_016-6a"/>
落燈燼斜月墜擔曲靈源詎能窮短咏聊可錄濂<lb/>
　　元故奉訓大夫江西等處儒學提舉楊君墓誌銘有序<lb/>
元之中世有文章鉅公起扵浙河之間曰鐡崖君聲光殷殷<lb/>
摩戞霄漢吳越諸生多歸之殆猶山之宗岱河之赱海如是<lb/>
者四十餘年乃終瀕終召門弟子曰知我文㝡深者唯金華<lb/>
宋景濂氏我即死非景濂不足銘我爾其識之卒後三月吏<lb/>
部主事張學暨朱芾等七人奉其師之治命來請濂既爲位<lb/>
哭復繫其爵里行系而造文曰君姓楊氏諱維禎㢘夫其字<lb/>
也裔出漢太尉震震十八傳至唐分爲四院第二院大師虞<lb/>
卿生堪堪生承休承休生嵓五季時錢氏有國嵓仕至丞相<lb/>
自譜爲浙院嵓之孫都兵馬使佯徙浙水東又分爲浙左院<lb/>
佯之子成隱居㑹稽諸暨之陽復爲諸暨人君之十世祖也<lb/>
髙祖文振曽祖文脩以善嗜義聞人呼爲楊佛子祖敬父宏<lb/>
贈奉訓大夫知温州路瑞安州事飛騎尉追封㑹稽縣男妣<lb/>
<pb n="KR4e0004_SBCK_016-6b"/>
李氏追封㑹稽縣君宋丞相宗勉四世孫也當縣君有姙夢<lb/>
月中金錢墜懷翼日而君生大夫公摩其頂曰夢之祥徴其<lb/>
應扵爾乎稍長從師授春秋說講析辨刺幾踰百十家大夫<lb/>
公期以重器至弱齡不爲授室俾㳺學甬東粥廐馬以益裝<lb/>
錢君節縮不妄費購黄氏日鈔諸書以歸大夫公驩曰此顧<lb/>
不多扵良馬邪躬爲装裭使之周覧泰㝎丁卯用春秋擢進<lb/>
士第署台之天台尹階承事卽天台多黠吏憑陵氣勢執官<lb/>
中短長先以餌鉤其欲然後扼吭使不得吐一語世號爲八<lb/>
鵰君廉其姦中以法民方稱快其黨頗蚓結蛇蟠不可觧君<lb/>
卒用是免官久之改錢清塲塩司令時塩賦病民君爲食不<lb/>
下咽屡白其事江浙行中書弗聽君乃頓首涕泣于庭復不<lb/>
聽至欲投印去訖獲减引額三十俄相繼丁外內艱結廬扵<lb/>
桐原墓族屬有酹墓者植竹笻扵前笻發孽芽枝葉欝如也<lb/>
自是不調銓曹者十年㑹有詔脩遼金宋三史君作正統辯<lb/>
<pb n="KR4e0004_SBCK_016-7a"/>
千言大司徒歐陽文公玄讀之歎曰百年後公論㝎扵此矣<lb/>
将薦之又有沮之者㝷用常額提舉杭之四務四務爲江南<lb/>
劇曹素號難治君曰夜爬梳不暇騎驢謁大府塵土滿衣襟<lb/>
間有識者多憐之而君自如也轉建徳総管府推官陞承務<lb/>
卽君悉心獄情必使两造具備鉤擿隱伏務使無冤民居無<lb/>
何陞奉訓大夫江西等處儒學提舉未上㑹四海兵亂君遂<lb/>
浪蹟浙西山水間及入國朝天下大㝎詔遺逸之士脩纂禮<lb/>
樂書頒示郡國君𬒳　命至京師僅百日而肺疾作乃<lb/>
還雲間九山行<graphic n="KR0810" url="https://raw.githubusercontent.com/kanripo/KR-Gaiji/master/images/KR0810.png" mimeType="image/png"/>疾且革移拄頰楼中呼左右謂曰吾欲觀<lb/>
化一巡如何乃自起投筆撰歸全堂記頃刻而就擲筆曰九<lb/>
華伯潘君招我我當徃車馬俟吾且久遂泊然而逝似聞数<lb/>
十人從凾道登楼其歩履之聲相接時　大明洪武庚<lb/>
戍夏五月癸丑也年七十五及門之士上書扵郡守林君公<lb/>
慶以封塋爲属林君欣然從之擇地華亭縣脩竹鄕干山之<lb/>
<pb n="KR4e0004_SBCK_016-7b"/>
原以六月癸亥舉柩藏焉君𥘉聘錢氏忽遘惡疾錢父母請<lb/>
罷昏君卒娶之疾㝷愈繼鄭氏陳氏子男一人杭鄭岀也孫<lb/>
男一某女一未行所著書有四書一貫錄五經鈐鍵春秋透<lb/>
天關禮經約君子議歴代史鉞𥙷正三史綱目冨春人物志<lb/>
麗則遺音古樂府上皇帝書勸忠辭及平鳴瓊臺洞庭雲間<lb/>
祈上諸集通数百卷藏于家𥘉君爲童子時属文輙有精魄<lb/>
諸老生咸謂咄咄逼人暨出仕與時齟齬君遂大肆其力扵<lb/>
文辭非先秦两漢弗之學久與俱化見諸諭撰如覩商敦周<lb/>
彛雲靁成文而寒芒横逸奪人目睛其扵詩尤號名家震盪<lb/>
凌厲駸駸将逼盛唐驟閲之神出鬼没不可察其端倪其亦<lb/>
文中之䧺乎名執政與憲司紀者豔君之文無不投贄願交<lb/>
而薦紳大夫與岩穴之士踵門求文者座無虚席以致崖鐫<lb/>
野刻布列東南間然其風神夷冲無一物縈懐遇天爽氣清<lb/>
時躡屐登名山肆情遐眺感古懐今直欲起豪傑與㳺而不<lb/>
<pb n="KR4e0004_SBCK_016-8a"/>
可得或戴華陽巾𬒳羽衣泛畫舫扵龍潭鳯洲中横鐡笛吹<lb/>
之笛聲穿雲而上望之者疑其爲謪仙人晚年益矌逹築玄<lb/>
圃蓬臺扵松江之上無日無賔無賔不沉醉當酒酣耳熱呼<lb/>
侍児出歌白雪之辭君自倚鳯琶和之座客或蹁躚起舞顧<lb/>
盻生姿儼然有晉人髙風或頗加誚譲亟罵曰昔張籍見韓<lb/>
退之退之命二姬合彈筝琶以爲樂爾謂退之非端人耶蓋<lb/>
君数竒諧寡故特託此以依隱玩世耳豈其本情㢤性䟽豁<lb/>
與人交無疑二賤而賢禮之如師傅貴而不肖雖王公亦篾<lb/>
視之平生不藏人善新進小子或一文之羙一詩之工必爲<lb/>
批點黏于屋壁指以歴示客尤不錄人以小過黠奴負君金<lb/>
度無以償逼君書收劵君咲與之家藏古名畫爲西隣所竊<lb/>
其傔人追執之君曰吾業與之矣無頼之徒僞爲君文以冐<lb/>
受金繒或疑以爲問将發其姦君曰此誠予所作也不論逺<lb/>
近皆知君爲寛厚長者云激者之論恒謂名者天所最忌矧<lb/>
<pb n="KR4e0004_SBCK_016-8b"/>
以能文名則又忌之尤者也所以文人多畸孤坎壈以終其<lb/>
身視冨與貴猶風馬牛不相及也嗚呼豈其然㢤彼貨殖者<lb/>
不越朝歌暮絃之樂爾顯融者不過紆朱拖紫之華爾未百<lb/>
年間聲銷景沉不翅飛鳥遺音之過耳叩其名若字郷里小<lb/>
児已不䏻知之矣至若文人者挫之而氣彌雄激之而業愈<lb/>
精其嶷立若嵩華其昭囬如雲漢衣𬒳四海而無慊流布百<lb/>
世而可徴是殆天之所相以彌綸文運豈曰忌之云乎嗚呼<lb/>
君真是已然君不可謂不幸也使君志遂情安稍起就勲績<lb/>
未必專攻扵文縦攻矣未必磨礪之能精籍曰既精矣亦未<lb/>
必嵗積月累發越如斯之夥也斯文如元氣司化權者毎左<lb/>
右馮翼俾其延綿而弗絶則其燾育以成君者豈不甚侈也<lb/>
邪一世之短百世之長如君亦足以不朽矣或者乃指此為<lb/>
君病豈知天㢤濂投分扵君者頗久相與論文屡極玄奥聞<lb/>
君之死反袂拭涕久之念君之不可再得不敢有孤所属故<lb/>
<pb n="KR4e0004_SBCK_016-9a"/>
爲具記其事而又爲些辭一章以代勒銘庻幾招君歸来矣<lb/>
乎其辝曰<lb/>
魄淵流金降空青些結英揚靈潰于成些獨騎麒麟傷遺經<lb/>
些衮鉞是非嚴天刑些孰軋以摧勢相傾些濬發厥辭益崇<lb/>
谹些芳潤内洽光精外刑些離方遯圓班部自寕些流霆下<lb/>
㫪百里震驚些鸞騫鳥瀾天機呈些鐡甲琱戈百萬宵征些<lb/>
茗翹頴竪媚韶榮些籠絡萬象槖籥三靈些彈壓物怪晝夜<lb/>
哀鳴些九華丈人召還紫清些白鹿夾轂五霞軿些逥風翛<lb/>
翛雲繩繩些天人殊軌誰強攖些絳府雖樂毋淪洞冥些盍<lb/>
乎歸來返故庭些<lb/>
　　元故一鄕善士張府君墓版文<lb/>
浦陽江之上有大姓曰張府君天錫字君與懿然䔍厚人也<lb/>
自成童時輙知孝敬日趨大父毋父母側問衣燠寒而進退<lb/>
之年旣長益推錫類之仁九族有弗振者時䘏其匱乏復懼<lb/>
<pb n="KR4e0004_SBCK_016-9b"/>
族逺情踈築堂南山麓爲序拜旅飲之所長㓜之節粲然不<lb/>
紊其扵惇愛廣順之道有所頼焉然不是以爲足寒食十月<lb/>
朔汛掃先世諸塋必歴告嗣人曰此爲某府君其名行若何<lb/>
支系若何本末如連珠巳而泣曰吾髪種種矣苟不言爾等<lb/>
當不知土中爲何人慎識之勿使牛羊踐履其上平居正襟<lb/>
危坐終日不妄動即動足跡亦有恒度撫世酬物一以誠有<lb/>
犯之者任其轇轕两耳如無聞尢不喜以疾言厲色加人人<lb/>
愈愛慕之雖傔媵亦從化俯首趨功驩欣如也及殁不問賢<lb/>
不肖皆歎惋悼惜有至淚下者至今語及府君猶舉手加額<lb/>
稱之曰長者長者云府君之裔𥘉自清河遷巳歴十有三世<lb/>
曽大父維大父夢龍湖之儒學正父一寕妣方氏府君生扵<lb/>
某年月日殁扵某年月日夀若干以某年月日塟于縣西通<lb/>
化鄕施禮山原配室朱氏婦道克脩前卒竟合塟焉子三坦<lb/>
泰祐女三石某朱某楼鉄其婿也孫五珤福驥某某曾孫五<lb/>
<pb n="KR4e0004_SBCK_016-10a"/>
某某昔漢之萬石君家以孝謹聞于郡國雖齊魯諸儒質行<lb/>
咸自以為不及若府君為人實有石氏之風柰何士習不古<lb/>
文有餘而行不逮尚有愧扵齊魯諸儒又何敢望君之藩垣<lb/>
㢤是可嘆已坦等遣從孫太常丞丁徵濂勒銘墓門濂聞至<lb/>
正𥘉宗藩賢王有竒府君才者辟為營田總管府治中府君<lb/>
辭不赴今故不以為稱而題之曰一鄕善士張府君墓并感<lb/>
其事而銘之銘曰<lb/>
生之温守之仁發之淳行之新以飾其身以伉其門以壽其<lb/>
子孫<lb/>
　　故泰和劉府君墳前石表辭<lb/>
大江之西邑曰泰和世以藝文自著則歸之珠林劉氏劉氏<lb/>
傳裔至名鍔字宗榮者實號快軒府君淬徳砥行張甚及其<lb/>
殁也其子崧旣請李祁先生勒銘玄堂復慮遺善弗暴顯于<lb/>
世徴濂文表諸隧府君噐局方凝㓜與黄児㳺泳挺挺如野<lb/>
<pb n="KR4e0004_SBCK_016-10b"/>
鶴在鷄群譲弗敢與齒長隷進士業一再不勝輙罷去攻六<lb/>
藝學必欲驗諸躬行故自治益嚴獨居屋漏<graphic n="KR0770" url="https://raw.githubusercontent.com/kanripo/KR-Gaiji/master/images/KR0770.png" mimeType="image/png"/>若上交神明<lb/>
正襟危坐從明迄曛不少愆厥度撫世酬物幾若言不出吻<lb/>
及見義事輙奮迅抃躍雖鼎鑊刀鋸在左右亦弗暇䘏厥父<lb/>
病痺五年晝夜不離床下調火煉良劑以進久不就衾枕至<lb/>
蟣蝨在中禪間族属塋域為勢家所攘俗狃堪輿家書謂地<lb/>
氣䏻賤貴人多發故塜以瘞新魄府君彈指曰殁者或有知<lb/>
肯瞑目九泉下乎即鉤索訟復之嵗甲午厲鬼為人痾宗姓<lb/>
有一門垂絶尚遺三孽孤家遂陵夷閭師利之輙誘以為奴<lb/>
府君抱之長慟亟走白縣大夫曰鍔之族甞列爵王朝矣今<lb/>
嗣人多故無闔廬以蔽雨風無羞服以適口體棲棲焉遑遑<lb/>
焉服為人奴鍔久病焉夫威以戢暴政以<graphic n="KR1688" url="https://raw.githubusercontent.com/kanripo/KR-Gaiji/master/images/KR1688.png" mimeType="image/png"/>俗惠以懐惸惟<lb/>
我二三大夫是頼矧甞聞之戢暴義也範浴禮也懐惸仁也<lb/>
三者具舉為邦之道也為民上者其忍廢諸吾儕甿隷苟不<lb/>
<pb n="KR4e0004_SBCK_016-11a"/>
徼靈扵二三大夫如無羽翮欲飛青寘無乃不可乎言畢涕<lb/>
與淚俱縣大夫惻然動扵中逮閭師問状勒歸府君府君食<lb/>
飲之而爲結其昬姻宗譜将墜軼踈親無辨府君重輯之先<lb/>
代誥命遺文之属單牘片削皆謄附其中命之曰先徳録襲<lb/>
藏不翅拱壁出入恒挾以自随文獻粲然有可徴者府君客<lb/>
授章貢鍾氏夜漏下二十刻鍾之廬舎災烈風驅火趨之若<lb/>
驚蛇鍾猶弗之寤府君弗念私槖之焚擊門大呼而出之甫<lb/>
出煙熖漲天鍾泣曰活我家百口者劉先生也府君馭家有<lb/>
政内外肅若䘮祭二者悉據禮經不用浮屠法人多化之一<lb/>
旦嬰疾人請斬牲以享鬼神府君咲曰吾幸無愧徳鬼䏻加<lb/>
害我乎力麾使去疾㝷愈其爲人知本有識類如此状所不<lb/>
列者或可例知也然推府君世系本出自長沙遷金陵唐天<lb/>
成間復徙廬陵之泰和以儒與仕籍者踰三十人曽祖震精<lb/>
扵詞賦宋季待𥙷國子未及官而卒袒鍈䏻繼侍𥙷君業較<lb/>
<pb n="KR4e0004_SBCK_016-11b"/>
藝州庠名占前列父文度在元𥘉以文鳴受之元文敏公薦<lb/>
爲興國縣學師江西提舉司爲給付身當時以爲異数毋郭<lb/>
氏府君娶蕭氏繼郭氏蕭生丈夫子三麓楚埜皆明一經楚<lb/>
至正丙申鄕貢進士今改名崧仕爲職方卽中孫男四鼎觧<lb/>
舉平原鼎與觧已卒女五某某其婿也餘在室府君得壽五<lb/>
十八以至正壬辰閠三月十九日卒𥘉權暦故盧園中次改<lb/>
楓樹林次藏仙槎鄕姆　之雙山仚某年月日也所著書有<lb/>
中鴶汲清二集合若干卷云濂聞之先王盛世宗法建而本<lb/>
支著氏族嚴而孝敬興大分宣昭上覆下承迨及後世人僞<lb/>
沸騰而圖譜有局卽令史有職救弊㣲權猶扵是乎可徴今<lb/>
不復見之矣秦越肥瘠之歎徒有形君子之哀矜有羙府君<lb/>
行粹學精念一氣之攸分實同岀扵天經讋彊圉以歸墓兆<lb/>
急赴愬以㧞孤惸凡家牒之蒐輯遺編之分纂奚翅寳結綠<lb/>
而愛青萍盖文獻之宗簮<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>相仍故濟德流祉不待教而遄<lb/>
<pb n="KR4e0004_SBCK_016-12a"/>
成是宜壤樹内列辭章外旌庶幾垂後賢之憲則昭千古之<lb/>
休聲也㢤<lb/>
　　故将仕佐郎雜造局副使王仲和甫墓碣<lb/>
余司業成均時王允中爲日新齋生執經侍左右允中神凝<lb/>
而志恬頗使人愛之閱二年允中服厭冠躡苞屨手執太常<lb/>
丞張君所爲状泣拜于庭曰允中不天先子夀僅五十又七<lb/>
以洪武三年六月三日卒于家卜以是年九月某日窆于江<lb/>
寕縣鳯䑓西鄕石子岡之原而懸棺之石猶未勒辭允中夙<lb/>
夜祗<graphic n="KR1576" url="https://raw.githubusercontent.com/kanripo/KR-Gaiji/master/images/KR1576.png" mimeType="image/png"/>若将殞于深淵竊見士大夫卿公莫不得先生文以<lb/>
爲榮今縁洒掃師門之故竊有所請倘蒙卑矜之先子雖殁<lb/>
猶不殁也予忴其志退而閱状允中之父諱友直字仲和其<lb/>
先甞仕于宋南度𥘉自開封徙溧水之崇賢鄕以貲雄于里<lb/>
中自時厥後族屬日益衆殆且百家有諱某者復遷建康城<lb/>
中仲和之父也仲和善治生不動聲色能使其家浸豐且莫<lb/>
<pb n="KR4e0004_SBCK_016-12b"/>
窺有爲之跡聞名薦紳至必具籩豆𦵔醢長跪獻酒漿執禮<lb/>
恭甚人疑之則曰飬子弗訓是禽犢之也吾所以敬士者其<lb/>
将使儀刑則傚之乎扵是允中亦知父意鑚研經義唯恐流<lb/>
扵窳怠仲和且朝夕程督觀其業稍進則喜見面顔仲和善<lb/>
煉汞爲朱太師李韓公聞之奏除雜造局副使階将仕佐卽<lb/>
在官二載乃終嗟夫世之人曷甞不念孫子㢤務廢舉以殖<lb/>
貨利赱權勢以媒禄秩徒以斵䘮其醇熈顛隮乎險阻有至<lb/>
扵老死而無悔者仲和則使涵濡仁義爲善人君子之事苟<lb/>
謂之賢乎非邪記有之遺子黄金滿籝不如教子一經仲和<lb/>
盖近之矣仲和娶邵氏生四子長執中次則允中次用中次<lb/>
時中一女其婿曰某銘曰<lb/>
人爲聲倀倀我獨守其常人爲利穣穣我且嗇而勿傷有子<lb/>
而良當教之義方佩申椒兮充囊集夫容兮爲裳彼崔者岡<lb/>
松桂蒨蒼百世之下人知其爲仲和甫之藏<lb/>
<pb n="KR4e0004_SBCK_016-13a"/>
　　王君子與文集序<lb/>
經曰有徳者必有言此其故何㢤盖和順積扵中英華發扵<lb/>
外譬若水懷珠而川媚石韞玉而山輝其理固應爾也不然<lb/>
則其本不立其本不立潢汗行潦朝滿而夕除風枝露蘤西<lb/>
折而東萎欲以示悠逺扵人抑亦難㢤濂扵西昌王君子與<lb/>
之文不䏻無所慨焉子與爲人秉剛而守毅葆醇而蹈道其<lb/>
律已也不以夷險而易其操其接物也不以貴賤而二其節<lb/>
一履乎塗轍之正不違乎䋲尺之素融融乎森森乎不可企<lb/>
巳故其發之扵文根柢扵諸經涵濡乎百氏體製嚴而幅尺<lb/>
弘音節諧而理趣逺有益乎倫理之重不爽乎物則之訓世<lb/>
之論者咸謂類其爲人不亦信㢤士之有志扵文者夥矣抽<lb/>
青嫓白組織文繡柔筋脆骨點綴形似徒夸豔乎凡目已違<lb/>
拂乎恒性所謂蠟其言梔其貌者其視子與有德而有言殆<lb/>
猶魚目之扵夜光嫫毋之扵西施也歟然而駑駘恨劣逸驥<lb/>
<pb n="KR4e0004_SBCK_016-13b"/>
難攀雖幸同扵遺軌竟莫繼扵後塵盖山林之日長道徳之<lb/>
功深子與則有之矣鹵莽而畊㓕裂而報若濓之進寸退尺<lb/>
者豈不爲甚媿者焉子與不我鄙夷俾序其首嗚呼三代無<lb/>
文人六經無文法非無人也人盡䏻文非無法也何文非法<lb/>
秦漢以来班馬之雄深韓栁之古健歐蘇之峻雅何莫不得<lb/>
乎此也子與功深力久必抽其關鍵而入乎閫奥矣他日投<lb/>
簪東還尚迁轅載酒從子與問之洪武六年春正月既望<lb/>
太子賛善大夫金華宋濂序<lb/>
　　故秦毋夫人金氏墓志銘<hi>有序</hi>
監察御史秦君文綱再拜而請曰惟墓之有銘尚矣莫原其<lb/>
所始所可見者殷比干之銅槃篆文漢光武時梓潼扈君之<lb/>
墓甎大槩以久託體魄爲祝毋夫人之殁于今三十又五年<lb/>
矣玄室之刻既愆于前懸繂之碑幸具又不勒其淑範扵後<lb/>
揆諸古義有或爽焉輙自造群行一通件繫而鱗次之願吾<lb/>
<pb n="KR4e0004_SBCK_016-14a"/>
子爲之銘濂不敢固辭謹按状夫人姓金氏諱某字妙清蘇<lb/>
之嘉㝎人父某妣某氏夫人㓜而孤朝虀莫塩時有不給即<lb/>
䏻惕厲安扵紡績織絍之事雖寒之折膠暑之鑠金不敢自<lb/>
暇自逸日處閫内人未甞識其靣久之族婣媪御無不合辭<lb/>
稱其賢同里秦府君某㳺學燕都還擇配未就聞夫人之爲<lb/>
請具六禮焉府君遂贅女氏夫人主饋非精鑿弗御烝甞賔<lb/>
燕悉中條序一言一行皆思麗于矩度無違越者生丈夫子<lb/>
四長即文網次某某某女子二適某某孫某女某合若干人<lb/>
重紀至元已卯四月庚戍以疾卒家壽年僅四十三夫人存<lb/>
時諸子絶㓜唯文網稍長力使從名薦紳㳺且曰是子也良<lb/>
吾将期其名遂而身立爾及文網以文學奮揚于時致位清<lb/>
顯而夫人之墓木已拱矣嗚呼婦人之行不出閨門徃徃因<lb/>
其子賢而名彰聞有若夫人素行固嘉人何由知之今因文<lb/>
綱有立大夫士咸相謂曰是良御史者何人之子也其父母<lb/>
<pb n="KR4e0004_SBCK_016-14b"/>
之賢有以訓成之乎扵是夫人之譽洋洋乎盈耳矣文網以<lb/>
道事　君益竭其忠告之誠爵禄當益崇髙他時鸞誥<lb/>
載頒賁及泉壌夫人之名愈足以不朽矣夫人之墓在縣之<lb/>
某鄕某山之原塟以某年月日盖與府君同兆域云銘曰<lb/>
承天矩兮循純熈和惠其衷兮有偘其儀積衍柔嘉兮女中<lb/>
之師熊膽和丸兮勵其令児豸冠朱衣兮符我素期冝福其<lb/>
榮兮闔胡悴之墓木櫹森兮凉颷凄其名在弗磨兮墓門有<lb/>
碑<lb/>
　　銅雀瓦研銘<lb/>
臨汾徐昭家藏銅雀瓦研獲扵彰河中相傳逾百齡兵部員<lb/>
外卽許珪以使事過之遂購焉質貞而文黝盖真物云太史<lb/>
金華宋濂爲造銘曰<lb/>
埏埴成胎資氣毋炎火一爍貞且壽禁雨逥風著勲久何㢤<lb/>
舞榭塵爾蹂天假漳河滌其醜出賛觚翰列左右虹光夜半<lb/>
<pb n="KR4e0004_SBCK_016-15a"/>
上衝斗龍圖龜文首交紐要使遺文傳弗朽<lb/>
　　送張編脩赴南陽教授序<lb/>
河南張生翀奉　㫖自國史教授南陽行有日再拜請曰<lb/>
翀也區區一布衣遭逢　有道之朝獲肄業　禁庭<lb/>
鑾輿時幸而勑戒之恩榮所加喬嶽不足爲髙瀛海不足爲<lb/>
深今者岀典教一邦思所以弘敷　帝訓甚懼弗稱願聞<lb/>
一言以自朂者予曰古者設五經博士以教授所謂教授者<lb/>
非官名也以之名官自宋慶暦中始然有漕司所辟舉或以<lb/>
兼官或以士人而猶未肄朝廷也其命扵朝廷又自熈寕中<lb/>
始夫教授之職以經術行義訓導諸生掌其課試之事而紏<lb/>
正不如規者其責實至重也生然予言否乎生曰然予曰末<lb/>
也冶師雖知精鐡必加陶鎔而後成湛盧梓人雖知良才必<lb/>
施斤鋸而後成宫室知之何難當思允蹈之爾生之徃也取<lb/>
群聖人之經列弟子扵堂下啓之迪之優之柔之饜之飫之<lb/>
<pb n="KR4e0004_SBCK_016-15b"/>
使心與理相涵事與心弗悖庻幾材成而噐良矣生然予言<lb/>
否乎生曰然予又曰未也教道所施貴在變通譬之木也視<lb/>
小大而加斤鋸焉鐡也察銛鈍而施陶鎔焉一槩而視之過<lb/>
矣生之徃也各因材之清濁學之淺深過者損之不及者益<lb/>
之毋驟語以髙逺恐其凌躐而不遜也毋使安扵卑近慮其<lb/>
苟且而自畫也毋過扵嚴厲上下之情不䏻相通也毋失扵<lb/>
寛縦長㓜之節或致玩䙝也毋示之以非聖之書防其遁而<lb/>
離也毋習之以無用之文禁其乖而有僻也此六者皆變通<lb/>
之事也君子之立志不獲髙位以行其政令幸而得掌教一<lb/>
州焉亦不翅足矣何也政令䏻禁民爲非而施敎者乃使民<lb/>
自不忍爲非人倫籍之以厚風俗因之可移顧有岀扵政令<lb/>
之上者豈細故也㢤生能從事吾言庻㡬生不負<lb/>
天子下不負所學矣生其徃㢤思盡心焉可也扵是生再拜<lb/>
謝曰翀雖不敏敢不夙夜祗奉予以生可進扵道也次弟其<lb/>
<pb n="KR4e0004_SBCK_016-16a"/>
語而贈之生字鳯舉沉重有識量研窮遺經而造其閫奥出<lb/>
應書鄕闈嘗占前列云<lb/>
　　恭題<lb/>
　　賜和托鉢歌後<lb/>
臣聞自昔賢聖之君多菩薩果位中人慈憫衆生故乗願輪<lb/>
降生人間執符御暦如華嚴經云歡喜地菩薩出世爲閻浮<lb/>
提王其言盖可證也欽惟　皇上撥亂反正岀斯民扵<lb/>
塗炭而袵席之既臨　宸御洊建無遮大㑹于鍾山度諸幽<lb/>
滯将行事　上致齋便閤臣侍坐于側因問近者高行<lb/>
僧爲誰臣以前住持開元文康對文康頗著托鉢歌行世見<lb/>
寓古𨳩善道塲明日　大駕幸鍾山召見文康索其歌<lb/>
觀之　天顔怡懌遂勑奉御持歸又明日臣復入侍至<lb/>
夜二鼓　上命两黄門跪張于前且讀且和運筆如飛<lb/>
終食之間而章巳成矣臣得而伏讀焉援據經論滔匕弗竭<lb/>
<pb n="KR4e0004_SBCK_016-16b"/>
至扵西域心宗中多及之嗚呼自非菩薩應身辨才無礙而<lb/>
䏻遽至是邪越三日文康受　賜而歸装潢成卷将㽞鎮山<lb/>
門臣謂之曰前代帝王以王道真乗並用毎下壐晝護其教<lb/>
盖以隂翊王度而有功扵烝民也　上今俯和文康之<lb/>
歌所以推奨禪宗而勉勵其徒者其意亦猶是也文康尚冝<lb/>
勒諸堅珉導宣　上徳以垂之無窮㢤建㑹在洪武壬<lb/>
子冬十二月文康因𬒳是賜又明年甲寅春二月始拜手稽<lb/>
首而題其後云<lb/>
　　劉彦昺詩集序<lb/>
余昔與劉君彦昺㳺見其賦詩多俊逸心獨竒之彦昺既别<lb/>
去間扵士友餞行卷軸覧其歌吟徃匕皆堪傳誦復益竒之<lb/>
後十年重㑹秦淮上亟問近什何如彦昺觧槖中得十餘篇<lb/>
余讀已大驚氣韵沈鬰言岀意表何其近謝康樂歟緼藉脫<lb/>
落不霑塵土何其類岑嘉州歟渢<graphic n="KR0901" url="https://raw.githubusercontent.com/kanripo/KR-Gaiji/master/images/KR0901.png" mimeType="image/png"/>乎仙洊英<graphic n="KR0901" url="https://raw.githubusercontent.com/kanripo/KR-Gaiji/master/images/KR0901.png" mimeType="image/png"/>乎霞㪯又<lb/>
<pb n="KR4e0004_SBCK_016-17a"/>
何其善學李供奉歟盖彦昺天分旣髙而人功又深凢有摹<lb/>
擬輙髣髴似之予今猶舉其槩而言之也嗚呼予昔學詩扵<lb/>
長薌公謂必厯諳諸體究其制作聲辭之真然後䏻自成一<lb/>
家彦昺之學正與予同自媿跛鱉之行不足以追逸驥尚何<lb/>
言㢤然又竊怪彦昺何以䏻致扵斯也頗聞其先人友梧翁<lb/>
乃月湾吳公之髙第善爲詩與文靖虞公文安掲公禮部吳<lb/>
公極相友善遂由縣文學薦入禁林未上而夭其家庭相傳<lb/>
必有卓絶扵人者不然彦昺之詩何爲膾炙人口而弗厭㢤<lb/>
其能垂世傳後當不疑予耄矣文采衰矣不能有所發越矣<lb/>
姑摭昔竒彦昺者爲之序以自附知言之士云彦昺名炳鄱<lb/>
陽人金華山人宋濂<lb/>
<pb n="KR4e0004_SBCK_016-17b"/>
宋學士文集卷第十六　鑾坡集卷第六<lb/>
</p>
<p>
</p>
  </div>
</body>
</text>
</TEI>
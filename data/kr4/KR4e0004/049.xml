<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_049-1a"/>
宋學士文集卷第四十九　芝園集卷第九<lb/>
　　故詩人徐方舟墓銘<lb/>
庚子之夏皇帝遣使者奉書幣起濂扵金華山中時則有若<lb/>
青田劉君基麗水葉君琛龍泉章君溢同赴召遂出雙溪買<lb/>
舟沂桐江而西忽有羙丈夫戴黃冠服白鹿皮䘮腰綰青絲<lb/>
繩立扵江濵揖劉君而笑且以語侵之劉君亟延入舟中葉<lb/>
章二君兢来讙謔各耴冠服服之竟欲載上黟川丈夫覺之<lb/>
乃止濂疑之問扵劉君曰此何人斯諸公乃愛之深耶劉君<lb/>
曰此睦之桐廬徐舫方舟也濂故聞方舟名亦起而皷噪爲<lb/>
驩共酌酒而别聲迹不相聞者乆矣自時厥後葉君出守南<lb/>
昌殁于王事後五年章君爲御史中丞以卒又後十年劉君<lb/>
亦官至御史中丞受封伯爵投老于家復以一疾不起又二<lb/>
年濂亦乞骸骨還山白髪垂領頽然成老翁矣今年冬来朝<lb/>
京師忽方舟之子膺持中書舎人史靖可之状來謁隧道之<lb/>
<pb n="KR4e0004_SBCK_049-1b"/>
銘則知方舟之死已歴一十二年嗟夫人生如寄石火電光<lb/>
真不堪把玩如此良可悲㢤濂因語膺以舊事爲之悽惻者<lb/>
乆之乃序述其事曰方舟故簮纓家自㓜有俠氣好馳馬試<lb/>
劍兼善攻毬踘之戯視拘拘法度士如無物稍長幡然悔曰<lb/>
此豈君子道㦲即從師受章句爲進士業操觚爲文輒爛然<lb/>
成章巳而又悔曰是如蠧書蟬出入于故𥿄中何有終期㢤<lb/>
人生貴適意曷習古歌詩以吟咏性情庻㡬少遂其願耳先<lb/>
是睦多詩人唐有皇甫湜方干徐疑李頻施肩吾宋有髙師<lb/>
魯滕元秀世號爲睦州詩派方舟悉取而諷咏之鈢肝劌賢<lb/>
期超邁之乃巳積之旣乆圓熟璀璨明珠走盤而玉色交映<lb/>
也方舟猶以爲未足出逰江漢淮浙間與明士相摩切而詩<lb/>
道益昌江浙行省參知政事蘇君天爵聞其賢力尉薦之方<lb/>
舟曰吾詩人爾其可縻以章<graphic n="KR0807" url="https://raw.githubusercontent.com/kanripo/KR-Gaiji/master/images/KR0807.png" mimeType="image/png"/>耶竟避築室江皐曰苦吟於<lb/>
雲烟出殁間翛然若與世隔因自號曰滄江散人天大雪獨<lb/>
<pb n="KR4e0004_SBCK_049-2a"/>
泛舟釣江中終日戀戀若不忍舎去見者疑其非世間人元<lb/>
季兵亂益韜閉不出易爲隱者服人莫知其蹤跡所在有瑶<lb/>
林滄江二集各若干卷唐詩通考若干卷蔵扵家云方舟平<lb/>
居喜怒不形于色無急歩無疾呼罔測涯際性尚風義宛陵<lb/>
羅氏率五百指来避兵方舟衣且食之病者注藥死無所歸<lb/>
則擇地蔵之乆而弗懈事平具巨舟載其還家至正丙午正<lb/>
月九日方舟以疾卒夀六十八其年某月日塟于某縣霞川<lb/>
之原君子稽其自號題曰詩人滄江徐方舟墓表其志也方<lb/>
舟髙祖某宋四川制置使曽祖某某路提舉常平公事祖某<lb/>
始自淳安遷桐廬今爲桐廬人父子竒元中順大夫平江路<lb/>
緫管府治中致仕妣皇甫氏妻張氏有婦道前二十九年卒<lb/>
子三人長曰行蚤世次曰鼎次即膺以文學受薦授淮安桃<lb/>
源丞女二人適某某孫男九人曰某曰某<hi>云云</hi>孫女二人未<lb/>
行濂謂君子出䖏固立志之不同然亦有命焉當劉君之出<lb/>
<pb n="KR4e0004_SBCK_049-2b"/>
也衘方舟以隱自髙数欲挩起之會有故而止方舟獲終老<lb/>
扵山林亦起偶然之故㢤予思方舟其人而不可得俯念疇<lb/>
昔衋然傷情乃歴序其故而銘之曰<lb/>
有才不施一發乎詩日星月露草木走飛人事變遷可愕可<lb/>
悲舉無遁情入我範圍咳唾所及皆成珠璣一旦觀化䰟無<lb/>
不之非湧醴泉定生靈芝昭徳之符千載弗戯洪武丁巳冬<lb/>
十一月具官宋濂造<lb/>
　　故叚母夫人劉氏石表辭<lb/>
濂朝　京師有儒其衣冠者介翰林典籍羅奎上謁容止儼<lb/>
雅言辭有倫粲然經緯交錯無龎雜乖牾意心竊竒之叩其<lb/>
姓則廬陵叚氏其名則徳輔也扵是延之上座以傾其所𣣔<lb/>
言徳輔避席而請曰徳輔先子之殁也歐陽文公實銘其墓<lb/>
先夫人繼䘮巳十九年而懸繂之碑未有刻文惟執事者期<lb/>
焉予旣竒徳輔意其母有賢行使然及覽周靖所述状果與<lb/>
<pb n="KR4e0004_SBCK_049-3a"/>
見符廼為之序曰夫人劉氏諱妙福字某其先居臨江祖大<lb/>
叔始遷長沙父仕隆存心澤物施槥櫝以千計母吴氏夫人<lb/>
㓜敏彗剪製紉結之事不學而能終日不出閨門即出足跡<lb/>
有恒度可坐而數也執父䘮哀戚甚不御酒肉至于服終州<lb/>
里慕其人争致行媒欲聘以為婦父皆辭去叚氏初家廬陵<lb/>
龍溪與臨江鄰郡迨子開者亦徙長沙聞其子士龍又賢乃<lb/>
歸之夫人奉尊章䖏先後咸中禮節媪御率其化無有暴戾<lb/>
之行内外斬斬九族同辭譽之曰懿㢤若婦叚氏其彌昌乎<lb/>
尊章亦安之家政小大悉屬之夫人絲髪不以縈懐夫樂與<lb/>
才士大夫㳺夫人喜見顔色戒媵侍具酒漿脯醢以燕饗之<lb/>
唯恐其亟去父家諸子析㸑分以上田夫人謝不受及其衰<lb/>
也百物多取給無厭辭毋䘮塟薶祭祠諸費皆自夫人出夫<lb/>
既先卒夫人恐或廢斁以為前人羞益加整比而家遂大穰<lb/>
夫人生徳輔其弟徳文則李氏所産夫人撫育如一體人見<lb/>
<pb n="KR4e0004_SBCK_049-3b"/>
綵衣翩翩雙舞夫人之側盎然入春風中不識其爲異母也<lb/>
二子長亦克自負荷撫世酬物本扵一誠子弟無公庭之跡<lb/>
諸事不欲上煩夫人夫人至是春秋亦髙歲時坐中堂子若<lb/>
孫鴈行立堂下前後進觴爲壽驩如也至正壬辰兵大變夫<lb/>
人同徳輔避還廬陵徳文留長沙守先世兆域越六年而亂<lb/>
愈熾夫人復徃南昌以徳文在長沙也日夕出涕遙望曰吾<lb/>
兒徳文何時而来歸乎徳文亦泣禱上下神祗謺不見母不<lb/>
肉食戊戌春二月徳文忽從間道而至母子相見喜極翻成<lb/>
悲慘八月移吉水潼江庚子六月移梅林渡夫人病暑而卒<lb/>
其月之某日也年七十一辛丑正月十八日祔塟龍溪之先<lb/>
塋夫人二子即徳輔徳文奉夫人盡孝屡扵刀㦸叢中傾貲<lb/>
以救母群㓂義之嘆息而去人稱爲二孝子女一人胡氏出<lb/>
也適聶孟宣廣東宣慰副使以道之子也孫男六人毅礪徵<lb/>
鳯溥盛孫女一人適某曾孫男一人辛祐曾孫女五人皆在<lb/>
<pb n="KR4e0004_SBCK_049-4a"/>
室予聞婦人無非無儀故其賢行不出扵閨門必得令子而<lb/>
後著如夫人者是巳予年耆而神昏言且不能成章凡有求<lb/>
文者輒俯首控辭今扵徳輔獨不然者以有關彛倫之重也<lb/>
銘曰<lb/>
夫人之行貞且則左蹈矩彠右繩尺何以致斯在慎敕秉心<lb/>
如絃絶偏蝕内外肅穆儼若一陽明煦嫗銷隂慝九族觀感<lb/>
亦歸徳仁賢上聞天為惻豺虎交横不敢迫况有令子文五<lb/>
色温温出言有倫脊幽光丕昭勒貞石黄金可銷兮銘不泐<lb/>
　　題危太朴隷書歌後<lb/>
學必慱而後所見精非惟諸經奥旨皆當研摩至扵隷書之<lb/>
學漢魏以来其運筆結繩多不同苟不歴考其變何以充其<lb/>
知識而祛流俗之陋㢤吾友危先生太朴作隷書歌一篇贈<lb/>
四明汪君大雅備括諸碑之所自且歴䟽之亹亹千餘言不<lb/>
休嗚呼世以空虚之學浮談強辨如蠭起泉湧者視此曷知<lb/>
<pb n="KR4e0004_SBCK_049-4b"/>
愧㢤大雅方以隷學知名扵時復能惓惓扵先生之詩裝潢<lb/>
<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>蔵惟謹則其尚徳之心為不可及巳<lb/>
　　䟦徐氏譜圖後<lb/>
余在㓜時聞金華有韋齋徐公諱澄字清伯宋淳熈丁未進<lb/>
士起家教授邵州官至中大夫福建路提點刑獄公事風節<lb/>
行義與義烏徐文清公僑並稱世號二徐韋齋生知南陵縣<lb/>
事静孫南陵生嚴州司戸參軍木潤咸淳辛未進士號能継<lb/>
父學者與弟咸淳戊辰進士文潤夀皆百歲司戸生應虎應<lb/>
虎人稱為文蔚先生通諸經尤長扵詩且善書立碑碣者多<lb/>
求焉鮮于奉常樞極噐重之累應進士舉不利遂授徒以終<lb/>
其身先生生季泰亦善讀父書以文學稱季泰生敏文采英<lb/>
發縣自諸生貢入成均為弟子員敏間来謁問之乃知先生<lb/>
之介孫予常拜先生扵菱湖上先生所期望者甚大今見敏<lb/>
如見先生焉予竊恠其書詩之澤何能數世不替如此及敏<lb/>
<pb n="KR4e0004_SBCK_049-5a"/>
以譜系圖相示則知韋齋之父贈大中大夫瓊大中之父太<lb/>
府尹綸太府之父九府君衡皆積徳樹善有以致之其所由<lb/>
来非一日矣嗚呼賢㢤敏悼譜牒厄扵兵燹無以知其詳悉<lb/>
心搜訪得数𥿄扵蠧蝕之餘欲重為編輯奉父之命求予為<lb/>
之題識故書其所聞者系扵末簡徐氏𥘉居汴梁其遷金華<lb/>
自九府君始云<lb/>
　　葉氏先祠記<lb/>
昭武葉存恕詣予再拜求記其先祠予不得辭記曰惟葉氏<lb/>
世為著姓自宋𥘉則然南渡後有諱武子字誠之者是為息<lb/>
庵先生受業扵新安子朱子之門淳熈中擢進士第歷官至<lb/>
秘閣修撰出知䖏州以終在郡有異政感召至和一年嘉禾<lb/>
生二年麥秀兩岐三年瑞芝産于庭郡人士琢石紀徳麗陽<lb/>
祠中䖏士生主管機宜文字伯忧機冝生修職郎宏銑修職<lb/>
生将仕郎安将仕生光祖興祖有文行用薦者署建寕縣學<lb/>
<pb n="KR4e0004_SBCK_049-5b"/>
教諭数世以来祭祀之節並依朱子家禮從事興祖慨念先<lb/>
祠舊在所居之東偏規制淺陋無以展其孝思乃即中堂分<lb/>
為龕室者四以奉息庵而下神主傍親之無後者以其斑祔<lb/>
祭以四仲月正至朔望則三謁焉郡士黄鎮成實為之記元<lb/>
季毁于兵興祖哀慕不能自已復捐私田百畆入樵谿書院<lb/>
以祔祀息庵逮至　國朝凡學校之田悉籍于官而祠又廢<lb/>
興祖之志猶不怠卜地扵城東三十里曰虗壇築先祠一區<lb/>
奉之如禮經始扵洪武四年六月落成扵明年正月屋以間<lb/>
計者五錢以貫計二十千且歸田四十畆收其入以給牲醪<lb/>
之用功適成而興祖卒光祖之子存恕興祖之子夀孫思先<lb/>
徳之當報念諸父之艱勤宗微㣧薄或不足以負荷恐渉不<lb/>
孝復入田以畆計者六十通前為百畆擇宗人之良者掌之<lb/>
春秋之祭因得不廢其承先志以𥙿後昆者蓋甚切也嗚呼<lb/>
三代盛時大夫士有位于朝者始有田禄以享其親後世之<lb/>
<pb n="KR4e0004_SBCK_049-6a"/>
俗不皆三代若也葉氏之家乃能以義起禮因地之利建祠<lb/>
以祀其先不亦孝子仁人之用心也㢤予因為之記使刻扵<lb/>
真石為其子孫者尚思引而勿替以延祐扵無窮也<lb/>
　　桂氏家乘序<lb/>
桂本姬姓魯公族季孫後也相傳周末有季楨者與其弟桂<lb/>
挾䇿以干諸侯楨為秦愽士𬒳害桂懼禍且及遂謀詭姓遁<lb/>
身因即其名取字異而音畫不同者各命四子為姓示不忘<lb/>
厥𥘉也伯子曰桂奕居幽州守墳墓仲子曰昋突遷冀南朱<lb/>
虚叔子曰炅奨徙齊之歴山季子曰炔装移河南城陽自後<lb/>
四族流布多見諸紀載或謂睦與桂同音而出睢弘者固非<lb/>
或謂東漢末衞尉昋横分其四子各係以姓者亦失之也奕<lb/>
之子孫仍居幽燕五代之亂劉仁㳟㩀幽州兵連禍結乃扶<lb/>
携南渡散居廣信上饒九江興國池陽䂊章成都諸郡而居<lb/>
信之貴溪者曰仔郷任南唐為静邉總轄使至宋加檢校國<lb/>
<pb n="KR4e0004_SBCK_049-6b"/>
子祭酒兼殿中侍御史有功于世鄉人廟而祝之其後人擢<lb/>
科第躋顯仕者凡數十人而興國之永興明之慈溪皆自貴<lb/>
溪分而慈溪一族則出扵祭酒之孫可昇亦多由進士入官<lb/>
至今支系尤盛逮我　國朝徳稱以明經為　太子正字陞<lb/>
晋王傳受知　两宫令望隆蔚徳稱從弟仲權擢忠之鄷都<lb/>
令孟誠知惠州河源縣復皆以政學聞仲權家食時乃合諸<lb/>
族譜圖及行状碑志遺文釐為九卷曰桂氏家乘命徳稱之<lb/>
子中書舍人慎徵予序之慎嘗從予學因為撮其樞要冠于<lb/>
篇端嗟夫氏族之學古昔所甚重浹漈鄭漁仲著為通志其<lb/>
中二十畧唯氏族最備然而墨台氏逃難而改為墨牛金之<lb/>
子亦因避害而易為牢漁仲謹識之而不敢忽重變古也予<lb/>
故特書桂之所出為魯公族者其意亦猶是爾桂氏之嗣人<lb/>
尚思有以謹其傳焉予旣作此序巳客有以秦之篆隷與後<lb/>
世正稭異未必其畫之同疑出好事者之傳會殊不知隷書<lb/>
<pb n="KR4e0004_SBCK_049-7a"/>
出扵秦之先而與今之楷書正類要不可以此而遽少之也<lb/>
因并及之<lb/>
　　故朱府君文昌墓銘<lb/>
予居浙水東時得朱君好謙之文嘆其善扵修辭惜未及與<lb/>
其交而好謙殁于兵及来　京師又得好謙從弟文昌詩閱<lb/>
之冲澹類漢魏雄健如盛唐復嘆曰何朱氏一門之多賢㢤<lb/>
未幾國子助教曽君旦𥘉同文昌冡子堅持知嘉定州事張<lb/>
<graphic n="KR3121" url="https://raw.githubusercontent.com/kanripo/KR-Gaiji/master/images/KR3121.png" mimeType="image/png"/>状来謁墓道之銘蓋文昌之死巳四年矣予重違曽君之<lb/>
請不敢辭文昌諱嗣榮文昌字也姓朱氏出唐散騎常侍滿<lb/>
之後滿本歙人来徙金溪明暘里世為衣冠甲族宋道州營<lb/>
道丞登生太學上舎生恢之恢之生銓銓生貴清貴清生仲<lb/>
梓文昌父也元初避地桃峯復遷家焉文昌治舉子業甚精<lb/>
通毛氏詩訓故折衷扵朱子之說毫分縷析唯恐不合情性<lb/>
之真下筆千餘言不休走試江西鄉闈立論與有司不合即<lb/>
<pb n="KR4e0004_SBCK_049-7b"/>
棄去一假古律詩以自見歴代諸大家皆探微索隠必𣣔得<lb/>
其㫖趣而後已用工之深出語輙驚人然不特精扵詩甚輕<lb/>
財仗義尤人不易及少時嘗以錢粟貸扵人一旦自責曰蠅<lb/>
頭之利其能汨没男子之志邪悉集受貸者扵庭取其所留<lb/>
質劑面焚之其後家单無旦夕之儲恬不為恠人有憫其貧<lb/>
畀良田百畆者文昌疑其不義辭弗受鄕友罹患難屬文昌<lb/>
為之觧紛餽白金一鎰為文昌壽文昌笑曰吾雖貧亦惡用<lb/>
是㢤卒直其事而還其金至正壬辰江淮兵動里之無頼少<lb/>
年相挺為變其首禍者頗與文昌㳺乃来說曰公蔵噐于身<lb/>
不以此時取富貴尚何俟耶文昌叱之去遂與絶交未幾竟<lb/>
敗沒文昌宗黨知事變不測椎牛釃酒起兵為堡障屹然孤<lb/>
立數年而群㓂不敢犯文昌之謀為多偽漢陳友諒犯南昌<lb/>
諸郡相繼䧟文昌曰此非吾軰之力可攴盍各逃死乎乃挈<lb/>
一族入閩中雖備嘗險阻畧無怨悔意後五年　國兵取江<lb/>
<pb n="KR4e0004_SBCK_049-8a"/>
西州縣皆入職方文昌始還鄉里卜居澄源上遺落世故絶<lb/>
無毛髪縈心所不忘者唯詩耳因扁其室曰嘯雲軒云東平<lb/>
穆敬来爲縣欲起文昌爲縣學師文昌曰吾老矣唯消摇林<lb/>
壑爲冝耳横經講道豈所堪㦲因固辭而去性愛佳山水自<lb/>
謂得堪輿家不傳之秘稍暇輙布韈青鞋登陟不少倦不幸<lb/>
以洪武七年二月十四日卒夀五十六所著書有政鑒若干<lb/>
卷燬于兵尚存詩詞三百餘首題之曰燹餘集娶王姜二氏<lb/>
王先十九年卒子二曰堅曰重堅即請銘者孫二曰振振曰<lb/>
繩繩孫女一某年月日卜塟明暘里長岡山文昌所自擇也<lb/>
夫詩之爲教務欲得其性情之正善學之者危不易節貧不<lb/>
改行用捨以時夷險一致始可以無愧扵兹如君者蓋近之<lb/>
矣世之人不循其本而競其末徃徃拈花摘豔以爲工而謂<lb/>
詩之道在是惜㢤銘曰<lb/>
詩之爲教著于禮經温柔敦厚本諸性情君子讀之豈惟多<lb/>
<pb n="KR4e0004_SBCK_049-8b"/>
識玩其指歸感善懲逸我甑生塵我衣懸鶉非義之物肯受<lb/>
諸人如斯學經庻可無愧留連光景敢曰吾事彼蒼者山秀<lb/>
色可餐洗心滌慮是躋是攀髪猶未皤嗒然觀化何有短長<lb/>
無晝不夜長岡之原桂老水寒䰟魄未歸兹焉是安惇史造<lb/>
銘詒爾孫子慶源方深其流瀰瀰<lb/>
　　故贈奉議大夫磨勘司鄭公墓志銘<lb/>
温之平陽有剛毅之士曰曲全公諱采字季亮姓鄭氏賦性<lb/>
分特唯道之從不屑屈人下年二十而其先人捐舘州里群<lb/>
少年怙其氣勢因公少孤欲肆其狎侮公奮然自勵曰大丈<lb/>
夫有髯如㦸肯受狗䑕軰侵凌乎束書出門㳺浙河之東西<lb/>
道經金華金華為部使者治所使者聞公至請見之既見竒<lb/>
其才将辟為府史公以為辱巳力辭而出時仲兄講授崑山<lb/>
公趨就之年巳二十有四矣仲兄勉公以學公始肆力扵六<lb/>
經群史間冬大雪輙擁重衾厚懞而坐夏熱蚊蚋且噆人則<lb/>
<pb n="KR4e0004_SBCK_049-9a"/>
<pb n="KR4e0004_SBCK_049-10a"/>
<pb n="KR4e0004_SBCK_049-11a"/>
<pb n="KR4e0004_SBCK_049-12a"/>
習之陋志卑而氣歉撫世酬物一以詭随為務公之剛毅凛<lb/>
凛不逐物變移其君子之人歟雖然申棖親㳺孔子之門尚<lb/>
不以剛許之剛在古人亦甚以為難有如公者其君子之人<lb/>
歟縱不得享人爵以行其志而天爵之在躬固皦然無愧也<lb/>
是冝銘銘曰<lb/>
哲人立志以剛為質遵道而行不詘扵物不屈者誰東歐之<lb/>
賢其賦自天其直如弦狗䑕肆欺翩然東去歴覽山川發舒<lb/>
壮氣綉衣使者一見稱竒争言可吏謝而去之乃潜厥心乃<lb/>
㳺六藝乃騁辭章聊以俯侚繩尺徃試有司意我矯亢黜去<lb/>
不疑大笑而歸肥遯不出英英白雲生我几席滛林化水殺<lb/>
我黍苗生民嗷嗷孰地可逃走白上官雙淚如注中誠感通<lb/>
卒蠲乃賦化此呻吟而為謳歌仁人之言計功實多室如懸<lb/>
罄心則好施視彼顛連如巳顛躓觧衣恤寒縮食濟饑貪夫<lb/>
聞之寕不愧而俗衰民散師道不立冝留一鑑為世楷則胡<lb/>
<pb n="KR4e0004_SBCK_049-12b"/>
為長逝魂入九泉獨留遺文虹光燭天餘慶所鍾有子䏻令<lb/>
出鎮方嶽敷政柄隧道之章載揚清芬佞人讀之當為裭魂<lb/>
　　故贈承事郎大府㫁事官尹府君墓誌銘<lb/>
國朝之制凡入官者自七品而至扵第一咸得推恩及其先<lb/>
人官有崇卑故其恩有隆殺焉今刑部尚書尹性其為大都<lb/>
督府㫁事官時嘗請于　朝得贈其父府君如某官階承事<lb/>
郎母章氏封宜人性既䖍奉命書櫝置惟謹復用黄綾謄為<lb/>
副墨具冠服佩綬如法焚燎扵府君墓下性竊自念　皇靈<lb/>
如天覆燾九圍惠澤沛滂兼𬒳存殁苟不圖文勒諸琬琰何<lb/>
以上昭　帝力下示後昆乃屬其友鄭君思先采掇群行成<lb/>
状而徴濂為之銘濂按状府君諱元良字子貞㑹稽人也世<lb/>
為簮纓巨族曾祖某祖嗣宗父恂元温州路平盈庫副使妣<lb/>
李氏府君温而克毅卓識異扵人事二親鞠躬盡瘁惟恐逆<lb/>
其志副使君殁于温府君不惮二千里之逺渉濤江而往艱<lb/>
<pb n="KR4e0004_SBCK_049-13a"/>
難險阻莫不備嘗雙足為之皴裂扶櫬而歸卜宅兆蔵焉當<lb/>
是時二弟某某尚㓜府君聘致名講師訓之以經朝夕督䇿<lb/>
之恩意備至及長各為授室巳而乞析㸑甚力府君止之曰<lb/>
兄弟同一氣而生猶手足之為四體其可分之乎弗聴府君<lb/>
指田之磽瘠者曰此予之所愛也指器之苦窳者曰此予之<lb/>
所嘗用也盍歸我腴土嘉具悉譲與之閭井以為難能先是<lb/>
府君之從父兄既耄且貧仰食扵府君家二妹亦未有所適<lb/>
至是各異居咸倀倀無所之㡬欲堕淚性甫七歲告府君以<lb/>
其故且曰非吾父是依将疇從邪府君喜曰爾真吾児也正<lb/>
符吾志遂獨養耄者終身飾奩貲以嫁其妹性後入官尤以<lb/>
㢘勤戒之其言踰千百云府君雖老耆學不厭六經群史㒺<lb/>
不研究之毎晨興挾冊映簷光而讀稍倦輒拄頰㸔雲出入<lb/>
巖岫間夏然如在塵外有嘉賔至令庖丁治酒殽相與劇飲<lb/>
酣觴淋漓燭不見䟦不止也故為之婣連者則曰尹公其吉<lb/>
<pb n="KR4e0004_SBCK_049-13b"/>
人㢤為鄉鄰者則曰尹公信端士也大氐皆得其驩心云府<lb/>
君壽七十又一以洪武己酉正月甲寅卒于家其年九月丙<lb/>
申塟會稽縣廣陵鄉黄龍山之原禮也配即宜人男三人長<lb/>
即性近擢今官階通議大夫次權次𥘉女二人適同郡司馬<lb/>
升金傑孫男四人經質敏學經早卒女一人予早聞性名知<lb/>
其制行之卓其居官也如氷清玉潔誘以黄金滿槖弗顧也<lb/>
今幸與之同朝又知其精扵法家之學操心平恕不使有冤<lb/>
民非府君家教之篤其能致然耶若府君者其可銘巳性今<lb/>
位居六卿之中扵法得加贈他日榮光下燭泉壌重榮又當<lb/>
濡毫為性紀之銘曰　越有君子篤行于家涖事必誠質<lb/>
而不華事親如天跬歩不忘洞洞屬屬唯敬是将親殁于温<lb/>
蒲伏徃迎扶襯夜哭水為失聲鞠育諸季竭其恩勤扶翼覆<lb/>
護如親之存耄者養之弱者嫁之營之經之以遂我私春秋<lb/>
既髙謝絶塵氛拄頰凝視山川出雲賔至如歸劇飲而讙夜<lb/>
<pb n="KR4e0004_SBCK_049-14a"/>
深月落聲出戸間積善之餘無欝不舒有子升朝朱衣金魚<lb/>
皇明如天䘏典攸崇澤漏九泉于以勸忠廣陵之鄉嘉樹欝<lb/>
蒼太史勒銘永世其蔵<lb/>
　　元故湖州路徳清縣尹陳府君墓銘<lb/>
吏部主事陳咨詣予言曰咨試藝京畿時先生實爲主司屡<lb/>
欲求銘先府君墓已而授河南行中書檢校官書有程竟弗<lb/>
獲遂前志及仕銓曹而先生謝事東歸晝夜恒懸懸入思今<lb/>
逢先生朝　京師敢奉同郡宇文材所摭事状以請惟先生<lb/>
卑矜之予按状府君諱嗣■字仲貞姓陳氏世居湖之長興<lb/>
其先出自漢太丘長寔寔傳若干世曰某宋臨安丞臨安生<lb/>
某遷居郡城之南以貲雄于鄉年九十乃終生某積學勵行<lb/>
有聞于時自號爲庸齋庸齋娶施氏無子擇從子爲之繼惟<lb/>
府君風指孤鶱足以當其意因後之府君性軒豁開口吐肝<lb/>
膽好傾貲結賔客或有急難輒捐金以濟之既而曰人不可<lb/>
<pb n="KR4e0004_SBCK_049-14b"/>
以無教不教惡足以明彛倫乃建義塾聘致名師州里子弟<lb/>
願從者悉聴其入材多有成元季汝頴兵發蔓延浙水西髠<lb/>
鉗盗販者相挻為變府君推牛釃酒聚年少徤兒授以控扼<lb/>
之䇿盗不敢侵其境㑹　朝廷遣使者詔民入粟拜爵府君<lb/>
慨然曰國家有急豈臣子顧私時邪首往應詔輸粟二千斛<lb/>
使者大恱即以上聞著府君徳清縣主簿徳清湖之属邑府<lb/>
君素知其土俗視事始閱歲吏懾人懐曽未㡬何張士誠據<lb/>
姑蘇兵䧟湖州城守臣退居徳清府君曰杭為東南方面之<lb/>
寄徳清實杭之北門徳清破則杭無寘足之地矣冝急保之<lb/>
遂與上下謀竭力死守軍食或不繼以身仕之江浙行省平<lb/>
章政事買术丁方總兵事上其功状陞為尹逹識帖木爾時<lb/>
以行省右丞相承制行事欲招士誠降命府君持檄諭湖州<lb/>
偽師以離其黨與府君慷慨請行既至偽帥延之上坐府君<lb/>
為敷陳大義何者為順何者為逆逆則罹禍順得受福繩繩<lb/>
<pb n="KR4e0004_SBCK_049-15a"/>
千餘言偽帥不覺屈膝城遂来歸丞相大恱而府君不幸以<lb/>
母憂去自時厥後府君度時事不可為累辟不起以至正某<lb/>
年某月日卒于歸安縣之寓舍享年四十又五以某年月日<lb/>
葬于烏程縣三碑鄉賢子塢先塋之次娶吳氏有賢行頗渉<lb/>
獵書史至扵隂陽醫卜種樹之書皆通其義後府君若干年<lb/>
卒遂合葬焉子男子四長即咨次某次某次某孫男二某某<lb/>
嗚呼府君以卓犖之才少見諸用巳焜燿鏗鍧若此况使盡<lb/>
其所藴者乎然而炳扵㡬先長往山林而不之返非賢而能<lb/>
爾乎今逢六合載清禮樂文物之盛比隆唐虞而府君巳逝<lb/>
不及見君子寜不為之太息乎雖然府君有子以科目入官<lb/>
政跡昭著府君雖死其不死矣乎銘曰<lb/>
天之生材或塞或通秪繫扵時所以不同有倬陳君氣岸弘<lb/>
整表裏一如錙銖無隱里有急難捐金如泥蹈彼水火必思<lb/>
救之欲明<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>倫我建我塾載揚師訓開其耳目元季政龎亂<lb/>
<pb n="KR4e0004_SBCK_049-15b"/>
如沸羔浙河之疆烽火煌煌奮襼大呼聚厥勇士持爾干戈<lb/>
捍我鄉里出粟𥙷官勾稽簿書隱然堅城㓂不可踰封豕長<lb/>
蛇據我大府奉檄往諭氣可攝虎義嚴辭勁直中其機不覺<lb/>
屈膝請䧏恐遟相臣嘉之謂爲俊傑軍威大振孰得而遏君<lb/>
則曰噫此胡可爲大厦将傾一木莫支尋以憂去遂臥不起<lb/>
朝飡烟霞暮采蘭芷令終于家州里咸嗟有材莫展時乎命<lb/>
耶靈風肅然吹彼樹魂兮来歸妥此幽隧<lb/>
　　脩慎齋記<lb/>
修慎齋者中書掾葉杞孟堅之所自名也孟堅之言曰𣏌居<lb/>
括州麗水之陽父母俱存兄弟無故足跡皆不出里門一家<lb/>
之和其祥氣殆可掬而有也頃因鄉里推擇習刑法之學扵<lb/>
大府遂充貢来南京季弟孟年實與之偕行朝夕奉承甚謹<lb/>
既而中書選爲刑曹史閱一載陞爲令史父在家聞之有書<lb/>
来曰刑曹决天下之獄獄情萬變爾勿使有寃民朝夕洗心<lb/>
<pb n="KR4e0004_SBCK_049-16a"/>
滌慮以承上官不可循一髪私羞服之用當扵我乎給之苟<lb/>
違我言必将辱扵吾矣自時厥後有從括来者輒致書一年<lb/>
之中不下五十畨書中之言無異扵前時所云父猶恐書不<lb/>
能盡逹也復使仲弟孟才来致備用諸物且申言之留連再<lb/>
月依依不忍别既别歸吾父問其状甚悉喜曰爾徃終勝簡<lb/>
牘之徃還然又不若吾親見爾兄為稍慰耳時赤日如火即<lb/>
詣縣給過所直抵南京一相見頃悲喜交集晝夜訓飾之比<lb/>
前為尤詳且曰今　朝廷清明㢘吏無不登乎樞要尓當氷<lb/>
雪其操他日衣繡還鄉以慰慈母倚門之望豈不華㢤亦留<lb/>
連再月而歸杞亦念父不置越数月適年勞及考急謁告東<lb/>
歸諸弟聞之驩迎三十里外杞升堂展拜問起居父子相抱<lb/>
持喜極不能成語曽未㡬何部檄下州中趣𣏌上道父不忍<lb/>
子行潜然出涕乃陽謂𣏌曰幸因爾行得為錢唐一㳺庻攬<lb/>
湖山之勝𣏌知其故力止之不從既至杞又止之還父復曰<lb/>
<pb n="KR4e0004_SBCK_049-16b"/>
姑蘇抵此三百六十里耳其風物比錢唐尤勝吾何可還必<lb/>
至彼乃與爾别既至𣏌又止之還父復曰姑蘇至南京不逺<lb/>
矣我之情事尚未與爾畢之可遽先還耶杞遂不敢言扵是<lb/>
同至又再踰月而别嗚呼世之為父者孰不知愛其子如吾<lb/>
父之深切十百之中不知寜㡬見耶𣏌夙夜佩服戒言惟恐<lb/>
辱其先因耴經中脩身慎行之語名其寓居之齋曰脩慎願<lb/>
為𣏌記之予聞仁人孝子之思其親何時而能巳耶山不足<lb/>
為之髙海不足為之深此無他昊天㒺極之恩終不可得而<lb/>
喻也𣏌䏻不忘此時之思朝夕以之一動也脩慎一静也脩<lb/>
慎則無負尓父之望矣杞尚朂之㢤<lb/>
　　故倪府君墓碣銘<lb/>
吳郡有名世之醫曰倪府君諱維徳字仲賢其先家于汴梁<lb/>
曽大父某宋某州防禦使生秀文值宋籙既訖乃挾醫術㳺<lb/>
大江之南遂擇郡之吳縣居焉秀文生鼎亨䏻紹家學有聞<lb/>
<pb n="KR4e0004_SBCK_049-17a"/>
<pb n="KR4e0004_SBCK_049-18a"/>
<pb n="KR4e0004_SBCK_049-19a"/>
<pb n="KR4e0004_SBCK_049-20a"/>
彦脩之殁予已銘其墓今府君之子亦復惓惓為予安得固<lb/>
辭耶因歷其行事而銘之銘曰<lb/>
醫者之學素問為宗猶儒治經専門是攻寒暑温涼升降浮<lb/>
沉或<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>或順制治最深随時立方始與疾同正氣旣攄邪沴<lb/>
乃融粗工蚩蚩守一不移執中無權罔契其機羣昏方酣苟<lb/>
不力扶冥冥夜行摘植索塗三家者興上窺本原如掲日月<lb/>
照耀天門伊誰承之作世范模東則有朱西則有倪<lb/>
宋學士文集卷第四十九　芝園集卷第九<lb/>
<pb n="KR4e0004_SBCK_049-20b"/>
</p>
<p>
</p>
  </div>
</body>
</text>
</TEI>
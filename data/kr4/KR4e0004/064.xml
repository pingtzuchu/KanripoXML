<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_064-1a"/>
宋學士文集卷第六十四　芝園續集卷第四<lb/>
　　汪先生墓銘<lb/>
新安之㜈源有隱君子曰汪先生諱炎昶字茂逺學聖賢之<lb/>
道不求聞於世年七十八以元重紀至元戊寅四月二十四<lb/>
日終於家𥘉元既㓕宋宋太學生孫公嵩悲哀不自勝歸隱<lb/>
海寜山中誓不與接發為賦詠以寄其無窮之思孫公同時<lb/>
進士許公月卿亦入婺源山中製齊衰服服之以識其終身<lb/>
哀宋之意此二公者皆新安之節義士先生受學於孫公而<lb/>
與許公門人交友故自少慨然無仕進志先生壮時元有天<lb/>
下巳乆宋之遺俗變且盡矣而先生衣冠動作語言禮度猶<lb/>
宋人也後生小子去宋逺無從徴之見先生咸以為前代之<lb/>
遺賢而先生亦曰吾古逸民也學者因稱之為古逸云先生<lb/>
少凝重記憶不能過人然刻苦專䔍雖執七㩀枕不廢誦習<lb/>
力乆思深該貫宏愽遂無所不覽要其歸宿精索於六經而<lb/>
<pb n="KR4e0004_SBCK_064-1b"/>
<pb n="KR4e0004_SBCK_064-1b"/>
請輯群行為状趙君以未塟辭既而淮琛亦卒後十九年至<lb/>
正丙申某月日壡始買地塟先生於黄京山高路原又以為<lb/>
請趙君乃為状屬余銘余諾之未獲為去塟之歲又二十四<lb/>
年余欲銘先生墓而趙君之死亦巳乆矣於是撫几歎曰先<lb/>
生之卒今始四十餘年而先生之子及門人知其事者皆巳<lb/>
亡矣使復越四十年其能有知者乎為善者固冀人知巳然<lb/>
有善而不聞於来世後死者之責也乃本先生之志為銘以<lb/>
告世之知先生者銘曰<lb/>
朔風荒荒海水赤矣宗社為墟将安即矣冠履倒植命之忒<lb/>
矣高蹈避世舎道焉適矣彼夸者子群趨弱矣人之攸樂我<lb/>
心戚矣為陵為淵孰失得矣嗚呼先生千載是式矣<lb/>
　　靈槐詩有序<lb/>
四明史氏貴富光榮與南宋相終始非特人事也盖有天道<lb/>
焉元有國百年史氏以忠信文學稱於時者甚衆而禄位弗<lb/>
<pb n="KR4e0004_SBCK_064-2a"/>
稱人事不冝然也是亦有天道焉元季兵辭槐生於史氏之<lb/>
庭史氏里人曰是必有異既而槐死於馬里人又曰是必有<lb/>
異未㡬槐果復生南園中里人曰前之異者徴巳徃後之異<lb/>
者将来徴之史氏殆有顯者乎入<lb/>
國朝史氏諸孫靖可以才見推為中書舎人出為泰州守遷<lb/>
肇慶通判前之言者曰是其徴矣然而未也遂相與字槐曰<lb/>
靈槐而歌咏之靖可嘗與余兒璲同官謂余冝賦詩嗚呼天<lb/>
人之際逺矣觀於史氏又何其著明㢤詩曰<lb/>
難諶惟帝厥命孔赫鑒于九有顯相有徳先宋九君既南而<lb/>
微微不遂傾世臣毗之世臣之家鄮山之下嵗時来歸旗節<lb/>
車馬馮軾而趨衮衣珮璜其綬伊何将相之章雄城渠渠黎<lb/>
庻如雨相臣戾止耄倪咸喜豈無公侯孰能後昆三相二王<lb/>
國存與存誰其尸之其徳有始既受多祜又有孫子鉅海湯<lb/>
湯朔風荒荒不淪于危不顯其光孰云菑播而不有穫天将<lb/>
<pb n="KR4e0004_SBCK_064-2b"/>
昌之嘉徵允灼崇堂有庭其左有槐匪植而生惟徳是培天<lb/>
實培之或戕于人人力雖勞其能勝天南園膴膴有萌斯糵<lb/>
其本如達靡有摧害始軋而卑忽㧞而穹其兆斯何冝卿冝<lb/>
公明明<lb/>
天子俊乂是使矧茲世家王公之嗣嗟爾君子天休汝<graphic n="KR0574" url="https://raw.githubusercontent.com/kanripo/KR-Gaiji/master/images/KR0574.png" mimeType="image/png"/>何<lb/>
以占之靈槐在庭<lb/>
　元故樗巢䖏士儲君墓銘<lb/>
冝興有䖏士儲君諱能謙字有大系出唐監察御史光羲曽<lb/>
祖進之祖時昇宋承信郎監鎮江税父文辟咸淳庚午鄉貢<lb/>
進士䖏士在元不仕名其室為樗巢語其子曰余生無用于<lb/>
世死必樹吾墓以樗所以志也至正四年六月某日年七十<lb/>
有四而終䖏士生宋季少有能詩名尤愛黄文節公詩天未<lb/>
明擁衾暗誦百餘篇聲抑揚可聽其父進士君喜謂必以文<lb/>
鳴至長能力學閎衍深愽靡所不窺然其於詩最工也事父<lb/>
<pb n="KR4e0004_SBCK_064-3a"/>
孝謹父沒居䘮哀四方士送<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>者数千人直路之地百餘歩<lb/>
草菜盡赭斥浮屠法不用閭里化之御子孫嚴而能教庭序<lb/>
之間不聞譁咲聲諸生從之㳺越月踰旬輙異於人氣和色<lb/>
荘望之者畏親之者悅人與䖏者脫然皆化交友有過正容<lb/>
引大義折之不頋其喜怒故所友多善人力排異端作私論<lb/>
二篇楮錢辯一篇文曰雜著者一十卷詩曰學歩邯鄲集者<lb/>
十五卷樗巢集者一卷䖏士娶蔣氏宋潯州守仰祖支孫先<lb/>
七月卒以䖏士卒之歲七月某日合<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>蔵林里淡竹原先塋<lb/>
之側子男四人皆通春秋學惟賢元綂乙亥取江浙第四名<lb/>
文觧至正丁亥復選為第一上禮部不利用例任安定書院<lb/>
山長惟志㢘州路<graphic n="KR1704" url="https://raw.githubusercontent.com/kanripo/KR-Gaiji/master/images/KR1704.png" mimeType="image/png"/>學正惟仁常州路豊積庫副使惟德<lb/>
國朝自常州府教授擢國子助教階将仕佐郎女三人適同<lb/>
郡蔣立本趙濟潘杲孫男十三人抑掓擈播揖撫拓掾搢授<lb/>
掞揆振孫女五人長適蒋遵餘未行𥘉䖏士之<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>諸子乞銘<lb/>
<pb n="KR4e0004_SBCK_064-3b"/>
于翰林學士危君素兵亂亡其序惟銘辭口熟以存於是危<lb/>
君卒巳十有餘年惟徳與余同朝謂余獲友危君請𥙷之乃<lb/>
序而繫以危君之銘銘曰<lb/>
義興之區有墳渠渠其植惟樗卷懐弗舒與天為徒後之徴<lb/>
者在其書<lb/>
　　故岐寧衛經歴熊府君墓銘<lb/>
熊君伯頴卒其友之仕者為之請銘余曰君與余善且才而<lb/>
文銘余所冝為後数年余致政歸衰老多病未暇具其事而<lb/>
為之請銘者亦亡余曰噫余可負吾友耶乃按故所書為銘<lb/>
君諱䁀字伯頴姓熊氏撫之臨川人世以尚書教授于鄉君<lb/>
少有敏質年十八從父受經義通之每私較試輙冠其鄉人<lb/>
鄉人推讓不敢與齒後六年為元至正七年領江西第九名<lb/>
薦書上燕京就禮部試文彩燁然動人偕試者竊視執筆不<lb/>
敢下衆咸以高第期君有司以君議論竒竟棄不取君絶不<lb/>
<pb n="KR4e0004_SBCK_064-4a"/>
<pb n="KR4e0004_SBCK_064-5a"/>
力為之計贑郡帥全普庵撒里尤噐君命君擇險隘為守禦<lb/>
備君於皇恐大蓼諸灘設坑穽建砦栅搆屋三千餘間結民<lb/>
兵自守由是贑獨完於他郡戍将三人坐戦敗将加誅君為<lb/>
救觧岀之㑹當大比他郡多以兵廢君獨請全舉行觀者以<lb/>
為異事吉安歲凶全與吉安守有隟禁吉民勿入糴民啼號<lb/>
于道君争曰盗之起者為饑寒所迫也今使君閉糴将開盗<lb/>
門脫吉民事亟生變贑能獨全乎全悟即罷前令君周旋兵<lb/>
間委曲為民皆此類十三年郡多君前績便冝擢君贑縣尹<lb/>
貟外置君耻之辭不受未㡬以父䘮歸服除兵部尚書黄昭<lb/>
江西㢘訪使吴當總兵出閩關辟君叅謀君事君為昭畫䇿<lb/>
甚詳㑹昭與當罷兵柄䇿不行二十一年陳友諒僣號於九<lb/>
江用黄昭觧觀等薦以君為太常卿俾守令踵門起君堅臥<lb/>
不赴既而<lb/>
國朝兵入江西武順寜河王鄧愈聞君賢下令徧索君强起<lb/>
<pb n="KR4e0004_SBCK_064-5b"/>
揖王軍門王與君論事合大喜致帳中日夜咨以事一軍驚<lb/>
讙以爲主将得師君見王寛𥙿誠大将材遂委身從之不去<lb/>
賛王取撫州兵不血刃賊酋鄧克明夜遁二十二年<lb/>
皇上親将兵入豫章州郡望風欵附九江亦下君得　詔見<lb/>
慰勞甚至二十三年丁母夫人憂後三年以大臣薦徴至南<lb/>
京奉　㫖偕諸儒摭古昔嘉言善行作公子書以訓貴戚子<lb/>
弟書成賜襲衣白金㑹𥘉平浙西授湖州府徳清縣丞君招<lb/>
輯綏懐除剔宿蠧創三皇孔子廟建官吏𪠘署到官数月事<lb/>
治政平錢鶴臯反嘉興聲摇徳清民皆逃散君堅坐鎮之錢<lb/>
不敢入吴元年<lb/>
上将正位宸極召儀禮儀除中書考功愽士㝷遷起居注承<lb/>
詔捜括故事可懲勸者書新宫廂壁時　上精求禮樂<lb/>
之事嘗召翰林學士朱升等陳樂噐于庭　上擊磬命<lb/>
升辯五音升對忤　㫖　上大怒欲寘諸法君從容論<lb/>
<pb n="KR4e0004_SBCK_064-6a"/>
觧之　上曰升每謂審音頋不辯宫徴何耶君對曰石<lb/>
音難辯自古而然唐虞惟后䕫能和磬聲書曰於予擊石拊<lb/>
石百獸率舞　上曰任此竪儒治樂樂何繇和君具言<lb/>
樂之和由人所致人君能致中和則萬民和萬物和而樂音<lb/>
和矣　上怒乃觧釋升不問升既出謝曰非熊君吾屬<lb/>
幾殆舎人耿忠奉使囬奏廣信郡縣官多違法前所陳茶稅<lb/>
失實時新行赦　上怒趣中書遣御史徃㢘状丞相李韓<lb/>
公善長諫不聽御史巳受詔丞相復諌不從君與給事中尹<lb/>
正諌曰朝廷新立将布大信於四方今肆赦之後復以細故<lb/>
而煩御史按問既失信且䙝　國威　上良乆乃曰止<lb/>
其追御史母徃　上詔浙西民輸糧京師浙西　小不<lb/>
可浙江率五石致一石民甚苦之君叩頭曰國家都金陵以<lb/>
浙西為根本而遽困之農作方興而㒒㒒於道路苟一年不<lb/>
得耕害不淺矣　上悅是日即詔罷之明年改元洪武<lb/>
<pb n="KR4e0004_SBCK_064-6b"/>
上即皇帝位凡創制更革之典君多預聞　上遇君厚<lb/>
毎字稱而不名立浙江提刑按察司以君為僉事階奉議大<lb/>
夫君分部台温二郡經方氏竊㩀之後全乖人道争訟以数<lb/>
百計君悉理其曲直而奏断之凡威取田宅者歸業主得半<lb/>
直者中分之兩造無驗者籍之官豪胥猾隷六百餘户悉屏<lb/>
之别郡偽官悍将二百人其暴如乕狼君出竒計畫刮種類<lb/>
遷扵江淮間民始安枕方氏居黄巖雖嘗簿錄其家珠玉犀<lb/>
象金繒蔵於姻家者動以萬計君皆搜索送諸官温有邪師<lb/>
曰大明教造飾殿堂甚侈民之無業者咸歸之君以其瞽俗<lb/>
眩世且名犯　國號奏毀之官沒其産而驅其衆為農其地<lb/>
多倡家中朝使者以事至多挾倡飲有司罷於供應君下永<lb/>
嘉令籍倡户数千械送之京按使者以法鉤連其他贓罪杖<lb/>
流之偽萬户金甲奪三人妻其夫訟則更為娶婦君至三夫<lb/>
皆訴君論金棄市各以其婦歸之平陽軍校掠農妻五年君<lb/>
<pb n="KR4e0004_SBCK_064-7a"/>
攝其妻至軍校恐抱二兒泣曰妻去兒孰與飬願公憐我君<lb/>
命寘兒妻側兒避不肯近君曰此非其子詐也詰之果鄰家<lb/>
子罪校如律而断其妻還于農於是軍中所掠婦数百皆相<lb/>
告語夜遣去一營㡬空平陽州吏目杜乙嗜財甚考滿人亰<lb/>
謁御史中丞劉基基詰謁故杜惶駭不能對遽命執訊之杜<lb/>
自陳在州時歛民白金三十兩又受楊某金置殺人罪不問<lb/>
守與佐皆相搆為姦有　㫖下君鞫之同知以下吏皆服罪<lb/>
獨知州梅鎰廷辯不巳民数百遮司門外争知州信無辜君<lb/>
将聽之吏白曰今奉　詔按獄而釋知州不治情則得矣如<lb/>
身受故出何君再進民詢之辭不變歎曰法以誅罪吾敢身<lb/>
畏譴而誅無罪人乎釋鎰以情聞上可其奏台臨海王叅理<lb/>
妹有姿色許適<graphic n="KR0792" url="https://raw.githubusercontent.com/kanripo/KR-Gaiji/master/images/KR0792.png" mimeType="image/png"/>縣竺氏其内兄方敏覘其将嫁夜率衆刼<lb/>
至家逼為妻王詣永嘉矦朱亮祖訟事下邑方賄吏欲傳輕<lb/>
典君知有賄急逮吏治之吏具状竟致方死罪而歸女竺氏<lb/>
<pb n="KR4e0004_SBCK_064-7b"/>
兵克黄巖時州民乗亂報仇殺一家十餘人永嘉矦受辭令<lb/>
州捕鞫州𥘉附假守捕殺人者十二人獄既成吏受賕釋之<lb/>
詭以死聞縦其餘黨不問君録囚㢘得十二人尚頌繫東郭<lb/>
民家即收掠問状抵官吏以贓罪捕餘黨誅之黄巖官署毀<lb/>
于兵官寓尼寺中并儲糧其間君視糧過寺尼数人来謁皆<lb/>
羙少年也問孰為主者則方氏女弟也君大驚跽州守通判<lb/>
以下切責之令逐尼歸俗而以寺入官州有宋杜清獻公墓<lb/>
杜氏有田若干畆入僧寺儲其租以奉祀僧挾與方氏連奪<lb/>
田以為巳有復墾田侵墓下墓且蝕其孫囬以書聞君執僧<lb/>
寘諸獄瘦殺之追田與囬且令州立祠刻石以旌之寜海强<lb/>
民陳徳仲以憾支觧黎異異妻屡訴無為白之者君受之一<lb/>
夕省黎事有青蛙立案上君曰蛙非黎異乎果異則止勿動<lb/>
吾復爾寃蛙果如君言明日逮陳誅之縣民馮輔卿至正中<lb/>
為亂與方氏連兵既而方氏追殺之且殁其貲産而餘田百<lb/>
<pb n="KR4e0004_SBCK_064-8a"/>
餘畒其豪奴吴自取之輔卿妻杜囚服迎拜馬前訴奴君為<lb/>
治奴罪奏以田還之台地産塩塩賤而米貴時官賣塩一斤<lb/>
責米二十五合反貴扵米数倍復輸於杭路險不可舟車民<lb/>
病欲死君上封事乞民得償錢民獲免轉輸之勞凡事之未<lb/>
便者君皆為奏之兩郡民灑然如更生始兩郡旱公所至輙<lb/>
雨民曰此熊使君雨也是年秋始立按察司於山東擇其人<lb/>
行新政　上曰無如熊䁀矣遂仍前階改山東開治濟<lb/>
南濟南元有㢘訪司廳事壮麗甲諸道䑓檄君居之時汪丞<lb/>
相廣洋以叅政建行省其中僚吏請君以䑓檄曰省而復之<lb/>
君曰官在政事何如耳豈以公署之麗耶城北有<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陋室君<lb/>
就其中治事丞相聞君言戒其屬曰此真憲官也吾等慎母<lb/>
犯之山東為齊魯之域其民敦檏少訟君鎮之以静而以保<lb/>
民為先時河北甫定濟南宿重兵兵肆暴侵民莫敢與較君<lb/>
移牒指揮司禁之黠軍数縱火刼人一家火則一市財皆殫<lb/>
<pb n="KR4e0004_SBCK_064-8b"/>
君既申火禁督邑令庀火具為保伍相赴援復懸書通衢戢<lb/>
士卒士不戢坐所轄将火患頓息偏将有受部兵一繒者君<lb/>
收問連其黨獄之諸将大駭挾日出于庭数以黷貨罪准律<lb/>
贖金而縱之諸将又大喜由是莫敢横恣東平矦韓政鎮濟<lb/>
寜奉　㫖按籍選壮强為兵東平東昌濟寜三郡民皆驚散<lb/>
将為變君急飛書行部僉事段明徳説韓矦止之分遣官屬<lb/>
招輯俾復業越三月民始定州縣官多失㢘平君隂風跡数<lb/>
十軰悉如法論罷之六郡肅清齊河有强盗刼啇人布千疋<lb/>
縣求盗逸去吏索之村中遇王氏婦不得於姑出走吏見其<lb/>
色動執訊之婦曰我王六家人也吏因考箠使其誣服為盗<lb/>
訛為王六家兒且指平人三十餘人榜掠無完膚問王氏夫<lb/>
安在衆不勝苦詐云巳殺之沈於河矣追所刼布及屍無一<lb/>
是者獄巳具君盡得其情而王氏之夫故在君坐官吏以法<lb/>
而悉遣之君患官好致訟乃令郡若縣各置二暦日著所治<lb/>
<pb n="KR4e0004_SBCK_064-9a"/>
獄訟錢粟之績一留郡縣一上之憲府逓更迭易月按暦而<lb/>
鈎考之凡所為事莫敢隱者後遵以為式大明律𥘉頒吏莫<lb/>
能通君日坐堂上立六曹吏堂下條授之與之辯析俾各通<lb/>
其法名聲赫然著聞凡疑獄皆質焉<lb/>
上嘗廷稱曰聞熊䁀為政得體朕甚嘉之二年十月臺臣奏<lb/>
山東憲司缺副使　上曰朕得之矣詔陞君為之三年<lb/>
四月封建　親王擇王府臣僚　上御奉天殿丞相以<lb/>
下咸侍　上首問曰山東副使熊䁀稱是選乎衆皆曰<lb/>
賢　上大書君姓字于几復問禮部尚書崔亮曰䁀何<lb/>
如對曰䁀誠賢　上曰朕固以為足任也遂驛召君五<lb/>
月拜晋王相府右傅階中奉大夫㑹有事于方丘君受告導<lb/>
駕既齋宿習射苑中百官鴈行入　上勑近臣以弓矢<lb/>
授君射君文臣素不諳習一發中鵠　上喜勺湩飲以<lb/>
賜明日又射　上詔君至榻前俯身御弓矢為射容以<lb/>
<pb n="KR4e0004_SBCK_064-9b"/>
教君君跪受弓左執之右手指一矢鞬二矢向鵠三發連三<lb/>
中　上嘉勞乆之将遣之國　上御端門君及秦<lb/>
王相鄭乆成等以次<graphic n="KR0556" url="https://raw.githubusercontent.com/kanripo/KR-Gaiji/master/images/KR0556.png" mimeType="image/png"/>坐　上敷揚治國之道逾數千<lb/>
言反覆奨諭甚至君等皆叩首謝賜食而退乘傳至晋陽議<lb/>
建王都城命工入山度材木治瓦甓四年大興衆築城作王<lb/>
宫君夙夜不懈十月奉相府賀生辰表詣闕至則　車駕将<lb/>
幸臨濠　勑從行數𬒳召問　恩寵有加九月辭於臨濠<lb/>
上倚馬詔以䖏将帥間協和之道且曰汝不善騎勿庸自来<lb/>
君還㑹徙沿邊諸襍羗萬餘入内地䕶卒弗嚴道辭奔散太<lb/>
傅徐魏公逹發兵擒殱之事聞　詔使詰責叅政曹興等併<lb/>
免君官左遷大同衛知事五年召還六月除晋王相府叅軍<lb/>
以尚書授　玉復奉　詔兼授　秦王經翰林學士承<lb/>
㫖宋濂時兼　太子賛善大夫復薦君說書　皇太子前<lb/>
君於書最深每以帝王心法之要陳之　太子二王雅加<lb/>
<pb n="KR4e0004_SBCK_064-10a"/>
愛重明年　上御文華堂召君問曰秦漢以来諸侯王<lb/>
不肖者幾何君謝未攷遂命之蘇州覈糧長罪状君至擇其<lb/>
尤虐民者杖徙之鳳陽事畢復入王府七年三月<lb/>
上御西苑復以諸侯王事為問君復謝未遑改刑部主事奪<lb/>
叅軍所受俸八年正月授岐寜衛經歴賜白金五十兩錢萬<lb/>
二千文　上復念君在邊良苦遣使持手詔諭君詔<lb/>
上所親製辭意甚厚有狐裘纊𫀆毳㒝之賜時朶兒只把雖<lb/>
䧏而持兩端君上書萬餘言言状其畧謂西涼岐寜漢唐内<lb/>
地不可棄朶兒只把非有歸向之誠特假我聲援脅服鄰邦<lb/>
為自安計朝廷冝思制之之道急之則必席卷而遁雖得其<lb/>
地而無民緩之則恐羽冀既成而䟦扈冝稍給種糧撫其遺<lb/>
民以安衆心而以良将叅守之則朶兒只把特匹夫耳又将<lb/>
安徃　上覽書曰人謂熊䁀迂闊今不迂也九年四月<lb/>
乃徴君還次西涼府打班驛遇朶兒只把叛兵擁君北行君<lb/>
<pb n="KR4e0004_SBCK_064-10b"/>
力争不從遂與中使趙某等皆遇害時六月二十三日也壽<lb/>
五十有五後数日亂兵就擒獲君所佩囊中公牘始知君卒<lb/>
跡其骸骨<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>于某地西凉衛以聞<lb/>
上感悼遣使吊祭命臨川恤其家其子某以某年月日至某<lb/>
地以其骨歸以某年月日塟于某山君學有應世材内行尤<lb/>
脩飾仲弟渙為開封府延津縣上簿受誣以贓罷官死妻子<lb/>
漂流無依貧不能償其贓之半君以巳俸代償之致其妻子<lb/>
于家諸姑適俞氏夫與子俱䘮無所於食君延飬之終其身<lb/>
䘮塟之禮無闕者與人交誠檏不欺臨事善断故居官必有<lb/>
名曾祖某祖某父某俱通經術母某氏有賢行娶某氏男若<lb/>
干人女若干人𥘉君将之𡵨寜子某来見京師君口授所行<lb/>
事俾書之且曰我死生未可必或死我無累汝者當今惟翰<lb/>
林宋先生文可傳我嘗獲先生知汝以此拜乞銘先生必憐<lb/>
汝幸為我銘我無憾矣嗚呼余言豈足恃耶而君惓惓若斯<lb/>
<pb n="KR4e0004_SBCK_064-11a"/>
尤可哀也銘曰<lb/>
天祐<lb/>
皇明以民授之必生其人俾左右之啓　國之𥘉俊才如雲<lb/>
其心之貞允惟熊君執筆載言侍<lb/>
帝黼扆從容論奏爛然可紀豈徒能言亦見于行繡衣直指<lb/>
以蘇南氓獮强剗穢洗濯積垢南氓稽首君我父母君車自<lb/>
南民望于東<lb/>
帝曰汝来唯民之從齊魯千里厥土薉荒君居二年化為畊<lb/>
桒<lb/>
帝謂相臣䁀也可恃不負吾民寜負吾子維晋巨國維傅大<lb/>
臣将終任之命則孔屯既入授經復出治戎狐裘毳衣唯<lb/>
帝念功封論邊事其䇿甚偉欲召用君君則道死<lb/>
天子聖神用無遺才天困其逢賢者所哀生有事功殁多子<lb/>
孫銘圗其傳以示千祀<lb/>
<pb n="KR4e0004_SBCK_064-11b"/>
　　元故資政大夫江南諸道行御史䑓侍御史周府君慕<lb/>
　　銘<lb/>
公諱伯琦字伯温姓周氏饒之鄱陽人其先居汝南宋靖康<lb/>
未有諱泰者與宗人益國文忠公必大之父從高宗南徙實<lb/>
公之始遷祖曽大父諱灼鄉貢進士大父諱垕咸淳十年進<lb/>
士某官元累贈正議大夫禮部尚書護軍追封鄱陽郡矦父<lb/>
諱應極有文學仕元歴翰林集賢兩院待制出同知也州路<lb/>
總管府事累贈翰林侍讀學士中奉大夫上護軍追封鄱陽<lb/>
郡公曾祖母某氏追封鄱陽郡夫人母上官氏追封鄱陽郡<lb/>
太夫人公生十一年而侍郡公㳺燕京十五𥙷國子生事吴<lb/>
文正公<graphic n="KR0697" url="https://raw.githubusercontent.com/kanripo/KR-Gaiji/master/images/KR0697.png" mimeType="image/png"/>鄧文肅公文原虞文靖公集于司業愽士座下作<lb/>
野菊賦禮部尚書元文敏公明善稱之輙有名後五年積分<lb/>
如格陞上舎生又五年丁郡公憂泰定二年用江浙行中書<lb/>
省都事劉君致薦之京師禁林名卿咸欲辟公自佐公以大<lb/>
<pb n="KR4e0004_SBCK_064-12a"/>
母春秋高不就十二月授将仕郞廣州路南海縣主簿天暦<lb/>
元年赴南海南海民歲轉輸秋稅于韶縣官督視之黠民賂<lb/>
憲府掾竄名佐吏籍来監稅大斛入小斛出竊具贏以自利<lb/>
及至韶徃徃不能登数督視官𬒳箠繫移檄重徴於民民負<lb/>
荷𥙷輸徃來道路者半載官與民交病之忌掾烕莫敢問者<lb/>
乆公至捕竄名者寘諸法不欲其跡入縣門令民多寡相資<lb/>
自輸于韶不遣一吏而稅先期以辦民樂稱便麥全等十一<lb/>
人以私鬻舶貨繫獄舊官求其賄不得誣為强盗論死公讞<lb/>
囚察其冤遇赦出之二年以祖母䘮觧官歸大府不許趣還<lb/>
會夷獠反檄公捕至百餘人至順元年移攝畨禺縣無籍吏<lb/>
五百人㩀縣㗖民惡少年七十人並縁為姦利公断遣之一<lb/>
縣肅然不敢出聲語縣獄遂空巳而江西行中書省漕糧八<lb/>
萬石于慶逺命公䕶其行公由肇慶臨封道廣西越梧潯象<lb/>
桞諸州水陸四千餘里譏防周慎升斗不耗二年返南海治<lb/>
<pb n="KR4e0004_SBCK_064-12b"/>
妖僧獄出所誣平民二十二人是年秋受代去三年七月除<lb/>
太府監照磨兼管勾承發架閣階從仕郎元綂二年入太府<lb/>
公慎簿書歛散之法稽覈詳宻貪吏相吊太府之長以聞于<lb/>
上洊賜衣幣明年重紀至元復有狐裘鞍轡之賜其冬以翰<lb/>
林學士張文穆公起巖歐陽文公玄薦遷徵事郎翰林國史<lb/>
院編脩官預脩泰定帝寜宗實録后妃功臣列傳六年上進<lb/>
四月陞翰林脩撰承務郎同知制誥兼國史編脩如故扈從<lb/>
滦陽屡草詔命賜文綺者四六月奉詔代祀孔于於曲阜九<lb/>
月還都十月追加明宗尊號進寳冊公奉敕篆寳文未幾親<lb/>
祠太廟公與執事賜衣三襲至正元年正月詔書宣文閣榜<lb/>
擢授經郎兼經筵譯文官階儒林郎十月奉勑開宫學於玉<lb/>
德殿西室授宿衛官及翰林學士承㫖和尚等二十五人經<lb/>
中貴人傳㫖命受經生北面行弟子禮太官設饌光禄進酒<lb/>
朝廷公卿皆陪坐時人榮之十一月講大雅文王詩於明仁<lb/>
<pb n="KR4e0004_SBCK_064-13a"/>
殿有貂裘之賜明年四月詔引和尚等講書賜中綂楮幣一<lb/>
百定自是特命乗驛從駕盖異数也三年正月陞宣文閣鑒<lb/>
書愽士兼經筵官明年九月復兼授經郎五年正月進說虞<lb/>
書政在飬民之言時河南山東大饑即詔發倉廪賑之後十<lb/>
日復講旅<graphic n="KR0729" url="https://raw.githubusercontent.com/kanripo/KR-Gaiji/master/images/KR0729.png" mimeType="image/png"/>方作亭䑓於上林亦詔輙工七月除崇文監丞<lb/>
兼經筵官御史臺以嶺南有警奏除僉廣東道肅政㢘訪司<lb/>
事進階朝散大夫賜四品服六年至官乗傳行海豐掲陽又<lb/>
南至海陽程鄉興定長樂河源復東歴愽羅増城東莞又西<lb/>
至肇慶德慶踰年而還周歴所部二千五百餘里罷斥官吏<lb/>
汚穢不職者一百十人誅四十有八人釋獄之無辜者一百<lb/>
十二人疑事不决者决之州縣之獄為之一空薦䖏士陳明<lb/>
等六人于朝建豐湖白鶴二書院以祀蘇文忠公軾羅文質<lb/>
公從彦明法度申教化嶺海稱治復上封事請於南海設科<lb/>
塲以取兩廣之士置尉捕賊無以主簿兼而廢民政及他不<lb/>
<pb n="KR4e0004_SBCK_064-13b"/>
便者二十事八年三月仍前官遷福建閩海道未行使者以<lb/>
翰林待制兼國史院編脩官召明年五月進所脩國史擢崇<lb/>
文少監階亞中大夫同檢校書籍事兼經筵官賜三品服十<lb/>
二月賜紫織金對衣一襲十年正月奉香幣及金織文神旙<lb/>
代祀醫巫閭濟瀆北海南至㑹稽而還十一年考試天下士<lb/>
拜翰林直學士太中大夫知制誥同脩國史兼經筵官賜金<lb/>
織文對衣者二十二年四月改兵部侍郞㝷拜中䑓監察御<lb/>
史御史用南士自公始公言弭盗用人等十事賜黄馬一八<lb/>
月還燕都勾校百司刑政錢粟之籍紏劾者甚衆薦中外官<lb/>
一百二十七人舉士二十五人謇謇不阿大臣皆嚴惮之十<lb/>
三年四月中書奏改崇文太監兼經筵官階嘉議大夫詔奉<lb/>
祀江海神循江淮道閩越抵南海南北幾及萬里明年竣事<lb/>
遂丁母夫人之憂寓居姑蘇十五年中䑓以東南方亂起公<lb/>
爲江東肅政㢘訪使公三以憂辭乃起移治於徽明年徙建<lb/>
<pb n="KR4e0004_SBCK_064-14a"/>
德又徙紹興又徙衢先是朝廷嘗虗兵部尚書位俟公道不<lb/>
通乃改浙西肅政㢘訪使與江浙行省丞相逹識帖穆爾俱<lb/>
守杭十七年丞相得承制行事假公參知政事時張士誠㩀<lb/>
姑蘇未即順命廷議以重爵懐之公徃授太尉誥諭以大義<lb/>
士誠稽首稱臣是年冬璽書至拜公為真仍賜金織文對衣<lb/>
十八年丞相以漕粟事屬公公分僚屬治姑蘇十九年江浙<lb/>
試進士公實臨考北士避兵江南者亦權冝取之或貧不能<lb/>
上禮部白丞相以學官禄之七月丞相復承制授公行省左<lb/>
丞分治于蘇二十年公運米十五萬石至燕都明年亦如之<lb/>
九月使者航海以同知太常禮儀院事徴公謝病不能赴二<lb/>
十三年真拜江浙行省左丞階資善大夫丞相自臨門趣公<lb/>
公強起視事数日即引年致政閉門而臥二十四年九月特<lb/>
際資政大夫江南諸道行御史臺侍御史而時事巳不可為<lb/>
公憂憤絶食幾死者数矣後三年<lb/>
<pb n="KR4e0004_SBCK_064-14b"/>
國朝禽士誠浙西平公稱病彌甚引歸鄱陽洪武二年六月<lb/>
某日卒于家享年七十又二某年月日塟於某山之原公自<lb/>
諸生起家禄食四十餘年居朝㝡膺眷注順帝常字稱之博<lb/>
學能文辭大小篆尤名于世宮額寳文多公手書所著有堅<lb/>
白居士集三十卷詩三十卷說文字原六書正偽共八卷翰<lb/>
林志十卷蔵于家始娶江氏宋丞相文忠公萬里之曽孫後<lb/>
娶錢氏興國路經歴天祐之女並封鄱陽郡夫人子男四人<lb/>
宗仁台州路總管府判官宗義國子生宗禮江浙行中書省<lb/>
檢校官宗智兩浙轉運塩使司照磨宗禮宗智皆先卒孫男<lb/>
四人某某某某𥘉公臥病姑蘇濂以總裁元史𬒳召見公于<lb/>
逆旅公老思歸守臣㽞不遣濂為道<lb/>
聖天子優禮舊臣之意俾致公于家公歸遂卒元史雖為之<lb/>
立傳恨不能知其詳今宗仁以門人謝徽状請銘故不復辭<lb/>
而備著之使讀者可互見焉銘曰<lb/>
<pb n="KR4e0004_SBCK_064-15a"/>
維天上才咸䧏之衷豈以南北而有不同泰山徂徠有櫟有<lb/>
楓江潭之間亦産栢松世之𥚹量偏曲不通互毀交戕戾乎<lb/>
大中宋遷三吴多士景從或夷大難或奏駿功偉碩光明與<lb/>
汴俱崇荆楚之西越蜀之東将相王矦皆人中雄曷不觀之<lb/>
益國文忠起大江西輔相孝宗有文既宏厥德亦豐厥聲渢<lb/>
渢銘于䁀鍾惟侍御史才贍而充古今雖殊後先比隆自為<lb/>
小官摧屠姦凶持斧南巡嶺海為空歸服豸冠上逹帝聰風<lb/>
節巍然與國齊終匪不能言時則弗容就其所為則巳顯融<lb/>
我銘其封以焯其庸以悼其逢惟昧之攻以昭于無窮<lb/>
<pb n="KR4e0004_SBCK_064-15b"/>
</p>
<p>
</p>
  </div>
</body>
</text>
</TEI>
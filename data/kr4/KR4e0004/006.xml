<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_006-1a"/>
宋學士文集卷第六　鑾坡集卷第六即翰苑前集<lb/>
　　贈髙麗張尚書還國序<lb/>
皇上誕膺寳曆威服徳懐萬邦黎獻共惟帝臣時則有若髙<lb/>
麗䖏于海東遣使者奉表稱臣貢獻方物　上嘉其誠詔<lb/>
錫以璽書金寳仍為髙麗國王且錫以王者禮樂使祀宗廟<lb/>
山川百神扵國中王感　上恩之優渥也事大之禮弗懈<lb/>
益䖍今年春復遣工部尚書張子温来朝　上御奉天殿<lb/>
是之侍儀使自殿中傳宣問王起居且勞子温䟦渉之故<lb/>
皇情謙抑在古所無即日錫燕扵㑹同之舘翌日　東朝命<lb/>
侍臣饗之自時厥後中書樞府暨御史臺次苐而舉酒觴流<lb/>
行伎樂交作酣暢和適禮意有加焉夫以　皇明天覆地<lb/>
載四夷君長孰不重譯来庭使節之往来琛賮之充牣無月<lb/>
無之而扵海東之使禮遇尤厚者其故何邪他國之君長非<lb/>
不有其土地人民紐夷俗而蔑禮義騁其詐力惟日不足高<lb/>
<pb n="KR4e0004_SBCK_006-1b"/>
麗乃箕子胥餘之邦上有常尊下有等衰實存先王之遺風<lb/>
焉政當以中夏視之未可以外國例言之也矧今　聖天<lb/>
子在上雄兵百萬如雷如霆有抗之者無不殞㓕然扵守禮<lb/>
之國必寵綏而懐柔之唯恐有所不及而髙麗之君亦知天<lb/>
命所屬雖在數千里之外遥瞻　天威僅同咫尺致使海<lb/>
東之民安扵田里而弗知戈甲之警含哺而嬉鼓腹而㳺無<lb/>
異承平之時是所謂君臣交盡其道者也不亦羙歟抑予聞<lb/>
宋之徐兢嘗往其國其國有禮部尚書金富軾者與其弟富<lb/>
轍博學善属文而進趍詳雅競以綽有華風稱之今子温之<lb/>
来也應對精明進退有度而文采粲然可觀似無愧扵前二<lb/>
子者使不賢而䏻之乎因其臣之賢則其國君之賢益可信<lb/>
矣子温之還大夫士多詩之予因緫脩元史不暇與子温接<lb/>
頗樂聞其事而為之序云<lb/>
　　送安南使臣杜舜卿序<lb/>
<pb n="KR4e0004_SBCK_006-2a"/>
天眷有徳戡㝎四方以靖安生民扵是我　皇帝龍飛淮<lb/>
右仗劍渡江天下豪傑雲合景從一鼓而江南平再鼓而汴<lb/>
洛㝎三鼓而齊魯秦晋以寜四鼓而幽燕遼朔悉入版圖曆<lb/>
數攸歸大統以正徳威所及雷動風行浩浩蕩蕩覃及無際<lb/>
于時安南國王陳日煃鼓舞　皇化遣使稱臣　帝嘉其<lb/>
嚮慕之誠　詔翰林侍讀學士臣張以寜典簿臣牛諒賜以<lb/>
印綬仍其舊封為王使者齎　詔而行未及國而王薨其世<lb/>
子日㷂繼志述事守禮惟謹遣陪臣少中大夫杜舜卿告哀<lb/>
于朝請嗣厥位　帝帥羣臣素服受舜卿見扵西苑之幄殿<lb/>
慰問良久　皇情衋然傷悼退而嘆曰日煃率先内附朕意<lb/>
西南之民將有攸頼不知賢王何去朕之急也遂親御翰墨<lb/>
為文一通以祭之辭意悽惻讀者感動即日翰林編脩官臣<lb/>
王濂吏部主事臣林唐臣奉　命以往且　詔世子王其國<lb/>
取前使者所護王印授之其　徳至渥也嗚呼　皇帝君臨<lb/>
<pb n="KR4e0004_SBCK_006-2b"/>
萬國如天日之照光無不被而王之父子能守臣節如江水<lb/>
之流勢無不東上以徳而化下下以誠而事上君臣之遇合<lb/>
可謂千載一時者矣然而漢置九郡而交阯居其一唐分嶺<lb/>
南爲二道置節度立五管而安南亦隷焉地雖僻在炎徼涵<lb/>
濡中華聲敎者巳久固能尊事大國確守臣職昭被　宸眷<lb/>
克保其土地人民與我　國家相爲悠乆播之方今傳之後<lb/>
世書之信史嘉名羙績焜燿鏗鍧當非它國之君所可及不<lb/>
亦盛歟在昔之時君子有行役者必賦詩以閔其勤今舜卿<lb/>
崎嶇萬里而来中朝士大夫皆念其賢勞扵其還也發爲咏<lb/>
歌以道其事夫導宣　上徳而布之四方者史臣之事也濂<lb/>
雖不敏乃本諸作詩者之意而爲之叙云<lb/>
　　送晋王府王傳李君思迪之官詩序<lb/>
成周之時王者必立師傳尊之曰公而不煩以政務廣厦細<lb/>
氊之上論道而巳自漢以来以王爲一等之爵衆建宗親以<lb/>
<pb n="KR4e0004_SBCK_006-3a"/>
為雄藩故亦設傳相輔之相則總其國政傳則導以徳義歴<lb/>
代相因未之或改我　聖天子臨御之三年思固泰山磐石<lb/>
之宗以奠安黎庶九子一孫同日封建為王所以敦展親之<lb/>
道壮維城之勢也于時　晋王開國太原詔簡在廷之臣以<lb/>
吏部侍郎李君為之傳命既下為士者曰我知李君文且賢<lb/>
也翩翩乎脩辭截截乎雅韻春花明而秋雲敷江濤雄而蛟<lb/>
龍鳴出其緒餘竟擢髙苐遂為甲午科名進士其膺是選也<lb/>
則宜在位者曰我聞李君賢且能也自来京師即膺寵眷居<lb/>
右史有獻替之功佐延安有撫綏之績巳而召入郎曹直躋<lb/>
法從試之也既屢而用之也彌篤其　是選也則宜金華宋<lb/>
濂則曰是固然矣然而　皇上之意以晋國表裏河山之固<lb/>
北控代朔南接關陜其地為形勝其民儉嗇而易化必得重<lb/>
厚誠慤君子輔王而安輯之此李君所以在選要不止前二<lb/>
者所云而巳也今　王雖未出閤李君之行浚治其城隍經<lb/>
<pb n="KR4e0004_SBCK_006-3b"/>
營其宫闕勞徕其黎庶然後迎　王就國日以法言大訓陳<lb/>
扵前俾　王為哲王斯民為唐虞之民熈鴻名扵無窮垂令<lb/>
徳扵不刋在此舉矣李君尚朂之㢤濂也不敏待罪　國史<lb/>
他日幸觀勲績之凝必執筆書之曰出鎮太原自晋王始其<lb/>
導　王以徳義底于成功自賢傳李君始不其韙歟李君尚<lb/>
朂之㢤濂之有望扵李君者若斯而巳李君名吉其字曰思<lb/>
迪濟南人<lb/>
　　庚戌京畿郷闈紀録序<lb/>
昊天有成命　皇明受之謂天下可以馬上得不可以馬上<lb/>
治扵是大興文敎寵卑四方乃洪武三年夏五月以科目選<lb/>
士　詔內外之官胥此焉出閱三月畿甸之士將集試扵京<lb/>
府禮部以聞　皇帝御謹身殿召前御史中丞臣基今治書<lb/>
侍御史臣𥙿伯俾司去㽞之任而以翰林侍讀學士臣同弘<lb/>
文舘學士臣稼起居注臣韶鳳尚寳丞臣潜國史臣濂佐其<lb/>
<pb n="KR4e0004_SBCK_006-4a"/>
事各賜幣帛而勞遣之既受命不敢宿扵家即相率詣試所<lb/>
精白一心以承　休徳先期一日夜漏下十刻始命題至次<lb/>
日黎明給之兵後學廢不敢求備扵人其来試者一百三十<lb/>
有三在選者過半焉既撒棘僉謂遭逢盛際文運方開不可<lb/>
無紀述以示于後爰以諸執事及貢士之姓名輯成小録而<lb/>
俾濂序之濂惟天下弗靖者幾二十年干戈相尋曾無寜日<lb/>
今得以涵濡文化而囿扵詩書禮樂之中者果誰之賜歟是<lb/>
知　帝徳廣𬒳其大難名不可以一言而盡也棫樸之詩有<lb/>
曰周王夀考遐不作人　聖天子之造士者可謂至矣烝<lb/>
民之詩有曰夙夜匪懈以事一人凡為士者尚思盡瘁報國<lb/>
以無負扵科目㢤是為序<lb/>
　　會試紀録題辭<lb/>
皇明設科倣古者六藝之敎參以歷代遺制𣣔兼收文武而<lb/>
任之既詔天下三年一賔興其薦于州郡者凡丑百人五㧞<lb/>
<pb n="KR4e0004_SBCK_006-4b"/>
其一而授之以官猶以爲未足復敕有司自壬子至甲寅三<lb/>
歲連貢歲櫂三百人逮于乙卯始復舊制其恩至渥也先是<lb/>
京畿遵行郷試中程式者七十二未及貢南宫　上求治之<lb/>
切皆采用之至有拜監察御史者及是當會試之期若河南<lb/>
若陜西北平若山之西東若江西湖廣若浙江若廣之東西<lb/>
若福建其爲行中書十有一俊秀咸集而髙句麗之士與焉<lb/>
右丞相臣廣洋左丞臣惟庸同禮部尚書臣凱臣訓文啓于<lb/>
東朝然後入奏扵是詔臣凱與前侍講學士臣庭堅爲主司<lb/>
而以侍讀學士臣同國子司業臣濂吏部員外郎臣本前貢<lb/>
士臣恂與考試事　上召至內廷親諭以取舎之意臣凱等<lb/>
受命而出交相戒飭期有以副　上㫖遂議分經而考互相<lb/>
參㝎使無所憾乃進干主司主司徧觀而後次苐之猶慮滄<lb/>
海有遺珠之嘆卷之巳黜者復覆視而致謹焉晝盡其力夜<lb/>
向午燭影熒熒扵簾几間不敢自寜士之就試者二百黜者<lb/>
<pb n="KR4e0004_SBCK_006-5a"/>
僅八十人署名于榜用鼓吹導至中書掲而張焉甚盛典也<lb/>
書有之野無遺賢萬邦咸寜夫賢之在野無以自見多由進<lb/>
士升名扵天府故昔人謂進士為將相科如以宋言之深沉<lb/>
有徳如王旦面折廷争如㓂凖出當方面如張詠盖不可以勝<lb/>
數至今科目倚之以為重與茲選掄者當思以前脩自勗以<lb/>
忠貞佐　國家而致黎民扵變時雍之治庶扵明體適用之<lb/>
學或無所媿不然則是録之行他日將有指其名而議之者<lb/>
矣可不慎歟可不慎歟<lb/>
　　使南槀序<lb/>
吏部考功主事林君元凱奉使安南還以使南槀一編授予<lb/>
序序曰安南古交趾也漢唐以来其地皆入職方稱臣奉貢比<lb/>
內諸侯近代馭非其術徼其重貨責其躬朝蠻夷始敢為弗<lb/>
恭廷議憤之復有鑄金為人夜光為目之徵而蠻夷心亦離<lb/>
使者至其國多貪夫恱其金貝輙昧昧攫之遂致其䙝侮燕<lb/>
<pb n="KR4e0004_SBCK_006-5b"/>
于廡下君子每為之短氣方今聖天子御極之𥘉遣使往<lb/>
告即位其國主陳曰煃稽首上表遂仍封為安南王未至日<lb/>
煃卒嗣王日㷂有請干　朝復詔襲爵如𥘉妙柬廷臣充<lb/>
頒封使者僉謂元凱前進士學古明經尤長扵辭令其出使<lb/>
為宜　上召至奉天殿親加勞問而遣焉元凱即日上道越<lb/>
五月至其國布宣　天子威徳君臣恱服乃北面拜跪聽<lb/>
詔如藩臣禮將還日㷂遣陪臣夜半持黄金為夀元凱峻却<lb/>
之陪臣舉手加額稱為賢使者而後去肆惟　皇上宅居土<lb/>
中逺夷慕化者以其限山絶海使各安扵境土而無所利之<lb/>
深合古帝王懐柔之道固當著之史牒垂憲萬世有若元凱<lb/>
之為使義正辭嚴足以聳動羣聽凡其國以利相㗖之姦卒<lb/>
無所售亦可謂不辱君命者矣然予聞序事之體志其大而<lb/>
舎其細故特取蠻夷叛服之由　聖世明良之盛書之扵首<lb/>
簡至扵行役之勞倡酬之適山川土俗之詳已見詩中者可<lb/>
<pb n="KR4e0004_SBCK_006-6a"/>
得而畧也元凱臨漳人名唐臣今以時制所禁更為弼文辭<lb/>
爾雅吾友王內翰品評閩南人物謂元凱為巨擘云<lb/>
　　南征録序<lb/>
皇帝即位之二年春正月　詔使者易濟往安南告以中夏<lb/>
革命萬邦底寜國王陳日煃遣陪臣同時敏奉表稱臣<lb/>
上嘉其事大有禮降璽書錫以王封仍須之金印　敕翰林<lb/>
侍講學士張㠯寧及典簿牛諒將之以行未及境而日煃卒<lb/>
㠯寜乃護　詔印㽞洱江上使諒往其國諭以　朝廷所以<lb/>
来之意嗣君日㷂復遣陪臣杜舜卿来告哀上素服御西<lb/>
苑之幄殿　召舜卿入見慰問有加扵是親御翰墨製祭文<lb/>
一通命翰林編脩王㢘充祭吊使既至其君臣出迎于郊議<lb/>
授受之禮往返數四不能决㢘厲聲訶之乃奉　御製文扵<lb/>
綵輿迎入壽光殿别設日煃靈位于殿前使者南向而布宣<lb/>
之日㷂率郡臣再拜俛伏以聽成禮而還此皆　王化逺𬒳<lb/>
<pb n="KR4e0004_SBCK_006-6b"/>
蠻夷之國無不駿奔受命而為之使者所以導宣　徳意使<lb/>
萬里之外　天威咫尺非賢者善扵辭令亦豈能之㢤㢘嘗<lb/>
與濂為文字交遂以所作歌詩曰南征録者授濂序昔吾夫<lb/>
子以誦詩三百能專對扵四方然則詩固宜使者之所優為<lb/>
矧本乎人情該乎物理㢘盖學之有素矣發扵中而形諸外<lb/>
者夫孰禦㢤今觀其措辭和而弗流激而弗怒雅而不凡可<lb/>
謂能專對者非耶㢘字熈陽括蒼人以能文辭稱所著迂論<lb/>
數十卷鉤考名物制度之異同千載不决之疑䏻以意决之<lb/>
詩特其一事爾㢘發京師也以三年夏四月其還也以四年<lb/>
春二月　上念其勞親擢為工部員外郎以階資躐等力辭<lb/>
不拜今改授澠池丞云<lb/>
　　剡源集序<lb/>
濂嘗學文扵黄文獻公公扵宋季辤章之士樂道之而弗巳<lb/>
者唯川源戴先生為然濓因日購先生之文絶不能以多致<lb/>
<pb n="KR4e0004_SBCK_006-7a"/>
㑹有　詔纂脩元史命濂總裁其事事有闕遺者遂以上聞<lb/>
遣使訪扵郡國竊以謂先生著作有關扵勝國宜多乃屬使<lb/>
者入鄞徧求之鄞先生鄊國庶㡬有得之者曽未㡬何有司<lb/>
果以剡源集二十八卷来上濂始獲而盡覽焉因作而曰辭<lb/>
章至扵宋季其敝甚久公卿大夫視應用為急俳諧以為体<lb/>
偶儷以為竒靦然自負其名髙稍上之則穿鑿經義<graphic n="KR1357" url="https://raw.githubusercontent.com/kanripo/KR-Gaiji/master/images/KR1357.png" mimeType="image/png"/>栝聲<lb/>
律孳孳為譁世取寵之具又稍上之剽掠前脩語録佐以方<lb/>
言累十百而弗休且曰我將以明道奚文之為又稍上之騁<lb/>
宏博則精麄雜糅而略繩墨慕古奥則刪去語助之辭而不<lb/>
可以句顧𣣔矯弊而其敝尤滋私自念辭章在世如日月之<lb/>
麗乎天雖疾風暴雨動作無時將不䏻蔽蝕其精明獨怪夫<lb/>
當時之士奚為乏一人障其狂瀾邪復念豪傑之士何代云<lb/>
無苐區區所見孤陋故鮮能知之非誠然也及覽先生之文<lb/>
新而不刻清而不露如晴巒出雲姿態横逸而連翩弗㫁如<lb/>
<pb n="KR4e0004_SBCK_006-7b"/>
通川縈紆十歩九折而無直瀉怒奔之失嗚呼此非近扵所<lb/>
謂豪傑之士邪盖先生七歲即知攻文咸淳中入太學以三<lb/>
舎法陞內舎生既而試禮部苐十人登進士乙科調敎授建<lb/>
寜府及遷臨安敎授行戸部掌故皆不就㑹宋亡爲元執政<lb/>
者薦之起爲信州敎授先生年巳六十一矣尋遷婺州以疾<lb/>
辭後六年終𥘉先生既擢苐憫宋季辭章之陋即濯然自異<lb/>
久之四方人士争相師法故至元大徳問東南文章大家皆<lb/>
歸之先生無異辭先生之殁僅六十年已罕有知其名若字<lb/>
者殊可哀也濂在史局既命彚入儒學傳中及司業成均復<lb/>
將録其剡源集者歸以示諸人而先生之鄊有夏君閱来爲<lb/>
國子正方與先生之孫資先謀刻于梓夏君遂以題辭爲請<lb/>
且謂知先生之深者唯黄文獻公公既不可作子幸無譲扵<lb/>
是忘其僣踰而爲序之如此嗚呼豐城之劍荆山之玉縦埋<lb/>
沒泉壤爲巳久神光上貫扵霄漢者終弗能掩也其先生之<lb/>
<pb n="KR4e0004_SBCK_006-8a"/>
謂乎先生諱表元字帥𥘉一字曽伯慶元奉化州人洪武四<lb/>
年秋八月望日金華後學宋濂謹序<lb/>
　　羅氏五老圖詩卷序<lb/>
明之慈溪羅氏出扵唐觀察判官隱之子塞翁塞翁来攝縣<lb/>
令因家焉至宋有名明復及謙者相繼擢苐奉常蔚為書詩<lb/>
之家然而謙之後人多以耆夀稱其諱絅者年八十有四而<lb/>
終絅之子善郷其卒之年如絅而不及者再朞善卿娶某氏<lb/>
生五男子其一曰明逺年八十又三次二曰明傑其年如明<lb/>
逺而少二歲次三曰明徳其年如明傑而少十又三歳次四<lb/>
曰明純次五曰明叔明純如明徳而少二歳明叔如明純而<lb/>
少三歳惟此五老人者髙邁八袠卑踰六旬當風日和羙之<lb/>
時婆娑中庭衣冠偉如珮玉鏘如于于而趍雍雍而語皓髮<lb/>
龎眉照耀後前華帨綵衣給事左右見者驚詫不曰此人世<lb/>
之上瑞則曰是國家之休貞嗟嘆慕豔若有所不及噫亦異<lb/>
<pb n="KR4e0004_SBCK_006-8b"/>
㢤昔者睢陽固嘗以五老聞矣其系非一姓其生非一門不<lb/>
過仕焉而止優㳺鄊梓相與賦詩倡酬人猶以為異而傳之<lb/>
今羅氏則一姓也非直一姓又出一門焉豈帷一門又連苐<lb/>
若兄焉然兄弟之親有一從者有再從三從者有羣從者不<lb/>
能必其同也又同出扵一父母焉揆扵睢陽之所聞不為尤<lb/>
異者歟尤異之事可不彰而傳之歟藉曰睢陽之傳皆以爵<lb/>
顯而羅氏則隱約扵布衣然爵禄有命不可以倖致顯弗顯<lb/>
固不當計也嗟夫人生至欲者莫踰扵夀考書之九五福舉<lb/>
以為首詩人善頌雖不一而足尤以此為至碩焉羅氏一門<lb/>
獲之為多誠稀世之盛事厥今之竒逢是宜材士大夫播諸<lb/>
聲詩牘累篇聮繩繩猶未巳也他日恊諸律吕𬒳于管絃使<lb/>
其子若孫持觴為五老人夀非特為一時之羙談觀風之使<lb/>
或采而上之則牛酒之寵勞絮帛之敷錫天光下照赫奕扵<lb/>
東海之濵矣猗歟休㢤顧序睢陽之事者錢公明逸也明逸<lb/>
<pb n="KR4e0004_SBCK_006-9a"/>
之文雄故能傳諸久逺若予荒靡不振之作將焉用之要不<lb/>
足爲羅氏之重輕姑述其㮣扵首簡以俟如明逸者刪焉羅<lb/>
氏五昆弟生子二十二人共㸑而食者五世至正𥘉以同居<lb/>
耆徳旌其門予嘗求其故絅孜孜樂善惠利及人者衆善卿<lb/>
生平不害物命其好施如其父歲儉則散粟給宗族無死徙<lb/>
之憂臨殁又聚借貸諸劵焚之然其所培植者逺矣<lb/>
　　張氏譜圖序<lb/>
張以字爲氏出扵晋之公族有解張者其字曰張侯故晋國<lb/>
世有張氏而譜家謂少昊弟五子揮爲弓正賜姓爲張則非<lb/>
也子孫蔓延分適他國而居清河爲最盛清河之族布扵大<lb/>
江之南其遷江隂者則不知始扵何丗圖諜喪澷不可鈎考<lb/>
至月崖翁始入扵譜翁諱睴喜聚四庫書多至充棟人有碩<lb/>
購者輙乞與之然博聞强記或以疑難質焉則曰是出扵何<lb/>
書何篇從容而起抽架上所有拂塵而驗之無差爽者暉生<lb/>
<pb n="KR4e0004_SBCK_006-9b"/>
翊翊生思明通天官之學兼以六物推人休祥宛然目擊閭<lb/>
右民有不平之鳴知思明直而無徇嘗徼而愬之思明出片<lb/>
言理詘者面頸發赤以去不敢譁然尤尚風義州有過客號<lb/>
材大夫者必主之雖至單乏不恤也市有病氓卧道周氣奄<lb/>
奄𣣔絶思明舁至扵家召醫調護之愈乃遣東甌書生疫死<lb/>
逆旅中逆旅氏大怖不知所為計思明具衣冠藏之淺土其<lb/>
後竟得以䘮歸三山梁先生與思明有連及死無為主後者<lb/>
㷀妻與四女日夜相持以號思明為治塟事飲食其妻終身<lb/>
且悉配其女扵士族君子稱之曰古有行義之士今惟吾張<lb/>
明徳乎明徳思明字也後為隂陽學正以終思明生端通毛<lb/>
氏詩用吕肅公之薦入仕四為校官遷浙西部使者掾丁元<lb/>
多故干戈相尋丞相康里公承制行事遂録其軍功超授江<lb/>
浙行樞宻院都事端生宣宣能辭章入國朝以考禮𬒳徴<lb/>
来南京尋至史局與脩元史　上親書其名召至殿庭即日<lb/>
<pb n="KR4e0004_SBCK_006-10a"/>
擢翰林國史院編脩官人以為異恩云時子適長詞林宣數<lb/>
来請白宣之宗族遭兵亂之餘凋落殆盡所僅存者唯宣之<lb/>
祖若父暨宣兄弟為四人三世自相師友漸摩道義不敢違<lb/>
聖賢之明訓邇者先祖又傾背矣痛念世徳弗昭家牒不脩<lb/>
皆無以示逺爰輯為一書虚其首簡先生儻卑矜之冠以序<lb/>
文實宣之碩也嗚呼三代之前姓氏分而為二男子稱氏女<lb/>
子稱姓氏所以別貴賤姓所以别婚姻三代之後姓氏合而<lb/>
為一皆所以别婚姻而以地望明貴賤去古為益逺矣夫姓<lb/>
之與氏亦昭然易見者獨混淆而無辨况扵遷轉之無常承<lb/>
傳之盛衰又焉䏻盡知其所自出㢤此無他圖譜之局不設<lb/>
中正之簿狀不存亦巳久矣雖有智者出扵其後將何徵之<lb/>
邪宜乎宣之痛心疾首而不能自已也予竊聞之為善者必<lb/>
有後宣之家素以善行聞其後將益蕃歷数十世子孫繼脩<lb/>
此譜者屢書不一則指月崖翁為江隂之𥘉祖造端之功豈<lb/>
<pb n="KR4e0004_SBCK_006-10b"/>
非宣之所為歟舊譜厄扵兵燹有不足恨也或者則曰宇文<lb/>
周之時嘗命叱羅氏為張姓今子何所據獨謂此出扵晋之<lb/>
張乎曰叱羅之張稍盛扵燕代之間而江南則無有也此非<lb/>
予之私言也盖亦有所受之也<lb/>
　　溧水端氏家牒序<lb/>
惟端氏出扵孔門弟子子貢子貢衛人也名賜其姓端木後<lb/>
人以省文獨呼為端端氏之後有遷居汴者一在曹門一在<lb/>
酸棗門二族甚盛曹門之裔曰某府君者為里之蕭氏贅婿<lb/>
宋南渡初蕭氏通判昇州府君與之俱寓居烏衣巷中昇州<lb/>
即金陵為江南佳麗之地府君之弟四人亦来相依乆之蕭<lb/>
遷居溧水之巉山巉山之側有地曰東村府君遂率諸弟㝎<lb/>
居焉大署其門曰曹門端木氏盖以自表見也府君生某某<lb/>
生彦彦生進義校尉萬以材雄于鄊統縣兵為保障盗不敢<lb/>
犯民懐其徳為之立祠進義生省省生夀皆以樂善聞壽生<lb/>
<pb n="KR4e0004_SBCK_006-11a"/>
時中性最嗜學朝夕沈酣經史間發為辭章沛如也時中生<lb/>
安不幸早世安生邦逺宇國用㓜孤能自振其家每以澤物<lb/>
為務借貸而不償者焚其劵如古之寛厚長者國用生復𥘉<lb/>
字以善精敏通䟽有為治之才𥘉由樞府屬連佐大府遂以<lb/>
政事聞復𥘉生四子曰仁慷慨有竒氣亦早卒曰義能負荷<lb/>
家事弗貽親憂曰禮與智從金華許文懿公門人㳺循循雅<lb/>
飭有士君子之行然而端氏為溧水大姓群從子弟居山東<lb/>
西前後者餘百家高墉飛甍環數里相接也至正壬辰兵燹<lb/>
方張咸蕩為灰燼雖譜牒之屬片簡隻削亦無存者復𥘉間<lb/>
與予言愀然不自寜因叩其所記憶者府君父子之名已逸<lb/>
自彦而至復𥘉凡七傳皆係世嫡復𥘉因請予備著于首篇<lb/>
而四弟之子若孫尚多行當蒐采為圖以繼其後至扵字某<lb/>
娶某氏壽㡬何塟于某地亦以所聞附注其下其無由知者<lb/>
則聞之復𥘉之心可謂至矣昔者黄文節公譜其世系僅六<lb/>
<pb n="KR4e0004_SBCK_006-11b"/>
七傳而止其上則闕而不書盖不𣣔失傳信之義也復𥘉之<lb/>
事何其有合扵文節公㢤嗚呼譜諜重事也三世不脩古者<lb/>
以為不孝柰何世人多忽之而弗講也有若復𥘉殆知本之<lb/>
士也㢤<lb/>
　　陶氏家乗序賛<lb/>
台之黄岩有大姓曰陶氏其先自閩中徙永嘉復自永嘉来<lb/>
徙遂占藉為黄岩人其後族系日滋分而為二房曰赤山曰<lb/>
陶下陶夏之房有諱泰和者遷于湫水即今所謂陶陽也泰<lb/>
和字䖏温宋皇祐間仕為䖏州裏溪都廵檢生子四人長曰<lb/>
埴徙扵石塘次曰某字萬里仍居陶陽次曰昉裔絶不傳次<lb/>
曰武功大夫甄甄子三班借職詢别遷于武林盖自廵檢府<lb/>
君至今秘書丞宗儒巳十有二世矣宗儒字漢生明經善屬<lb/>
文予供奉詞林時溪生嘗為典籍以同官之故間来請曰惟<lb/>
萬里府君實為陶陽之祖譜尚失其名宗儒深竊憂之使今<lb/>
<pb n="KR4e0004_SBCK_006-12a"/>
而不脩則其世次或有不能言者矣扵是徧求石塘陶陽一<lb/>
譜而一之各䟽其名若字娶某氏生子某夀若干扵其下無<lb/>
所考者則闕而不書存疑也武林之宗人久不相通其譜之<lb/>
存否不可復知行當采訪而鈔入焉既繕寫成帙滴露研朱<lb/>
而系絡之矣為序其首簡以示後之人夫自唐以前官有簿<lb/>
狀家有譜系凡有司選舉民俗昏聘則互相徵考所以明貴<lb/>
賤别親踈各有統紀不相淆亂也五季以来學失其傳雖嘗<lb/>
號簮紳家者論議非不閎博文辭非不富麗問其所自出則<lb/>
曰我無所扵考也問其所承傳則曰曾祖巳上則莫能詳也<lb/>
嗚呼此無他其學之不講其書之不脩雖有知者興扵其後<lb/>
亦末如之何也巳宜乎以莊為嚴以慶為賀而無所分别也<lb/>
漢生乃能㽞意扵斯鰓鰓焉而不少置其賢度越扵諸人者<lb/>
不亦逺乎昔河南劉燁能存其譜自中書侍郞環雋至其身<lb/>
凡十有一世當時以為羙談漢生今之所譜揆之扵燁復加<lb/>
<pb n="KR4e0004_SBCK_006-12b"/>
其一焉又惡知世之人不以羙燁者羙漢生㢤漢生之後嗣<lb/>
尚思謹而續之斯可也予既欣然爲書其事復述爲賛曰<lb/>
君子重本必譜其宗惇孝廣愛以恊民衷氏族失官士無適<lb/>
從同姓塗人實感扵中陶陽之裔家扵海東閱世十一益衍<lb/>
而豐爰合親踈以昭異同朂尓後嗣載續載崇<lb/>
宋學士文集卷第六　鑾坡集卷第六<lb/>
<pb n="KR4e0004_SBCK_006-13a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_027-1a"/>
宋學士文集卷第二十七　翰苑續集卷之七<lb/>
　　送無逸勤公出使還鄕省親序<lb/>
皇帝廓清四海遂登大寳遣使者播告諸蠻夷俾知元運巳<lb/>
革而中夏歸于正統其稱臣者髙句驪最先交趾次之流求<lb/>
瑣里又次之于時日本良懐亦令僧祖来奉表而至<lb/>
上嘉其逺誠　詔以天寜禪僧祖闡瓦官教僧克勤為使<lb/>
護其還國克勤字無逸通儒釋書湛堂法師諸孫也<lb/>
上召見端門與闡同受法衣軍持錫杖諸物之賜筮日啓行<lb/>
先是日本王統州六十有六良懐以其近属竊㩀其九都于<lb/>
太宰府至是𬒳其王所逐大㒷兵爭及無逸等至良懐巳出<lb/>
奔新設守土臣疑祖来乞師中國欲拘辱之無逸力爭得免<lb/>
然終疑勿釋守臣白其事于王王居洛陽欲延闡住持天龍<lb/>
寺無逸獨先還無逸奉揚天子威德諭以禍福必期與闡俱<lb/>
王聞其志不可奪命輿馬來迎經渉北海時近六月大山髙<lb/>
<pb n="KR4e0004_SBCK_027-1b"/>
挿霄漢積雪如爛銀行一月始至舘于洛陽西山向陽精舎<lb/>
執國政者猶申天龍之請無逸曰我使臣爾非奉　帝<lb/>
命不敢從王如欲闡敷宣大法冝同徃請于　朝否則<lb/>
有死而巳君臣聞之皆大慙服議遣揔州太守圓宣及净業<lb/>
喜春二僧從南海下太宰府備方物來貢所虜中囯及髙句<lb/>
驪民無慮百五十人無逸化以善道悉令具大舶遣歸無逸<lb/>
等自太宰府登舟五晝夜即逹昌囯州巳而赴南京仍見<lb/>
上端門無逸備陳其故闡亦附奏曰島夷不知禮義微勤臣<lb/>
不能再瞻　龍顔矣　上恱召對者非一或賜食<lb/>
禁中自時厥後各賚白金百兩文綺二皆有副上忽顧侍<lb/>
臣曰勤一沙門爾乃能不辱君命如此學孔子者未能或之<lb/>
先也親賜手詔諭其父華毅使其加冠巾出仕無逸亦念去<lb/>
囯三年將還郷行省覲之禮中朝大夫士幸無逸遭逢盛際<lb/>
競賦詩餞之而以首簡授予序予聞大雄氏設教門雖廣其<lb/>
<pb n="KR4e0004_SBCK_027-2a"/>
推仁及物要與二帝三王不大異是故昔之名僧或籌䇿藩<lb/>
閫或輔弼廟堂事業稱於當時勲名埀於後世其載於史冊<lb/>
者蓋班班可考逹人大觀𥘉無形迹之拘儒釋之異也方今<lb/>
堯舜在上治具畢張無逸出將使命言論慷慨已足落倭奴<lb/>
之膽若使施之有政大綱小紀粲然有序他日將與皐䕫稷<lb/>
卨比肩是亦法如来行證菩薩道而巳大雄氏或親生斯時<lb/>
亦未必不韙無逸之所為也無逸之東還也　雲漢昭囬<lb/>
之章照臨東越東越人士無不舉手加額以為天光下燭為<lb/>
禎為祥而無逸尊公祗奉　璽書當誨之以父子君臣之<lb/>
懿予尚何言㢤姑摭其出使之績序以為贈春向和無逸將<lb/>
戴笠而来予則具壼觴俟于龍江之上矣<lb/>
　　元故婺州路儒學教授季公墓銘<lb/>
濂待罪國史兼職青坊日趨大本堂與晋府典儀劉彬數相<lb/>
㳺衍彬䖏人也其先公諱演實濂之故人彬以契家子之故<lb/>
<pb n="KR4e0004_SBCK_027-2b"/>
間來言曰外舅季教授之死已十三年墓石且無文其子逺<lb/>
居於浙河東埀姓名無由自通敢持福建行省員外郎王錡<lb/>
状介彬以請惟當今名公卿大夫無不得先生文以發幽潜<lb/>
者願卑矜之按状公諱仁夀字山甫其先䖏州龍泉人後徙<lb/>
居州城中宋殿中侍御史棠以骨骾著聞公之十四世祖也<lb/>
曽祖泰享祖文明父德巽母某氏公之父以學行知名越郡<lb/>
凡兩辟不就公㓜漸家學長益自奮厲文辭如水湧而山出<lb/>
重紀至元𥘉用薦者起教諭慈溪公爲徴逋租新禮殿建教<lb/>
諭㕔事部使者暢公某行縣他校官獲罪者相望唯深噐公<lb/>
命徃黄岩鑄祭噐之未完者慈溪先正寳章閣學士黄公震<lb/>
著書滿家公以状上府祠之學官設課試法以待後進皷舞<lb/>
激勵唯恐有懈怠竟有二士獲江淛文觧人多之秩滿遷䖏<lb/>
之松陽其訓迪學者一如慈溪郡守徐君思譲請公定郷飲<lb/>
酒禮公爲斟酌古今筆爲儀注徐恱銳意欲行之會徐卒乃<lb/>
<pb n="KR4e0004_SBCK_027-3a"/>
罷陞饒之雙溪書院山長以親年髙辭時丁元季州郡多繹<lb/>
騷藩方大臣多有辟公起者公力辭龍泉湯京好義之士也<lb/>
捐田為義荘以惠其族復開義塾以教郷子弟以公為一郡<lb/>
之望延為師公悉心開道孳孳如不及㑹近臣李國鳳經畧<lb/>
江南承制得專除拜憫公位不滿德特轉教授婺州公嘆曰<lb/>
仕所以行志也志不行曷若肥遯終身乎遂放情肆志於雲<lb/>
林煙壑間翛然如在物外遂自號為春谷䖏士云𥘉公承家<lb/>
學治易暨春秋通其奥義及上饒鄭先生原善来為郡録事<lb/>
公獲從之㳺受書詩二家先生名進士故公之所造益精由<lb/>
是四方從之者衆號為四經師後多有知名者其為文詞不<lb/>
事剽竊而自成一家豳國忠宣公余闕過栝索而觀之其稱<lb/>
道不置公為學至勤群書無不歴覧覧輙手節鈔之為春谷<lb/>
讀書記二百卷其所著者易書詩春秋皆有衍義共若干卷<lb/>
四書質疑若干卷䇿樞通覧若干卷詩林鉤玄若干卷弓冶<lb/>
<pb n="KR4e0004_SBCK_027-3b"/>
録三十卷文集若干卷兵燹之餘皆鮮有存者不幸夀六十<lb/>
有一以至正壬寅八月某甲子卒其年九月辛酉塟于龍泉<lb/>
縣安仁里麻丘湾先配呉氏生子二宗起宗憲皆善繼其學<lb/>
宗憲一名觀将仕佐郎漢中府褒城縣主簿女二長適彬今<lb/>
迁承事郎工部主事即速銘者次適湯訢繼室潘氏廣東道<lb/>
肅政㢘訪司照磨弼孫女也生男一宗義女一適湯柱孫男<lb/>
三同紹褒予惟人䖏霄壌間有異蚩蚩之徒以其自立也所<lb/>
以自立者非假功名以自見乎或命與時違齟齬而不能進<lb/>
則托辭章以寫其所志庶㡬古者立言之義二者之外則無<lb/>
所容力矣以公之德之才於功名乎何有浮沉庠序中迨沾<lb/>
一命亦且巋然老矣期表著者唯在乎有言六丁雷電又從<lb/>
而取去之其果何為邪如公者盖可悲也雖然治囯有道政<lb/>
與教爾而教為尤重公雖不及為政而位為人師横經講道<lb/>
霑丐後學為多其視懐銀黄埀三組而無益於人者賢不肖<lb/>
<pb n="KR4e0004_SBCK_027-4a"/>
果何如也尚爽悲銘曰隂陽雜糅兮莫測端倪人生值之兮<lb/>
萬有不齊有羙君子兮厥德孔嘉禄位之卑兮蔑以振其華<lb/>
摛文自耀兮出史入經鬼神靈異兮雷霆震驚忽斥豪英兮<lb/>
囿于醇熈敷繹六藝兮蔚為人師日坐臯比兮唯先民是程<lb/>
誨言淪浹兮學維烝烝師道既立兮善人斯多剗刮染汙兮<lb/>
丕冐至和視彼㴞㴞兮三組銀黄徒曠厥官兮是謂自戕道<lb/>
隠世澆兮懐古而悼今哲人不可作兮䀌然而傷心麻丘之<lb/>
湾兮水環而岫張太史勒銘兮用播遺芳<lb/>
　　題蔣山廣薦佛㑹記後<lb/>
右蔣山廣薦佛㑹記予嚮為儀曹諸君所請而作一則鋪張<lb/>
帝德之廣一則宣揚象教之懿意雖有餘而文不足以發之<lb/>
叢林之間徃徃盛傳徒増愧赧而已葦舟上人留意宗門樂<lb/>
善如不及近来南京亦繕書一通持歸呉中求予題識左方<lb/>
嗚呼佛法之流通靈山付属恒在囯王大臣讀予記者當知<lb/>
<pb n="KR4e0004_SBCK_027-4b"/>
王化與真乘同為悠乆猶如天地日月萬古而常新猗歟休<lb/>
哉<lb/>
　　䟦七佛偈後<lb/>
右七佛世尊慈憫群迷弘開頓門各說妙偈一首黄庭堅稱<lb/>
為禅源者也偈盖中天竺沙門支彊梁樓所譯前魏陳留王<lb/>
時始至洛陽遂傳中國其辭雖七不翅華嚴偈十萬之多三<lb/>
世諸佛傳心要指盡在是矣𥘉因呉僧道袼誦出不具翻譯<lb/>
人名義學者徃徃指為謗議沈酣名相之深冝無怪者四明<lb/>
祖杲禪師甞閱齊祐律師所著出三蔵記其薩婆多部紀載<lb/>
甚明謂此乃禪門之宗勒石大天界寺流布四方嗚呼禪師<lb/>
其能體佛之慈行者哉<lb/>
　　蒲庵禪師畫像賛<lb/>
蒲庵禪師豫章豊城人名来復字見心以日南至生故取易卦<lb/>
語識之有志行清净行欲絶塵獨立遂歸釋氏與同𫀆恭肅<lb/>
<pb n="KR4e0004_SBCK_027-5a"/>
翁誓屏諸縁直明涅槃妙旨乆之窺見全體無礙然未以為<lb/>
至走雙徑謁法喜大師楚公自陳厥故當機鋒交觸如鶻落<lb/>
兎走不間一髮法喜深然之留司内記越三載復約標士瞻<lb/>
脩西方净土於呉天平山刻期破障比禪觀尤力浙省左丞<lb/>
相逹公九成慕師精進起住蘇之虎丘辭不赴㑹兵起避地<lb/>
㑹稽山中慈溪與㑹稽鄰壌中有定水院直東海之濵幽聞<lb/>
遼夐可以縳禪復延師出主之師為起其廢禪門典禮依次<lb/>
舉行瓶錫翩翩來萃乞食養之共激揚苐一義諦尋以干戈<lb/>
載塗不能見母作室寺東澗取陳尊宿故事名為蒲菴示思<lb/>
親也自時厥後鄞人士請師居天寜寺時寺為戍軍營子女<lb/>
<graphic n="KR1725" url="https://raw.githubusercontent.com/kanripo/KR-Gaiji/master/images/KR1725.png" mimeType="image/png"/>雜其䙝穢尤甚師言於帥閫移其屯斥群奴汛掃建治其<lb/>
弊壊一還舊貫師望日以重大夫士交䟽勸主杭之靈隠適<lb/>
有　詔徴髙行僧師兩至南京賜食内廷慰勞優渥洎建大<lb/>
㑹鍾山師奉　敕升座說法辭意剴切聞者咸有警云師<lb/>
<pb n="KR4e0004_SBCK_027-5b"/>
敏朗淵毅非惟克脩内學形於詩文氣魄䧺而辭調古有識<lb/>
之儒多自以為不及其推師者李諭德好文則曰任道德為<lb/>
住持假文辭為㳺戲陳狀元祖仁則曰禪源妙悟教部精探<lb/>
内充外肆僧中指南至於楚國歐陽文公玄潞國張公翥見<lb/>
諸觚翰間者奨予為尤至言多不載師之徒鍠甞畫師像求<lb/>
予賛予知師頗詳故倣近代儒宗之例歴舉其行而繫之以<lb/>
辭者将以厲夫人人也辭曰<lb/>
大法如如流于旃丹不有君子荷之實難慧照正宗世濟其<lb/>
羙一十九傳至于法喜㩀蓮花座大振玄風師承一喝三日<lb/>
耳聾聾極而聦至聞蟻戰祗為圓虗物無不見既入悟關可<lb/>
廢學功妄㓕方真慧極則通乃即天平棲神浄域禪觀混融<lb/>
不二不一方嶽致聘耳若不聞優鉢曇花却見海濵有典必<lb/>
行無墜弗舉鐘魚互荅笠鞵川委移錫州城歸者紛紜轉穢<lb/>
為浄載揚清芬有峯飛来千載不起師復主斯法筵重啓聲<lb/>
<pb n="KR4e0004_SBCK_027-6a"/>
華逺揚逹于　帝宸有詔起之說法如雲錫饌禁中恩遇<lb/>
優渥四衆傾仰秋空孤鶚形請辭章太隂四垂雷舂飈揚鬼<lb/>
神晝馳人争傳寳如襲芳茞師笑受之吾㳺戲爾内外兩克<lb/>
如師㡬人闇室非燈曷𣅿羣昏學徒歆艶丹青肖像我作<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>
詞毋住于相<lb/>
　　空同外史傳<lb/>
空同外史者翛然物外人也故以空同自號或者疑之曰空<lb/>
同山名在禹跡内有三曰臨汝曰臨洮曰安定雖其名相符<lb/>
而其實則異外史為人善飬生昔軒轅氏問廣成子養生之<lb/>
道於汝之空同外史之所志豈謂是耶外史笑曰子求空同<lb/>
山於目者邪吾則以其心爾吾目雖不見山而吾心未甞無<lb/>
山一凝之間平巖䆳林森森而列吾前顒顒而俟予後矣彼<lb/>
以目而求山者有山而始有山未甞能無山而有山盖有山<lb/>
則為山所礙無山則何往而非山邪吾心之所存不翅千空<lb/>
<pb n="KR4e0004_SBCK_027-6b"/>
同之多奚止禹迹之内有三而巳或者愈疑之曰外史言若<lb/>
此盖近道巳盍語予以抱一不二之道乎外史曰天地之真<lb/>
其體貴虗一氣孔神闔闢以機毋抗而崇勿按而痺若水之<lb/>
流晝夜一如若雲之行時而卷舒混然黄寜乃契道符我尚<lb/>
無我矧空同者歟予之粗言巳洩天地之機矣子幸毋溷我<lb/>
或者再有問外史暝目不答人遂指外史為幽人逸士外史<lb/>
弗是也時戴㯶葉冠服大布寛衣日與仙翁釋子㳺當得意<lb/>
時抵掌嘯咏間出古萹章示人類皆超軼塵壒若不餐煙火<lb/>
食者家無儋石之儲不顧也外史嘗從華相山人危雲林學<lb/>
雲林歿恤其孤甚至近又出入秦淮河上發劉河間祕術注<lb/>
藥起人疾求者輙與絶不問氏名益莫測其為何如人余侍<lb/>
講禁林外史亦時時相過若樂予者欲叩其玄旨外史輙謝<lb/>
曰子自知之子自知之豈樂山林而不返者邪抑托此自秘<lb/>
而不欲人洩其機邪皆不可知也外史姓王名溥其字為宗<lb/>
<pb n="KR4e0004_SBCK_027-7a"/>
溥元居安次今遷呉祖若父皆爲顯仕云<lb/>
史官曰荘周有云其耆欲深者其天機淺若外史者其深於<lb/>
天機者歟予悲世人徃徃爲欲所因何異桎梏其脫然無累<lb/>
者㡬何人歟所以喜與外史談飄飄然有雲卧八極之意不<lb/>
獨見諸空文而巳讀外史傳者其亦知予欲守規中者歟<lb/>
　　葬書新註序<lb/>
堪輿家之術古有之乎周禮墓大夫之軄其法制甚詳也而<lb/>
無所謂堪輿家禍福之說然則果起於何時乎盖秦漢之間<lb/>
也漢藝文志有宫宅地形書二十卷既有其書斯有其術矣<lb/>
術果人人能之乎官有其書而不行之民間及至晋時方始<lb/>
盛傳而塟書遂號爲郭景純所作予甞讀之真確簡嚴意非<lb/>
景純不至此實宜爲相地之宗也後世葬巫競起而蕪穢之<lb/>
至於二十篇之多西山蔡季通氏深覺其妄増刪去十二而<lb/>
存其八草廬呉伯清氏又病蔡氏未盡藴奥擇至精至純者<lb/>
<pb n="KR4e0004_SBCK_027-7b"/>
為内篇精粗純駁相半者為外篇粗駁當去而姑存者為雜<lb/>
篇誠可謂無遺憾矣新喻劉則章親受之呉氏為之註釋頗有<lb/>
所發明金華鄭君彦淵其尊呉氏不下於則章晝夜研精單<lb/>
思正其句投觀其㑹通探其旨趣粲然若燭照而龜卜其視<lb/>
則章盖過之矣彦淵旣鍥<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>以傳復介學子劉剛請余序予<lb/>
謂塟書尚矣别有塟經八卷蕭吉所撰者又二卷號為地脉<lb/>
經者又二卷大抵與郭氏不異唯八卦五行經托於黄帝所<lb/>
作或者遂謂為地理之源豈黄帝之時巳有其術歟信如此<lb/>
說諸經之中或云辯方正位或云卜澗東瀍西或云相其隂<lb/>
陽觀其流泉固有之矣不過趨人事之利何故無禍福之說<lb/>
歟是未可知也在唐之時楊翁筠松與僕都監俱以能隂陽<lb/>
隷司天監黄巢之亂翁竊祕書中禁術與僕自長安来奔至<lb/>
贑州寜都懐德郷遂定居焉後以其術傳里人廖三傳三傳<lb/>
以通春秋故名廖傳其子禹禹傳其婿贈武功郎謝世南世<lb/>
<pb n="KR4e0004_SBCK_027-8a"/>
南復傳其子武功大夫海惠州巡檢使永錫遂祕而不授世<lb/>
之言地形者其盛無踰此數人然其遺書或存今世多行之<lb/>
往往其說皆與郭氏合而無悖去之者豈相地者實宜宗之<lb/>
歟縦青囊有傳其妙亦不越扵是歟嗚呼世不信地理之術<lb/>
則已設信之舎此将何從求之歟冝彦淵留意於兹而不暇<lb/>
自釋也然是書雖經蔡氏刋定至呉氏方為精宻其註之者<lb/>
雖有則章發揮于前又至於彦淵而後大備註書之士後出<lb/>
者益勝其言誠可信歟予春秋且髙文采益衰落四方求者<lb/>
毎踵武相接類峻却而不顧而獨為彦淵序此者非以其大<lb/>
有益於世歟彦淵名謐北山先生忠愍公之九世孫自號玄<lb/>
黙居士博通儒書而能文其於内丹之訣尤有所得云<lb/>
　　元故秘書著作郎芳洲先生蕭府君阡表<lb/>
先生諱雷龍字作霖姓蕭氏蕭為江右著姓絲出唐宰相復<lb/>
復長子儉家長沙六傳至居生遭馬氏亂與三兄弟始来廬<lb/>
<pb n="KR4e0004_SBCK_027-8b"/>
陵娶吉水文昌郷虎溪劉氏復遷焉其季子琛生勝勝四傳<lb/>
至大理評事文叔以貲雄于郷娶宋宗室女趙氏祐陵賜以<lb/>
一官大理生應通應通生逹逹生登仕郎餘慶餘慶生滋滋<lb/>
生大德先生之父也先生童丱時輙嗜學弗厭夜漏下二十<lb/>
刻其毋王夫人往傎之見危坐曲房方張燭觀書未寝也比<lb/>
長而業成宋社已屋無所試竒氣兀硉遇事輙奮發凌厲不<lb/>
可挫折及元平江南束書逰燕都諸公貴人見其魁梧頴異<lb/>
執禮雍容不迫固已竒之及觀其辯析古今陳義甚髙操觚<lb/>
為詞章頃刻千言有長江萬里之勢無不聳敬近臣聞之有<lb/>
言於世祖者即遣使者召見奏對稱㫖翼日復條崇學校進<lb/>
賢才薄賦歛均徭役禁驅奴革和買六事以聞有㫖賜白金<lb/>
盂下其事中書議行之仍敕就邸舎以俟後命大臣有弗便<lb/>
已者沮之不報先生翩然西㳺關陜時國子祭酒蕭真敏公<lb/>
㪺負一時才望於人物極慎推與先生謁之於京兆即倒屣<lb/>
<pb n="KR4e0004_SBCK_027-9a"/>
出迎留連不少置且曰如君氣岸文采自當為南士之冠由<lb/>
是四方名士大夫逢其至皆為之傾動先生與之登髙弔古<lb/>
悲歌慷慨呼大白望天而飲浩然有尚友千載豪傑之意宗<lb/>
藩安西王聞而竒之欲辟為府属辭不就杖䇿南還至大𥘉<lb/>
有薦為衛喂院大使者不拜或曰君命也復至燕都至則改<lb/>
秘書監著作郎矣未㡬馬忽蹶于門意以為不祥即日投牒<lb/>
謝去趙魏公孟頫苦留不得廼序而送之其後同列皆坐廢<lb/>
人服其先識乆之親友有勸其㳺出者先生嘆曰吾周㳺南<lb/>
北數千萬里裘馬傔從豪宗戚里迎勞如東西家視功名探<lb/>
囊中物爾柰何事㑹之来輙齟齬如是其命也夫其命也夫<lb/>
遂絶意於仕進𥘉先生家多貲至宋季而貧乃折節治貨區<lb/>
不數年間竟倍加於昔然積而能散人有緩急不問識不識<lb/>
苟請焉千金可立捐天雨雪族里有弗炊者載薪粲巡戸周<lb/>
之逺邇賔客聞其豪邁善施填咽弗之絶皆足取欲而去先<lb/>
<pb n="KR4e0004_SBCK_027-9b"/>
生事親能盡孝調御丼㫖必躬為之俟親甞而後去朝夕問<lb/>
衣燠寒而進退之諸弟有凉落不振者三皆分財析産以為<lb/>
飬致有雙竹並根之祥族子性敏厄於貧弗克進學招與諸<lb/>
孫為師友後為名儒積世藏書頗多郷之先逹若忠簡胡公<lb/>
文莭楊公文忠周公之属凡十餘人其所著書共數百卷恐<lb/>
其廢棄不傳搆竹林精舎發舊蔵共庋之所居溪山秀蔚髙<lb/>
閣崇榭連岡跨陌叢錯如畫先生𬒳古冠服徜徉其中觀者<lb/>
謂為有道仙翁晚年搆堂西偏扁為芳洲魏囯李文忠公孟<lb/>
甞為之記因自號為芳洲云先生生於宋寳祐戊午十一月<lb/>
某日歿於元㤗定丁卯十月某日享壽七十有文集若干卷蔵<lb/>
于家娶宋氏子男子二長来復由伴讀成均授順州儒學正<lb/>
次来有用薦者授某州路儒學録皆先卒孫男四人孟權孟<lb/>
武孟福洵洵郷先生劉公嶽申髙苐弟子博通羣經以善古<lb/>
文辭名世入我　皇朝應詔而起擢為虞部主事階從<lb/>
<pb n="KR4e0004_SBCK_027-10a"/>
事郎孟權等以某月日塟先生于州之蘆村之原塟後四十<lb/>
年洵痛念先生歿時六歲今五十餘矣深懼群行泯泯無以<lb/>
暴白于天下後世毎一思之淚落不自禁乃請同郡奉議大<lb/>
夫兵部職方郎中劉崧状乞予為之銘予惟成周封建之時<lb/>
統尊於天王化宣於五等之國上下相維欲以兼安元士抱<lb/>
致用之噐咸思有以行其道之魯不遇則之齊之齊又弗遇<lb/>
則之秦之晋之楚必期有所合焉自古制廢而為郡縣萃天<lb/>
下群才悉掌於銓曹縦有邁往之資俯首抑志出於其間雖<lb/>
獲乎上而下或沮之亦不能以自逹槁項黄馘歿于蒿藜之<lb/>
下比比有之如先生者盖誠可悲也雖然是有命焉不足為<lb/>
先生憾予竊觀貴胄名閎其勢𦦨薫灼炙手可爇身死肉未<lb/>
寒已無有道其名者今先生物故将踰四紀其哲孫方摭行<lb/>
焯能圖傳於不朽由是觀之士君子自立不繫於窮逹尚矣<lb/>
苟不有繫於窮逹則聞先生之風者蹶然興起確然期蹈夫<lb/>
<pb n="KR4e0004_SBCK_027-10b"/>
道是進亦榮退亦榮無所入而不自得也是宜表見於世而<lb/>
繫之以銘銘曰<lb/>
天挺俊英抜類超倫一吐一吞有氣絪緼發為文辭萬馬四<lb/>
馳揚塵<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛道絶走飛束書㳺燕見者改顔風雷翻翻忽生<lb/>
舌間流聲逺聞逹于帝聦召至法宫瀝血攄忠臣雖布衣頗<lb/>
知政㡬再拜稽首<graphic n="KR1981" url="https://raw.githubusercontent.com/kanripo/KR-Gaiji/master/images/KR1981.png" mimeType="image/png"/>于龍墀帝曰俞㢤爾誠爾輸爰勑中書<lb/>
亟行弗徐蠢彼狂惽惡帝有聞白日雖白障之浮雲公即翩<lb/>
然廼西其轅廼渉大河廼入秦關竒氣莫磨陟彼巍峩白眼<lb/>
望天呼酒放歌陳跡漫漫風髙木寒昔人何在嘅其増歎誰<lb/>
其起之東觀委蛇公謂止期我數之竒我家之豊令胡淪荒<lb/>
折莭事之其貲日穰有積必施<hi>叶</hi>孰顛孰隮我或遘之視金<lb/>
如泥有芳者洲中孕杜蘅寄情適物欲搴其榮歛蔵豪華敷<lb/>
為天葩飲水著書樂無津涯觀化既融以就窆封以紀始終<lb/>
以鎮幽宫<lb/>
<pb n="KR4e0004_SBCK_027-11a"/>
　　故榮禄大夫中書平章政事李公權厝誌<lb/>
公諱思齊字世賢姓李氏世為汝寜人當元之季汝頴兵起<lb/>
公招集義旅數平郡縣由是進保關陜歴官自中順大夫知<lb/>
汝寜府至銀青光禄大夫太尉中書平章政事兼知樞宻院<lb/>
事全境安民衛元社稷其功為多當是時元政愈亂公度不<lb/>
可為㑹洪武二年我大將軍魏囯公統兵定中原公駐軍臨<lb/>
洮遂帥士馬數萬來歸召赴京師授資善大夫江西行省左<lb/>
丞三年從大將軍征定西復漢中除榮禄大夫中書平章政<lb/>
事六年公復從大將軍征大同至代縣得疾而還<lb/>
寵勞備至遣醫官絡繹治療且　幸其弟視之尋賜新苐<lb/>
一區官其子世昌懐逺將軍同知金吾右衛指揮使司事甥<lb/>
鄭玉武畧将軍羽林衛鎮撫以慰其心豈期公荏苒沈痾竟<lb/>
弗能瘳以七年九月四日卒於正寢夀五十二卒之日側室<lb/>
臨汝陳氏年始三十三義不獨生亦自經而死事聞皆<lb/>
<pb n="KR4e0004_SBCK_027-11b"/>
親製文遣使者祭之且贈陳氏淑人謚以貞烈恩禮至渥是<lb/>
月二十日與公合殯京城上元縣之向村以俟它日歸塟先<lb/>
塋之次禮也公曽祖茂贈中奉大夫中書參知政事妣王氏<lb/>
贈夫人祖章資善大夫中書右丞妣姜氏贈夫人父成贈榮<lb/>
禄大夫中書平章政事妣盧氏贈夫人公娶王氏封夫人子<lb/>
二人一即世昌一安夀女二人定童華童皆在室惟公守土<lb/>
保民以歸<lb/>
有德克享禄位施及子孫至于令終眷賚尤厚可謂生榮死<lb/>
衰者矣謹為䟽其秩里世行友權厝歲月用納諸壙云<lb/>
宋學士文集卷第二十七　翰苑續集卷之七<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_056-1a"/>
宋學士文集卷第五十六　芝園後集卷第六<lb/>
　　危孝子傳<lb/>
臨海孝子危貞昉字孟陽事親以孝聞其父孝先洪武辛亥<lb/>
進士擢官麟㳺丞再遷陵川坐法謫役江浦縣貞昉時為郡<lb/>
諸生聞之奔訴扵郡守欲走代之守以其名隷學籍難其行<lb/>
貞昉號泣于庭曰人孰無父㢤柰何獨沮扵我也左右為之<lb/>
言獲如其請即日上道詣　京師伏闕上䟽曰臣父陵川丞<lb/>
孝先不幸絓吏議輸作大江之濵筋力向衰不䏻執事而大<lb/>
毋范氏春秋復踰九十旦旦念之恐染霜露之疾無以遂其<lb/>
菽水之忱終天之憾或及其身臣犬馬之齒方殷碩代父作<lb/>
勞使其歸養雖即死無恨　聖天子以孝治天下惟哀矜焉<lb/>
䟽奏　上惻然從之貞昉乃觧儒衣易短製欣然就役施施<lb/>
無難色然質體尫弱不勝負任之苦越七月病卒貞昉通周<lb/>
易兼䏻學唐人歌詩性剛直讀古忠孝事歛袵乆之且曰使<lb/>
<pb n="KR4e0004_SBCK_056-1b"/>
貞昉生其時亦當若是爾遇交友患難蹈湯火赴援不爲利<lb/>
害惑卒時年二十八聞者皆悲之<lb/>
爲說者曰父子體殊而氣同者也故古之孝子不以身自私<lb/>
非過激也宜也有如貞昉者詣　闕上䟽欲代父受役毅然<lb/>
以死自誓唯知有父而不知有身其殆近扵古之孝子者非<lb/>
邪嗚呼死生扵人大矣貞昉之死扵孝是有益扵天衷民<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>
之重無愧扵俯仰無慊扵神明奚翅足矣他尚何說㢤彼悖<lb/>
徳犯上者亦曷嘗不死其死也如敗豚腐䑕人孰稱道之觀<lb/>
吾貞昉則若威鳳之翔千仭可望而不可即得與失又爲何如<lb/>
㢤貞昉之名宜登國史以風厲四方予舊史官也特爲立傳<lb/>
使秉直筆者他日有采焉<lb/>
　　靈隱大師復公文集叙<lb/>
才體也文其用也天下萬物有體斯有用也若稽厥𥘉玄化<lb/>
流形品物昭著或洪或纎或崇或卑莫不因才之所受而自<lb/>
<pb n="KR4e0004_SBCK_056-2a"/>
文焉非可勉強而致也姑就植者言之黄者白者青者紅者<lb/>
黒而澤者紫豔而腴者翠白而緗縁者五色交糅變幻而不<lb/>
恒者一囿扵氣而弗可移也至扵洛陽有花則絶類絶倫其<lb/>
植物中之至文者歟尺以動者言之雙角而火鬛者兩羽而<lb/>
飛者炳朗而斕斑者介而紫暈者鱗而含金者衆彩錯布焜<lb/>
煌而難名者亦局乎氣而不能更也至扵岐陽有鳯則超群<lb/>
㧞萃其動物中之至文者歟非惟物也而人亦然有一人之<lb/>
人有十人之人有百人之人有千萬人之人有億兆人之人<lb/>
其賦受有不齊故其著見亦不一而足所謂億兆人之人聖<lb/>
人是也千萬人之人賢人是也百十人之人衆人是也衆人<lb/>
之文不足論賢人之文則措之一鄉而凖措之一國而凖措<lb/>
之四海而凖聖人之文則斡天地之心宰陽隂之權掇五行<lb/>
之精無鉅弗涵無微弗攝雷霆有時而蔵而其文弗息也風<lb/>
雲有時而收而其文弗停也日月有時而蝕而其文弗晦也<lb/>
<pb n="KR4e0004_SBCK_056-2b"/>
山崖有時而崩而其文弗變也其愽大偉碩有如此者而其<lb/>
運量則不越乎倫品之間盖其所禀者盛故發之必弘所予<lb/>
者周故該之必備嗚呼此豈非體大而用宏者歟或曰上帝<lb/>
降衷不以知愚而有偏若子之言不㡬局囿乎氣而不遷者<lb/>
乎曰非是之謂也其性同其才或不同雖以七十子之從聖<lb/>
人其學各得其才之所近况下此萬萬者乎由是而觀因才<lb/>
所受而自文者人與動靜之物槩可見矣濂之學文五十餘<lb/>
年群書無不觀萬理無不窮碩師鉅儒無不親自意可以造<lb/>
作者之域譬諸登山攀躋峻絶不為不力而崇顛咫尺不能<lb/>
到也此無他受才之有限也世固有巵匜者焉有甕盎者焉<lb/>
有沼池者焉有溪澗者焉有湖江者焉有𬈑渤者焉水充其<lb/>
量則止小固不能為大大亦不䏻為小也濂昔官禁林四方<lb/>
以文来見者甚衆晚閱見心復公之作穠麗而演迤整暇而<lb/>
森嚴劍出襓而珠走盤也發為聲歌其清朗横逸絶無流俗<lb/>
<pb n="KR4e0004_SBCK_056-3a"/>
塵土之思寘諸古人篇章中㡬不可辨遐邇求者日接踵扵<lb/>
門既得之不翅木難珊瑚之為貴公卿大夫交譽其賢名聞<lb/>
九天　皇上詔侍臣取而覧之特　褒羙弗置濂因謂當今<lb/>
方𫀆之士與逢掖之流鮮有過之者焉今来朝京師其徒曇<lb/>
鍠編類成書釐為十卷来徴濂為之序嗚呼文者造化之英<lb/>
華古今之綸貫㫁不可闕也有若公者㧞扵十百之中超然<lb/>
騫舉而慕賢者之閫奥其可傳逺無疑濂烏得不倡體用之<lb/>
說以諗同志㢤有訕濂䧟扵一偏而不可為訓者非知言者<lb/>
也不加功扵文者也是膠柱調瑟而弗知變通者也<lb/>
　　重刻金剛般若尊經序賛<lb/>
三界大師所說般若盖非一種而金剛般若尤為明心之要<lb/>
金剛般若多至五千餘言而阿耨多羅三<graphic n="KR3634" url="https://raw.githubusercontent.com/kanripo/KR-Gaiji/master/images/KR3634.png" mimeType="image/png"/>三菩提九言又<lb/>
為一經之要九言之中而菩提二字復盡攝其義盖菩提者<lb/>
覺也佛則䏻覺衆生則迷也此經拳拳勸誘欲衆生去迷而<lb/>
<pb n="KR4e0004_SBCK_056-3b"/>
就覺爾比丘弘暢孳孳向道其心堅如鐡石近獲呉興趙魏<lb/>
公孟頫所書是經刻本以閩中未之見也特歸重刻之乃来<lb/>
求賛以廣流通賛曰　金剛大碩海普覺扵一切衆生正<lb/>
昏迷夜行大澤中冥冥無所覩了不辨南北坑穽在左右虵<lb/>
虺復横縦軀命不自保䘮壊在俄頃忽遇紅日輪赫然出東<lb/>
方萬象都照了細可分毫毛四維及上下無徃不洞逹是經<lb/>
之化導功徳亦如是比丘最善巧嗜道如嗜利鍥刻行閩粤<lb/>
見者起信心經如大火聚威欿照天赤衆生妄想心見之作<lb/>
灰燼經如四大海中具萬舟楫衆生沉溺者濟之升彼岸經<lb/>
如香積厨珎膳咸充足衆生饑虚者聞香悉飽滿推類而言<lb/>
之更㒒莫䏻盡佛法難度量賛歎輙成妄返觀自性中各有<lb/>
金剛王與佛本一同慎無輕棄者<lb/>
　　唐鑄旃檀神王銅像銘<lb/>
狻猊作冠𬒳于背副以黄金神武鎧匡衛正法億萬載<lb/>
<pb n="KR4e0004_SBCK_056-4a"/>
　　故寜海郭君妻黄氏墓銘<lb/>
天地之間為人倫之綱者有三曰君也父也夫也君統臣父<lb/>
統子為綱固宜妻與夫齊亦以繫之者何盖夫者婦之天婦<lb/>
能尊夫夫䏻統妻則倫紀脩明而家政嚴飾不然則反目之<lb/>
禍作而斁諸之事起矣其有生䏻敬夫如賔殁而服䘮若父<lb/>
者孰不謂之賢㦲予扵寜海黄夫人之事不䏻無所感也夫<lb/>
人諱珍生有淑質父某與其母王氏絶愛之年十八歸同里<lb/>
郭君仁壽夫人尊之甚異動静必遵禀而行毫末不敢欺内<lb/>
外諸政率皆親涖雖甚勞勩弗惮君好賔客朝夕酣觴淋漓<lb/>
談辨以為適家單不䏻備物夫人極意營集不使知窘澁之<lb/>
狀君一日入台城殁扵旅邸夫人聞之慟絶者数四及靈車<lb/>
至庭撫棺　號遂暈眩仆地㡬欲無生以湯藥灌之移刻乃<lb/>
蘇治䘮一循古禮布苫柩側取石爲杭不觧衣而臥者三月<lb/>
石有稜當枕䖏肌肉成創創液浸淫其子泣爭欲以木易之<lb/>
<pb n="KR4e0004_SBCK_056-4b"/>
不許二年弗御酒肉柴毁骨立與人言則曰未亡人未亡人<lb/>
未嘗有愉色或曰孝子之䘮父其有過扵夫人者乎或曰夫<lb/>
人之事夫固至矣其扵君舅君姑殆有過無弗及焉事舅姑<lb/>
固孝矣其在家也善奉父母亦有過無弗及焉其後父母無<lb/>
子而終相夫卜宅兆瘞之哀慕至老不衰若夫人者豈古之<lb/>
所謂無愧人道者非邪嗚呼位極三旌有不足榮也禄盈萬<lb/>
鍾有不足貴也名傳四裔有不足多也此權勢者可僥倖而<lb/>
致也惟夫制行可以厚人倫可以移風俗古今人莫不多之<lb/>
貴之榮之亘天地始終而不可泯也其不可泯者非有増三<lb/>
綱九法之重者乎夫人之事烏可使之不傳乎夫人夀五十<lb/>
六卒扵洪武己未正月二十三日以其年某月日葬扵某山<lb/>
生子四彌逺濬俊女一適傅士常孫三女二予在京師濬爲<lb/>
太學生嘗從予㳺以文學知名于時濬来請銘銘曰<lb/>
振其綱萬目乃張卑尊而有常庻各循乎降衷叶苟反于斯<lb/>
<pb n="KR4e0004_SBCK_056-5a"/>
維家之殃懿㢤夫人厥徳允臧可以重<graphic n="KR0595" url="https://raw.githubusercontent.com/kanripo/KR-Gaiji/master/images/KR0595.png" mimeType="image/png"/>倫而樹世防彤筆<lb/>
煒煌特以昭其蔵<lb/>
　　明辯正宗廣慧禪師徑山和上及公塔銘<lb/>
姑蘇之區山川清妍其所毓人物性多敏慧學禪那者以攻<lb/>
辭翰辨噐物為尚雖㩀位稱太師亦莫不皆然自宋季以迄<lb/>
于今提唱逹摩正傳追配先哲者唯明辯王宗廣慧禅師一<lb/>
人而已師諱智及字以中蘇之呉縣顧氏子父茂卿母周氏<lb/>
師之始生靈夢發祥及入海雲院為童子智光日顯釋書興<lb/>
儒典並進其師嘉之同見閩國王清獻公都中公大賞異留<lb/>
居外舘撫之如己子使其祝髮受具足戒師聞賢首家講法<lb/>
界觀徃聴之未及終章莞爾而咲曰一真法界圓同太虚但<lb/>
渉言辭即成賸法縦獲天雨寳華扵我奚益㢤遂走建業見<lb/>
廣智訴公扵大龍翔集慶寺廣智以文章道徳傾動一世如<lb/>
張文穆公起巖張潞公翥危左丞素皆與之㳺以聲詩倡酬<lb/>
<pb n="KR4e0004_SBCK_056-5b"/>
為樂師微露文彩珠㓗璧光廣智及群公見之大驚交相延<lb/>
譽唯恐後師之同𫀆聚上人訶曰子才俊爽若此不思負荷<lb/>
正法甘作詩騷奴僕乎無盡燈偈所謂黄葉飄飄者不知作<lb/>
何見觧師舌噤不能荅即歸海雲匈中如礙巨石目不交睫<lb/>
者踰月忽見秋葉吹墜于庭豁然有省機用彰明觸目無障<lb/>
師雖自慶幸然不取正有道恐渉偏執扵是杖䇿㳺虎林升<lb/>
變徑山謁寂照端公自列其所證甚悉𥘉寂照嘗以法噐期<lb/>
師聞其言喜甚因勘辨之師随機而荅隼落秋空而兔走荒<lb/>
原也精神參㑹不間一髮未㡬命執侍左右以便咨叩俄遷<lb/>
主蔵室師取三乗十二分教益温繹之宗通說貫衮衮如懸<lb/>
江河聲光煒燁頓超諸老上至正壬午江南行宣政院舉師<lb/>
出世昌國之隆教海濵之民暨清凈四衆手持香華百里驩<lb/>
迎如見諸佛師為升座說法不翅大将樹建旗皷申令發號<lb/>
聞者靡不畏服乙酉轉鄰刹普慈其激揚誘掖如隆教時戊<lb/>
<pb n="KR4e0004_SBCK_056-6a"/>
戌江浙行省左丞相逹識帖穆爾兼領院事延師主杭之凈<lb/>
慈兵燹之餘艱窘危厲人所不䏻堪師運量有方軌範峻整<lb/>
綽有承平遺風較之普慈君子恒謂過之丞相猶謂未盡尊<lb/>
師之道辛丑之秋復請住持徑山𥙷寂照故䖏師亦不辭而<lb/>
往風動四方考徳者愈衆亡頼男子瞿範日饕盤飱主庖者<lb/>
厭之瞿銜而去赴部使者訴院之僚属受賕誣師爲通衷私<lb/>
使者攝師問状師了無懼色癸卯省憲二府白其冤強師復<lb/>
還徑山緇素駿奔如戴父母至有樂極而悲泣者　呈明龍<lb/>
興洪武癸丑　詔有道浮屠十人集京師大天界寺而師實<lb/>
居其首以病不及召對乙卯　賜還窮隆山山即海雲所在<lb/>
也戊午八月忽示微疾至九月四日索筆書偈而逝九日行<lb/>
茶毗法火𦦨化成五色有氣襲人如沉水香齒牙数珠不壊<lb/>
遺骨紺澤類青流離色室利羅交綴扵上是日其徒大均士<lb/>
龍等蔵扵所居山之隂寳盈分瓜髮歸徑山卜扵無等才公<lb/>
<pb n="KR4e0004_SBCK_056-6b"/>
塔右瘞焉世夀六十八年為僧五十一夏度弟子若干人嗣<lb/>
其法者若干人師長身山立昻然如孤松在壑威令嚴肅其<lb/>
下無敢方命故所至百廢具興然䖏事逹變接引後進又如<lb/>
春風時雨之及物使人不自知元帝師以為賢為錫今號云<lb/>
師在天界時濂頗獲聞其緒論扵其殁也上首弟子普慶住<lb/>
持道衍藉是之故自状其行来請銘夫圎眀妙性實具三千<lb/>
四聖六凡悉從中現諸佛不得已而說經雷動蟄驚風行草<lb/>
偃者為明此性也諸祖不得已而忘經絶其枝末直探其本<lb/>
根者亦明此性也性在是則道在是矣奈何道䘮性乖非惟<lb/>
學徒為然至扵師表當世者一從事扵末學曲藝之間以資<lb/>
清玩其去佛祖之道盖亦逺矣有如師者可不表之以為東<lb/>
南龜鏡㢤師出世時窮隆山石夜走及涖普慈神降扵人述<lb/>
師清嚴之状天之生師殆不偶然四㑹語有録其機縁巳備<lb/>
載之兹不敢勦入也銘曰<lb/>
<pb n="KR4e0004_SBCK_056-7a"/>
華𣑽諸祖所了唯心凾乾盖坤開陽闔隂萬彚芸芸靡不苞<lb/>
括肯捐全軀而局一髪奕葉相仍軌轍弗殊融通小大無礙<lb/>
無拘猗歟禪師神觀孤聳文彩漸彰雲流山涌一旦易慮靣<lb/>
壁自治攝念入定如斬棼絲秋葉之零飄堕庭戺仰視青天<lb/>
一碧萬里我性之覺澄諸碩師機鋒交觸劔㦸差差出世海<lb/>
濵人天拱手發祥含徴白石夜走全提正印法皷頻撾以眼<lb/>
聞者㫁除空華由其見凝轉識為智珠璣落𥿄亦苐一義方<lb/>
嶽大臣遣使候迎陟于南屏惟徳之馨名山列五首曰雙徑<lb/>
匪私扵師南東龜鏡輕儇小夫僣不自懲皦皦白璧何憂蒼<lb/>
蠅風騰波掀萬辭嗟惜是非既昭重涖舊席昔師之去泉流<lb/>
哭聲師今之旋卉木含榮世縁已終微笑而㓕設利如珠綴<lb/>
扵紺骨末學兢奔曲藝宏施胡不反觀本賔在斯遺光所𬒳<lb/>
千載猶淺瞻之仰之誰敢不勉<lb/>
　　蘇州萬夀禪寺重搆佛殿碑<lb/>
<pb n="KR4e0004_SBCK_056-7b"/>
蘇之長洲東北二里萬夀報恩光孝禪寺在焉𥘉晋義熈中<lb/>
有沙門曰法愔自西域至中夏與慧逺法師結社廬山已而<lb/>
来蘇以念佛三昧化導有情蘇人翕然歸之為建凈夀院梁<lb/>
時更名安國唐長夀二年又更名長夀㝷毁于兵吳越錢氏<lb/>
有國中吳軍節度使錢文奉重作之又更名安國長呉夀禪<lb/>
院始易禪僧明彦主之宋大中祥符二年丁晋公為奏改為<lb/>
萬夀崇寜二年詔加崇寜扵萬壽之上政和𥘉又更名天寜<lb/>
紹興七年復詔更今額為徽宗薦嚴之所元至正末天下大<lb/>
亂寺為兵所焚羣僧散走鞠為椔翳之埸　國朝洪武癸丑<lb/>
蒲圻魏君觀来為郡周視廢基蹙額而言曰是刹之廢不得<lb/>
名浮屠不足以起之行中禪師仁公乃寂照和上世適今住<lb/>
虎丘徳涵道融堪為人天師且兼通儒家經發為辭章嚴簡<lb/>
而有法内外之學雙至中興之責庻其在是乎遣使者致書<lb/>
幣凡三徃而後應之視其寝室則床第篾如也稽其穀粟則<lb/>
<pb n="KR4e0004_SBCK_056-8a"/>
盎無斗儲也訊其執役則童隷無有也師泊然獨居若享萬<lb/>
鍾之禄者曾未㡬何僧之散者復還逺近清修士魚貫而來<lb/>
有饋食者有供三衣者有施黄白金者禪師曰可矣戒左右<lb/>
重搆大雄殿五楹間鑿石于山市材于江陶瓦于郊工者奏<lb/>
技壮者獻力鞠明究曛不督而集四阿有嚴若翬斯飛丹雘<lb/>
絢爛眩人心目僝工扵甲寅春二月至乙卯冬十月厥事告<lb/>
成禪師太息曰寺之凢役殿為鉅殿既成門廡堂室當易為<lb/>
爾吾耄矣宜選春秋强盛者繼之禪師乃退居松林蘭若勤<lb/>
舊合輿議延瑩中瓛公嗣其席瓛公嘗請業禪師不復固辭<lb/>
乃走吴江水月廢刹輦致三世如来像妥奉殿中觀者起敬<lb/>
瓛公晝夜孳孳将次第成禪師之志復来請文以示後之人<lb/>
誠可謂賢也巳嗚呼大千界中不離一念建治銷毁随感而<lb/>
形昔也兹刹付之虐𦦨化樓觀而為灰燼果誰使之㢤此一<lb/>
念也今也剪翳剔荒變瓦礫而成𣑽官又孰為之㦲亦一念<lb/>
<pb n="KR4e0004_SBCK_056-8b"/>
也善惡之所繫其懸隔有如此者可不慎歟禪師起廢之功<lb/>
無讓扵開基瓛公善繼之力必漸復扵舊觀皆肇扵一念之<lb/>
善者也法社緇衣之士来居扵兹来㳺扵兹尚當擴而充之<lb/>
為聲聞為縁覺為菩提蕯埵雖等妙二覺亦可拾級而升無<lb/>
有出扵此念之外者母徒委為有漏因果而忽之㢤寺有唐<lb/>
僧貫休所畫十六羅漢像頗著靈異吴越時邵思寳䓁共建<lb/>
尊勝二石幢今猶存詩曰　牽牛南斗姑胥墟義熈神僧建<lb/>
𣑽居相傳正受啓凢夫以法籠絡為周阹洿泥欲現金芙蕖<lb/>
盛衰相㝷雲卷舒歲㡬及千道如𥘉飛樓湧殿薄太虚欝攸<lb/>
毒燄翻赤烏化為灰燼無復餘上遮叢棘下夫須白烟斜日<lb/>
寒隼呼虎丘尊者名浮屠見性烱若摩尼珠匈中蔵書比石<lb/>
渠應聘而起三嘆吁食無糗粮衣無𥜗赤立何以興吾廬瀟<lb/>
然一榻結雙趺風聲颯颯撼州閭四方聞者魚貫趨布泉盈<lb/>
槖果滿車稇載有若神鬼輸成此寳搆只湏臾龍礎承楹列<lb/>
<pb n="KR4e0004_SBCK_056-9a"/>
碔砆榱題攅星塗以朱日月回薄氣扶輿攝慳破執道力驅<lb/>
空中楼閣齊毗盧法筵誰嗣乃其徒利如干将温六瑚吴江<lb/>
有刹委平蕪尚留像變金作膚妙荘嚴像愍且都輦致中座<lb/>
青蓮敷直掲紅日升天衢大綱既挈萬目攄三門夾序暨堂<lb/>
塗勢可馴致當不孤秪今勝槩瓊然殊黒白駢首施拜膜鏜<lb/>
鞳始獲聞皷魚有情弱質同巴且暮枯寜復論朝腴一念摇<lb/>
曵風中旟大雄慈憫猶已痛乃假塔廟作世模由外脩内垢<lb/>
凈除事為不落有與無空空色色皆真如作銘者誰列仙儒<lb/>
鐫之青瑶字縈紆後千百載期不渝<lb/>
　　八支了義凈戒序賛<lb/>
善世禪師蕯訶拶釋理自天竺来東土敷宣正法化導諸有<lb/>
情衆近依契經𨳩演八支了義凈戒分别事理二犯事犯易<lb/>
遮理犯難制扵是推致其極使人咸知法性本空𥘉無證脩<lb/>
㫁常不立真妄雙泯佛之大戒盖無踰扵此矣禪師既巳著<lb/>
<pb n="KR4e0004_SBCK_056-9b"/>
爲儀文命其弟子智光譯爲華言以廣流通而請金華宋濂<lb/>
爲之序濂遂合爪作禮而說賛曰　我聞波羅提木义二百<lb/>
五十爲防止扵中各具四威儀合爲一千無剰欠過去見在<lb/>
及未来循環終始至三千若以三千攝衆義分配身口七支<lb/>
間漸成二萬一千数對治三毒諸惡業大無不統小無遺輾<lb/>
轉八萬四千門法門髙深固難測終不䏻違事理外事戒爲<lb/>
縁通萬境乃扵别别無因果㩀行凌犯即制伏是則名爲别<lb/>
觧脫理戒由其㫁惑故道性虚通随類遣不随縁别起纒縛<lb/>
是則名爲正觧脫西天佛子最善巧開演八戒度衆生重輕<lb/>
利鈍盡包羅内外無爲亦如是法門雖多趨則一此謂持簡<lb/>
以御煩有䏻𬒳此護命鎧魔軍雖强不敢侵三學殊塗戒爲<lb/>
首由戒生定以至慧願入毗盧大道埸一念不生成正覺<lb/>
　　題禊帖<lb/>
唐太宗詔供奉官四人臨摹褉帖趙模諸葛貞得其筆意湯<lb/>
<pb n="KR4e0004_SBCK_056-10a"/>
普徹得其形似而馮承素扵形意二者兼有之此卷精神飛<lb/>
動下扵右軍真跡一等其或出扵承素者歟<lb/>
　　題唐摹東方朔畫像賛<lb/>
右唐人所摹東方朔畫像賛圭角混融而光精燁然非深知<lb/>
晋人筆法者不能予在中秘獲觀禇登善鈎搨黄庭經與此<lb/>
正同雖𥿄墨亦不殊信可寳也<lb/>
　　題禇書千文<lb/>
禇遂良書見扵石刻者世亦甚鮮况其真蹟乎今觀所書千<lb/>
文柔勁險媚真如鐡綫縈結而成或者評為栁誠懸所臨禇<lb/>
書似則似矣其入神䖏恐非誠懸所至也<lb/>
宋學士文集卷第五十六　芝園後集卷第六<lb/>
<pb n="KR4e0004_SBCK_056-10b"/>
</p>
<p>
</p>
  </div>
</body>
</text>
</TEI>
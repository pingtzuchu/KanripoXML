<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_004-1a"/>
宋學士文集卷第四　鑾坡集卷第四即翰苑前集<lb/>
　　元隱君子東陽陳公先生鹿皮子墓志銘<lb/>
婺之東陽有隱君子戴華陽巾裁鹿皮為衣種藥銀谷澗中<lb/>
當春陽正毁翫落紅扵飛花亭上亭下有流泉花飛隊泉中<lb/>
與其相廽旋良久而去君子樂之日往觀弗厭既而入太霞<lb/>
洞著書其書縦横辯博孟軻氏而下皆未免扵論議元統間<lb/>
濂甞候君子洞中君子歩屧出速坐之海紅花底戒侍史治<lb/>
酒漿𦵔醢親執斚獻酬歌古詞以為驩酒巳君子慨然曰秦<lb/>
漢而下說經而善者不傳傳者多不得其宗淳熈以来羣儒<lb/>
之說尤與洙泗伊洛不類余悉屏去傳注獨取遺經精思至<lb/>
四十春秋一旦神㑹心融灼見聖賢之大指譬猶明月之珠<lb/>
失之二千年上自王公下至甿隷無不倀倀日索之終不可<lb/>
致牧豎乃獲扵大澤之濵豈可以人賤而并珠弗貴乎吾今<lb/>
持此以解六經决然自謂當㫁来說扵吾後云濂乃避席而<lb/>
<pb n="KR4e0004_SBCK_004-1b"/>
問曰其意云何君子曰吾以九疇爲六府三事而圖書爲易<lb/>
象者不可誣以片言統萬論而天下古今無疑義以庸言釋<lb/>
經于而野人君子無異辭謂神所知之謂智知天下殊分之謂<lb/>
禮知分之宜之謂義知天地萬物一體之謂仁禮復則和之<lb/>
謂樂謂天地萬物一體經子之會要一視萬物則萬殊之分<lb/>
正家齊國治而天下平矣濂未達請復問其詳君子曰國家<lb/>
天下一枳也枳一爾而穰十焉枳有穰而一視之其扵人則<lb/>
仁也發而視之穰有十則等有十其扵人則君臣父子長幼<lb/>
之等夷刑賞予奪之殊分所謂禮也視十爲十者禮之異視<lb/>
十爲一者仁之同分愈異則志愈同禮愈嚴則仁愈篤者先<lb/>
王之道也分愈異者志愈同故合枳之穰反求其故地枚舉<lb/>
而銓次焉者差之黍銖則人已無别犬牙錯而不齊歛之不<lb/>
合而一不可見禮愈嚴者仁愈篤故治國家天下者不以禮<lb/>
則彜倫斁禮樂廢而仁亡是故洙泗伊洛朝夕之所陳者天<lb/>
<pb n="KR4e0004_SBCK_004-2a"/>
下萬殊之分視聽言行之冝所操者禮之柄耳故學聖人者<lb/>
必始扵禮焉故一體萬殊者孔子之一貫扵洙泗伊洛之言<lb/>
無不統者也理一分殊之義廢則操其杖葉而舎其本根洙<lb/>
泗伊洛之㑹要不可見章句析而附會興遺經不可識矣濂<lb/>
受其說以歸間嘗質之明經者或者曰近時學經者如三尺<lb/>
之重觀優扵臺下但聞臺上語笑聲而弗獲見其形所以不<lb/>
知妍媸唯人言是信君子之論偉矣或者曰伊洛之學大明<lb/>
扵淳熈未易遽取舎之也自時厥後為貧㳺仕奔赱扵四方<lb/>
不及再候君子以畢其說聞君子益以斯道為已任汲汲焉<lb/>
惟恐不傳靡晝靡夜操觚著所見扵書書成卽刻梓示人復<lb/>
貽書扵濂白予瀕死吾道若無所授子聰明絶倫何不一来<lb/>
片言可盡也憂患相仍亦未及往而天下日趋扵亂君子之<lb/>
室廬亦燬扵兵寓子婿王為家㽞六年之久遘微疾黙坐扵<lb/>
一室不食飲者踰月縣令遣醫来視疾君子麾云曰吾年八<lb/>
<pb n="KR4e0004_SBCK_004-2b"/>
十又八其死宜矣何藥之為未㡬翛然而逝實至止乙已十<lb/>
月戊申也君子姓陳氏諱樵其字為君采人因其衣鹿皮故<lb/>
又號為鹿皮子表隱趣也其先居睦之冨春宋之中葉来従<lb/>
東陽太平里世為衣冠巨族曽祖居仁祖嚞登仕郞父取青<lb/>
國學進士從郷先生石公一鼇與聞考亭之學有志節嘗抗<lb/>
章詆權臣賈似道誤國及宋亡元丞相伯顔見其章𣣔用之<lb/>
辭君子㓜學扵家庭繼受易書詩春秋大義扵李公直方其<lb/>
扵天下之書無不讀讀無不解學成而隱邈然不與世接唯<lb/>
寤寐群經思一洗支離穿鑿之陋形扵談辨見扵文辭恒懇<lb/>
懇為人道之文辭扵状物寫情尤精然亦自出機軸不蹈襲<lb/>
古今遺轍讀之者以其新逸超麗喻為挺立孤松群葩俯仰<lb/>
下風而莫之敢抗或就之學則斥曰後世之辭章乃士之脂<lb/>
澤時之清玩耳舎六經弗講而事浮辭綺語何㢤少作古賦<lb/>
十餘篇傳至成均生徒競相謄寫謂絶似魏晋人所㯢君子<lb/>
<pb n="KR4e0004_SBCK_004-3a"/>
則諱之不復肯為也君子足跡未嘗出里門而名聞逺達朝<lb/>
著知名之士若虞文靖公集黄文獻公溍歐陽文公玄皆慕<lb/>
之以為不可及移書諮訪如恐失之性復至孝父患風攣君<lb/>
子扶之以行歲久益勤後為風痰所侵氣弱不能吐君子截<lb/>
竹為筩時吸而出之母郭夫人殁君子不見見其遺衣輒奉<lb/>
之嗚嗚而泣生平未甞言利苟非其義千駟萬鍾弗為動家<lb/>
雖素饒扵貲痛懲膏梁之習惡衣菲食以終其身遇歲儉輒<lb/>
竭粟賑里閭自取来牟以續其食嘗發所蔵錫為噐工人持<lb/>
歸乃白金也悉易之或以告君子君子一咲而巳嗚呼君子<lb/>
已矣世豈復有斯人㢤君子所著書曰易象數新說曰洪範<lb/>
傳曰經觧經曰四書本㫖曰孝經新說曰太極圖解曰通書<lb/>
解曰聖賢大意曰性理大明曰荅客問曰石室新語曰淳熈<lb/>
紏繆曰鹿皮子曰飛飛觀小藁合數百卷君子正配朱氏先<lb/>
若干年卒生延年大年耆年喬年昌年大年至正庚寅中鄊<lb/>
<pb n="KR4e0004_SBCK_004-3b"/>
闈乙榜苐一署徽州路歙縣教諭側室某氏生逢年君子沒<lb/>
時諸子唯喬年在餘皆先卒女三人其壻即王為次則俞某<lb/>
張紹先孫男九人庭玉庭珪庭筠庭鸞庭鳳庭堅庭誨庭其<lb/>
庭某女四人適徐信俞本虞某　某曾孫男五人紹宗超宗<lb/>
林宗某宗某宗女三人在㓜喬年庭堅等洎王為以是年十<lb/>
二月某甲子奉柩葬扵縣西南四十里懐徳鄊斗潭山之原<lb/>
縣長貳及學士大夫門弟子咸㑹莫不洒泣塟後五年其髙<lb/>
第弟子楊君芾乃為撰列行状一通而喬年同王為持示金<lb/>
華宋濂再拜請為銘嗚呼君子以超絶之資矌視千古若一<lb/>
旦暮期以孔子為師而折衷羣言之是非不徇偏曲不尚詭<lb/>
隨必欲暢其巳說而後已可謂特立獨行而無畏懾者也非<lb/>
人豪其能之乎雖然淳熈二三大儒其志将以明道也初亦<lb/>
何心扵固必使君子生扵其時與之上下其論未必無起予<lb/>
之歎而君子之衆說亦或藉其損益以就厥中則所造詣者<lb/>
<pb n="KR4e0004_SBCK_004-4a"/>
愈光輝混融而卓冠扵後先矣天之生材相違而不相值毎<lb/>
如此竟何如㢤然君子措慮之深望道之切其所傳者確然<lb/>
自成一家言殆無疑者世之人弗察伐異黨同常指君子為<lb/>
過髙是豈窺見其衡氣機者㢤濂也不敏竊有慕洙泗伊洛<lb/>
之學有志弗強日就卑近不足以測君子所至之淺深而君<lb/>
子則欲進而教之今因請銘故備著昔日問荅之辭扵其首<lb/>
後之傳儒林者尚有所稽焉其稱為君子者君子盖有徳之<lb/>
通稱尊之可謂至矣銘曰<lb/>
洙泗傳聖髄兮伊洛發遺精天人既混合兮陽隂悉苞并無<lb/>
聞不開闡兮金石奏和平自兹益演繹兮白日中天行如彼<lb/>
藝黍稷兮薅去莠與稂舂實成白粲兮詔使来者嘗有夫起<lb/>
東海兮吐言一如鏞噌吰違幽隱兮務使聲逺揚豈欲異塗<lb/>
轍兮理致無終窮著書動盈車兮片言類括囊中有萬寳玉<lb/>
兮包絡無遺亡觧之溢衆目兮瓌異吁可驚似茲海外珍兮<lb/>
<pb n="KR4e0004_SBCK_004-4b"/>
神光燁如虹茍施琢刻工兮㝎可獻明廷下可奉公侯兮上<lb/>
可奠方明胡為堕空山兮枯槁埋光晶鹿皮剪為裘兮峩冠<lb/>
䞉垂纓臨流翫飛花兮心與烟霞冥清風與逸氣兮横絶字<lb/>
宙中食道身自腴兮疇計禄位豊婆娑太霞洞兮卒以上夀<lb/>
終斗潭向東流兮内有八尺塋鬼神必訶衛兮靈氣結華英<lb/>
永為文字祥兮千祀垂休聲<lb/>
　　元故承務郎道州路總𬋩府推官李府君墓銘<lb/>
東陽李思文從州縣辟舉試校官吏部吏部移禁林儀曹同<lb/>
命題試之既中選将歸涖教事謁濂成均再拜而起涕下如<lb/>
綆縻良乆乃曰先府君之殁三十四年矣憂患之相仍金革<lb/>
之紛擾餬口四方曾無寜歲今天地清寜六合一家幸重卜<lb/>
宅兆改葬先府君于髙原之上而縣繂之碑未有刻文敢奉<lb/>
行状以請子知先人者冝為銘濂諾之乆未及為思文復貽<lb/>
書見速情辭愿欵讀之令人感動王事有嚴雞號即乗馬出<lb/>
<pb n="KR4e0004_SBCK_004-5a"/>
逮還且已若懸鼓矣深慙有孤孝子之意扵是爇燈牗下按<lb/>
状而序之曰府君諱𥙿字公饒姓李氏其先自洛陽遷桐江<lb/>
九世祖著復自桐江遷婺之東陽著之孫悅字公瑜當宋宣<lb/>
和庚子方臘叛其黨来㓂縣悅與兄匿灌莽中兄爲盗所執<lb/>
𣣔兵之恱亟趋出願以身代昆弟争相就死㓂義恱之爲荷<lb/>
戈而去及㓂平越帥劉忠顯公統軍至欲悉誅從亂民恱時<lb/>
與莫府議諫止之活人數千恱生皓皓有六子十三孫皆惇<lb/>
尚詩書而簮纓蟬聮從此始其事詳載家乗此不書諸孫有<lb/>
諱大同者從朱文公吕成公㳺登嘉㝎癸未進士苐仕至寳<lb/>
謨閣直學士通議大夫工部尚書君之髙祖也曾祖諱自立<lb/>
淳祐<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>丑進士通直郞通判慶元軍府事祖諱箎登仕郞監<lb/>
寜國府城下酒麪務父光逺值宋亡爲元不屑仕後以府君<lb/>
貴贈承事郎同知汴梁路許州事妣某氏贈宜人府君㓜失<lb/>
父母鞠扵㛐氏事諸兄有若嚴君既就外傳即知家學相仍<lb/>
<pb n="KR4e0004_SBCK_004-5b"/>
之盛確然思以踵其後發扵聲詩皆中繩尺甫冠聞許文懿<lb/>
公講道扵八華山中躡屐從之推明濂洛關閩之學乆之因<lb/>
喟然嘆曰學之所貴者明體適用苟不見諸用猶玉巵而無<lb/>
當未見其可也乃徑别親友杖䇿逰京師撰至治聖徳頌一<lb/>
篇詣丞相府上之丞相以聞英宗召見玉徳殿令宿衛禁中<lb/>
居無何翰林羣公以府君才藻清麗不當在持㦸之列遂奏<lb/>
爲國子生㑹虞文靖公来爲祭酒極噐府君每有撰𫐠輙瞑<lb/>
目倡言可書云云府君執筆次第書云云及文成朗誦扵公<lb/>
前公遂指授以制作之故所謂篇章字句四法逐一縯繹之<lb/>
府君之學扵是大進薦紳之家争欲府君出其門下天暦巳<lb/>
已國子分監扈從上京歲適當賔有㫖命就試府君領開平<lb/>
府薦送至順庚午擢進士上第授承事郎同知汴梁路陳州<lb/>
事有朱衣象笏之賜𥘉大河南决州民扶挈旄倪赱旁郡<lb/>
凍餒道路倀倀無所歸及河復故道府君適至與民約曰爾<lb/>
<pb n="KR4e0004_SBCK_004-6a"/>
亟返安尓妻孥治尓田廬科繇之事吾為尓緩諸民曰衆未<lb/>
敢還者正坐此耳相率而歸至數千人蔡河亘城北舊建橋<lb/>
以利<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>者河水暴悍齧橋橋善圯府君重作之檄属邑五長<lb/>
吏分程集事不日而功成倡優為戯劇以射民利晝夜聚觀<lb/>
皆廢所執業府君患之捕寘于法有挾權貴人勢𣣔脫去者<lb/>
府君持之愈急一城震悚俗尚鬼當歲時之隙往往斬羊豕<lb/>
為牲使巫覡歌舞以樂鬼比屋相倣以為不若是則厲氣将<lb/>
作府君召閭師里胥語以鬼神情状亹亹數百言逓相奔告<lb/>
其俗遂變市設駔儈本以求民平黠者反舞智病民畏其近<lb/>
官茹抑忍苦莫敢赱白者府君擿發隱伏橽諸市而易之州<lb/>
有學乆廢弗治府君往舎菜巳周視後先皆傍穿上漏不足<lb/>
以障雨風慨然曰此教基也使其若是可乎即命更朽腐為<lb/>
堅良治丹堊而飾之復聘賢師儒使坐堂上申飾五倫之教<lb/>
民大恱部使者行郡嘉之舉府君可任臺察之職章上不報<lb/>
<pb n="KR4e0004_SBCK_004-6b"/>
府君既滿秩遂謁選京師巳而其子彪死干家君傷之欝欝<lb/>
成疾荏苒踰二年竟卒扵旅邸時重紀至元戊寅正月癸丑<lb/>
也享年四十有五卒後一月中書始改承務郞道州路總𬋩<lb/>
府推官命雖下不見拜矣府君配蔣氏将仕佐郎典用監知<lb/>
事吉相之女封宜人後一年卒子男五人長可道以府君䕃<lb/>
任蘄州路黄梅縣稅務大使次貫道至正甲午進士将仕郞<lb/>
饒州路鄱陽縣丞未上辟詹事院掾史後十九年卒次即彪<lb/>
次順道次思文入　國朝為東陽縣儒學教諭即来請銘者<lb/>
女二人適趙古臣盧璡孫男七人思志思孝思恭思悌思禮<lb/>
思祖思儉府君既沒貫道不逺五千里奉柩南還家徒四壁<lb/>
乆不克襄事後十年為至正丁亥十二月某甲子始與蔣氏<lb/>
合塟西部鄊之錢塢堪輿家曰不利又二十年乃改塟懐徳<lb/>
郷黄山之原去尚書公墓二里而近所謂重卜宅兆者其時<lb/>
則吴元年丁未十一月之癸巳也濂生也後少府君十有六<lb/>
<pb n="KR4e0004_SBCK_004-7a"/>
歲𥘉識府君扵婺城之南容儀秀潔如玉樹臨風皦然美丈<lb/>
夫也及讀府君之詩曰中行齋藁者姿態閑婉復類其為人<lb/>
心慕豔之碩締忘年之交而九京不可作矣幸獲與府君之<lb/>
子貫道㳺同試藝扵鄊闈貫道既先登濂竊以謂府君之家<lb/>
科目相繼起貫道是舉足以慰府君扵泉下曾未㡬何而貫<lb/>
道亦死矣嗚呼三十餘年之間而哭府君父子焉予髮𣣔不<lb/>
頒白其尚可得邪銘曰<lb/>
嗚呼府君可止扵斯椘椘其容儀衮衮其脩辭其才又足以<lb/>
見諸設施使魯無君子者斯焉取斯嗚呼府君竟止扵斯雖<lb/>
五尺之童麄有所知期必躋扵膴仕亦不虞其若斯豈天道<lb/>
之不齊抑人事之有參差自古以来何莫不由扵斯嗚呼府<lb/>
君其死孔悲年不踰扵五十學僅克扵一施則夫突梯而滑<lb/>
稽如脂而如韋壽享扵耆頥好爵之是縻者彼何人斯彼何<lb/>
人斯<lb/>
<pb n="KR4e0004_SBCK_004-7b"/>
　　元故韶州路儒學教授曾府君石表辭<lb/>
府君諱順字至順姓曾氏郕國公四十九代孫郕國家扵魯<lb/>
十四傳至都鄊侯據始避新室之亂徙豫章子孫日盛大江<lb/>
之南言曾氏者皆宗焉又六傳至略遷扵臨川又十二傳至<lb/>
唐沂州刺史可徒生司空洪立司空生散騎常侍延鐸常侍<lb/>
又遷于南豐生四子長曰仁暠生志及文照南唐時又同遷<lb/>
臨江新塗縣之吉陽里文照舉童子科生乾度宋淳化三年<lb/>
進士仕至太常少卿贈刑部尚書志生易用易用生侃侃生<lb/>
髙安丞斧擢元祐六年進士第又遷縣之髙元里屏山之下<lb/>
生用先用先生嶽嶽生愿正愿正生翊翊生汝舟汝舟生兼<lb/>
善能傳黄文肅公榦之學為時名儒生軍噐監簿天麒天麒<lb/>
倜儻有大志常居文信公天祥幕府又從賈丞相餘慶等奉<lb/>
使扵元竟全節而歸則府君之父也府君性警敏自㓜輒有<lb/>
聞時信公之弟文惠公璧来為郡招府君與其子文荘侯陞<lb/>
<pb n="KR4e0004_SBCK_004-8a"/>
共學陞既秀頴府君能與之競爽其師胡君端一亟目之爲<lb/>
二俊當宋𥘉改物遺黎故老猶有存者監簿君日開尊共飲<lb/>
劇談先代文獻府君從旁聽之有疑則問唯恐其不傾盡諸<lb/>
老爲之嘖嘖愛賞元至正中程文憲公鉅夫奉詔求賢江南<lb/>
𣣔薦府君才可用監簿君止之曾未㡬何部使者趙君孟迎<lb/>
以茂才舉署饒州路儒學録改袁州陞南雄州儒學正士皆<lb/>
服其化而爲率徳勵行之歸㑹科目詔行府君欣然應書不<lb/>
利退而歎曰吾能損所學以徇時好㢤因不復踐塲屋鄊友<lb/>
范文白公梈清脩之士也極慎許與憫府君官不充其才會<lb/>
御史銓選廣中力薦之扵是板授韶州路儒學教授未及上<lb/>
吏部巳别選遂止賢公卿多稔府君行𣣔强起之府君辭巳<lb/>
而長子受辟爲校官季子以春秋舉于鄊取苐五名文解府<lb/>
君喜曰吾何以仕爲乃陶然自放清泉白石間與髙人逸士<lb/>
相㳺樂府君被服儼雅揮麈談咲皦然如霞外人世間塵土<lb/>
<pb n="KR4e0004_SBCK_004-8b"/>
不可得而侵也善鍳㝎古噐物暨法書名畫毎傳玩以為適<lb/>
或取琴鼓一再行焚香黙坐超然與造物者㳺一旦遘疾預<lb/>
告終期召婚友入榻前與之言别意甚懇懇介婦方歸寜命<lb/>
趣之還既至正衣冠起坐撫㓜孫頂曰吾遅汝久矣復東首<lb/>
而卧翛然而逝實至正七年春三月某甲子也夀七十有五<lb/>
歛之日風雨晦㝠室廬之後大木俱㧞君子異之九年春正<lb/>
月壬寅奉柩葬于屏山麓堪輿家謂不利以某年月日改葬<lb/>
同里夏方之原府君孝友天至監簿君得痞疾甚劇府君泣<lb/>
禱上下神祗夜夢三士告之曰服二附湯當瘳巳而果然歷<lb/>
十餘年方沒監簿君沒大母陳夫人年垂九十府君愳夫人<lb/>
之哀夙夜祗奉唯恐少咈其意夫人安之曰吾子雖亡不沒<lb/>
矣季弟甫齓出為伯氏後仲姊生四子而夫亡子絶㓜茫不<lb/>
知所為計從父兄孤子凡三倀倀無所依府君皆鞠飬教訓<lb/>
之使至成立且歸其産所入毫毛不以私其與人交一裁之<lb/>
<pb n="KR4e0004_SBCK_004-9a"/>
以義郡守李章肅公倜聞府君為佳士禮下之李公後以誣<lb/>
免官其門可羅雀府君事之益勤别駕髙翔其知府君不下<lb/>
扵李公及改守浮梁𣣔一見府君赱書速之府君即日命駕<lb/>
既見相勞苦甚勤未㡬徑上馬出城去翔聞之大驚追餞十<lb/>
數里且曰公能逺来何遽往如是邪府君曰既見君子不還<lb/>
将焉求翔歎息而去性尤仁慈振貧䘏匱每不遺餘力臨川<lb/>
姜肅長沙譚志仁旴江王旭皆顛沛流離數瀕扵危亡府君<lb/>
能振之是三人者徳之謂殺身亦不能報云府君容貌魁梧<lb/>
須髯如㦸為文辭不務鈎章棘句而壹以理勝當是時若吳<lb/>
文正公澄虞文靖公集皆海内師表每稱府君之賢不少置<lb/>
則府君信賢矣𥘉監簿君著史學統紀一卷未及成而沒府<lb/>
君𥙷完之府君所著詩文若干卷因自號唯庭遂以名藁吳<lb/>
公為序作者之意今蔵扵家府君娶義門劉氏克盡婦道前<lb/>
三十一年卒子男子三人長曰紹唯平陽州儒學教授次曰<lb/>
<pb n="KR4e0004_SBCK_004-9b"/>
斯季曰魯承事郞祠部主事傳極羣書而文辭龎蔚學者師<lb/>
之子女子一人分冝縣儒學教諭聶景堂其壻也孫男七人<lb/>
曰垕曰基曰壡曰均曰埴曰塾曰圭女六人長歸某餘未行<lb/>
曾孫男六人曰某曰某曰某曰某曰某曰某女四人在㓜嗚<lb/>
呼聖賢之裔自北而南者若孔氏之扵衢顔氏之扵蘇扵閩<lb/>
曾氏之扵豫章皆多子孫而曾氏為尤盛紆朱拖𬗋以顯融<lb/>
于時在在而是常侍五傳至文㝎公鞏兄弟者出遂以辭章<lb/>
名天下何曾氏之多賢邪府君之先盖與文㝎公同出扵常<lb/>
侍奕世以詩書亢其宗府君雖不獲大用屢司教鐸蔚為經<lb/>
師達賢太官亟稱交薦可謂無負扵家學者矣府君之葬翰<lb/>
林待制杜公本國子司業曾君堅既為前後撰銘刻諸幽室<lb/>
而魯嘗與濂同脩元史寅縁交誼復来求隧上之文濂間較<lb/>
徳焯勤在古者不厭其詳故為表其行而益之以銘銘曰<lb/>
郕國傳道自孔門遺澤滂<graphic n="KR1070" url="https://raw.githubusercontent.com/kanripo/KR-Gaiji/master/images/KR1070.png" mimeType="image/png"/>苗裔蕃有如大江從西奔支流<lb/>
<pb n="KR4e0004_SBCK_004-10a"/>
雖千㑹一原重珪疊組光燉燉著勲昭徳𥙿後昆夫君繼之<lb/>
如玉溫嶄然頭角譽弥敦目為二俊起<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>繙三為人師教道<lb/>
尊書詩爼豆習禮文鄒魯其俗澆為淳自内而外本則存大<lb/>
木斯㧞風霆掀人琴俱亡海氣昏學子攬涕為招魂刻文墓<lb/>
石揚清芬<lb/>
　　故鄱陽劉府君墓志銘<lb/>
君諱謙字友諒姓劉氏其先出自彭城唐未有名汾者仕至<lb/>
鎮南軍節度使生十四子一子曰漢吞始徙鄱陽圖譜䘮至<lb/>
君不知其㡬世君善積居之術以貲雄扵郷父母殁廬墓終<lb/>
喪事三兄謹慎三兄或酗酒破産君屢贖歸之因自懲以全<lb/>
其家他族昆弟析財致訟乆不解君召而尤之皆頓首免冠<lb/>
謝相讓為善行巳而割田来上同微公我等㡬為吏所魚肉<lb/>
且失同乳心敢奉此為公夀君笑而麾之自是鄊鄰有闘者<lb/>
赴愬君得片言則拜舞去甚者能自愧摇手相戒勿使劉君<lb/>
<pb n="KR4e0004_SBCK_004-10b"/>
知至正末兵亂且大饑惡少年烏合為盗椎埋剽掠無不為<lb/>
夜有執火簿君廬者君倉忙率妻孥遁泉布悉為所攈豪傑<lb/>
徳君者部勒壮士捕少年屍之懸首干門君歸見之擲于郊<lb/>
縦其家收瘞盗聞寘所攘户外而去他日盗益熾巨室盡燬<lb/>
獨君家屹然風日中君時避地萬斛山為盗所執将搒以求<lb/>
金忽一人躍出曰此翁甞恩我不可害不可害君頼以免性<lb/>
喜讀書積至數千卷為文辭貴理勝不尚浮縟人稱之髙祖<lb/>
某宋某官曾祖某某官祖某某官父某妣程氏配室李氏前<lb/>
君一年卒子男子一徳𥙿子女子二蒙古學教授陸士竒及<lb/>
胡璉其壻也孫男三人曰仔肩曰鼎和曰吉仔肩以文行名<lb/>
君生扵至元乙酉十二月二十九日殁扵至正癸巳十一月<lb/>
二十五日夀六十有九卜以是年十二月某日塟干堂鄥山<lb/>
原距君所居僅二里君既塟仔肩持張祠部丁所次状求埋<lb/>
銘金華山中余以病弗及為去年春蒙　恩召入禁林與<lb/>
<pb n="KR4e0004_SBCK_004-11a"/>
仔肩㑹京師仔肩復申前請為尤切禮宜銘銘曰<lb/>
行孚扵家而施及扵鄊如彼泉流肇扵濫觴其始則㣲其終<lb/>
則彰此為有徳之士之蔵雖亡弗亡<lb/>
　　故髙府君壙銘<lb/>
髙府君殁扵建業時建業新附人情未安殁之明日其家僮<lb/>
即具官歛權瘞西門之外郊瘞巳間關往報府君季子暉暉<lb/>
方從軍丹陽将達僮卒于道暉因弗及聞一旦有告暉者曰<lb/>
爾父殁巳久矣暉白即軍帥往求之則當時執後之人皆征<lb/>
戍逺方無一人在者暉彷徨西郊外但見白烟凉草叢塚纍<lb/>
纍不知孰為其親體魄之蔵號慟㡬絶者數四自念無以慰<lb/>
罔極之恩乃命畫師識府君者追貌其象裝潢為㡠軸事之<lb/>
如生雖若可以自解然終未足以盡其誠扵是請國子録張<lb/>
君丁件繫府君之行以成書謁子豫為之銘他日招魂旋其<lb/>
郷欲具衣冠塟之且勒銘貞石以示子孫扵無窮焉余不敢<lb/>
<pb n="KR4e0004_SBCK_004-11b"/>
<pb n="KR4e0004_SBCK_004-11b"/>
不能用府君也府君寡言咲與人交不為翕翕熱久而益親<lb/>
人自不忍厭去嘗築室曰進齋監察御史孟公昉為之記人<lb/>
因以進齋號府君云府君嘗教其子曰我家近扵海濵以弓<lb/>
馬植門戸田桑供衣食雖不多讀書家法素謹至今弗敢墜<lb/>
尓曹益務力善毋為祖考羞使他人稱汝為善士我死目亦<lb/>
瞑不然雖日宰百羊馬饗吾吾将不食而吐之矣世以為名<lb/>
言府君娶懐孟馬氏生三子長某次桂榮殁于兵次即睴國<lb/>
子助教府君享年六十卒扵某年月日塟扵某年月日墓在<lb/>
某縣某鄊某山之原嗚呼戎馬擾攘之際人得令終者鮮矣<lb/>
縦得令終即具棺歛而蔵之者尤鮮矣縦得歛且蔵得有賢<lb/>
子孫追慕而不忘者鮮之又鮮矣縦有子孫日追慕之其有<lb/>
状其善行求文以刻諸墓門者則又絶無而僅有者也府君<lb/>
之死固為不幸今有令子若暉者汲汲圖文以托府君扵不<lb/>
朽府君似可以無憾矣銘曰<lb/>
<pb n="KR4e0004_SBCK_004-12a"/>
其名則武其行則儒其内則嚴其外則舒其超然㧞萃者歟<lb/>
其確然有守者歟<lb/>
　　元故静江路大墟務稅使王府君墓志銘<lb/>
王府君諱善字復善其先由鐘陵徙金溪自曾大父重大父<lb/>
榮彰父寔雖無仕者皆以徽行聞扵人人府君成童時人試<lb/>
以属句脫口成對比物别類為精巳而學為詩輙取能聲年<lb/>
十三父䘮去御家事尋操竒贏之術㳺七閩家乃大穣自歎<lb/>
蚤廢學力迪其子以經術築精舎一區聘碩士居之朝夕䇿<lb/>
厲若斯湏不忘去者俄俾從師二千里外膏梁之饋絡繹道<lb/>
塗曽不以為煩及見長子經用禮經連領鄊薦喜曰有子能<lb/>
通經吾雖廢學政復何憾至正中天下兵動江右化為盗藪<lb/>
府君室廬盡燬崎嶇携家走山澤能以智馭下帖帖然寜且<lb/>
資用亦無乏絶智者心服之先是有授府君南豐醫正者府<lb/>
君以醫為一藝弗上方嶽大臣又薦為静江大墟稅使亦不<lb/>
<pb n="KR4e0004_SBCK_004-12b"/>
就至是翛然自放山水間舉觴属客撫髀髙歌遺落世事或<lb/>
飲至一石不亂未㡬以疾終夀六十三實洪武戊申五月十<lb/>
五日也卒後三年當<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>亥某月日塟柘歩山中禮也府君娶<lb/>
曾氏子男三曰經承直郎刑部司門貟外郞曰綸金溪醫學<lb/>
教諭曰慶郞蚤卒女一胥豫其壻也一夭孫男五曰翼曰興<lb/>
曰憲曰徳昌曰有慶予嘗聞經言府君之善行不止是其事<lb/>
親尤孝視聽恒在形聲之先奉繼母亦如之遇羣季多友愛<lb/>
人取以為法嗚呼若府君者其所謂一鄊之善士非邪銘曰<lb/>
孝聞于鄊道則允臧閟不自耀唯子之教彼遺金籝我以一<lb/>
經賢愚殊軌曰圖其始學之爾惇足昭手文吁其死矣不復<lb/>
還矣孰廓其潜太氏史濂<lb/>
　　故東吳先生吳公墓碣銘<lb/>
惟吳氏𥘉自延陵而分圖譜之局廢不能詳其爵里世次五<lb/>
季末有諱嗣者自廣信遷撫之金溪其諸孫宋含光尉邦基<lb/>
<pb n="KR4e0004_SBCK_004-13a"/>
<pb n="KR4e0004_SBCK_004-14a"/>
<pb n="KR4e0004_SBCK_004-15a"/>
皆稽首聽命他鄊爲亂者皆罹草薙禽獮之慘或無孑遺獨<lb/>
先生之鄊獲免及入　國朝撫州守侯君元善聞先生名<lb/>
𣣔聘起之先生以病力辭洪武庚戍江西郷闈試多士府判<lb/>
官王黻夢州城中迎状元既而先生之子伯宗實在首選明<lb/>
年<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>亥對䇿　大廷復以第一人賜進士及第　召見<lb/>
奉天殿授承直郞禮部貟外郞或者以夢之前徴爲先生世<lb/>
科之符而先生巳殁不及見矣先生之殁在<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>亥二月二十<lb/>
八日上距所生大徳丁未之歲得年六十有五配何氏生丈<lb/>
夫子三人長即伯宗𥘉名祏今以字行次禴次祁皆以經術<lb/>
敎授州里女三人曾雅周禮黄顯其壻也孫男一人某女三<lb/>
人尚㓜初伯宗㑹試南宫予嘗奉　敕與考試事伯宗因<lb/>
来謁以先生文集序爲請予未暇爲而先生訃音至矣伯宗<lb/>
乃泣拜求撰墓文将還以其年某月日塟里之毬塲山且勒<lb/>
文懸繂之碑予聞世之右族重珪疊組者有之矣索其家學<lb/>
<pb n="KR4e0004_SBCK_004-15b"/>
相仍數世而弗墜十百之中或一二見焉况夫科名尤造物<lb/>
者之所靳㢤今先生之門何其奕葉聮輝至扵如是也此無<lb/>
它山厚則木繁海深則川聚其亦理勢之必然耶自時厥後<lb/>
繼繼繩繩予知未有艾也雖然先生之學則又在乎科目之<lb/>
外經不可不窮也徳不可不脩也業不可不廣也欲法先生<lb/>
者法此足矣是冝銘銘曰<lb/>
吳氏之裔何蝉聮兮科名接武代多賢兮先生承之志益騫<lb/>
兮嚅嚌道腴渉幽玄兮衮斧法嚴聖有經兮傳者角立分户<lb/>
庭兮我賾至隱發精明兮剔抉浮翳朗日星兮窮經致用時<lb/>
則屯兮薜衣椒冠甘隱淪兮振揚敎鐸鬯乃文兮牗其天衷<lb/>
徳潤身兮世降俗偷病逾深兮方倚俞盧起痼沉兮秘其正<lb/>
陽平羣隂兮儒行之卓罔弗欽兮一鑑之亡我心傷兮其人<lb/>
雖逝名則良兮有寜一宫氣欝蔵兮焯徳著羙薦以石章兮<lb/>
　　故熊府君墓志銘<lb/>
<pb n="KR4e0004_SBCK_004-16a"/>
熊以王父字為氏盖本扵椘鬻熊之後至曾孫繹成王封扵<lb/>
丹陽丹陽今之江陵枝江也其後徙扵南昌若太常卿逺臨<lb/>
江尉曜戸部郎中執易皆南昌人執易為右補闕與陽城同<lb/>
上䟽極論裴延齡之姦君子多之其裔孫某復徙居扵臨川<lb/>
某生繹好施與貧病無告者頼焉性嗜浮屠氏說嘗捐田七<lb/>
千三百畮卑其徒其徒以居士號之三傳至宋迪功郎公琦<lb/>
迪功生待問亦迪功郞待問生鄊貢進士紹祖進士實生府<lb/>
君諱本字萬卿一字萬𥘉㓜頴悟經史一覽輙成誦父子自<lb/>
為師友時家巳窶無蔵書可觀毎假扵薦紳家懸燈夜讀至<lb/>
夜分弗自休年十五入鄊校習科目之文私試數占前列十<lb/>
八即下帷講授郡之俊乂多從之一時名士如澹軒孫公轍<lb/>
天傭熊公朋来麟洲龍公仁夫文安掲公傒斯皆交相推譽<lb/>
或折軰行為忘年交翰林學士承㫖張公翥方為郡學録尤<lb/>
與府君意氣相傾會輙流連竟日唯恐其别去巳而以尚書<lb/>
<pb n="KR4e0004_SBCK_004-16b"/>
貢千鄊再不利乃歎曰塲屋失得是有命焉我不敢必也茍<lb/>
窮經以飾諸躬其有不在我者乎吳文正公澄倡道扵崇仁<lb/>
山中南北學者翕然景附府君遂賃笈徒歩往從摘經中所<lb/>
疑七十二條反覆詰難吳公一一荅之中其肯綮府君為之<lb/>
喜而不寐間論古文尚書亹亹數千言援據精切辭意超卓<lb/>
吳公噐之謂非時軰所能及宋季時須溪劉先生辰翁以文<lb/>
辭名一代人爭慕效瀾倒波隨府君獨疑其怪僻非文章大<lb/>
家因䆒極原委著之簡編質于虞文靖公集虞公以與巳意<lb/>
<graphic n="KR3457" url="https://raw.githubusercontent.com/kanripo/KR-Gaiji/master/images/KR3457.png" mimeType="image/png"/>合亦噐之如吳公且以涵飬問辨為學文之源是朂府君<lb/>
自此以講學摛文為務視世之榮利如烟霞變㓕絶不足以<lb/>
溷之向之俊乂来學者至是益衆府君舉聖賢之大指諄諄<lb/>
誨誘咸卓然有所立雖其後更名他師而篤實有質行者則<lb/>
府君之所啓也其遇子弟嚴威儼恪終月不見其有笑容夜<lb/>
則危坐今其誦書雞初號則趣之起風雨不少廢府君之伯<lb/>
<pb n="KR4e0004_SBCK_004-17a"/>
仲凡三析財别㸑巳久及父母殁喪祭之費頗鉅府君悉力<lb/>
自任不以煩之女弟一人未有所歸亦擇名族而資遣之然<lb/>
天性仁厚或以虗偽相加壹接之以誠而人自不忍欺至扵<lb/>
䖏義利之間絲毛不苟也生平不屑理家政優㳺肥遯不知<lb/>
戸外有山川之險舟車之勞毎夕命觴徐酌哦古詩數章陶<lb/>
然自適如鴻飛冥冥了無繫累㑹四方兵亂長子鼎爲校官<lb/>
廬陵音問不通府君憂之往往形諸咏歌一日徧過故人門<lb/>
薄莫言還復張燈而飲飲微醺以鼎不在左右悵然就寢是<lb/>
夜大雷電以風鼓撼樓牗作伊軋聲府君披衣而起命蒼頭<lb/>
奴負階親升而闔之既降忽呼曰予足輭矣奴以肩翼之至<lb/>
地府君右手倚肩左㩀階之齒而終時至正癸已歲二月四<lb/>
日也享年六十有六娶黎氏鄊貢進士天桂之孫女能齊家<lb/>
內外整飾府君得脩業而無費者黎氏力也後十有一年卒<lb/>
生三男子長即鼎入　國朝累官山東道提刑按察副使<lb/>
<pb n="KR4e0004_SBCK_004-17b"/>
今遷中奉大夫晋王相府王傅次曰渙將仕佐郞開封府長<lb/>
津縣主簿季曰晋女二人適趙澂一適龐舉早卒孫男四曰<lb/>
綿曰赳曰繩曰昻孫女一未行府君殁後三年丙申之歲七<lb/>
月六日始卜塟扵金溪縣苦竹鄊之富塘原其所著書有讀<lb/>
書記二十五卷經問四十卷讀史衍義若干卷舊雨集五十<lb/>
卷虞公為之序謂其雜著本理而敷暢典雅而不阿人以為<lb/>
實録外有朝野詩集五百餘卷吳山録三十卷仁夀録一百<lb/>
卷吳山即記吳門問辨之所得者仁夀則手録虞公之文也<lb/>
今年春予與鼎會京師乃奉祠部主事張君孟兼所造事狀<lb/>
徵予銘夫自吳公纉承伊洛之緒扵将墜之餘完經翼傳抉<lb/>
秘闡幽所以化導其徒者多成德達財出而用世固顯融于<lb/>
時其有隱于州里横經陳義使人厲士君子之行者亦往往<lb/>
有焉若府君者是巳嗚呼師道立則善人多濂扵吳公徵之<lb/>
銘曰<lb/>
<pb n="KR4e0004_SBCK_004-18a"/>
咸口之里𬗋氣蜿蜒篤主偉人大道日降一綫之傳凛乎将<lb/>
堙勇撤其蔽所覿者全行知尊聞罔間南北疊跡重肩從者<lb/>
如雲君鼓其篋摳衣而前無疑弗馴雅奥難測孰鈎其玄百<lb/>
篇之文矧扵羣經孔䟽鄭箋曷其<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛蒙蔀斯揭曰星乃懸<lb/>
有光燉燉屏斥詭誕以絶<graphic n="KR2037" url="https://raw.githubusercontent.com/kanripo/KR-Gaiji/master/images/KR2037.png" mimeType="image/png"/>延以表孤存化行里州太和芊<lb/>
綿郁其成紋其養也㝎乗化而旋奚啻詘信有子而令珪組<lb/>
蝉聮遺澤之新仰睇飛雲俯臨逝川誰不顰呻惟行之粹惟<lb/>
石之堅勒文墓門<lb/>
　　故三槐隱士王府君墓志銘<lb/>
予以總脩元史被召来京與浙江部使者劉君承直㑹劉君<lb/>
曰承直嘗受經扵太和王先生先生之殁今七年矣而埋銘<lb/>
未有所刻其子佑將奉狀以請幸為文之既而佑復申劉君<lb/>
之言涕泗而再拜予既荅拜與之成禮遂按狀而評隲成章<lb/>
其辭曰君諱以道字則臣姓王氏系出周司徒敬宗傳扵奉<lb/>
<pb n="KR4e0004_SBCK_004-18b"/>
武成侯離生二子元威元遷琅琊威徙太原二族甚盛晋丞相導<lb/>
出琅琊之裔南渡時家于江左至趙宋時有諱崇文者来知<lb/>
吉州其従子殿中侍御史贄實從之復遷居吉之太和太和<lb/>
之有王氏自贄始殿中君之後名圭開禧三年鄊貢進士君<lb/>
之髙祖也進士君生叔可肄業成均以辭章稱叔可生本初<lb/>
本初生性夫皆為名儒則君之曾祖祖父也妣劉氏宋知潭<lb/>
州事天㝎之孫女君資禀絶異自㓜學詞賦組織華縟見者<lb/>
翕然譽之巳而棄去曰此非所以為學也𣣔求聖賢之道其<lb/>
在遺經乎扵是潜心窮研晝夜弗之倦時從祖父遂初自國<lb/>
學上舎生還第所交多宋季名士日集其門相與談前朝文<lb/>
獻纚纚如貫珠君從傍聽之心領神㑹至忘寢食其學遂大<lb/>
進大徳末君出㳺中州主張伯剛家仁宗出居扵懐李秦公<lb/>
孟侍馬伯剛往言扵秦公以君為薦君獻詩一章仁宗覽之<lb/>
大恱君遂極論天下事曾未㡬何武宗即位立仁宗為皇太<lb/>
<pb n="KR4e0004_SBCK_004-19a"/>
子伯剛邀君同至燕都君毅然辭之伯剛寵幸盛于一時及<lb/>
仁宗踐祚遂累官至汴梁路總𬋩復趣君曰上頗憶君君若<lb/>
往爵禄可致也君辭之如前君嗜佳山水間一出㳺輒㽞連<lb/>
不忍去一日至洞庭之君山遇異人長鬛碧瞳如古仙人授<lb/>
以龍乕金碧丹經君受而行之氣志益冲鬯自號為三槐隱<lb/>
士乃扵所居種竹鑿池池上横以石牀角巾鶴<graphic n="KR0769" url="https://raw.githubusercontent.com/kanripo/KR-Gaiji/master/images/KR0769.png" mimeType="image/png"/>日息其上<lb/>
子姓環侍之談吐餘音出扵水光篁影中其隱趣盖翛翛然<lb/>
時或賦詩以為樂韻度間曠一如其人云君性至孝父母皆<lb/>
高年君率羣從奉觴稱夀唯恐稍違其驩暨殁哀號戀慕㡬<lb/>
欲無生且惇扵友義族兄弟姊妹未婚姻者畢之伯叔之未<lb/>
塟者蔵之君子多稱焉至正末天下大亂太和禍尤慘殺戮<lb/>
到鷄犬羣㓂聞府君名指君廬相戒曰此王隱君家也慎勿<lb/>
毁之至今獲存君所著書有詩集若干卷丹經新注若干卷<lb/>
其生以至元庚寅十月一日卒以至正甲辰六月二十二日<lb/>
<pb n="KR4e0004_SBCK_004-19b"/>
<pb n="KR4e0004_SBCK_004-19b"/>
有之是以似之<lb/>
　　故晦巖居士王君墓志銘<lb/>
王之受氏凡四曰姬曰媯曰子曰虜而姬姓之分復有二一<lb/>
出畢萬一出周司徒宗恭宗恭之族琅琊太原也萬之族則<lb/>
京兆河間也别有王叔氏王子氏王孫氏雖皆本扵姬又所<lb/>
以别扵二族也其在琅琊者散居江南今浙河東西多宗焉<lb/>
睦之桐廬有王氏諱璵字君玉曾祖宗善祖叔祥俱隱遯弗<lb/>
顯父希曾為文儒君性至孝母袁氏疽發扵頸君憂形于色<lb/>
日烹藥以進殫諸方弗之驗君則泣禱于庭辭甚凄苦巳而<lb/>
疽决膿若絮鈎連不可㧞君吮出之毋輒瘳同姓有尚俠者<lb/>
藉權貴人為意氣效五陵少年所為勢烻烻動人人豔之反<lb/>
讓君為迂君曰吾性戇不能随俗浮沉君尤我固宜俄庚午<lb/>
歲儉道殣相望孰不遏糴以獥善價君能出粟賑之歲丙子<lb/>
視庚午儉尤甚君復賑粟如𥘉或曰王君非迂也其樂善人<lb/>
<pb n="KR4e0004_SBCK_004-20a"/>
㢤或曰王君之知非小夫所可測也君皆笑不荅所居直香<lb/>
爐峯濯濯生翠若屏然君築重構其下時列爼豆集名勝士<lb/>
玩之嵐光浮動尊爼間從容嘯咏恍不知九衢有㳺塵也君<lb/>
積而䏻散州里有貸泉布者久不庚多取質劑焚去然質直<lb/>
無偽民有競者直扵君君察其情辭曰爾過矣曰非爾之罪<lb/>
也各心服而還不翅訟于賢有司或强君出仕君謝曰幸有<lb/>
舊田廬食與衣亦僅給禄非所千也遂以晦巖居士自號云<lb/>
年六十六以至正丙戍二月巳巳卒于家以庚寅十二月丁<lb/>
酉塟縣之金魚岡配袁氏子男子五人和義禮儁舉皆克繼<lb/>
先志舉尤知嗜學當元之季復䏻合義旅以捍郷井人徳之<lb/>
子女子一人適袁采孫男五人圭纉權衡宣曾孫男若干人<lb/>
君卒後舉奉尚寳丞魏君潛狀来求銘魏君謂漢末王彦方<lb/>
少有行義郷里有爭訟者將質之或至塗而返或望廬而還<lb/>
君之行頗近之魏君同里人其言當可信况君孝扵親仁扵<lb/>
<pb n="KR4e0004_SBCK_004-20b"/>
<pb n="KR4e0004_SBCK_004-20b"/>
敗其衆擒<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>者過半陞統兵元帥繼搗八陣指揮營扵瑞昌<lb/>
敗之進伐南昌遷天䇿衞指揮使僞吳圍安豐侯復赴援立<lb/>
功轉飛熊衛指揮使時安陸襄陽通泰皆未降大帥攻㧞之<lb/>
侯亦有力焉遂鎮徐州紀律嚴肅敵兵莫敢犯擢驃騎大將<lb/>
軍副大都督府事未㡬受　詔戍北平往討沙漠與元兵酣<lb/>
戰遂死之洪武三年某月日也享年三十有三事聞敕贈推<lb/>
忠宣力效節功臣龍虎上將軍北平等䖏行中書省左丞上<lb/>
護軍追封燕山侯謚曰忠愍配享開平忠武王廟復敕翰林<lb/>
學士臣濂誌其墳惟侯志氣倜儻以身許國身經百戦為世<lb/>
忠臣可謂豪傑不羣之士一旦殁于王事其孤不得迎尸以<lb/>
葬卜以是年某月日蔵衣冠扵州之鍾離縣扵皇鄊某山之<lb/>
原起墳以表其䖏古者墳必有記所以著其里居官爵卒葬<lb/>
歲月以示扵後者也今不敢廢因掇其㮣勒石以納諸竁云<lb/>
　　故王府參軍胡君妻項夫人墓志銘<lb/>
<pb n="KR4e0004_SBCK_004-21a"/>
余授經青坊時龍泉胡楨嘗以伴讀侍　皇太子研席禎<lb/>
因得從予㳺今年春予以總脩元史被召来京尋入禁林為<lb/>
學士時楨巳擢宣武將軍僉䖏州衞指揮使司事間以其先<lb/>
府君王府參軍深墓上之銘来属予既巳為之楨復泣曰先<lb/>
子之行幸托見扵文字間而先母未之有述幸先生憐之敢<lb/>
奉姻家兄章存厚之狀以請予義不敢辭按狀夫人諱某字<lb/>
某姓項氏䖏之龍泉人父某母某氏生十有七歲而歸于參<lb/>
軍參軍同邑人其父珏為征東行省左右司員外郎夫人既<lb/>
歸之明年參軍即往省覲遂補其省掾史越九年始歸初員<lb/>
外府君娶趙氏生參軍及二弟潭海趙氏既亡繼室李氏生<lb/>
某恐夫人與家政也使居扵外夫人無以自給與媵人日事<lb/>
機杼風雨瀟瀟青燈明㓕扵一室間人不能堪夫人則怡然<lb/>
䖏之父母憐其勞勩將奪其志夫人指庭前水曰俟此水西<lb/>
流吾志却當改耳不聽娣姒之間或譏誚之或轥轢之夫人<lb/>
<pb n="KR4e0004_SBCK_004-21b"/>
皆不荅貟外君殁參軍自海外護喪歸塟夫人袒跣出迎哭<lb/>
參軍持夫人泣曰吾為親故不獲與夫人居夫人備歷諸艱<lb/>
而䏻完節以待予其與古之義烈何殊也夫人曰此婦人常<lb/>
事耳何足上勤君子之念慮其後終不自言至正壬辰中原<lb/>
兵起浙水東州郡漸至繹騷參軍從肖將軍剪除鄊郡羣盗<lb/>
間歲一来歸夫人携子女間關寨栅中亦䏻自安如獨居時<lb/>
已亥冬䖏州內附參軍朝亰師　上竒其才命為右司貟<lb/>
外郎扵是參軍迎夫人以来時夫人已有疾挾醫以從行暨<lb/>
至念及鄊里欝欝不自聊疾愈篤遂卒扵清溪之寓舎實<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>
丑七月某日也享年四十有二壬寅返柩扵䖏州擇麗水某<lb/>
鄊某山為冡以十一月某日塟焉夫人性㳤而行勤參軍有<lb/>
志事功視生産作業之事蔑如也其𥙷綴缺漏締搆生理唯<lb/>
夫人是頼及夫人死參軍衘　命在䖏州又不䏻視其襲<lb/>
歛每對子言涕泗為之潸然夫人生二子長即楨次曰樞一<lb/>
<pb n="KR4e0004_SBCK_004-22a"/>
女曰章其壻即存厚御史中丞溢之季子也夫自隂敎不行<lb/>
婦人女子䏻不易節改操者何其罕也間有以禮自持𣣔起<lb/>
古人而效之者人方羣訕而衆侮之又何習俗之不羙也有<lb/>
如夫人之行可不彰著以為世勸乎是宜銘銘曰<lb/>
猗歟夫人始終一節也羣言弗騰卒莫之奪也相厥夫子有<lb/>
偉其烈也乗化而盡又何怛也千載之下尚視兹貞碣也<lb/>
　　故陳夫人趙氏石表辭<lb/>
江西行省左右司郎中陳君敏之妻曰趙夫人以洪武二年<lb/>
二月二十三日卒扵京師之官舎越一月某日權厝城南聚<lb/>
寳山將以某月日返塟扵宣城某山之原會濂召入禁林陳<lb/>
君乃自狀夫人之行来謁墓上之文其辭纏綿而悲愴讀者<lb/>
哀之陳君之狀曰予妻趙氏某字某與予同為宣城人其父<lb/>
諱熊字子祥明詩傳訓詁學仕為某縣典史母孫氏典史君<lb/>
無嗣獨生子女四人而趙氏居其次特鍾愛之以予簮纓家<lb/>
<pb n="KR4e0004_SBCK_004-22b"/>
子欲選為贅壻予時頗嗜學手不離方䇿先君子憐予過厚<lb/>
不使逺去膝下典史君亦不忍釋之而他婚也竟以趙氏歸<lb/>
予趙氏旣歸奉尊章盡禮凡羞服唯其時猶惴惴恐有所不<lb/>
及其姒郭氏亡奉予伯兄如奉舅焉人以為孝且恭其事予<lb/>
也視扵無形聽扵無聲予或牽扵事意有不恱毎甘言慰之<lb/>
嘗患痎瘧荏苒踰三千日趙氏視藥餌調食飲不知有晝夜<lb/>
在他人雖至勤慤者久亦生厭趙氏滋益謹及予登仕版出<lb/>
為湖廣憲府幕官遷江西召還為大理評事轉刑部員外郞<lb/>
官書有程戴星而出戴星而入家事若不䏻相渉者趙氏一<lb/>
力荷任之而畧不見艱難窘澁之意人以為順且賢嗚呼奈<lb/>
何司化權者忍奪之而去邪𥘉亰城多火災予適讞獄郢中<lb/>
趙氏數受驚因致怔忡疾暨還奉　詔備刑書抱衾禂出宿<lb/>
省中者㡬半載間一歸輒復出趙氏懼貽子憂不敢以疾告<lb/>
巳而疾䆮劇乃謂予曰妾心中殊不佳欲得平胃之劑服之<lb/>
<pb n="KR4e0004_SBCK_004-23a"/>
予亦未暇荅居亡何竟卒嗚呼奈何司化權者忍奪之而去<lb/>
邪㸑下嫗與予言趙氏自去冬以来語及親舊之存亡每汍<lb/>
瀾流涕尤撫愛所生子見其能食喜見顔面曰是児可以飬<lb/>
吾無慮矣以類乎前知者臨殁之際相呼之聲不絶于口予<lb/>
收泣謂之曰吾不知汝之疾遽至扵此也設有不諱吾無以<lb/>
報汝功祀汝父母至扵終身撫汝之子以望其成立爾言未<lb/>
既趙氏泊然而逝視其敝篋無遺珥及完衣焉嗚呼悲夫予<lb/>
念趙氏生男女三人皆夭晚得慶生即前所謂撫愛之者日<lb/>
<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>以泣縦鐡石作心膓不䏻堪趙氏歸余十五年與予同<lb/>
貧賤同憂患同冐渉道塗何所不至今幸霑寸禄竊意相守<lb/>
至髪白得夀僅三十六而亡予與吾子交者甚久墓門有石<lb/>
願為文之非惟慰死者扵九泉亦足以攄予無窮之悲也濂<lb/>
聞之女教不行扵天下婉淑之道消而暴慢之風盛孰有如<lb/>
趙夫人之賢者乎賢者不彰之則何以為世道之勸是宜銘<lb/>
<pb n="KR4e0004_SBCK_004-23b"/>
銘曰<lb/>
猗蘭方郁奈何萎也茂草宜剪却紛披也天道玄遠信難推<lb/>
也勒辭貞石聊以宣其悲也<lb/>
　　故贈承事郞浙東道宣慰使司都元帥府都事陳府君<lb/>
　　墓誌銘<lb/>
丗之為人子者未嘗不欲顯其親欲顯其親唯載諸史牒可<lb/>
以傳扵悠久然史法有例非顯官貴臣及勛業殊異者不書<lb/>
焉扵是往求辭章之家採著行實掲扵墓門及其至也與史<lb/>
牒相為表裏庶或少慰念親者罔極之思或者以䛕墓譏之<lb/>
此豈人之情也㢤台之黄巖有隱君子曰陳府君多馴行年<lb/>
六十九以至正甲午二月某甲子卒于家其年三月某甲子窆<lb/>
于縣東龍壇山後以次子昇貴贈浙東道宣慰使司都元帥<lb/>
府都事階承事郎昇懼府君之行弗顯于世使其子志持應<lb/>
奉翰林文字同郡楊君秉哲所為狀来乞銘予雖非辭章者<lb/>
<pb n="KR4e0004_SBCK_004-24a"/>
流其忍拒昇之請而咈其念親之至邪狀言陳氏本居福之<lb/>
候官代有仕者至樞宻直學士襄其名尤著襄字述古丗稱<lb/>
古靈先生古靈宋慶曆中進士自浦城簿遷仙居令其子若<lb/>
孫因留家焉厥後自仙居徙鄞或徙黄岩黄岩則府君之系<lb/>
也家乗屡毁于兵不䏻言其實為㡬丗矣府君諱勝祖自徳<lb/>
茂其曽祖某祖某宋朝奉郎有恂恂長者行父章甫獨守遺<lb/>
經朝夕潜玩視聲利事恒澹如晚歲尤能安貧竈烟或終日不<lb/>
起澄坐無愠色府君奮曰吾父固安貧不思具滫隨以安親<lb/>
者其人子也㢤扵是操廢舉之方手畫心計而經營之未㡬<lb/>
貲財漸致<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>𥙿撫二弟甚至為之授室嫁女弟者三扵名閥<lb/>
一不以經父意唯日具珍饌奉之猶恐失父之歡心父喜曰<lb/>
吾有子如此吾將含笑入地矣人稱府君為能孝父既殁二<lb/>
弟求異㸑府君不能止量其所存而三分之曾不數年皆蕩<lb/>
析無餘子號寒而妻啼饑府君惻然曰兄弟一氣所生榮悴<lb/>
<pb n="KR4e0004_SBCK_004-24b"/>
頓異吾有目䏻忍見乎乃出所受産復三分之人羙府君為<lb/>
䏻友非特此也族属之中若冠若婚若喪若祭府君無不助<lb/>
成之郷鄰有闘者多赴愬府君府君喻以利害咸欣然悅服<lb/>
而去府君生平以材自負遭時孔艱不得展其用當酒酣耳<lb/>
熱輙登山臨水從容嘯咏以洩其孤憤焉嗚呼若府君者其<lb/>
可謂有志之士非邪府君娶阮氏封宜人慈柔儉勤婦儀母<lb/>
道皆可法先一歲卒子男三人長敬先寜國路涇縣主簿次<lb/>
即昇嗜學而知文承直郞浙東道宣慰使司都元帥府經歷<lb/>
孫男三人長志即来速銘者好讀古人書而精扵科目之業<lb/>
孫女三人一適同邑戴韶餘未行曽孫男一人文珪予在禁<lb/>
林銘賢士大夫多矣其績用昭著者易扵言而潜徳秘行者<lb/>
難扵形容也府君有才如此使其從政必粲然可觀則予之<lb/>
所書極扵焜煌當不止今之所聞列而巳惜㢤銘曰<lb/>
有材而無位命也可傷孝友行扵家孰謂非政之良子令而<lb/>
<pb n="KR4e0004_SBCK_004-25a"/>
仕厥聲孔臧扵燁命書下貫幽堂龍壇之山薦此銘章過者<lb/>
必式尚知為陳府君之藏<lb/>
宋學士文集卷第四　鑾坡集卷第四<lb/>
</p>
<p>
</p>
  </div>
</body>
</text>
</TEI>
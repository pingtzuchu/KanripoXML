<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_009-1a"/>
宋學士文集卷第九　鑾坡集卷第九<hi>即翰苑前集</hi>
　　劉彬卿傳<lb/>
劉彬卿名文質彬卿其字也姓劉氏其逺祖仁贍仕南唐以<lb/>
忠節著子孫居袁者遷于豫章今為豫章人彬卿讀書不泥<lb/>
章句務在躬行年踰三十擔簦赱燕都燕都貴人一見争相<lb/>
引重薦爲太師國王府儒學正陞敎授皆不赴除承懿寺照<lb/>
磨曾未㡬何改繕工司照磨貢新<graphic n="KR1287" url="https://raw.githubusercontent.com/kanripo/KR-Gaiji/master/images/KR1287.png" mimeType="image/png"/>上亰彬卿旦夕視惟謹<lb/>
諸司同行者以入雨紅腐絓扵吏議惟彬卿獨否帝與后妃<lb/>
太子皆賜之衣衣凡五襲人為彬卿榮彬卿曰吾敬君之道<lb/>
當爾也轉詹事院管勾府正司典簿夀福都總管府經歷中<lb/>
書左丞史克新戌遼陽時江南餉道絶各屯田以食軍士食<lb/>
且不給廷議欲徴其米五萬石人難之不敢往彬卿毅然請<lb/>
行初至軍有欲害之者彬卿色不變亹亹為陳利害衆咸感<lb/>
動卒致三千四百斛以歸孛羅帖木兒以中書平章統兵鎮<lb/>
<pb n="KR4e0004_SBCK_009-1b"/>
西京人畏其威不敢仰視彬卿持官書至左右索視之弗與<lb/>
遂辭不爲通彬卿呼曰朝廷之命將委之草莾耶孛羅聞之<lb/>
竟出見彬卿以官書進孛羅視已謂彬卿曰可與幕府議之<lb/>
彬卿曰官書既達行與否在平章使臣何與焉趨而退孛羅<lb/>
不敢强將宴留之彬卿曰使事巳畢尚何留即日上馬去從<lb/>
事官皆餞之出郊嘆曰此真使者世盖不多見也府公俱徼<lb/>
僧賕僧愬御史臺臺臣問曰何獨無劉經歷邪僧曰經歷乃<lb/>
儒者理苟直不俟人言不然徒言之無益也且扵我無所私<lb/>
焉敢誣之特授大司農司照磨宣政院聞之欲辟爲屬弗䏻<lb/>
奪而止時官牛多掠扵亂兵貧窶人無所訴富有力者反指<lb/>
以實口没去牛羊失其租彬卿舎乘傳偽衣醫者服徒行民<lb/>
間㢘其實以聞徴富人租而優貧窶之家京南諸倉母慮數<lb/>
十不以時入糧民告病彬卿馳驛察之既至紿驛吏曰吾將<lb/>
使江南尓因託故遲留徧詢倉之前後民盡得其情乃往楫<lb/>
<pb n="KR4e0004_SBCK_009-2a"/>
倉使崔甲曰吾使臣尔碩預坐隅以觀羙政可乎崔不荅彬<lb/>
卿遂坐與談倉中事崔忽拂衣起曰君知有使者事尓乃暇<lb/>
及此耶彬卿罵曰吾農官也吾不叩汝等誰復叩之汝即具<lb/>
文書来上倉中人皆吐舌相顧卒治崔如法逺近不待督而<lb/>
事集巳而陞本司都事擢樞宻院都事俄復入都水監爲丞<lb/>
陞少監階中順大夫彬卿性耿介不阿行事絶與流俗異初<lb/>
至燕客塔海平章家平章勸其納少室以奉巾櫛彬卿曰家<lb/>
有糟糠之妻相期至髪白肯中道棄之乎不聽其子時敏方<lb/>
㓜一少年誘其馳馬竟跌死或語彬卿冝訟彬卿曰吾兒死<lb/>
生有㝎命可尤人耶經一晝夜忽自蘇後十二年𥙷太宗正<lb/>
府譯曹掾一旦以疾卒彬卿召或者詰之曰此亦墮馬死耶<lb/>
國史掾萬生客死于燕妻子貧不能歸塟彬卿予錢二千緡<lb/>
俾奉柩還南昌御史大夫朶尓直班有忤相臣出爲湖廣行<lb/>
省平章政事省署治武昌道梗未易達必經石頂關歷連雲<lb/>
<pb n="KR4e0004_SBCK_009-2b"/>
棧過瞿唐灔澦出萬險而始至從事官皆散去獨彬卿㽞大<lb/>
夫曰吾國家老臣一死固當彬卿尓家貧尓當從此逝也彬<lb/>
卿曰士窮見節義正在今日大夫何為出此言邪及大夫没<lb/>
又護其喪還檀州彬卿為人不避事苟使銜命而往雖萬里<lb/>
不辭凡出使即呼官録其行槖且曰去時苟増其一即贓也<lb/>
尤善以形色言人吉㐫巧發竒中無毫髪差忒人有意問之<lb/>
輙固閉不荅彬卿貌竒古眉毫長寸許雙目深其瞳閃閃照<lb/>
人黟南先生程文以道人劒客目之彬卿年七十餘今猶聞<lb/>
其騎青驢出入扵豫章山中云<lb/>
史官曰嗚呼世道既降平日素號士大夫者恒脂韋自保祕<lb/>
孰有如彬卿之剛介者乎與人交也勢盛則趨勢衰則狐䑕<lb/>
竄望其門而畏之孰有如彬卿之不變其初者乎封殖自私<lb/>
汲汲恐或後視人顛連傾覆縦有耳若罔聞知孰有如彬卿<lb/>
惠及死喪者乎自它人言之如彬卿者可謂難矣而彬卿則<lb/>
<pb n="KR4e0004_SBCK_009-3a"/>
曰此儒者恒事耳非難也嗚呼若彬卿者不亦君子之人也<lb/>
㢤不亦君子之人也㢤<lb/>
　　張中傳<lb/>
張中字景華臨川人也少習儒以春秋應進士舉不中遂放<lb/>
情山水歷遊江右諸郡遇異人授以太極數學談禍福多驗<lb/>
時天下大亂歸隱莫府山與人言避兵之方從之者吉違則<lb/>
㐫歲壬寅春正月　上帥師下豫章御史大夫鄧愈侍　上<lb/>
左右因薦中遣使者召至賜之坐問曰予㝎豫章兵不血刃<lb/>
市不易肆生民自此蘇息否中對曰未也旦夕此地當流血<lb/>
廬舍焚燬殆盡銕柱觀亦化為灰燼惟一殿巋然存耳夏四<lb/>
月指揮使康泰反一如中言中自是寵遇有加且言國中大<lb/>
臣將有變　上冝預防秋七月平章邵榮參政趙繼祖㐲甲<lb/>
北門欲為亂事覺伏誅嵗癸夘夏五月癸未　上祭山川百<lb/>
神扵覆舟山下問中曰此行何如中對曰吉天馬兩重似拜<lb/>
<pb n="KR4e0004_SBCK_009-3b"/>
似舞祀畢上欲還馬忽人立作舞狀巳而俯若拜是日中<lb/>
原贄名馬果符兩重之語中又言省署內當有震驚城中亦<lb/>
擾擾但扵　上無傷耳六月丁未忠勤樓災藥砲蔵樓中遇<lb/>
火怒激如雷省署與樓連內外咸恐偽漢陳友諒圍我豫章<lb/>
三月不觧秋七月癸酉　上舉兵伐之召問中中對曰五十<lb/>
日當大勝亥子之日獲其首領其戰必在南康上因命中<lb/>
從行舟次孤山無風弗䏻進中曰臣頗習洞玄法當為祭之<lb/>
祭巳風大作遂達彭蠡湖巳丑戰湖中之康郎山常忠武王<lb/>
遇春深入虜舟數四圍之其勢甚危僉以為不可救中曰勿<lb/>
憂也亥時當自出如期果出連戰輙大勝偽吴王陳友仁及<lb/>
將士溺死者無筭八月壬戌復大戰流屍蔽江陳友諒中飛<lb/>
矢卒癸亥降其衆五萬自癸酉至癸亥僅五旬唯南康與康<lb/>
郎山小異尔𥘉豫章受圍　上問何日圍解中對曰當在七<lb/>
月丙戍暨報至乃乙酉盖日官筭曆是月常差一日實在丙<lb/>
<pb n="KR4e0004_SBCK_009-4a"/>
戍觧去其他竒中往往類此中爲人狷介寡與人言嘗戴鐵<lb/>
冠人因號曰銕冠子云<lb/>
賛曰濂數與中㳺見其人類陽狂玩世者與之語稍渉倫理<lb/>
輙亂以他言竟莫測其故甲辰夏五月同列二博士有咈<lb/>
上意方杜門待罪中叩二人所生年捉筆作點點狀如計數<lb/>
者良久笑曰不逺復期在七月五日濂書而識之至六月之<lb/>
晦有　㫖令二人復官頗疑其術之未盡驗及獲見　上謝<lb/>
則中所期也中之術亦異㢤　上嘗親䟽十事命濂作傳蔵<lb/>
金匱中後六年覩遺槀扵故篋因繕録之而并紀所識之事<lb/>
云<lb/>
　　竹溪逸民傳<lb/>
竹溪逸民者㓜治經長誦百家言造文蔚茂喜馳騁聲聞燁<lb/>
燁起薦紳間意功名可以赤手致忽抵掌于几曰人生百嵗<lb/>
䏻㡬旦暮所難遂者適意爾他尚何恤㢤乃戴青霞冠披白<lb/>
<pb n="KR4e0004_SBCK_009-4b"/>
鹿裘不復與塵事接所居近大溪篁竹翛翛然生當明月髙<lb/>
照水光㶑灔共月争清輝逸民輙腰短簫乗小舫蕩漾空明<lb/>
中簫聲挾秋氣為豪直入無際宛轉若龍鳴深泓絶可聽簫<lb/>
巳逸民叩舷歌曰吹玉簫兮㺯明月明月照兮頭成雪頭成<lb/>
雪兮將奈何白漚起兮衝素波人見之嘆曰是誠世外人也<lb/>
欲常見且不可得况狎而近之乎性嗜鞠種之滿園顧視若<lb/>
孩嬰黄花一開獨引觴對酌日入不倦人讓其留物怒曰舉<lb/>
世無知我知我惟此花尔一息自怡尚可謂滯扵物耶復愛<lb/>
梅梅孕緑蕚微吐赤脚踏雪中若温見輙凝視移時目不瞬<lb/>
且大言曰知我者惟鞠鞠巳謝我去幸汝梅繼之汝梅脫又<lb/>
謝去我當上白鶴山采五芝耳白鶴山盖溪上諸峰云逸民<lb/>
年五十益恬泊無所繫間私謂其灰曰吾扵世味愈孤矣將<lb/>
漁扵山樵扵水矣其友疑其誕逸民曰樵扵水志豈在薪漁<lb/>
扵山志豈在魚是無所利也無所利樂矣子以予果滯於梅<lb/>
<pb n="KR4e0004_SBCK_009-5a"/>
與鞠耶君子以其語近道有類扵古隱者相與傳其事逸民<lb/>
所未嘗言則無從知之矣逸民陳姓洄其名烏傷人<lb/>
史官曰昔者李白與孔巢父等六人隱居徂徕山世仰之以<lb/>
為不可狎近因號為竹溪六逸寥寥七百年後而逸民亦以<lb/>
竹溪自名若出一轍豈聞風而興起歟縦曰其地或殊人之<lb/>
衆獨有異髙風絶塵照映後先其安有不同者歟士之沉酣<lb/>
聲利而弗返者盍亦知所自警歟夫自范蔚宗箸後漢書以<lb/>
隱逸登諸史傳歷代取法而莫之廢者其意又豈無所激歟<lb/>
雖然逸民之自為則善矣<lb/>
　　閩二婦傳<lb/>
頼道慈閩古田縣人歸同縣張文孫生一清十五歲而文孫<lb/>
殁扵疫道慈甫年二十九黄華亂家又毁扵兵羞服且弗完<lb/>
能確然守志弗渝人力撼之泣曰張氏自浮光遷閩其不絶<lb/>
如綫者唯此一子耳余柰何去之及一清成人為取婦廖氏<lb/>
<pb n="KR4e0004_SBCK_009-5b"/>
生三子頥興埜而廖亡繼以陳道真道真亦古田右族既歸<lb/>
一清粥簮珥治財與道慈再植張門一清事道慈孝極㫖甘<lb/>
道真相之唯恐有不足而遇廖之子不翅巳出道慈晚嬰末<lb/>
疾手足不能用道真與媵人余乙恒挾持以就虎子道慈體<lb/>
肥重疲力從事逾十春秋弗厭人難之道真生以寜年十餘<lb/>
日授書十三帙帙三𥿄道真夜宿火至四鼓自起爇燈呼兒<lb/>
誦書坐其傍以俟頃刻皆能暗記黎明命之出送至齋門乃<lb/>
還以寜愛書或忘食道真執七餧之任其恣觀不輟二十七<lb/>
以春秋擢泰㝎丁卯進士第繇國子助敎八遷而為翰林侍<lb/>
講學士秩二品累贈道慈道真皆清河郡夫人一清贈福建<lb/>
江西等䖏行中書省參知政事文孫贈禮部尚書閩人榮焉<lb/>
謂道慈之節道真之孝皆卓絶不可及殆天報之也道慈卒<lb/>
時年八十而道真則七十云傳有之婦道盡而天倫正有若<lb/>
二婦其所謂盡扵婦道者耶<lb/>
<pb n="KR4e0004_SBCK_009-6a"/>
　　王貞婦傳<lb/>
貞婦名順榮字靜安姓王氏台之黄岩金沙里人性荘毅日<lb/>
䖏深閨人不見其面其父廣東元帥嗣竒之慎擇所配年十<lb/>
七歸同邑楊伯瑞伯瑞以才用世累官行樞宻院斷事官階<lb/>
從四品得封貞婦河南郡君至正間貓䝤兵侵天台伯瑞帥<lb/>
師往扼之弗勝遂遇害貞婦時寓四明年二十又七生子慶<lb/>
夀始兩月聞夫亡躑躅欲求死親屬交相慰觧遂護喪還<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>
于鄕屏鉛華弗御戴道家冠𬒳鶴氅衣翛然如塵外人未嘗<lb/>
輕扵笑語人誚之則曰我未亡人尓尚何心追逐世好耶鄕<lb/>
里小兒欲媚上官以貞婦羙姿容喉使聘之不從將以威劫<lb/>
其去貞婦遽引刀斷髮痛詈不少休事遂寢越三年有權貴<lb/>
人聞其賢强委禽焉貞婦度不免拊膺長號呼曰楊樞宻何<lb/>
在楊樞宻何在妾將相從于泉下因悶絶仆地媵人抉齒以<lb/>
藥灌之移時乃蘇俟間執慶夀手曰吾命婦也不敢虧節以<lb/>
<pb n="KR4e0004_SBCK_009-6b"/>
辱汝父汝父亡我非不能死以汝年㓜將誰育之即不育嵗<lb/>
時何人持巵酒以酹汝父墳乃忍死至今今汝已十䶖吾復<lb/>
何憂我將死扵汝父之墓言訖泣而行慶夀號訴從母林氏<lb/>
林亟往救貞婦以刀自剄不殊林奪刀挽之歸環守至旦稍<lb/>
觧貞婦復斷髮如初權貴人曰此烈婦不可強之強之不祥<lb/>
嗚呼女婦之質甚弱耳扣盎足以駭赱之今貞婦乃不爲威<lb/>
武所屈若是非其秉志剛見義明有不能也世以丈夫自居<lb/>
者冠帶儼如歩趨锵如議論藹如人倘以女婦目之則頩然<lb/>
怒去及究其所爲一遇小利害則甘心喪其所守似婦人女<lb/>
子之不若抑又何說㢤然自兵亂以来婦人徇節而不屈者<lb/>
或自剄死或墜崖下死或赴水火而死固人之所難此特出<lb/>
一時義烈所激尓有如貞婦䖏孤燈敗帷間凄風蕭蕭然中<lb/>
人歳積月深必有甚不能堪者恒人之情寕不爲之少衰貞<lb/>
婦之操則愈堅如銕石百折不撓豈不尤人所難者乎使一<lb/>
<pb n="KR4e0004_SBCK_009-7a"/>
卿之得若人必有率徳而勵行者由是達之一邑一州無不<lb/>
皆然其扵移風俗羙教化之道有國家者盖有頼焉是宜爲<lb/>
之傳以俟觀民風者<lb/>
賛曰昔夏侯令女夫死不嫁遂致斷髮爲信或蹙迫之急乃<lb/>
割耳與鼻誓不欲類扵人至今想其遺風猶凛凛然可畏也<lb/>
今貞婦截髮絶人其厲操盖與令女同若其持刃自刎比之<lb/>
割耳鼻者且欲幷身而捐之其志爲益苦矣嗚呼令女不可<lb/>
見有若貞婦其所謂異世而同符者非耶<lb/>
　　韓節婦傳<lb/>
節婦韓氏名惟秀開封人元四川行省左丞渙之女也年二<lb/>
十一歸耶律文正王四代孫飬正養正時爲劉荘場塩司令<lb/>
甫六閱月没于官節婦行三年䘮乃還父母家適其弟敏以<lb/>
疾卒貳子肅寛俱㓜節婦與敏妻賈氏約曰吾聞古之烈女<lb/>
不更二夫吾與汝皆簮纓家子冝則效之苟或失恩慮再醮<lb/>
<pb n="KR4e0004_SBCK_009-7b"/>
扵人縦死為鬼亦當有餘羞耳賈氏恱曰此妾之志也朝夕<lb/>
乎父母舅姑之側旨若甘恐或不備也衣與衾恐或不完也<lb/>
敎肅與寛又恐不知其方也左之右之同心弗少懈歲壬辰<lb/>
賈氏亡節婦哭之慟曰尓何遽去予而死乎予寜與尓俱亡<lb/>
乎不火食者三日巳而又曰吾苟死其奈父母何遂割情忍<lb/>
泣奉尊撫卑如賈氏存時見寛以才學𬒳選列官　國朝再<lb/>
轉為侍儀使節婦今年五十九其母則八十五云史官曰易<lb/>
有之不節若則嗟若無咎又曰安節亨盖不改其節則必能<lb/>
亨違節之道則哀嗟自已所致無所怨咎矣聖人作易當無<lb/>
物不該推此以喻節婦庶㡬亦有合者乎節婦自耶律君沒<lb/>
制行如白壁者三十有八年使令名昭晣扵無窮視佊夫骨<lb/>
未寒輒棄之他適為人唾去而弗齒者果孰為亨而孰為不<lb/>
亨乎况節父無子可依毅然堅其苦志扵母家此尤卓異可<lb/>
書者故備列之然賈氏能與節婦同志卒以莭終亦賢婦也<lb/>
<pb n="KR4e0004_SBCK_009-8a"/>
㢤<lb/>
　　鮑氏慈孝堂銘<hi>有序</hi>
歙之鮑氏故衣冠家也其諱宗岩者身載明徳弗售于時人<lb/>
號爲棠樾䖏士當至元丙子郡將李世達軍叛群宼相挺而<lb/>
起肆其屠劉歙民相驚皆風雨散去䖏士君與其子寳慶敎<lb/>
授夀孫共伏大壑中未㡬宼嘯呼而至執䖏士君反接于樹<lb/>
抽刀將剚之教授出泣曰吾父耄矣不足以汚兵鋒願憐而<lb/>
勿殺即殺我請代之言畢引頸就刃䖏士君曰吾秪生此一<lb/>
兒死我猶可吾兒死則宗祀絶矣慎勿聽之相爲讓者良久<lb/>
㓂欲捨之或掌制扵衆欲兵之又弗忍計未知所㝎忽有風<lb/>
渢渢起林木間類銕騎蹴踏聲㓂相顧怖愕疑官兵將捕已<lb/>
亟相率東趋父子因得釋歙人士咸嘆曰孰謂無天道㢤使<lb/>
無天道䖏士君父子何爲乎而弗死也其慈孝之報乎當䖏<lb/>
士君之受縛子但見其親而不識有身父但見其子而不知<lb/>
<pb n="KR4e0004_SBCK_009-8b"/>
有已死生旤福尚不暇慮𥘉不知何名爲孝何名爲慈乎脫<lb/>
使䖏士君曰我必如是乃爲慈其子又曰我必如是方爲孝<lb/>
不㡬參扵人而不純其天乎嗚呼有若䖏士君父子足可爲<lb/>
世勸矣然子爲父死古之人多行之者固可爲勸也若父欲<lb/>
存其子而自殞其生其可爲勸乎曰非是之謂也䖏士君爲<lb/>
存宗祀也爲存宗祀孝之大者也不然則其宗爲若敖氏之<lb/>
餒鬼矣用以爲勸何不可之有㢤予與鄭內翰子羙㳺子羙<lb/>
歙人也其談䖏士君事甚悉予每爲之太息慨然遐思其爲<lb/>
人今䖏士君曽孫任詣予請曰任之祖父嘗以慈孝名堂鄉<lb/>
先達程公已爲造記先生能復銘之乎予因歷序其事而繋<lb/>
之以辭使任勒諸堂上子孫世守之以爲式鮑氏之世其益<lb/>
昌矣乎任端恪有學行盖懿然君子人也銘曰<lb/>
父子之道一體而分天性昭然萬古無昬氣血感通罔間毫<lb/>
髮伊誰梏之户庭胡越惟歙鮑氏世敦詩書子勉扵孝父勉<lb/>
<pb n="KR4e0004_SBCK_009-9a"/>
扵慈宋鼎將移群㓂方熾不幸遭之反接于樹有子含淚長<lb/>
跽致辭刀劍在前目不見之無死我親我死則可親死子存<lb/>
千齡亦夭父謂其子我耄及之日月所照寜復㡬時兾子之<lb/>
生得存宗祀生生無窮孰謂吾死白刃可蹈難違者天若父<lb/>
若子何人弗賢㓂雖匪人天嘏是錫疾飈西来裭盗之魄玄<lb/>
聖樹教重惟五倫五倫有愆曷名為人慶延于家繩繩孫子<lb/>
孝慈之報庶其在此有巋者堂掲以嘉名仰而瞻之如交神<lb/>
明為上或頑為下或悖来㳺来觀翻然自悔<lb/>
　　雙椿堂銘<lb/>
三槐名堂預知顯融之兆五桞有傳式啓肥遯之趣盖縁辭<lb/>
以達志而其文特繁托物以明類而其義最切粤自前古以<lb/>
逮方今指意固殊塗轍則一有若右司都事某君噐局凝逺<lb/>
識度迴卓篤愛日之誠隆恱親之道奉其仲父並扵嚴君建<lb/>
一室之靚深掲雙椿以為號氣同扵祖奚須類我之祝孝推<lb/>
<pb n="KR4e0004_SBCK_009-9b"/>
乎親必盡搆堂之志稽之五倫十起之私阿新思繼之晚昭<lb/>
然軌跡莫擬光塵由是羙聞流扵縉紳永歌傳扵緗簡不鄙<lb/>
狂瞽漫紹徽音其辭曰有雙者春離植于庭脩莖並擢峻葉<lb/>
均青<graphic n="KR0765" url="https://raw.githubusercontent.com/kanripo/KR-Gaiji/master/images/KR0765.png" mimeType="image/png"/>雰夕羃灝露晨零材非齊散壽比莊齡羙兹華搆托<lb/>
以嘉名雲聮遥戸月澹鮮櫺中有二皓古之夀朋鸐髪齊素<lb/>
台背交升商宣宫奏柏茂松貞厥子能令省署蜚聲絳衣執<lb/>
板賢冠垂纓調陳五鼎飬或三牲簮裳生豔州里流榮雅辭<lb/>
振玉麗句雕瓊文犀作軸翠琰鎸銘禮敦民典孝篤天經名<lb/>
教所繫善俗攸興凡百君子宜鍳冝徴<lb/>
　　朽室偈<hi>并序</hi>
材仲禪師嘗名其室為朽而徵辭扵韓莊節公黄文憲公二<lb/>
公既為之發揮無餘藴矣而材仲又以濂為黄公弟子復令<lb/>
說偈繼之濂也何人而敢犯是不韙㢤雖然不敢辭也為之<lb/>
偈曰<lb/>
<pb n="KR4e0004_SBCK_009-10a"/>
鄞有開士屢主名刹其所住䖏邃舘曲房堅緻華好開士顧<lb/>
之獨名為朽我問開士彼所謂朽雨風所侵蝼蟻所蠧棟撓<lb/>
檐㧞今則靚飭如上所云以朽為名不亦厚誣開士荅言屬<lb/>
世間相無有弗壞譬如春花朝上穠冶夕則零墜何有真實<lb/>
今之所居雖號堅好我目視之無不朽者楹桷壮麗視如敝<lb/>
漏丹雘絢耀視如䵝昧超然此身如託虗空畢竟虗空無有<lb/>
壊相豈惟是室觀人亦然地水火風假合而成迷者自恃等<lb/>
於金石四大各離身在何䖏身即是幻世即為夢而况是室<lb/>
終歸扵空若能扵此入正思惟觀室無室觀身無身庶㡬可<lb/>
入真空觀想我問開士善學佛者無欣無厭如開士言是有<lb/>
厭心所謂朽者因堅而名有堅有朽理之必然木縦已朽堅<lb/>
性終在我本無堅朽從何生堅朽未忘心何䏻一况樂觀空<lb/>
是為空病空病不除反實所有我說是室非有非無其室永<lb/>
存何縁䏻　如觀空者空而非空空何有礙開士聞已破顔<lb/>
<pb n="KR4e0004_SBCK_009-10b"/>
微笑揚眉而語子言固佳但我門中一義不立立即成妄請<lb/>
返塵轅母戯論法<lb/>
　　章判官像賛<lb/>
唐福州軍事判官章公脩實檢校太傅仔鈞之父也其遺像<lb/>
至今盖四百餘年矣二十世孫御史中丞溢偶扵閩中購得<lb/>
之如獲至寳持以示其友宋濂因為作賛賛曰<lb/>
噐局深沉容儀嚴肅吁嗟哲人如金如玉餘慶所𬒳孫子若<lb/>
雲重珪疊組至今揚芬<lb/>
　　四十二代天師張公像賛<lb/>
含冲葆虗執真之樞翊度宣靈契道之符龍虎衛乎左右風<lb/>
霆属扵指呼此古之博大真人而今之列仙之儒者耶<lb/>
　　含山操二解有序<lb/>
含山操者為和陽王綱妻吳貞媛作貞媛遭兵亂乃能完節<lb/>
蹈水死其不有繋民經之大者乎辭曰<lb/>
<pb n="KR4e0004_SBCK_009-11a"/>
含山有雲莫蔽我衣彼荷㦸者迫我以馳我馳我驅泣涕如<lb/>
雨仰視白日光不照下叶地不可穴天不可縁舍旃舍旃我<lb/>
尚何年<lb/>
含山有石其光差差石或可轉我節可虧我夫何之欲從無<lb/>
所舎彼黄泉無相見者<hi>叶</hi>誰謂淵深我視若陵我死得死中<lb/>
心之寧<lb/>
　　張孟兼字辭<hi>并序</hi>
國子錄張君生扵嵗戊寅正月六日以曆推之是月九日始<lb/>
入春則中氣猶居丁丑年之冬其王父府君因以丁命名張<lb/>
君既長聞人先生字曰孟兼兼者何謂臨二嵗之中也夫丁<lb/>
在十毋為火戊則土也火為文明之候非不燁然有光必變<lb/>
而為土然後生物之功遂張君以辭章名世今將刋其華而<lb/>
食其實乎雖然丁離象也戊坤象也離上而坤下扵卦為晉<lb/>
彖有之明出地上順而麗乎大明柔進而上行張君又將自<lb/>
<pb n="KR4e0004_SBCK_009-11b"/>
此而升乎方今　大明御世治具畢舉張君益昭其明徳發<lb/>
為人文以黼黻王度物有不資其成者乎是則兼之之義已<lb/>
或謂殷人尚質多以十幹名其與府君之意則夐然殊也張<lb/>
君浦陽人有學得與濂為同門朋詞曰<lb/>
戊為子丁為父火得為土百物之所祖能兼之道為伍<lb/>
　　碧崖亭辭<lb/>
濓與太常卿魏觀先生㳺甚久知其為孝敬之人也先生間<lb/>
嘗来謂濂曰予家鄂之蒲圻蒲圻有山曰蒲首焉巉然而起<lb/>
如雲旓翠𬎼蕩摩空濛間對峙䨇石楹直上如笋中敞碧崖<lb/>
千尋嘉卉靈草雜被之紛紅駭緑儼如圖畫中我先人愛玩<lb/>
而不忘日支笻歩其下或濯纓澗底或咏詩坐盤石上或望<lb/>
雲出沒崖谷悠然而忘返遂因以碧崖自號時移事遷層崖<lb/>
絶壁雖蒼然不改扵舊而先人則追逐羣仙扵風馬雲與中<lb/>
弗能一見之予每過其下不覺<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然出涕故扵䆠游所至掲<lb/>
<pb n="KR4e0004_SBCK_009-12a"/>
碧崖之名扵楣間所以志之志之所以思夫親也雖然名之<lb/>
固寓也而言之則尤寓也曷若親履其地而求先人之遺跡<lb/>
乎當今　聖人在上方以孝治天下他日幸遂歸田之請築<lb/>
亭山麓仍以碧崖名之當風日清羙與二三子㳺其間指而<lb/>
言曰彼清泉瀏瀏而斜出者此先人濯纓之䖏也磐石纍纍<lb/>
而可坐者此先人咏詩之地也崖谷沉沉靈氣之宣通者此<lb/>
先人望雲出没之所也一俯一仰無非精神之參會非惟慰<lb/>
其遐思抑將藉是以勵夫所學期克肖乎先人予雖耄矣此<lb/>
心不敢忘子幸為辭刻諸亭上何如濂曰傳有之舜食則見<lb/>
尭扵羹坐則見尭扵牆古之上聖猶若斯况下扵此者乎人<lb/>
子之扵親遇事觸物無有不可感勵者况親之昔日所㳺歴<lb/>
者乎斯亭之建當與甄氏思亭並稱其視崇臺芳榭以騁㳺<lb/>
觀之娛者果何如也若先生者豈不為孝敬之人㢤先生字<lb/>
𣏌山觀其名也學問富而徳行脩踐揚中外其善政盖章章<lb/>
<pb n="KR4e0004_SBCK_009-12b"/>
云辭曰<lb/>
崖之雲兮英英其升崖之木兮欣欣其榮悵仙人兮何之飊<lb/>
風薄而上征豈降精而委祉兮發為休徴三秀之茁兮膏露<lb/>
之凝渺長思扵無窮兮視一息扵千齡金可銷而石可泐兮<lb/>
又焉能爽吾之精誠<lb/>
　　南堂禪師像賛<lb/>
南堂和上既入㓕其得法弟子太禪安公思慕之弗置乃繪<lb/>
其像来求予賛賛曰<lb/>
樹般若幡有舌如霆當空一震百蟄咸醒松源之宗獨造其<lb/>
妙手折蓮花臨風自咲<lb/>
宋學士文集卷第九　鑾坡集卷第九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_021-1a"/>
宋學士文集卷第二十一　翰苑續集卷之一<lb/>
　　瑞巖和尚語録序<lb/>
予觀大𣑽天王問佛决疑經所載𣑽王以金色波羅夷花獻<lb/>
佛請為說法佛拈花示衆人天百萬悉皆罔措獨金色頭陀<lb/>
破顔㣲笑佛云吾有正法眼蔵涅<graphic n="KR2492" url="https://raw.githubusercontent.com/kanripo/KR-Gaiji/master/images/KR2492.png" mimeType="image/png"/>妙心實相無相分付摩<lb/>
訶迦葉嗚呼此非禪波羅宻之𥘉乎人生而静性本圓明如<lb/>
大月輪光明徧照凡蘇迷盧境界具濕性者大而河海小而<lb/>
沼沚無不有月是故有百億水則百億之月形焉仰而瞻之<lb/>
而中天之月未甞分也月譬則性也水譬則境也一為千萬<lb/>
千萬為一𥘉無應者亦無不應者體用一源顕㣲無間也大<lb/>
聖全體皆真不失其圓明之性如月在寒潭無纎毫障翳清<lb/>
光燁如也凡夫為結習所使業識所縳而唯迷暗是趨如月<lb/>
在濁水固巳昏冥無見加以獰飈四興翻濤皷浪魚龍出没<lb/>
變幻恍惚欲求一隙之明有不可得矣故聖人之心主乎静<lb/>
<pb n="KR4e0004_SBCK_021-1b"/>
静而非静而動亦静也凡夫之情役扵動動而不静而静亦<lb/>
動也吾逹摩大師特来東土以迦葉所傳心學化彼有情或<lb/>
澄濁為清止浪為平直入扵覺地而後止故其體常寂而寂<lb/>
無寂也其智常照而照無照也其應常用而用無用也至此<lb/>
則其妙難名矣然未易以一蹴到也惟一惟虚坐忘其軀或<lb/>
緩或徐長與神明居懼其散而弗齊也沒疑情以一之恐其<lb/>
至而自畫也假善巧以引之慮其偏而失正也挽沉溺以返<lb/>
之其道盖如斯而巳歴代諸師各尊所聞守此而不敢失逮<lb/>
我育王珙公起扵東海之濵秉執法柄弘開度門逹摩大師<lb/>
之道煥然中興入其門者無非龍彖而竺元道公號為世嫡<lb/>
今吾恕中愠禪師則又竺元之入室弟子也𥘉受度扵元叟<lb/>
端公多聞法要拈香酬恩則歸之道公厥後俯狥衆請出世<lb/>
象山之靈巖黄巖之瑞巖皈依者日益衆名聞東夷使者入<lb/>
貢中國兼奏請住持師因奉　詔来南京力辭其行<lb/>
<pb n="KR4e0004_SBCK_021-2a"/>
皇上憫其耄也特從所請一旦将歸隱鄞江其徒居頂以二<lb/>
㑹語徴予序予乆聞師名亦甞窺見語言之一二兹又獲覩<lb/>
其全驚霆春而疾飈馳山嶽移而海水立鬼神泣而魑魅奔<lb/>
有聞之者凡情盡䘮予故不辭爲稽决疑經所載以啓禪源<lb/>
法水月之喻以明性原推逹摩之敎以爲學源歴題之扵首<lb/>
簡予老且病凡求文<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛扵前悉皆謝絶而獨爲師拈此者<lb/>
憫大法之陵夷樂師言之契道也<lb/>
　　徑山愚庵禪師四㑹語序<lb/>
或問扵濂曰世間至大者何物也曰天與地也曰至明者又<lb/>
何物也曰日與月也曰然則佛法亦明且大也其與天地日<lb/>
月並乎曰非然也曰其義何居曰天地日月寓乎形者也形<lb/>
則有成壊有限量雖百億妙髙山中涵百億兩矅百億四天<lb/>
下以至于恒河沙數皆有窮也皆有止也此無他囿乎物者<lb/>
也若如来大法則不然旣無體叚又無方所吾不爲成孰能<lb/>
<pb n="KR4e0004_SBCK_021-2b"/>
爲之壞吾不爲後孰能爲之先吾不爲下孰能爲之上芒乎<lb/>
忽乎曠乎漠乎㣲妙而圓通乎其小無内其大無外真如獨<lb/>
露無非道者所以超乎天地之外出乎日月之上大而至扵<lb/>
不可象斯爲大矣明而至扵不可名斯爲明矣是故以有情<lb/>
言之則四聖以至六凡或覺或迷佛法無乎不具也以無情<lb/>
言之則火水土石與彼草木或洪或纎佛法無乎不在也三<lb/>
乘十二分教不能盡宣也八萬四千塵勞門不能染汙也嗚<lb/>
呼罄徂徠之松以爲煤㫁淇園之竹以爲管其能盡賛頌之<lb/>
羙乎然而佛法固明且大也其靈明之在人者萬刼雖逺不<lb/>
離當念一念不立即證菩提亦在夫自勉之而巳濂雖不敏<lb/>
毎遇學佛者喜談而樂道之𥘉不以其證入淺深而有間其<lb/>
意頗有見扵斯也徑山住持以中禪師名智及學徒尊之號<lb/>
曰愚庵俗姓某世居姑蘇得法扵元叟端公歴住隆教普慈<lb/>
二刹帝師錫以明辯正宗廣慧禪師之號巳而陞净慈遂主<lb/>
<pb n="KR4e0004_SBCK_021-3a"/>
今山四據髙座敷揚佛法以聳人天龍鬼之聽緇素相從如<lb/>
雲歸岫其弟子某㑹粹成書介吾友用堂楩公請文以題其<lb/>
首濂懸燈而疾讀之其觧人膠纒如鷹脫絛鏇摩雲而奮飛<lb/>
也其方便為人如慈母愛子一歩而三顧也其宏機宻用如<lb/>
大将臨陣旗皷動而矢石集也誠一代之宗師而有徳有言<lb/>
者歟雖然不二門中一法不存何况扵言覽者當求禪師言<lb/>
外之意使意見兩忘而忘忘亦忘方近道矣嗚呼佛法超乎<lb/>
天地之外出乎日月之上豈細故㢤人患不求之爾今極其<lb/>
賛頌而書于此録之端實欲起人之敬信也繪畫虚空非愚<lb/>
則惑濂盖無以逃其責矣<lb/>
　　宇定齋銘<lb/>
靖江府伴讀方生仲文崇安人以宇定名齋盖取荘周宇泰<lb/>
定者發乎天光之言釋者謂氣宇開泰則静定也既静定矣<lb/>
天光自發人見其人物見其物𥘉無彼此膠葛之異懿㢤斯<lb/>
<pb n="KR4e0004_SBCK_021-3b"/>
言乎其衛生之說乎或者不察類以周多寓言輙泛引而非<lb/>
之周言固傷乎過高若此者其有不可取乎茍不取不以人<lb/>
廢言之說果何指乎為著銘曰<lb/>
君子養生能兒子乎專氣致柔而肯傷扵躁急乎雖終日嘷<lb/>
而嗌不嗄乎此謂大和坱圠而不由喜怒乎外物其能攖乎<lb/>
四體其有不順乎所以神之凝然氣之融然泰而安乎天光<lb/>
照耀物各付物而不淆亂乎夫若是天其天而不參扵人乎<lb/>
芒乎忽乎熈熈乎其有出入乎無出入乎夀可至扵廣成子<lb/>
乎予有凝乎無疑乎人讀予文有能察予之中情否乎<lb/>
　　節婦唐氏旌門銘有序<lb/>
皇帝㳟膺<lb/>
天命誕敷文教凡有繫扵民彛者輙加旌寵郎書所謂表厥<lb/>
宅里樹之風聲者也粤洪武七年春三月姑蘇守臣某上言<lb/>
呉縣編氓張成妻唐妙堅生二子而成卒堅年二十有七廼<lb/>
<pb n="KR4e0004_SBCK_021-4a"/>
忍貧鞠育指天自誓曰飛鴻尚不再偶况扵人邪遂不施膏<lb/>
沐日䖏寒燈敗帷中或憐之欲奪其志毎涕泣以辭今五十<lb/>
又七二子頗有所成立州里稱之無異辭者里耆某言其状<lb/>
于縣縣上于府監察御史加覆覈焉咸謂得表署其門如<lb/>
制令臣敢昧死上中書以聞　制曰可扵是符下有司行事<lb/>
并復其力役之征俾無有所與其子彦存竊以為　龍光自<lb/>
天照耀下土不可無以宣布　上徳以昭示悠乆請大都<lb/>
督府照磨馬嗣能徴濂著銘鑱諸樂石濂惟夫為婦天大倫<lb/>
之攸繫故士昏禮有云下逹納采用鴈釋者曰取其不再偶<lb/>
也盖有夫婦而後有父子有父子而後有君臣夫婦之道貞<lb/>
而天下可得而治矣　聖皇在御持化機而制六合褒<lb/>
嘉貞節所以化行四方而作新斯民者也濂待罪國史法當<lb/>
俻載其事且繫之以銘曰<lb/>
聖人御極惇叙天彛弘敷大訓隂執其機樹之風聲何物不<lb/>
<pb n="KR4e0004_SBCK_021-4b"/>
動管攝人心邇赴遐聳有婦氏唐来歸于張克産二鶵其夫<lb/>
遽亡泣淚既盡繼之以血相隨九泉乃我之節嗷嗷者鶵匪<lb/>
親孰依忍死鞠之心唯天知寒颸蕭蕭燈青在璧月落參横<lb/>
猶聞夜織或憐其孤風之改圖豈無甘薺何忍茹荼含淚陳<lb/>
辭鴻不重匹人為物靈敢弗之敵厥子既長頭角嶄然苦節<lb/>
之亨由持之堅牧守上言請加褒錫　帝曰俞㢤朕豈汝惜<lb/>
烏頭雙表有巋者門銀榜漆書其光焞焞　皇匪爾私用<lb/>
為世勸推而逹之民罔不變子則盡孝臣冝竭忠三綱既建<lb/>
比屋可封國史造銘勒諸樂石奉揚　鴻休以詔罔極<lb/>
　　金谿孔子廟學碑<lb/>
金溪縣令李子敬脩建孔子廟學成廟之殿及㦸門皆仍其<lb/>
舊罅漏者𥙷苴之䵝昧者丹堊之學之論堂廟之西東廡與<lb/>
夫肄業之舎皆新作之論堂為間者三崇二十又二尺縦視<lb/>
崇而弱其一尺横視縦而强其十尺隷業之舎為間者左右<lb/>
<pb n="KR4e0004_SBCK_021-5a"/>
各三两廡視舎其數各再倍之經始扵洪武七年八月至十<lb/>
月訖功嗚呼元季兵亂邑廬盡毀而廟學巋然獨存是固有<lb/>
相之道而賢大夫復能汲汲爲此可謂知化原者矣助其成<lb/>
者縣丞楊乾主簿劉祺典史喬思道子敬旣相率釋奠已使<lb/>
敎諭曽易徴文扵濂濂序其故而絲之以詩廟學縁起及三<lb/>
遷之詳則舊記存焉詩曰<lb/>
金溪之山翔躍猶龍下有學宫靈氣所宗篤生大賢惟我陸<lb/>
子䆒明本心逺探聖髓其道朗融白日青天纎塵不驚萬象<lb/>
著懸矧兹郷學可不亟圖孰其興之實邑大夫機動籟鳴泉<lb/>
赴川増其從之者緝緝繩繩三月之間用幣告成龍礎鳯甍<lb/>
文棁丹楹氣象改觀煥乎聲明人亦有言有詩有書有齋有<lb/>
廬式寧其軀匪居之爲娯前軌是趨念此小邦文物則衍其<lb/>
氣夜發電流虹轉學子翩翩期文之顯匪文之爲勔惟形是<lb/>
踐我作我詩爲勸甚力聖謨孔彰萬古一日有赫其臨敬之<lb/>
<pb n="KR4e0004_SBCK_021-5b"/>
無斁<lb/>
　　題魏教授所受咸淳誥命後<lb/>
宋誥係尚書吏部岀給其詳著奏文𬒳旨次弟而復列宰執<lb/>
之名者慎之至也考其所由大槩損益唐誥而為之然唐誥<lb/>
𥘉用𥿄至肅宗時始用絹貞元以後乃更之以綾今用文思<lb/>
阮制敕綾亦其遺制也桐廬魏公新之勑賜進士出身故事<lb/>
循黄甲免試以近及逺恩例注授慶元府學教授此其所受<lb/>
誥也公之曽孫潜再守東昌持此卷求題嗚呼咸淳壬申誥<lb/>
下至今洪武乙邜殆歴一百四年中更宋元之亡兵火膠葛<lb/>
人物凋䘮而斯誥乃能獨存非世有賢子孫豈能致是歟此<lb/>
與保曲阜之復者盖同一尊尚之意故為援筆而識其左方<lb/>
至若公之治行予已列扵墓上之文茲不復云<lb/>
　　故吉安府安福縣主簿潘景嶽甫墓銘<lb/>
嗚呼是惟景嶽潘氏之墓潘氏逺有世序其居鄱陽郡城者<lb/>
<pb n="KR4e0004_SBCK_021-6a"/>
曰某曰某宋嘉定間聮捧貢書于鄊有司榮之為易所宅之<lb/>
坊為擢秀至景嶽凡十有三世云景嶽諱樞景嶽其字也少<lb/>
刻厲經史學及長思以才自表見朝夕芒角撑觸心胷間不<lb/>
吐出不已元季干戈俶擾吉安為劇盗李明父子所㩀椎埋<lb/>
之徒相推為雄長蠶食十餘州各置偽帥統之而自指吉安<lb/>
為窟宅當是時安福罹屠剽者尤酷至正甲辰冬　王師下<lb/>
吉安明父子宵遁安福歸于職方有薦景嶽扵　上者召見<lb/>
與語竒之擢安福州判官乙已春景嶽獨署州事蚤夜出入<lb/>
士馬間食不暇下咽𥘉李宼俘掠男女數千軍卒将臧獲之<lb/>
景嶽白主帥鄧衞公曰将軍奉揚天威削平大憝渠魁逺竄<lb/>
人心未寧子女係累者将軍當一切釋之方契伐罪吊民之<lb/>
義耳辭氣激烈聽者悚畏持槊之士或怒視扵傍景嶽神色<lb/>
自如不為動衞公獨欣然曰㣲爾言吾不能知也即令騎兵<lb/>
大索下令曰敢有囚吾民者斬民争去縛趨景嶽景嶽寘空<lb/>
<pb n="KR4e0004_SBCK_021-6b"/>
舎戒勿出自坐舎外日設淖糜食之女婦稍豔者俾以塵土<lb/>
涴面衆卒銜憤議乘夜刼舎中景嶽偵知之授以計曰脫有<lb/>
宵警當同聲疾呼已而果然聲聞于外衞公驚起使人問其<lb/>
故景嶽具以實對衞公擒其首惡者鞭之流血咸噤不敢譁<lb/>
景嶽度道塗逺近次第放之其無家者與居旁縣者召其戚<lb/>
属辨識而歸之大兵還戍安福者僅五百而䧏卒居其半潜<lb/>
與李寇通晝夜鈔掠為姦利民訴于庭景嶽遣人躡跡之乃<lb/>
自西門入景嶽懼為變愈傷民不敢何問乃如所失償之兵<lb/>
後遺氓鳥形鵠面遯入荒茅中城無吠犬虎狼之跡交道自<lb/>
景嶽之至流亡漸集樹苫廬以居㑹歲儉将有溝壑憂景嶽<lb/>
以計貸粟扵民活者㡬萬景嶽方喜可以行政䧏卒終不悛<lb/>
搆永新寨丁二萬皷譟西下新附戍将賈某首䑕觀望欲下<lb/>
城門鍵鑰不聽民出避景嶽說之曰　國家兵威之盛公所<lb/>
知也李明既順復<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>其㓕亡可待固不必汚齒牙頗聞宋将<lb/>
<pb n="KR4e0004_SBCK_021-7a"/>
嶽飛能獲冝興民至今尸祝下廢公能行之　上必以公<lb/>
為飛矣公其有意否乎賈感悟乃開北門縦之吏民知寇勢<lb/>
張甚乃擁景嶽詣大府乞師先是景嶽甞上䟽陳利害干朝<lb/>
至是命大将王國寳帥師至與賊大戰嘉林渡賊大潰景嶽<lb/>
還州州民見之有泣下者且曰潘判官在吾属無患矣巳而<lb/>
中山侯湯公統大兵壓境景嶽走轅門獻計公納之秋毫無<lb/>
犯大兵攻永新景嶽集千夫轉輸芻餉夫苦重不前景嶽白<lb/>
于湯公特减輕之與戎馬參錯行無敢侮者别隊卒過郊敓<lb/>
人貨泉景嶽属吏取之卒刺以矛景嶽曰是不可一朝居也<lb/>
将上其事軍帥懼痛懲卒令謝過而去自後恒帖帖指其城<lb/>
曰中有徤吏慎勿犯或欲循舊弊抑農為兵景嶽泣告湯公<lb/>
湯公曰此與山寨何異咸罷之民大恱景嶽遂即州署釋奠<lb/>
孔子復扵殷仲堪讀書䑓設學以淑俊秀月旦十五日敷繹<lb/>
經史孳孳弗倦洪武戊申改州為縣署為縣主簿階将仕郎<lb/>
<pb n="KR4e0004_SBCK_021-7b"/>
前後在官凡九年治為江右諸邑最朝廷嘉其能　召赴闕<lb/>
下未及用而殁時癸丑十一月二十一日也年五十一其子<lb/>
桓權厝于京城之南以甲寅十又二月奉柩塟鄱陽某郷先<lb/>
墓之次禮也景嶽曽祖子培祖志道考希古妣胡氏希古有<lb/>
文學善推易数元隂陽學教授號東湖適士一旦病疫将革<lb/>
胡氏拔鬢毛祝天期以身代翼日而夫愈後五日胡氏果終<lb/>
東湖遭大亂誓不與賊同汙後遇宼将加害景嶽及弟槐楫<lb/>
柄争欲代死宼憫而釋之人為作五義士傳云嗚呼君子之<lb/>
學在存心澤物而已有如景嶽退然如不勝衣至臨大事以<lb/>
一夫而當萬夫之勇不顧死生利害卒生民人真無愧竒男<lb/>
子也傳有之活千人者其後必封當扵其子孫望之予雖不<lb/>
識景嶽㩀江西顔文鈞黄盅所録状具著千篇而絲之以銘<lb/>
銘曰<lb/>
元季繹騷兮妖民夜呼焚毀城邑兮是劉是屠勢如狂瀾兮<lb/>
<pb n="KR4e0004_SBCK_021-8a"/>
簸盪失瀦<lb/>
真人龍飛兮奉行天誅維此安成兮莾爲盗區亦既稽首兮<lb/>
入我版圖<lb/>
帝掄良材兮徃佩縣符我民曷依兮曰父毋且彼飢吾哺兮<lb/>
危則我扶拔扵水火兮寘諸康衢一身之弱兮心雄萬夫死<lb/>
生不顧兮唯義是趨志不盡展兮隕魄黄壚聞者酸辛兮淚<lb/>
與涕俱鄱陽之山兮降勢縈紆薦此石章兮過者下車<lb/>
　　故泰和州學正劉府君墓誌銘有序<lb/>
洪武四年春三月永豊儒臣劉于府君應誥来京閏月丙子<lb/>
皇上御外朝召見俾敷繹聖經賢傳府君㨿其章㫖而䟽其<lb/>
㑹通　上爲首肯再三翼日丁丑復召見勑儀曹賜冠<lb/>
衣又明日戊寅復召見從容謂曰爾能任州邑之職乎府君<lb/>
俯伏歴陳其情素繼曰臣生丁亂離幸際　真人啓運<lb/>
獲見天日豈不知效奔走以竭愚衷第以犬馬之齒既衰顛<lb/>
<pb n="KR4e0004_SBCK_021-8b"/>
毛種種自度不能有所爲矣敢辭　上熟視之曰爾誠<lb/>
老矣冝賦詩以見志府君揮毫立就詩進　上大恱命<lb/>
太官賜之酒放之還山五年春二月乙巳遘疾三月甲子正<lb/>
衣冠而逝春秋五十有五殁後之三日丁夘<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>州東某里之<lb/>
巖坑八年春二月其子厚奉前監察御史丁節状走南京徵<lb/>
濂爲之銘當府君之召見也濂實侍　上左右親見召<lb/>
𬒳　龍光及退食青溪寓舎府君又来謁揚眉吐氣論議頗<lb/>
英發濂意其必享上夀以終孰知别去僅一年遽作土中人<lb/>
矣世事不可料徃徃如此可不悲夫因不辭序而銘之府君<lb/>
諱于字允恭劉氏其先漢長沙定王之後定王生五子其一<lb/>
封冝春侯凡新淦清江之間有劉姓者皆侯之子孫也九世<lb/>
祖文自新淦遷吉之永豊曽祖洪祖弼父庭蘭皆業儒府君<lb/>
㓜淵敏矻矻嗜學書室懸燈屋壁盡黒大父與客坐命群從<lb/>
子弟賦詩府君應口成今體四韻語多驚人客爲之動色年<lb/>
<pb n="KR4e0004_SBCK_021-9a"/>
稍長以文謁虞文靖公集公深器之至正七年用春秋取鄊<lb/>
試苐三名文觧㑹試南宫不利十年復薦于鄊名在苐二北<lb/>
上復不利無㡬㣲不足之色獨謂親友曰中原亂将作乎風<lb/>
氣曰漓而人心不固時皷邪說以蠱其中譬猶病者巳在心<lb/>
腹間吾得暝目不見之幸矣未㡬果然時府君以下第恩例<lb/>
署泰和州學正之官未乆而群盗蠭起永豊亦爲盗所㨿府<lb/>
君傷二親之䧟徒歩犯荊棘晝伏宵行出萬死中竟迎親以<lb/>
就禄養㤗和當贑吉之衝時元綱觧紐省憲之臣不相能用<lb/>
兵争彊府君卒調觧之民隂受其賜秩滿還鄊烽火猶未息<lb/>
府君潜遁岩穴幅巾杖屨追逐雲月未甞以世故少嬰其念<lb/>
慮熈和夷冲若将終身焉<lb/>
國朝繼承大統遣使者四出徴辟賢能府君至京師以疾辭<lb/>
越三年㳺至又固辭㑹科目之行歴考福建廣東二行省鄊<lb/>
試得士爲多人至今稱之府君尚風義立心忠信伯兄蚤世<lb/>
<pb n="KR4e0004_SBCK_021-9b"/>
撫諸姪如已出同年友聶克敬擢第而還無以給道塗費府<lb/>
君傾己槖濟之士人劉季恭值嵗儉困悴不能存府君養之<lb/>
扵家與其同甘苦他行事多類此云娶王氏吉水士族也以<lb/>
婦道聞子男子四夀厚䁀正皆能繼其業而厚尤善文辭即<lb/>
来速銘者孫五善嘉義幹啓其所著詩文凡若干卷蔵于家<lb/>
濂官儀曹時與曽侍郎魯爲同僚侍郎府君友也備言府君<lb/>
嗜義如嗜利知無不爲或以非理相干輒深閉固拒弗之從<lb/>
豳國忠宣公余闕亦竒其爲人當還自燕南甞作序贈之公<lb/>
極慎許與片言不以假人則府君之爲人可知矣使天錫以<lb/>
耆年日坐左右塾陳說道徳令學者知所矜式雖曰老而不<lb/>
仕亦當有賛扵邦治柰何死之柰何死之不識司化權者果<lb/>
爲何如可不悲夫銘曰<lb/>
行潔而明玉之輝只文葩而則錦爲姿只鶚方摩雲復退飛<lb/>
只經畬之藝日耘耔只逺探聖髓發樞機只渾以及物自邇<lb/>
<pb n="KR4e0004_SBCK_021-10a"/>
推只有声四逹蔚為人師只烽火相連望絶庭闈只蹈彼虎<lb/>
口終全親以歸只名聞　九天錫以冠衣只龍光炳朗<lb/>
照燿里閭只不有君子将孰依只一鑑之亡中心悲只太史<lb/>
勒銘鑚在幽墟只<lb/>
　　故中順大夫北平等處提刑按察司副使呉府君墓誌<lb/>
　銘<lb/>
府君諱肜字文明姓吴氏世為臨川人頴異越常流從虞學<lb/>
士集危左丞素學二公深相噐重應書鄊闈弗獲選去補江<lb/>
西行省理問所令史益種學績文不倦夜以繼日遂擢至正<lb/>
丁亥進士第授贑州路録事階将仕郎時郡守二皆朝廷重<lb/>
臣苛察繳繞察見淵魚僚属重足而立莫敢仰視府君以事<lb/>
至府數與之抗辯氣凛凛不回撓初甚怒罵已而反賢之贑<lb/>
俗泥堪輿家説有踰半世不葬其親者府君召父老諭之曲<lb/>
盡倫理不两月間葬者以千數民家二女咸學浮屠法揚言<lb/>
<pb n="KR4e0004_SBCK_021-10b"/>
翛然坐脱無知氓競奔凑之府君坐以左道上官持不可府<lb/>
君謂其毋曰吾聞坐逝者必焚其身以收舎利約以明日行<lb/>
火母亟来謝曰女幸生矣人告妻弟奪其金條脱者絶無左<lb/>
驗府君陽令中析之告者欣然謝去妻之弟獨灑泣不輟乃<lb/>
杖吿者而與泣者衆以為神朱甲與湯乙仇抵為盗自刺妻<lb/>
實之官捕湯煅治竟誣伏府君察其色有冤以計紿朱妻出<lb/>
所刺刀其血猶在遂縦湯而罪朱劉漢銜李敬甫無以快其<lb/>
忿搆其集众攘巳貲府君得其情徃白守守怒令易辭府君<lb/>
不從更以它吏成案戮李于市當刑之日雷震守廳事吏㝷<lb/>
為厲所困自刎死郡兵暴横虐諸民府君毎直之守寖不悦<lb/>
民怨群起而逐之因擁府君為守府君曰擅廢置二千石者<lb/>
族汝曺聽我言當迎守還不然吾决不從汝族也衆皆潰去<lb/>
越翼日復屯城外皷譟焚廬舎為亂府君請守出共帥壮丁<lb/>
趨火獲造謀者梟其首餘寘不問一郡帖帖時營國公火你<lb/>
<pb n="KR4e0004_SBCK_021-11a"/>
赤岀鎮江西三品以下得專封拜功状上署府君為郡治中<lb/>
實超四階至正戊戍偽漢兵圍城踰三月府君調度供億無<lb/>
闕及勢蹙慷慨自誓躍馬欲觸鬪民争擁不得前城䧟偽漢<lb/>
竒其才令軍中有生獲吴洽中予百金府君𬒳執命釋而官<lb/>
之竟以謀脱歸臨川遯匿嵓谷日以奉毋為樂若将終身焉<lb/>
郡旣入職方守臣侯至善力薦起之乙巳秋七月拜國子博<lb/>
士成均𥘉設其建立規制及銓選祠祭之事府君皆與聞賛<lb/>
决者甚众丙午春正月轉同知嚴州府事淅江猶未下曹國<lb/>
公李文忠方議征進府君轉輸餫餉至軍前公以能稱之吴<lb/>
元年丁未　召還南京與禁林諸老共議即位郊𣏌儀注洪<lb/>
武戊申春正月擢僉湖廣等處提刑按察司事階奉議大夫<lb/>
三月至官分部荆㐮上䟽言五事鑄降諸處印沙汰荆州湖<lb/>
泊官省武昌等處批驗所復荆峽二州田額均石首公安江<lb/>
陵三縣水夫科繇秋七月又上䟽言興學置安陸驛傳輪役<lb/>
<pb n="KR4e0004_SBCK_021-11b"/>
逓運船及給鑄錢諸物價等事　上皆從之巳酉秋九<lb/>
月改僉山東提刑按察司事庚戌夏四月以東昌土曠人稀<lb/>
請省愽平清平夏津朝城館陶觀城范七縣秋七月超拜中<lb/>
順大夫北平等處提刑按察司副使薦剡人才唯恐失之兩<lb/>
考北平鄊試而得士爲尤多癸丑春三月奉　旨還京值疾<lb/>
作而終夏四月二十又九日也享年五十又七曽大父某大<lb/>
父某父輔有恩在州里稱爲惠人母祭氏元配胡氏前十五<lb/>
年卒繼室彭氏子男四吉祥勝安皆夭唯林童耆齡存女八<lb/>
巳亡其五長適胡中胡氏之兄之子也次適太常掾施興嗣<lb/>
幼在室生平撰述甚多有弱齡壮㳺山居南㳺金蘭五槀藏<lb/>
于家𥘉府君既殁興嗣以其子㓜乃来京師請熊叅軍䁀状<lb/>
其羣行徵予爲之銘其致辭悽以悲予惻然諾之未及爲而<lb/>
興嗣殁方懼吾文無所授而胡中又竭蹷来請辭如興嗣而<lb/>
有加焉遂以卑之府君權厝京師南門外中乃奉其柩歸將<lb/>
<pb n="KR4e0004_SBCK_021-12a"/>
以某年月日葬臨川縣之赤岵山并持興嗣之骨還付扵其<lb/>
家中亦可謂義士也巳子聞祭統有云銘者論著其先祖之<lb/>
有徳善功烈勤勞慶賞聲名列扵天下盖孝子慈孫之所𣣔<lb/>
得者也今不敢廢兹義序而銘諸庻慰府君扵九泉之下使<lb/>
興嗣有知亦将無所憾矣銘曰<lb/>
彪蔚炳煥文何彰耶剗兇燭姦政何良耶動合矩度行何方<lb/>
耶位之欲昌而底于亡耶松摧栢焚孰知其為棟為梁耶神<lb/>
理冥茫胡可以測量耶四尺之墳岵山之陽有永其藏慎毋<lb/>
壊傷<lb/>
　上虞魏氏世譜序<lb/>
濓居淛河東甞聞上虞魏氏為簮纓大族其先盖出扵唐鄭<lb/>
國文真公徴之裔公居鉅鹿生禮部侍郎叔璘侍郎生武進<lb/>
縣令政始自鉅鹿遷居㑹稽之山隂武進生邠州録事參軍<lb/>
珎參軍生莫州司馬明復自山隂徙居餘姚之蘭風司馬生<lb/>
<pb n="KR4e0004_SBCK_021-12b"/>
石首縣令實實生廬陵尉潾潾生憲憲生章章生克敬克敬<lb/>
生惟賢惟賢生績績生塤塤生恕恕生和和生傑傑生有聲<lb/>
有聲生義義生安珦凡歴世一十又二雖不與仕籍而能脩<lb/>
明禮義蔚為郷之望宗安珦生宋從政郎良瑞從政生紹興<lb/>
府學録亨之復自蘭風徒居上虞之龍山學録生迪功郎監<lb/>
婺州東陽縣酒稅震龍監酒生文炳文炳生壽延壽延生鎮<lb/>
此其傳絲可見之畧者也𥘉侍郎實生二子武進與汝陽縣<lb/>
令殷武也汝陽為北祖至四世孫司空謩遂相宣宗武進為<lb/>
南祖孫子甚多如上所書之外而明之鄞台之臨海比比有<lb/>
之而在上虞者為㝡盛一門之内惇禮樂而悦詩書由是四<lb/>
方才士大夫慕豔其聲華無不自逺而至當其園亭勝集雅<lb/>
歌投壼酣觴淋漓誾誾然和洽亹亹然旅語或不知夕陽之<lb/>
在樹也故鄊之論閥閱者一則曰魏氏二則曰魏氏云然而<lb/>
歴代以来名門右族若金張若許史者盖亦多矣未數傳間<lb/>
<pb n="KR4e0004_SBCK_021-13a"/>
或至扵殄絶宗㣧即不絶亦降于皂隷有不勝感慨者矣魏<lb/>
氏自文真至鎮已二十又五傳其遺風餘烈猶能不廢者其<lb/>
故何哉盖文貞之事唐立心忠藎奏䟽剴切凛乎有三代遺<lb/>
直之風徳厚者其流長其效固應爾歟鎮能孳孳弗怠詳譜<lb/>
其所自出粲然有條而不紊豈不誠賢者歟雖然氏族之學<lb/>
尚矣古者有世卿大宗之法得以伸其敬宗之義至扵㝎世<lb/>
絲序昭穆又有小史以掌之故其盛衰有徵而親踈備見也<lb/>
古法旣廢唯宰相家得著世絲表扵史冊猶可髣髴見其遺<lb/>
意若鎮之為其亦可謂有所本歟魏氏之孫子幸襲蔵而續<lb/>
書之公矦子孫必復其始他日焉知無文貞之出者歟鎮請<lb/>
户部　郎中　求序其首簡不揣蕪陋而備著之鎮字士<lb/>
圭有學有文者也<lb/>
　　故田府君墓誌銘<lb/>
同郡田府君卒墓上縣繂之碑未有勒文其子洞命濂學子<lb/>
<pb n="KR4e0004_SBCK_021-13b"/>
劉剛集諸行成書来請銘按書所載府君諱貞字子貞田氏<lb/>
田𥘉李姓家杭之新城方臘䧟杭有李基者避地婺永康田<lb/>
迪功家迪功無子唯育一女遂留基為贅壻基生子遂後田<lb/>
氏基字伯開府君五世祖也伯開生某某生某某生存理存<lb/>
理生瑞以富甲群族府君實為冡子力佐家政應公府科繇<lb/>
櫛風沐雨皆不憚父既殁為諸弟授室苟可以致力者孳孳<lb/>
弗倦及諸弟求離居府君務盈其欲一髮無係吝人稱其賢<lb/>
府君辭曰兄弟同氣者也豈可競食貨以傷其心此分當然<lb/>
爾至正丁酉㓂起縉雲鄊民奔竄巖穴且饑饉頻仍道殣相<lb/>
望府君出粟窖中振之皆羅拜于庭曰我等姓氏已在鬼籍<lb/>
非公誰復生我儻有所役雖使蹈水火無恨府君遂結義旅<lb/>
使捍敵閭井䖏州守臣石抹将軍及淅東廉訪使者皆材府<lb/>
君命攝巡徼之職辭嵗戊戌　天兵下淅東諸郡而七<lb/>
閩地未入版圖福建省臣間道遣使持空名敕書授府君武<lb/>
<pb n="KR4e0004_SBCK_021-14a"/>
義尹欲鈎致之府君知天命有歸遂縛使者焚吿身絶之府<lb/>
君性剛介聞義勇為所内交皆端人凡憸卑媕娿軰咸唾去<lb/>
不顧建義塾一所聘文行儒為師集鄊子弟教之尤篤扵訓<lb/>
子晝夜淬厲必欲其亢宗然見疾病癢痾者心惻然憐之手<lb/>
注善藥使服雖其請再三弗之厭晚年襟度益夷冲家事厲<lb/>
之諸子日磐桓佳山水間翛然不為塵土所染行年六十又<lb/>
六令終于家實洪武壬子正月二十六日也明年癸丑十一<lb/>
月某日葬縣之長安鄊金山之原府君配室徐氏以貞淑聞<lb/>
先七年卒子男子六旭泂遜𬈑奐廣遜𬈑大泂通經而能文<lb/>
甞貢于鄊取第十名文觧已而銓曹授河南都衛㫁事官遷<lb/>
湖州府通判焯有聲孫男三寅賔寅恭道同女四吾婺為文<lb/>
獻之邦風聲氣習莫非禮義之所涵濡以故人多士君子之<lb/>
操有若府君制行嚴謹惠利及于一鄊且明炳㡬先灼知天<lb/>
命所凝而不惑非有超然卓絶之識不能致也嗚呼賢㢤銘<lb/>
<pb n="KR4e0004_SBCK_021-14b"/>
曰<lb/>
惟金華文獻邦教斯漸徳惟良猗君子制行方恤同氣有如<lb/>
傷岀餘粟起羸尫結柴柵禦㓂攘遏狂瀾作大防察天命知<lb/>
靡常縳間使絶外望歸有道誓為氓<hi>叶</hi>著先識播清芳滋遺<lb/>
㣧以文昻佐方州仕寖昌金山原松檜蒼紀茂行薦石章<lb/>
　　送魏知府起潜復任東昌序<lb/>
望帝奄有九圍宵衣旰食以治安蒼生為務凡守令滿三載<lb/>
者朝京師詔銓曹考核治行其昭著者皆復舊職命儀曹燕<lb/>
饗之或遇有事郊杜令𬒳盛服從公卿大夫之後以與祀事<lb/>
上之意以為能勤民方可以對越明神盖異數云當是時桐<lb/>
廬魏君起潜自尚寳丞岀守東昌三年政成来覲闕下有<lb/>
旨俾復治東昌盖東昌古博州今轄二州一十六縣正當燕<lb/>
齊要衝會大将軍徐公統十萬雄師北征漠北屯駐州境者<lb/>
三月起潜給舟車芻粮皆無乏絶兼能撫輯創殘之民既煦<lb/>
<pb n="KR4e0004_SBCK_021-15a"/>
嫗之又從而勞来之和氣所召鄰郡蝗大集賊稼殊甚而郡<lb/>
獨亡害起潜之来朝也民争攀轅卧轍有至泣下者嗚呼此<lb/>
豈可以聲音笑貌為㢤使其復往治之宜也予見起潜之還<lb/>
也垂髫之童羣然迎拜馬前曰我使君来也我使君来也脫<lb/>
若我使君不来飢孰兒哺寒孰兒衣乎黄髪鮐背之翁寛衣<lb/>
愽帶相與聚首而言曰吾郡自兵燹之後呻吟扵灌莾之中<lb/>
<graphic n="KR2322" url="https://raw.githubusercontent.com/kanripo/KR-Gaiji/master/images/KR2322.png" mimeType="image/png"/>露扵雨風之夕今使君闔廬乎我矣生死肉骨乎我矣柰<lb/>
何一旦去之吾儕小人欲傚河内之借㓂恂蟣蝨姓名不能<lb/>
上干天聽幸賴　睈天子明見數千里外復以使君惠<lb/>
我加我幸莫大焉予知必簞食壺漿争迎扵道周矣巖谷之<lb/>
士方外之徒聞起潜之至亦必嘆曰我等在山林槁項黄馘<lb/>
固無求扵世然必無撓我無魚肉我始得遂其恬淡之性使<lb/>
君之重来也吾等其安扵所處乎夫然故起潜事書扵信史<lb/>
名流扵方今矣雖然靡不有𥘉鮮克有終起潜宜益加敬畏<lb/>
<pb n="KR4e0004_SBCK_021-15b"/>
之所敬者何天也所畏者何民也一民銜冤天為垂象君子<lb/>
盖甚懼之起潜能如是則功澤益深令聞長世不止如今日<lb/>
所稱而已也抑予聞漢法郡守皆乆任欲其與民休戚之相<lb/>
繫也非惟増秩賜金故或自丞相出膺郡寄或從方州入秉<lb/>
鈞軸載之方䇿斑斑可攷也欽惟　聖朝取法前王其乆<lb/>
任之意實異世而同符有善者必旌褒有功者必超擢起潜<lb/>
他日之所至冝未可量也起潜尚朂之㢤是為序<lb/>
宋學士文集卷第二十一　翰苑續集卷之一<lb/>
</p>
<p>
</p>
  </div>
</body>
</text>
</TEI>
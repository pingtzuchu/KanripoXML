<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_039-1a"/>
宋學士文集卷第三十九　翰苑别集卷第九<lb/>
　　送許從善學道還閩南序<lb/>
閩南許從善自少好長生之術嘗建一庵以欵真逰之士覬<lb/>
得一逢而受其說巳而聞龍虎山止庵鄧錬師得九還神丹<lb/>
之傳逺邇之人皆知尊禮時錬師侍祠南京從善不逺数千<lb/>
里而叄叩焉三年之間至者凡再錬師具以谷神不死之道<lb/>
開之以祕蔵約之以黄寜從善欣然如獲拱璧於其還也錬<lb/>
師為索文贈之而同虗傅外史鬼谷方壼真人又咸為之請<lb/>
不知從善何以得此於方外髙士㢤然予嘗覽劉向列仙傳<lb/>
見其所載竒名詭姓與夫驚世駭俗之事甚悉而存錬觧化<lb/>
之術畧不一言之豈寳祕隂陽之機而不露耶抑亦得其人<lb/>
而後度耶雖然老荘文列四家之書亦徃徃及之矣要不出<lb/>
致虗極守静䔍二句之外盖虗則洞然涵乎太一静則凝然<lb/>
萃乎太和虗非極無以收純玄之効静非䔍無以臻純黙之<lb/>
<pb n="KR4e0004_SBCK_039-1b"/>
功馴而致之與道盖不逺矣自時厥後靈均發爲一氣孔神<lb/>
於中夜存之言魏伯陽著爲參同契復陽祕而隂洩之皆不<lb/>
敢畔其說也嗚呼斯非學仙者之凖䋲也耶宋金以來說者<lb/>
滋熾南北分爲二宗南則天台張用成其學先命而後性北<lb/>
則咸陽王中孚其學先性而後命命爲氣之根性爲理之根<lb/>
䨇體䨇用䨇脩䨇證柰何岐而二之第所入之門或殊故學<lb/>
之者不能不異然其致守之法又不過一之與和而已吾知<lb/>
從善亦必䆒其說乎夫一者萬之對也萬則紛紜而不定惟<lb/>
一能貫之和者戾之反也戾則參差而不齊惟和能全之長<lb/>
生乆視之道其不本於此者乎所謂安䁀者非玄關一竅也<lb/>
安乎此者也採藥者非龍乕鉛永也采乎此者也用火者非<lb/>
進退抽添也用乎此者也固不可有意而求亦不可冥然而<lb/>
忘去也頗聞閩南有武夷山其髙萬丈薄太清而凌飛霞多<lb/>
有隱君子棲遯巖穴間從善試以予言質之必大駭曰是儒<lb/>
<pb n="KR4e0004_SBCK_039-2a"/>
何人其論九還神丹之道何其與吾黨異乎又當辨其離合<lb/>
以告從善也從善名囬號為還檏為人沉篤近道所以方外<lb/>
髙士極愛噐之<lb/>
　　鄒氏復姓孫氏序<lb/>
洪武九年六月　日<lb/>
皇上御東皇閣翰林學士臣濂考功監令臣克勤給事中臣<lb/>
傑監察御史臣鈍等皆侍時已漏上三刻臣傑岀班跽奏曰<lb/>
臣之大父孫福謙陜人也出守嘉興郡當元季兵亂江南州<lb/>
郡繹騷大父逃匿無所至正已亥航海趨山東至登州颶風<lb/>
大作濤湧如雪山巨舟遽成虀粉一家五十人咸死于海獨<lb/>
臣附餘板薄沙島幸存犬馬之命蒼黄無所歸長號於野州<lb/>
人鄒義者聞而憐之俾傭作其家臣年已十四矣乆之飬為<lb/>
子且為授室遂冐其姓曰鄒氏嵗行将一周<lb/>
大明受命四海肅清下　詔興舉學官増設弟子員義家以<lb/>
<pb n="KR4e0004_SBCK_039-2b"/>
臣肄業萊州府已而選入成均又選入武英堂俾練習政事<lb/>
今年夏四月復擢給事中由是日瞻<lb/>
天顔獲𬒳寵榮如此之至皆非小臣所敢覬望　聖恩如<lb/>
天固未知㳙埃之報復竊私念孫氏無他族属其不絶者僅<lb/>
寄臣之一身苟冐其姓遅囬而弗之改臣之先臣幾何不為<lb/>
若敖氏之餒鬼㢤臣敢昧死以請<lb/>
上曰朕為億兆生民主凢有襲人姓氏者必令歸其宗爾之<lb/>
請誠是也然非鄒氏爾亦弗克底于今日慎母忘之傑於是<lb/>
以首叩地而退既退詣濂請書其事以示後世濂奉<lb/>
詔參考歴代郊禘大禮乆不能成文傑㝷擢監察御史復來<lb/>
申前言濂以未暇為荅居亡何傑又陞僉廣東按察司事遽<lb/>
來迫曰傑有数千里行必得先生文乃可耳幸勿辭我濂乃<lb/>
與之言曰孫本姬姓出於周之後至衛武公之子惠孫因以<lb/>
孫為氏鄒則子姓其裔則祖於宋自正考父食邑於鄒因氏<lb/>
<pb n="KR4e0004_SBCK_039-3a"/>
焉二者何可亂也傑能復之亦可謂不忘其本者㦲然有一<lb/>
說為傑告焉昔者范文正公蚤孤随母適長山朱氏朱氏亦<lb/>
鞠育為子公遂力學擢上第封厥父母而後請命于朝復姓<lb/>
為范氏公之酬朱氏可謂厚矣傑之事與公正類幸思有以<lb/>
報鄒之徳㢤<lb/>
聖皇之言即天也慎母忘之慎母忘之濂故舉此重為傑之<lb/>
告范公在宋位至參知政事名垂方冊至今人能道之惡知<lb/>
傑之他日不如公㢤亦在乎法其人而巳<lb/>
　　贈閻希曾參政山東詩<hi>并序</hi>
國朝以魏晋以來立行䑓省於外盖為征討權冝之計至唐<lb/>
末方鎮擅地遂以中書令同平章事命之至今相沿而不革<lb/>
非所以示悠乆乃改為承宣布政使司設使一人左右參政<lb/>
各一人以恊和庻政統馭人民河南閻希曽由鄉貢進士擢<lb/>
為起居注皇上愛其才俊俾肄業文華堂堂在禁中車駕時<lb/>
<pb n="KR4e0004_SBCK_039-3b"/>
幸臨訓飭之㝷除監察御史轉司文監令乃授山東承宣布<lb/>
政司左參政希曾名鈍仕學兩優者也因其嘗受經於予故<lb/>
其行也詩以贈之其詞曰<lb/>
山東鉅藩統府惟六民物阜蕃土地饒沃<lb/>
宸裏軫之百司棊布誰挈其綱政乃無斁乃　詔近臣爾鈍<lb/>
爾徃宣朕至懷參佐其長臣鈍曰吁臣恐弗勝方嶽重鎮厥<lb/>
任匪輕　帝曰俞㢤爾母固辭精白一心力行無疑鈍拜<lb/>
稽首即日啓行　君臣一心共底䧏平我知閻子有學有文<lb/>
五色燁然出類超群子之徃矣期建功勲貯見政績邁于古<lb/>
人古人有云盡瘁國事子尚勉旃服之母忒<lb/>
　　宗惟善字辭<lb/>
宋氏自京兆遷汳又自汴分遷吴興虎林虎林有名善字惟<lb/>
善者實承其後吴興則再遷金華而予之逺裔也予與惟善<lb/>
為同宗予侍　講禁林日惟善以學行貢諸朝<lb/>
<pb n="KR4e0004_SBCK_039-4a"/>
皇上親擢為給事中朝夕在　帝左右時𬒳　顧問恩寵<lb/>
有加焉巳而兼靖江王府録事擢監察御史改知濟寜府未<lb/>
上陞參山東承宣布政司政事予與惟善為同朝瀕行惟善<lb/>
來言曰善以字辭為請巳二年矣叔公文墨之冗日弗暇治<lb/>
因未敢累執事今将有逺行叔父寜終靳一辭乎予咲曰惟<lb/>
善通書工辭章經緯參伍燦然成文持節行州縣彰善癉惡<lb/>
又愜乎物情是文學政事舉勝於人縱予有言将何有俾於<lb/>
惟善乎惟善請之益力予不能牢讓因稽其命名制字之義<lb/>
綴之以辭辭曰<lb/>
隂陽迭運道寓其中繼之者善性成乎躬其善伊何化育之<lb/>
妙陽行隂具萬理樞要是曰天道體用弗遺式昭化源用樹<lb/>
學基有倬君子夙著徽羙内功既加外聞益侈積乆發弘上<lb/>
簡　帝衷峻爵穹官日致顯融　君恩如天無不覆燾<lb/>
昧昧思之非忠莫報徃佐方嶽審其政機大見設施春煦秋<lb/>
<pb n="KR4e0004_SBCK_039-4b"/>
威孰滯盍䟽孰蠧盍剪孰才盍登自邇及逺此非外鑠實善<lb/>
之推成己成人庻其在兹我著我辭徴厥名字掲諸座隅以<lb/>
示籖史<lb/>
　　鳳陽單氏先塋碑銘<lb/>
前兵部尚書單公安仁來謂濂曰安仁之姓相傳岀于周單<lb/>
伯之後子孫世居臨濠臨濠今改為鳳陽自五世祖譜牒失<lb/>
記不知何時來遷自髙祖二府君妣劉氏曾祖四府君妣李<lb/>
查二氏而下始見載述然而曾祖至于祖父皆合塟鳳陽縣<lb/>
之延陵村三塋同域繚以周垣植以松栢外立髙楔表署名<lb/>
號嵗時祭祀惟謹惟我單氏世以耒耜書詩為業敦崇本基<lb/>
惟務檏質不識末俗侈靡事恂恂欵欵不能以辭氣加人人<lb/>
或見侮輙遜避而巳故於州閭之間並無所争訟衣食有贏<lb/>
餘内以仁三族外以周婣友不復為自蔵計家法素謹男畊<lb/>
女織外皆不知有其它鄉人觀感多薰為善良焉先徳之忠<lb/>
<pb n="KR4e0004_SBCK_039-5a"/>
厚者甚衆安仁不及聞其詳今也幸逢維新之朝沗𬒳官使<lb/>
皇上念及舊勲敕贈大父青亞中大夫濟南府知府輕車都<lb/>
尉追封南安郡矦大母鄭氏追封南安郡夫人父榮嘉議大<lb/>
夫禮部尚書輕車都尉追封南安郡矦母王氏追封南安郡<lb/>
夫人<lb/>
天恩深厚賁及泉䑓而塋閒窆棺之石未有刻文茲非闕典<lb/>
歟敢具書以為吾子請濂受書讀之不覺歎曰嗚呼天之於<lb/>
善人其報施也如吹之必寒噓之必温此古今之恒理幽顯<lb/>
之通符也今以單公之事而觀益可徴驗不誣濂與公交㳺<lb/>
十有七年知公之勲業為最詳苟不附書先徳之後何以白<lb/>
前人積累之深而垂𥙿於後昆㢤雖昧於造文之體不暇䘏<lb/>
也公少有志事功雖為府史晝夜以洗冤澤物為事當至正<lb/>
<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>邜江淮兵起剽<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>相屠劉氏遑遑無所寜居公奮然曰丈<lb/>
夫當岀竒剪㓂可坐視父母之邦淪覆耶遂椎牛釃酒率健<lb/>
<pb n="KR4e0004_SBCK_039-5b"/>
少年與飲整部伍嚴噐械教以坐作擊刺之法不一月間從<lb/>
之者数萬人新建壁壘横亘三十里㓂至輒曵旗鳴皷大呼<lb/>
追殺俾無留行乃止退則閉柵自守老弱襁負依為保障者<lb/>
累十千家當是時豪傑角立割土疆擅號令者比比而是乙<lb/>
未秋公遂移兵廣陵以觀變且曰此軰皆為人作驅除爾真<lb/>
人之興氣勢自與恒人殊丙申冬公見<lb/>
皇上威徳日盛綂六師而下金陵公曰向所謂真人者此真<lb/>
是巳乃率部曲而歸之<lb/>
上大恱明年命戍鎮江公嚴飭軍伍益自振厲敵兵不敢侵<lb/>
境居歲餘㑹<lb/>
朝廷始立提刑按察司以㢘紏不䖍<lb/>
上選公為副使巡行浙水東悍将獰卒横賦民糧曰寨糧務<lb/>
朘剥以蠧民公一寘於法金華民有訟其邑丞受白金者公<lb/>
詰之曰頗聞爾丞賢爾細氓也奈何犯分而訐之即圗白金<lb/>
<pb n="KR4e0004_SBCK_039-6a"/>
短長圎方形來上圗上蔵弆復命諸左證圖之人人殊公曰<lb/>
是非誣耶衆環目相頋無一語遂以其罪抵訟者告訐之風<lb/>
為衰辛丑陞按察使東方肅清莫敢譁甲辰徴為中書左司<lb/>
郎中時江淮甫定軍國庻務棼如亂絲公佐太師李韓公參<lb/>
錯裁断日就綂緒事以無滯<lb/>
上益竒信之吴元年丁未閩浙中原漸平營建城闕宫殿脩<lb/>
朝享服御儀物廷議可任其責者遂奏公為将作卿公精敏<lb/>
多智凢所制量皆中法不苟明年戊申是為洪武元年<lb/>
上即皇帝位陞公嘉議大夫工部尚書仍領将作事二年夏<lb/>
改兵部公宅心中正能聲彰聞公年已六十有七自以精力<lb/>
衰孱請致其事<lb/>
上閔其勞從之贈田三千畆牛七十角仍給尚書半禄飬其<lb/>
終身公退卜儀真珠金沙結廬以居六年夏<lb/>
上念公舊勲復<lb/>
<pb n="KR4e0004_SBCK_039-6b"/>
詔中書起公為山東行省參知政事公詣　闕力辭而止八<lb/>
年復頒致仕誥加公通議大夫盖異数云嗚呼公之事皆濂<lb/>
所目擊者苟或有所拘泥而失書則公之勲業不暴白於世<lb/>
公之勲業不暴白於世則所謂先徳者隱而弗昭矣其可乎<lb/>
㢤其可乎㢤公娶趙苪二夫人生子男子凢七鑒鎧雖蚤世<lb/>
鑕擢　皇陵衛千户所鎮撫餘若鉞釣銘銓皆亦嶄然見<lb/>
頭角矣歲時持酒以酧先塋相率而讀濂文則曰吾翁之顯<lb/>
融自我先世遺之也我等将取法焉然非遭逢<lb/>
聖人在上亦何以聚精㑹神成功名之㑹㢤我等尤不敢忘<lb/>
是則忠　君孝親之心油然而生矣它日州里之人過而讀<lb/>
焉其感激亦如之四方之材士大夫過而讀焉其奮發又如<lb/>
之則濂文為忠孝勸者夥矣非止為單氏一門光榮而巳也<lb/>
公字德夫自號爲寜山今年七十有二其氣體猶康徤也銘<lb/>
曰<lb/>
<pb n="KR4e0004_SBCK_039-7a"/>
物之積也不厚則其發也弗能弘譬諸於雲起自膚寸及其<lb/>
積也氤氲黤黮可以沛甘霖而資西成又譬諸水起自㳙滴<lb/>
及其積也瀰漫浩瀚可以負萬斛之舟而利渉焉甚㦲積之<lb/>
為功也單氏世為善良自累葉馴致於兵部公其積之也厚<lb/>
矣所以功成於時名遂於後貤贈所覃上及二代天之報施<lb/>
善人之家可謂至矣是冝大書深刻於先塋之碑所以昭聖<lb/>
澤表賢嗣以勵於人人焉<lb/>
　　符氏世譜記<lb/>
惟符氏出自姬姓魯頃公之孫足仕秦為符壐令因以為氏<lb/>
至晋吴興大守雅遂望出琅琊琅琊之後分布於江淮間至<lb/>
若符氏則本姒姓有扈氏子孫奔西戎世為巨酋乃姓蒲氏<lb/>
蒲洪以䜟又改為符符與符實夐然不同也今符氏有世居<lb/>
㐮陽者宋末通判建昌軍遂遷南豐至季祥者益以書詩為<lb/>
業季祥生一子伯瑞伯瑞生二子袁州路知事德懋南豐州<lb/>
<pb n="KR4e0004_SBCK_039-7b"/>
醫學録德章德茂生三子國禎國才國噐徳章生二子元貞<lb/>
仲叔國禎生二子信善國噐生一子顯仲叔生一子玄善今<lb/>
名文昌其字為孟庸為人温煦慈良州縣以為可用貢于朝<lb/>
選為儀曹行人滿三載擢為同文局使予觀儀曹時文昌承<lb/>
事左右間來拜曰文昌痛念兵燹中先父棄捐舘舎文昌之<lb/>
年猶未弱齡朝夕奔走乎西東而数世兆域既日就蕪沒宗<lb/>
系之傳亦失於徴考文昌實懼之碩為記其綱於前至於諱<lb/>
某字某娶某氏生㡬子塟某䖏夀若干咸備著於後庻㡬可<lb/>
示後昆非藉先生之寵靈未知其可也敢請自時厥後再言<lb/>
之三言之復数言之言輙涕泗雙下予惻然憐之嗟夫古之<lb/>
所甚重者譜牒也三世不脩譜謂之不孝夫孝者莫先於敬<lb/>
身身之所從來可不知歟能知其所自出尊祖敬宗之心當<lb/>
油然而生矣魏晋以來圗譜有局郎令史設官所以稽其貴<lb/>
賤慎其昏婣辨其親踈其事為尤嚴又不特如前所云而巳<lb/>
<pb n="KR4e0004_SBCK_039-8a"/>
也文昌有志於此亦可謂知其本者矣予老多病謝絶求文<lb/>
者有如避讎今特為文昌析符符之不同而并著其世系之<lb/>
略者無它惇本也<lb/>
　　蘭隱亭記<lb/>
蘭隱亭者餘千葉君華卿之所築也華卿性清脩不與塵坌<lb/>
交并皦皦然屹立物外雖身居城市中儼若重山宻林青猿<lb/>
白鶴時給使乎左右也然物觸其前無以愜其意輙視之如<lb/>
粃糠自以為幽芬逺聞而類貞人節士之操者惟蘭為然乃<lb/>
藝百本於層楼之下圓盆方甒羅列乎後先當春日始和東<lb/>
風烻烻動人蘭於斯時玊茁其芽而紫蘤翹然其顛清馨襲<lb/>
鼻雖海外名香旃檀婆律之屬不足喻其髙韻也華卿日繞<lb/>
百逥神凝而形忘暢然自得乃舞而歌曰采蘭兮采蘭白煙<lb/>
蒼莾兮生暮寒望羙人兮不徠撫瑶琴兮誰與弹既而有肥<lb/>
遯君子聞徃而𢋫之曰勿謂人逺河可渉只勿謂山髙磴可<lb/>
<pb n="KR4e0004_SBCK_039-8b"/>
陟只聲氣之同為相求只歸視吾亭蘭正柔只華卿遂相與<lb/>
肆筵設席以為驩至夕乃休無歲不如之蘭雖草之屬亦似<lb/>
觧華卿之意一榦之間持發雙葩以獻其妍流聞禁林虞文<lb/>
靖公掲文安公咸見於聲詩名曰瑞蘭後十年天下兵辭華<lb/>
卿扶携耄倪避地臨川山中一去不返者十五春秋及夫六<lb/>
合廓清華卿始旋故里其楼與蘭皆化為椔翳華卿慨然如<lb/>
失良友遽即其遺址建亭植芳蘭速客嘯咏如𥘉或勸之曰<lb/>
不仕無義子奈何溺是而廢恒經乎華卿曰年少時亦頗有<lb/>
志於仕自與世味酸醎不相入遂投分於蘭如金石交今素<lb/>
髪垂領矣尚復何云㦲州里遂號之為蘭隱且以名其亭云<lb/>
華卿之子清苑令秀實天性至孝報政将歸省思有以恱親<lb/>
之意徴為文以記其亭予聞王度記云古者之摯天子鬯諸<lb/>
矦熏大夫蘭士茞皆取其物有香燥濕而不變者也蘭則生<lb/>
澤中廣而長節節中赤髙四五尺漢諸池苑及許昌宫中種<lb/>
<pb n="KR4e0004_SBCK_039-9a"/>
之以䧏神或雜粉中蔵衣皆取其芬芳爾傳曰佩帨茞蘭亦<lb/>
言其華葉俱香而可充佩愇者也若今所藝之蘭香則香矣<lb/>
華質易萎與凢葩等何以為佩㢤且鬯則欝金熏則零陵香<lb/>
茞則白芷三者咸可佩胡為今蘭獨不然乎近代紫陽方囬<lb/>
考訂極精而蘭則今名千金草及孩兒菊今蘭實古稱川續<lb/>
㫁其言累数百言而不止予亦未敢信其說也華卿嗜蘭乆<lb/>
大夫士過從者衆必當有以辨之雖然逹人大觀以物付物<lb/>
而不泥於物苟辨之於錙銖豈所謂磊落之士乎華卿但取<lb/>
蘭之馨可佩與否何暇深計也予性亦愛蘭所居青蘿山不<lb/>
能得嘉種因懸趙孟堅所畫於壁旦岀而夕入焉芳馨之氣<lb/>
冉冉逹於四座此無他于心中有蘭而觸目鼻者未甞無蘭<lb/>
韓娥去而歌聲在耳曹公詐而梅津生舌其理亦猶是也華<lb/>
卿有學之士予故以此質之且記於亭壁明年謝事而歸當<lb/>
見華卿餘干江上以厠肥遯君子之末尚能製猗蘭之操使<lb/>
<pb n="KR4e0004_SBCK_039-9b"/>
使善琴者弹之<lb/>
　　梅府君墓誌銘<lb/>
府君諱致和字彦逹姓梅氏梅本子姓其先梅伯爲殷紂所<lb/>
廢周武王既伐紂封伯諸孫黄梅號曰忠侯遂以梅爲氏世<lb/>
居楚鄭間後避新空之亂散䖏閩中其因仕而占籍宣城者<lb/>
則府君十七世祖諱逺者也十世從祖詢仕宋至翰林侍講<lb/>
學士出知許州九世祖尭臣字聖俞以詩名天下氣完力餘<lb/>
演肆而老勁王文康公見之嘆曰三百年無此作矣𥘉從父<lb/>
廕𥙷太廟齋郎累遷尚書都官貟外郎以終自是子孫䆮盛<lb/>
咸繅藉乎詩書多有擢進士第者文物盖彬彬云曾祖某祖<lb/>
師哲父徳明妣汪氏大節公澤民之女弟也府君生而俊朗<lb/>
嶷然異群童稍長大父授以上古之書輙能講其說操<graphic n="KR1152" url="https://raw.githubusercontent.com/kanripo/KR-Gaiji/master/images/KR1152.png" mimeType="image/png"/>屬<lb/>
文五采翩翩然可觀大父殁復從文節公學春秋爲舉子業<lb/>
巳而兼通易與詩鄉先逹張君師曽兄弟問學雄深人號爲<lb/>
<pb n="KR4e0004_SBCK_039-10a"/>
二張毎竒府君折軰行為忘年交過從講索殆無虗日府君<lb/>
聞譽四流僉謂場屋之先登者必府君也数戦藝数不利府<lb/>
君歎曰吾之文非不如今人彼藉吾殘膏賸馥者取青紫如<lb/>
拾芥而吾乃轗軻若是非命也夫非命也夫於是棄去肥遯<lb/>
於城南益取春秋而研精之辨其世變要其指歸著春秋類<lb/>
編十二卷名門右族慕艶其聲光争欲聘致為弟子師府君<lb/>
以親老謝不徃而問道考徳者日相踵于門府君悉攝其觕<lb/>
踈入於宻微而後巳㢘訪使者東平王公士熈燕南吴公鐸<lb/>
咸來諮詢治道府君以風俗盛衰人心臧否為言二公深加<lb/>
敬嘆毎有疑難必下禮質之元末政亂烽火相連方嶽重臣<lb/>
有來鎮是邦者屡遣使者䀻府君入幕府參賛軍事府君知<lb/>
其不足輔辭不赴𥘉侍講都官二墓及祭享之祠皆為豪有<lb/>
力者所侵宗人屡訴於有司賂遺旁午歴十二春秋不能决<lb/>
府君力白部使者復之府君家素貧事親盡禮及沒三年不<lb/>
<pb n="KR4e0004_SBCK_039-10b"/>
御酒肉鷄𥘉鳴衣冠坐堂上秉燭逹旦令子弟奴隷各從其<lb/>
事無敢惰者故能充拓其先業宗族鄉黨皆遇之有道人有<lb/>
不平赴愬於庭府君片言直之皆心服而退至正乙未府君<lb/>
避兵寜川山中明年丙申四月二十五日竟以一疾不起享<lb/>
年五十有七又明年戊戌某月日返塟於郡南長安鄉盤石<lb/>
之原從先兆也府君娶崔氏子男子三長士熈以學行入仕<lb/>
知大同渾源州以政事聞今陞陜西承宣布政使司正理問<lb/>
次煥次䁀慶皆蚤世子女子三長歸同郡劉安義餘皆先逝<lb/>
其著書所謂春秋類編者與耕槀十卷毁于兵士熈蚤夜痛<lb/>
心疾首力欲繼先緒既於故址堂扁之曰存畊復持史官朱<lb/>
芾所為状拜予禁林請銘其下棺之碑予嘗過宣城郡守楊<lb/>
君觀出郊而迎同登疊嶂楼眺陵陽敬亭之勝慨然動景行<lb/>
先哲之思梅氏為宛陵望宗因訊其後裔何如楊君遽以府<lb/>
君為對欲求見之巳作土中人乆矣今覽状知府君羣行鑿<lb/>
<pb n="KR4e0004_SBCK_039-11a"/>
鑿可稱而又能護先冡於三百餘年之後君子之澤孰謂其<lb/>
不深長也㢤是冝銘銘曰<lb/>
惟宣之梅族望焞焞世多顯才有盛無衰入講禁垣出典大<lb/>
藩大藩言言繼之惟艱孰昌於詩震撼四夷位則孔卑名譽<lb/>
交馳澤流至今有嗣其音秉心淵沈如百錬金我冑我經我<lb/>
文我兵旗幟精明莫能先登命也奈何芝生巖阿既采且歌<lb/>
委委蛇蛇繡衣焜煌諮詢憲章告以否臧肻矯而亢苟非其<lb/>
人掩耳不聞亂如絲棼誰賛爾軍厥志未終遘此閔凶下有<lb/>
幽宫馬鬛其封穹碑勒銘炳若丹青載揚徳馨來裔是徴<lb/>
　　恭題豳風圗後<lb/>
臣濂侍經於<lb/>
青宫者十有餘年凢所蔵圗書頗獲見之中有趙魏公孟頫<lb/>
所畫豳風圗前書七月之詩而以圗繼其後<lb/>
皇太子覽而善之謂圗乃方帙恐其開闔之繁當中折䖏丹<lb/>
<pb n="KR4e0004_SBCK_039-11b"/>
青昜致損壞命良工装裭作卷軸以傳悠乆屡下令俾臣題<lb/>
其末臣聞之七月一詩序者謂周公陳王業以告成王故備<lb/>
悉稼穡之艱難自于耜而舉趾自播榖而滌埸以至上入執<lb/>
宫功莫不纎悉備具而紅女蚕績之勤繼焉嗚呼國以民爲<lb/>
本而民之至苦莫甚於農有國家者宜思憫之安之宋之儒<lb/>
臣真徳秀有見於斯甞請于朝欲繪農夫紅女勞勩之状掲<lb/>
之宫掖布之戚里使六宫嬪御外家近屬知衣食之所自來<lb/>
盛矣其用心也恭惟<lb/>
皇太子殿下天賦懿徳仁孝温文而尤留意於農事毎於禁<lb/>
中蓻植麥禾以觀其成則其憫小民勤勞固不待周公之告<lb/>
而後知然而此心易發而難持自古賢君恒存敬畏至以朽<lb/>
索馭六馬譬之願<lb/>
殿下之心朝夕如覽圗時則四海乂安無一夫而不𬒳其澤<lb/>
盛徳大業必将度越成王無疑矣臣年雖耄日切望之因推<lb/>
<pb n="KR4e0004_SBCK_039-12a"/>
徳秀之意備書萹終以竭犬馬之誠云洪武九年冬十一月<lb/>
壬午具官臣宋濂謹記<lb/>
　　元贈進義副尉金溪縣尉陳府君墓銘<lb/>
予在禁林四方賢士大夫咸辱與交多以冡上之文為請予<lb/>
憤蘇氏矯枉過正以銘墓為嫌毎詢孝子慈孫之志輙濡毫<lb/>
為之江右陳聞時客授丞相府亦持國子助教曽君士朂所<lb/>
為状來謁銘嗚呼聞遇予持厚何敢靳一辭不發其先徳於<lb/>
幽潜耶按状府君諱天錫字國<graphic n="KR1688" url="https://raw.githubusercontent.com/kanripo/KR-Gaiji/master/images/KR1688.png" mimeType="image/png"/>姓陳氏其先出陳冝都王<lb/>
叔明之裔有諱伯宣者辟地泉州巳而自泉徙江州之徳安<lb/>
子孫同居十餘世旌號為義門九世祖珹又自徳安徙撫州<lb/>
臨川之安寜鄉其里曰唐正曽大父宋鄉貢進士以忠再遷<lb/>
鄉之槎溪里祖鴻翼父從龍母李氏府君生三歲而孤依母<lb/>
夫人以居暨長氣貌雄偉不屑為流俗媕娿事出言特論意<lb/>
度豁如也元至正十二年壬辰大盗起江漢間郡縣相繼䧟<lb/>
<pb n="KR4e0004_SBCK_039-12b"/>
聚落民争掲竿為旗以應㓂府君頓足曰事急矣奈何即躍<lb/>
馬入郡城白監郡完者帖木兒曰天錫先世以義聲著吴楚<lb/>
間今天下大亂賊以紅帕首呼嘯成群所蹴踏䖏絶無一人<lb/>
禦者天錫雖不才誓竭忠以報國家自度鄉里徤兒一呼之<lb/>
間可得千人甲胄糗糧當一一自給不以煩縣官教其坐作<lb/>
擊刺進退之法可用或守或攻惟明公所命監郡為之驚喜<lb/>
曰此竒男子此竒男子即署文牘遣府君間道白江西行中<lb/>
書時司徒道童為平章政事即從所請奨勵者甚力府君還<lb/>
朝夕聚兵訓練如前謀五月二十四日帥之以援郡城敗劇<lb/>
盗胡志學於城西白鷺渡六月四日進賢㓂大掠城東桂塘<lb/>
府君分兵設為四覆待之期以鉦鳴為候伏盡起先令騎兵<lb/>
餌敵敵至即退二里所賊果追撃交戦方酣鳴鉦一聲伏兵<lb/>
突出賊後殱戮無餘者省憲二府益竒府君之才檄靖安尹<lb/>
黄紹與府君同討賊二十二日府君與紹次進賢縣直隱鄉<lb/>
<pb n="KR4e0004_SBCK_039-13a"/>
鄉有韓家砦㓂之窟宅堅深未昜㧞雖攻以銳兵毎不利府<lb/>
君欲以乆困之紹曰鼓行氣壮将㓂是剪公欲坐老我師耶<lb/>
遽揚旗挑戦府君止之不可仰天歎曰師出以律今戦不擇<lb/>
利雖頗牧不能建功吾不知死所矣賊見官兵新至人馬俱<lb/>
疲鼓譟争四出府君注矢弯弧獨當一面賊至輙殪之轉闘<lb/>
田間時秋禾垂熟馬饑亂走府君中流矢亟下馬㧞刀與賊<lb/>
歩戦連斫十餘人衆賊易府君之獨也急趨之府君欲退為<lb/>
禾穂所罥遂遇害年始五十七云事聞特贈金溪縣尉階進<lb/>
義副尉府君讀書務通大義不事辭章浮藻嘗語人曰君子<lb/>
當真知實踐喋喋空言何𥙷於事功當時公卿大夫咸與之<lb/>
逰而掲文安公徯斯尤號為知巳而逺近名士若同郡孫君<lb/>
轍危君素葛君元哲番陽李君存祝君蕃豫章楊君鎰皆使<lb/>
諸子執贄徃從之㳺期學必成乃巳府君家雖豐輕財好施<lb/>
與州里有空乏者必周䘏之未甞有徳色聞府君之殁識與<lb/>
<pb n="KR4e0004_SBCK_039-13b"/>
不識皆澘然出涕府君夫人進賢楊氏也諱叔真世為儒家<lb/>
其曾祖仲愽與子龍尾同舉進士祖天璧父居仁母支氏九<lb/>
歲失所恃即歸于陳其姑鞠育之夫人天性慈順事姑以孝<lb/>
聞姑年八十而終夫人亦年垂六十痛姑死㡬不能丧雖丁<lb/>
兵戈殘毁之餘棺槨衣衾皆極其精緻且曰老姑以女遇我<lb/>
其殁也敢不以丧母䘮姑之禮兼報之乎君子以為賢當府<lb/>
君之殁夫人痛不得屍還塟欲自盡者数矣重以姑在不忍<lb/>
言夫人既塟姑乃聚府君衣冠爪髪蔵諸櫝中泣謂諸孤曰<lb/>
汝父存時吾侍巾櫛一爪一髪未嘗敢棄遺爪髪之存即汝<lb/>
父體魄之存也待吾他日身殁當并冠衣與吾同穴塟庻幾<lb/>
後世不以汝父為虗壙也諸孤亦泣而識之今洪武三年<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>
亥七月九日夫人年七十七亦以一疾卒六年癸丑正月四<lb/>
日聞遵遺命合窆于烏槎原水口山祖塋之側去家不二里<lb/>
而近府君生三子長式次庸舉茂才為桞州路儒學正皆先<lb/>
<pb n="KR4e0004_SBCK_039-14a"/>
卒次即聞通尚書以文詞徳行有名于時孫男九人曰崇先<lb/>
卒曰石曰楔曰謀曰位曰儉曰倣曰侁曰鑑孫女六人適胡<lb/>
琮饒鶴萬梓文彬黎應辰胡泰曽孫男九人曰括曰援曰鄧<lb/>
曰拂曰挺曰囬曰授曰拱曰申如曾孫女十一人適王某王<lb/>
某王某周某餘㓜在室嗚呼君子之澤何其演迤而深長㢤<lb/>
府君之先能以義聚族而居聲聞赫奕光照史冊世之相去<lb/>
雖逺子孫復能推義為忠期與國家殄㓂則其所志甚大非<lb/>
直欲保族里而巳其功之不成則天也昔人有云作文當有<lb/>
闗世教有如府君之行其謂之無關於世教可乎是冝銘銘<lb/>
曰<lb/>
天地大經曰義與忠丕建人極廓牗民衷前聖敷訓為世鉅<lb/>
防孰遵行之其道弥章九江有陳合族而食流澤沛滂炳焕<lb/>
今昔元季政龎亂生楚疆綘巾跳踉執戈以狂有烈丈夫秉<lb/>
氣飛獰嚼齒罵賊誓不俱生躍馬入城揖拜上官披陳肺肝<lb/>
<pb n="KR4e0004_SBCK_039-14b"/>
肻避險艱赤手一呼從者及千獸盾蛇矛勢将壓山揚旗出<lb/>
逐㓂駭而奔是屠是劉勇氣益振疇昧先㡬謀或乖違我以<lb/>
死抗我志敢墮人誰無死死能爲國不沗厥家身又惶䘏其<lb/>
氣之雄不随物遷營魄來歸有風泠然瓜髪雖微與四體同<lb/>
既樹而封松楸欝葱巫陽下招勿之四荒幽宫是蔵有永其<lb/>
康<lb/>
　　書畦樂翁事<lb/>
畦樂翁延名姓王其字爲與齡廬陵人沂公七世孫也生平<lb/>
有逸趣當得意時物我齊冥不知天地之爲大日月之爲明<lb/>
山嶽河海之爲髙深也或登髙騁望或曵杖長歌或呼酒縱<lb/>
飲翛翛然自比扵葛天氏之民如是者有年一旦忽卜居豫<lb/>
章東湖上欲起徐孺子與之㳺駕雙烏犍衝雲而耕土脉壅<lb/>
起虗攅若積塵翁荷鍾經營析爲九區伍伍相比皆斸成小<lb/>
窪取嘉𬞞藝之新雨過緑甲浮頭如旋螺巳而怒長翠光方<lb/>
<pb n="KR4e0004_SBCK_039-15a"/>
匀凝望皆一色翁欣然自得曰二氣絪緼徃過來續徃者不<lb/>
知其所徃來者不知其所來徃者固陳來者復新新陳相因<lb/>
如環之循今吾畦之青萌孰知為黄之所基乎基者萌之始<lb/>
萌者基之終逹人於此大觀終之始之始之終之非始非終<lb/>
惟始惟終可以一古今可以混彭殤可以同晝夜矣盖人生<lb/>
百齡萬中得一七中加竒千中得一或五六十固比比有之<lb/>
然不免於孩提致夭於襁褓者亦衆矣奈之何㢤壽者自夀<lb/>
天者自夭吾未嘗夀之夭之也憂樂之間寜知夫夭者不為<lb/>
夀而夀者不為夭耶今觀吾畦而日渉之一盛一衰則妙理<lb/>
悉具焉故其樂有不可得形容者矣藝𬞞云乎㢤藝𬞞云乎<lb/>
㢤翁言流聞四方有識者咸以為知道競謁翁問其故翁不<lb/>
得巳示之曰勿小吾圃隂陽之理著焉勿小吾身心中具天<lb/>
地焉具天地於一心著隂陽於一圃六合雖廣孰加焉子若<lb/>
規規求於形迹之間則醯鷄以甕中為天爾何暇與大方之<lb/>
<pb n="KR4e0004_SBCK_039-15b"/>
外㢤子休矣子休矣為說者曰吾聞江右有徐孺子者其清<lb/>
風隱操夐出千古見諸史冊惜乎不載其言論風㫖無以探<lb/>
索其緒餘今聞翁之言察其行事其殆聞孺子之風而興起<lb/>
者歟然翁少負才氣客逰諸公間以文墨議論見稱譽度其<lb/>
志亦欲施諸事功者今若是其殆以時進退者歟以時進退<lb/>
則㡬乎道矣予故具列于萹以示知翁者<lb/>
　恭題　御製命桂彦良職王傳勑文後<lb/>
皇上以上智之聖延覽英傑置之庻位知人善任誠近世所<lb/>
未有洪武十一年　詔以太子正字桂彦良為晋王傳且親<lb/>
御翰墨為文勑之識謹身殿寳其子中書舎人慎装潢成<lb/>
卷請臣題其後臣惟古明王之待重臣寵之以爵告之以言<lb/>
者有之矣然其時之文多述於代言之人求其出於親製者<lb/>
不可得也親製者如漢武之於吾丘夀王荘助者有之求其<lb/>
褒許隆至教告深切如此者不可得也臣與彦良同朝且同<lb/>
<pb n="KR4e0004_SBCK_039-16a"/>
官東宫甚乆彦良之爲人淳篤和易有長者風當今廷臣鮮<lb/>
見其比<lb/>
上嘗以儗臣濂雖臣亦自以爲不及也今　勑文以善學孔<lb/>
孟稱之而望以王佐之業傳所謂知臣莫若君其此之謂歟<lb/>
雖然今以職爲相傳者凡数十人<lb/>
上未嘗以言爲賜或賜以言未嘗以稱彦良者許之也彦良<lb/>
獨蒙<lb/>
聖知若此之至安可不思報乎具簿書綜獄訟他人能之者<lb/>
上不以責彦良亦非彦良之所以報<lb/>
上也必也輔　王以徳義迪　王以忠孝使晋國有泰山之<lb/>
安<lb/>
賢王有明哲之譽而彦良之名亦相與流於千萬載此豈非<lb/>
上之望於彦良者歟彦良其可不勉歟　翰林學士承　㫖<lb/>
嘉議大夫知　制誥兼脩　國史兼　太子賛善大夫臣宋<lb/>
<pb n="KR4e0004_SBCK_039-16b"/>
濂謹識<lb/>
宋學士文集卷第三十九　翰苑别集卷第九<lb/>
</p>
<p>
</p>
  </div>
</body>
</text>
</TEI>
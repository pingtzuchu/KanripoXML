<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_036-1a"/>
宋學士文集卷第三十六　翰苑别集卷苐六<lb/>
　　吕府君墓誌銘<lb/>
府君姓吕氏諱文福字夀卿其先光州人宋季光為極邉戎<lb/>
馬蹂踐無寧嵗遂避去金剛臺上㝷遷黄之黄岡為黄岡人<lb/>
曽大父某大父某父某妣某氏府君㓜喪父鞠扵大母谷氏<lb/>
大毋性嚴厲夙夜飭導必期底扵有成府君年十四從事法<lb/>
家之學稍長唐律義䟽皆精原其意比類相從支分脉貫必<lb/>
允契乎人情遂以抑剛茹柔洗冤澤物爲已任時承平日乆<lb/>
未易得禄食乃俯首試吏巡檢之司㑹部使者申公蕳夫持<lb/>
節淮西聞府君名召與計事衆咸愕曰夀卿之名何以逹上<lb/>
官之聽乎府君笑不荅黃州守脫因不花及萬夫長脱脱皆<lb/>
怙勢受賕貪墨之聲載道府君白曰不去此稂莠禾稼安得<lb/>
而茂乎申公然之皆捕寘于獄正之以罪申公名震淮西者<lb/>
府君之力也陞麻城縣吏邑民𬒳强盗所掠訴之乆未克獲<lb/>
<pb n="KR4e0004_SBCK_036-1b"/>
元律獲强盗至五者𥙷一官里豪陳兾徼其利縛駱和尚等<lb/>
賂麻城尉煆煉成獄文上縣縣懼尉與守有連不敢問府君<lb/>
知其冤竟平反之縣令長揺手相戒曰毋生事腕可㫁此牘<lb/>
也不敢署也府君從容抱案歴階而升請曰明公即冝署人<lb/>
命至重豈玩戯具耶令長相頋遲回不决府君曰不署則已<lb/>
當申郡司獄直逹憲府矣扵是不得已従之活者五人已而<lb/>
厭煩囂杜門不出忽野峻台出綰郡章野峻台名臣趙魯公<lb/>
子也尤愛敬之力辟爲其府吏伶優趙良卿以利誘民家女<lb/>
子教之歌舞用媒衒上官執權行賕無所不至府君又曰不<lb/>
去禍本其能清政源乎白府公悉傳扵法從良者數十人董<lb/>
曩歌以争田誤傷人至死議者欲當之重辟董辭輒不伏訴<lb/>
于慮囚使者使者漫不經意疑不决者㡬十載府君知其冤<lb/>
竟爲白之俄遷蘄州未㡬即辭歸謝絶人事築存𥘉堂圃中<lb/>
延明師<graphic n="KR1704" url="https://raw.githubusercontent.com/kanripo/KR-Gaiji/master/images/KR1704.png" mimeType="image/png"/>教子爲舉子業一飲一食必與師俱時大母猶在<lb/>
<pb n="KR4e0004_SBCK_036-2a"/>
程勸尤䔍甞刻日晷扵磗戒家奴授食惟恐後師亦感其禮<lb/>
遇有知無不告之四方號士大夫以術業逰者乆舘之弗厭<lb/>
頻行必有贈遺人稱爲黄之名塾云至正壬辰黃䧟于盗府<lb/>
君携家走南昌㝷為僞漢所㩀僞漢之謀士多府君之弟子<lb/>
欲邀致之府君㦸手嫚罵衆知其不可而止入我<lb/>
國朝其子熈出仕爲縣淅水西府君防閉訓迪尤䔍蚤出則<lb/>
使扄鐍其戸莫歸必歴叩其所行事且曰某事當如斯不當<lb/>
如斯諄諄千百言弗止熈受教爲清白吏府君事毋孝遇人<lb/>
也以惠婣友不能婚嫁者助之死無塟者爲給槥櫝雖屢求<lb/>
弗厭性剛直或有過眚必靣折不少恕然逺近皆惟爲吏師<lb/>
從學者森森立左右獄辭鈎連有不可决君片言之間如庖<lb/>
丁刺牛皆迎刃而觧與之逰者皆敬而憚焉不幸以洪武庚<lb/>
戌三月二日卒扵鎮江丹徒縣寓舎壽七十二以是年五月<lb/>
九日塟縣東大慈鄉馬鞍山之原禮也元配葉氏先十三年<lb/>
<pb n="KR4e0004_SBCK_036-2b"/>
卒繼配姚氏子男一人即熈嘉義大夫吏部尚書孫男三人<lb/>
謙讓安山女一人李希顔其婿也予聞之魏文矦時有李悝<lb/>
者撰次諸國之法爲法經六篇漢蕭何增之爲九自時厥後<lb/>
世益代增直至三百有餘爲之章句者十有餘家家數十萬<lb/>
言凡㫁罪所當由用者合二萬六千二百七十二條七百七<lb/>
十三萬二千二百餘言嗚呼律豈易言㢤自非府君才識之<lb/>
明㫁决之審孰能中其肻綮者㢤是冝銘銘曰<lb/>
法乃司命懸扵重輕脫不獲扵簡孚将枉物而傷生故慘覈<lb/>
者類貽扵隂旤而哀矜者必兆扵尊榮嗚呼如府君者其殆<lb/>
善用而得其平者歟<lb/>
　　漢天師世家叙<lb/>
嗣漢四十二代天師張真人以世家一卷命上清道士傳同<lb/>
虚徴濂序其首蕳濂聞古者名世諸臣史官必爲序其世系<lb/>
表以傳所以敦本始昭㓛伐也况扵神明之胄理有不可得<lb/>
<pb n="KR4e0004_SBCK_036-3a"/>
而闕者今所輯世家但始扵㽞文成侯而其上則無聞焉濂<lb/>
因㩀氏族羣書𥙷之復用史法畧載其相承之緒使一閱輒<lb/>
知大都而其詳别見扵左方云序曰<lb/>
張出自姬姓軒轅子青陽氏苐五子揮爲弓正始造弓矢張<lb/>
羅以取禽獸主祀弧星世掌其職賜姓張氏周宣王時有卿<lb/>
士張仲其後裔事晉爲大夫張矦生老老生君巫君巫生趯<lb/>
趯生骼其孫曰抑朔至三卿分晉張氏事韓韓相開地相韓<lb/>
昭侯宣惠王㐮哀王開地生平相釐王悼惠王平生良字子<lb/>
房漢太傳㽞文成矦居沛之豊邑生二子侍中辟彊及不疑<lb/>
不疑嗣侯生二子典髙典生黙黙生大司馬金金生陽陵公<lb/>
乘千秋千秋字萬年生嵩嵩生五子壮讃彭睦述其後多以<lb/>
功烈著傳至於唐列爲安定范陽太原南陽燉煌脩武上谷<lb/>
沛國梁國榮陽平原京兆等四十三望族中出宰相凡十七<lb/>
人髙生通通生無妄無妄生里仁里仁生覺覺生起起生桐<lb/>
<pb n="KR4e0004_SBCK_036-3b"/>
柏真人大順大順生漢天師道陵是爲玄教之宗其傳緒悠<lb/>
長倍前望族之盛論者弗察見㽞矦再世國除即意其絶嗣<lb/>
殊不知流裔南北如斯之繁也道陵字輔漢建武十年生扵<lb/>
呉之天目山暨長博習群書從學者千餘人㝷中直言極諌<lb/>
科拜巴郡江州令棄官隱洛陽北邙山脩煉形之術章帝以<lb/>
博士徴不赴和帝即位召爲太傳封冀矦亦不就乃杖䇿逰<lb/>
淮入鄱陽上龍虎山合九天神丹訪西仙源獲制命五嶽攝<lb/>
召萬靈及神虎秘文扵璧魯洞俄徃嵩山石室得黃帝九䁀<lb/>
丹書及道既成聞巴蜀沴氣爲人菑銳意入蜀𥘉居陽平山<lb/>
遷鶴鳴山感玄元老君屢授以經籙之法扵是分形示化復<lb/>
立二十四治増以四治以應二十八宿妖厲爲之衰熄如發<lb/>
醎泉破鬼城之事甚多不能備載永夀二年復遷渠亭山出<lb/>
三五斬邪雌雄劒二陽平治都功印一授嗣天師衡使世世<lb/>
相傳乃乘雲上升夀盖一百二十又三云衡字靈真有長材<lb/>
<pb n="KR4e0004_SBCK_036-4a"/>
詔徴黄門侍郎辟隱居陽平山誓以忠孝導民君子謂其有<lb/>
繼宗開緒納俗安善之功衡生京師魯字公祺益纉前人之<lb/>
烈以鬼道教人自號師君其来學道者𥘉皆名鬼卒受本道<lb/>
已信虎祭酒各領部衆多者爲治頭大祭酒皆教以誠信不<lb/>
欺詐有病者自首其過復設義倉置義米肉其中任人量腹<lb/>
取飽過取則有禍人歸者日益衆遂雄㩀漢中詔授鎮民中<lb/>
郎将領漢寜太守其後歸魏太祖拜鎮南将軍封閬中侯五<lb/>
子皆爲烈侯女歸太祖子彭祖魯死謚原侯生盛字元宗魏<lb/>
大祖封都亭侯弗受始自漢中還龍虎山創三元日升壇授<lb/>
籙盛生昭成字道融端坐石室虎豹逢之皆伏暨化去或見<lb/>
騎鶴逰空中<graphic n="KR2227" url="https://raw.githubusercontent.com/kanripo/KR-Gaiji/master/images/KR2227.png" mimeType="image/png"/>冡驗之唯冠履㽞耳昭成生椒晋安帝召之<lb/>
不至椒生囬囬生逈逈生苻苻生祥祥字麟伯隨洛陽尉能<lb/>
吐丹寘掌中光芒穿屋復吞之祥生通玄嵗大疫以標植水<lb/>
中汲飲者咸愈通玄生恒唐髙宗問治國恒對曰能無爲則<lb/>
<pb n="KR4e0004_SBCK_036-4b"/>
天下治矣上嘉之恒生光光生慈正慈正生士龍士龍忘玉<lb/>
印長安酒家一少年盡力舉之不動明日士龍笑而携去士<lb/>
龍生應韶應韶生頥頥生士元字仲良瘠而多髯居應天山<lb/>
四十年山多虎人莫敢謁焉毎大風雨遥見乘黒龍徃来諸<lb/>
峰間士元生翛翛生諶諶生秉一字温甫目光如電夜能視<lb/>
物甞負劒行山澤間叱一老樹雷即震裂之撃死二巨蟒及<lb/>
小蛇餘百秉一生善善生季文五代之季受其籙文者頗衆<lb/>
乃鑄鐡環劵數萬繼之季文生正隨宋大中祥苻八年召至<lb/>
闕賜號曰真静先生後凡稱先生者皆賜號也吏部尚書王<lb/>
欽若爲奏立授籙院正隨生澄素先生乾曜乾曜生虚白先<lb/>
生嗣宗嗣宗生象中字拱辰生三月能行五月能言七嵗朝<lb/>
京師錫以𬗋衣象中生葆光先生敦復無子從子葆真先生<lb/>
景端嗣景端亦無子從弟虚靖先生繼先嗣繼先字嘉聞五<lb/>
嵗不觧言聞鷄鳴忽失笑賦詩人異之崇寕𥘉觧池塩水溢<lb/>
<pb n="KR4e0004_SBCK_036-5a"/>
遣使者召見書鐡苻投之怒霆磔蛟死扵水裔一日隨上入<lb/>
寝殿宫嬪競以扇求書繼光以經語書之皆宻契其意中舉<lb/>
一握稽手書曰保鎮國祚與天長存乃上所御者也上竒之<lb/>
命禱雨三日乃止授大虗大夫不拜詔江東漕臣即山中度<lb/>
地遷建上清觀改爲上清正一宫從其學道者恒數十百人<lb/>
靖康𥘉上復召時金人犯汴行至泗州天慶觀索筆冩詩隱<lb/>
几而化塟于龜山之麓後十六年西河薩守堅逰青城山相<lb/>
遇扵峡口繼先以書一封赤舄一隻令逹嗣天師家嗣天師<lb/>
大驚使人<graphic n="KR2227" url="https://raw.githubusercontent.com/kanripo/KR-Gaiji/master/images/KR2227.png" mimeType="image/png"/>龜山之窆唯一舄存繼先無嗣以象中之孫時<lb/>
脩嗣時脩曰繼先從子也吾烏得後之衆曰法統所在孰得<lb/>
而奸乃從時脩生正應先生守真守真在母胎歴十九月始<lb/>
産毗陵有妖憑樹詔劾之一夜風雷㧞去後㝎濤江衝决高<lb/>
宗賜以象蕳寳劒清静隂苻二經守真生景淵景淵生慶仙<lb/>
張公洞有井甚深慶仙戯折木葉擲之俄波濤騰湧有一老<lb/>
<pb n="KR4e0004_SBCK_036-5b"/>
翁從中出慶仙呵戒之而去慶仙無子從子觀妙先生可大<lb/>
嗣可大守真之曾孫其祖伯瑀父天麟皆常攝教事鄱陽水<lb/>
漲壊民廬無數袁提刑甫請可大治之殛死大白蛇水遂平<lb/>
㝷又遇旱蝗可大禜之雨作而蝗殪敕受提舉三山苻籙兼<lb/>
御前諸宫觀教門公事主領龍翔宫時當宋季元世祖聞其<lb/>
神異宻遣間使訊之可大授以靈詮且謂使者曰善事爾主<lb/>
後二十年當混一天下逮至元十三年果驗可大生宗演字<lb/>
世傳世祖平宋憶其父言有徴應遣兵部郎中王世英刑部<lb/>
郎中蕭郁賫詔召之賜玉冠玉圭冠以靈應冲和真人之號<lb/>
仍給三品銀印令主江南道教事得自出牒度人爲道士宗<lb/>
演生與棣字國華世祖時宣授體玄弘道廣教真人賞賚優<lb/>
渥竟卒于京師與棣　子弟與材嗣與材字國梁元貞𥘉入<lb/>
見大明殿制授大素凝神廣道大真人大徳二年海塩塩官<lb/>
两州潮水大作沙岸百里蝕齧殆盡延及州城下與材投鉄<lb/>
<pb n="KR4e0004_SBCK_036-6a"/>
苻扵水苻踊躍出者三雷電晦冥殱恠物魚首龜身其長丈<lb/>
餘隄復故常五年冬無雪上曰冬無雪民間得毋有灾害乎<lb/>
與材爲建壇禱之是夜雪下盈尺上大喜命近臣賜酒曰卿<lb/>
能感神明一至此耶八年録平潮㓛加授正一教主兼主領<lb/>
三山苻籙給以銀印視二品九年崇明州海隄崩俾弟子持<lb/>
苻徃劾之民夣有神填海者遂安至大𥘉加賜寳冠金服制<lb/>
授金紫光禄大夫封㽞國公給以銀印視一品與材生太玄<lb/>
子嗣成嗣成卒弟嗣徳嗣嗣徳卒其子正言嗣正言卒太玄<lb/>
之子正常嗣正常字仲紀即今天師　國朝六覲京師洪武<lb/>
𥘉制授正一護國闡祖通誠崇道弘徳大真人領道教事給<lb/>
以銀印視二品　上復賜以褒文稱其瞳樞電轉法貌昻然<lb/>
人以爲榮盖歴代相傳以眼圓而鉅者　爲玄應故<lb/>
上因及之云濂聞文成侯年少時學禮淮陽東謁蒼海君蒼<lb/>
海君先儒學士以爲海神是也後又見異人黃石公下邳圯<lb/>
<pb n="KR4e0004_SBCK_036-6b"/>
上則其未逹之際固已能交通扵神明至其晚年名遂功成<lb/>
乃欲辟榖從赤松子㳺實其𥘉志非曰托之以自逃也故其<lb/>
九傳至漢天師感慕興起學輕舉延年之術祓除隂慝一以<lb/>
善道化民而嗣師系師繼之脩其業而弗墜唯恐有人横遭<lb/>
夭閼者當漢之季天下雲櫌唯巴漢之間民生晏然行者不<lb/>
褁粮居者不捍關官府頼以成治如此者垂二十年其㓛之<lb/>
及物可謂侈矣冝其世有令人出俾至化奚翅古諸矦之國<lb/>
天之報施不亦彰明者㢤或者<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>歸扵名山神氣之結故能<lb/>
演迤盛大如斯其論亦淺矣嗚呼文成侯子孫南北在在有<lb/>
之其以㓛烈顯著者小則充法從大則至宰輔非不光明俊<lb/>
偉也曾未幾何䧏爲皁隷者有不免焉其視玄裔相仍歴千<lb/>
二百有餘嵗而未巳者爲何如盖必有其道矣嗣是而興者<lb/>
尚知朂㢤尚知朂㢤<lb/>
　　䟦樗散生傳後<lb/>
<pb n="KR4e0004_SBCK_036-7a"/>
樗似椿人呼爲山椿或呼爲虎目桐以其葉脫䖏有㾗如之<lb/>
故名材極易大而不中器用故又以散材稱之同郡許君存<lb/>
禮有長材而不輕扵世用托樗散生自號雖其執徳之謙要<lb/>
亦有激云爾然而白玉在璞而中夜吐光若虹雖欲自閟終<lb/>
不可得存禮今用薦者教授于燕将自此而升爲徂徕之松<lb/>
新甫之柏建明堂搆清廟爲棟爲梁無所不冝樗𣪚云乎㢤<lb/>
樗散云乎㢤<lb/>
　　題永新縣令烏繼善文集後<lb/>
世之學者必有師雖百工伎藝之微亦必有以相授然後能<lb/>
造其閫粤况爲文者發造化之秘貫今古之統茍無以管攝<lb/>
而闔闢之則何以盡其變化不惻之妙其不傳之扵師奚可<lb/>
㢤吾鄉修道先生胡公以光明正大之學發扵精深嚴蕳之<lb/>
文訓迪學子篇章句字皆有法徃徃從之者多得文之㫖趣<lb/>
其所造固有淺深髙下之殊而體裁終不失扵古四明夣堂<lb/>
<pb n="KR4e0004_SBCK_036-7b"/>
噩師雖居浮屠中能乆與先生㳺先生爲文之法實與聞之<lb/>
烏君繼善自㓜學文扵夣堂凡先生所指授者悉以語烏君<lb/>
故烏君之爲文峻潔如明月珠起伏如春江濤■因語二三<lb/>
子曰必如烏君然後可以言文也若無師授其可易致是㢤<lb/>
予常譬之有美錦焉使朝市縫人製之則能中度而適體委<lb/>
扵巖穴之粗工則左低而右昻上侈而下歛錦固錦矣其如<lb/>
不合何文之無師授者亦若斯而巳予老且多病文字一切<lb/>
謝去不作縦有一二多仰手扵人獨喜烏君之文親題後而<lb/>
歸之嗚呼子生也雖居先生之鄉而不能傳先生之學其扵<lb/>
烏君又豈能無慊扵中㢤烏君名斯道繼善字也明之慈溪<lb/>
人甞知化之石龍縣令調吉之新水其爲人温然如玉盖與<lb/>
相稱云<lb/>
　　瑯琊山㳺記<lb/>
洪武八年十有一月壬子<lb/>
<pb n="KR4e0004_SBCK_036-8a"/>
皇上以　皇太子暨諸王乆處宫掖無以發舒精神命西幸<lb/>
中都㳂道校獵以講武事濂實奉詔扈㴀十有二月戊午次<lb/>
滁州驛濂進<graphic n="KR2227" url="https://raw.githubusercontent.com/kanripo/KR-Gaiji/master/images/KR2227.png" mimeType="image/png"/>曰臣聞瑯瑘山在州西南十里晋元帝潜龍<lb/>
之地帝常封瑯琊王山因以名頗聞秀䴡偉㧞爲淮東竒觀<lb/>
願一逰焉而未能也敢請皇太子驩然可之即約四長史同<lb/>
行秦王府則林伯恭晋王府則朱伯賢楚王府則朱伯清靖<lb/>
江王府則趙伯友遂自驛西南出過平臯約三里所望豊山<lb/>
盤亘雄偉出瑯琊諸峰上唐梁載言十道志又云豊亭山山<lb/>
上有漢髙皇祠又有飲馬池世俗妄傳髙祖曾飲馬于此<lb/>
國朝以山麓爲畜牧之塲别鑿池飲馬仍掲以舊名居人指<lb/>
云山下有幽谷地形低窪四靣皆山其中有𬗋㣲泉宋歐陽<lb/>
公脩所發泉上十餘歩即豊樂亭直豊樂之東數百歩至山<lb/>
椒即醒心亭由亭曲轉而西入天寧寺今皆廢唯凉烟白草<lb/>
而巳濂聞其語爲悵然者乆之山東南有柏子潭潭在深谷<lb/>
<pb n="KR4e0004_SBCK_036-8b"/>
底延袤畆餘色正深黒即歐陽公賽龍䖏上有五龍君祠<lb/>
皇上𥘉龍飛屯兵于滁會旱暵親挾雕弓注矢扵潭者三約<lb/>
三日雨如期果大雨及御寳暦爲作欄楯護潭且新其廟廟<lb/>
側有時若亭濂坐亭上問潭側雙燕洞及其南白鴿洞以肆窮<lb/>
覽人無知者乃止復西行約三里所有泉㵼出扵兩山之間<lb/>
分流而下曰醸泉潺湲清激可鍳毛髪傍岸有亭曰漸入佳<lb/>
境今亦廢唯四大字勒崖石間淳熈中郡守張啇卿等題名<lb/>
尚存㳂溪而上過薛老槗入醉翁亭亭乆廢名人石刻頗夥<lb/>
兵後焚煉爲堊殆盡亭後四賢堂亦廢亭側有玻瓈泉又名<lb/>
六一泉石闌覆之䦨下壓以巨石中䟽一竅通泉徑可五六<lb/>
寸手掬飲之温是日天隂雪花翩翩飄伯清亟倡曰雪作矣<lb/>
不還将何爲濂逰興方濃掉頭去弗顧其歩若飛歴石徑一<lb/>
里所至回馬嶺伯友追而至伯清繼之伯友曰二客足力弱<lb/>
不能從矣二客伯賢伯恭也其謂回馬者建炎㓂盗充斥郡<lb/>
<pb n="KR4e0004_SBCK_036-9a"/>
守向子及因山爲寨植東西二門西曰太平東乃回馬也嶺<lb/>
之東有醴泉又其東南有栲栳山山之南有桃花洞又南有<lb/>
丫頭山山之下有熈陽洞皆未暇徃蛇行罄折黃茅白葦間<lb/>
莽不知所之宋熈寧𥘉僧崇㝎獲佛舎利六百壘石爲四十<lb/>
九塔扵道隅纍纍如貫珠塔雖廢幸有遺址可憑徑行無疑<lb/>
其路若窮又復軒豁盖峯回路轉九鎻而至開化禪院院在<lb/>
瑯琊山最深處惜乎山皆童而無蔚然深秀之趣唐大暦中<lb/>
刺史李㓜卿與僧法深同建此院即張文㝎公方平冩二生<lb/>
經處三門外有觀音泉入院皆瓦礫之區唯新構屋三楹間<lb/>
中施佛像僧紹寧出速坐方㝎龍興院僧徳學同　太子賛<lb/>
善孟益秦王伴讀趙鐄呉王伴讀王驥椘王伴讀陳子晟聞<lb/>
濂入山咸来會晟云太子正字桂彦良憇六一泉上亦足弱<lb/>
不能進恐隨二客歸矣寧具飯飯客飯巳學引觀庻子泉泉<lb/>
出山罅中乃㓜卿所發李陽氷所篆銘巳亡張億書三字碑<lb/>
<pb n="KR4e0004_SBCK_036-9b"/>
亦㫁裂卧泉下石崖上多諸儒題名䧟石爲一方鎸勒其中<lb/>
自皇祐淳熈乾道以来皆有之字或篆或隷或楷或可辨或<lb/>
不可辨山之東西在在皆然不特此泉也泉之南有白龍泉<lb/>
禱雨多驗童行堂下有明月溪稍南有呉道子畫觀音及湏<lb/>
菩提像刻石壁上傍鎸淮東部使者八八舜臣瑯琊山記頗<lb/>
不合文體爲之破顔一笑又稍南有華嚴池由明月而上入<lb/>
歸雲洞訪千佛塔遺址過石屏路俯窺大暦井井亦㓜卿所<lb/>
鑿㳂山腰陟磨拖嶺逺望大江如練鍾阜若小青螺在㳺氣<lb/>
冥茫中聞嶺下有瑯瑘洞洞廣两室中有一穴深不可測名<lb/>
人題識無異庻子泉懼日夕復不暇徃然自㓜卿博求勝迹<lb/>
鑿石引泉以爲溪左右建上下坊作禪室琴䑓後人頗繼其<lb/>
風山中之亭㡬二十所而日觀望月爲尤勝今荊榛彌望雖<lb/>
遺迹亦無從求之可嘆㢤夫亭䑓癈興乃物理之常奚足深<lb/>
嘅所可嘅者世間竒山川如瑯瑘者何限苐處扵偏州下邑<lb/>
<pb n="KR4e0004_SBCK_036-10a"/>
無名勝士若㓜卿者黼黻之故潜伏而無聞焉爾且㓜卿固<lb/>
能使瑯琊聞于一方自非歐陽公之文安足以逹扵天下或<lb/>
謂文辭無關扵世果㝎論邪然公以道徳師表一世故人樂<lb/>
誦其文不然文雖工未必能乆傳也傳不傳亦不足深論獨<lb/>
念當元季繹騷竄伏荒土朝不能謀夕今得以厠迹朝班出<lb/>
陪　帝子巡幸而瑯琊之勝遂獲窮探豈非<lb/>
聖徳廣𬒳廓清海宇之所致邪非惟濂等獲沾化育生成之<lb/>
恩而山中一泉一石亦免震驚之患是冝播之聲歌以侈<lb/>
上賜㳺觀云乎㢤因取醉翁亭記中語風霜髙㓗水落石出<lb/>
字爲韵各賦一詩授主僧紹廣刻諸山石云<lb/>
　　故龍泉縣學教諭湯府君墓志銘<hi>有序</hi>
䖏之龍泉有簮纓族曰湯氏自宋婺國公載八傳至望望生<lb/>
鏞鏞生濵濵生龍泉縣學教諭府君諱楷字文則三世皆以<lb/>
尚義著稱元至正間甞下令旌爲義門至府君益厲志惇行<lb/>
<pb n="KR4e0004_SBCK_036-10b"/>
石末忠愍公宜孫御史中丞誠意伯劉公基御史中丞章公<lb/>
溢王府叅軍胡公深皆愛敬之而忠愍公相知尤深力薦起<lb/>
爲教官免强就職未㡬輒辭年五十三以至正乙巳四月十<lb/>
一日卒家其年八月二十日塟于䴡水縣雲和鄊徳廣里梓<lb/>
坊原有詩文若干卷思誠録一卷蔵于家府君配呉氏無子<lb/>
季弟梅次子燧来爲後燧生二于綰績女一適王徳厚孫女<lb/>
一未行燧甞以濂銘其諸祖之墓復奉同郡季宗起状不逺<lb/>
千里来徴銘嗚呼府君位卑不得上其行史官苟墓門之文<lb/>
抑而不與尚何以爲扶世導民計㢤銘曰<lb/>
惟湯受姓其出自商以謚爲姓源鴻流長譜逸宗堙莫䆒厥<lb/>
詳徙于括者至宋寝昌簮纓蟬聮義聞赤奕府君承之祖武<lb/>
是式粤自弱齡嗜學尤棘褁糧從師不憚逺役下而百子上<lb/>
而群經心涵口詠必啄其精寒燈在壁夜分猶青無末不詠<lb/>
無本不凝發爲詞章奔放莫禦五色交絢不可正視亦持貢<lb/>
<pb n="KR4e0004_SBCK_036-11a"/>
凾應書而起議茍不合退脩扵己吾有天爵不假外求秉心<lb/>
制行期履大猷自我先人唯義之逑闢塾建荘群族之繇養<lb/>
或有愆益田以百居或䵝昧加以塗飾明掲教條皦如星日<lb/>
以䆒以繹以衍其澤徃聘碩師用緝教功曰優曰柔式昭式<lb/>
融春秋舎菜執禮愈恭疇意漓俗獲還淳風豈䘏吾宗不逹<lb/>
州里仍嵗大侵我心如燬我糶我粟爾哺爾匕繼以釐牟惠<lb/>
及終始元季兵興海内繹騷青田群兇是讙是呶彼<graphic n="KR2322" url="https://raw.githubusercontent.com/kanripo/KR-Gaiji/master/images/KR2322.png" mimeType="image/png"/>悍者<lb/>
虎擲䑕跳欲起應之屠劉恣驕君登于庭暁以順逆不見禍<lb/>
首身膏矛㦸妻孥蒙戮鬼不血食爾盍自固以禦㓂賊衆皆<lb/>
羅拜願如君言我刀我淬我柵我完我謀既叶孰敢來干威<lb/>
聲大振㓂膽遂寒唯忠愍公統馭三郡麗陽遺孽負逆奸命<lb/>
公欲刈之以揚大政怒如雷霆疇敢與競君跽轅門慷慨陳<lb/>
辭䝱従罔治渠魁當誅蚩蚩小氓惡得盡夷公因聞納降者<lb/>
釋之里之三農越河種藝載耜與牛資舟以渡官有海禁吏<lb/>
<pb n="KR4e0004_SBCK_036-11b"/>
因覊<graphic n="KR0919" url="https://raw.githubusercontent.com/kanripo/KR-Gaiji/master/images/KR0919.png" mimeType="image/png"/>　歩如千望絶莫赴君聞衋然是何忍爲即日戒行<lb/>
囊有長書徑詣大官歴斥其非卒復其舊民憂以攄君性至<lb/>
純兼以沈毅惡欲如讐嗜義如利服不及華食無重味履氷<lb/>
臨淵惟恐失墜事親從兄允爲世模柔容愉顔張拱而趍行<lb/>
孚于家徳則有餘大衣長𥚑見者翼如嵗時烝嘗尤極慎慤<lb/>
出就齋室心存冲漠洋洋如臨式是昭格鄉鄰化之孝思油<lb/>
若撫事接物盎然春熈楊淑隱慝欲道之歸里有<graphic n="KR1025" url="https://raw.githubusercontent.com/kanripo/KR-Gaiji/master/images/KR1025.png" mimeType="image/png"/>争爰質<lb/>
爰稽茍聞話言如聽父師其形之端由表之正况能周急以<lb/>
蘇羸病友有寄金沒于兵穽家惟一牛償之弗靳君徳之施<lb/>
漸漬益真人爲弗滋智熄紏紛及聞其死孰不沾巾僉謂斯<lb/>
世不復斯人嗚呼哀㢤成周之世畫區而畊量夫授地孰富<lb/>
孰貧孰有餘利盎然太和何有窮匱阡陌既開单公爲私大<lb/>
将連圻㣲無卓雖民散無繫民冝是綏仁鄙壽夭乃政之基<lb/>
奈何棄諸藐若蛙龜不有君子誰復斯憫聳善扶義其利維<lb/>
<pb n="KR4e0004_SBCK_036-12a"/>
永成慤之心實重耿耿菉葹縱横申椒之馨鴟鴞晝呼長離<lb/>
曶鳴誰不改容誰不鬯情殁而不旌爲善者懲彼有穹爵吾<lb/>
棄弗頋此惟布韋發吾艶慕大書塋間表厥中素此吾直茟<lb/>
𥘉非䛕墓<lb/>
　　思逺樓記<lb/>
盱江有湕湖周圍凡若干歩涵日星而盪風烟四時之景無<lb/>
不冝者大姓胡氏世居湖濵以詩禮爲學至吾永年人益稱<lb/>
其賢以薦者起家爲吉水幕軄遷海北塩課司白石倉副使<lb/>
未及大用而終其弟永實其子原鳯原鵬原駒皆號善繼大<lb/>
夫士恒集其門永年欲建樓以蔵先世遺書不幸責志以殁<lb/>
原鳯兄弟請于永實因竭力成之名之曰思逺示不忘乎親<lb/>
也介前進士曾君仰来徴予記予問之曰思逺之義何居原<lb/>
鳯對曰不幸先人即世一念及茲精神遐漂無所戾止有時<lb/>
樞衣升高極目四顧見雲烟之卷舒星河之出沒泫然流涕<lb/>
<pb n="KR4e0004_SBCK_036-12b"/>
曰吾先人果何所之精爽或有靈庻㡬乘雲龍而一下焉斯<lb/>
思逺之所以名樓也予曰是固然矣而其義未盡也原鳯又<lb/>
曰今人邇矣而逺者莫若古之人古之人隕魄黄壚泯然不<lb/>
可見其跡其精神心術之近存者頼遺言見扵書爾大則聖<lb/>
次則哲次則忠與孝徃徃形諸載籍一展卷間神交㝠漠有<lb/>
不知千載之爲長一日之爲短者孶孶焉悃悃焉日致力扵<lb/>
斯庻㡬契先人之所志爾是或思逺之義乎予曰逺固逺矣<lb/>
而未切扵身也盍更言之原鳯扵是研精覃思大周六合小<lb/>
入一髪黙然良乆忽楊眉吐氣而頋予曰我知之矣先生所<lb/>
謂逺者不在今人亦不在古人在吾之一身爾吾身非突然<lb/>
而中有也前之千萬年自地闢天開䋲䋲相承以迄扵吾身<lb/>
後之千萬年又自吾身亹亹相續以至扵無終不可以數計<lb/>
不可以智推庸非至逺者乎吾身一有失焉則前焉而弗能<lb/>
繼後焉而弗能延其責果安歸乎是以君予懼其學之有爽<lb/>
<pb n="KR4e0004_SBCK_036-13a"/>
也惕惕然如履淵冰恐其行之弗軌也惴惴焉如馭六轡此<lb/>
無它逺之不可不慎也若是何如予乃喟然歎曰子言今得<lb/>
之矣頗苻先子之所望矣嗚呼逺固逺矣而甚邇也古之人<lb/>
有三太上立徳其次立功其次立言若而人逺者數千年邇<lb/>
者亦一二百年其人固不得而覩矣玩其遺文想其徳業儼<lb/>
然若與之周旋堂序之上未甞知其死也所謂人雖死而有<lb/>
不死者存此之謂歟原鳯誠知此則又能以逺爲邇無難矣<lb/>
永嘉之勝亦有樓名思逺者彼盖慕浮屠之學此則䔍扵彛<lb/>
倫而有關扵名教世必有能辨之者予與原鳯言不過如此<lb/>
而止若夫湕湖之風物與斯樓之雄䴡賢士大夫當有爲原<lb/>
鳯賦咏者予則可畧也<lb/>
　　金溪縣義渡記<lb/>
撫州金溪縣南若干里旴水與清江合流入于汝名曰東溪<lb/>
其地為四逹之衢人之所負物之所載咸出焉溪廣不可梁<lb/>
<pb n="KR4e0004_SBCK_036-13b"/>
必籍舟亂流以濟當氣升水起篙師艤櫂以徼金錢踰時不<lb/>
能遽<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>或水落氣縮氷霜寒沍類掲跣以進若履刀㦸然人<lb/>
病之溪濵質行士曰何有華惻然以為已憂伐堅木造舟寘<lb/>
諸衝徃者聚數十人輙渡之来者亦然割田食舟子自朝抵<lb/>
夕不敢斯湏逺去舟敗更新之周語曰辰角見而雨畢天根<lb/>
見而水涸雨畢而除道水涸而成梁此有司濟人常事爾𥘉<lb/>
不責民也有華以編泯能佐官政之不及可不謂賢㢤有華<lb/>
字祥瑞周窮扶難甓塗架橋其事盖不一而足云<lb/>
　　建寜黃母夫人陳氏墓版文<lb/>
子門弟子黃仁詣前泣曰仁也生九嵗而失毋晝夜<graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>
                    <graphic n="KR0561" url="https://raw.githubusercontent.com/kanripo/KR-Gaiji/master/images/KR0561.png" mimeType="image/png"/>以<lb/>
啼惟我大母夫人是頼鞠我迪我式克至扵今日忝𬒳官使<lb/>
竊禄于朝未知所以圗報而大母棄捐舘舎叩地號天無所<lb/>
逮及幸稱道淑徳勒石墓門猶或可為之已請晉府左相陶<lb/>
公凱評隲群行列為事状一通願先生賜之銘死且不朽矣<lb/>
<pb n="KR4e0004_SBCK_036-14a"/>
按状夫人諱善足姓陳氏建寧西甌人㓜喪母馮氏嶷然能<lb/>
自植立不與同類㳺敖父某心竒之有問名者多弗荅同縣<lb/>
黃氏世衡知其賢聘爲其子義夫妻未及笄輙来歸上承尊<lb/>
章下恤媪御靡不逹其情曲三族咸驩稱曰黄氏有婦矣生<lb/>
四男子二女子義夫以疾終夫人哀慟欲從死不可得諸孤<lb/>
恒㷀㷀無依盖蔵漸盡朝虀暮塩至不能時給夫人深憂之<lb/>
雞𥘉鳴秉燭起御紡磚伊軋之聲逹旦不絶如是者餘五齡<lb/>
誓以氷雪自守至扵終身外伯父馮翁恐其中僨無筞生群<lb/>
雛力諭之曰爾勞勩逾節尚不濟旦暮急苟縁是致疾辟猶<lb/>
鵲巢霣地母子無完理奈何使黄公爲餒鬼乎夫人泣不對<lb/>
翁重言之聲色俱厲夫人不獲巳再適義夫同姓寒潭君君<lb/>
無子頗饒扵貲乃聘經師以教夫人之子夫人亦時警斥之<lb/>
曰汝衣冠胄也汝父望振其門惟寐忘之今不力異日何面<lb/>
目相見九泉乎凡一動静一云爲皆痛約之以禮稍有違忤<lb/>
<pb n="KR4e0004_SBCK_036-14b"/>
靣發赤如赭諸子惴惴不敢前或遇節序相率詣先祠奠謁<lb/>
畢出坐中堂子孫以次奉觴爲夀雖不觧飲亦必使沾醉盡<lb/>
歡而止夫人長身而羸靣恒作頳玉色春秋雖髙康疆無疾<lb/>
見子普保以易經試藝銓曹中選擢合州石照丞石照以民<lb/>
稀并入州改忠之鄷都丞階将仕郎孫仁亦通周易領福建<lb/>
行省第四名文觧上南宫未試除太常賛禮郎階将仕佐郎<lb/>
今陞靖江王府奉祠正夫人時移書戒厲曰爾等既食君禄<lb/>
當夙夜靡懈以效精忠慎勿以貪墨敗非惟喪身實貽先人<lb/>
羞夫人年八十四不幸以洪武九年正月六日卒其年某月<lb/>
日塟于金籠山之原禮也所謂四男子曰同壽曰衆嘉皆夭<lb/>
曰如滿曰普保二女子一適范員一夭四孫男曰仁曰義曰<lb/>
貴曰炯二孫女未行予聞女婦爲隂類徃徃多柔順少剛明<lb/>
事或因循姑息苟有人焉能嚴以馭衆如竒丈夫則其家蕃<lb/>
盛無疑如夫人者是已予祖母金夫人最號有家法先侍郎<lb/>
<pb n="KR4e0004_SBCK_036-15a"/>
朝夕侍左右不敢失聲嚏咳唯恐弗其意且督子兄弟之學<lb/>
尤急毎夜懸燈呼次第来前取倣書以驗惰勤事頗與夫人<lb/>
類宰木巳拱而懸繂之碑未有刻文而仁扵新喪之際乃能<lb/>
汲汲以圖不朽得非賢耶仁為賢則予有愧多矣銘曰<lb/>
家之盛衰繫扵婦柔暗剛明隨所取彼羙夫人資獨阜巳以<lb/>
委禽奉箕箒竭力秉誠事姑舅中外稱賢出一口威髙鳯翔<lb/>
日将乆獨遺孤凰在林藪衆雖嗷嗷弱如桞鞠之育之比瓊<lb/>
玖遺胤不絶吾敢負凛若嚴師加善誘業就材成　獻明后<lb/>
繡襮朱衣佩懸綬龍光貤贈恩當厚丘隧尊榮名弗朽予言<lb/>
若誣有如酒<lb/>
<pb n="KR4e0004_SBCK_036-15b"/>
</p>
<p>
</p>
  </div>
</body>
</text>
</TEI>
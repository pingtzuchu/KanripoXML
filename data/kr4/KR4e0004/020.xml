<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_020-1a"/>
宋學士文集卷第二十　鑾坡集卷第十即翰苑後集<lb/>
　　皇明寳訓序<lb/>
皇帝繼天岀治御大歴服七緯順度九圍敉寕爰自　龍飛<lb/>
之𥘉以迄今茲金匱之蔵歲益月増乃徇翰林詞臣之請纂<lb/>
脩日暦以成　昭代之大典粤洪武癸丑之秋八月甲午帝<lb/>
御東黃閣召臣詹同臣樂韶鳳臣宋濂俾選海内文學之士<lb/>
開局西華門内相與編摩成書而命臣同臣濂為之揔裁九<lb/>
月壬寅臣等旣蒞事發所蔵而繙閱之仰窺神機<graphic n="KR0790" url="https://raw.githubusercontent.com/kanripo/KR-Gaiji/master/images/KR0790.png" mimeType="image/png"/>㫁逺猶<lb/>
吿辰足以明徴定保嘉惠邦家者充牣乎其間臣等因相與<lb/>
言曰日暦之成蔵諸天府人有欲見之有不可得者盍如太<lb/>
宗貞觀政要之書編集以傳詢謀既同扵是輯成四十類自<lb/>
敬天至制蠻夷釐為五卷揔四萬五千五百餘言皆從記注<lb/>
之真不敢以巳意輕為損益云臣等竊聞之自古開基創業<lb/>
之君其設心也弘其慮事也周一言一動皆可為天下後世<lb/>
<pb n="KR4e0004_SBCK_020-1b"/>
法治忽所繫甚為不輕所以大舜有敕天之誡武王有衣鑑<lb/>
之銘埀示于後炳若丹青歴代寳之用為大訓盖慎之至也<lb/>
肆惟<lb/>
皇上恭膺天命經營四方康濟兆民惟日不足故凡戒飾臣<lb/>
工訓誓将士出經入史亹亹弗勌必欲使其心領神㑹而後<lb/>
巳嗚呼日月之無私也容光其必照焉雨露之無私也百物<lb/>
無不潤焉<lb/>
皇上法天而行覆燾無際恒恐一夫不𬒳其澤故精神之所<lb/>
㑹訏謨之所定誠與虞夏啇周之文相為表裏非太宗所能<lb/>
企及此無他　聖學緝熈内外一本扵誠而太宗則飾之以<lb/>
詐術故也貞觀政要尚傳之扵今則夫　寳訓一書垂法扵<lb/>
千萬世盖無疑者非惟　繼體守文之主所當朝夕誦詠以<lb/>
知創業之艱難而三事暨大夫誠能佩而行之亦可以盡安<lb/>
上治民之責矣翰林學士承　㫖嘉議大夫知　制誥兼脩<lb/>
<pb n="KR4e0004_SBCK_020-2a"/>
國史兼吏部尚書臣詹同翰林侍講學士嘉議大夫知　制<lb/>
誥同脩　國史臣樂韶鳯翰林侍講學士中順大夫知　制<lb/>
誥同脩　國史兼　太子賛善大夫臣宋濂等上<lb/>
　　進<lb/>
　　大明律表<lb/>
特進榮禄大夫中書右丞相臣等誠惶誠懼稽首頓首謹言<lb/>
臣聞天生蒸民不能無欲欲動情勝詭偽日滋彊暴縦其侵<lb/>
陵柔懦無以自立故聖人者出因時制治設刑憲以為之防<lb/>
欲使惡者知懼而善者獲寕傳所謂獄者萬民之命所以禁<lb/>
暴止邪飬育羣生者也譬諸禾黍必刈其稂莠而後苗始茂<lb/>
方扵白粲必去其沙礫而後食可飡苟梗化敗俗之徒不有<lb/>
以誅之雖堯舜不能以為治矣夫自軒轅以来代有刑官而<lb/>
五刑之法漸著其詳弗可復知逮魏文侯師扵李悝始采諸<lb/>
國刑典造法經六篇漢蕭何加以三篇通號九章曹魏劉劭<lb/>
<pb n="KR4e0004_SBCK_020-2b"/>
又衍漢律為十八篇晋賈充又參漢魏律為二十篇唐長孫<lb/>
無忌等又取漢魏晋三家擇可行者定為十二篇大㮣皆以<lb/>
九章為宗歴代之律至于唐亦可謂集厥大成矣洪惟<lb/>
皇帝陛下受上天億兆君師之命登大寳位保乂臣民孳孶<lb/>
弗怠其訓迪羣臣諄複數千言唯恐其有犯慈愛仁厚之意<lb/>
每見扵言外是大舜惟刑之恤之義也矜憫愚民無知䧟于<lb/>
罪戾法司奏讞輙惻然弗自寕多所寛宥是神禹見辠而泣<lb/>
之心也唯貪墨之吏承踵元弊不異白粲中之沙礫禾黍中<lb/>
之狼莠乃不得巳假峻法以繩之是以　臨御以来屢詔大<lb/>
臣更定新律至五六而弗倦者凢欲生斯民也今又特敕刑<lb/>
部尚書臣劉惟謙重㑹衆律以恊厥中而近代比例之繁姦<lb/>
吏可資為出入者咸痛革之毎一篇成輙繕書上　奏揭扵<lb/>
西廡之壁　親御翰墨為之裁定由是仰見　陛<lb/>
下仁民愛物之心與虞夏帝王同一哀矜也昜曰山上有火<lb/>
<pb n="KR4e0004_SBCK_020-3a"/>
旅君子以明慎用刑而不留獄言獄不可不謹也書曰刑期<lb/>
于無刑言辟以止辟而民自不敢犯也　陛下聖慮淵<lb/>
深上稽天理下揆人情成此百代之凖繩實有合易書之㫖<lb/>
行見好生之徳洽干民心凡日月所照霜露所隊有血氣者<lb/>
莫不上承　神化改過遷善而悉臻雍熈之治矣何其盛㢤<lb/>
臣惟謙以洪武六年冬十一月受　詔明年春二月書成篇<lb/>
目一凖之扵唐曰名例曰衛禁曰職制曰户婚曰廐庫曰擅<lb/>
興曰賊盗曰闘訟曰詐偽曰雜律曰捕亡曰㫁獄采用巳頒<lb/>
舊律二百八十八條續律一百二十八條舊今改律三十六<lb/>
條因事制律三十一條掇唐律以𥙷遺　百二十三條合六<lb/>
百有六分爲三十卷其間或損或益或仍其舊務合重輕之<lb/>
冝云謹俯伏　闕廷投進奉表以<lb/>
聞臣等誠煌誠懼稽首頓首謹言　洪武七年　月　日<lb/>
具官臣等上表<lb/>
<pb n="KR4e0004_SBCK_020-3b"/>
　　元故文林郎同知重慶路瀘州事羅君墓誌銘<hi>有序</hi>
嗚呼士君子立志孰不欲建功名垂竹帛哉或不能逢其時<lb/>
時逢矣或剛正忤物坎壈至死卒無以逹其志志弗逹矣使<lb/>
其名復宋寂無聞其鬼不靈則巳脫稍有知未必不欝悒扵<lb/>
九泉之下操觚任紀載之責者寕不為一動心邪此予扵廬<lb/>
陵羅君殊惻然也嗚呼君諱文莭字仲正姓羅氏羅為江西<lb/>
右族唐肅宗時自洪都遷廬陵之秀川入宋以来家談仁義<lb/>
而人恱書詩以通經上南宮對大廷者㡬無虗歲朱紫相承<lb/>
照耀州里起綰郡章者四人而邑之令佐尤夥焉曽祖時誠<lb/>
祖宗權郷貢進士父履泰字以通為元之鉅儒著書滿家春<lb/>
秋禮記周禮三經皆為之集觧復衍河洛圖書之義列圖三<lb/>
十多前脩所未發出其餘力𥙷正戰國䇿舛誤數百條且為<lb/>
年表以次其先後行丞相府聞其名署東湖書院山長盖世<lb/>
號通齋先生者也君始能言其父抱就書室抽一卷授之祝<lb/>
<pb n="KR4e0004_SBCK_020-4a"/>
其疾讀君指挿架牙籖曰吾齒稍長雖盡通之未慊也其父<lb/>
驚喜暨肄小學輒以氣䧺諸生莫敢與其齒後從宦東湖賢<lb/>
士大夫咸折軰行為忘年交問學日進水湧而山出撫州判<lb/>
官燕君某辟為郡吏郡有獄疑不决守二争以為問君歴階<lb/>
而升摘其案語曰如此則為直如此則為枉儕類大慙出竒<lb/>
計沮君㑹朝廷有詔造鹵簿器仗遣君至属縣督其成君至<lb/>
樂安憇縣𪠘中羣吏更謁互諌以為鬼物所馮不宜居君笑<lb/>
曰惡有是乃酣飲而寝夜漏下十刻月色微明見丈夫長而<lb/>
青立與檐齊君奮起執之曰爾来矣爾来矣應時而㓕黎明<lb/>
視之並𪠘有豫章穹隆而敷腴縣人祀以為神君曰其怪在<lb/>
爾矣歴數其罪用竹揳釘之未㡬豫章枯死怪遂息郡有織<lb/>
錦工甞籍于官竟遁入武昌出入辨章温公門温勢𦦨熏灼<lb/>
莫敢誰何復嗾君捕之縣知之不敢受君牒君直訴辦章辦<lb/>
章曰爾胡不求之府公乎君如言而往府公摇手相戒亦不<lb/>
<pb n="KR4e0004_SBCK_020-4b"/>
復出一語君怒洊走辦章門辦章厲色斥之曰業已属爾矣<lb/>
復来何邪君曰工合應官繇府若縣謂其為社䑕城狐不能<lb/>
詰區區小人固不知何所指明公乃方嶽大臣不助半指之<lb/>
力如廢王法何辨章語塞即下令捕與之衆益譁曰是尚不<lb/>
畏温辦章其有我軰乎謀出之益急君懼禍及褁粮馳燕都<lb/>
燕都貴人亦忌君峭直髙門縣薄無可投足者遂入成均為<lb/>
弟子員一日方挾冊諷詠有相者謂君曰君兩顴入鬢當邊<lb/>
徼建功無以乆淹為也君遂用國子助教姚公登孫之薦上<lb/>
扵集賢集賢移文雲南行中書署君昆明州學正秩滿陞授<lb/>
孟傑府君列蠻夷子弟曉之以君臣父子之懿辭氣激烈聽<lb/>
者聳然轉普定府知事㢘行彌厲大理金齒宣慰司辟為令<lb/>
史豪酋侵人疆畎持黄金數鎰為君夀乞君勿右愬者君麾<lb/>
之去酋怒曰君賽天赤邪乃不納吾金也賽天赤鎮雲南之<lb/>
名相云君卒奪田歸愬者乾崖湎里當賦金使者至蠻人納<lb/>
<pb n="KR4e0004_SBCK_020-5a"/>
賂往往過所賦之數而金又不可免君至憫其愚反覆開導<lb/>
之蠻人鼓舞于庭曰微使者之㢘孰能恤我至是亟輸金而<lb/>
還俄入掾雲南行中書雲南驛騎皆官中給直官吏乾沒之<lb/>
以市馬責土酋君曰為天子牧元元者顧若是邪痛懲其弊朝<lb/>
廷以雲南在萬里外下吏部凖循舊比行銓選之法使者至<lb/>
選君承其事君知積弊未去且曰王者無外敢不靈承上命<lb/>
以正其法乎獻五䇿扵使者吏受民賕者官不稱職者廩蔵<lb/>
不㑹者月日不登者居制未終者皆不調使者大恱悉從之<lb/>
倖門遂塞滇池有神蛇能興雲雨㑹大旱民屢走池上若無<lb/>
聞者君為檄責之片雲歘然興雨因霑足南詔海中積葑成<lb/>
<graphic n="KR0782" url="https://raw.githubusercontent.com/kanripo/KR-Gaiji/master/images/KR0782.png" mimeType="image/png"/>而浮㳺水上夷獠耕稼之號曰葑田田如不繫舟西東無<lb/>
定人交相為盗君命紀字為號䟽其歩畮及四畔所届上于<lb/>
官官為給劵使者所馮復植木<graphic n="KR0891" url="https://raw.githubusercontent.com/kanripo/KR-Gaiji/master/images/KR0891.png" mimeType="image/png"/>海岸嚴其畛域不相淆亂<lb/>
或海潮漂蕩有藉以為奸者俾出劵環證之竟歸其田夷獠<lb/>
<pb n="KR4e0004_SBCK_020-5b"/>
指示子姓曰此羅掾所賜也否則人盗之乆矣監察御史至<lb/>
毎召君于庭事難定者必待君言而後决雲南王亦熟君行<lb/>
命陞為提控掾史提控掌六房之政人多畏縮不前君益淬<lb/>
濿弗少怠適中朝大臣喜意以失宰相意出參省事銳意更<lb/>
張庶事悉心任君君知無不言言無不聽名聲翕然動蠻夷<lb/>
中先是蠻夷有鐡甲郎者負固不服至是讙曰天子遣賢輔<lb/>
臣至矣柰何不降帥未附者皆来歸君之功為多鎮戍萬夫<lb/>
長伯胡行事多不法憲府繩之急伯胡擁兵以叛累歲不能<lb/>
討曲靖宣慰使鬼宗亦蠻酋也助兵一萬夾攻之伯胡就縛<lb/>
莫府上功擢鬼宗參知政事将上省臣上下莫不與之君力<lb/>
爭曰雲南親王臨蒞之地辨章而下多八座大臣何得有蠻<lb/>
酋位邪茍録其功使以參政之名自鎮其土足矣不然國體<lb/>
其謂何空一府咸曰微羅掾㡬失之矣鬼宗懼托君鄕人囊<lb/>
金以獻君怒曰腕可㫁案不可署鬼宗恚而止君疾惡如仇<lb/>
<pb n="KR4e0004_SBCK_020-6a"/>
讎聞部使者徳住貪暴賦虎神詩以為風德住銜之賂西行<lb/>
臺御史以專權自恣劾君君走愬中臺遂擊德住去之夷人<lb/>
大快君以常調除承事郎同知彌勒州事政成謁選吏部遇<lb/>
鄕友羅玉扵逆旅乃勸君曰君以剛毅取嫉于人致齟齬一<lb/>
世秋髪巳<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛𬒳肩何不謝事以佚老乎君慨然曰子言誠<lb/>
是也乃上乞骸骨之請以文林郎同知重慶府瀘州事致仕<lb/>
年僅六十三耳居數年中原道澁乃犯鯨波之險由海道至<lb/>
閩中而江西兵𦦨方亟遂不可還以至正二十六年十二月<lb/>
壬戍終于福州之民舎君未終謂其友曰此正吾死所也夫<lb/>
何憾時閩猶奉元正朔云其壽八十洪武五年冬君之丧始<lb/>
還明年某月日始祔葬先兆龜山之原君長身而瘠胷襟磊<lb/>
落如青人白日喜面折人過雖王公貴人無所避故有過者<lb/>
常畏君知亦有幸其知以自改者民事有屈而不伸君㢘得<lb/>
其實忿忿見乎色必以告司法吏因得白者甚衆知識尤絶<lb/>
<pb n="KR4e0004_SBCK_020-6b"/>
人毎言某地當有兵變時承平人竸指笑之其後果然始服<lb/>
其先見生平急患難重倫義族叔繼賢乆居燕頗饒扵貲與<lb/>
妻柳皆老而無㣧嗣乃迎羣從子觀逺為後觀逺至甫七日<lb/>
而繼賢夫婦死其服役者羅叅出而呼曰我甞為子矣觀逺<lb/>
何人乃欲與吾事邪觀逺弱噤不能對君亟告公府逐叄盡<lb/>
囊括其貲授觀逺且具舟車使扶二䘮還江南不特此也凡<lb/>
遘疾疢貧窶及死䘮無依流離不能歸者君必捐金倡義士<lb/>
周之𥘉不知其為何如人也君娶劉氏子男二人長大紀有<lb/>
文學而剛介酷肖君次次炳贈畨禺縣主簿𥘉次炳為奏差<lb/>
廣東宣慰府宣慰使釋迦班甞招峒丁三千即遣征連州峒<lb/>
丁怒至清逺将為變衆憚弗敢往次炳請前峒丁彎弓相向<lb/>
次炳紿之曰宣慰命我来賞汝彎弓何為也峒丁退與清逺<lb/>
令歛繒帛散之乃率以往至連為㓂所敗次炳𬒳擒備極慘<lb/>
酷竟不屈而死致有今贈女二人長適郭滋蘭先卒次復為<lb/>
<pb n="KR4e0004_SBCK_020-7a"/>
其繼室孫男一人儆曾孫男一人某君塟後二年大紀汲汲<lb/>
圖君扵不朽以國史編脩趙君壎所為状請譔墓門之銘鳴<lb/>
呼予昔揔脩元史毎求剛正之士在下位而不伸者載焉盖<lb/>
以謂雖不能㧞之扵當時聊使其暴白扵後世庶㡬死者無<lb/>
憾而生者不媿惜乎有司不上君之事也扵是徇大紀之請<lb/>
執筆而具書之百世之下必有因予文而知君者雖然予何<lb/>
人㢤文之傳不傳固不可必也所可恃者世人豔君之行頗<lb/>
多多必則傚之則傚之必相與謹視之文其有不傳者乎信<lb/>
有人如君終至湮没無聞則夫天理人心皦如出日者果為<lb/>
何說也嗚呼銘曰堪輿之間正氣烈烈在人為剛在物為鐡<lb/>
鐡尚可鎔剛則弗屈挺然常伸欲不可湼<hi>其一</hi>惟君之生能以<lb/>
志䧺遵飬以時日擴以充百壬所忌吾惟正從譬彼川流萬<lb/>
折必東<hi>其二</hi>古惟正人妖不敢干芃芃豫章變為枯菅誰鎮大<lb/>
藩乃復蔽奸我往折之聞者膽寒<hi>其三</hi>夷人何知椎結卉服宣<lb/>
<pb n="KR4e0004_SBCK_020-7b"/>
厥彛經丕變其俗爾金我辭我直爾曲凡施惠利惟日不足<lb/>
<hi>其四</hi>威靈既震叛民来歸鐡甲侁侁棄戈而嬉有聲洸洸有澤<lb/>
輝輝有知即爲不識位卑<hi>其五</hi>繡衣孔揚其貪若狼我斧我斨<lb/>
莫不加其亢形之聲歌庶懲而蘉覆謂我狂訾我以凉<hi>其六</hi>持<lb/>
此而行何適不艱坎壈其躬恬夷其顔胡不爾庸以豕爲冠<lb/>
鷹隼一出狐䑕盡跧<hi>其七</hi>賢否昜位曷以爲政君亦何傷人爲<lb/>
嗟咏禾黍離矣凉颸棘矣吉士亡矣何嗟及矣<hi>其八</hi>
　　故文明海慧法師塔銘<lb/>
能仁氏之教流入中夏愈傳愈熾扵是諸師各有所建立譬<lb/>
如一燈分爲十燈燈之用雖殊而光明則一也天台四教法<lb/>
性觀行之宗自南嶽以来開空假中三觀丕闡三千性相百<lb/>
界千如之妙一念之間具足無减其說尊勝宏特縦歴百千<lb/>
萬刼洸洸乎皦皦乎不可尚巳某竊怪方𫀆之士幸得與聞<lb/>
其教多視爲空言卒局扵小智之域良可悲也其真見實踐<lb/>
<pb n="KR4e0004_SBCK_020-8a"/>
有若文明海慧法師者某安得不喜談而樂道之哉法師諱<lb/>
善繼字絶宗族婁氏越之諸暨人考某妣王氏當有姙夢神<lb/>
人授白美蕖法師乃生始能言見毋舉佛號合爪隨聲和之<lb/>
年稍長季父客授山隂靈秘寺從治春秋經稍竊窺三蔵諸<lb/>
書喟然嘆曰春秋固佳乃世間法欲求岀世間非釋氏将疇<lb/>
依此身不實有如芭蕉穹官峻爵縦因書而致寕得㡬何時<lb/>
邪大德乙巳投其寺僧思恭祝髪明年受具戒從西天竺大<lb/>
山恢公習天台教觀大山甚器重之毎言數百人中唯繼上<lb/>
人爾暨大山遷雲間延慶法師復往南天竺從湛堂澄公湛<lb/>
堂器之如大山間問之曰入不二門属何觀法法師曰三種<lb/>
觀法属對三部此文既與止觀同成觀體的是從行湛堂又<lb/>
問諸經之體為迷為悟法師曰體非迷悟迷悟由人顧所詮<lb/>
經之㫖何如耳湛堂喜溢顔色曰法輪之轉他日将有望扵<lb/>
斯子乎宗周文公時住集慶寺豔法師之學延主賔朋㝷領<lb/>
<pb n="KR4e0004_SBCK_020-8b"/>
其懴事湛堂復速法師還俾居苐一座南天竺素稱教海法<lb/>
師提唱宗乘有聲絶出扵四方㑹湛堂迁上竺而玉岡潤公<lb/>
来𥙷其䖏仍留法師居其職學徒四集無不涵腴飲醇充足<lb/>
而後去天暦已已法師出世主良陼大雄教寺日講金光明<lb/>
經感法智見夢謂之曰爾所談經與吾若合符節<graphic n="KR0794" url="https://raw.githubusercontent.com/kanripo/KR-Gaiji/master/images/KR0794.png" mimeType="image/png"/>乎所踐<lb/>
猶未逮其言耳法師遂益篤精進之行至正壬午浙省乎章<lb/>
髙公納璘兼領行宣政院移住天竺薦福教寺某甲子左丞<lb/>
相朶児只公繼領院事陞主天台能仁教寺法師凡三主伽<lb/>
藍執經輪下者多豪俊之士宏闡法華妙玄文句朝講暮觧<lb/>
五章四釋奥義昭晣且䇿勵之曰吾祖有云止觀一部即法<lb/>
華三昧之筌蹄一乘十觀即法華三昧之正体須觧行並馳<lb/>
正助兼運則圓位可登而不負吾祖命宗之意矣盖法師抉<lb/>
剔經髓敷繹祖訓如山川出雲頃刻變化而雨澤滂然四施<lb/>
若諸草木纎洪短長無不霑丐識者咸謂慈雲神照之再世<lb/>
<pb n="KR4e0004_SBCK_020-9a"/>
云辛卯之春俄謝事超然獨往時薙落師與湛堂歸寂巳乆<lb/>
法師旣扵靈祕葺舊廬以奉祠事又往居南山明静院洒掃<lb/>
湛堂之塔其報本之念尤惓惓也魯未㡬何兵難荐作其高<lb/>
弟是乘請法師東還華徑池深木寒法師驩然就之且以無<lb/>
常迅速嚴脩净業繫念佛名晝夜不輟一夕集衆而言曰佛<lb/>
祖弘化貴乎時節因縁縁與時違化　焉托乎吾将歸矣遂<lb/>
索筆書偈端坐而逝時丁酉歲七月二十二日也世壽七十<lb/>
有二僧臘六十又三火化牙齒及舌根弗壊舎利纍纍然滿<lb/>
地其徒以某月日歛骨塔于靈祕之西坡所度弟子三十二<lb/>
人嗣其法者則靈夀懐古延慶自朋崇壽是乘廣福大彰雷<lb/>
峯淨昱演福如玘報忠嗣璡車溪仁譲香積曇胄也法師氣<lb/>
局衍𥙿行履淳固山家諸書無不精徹而大江東南恒推爲<lb/>
教中之宗<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>演妙法華金光明諸部經凡若干㑹主脩法華<lb/>
浄土懴凡若干期所感靈異不一而足是乘甞請著書以淑<lb/>
<pb n="KR4e0004_SBCK_020-9b"/>
後人法師曰吾宗本離言說不得巳而有言為彰授受也是<lb/>
故意以至章安結集之後不過代相緘授而巳其間或有斥<lb/>
邪衛正者亦豈好辨㢤今大經大法粲如日星之懸汝軰宜<lb/>
脩習不暇奚俟予言聞者咸服其一時士大夫若趙文敏公<lb/>
孟頫黄文獻公溍周内翰仁榮李著作孝光張錬師天雨皆<lb/>
結法師為方外交時相唱和扵風月<graphic n="KR1254" url="https://raw.githubusercontent.com/kanripo/KR-Gaiji/master/images/KR1254.png" mimeType="image/png"/>寥之郷晚與黄張二<lb/>
公欲結樓煩浄社未果而法師殁當没之日叢林中皆相哀<lb/>
慕曰吾宗法幢仆矣後十七年演福件繫法師梵行徴濂為<lb/>
塔上之銘濂甞㳺文獻公之門聞公談法師之德之盛以為<lb/>
無譲古人恨不得映白月而濯泠風今法師不可見矣幸其<lb/>
嘉猷茂行猶得聞其梗㮣此無他遺光之所照者尚有人言<lb/>
之後三十年則言之者鮮矣又後三十年則誰復知之者此<lb/>
金石之勒不可不致謹也因從衍福之請歴叙而鋪張之千<lb/>
載之下有来讀斯文者儼然如見法師於定慧光中其有不<lb/>
<pb n="KR4e0004_SBCK_020-10a"/>
蹶然興起而惕然自厲者乎銘曰<lb/>
姓具之正宗兮一念具三千三十即一念兮不後亦不先正<lb/>
依及假名兮各含空假中攝歸扵一妙兮互具而互融七祖<lb/>
旣善闡兮諸佛復靈承洞照六合内兮日月行大清慧命之<lb/>
攸寄兮文明得其宗揔攝大化機兮正受究始終法輪左右<lb/>
旋兮晝夜如環循隨其利鈍根兮導入不二門開權以顯實<lb/>
兮懇懇為敷辭一多曁小大兮非即亦非離明暗色空相兮<lb/>
事法皆<graphic n="KR1254" url="https://raw.githubusercontent.com/kanripo/KR-Gaiji/master/images/KR1254.png" mimeType="image/png"/>然真勝在妙圖兮非可以言詮談辯析玄微兮人<lb/>
天皆共聽幽通扵至神兮現夢顯祥徴三坐大道塲兮手執<lb/>
青楊枝灑物了無迹兮物得鬯其私結期脩靈懴兮瑞異駢<lb/>
然臻吾法本無作兮有作即為塵啇飊一朝興兮吹仆正法<lb/>
幢清浄大海衆兮䀌然為増傷繼述幸有子兮龍象方駿奔<lb/>
建塔為西坡兮庶以表化源<lb/>
　　贈雲林道士鄧君序<lb/>
<pb n="KR4e0004_SBCK_020-10b"/>
臨川有山曰雲林列三十六峯延亘五十餘里其降勢旁魄<lb/>
壓閩嶠而凌麻姑拱華相而望龍虎靈氣叄㑹非樂道者莫<lb/>
能居之在唐之𥘉有鄧師䢿自鄱陽来采藥山中築瑞雲觀<lb/>
以爲錬大丹之所既没且瘞忽從羅浮寄書還啓棺而視之<lb/>
唯劍履存其後裔多岀羽人若仲脩君亦其諸孫也仲脩生<lb/>
有出塵之趣遂入上清宫爲道士探規中天根之冗及抽添<lb/>
沐浴之候遵而行之用志不分忽遇異人仙巖之上出青臺<lb/>
靈書増益其所未能太乙真人知其然又授以清净無爲之<lb/>
說使合諸至道仲脩欣然言曰吾本粗云立矣當思有以利<lb/>
扵物乎乃習召雷役鬼神之術晝夜存心若與明靈居歲丙<lb/>
申錢浦大旱土毛盡焦縣大夫徧走郡望日愈赤如火仲脩<lb/>
杖劍登八卦壇叩齒集神飛符空𪷟中雲膚寸而起頃刻霮<lb/>
䨴㡬不辯色迅霆一聲起壇東大雨如㵼自時厥後六七年<lb/>
間東浙則蘭溪西浙則嚴陵江東則貴溪或值亢陽越部風<lb/>
<pb n="KR4e0004_SBCK_020-11a"/>
紀之賢揔戎鎮戍之将州邑長貳之官無不致辭仲脩仲脩<lb/>
出而應之其致雨咸如錢浦時人竒仲脩謂有弭災之功云<lb/>
洪武四年秋八月<lb/>
上召嗣天師冲虚真人至　京仲脩實輔行九月晦入　覲<lb/>
賜食禁中旣而辭還山五年三月復　詔中書徴有道之士<lb/>
六人而仲脩與焉未㡬遂選仲脩專祝祠之事留居朝天宫<lb/>
㑹天不雨京尹請仲脩禱之仲脩入室凝神而坐雷雨又隨<lb/>
至　上恱出尚方白金以賜焉嗚呼天地之間不過隂<lb/>
陽二氣而巳有能知其化機而轉移之則雨暘可得而求矣<lb/>
昔者董仲舒以春秋災異之變推隂陽所以錯行故求雨閉<lb/>
諸陽縦諸隂其止雨反是行之當時未甞不得其所欲此盖<lb/>
吾儒之事也奈何古學失傳章甫逢掖之徒棄而不<graphic n="KR0688" url="https://raw.githubusercontent.com/kanripo/KR-Gaiji/master/images/KR0688.png" mimeType="image/png"/>而道<lb/>
家者流得以倣而行之亦可以一慨矣夫然而天地一太極<lb/>
也吾心亦一太極也風霆雷雨皆心中所以具苟有人焉不<lb/>
<pb n="KR4e0004_SBCK_020-11b"/>
叄私僞用符天道則其應感之速揵扵桴皷矣由是可見一<lb/>
心之至靈上下無間而人特自昧之爾仲脩㳺方之外得諸<lb/>
師秘文行之之乆翛翛然不為物役其能感鬼神禦災難也<lb/>
宜㢤所以昭𬒳　寵渥道光前人而令聞長世也且不忘其<lb/>
本以雲林自號不芒尊師繪三十六峯圖遺之予因為叙文<lb/>
繫扵圖後盖圖以昭其先而序以著其行云<lb/>
　　䖏州福林院白雲禪師度公塔銘<lb/>
師諱智度號白雲因以為字䖏之麗水人族呉氏年十五慨<lb/>
然有出塵之趣欲就浮屠學其父徳大與毋葉民咸鐘愛師<lb/>
峻辭拒斥之師不火食者累日若将㓕性者父母知志不可<lb/>
奪使歸禪智寺空中假公薙髪受具戒即寺側楞伽庵深習<lb/>
禪定毎跌坐逹旦不寐如是者四三春秋巳而歎曰六合之<lb/>
大如此頽然滯一室可乎遂出㳺七閩徧歴諸山無有契其<lb/>
意者復還郡之白雲山因澄禪師道塲遺址築福林院以為<lb/>
<pb n="KR4e0004_SBCK_020-12a"/>
<pb n="KR4e0004_SBCK_020-13a"/>
<pb n="KR4e0004_SBCK_020-14a"/>
牙數珠等法弟大賢上足仁喆奉骨以某年月日瘞于院西<lb/>
若干歩善女人唐净徳為建塔其上禪師静謐寡言機用莫<lb/>
測臨衆無切督之威嚴厲之色唯以實相示人所至之處人<lb/>
皆傾慕如見古徳或持香華供養或繪師像事之不可以數<lb/>
計空中無見殁師皆為建塔求名公卿撰銘表之師度弟子<lb/>
凡二十人平日隨機開導所作偈頌不容人録故今無傳者<lb/>
予聞信心為一切功徳之母苟䏻信焉奚道之不造奚法之<lb/>
不明自圓悟八傳至于無見究其所得所證何莫不由扵此<lb/>
也師自㓜齡即䏻信吾佛之道决可脫離死生一息不少怠<lb/>
所以卒䏻徹究心源而縦横自在也世之知師者孰不曰無<lb/>
見有子而方山有孫者乎誠可尚也予甞接師護龍河上無<lb/>
懈容無蔓辭有問則言無則終日澄坐而巳因語二三子曰<lb/>
其所謂信人也㢤今弟子某奉道巖之狀求予為銘予頗知<lb/>
師銘盖不可不作也銘曰<lb/>
<pb n="KR4e0004_SBCK_020-14b"/>
華頂之峯有道所居隨時演法大音鏗如入其門者無非獅<lb/>
子我福林師聞風而起當機一喝兩耳為聾法體如如情識<lb/>
頓空歷觸諸師見者驚愕言出霆奔無蟄不作振錫而歸我<lb/>
亦何心舉首睇之白雲在岑形雖遁蔵文采日露學徒烝烝<lb/>
雲輸川赴解爾纏縳祛爾翳昏其心濯濯其容誾誾乗運而<lb/>
㳺或出或䖏葉落歸根古今一軌塵縁既盡翛然而化叶擲<lb/>
筆坐脫如人赴家世相有㓕其性常在若謂師亡靑山可改<lb/>
　　東雒山房序<hi>有詩</hi>
東雒山房者上清羽客周君雒之隱居也雒字彦愽嗜學而<lb/>
能文其先居伊雒之上故彦博以雒為名而又以東雒扁其<lb/>
居不忘乎本也盖彦愽之先南遷廣信者多歷年所矣雖然<lb/>
彦博學神仙之道者也他日披丹霞乗青鸞北升嵩髙之巔<lb/>
而俯瞰舊鄕寜不重丁令威之所感乎金華宋濂為賦㳺仙<lb/>
之歌使書山房之素壁云歌曰<lb/>
<pb n="KR4e0004_SBCK_020-15a"/>
<pb n="KR4e0004_SBCK_020-16a"/>
飛騰太微共持瑶華玉管凌雲吹<lb/>
　　贈清源上人歸泉州覲省序<lb/>
大雄氏躬操法印度彼迷情翊天彜之正理與儒道而並用<lb/>
是故四十二章有最神之訓大報恩中有孝親之戒盖形非<lb/>
親不生性非形莫寄凡見性明心之士篤報本反始之誠外<lb/>
此而求離道逾逺清源上人曩自蚤歲即豔空門鬀落扵鳳<lb/>
皇之峯典蔵扵雙檮之刹無㣲不探有顯皆窮繼出世扵龍<lb/>
華俄分座扵天界宜了苦空之相庶盡有漏之因蓼莪忽咏<lb/>
陟屺成思贍巖雲之易孤歎春暉之莫報癡鈍翁之寄像終<lb/>
亦何心陳尊宿之編蒲願終其志扵是儒門席上之珍法苑<lb/>
同𫀆之彦察其誠慤各繫聲歌且徴題扵首簡用攄發其中<lb/>
情昔者栁州刺史投分濬師及覲省扵淮南法鄭商之先犒<lb/>
屬為文采烜著叢林顧予末學焉敢效顰然而見善不揚非<lb/>
君子之操澆俗弗勵豈逹賢之為有若上人歴抵大方期扵<lb/>
<pb n="KR4e0004_SBCK_020-16b"/>
深詣其𣣔明心見性者歟雖嘗絶學不廢明倫其知反始報<lb/>
本者歟契經最神之訓如来孝親之戒其䏻服行而弗悖者<lb/>
歟魯典竺墳本一塗轍或者𡵨而二之失則甚矣自慚蹇<graphic n="KR4063" url="https://raw.githubusercontent.com/kanripo/KR-Gaiji/master/images/KR4063.png" mimeType="image/png"/>
馳逐章逢知本迹之不殊思内外之兩盡嘉斯篤行脗合道<lb/>
謨聿増名教之重不昧原本之義表而岀之以為世觀焉爾<lb/>
　　閱江樓記<lb/>
金陵為帝王之州自六朝迄于南唐類皆偏據一方無以應<lb/>
山川之王氣逮我皇帝㝎鼎于兹始足以當之由是聲教所<lb/>
暨罔間朔南存神穆清與道同體雖一豫一㳺亦思為天下<lb/>
後世法京城之西北有獅子山自盧龍蜿蜒而来長江如虹<lb/>
實蟠繞其下　上以其地雄勝詔建樓扵巔與民同㳺觀之<lb/>
樂遂錫嘉名為閱江云登覽之頃萬象森列千載之祕一旦<lb/>
軒露豈非天造地設以俟　大一統之君而開千萬世之偉觀<lb/>
者歟當風日清羙　法駕幸臨升其崇椒凭欄遥矚必悠然<lb/>
<pb n="KR4e0004_SBCK_020-17a"/>
而動遐思見江漢之朝宗諸侯之述職城池之髙深關阨之<lb/>
嚴固必曰此朕沐風<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>雨戰勝攻取之所致也中夏之廣益<lb/>
思有以保之見波濤之浩蕩風帆之下上蕃舶接跡而来庭<lb/>
蠻琛聮肩而入貢必曰此朕徳綏威服覃及外內之所及也<lb/>
四夷之逺益思所以柔之見兩岸之間四郊之上耕人有炙<lb/>
膚皸足之煩農女有將桑行饁之勤必曰此朕㧞諸水火而<lb/>
登于袵席者也萬方之民益思有以安之觸類而推不一而<lb/>
足臣知斯樓之建　皇上所以發舒精神因物興感無不寓<lb/>
其致治之思奚止閱夫長江而巳㢤彼臨春結綺非弗華矣<lb/>
齊雲落星非不髙矣不過樂管絃之淫響蔵燕趙之豔姫一<lb/>
旋踵間而感慨係之臣不知其爲何說也雖然長江發源岷山委<lb/>
蛇七千餘里而始入海白湧碧翻六朝之時徃徃倚之爲天塹今<lb/>
則南北一家視爲安流無所事乎戰争矣然則果誰之力歟逢掖<lb/>
之士有登斯樓而閱斯江者當思　帝徳如天蕩蕩難名與<lb/>
<pb n="KR4e0004_SBCK_020-17b"/>
神禹䟽鑿之功同一罔極忠君報上之心其有不油然而興<lb/>
者耶臣不敏奉　㫖撰記故上推　宵旰圖治之切者勒諸<lb/>
貞岷他若㽞連光景之辭皆畧而不陳懼䙝也<lb/>
　　劉真人傳<lb/>
劉真人思敬吉之青原人少落魄不覊嗜酒好長年術及長<lb/>
㳺蜀中從靈寳陳君受丹砂訣行混元之法徧歴海内諸名<lb/>
山年垂五十始入龍虎山爲道士自號爲真空子㝷出主毓<lb/>
和道院遂依訣鍊鈆乘爲丹砂得服之者疾良愈至元十八<lb/>
年世祖遣御史中丞崔彧至江南搜訪異人遂以真人應詔<lb/>
召對延閣語頗稱㫖上恒苦足疾真人進六甲飛雄丹上吞<lb/>
之瘳復召問曰卿夀幾何對曰踰七十矣曰卿顔何童邪對<lb/>
曰亡思亡慮勿撓其氣唯一唯純以守吾真油油與大化俱<lb/>
有不知春秋之髙矣上恱賜葡萄酒飲之後毎賜飲輙醉醉<lb/>
輙仆地而臥上亦不之責由是出入殿廷無禁上與群臣言<lb/>
<pb n="KR4e0004_SBCK_020-18a"/>
以真神仙稱之時有賜予辤不受居八年乞還山中上憐其<lb/>
老許之賜以銅簡銕笛及百衲𫀆之屬且曰此旌卿之素志<lb/>
也陛辭上方以金甌飲馬湩亟輟以賜之暨還結八卦庵扵<lb/>
琵琶峯后神情超朗當月白夜夝時岀坐磐石上持銕笛吹<lb/>
之依稀作鸞鳯鳴間鑿浴丹池䟽水一派入池冷然也二十<lb/>
八年八月日正中呼陳錬師與之劇飲飲已曰我明日将死<lb/>
故今與子醉别爾明日叩門無應者力排而入真人巳側臥<lb/>
而逝矣夀盖八十又一所傳丹經十二方授弟子章希平等<lb/>
迄今行之至正間玄教宗師董公上其事制贈凝妙靈應真<lb/>
人云<lb/>
史官曰周禮訓方氏誦四方之傳道所謂傳道世世傳說往<lb/>
古之事也史傳之得名殆法于此豈細故之云㢤夫事不可<lb/>
傳而傳之者非也可傳而不傳者亦非也要在精察之而巳<lb/>
矣真人之殁李君存爲序其書方君從義又屬予作傳二君<lb/>
<pb n="KR4e0004_SBCK_020-18b"/>
精察皆勝扵余必確然有徵因為著諸簡牘以俟他日修元<lb/>
史者<lb/>
　　同虗山房記<lb/>
臨川傅鍊師若霖謁予扵鑾坡揖而言曰玄黄之間所貴者<lb/>
虚廓落無象空洞無偶火不䏻爇水不䏻濡玄精攸宅仙靈<lb/>
所都參之扵身脗合無殊南乾北坤西坎東離其中軒然如<lb/>
懸黍珠一氣闔闢萬化發舒非跡所繫無形可拘真人㳺行<lb/>
精光燁如而虚之為義亦大矣㢤赱自得斯祕凝神扵静室<lb/>
間三田流鬯而百靈為之翕集既而受洞玄之文傳太乙之<lb/>
書驅雲役雷以蘇旱暵布氣分神以禜除人災靈響頗著是<lb/>
皆虚之功用使然其或窒塞弗通則麄濁蕪穢亂之何以接<lb/>
溟涬而極髙明乎近者乙已之秋建山房東山故居遂以同<lb/>
虚扁之昭其義也先生以爲何如玄真子辴然咲曰幾則幾<lb/>
矣然猶不至也二而未能一也離而未能合也有迹而未能<lb/>
<pb n="KR4e0004_SBCK_020-19a"/>
無間也夫同者異之對也同虚者謂其虚相似而不異也而<lb/>
非純虚者也純霊則合合則一一則無間無間則凝扵道矣<lb/>
若霖曰夫所謂凝扵道者何居曰至道無形契真于天後觀<lb/>
無後前觀無前不欲泊之聽其自全不欲張之懼其或愆貫<lb/>
乎窈㝠凝乎太玄出其遺餘亦可延年瑶池之曲具茨之顛<lb/>
餘奨茹芝飄如蛻蟬其視驅役禜除之法其尚何言㢤然而<lb/>
事有大小道無精粗皆吾一神之所管攝欲升則升欲況則<lb/>
沈皆随其力之所加與其時之所届及其成功則亦一而已<lb/>
矣若霖恬淡而好讀書皦皦霞外誠韵勝之士也屡随嗣天<lb/>
師朝　京師天師還龍虎山中若霖獨㽞侍祠扵竹宫則其<lb/>
超詣者可知矣予故創爲新說以記其山房至若荘周之論<lb/>
玄徳有謂同乃虚虚乃大者不敢蹈襲而陳之也或曰同虚<lb/>
之義非是之謂也盖大同而玄虚云<lb/>
宋學士文集卷第二十　鑾坡集卷十<lb/>
<pb n="KR4e0004_SBCK_020-19b"/>
</p>
<p>
</p>
  </div>
</body>
</text>
</TEI>
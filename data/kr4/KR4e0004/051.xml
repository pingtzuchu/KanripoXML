<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_051-1a"/>
宋學士文集卷第五十一　芝園後集卷第一<lb/>
　　徐教授文集序<lb/>
曹丕有言文章者不朽之盛事其故何哉夫山之巍然有時<lb/>
而崩也川之泓然有時而竭也金與石至固且堅亦有時而<lb/>
銷泐也文辭所寄不越乎竹素之間而謂其能不朽者盖天<lb/>
地之間有形則弊文者道之所寓也道無形也其䏻致不朽<lb/>
也宜哉是故天地未判道在天地天地既分道在聖賢聖賢<lb/>
之殁道在六經凡存心養性之理窮神知化之方天人應感<lb/>
之機治忽存亡之候莫不畢書之皇極頼之以建彛倫頼之<lb/>
以叙人心頼之以正此豈細故也哉後之立言者必期無背<lb/>
扵經始可以言文不然不足以與此也是故揚沙走石飄忽<lb/>
奔放者非文也牛鬼蛇神佹誕不經而弗能宣通者非文也<lb/>
桑間濮上危絃促管徒使五音繁㑹而淫靡過度者非文也<lb/>
情縁憤怒辭專譏訕怨尤勃興和順不足者非文也縦横捭<lb/>
<pb n="KR4e0004_SBCK_051-1b"/>
闔飾非助邪而務以欺人者非文也枯瘠苦澁棘喉滯吻讀<lb/>
之不復可句者非文也痩辭隱語雜以詼諧者非文也事類<lb/>
失倫序例弗謹黄鐘與瓦釡並陳春穠與秋枯並出雜亂無<lb/>
章刺眯人目者非文也臭腐塌茸厭厭不振如下俚衣装不<lb/>
中程度者非文也如斯之類不䏻偏舉也必也旋轉如乾坤<lb/>
輝映如日月闔闢如隂陽變化如風霆妙用同乎鬼神大之<lb/>
用天下國家小而為天下國家用始可以言文不然不足以<lb/>
與此也故所貴乎文者前乎千萬世而不見其始後乎千萬<lb/>
世而不知其終有不可一刻而離去者其䏻致不朽也宜哉<lb/>
丕也惡足以知之徒以魯國孔融等七子學無所遺辭無所<lb/>
假足以令聲名傳後而巳安知其文㢤傳有之言以足志文<lb/>
以足言言之無文行之不逺此則文之至者也文之至者文<lb/>
外無道道外無文粲然載扵道徳仁義之言者即道也秩然<lb/>
見諸禮樂刑政之具者即文也道積扵厥躬文不期工而自<lb/>
<pb n="KR4e0004_SBCK_051-2a"/>
工不務明道縦若蠹魚出入扵方冊間雖至老死無片言可<lb/>
以近道也夫自孟氏既沒世不復有文賈長沙董江都太史<lb/>
遷得其皮膚韓吏部歐陽少師得其骨骼春陵河南横渠考<lb/>
亭五夫子得其心髄觀五夫子之所著妙斡造化而弗違百<lb/>
世以俟聖人而不惑斯文也非宋之文也唐虞三代之文也<lb/>
非唐虞三代之文也六經之文也文至扵六經至矣盡矣其<lb/>
始無愧扵文矣乎世之立言者奈何背而去之吾友天台徐<lb/>
君大章賦資絶倫自少學文即期以載道非六經所存不復<lb/>
輕寘念慮扵其間含積既乆燁然以文名江南洪武中嘗<lb/>
召入史舘與脩　大明日曆遂出教授武林日以横經講<lb/>
道為事逺近生徒莫不趨之猶水之赴壑當脩日曆時予適<lb/>
為之緫裁每與大章論文竊嘆今之作者何其與古異也大<lb/>
章深以予之言為然去歲過武林獲觀其文集若干卷今山<lb/>
居多暇因徇大章門人之請漫為序其篇端嗚呼世有豪傑<lb/>
<pb n="KR4e0004_SBCK_051-2b"/>
之士知文與道非二致者必以余說為不謬苟非其人則以<lb/>
好髙尚誇尤之矣予一聽焉無事乎辨也<lb/>
　　栁庵偈<lb/>
本然凈上士吳興人也問道扵净慈同庵禪師巳而充侍司<lb/>
陞主蔵經之室結廬苕谿上環植垂栁遂扁曰栁庵因以自<lb/>
號黄鶴仙人為繪成圖予謁同庵南屏山中本然乃来徵予<lb/>
說偈偈曰<lb/>
栁乃植物類既巳强名栁庵與栁異趣曷以栁名庵庵栁不<lb/>
相渉况復號諸人若使㑹于一適越而首燕雖欲强相從畢<lb/>
竟無合日咄兹繪事假非栁亦非庵庵中亦非人無一是真<lb/>
實咸因觚翰力幻出諸影像盲者来捫摸但見𥿄成軸絶類<lb/>
𣑽志家夢中而說夢重重皆虚妄誰為能覺者衆生强分别<lb/>
見異不見同世間諸品類随念各現前諸佛善圓融見同不<lb/>
見異萬彚方芸芸含攝盡歸一非指可喻指非馬可喻馬難<lb/>
<pb n="KR4e0004_SBCK_051-3a"/>
以目之覩乃成心所障有人斯有庵内庵斯有栁三者無二<lb/>
相物我齊冥故上士志心聽我說栁庵偈白石雖點頭未嘗<lb/>
談一字<lb/>
　　松風閣記<lb/>
夫風者天地之噫氣然則生生者誰㢤生之者靜之體而應<lb/>
之者動之用也當其萬竅怒號前者唱于而随者唱喁咸物<lb/>
之自取也庭宇之松蒼髯奮傑扵晨露夕月之中遇鮮颷過<lb/>
之冷冷然如鸞鳯之鳴如琴瑟之音昔者陶隱居恒樂之後<lb/>
世幽人狷士又從而效之或取以名其室焉方外恬師靜庵<lb/>
来徴所謂松風閣記予請極其變者而言之可乎始風之未<lb/>
生也歛神功扵寂黙之中昏昏冥冥萬象雖具不見其跡天<lb/>
機一動随品物以流形大海遇之重波複浪一瀉萬里千山<lb/>
逢之鱗甲掀動笙鏞閒作經<graphic n="KR0585" url="https://raw.githubusercontent.com/kanripo/KR-Gaiji/master/images/KR0585.png" mimeType="image/png"/>蔔之林則郁烈酣潤清芬之<lb/>
<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>人入鮑魚之肆則腥穢逆鼻觸之而<graphic n="KR0938" url="https://raw.githubusercontent.com/kanripo/KR-Gaiji/master/images/KR0938.png" mimeType="image/png"/>嘔如此者不可以<lb/>
<pb n="KR4e0004_SBCK_051-3b"/>
一二数苟獨指松而爲言非所以極風之變者也然其變者<lb/>
豈皆有擊扵風之動㦲先覺有云風性本靜以縁起故動儻<lb/>
其性本動則寜有靜時是則物各有以自取也且以吾心言<lb/>
之大用繁興之時怒氣熾然如霆奔火烈喜色熈然如霧廓<lb/>
霞舒興哀則千人霣涕鼓勇則萬夫莫敵皆此一心之變也<lb/>
然心果有變乎心無變其所變者緑爾故當本體澄湛之際<lb/>
無物不有而無一物之留以近取譬所謂生之者靜之體而<lb/>
應之者動之用豈非然歟予家浦陽大山中青松羅桓舍之<lb/>
北南明月之夜白露𥘉零黙然出坐庭際松聲到耳乍大乍<lb/>
小或亟或徐中心頗樂之方知隱居酷愛之者良有以也自<lb/>
松聲而推之世間之聲萬變不齊雖不可勝窮其道亦不外<lb/>
是矣嘗一滴之醎而知滄海之性窺寸隙之光而見日輪之<lb/>
體又何以紛紜爲㢤恬師學佛之流故予極其變而告之湏<lb/>
知變之中而有不變者存不變者何前所謂心者是也心無<lb/>
<pb n="KR4e0004_SBCK_051-4a"/>
體叚無方所無古今無起㓕三世諸佛不見其有餘河沙凢<lb/>
夫不見其不足恬師䏻索之扵此焉則松風朝夕所演無非<lb/>
大乗微妙之法隱居惡足以語此㢤閣在越之耶溪上季蘅<lb/>
若公之所建者因得徑山範公所書松風二大字遂揭以為<lb/>
名予謂徑山古之名徳其字不可䙝玩宜别求善書者易之<lb/>
既告之故復為記其事如右其詳則見天竺法師道公所為<lb/>
文其妙無以加矣予何言㦲<lb/>
　永明智覺禪師遺像賛<lb/>
禪師諱延壽字冲玄餘杭王氏子也得法扵天台韶國師大<lb/>
弘法眼正宗華夷尊慕産下弟子至二千人凈慈禪寺蔵其<lb/>
遺像雖多歷年所儼若生存㑹濂過錢塘其住持同庵簡公<lb/>
以像求賛濂因造之而請同庵繕書其上賛曰<lb/>
我聞智覺大道師進脩精明無與等誦經羣羊来跪聽習定<lb/>
鳥巢衣襵中一旦撥𨳩光眀蔵際天蟠地悉𨳩朗如揭日月<lb/>
<pb n="KR4e0004_SBCK_051-4b"/>
照羣迷無有擿埴索塗者諸法盡從䤸生㓕此實佛語非我<lb/>
語人知生㓕總由縁庻㡬不為識神惑因病發藥此為最何<lb/>
翅藥王奪命丹四性寂然本不生三知廣喻益親切有如慈<lb/>
母扵赤子煦嫗護持不少忘性相三宗互矛盾有礙如来正<lb/>
法輪更相質難辨異同折以一心歸覺路譬猶欲適長安者<lb/>
道塗紛紜走車馬或南或北或西東及其至䖏見不别呼為<lb/>
宗鏡名實稱萬别千差咸照了道髙非特𬒳真丹海外之邦<lb/>
尤企豔金絲伽黎及澡瓶遣使来施不復吝我與導師有宿<lb/>
因般若光中無去来今觀遺像重作禮忽悟三世了如幻靈<lb/>
山一㑹猶儼然願證如如大圓智<lb/>
　　魚籃觀音像賛<lb/>
予按觀音感應傳唐元和十二年陜右金沙灘上有羙豔女<lb/>
子挈籃粥魚人競欲室之女曰妾能授經一夕䏻誦普門品<lb/>
者事焉黎明䏻者二十女辭曰一身豈堪配衆夫邪請易金<lb/>
<pb n="KR4e0004_SBCK_051-5a"/>
剛經如前期能者復居其半女又辭請易法華經期以三日<lb/>
唯馬氏子能女令具禮成昏入門女即死死即糜爛立盡遽<lb/>
瘞之他日有僧同馬氏子啓蔵觀之唯黄金鎻子骨存焉僧<lb/>
曰此觀音示現以化汝耳言訖飛空而去自是陜西多誦經<lb/>
者烏傷劉某命括人吳福用金碧畫成一燈月旦十五日展<lb/>
而謁焉請予序其事序以繫之賛曰<lb/>
惟我大士慈憫衆生耽着五欲不求觧脫乃化女子端嚴姝<lb/>
麗因其所慕導入善門一刹那間遽爾變壊昔如紅蓮芳豔<lb/>
<graphic n="KR0670" url="https://raw.githubusercontent.com/kanripo/KR-Gaiji/master/images/KR0670.png" mimeType="image/png"/>人今則臭腐蟲蛆流蝕世間諸色本屬空假衆生愚癡謂<lb/>
假為真類蛾赴燈飛逐弗巳不至隕命何有止息當知實相<lb/>
圓同太虗無媸無妍誰能破壊大士之靈如月在天不分凈<lb/>
穢普皆照了凢皈依者得大饒益願即同歸薩婆若海<lb/>
　蘿山遷居志<lb/>
余世居金華孝善里之潜谿其地在縣東七十里禪定院側<lb/>
<pb n="KR4e0004_SBCK_051-5b"/>
溪之東即入義烏境元重紀至元元年乙亥正月十五日授<lb/>
經浦江義門鄭氏乆之以其家九葉同居乃願卜隣焉相地<lb/>
扵仁義里孝門橋之上其地直縣東三十里有山曰青蘿至<lb/>
正六年丙戌十月二十七日扵山趾建寝窒三楹間繚以周<lb/>
垣前敞小門十年庚寅二月十五日携家自金華来遷掲其<lb/>
扁曰潜谿示不忘本也十四年甲午十二月八日再搆前軒<lb/>
如寝室之数東西榮之屬以次告完扁軒曰青蘿山房因舊<lb/>
山而志新築也十八年戊戌六月十八日　國兵取浦江遂<lb/>
避入諸暨兵雖定浦江當戎馬之衝不可居十九年己亥三<lb/>
月十五日還潜谿故廬越九載始重葺治扵是復来遷時<lb/>
國朝呉元年丁未四月一日也惟古人最重遷以墳墓在斯<lb/>
親戚在斯不敢輕扵棄去或去之必出扵勢之不得巳今予<lb/>
豈有他哉特欲薫漸孝義之風以朂我後人爾然蘿山之望<lb/>
潜溪朝發而夕至非若别郡千百里之逺宗屬之胥㑹先塋<lb/>
<pb n="KR4e0004_SBCK_051-6a"/>
之展省固未嘗廢其與弗遷者𥘉何異㢤余既来遷偶閱宋<lb/>
嘉定末官給地劵所居左右曰宋公園園與予姓同亦似不<lb/>
偶然者豈其数或前定歟子子孫居扵此者毋析㸑毋爲不<lb/>
義母侵蝕比隣日衣𬒳乎詩書耕則爲良農學則爲良儒庶<lb/>
㡬不負予之志也<lb/>
　　題宋儒遺墨後<lb/>
鄉先生宗正丞朱公冠之甞以厲志自號袁正肅公廣微爲<lb/>
作大字書且造銘辭一通先生之志剛大堅勁袁公之銘雄<lb/>
渾剴切皆學者所當則傚裝裭成卷以示諸人理宜然也卷<lb/>
後附以童仲光詩仲光名必大嘉定丁丑進士官至知英徳<lb/>
府晚自號爲盤隱詩序之舉𥙿齋即馬華父東巖主人即虞<lb/>
從道也次附袁公荅書正先生令縉雲日所遣先是先生平<lb/>
反董氏冤獄袁公噐其材遂力舉其爲縣書稱毅齋即先生<lb/>
之師徐文清公崇父也次附丞相葉西澗鎮之書先生改官<lb/>
<pb n="KR4e0004_SBCK_051-6b"/>
除幹辨行在諸司糧料院時所遣西澗試上舎時東巖㧞為<lb/>
兩優釋褐第一先生為東巖宻友故因縁締交此盖賀生辰<lb/>
囬劄也次附太中大夫王某書名将磨㓕不可辨不知為誰<lb/>
書中云望門墻数舍又稱契弟必先生鄊里人竊意義烏王<lb/>
氏宋季無為太中大夫者太中大夫雖從四品號為侍從官<lb/>
極不易致豈或旁縣之人邪次附馬荘敏公華父書書謂䝉<lb/>
齋老師者即袁也袁公之殁痛悼驚呼甚切則先生為國愛<lb/>
賢之誠可知矣惟是諸君子皆一時行義之士顧瞻遺墨儼<lb/>
若接乎容聲之間景行行止之心人孰無之為之掩卷太息<lb/>
而不䏻自巳也楚相府長史朱君伯清索題甚急即欲據筵<lb/>
䟽之其中多有可言者惜乎匆遽不能致詳也<lb/>
　浦陽栖靜精舍記<lb/>
浦江縣東十五里其地曰花山地勢夷曠宜學佛者居之元<lb/>
至正己亥同縣凈住院沙門明叟昌公與其弟子無聞聦公<lb/>
<pb n="KR4e0004_SBCK_051-7a"/>
卓錫于並晝夜以禪寂為務庚子建演法堂成辛丑佛闕成<lb/>
壬寅大佛寳殿成三門兩序庖庫像設以次咸具皆二公之<lb/>
締搆而諸徒智觀如玢䖏仁行滿竭力佐佑始克告完扵是<lb/>
置山林田園各若干畆用給薪米之費定為成規使甲乙相<lb/>
傳戒勿血食醪飲違佛大禁鷄鳴而起日入而息<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>香𣑽唄<lb/>
以祝釐報上不敢怠遑昌公遂名之曰栖靜精舍云𥘉千<lb/>
巖禪師長公說法義烏伏龍山昌公實徃咨叩禪師憫其求<lb/>
道懇切示以禪要昌公遵行甚力逮夫功至心空一旦無疾<lb/>
辭衆而說偈云生本非生㓕亦無㓕撒手便行虚空片月說<lb/>
已端坐而逝時　國朝洪武丙辰十月三日也昌公既順寂<lb/>
聦公繼之弗懈益䖍深懼来者不知植業之艱勤来徴予文<lb/>
為記俾嗣葺之以致悠乆予㳺䆠南京二十年今始納禄而<lb/>
歸州里之事皆若無聞知每見白麟溪隱者鄭源談昌公之<lb/>
制行甚峻而左溪曰師亦備道聦公護戒絶謹因不讓而為<lb/>
<pb n="KR4e0004_SBCK_051-7b"/>
之言曰佛之妙法如芬陀利華雖生扵水不着扵水清凈自<lb/>
然無所染汚故契經有云扵身無所取扵脩無所著扵法無<lb/>
所住所以然者盖恐堕扵有漏之因也然而根有勝劣功有<lb/>
偏圓未可一軌齊之𥘉機之士必假法像以攝■麄執積乆<lb/>
馴熟至扵心法兩忘始為得之不宜遽謂崇建塔廟之為非<lb/>
也從有漏以至無漏法門次苐豈不粲然可徴者乎昌公之<lb/>
建立扵𥘉栖禪靜寂洞徹心源談笑去来曽無留礙此又非<lb/>
明效大驗乎嗣守之者宜鑑昌公之所證毋廢其舊規毋墮<lb/>
其成事缺則𥙷而葺之弊則更而新之庶㡬不墜前人之志<lb/>
可以入善提之門而超煩惱之海矣乎昔我大雄世尊以聖<lb/>
賢天人脩行住䖏付嘱星宿天龍藥义大鬼神䓁分布守護<lb/>
故凡佛刹之所營創幽明之際必有尸之者矣豈曰偶然之<lb/>
故㢤不惟僧伽之徒當繼承惟謹世之宰官及賢士大夫多<lb/>
寳長者亦思因果之不昧相與護持之使其永勿壊可也是<lb/>
<pb n="KR4e0004_SBCK_051-8a"/>
為記<lb/>
　　故上虞魏君妻馮夫人墓志銘<lb/>
上虞魏君道全既䘮其妻夫人哀悼不置乃自摭羣行為書<lb/>
一通遣其子倫来浦陽江上徴予述隧道之銘嗚呼夫婦為<lb/>
五倫之始生則愛恤殁又䏻致思而圖其不朽庸非盡其道<lb/>
者邪是可銘巳夫人諱淑貞姓馮氏越之餘姚人父諱伯玉<lb/>
熈行素洽扵鄊娶魏氏生三女子夫人其季也賦資柔慤父<lb/>
母尤所鍾愛非簮纓之家不行時魏君之父諱夀康實唐文<lb/>
貞公徴二十四世孫又以貲雄于時書詩爼豆之習翕然播<lb/>
于儒林間文獻黄公溍内翰柳公貫著作李公孝光咸相與<lb/>
過從釃酒賦詩至浹日始去其子弟彬彬雅馴亦重為昏姻<lb/>
未嘗輕就聞馮氏有賢女乃以禮聘歸之夫人既至孝事尊<lb/>
章如孝親友娣姒如女兄弟敬夫如見大賔匡𥙷賛助無所<lb/>
不致其情臨諸子如嚴師一動一靜悉規之以凖繩不使尺<lb/>
<pb n="KR4e0004_SBCK_051-8b"/>
寸踰越夫人雖生貴富家自㓜不樂紛華靡麗之飭澹然能<lb/>
自安年踰五十猶服勤絲枲不衰馭傔人媵女亦各有法恩<lb/>
義並至退無後言者閭里貧窶之人苟有稱貸多不責其償<lb/>
月旦之評謂夫人嚴而䏻恭儉而䏻惠信不誣矣生四子長<lb/>
泰次倫以才學推擇為中書宣使轉𥙷直省舍人次樟蚤夭<lb/>
次良夫人生扵元延祐元年二月二十二日卒扵　國朝洪<lb/>
武九年四月十六日享年六十有三明年十二月十七日葬<lb/>
扵縣北四十五里伏虎山之原禮也嗚呼自古以来公侯卿<lb/>
大夫下逮士庻人之家無不資内助以為治所以順隂陽辨<lb/>
内外一上下也傳記之所載盖班班可考不誣後世此義或<lb/>
乖遂致巧言如簧而斁倫害政反為家旤君子毎為之慨焉<lb/>
永嘆有若魏君名閥之後防範固有異扵人亦由夫人左右<lb/>
之力為多予甚嘉其行特製銘辭𬒳諸金石以厲世之為人<lb/>
婦者銘曰<lb/>
<pb n="KR4e0004_SBCK_051-9a"/>
夫人之行貞而醇相家有道惟孝勤匑匑色養先見聞推此<lb/>
以逹和氣殷秩然有序天則均服循組紃忘眀曛素紈視作<lb/>
錦繡文如此儉徳乆且馴陽隂順軌榮光臻死生有如晝夜<lb/>
輪聞之孰不心酸辛青山欝盤類虎蹲松柏丸丸夾墓門護<lb/>
此靈魄千載存後人慎勿摧為薪<lb/>
宋學士文集卷第五十一　芝園後集卷第一<lb/>
<pb n="KR4e0004_SBCK_051-9b"/>
</p>
<p>
</p>
  </div>
</body>
</text>
</TEI>
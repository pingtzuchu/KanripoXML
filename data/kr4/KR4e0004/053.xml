<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_053-1a"/>
以嶽祗而與昊天抗在古所未聞質之扵禮誠有難言者乎<lb/>
皇明御極一以禮事神而不敢褻特降　璽書正名定號曰<lb/>
東嶽泰山之神命使者至山麓望祭勒石廟中以示敬恭明<lb/>
神之意歷代之陋至是而盡革矣然而州邑之間復或祀之<lb/>
如故者　皇仁溥愽從民之欲而不忍咈其情所謂有其舉<lb/>
之莫敢廢也嗚呼先王之禮山川有䏻潤扵百里者皆秩而<lb/>
祭之况泰山之雲不崇朝而徧雨乎天下尸而祝之其亦本<lb/>
乎人情㦲濂官儀曹時嘗與討論典禮因推　璽書之所及<lb/>
以定天下百神名號亦既　奏聞列之祀典而頒行四方今<lb/>
從顯等之請故備書之以見禮之不可紊者如比顯等韋布<lb/>
之士也非有官守之責而䏻致力扵神惓惓乃爾可不謂之<lb/>
賢乎後之人尚察其衷而蹈其轍斯可也<lb/>
　　題栲栳山人詩集後<lb/>
餘姚岑公靜䏻志節之士也其居郷也人皆敬而憚之是何<lb/>
<pb n="KR4e0004_SBCK_053-1b"/>
不可乎扵是各捐私槖而興修之不足則遣緩頰之徒說諸<lb/>
有力者土木之材不期月而集新作寢宫以間計者三正殿<lb/>
則葺而完之其間如寢宫之数東西二序各二十有二皆易<lb/>
朽腐而為堅良然神道貴清靜恐細䇇之或瀆也剙外門以<lb/>
扃鐍之像設䵝昧剥蝕者施冊艧以藻飾之殿閣深沉儀容<lb/>
嚴飾靈颷襲人如将見之經始扵洪武十年某月某甲子告<lb/>
成扵十一年某月某甲子仍擇純行道士周節亨為其主守<lb/>
歸田若干畆收其粟以給羞服薌燈之費為慮甚周而成功<lb/>
甚鉅也介濂學子葛信来求記濂聞岱宗地祗之屬不可以<lb/>
形像求也古者北郊與享之外唯魯君得專祠扵壇亦無所<lb/>
謂廟也其建廟設像扵桑乾河北則自元魏始魏之廟止扵<lb/>
桑乾而已而不及乎其他也五嶽各扵山趾立廟復自李唐<lb/>
始唐雖立廟而加之王爵猶未徧扵寰宇也四海郡縣皆有<lb/>
廟以祭復自趙宋始宋則封之曰帝與昊天上帝並稱矣夫<lb/>
<pb n="KR4e0004_SBCK_053-2a"/>
以嶽祗而與昊大抗在古所未聞質之扵禮誠有難言者乎<lb/>
皇明御極一以禮事神而不敢䙝特降　璽書正名定號曰<lb/>
東嶽泰山之神命使者至山麓望祭勒石廟中以示敬恭明<lb/>
神之意歷代之陋至是而盡革矣然而州邑之間復或祀之<lb/>
如故者　皇仁溥愽從民之欲而不忍咈其情所謂有其舉<lb/>
之莫敢廢也嗚呼先王之禮山川有䏻潤扵百里者皆秩而<lb/>
祭之况泰山之雲不崇朝而徧雨乎天下尸而祝之其亦本<lb/>
乎人情㦲濂官儀曹時嘗與討論典禮因推　璽書之所及<lb/>
以定天下百神名號亦既　奏聞列之祀典而頒行四方今<lb/>
從顯等之請故備書之以見禮之不可紊者如比顯等韋布<lb/>
之士也非有官守之責而䏻致力扵神惓惓乃爾可不謂之<lb/>
賢乎後之人尚察其衷而蹈其轍斯可也<lb/>
　　題栲栳山人詩集後<lb/>
餘姚岑公靜䏻志節之士也其居郷也人皆敬而憚之是何<lb/>
<pb n="KR4e0004_SBCK_053-2b"/>
也其出言可為世則其制行可為世範所以名閥之家雖至<lb/>
凋瘁多藉之以自立崛起寒微之莗縦富埒公侯亦不為凌<lb/>
躐之事設有之徃徃私相謂曰岑先生莫知之乎復退縮不<lb/>
敢吐氣或者不知徒謂公為詩人嗚呼公果詩人也㢤廣西<lb/>
部使者虞泰魯瞻其鄉中子也力請予題聊紀公之賢行以<lb/>
示讀公詩者<lb/>
　　題子昻書招隱卷後<lb/>
右趙魏公所書招隱士一篇公自大徳三年八月改集賢直<lb/>
學士行江浙等䖏儒學提舉至七年十月巳閱五載而公年<lb/>
亦五十矣鄉先生方君夀甫從其父巖南翁㳺杭提舉官署<lb/>
時寓扵杭府故先生得見公而請書此卷也卷左有翰林待<lb/>
制栁公長薌山長吳公題識二公皆濂所甞師事者九京不<lb/>
可作矣披玩数四不覺淚落𥿄上<lb/>
　　故仙居陳府君墓誌銘<lb/>
<pb n="KR4e0004_SBCK_053-3a"/>
古者鼎有銘銘者自名也自名以稱揚其先祖之羙而明著<lb/>
之扵後世也嗚呼孝子慈孫欲顯其親也尚矣後世不銘之<lb/>
扵鼎而以懸棺之石代之不自著名而假諸䏻言者述之其<lb/>
事雖殊而其心一也台之仙居有陳瑜者自縣諸生選入太<lb/>
學與予兒中書舍人璲交甚洽瑜方𬒳　㫖覈實征稅扵安<lb/>
吉而以父憂還瑜思有以顯其親走湖州謁教授童君冀摭<lb/>
其孝行成状復持璲書走青蘿山中請予製銘樹之扵墓道<lb/>
盖瑜之先本金華人六世祖始遷而予與童君皆世占金華<lb/>
之籍鄉人之言當取信扵世此瑜之意尤加勤者也予何敢<lb/>
辤瑜之父諱嗣字自得母夫人青年䘮夫以貞節自持自得<lb/>
養之無不竭其衷夫人春秋髙沉痾荏苒隂虧不足以制陽<lb/>
痰液膠澁口鼻間氣弱不可出欝塞無以自暢自得跪床下<lb/>
噏而吐之日以為常嗚呼汚惡人之所難近自得為之若易<lb/>
易然非其心誠愛親者不䏻也斯事且爾則凡謹衣之燠寒<lb/>
<pb n="KR4e0004_SBCK_053-3b"/>
藥之<graphic n="KR1113" url="https://raw.githubusercontent.com/kanripo/KR-Gaiji/master/images/KR1113.png" mimeType="image/png"/>升食之蚤莫宜不言而可諭矣嗚呼人子之身親體<lb/>
所分也何敢有焉身且不敢有則凡痒痾疾痛舉切于心生<lb/>
養死蔵必誠必信而無錙銖之不盡焉如自得者殆将無慊<lb/>
扵兹也使自得享有爵位則移而逹之事君也必忠惠民也<lb/>
必仁臨下也必寛惜為時命所拘而所及者不過振其宗婣<lb/>
卹其比鄰而已可勝嘆哉孔子之教以孝為天經地義諄諄<lb/>
然著之扵經予學孔子者也自得孝行有如是者烏得不揚<lb/>
之章之以為世勸乎自得性嗜學㓜時厄扵單窶晝則注意<lb/>
米塩細務夜則爇薪誦書逮長家䆮饒遇有可矜輙施與不<lb/>
靳郷黨稱為善士生扵元延祐乙卯正月十四日殁扵　國<lb/>
朝洪武戊午三月二十三日夀六十四卜以明年已未　月<lb/>
　　日塟扵　山之原曾祖儼祖淳父宏義母陸氏元配王<lb/>
氏先卒繼室董氏子男子三人長瑜有文學温温然如玉即<lb/>
来徴銘者次璞次琳皆業儒子女子二適某某云銘曰<lb/>
<pb n="KR4e0004_SBCK_053-4a"/>
家享千金埒扵封君苟于道無聞愧扵七尺之身三組銀黄<lb/>
為鄉為郎儻昧其天常筋骸雖疆而人心巳亡君子㢤若人<lb/>
篤孝扵親瑞世之珍鳳風麒麟惇史造文勒石墓門以揚清<lb/>
芬以勗其後昆<lb/>
　　題七才子圗<lb/>
右七才子圖盖唐檢校左僕射同中書門下平章事韓滉所<lb/>
作滉善書得顛旭筆意畫則與宗人韓幹齊名其妙不待賛<lb/>
也宋宣和間嘗入御府故用小璽識扵前後其第六璽乃帝<lb/>
筆二字見扵義雲章及林罕偏傍記或者以此圖乃祐陵所<lb/>
臨祐陵作畫固有晋唐風致然畫後必有署押予扵中秘屡<lb/>
見之因知其非也或又歸之丘文播文播雖亦畫七才子其<lb/>
運思平凡烏足以敵是㢤黄金白璧可得而此卷未易得尚<lb/>
永寳之<lb/>
　　净慈禪寺第七十六代住持無㫖禪師授公碑銘<lb/>
<pb n="KR4e0004_SBCK_053-4b"/>
臨濟之道十一傳至圓悟而益盛圓悟又五傳至破庵松源<lb/>
兩支分峙譬諸南北二斗爛然在天光芒參列瞻者目眩由<lb/>
是子孫布滿四海之内執法輪樞機晝夜弗停大法昭明若<lb/>
親覩世尊扵耆闍崛山一切有情無不攝授可謂極光明盛<lb/>
大者矣有如無㫖禪師授公則松源六葉孫其授受分明證<lb/>
悟真切𣑽行有足書者入室弟子文郁不逺千里持法蔵大<lb/>
師夀公所為状来徴銘状文淵慤而無誇辤是用㩀之以成<lb/>
序序曰公諱可授無㫖其字也一號休庵台之臨海李氏子<lb/>
自㓜䖏童子中屹然如稚松超乎蒿菣不與之齊然　王<lb/>
之法視塵坌膠轕若将溷焉年十二即思舍族而去時季父<lb/>
仲智為僧扵同里石門寺乃徃為驅烏仲智竒其風骨亢爽<lb/>
俾至越之九巖從萬壑觀公㳺授之内外典皆了逹大㫖十<lb/>
九得度受具為大僧巳而嘆曰所貴為比丘者務欲究明心<lb/>
宗爾苟纏蔽文字相中何時能脫離邪竟杖䇿而出徧歷諸<lb/>
<pb n="KR4e0004_SBCK_053-5a"/>
名山下語多不契復退潜一室加澄靜之力久之參普覺明<lb/>
公扵靈隱靈隱列在五山僧指盈萬其門庭嚴峻未易叩擊<lb/>
公直入無畏問荅之頃疑情盡釋普覺以其俊爽欣然印可<lb/>
之特命充堂司公不復辤振挈綱維四衆恱服㝷還石門白<lb/>
巖貞公主真如豔禪師公制行之堅延居上座助揚正化聲<lb/>
聞燁然騰緇素間元重紀至元六年出世大雄山之安聖執<lb/>
香自叙實上嗣普覺之世人信之無異辤閱五年遷隆恩又<lb/>
二年𥙷白巖故䖏明年行宣政院選主龍華一座十三春秋<lb/>
百廢具興山門為之改觀公凡四坐道埸皆不出乎台境諸<lb/>
方欲倚之以為重競来聘致漠然若不聞作休庵扵西塢日<lb/>
修凈土法門念佛三昧且曰此即禪定之功也惡可强分同<lb/>
異哉　國朝洪武六年杭之中天竺寺以府侯之命起公主<lb/>
寺事公勉强應之行至錢塘江濵淨慈諸勤舊相與謀曰此<lb/>
大善知識胡可失也天竺尚可致吾屬獨不䏻邪帥衆邀扵<lb/>
<pb n="KR4e0004_SBCK_053-5b"/>
道擁居其位公屡却之不聽色頩然不怡時當歲儉問道者<lb/>
如雲糗粻方患不繼而施者踵至居二載擊鍵雅集衆再三<lb/>
申精進之戒手撾皷而退歸卧竹院曶示㣲疾端坐西向召<lb/>
左右謂曰吾将逝矣左右進觚翰請書偈公麾去之曰吾宗<lb/>
本無言說乃合爪連稱佛號至聲漸㣲而寂時八年八月十<lb/>
一日也世夀六十九僧臘五十龕留七日顔貌不變用闍維<lb/>
法從事齒牙貫珠不壞設利羅光色晶瑩如金銀水精者徧<lb/>
滿于地見者聞者無不哀慕太息其徒自省等歛其不壊者<lb/>
并遺骼歸龍塔而蔵焉公儀觀雄碩識見夐卓其扵榮名利<lb/>
養視之如無物出專法席皆迫扵不得巳㑹　朝廷設善世<lb/>
院總統天下釋教事或勸公求檄以主名山公笑而不荅然<lb/>
其所蒞之䖏不以恬退而不加之意必革其弊習新其規制<lb/>
使可貽扵悠久所度弟子某等若干人得其法者則某某也<lb/>
五㑹語多肆口而說曽不經思四方先巳傳誦不俟刋行平<lb/>
<pb n="KR4e0004_SBCK_053-6a"/>
居遇物成味率出人意表自省與文介類為十卷公戒勿示<lb/>
人亦不敢流布公之言論屡行為當時推重至扵尊賢尚徳<lb/>
推已及物尤非人之所及叢林孰不䏻言之兹可畧云嗚呼<lb/>
大雄氏之設教法門雖廣其所以攝妄念明真性者則一而<lb/>
巳因根器之或不齊而誘掖化導之方不容不異有若思惟<lb/>
脩之道與期生安養之功咸䏻㧞迷津而升覺岸者也是故<lb/>
先徳恒並行而不相悖宗照夀公得法扵天台詔國師圓照<lb/>
本公傳道扵天衣懐禪師二公兼脩凈土之業俱有上品受<lb/>
生之徴載諸方䇿可考不誣今吾授公瀕沒之際又加跌西<lb/>
向念佛而化然而三公皆主乎凈慈者也何其重徽而疊照<lb/>
㢤當必有其故矣昧者不察强謂觀念之未䏻忘扵形跡乃<lb/>
好誇過髙之諭非事實也扵是直書其故使知佛法無二致<lb/>
以為後来者之勸銘曰<lb/>
能仁立教廣開度門萬别千差終歸一源禪那之修曰祛忘<lb/>
<pb n="KR4e0004_SBCK_053-6b"/>
慮觀念之勤亦依真住均為攝念奚分異同一心既昭衆法<lb/>
自融所以先徳内而不外破妄顯真兼行無礙公由㓜齡挺<lb/>
然弗羣有慕空宗留神竺墳法海冥茫屡形嘆息掬沙筭之<lb/>
數何能畢持智慧刀㫁其縶維八荒洞然不懸毫絲安養導<lb/>
師實我依怙一塵不立即為凈土空有俱息䏻所亦捐至無<lb/>
念䖏三昧現前出世郷邦四占凈域化熱惱埸入清凉國黒<lb/>
白歆豔如渇思漿飛錫所及熈如春陽脚踏濤江来赴天竺<lb/>
中道要遮奪去何速南屏草木大根小莖法雨普沾軋者皆<lb/>
萌俄結雙趺稱佛而化金㙜来迎白光交射何以驗之見扵<lb/>
茶毗設利<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紜光如流離龍華之阿有塔如筍琢石鐫文為<lb/>
世規凖<lb/>
　　旌義編引<lb/>
浦江鄭氏世居縣東二十五里卿名感徳里曰仁義其逺祖<lb/>
沖素䖏士綺自宋建炎𥘉至今同居巳十世歷二百五十餘<lb/>
<pb n="KR4e0004_SBCK_053-7a"/>
年守詩書禮樂之教弗墜宋元二史俱載孝義傳中然其持<lb/>
守之規前録五十八則六世孫龍湾稅課提領大和所建後<lb/>
録七十則續録九十二則七世孫青摙府君欽江浙行省都<lb/>
事鉉所𥙷皆巳勒石鋟板當時公卿大夫士所遺詩文亦類<lb/>
為麟溪集二十二卷刋示後昆今八世孫太常博士濤復以為<lb/>
三規閱世頗久其中當有随時變通者乃帥三弟泳澳湜白<lb/>
扵二兄濂源同加損益而合扵一其聞諸父之訓曾行而未<lb/>
登載者因增入之總為一百六十八則文辭之属選有繫扵<lb/>
事實者則録之釐為三卷通名曰旌義編既刻板可模印請<lb/>
言其故于篇端予與源為姻家濤為同門友而泳等又皆執<lb/>
經從余學義不容辭嗚呼是編之行其扵厚人倫羙教化之<lb/>
道誠有益㢤<lb/>
　　故浦江義門第八世鄭府君墓版文<lb/>
浦江義門其第八世主家政者曰鄭渭字伯陽宋龍㳺丞徳<lb/>
<pb n="KR4e0004_SBCK_053-7b"/>
珪之曾孫東埜䖏士文嗣之孫元贈中書禮部郎中鑑之子<lb/>
年七十二以洪武十年九月十九日終于家十一月二十四<lb/>
日塟扵縣東三十里杉柏墓之原其子梴桶與其孫烱勲合<lb/>
辭請銘扵太史氏濂濂乃為之銘曰<lb/>
維伯陽父自㓜頴發佐諸父齊家才超然自見也泉布出納<lb/>
及米塩細務一一鉤校使無所漏也更繇之繁身獨任之戴<lb/>
星徃来踰三十春秋不憚煩也辭意懇欵一本諸誠無纎毫<lb/>
人偽也化行鄉邦三尺之童率皆信服爭呼之為長者也縣<lb/>
之大夫踵門問政告之以利病民隂受其賜也方嶽重臣嘉<lb/>
其篤純欲辟為從事辭不為也上䋲祖武下儀■曽循蹈矩<lb/>
彠晝夜兢兢自惕也大田以祭儼若祖考之臨勒石示訓戒<lb/>
勿質鬻之也合㸑十世中更亂離左抗而禦卒使危復安也<lb/>
羣從同樂熈熈然如春和氣襲人見者革面也宅心忠厚不<lb/>
動聲氣寕人加巳誓不先人也國𥘉定賦郡田一斛驟増其<lb/>
<pb n="KR4e0004_SBCK_053-8a"/>
半白扵當路而蠲之也姻家析貲陳之以秉彛不以巳之親<lb/>
踈為厚薄人服其均且平也宗族有早孤者収而鞠之歛其<lb/>
租入逮長而悉歸之也有盗持斧斤入林僮徃禦之反為盗<lb/>
所歐僮妻徃護夫足墜塹死禁僮勿訟反遺之槥櫝也職此<lb/>
之故聞其捐舘一郡為之出涕貴賤賢愚無間然也其妻呉<lb/>
𥙿字曰靜安䏻誦詩書為一家女師足以配君子也嗚呼世<lb/>
不逮古夫妻相虐而兄弟為仇比比皆然也有若伯陽父實<lb/>
中流之砥柱彛倫頼以扶樹名教頼以増重柰何去昭昭而<lb/>
就冥冥也青山不移流泉不改而形容不可復覩苟可贖之<lb/>
當人百其身也嗚呼勒銘斯阡言有盡而情無窮過者讀之<lb/>
不為之涕泗汍瀾非仁人也<lb/>
宋學士文集卷第五十三　芝園後集卷第三<lb/>
<pb n="KR4e0004_SBCK_053-8b"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_065-1a"/>
宋學士文集卷第六十五　芝園續集卷第五<lb/>
　蘭溪法海精舎記<lb/>
義烏伏龍山有大浮屠曰千巖禅師長公以高峯之孫中峯<lb/>
之子表樹法幢倡明教外别傳之㫖非惟中夏學徒海赴雲<lb/>
蒸逺而龍荒蠻甸弁韓巴𤏡之人莫不持薌膜拜咨决疑情<lb/>
而其上首弟子既皆於道有證各搆蘭若分續化機大江南<lb/>
北徃徃有焉若今有源師所建法海精舎亦其一也有源名<lb/>
允清金華人淳熈丞相王魯公諸孫蚤嘗受經石門剛公元<lb/>
至正<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>巳繼徃千巖座下得度為大僧留神禅觀脅不沾席<lb/>
者十年一旦入室機鋒相撑觸雹撒飈揚莫窮涯際千岩欣<lb/>
然頷之乃屬其出㳺閩浙江淮間以求印可有源所見諸師<lb/>
了不異千岩時退隱故山文彩自露㝷以郡守之聘岀世衢<lb/>
之子湖安國禅寺遷信之玉山興教禅寺百廢具興皆有光<lb/>
于前人<lb/>
<pb n="KR4e0004_SBCK_065-1b"/>
國朝吴元年丁未飛錫蘭溪之龍巖樂其山縈川迴風氣襲<lb/>
蔵乃嘆曰吾知宫宅地形之術盖有年矣察其詳徴無有弗<lb/>
驗者如此靈壤可不開般若之埸乎遂即南洲建法海精舎<lb/>
一區越三載乃成後聳傑閣中峙寳殿前敞髙閎兩序衆寮<lb/>
映翼左右有源徴予為之記予年踰七十凡索文者皆峻斥<lb/>
見有源素髮垂領道貌淵雅語言悃愊無華不覺心許之因<lb/>
為敷坐而倡言曰法界有情種種傎倒執妄為真四大假合<lb/>
如水上沫聚散無定强指為身六塵縁影如火中𦦨起㓕弗<lb/>
停堅認為心随因成果堕入諸趣出此入彼類風轉輪大覺<lb/>
聖人起哀憐心廣說三乗十二分教使其照知本来真心廣<lb/>
大靈智無物不含元理弗攝心佛衆生三無差别本来真身<lb/>
圎滿空寂周徧百界不動纎塵惟寂智用合三為一人能有<lb/>
所悟入始能了空障執直超無上菩提然非因像生敬因敬<lb/>
生悟思求脱離如無舟筏欲濟大河無有是䖏古之導師方<lb/>
<pb n="KR4e0004_SBCK_065-2a"/>
便設化廣闢精廬為之棲止嚴事像變為之瞻視潔清香華<lb/>
為之供飬皆使其革妄趨真了此身心而巳今有源灼見於<lb/>
斯取則前古鞠明究曛孜孜弗懈亦可謂度越人人者矣雖<lb/>
然此實人天小果之因耳或具大乗噐者來㳺來止當知萬<lb/>
法本空一塵不立大光普照渉入無礙無佛道可悟無衆生<lb/>
可度洪纎髙下草木走飛色色形形紛紜舛錯皆吾一實境<lb/>
界楼觀云乎㢤脩證云乎㢤嗚呼教外别傳之道廣矣大矣<lb/>
又當從此而參之精舎之建其用錢僦工動以千百計兹不<lb/>
詳書而獨舉身心之要為言者財輕而法重也<lb/>
　　題傅氏誥勑後<lb/>
傅氏為義烏名族世居雲黄山下自徐陵著善慧大士碑巳<lb/>
載縣之豪傑傅德宣之名其来固巳乆矣宋𥘉始自山下分<lb/>
為青岩蘆砦二支皆以書詩為業而蘆砦𥘉遷之祖名雄雄<lb/>
生忠卿忠卿生玘玘生勝元勝元生思某思聰思某生䕫䕫<lb/>
<pb n="KR4e0004_SBCK_065-2b"/>
生芷思聰生時中大中大中生奎思聰嘗官迪功郎以時中<lb/>
國學得觧進士特封脩職郎致仕淳熈十一年五月所下誥<lb/>
是也大中以奎饒州得觧進士特𥙷迪功郎致仕紹定五年<lb/>
八月所下誥是也二公雖有長才皆因慶典所推始沾恩命<lb/>
唯芷能擢淳熈五年進士第僅得之台仙居尉以終芷之從<lb/>
曽孫藻以芷徧通六經而文詞蔚贍不能章著于世乃搜芷<lb/>
殘誥與其補充大學生時所給麗字號綾牒聮為一通以繼<lb/>
脩<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>迪功二誥之後示諸子且屬某識之某竊觀先師黄文<lb/>
獻公之所題識深惜傅氏之先懐才而不試謂藻妙齡秀發<lb/>
委祉冝有所在今藻歴官禁林講學<lb/>
東朝拜監察御史出守武昌則其光顯前人者多矣公之先<lb/>
見有若蓍亀似無毫髮之差也因不敢辭本其世系而詳耆<lb/>
之卷内有孺人吴氏誥尾吴氏諸暨流子里人大中之妻也<lb/>
題識中所謂金昌年者字壽翁淳祐七年進士有異政其知<lb/>
<pb n="KR4e0004_SBCK_065-3a"/>
慈溪也嘗浚慈湖溉田千頃民至今尸祝之歲月未乆鄉人<lb/>
及無有知其名字者故附見焉<lb/>
　　䟦胡方桞黄四公遺墨後<lb/>
右鄉先生手帖四𥿄前二帖則脩道先生胡公汲仲巖南先<lb/>
生方公韶卿與梅溪傅君者也後二帖則栁文肅公道傳黄<lb/>
文獻公晋卿與𥘉齋王君者也巖南有異才常㳺杭都盡交<lb/>
天下知名士将作監丞方洪竒其文以族子任試國子監舉<lb/>
上禮部不中第㑹天下多故三以䇿告丞相陳冝中不聽後<lb/>
以特恩授容州文學未上而宗籙巳訖終身思宋一飯不能<lb/>
忘每語及之輙涕泗交頥世稱為節義之士胡公實巖南至<lb/>
交而桞黄二公皆其門人是三君子者其學行巳載元史人<lb/>
咸得聞之唯岩南不岀仕世之知者或寡故濂特加詳焉梅<lb/>
溪諱光龍字子才時為嘉興路教授仕至福州候官主簿以<lb/>
終𥘉齋諱良玉懷璞其字衢州常山縣教諭今翰林待制禕<lb/>
<pb n="KR4e0004_SBCK_065-3b"/>
之父也𥘉齋乃梅溪之甥金華俞恂又𥘉齋之外孫其簡牘<lb/>
流傳盖有所自云恂来學經於濂以濂常及洒掃栁黄二公<lb/>
之門裝禠成卷俾題其後義不敢辭<lb/>
　俞先生墓碑<lb/>
洪武元年八月廿有二日元鎮江俞先生卒于家先生年九<lb/>
十矣鄉人學士猶痛其卒之早而嘆恨以爲失所師九月十<lb/>
九日塟于崇德鄉鳳皇山之原執紼送者数百人咸哀戚如<lb/>
䘮其私親先生善人也德可師而文章有聲于世故人幸其<lb/>
生而悼其死既乆而不能忘之先生之先居温之平陽曾大<lb/>
父某宋紹興司戸參軍大父某爲廬江令始遷鎮江父德鄰<lb/>
鄉貢進士趙曾公葵開督荆襄辟爲記室參軍兼諮訪籌䇿<lb/>
甚禮重之宋亡爲元丞相阿术建行中書於揚州徴爲左右<lb/>
司郎中不就以先生貴贈丹陽縣尹至元十六年先生在娠<lb/>
丹陽夣魯公與語若有所屬翼日而先生生故名曰希魯而<lb/>
<pb n="KR4e0004_SBCK_065-4a"/>
字則用中也先生為兒童巳卓卓不凡群兒誘之遨譁不為<lb/>
動嗜學強識年十五繼䘮二親哀而不越禮季父酉發宋太<lb/>
學生有學行先生師之復受學于陳公膺志超氣明融㑹濬<lb/>
發名士多樂與交年二十四部使者以茂才舉授䖏之獨峯<lb/>
書院山長終三嵗移饒之長薌書院除慶元路儒學教授教<lb/>
有方士人服之任滿赴吏部群公欲舉為國子助教以母老<lb/>
願得禄江南辭擢歸安縣丞至則脩孔子廟學化民出田飬<lb/>
士㑹海溢鹽官令民伐石以為隄郡吏議石盈五十斤乃受<lb/>
細石山積棄不用石湧貴先生命民為竹畚居細石如其数<lb/>
納之價减三之二民悅稱便他邑皆效之嵗凶說巨室出粟<lb/>
振寠夫督輸租稅于杭俾倉吏先小民後及大家小民以不<lb/>
困獄訟務致其情囚廪乏則與其僚為糜更餉陞江山縣尹<lb/>
階從事郎先生為書本其風俗申以訓戒懸示民民未乆皆<lb/>
從令莫有犯者部使者至恠其無訟宻詰之道尹善無異辭<lb/>
<pb n="KR4e0004_SBCK_065-4b"/>
乃悅而去郡長吏圭田屬縣境歲遣家童徵租田者告病惮<lb/>
先生嚴明逮去不敢横丁生母憂服除改丞務郎永康縣尹<lb/>
葺完廟學如江山時聘名儒相講說民咸喜得尹為師里正<lb/>
保首繇于官者前吏苛虐之不得消息先生令其半返舎有<lb/>
徴發則召否不復問郡苻縣編役民之叙為䇿書先生聴民<lb/>
相推排以貲力髙下為輕重不使吏持其柄吏噤歎莫敢出<lb/>
語豪民黄私洪之妻與妻謀殺洪繯頸懸屋楣詐為自經而<lb/>
亟焚其屍吏以無可驗弗之詰先生聞召洪叔父問之叔父<lb/>
畏黄不敢洩先生令訴于部使者請委尹鞫即可明部使者<lb/>
果屬先生先生捕其二女奴訊之各引伏妻與黄皆論死先<lb/>
生學行尊雖仕下位公卿貴人皆敬禮之行省每大比輙延<lb/>
先生進退士主其事者三同考者四其門生學徒多貴顯于<lb/>
世而先生年六十有六猶為縣令至正十六年乃上章請謝<lb/>
事明年詔下以儒林郎松江府判官致仕<lb/>
<pb n="KR4e0004_SBCK_065-5a"/>
皇上定都金陵聞先生老儒賜以粟聘至問政教之要巳而<lb/>
稱聵辭歸<lb/>
上官其孫桓俾以禄飬恩禮甚至先生扵學靡不通爲文宏<lb/>
厚凝檏豐衍不窘人多傳而貴之而退然未嘗有驕忲之色<lb/>
遇兄弟婣戚皆盡禮女弟贅壻求異居中柝其財以卑之既<lb/>
柝以侈廢復飬之于家無厭色寛恕樂易與人交不求其備<lb/>
而有善必稱譽使聞于人人望之者敬知之者服乆與䖏者<lb/>
自以爲莫及也先生将卒以所著聴雨軒集二十卷授子文<lb/>
圭校遺脱是夕疾作舉手曰吾三日人爾如期問家人以日<lb/>
早晏皆對曰五夜矣强起倚桓背執文圭手而逝先生母王<lb/>
氏繼母張氏生母則周氏俱封冝人娶營田副使陳鈞女封<lb/>
如其姑先三歲卒一子文圭二女適朱昺張伯祥孫男三人<lb/>
長楨夭次桓也同知太原府石州事次彬孫女二適鄭埜葛<lb/>
鏞曾孫男三人女二人𥘉先生嘗以銘墓屬其友之子王有<lb/>
<pb n="KR4e0004_SBCK_065-5b"/>
壬先生既卒有壬曰先生文䆳德髙得名世人銘斯可稱吾<lb/>
其敢為乃状群行而使桓來請余曰元之混一天下四年而<lb/>
生先生閱九十齡而見其亡始終㢤先生之於國也乃為銘<lb/>
曰<lb/>
宋遷而南土裂不完百五十年始歸于元先生之生海宇甫<lb/>
一風氣混融異才乃出少觀其𥘉壮逢其康九十年間見其<lb/>
興亡事功失得可悲可喜誰實使然肉食多鄙豈不得位位<lb/>
與才違微出緒餘為世吏師嘉績如雲道則在此奥論宏言<lb/>
著于千祀人壽之長不與國同或佐其始或成其終孰如先<lb/>
生與國均壽壽則甚多國則巳陋視國可悼匪悼其身後人<lb/>
来觀元之壽臣<lb/>
　　礲硿子碣<lb/>
礲硿子鄭氏諱斗字德方台仙居人仙居有山髙特者曰石<lb/>
礲硿而礲硿子適家其下人以其德峻㧞與山類因號之曰<lb/>
<pb n="KR4e0004_SBCK_065-6a"/>
礲硿子云礲硿子少有偉氣學書未成舎去攻醫以藥人病<lb/>
者至視其貧即卑以藥不問直有無大疫起比舎駢首臥婣<lb/>
戚畏懦莫敢頋礲硿子䄂藥出入疫家躬和煮治療不少有<lb/>
惓色人德之既而礲硿子益壮乃更悔悟謂吾先人本以儒<lb/>
顯聞吾可易他術墮先人名即以藥肆授族人之貧者而刻<lb/>
志於學凡聖賢經訓及古今成敗之籍皆探䆒奥宻抉擿端<lb/>
緒身由而志存之形諸言動文辭蔚然有古風正家睦族具<lb/>
有典法推其餘以周䘏人汲汲不厭元至正癸己大旱民或<lb/>
鬻子以食礲硿子戚之擇腴田易粟富人以賑饑者数百家<lb/>
頼不莩死後二年海氓作亂礲硿子率鄉人避其難偕行者<lb/>
或攘人鷄礲硿子不忍責私以貲償之後咸悔戢不敢肆盗<lb/>
發括蒼将犯礲硿子鄉邑礲硿子戴鐡㡌杖鐡杖練習里中<lb/>
子弟為隊伍以備之盗聞觧去守将知礲硿子才可用遣使<lb/>
者持幣蹐廬起礲硿子謀其草事礲硿子知亂不可救拒弗<lb/>
<pb n="KR4e0004_SBCK_065-6b"/>
納巳而元亡礲硿子亦且老矣遂隱不復仕惟日推所聞知<lb/>
授其徒同姓来學者飲食之礲硿子方嚴好義有非義者以<lb/>
禮開說使入于善故存而鄉人以為師既卒咸悼惜以為失<lb/>
所依礲硿子年六十<lb/>
國朝洪武十一年二月廿有七日卒於家明年正月四日塟<lb/>
于七里之原礲硿子裔出漢安逺矦吉宋建隆𥘉有名脩者<lb/>
自永嘉徙仙居歴十一世至户部侍郞雄飛以文學發聞于<lb/>
時台學祠六君子户部其一也從子憲為國子愽士遭亂死<lb/>
于孝博士之兄慰實為礲硿子之曽祖大父合父樞妣張氏<lb/>
宋司諌次賢之孫元慶元路教授國真之女夫蚤死以貞節<lb/>
稱礲硿子娶妣兄之女先八年卒三男子曰光明曰顯則曰<lb/>
光韜顯則黄氏出推擇為縣弟子貟貢太學選髙等以鄉先<lb/>
生張君熈状請銘余與台士㳺固知其多竒才晚乃得礲硿<lb/>
子焉於是知余於台士未足以盡交之也銘曰<lb/>
<pb n="KR4e0004_SBCK_065-7a"/>
少而竒壮勇於為愈老不衰誰執其機弗大其施有積無虧<lb/>
惟後之垂<lb/>
　恭題<lb/>
　　賜和文學傳藻紀行詩後<lb/>
新知武昌府事臣傳藻以其為監察御史時所受<lb/>
賜和紀行詩四首視臣濂臣拱而言曰天之道不可窺也觀<lb/>
乎日月星辰之晦明則知之地之道不可測也觀乎草木蟲<lb/>
魚之生息則知之聖人天地也其静也與道謀其動也與神<lb/>
俱苟非發於言語文章何由而見天地之心乎臣獲事<lb/>
皇上二十年　睿謨英断雖非淺陋識所能知至於求<lb/>
賢若不及愛民如赤子此臣之所熟聞者也由此四詩觀之<lb/>
望藻可謂甚切而於民事尤詳及之庸非然㢤臣與藻同師<lb/>
且同郡識其為人嘗求其受知之故盖藻存心恕持法平其<lb/>
以御史使江淮間紀行之詩多寓諷諫之意故<lb/>
<pb n="KR4e0004_SBCK_065-7b"/>
上喜而和之益可見<lb/>
上之待藻與藻之事上交盡其道也視夫導君以䛕說及與<lb/>
臣下争名者相去不亦逺㢤臣老矣退伏田里乆欲無言矣<lb/>
以曾執筆繼史官後敷賛<lb/>
聖治職有冝然者故為藻書之藻自御史轉太子文學後復<lb/>
為御史遂出知武昌云洪武十二年秋七月宋濂題<lb/>
　　題楼時和勑牒後<lb/>
宋之制群臣有官勲者其所受恩澤可以及其子孫又可推<lb/>
之於婣戚其善善之長抑盛矣㢤此乃義烏楼時和以果州<lb/>
防禦使劉滌死事功得𥙷充将仕郎之牒非特見當時制度<lb/>
而先生之遺仁餘澤猶可㮣見後之觀者寜能無所感乎<lb/>
　　趙使君像賛<lb/>
宋之王孫元之循吏才優識明政通民治未老而歸臨難不<lb/>
貳懦夫觀之可以作氣<lb/>
<pb n="KR4e0004_SBCK_065-8a"/>
　　書劉生鐃歌後<lb/>
伯夷桞下惠飭身制行皆高於當世然揆諸大中之道或不<lb/>
能無過故其流至於隘與不恭甚㢤為師之難也近代以文<lb/>
章名天下者蜀郡虞文靖公豫章掲文安公先師黄文獻公<lb/>
及廬陵歐陽文公為最著然四公之中或才髙而過於肆或<lb/>
辭醇而過於窘或氣昌而過於繁故效之者皆不能無弊惟<lb/>
先師之文和平淵潔不大聲色而從容於法度是以宗而師<lb/>
之者雖有髙下淺深之殊然皆守矩蹈規不敢流於詭僻迂<lb/>
怪者先師之教使然也烏傷劉生剛從余學經為文頗乆近<lb/>
製<lb/>
國朝饒歌十二曲傳於逺邇士君子稱之頋子豈能使生至<lb/>
是㢤實先師之遺教𬒳人深且逺故耳余少於斯文盖有志<lb/>
焉及今尤真知之然後嘆先師之不可及也後之有志於學<lb/>
者非果有得於古人之法烏知余言為然㢤<lb/>
<pb n="KR4e0004_SBCK_065-8b"/>
　　䟦鄭仲德詩後<lb/>
浦陽鄭君仲德生之歲與余同其名與余同少而從學於吴<lb/>
貞文公又與余同長而多髯又與余同不善飲酒又同余中<lb/>
嵗自金華徙居青蘿山中又與之同里故余二人交最洽也<lb/>
去年冬余朝　京師仲德欣然與余同舟㳺三吴山水間<lb/>
起居飲食無有不同者仲德既至喜斯㳺之羙發爲歌詩以<lb/>
寫所遇而余則入侍<lb/>
兩宫晨趨而夕還留数月無一日之暇卒不能繼仲德之作<lb/>
心竊自嘆兹㳺也幸與仲德同而景物之佳者皆爲仲德所<lb/>
攬結余不獲效焉何其異耶及乎東歸仲德累以爲言余耄<lb/>
昏好睡竟不能成詩以與仲德相馳驟既而咲曰物之同者<lb/>
一則同二則異矣余與仲德方相與如一人仲德之言猶余<lb/>
之言也何必出余之口而後爲同耶仲德之詩羙矣而余效<lb/>
而似焉尚未免爲異苟不之似非自取異耶多言以求異曷<lb/>
<pb n="KR4e0004_SBCK_065-9a"/>
若忘言而歸於大同之域也耶仲徳知道者也必以余言為<lb/>
然<lb/>
　永康徐府君墓銘<lb/>
君姓徐氏䕫友龍名與字也金華之永康所居邑也諱興諱<lb/>
盛及正孫者曾祖祖考也翁氏妣也祗祗翼翼人不見其怠<lb/>
容兵亂家貲傾瘁心勩力營度綜覈卒完以充歉歲發餘粟<lb/>
振里閭温而恭好禮而文遇士友有恩其徳也七十有九夀<lb/>
也元至正壬辰十二月二十四日卒之時也明年十一月十<lb/>
六日塟之期也元綂癸酉九月二十七日卒者其配盧氏也<lb/>
六十者盧氏夀也甲戌十二月二十日盧氏塟也義郷岡谷<lb/>
之原墓所也道弘道惠道杜子也張某吕某壻也儔俊供倧<lb/>
福寜偉孫也椿桔棠根棋音本儀禧敬曽孫也今為國子生<lb/>
授保定税課司副使者棠也去君之卒一世矣棠不敢忘而<lb/>
圖銘以傳其志事悲也余與君同郡雖欲辭不得而辭也銘<lb/>
<pb n="KR4e0004_SBCK_065-9b"/>
曰<lb/>
善蓄躬豈必名耶全壽終奚以榮耶德其豐厥胤隆隆殆将<lb/>
興耶<lb/>
　　塤箎軒記<lb/>
泛浙河而南舎舟登陸有地曰漁浦土沃以亢池園樹林碩<lb/>
羙蕃茂魚稻充羡百貨之所趨行旅之所集聚似市而不澆<lb/>
近野而不俚故其人多優㳺而好文其尤以禮譲為人望者<lb/>
稱華氏余自京師還華氏之秀者曰拱辰侍其父候于河滸<lb/>
逆子至其家舘於賔次率其兄弟庭揖畢俯身自東階趨退<lb/>
足武相蹈不越尺寸徐與之言長少相頋擇辭而發懇然不<lb/>
煩秩然不畔于理皆良士也視其室名則曰塤箎而予昔之<lb/>
所書者拱辰謂盍有以記之天下之物取諸人者有盡而本<lb/>
於天者無窮能充天之所與則得於人者可棄而勿論矣世<lb/>
恒知在外者之可樂而力取於人其受於天者則怠而不頋<lb/>
<pb n="KR4e0004_SBCK_065-10a"/>
卒之兩無所得而戚戚以終身豈非惑㦲今華氏兄弟以言<lb/>
乎爵則未嘗仕以言乎財則非甚富以言乎車馬衣服則雅<lb/>
素儉質與凡民等然入其門則父子有禮兄弟有恩忿疾之<lb/>
聲不聞于室和煦之色不絶于面食力而趨事安生以自適<lb/>
雍容怡愉不教而勸而未嘗有資於外物何必取諸人而後<lb/>
可樂㢤其善充於天也固羙矣天之所與者至重也苟善充<lb/>
之雖困貧甚天猶以爲貴也不能充之能位極乎崇高天猶<lb/>
以爲賤也若華氏之爲天之所貴者也余安敢遺之而不錄<lb/>
乎<lb/>
　　題黄文獻公所書先府君行實後<lb/>
右黄文獻公乞銘於桞文肅公之状文獻公以學問文章名<lb/>
天下此雖造次所書而考㩀精詳倫序不紊事信而辭實言<lb/>
遜而禮恭皆可以爲法不特字畫之羙也濂常執業二公之<lb/>
門於是二公之卒巳乆矣永念今昔撫卷慨然<lb/>
<pb n="KR4e0004_SBCK_065-10b"/>
　　題李烈婦墓表墓銘後<lb/>
李烈婦墓文二通余友掲君伯防王君子充之辭也烈婦死<lb/>
十餘年二君文其墓今又十年而二君無在者矣人生不足<lb/>
恃惟令名可以無窮覧斯文者可不深長思乎<lb/>
　　象山王君墓銘<lb/>
國朝平四明蘭山民為亂㓂象山虜縣令丞㩀縣及縣大姓<lb/>
王君剛甫散家貲率敢勇士襲其營破之執縛魁酋数十人<lb/>
跪于庭罵曰汝冦郡縣囚命吏刼平民為害罪當死遂斬之<lb/>
散其餘黨迎令丞以歸郡以其状聞詔賜白金二十兩縣圖<lb/>
其破賊状于鳯躍山佛寺之壁是時朝廷聞亂發近兵誅之<lb/>
兵及境欲屠從賊者㑹君巳誅盗兵乃觧象山民数百環君<lb/>
拜曰微君吾邑幾以不義死由是君名聞浙水東君諱某剛<lb/>
甫字也其先祖某自昇遷閩復自閩徙象山曾祖諱子俊祖<lb/>
諱文盛父諱芝季父芭無子君以父命後之君祖父皆善士<lb/>
<pb n="KR4e0004_SBCK_065-11a"/>
世以貲聞至君尤敦厚有氣量爲學務逹大意能操縱歛散<lb/>
貲愈多然好周施喜士人稱其義元季嘗以通蒙古書薦爲<lb/>
慶元路蒙古字學錄盗起黄岩江浙行中書省檄君攝東門<lb/>
巡檢司事攝六年盗畏不敢一人登陸及君去官東門𬒳兵<lb/>
民追思君歌慕之年六十有八以洪武十二年正月某日客<lb/>
死於京師識君者咸悲傷之君娶葉氏宋丞相夣䁀曾孫女<lb/>
繼董氏許氏子男二人用䁀好學通詩用釜君卒後乃生女<lb/>
四人其二適林文孟林起宗二在室孫男一曰岵銘曰<lb/>
古重巨室齊于世臣望大聲隆可以鎮民民或思亂伺隙以<lb/>
動呵而止之俯伏震忠豈若細人勞而少功勢卑言輕其誰<lb/>
肻從海島之間萬室蟄蟄煮海樵山易化難縶世當治平不<lb/>
敢蹻騰或逆其情㩀扼阻兵乗亂未弭嘯呼以起火矢風艘<lb/>
入冦東鄙君曰島鼃自投釡中沸湯方然汝計巳窮怒叱壮<lb/>
士盗不可長縛斬軍門以取峻賞<lb/>
<pb n="KR4e0004_SBCK_065-11b"/>
大兵東來欲剗穢腥聞難既夷飛書大庭凾金走驛一日千<lb/>
里旌爾義勇以勸来者父老相携環拜于塗非君有為幾受<lb/>
盗汚鳯躍之山圗畫君像此則其藏過者稽顙<lb/>
　　李信甫墓銘<lb/>
建業有䔍行士曰李君諱汝成字信甫居家能惠其鄉信其<lb/>
朋友㳺京師卿大夫皆重之勸之仕不聽竟歸賈六合市上<lb/>
物價减恒市人之半客遺錢五十緡而去遣人追之不及抵<lb/>
其家授之人以田宅來粥予直視物倍問故則曰欲子孫乆<lb/>
守之也年七十以元至正戊子八月日卒于家君娶郗氏再<lb/>
娶吴氏年五十無子或謂施金飾浮屠像當得子既而夣神<lb/>
人授二栗後十年連得二子長曰譲次曰疑郗生一女適句<lb/>
容王某孫男四人曰某某某某君之先太原人曾大父某徙<lb/>
潤大父大振遷建業縣曰上元里曰李岡大振曰此符吾姓<lb/>
冝居遂居之通術数父義亦善士子疑好學行義儒生稱之<lb/>
<pb n="KR4e0004_SBCK_065-12a"/>
以某年月日塟君于某所來請銘疑言不妄古所謂視其子<lb/>
知其父者疑與君之謂耶銘曰<lb/>
不汲汲於名終以善稱不断断於得終以貲贏人維其然故<lb/>
有合乎天噫彼力争而智取者曷不視乎斯阡<lb/>
　栖雲室記<lb/>
中峯本禅師結廬姑蘇城西以為禪定之室翰林學士趙文<lb/>
敏公書其扁曰栖雲迨今数十年中峯卒而廬亦頽壞中峯<lb/>
之孫用庵照師作新室於故址復取故名掲之而屬予以記<lb/>
余咲曰師其欺予乎㢤今之廬非昔時之所築也今之人又<lb/>
非中峯也而猶曰栖雲何㢤室廬之壽以百年計人之壽以<lb/>
数十嵗計禦燥濕閱寒暑屹乎有不傾之勢毅然有不亡之<lb/>
意今欲求而見之且不可得矣彼雲者起㓕萬状不可斯湏<lb/>
審視奚為而乆棲此室㢤文敏公取以為名固異矣師取而<lb/>
重掲之又異也余復以言文之不亦甚異乎雖然自其易化<lb/>
<pb n="KR4e0004_SBCK_065-12b"/>
者觀之則天地曽無殊於水中之漚自其可乆者觀之流電<lb/>
之光可使比於嵗月自其有形者觀之泰山可以齊於毫芒<lb/>
自其無形者觀之一髮可以儗於嵩華乆速巨細者跡也有<lb/>
跡者固不足恃以不壞不可以巨細乆速論者道也斯道也<lb/>
何間於古今新故之分㢤然則安知今之廬異於昔時之所<lb/>
築今之人異於昔之人㢤而雲也安徃而不在乎嘗試與師<lb/>
登姑蘇之䑓而覽古今之變三吴之間崇臺廣榭凉亭燠舘<lb/>
敷金碧而炫丹瑶極人力而窮物状者何可勝数盖有歌舞<lb/>
未畢而號泣繼之車馬陳于庭而狐兎巳㳺于寝者矣彼之<lb/>
富麗竒瑰苟與拪雲之室絜量大小何啻岡阜之於沙塵今<lb/>
彼皆不復得守而此猶能新其棟宇而不廢何耶盖無道以<lb/>
保身者雖富麗不能乆存而有道之士身亡而名立固不随<lb/>
世以為變遷也吾坐乎斯瞑目而思之充乎室皆雲也皆中<lb/>
峯也大吾耳而接吾目者皆道也中峯之徒苟有志於道孰<lb/>
<pb n="KR4e0004_SBCK_065-13a"/>
不可爲中峯㢤尚何取於區區之故名也乎師近道者盍以<lb/>
吾言求之<lb/>
<pb n="KR4e0004_SBCK_065-13b"/>
</p>
<p>
</p>
  </div>
</body>
</text>
</TEI>
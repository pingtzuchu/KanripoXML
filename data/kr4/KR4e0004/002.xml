<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_002-1a"/>
宋學士文集卷第二　鑾坡集卷第二<hi>即翰苑前集</hi>
　　大明敕賜銀青榮禄大夫上柱國中書平章軍國重事<lb/>
　　兼太子少保鄂國常公贈翊運推誠宣德靖逺功臣開<lb/>
　　府儀同三司上柱國太保中書右丞相追封開平王謚<lb/>
　　忠武神道碑銘<hi>有序</hi>
洪武二年巳酉秋七月七日銀青榮禄大夫上柱國中書平<lb/>
章軍國重事兼太子少保鄂國常公薨扵軍中二十三日訃<lb/>
聞　皇帝爲之震悼罷朝在廷之臣莫不洒泣越明日詔<lb/>
中書㝎議贈翊運推誠宣徳靖逺功臣開府儀同三司上柱<lb/>
國太保中書右丞相追封開平王謚曰忠武八月朔日柩車<lb/>
至龍江　上徃臨奠慟哭而還親爲擇地扵鍾山草堂之<lb/>
原營見宅兆及棲靈之祠凡百須之具一給扵官不以煩其<lb/>
家至冬十月九日始塟復推恩及其三代皆爲王爵生榮死<lb/>
哀可謂至矣　上猶念其功不置召臣濂于庭而謂之曰<lb/>
<pb n="KR4e0004_SBCK_002-1b"/>
朕東撫髙麗西抵土蕃北際沙漠南来交趾占城莫不稽首<lb/>
奉命計其開拓之功以十分而言王蓋居其七八朕今手録<lb/>
戰伐次苐以授爾尚爲文勒諸豐碑以著王之功扵無窮馬<lb/>
臣濂受　詔而退謹再拜序而銘諸幽王䛭遇春姓常氏濠<lb/>
州懐逺人世爲農家賦性剛毅膂力絶人歲壬辰羣雄並起<lb/>
江淮爲之鼎沸時王年二十有三爲羣盗劉聚所得聚覩王<lb/>
狀貌竒偉㧞扵行伍而信任之王每出戰必鼓勇争先聚深<lb/>
喜之王察聚所爲終不能有成欲擇所依乙未聞　上駐<lb/>
兵和州領衆數十人棄聚来歸居兩月餘請爲前部先鋒<lb/>
上曰爾之来者爲士卒糧絶故就食耳爾自有主我安得而<lb/>
㽞之王請之再三至扵涕泣　上曰尓姑從吾渡江俟克<lb/>
太平委身事吾未晚也夏六月　上先抵采石磯元兵陣扵<lb/>
磯上而磯下巨舟如織相距僅三丈餘猝難登岸王乗快舸<lb/>
相繼而至　上麾之使前王卽捨舟挺戈先登衆皆披靡<lb/>
<pb n="KR4e0004_SBCK_002-2a"/>
遂拔采石乗勝取太平從　上守禦乃始授總管府先解<lb/>
冬十月陞管軍總管丙申春二月元中丞蠻子海牙復以兵<lb/>
屯采石南北不通　上慮將士雖渡江而其父母妻孥尚<lb/>
㽞淮西勢莫可致命王統兵攻之王至設疑兵以分其勢而<lb/>
以正兵與之合及戰別出竒兵擣敗之悉俘其精銳自是元<lb/>
兵扼江之勢衰矣尋守溧陽攻建康功爲諸將先三月從今<lb/>
大將軍右丞相徐公達克鎮江夏四月授承信校尉領軍先<lb/>
鋒秋九月再攻常州會青軍叛去與僞吴張士誠合徐公被<lb/>
圍扵牛塘王與諸將力戰大敗其衆擒士誠梟將張將軍冬<lb/>
十有一月除統軍大元帥丁酉春三月遂克常州遷中翼大<lb/>
元帥夏四月從徐公下寜國秋八月克馬䭾沙冬十月取池<lb/>
州戊戌春擢江南行中書省都督馬歩水軍大元帥冬十有<lb/>
二月　上親取婺州巳亥夏四月轉鎮國上將軍同僉<lb/>
書江南等處行摳宻院事守婺城尋命攻衢州降之冬十月<lb/>
<pb n="KR4e0004_SBCK_002-2b"/>
陞僉院十有二月攻杭州庚子夏五月召還京師從徐公抜<lb/>
安慶趙普勝之水寨時僞漢陳友諒揚言援安慶王䇿其必<lb/>
攻池州以羸弱守城伏銳士扵九華山明日友諒兵果来攻<lb/>
城伏兵四合俘殺萬餘人六月友諒入太平犯龍灣王共謀<lb/>
撃敗之巳而上整舟師襲友諒㽞王守京師軍民無敢譁辛<lb/>
丑春三月拜江南行中書省參知政事秋七月從　上取<lb/>
安慶破江州回守龍灣冬十有一月張士誠出兵寇長興<lb/>
上時駐九江聞報還京師命王徃援士誠兵敗俘殺五千餘<lb/>
人壬寅春脩安慶城羅友賢搆亂據池州神山寨將與士誠<lb/>
通杭歙震動冬王徃攻之癸卯春正月擒斬羅友賢餘黨悉<lb/>
平三月張士誠遣兵圍劉福通扵安豐王從　上擊之將<lb/>
戰王突入其陣三戰三勝敵兵大敗而去俘獲士馬無筭遂<lb/>
同徐公圍廬州凡三月城將下適陳友諒攻南昌王解圍而<lb/>
還秋七月從　上率諸將往援八月遇友諒扵彭蠡湖之<lb/>
<pb n="KR4e0004_SBCK_002-3a"/>
康郞山王與之聮舟大戰呼聲動天地無不一當百縦火焚<lb/>
僞平章舟風急火熾十里之間湖水盡赤敵將張㝎邊素號<lb/>
梟猛奮前迎戰王射之㝎邉中矢赱友諒乃退保鞋山諸將<lb/>
以友諒兵尚強請縦其去王獨不言及我師出湖口皆言江<lb/>
流湍急𣣔放舟而下　上知其情命以舟扼上流王應之<lb/>
諸將乃遡流而上舟蔽江面控湖口者旬有五日友諒軍食<lb/>
乏出江求戰王遣火舟火筏禦之敵兵奔潰追北數十里與<lb/>
之酣戰自辰至未不觧　上所乗舟及王舟皆膠扵沙王<lb/>
旣脫御舟而巳舟被圍復力戦而脫扵是友諒中流矢死士<lb/>
卒十萬皆降未㡬其臣立友諒之子理扵武昌冬十月王帥<lb/>
師討之四面合圍甲辰春二月理銜璧出降荆湖之地望風<lb/>
皆附陛中書平章政事秋七月從徐公取廬州八月遂自將<lb/>
兵平臨江之沙坑麻嶺十洞牛陂諸寨進取贛州乙巳春正<lb/>
月克之悉㝎南安南雄韶州夏五月還兵取安■襄陽冬十<lb/>
<pb n="KR4e0004_SBCK_002-3b"/>
月従徐公克泰州丙午春三月復從克髙郵夏四月淮安濠<lb/>
泗徐宿安豐皆下秋八月諸將攻浙西師次太湖僞萬户尹<lb/>
義等逆戦王擒之直趍湖州之毘山與敵兵水陸鏖戰敵兵<lb/>
大潰遂抵城下塞其四門晝夜環攻之僞丞相張士信悉發<lb/>
境中兵爲援屯扵舊舘出我師之背王統竒兵由大全港入<lb/>
結營東阡復出敵背且填壅溝港絶其歸路士誠知事急出<lb/>
親兵拒闘王一鼓勝之士誠復遣其将徐義統赤龍船親軍<lb/>
来援王復撃敗扵烏鎮冬十月舊舘降得兵六萬十有一月<lb/>
湖州亦下遂進圍平江丁未圍之益急士誠收合餘燼猶背<lb/>
城百戰降其將士且盡秋九月始克之縛士誠来獻籍其兵<lb/>
二十有五萬乃加授中書平章軍國重事䟽封鄂國進爵上<lb/>
公冬十月復授征虜副將軍同徐公奉命北伐戊申春正月<lb/>
上卽皇帝位國號大明改元洪武王與徐公下山東諸郡遂<lb/>
攻汴梁守臣李景昌遁進攻河南敵兵五萬屯于洛水之北<lb/>
<pb n="KR4e0004_SBCK_002-4a"/>
將出迎戰王布陣旣㝎單騎執弓矢衝入其隊敵發二十騎<lb/>
攅槊刺王王一箭中其前鋒大呼殺入悉獲其衆而河南諸<lb/>
城先後皆平　上幸汴京謀取燕都秋七月徐公與王渡<lb/>
大河河北諸郡又平八月二日燕都不戰而克元君北奔師<lb/>
次太原其守將擴廓帖木兒帥衆来禦其鋒銳甚王與徐公<lb/>
謀曰我騎兵雖集而歩卒未至何以䏻戰莫若遣精騎夜劫<lb/>
其營其衆可亂衆亂主將可縛也徐公如王言擴廓帖木兒<lb/>
果中傷而遁巳酉春正月進攻大同竹貞棄城赱河東又平<lb/>
遂西入秦張良弼遁李思齊迎降奉元鳳翔鞏昌臨洮又平<lb/>
夏五月元將也速兵侵通州有　㫖命王以所部軍東還<lb/>
拒之遂擣永平過惠州獲江文清士馬以千計至大寜也速<lb/>
遁破開平元君又北奔追至北河俘其宗王三人及平章鼎<lb/>
住等凡得軍士萬人車萬兩馬三千牛五萬全師還燕次桞<lb/>
河川得疾而薨享年僅四十爾王之爲人守謙而不矜有功<lb/>
<pb n="KR4e0004_SBCK_002-4b"/>
而無過運籌决勝之方不學而能其從大將軍東征西伐則<lb/>
能遵守節制及其自將兵則所至無不克捷由其智識明而<lb/>
材力雄故施之各得其宜嗚呼若王者可謂開國之殊勲者<lb/>
矣王之曽大父四三府君累贈銀青榮禄大夫柱國中書平<lb/>
章政事追封開平王謚荘簡妣張氏追封開平王夫人大父<lb/>
重五府君累贈儀同三司上柱國少保中書平章政事追封<lb/>
開平王謚安穆妣陳氏追封開平王夫人父六六府君累贈<lb/>
開府儀同三司上柱國太保中書右丞相追封開平王謚靖<lb/>
懿妣髙氏追封開平王夫人妻㝎逺藍氏封開平王夫人子<lb/>
男三人曰茂曰昇曰森皆　上所賜名女三人長許爲皇<lb/>
太子妃餘皆幼臣濂聞之昔日唐太宗起義兵而㝎天下當<lb/>
時有尉遲恭者棄劉武周仗劒来從其後輔成唐業而恭之<lb/>
功爲多扵是生有鄂國之封殁有忠武之謚今王之功非恭<lb/>
所可及　上之所以遇王者封謚與之雖同而其王爵之<lb/>
<pb n="KR4e0004_SBCK_002-5a"/>
加恩數優渥揆之扵唐誠又過之史臣所謂君臣相遇千載<lb/>
一時者豈不異丗而同符也㢤是宜銘諸貞石傳之千萬世<lb/>
一以昭　聖天子垂念功臣如此之至以著王之勲烈扵<lb/>
不朽云爾銘曰<lb/>
聖皇開天豪傑四從龍興而雲虎嘯而風義旗所指山嶽震<lb/>
動飊馳霆舂孰不神竦維忠武王其氣至剛杖劍来從飛渡<lb/>
大江無堅不摧無敵不碎席卷長驅易如拾芥平吴㝎越帖<lb/>
荆撫淮威聲所加小大畢来齊魯旣寜汴洛亦㝎直指幽燕<lb/>
不戦而勝元君逺逝六軍倒戈本根旣撥何有條柯乃收晋<lb/>
冀乃清秦隴乃狥遼海人百其勇茫茫朔漠灤河所經誓將<lb/>
剗滌邊塵弗驚王之忠精上貫天日燁其有光亘古不殁幅<lb/>
貟之廣漢唐莫過馬蹄所及王功爲多十五年間百戦百捷<lb/>
備殫勤勞光輔帝業翊運之勲靖逺之威在古或罕于今見<lb/>
之大功垂成王忽長逝當宁興哀如失一臂爰加恩寵用錫<lb/>
<pb n="KR4e0004_SBCK_002-5b"/>
<pb n="KR4e0004_SBCK_002-5b"/>
絶計無所出同行者曰我等自分必死聞髑髏山有死馬共<lb/>
烹食之縦死亦得為飽鬼不識可乎王未及行疲極輒晝睡<lb/>
夢一白衣人来謂王曰汝慎勿食馬肉今夜有舟来共載也<lb/>
王以為偶然未之深信俄又夢如初至夜將半夢中髣髴聞<lb/>
櫓聲有衣𬗋衣者以杖觸王之胯曰舟至矣奈何不起王驚<lb/>
寤身怱在舟中見舊所事統領官時統領巳降扵元将元將<lb/>
畏舟壓凡有耒附者擲弃水中統領憐王亟蔵之皇板下日<lb/>
取乾餱從板隙投之王掬以食度王之渴乃與王約以足撼<lb/>
板王即張口向隙受漿居數日事将洩皆彷徨不自安忽颶<lb/>
風吹舟盤旋如轉輪久不䏻進元将大恐徧求扵禜祈者不<lb/>
可得統領知王䏻巫術遂白而出之王仰天叩齒若指麾鬼<lb/>
神狀風濤頓息元將喜因飲食之至通州賚王數鉅魚送之<lb/>
登岸王歸維揚不樂為軍伍避去旴眙津里鎮擇地而居以<lb/>
巫術行王無子生二女長適季氏次即　皇大后晚以季氏長<lb/>
<pb n="KR4e0004_SBCK_002-6a"/>
子爲後年九十九嵗而薨遂塟焉今墓是巳臣濂聞之君子<lb/>
之制行能感扵人固難而能通扵神明爲尤難今王當患難<lb/>
危急之時神假夢寐挾之以升舟非其精誠上通扵天何以<lb/>
致神人之祐而至扵斯也王之羣行其詳雖若不可知舉此<lb/>
而推之則其積徳之深厚㫁可信矣是宜慶鍾聖女誔育<lb/>
皇上以啓　大明億萬年無疆之基扵呼盛㢤昔日史臣<lb/>
賛尭之徳首以親九族爲言其效至扵黎民扵變時雍之盛<lb/>
然九族之中母族居其三　皇上以念母之故思王不能<lb/>
忘封以王爵享以祠廟今又樹碑墓道以紀其異行是皆以<lb/>
孝治天下也將見四方嚮風咸知以孝自勉皥皥熈熈臻夫<lb/>
隆平之治不難矣臣濂既序其事復再拜稽首而獻銘曰<lb/>
皇帝建國克展孝思䟽封母族自親而推錫爵維揚地邇帝<lb/>
畿立廟崇祀玄冕衮衣痛念宅兆卜之何墟閭師来告今在<lb/>
旴眙　皇情恱豫繼以涕洟卽詔禮官汝徃葺治毋俾蕘<lb/>
<pb n="KR4e0004_SBCK_002-6b"/>
豎跳踉以嬉惟我楊王昔隷戎麾獰風蕩海糧絶阻饑天有<lb/>
顯相夢来紫衣挾以登舟神力所持易死爲生夀躋期頥積<lb/>
累深長未究厥施乃毓聖女茂衍皇支蘿圖肇開鴻祚峩巍<lb/>
日照月臨風行霆馳自流徂源功亦有歸無徳弗酬典禮可<lb/>
稽聿昭化原扶植政基以廣孝治以惇民彛津里之鎮王靈<lb/>
所依扵昭萬年視此銘詩<lb/>
　　大明敕賜榮禄大夫同知大都督府事兼　太子右率<lb/>
　　府使贈推忠翊運宣力懐逺功臣光禄大夫湖廣等處<lb/>
　　行中書省平章政事柱國追封蘄國公謚武義康公神<lb/>
　　道碑銘<hi>有序</hi>
皇帝卽位之三載混一華夷聲敎所被罔間邇遐梯山航海<lb/>
奉贄獻琛　上念熊羆之士不二心之臣東征西伐宣勞<lb/>
有年方將胙土分茅以㝎功賞而都督康公薨扵陜州<lb/>
上聞之嗟悼不巳旣敕有司穿土作室以寜體魄復欲昭其<lb/>
<pb n="KR4e0004_SBCK_002-7a"/>
功勲扵悠乆　詔翰林學士臣宋濓稽諸簡牘所書文扵堅<lb/>
石以垂示扵億萬載臣濂謹按公諱茂才字夀卿康其姓也<lb/>
世爲蘄州人曽祖文廣　皇贈中奉大夫中書參知政事<lb/>
護國追封京兆郡公祖徳懋　皇贈資善大夫中書右丞<lb/>
上護軍追封京兆郡公父夀　皇贈榮禄大夫同知大都<lb/>
督府事柱國追封蘄國公母蕭氏追封蘄國夫人公當元之<lb/>
季四方雲擾未㡬蘄州陷公結義旅以捍蔽爲務受以長官<lb/>
俄遷爲鎮撫同諸將復九江擣蘄水黃連寨<graphic n="KR1495" url="https://raw.githubusercontent.com/kanripo/KR-Gaiji/master/images/KR1495.png" mimeType="image/png"/>蘄州路同知<lb/>
總管府事屯成和之𥙿溪太平之采石使者考其功狀陞淮<lb/>
西宣慰副使同知元帥府事又陞宣慰使都元帥歲乙未六<lb/>
月　上帥師渡江將士家属尚留于和州　上慮公扼<lb/>
采石之衝弗獲渡時出兵挑戰公兵雖寡而以寛弘得士卒<lb/>
心故臨陣人多效死扵是數戰不克後數月常忠武王遇春<lb/>
遣㳺兵虚撓之公連日發軍以應王度其力疲夜設伏兵質<lb/>
<pb n="KR4e0004_SBCK_002-7b"/>
明殱其精銳殆盡然由收合潰散堅寨扵天寕洲明年二月<lb/>
上命諸將以襄陽大砲破其寨公奔行䑓便宜陞淮南行省<lb/>
參知政事甫踰月　上亦克金陵又奔京口舟師追及之<lb/>
公度天命有歸乃率所部餘兵三千解甲来附免冠頓首言<lb/>
前日戰各爲其主今日屡敗天數也事至扵此死生唯命苟<lb/>
得生全尚竭犬馬之力以圖報效　上笑而釋之仍許統<lb/>
所部兵從征又明年授秦淮翼水軍元帥守禦龍灣取江隂<lb/>
之馬䭾沙八月僞呉張士誠犯我疆境公驅兵逐之獲其楼<lb/>
船　上賜名馬一疋黄金一錠歲戊戍從廖椘公永安攻<lb/>
池州取趙雙刀之樅陽遷都水屯田使兼帳前總制親兵左<lb/>
副指揮使明年八月攻皖城僞將率楼船出戰公復獲之又<lb/>
明年六月僞漢陳友諒傾圃入冦攻陷我姑孰殺戮我吏民<lb/>
意將窺我南京　上召公謂曰爾不疑我乎公復頓首謝<lb/>
上曰汝旣不相疑宜作書遣使僞降友諒爲內應招之速来<lb/>
<pb n="KR4e0004_SBCK_002-8a"/>
仍紿告以虗實使分兵三道以弱其勢友諒果如所言暨至<lb/>
諸將同公奮撃大破之縛其士卒二萬有幣帛白金之賜歲<lb/>
辛丑八月　上怒友諒来冦率將士親征公領舟師行擊<lb/>
安慶破江州僞都友諒西遁遂下蘄州興國漢陽公沿流而<lb/>
下克黄梅某家寨十一月取江之瑞昌敗友諒八陣指揮友<lb/>
諒之勢遂衰遷帳前親兵副都指揮使明年九月復龍興又<lb/>
明年攻左君弼扵廬州四月友諒圍龍興　上親徃援公<lb/>
與諸將皆從友諒聞　上至亟解圍還七月大戰扵彭蟊<lb/>
湖軍聲嘯呼湖水爲之起立浮屍蠢蠢動至數十里友諒遂<lb/>
至敗亡又有幣帛之賜十月上親征武昌公從之歲甲辰二<lb/>
月下之友諒之子理衘璧出降三月進金吾侍衛親軍都護<lb/>
府副都護四月從大将軍徐公達洊攻廬州七月下之八月<lb/>
援安豐継取江陵及湖南諸州加賜幣帛明年二月改神武<lb/>
衛指揮使五月進大都督府副使閏十月士誠兵犯江隂京<lb/>
<pb n="KR4e0004_SBCK_002-8b"/>
口　上帥大軍水陸並進公在行中及至鎮江士誠兵巳<lb/>
遁又明年正月追至巫子門撃敗其衆獲士卒三千公功爲<lb/>
尤多四月搗淮安之馬邏港㧞其水寨復獲士卒與艨艟無<lb/>
筭淮安平七月遂攻湖州十一月破之進逼姑蘇姑蘇士誠<lb/>
僞都卽遣銳卒来迎闘大戰尹山橋公持㦸督戰益力銳卒<lb/>
盡覆乃進圍齊門刀劍林立飛鳥不敢下大将軍命諸将合<lb/>
攻之吴元年九月姑蘇平公取無錫州十月陞同知大都督<lb/>
府事兼　大子右率府使進階榮禄大夫洪武元年　上<lb/>
以江南之地既入版圖乃遣大将軍經畧中原公從定齊魯<lb/>
之地復由黃河取汴梁下洛陽駐師陜州䂓運饋餉造浮橋<lb/>
以渡大軍鎮河中善撫綏遺民爲之立石頌徳絳觧二州則<lb/>
公所招徕蔽遮潼關秦人不敢東向二年復從大将軍征漢<lb/>
中奉詔還軍中道因疾而薨實八月之三日也年五十有七<lb/>
上下羣臣議贈公推忠翊運宣力懷逺功臣光禄大夫湖廣<lb/>
<pb n="KR4e0004_SBCK_002-9a"/>
等處行中書省平章政事柱國追封蘄國公謚曰武義卜以<lb/>
九月二十一日葬扵應天府上元縣鐘山郷之幕府山<lb/>
上親臨奠而百司繼之祭幄相望聮絡原野時人以爲榮公<lb/>
娶方氏追封蘄國夫人繼室田氏封蘄國夫人側室朱氏余<lb/>
氏子男三人鐸田氏出鑑朱氏出鎮余氏出公通經史大義<lb/>
事太夫人以孝聞輕財仗義意氣磊落而尤有志扵事功值<lb/>
元祚将終其才弗克盡施然而　真主龍飛扵羣雄之中<lb/>
公即䏻識之卷甲韜戈率衆臣附坦然而不惑可謂上知<lb/>
天命下本人心者矣由是昭𬒳　寵眷倚之以心膂用之爲<lb/>
爪牙十餘年間屡從征討茂績竒勲著稱當世存則安富尊<lb/>
榮加以爵位薨則䟽封賜謚賁及九泉令名垂扵竹帛重禄<lb/>
延扵子孫公其可以不朽矣臣濂謹拜手稽首述辭于碑系<lb/>
之以銘深懼不足以稱　上報功之意銘曰扵䓇<lb/>
大明受命于天如日之再照于八埏<hi>其一</hi>于時康公江險之<lb/>
<pb n="KR4e0004_SBCK_002-9b"/>
恃大軍西来視如平地<hi>其二</hi>巨礮轟雷物莫敢櫻何戰弗潰<lb/>
何守弗傾<hi>其三</hi>天人攸歸勢何敢抗知㡬先来率衆内嚮<hi>其</hi>
<hi>四</hi>皇帝曰嘻有附匪䟽予開誠心遇尔不疑<hi>其五</hi>爾礪矛鋋<lb/>
爾部士卒助予四征以寕方國<hi>其六</hi>公拜稽首賜死爲生誓<lb/>
殫報效如無餘齡<hi>其七</hi>孰爲不庭率師徃討矯如翼如風馳<lb/>
電掃<hi>其八</hi>東吴西楚蹴陳駕張身經百戰兇竪始亡<hi>其九</hi>大<lb/>
将北伐同取汴洛出鎮于蒲恤其孤弱<hi>其十</hi>蔽遮河潼以銕<lb/>
爲關誰敢操戈睥睨其間<hi>其十一</hi>玄龜負碑以頌遺愛民亦何<lb/>
心恩義斯在<hi>其十二</hi>從伐漢中迢迢西征有命班師中道而薨<lb/>
<hi>其十三</hi>帝念将臣血戰之苦将疇其勲錫以茅士<hi>其十四</hi>孰不壽<lb/>
考以樂承平公胡嬰疾隕魄泉扄<hi>其十五</hi>帝情憫悼恩命絡繹<lb/>
穿山爲堂畢兹窀穸<hi>其十六</hi>名垂扵史禄延干家翩然而逝公<lb/>
復何嗟<hi>其十七</hi>史臣造文大書深刻以昭公勲有永無極<hi>其十八</hi>
　　大明故資善大夫御史中丞兼太子賛善大夫章公神<lb/>
<pb n="KR4e0004_SBCK_002-10a"/>
　　道碑銘<lb/>
嗚呼是爲吾友龍泉章公之墓𥘉予未識公時輙稔聞其名<lb/>
及公應聘而起同赴于南京同舘于青溪同出入禁署以傋<lb/>
顧問如是者四三年私竊以謂生我者父母知我之至者唯<lb/>
公而巳不知公何爲去予而遽死矣乎有善孰予相孰知我<lb/>
瑕疵而攻之乎神道之銘公之子特以爲屬肝膓百裂其何<lb/>
能綴緝言辭乎相知之深者不爲之則鋪張君子之休羙不<lb/>
識當屬之誰乎因收淚而序之曰公諱溢字三溢姓章氏處<lb/>
之龍泉人逺祖有曰巖者仕宋以兵部尚書守泉州始家于<lb/>
南安至唐康州刺史及又自南安遷建之浦城及生福州軍<lb/>
事判官脩脩生光禄大夫檢校太傳西北面行營招討制置<lb/>
等使持節高州諸軍事髙州刺史仔鈞娶練氏生子十五人<lb/>
其苐三子獻誠仕南唐爲銀青光禄大夫檢校司徒献誠生<lb/>
文錫仕宋爲秘書省校書郎文錫生都官郞中重又自浦城<lb/>
<pb n="KR4e0004_SBCK_002-10b"/>
遷于龍泉子孫遂爲龍泉人重生吉吉生順順生公琛公琛<lb/>
生世安世安生舉舉生宗宗生郷貢進士輔輔生聞義聞義<lb/>
生用之用之生强宗強宗生煥文則公之髙祖也曾祖諱斯<lb/>
立祖諱格父諱遇孫母某氏公之始生其音如鐘父母疑為<lb/>
不祥㡬棄不舉及成童嶷然荘重不習郷井輕儇態諸兄出<lb/>
應科繇頗爲儕類所侵苦公忿曰彼徒謂我弱尓吾不自厲<lb/>
豈爲男子耶乃徃受事縣官即有曲者舉正理直之衆始愧<lb/>
服比弱冠從郷先生王剛叔㳺從事扵正心脩身之學既又<lb/>
聞金華爲文獻之邦間出㳺以咨叩其統緒浙東憲使秃堅<lb/>
不花請與語恱之巳而改官陜西要公與俱至虎林心忽驚<lb/>
悸力辤而歸扺家父病巳革越八日而逝人以爲純孝所感<lb/>
至正壬辰蘄黄妖冦自閩犯龍泉公與從子存仁避亂山中<lb/>
而存仁爲冦所執公心計曰吾兄止有一息不可便無後挺<lb/>
身出謂賊曰兒㓜無所用我願代之賊聞公名方出重購以<lb/>
<pb n="KR4e0004_SBCK_002-11a"/>
求及得公大喜賊帥𣣔問計公正色拒之曰若等皆有父母<lb/>
妻子顧爲此㓕族事耶賊怒繫之柱以刀磨其脅曰不降者<lb/>
且死公曰貪生惡死固人常情然吾終不爲不義屈賊愈益<lb/>
怒曰汝誠不畏死邪公曰死即死何畏乎賊壮之不敢加害<lb/>
公夜紿守者乗間脫身歸乃集里民爲兵不旬日擊却之䖏<lb/>
州府判官以兵来龍泉欲盡誅平民詿誤者石抹將軍冝孫<lb/>
實總兵政公走麾下說曰将軍知賊之由乎曰不知也公曰<lb/>
貧民迫扵凍餒故相挻而從盗誠得一循吏招輯之民即乎<lb/>
民耳今不出此而肆行剪屠是殆楊湯以止沸也不識可乎<lb/>
石抺将軍曰善微先生言事㡬敗即檄判官毋擅殺石抹將<lb/>
軍服公噐識留幕下與議軍事其平属縣慶元及建寕之浦<lb/>
城松溪羣盗公有力焉上其功江浙行省丞相康里公承制<lb/>
授公将仕郎龍泉縣主簿辤不受海冦起黄岩掠㳂海郡縣<lb/>
行省命石抺将軍守台城台之寜海民亦爲變攻圍台城急<lb/>
<pb n="KR4e0004_SBCK_002-11b"/>
石抺将軍飛檄召公爲援公方退居田里得将軍檄卽起曰<lb/>
吾邦非石抺将軍人且盡爲枯骨今一旦有急政我報徳之<lb/>
秋也集趫勇少年数百人晝夜行至城下約內外夾擊賊遂<lb/>
潰海冦亦遁去寕海大饑豪民吴甲蔣乙積粟不糶公言扵<lb/>
石抹将軍将軍因属公行縣振之公至縣即抵二豪罪發其<lb/>
粟振餓夫其尤困者俾僧作糜食之公還龍泉龍泉亦歲儉<lb/>
大家有粟高其直且不發公先以私田易粟貸里人乃行勸<lb/>
分之政民受其惠為多隣邑青田潘惟賢爲盗而龍泉監縣<lb/>
寳忽丁貪虐無状民因導潘攻縣治寳怱丁棄印走公同其<lb/>
帥王剛叔召豪傑與賊戰敗走之縣治遂復行省給銀幣為<lb/>
賞寳忽丁懼棄職獲罪而愧公有功乃謀害公公方賛元帥<lb/>
黑的兒間府處城未敢發㑹帥府問寳怱丁罪遂結李溪惡<lb/>
少拒命首害剛叔于家帥府檄兵襲擊之寳怱丁遁去扵是<lb/>
䖏之上縣盗皆蠭起行省移石抺将軍以行樞宻院判官分<lb/>
<pb n="KR4e0004_SBCK_002-12a"/>
治䖏州公謂石抺将軍曰松陽小醜不速平将飬成大患邪<lb/>
将軍曰唯君處之公乃遣千戸曹勝安督兵授以方畧一戰<lb/>
盡降之分院上其功行省陞承事郎松陽縣尹又辭不受元<lb/>
帥葉君琛攻鄭㓂扵麗水屢爲所敗分院調公及樞宻院都<lb/>
事胡君深合討之公與胡君統軍至浮雲賊衆来迎戰並山<lb/>
爲長陣兵旣接我軍張左右翼夾攻之賊大敗直搗其巢穴<lb/>
賊望見公来拜巳曰我非為㓂者待我殱此海蠻即降矣海<lb/>
蠻謂葉君所部海軍也公曰吾不知他特捕反者爾賊爲內<lb/>
外二砦公麾兵踰外砦立壁或疑壁扵兩砦間非利公曰非<lb/>
爾軰所知我旣踰外砦則內砦疑其巳降而外砦亦計其疑<lb/>
巳一砦相疑破賊必矣壁未完賊突至相持未有勝負公麾<lb/>
竒兵横擊賊奔北卽移兵圍內砦数重下令急攻遂陷之執<lb/>
鄭寘諸法外砦亦降行省復授福建行省檢校官㝷又改除<lb/>
奉訓大夫䖏州路總管府判官皆不受南行臺治書侍御史<lb/>
<pb n="KR4e0004_SBCK_002-12b"/>
銕木烈思分臺于婺長鎗軍叛迫其城治書遣從事楊迪徵<lb/>
師扵公公勒所部軍就道長鎗軍聞公至輙引去省憲交章<lb/>
薦于朝除武徳将軍僉浙東都元帥府事又辭不受或疑爲<lb/>
要名公曰吾所將皆鄉里子弟使其肝腦塗地而吾獨取功<lb/>
名弗忍為也青田賊吴英掠婺之金華永康東陽諸縣聚衆<lb/>
猖獗公議討之分院乃調兵屬公及胡君與賊屢戰皆敗之<lb/>
賊勢蹙縛其黨張貴李興甫等出降遂昌凶右戸閉糴土豪<lb/>
周天覺嘯聚殺之元帥胡君徃討天覺負固不服乆之始請<lb/>
降公曰此賊不殄必貽後患胡君不聽受其降巳而天覺果<lb/>
以復叛誅始天覺之未降也執其黨與三百人繋諸獄至是<lb/>
胡君欲盡阮之公執不可得生全者十六七時天下日入扵<lb/>
亂公結廬匡山上自號曰匡山居士屬其子曰兵将至矣汝<lb/>
曹其保障州里乎巳亥冬王師克䖏州公又避地入閩中<lb/>
今上皇帝遣使以束帛召公公乃幡然而起與青田劉君基<lb/>
<pb n="KR4e0004_SBCK_002-13a"/>
麗水葉君琛金華宋濂同赴召至建業入見　上問勞曰<lb/>
我爲天下屈四先生耳然四海紛紛何時定乎對曰天道無<lb/>
常惟徳是輔惟不嗜殺人者能一之耳　上曰卿等其㽞<lb/>
輔予矣亡何擢僉營田司事巡行江東兩淮之境田荒蕪及<lb/>
畊墾者皆分籍之差稅頼之以便公以疾在告者乆<lb/>
上時遣使存問暨疾小愈即入謁　上見其来喜曰疾其<lb/>
瘳乎何遽出也一日　上怱念公詢于中書左司都事張<lb/>
来碩曰章溢日来康強否来碩對曰温日夜念母不置而以<lb/>
主上遇之厚不敢以言欝欝成疾耳　上即命公歸省賜<lb/>
以白金文琦而㽞其季子存厚干京師淛東始設提刑按察<lb/>
司即擢公僉其司事尋命還䖏州代總制胡君入朝而爲有<lb/>
厚娶胡君女賜賚優渥且俾存厚入侍　皇太子以示親<lb/>
信胡君出師温州復召公還守䖏州饋餉供億䂓措無缺而<lb/>
民不知勞及師旋即以總制事　付胡君而還其部王師平<lb/>
<pb n="KR4e0004_SBCK_002-13b"/>
荆楚設湖廣提刑按察司遷公僉司事公入見　上慰勞<lb/>
之曰紀綱之事今属卿矣公旣至覩荆㐮多廢地遂建議分<lb/>
兵屯田且以控制北方計爲便　上曰所言甚善苐未暇<lb/>
耳湖廣行省鎮撫囬囬怙勢作威輕重人罪以為常公㢘得<lb/>
状坐以法曽未㡬河內道按察使宋思顔以淛東憲史事不<lb/>
白下獄而淛東按察使孔克仁僉事王璹亦以事被逮辭或<lb/>
連公公憂懼不知所為　上遣太史令劉君基喻公曰予<lb/>
素知章溢守法令毋疑也旣而胡君以兵入閩䧟沒䖏州之<lb/>
境皆動揺　上命陞公淛東按察副使徃鎮之平陽瑞安<lb/>
浦城福寜軍民等事皆隷焉公辤曰臣前任淛東無状同列<lb/>
皆獲罪而臣獨蒙寛宥今若加陞擢則益重臣過疆埸之事<lb/>
臣身任之萬死且弗避副使之命臣不敢拜　上重違其<lb/>
志命仍僉淛東按察司事比至山寨或巳叛公宣布　詔旨<lb/>
軍民皆感動乃誅其首叛者餘皆帖帖青田夏清聞胡君敗<lb/>
<pb n="KR4e0004_SBCK_002-14a"/>
與福建叅政范昌大合㓂慶元龍泉時官兵盡戍浦城城中<lb/>
僅足自守公召舊部義兵使據要害列木柵為屯勢相聮絡<lb/>
别命元帥祁興季汶卽龍泉縣治亦環植木城賊聞不敢犯<lb/>
公長子存道𥘉以元帥戍浦城及是有　旨命存道提兵為<lb/>
㳺擊而公即䖏城坐鎮之公謂父子相統扵律不宜乃上奏<lb/>
請罷存道官不允兵戍浦城者以食不繼為病　上以属<lb/>
公洎淛東行省右丞李公文忠李公欲運䖏州粮餉之公以<lb/>
為舟車不通而軍中所掠粮甚殷請拘入官而均給之兵食<lb/>
乃足青田稅官金甲發其同僚白乙匿官課乙既誅死而甲<lb/>
恣為姦利公訊之甲善口給辨數不置公曰汝罪伏巳明奈<lb/>
何欲以口舌撓法乎其辭遂屈　上知為公所鞫當不冤<lb/>
命斬之建寜守将阮徳柔遣使來納欵人咸以為詐公曰陳<lb/>
有㝎據全閩勢必不能容故徳柔為圖自全計非詐也以其<lb/>
事聞　詔許徳柔以元官守本郡命比下徳柔果為有㝎所<lb/>
<pb n="KR4e0004_SBCK_002-14b"/>
并公因㽞其使厚存䘏之温州茗洋周遂卿恃山險常為冦<lb/>
鄰邑皆患之而郵傅之通平陽瑞安者亦為所要遮公命存<lb/>
道合平瑞總督孫安之兵禽斬遂卿中書命䖏州造海舟若<lb/>
干艘并僉溪船戸為水軍其戸凡一千既有領之者而又隷<lb/>
于軍府役繁而事擾公上奏設水軍千戸所專統之䖏多山<lb/>
而少田軍需恒不足胡君為奏免唯輸硫黃白藤于朝而行<lb/>
省復有所科公屡以為言罷之水軍千戸任惟淵朱仲欽共<lb/>
戍青田會冦至仲欽逆戦而惟淵赱還仲欽以無援故敗公<lb/>
斬惟淵以徇遣指揮何世明擊冦赱之惟淵乃胡君所任信<lb/>
者既伏誅部曲莫不股栗浙江行省叅政朱亮祖總兵取温<lb/>
州公調何世明以軍從温州平公聞其掠人子女命鎮撫林<lb/>
理徴之各部送還其家海隅既寜公請朝京師　上報曰<lb/>
吾知卿在邊良苦俟平吳當即召卿尓及浙西諸郡皆平<lb/>
上遣使召公且命分兵征八閩而存道守䖏州公既入見<lb/>
<pb n="KR4e0004_SBCK_002-15a"/>
上嘉奨甚至且諭羣臣曰章溢雖儒臣父子宣力一方㓂盗<lb/>
盡平其功誠不在諸將後公再拜謝不敢當明日　上召<lb/>
問征閩諸将何如公對曰御史大夫湯和由海道進平章政<lb/>
事胡廷瑞自江西入此固必勝然閩中尤服浙江平章李文<lb/>
忠之威信若令文忠帥師從浦城取建寜此萬全計也即日<lb/>
詔文忠出師如公䇿䖏州之粮其舊額一萬三千石有畸後<lb/>
以軍興加徵至十倍民不堪命公言之丞相丞相入奏<lb/>
上曰吾勞䖏民乆矣詔從其舊温州黄宗雲朱君達来附各<lb/>
授以元帥之職還守其土及我師征温失利輒叛去温既平<lb/>
君達又請降公曰何物小醜叛而復降苟納之是無法矣奏<lb/>
<graphic n="KR1229" url="https://raw.githubusercontent.com/kanripo/KR-Gaiji/master/images/KR1229.png" mimeType="image/png"/>之浙江行省丞　詔作大舟入海徴輸鉅材檄䖏州與諸<lb/>
府同公曰䖏婺之交限以峻險縦有水道何從出且凋攰之<lb/>
民曷以勝此公力言扵省臣止之洪武元年正月　上即<lb/>
皇帝位有事扵太廟公與執事畢越翌日召公及劉君基入<lb/>
<pb n="KR4e0004_SBCK_002-15b"/>
見　上御奉天殿羣臣咸在　上歷陳其功並拜御史<lb/>
中丞公辭不允尋兼　太子賛善大夫公務存大體不屑<lb/>
屑扵細故或以為言公曰憲臺百司之儀表居其職者當先<lb/>
飬人以廉耻使人避而不犯豈直待搏擊為䏻㢤　上親<lb/>
祀社稷會大風雨還坐外朝怒儀曹議禮不合以致天變将<lb/>
殺之公奏曰風雨巳連朝無足恠者縦禮官議有未盡<lb/>
陛下一誠自足以格神明碩寛雷霆之怒　上為之霽威<lb/>
上<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>公甚甞與公及劉君曰二先生年向耄恐感霜露致疾<lb/>
善自衛攝不宜早趍朝也存道部鄕兵萬五千從李公入閩<lb/>
閩平　詔存道以兵從海道北征公持不可曰郷兵農人耳<lb/>
始令征閩許以事平歸農今復調之是爽信也　上不懌<lb/>
而罷公繼論奏曰兵巳入閩者俾還州里昔甞叛<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>之民冝<lb/>
籍為軍使北征一舉而恩威著矣　上喜曰孰謂儒者果<lb/>
迂闊㢤非先生為朕一行無能成兹事者公受　詔遂行比<lb/>
<pb n="KR4e0004_SBCK_002-16a"/>
至䖏州母夫人巳殁公馳還舎援例乞丁憂　詔不允丞相<lb/>
李韓公復貽書道　上眷倚之意而遣存厚還其家公灑<lb/>
泣而出日治戎事惟謹郷兵既集命存道部領由永嘉浮海<lb/>
北行上章乞如律守制　詔仍不允巳而章再上　上覧<lb/>
之為惻然曰吾固知其情不可奪矣但朕憲臺缺人耳遂可<lb/>
其奏存道至崑山走京師聽進止　上諭之曰汝父事朕<lb/>
宣勞為多今汝又帥師北上尚勉立事功以無忝爾父則予<lb/>
汝嘉因授以䖏州衛指揮副使戍于上黨尋移平陽公自䘮<lb/>
母夫人悲戚過度居常忽忽若無以自存者及營宅兆親負<lb/>
土石而感疾益深子女見之皆相顧悽愴公曰勿憂也吾父<lb/>
母幸以安厝祖宗丘墓幸粗整飾歲時薦饗幸有條序吾庶<lb/>
㡬無憾苐荷　國厚恩未䏻報効此為慊耳臨終親友何濬<lb/>
来候曰當收歛此心毋有所執滯公曰吾乆巳知之遂薨扵<lb/>
龍淵之私苐實洪武二年夏某月某日也享年五十又六訃<lb/>
<pb n="KR4e0004_SBCK_002-16b"/>
聞　上甚憫悼乃親撰文遣官即其家祭之以其年某月<lb/>
日塟扵某山之原公娶陳氏勤儉恭淑克盡內助子男三人<lb/>
長即存道明威将軍䖏州衛指揮副使次存誠次存厚女二<lb/>
人長適陳某次在室孫男四人集慶集恭集善集正女二人<lb/>
公性䔍扵孝友父䘮未塟而盗發里閈室廬𬒳焚公稽䫙籲<lb/>
天火至柩所而㓕事母夫人備極孝飬每事必得其驩心與二<lb/>
兄别居巳乆既創苐龍淵請二兄同居以奉母怡怡之情藹<lb/>
如也先世有墓祠曰標慶菴公起其廢一新之且益田以供<lb/>
祀事而定祭享之禮命孫子世守之其扵宗族里黨患其子<lb/>
弟無所扵學則創龍淵義塾延碩師以教之患其死者無所<lb/>
扵塟則以玉峯西崗為義阡聽其薶瘞焉又以王剛叔實鄉<lb/>
郡之賢者而石抹將軍能忠扵所事即龍泉劍水之陽作祠<lb/>
宇祀之曰忠賢祠盖凡可以聳善扶義者無不為也公状貌<lb/>
宏偉噐局夷曠而撫世酬物一本扵誠一循平禮義外若和<lb/>
<pb n="KR4e0004_SBCK_002-17a"/>
緩而其臨大事則論議諍辨不避權勢必折衷扵理而後巳<lb/>
其與學士大夫談聖之道如味飴蜜尤篤尚伊洛之學甞曰<lb/>
古人為學皆躬行實踐人倫日用之間無非學也今人以記<lb/>
誦詞章為務特學之末事耳故公扵章句之習皆不以屑意<lb/>
而扵綱常之大端有關扵世教者恒切切為人言之生平務<lb/>
在濟人利物嘉言善行人皆能道之不可勝紀也余竊聞之<lb/>
章為東南著姓自五季以迄于宋代多顯者內則兩制八座<lb/>
外則州牧邑宰皆未甞無其人親提師旅捍衛鄊州䏻成其<lb/>
勲名唯太傳公為尤盛閩人至今道之公當元季紛擾羣盗<lb/>
四起磨牙吮血而桒梓為墟公談笑而起皆劓殄之無遺育<lb/>
䖏之民至今思之扵是聲光流顯上致　萬乗之知持節諸<lb/>
部執法中臺其功業視太傳公疑若過之此無他太傳公之<lb/>
所遭者衰世公之所際遇者有道維新之朝也古人所謂能<lb/>
光扵前人者公其有焉予敢評隲公行勒諸堅珉以垂示永<lb/>
<pb n="KR4e0004_SBCK_002-17b"/>
乆扵戯金或可銷也石或可泐也公之功不可忘也銘曰<lb/>
五季之亂殺氣昏大傳隻手障南閩西巖結壘兵雲屯狗䑕<lb/>
偷竊方<graphic n="KR0813" url="https://raw.githubusercontent.com/kanripo/KR-Gaiji/master/images/KR0813.png" mimeType="image/png"/>紛怒来欲以一氣吞隂功上聞帝為欣敕生蟄蟄<lb/>
千子孫白笏堆床如爛銀匡山繼之譽益振方頥踈髯目電<lb/>
焞音吐鴻鬯鐘在軒蚩蚩赤子扇妖氛額抹絳帕手握<graphic n="KR1689" url="https://raw.githubusercontent.com/kanripo/KR-Gaiji/master/images/KR1689.png" mimeType="image/png"/>嘯<lb/>
呼不異鬼鬽羣公起長驅汗且奔一障仡立無邊塵較之太<lb/>
傅功或殷重徽疊照絶等倫<lb/>
大明天子御紫宸濟濟萬國咸来賔束帛往聘東海濵加以<lb/>
禄爵恩寵新庸田使者勞徕勤繡衣行部照清春貪夫宵遁<lb/>
不待晨一朝南徼将星湮括山恍㧾失嶙峋狐狸跳舞騁妖<lb/>
神　帝曰汝溢汝老臣整汝戎斾旋汝轅公車戾止集吏<lb/>
民導宣威徳語複諄有叛命者䤋以徇<hi>叶</hi>坐鎮鄊城如虎<lb/>
蹲大兒㳺擊左右廵四郊帖帖多柔馴召還執法居諌垣長<lb/>
跪敷奏嬰<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>鱗萱堂風慘逝驚魂上表陳情達　帝閽哀<lb/>
<pb n="KR4e0004_SBCK_002-18a"/>
號負土自築墳因劬致疢亟返真聞之孰不淚霑巾公知學<lb/>
術歸一原時㪺濂洛漑本根所以不坐枝葉繁文事武備道<lb/>
乃存黄膓題湊蔵山樊大書遺行勒堅珉傳千百載欺無諼<lb/>
宋學士文集卷第二　鑾坡集卷第二<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_047-1a"/>
宋學士文集卷第四十七　芝園集卷第七<lb/>
　　鄭節婦黄氏傳<lb/>
黃爲浦江著姓自隋唐以來即有聞而宋隆興癸未進士度<lb/>
亦其族也其居<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>山者曰德清有女曰琇字守貞生賦淑姿<lb/>
不失故家遺範父母愛之爲其選良配元至正已丑冬十二<lb/>
月歸同縣鄭氏瀛字仲容守貞年甫二十奉上接下無愆礼<lb/>
人稱其賢明年仲容髀患疽流注肌覈間一潰一興纍纍如<lb/>
連珠百藥弗驗守貞扶掖卧起附膏於𥿄而更敷之雖甚乆<lb/>
無懈怠意又六年仲容殁守貞自矢不再適且曰生爲義家<lb/>
婦死爲義家鬼敢失節以玷旌門乎其志堅凝屢有撼之者<lb/>
不少動寒燈孤幌澹然能自安遂命仲容從子柎爲其後守<lb/>
貞今四十九矣及見柎授室生弍子熛煁朝夕受其孝養云<lb/>
昔者孔子稱宓不齊之善而歸於魯國之多賢盖觀感而興<lb/>
非有資於賢者要亦未易以成名也今鄭氏之家十葉聚食<lb/>
<pb n="KR4e0004_SBCK_047-1b"/>
至大<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>亥甞旌為義門其䂓度整肅如嚴霜烈日可畏而可<lb/>
仰其德義之涵濡又如春風和氣之薰蒸不自知其入人之<lb/>
深故其化行教洽過其門者猶率德勵行而乖戾之慮消况<lb/>
為其家之婦者乎宜守貞執節之堅而循礼之謹也傳曰一<lb/>
家仁一國興仁其理誠不誣㢤予官儀曹時郡國多以節婦<lb/>
事行來上輒聞報下褒異其門閭觀風使者或以守貞為言<lb/>
甚有不彰明之者乎異日烏頭雙表之樹與旌門後先輝映<lb/>
不亦一家之盛羙㢤予故輯其事為傳文一通衣冠之士儻<lb/>
有扶植彛倫為任者尚見諸賦咏以同其傳焉<lb/>
　　故愚庵先生方公墓版文<lb/>
嗚呼自我齊國文公紹伊洛之正緒號為世適益衍而彰傳<lb/>
道受業者㡬徧大江之南而天台為極盛時則有潘子善氏<lb/>
林叔㳟氏趙㡬道氏兄弟以及杜仲良氏如此者不能徧舉<lb/>
皆見而知之推原體用之學敷化弘治而風動於四方重徽<lb/>
<pb n="KR4e0004_SBCK_047-2a"/>
疊照於斯為至流風遺俗迄今猶有未泯若我愚菴先生方<lb/>
公其殆聞而知之者歟先生諱克勤字去矜姓方氏其裔出<lb/>
睦州玄英處士于宋初十五世祖廿四府君某始遷寜海侯<lb/>
城里曾大父重桂鄊貢進士大父子野父烔元鄞縣儒學教<lb/>
諭母葉氏宋丞相夢鼎從曾孫女也先生㓜而端凝五歲知<lb/>
讀書自辨章句十歲暗記五經諸老先生嘖嘖愛賞目為神童<lb/>
年埀弱冠徧窮濂洛關閩遺書及尋鄊先逹授源委凡渉性<lb/>
命道德之秘窮研探索寝食為之㡬廢因喟然嘆曰為學必<lb/>
合天人而後可舎是非學也至正甲辰甞一踐塲屋言國家<lb/>
利害峭直無所顧忌有司不敢取飄然東歸益閉户潜心于<lb/>
一卦一爻必欲驗諸事為至於天文地形礼樂刑政及制度<lb/>
名物之屬亦辯析歸於至當如指諸掌㑹海民為變江浙行<lb/>
中書檄吳江同知金剛奴募民為水兵先生詣金剛奴謂曰<lb/>
民計窮而為盗未為盗者亦挻挻欲動柰何授之以兵是謂<lb/>
<pb n="KR4e0004_SBCK_047-2b"/>
增盗非禦盗也金剛奴怒不荅既而水兵果於中道殺護吏<lb/>
逃去從盗金剛奴踰垣走折一足始悔曰吾不從方先生言<lb/>
以至於此未㡬侍御史左荅納失里至郡招諭劉都事基為<lb/>
之副先生上書陳勦殄之畧不宜姑息都事韙其言而不能<lb/>
用遂致郡縣䧟沒民罹塗炭先生發憤入山谷採松栢食之<lb/>
累日不返當路延先生入幕府先生謝曰我辟糓乆矣弗足<lb/>
與人間事也吳元年冬<lb/>
大明兵取台州先生欣逢<lb/>
真主之出乃大有為之時　䟽舉賢才安人心黜豪強除暴<lb/>
歛明教育十餘事将上之未果洪武二年詔立郡縣學以訓<lb/>
導辟先生樂於育才即起應命負笈來從者至百餘人先生<lb/>
據經陳義曲暢旁通㡬無毫髮遺憾聞者皆淪肌浹髄薫為<lb/>
善良俄以母夫人春秋髙力辞而歸諸生追之者踵相接學<lb/>
舎為空四年夏<lb/>
<pb n="KR4e0004_SBCK_047-3a"/>
朝廷聞先生賢欲致之部使者袁君宏以書幣來徴先生以<lb/>
母老不忍離左右辟去旁縣郡承使者風㫖雜逮婣連督索<lb/>
之先生上　京師兩詣執政固辭執政竒先生材命就銓曹<lb/>
試考覈入格名列苐二　上特命知濟寧府事階朝列<lb/>
大夫錫之冠帶以行先生至官爲書一通懸於康衢諭<lb/>
上愛養元元之意民有所不平詣府自言禁吏胥不得呵問<lb/>
日引耆耋坐語訊以得失郡學官缺孔子廟堂頽圯聘前進<lb/>
士爲師弟子貟有未備者選𥙷之役浮屠以葺廟堂廟南鑿<lb/>
爲泮池傍列兩序闢射圃於廟北造弓矢樹正鵠日一再視<lb/>
學親爲正句讀較中否屬縣之内社各立學學凢數百區學<lb/>
子繫籍者二千人兵浚號爲最盛始有詔民闢廢田者閱三<lb/>
載乃稅吏徼近功不俟期歛之復以田定起科繇民益隋田<lb/>
不增闢先生與民約定爲簡書列爲丁産爲上中下三筭等<lb/>
復折爲三毎有徴發恒視書爲則吏不敢並縁爲姦歲且暮<lb/>
<pb n="KR4e0004_SBCK_047-3b"/>
轉戎衣于燕時有令役民舟者有誅别郡以牛車從事天雨<lb/>
雪牛僵死于道破産者十八九民請以舟就役僚佐畏令難<lb/>
之先生曰吾知從民便抵法非所辭也即載以舟具白山東<lb/>
行中書省省義不問郡倉絶糧省檄民七百里轉粟靑州民<lb/>
病不能適漕運者自淮安輸濟南道出郡境先生欲就輸郡<lb/>
倉而俾濟南致靑州告于行省弗听即以聞户部户部奏可<lb/>
行省臣愧之郡城壊故事築以兵指揮使挾貴人勢當五六<lb/>
月聚民萬餘治之民不得田哀號而即工聲聞数里先生奮<lb/>
曰民病不救惡用二千石為宻聞中書同官疑且得罪不敢<lb/>
署名先生獨署之胡丞相惟庸以聞即日<lb/>
詔罷先是不雨先生袒跣徧禱群祠涕泣卧祠下誓不雨不<lb/>
還至是　詔下民驩呼而散大雨如注是歲五糓俱熟民歌<lb/>
曰孰罷我役使君之力孰成我黍使君之雨使君勿去我民<lb/>
父母自是連二歲三禱皆有年五年秋隣境盡蝗先生省愆變<lb/>
<pb n="KR4e0004_SBCK_047-4a"/>
食稽首告天夜聞空中甍甍聲燭之乃飛蝗蔽天而過郡獨<lb/>
有年民有赴愬者随事則决大者笞辱小者諭遣之不㽞案<lb/>
牘尤慎於庶獄月録日省不使乆淹或文有未具時作麋徧<lb/>
食之夏秋之稅毎命斛卒持槩髙下出其手或至累旬不収<lb/>
民兢指倉為穽先生令民自㮣斛卒歛手不敢出氣遇将西<lb/>
成預移文與民期民争来輸不遣一吏而稅當先登江西浙<lb/>
西二行省運糧百萬濟寧水陸數千里先生視如部民不使<lb/>
有錙銖怨懟舊比毎斛益四升以禆蠧耗先生憫其道逺言<lb/>
于朝蠲之府召州縣官屬皆役皁隷徃徃索賂無厭先生下<lb/>
信符置郵無敢不至者信符之籍以印識而中分之吏托月<lb/>
日稽違以媒利先生私藏之緩急有程一自巳出復行其法<lb/>
於封内壹以信符召民民得竟并力耕桑襁負来歸者相望<lb/>
于道𥘉赴官時户僅三萬稅萬餘石三年之後稅以石計者<lb/>
十四萬四千七百户亦増至六萬有竒二州二十縣家有積<lb/>
<pb n="KR4e0004_SBCK_047-4b"/>
粟野無餓莩羊牛鷄犬散𬒳郊坰富庶充實如承平之世至<lb/>
於社稷山川諸祀先生脩崇壇壝嚴飾器服或樹名水於周<lb/>
垣之外　如儀制無有所闕水驛在西門内<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>陋汚濕居者<lb/>
弗寧先生料㨂材木候農之隙更作於城南庭堂室房弘敞<lb/>
逾昔冬寒河涷驛舟不行今舟人伐木為炭穿土穴藏氷因<lb/>
其餘力以成事功泗水經郡城南通淮江北引河濟地勢髙<lb/>
㵼搆石為牐而時畜洩之魯橋棗林二牐歴歲乆壊石滇河<lb/>
中舟道難之役牐丁絙壊石治灰而甓之故以葦囷庤粮大<lb/>
屢為災教民為陶瓦營屋百餘間申戒火令編民居為曹伍<lb/>
遞相救恤其患遂止大将軍魏國徐公達副将軍曹國李公<lb/>
文忠統士馬十萬之燕駐郡稍乆要官勢吏爭索粮芻相膠<lb/>
葛于前先生依序酬决無不如意一軍稱能永嘉侯朱公亮<lb/>
祖将舟師数百艘北征河水涸舟膠不可動脅先生曰即趣<lb/>
五千夫浚河否則以軍法論日且暮先生不忍煩民泣禱於<lb/>
<pb n="KR4e0004_SBCK_047-5a"/>
天夜二皷天雨黎明水起数尺舟竟去莫有言者先生為政<lb/>
以風化爲急務以德勝佐貳始雖倨慢先生委誠待之卒自<lb/>
愧服武夫悍将不知礼乆亦化戢在官縱無事終日冠衣坐<lb/>
堂上召諸吏授以書詩法律或公牘堆几群辨方譁先生片<lb/>
言折之各心恱而去性不喜近名常自誦曰近名必立威立<lb/>
威必至害人吾不忍為也府庭之間不陳杻械革鞭懸楹間<lb/>
示不妄罸省憲考績為六府最八年春入朝<lb/>
皇上以為善治民錫燕儀曹使踐其舊職瀕行奨諭有加且<lb/>
曰政成當顯用卿秋八月知曹縣事程貢嘗以不職不笞心<lb/>
銜之上封事言状　詔御史楊某㢘按楊通程故人恐程坐<lb/>
誣罪易民服潜索先生過事踰兩月無所得乃捕府中卒吏<lb/>
盡繫之傍掠無完膚無一可問者楊更與其吏謀誣先生用<lb/>
倉中灰葦時十月固未嘗附火而葦則苫公宇垣實無私用<lb/>
者先生不與辯遂就逮民號呼填道随行百餘里者将千数<lb/>
<pb n="KR4e0004_SBCK_047-5b"/>
先生次子孝孺上書政府大臣願以身爲軍贖父罪不報竟<lb/>
謫役江浦會空印事起吏又誣及之孝孺復草䟽将伏闕上<lb/>
訴而先生殁於京師九年冬十月二十四日也夀僅五十又<lb/>
一孝孺與兄孝聞奉柩東歸十年春二月二十四日窆於縣<lb/>
東北深灣章施山之原礼也先王娶林氏諱姬婦道爲一族<lb/>
冠先十五年卒至是合塟生子二人即孝聞孝孺孝聞年十<lb/>
三居母之䘮不肉食至服除人以純孝稱之女一人再娶王<lb/>
氏諱在生女一人未彌月而王卒少房董氏育之董氏生子<lb/>
一人曰孝友二女皆在室未行先生靣白如玉須眉秀整不<lb/>
妄咲語動容周旋必合礼法兵亂負母逃入深谷兩踵血流<lb/>
遇二弟訓育備至終身未嘗失色與人交率真任質不事表<lb/>
襮不以乆近爲冷熱立談之頃洞見肝膈南冠過郡者必以<lb/>
米醪饋之不能歩者僦舟車送之萊蕪丞陳川欲迎母爲養<lb/>
厄於無貲出錢五千助之同列以事奪禄買布帛給其用且<lb/>
<pb n="KR4e0004_SBCK_047-6a"/>
日延之對食乆而不衰脫逢其飲醉投案大詬而去待之益<lb/>
㳟及酒觧來謝陽若不知者曰昔之夜吾亦醉矣不識君何謝<lb/>
也生平奉養簡素不服紈綺御一布𫀆数年載不易日不再<lb/>
肉不治官事輒却肉不食所守廉甚絲毛不取諸人毎行縣<lb/>
以物自随杯湯不肯受兖州守因童進二水瓜笞童十召州<lb/>
吏還之郷人有爲饒陽令者以燖雁侑書力却去乃巳𥘉至<lb/>
官時禄米一斛可易金三両以軍食告乏月取十斗爲食餘<lb/>
悉儲于倉或尤其迂不恤也晚年益加畏慎晝所爲之事夜<lb/>
則白於天俯仰皆無愧怍榮辱利害恒視之若一坦然不疑<lb/>
古所謂體道成德之人先生誠庶㡬焉其爲文章質而不華<lb/>
平而中理有汗漫集若干卷傳學者云濂私自念齊國文公<lb/>
之薨始一百七十又九年而其學寖微譁世取寵者徒剽掠<lb/>
爲談辯誇多闘靡者務組織爲篇章文公所以扶世教淑人<lb/>
心者率棄爲空言故其臨事之際仰攫俯拾唯恐利不入槖<lb/>
<pb n="KR4e0004_SBCK_047-6b"/>
至有庸夫賎豎之不屑為者嗚呼可嘆也已有如先生聞風<lb/>
而興乃能誠求實踐參前倚衡儼若上帝鑒臨<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>養旣純發<lb/>
舒自異仁民善俗之政至今人人能道之夫命雖正於斯而<lb/>
其率性㑹道無愧於文公者尚皦然弗誣也孝孺乆從濂受<lb/>
經頗知先生行事之詳於是歴叙其故而繫之以銘銘曰<lb/>
堂堂齊公命世之雄伊洛正傳實為大宗入天出人完傳翼<lb/>
經有遏必䟽無幽不明疇不皷篋千里來過燦如聚星惟台<lb/>
獨多流光所及寧有翳昏掲彼日月輝于天門逝者沄沄㓕<lb/>
景銷聲不有人豪聞風孰興倚歟先生行知尊聞養氣弗餒<lb/>
克乾塞坤實孚名随上徹九天鶴書翩翻降於丘園爰自布<lb/>
韋專城以居象笏朱衣於赫其儀寵㤙之加其廣無垠曷以<lb/>
報之誓不顧身敷宣帝仁逹于齊氓以煦以嫗以致其亨民<lb/>
或勞只如魴之頳乃平更繇俾遂其生黠胥舞文其貪若狼<lb/>
乃障乃防而扼其亢人相告言乆嬰亂離父母孔爾我胡弗<lb/>
<pb n="KR4e0004_SBCK_047-7a"/>
歸千百爲群其來如雲操厥耰鋤以播以耘我行其原萬桑<lb/>
沃然俯瞰于隰黍苗芊眠鄰多孽蝗刺天而飛避不入境絶<lb/>
類有知真儒之效小試則殷誰曰漢吏專羙其循太龢薫蒸<lb/>
郁紛輪囷自此而升何澤弗臻天命止斯傷如之何視天方<lb/>
髙淚如懸河我又傒嘆數竒則然中心無慊生順死安善人<lb/>
殄瘁斯道之衰顧瞻無依胡寕不哀崔崔者岡渺渺者陂其<lb/>
中有墳千載之悲<lb/>
　　金華安化院記<lb/>
金華安化院在縣東二十里舊號安國宋治平二年更今名<lb/>
嵩頭陀法師所立道塲稽諸傳記法師名逹摩西域人梁天<lb/>
監十七年自金陵携鐡魚磬耒烏傷之香山尋於龍腋置寺<lb/>
普通元年南行經余山江水大溢法師張蓋水中亂流而濟<lb/>
至稽亭塘發善慧大士神蹟創伽藍于來山已而西入金華<lb/>
建龍盤寺以及今院後入㓕於龍丘資政殿學士洪文安公<lb/>
<pb n="KR4e0004_SBCK_047-7b"/>
作郡志時既失於蒐輯不載院之縁起而復謂法師以吳赤<lb/>
烏二年實建龍盤夫赤烏二年係已未嵗天監十七年則戊<lb/>
戌也凢歴二百八十年當是時法師之齒又不知其㡬矣何<lb/>
其夀耶他不足徴者蓋可知已院既多歷年所其佛菩薩護<lb/>
法天神諸像乃唐貞觀元年所雕宋慶歷三年重加藻繪<lb/>
國朝洪武十年冬十月郡之善士唐良胡貞及比丘宣政各<lb/>
飾其一悉塗以黄金良又勸聚群力以畢其餘其釋迦寳殿<lb/>
舊構於宋淳熈三年歲乆弊壊元至正十七年冬十二月住<lb/>
持元厚新之其潮音堂至正四年冬十二月主僧宗㫖作之<lb/>
其七佛殿建扵太㝎三年秋七月三觧脫門造於至正元年<lb/>
秋九月皆住山祖良成之其兩廡仍宋德祐元年之舊庫院<lb/>
復營於元延祐元年冬十一月則諸僧捐貲之所致也精進<lb/>
沙門彌堅今巳甲乙嗣𥙷其處念院故無碑碣詢謀于衆命<lb/>
其徒永琇齊賢詣青蘿山中徴文以爲記濓聞之西域之僧<lb/>
<pb n="KR4e0004_SBCK_047-8a"/>
來中夏者自攝摩滕竺法蘭之後代不絶人往往以宣譯教<lb/>
相建置𣑽宇為急如法師者亦其一人也菩提逹摩之耒在<lb/>
普通二年正與法師同時雖曰絶去文字以矯末流之弊而<lb/>
其理行貳人固兼取籍教悟宗之言奈何後世岐而二之禪<lb/>
則直䆒心源以文句為支離教則循序進脩以觀空為虚妄<lb/>
互相訾嗸去道逾逺然以宻意言之依性說相非息妄修心<lb/>
者乎破相顯性非泯絶無寄者乎以顯示言之真心即性非<lb/>
顯明心性者乎軌轍雖若稍殊䆒其歸極則一而巳奈何後<lb/>
世岐而二之此濂之於法師不能無所感也斯院乃法師肇<lb/>
立歴代嗣守遺緒随成至保雕像於七百餘年之乆外籍勝<lb/>
囙内修覺觀理事雙至不即不離其於逹摩氏之道固未始<lb/>
有異也嗚呼悕矣是尚可與俗人言㢤濂嘗過院中見二豫<lb/>
章圍可十五尺許欎欎然如車蓋屹立於門氣象森邃不問<lb/>
知其為古招提矧居是者多樂善好施而永琇等又頗注意<lb/>
<pb n="KR4e0004_SBCK_047-8b"/>
禪教不敢堕於一偏有足嘉者故勉從其請而發吾之所感<lb/>
授之以文非為𥙷郡志之闕緇素讀之必有蹶然而興起者<lb/>
具官縣人宋濂記<lb/>
　　毗盧寳藏閣碑<lb/>
烏傷之墟有山鬱盤名伏龍山山㒹有寺號爲龍夀宋治平<lb/>
中又更聖夀寺廢巳乆莾為荆榛元泰定末有大道師千嚴<lb/>
長公飛錫而來從者如雲一弹指頃幻成樓閣導師示寂後<lb/>
十貳載北丘如海來𥙷其處四象悅服如公在時十貳時中<lb/>
常作思惟金口所宣十二分教受時之者發明自性此烏可<lb/>
闕乃與勤舊良𣏌是圖西往姑蘇扣諸檀度所施白金数将<lb/>
十鎰奉以為贄於福嚴院請致毗盧大藏尊經滿六百軌稛<lb/>
載而歸郷之善士至四三千奔走往迎爰自山麓以逹殿堂約<lb/>
二里所來道耦立各各合掌次弟受經而傳逓之縦横錯綜<lb/>
無弗及者琅凾旣登頭靣接足礼佛而退海之與𣏌又復思<lb/>
<pb n="KR4e0004_SBCK_047-9a"/>
惟有經無閣與無經同何以自表啓人敬心孜孜持暦徧走<lb/>
民間欲聚銖黍以成丘陵𣏌弟德隣素樂真囙尽心化導惟<lb/>
日不足又有僧脩宣勞其間歴七年乆始見功緒乃撤舊堂<lb/>
載築載營均齊合度無有傾陊於是命工伐木於林琢石于<lb/>
山造陶於原鍜鐡于冶総総林林不戒而趨而其<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>人曰陳<lb/>
新氏亦絶葷肉率涖役<lb/>
國朝洪武龍集丁已陽月斯届其日乙卯始奠梁楹閱六十<lb/>
旬乃訖厥功閣敝五間髙七尋周以明軒觚　騫飛蚩尾衝<lb/>
霄猶如化宫影落天半中像大悲具千手眼左右千佛飾以<lb/>
黃金種種荘嚴華侈勝特東西相嚮列以長龕櫕布庋格妥<lb/>
至諸都索怛覽藏毗奈邪藏阿毗曇藏其爲功德微妙難思<lb/>
邦定因果窮䆒性相埀範四儀嚴制三業研真顯正覈為摧<lb/>
邪無所不具無所不感有信礼者如聞世雄出大音聲天風<lb/>
海潮震盪空際一歴耳根萬劫不磨重閣之下仍設髙座演<lb/>
<pb n="KR4e0004_SBCK_047-9b"/>
說妙法以聳人天龍鬼之聽遐邇之人來㳺來瞻舉手加額<lb/>
歎未曾有海復來謁請述記文用告來者是纉是葺永乆不<lb/>
壊我聞法蔵總為五千四十八卷以别計之凢六百億三萬<lb/>
一千八百八十八字之多於一字中各有點畫於點畫中各<lb/>
備形聲是名為字積字至於三百四百或千萬言是名為經<lb/>
積經以至恒河沙數無有窮極悉㑹于一是名為心譬之於<lb/>
佛自一至十自十至百自百至千千佛千身於一身中各具<lb/>
手眼是名為佛一有不具於相則乖大慈悲父以一佛身用<lb/>
表千身示現神變出千千眼傎到捧執靡不如意是名大慈<lb/>
大悲之道是名法藏或微或顯不越一心心外無法法外無<lb/>
物千佛各具不見其少大悲通具不見其多此何以故淸浄<lb/>
海中微塵刹土佛身充滿無有限域天地日月河山草木飛<lb/>
走㳺泳洪纎髙下有情無情或出或没在佛身中舉無外者<lb/>
雖其手眼至那由他及無筭數亦不見余况止一千由此而<lb/>
<pb n="KR4e0004_SBCK_047-10a"/>
觀手眼同徧於虚空界不見一隻亦猶契經充塞宇宙不覩<lb/>
一字無體之體無文之文終日里露徧照十方歛藏于宻𥘉<lb/>
無一髮茍以凡情妄加度量如刀割水非狂則愚金華居士<lb/>
逢此勝縁驩喜踊躍記閣成事意有未尽復說謁曰<lb/>
我聞善慧師善巧度迷情建立大機輪中含三乘教運行纔<lb/>
一周功與持誦齊後代踵遐軌嚴飾日益勝黄金暨丹砂栴<lb/>
擅衆香等合成大寳藏湧現<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>海中大龍負之出天魔鬼神<lb/>
衆手持刀劍具護法禦不祥苟一撼動之循環不復停光色<lb/>
聲香類一一相奮軋如談若空義聞者得殊利誠以寳輪轉<lb/>
衆法與之俱法轉心亦轉頓悟在刹那此以何囙緣乃獨尊<lb/>
閣之膠執於一隅森列衆星比如如屹不動曷以發群機其<lb/>
於立法𥘉寜不稍乖戾當知一切法本來常寂静静為動所<lb/>
基非静動奚寄動靜二俱泯始不為　轉來升斯閣者日見<lb/>
衆寳凾周遭逐心旋不翅風雨疾囬視他轉輪昭昭涵萬象<lb/>
<pb n="KR4e0004_SBCK_047-10b"/>
清浄若止水毫髮不動摇方知非動靜不受有相攝若人以<lb/>
相求執燈入寳山竭力若窮探得一而遺十紅日行中天衆<lb/>
寳皆現前一覧心目了無有隱遁者此豈有竒因不為相縳<lb/>
故我今稽首礼作此法藏偈千佛爲證明同歸大悲海<lb/>
　　金剛般若經新觧序<lb/>
金剛般若經世尊第四時所說中更六繹互有不同唯童壽<lb/>
本詳畧適中甚得義趣名僧達賢箋之者亡慮千餘家唯天<lb/>
親無着二論師探索微隱不失說經本意無著以一十八住<lb/>
為義天親以二十七疑為宗發明理観事行之詳破一切執<lb/>
㫁一切疑至於智境相耶能所俱妙三觀之圓融三諦之冥<lb/>
泯即一而三即三而一盖有不可思議者矣其經之至中夏<lb/>
殆将千年或顯或晦各繫其時若論遭逢之盛則未有如今<lb/>
日者也欽惟<lb/>
皇帝陛下𢡟昭大德建中于民欲使感發自新一歸至化嘗<lb/>
<pb n="KR4e0004_SBCK_047-11a"/>
以　三界大師行深願重其利濟群生爲甚急演說言教雖<lb/>
多而金剛經專言住修降伏而與心經楞伽二經大㫖略同<lb/>
其舉揚心學最切乃　詔天界禪師季潭泐公㑹江南禪教<lb/>
有學諸師參用古註而定其說於是季潭與演福法師大璞<lb/>
玘公同加箋釋且懼二論師文㫖玄奥學者未能卒䁱因據<lb/>
貳十七疑而革蕭統分弟之陋仍推問荅深意而䆒脉絡之<lb/>
貫通務令明白簡切而免纏繞支離之患既成諸師重加校<lb/>
訂始入奏於　華盖殿<lb/>
皇上覧而可之　勑同新箋二經鍥<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>流通季潭貽書俾濂<lb/>
序其事濂以昏耄為辞雙林住持南翁凱公復來請之甚力<lb/>
乃為言曰　西方聖人以一大事囙緣出現於世無非覺悟<lb/>
群迷出離苦輪　中國聖人受　天眷命為億兆生民<lb/>
主無非化民成俗而躋於仁夀之域前聖後聖其揆一也金<lb/>
剛經凢五千八百二十四言掲之篇端從長老須菩提以至<lb/>
<pb n="KR4e0004_SBCK_047-11b"/>
菩薩但應如所教住不過三百九十六耳三問三荅之間其<lb/>
大體咸具已無餘藴矣而乃躡前語跡㫁後疑情展轉滋多<lb/>
直至二十有七方止其諄諄善誘欲啓人信觧者爲何如㢤<lb/>
皇上自臨御以耒宵衣旰食勵精圖治礼樂刑政粲然備舉<lb/>
所以裁成天地之道輔相天地之冝以左右民者既無所不<lb/>
用其極今又彰明内典以資化導唯恐一夫不獲其所其<lb/>
設心措慮實與諸佛同一慈憫有情所謂仁之至義之盡者<lb/>
也於戯盛㢤濂㓜齡時輒讀金剛感應傳見其所紀神異事<lb/>
甚衆然皆持誦精誠之所格持誦猶爾况通其義趣者乎又<lb/>
况達性相二空而歸於一實境界者乎殊盛之利誠未易窺<lb/>
測也誦是經者冝思　皇上之太德孳孳焉以進道為<lb/>
念斯可也不然則天龍鬼神實鍳臨之可不畏㢤洪武十一<lb/>
年六月<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>丑朔前某官金華宋濂謹序<lb/>
　　佛心普濟禪師緣公塔銘<hi>有序</hi>
<pb n="KR4e0004_SBCK_047-12a"/>
我佛如來演說三乘十分三教蓋欲利益有情絶類離倫直<lb/>
躋覺路固渉不思議妙境至有挿一莖茅設一浄食亦號為<lb/>
佛事者夫事有大小而心無大小一念之起即徧二千三千<lb/>
融攝終歸實際又烏可以形跡論㢤予於佛心普濟禪師之<lb/>
事不能忘言焉師諱自緣其號曰㑹堂俗姓陳氏台之臨海<lb/>
人父某以書詩爲業人稱為石泉處士母某氏感竒夢而生<lb/>
師氣骨不凡翛然有出塵之趣毎入招提見像變𣑽夾必互<lb/>
跪合爪作皈依状處士君見之謂其母曰是子如靑蓮花水<lb/>
不能沾豈俗能淹邪乃命從四明白雲寺観公為弟子觀公<lb/>
愛其容止脩雅言辭温簡出内典授之讀年十七薙髪受具<lb/>
足戒趺坐一室日以縳禪為事已而還台謁同郡天寧日溪<lb/>
泳公泳公一見輒加獎予使居右右為執侍尋陞掌鑰泳遷<lb/>
住杭之浄慈師從其行浄慈居五山之列號大叢林四方龍<lb/>
象咸耒棲止師自是咨决心要知觧且日至漸息群念期造<lb/>
<pb n="KR4e0004_SBCK_047-12b"/>
<pb n="KR4e0004_SBCK_047-12b"/>
人天宮矣事聞于朝授師金襴法衣及錫今號仍卑報㤙寺<lb/>
額以寵異之師既受命復自念曰上之㤙侈矣顧塵居雜遝<lb/>
塵氛襲人無以稱淸浄宏偉之觀爰擇地縣北五里而近大<lb/>
橋之陽林樾蒼潤蔚為神靈之壤新建報㤙禪院一區晨夕<lb/>
帥其徒以祝釐報上為務由是兩地之間鐘魚互荅有若西<lb/>
東家焉元季政亂海上兵動烽火漲天三閣與寺皆鞠為茂<lb/>
草之塲師䀌然傷心又以興復為已任持鉢行化聚落中随<lb/>
其地建華嚴傳經之㑹演說因果屠沽為之易業於是施者<lb/>
四集師仍於桃源夾河兩提悉甃以石建傑閣三楹間命工<lb/>
塐佛菩薩天神諸像畢工未乆而師厭世矣師一旦早作無<lb/>
疾如平時索浴更衣屬諸弟子以見性為急且曰吾明日将<lb/>
逝至期呼筆書偈怡然委順時國朝洪武戊申三月某日世<lb/>
壽五十九僧臘四十二龕㽞七日顔貌如生茶毗得舎利無<lb/>
筭其上首祖溢智榮正珪等以其年六月二十一日奉遺殖<lb/>
<pb n="KR4e0004_SBCK_047-13a"/>
樹塔於寺界相之西北偏祖溢以郷先生夏克復所序行業<lb/>
介予學子方孝孺耒徴銘予聞華嚴有四種法界其三曰理<lb/>
事無礙所謂理事無礙者在有而不廢無雖動而不離靜譬<lb/>
如水與波焉真空不礙幻有即水以辨波幻有不礙真空即<lb/>
波以明水縁生假有二相雙存者也師今熾然建立雖堕事<lb/>
為而能無所染着竞全於真理其有得華嚴者歟銘以昭之<lb/>
以示後之人銘曰<lb/>
臨海有上士夙依如耒智自著福田衣晝夜為佛事憫諸求<lb/>
法者經行山澤中倀倀無所依乃就古伽蓝汛掃得清净床<lb/>
第及衾枕以至觸噐等無不皆現前来者一如歸了不生怖<lb/>
畏非惟身安穏飢虚獲充實雜華與净土最是方便門建閣<lb/>
造經像俾人生敬信更闡大伽藍普施無量法入者輙攝受<lb/>
共趨涅槃城豈知劫火起尽化為煨燼中心鐵石堅誓圖興<lb/>
復計未能暢本懐竟歸宗㓕海四衆悉悲慟大法無繫故奉<lb/>
<pb n="KR4e0004_SBCK_047-13b"/>
此設利羅樹塔安置之龍鬼當訶護時現大神通有如住世<lb/>
時不示生㓕相生㓕二皆空是名三昧力<lb/>
　　净慈山報㤙光孝禪寺住持仁公塔銘<lb/>
佛㓕度後波羅奈王収佛舎利用七寳造塔為作銘記名曰<lb/>
逹舎婆陵迦有塔之有銘尚矣後世學佛者道尊行崇其殁<lb/>
也囙刻石以表其藏自大法入中國晋宋以來甞間一見焉<lb/>
碑版焜煌始盛於唐宋之際及今净慈禪師之示㓕旣塟舎<lb/>
利灵骨於金華北山随世變遷理則然也山之麓其上首弟<lb/>
子件繫得悟出世之因耒徴塔上之文其義實應古法濂不<lb/>
敢辭師諱普仁字德隱族趙氏㜈之蘭溪人文端母楊淑貞<lb/>
皆名䆠家師生有出塵之思年十歲往依金華寳石演法院<lb/>
月公月公號秋潭嘗主閩之囊山於人慎許與獨以逺大期<lb/>
師俾習讀東魯西笁諸書師性爽朗即能領觧義趣十四祝<lb/>
髮受具足戒二十有慨然求道之志危坐逹旦期息妄緣時<lb/>
<pb n="KR4e0004_SBCK_047-14a"/>
鄰院智者住山了然義公以大辨之子慧朗之孫丕振臨濟<lb/>
之宗師往造焉入室問荅機鋒逓相奮觸電掣霆奔義公命<lb/>
為侍香乆之出㳺閩浙江湘凢名刹所在必求諸尊宿以證<lb/>
其所悟無不改容礼之東陽煇公方主湖之道埸豔師之能<lb/>
文請掌外記自是聲稱籍籍起叢林間武林雙徑江南諸寺<lb/>
之最主僧南楚說公召師分座說法及說公遷化古鼎銘公<lb/>
來𥙷其處益推敬師且謂相見之晚師猶不敢自足聞月江<lb/>
印公在育王雲外岫公居天童亟走四明見之相與辨詰無<lb/>
虚日徴以宗門機緣大而沙界小而毫芒無不収攝巳而還浙<lb/>
水西相羊於名山水間逹人勝士日㳺衍而激正法旁及於<lb/>
辭章者唯覺隱誠公笑隱訢公為最宻風簷月牖語蝉連不<lb/>
能休至忘寢食元至正乙丑始遷寳石山中乙未從部使者<lb/>
之請出世金華西峯净土禪寺瓣香酬㤙實帰於義公蓋表<lb/>
其所自得也時天下大亂師知事不可為鳴皷而退戊戌冬<lb/>
<pb n="KR4e0004_SBCK_047-14b"/>
大明皇帝親帥六師取婺州巳亥春■幸智者禪寺見其山<lb/>
川深秀而法席上虚特<lb/>
詔師主之一坐十五夏唱道之外小大室宇咸爲𥙷葺一新<lb/>
别築燕居於寺之西麓曰潜庵将有終焉之志吳元年丁未<lb/>
處之連雲持公府檄起師主持不听洪武戊申韶之南華不<lb/>
逺三千里致州侯之命耒聘亦不從杭之中笁其請如南華<lb/>
又加勤焉師惠然欲徃郡守鍾某意惜其行從容問師曰佛<lb/>
法有重輕邪曰否曰佛法旣無重䡖師位寜有崇卑邪師一<lb/>
咲而止净慈居五山之一非耆學碩望莫堪尸之甲寅之秋<lb/>
使者自武林凢三至師乃起而應之開法筵之日黒白環听<lb/>
者于人各挹深飲醲嘆咏而去師尤以興壊起廢為急時有<lb/>
化主安净者頗有人縁施者麋至師以礼延致之方将大見<lb/>
設施乙卯春秘書事起有誣智者寺僧購名尽以歸者事下<lb/>
刑曹刑曹以師舊主智者當知其是非逮而質焉事将白師<lb/>
<pb n="KR4e0004_SBCK_047-15a"/>
忽示微疾於京師寓舎屈指計曰今夏五月矣左右曰然曰<lb/>
此八月八日最良吾将逝矣至期整衣端坐而逝雖當溽暑<lb/>
容色不變其徒用茶毗法從事収骨還塟其年某月日也僧<lb/>
臈五十世夀六十有四師風措孤峭不樂與非類狎逢學行<lb/>
之士輒敬之如賓師縦無儋石儲亦必乆留不厭故薦紳服<lb/>
其偉度樂與過從如王御史叔善故教授仲申二公名德重<lb/>
當世尤與師為金石交善談論終日不倦玉實珠聮纚纚絶<lb/>
可聽尤能汲引後進随資誘掖克底于成有三會語若干卷<lb/>
山居詩一百首傳于世其嗣法上首智者志文景德原昭云<lb/>
云所度弟子懋建云云云濂竊惟大辨之道門庭森嚴氣局<lb/>
苞歛故出其輪下者多内衷誠慤而直趨最上菩提𥘉不假<lb/>
葩澤衒鬻於外如義公者亦其人也師旣因之得法見其真<lb/>
實可信不疑於是出世度人聲聞流布無間北南雖以百越<lb/>
之逺亦願一臨其地師之為人所企慕者從可知矣晚涖南<lb/>
<pb n="KR4e0004_SBCK_047-15b"/>
屏道價益重巋然如魯之靈光奈何縁業僅止於斯而師無<lb/>
意於人世矣惜㢤濂與師交者頗乆歸為序其尽靈語以傳<lb/>
復書其事俾鐫諸塔其不可知者不敢妄意而勦入之也銘<lb/>
曰<lb/>
大辨之門総攝群機棒喝交施飈旋雲飛誰為之孫乃克肖<lb/>
似奮迅直前是真獅子大方巖巖髙風莫攀一弹指間衝破<lb/>
命関掌記集雲分席双徑出世西峯大施政令繼遷靈源芳<lb/>
泉可㪺灑以楊枝普潤焦枯聲光四達争相挽致百越之區<lb/>
亦耒交䟽南屏崔崔名列五山龍鬼護經非賢孰干四衆驩<lb/>
呼迎師往住旛華塞塗觀者如蝟擊大法皷出大音聲百蟄<lb/>
方㝠一雷尽驚我法将隆我緣已㓕生㓕何心紅爐飛雪寳<lb/>
幢之仆聞者心推翠竹黄花亦若茹哀實際如如衰則何有<lb/>
仰瞻中天白月在斗<lb/>
　　故樓母吳氏墓銘<lb/>
<pb n="KR4e0004_SBCK_047-16a"/>
予旣銘先友樓釐君之墓樓君妻吳氏復卒其子仁與恕泣<lb/>
而請曰先母極孝于姑姑年耄氣逾弱左右手不能用先母<lb/>
夙興持櫛具以徃請姑坐榻上親理髮施膏沐訖鞠躬揖而<lb/>
退旦旦如之雖遇寒之折膠暑之流金不廢復聞宗老言爾<lb/>
母之賢也胡可及也蘋蘩之薦無不蠲潔閫内之政無不雍<lb/>
順輿䑓媪御之賎未嘗聞叱咤之聲相爾父治家不䘏勞勩<lb/>
時粥環釧以佐饗賓之<graphic n="KR3258" url="https://raw.githubusercontent.com/kanripo/KR-Gaiji/master/images/KR3258.png" mimeType="image/png"/>彼知飾珠玉侈衾衣以相夸詡其<lb/>
視婦道為何事世非無女婦也如爾母者㡬何人仁等日夜<lb/>
腐心恐斯言聞者鮮也盍若登之於文乎敢以墓上銘為請<lb/>
予曰吾母陳淑人其賢與爾母正類常思樹表墓道而一時<lb/>
故老凋䘮竟無從求文爾之情為可矜實與予同也因不敢<lb/>
以荒陋為辭嗚呼爾母固賢矣使爾兄弟自言終渉乎愛私<lb/>
今則出於宗老之口其有不誠者邪嗚呼爾母始得隂之正<lb/>
德而無幽吝之氣者邪金之精者聲必宏以爾母之賢又何<lb/>
<pb n="KR4e0004_SBCK_047-16b"/>
患不逺聞邪吳氏諱正字德貞義烏人吳樓世通昏婣父泗<lb/>
母頴吳氏年二十一來歸享夀七十又九以洪武丁巳十貳<lb/>
月二十五日卒其月二十九日合祔夫墓在縣之　鄊西<lb/>
山之原三子仁恕愿仁恕皆從予受經良儒也一女適将仕<lb/>
郎鄱陽縣主簿方良玉孫一椿女二適吳榮丁宗元云銘曰<lb/>
女位乎隂孰乘乎陽婦德惟柔孰亢乎剛苟不失厥常乃家<lb/>
之慶叶西山之岡是為賢母之藏後千百年慎母變更<lb/>
　　國史研銘<lb/>
濂為國史遂以官名硯勒銘于隂誕敷<lb/>
帝制宣人文赤光如虹爥軋坤後千百載傳愈新<lb/>
宋學士文集卷第四十七　芝園集卷第七<lb/>
<pb n="KR4e0004_SBCK_047-17a"/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_019-1a"/>
宋學士文集卷第十九　鑾坡集卷第九<lb/>
　　恊晨中寥辭一首<lb/>
鬼谷仙人畫列禦㓂御風圖以獻其師四十二代天師真人<lb/>
真人號冲虚子而唐封禦㓂之號實曰冲虚此其圖之所以<lb/>
作歟濓竊觀之髯松奮張有風泠泠然起扵其中霞光發舒<lb/>
閃鑠無定禦㓂方乘飈回旋龍裳鵉帶凌亂不可止遥見神<lb/>
山隱起大瀛海上旭日一點如火海濤噴薄迎之濺沬而舞<lb/>
珠景物遼夐令人情塵銷霣直超鴻濛間嗚呼仙人之畫竒<lb/>
絶矣蓋以嫓真人非果在扵禦㓂也真人或飛神上謁太清<lb/>
排空馭氣靡所不之將真人之似禦㓂乎抑禦㓂之同真人<lb/>
乎是未可知也濓因造恊晨中寥辭一篇真人或咏扵淵精<lb/>
之區九都衆真當有彈八瓊太璈耒和之者庶㡬後天而終<lb/>
可以凋三光者乎至若禦㓂寓言旬有五日而後反者微㫖<lb/>
巳備見其書兹可畧云辭曰<lb/>
<pb n="KR4e0004_SBCK_019-1b"/>
帝青洞真陽太飈恒鬰敷凝神歘上征行與灝氣俱飛輪入<lb/>
溟涬九光開翠荂腰佩白琥囊吻薦紫琳腴曲龍有丈人持<lb/>
節下明都㖟以八辰秘攝御萬象𥘉陟彼方文䑓大招許瓊<lb/>
暉廓落黃演炁陽堂明梵樞開明戊已功玄契曲晨機羲娥<lb/>
俯倒景流光駐熈夷靈集動千載視之若斯須稽首方諸君<lb/>
同餐燕胎芝請授長生籙浩刼以為期<lb/>
　予老矣諸書皆忘去此卷雖乆留齋中不克題就今日退<lb/>
　朝稍早逍遥禁林凉颸飄飄然吹衣神情爽朗有若慿虚<lb/>
　而行歌天上遂濡毫賦此他日煉丹仙華山中九轉功成<lb/>
　當與冲虚神㳺八極握手一咲何翅三千年也<lb/>
　　冲虚室銘<lb/>
冲虚二言廼玄門之關鍵道學之符徵也嗣天師張公取以<lb/>
自號復名其齋居金華宋濂為掇其義而為之銘銘曰<lb/>
惟其冲足以全玄黃之功惟其虚可以幹造化之樞盖和以<lb/>
<pb n="KR4e0004_SBCK_019-2a"/>
盎扵四體而空以涵夫中腴壹脗契乎自然曽弗爽扵無為<lb/>
迎扵先而不見其合推扵後而不見其離雖恍惚其有物竟<lb/>
孰探其㡬微彼專氣如伏雌抱一若嬰児以大道之難言姑<lb/>
假象而示斯神明之胄為世玄師約萬言之喉衿貫一理之<lb/>
妙機瓊䑓小史執筆受書掇三洞之隱文請掲之扵座隅<lb/>
　　題金書法華經後<lb/>
右金書法華經七卷廼一軍校破燕都時所獲欲焚經取金<lb/>
以資日用其苐七卷巳燬軍校之父愀然弗寕遽持前六卷<lb/>
售于銕塔禪師禪師傾衣盂酬之未幾髙麗蔡洪司丞匍匐<lb/>
求觀觀已<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然泣曰此洪所書以報父母之恩者也戎馬紛<lb/>
紜逃難觧散豈意扵此重見之禪師益神異其事乃粉黄金<lb/>
為泥介舊友穆庵康公請𥙷書其亡予既書巳合爪言曰是<lb/>
經在䖏天龍護持将燬而弗之燬垂亡而弗之亡此何以故<lb/>
盖将放如来之慧光破衆生之重昏也雖然經之功德不繫<lb/>
<pb n="KR4e0004_SBCK_019-2b"/>
有無洞照十方𥘉無一字火不能<graphic n="KR0778" url="https://raw.githubusercontent.com/kanripo/KR-Gaiji/master/images/KR0778.png" mimeType="image/png"/>金不能書一渉有為即<lb/>
苐二義學佛之士又當扵此而參之也禪師名善慶號雲房<lb/>
古林茂公之法嗣年己八十純實無偽行舊主正覺禪師院<lb/>
今退栖蔣山之西菴云洪武癸丑冬十一月二十九日冬至<lb/>
翰林侍講學士金華宋濓記<lb/>
　　瑶芳樓記<lb/>
瑶芳樓者常孰虞君子賢燕居之所也瑶芳者何古桐琴之<lb/>
名子賢以重購得之間一撫弄其聲翏翏然如出金石如聞<lb/>
鸞鳯鳴如與仙人劒客共語扵千載之上子賢樂焉則以謂<lb/>
世之名樓者衆矣高駢之迎仙謂其泝遐情也其失也誕張<lb/>
建封之燕子謂其興新懐也其失也靡韓建之齊雲謂其凌<lb/>
髙清也其失也侈吾皆弗敢蹈其非欲專斯樓之羙者舎斯<lb/>
琴也其孰能當之遂以瑶芳名其樓而列圗書扵中當風物<lb/>
清朗白月獨照神情遐冲夐出世外子賢㯶冠鶴氅自凾道<lb/>
<pb n="KR4e0004_SBCK_019-3a"/>
而升復取琴鼓一再行乆之演而爲紫琳之操其辭曰有堅<lb/>
者石中含精矣其白如肪爗有瑛矣五音繁㑹鏘然而鳴矣<lb/>
客有與子賢同志者從而賡之曰豔質兮非華陽卉兮非奢<lb/>
折秋馨兮遺所思望羙人兮天涯歌巳相視而笑金華宋濂<lb/>
聞其事唶曰古之人好樓居者豈欲夸靡麗而為榮觀㢤盖<lb/>
臨隂幽之室則其情歛以揫䖏陽明之居則其情暢以舒隨<lb/>
境而遷因物而著其亦人理之常者乎况夫宫角之相參羽<lb/>
徴之互奏禁其忿慾之邪宣以中龢之正其扵學問之功又<lb/>
未必為無所助所以先生長者無故不去之盖有以也雖然<lb/>
君子盖不物扵物不物扵物則凡紛然而来前者皆吾性情<lb/>
之發舒或懸崖邃壑或平墅曠林雖非層構可以闔闢陽隂<lb/>
而清風徐来萬籟皆動曲澗流泉復助之為聲勢五音泠然<lb/>
愜心而溢耳太龢融浹内外無間有不翅聽子賢之琴扵兹<lb/>
樓之上矣此無他逹人大觀無地不為樓無聲不為琴也苟<lb/>
<pb n="KR4e0004_SBCK_019-3b"/>
局滯於一室之間適其意則有之而蹈道則未也有若子賢<lb/>
盖學道而有所得者故濂敢以是說告之子賢愽雅好古絶<lb/>
出流俗之上吾友楊君㢘夫極稱其爲人謂䔍扵士行而尤<lb/>
孝其親云<lb/>
　　佛性圓辯禪師净慈順公<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>川瘞塔碑銘<hi>有序</hi>
濂自㓜至壮飽閱三蔵諸文粗識世䧺氏所以見性明心之<lb/>
㫖及㳺仕中外頗以文辭爲佛事由是南北大浮屠其順世<lb/>
而去者多以塔上之銘爲属衰遅之餘諸習皆空凡他有所<lb/>
請輙峻拒而不爲獨扵鋪叙悟縁評騭梵行毎若不敢後者<lb/>
盖欲表般若之勝因啓衆生之正信也有如佛性圓辨禪師<lb/>
者濂安得而不銘諸按其嗣法苐子行圓所造年譜師諱智<lb/>
順字逆川温之瑞安陳氏子也有翁媪精脩白業旣没蓮華<lb/>
現門屏間師之大父母也翁生道羡娶婁氏屢至哭子其情<lb/>
不勝哀乃塑智者大師像事之一夕夢僧頂有圎光逆江流<lb/>
<pb n="KR4e0004_SBCK_019-4a"/>
而上招婁氏謂曰吾當為汝之子及窹而有娠師旣生羙質<lb/>
夙成年五歲即從季父學季父引生徒渡溪抵萃墅師力欲<lb/>
相隨季父怒麾之還已而溪暴漲季父生徒皆溺死然自少<lb/>
不喜畜髪翛然有塵外趣婁氏弗能留七歲俾依仲父慧光<lb/>
扵崇興精舎稍長受具戒扵天寕禪院其父亦樂脩凈觀俄<lb/>
離俗同居精舎中精舎将圯師即恊衆力葺之時年甫十八<lb/>
君子固知其為適用之材暨習法華經歴三月通誦其文慧<lb/>
光尤噐之使出㳺永嘉無相院覺源　法師愛師俊朗挽其<lb/>
為嗣會橫雲岳法師大弘三觀十乘之旨扵水心法明寺師<lb/>
徃而受其說衆推為上首居亡何走鴈山雙峯不契所言復<lb/>
走千佛寺毒海清法師方開演長出御講請師為綱維之職<lb/>
軌範為之肅然毒海入寂師感世相無常嘆曰義學雖益多<lb/>
聞難禦生死即禦生死舎自性将奚明哉遂更衣入禪復走<lb/>
閩之天寳山叄鐡關樞公公圎悟八世孫也授師以心要遵<lb/>
<pb n="KR4e0004_SBCK_019-4b"/>
而行之似有階漸欲依公而住公叱曰丈夫不扵大叢林與<lb/>
人相頡頏局此蠡殻中邪拂䄂而入師下旦過寮<graphic n="KR1008" url="https://raw.githubusercontent.com/kanripo/KR-Gaiji/master/images/KR1008.png" mimeType="image/png"/>然而泣<lb/>
或憫之慰曰善知識門庭髙峻拒之即進之也公聞其事咲<lb/>
曰吾知其為法噐姑相試爾乃廷入僧堂中師壁立萬仞無<lb/>
所回撓雖晝夜明暗亦不能辨踰月因如厠便旋覩中園匏<lb/>
瓜觸發妙機四體輕清如新浴出室一一毛孔皆出光明目<lb/>
前大地倐爾平沈喜幸之極亟上方丈求證適公入府城師<lb/>
不往見水濵林下放曠自如巳而歴抵諸師皆不合又聞千<lb/>
巖長禪師鳴道烏傷伏龍山師徃叩之其所酬應者皆渉理<lb/>
路飄然東歸燃指作發願文細書扵紳必欲見道乃巳復自<lb/>
念非公不足依洊走閩中見焉公偶出逰遥見師喜曰我子<lb/>
今来也越翼日師舉所悟求證公曰此第入門耳最上一乘<lb/>
則邈在萬里之外也乃嘱之曰汝可悉棄前觧專扵參提上<lb/>
致力則将自入閫奥矣師從公言踰五閲月一日将晚參擬<lb/>
<pb n="KR4e0004_SBCK_019-5a"/>
離禪榻忽豁然有省如虗空玲瓏不可湊泊厲聲告公曰南<lb/>
泉敗闕今巳見矣公曰不是心不是佛不是物是何物師曰<lb/>
地上磚鋪屋上瓦覆公曰即今南泉在何䖏師曰鷂子過新<lb/>
羅公曰錯師亦曰錯公曰錯錯師觸禮一拜而退公曰未然<lb/>
也公披大衣鳴鍾集四衆再行勘驗師咲曰未吐辭之前已<lb/>
不相渉和上眼目何在又爲此一塲戲劇邪公曰要使衆皆<lb/>
知之遂将宗門諸語一一訊師師一一具荅公然之復嘱曰<lb/>
善自護持勿輕泄也乆之令掌蔵室㝷請分坐說法公旣捐<lb/>
舘師嗣住院事非惟舉唱宗乘寺制有未備悉𥙷足焉甓驛<lb/>
道逹扵山門踰六七里擇地搆亭以増勝㮣衆方頼之忽爾<lb/>
棄去過杉關抵百丈上迦葉峯渡江入淮禮諸祖之塔經建<lb/>
業回浙中超然如野鶴孤雲無所留礙㝷返永嘉㑹王槐卿<lb/>
造報恩院扵瑞安大龍山首延師爲之主參徒寖盛至八百<lb/>
指師建僧堂棟居之石室巖禪師主江心豔師之爲復以苐<lb/>
<pb n="KR4e0004_SBCK_019-5b"/>
一座䖏師師翩然而徃未㡬又以何山精舎棟宇湫隘不足<lb/>
以容衆拓之為大伽藍為建大雄寳殿及法堂三門兩廡方<lb/>
丈庫院之属而塐像繒壁諸荘嚴事亦次第告完平陽呉德<lb/>
大創歸源寺原援報恩之例請師開山師慈憫心切亦不欲<lb/>
拒旣至為造小大皷鐘魚板法噐而叩撃之授職分班升堂<lb/>
入室皆按清規而行時東海有警元帥逹忠介公帥師鎮台<lb/>
遣使聘師入行府師以逹公方有事干戈絶之弗見逹公慕<lb/>
咏弗置篆<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>川二字遺之師因飯囚戒其勿萌遁逃心即重<lb/>
見日月不乆而赦書至周呉二囚以師為神其後山㓂竊發<lb/>
二囚實為渠魁所絰之䖏焚毀欲盡歸原報恩以師故獨存<lb/>
師終不遑寕䖏避入無礙菴又還歸原朝廷為絳院額賜師<lb/>
今號及金襴法衣師曽不以為恱悉散其衣盂所畜退居一<lb/>
室掘地以為爐折竹以為箸意澹如也温城凈光塔䧺鎮一<lb/>
方年乆将壞方叄政𥘉甞戍其城欲賦民錢葺之命師蒞其<lb/>
<pb n="KR4e0004_SBCK_019-6a"/>
事師曰民力凋敝乆火𦦨炎炎而復加薪吾安忍為之必欲<lb/>
見用官中勿擾吾事若無所聞知可也方諾之師乃定計城<lb/>
中之户餘二萬户捐米月一升月獲米二百石陶甓掄材若<lb/>
神運鬼輸紛然四集鎮心之木以尺計者其長一百五十最<lb/>
難致之師談咲趣辦七成既粗完其下仍築塔殿宏敞壮麗<lb/>
九斗之勢益䧺一旦颶風作其上一成挾之以入海濤衆咸<lb/>
傷之師曰塔終不可以就乎持心益固遣其徒如閩鑄露盤<lb/>
輪相及𦦨珠之類日就月將闌楯硐户一一就緒金鮮碧明<lb/>
猶天降而地湧也縻錢過十萬而工役弗與焉辦章燕只不<lb/>
花出鎮閩省道過東甌夜觀塔燈熒煌知師所造乃謁師問<lb/>
道并談般若經師用漢言而直觧之辨章甚恱顧謂左右曰<lb/>
西天諸師授我以蜜義尚不能相恊今聞逆川師言則心地<lb/>
開明矣亟呼舟同載入閩宣政分院請師住東禪癈刹不一<lb/>
載間殿堂矗如門廡森如蔵庫燁如摶土以設諸像梵容穆<lb/>
<pb n="KR4e0004_SBCK_019-6b"/>
冲各隨相變現靈山一㑹儼然未散畢功之日省院臺府諸<lb/>
官與大毗丘衆共落其成師則曰未也復甃東南二門通逵<lb/>
若干丈營福城東際花蔵海南叄𥘉地三牌門營普庵堂以<lb/>
施茗飲浚湯泉二所以利浴者限以垣墉縈紆其徑路而馬<lb/>
牛無自而入𥙷刋𨳩元蔵經板仍印施之其可以弘濟人者<lb/>
無不為也先是净業慶成東報國舶塔寳月松峯諸寺兵燹<lb/>
之餘莾為荒榛福建行中書将籍其産于官師言於辨章獲<lb/>
仍其舊辨章欲閱大蔵尊經于家或以几席什器難具為辭<lb/>
師令浮屠一百七十人為什分辦扵各刹表以題號一時畢<lb/>
聚仍畫為圖使按圗序次列之給役扵飲饌間者亦更畨而<lb/>
進毎以鐘皷為節後先不紊辨章恱曰使吾師揔戎則無敗<lb/>
北之患矣師俄散財如歸原時恬然而退辨章留之不從㑹<lb/>
雪峯虗席辨章強師𥙷其䖏師不得巳啓行未行先鳩工師<lb/>
二十人徃拯室廬之欹側者旣至絲毫之費咸自巳出緇素<lb/>
<pb n="KR4e0004_SBCK_019-7a"/>
莫不從化有徐子剛者㩀寺之安仁荘收粟萬斛聞師至亟<lb/>
輸還之部使者橐驩自負通楞嚴寳積二經輕視諸人師以<lb/>
關鍵詰之歛袵而去已而思還温方叄政具船迎之千佛院<lb/>
災無有起其廢者師彈指頃千佛閣成未㡬前門左右廡又<lb/>
成俄東甌内附師潜居林泉若将終身江心蘭隱逸禪師市<lb/>
材扵山欲建萬佛閣而年耄力不勝遂以属師師起而應之亦<lb/>
不日而成且為砌釋迦寳殿創觧脫門以至蒙堂經室無不<lb/>
不具足𥘉師采材扵山道經普安院院燬已乆唯山門巋然<lb/>
煙雨中師見之笑曰吾為爾移山門為佛殿何如衆皆合瓜<lb/>
指謝之師為撤瓦輦致故基一毫無所損徐取寺山之木重<lb/>
完僧堂而後返<lb/>
皇上尊尚佛乘召江南髙行僧十人扵鐘山建無遮法㑹師<lb/>
與其列升座演說聽者數千大駕幸臨慰問備至號為一時<lb/>
寵遇竣事還錢唐清逺渭公方主净慈舉師以為代師𥘉不<lb/>
<pb n="KR4e0004_SBCK_019-7b"/>
從繼而嘆曰所貴沙門行者隨縁應世何所容心哉乃振錫<lb/>
而徃浄慈當兵後凋落殊甚師亟還郷召匠計傭竭其筐篋<lb/>
而来欲大有設施而諸僧負官逋者係累滿庭師為之出涕<lb/>
悉代償之㑹　中朝徴有道浮屠以備顧問衆咸推師師至<lb/>
南京僅四閱月沐浴書偈而逝實洪武六年八月二十日也<lb/>
世壽若干僧臘若干二十一日闍維扵聚寳山獲設利無筭<lb/>
得其法者曰文顯曰興富曰某其一即行圎扵是持靈骨而<lb/>
歸建塔扵某䖏以明年　月　日蔵焉師有五㑹語若干<lb/>
卷善財五十三參偈一卷皆傳于世大雄氏之道不即世間<lb/>
不離世間烏可岐而二之我心空邪則凡世間諸相髙下洪<lb/>
纎動静浮沈無非自妙性光中發現苟為不然雖法王所說<lb/>
經教與夫諸祖印心宻旨皆為障礙矣嗚呼道䘮人亡埃風<lb/>
渺瀰焉得逄理事不二有無雙泯者相與論斯事哉師自得<lb/>
道之後坐紫檀座既巳設法度人出其餘力往往荘嚴塔廟<lb/>
<pb n="KR4e0004_SBCK_019-8a"/>
使人為逺罪遷善之歸斯盖近之矣或者不知專委為人天<lb/>
有漏之因夫豈可哉夫豈可哉銘曰<lb/>
大法雖無外兮收攝在一門玄漠不可象兮視之儼若存了<lb/>
不分精粗兮無對乃為尊若涉有情見兮雜糅成贏虧理事<lb/>
本不二兮縦横隨所之渾涵造大同兮徧照光陸離東甌見<lb/>
休徵兮蓮華出屏間異僧佩圎光兮逆流踏波瀾玄符既夐<lb/>
㧞兮何能滯塵寰峩峩天寳山兮鑄鐡為關扉奮迅一朝入<lb/>
兮窺破生死機盡洗結習垢兮真体露巍巍方知有為相兮<lb/>
不離無為宗彈指幻塔廟兮毗盧樓閣同因敬乃生悟兮自<lb/>
外而廓中歴坐古道塲兮手執青楊枝丼露恒四灑兮餐之<lb/>
丼若飴木石𬒳霑潤兮談玄分五時<lb/>
大明麗中天兮佛日同輝昭所資生育功兮欲使隂泠消爰<lb/>
集清凈衆兮梵音撼海潮唯師所說法兮無耳亦當聞一言<lb/>
歴耳根兮千劫不作塵天光下照爥兮恩寵何便蕃卷舒毎<lb/>
<pb n="KR4e0004_SBCK_019-8b"/>
隨時兮孤雲本何心生㓕巳兩空兮遺蹤邈難㝷勒辭在中<lb/>
林兮振德無古今<lb/>
　　鄭仲涵墓志銘<lb/>
鳴呼自道廢民散之後世之爲師弟子者朝離書帷夕若秦<lb/>
肥之視越瘠比比而是有如仲涵之扵予義則師友情如父<lb/>
子也仲涵之死予寕得不哀乎仲涵𥘉年學舉子業把筆爲<lb/>
文春葩滿林色澤明鮮而生意津津敷暢予意仲涵必先登<lb/>
再踐塲屋皆不合有司繩尺仲涵歎曰吾惡用是爲哉乃棄<lb/>
去益潜心秦漢以来諸文章大家無所不窺亦無所不辨畜<lb/>
之既深發之亦盛啇敦周彛籍以五采五就陳列天禄石渠<lb/>
間人見之者雙目輙運眩仲涵復歎曰吾惡用是爲哉又棄<lb/>
去取羣聖人之經而燖温之窮其道德性命之秘質扵濂洛<lb/>
關閩之說乆之充然如有所得仲涵復嘆曰車成矣輪轅羙<lb/>
矣不行何以渉扵逺道乎益思明體而適諸用母夫人病逾<lb/>
<pb n="KR4e0004_SBCK_019-9a"/>
年仲涵保抱扶持終日不離側夜則泣禱于天請以身代忽<lb/>
臋患惡疽不能坐跪鍊藥劑以進膝為生胝夫人病革思食<lb/>
西域瓜既食而卒仲涵見瓜終身弗忍食因懸懸念毋不置<lb/>
氣鬰結弗舒遂得瞶疾迨居父䘮拊膺悲號絶而再蘇者數<lb/>
四杖而後起服雖闕凡遇諱辰却酒肉弗御者七日至期哭<lb/>
奠如𥘉䘮癸夘之夏諸暨戌将謝再興以城叛浦陽與諸暨<lb/>
鄰壌訛言㓂且至群從兄弟皆避地東陽或移金華是年冬<lb/>
㓂壓東陽囊橐皆無遺仲涵時在金華聞之泣盡持所服衣<lb/>
衾徃分之雖身罹寒沍不䘏也從弟澧與妻蚤夭三女傫傫<lb/>
然無依仲涵鞠育盡道各選名胄而配供張之豊逾扵巳女<lb/>
仲涵家義居十世族属頗衆或有疾不擇䟽戚夜必四三起<lb/>
視遇有死䘮急難不顧利害身任之至扵周旋事為之間條<lb/>
理粲然必期扵集且不與人較曲直或以非理相譲但俯首<lb/>
黙受而已其在内之行如此逹之扵其外者尤夥也蘄春王<lb/>
<pb n="KR4e0004_SBCK_019-9b"/>
烈家燬扵紅巾帥其族五十乞食浙河之右仲涵舘之數月<lb/>
而後去同縣騷人貧不能飬母来愬扵仲涵仲涵曰吾何無<lb/>
母可養邪厚周之仲涵負笈從師道遇十餘人襁負其子且<lb/>
行且泣試叩焉則山水暴溢室廬漂沒欲求給縣大夫不食<lb/>
者日再周矣仲涵亟傾篋中錢與之村氓王氏患多男子仲<lb/>
涵至其家聞児啼聲甚悲盖氓将溺之扵水仲涵為陳父子<lb/>
至情且惠以粟氓大感悟生之並舎三里所溪流湍悍遇雨<lb/>
則人蹤絶仲涵造舟渡之金華洞溪其悍為尤甚舊有石梁<lb/>
乆壊而弗葺仲涵捐白金八百一十八銖為倡衆翕然而和<lb/>
未㡬而梁成當夏五六月赤日流金道多病暍者仲涵設湯<lb/>
若濟之冬大雪仲涵晨出見寒士衣不掩脛齒相擊下上仲<lb/>
涵呼酒飲之爇火温之仍觧自衣纊裘為贈又甞禱扵廟寡<lb/>
嫗困卧廟門無衣愈扵寒士仲涵與妻周寯謀製衣一襲與<lb/>
之凡納交仲涵者無不曰此古仁人也或又曰其内外行如<lb/>
<pb n="KR4e0004_SBCK_019-10a"/>
一者㢤仲涵自試藝不中遂不復有仕進意有薦爲月泉書<lb/>
院山長者仲涵辭不就及入　國朝㑹求賢之詔下郡<lb/>
府絡繹致請仲涵輒以耳瞶爲辭巳而部使者趙君壽奉<lb/>
㫖蒐材浙水東以薦紳交譽力迫仲涵就道仲涵冠帶謁君<lb/>
辭意悃欵君察其誠也不敢强仲涵禀賦孱弱雖癯然若不<lb/>
勝衣而其精神緊峭矩度峻整人莫不親而愛之其扵倫品<lb/>
之間驩然相聚睦然相惇有如春氣流浹不知㤗和之襲人<lb/>
也性雖好施與絲毫事必咨禀扵長者不敢私奔走兵燹中<lb/>
人見其䄂二書以行頃刻弗少離及事平還家取而視之乃<lb/>
宗譜家範也仲涵所著書有遂𥘉齋槀十卷續文類五十卷<lb/>
蔵于家嗚呼仲涵之死予安得不哀乎𥘉予讀書浦陽山中<lb/>
仲涵即從余㳺先後十有餘年予𥘉無益扵仲涵而仲涵之<lb/>
相助余者恒多時予執經山長呉公待制柳公侍講黄公之<lb/>
門仲涵毎侍予往拜三公見其文亦以逺大期之自時厥後<lb/>
<pb n="KR4e0004_SBCK_019-10b"/>
人事不齊不聚首者數載及予赴名揔脩元史與仲涵約曰<lb/>
子非青年矣予春秋亦漸髙行當侯汰而歸與子婆娑一丘<lb/>
一壑間聖賢心學之祕尚相與窮之史事雖畢復待罪禁林<lb/>
留南京者四年仲涵忽不逺千里来見且申前言予諾之而<lb/>
未及踐豈意仲涵先予而逝乎仲涵之子楷自為状来求冡<lb/>
上之銘其詞纏綿悲愴尤足以動予之哀思毎一讀之淚潸<lb/>
然下所以乆而不能成文雖然子扵仲涵忍不抆淚而言乎<lb/>
昔者徐仲車以孝行著稱惜以聾廢而仕不大顯君子以節<lb/>
孝謚之今仲涵之事無媿仲車者也冝私謚以貞孝䖏士勒<lb/>
石墓門而埋予文墓中庶㡬少慰仲涵扵九泉之下乎仲涵<lb/>
姓鄭氏淵其名也其先世遷徙之詳見譜圖記曽祖德璋宋<lb/>
青田尉祖文轟父鉅毋周氏配室即周寯生一子楷也以文<lb/>
學稱女二一適吕堂一未行孫一燿生扵元泰定丙寅九月<lb/>
十三日卒扵今洪武癸丑正月十一日壽四十八以其年某<lb/>
<pb n="KR4e0004_SBCK_019-11a"/>
月日塟某山之原禮也銘曰<lb/>
質珪璋兮絺繡文旣姱麗兮又栗温宜叄雅樂兮献明庭胡<lb/>
淪巖穴兮鏟其英匪進則退兮道之常保家肥兮譽彌章民<lb/>
同胞兮勢弗殊使我心側兮軫寒與饑少微煌煌兮雲掩之<lb/>
隂雲英英兮又不能霖何前古兮後何今思羙人兮涕泗沾<lb/>
襟<lb/>
　　恭題<lb/>
御和詩後<lb/>
洪武六年八月十六日<lb/>
皇上特詔臣及翰林學士承旨詹同編脩日暦既而中書亦<lb/>
奏　㫖徵浙東西及江右之士七人分年纂輯而臣與曰爲<lb/>
之揔裁九月四日開史舘禁中日輪寺人守閽太官進饍羞<lb/>
其事甚嚴且祕臣等昧爽而入至日曛始出復㑹宿扵詞林<lb/>
虞有宣洩盖不敢不慎也即成槀思得俊秀有文者通攷義<lb/>
<pb n="KR4e0004_SBCK_019-11b"/>
例而繕書之扵是遴選二生具名氏以聞　上可其奏<lb/>
其一則義烏黄昶昶時以春秋中浙江行省第十七名文觧<lb/>
肄業成均因移文博士徴之十月二十六日昶至臣引見<lb/>
上扵西苑慰問良乆且曰爾何人之裔邪臣對曰文獻公溍<lb/>
昶之從曽祖也　上恱復見　皇太子扵大本堂勉勞<lb/>
有加焉未㡬<lb/>
上遣侍臣出尚方綺裘革履以賜十一月十五日前御史中<lb/>
丞誠意伯劉基偕臣與同侍　上燕乾清宫之便閣同<lb/>
𬒳酒而還愛昶有俊才揮毫賦一詩贈之字大如斚少選奉<lb/>
御傳宣召臣等赴右順門㑹　上適乘歩輦而至同餘<lb/>
醒猶未觧　上謂同曰卿醉未醒邪同對曰臣雖醉猶<lb/>
能賦詩贈黃秀才秀才謂昶也　上曰詩何在同對曰<lb/>
在史舘中　上曰濂宜亟取之臣旣上奏且笑謂臣曰<lb/>
朕即和同詩卿當為朕書之臣書訖歸與昶言昶自草莱賤<lb/>
<pb n="KR4e0004_SBCK_019-12a"/>
士一旦遭逄　盛際奎璧之光下照幽隱扵是粉黃金為泥<lb/>
寫　上賜和之章飾以黃綾玉軸而以同詩附其後昶<lb/>
甞從臣學臣又親見其事請記之左方傳諸悠乆臣伏見<lb/>
皇上聖神天縦形諸篇翰不待凝思而成自然度越今古非<lb/>
積學者所可及然亦未嘗䡖發其俯和侍臣之詩豈非樂育<lb/>
菁莪以開萬世太平之基者歟詩不云乎肆成人有德小子<lb/>
有造古之人無斁譽髦斯士此之謂也昶尚朂之㢤昶尚朂<lb/>
之㢤昶字叔暘能古文辭善繼其家學者也是歲十有二月<lb/>
八日具官宋濂稽首頓首謹記<lb/>
　　水北山居記<lb/>
古之君子其居朝市也雖繁華之膠葛恬然視之而却有山<lb/>
林之遐思焉今之君子其在山林雖清曠有餘徃徃嗤鄙為<lb/>
不足而數興朝市之外慕唯恐失之豈人之彛性或固然歟<lb/>
抑習俗相仍之乆而弗克變歟有能特立而不為所移者殆<lb/>
<pb n="KR4e0004_SBCK_019-12b"/>
所謂盆盎中之古罍洗也湖府經歴葉君伯<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>世居永嘉城<lb/>
中永嘉為海右名郡南引七閩東連二浙䆠車士轍之所憇<lb/>
止蕃舶夷琛之所填委氣勢薫酣聲光淪浹人生其間孰不<lb/>
聞雞而興奔走扵塵土冥茫中以求遂其尺寸之欲伯敀則<lb/>
不然結廬蜃江之北茅檐竹扉僅蔽風日名之曰水北山居<lb/>
間與二三友携酒壷出由白鹿城登華盖名山持盃浩歌聲<lb/>
振林木或擢短　具笭箵埀綸於江水中或呼小奚奴相隨<lb/>
行吟夢艸堂上詩句不逼古人不欲休當其適意時乾坤空<lb/>
闊竟不知榮辱之代遷而寒暑之徃来也人皆曰賢㢤吾伯<lb/>
旼髙情逸韵皦皦霞外迹雖朝市而心實山林其近扵古之<lb/>
君子㢤然予竊有疑焉使伯旼為布衣時假此以洗心滌慮<lb/>
庶㡬可也今佐大府為元僚任七品之職聳四民之望亦云<lb/>
重矣而猶不忘乎山居無乃不可乎試以伯<graphic n="KR0776" url="https://raw.githubusercontent.com/kanripo/KR-Gaiji/master/images/KR0776.png" mimeType="image/png"/>之意<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>之官<lb/>
書叢脞不暇爬梳戴星出入猶以為不足其能索句扵<graphic n="KR1254" url="https://raw.githubusercontent.com/kanripo/KR-Gaiji/master/images/KR1254.png" mimeType="image/png"/>寞<lb/>
<pb n="KR4e0004_SBCK_019-13a"/>
之濵乎上承乎府公下轄乎掾曹不敢抗之以爲高不欲抑<lb/>
之以爲卑慮冝詳矣其能釣滄波而出白魚乎民情真偽而<lb/>
莫之辨官事鞅掌而莫之集凝思入乎芒杪精析極乎毫厘<lb/>
其又能漱醪看山而流連光景乎是三者伯旼今咸無之而<lb/>
猶道之不置者将馮夢以見之邪或志之以示不能忘也我<lb/>
知之矣士君子不以出䖏二其心故賤貧不能攝貴富不䏻<lb/>
驕始終一節卓爲名臣伯旼之賢所可稱道者盖如是而巳<lb/>
其視朝得簮笏暮厭雲泉者賢不肖果何如㦲雖然予猶有<lb/>
一說爲伯旼告焉當<lb/>
大明麗天萬物畢照名一藝者必收占一才者必庸有如伯<lb/>
旼之學之羙誰不羡之其有不登扵樞要者乎泊敀冝悉屏<lb/>
江湖之念而益存魏闕之思俟它日功成名遂歸老扵水北<lb/>
山居岸巾而坐與三二友追叙平生舊㳺烹鮮酣觴從容而<lb/>
賦詩尚未晚也賛禮郎張生子翊甞從予㳺力與伯旼求記<lb/>
<pb n="KR4e0004_SBCK_019-13b"/>
其事故相與一言之<lb/>
　　送徐大年還淳安序<lb/>
觀人之法當察諸心不可泥其跡仕不仕有弗暇論苟其心<lb/>
在朝廷雖居韋布操觚染翰足以鋪張鴻偉上禆至化脫或<lb/>
志不在斯雖綰銅章佩墨綬朝受牒訴暮閲獄案政績藐然<lb/>
無稱古昔君子盖獨竊慎之予扵徐君大年之歸不能無所<lb/>
感大年生淳安萬山中載籍兼該而辭藻豊縟有聲扵浙河<lb/>
東西當<lb/>
皇上龍興招延儒雅大年驩然𬒳山人服趨　輦轂之下同<lb/>
脩前代史史成㑹有　詔集諸儒議禮大年復與其事廷議<lb/>
將命官大年以宿疾辭去年秋中書奉　㫖纂脩日暦朝紳<lb/>
各薦所知予以大年知本末義例可以觀㑹通而無首尾衡<lb/>
决之患䟽其名以聞使使者持書下郡國大年即驩然應<lb/>
命詣　闕入舘之後俛首探刺唯恐一事有遺記注者關畧<lb/>
<pb n="KR4e0004_SBCK_019-14a"/>
悉𥙷足為完文日暦成廷議又将錫之官大年固辭如𥘉嗚<lb/>
呼使大年𥘉受命為一縣令長不過簿書期㑹爾招徕撫綏<lb/>
爾又其大者教化行百里爾一旦白身召入史舘大書特書<lb/>
使<lb/>
聖天子宏模駿烈烜赫萬古與天無極此其功與試宰者孰<lb/>
重孰䡖雖不仕猶仕也藉令自兹終老山林可謂無負扵國<lb/>
亦可謂無負扵學世之好議論者見其辭禄而歸摇脣鼓喙<lb/>
詡匕相夸奨不曰潔身而自髙則曰獨善以固窮夫士遭不<lb/>
願治之世披腹呈琅玕無有㪯目晲之者故不得已引退今<lb/>
當堯舜在上䕫龍滿朝之時以此疑大年者謂之誣士不斈<lb/>
則巳學則必期世用有如大賈行廢舉術寳貨填溢市區乃<lb/>
振鐸號諸人曰我不售我不售萬<graphic n="KR0901" url="https://raw.githubusercontent.com/kanripo/KR-Gaiji/master/images/KR0901.png" mimeType="image/png"/>無有此理以此窺大年<lb/>
者謂之矯匕與誣要皆非知其心者雖然在昔宋室盛時布<lb/>
衣入史舘者僅六七人皆两制八座所薦引其任甚不輕大<lb/>
<pb n="KR4e0004_SBCK_019-14b"/>
年雖不受禄寵靈所𬒳溥愽汪洋有加往昔大年将有何以<lb/>
自效且春秋猶未髙沈痾容有郤薬之時行當杖䇿造朝門<lb/>
盡展所藴以驚動世俗使向之疑有窺者瞠目不敢吐氣一<lb/>
辭則出䖏兩無憾不然長徃山林而弗思返日與猿鶴為友<lb/>
餐霞雲而潄泉石高固髙矣如不仕無義何洪武七年春正<lb/>
月一日金華宋濓引<lb/>
　　劉府君碣<lb/>
烏傷劉君大音字韶父凝貌寡辭撫世一以誠人至扵不忍<lb/>
欺當四筵合座囂聲撼屋居處其間黙如也或岀一言輙中<lb/>
肯綮而萬理皆觧且才識夐絶人多嗜腴田設巧穽期必獲<lb/>
焉君曽不舉目睨之世咸以病君君曰吾将利吾㣧耳子柰<lb/>
何欲䧟之邪未幾多田夫苦賦歛䌓荷械赱氷雪中咤曰劉<lb/>
君其智人也㢤歲侵盗夜半入君舎攫金以去君揣知其人<lb/>
帥子姓蹤跡于野遥見一家燈熠匕紅君曰此是巴隔虎落<lb/>
<pb n="KR4e0004_SBCK_019-15a"/>
偵之盗方轟飲昧爽縛送于官盗爲衰止即欲盗齚舌相戒<lb/>
曰劉家翁在何地容吾属乎族人瀕死子方乳以業劵泣授<lb/>
君曰非君仁厚不足以保此有子與無子同願爲盡心焉君<lb/>
蔵劵篋衍候子長召而觴之枚數以還祖揆弗逮事父訓復<lb/>
蚤世君每思之必潸然飲泣奉毋李夫人唯懼有咈其志君<lb/>
之弟晋継扵别宗夫人愛之甚泉若布君縦其欲弗敢靳其<lb/>
焚劵周急拯難嫁婺又不一而足嗚呼非古之所謂吉士者<lb/>
邪君之傳裔有家牒中奉大夫公亮五世祖也家甞顯矣君<lb/>
雖不登仕版其行無慊者娶余生誠剛魯道四男子及女二<lb/>
賈叔文宋慎其壻也卒以洪武辛亥十二月三日塟以癸丑<lb/>
十二月某日夀七十三墓在潚溪黄垣之原從先兆也剛既<lb/>
從予學經有文聲而君女又歸于冡孫義當銘銘曰<lb/>
玉孕于山其木華滋淵産靈珠水則有輝郷有吉士俗醇而<lb/>
熈一旦死矣吁其悲<lb/>
<pb n="KR4e0004_SBCK_019-15b"/>
　　題韓幹馬臨本<lb/>
余頗獲覩東觀所蔵圖畫中有長安韓幹花騘圖真跡其糜<lb/>
砕已甚四足自腕以下皆缺猶行水中然神采煥發如生似<lb/>
欲振鬛而長鳴者子意陳閎方䏻與之比肩而孔榮軰要不<lb/>
足窺其髣髴也今觀此卷之筆法與之絶類而紈素幸完豈<lb/>
不尤爲珍玩也邪<lb/>
　　題郭熈隂崖宻雪圖<lb/>
河陽郭熈以善畫山水寒林名盖得營丘李咸熈筆法其所<lb/>
作隂崖蜜雪圖大隂霮䨴而皓素淋漓使人玩之肌膚纍纍<lb/>
然起粟矣或者强指爲楊士賢相類者殆未見其衝氣機也<lb/>
　　題趙大年鶴鹿圖<lb/>
趙令穣與其弟令松以宋宗室子精扵文史而旁通藝事所<lb/>
以皆無塵俗之韵今觀令穰所畫鶴鹿圖叢竹幽汀長林豊<lb/>
草其思致宛如生成余隱居仙華山中時與麋鹿爲友毎坐<lb/>
<pb n="KR4e0004_SBCK_019-16a"/>
白雲磴上教鶴起舞故得其情性爲真開卷視之使人恍然<lb/>
自失<lb/>
　　書闘魚<lb/>
予客建業見有畜波斯魚者俗訛爲師婆魚其大如指鬐鬛<lb/>
具五采两顋有小點如黛性矯悍善鬪人以二缶畜之折藕<lb/>
葉覆水面飼以蚓若蠅魚吐泡菜畔知其勇可用乃貯水大<lb/>
缶合之各揚鬐鬛相鼓視怒氣所乗體拳曲如弓鱗甲變黒<lb/>
久之忽作秋隼擊水泙然鳴濺珠上人衣連数合復分當合<lb/>
如矢激絃絶不可遏巳而相紏纏盤旋弗觧其一或負勝者<lb/>
奮威逐之負者懼自擲缶外視其身純白云予聞有血氣者<lb/>
必有争心然則斯魚者其亦有争心否歟抑冥頑不靈而至<lb/>
扵是歟哀㢤然予所哀者豈獨魚也歟<lb/>
　　題趙魏公書大洞真經<lb/>
此卷乃趙魏公六十三歲所書至精至妙非言辭賛羙可盡<lb/>
<pb n="KR4e0004_SBCK_019-16b"/>
盖公之字法凡屡變𥘉臨思陵後取則鍾繇及羲獻末復㽞<lb/>
意李北海此正所謂學羲獻者也舊甞獲見周侍御家侍御<lb/>
旣坐貶竄竊意必歸天上不知復流落人間今得披玩累日<lb/>
抑何幸㢤殷卣周彜可得而此卷不可得愽雅君子尚思謹<lb/>
祕而傳焉<lb/>
　　題龍眠居士畫馬<lb/>
李公麟畫如雲行水流固當爲宋代第一其所畫馬君子謂<lb/>
踰扵韓幹者亦至論也丁晞韓趙景升雖極力學之僅僅得<lb/>
其形似而其天機流動者則無有也觀此卷足以見之矣<lb/>
　　題周文矩畫狄梁公諌武后圖<lb/>
右狄文惠公諌天后圖相傳爲長安周景元作以筆法重輕<lb/>
較之盖建業周文矩爾非景元也予扵祕府多見二子真跡<lb/>
故敢鍳㝎若此未知賞識之家以爲何如也若夫狄公拳拳<lb/>
有唐之忠史書之天下士大夫皆䏻道之予尚何言㢤<lb/>
<pb n="KR4e0004_SBCK_019-17a"/>
　　題徐浩書<lb/>
徐季海之書本扵其父嵪之所謂四十一幅屏者諸體皆備<lb/>
而草書尤工余頗獲見之至扵騰躍奮迅誠怒猊之抉石渴<lb/>
驥之奔泉也世徒見其變化不測如此非可以力致珠不知<lb/>
其一出扵真今觀此帖盖可見矣近代趙魏公筆法多效之<lb/>
誠可寳玩也<lb/>
　　題張旭真跡<lb/>
唐人之書蔵扵祕閣者頗多唯顛張真蹟甚鮮今觀所書酒<lb/>
徳頌出幽入明殆類鬼神雷電不可測度其真所謂草聖者<lb/>
邪<lb/>
　　題松雪翁觀音經後<lb/>
右趙魏公中年所書雖若散緩而神趣油然充足必索扵驪<lb/>
黄牝牡之外者方能知之凡夫肉眼要不足以識此也<lb/>
　　䟦德禪師舡居詩後<lb/>
<pb n="KR4e0004_SBCK_019-17b"/>
右舡居詩十章唯菴然禪師所賦盖禪師嗣法千巖長公千<lb/>
巖則普應國師之弟子也普應證道之後因欲避世多好舡<lb/>
中居至大已酉泊儀真<graphic n="KR0605" url="https://raw.githubusercontent.com/kanripo/KR-Gaiji/master/images/KR0605.png" mimeType="image/png"/>亥泊呉江延祐丙辰泊南潯故咏<lb/>
舡居者頗多而廣録中所載者僅一二耳今唯菴亦有斯咏<lb/>
其殆有所本歟然舡非水則不可行水非舡則不可居必二<lb/>
者相資而後成也無相居士則不謂然我非舡何䖏不可行<lb/>
豈特水㢤我非水何䖏不可居豈特舡㢤是将有不假迹而<lb/>
見不依形而存者矣唯庵以為何如唯庵之詩托物為喻無<lb/>
非發明宗門心要有益學者予故惟其祖孫相承之故喜而<lb/>
為之書翰林學士金華宋濂題<lb/>
宋學士文集卷弟十九　鑾坡集卷第九<lb/>
</p>
<p>
</p>
  </div>
</body>
</text>
</TEI>
<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_032-1a"/>
宋學士文集卷第三十二　翰苑别集卷第二<lb/>
　　故金母翟氏夫人墓誌銘<lb/>
洪武乙夘七月三日故金母翟氏夫人以疾卒于南京之寓<lb/>
舎夀七十六卜以其月二十四日奉柩還塟故居無為州巢<lb/>
縣之槖臯鎮其子朝興既備書卒塟歲月刻石以寘玄堂復<lb/>
介予友錢顒状其羣行請立銘扵墓門按状夫人世居無為<lb/>
州城偃月池上今遷扵槖臯父大成巢縣稅務副使母徐氏<lb/>
夫人自㓜温醇荘重嶷然如成人父母有命毫髪不敢違事<lb/>
姊若兄亦盡其愛敬之道故一家竒之皆言慎擇所居不可<lb/>
與凡子年十六始歸同縣金君斗輔今封鎮國将軍僉大都<lb/>
督府事夫人既歸孝養舅姑甚至婉愉其容色唯恐有咈其<lb/>
意晝食之間未饋食不敢先飯或遇有疾具鼎烹藥齊嘗而<lb/>
後獻其扵四時祭祀之禮尤謹祭器必親滌濯瀕祭心存目<lb/>
著儼乎若有覩者助鎮國公以節儉植家凡為伉儷者六十<lb/>
<pb n="KR4e0004_SBCK_032-1b"/>
年相敬如一日未嘗以片言相加遺人以為難遇諸内外婣<lb/>
族一循禮節若鄰曲若傔媵亦皆有恩惠故稱夫人之徳者<lb/>
無間言生子男四人長温次良次恭皆先卒季即朝興驍勇<lb/>
而有謀當元季兵亂四海鼎沸歲乙未從<lb/>
皇上渡江與諸将削平江東取淮淛下湖湘定中原收西蜀<lb/>
十五年間與有勞烈遂由同知振武衞親軍指揮使司事陞<lb/>
為本衞指揮使階昭勇大将軍改鎮國将軍僉大都督府事<lb/>
扵是司勲援例　上聞夫人致有今封鸞誥賁臨人皆為夫<lb/>
人榮不幸以一疾終嗚呼夫人其飭躬也儉其奉上也孝其<lb/>
事夫也敬其迪子也嚴其使下也恵五者備矣其無愧婦道<lb/>
母儀者乎銘曰<lb/>
葆貞則兮循天經<hi>叶</hi>篤孝敬兮奉尊章親滌濯兮慎烝嘗事<lb/>
夫以敬兮終身不爽<hi>叶</hi>子為武臣兮從征四方斬将搴棋兮<lb/>
紀功太常鸞誥自天兮燁其寵光夫人雖歿兮令名不亡槖<lb/>
<pb n="KR4e0004_SBCK_032-2a"/>
臯之原兮山秀水明<hi>叶</hi>太史作銘兮薦此石章<lb/>
　　佛心了悟本覺妙明真凈大禪師寜公碑銘<hi>有序</hi>
臨濟正宗九傳至扵東山演公全機大用譬猶日月行天罅<lb/>
隙畢照其弟子上承法印𨳩拓覺源固不可以一二數就其<lb/>
傳派尤著者言之其一為圓悟勤其一為天目齊其一為𨳩<lb/>
福寜圓悟而下又岐而為三曰<graphic n="KR0849" url="https://raw.githubusercontent.com/kanripo/KR-Gaiji/master/images/KR0849.png" mimeType="image/png"/>丘隆曰此庵元曰大慧果<lb/>
其道多行扵南天目六傳至海雲簡𨳩福六傳至金牛真其<lb/>
道多行扵北佛性無南北而佛法亦然其融通混合覃𬒳無<lb/>
際震盪鏗鍧靡間幽顯論者未易多此而少彼也金牛世適<lb/>
實大湖無用寛其又鐡中之錚錚者歟無用之子則吾一源<lb/>
師其人也師諱永寜一源字也自號虚幻子俗姓朱氏淮東<lb/>
通州人世為䆠族父某母隴西李氏師既生舅氏吉安郡守<lb/>
某愛其黠慧命為嗣年六歲入郷校經籍即䏻暗記且了其<lb/>
大意然非性之所樂也聞人舉佛陀號遽注耳聳聴九歲懇<lb/>
<pb n="KR4e0004_SBCK_032-2b"/>
求離俗父母弗之許輒連日不火食乃使依族婣摸上人扵<lb/>
利和廣慧寺利和州之望刹宋有淮海肇禪師說法度人聲<lb/>
聞當世前一夕寺衆同夢迎禪師次日而師至識者異之謂<lb/>
禪師乗願輪而再世焉十二歲㳺揚之雍熈寺㑹主僧来峰<lb/>
㤗編禪林類聚成師覧之笑曰此古人糟粕耳點檢何為河<lb/>
南王童童竒其㓜而器之屬僧録司給牒薙度為沙門尋受<lb/>
具足戒自時<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>後蓬累出㳺浙河西見諸大老下語無所契<lb/>
中峯海方柄法蘇之萬夀留之經年巳而入穹窿山謁克翁<lb/>
紹克翁察其志不凡俾掌蔵室時年巳十九矣一旦欲歸鄊<lb/>
行省覲禮至毗陵約明極昶扵焦子山精修禪㝎稍渉睡昏<lb/>
則戴沙運甓懸版坐空如是者五年明極曰蔵主見觧且至<lb/>
宜徃參人遂至淮西太湖山求印可扵無用無用門庭嚴峻<lb/>
師方入户厲聲叱出之師作禮于門外合爪而立乆之乃許<lb/>
入見問曰何䖏人師曰通州曰淮海近日盈虚若何曰沃日<lb/>
<pb n="KR4e0004_SBCK_032-3a"/>
㴞天不存涓滴曰不着㷮道曰請和尚道無用便喝師退就<lb/>
禪室徹夜不寐一旦聞無用舉雲門一念不起語聲未絶而<lb/>
有省急趋入堂無用便打然知師頓悟令造偈拈趙州師立<lb/>
成曰趙州狗子無佛性萬家森羅齊乞命無底藍兒盛死蛇<lb/>
多添少减無餘剰無用嗒然一笑復舉證道偈問師曰掣電<lb/>
飛来全身不顧擬議之間聖凡無路速道速道師曰火迸星<lb/>
飛有何擬議敵面當機不是不是無用振威一喝師曰喝作<lb/>
麽無用曰東瓜山前吞匾擔捉住清風剥了皮師不覺通身<lb/>
汗下亟五體投地曰今日方知和尚用䖏無用曰閉着口自<lb/>
是侍左右者三年且以㫁厓義所賛己像親署一花書授師<lb/>
曰汝縁在浙逢龍即住遇池便居師遂還浙時虚谷陵元叟<lb/>
端瀬翁慶幻住本天如則各㩀名山逓展化機師皆徃扣擊<lb/>
道相脗合而幻住尤譽師弗置元祐庚申延師徃廣徳縛苑<lb/>
扵大洞中洞左有實相寺馬祖弟子澄公道埸師爲起廢重<lb/>
<pb n="KR4e0004_SBCK_032-3b"/>
新之同時有無一全遯跡扵石溪石溪與大洞相望人謂廣<lb/>
德二丼露門至治癸亥宜興之龍池請師建立禪居師以名符<lb/>
懸記欣然赴之作室以間計者凡數十命之曰禹門興化庵<lb/>
先是山顛有龍池其深叵測龍出每大水民甚苦之師召龍<lb/>
受三歸依戒龍不復出師居之乆復厭其未幽邃也擇絶巘<lb/>
作室以居至壁立如削䖏斵木為棧鉤環連鎻棲板扵空中<lb/>
不日告成師足不越戸限者二年學徒聞風遐邇坌集師亦<lb/>
不䏻悉拒也帝師大寳法王稔師之道行降師號曰弘教普<lb/>
濟禪師㤗定乙丑州西之九里有地曰青山山明水秀前僧<lb/>
副周某延師之至為創寺一區因以九里名之師曰善則善<lb/>
矣僅二紀必當變遷時人盖不之信也至順庚午出世住李<lb/>
山禪寺瓣香酬恩卒歸之扵無用俄有詔集桑門千七百人<lb/>
閱毗盧大蔵經一七日師陞座敷繹正法天降丼露之祥甫<lb/>
三年退歸龍池時元叟主雙徑月江印主雲峯皆招居第一<lb/>
<pb n="KR4e0004_SBCK_032-4a"/>
座辭不赴元統甲戌淛西江東道廣教總管府具䟽請主常<lb/>
之天寜萬夀州守戍将敦勸尤力師漠若無聞或激曰大法<lb/>
火冷灰寒師乃欲自睱自逸耶師為蹶然而起寺常灾方議<lb/>
經營前住持幽岩静夢殿楹仆地師以隻手搘之暨師之至<lb/>
果為新釋迦寳殿塐佛菩薩天神諸像雄冠諸刹踰八年有<lb/>
言師扵順帝者錫號曰本覺妙明真凈禪師至正壬午江南<lb/>
行宣政院命師主大華蔵寺師舉龍門膺伐之明年復命𥙷<lb/>
天童景徳禪寺師堅以疾辭又退歸龍池宜興銅官山舊有<lb/>
北嶽菩提院燬于㑹昌士潘敬之重搆焉師以九里寺助建<lb/>
法堂文室之屬以年稽之正二紀矣人益嗟愕謂師䏻前知<lb/>
戊子有㫖趣入覲說法扵龍光殿上恱賜金襴法衣兼以玉<lb/>
環加師號曰佛心了悟大禪師帝師亦有綘𫀆毳㡌之賜居<lb/>
無何奉㫖凾香至五㙜山曼殊大士為現祥光五道明年陛<lb/>
辭南還道過維揚鎮南王波羅普化率妃嬪等延師入官禀<lb/>
<pb n="KR4e0004_SBCK_032-4b"/>
受大戒賜以白金盂及僧伽黎衣遣司馬護還龍池庚子師<lb/>
為慕道者所逼出領善卷寺寺巳弊師施塗塈丹雘之功且<lb/>
甓其寳街明年募善士萬人為萬善同歸會二晝夜及瘞兵<lb/>
後枯骨至無萬數壬寅又退歸龍池癸夘廣徳大旱師徇鄊<lb/>
民之求結壇誦呪焚㖵未終大雨如瀉歲乃豋衆愈知師有<lb/>
道不容其還強住麻蕻山慈慧禪庵未㡬成大叢林國朝洪<lb/>
武戊申又退歸龍池巳酉夏六月師示㣲疾屬弟子宗珦栽<lb/>
𥿄製内外衣且曰吾将逝矣或以藥劑進麾去之十五日自<lb/>
興化庵移龕至絶巘所居十七日昧爽師起沐浴服𥿄衣索<lb/>
茟書偈云七十八年守拙明明一埸敗闕泥牛海底翻身六<lb/>
月炎炎飛雪書畢側卧而化停龕七日容貌如生先一月龍<lb/>
池水忽涸及師順寂噴湧異常時君子知為異徴黒白戀慕<lb/>
各衣衰麻繞龕悲啼如丧考妣至有然頂灼臂以為供養者<lb/>
執紼之人盈萬茶毗有五色光現齒牙舌輪及所持數珠皆<lb/>
<pb n="KR4e0004_SBCK_032-5a"/>
不壊設利無筭烟到中林亦纍纍然生人競折枝取之至扵<lb/>
灰土亦掬取淘汰獲者亦衆扵是門人志舜志思等各分餘<lb/>
骨與不壊者以某年同日就龍池太平齊山𬗋雲山麻蕻山<lb/>
五所建塔蔵焉世夀七十又八僧臘六十有五師氣貎雄偉<lb/>
身長七尺有餘音吐鴻亮其接物也不以貴賤異其心所至有<lb/>
無不傾向若中書右丞相朶兒只若江淛行省左丞相别不<lb/>
花若趙文敏公孟頫若馮内翰子振尤所賔禮者也四民来<lb/>
獻薌幣衣履者肩摩而𬒮接既無虚日師既受即以施人曾<lb/>
無毫髪係吝其自䖏則布𫀆糲食沛然若有餘凡發為文偈<lb/>
了不經意引𥿄行墨而空義自彰有四㑹語行于世其嗣法<lb/>
弟子則季山之仁奉報本之紹洪芙蓉之志恭顯徳之紹善<lb/>
也其所度弟子已出世者則祥符之紹宻之寜之仁性竹山<lb/>
之祖瑛南禪之祖勤也未出世者則祖珉維祖宗㑹紹仁祖<lb/>
瑜祖林等也師之道徳所霑丐者可謂侈矣師示寂後之七<lb/>
<pb n="KR4e0004_SBCK_032-5b"/>
年仁性親撰行業記一通同祖珉謁余扵禁林以塔上之銘<lb/>
為囑嗚呼古之學者孳孳為已及覺門巳證懼失其傳無以<lb/>
續佛慧命不得已而出世為人後世乃藉是以為榮觀豪攘<lb/>
巧取無所不用其極果何為者耶有若師者得法之後固拳<lb/>
拳以度人為急及主大刹屢退養龍池雖天童實厠五山亦<lb/>
揺首弗顧其髙風峻節如祥麟威鳯可望而不可即何其賢<lb/>
耶人疑為淮海之後身信不誣也聞師之風者可以自省矣<lb/>
是宜銘銘曰<lb/>
東山紹法統大弘臨濟宗一燈百千燈充滿扵南北大湖欝<lb/>
葱蘢中有善知識怒罵作佛事見者輒畏縮唯師膽如山深<lb/>
入了不礙振威聞一喝有若霹靂飛凡情亦䘮失通身汗如<lb/>
雨縛茅巖洞居說戒毒龍聴文彩漸彰露屡典大伽藍蔚為<lb/>
人天師敀依者如雲師以方便力破除煩恼障沃沃甘露漿<lb/>
随量各充足况示莊嚴相随䖏起樓閣五色空中現若兠率<lb/>
<pb n="KR4e0004_SBCK_032-6a"/>
天宫人見稱有為我以無為故應物而見形中心儼不動孤<lb/>
雲本無着動静皆自然不識世間事何者為聲利但觀龍池<lb/>
水如我性清凈預言化期至剪𥿄以為衣坐脫目㣲瞑入彼<lb/>
寂滅埸茶毗顯祥異神光互旋繞白烟及林木皆生設利羅<lb/>
四輩悉號慟五䖏蔵靈骨以表正法幢千古無壊者此以何<lb/>
因縁木無生滅故我出廣長舌賛述師功徳鑱諸無縫塔鬼<lb/>
神共訶護具官金華宋濂撰<lb/>
　　連州黄府君墓誌銘<hi>有序</hi>
湖之徳清縣令黄以貞自造大父府君行状徴余為塜上之<lb/>
銘余以耄辭繼捧幣而進余益以䛕墓受金為嫌辭然以貞<lb/>
請之益切或至扵灑泣孰無父母也不覺為之感傷因返幣<lb/>
而叙之曰府君諱慧字志髙黄氏廣東連州人世居城南龍<lb/>
津門上曽祖某祖某父粱宋大理評事母蔣氏府君凝重端<lb/>
慤壹以誠遇人發言未嘗弗踐善貨殖之道致家殷盛或侔<lb/>
<pb n="KR4e0004_SBCK_032-6b"/>
扵素封然立心仁恕出内布帛權度如一不敢髙下其手衆<lb/>
物驟貴輒殺直以平之人有竒窮不自振者具羞服以起之<lb/>
雖釋老氏其宫弊壊為之苴𥙷嚴飾所費甚夥弗靳也歲序<lb/>
之間又率循其教蕆法事設醮祠為民徼福其天性嗜善類<lb/>
如此州里之人頼之一則曰寛厚長者黄君也二則曰寛厚<lb/>
長者黄君也年七十又八不幸以元至正巳丑九月五日以<lb/>
一疾不起上距所生之歲則宋咸淳壬申也卒後之明年庚<lb/>
寅某月日塟于州西髙良郷之原既而宼侵兆域堪輿家謂<lb/>
不利復以某年月日改瘞小水山之陽禮也府君配文氏婦<lb/>
徳母儀皆有可稱子男一人懋女二人歸李某文某孫一人<lb/>
即以貞明經脩行由陽山教官召試吏部選授今官階陞承<lb/>
務郎以政事聞曽孫男二人某某昔者李文公習之自為其<lb/>
租實録乞銘扵昌黎韓公其言有曰先祖有羙而不知不明<lb/>
也知而不傳不仁也後世論者未嘗不羙習之之孝今以貞<lb/>
<pb n="KR4e0004_SBCK_032-7a"/>
之行當無愧扵習之特以余文非昌黎無以慰其請不能不<lb/>
欿然也然雖徇孝孫之志發潜徳之光尚可以人而廢之乎<lb/>
扵是忘其鄙陋為序其事而造銘曰<lb/>
以誠勤物其行孚扵人也以善遺後其徳叅于天<hi>叶</hi>也孫枝<lb/>
茷骫其進欲凌雲也本根發舒碩大且蕃也無善不報皦皦<lb/>
若朝曒也太史勒銘樹之于墓門也<lb/>
　　題唐太宗哀冊文後<lb/>
天台詹君國器嗜古如嗜利近扵汴梁市中購得禇豋善所<lb/>
撰唐太宗哀冊文一卷舊嘗蔵相㙜岳珂倦翁家後有北燕<lb/>
喬簣成所題定為唐人書詹君既自識其左復請濂一言之<lb/>
濂聞唐故事哀冊國之大典也非職載筆至司鈞衡者不敢<lb/>
為之登善自貞觀二十二年九月已亥為中書令二十三年<lb/>
三月丁夘太宗不豫四月己亥幸翠㣲宫五月已已崩于含<lb/>
風殿庚午奉大行御馬輿還京師當是時豋善秉政中書緝<lb/>
<pb n="KR4e0004_SBCK_032-7b"/>
熈帝載者已九月哀冊必屬之盖無疑也此卷當為命槀之<lb/>
第二故扵二十三年下闕歲次已酉五月甲辰八字嗣皇帝<lb/>
下不書治字家傳縉雲下無髙祖配天一人有慶八字遡悲<lb/>
風扵長下闕術字然特其闕文耳徴之大詔令蘿圖琬琰集<lb/>
文粹文苑諸書其更改又各有同異殆不䏻悉数也濂竊按<lb/>
正史雜史咸謂太宗以八月庚寅日塟與大詔令等書並同<lb/>
庚寅則八月之十八日也今獨云庚子則是月之二十八日<lb/>
不知何以有一旬之差将史誤耶或藁本之筆訛也嗣皇帝<lb/>
之名不書懼瀆也其理固當太宗之崩既書二十六日已已<lb/>
矣年月甲子𥘉何足隱諱而懸空之耶尤有不可得而暁者<lb/>
相去七百餘載其事不可臆度未可以遽言也若論字畫當<lb/>
為豋善所書豋善𥘉師虞世南晚入右軍之室故唐之䏻正<lb/>
書者僅二十八人而豋善居三四之間此卷温潤似虞其結<lb/>
體則多法右軍世之人徒見豋善所書或與薛稷類者遂疑<lb/>
<pb n="KR4e0004_SBCK_032-8a"/>
之殊不知先哲有兼人之才而其作字𥘉不拘一體張㒹善<lb/>
草書至其小楷極端謹有法傳其學者唯顔真卿得之爾觀豋<lb/>
善者宜以是求之簣成雖號䏻鍳古其言似不足徴也國器<lb/>
尚永寳之翰林學士金華宋濂題<lb/>
　　贈蕭子所養親還西昌序<lb/>
天下之道唯孝與忠是謂秉彛萬古攸同矧惟成均首善之<lb/>
地風動四方罔不從化其居是職者其有不惕然自省者乎<lb/>
昔陽成之為司業也立諸生舘下而誨之曰人之為學忠與<lb/>
孝耳諸生有乆不省親者乎明日謁城還養者二十人諸生<lb/>
且爾况為其師者苟鶴髪之親在堂其心又将何如乎此余<lb/>
扵西昌蕭君之事不䏻忘言也蕭君名執字子所居武山之<lb/>
西山形㧞起如旌旗浩翠淋漓積自古𥘉土沃而泉腴蕭君<lb/>
朝樵扵白雲之岑暮而言旋買鮮扵溪過濁醪扵東鄰婆娑<lb/>
起舞親側奉觴上夀親既醉蕭君亦㣲酡抃手歌曰武山崔<lb/>
<pb n="KR4e0004_SBCK_032-8b"/>
崔有雲英英止武山如藍川流不停止我奉我親其樂莫與<lb/>
京止樂兮樂兮我衣之翩我顔之頳止蕭君之樂無日不然<lb/>
若将終身焉㑹科目之興有司強赴江西秋闈名在前列巳<lb/>
而上南宫選授國子録所授經皆公侠家之子見蕭君䏻古<lb/>
文辭皆心服之業将成蕭君獨有不䂊色然人問其故輒潸<lb/>
然堕淚曰吾親髪盡白矣臚氣下上不自寜矣武山夜鶴暁<lb/>
猿遲余歸乆矣扵是走白丞相府其辭甚切吏㧦扵文墨徃<lb/>
来參稽閱一歲而始報可蕭君治行李将歸激者曰蕭君之<lb/>
所見一何果㢤抱卓犖之才當用才之時何不一試而歸今<lb/>
蕭君之同官或拜御史或擢縣令矣使蕭君少忍湏臾銅章<lb/>
青綬豈不足以榮其親㢤賛善大夫宋濂曰是惡足以知蕭<lb/>
君蕭君不忘孝扵親其有不忠扵君者乎惟念成均為首善<lb/>
之地故不敢冐爵禄以失菽水之驩爾不然是有愧陽城之<lb/>
諸生矣尚何足以言蕭君乎銅章青綬之榮子謂蕭君他日<lb/>
<pb n="KR4e0004_SBCK_032-9a"/>
不為之乎激者無以對扵是出酒飲蕭君率同志賦詩一章<lb/>
成則蕭君為之欣然引滿頺然就醉片㠶西上抗手而别洪<lb/>
武六年六月二十四日金華宋濂序<lb/>
　　廬陵劉徐生墓銘<lb/>
翰林編脩官振唯奉　詔攝御史行縣北藩舟泝黄河忽夢<lb/>
内兄劉徐生相逢里中穫溪上脫冠命酒曰徐生與弟為結<lb/>
髪友恨輸先着鞭耳其情驩甚及覺悵然興懐賦楚辭一章<lb/>
擊楫而歌之暨還南京将寫辭以寄或有告者曰徐生亡矣<lb/>
唯不勝其悲居亡何徐生之父作書遺唯曰徐生相從至郢<lb/>
者乆遣歸謁先塋竟溺景陵之深川越九日得屍又八日旅<lb/>
殯郢城東子胥㙜下嗚呼肺肝盡割裂矣老身将何以䏻存<lb/>
耶自造權厝誌一通幸請銘金華宋先生先生嘗見徐生頗<lb/>
愛焉當不靳扵辭即弗靳徐生不死矣唯泣為余言余也不<lb/>
敏無以塞其父之悲頗聞徐生曰記萬言為文有竒氣頃刻<lb/>
<pb n="KR4e0004_SBCK_032-9b"/>
風雲變化雷㫪雨澤有不可測度者而古今詩尤嘉人稱為<lb/>
詩伯州里器之謂廬陵有二俊其一唯也唯舉進士河南第<lb/>
一人八仕于朝徐生益自愛秘期乆積而大振方岳重臣及<lb/>
部使者咸遇以賔禮欲辟為屬辭弗就見唯受經扵余亦欲<lb/>
負笈来相從今死矣豈直其父與唯之悲余亦為泣下霑襟<lb/>
何也牛毛非不多而麟角獨䏻專也嗚呼生死之機伊誰執<lb/>
之而顛倒若是耶嗚呼徐生字子卿卒時實洪武八年三月<lb/>
十日年二十有六耳曽祖某祖某父說以進士起家官承事<lb/>
郎安陸府通判母蕭氏妻曽氏二女皆在㓜其父俟報政返<lb/>
骨<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>廬陵水豊之故郷且為立嗣嗚呼徐生之卒為善者或<lb/>
懼矣夫銘曰<lb/>
将鬯而遏之茞不如薋方出而折之麟不如麛爾之生也不<lb/>
幸絶類之已而已而大化之冥茫吾将尤誰<lb/>
　　莆陽王徳暉先生文集序<lb/>
<pb n="KR4e0004_SBCK_032-10a"/>
給事中王寅敬伯詣濂玉堂之署殷勤請曰寅之伯父最樂翁<lb/>
諱朝字徳暉莆田人也其學出扵同安尹陳公仁伯莆田之先<lb/>
逹有二陳焉一則仁伯一則國子丞衆仲皆以文鳴于時實兄弟<lb/>
也其學又出扵南塘趙氏之孫祕書公伯暐祕書公二陳之外<lb/>
主父也翁之所學淵源既正而其支流之相承遇奔石怒崖<lb/>
則噴薄如雷霆及至演迤平曠則煥然成文若綺縠之乍舒<lb/>
一翕一張類有物以司其柄者養之深而積之厚期大振于<lb/>
時柰何其数之竒再試鄊闈皆不利竟以布衣教授州里以<lb/>
終遺文散落扵兵燹十不存一寅愳其泯沒而不傳也求得<lb/>
詩文若干首釐為十卷翁之友方君烔門人陳君虚中将刻<lb/>
<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>以傳願先生為之序濂受而讀之詩則森嚴踔厲有蒼淵<lb/>
之色文多簡古峭奥而其有餘不盡之意恒見扵言表人䏻<lb/>
玩繹之乆方始得之其淵源有自誠如敬伯所言不宜以無<lb/>
傳頗求翁之致是者亦由其養氣之充積學之宏乎盖翁家<lb/>
<pb n="KR4e0004_SBCK_032-10b"/>
甚貧或併日一炊每揚揚有喜色臨財甚介毫髪不苟取所<lb/>
見一定屹如丘山力憾弗䏻動儻渉非義舁金遺之不遷也<lb/>
唯㳺心古𥘉思欲起聖賢而與之周旋故嘗以止分為樂人<lb/>
叩其自得則曰守隂之宅蹈陽之庭風行雨集金㫪玉鳴庳<lb/>
非吾窒崇豈我榮夷夷于于而獨適其適不亦可乎嗚呼翁<lb/>
之所見若此其殆有徳必有言者乎濂未冠輒授經學文扵<lb/>
郷先逹若淵頴吴公立夫内翰栁公道傳文獻黄公晋卿皆<lb/>
天下名士悉得供灑掃之役其淵源非不正也第以受資平<lb/>
凡無以深詣而逺到年周甲子而踰六齡猶不䏻自振視翁<lb/>
之作不㡬扵有愧㢤雖然濂不䏻文而評文恐未有先之者<lb/>
世之骫骳萎弱之文不脫埸屋之故態者反足以襲取髙位<lb/>
而翁卒終于布衣戴章甫衣逢掖者不知果有公議否乎濂<lb/>
特徇敬伯之請妄置品評扵篇端其有激也夫其有感也夫<lb/>
　　恭題<lb/>
<pb n="KR4e0004_SBCK_032-11a"/>
御賜文集後<lb/>
洪武八年歲次乙夘春三月壬辰<lb/>
皇帝御乾清宫召臣至問前御史中丞劉基何曰成行臣以<lb/>
翌日對繼問病勢不革否還可自力至家否臣復具以聞時<lb/>
基有霜露之疾　上憫其為開國舊勲特降手敕令起居<lb/>
注郭傳宣示之俾還山以便侍養然　聖衷猶念之弗置<lb/>
於是延臣扣其詳語畢　上歩出宫門臣從後至丹墀<lb/>
上忽顧内史張淵曰汝徃取新刋文集一部賜學士宋濂臣<lb/>
謹叩頭謝淵引臣至典禮紀察司與司副李彬言紀臣氏名<lb/>
扵籍始頒受焉盖文集係御製凡三帙入<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>雖訖尚秘蔵禁<lb/>
中當時受賜者唯太師李韓公善長中書右丞相胡惟庸與<lb/>
臣為三人故内臣致謹之如是也臣仰惟<lb/>
聖學髙逺猶天之不可階而升也其發為　宸章麗日卿<lb/>
雲照臨下土固非蟣虱小臣讃詠所䏻盡至扵寛仁峻徳優<lb/>
<pb n="KR4e0004_SBCK_032-11b"/>
遇舊勲及寵異文學侍從之臣恩意两盡尤非前代帝王之<lb/>
所可企及也臣抃蹈之餘故備書應對之語與獲是<lb/>
寵賜之由扵篇末俟他日歸田當造為<graphic n="KR0686" url="https://raw.githubusercontent.com/kanripo/KR-Gaiji/master/images/KR0686.png" mimeType="image/png"/>笥飾以雙金龍尊<lb/>
閣扵山中云是月三日癸已午時具官臣宋濂盥手謹記<lb/>
　　故奉訓大夫僉提刑按察司事王府君墓誌銘<lb/>
濠梁王佐其先府君之歿越六年矣今奉工部主事杜君環<lb/>
状来徴墓門之銘不覺為之愴然而悲盖當<lb/>
皇上飛龍淮甸定鼎江表弓旌四出旁招俊又濂時應聘而<lb/>
起擢典儒㙜而府君亦杖筞轅門思以勛業自砥礪薦紳之<lb/>
士多劀目禮之濂雖不泛與人交聞府君崇論谹議亦未嘗<lb/>
不傾耳而聴及退毎自愧自歎以為弗䏻及自後離合靡常<lb/>
迨濂再召入禁林府君已作土中人載感疇昔銘欲不作可<lb/>
乎按状府君諱謙字習古濠州定逺人曽大父某大父某皆<lb/>
肥遯丘園人號善士父子良敏給而多智㝎逺令酷愛之俾<lb/>
<pb n="KR4e0004_SBCK_032-12a"/>
為書佐未㡬𥙷吏尉司遷霍丘縣以積勞升安豊府史逹官<lb/>
知其䏻辟為河南行省理問掾未命而終母蔣氏府君嗜讀<lb/>
書知彛倫大義習為聲詩音節韻趣皆有法推擇為定逺縣<lb/>
吏出謀發慮皆中肯綮令長以賔禮遇之元季政乖豪傑並<lb/>
起府君拊髀歎曰事急矣保宗族以拯黎民可也乃走頴毫<lb/>
說其軍帥曰民罹虐政不得已起為亂矣當思有以靖之䖍<lb/>
劉人以逞所謂如水益深如火益熱者也無乃不可乎軍帥<lb/>
聞其言以為才交薦之擢萬夫長五轉至工部尚書非其所<lb/>
好也當是時盗稱名字者皆烏合之衆散澷無統所經之䖏<lb/>
唯務焚掠千里為荒墟府君察之度必無所成謂所親曰區<lb/>
區豈欲從戎㢤奮不顧身出編虎鬚者志欲生烝民也今若<lb/>
是猶魚㳺釡中耳竈火已然尚自謂得計耶吾聞<lb/>
真主已建都金陵寛仁愛人四方之民争引領望之不去禍<lb/>
将及扵是乗間挈家南渡府君之婦兄太師李韓公善長時<lb/>
<pb n="KR4e0004_SBCK_032-12b"/>
已在<lb/>
上左右亟言之　召見扵青龍殿與語大恱㑹新設執法<lb/>
議理司方将選人以授遂　詔為執法官府君悉心詳讞<lb/>
務恊厥中人稱為平允丹陽令白齊因公致罪當棄市府君<lb/>
以情可矜恕敷奏　上前得貸死知應天府王子謙坐事<lb/>
械繫者乆府君惜其材議從末减由是　上簡注之深升<lb/>
為中書貟外郎轉遷提刑按察司事階奉訓大夫府君廵行<lb/>
郡縣見貪墨<graphic n="KR1500" url="https://raw.githubusercontent.com/kanripo/KR-Gaiji/master/images/KR1500.png" mimeType="image/png"/>民者必擊去之唯恐弗亟餘則務存大體觀<lb/>
風宣化而已一日天大風晝晦　上下詔求直言府君歴<lb/>
述灾傷之病民竟為之罷徴俄得末疾家居者乆之以洪武<lb/>
三年四月二十七日卒于京城之寓舎夀五十又七以九年<lb/>
二月日塟于某山之原娶李氏子男二人作曰驥先十八年<lb/>
卒仲曰<graphic n="KR3336" url="https://raw.githubusercontent.com/kanripo/KR-Gaiji/master/images/KR3336.png" mimeType="image/png"/>即来徴文者篤學好古凡法帖名畫多䏻鍳㝎且<lb/>
善虞世南書以材選充忠顯校尉飛㷱衞千户所鎮撫女二<lb/>
<pb n="KR4e0004_SBCK_032-13a"/>
人適魯某孫志逺髙某孫男一人寜安府君軀幹昻聳而容<lb/>
貌潤澤恂恂儒者也或共其論議輒掀眉吐氣指方畫圓衮<lb/>
衮數千言不休臨大事之際神采精緊毅然有不可奪之色<lb/>
與人交愈乆愈敬遇急難必蹈湯赴火授之若行事有過差<lb/>
復面折不少恕性又慈惠凡貸泉布者不納息弗䏻庚則皆<lb/>
寘不問遇凍餒者如身受其病思輟粟帛濟之乃巳其在戎<lb/>
行<graphic n="KR0825" url="https://raw.githubusercontent.com/kanripo/KR-Gaiji/master/images/KR0825.png" mimeType="image/png"/>務以不殺為勸且導人辟兵之方頼以生者數百人至<lb/>
扵事親盡孝奉意承顔唯恐毛髪有違故鄊邦尤稱之咸曰<lb/>
孝如王習古庶㡬無愧嗚呼為士者内行脩扵家外行有以<lb/>
澤諸人可謂不負所志者矣銘曰<lb/>
民吾同胞不幸亂離䖍劉之何為我務生之海寓載清式簮<lb/>
且纓正色立扵庭我竭其誠嗚呼唯行之腴契道之符不亟<lb/>
不徐循序而詳趋其亦有識之吉士也歟<lb/>
　　王宗器字說<lb/>
<pb n="KR4e0004_SBCK_032-13b"/>
王生璉字宗器其先大原人今家濟南之長山器局沉凝而<lb/>
學問精宻洪武五年以易經舉進士山東名列第三既上南<lb/>
宫未試<lb/>
皇上召見便殿親命題賦詩詩成稱㫖擢史舘編脩賜以冠<lb/>
服選入禁中文華堂肄業　詔翰林老臣為師同時而進<lb/>
者凡十又七人　車駕時臨筞勵之且取其文品評其優<lb/>
劣日命光禄寺給膳羞酒漿毎當食　青宫暨親王迭<lb/>
為之主而璉等侍飯扵左右冬夏賜衣各一襲復有白金弓<lb/>
矢鞍馬之頒盖不一而足近又使璉攝御史㢘察河南迨歸<lb/>
奏對益稱㫖　上恱謂近臣曰文華堂諸生如璉等者皆<lb/>
朕異曰将相材也其期望之重如此璉嘗從余學故来以字<lb/>
辭為請予因序璉遭逢之盛扵首而著命名制字之義扵辭<lb/>
璉䏻聴之必上不負扵<lb/>
國恩下不負扵所學矣辭曰<lb/>
<pb n="KR4e0004_SBCK_032-14a"/>
宗廟之器貴重實殊夏有四璉殷稱六瑚周云八簋異名同<lb/>
符其貴斯何珠玉為飾其重斯何盛以黍稷嚴奉明禋人鬼<lb/>
是格惟端木氏才堪三卿文章外見以言語稱汝器見許載<lb/>
諸聖經今生既長局度純亮發為辭章大河奔放器字璉名<lb/>
父師所望出逢盛治講學　禁中　天日照臨以煦以<lb/>
融以逹其衷用廓其䝉學之茂矣川之流矣材之秀矣木之<lb/>
脩矣蚤夜孜孜唯道是求矣豸冠巍峩廵行洛河貪夫夜逃<lb/>
良士笑歌君子之為君子之多學無止功勿畫斯善辟彼行<lb/>
塗足不留踐百里至千所見逾逺志安扵近行局一偏笙罔<lb/>
為鏞豆難充籩規模卑狹世則病旃徳蔵于身動無不彼<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>
用䏻周由體斯具生尚勗焉庶㡬不器<lb/>
　　題趙子昻臨大令四帖<lb/>
趙魏公留心字學甚勤羲獻帖凡臨数百過所以盛名充塞<lb/>
四海者豈無其故㢤後生小子朝學操觚暮輒欲擅書名者<lb/>
<pb n="KR4e0004_SBCK_032-14b"/>
可以一笑矣今觀張唯編脩所蔵臨大令四帖耶書其末以<lb/>
示觧事者<lb/>
　　全室禪師像賛<lb/>
笑隱之子晦機之孫具大福徳足以荷擔佛法證大智慧足<lb/>
以攝伏魔軍悟四喝三玄扵弹指合千經萬論扵一門向上<lb/>
關如塗毒皷撾之必死殺活機類金剛劍觸之則奔屡鎮名<lb/>
山教孚遐邇　詔陞京刹名溢朝紳夙受記扵靈山之㑹<lb/>
今簡知扵　萬乗之尊雲漢昭囬　天章錫和扵全帙<lb/>
寵恩優渥　玉音召對扵𬗋宸屹中流之底柱轉大地之<lb/>
法輪信爲十方禪林之所領䄂而與右徳同道同倫者耶<lb/>
　　墨鞠圖賛<lb/>
建安蘇照爲學子黄叔暘作墨鞠圖侑之以竹石豈以其氣<lb/>
莭之相同歟禁林散吏宋濂爲造賛曰<lb/>
我本中黄銕爲肺腸精神外章不自知形貌之<graphic n="KR0627" url="https://raw.githubusercontent.com/kanripo/KR-Gaiji/master/images/KR0627.png" mimeType="image/png"/>歟緑竹猗<lb/>
<pb n="KR4e0004_SBCK_032-15a"/>
猗白石瑳瑳貞而匪阿斯爲月下之友歟萬色齊冥洞察物<lb/>
情雖暗而明豈陶令沉昏而託之酒歟<lb/>
宋學士文集卷第三十二　翰苑别集卷第二<lb/>
<pb n="KR4e0004_SBCK_032-15b"/>
</p>
<p>
</p>
  </div>
</body>
</text>
</TEI>
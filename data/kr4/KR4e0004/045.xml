<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_045-1a"/>
</p>
<p>
<pb n="KR4e0004_SBCK_045-1b"/>
<pb n="KR4e0004_SBCK_045-1b"/>
宋學士文集卷第四十五　芝園集卷第五<lb/>
　　新刻楞伽經序<lb/>
洪武十年秋九月丙子朔濂朝　京師冬十有　月丙申入<lb/>
辭将還山時　皇上御武樓下顧濂言曰卿言楞伽為逹<lb/>
摩氏印心之經朕取而閱之信然人至難持者心也觸物而<lb/>
動淵淪天飛随念而遷凝氷焦火經言操存制伏之道實與<lb/>
儒家言不異使諸侯卿大夫人咸知此縦未能上齊佛智其<lb/>
禁邪思絶貪欲豈不胥為賢人君子之歸濂謹對曰誠如<lb/>
聖諭第其文學簡古義趣淵㣲宋臣蘇軾頗甞患其難讀耳<lb/>
上曰此書生纏蔽文義之過也朕扵宮中畧覧數過已悉領<lb/>
其大㫖即　勑奉御取經示濂且黙誦曰如佛語心品第一<lb/>
卷所言諸識有二種生謂流注生及相生有二種往謂流注<lb/>
及相住有二種㓕謂流注㓕及相㓕此三相者最為㣲隱唯<lb/>
佛能䆒言之第四卷所言自心妄想非性智慧觀察不墮二<lb/>
<pb n="KR4e0004_SBCK_045-2a"/>
邉先身轉勝而不可壊得自覺聖趣是般若波羅蜜此言六<lb/>
度萬行互相融攝成菩提分皆由般若成立尤爲深切若般<lb/>
若心經若金剛般若經皆心學所繫不可不講習也言己<lb/>
上復口觧心經數章　睿識神見皆超出乎常倫於是賜<lb/>
食禁中而退又明日戊戌考功監臣某奉　㫖扵大天界<lb/>
寺俾天下諸浮屠咸讀三經　命旣下育王禪師崇𥙿靈<lb/>
承　徳意孶孶如弗及且以二經世已盛行獨楞伽見者<lb/>
殊寡乃購求雷庵受公集註鏤版而行之徴濂爲其題辭惟<lb/>
我釋迦如来五時說法而此楞伽寳與維摩思益楞嚴三昧<lb/>
金光明勝鬘等經皆在第三方等時所說䟽經之家謂以楞<lb/>
伽爲名實相爲體佛語心爲宗自覺聖智爲用經凡一百五<lb/>
十一品兹所存者特其一爾其言幽眇精深誠爲攝心樞要<lb/>
之書也欽惟　皇上以生知之聖一観輒悟　詔天下諸<lb/>
浮屠是習是講将使真乗之教與　王化並行治心繕性逺<lb/>
<pb n="KR4e0004_SBCK_045-2b"/>
惡而趨善斯心也即如来拯度羣生之心也何其盛㢤禪師<lb/>
敬恭明詔罔敢迨遑日以流通爲務亦可謂之賢矣為沙門<lb/>
之學者宜受而持之庻㡬上報　寵恩而不負靈山之付<lb/>
囑濂故備著　天語之祥扵篇首使讀者各有所警發焉<lb/>
十一年春三月<lb/>
　　約之禪師畫像賛<lb/>
龎蔚之姿宏辨之才一衲三十年脅不沾席談玄八萬偈舌<lb/>
若驚雷崖樹重榮兆法門之復振塔光呈瑞疑古佛之再来<lb/>
炯炯乎眼光閃鑠沉沉乎氣宇弘恢渢渢乎九江風動澄澄<lb/>
乎玉几天開盖真超扵實際斯不染扵纎埃彼自安扵部婁<lb/>
曽莫陟其崔嵬倘扵斯而観感庻立懦而興頽<lb/>
　　故新昌楊府君墓銘<lb/>
越之新昌有大山曰彩烟與沃洲天姥鄰而彩烟尤為峻絶<lb/>
逺望之如雲霞繽紛天際故名山之絶頂其平如掌沃野數<lb/>
<pb n="KR4e0004_SBCK_045-3a"/>
千里桑麻蔚若犬鷄之聲相聞或者嫓之武陵源云大姓楊<lb/>
氏自隋末来居之閲數百年而書詩之澤有引弗替在宋之<lb/>
時父子兄弟至連舉扵有司而嘉泰壬戌進士轟其仕為尤<lb/>
顯官終朝奉大夫知廣徳軍州事贈奉直大夫廣徳之從子<lb/>
佑祖亦由太學舉進士為婺之浦江丞浦江生旵旵生禔禔<lb/>
生府君諱居字温如生三月而其母梁氏亡父命乳母鞠之<lb/>
性頴悟八歲能賦詩及長聞天台扵先生子惠傳伊洛性理<lb/>
之學執經而受其說乆之融通諸家言而貫以一致神暢心<lb/>
怡實欲起古人千載之上與之晤語旣又以為言之不文不<lb/>
能以行逺復從同郡韓荘莭公㳺取文章大家曰研摩之其<lb/>
扵分章遣辭之法辨其類不類尤嚴其界域時先師黄文獻<lb/>
公以文名當代府君撰長書贄見之公讀已噴噴賞愛更揭<lb/>
諸座右賔至則指以示之曰是豈非文耶公為人極慎許可<lb/>
其噐重之若此府君甞以春秋學應書鄕闈不利遂掩関不<lb/>
<pb n="KR4e0004_SBCK_045-3b"/>
出下惟而講授四方學子趨之者如雲府君曰據髙座随其<lb/>
性資而開導之如蒙大霧而行不自知其沾濡之至學成而<lb/>
去多著名于時人問之則曰我楊先生弟子也恩義隆洽不<lb/>
敢更名他師府君性至孝父有疾晝侍左右夜不敢觧衣寢<lb/>
臨穴之日號絶于地良乆而蘇歲時祭祀必預齋戒眠滌灌<lb/>
盛服拜跽儼如祖考之在乎上瞻塋有田為豪民所據府君<lb/>
帥宗人白于官復之仍創庵廬以居守者府君介而通荘而<lb/>
能温未甞妄言咲一動一靜皆可為式程善古文辭尤長扵<lb/>
詩騷亦有愛齋稿若干卷藏于家府君出處之際唯道之從<lb/>
視不義富貴真若浮雲臨財尤廉路拾遺金俟其主還之里<lb/>
有䘮及飢餓者恒周之學者方自以為得師年六十六不幸<lb/>
以洪武九年丙辰冬十一月二十九日卒家明年丁已春三<lb/>
月十九日窆于金山之原在家西四里而近娶同邑趙氏生<lb/>
男子四長宗學先卒次湏學去為浮屠更為𣑽噩有聲叢林<lb/>
<pb n="KR4e0004_SBCK_045-4a"/>
間次願學繼父之業次　學女子一歸士族盛必勝孫男一<lb/>
自牧女一尚㓜予聞之文者将以載道道與文非二致也自<lb/>
夫世教衰民失其正髙談性命者每鄙辭章為陋習拘泥辭<lb/>
章者輙斥性命為空言互相譏詘莫克有㝎殊不知道與文<lb/>
猶形影然有形斯有影其可岐而二之乎是可嘆也已府君<lb/>
以超卓之姿窮理攻文孜孜弗之倦務欲合而一之亦可謂<lb/>
知道者矣銘曰<lb/>
大道流行日用昭宣非文載之道孰與傳安可岐之徇扵一<lb/>
徧迂夫曲士牢執弗遷擿埴索涂何住不顛有倬夫子式窺<lb/>
其全以彼校此孰為愚賢鐫石幽墟過者察焉<lb/>
　　望雲圖詩序<lb/>
思親望雲圖者為福建承宣布政司右参政唐公作也公名<lb/>
俊字士明念親之不見日遑遑焉而求昧昧焉而思終無以<lb/>
宣其情圖之所以志之也間以書致辭扵濂曰俊之先為睢<lb/>
<pb n="KR4e0004_SBCK_045-4b"/>
陽人金季兵亂大父避地南陽遂家焉大父生三男子而先<lb/>
君居其二先君諱徳謙蔚為才行之士元至止中汝頴大盗<lb/>
起先君棄損諸孤窀穸之事甫畢而南陽䧟矣俊時在童孺<lb/>
凾随母夫人陳氏出避晝伏霄行至魯山匿焉未㡬魯山又<lb/>
𤇺火連天竟失母夫人所在家属亦東西作風雨散去俊㷀<lb/>
㷀無依朝夕嗚嗚泣曰哀㢤吾母其存乎亡乎苟亡矣遺骸<lb/>
将何人瘞之乎然河南逹鄊里為近吾當忍死往而訪之乎<lb/>
扵是間關是走河南竄身兵籍中逄故時父老問之自南陽<lb/>
来者又問之有出入軍中者又問之如是者六年心勦形瘵<lb/>
竟莫可蹤跡復鳴鳴泣曰哀㢤吾毋豈果遂亡矣乎毋旣不<lb/>
可見何如勿生之為愈乎巳而私自念宗系之不絶者一綫<lb/>
爾苟先朝露而自棄祀事将墜㡬不為若敖氏之餒鬼乎宜<lb/>
擇真主而事之一且獲見天日雖不得奉母歲時持一盃酒<lb/>
走酹墳上土比之徒死不翅霄淵之殊此志或可自遂乎當<lb/>
<pb n="KR4e0004_SBCK_045-5a"/>
是時　大明皇帝㝎鼎金陵徳綏威讋萬方嚮化俊乃閒<lb/>
道内附期厠名行伍中以苟全性命而己宸衷見憐視之如<lb/>
舊臣賜以厚禄寵以名爵使再造其家室自兵馬副指揮入<lb/>
轉而至今官階躋二品此平昔夢寐之所不到俊毎念　聖<lb/>
徳如天無際而父母不得同與　恩榮益至感泣不能自已<lb/>
頗憶先君言堪輿家謂大父墓最佳中支當有躋膴仕者母<lb/>
撫俊頂言曰他日将在吾兒邪今其言固驗非惟父母不之<lb/>
見而族属無一人存者不亦悲夫願吾子為文之将示諸子<lb/>
孫以志吾無窮之思也濂讀之不覺潸然出涕嗚呼有是㢤<lb/>
人之壮年有大父母父母俱存而號重慶者矣下此則父與<lb/>
母無故而號具慶者矣又下此則二親或有一存而稱偏侍<lb/>
者矣公自㓜齡輙䘮先府君當干戈搶攘之際而毋夫人隔<lb/>
絶又死生不可知宜公雙淚旣盡而繼之以血也雖然公無<lb/>
用爾也古之人所謂孝也非止得養親而巳身者親之枝親雖<lb/>
<pb n="KR4e0004_SBCK_045-5b"/>
忘而身存猶親之存也能敬其身是謂不死其親言也弗爽<lb/>
扵貞行也允契扵軌内外一致而無所違越非孝乎撫世酬<lb/>
物而一本扵誠匑匑然謹畏唯恐失之行之扵家推之扵國<lb/>
逹之扵天下皆弗悖扵道也庸非孝乎出鎮名藩承宣敷化<lb/>
使萬姓咸蒙正治之澤家給而人足皥皥熈熈如唐虞時庸<lb/>
非孝乎三者雖皆敬身之事此又移孝爲忠之大者公䏻行<lb/>
之他日良史氏必大書曰唐某之子俊其治行如古名臣可<lb/>
爲法扵後世則公之親亘萬世而不死矣公之爲孝也不亦<lb/>
大㢤濂知公爲人誠慤而㢘介其拜御史持部使者節三預<lb/>
北平省事皆以羙政著稱故濡毫而縷言之一以釋公之憂<lb/>
一以進公於道云<lb/>
　　義烏方府君墓志銘<lb/>
府君諱天瑞字景雲姓方氏宋元豊間有諱沉者自嚴陵白<lb/>
雲原徙居義烏之稠嚴今九世矣當五世時又有諱應龍者<lb/>
<pb n="KR4e0004_SBCK_045-6a"/>
登嘉定癸未進士第官終大冶丞其族望甞顯矣府君曽祖<lb/>
諱淵祖諱菘之父諱汝霖母喻氏紹興丁丑進士工部郎中<lb/>
喻公良能五世孫也府君六歲時與羣兒戯于池濵一兒俯<lb/>
身攀藕花忽堕水中羣兒皆驚奔府君急執其足揚聲大呼<lb/>
人聞而耒抱兒還其父逮長讀書窮㫖趣孳孳弗少懈其父<lb/>
以食指之䌓故廬迫隘不足以容别買宅一區扵三里外命<lb/>
府君居之府君昏㝎辰省雖大暑寒不廢父母憐其勤力止<lb/>
之府君跪對曰子職當如是不爲勞也府君之配曰朱氏承<lb/>
直郎廣徳路總𬋩府經歷諱約之女也府君相敬如賔終其<lb/>
身無片言乖戾或者嫓之梁伯鸞朱殁府君一念之輒垂涕<lb/>
與人交重然諾一旦暴風疾雨府君擔簦躡屫倉皇欲就塗<lb/>
家人謂曰非有至急之故何遽往也府君咲曰吾與人期不<lb/>
欲爽信耳其遇宗族内外<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>多煦煦有恩意有稱貸者或不<lb/>
能償寘不問府君長身鶴立羙鬚髯樂賔友過從當酒酣耳<lb/>
<pb n="KR4e0004_SBCK_045-6b"/>
熱髙談雄辨驚動四筵徐而察之皆根據經史出人思慮之<lb/>
所不到時論多之府君有兄二人孟曰天與字景賢仲曰天<lb/>
錫字景範景賢愽通書傳善滑稽士無賢不肖皆樂與㳺尤<lb/>
精黃帝内經之學有疾者恒依之景範淵深而簡黙遇勝友<lb/>
論詩輒抵掌劇辨衮衮如泉源發不見其窮府君固難為弟<lb/>
矣亦復翹然與之抗衡非聰明絶倫不能也府君年七十九<lb/>
疾病頗侵凌知其不可治乃絶醫賦詩一章示子孫大意以<lb/>
為吾讀孔氏書死生終始之說粗若知之萬事悠悠當同一<lb/>
夢彼浮屠氏所謂天堂地獄不過托是化為善而已吾家素<lb/>
絶之不必用也今死矣與明月清風浮㳺於天地間耳尚何<lb/>
道㢤書畢而終實洪武九年十一月二十一日也府君生平<lb/>
嗜呤有詩集二卷蔵于家妻即朱氏無子而先卒鞠景賢次<lb/>
子樵為嗣旣而少房馬氏生子男子二人曰士龍曰士信子<lb/>
女子一人曰丑姬徴事郎中書舎人宋璲其婿也孫男二人<lb/>
<pb n="KR4e0004_SBCK_045-7a"/>
某某以某年月日塟某山之原𥘉予與府君二兄交甚洽繼<lb/>
識府君扵白麟溪上府君方為女擇配予兒璲始九歲操觚<lb/>
作蠅頭細字謄于所造文辭府君心恱遂成婚<graphic n="KR0666" url="https://raw.githubusercontent.com/kanripo/KR-Gaiji/master/images/KR0666.png" mimeType="image/png"/>家府君當<lb/>
有疾時璲将来南京省余往謁府君道别府君執璲辟言曰<lb/>
汝尊公當代文士第一流吾旦暮死不復與子相見願為求<lb/>
墓上之銘足矣璲泣而别未㡬果以訃聞予亦為泣下霑襟<lb/>
今予致政還家府君從孫衡備書其事行士龍持以来請予<lb/>
惡得不為之銘銘曰<lb/>
稠巖陽三鳯翔一鳯後逝雲為郷梧桐菶菶空髙岡緬懐徳<lb/>
輝人可忘<lb/>
　　朱氏家慶圖記<lb/>
浦陽江上有朱仲賢氏年垂七十而其夀母尤夫人則歷九<lb/>
十二春秋矣猶康寕飲㗖如恒人當候序和適夀母出坐鞠<lb/>
隱堂中仲賢率家属分立左右稱觴為驩州里觀者奠不徘<lb/>
<pb n="KR4e0004_SBCK_045-7b"/>
徊歎慕縣校官張君正卿獨曰是亦希有事也不可以不識<lb/>
命畫史作家慶圖装裭成卷持示金華宋濂指曰鶴髪垂領<lb/>
神色恬康危坐榻上者夀母也其右方帶襞積冠張拱前趨<lb/>
而角巾三人從子男子也五冠者與一童子列其後者孫也<lb/>
二兒挾册徐行自語顧語者曽孫也其左方盛服而參差立<lb/>
者四子婦也三兒二大一小大者携小者行手中執鞠花者<lb/>
曽孫女也重立扵右上二抱嬰孩一獻桃一捧茗甌者四孫<lb/>
之配也一俯倚榻上一牽夀母衣一熈然侍立其側者三孫<lb/>
女也指畢合而計之凡二十又八人且曰先生史官也其言<lb/>
信扵海内願為序而傳之嗟夫夀之為言乆也最人之所不<lb/>
可得也然亦有得焉而㷀然索居者非夀也又有得焉而謀<lb/>
不及朝夕者非夀也又有得焉而左右不能孝且養者非夀<lb/>
也又有得焉而體尫氣羸十日九疾者非夀也又有得焉而<lb/>
禍患迭嬰中心靡寕者非夀也今夀母享此髙年尊安無疾<lb/>
<pb n="KR4e0004_SBCK_045-8a"/>
孫子秩秩皆䏻盡養家道豊𥙿心志怡愉是無五者之失而<lb/>
有其足之樂矣得不為希有之事乎正卿之為是舉冝也非<lb/>
過也且昔人之所至願一則曰夀二則曰夀非惟欲乎已又<lb/>
且祝扵人豈不以夀出乎天而非人之所䏻乎設或有之誠<lb/>
可歌也已吾婺素號文獻之邦振黄鍾之鏗鍧剪毛羽之紛<lb/>
㽔者比比有之其能為仲賢撰為賦頌矣乎<lb/>
　　金華永寕禪庵記<lb/>
金華縣東五十五里有一土阜延袤數里餘曰羅漢山先是<lb/>
宋元豊間里之善士鄭君克允與其弟克明扵其地冶鐡鑄<lb/>
阿羅漢像五百一十有八山因是而得名像今猶在西巖石<lb/>
佛寺克允則資政殿學士鄭忠愍公剛中之大曽父也二百<lb/>
餘年之後有楊民子名允真者居扵山側與其室人王氏本<lb/>
净尊禮大雄氏之道同往烏傷伏龍山謁千岩禪師入室弟<lb/>
子蘭室馨公受大乗三聚　戒疑神入空以縛禪為事一夕<lb/>
<pb n="KR4e0004_SBCK_045-8b"/>
夢異僧若来自西域者告曰汝宜扵羅漢山建永寕庵以修<lb/>
學禪㝎覺而異之即其地經行見其坡陁演迤氣象夷曠遂<lb/>
欣然入念慮銖積寸累搆佛廬三楹間中塐觀音大士華冠<lb/>
瓔珞寳相殊勝時則至正戊戌之春也樂善之徒捐山若園<lb/>
五十畒奉之允真手植青松蔚乎成林而庫樓西廡俱先後<lb/>
就緒什噐百需之物亦莫不備給持瓶錫而来過者日暮塗<lb/>
逺一時一憇神靈之區應真之所示現夫豈偶然必有龍鬼<lb/>
晝夜護持使般若之種孽芽其間亦其勢之焉允真欲爲乆<lb/>
圖請予文勒石俾世世擇異姓有善行者主之而楊氏之族<lb/>
人不與也予聞神所必至也羅漢之山昔甞産鐡鄭君兄弟<lb/>
命金工　鑄諸像像成而鐡已竭恊氣充牣祥光未散禪庵<lb/>
之建實符嘉應宜乎允真之城此不難也然而造者不難而<lb/>
繼者爲難嗣主其席者尚思允真之勞勩一椽片瓦視之不<lb/>
翅寳璐庻㡬繩䋲相傳至永乆而弗墜苟或不然則夫冥報<lb/>
<pb n="KR4e0004_SBCK_045-9a"/>
之撡具諸載籍予何忍言之讀斯文者尚知所自警㢤允真字<lb/>
無識敦實而無為最為近道父曰天祐毋姓金氏云<lb/>
　　題㝎武蘭亭帖後<lb/>
世之論㝎武蘭亭其說頗不同有謂唐太宗詔歐陽詢搨本<lb/>
刻石禁中至晋時契丹輦至殺胡林棄而北歸宋慶曆中韓<lb/>
忠獻公婿李氏者獲之至宋景文公帥㝎武始從李氏之子<lb/>
購蔵庫中相傳得扵孟水清者盖非也熈寕中薛師正出守<lb/>
甚珍惜之别刻以惠求者師正之子紹彭又勒扵他石潜易<lb/>
元刻以歸長安是㝎武有三刻矣有謂太宗旣塟繭𥿄蘭亭<lb/>
而刻石亦見殉昭陵既發畊氓負石為搗帛用㝎武一士人<lb/>
見四周龍鳯文隱起知為禁中本以百金市之以歸謂之古<lb/>
㝎本王君貺知長安移文索入公庫又謂之古長安本旣而<lb/>
公庫火石焚馮當世再入石是㝎武則有二刻矣傳聞異辭<lb/>
是二說者巳不䏻歸扵一致况欲索扵肥瘦完損之間邪自<lb/>
<pb n="KR4e0004_SBCK_045-9b"/>
後轉相摹刻者凡九十餘本而吾婺梅花本而下亦且十家<lb/>
則其去真益逺矣此帖出扵蘇才翁東齋所蔵元祐戊辰米<lb/>
南宫又獲之才翁之子洎洎字及之亦佳士也上有范文正<lb/>
公題識韓魏公家記及錢氏忠孝家趙彞齋字印精神氣韻<lb/>
實與他本懸絶當為㝎武𥘉本無疑同郡周君致肅冐熱来<lb/>
求題謾一䟽之不覺其辭之䌓也<lb/>
　　題恱生堂稧貼<lb/>
右蘭亭恱生堂本係宋相賈師憲命其客廖塋中參較㝎武<lb/>
諸本采字之精善者輯成一帖始命金華良工王用和勒石<lb/>
經一年乃成賈諸恱生堂中尋𥙷用和武階以報之濂按師<lb/>
憲遭竄逐時朝廷命王孟孫簿錄其家石刻蘭亭多至八千<lb/>
匣當時方囬奏劄亦頗及之度其所蔵者善本必多故廖所<lb/>
采輯薦紳家號為至精先師内翰公甞摹搨為卷而以趙文<lb/>
敏公所臨者繼其後誠可謂雙絶矣公之孫栁穆能寳此卷<lb/>
<pb n="KR4e0004_SBCK_045-10a"/>
扵戎馬刧灰之餘穆亦賢乎㢤<lb/>
　　䟦栁先生上京紀行詩後<lb/>
濂以元綂甲戌伏謁先生扵浦江私第出示上京紀行詩卷<lb/>
乃永嘉薛君宗海所書時先生自江西儒㙜觧印家居上距<lb/>
分教灤陽賦詩之年實延祐之庚申己歷十五春秋洪武丁<lb/>
已之正月濂方謝事歸田幸獲重觀于蘿山書舎相去元綂<lb/>
甲戌復四十有四年扵是先生墓上之草亦三十六新矣嗚<lb/>
呼六十年間人事變遷乃弗齊若是不亦悲夫先生之孫叔<lb/>
雍以濂甞受業先生之門請題識其末三復之餘慨然為之<lb/>
興懐先生之詩與薛君之字人咸知貴之有不待區區之賛<lb/>
也<lb/>
　　䟦王獻之保毋帖<lb/>
右王獻之保母帖說者謂勝扵㝎武蘭亭𥘉刻盖此帖乃獻<lb/>
之親書于甎而又晋工刻之若蘭亭則馮承素等鉤摹而又<lb/>
<pb n="KR4e0004_SBCK_045-10b"/>
唐工鐫之所以精神氣韻夐然不侔也或者不知猶妄有所<lb/>
疑姜堯章乃作辨評一篇設為問荅援據甚詳博雅君子宜<lb/>
取而覧之正不必求題識之多也<lb/>
　　題錢舜舉應真圖<lb/>
錢舜舉所貌應真渡水圖備極情態此畫史恒事爾或者妄<lb/>
謂應真實然則過矣觀者當具金剛眼而弗為𥿄墨所惑可<lb/>
也<lb/>
　　䟦叚氏墓誌銘後<lb/>
右大司徒歐陽文公所造廬陵叚君雲亨墓碑君之子徳輔<lb/>
徳文旣鐫石龍坑冢上元季之亂碑與亭俱燬公之遺墨幸<lb/>
得僅存因重装為卷請予識之嗚呼公之文在天地間流傳<lb/>
當無窮固不繫碑之有無然而事變不可料公自擢第以来<lb/>
文稿百有餘冊蔵扵瀏陽里弟者亦燬于兵其孫估唯收在<lb/>
燕所録二十四卷奔走四方凢見公文必躬寫而附入之予<lb/>
<pb n="KR4e0004_SBCK_045-11a"/>
甞為其作序以傳惜乎徳輔不及録此文以遺之也至於叚<lb/>
君之賢行公巳備書予不敢勦說而瀆告焉徳輔兄弟能惓<lb/>
惓寳此而不忘亦可謂不死其親者矣<lb/>
　　孫伯融詩集序<lb/>
詩道之倡其有師友淵源乎非師不足盡傳授之秘非友不<lb/>
足成相觀之善無是二者不可以言詩也當元之季有丁仲<lb/>
容先生者自天台来客建業以能詩鳴方其岸幘談笑有持<lb/>
卷来求者輙索酒飲數觥操觚如飛風雨疾而龍蛇蟠語意<lb/>
渾涵絶無斵削之跡讀之者皆驚以為仙才當是時夏煜允<lb/>
中為先生入室弟子其氣韻酷類而横逸滂沛過之伯融進<lb/>
受指盡扵先生退交允中日取唐諸家詩而紬繹之稽其聲<lb/>
律求其指趣察其端倪已而學大進士大夫稱曰之是肖乎<lb/>
允中者也或曰非也脫凡近而逰髙明皷俠氣而超氛壒其<lb/>
髣髴乎先生者邪予来南京而先生墓木巳拱獨允中共吟<lb/>
<pb n="KR4e0004_SBCK_045-11b"/>
嘯扵風月寂寥之鄊舂容乎大篇鏗鏘乎短韻無日無之允<lb/>
中間持伯融之詩相與諷詠予謂允中曰自科舉之習勝學<lb/>
者絶不知詩縦能成章徃徃如嚼枯蠟較之金頭大鵝芳膄<lb/>
滿口者有間矣如伯融者何䖏可得邪允中深以予言為然<lb/>
時伯融總戎于括予不及見未㡬伯融死扵難後三年允中<lb/>
亦殁予今耄矣私竊以謂先生之詩已<graphic n="KR0866" url="https://raw.githubusercontent.com/kanripo/KR-Gaiji/master/images/KR0866.png" mimeType="image/png"/>板傳世毎念允中<lb/>
之名泯泯訪其遺藁三十餘首録蔵青蘿山房頗恨伯融之<lb/>
什未有所托金陵蔣行簡伯融之弟子也乃蒐輯遺失釐為<lb/>
若干卷介翰林典籍蔡宗黙求予序其首烏乎道隱民散乆<lb/>
矣朝執經扵講惟暮反眼相視若塗人者有之有如行簡之<lb/>
不忘其師非紛紜百鳥中見此孤鳯凰歟因不辭為稽其師<lb/>
友淵源次第而為之序聞之者可以勧矣伯融諱炎姓孫氏<lb/>
句容人元季落魄不仕及　皇上㝎鼎建業出為江南行<lb/>
省掾同知池陽府已而陞知府事遷本省都事總制䖏州軍<lb/>
<pb n="KR4e0004_SBCK_045-12a"/>
馬苗㓂賀甲李乙叛遂遇害朝廷以其不屈志辱國贈徴事<lb/>
郎封丹陽縣男為人磊落有俊氣藐然白面書生而其胸中<lb/>
蔵百萬兵使其賦命之厚勲業可立致今但以詩名于世惜<lb/>
㢤雖然伯融藉此亦足為不杇矣<lb/>
　　䟦髙宗所書神女賦<lb/>
右宋思陵所書神女賦法度全類孫過庭旦善用筆沉䝘之<lb/>
中兼有飄逸之態然思陵極留心書學九經皆甞親寫故其<lb/>
用功為最深此卷乃禪位後所書時春秋已髙而猶弗之廢<lb/>
誠可謂勤也已使其注意扵虞夏啇周之治父讎不至不報<lb/>
王業未必偏安抑又可歎㢤卷首有奎章閣鍳書博士印盖<lb/>
天台柯敬仲為是官時所鍳㝎云<lb/>
　　題伊尹古像卷後<lb/>
余甞観孫季昭示兒編其言書所載伊尹放太甲于桐放當<lb/>
作教以其篆文相近故譌爾其論甚偉句曲外史張天雨能<lb/>
<pb n="KR4e0004_SBCK_045-12b"/>
取其說書扵伊尹古像之後誠知言者㢤雖然汲冡竹書所<lb/>
載又何其與此異也<lb/>
　　題子昻書髙上大洞玉經後<lb/>
右玉晨上文三十九章趙魏公六十四歲時所書多取法扵<lb/>
黄庭内景經故韻度極可観或者謂公晚年專倣李北海其<lb/>
言過矣予見公書此經凡四數而此卷尤為精絶誠可寳也<lb/>
　　題鮮于伯機所書蘭亭記後<lb/>
鮮于奉常公甞見葉秋㙜書反覆諦視至欲下拜秋㙜之書<lb/>
人頗譏其陋公獨知其用筆之妙字學雖淺藝非功力精到<lb/>
亦不足以相知况其他者乎予蔵公所書濟石硯賦自謂可<lb/>
入妙品今観此卷實可與之抗衡非真知書中意者未必以<lb/>
予言為至當也<lb/>
　　題剡源清茂軒記後<lb/>
剡源先生戴公以文辭名天下曾未百年學者鮮有見其全<lb/>
<pb n="KR4e0004_SBCK_045-13a"/>
集者予總脩元史欲為先生立傳扵是白丞相下有司即先<lb/>
生之家謄其文藁二十卷以上至今蔵之秘府中書舎人毛<lb/>
君集出示先生所造清茂軒記正在槀中其為真筆無疑蓋<lb/>
毛君從祖震卿與先生為忘年交故先生不靳而為之記發<lb/>
明山水之勝分明如晝今之能文者雖多如蝟毛求如先生<lb/>
絶不可得毛君乃能重書以傳亦可謂賢子孫矣㢤<lb/>
　　䟦米南宫夷矌帖<lb/>
予甞評海嶽翁書如李白醉中賦詩雖其姿態傾側不拘禮<lb/>
法而口中所吐皆成五色文今観與李邍手帖因書其語而<lb/>
歸之邍字夷矌公擇子也大觀間甞為顯䆠云<lb/>
　　䟦樂貞婦傳後<lb/>
樂貞婦陳氏蚤䘮夫而養姑終身撫二子至扵成立予揆陳<lb/>
氏之意則曰是婦道當然爾何有他覬㢤使陳氏所見扵此<lb/>
毫髪有未盡瓦鐙敗帷之苦未必能甘也議者不察以不得<lb/>
<pb n="KR4e0004_SBCK_045-13b"/>
旌表門閭為陳氏恨旌表朝廷事也扵陳氏何與焉<lb/>
　　逹摩大師賛<lb/>
括蒼呉福平川以善畫名叢林間龍門海公請寫𥘉祖圓覺<lb/>
大師真像威徳如生觀者聳然起敬翰林學士承㫖宋濂為<lb/>
之造賛而國子博士鄭君仲舒書之賛曰<lb/>
系傳香至法證圓真闢六宗之異户歸甘露之一門操智慧<lb/>
刀斬纒蔽之枝葉裂煩惱綱見清浄之本根重冥穏泛己歷<lb/>
三年之乆少林璧觀竟忘九載之勤流支屡毒而甘之如蜜<lb/>
葱嶺㳺行而殁兮若存精明焜煌乎日月氣宇凾盖乎乾坤<lb/>
此所以一花五葉之記徧周沙界而大法彌尊也邪<lb/>
　　活水軒銘<lb/>
呉府紀善張徳麟氏㑹稽山隂人築居鑑湖之側讀書皷琴<lb/>
樂周公孔子之道見原泉之流不息因取子朱子詩以活水<lb/>
名其軒請予造記予謝曰軒名包義甚博索文者又接踵而<lb/>
<pb n="KR4e0004_SBCK_045-14a"/>
至俟還山中却為之徳麟曰麟　從　藩王出入行無㝎蹤<lb/>
願遺之一言不敢以多求為也予因曲徇其意為製銘曰<lb/>
泉出地上昭厥源東流弗息日奫沄譬猶嘉木下有根脩榦<lb/>
上撑枝葉藩君子玩之道則存錙銖有間體遂昏潢汙行潦<lb/>
勢吐吞朝雖盈盕不及曛我銘我軒辭則勤行之不己徳乃<lb/>
純<lb/>
　　題馬氏譜圖後<lb/>
同郡馬生銓其先出扵唐太師北平荘武王燧北平五世孫<lb/>
大同来為婺之東陽縣令咸通五年遂卜居松山之下縣令<lb/>
十世孫承節郎喬嶽宋崇寕五年又自松山遷仁夀之兠鍪<lb/>
山承節七世孫克復甞以武顯節制婺州屯戍軍馬兼中書<lb/>
省計議官兼浙東降㫁斬斫使討宼事計議四世孫則銓也<lb/>
銓以縣學弟子員貢入成均惓惓扵譜事唯恐廢墜間請予<lb/>
題其後予覧隋唐藝文志載郡國所上氏扵書凢數千卷蔵<lb/>
<pb n="KR4e0004_SBCK_045-14b"/>
于官所以然者辨貴賤别昏姻謹本支也自氏族之學弗講<lb/>
士大夫家亦鮮有習之者往往未歷數世巳藐然不識為何<lb/>
人可嘆也今生能有志扵此晝夜弗忘不亦忠厚之士㢤予<lb/>
特表而出之以勵世之人使不忘其所自<lb/>
　　元故徴士周君墓誌銘<lb/>
君姓周氏諱自立字本中裔出汝南𥘉遷黄之永安唐季有<lb/>
為袁州刺史者因家宜春繼徙廬陵子孫衆多又自廬陵分<lb/>
居新喻天柱山之陽曾大父䁀臣宋太學某齋生大父宗缶<lb/>
以文學名江文忠公極禮下之後用薦者授迪功郎監廣西<lb/>
經畧安撫司庫辭不赴門人私謚文範先生父雲龍元瑞州<lb/>
路儒學録有文集若干卷愽學者君自以奕葉為儒繼承不<lb/>
易孳孳問學雖寒之折膠暑之鑠金亦不敢輙廢下筆為文<lb/>
翩翩然成五采矣父旣蚤殁獨奉母某氏居家苦貧傭書以<lb/>
奉甘㫖從兄自強為廣西宣慰司都事以書来徴會欲白上<lb/>
<pb n="KR4e0004_SBCK_045-15a"/>
<pb n="KR4e0004_SBCK_045-16a"/>
状拜而請銘且繼之以泣于家食時自来為義烏尹頗與自<lb/>
強交視孟東契家子姓也義不得辭銘曰<lb/>
孝友行于家旣質且葩又何必金章盭綬而始為華我銘斯<lb/>
墳言則非夸<lb/>
　　故蔣府君墓銘<lb/>
余官詞垣時編脩蔡玄與蔣敬偕来玄代敬致辭曰敬舊従<lb/>
㳺扵句曲伯融孫先生伯融總兵扵栝而殁扵王事敬痛其<lb/>
師之亡而其詩不傳今来輯成編将刻諸梓願為序以冠萹<lb/>
端于私自念近時為師弟子者一轉盻間如不相識然若敬<lb/>
者亦可謂之知義者矣意其必有所自頗竊識之及余致政<lb/>
還山敬持元進士東原牛繼志之状請銘其先府君墓状中<lb/>
𫐠其冢三世以孝聞則其所涵濡者深矣宜乎敬之制行不<lb/>
忘其師也府君諱成字翁輔蔣其姓也其先為汴人宋建炎<lb/>
𥘉扈蹕南渡遂家建業之錦繡里曽大父某大父某父某字<lb/>
<pb n="KR4e0004_SBCK_045-16b"/>
秀之母郭氏閨閫肅穆可為女中師府君生而夐異不與恒<lb/>
兒同少長亊親曲盡其孝敬一蹞歩之間常恐親之飢且寒<lb/>
盻盻焉懸懸焉若無所寘身見親破顔一咲輒喜劇不知手<lb/>
足之舞蹈士君子咸曰公輔之祖若父䔍扵倫品人競稱之<lb/>
為純孝而公輔又能繼之吾聞孝子之家其後必昌庻有望<lb/>
扵斯人歟府君非惟能孝也其友二弟甚至庭無間言仲弟<lb/>
彬為泰州吏目先三年卒季弟順先一年卒府君竭力經營<lb/>
其後事甚悉府君非惟䏻友也與人交務崇信讓雍雍雅雅<lb/>
絶不與物競唯恐傷之不幸以洪武七年五月十日卒享年<lb/>
五十又九其年六月八日塟于城南撥雲山之原禮也娶劉<lb/>
氏子男子一人敬其字為行簡為人謙慎重然諾一時名士<lb/>
多與之逰子女子二人長蚤世次適徐信孫男一人真童孫<lb/>
女一人在室予聞孝者群行之冠冕人有行之者則百善至<lb/>
而百邪去府君能繼先人遺躅而益有光焉以増夫名教之<lb/>
<pb n="KR4e0004_SBCK_045-17a"/>
重此而不銘惡乎銘銘曰<lb/>
才豔而荂裁雲剪霞未能振徳之華恪遵天經篤行于庭斯<lb/>
可通扵神明昧昧思之孰為重輕讀銘者■當蹶然而興<lb/>
　　全有堂箴<lb/>
全有堂者何監察御史黄君鄰讀書之室也缺者全之反其<lb/>
謂之全者何無毫毛之不備也無者有之對其謂之有者何<lb/>
心中本具不假外求也其謂全有者何天徳也天徳之著也<lb/>
如鑑之明也萬里森然随物而應之也旣曰全有或乃斵之<lb/>
䘮之以至弗完者何人偽之滋也人偽之滋非學不足克之<lb/>
也克之者何整爾甲礪爾戈力戦而勝之也是故生而能全<lb/>
之謂聖人脩而復全之謂賢人棄而不知求全之謂愚人三<lb/>
者之不同奈何敬與怠之謂也黄君欲全其所有非敬将何<lb/>
以全之黄君以政學聞于時復遑遑自治不知其殆之求全<lb/>
者歟為之曰<lb/>
<pb n="KR4e0004_SBCK_045-17b"/>
繄天扃顯性靈萬象森森烱以貞愚不縮智不贏毫末咸具<lb/>
天人并君子乾乾守以誠其有乃全百體寕<lb/>
宋學士文集卷第四十五　芝園集卷第五<lb/>
</p>
<p>
</p>
  </div>
</body>
</text>
</TEI>
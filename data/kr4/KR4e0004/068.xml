<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_068-1a"/>
宋學士文集卷第六十八　芝園續集卷第八<lb/>
　　元故國子祭酒孔公神道碑<lb/>
尭舜禹湯文武及孔子德皆聖人惟孔子不得位而功最盛<lb/>
天於恒人有一善且昌其後昆况德充天地功施萬世而身<lb/>
不食其報者乎堯舜禹湯文武皆王天下故子孫受其祉有<lb/>
限孔子無位故餘慶遺澤𬒳其子孫者無竆自斯民之生未<lb/>
有若孔子之德而無位者也亦未有孔子之傳世乆逺而襲<lb/>
爲封君者也嗚呼天之報聖人其在兹乎公諱克堅字璟夫<lb/>
世家魯之曲阜孔子五十五代孫也曾祖曰之厚贈大夫濟<lb/>
寜路總管輕車都尉祖曰浣累贈通議大夫禮部尚書上輕<lb/>
車都尉皆追封魯郡矦父曰思晦嘉議大夫襲封衍聖公累<lb/>
贈通奉大夫河南江北等處行中書省參知政事䕶軍追封<lb/>
魯郡公謚文肅曾祖妣女真氏祖妣李氏妣張氏皆追封魯<lb/>
郡夫人公少廓逹通敏日誦千餘言始冠逰學成均通春秋<lb/>
<pb n="KR4e0004_SBCK_068-1b"/>
左氏傳文肅公薨襲封衍聖公階嘉議大夫元重紀至元五年<lb/>
上䟽請脩飾廟像順帝可其奏賜山東暦日錢之半給其費<lb/>
命監察御史族人思立持楮幣二萬五千緍勒碑以紀成績<lb/>
至正六年中書謂公爵與階不稱奏陞之制授中奉大夫易<lb/>
銅章以銀十五年<graphic n="KR0685" url="https://raw.githubusercontent.com/kanripo/KR-Gaiji/master/images/KR0685.png" mimeType="image/png"/>章政事逹世帖木爾薦公明習禮學徴<lb/>
爲同知太常禮儀院事以子希學襲公爵是年冬帝親郊公<lb/>
攝太常使盛服䄡然登降有容觀者稱爲達禮御史大夫雪<lb/>
雪言公才冝近侍左右拜中䑓治書侍御史公辭歸明年拜<lb/>
山東道肅政㢘訪使既受詔復辭會山東兵亂公率家人北<lb/>
行次藁城丞相賀太平奏召公爲集賢直學士希學爲祕書<lb/>
卿遣使者即藁城𧺫之公至燕都處盗毛貴犯畿甸且逼廷<lb/>
議棄燕遷關中公曰天子當社稷宗廟俱爲存亡烏可棄而<lb/>
它之今勤王之兵頗衆與之决戰盗可平也如公言盗果敗<lb/>
去十九年遷禮部尚書知貢舉時四方士避亂多集都邑公<lb/>
<pb n="KR4e0004_SBCK_068-2a"/>
請設流寓科以取之是年冬權陜西行臺侍御史李思齊及<lb/>
察罕帖木兒二軍争秦隴相攻朝廷不能制陜西行省丞相<lb/>
帖里帖木爾納思齊降将命張良弼禦之公及中丞袁渙諍<lb/>
曰不可二軍不敢舉兵犯奉元豈其力不足㢤特以無名耳<lb/>
今納其叛将而出兵禦之是引乕使噬也丞相不從渙亦𬒳<lb/>
劾去公怒曰謀之不善亂且至矣遂自劾而歸月餘二軍及<lb/>
良弼戰干鹿䑓奉元果陷二十二年除國子祭酒帝賜上尊<lb/>
太子書大成殿額以賜公以世亂不樂居位竟謝病歸闕里<lb/>
營别業城南以居後起公為集賢學士資善大夫不就復以<lb/>
公為山東㢘訪使卒不起二十八年<lb/>
皇上手䛇趣公入覲待以賓禮而不名賜以廪禄不煩以職<lb/>
郊祀必致膰肉撫勞甚至洪武三年春以疾告遣中使存問<lb/>
疾篤　詔還公于家給驛以行賜白金百兩文綺八端它錢<lb/>
物稱是三月二十八日次下邳新安驛薨于舟中壽五十有<lb/>
<pb n="KR4e0004_SBCK_068-2b"/>
五希學奉䘮歸以六月十三日塟于孔林去孔子墓若干歩<lb/>
公寛厚樂易事親有礼遇族黨有恩與人交不為掩覆計度<lb/>
一以誠信豊下羙髯容止甚都順帝以福人稱之公娶張氏<lb/>
濟寜路總管子仁女封魯郡太夫人丈夫子九人長即希學<lb/>
次希說希範希進希麟希鳳希順希尹皆元國子生希贇其<lb/>
季也女一人適某某孫男九人曰訥曰証曰某某女五人希<lb/>
學今資善大夫襲封衍聖公每歲朝正于京師　上寵錫<lb/>
之甚厚以袁渙狀來請曰先公沒今十年而墓道之石無文<lb/>
以刻恐休德不聞于來世人其謂何濂甞獲識公且與希學<lb/>
善雖老矣其忍不銘銘曰<lb/>
天命大聖為萬世師廓幽昭潛雨施日輝功加尭舜位則不<lb/>
有歛其遺澤以昌厥後歴年二千有興有亡五千餘世封君<lb/>
相望自矦而公愈逺彌貴桓圭衮衣肅将祀事惟公紹家敦<lb/>
大且文人曰休㢤聖師之孫入為秩宗左禮右樂格于幽明<lb/>
<pb n="KR4e0004_SBCK_068-3a"/>
上下允若亂兵趋燕宗社震騫君臣合謀棄而西遷公曰不<lb/>
然君死社稷以正伐亂勝不以力王師焞焞如乕如貔盗遁<lb/>
難夷公實啓之關陜之間将驕胥噬彼謀不臧以水止潰公<lb/>
謂元戎世方興亂無失厥防以速其叛言臧不從不臧是爲<lb/>
禍将迨身云何弗歸璽書迎拜俾掌邦教大訓宏謨敷聖之<lb/>
道土宇曰隳位其可居退脩于家琴瑟詩書<lb/>
皇明御極取聖爲則陟降帝庭禮儀有翼生享其榮死篤其<lb/>
承云誰致然聖澤休明惟聖之澤如山如川有址有源以求<lb/>
厥傳繼聖惟賢守位惟德昭績垂聲後嗣是式<lb/>
　觀音石賛<lb/>
乕林翁君祥卿得圓石一大可五六寸上現圓通大士妙嚴<lb/>
寳相坐寳蓮華善財童子合瓜侍側盖大士住不可思議觧<lb/>
脫門能以神變作諸佛事攝受衆生大則示化真身於陀怛<lb/>
洛迦山小則寄影像於一木一石不假人為自然天造無非<lb/>
<pb n="KR4e0004_SBCK_068-3b"/>
自慈愍中發現祥卿因請濂作賛以顯神功以示闡提生我<lb/>
慢者賛曰<lb/>
玄黄既肇分白石即受質斯時未有佛云何能應現千刼皆<lb/>
佛化難以時節拘刼𥘉與刼終常居寂光上石本無情物其<lb/>
頑無與等𥘉無感通者云何佛示像微塵刹土中塵塵皆是<lb/>
佛有情與無情本來同一體諸佛亦無數動曰那由他云何<lb/>
圎通佛獨此示神變圎通於支那夙有大因縁所以不㑹捨<lb/>
如母之憶子如來談諸相皆是虚妄集云何自着相曷以釋<lb/>
迷網由相以悟性正如指指月見月指則忘寧有繫執故以<lb/>
此四者觀唯知佛願弘聖凡盡融攝調御菩提心假石顯云<lb/>
異超岀思慮表既非圖繪力又匪鐫勒功幻成妙嚴相七寳<lb/>
作瓔珞瞑目結跏坐正以慈愍故用警闡提者徒爾増我慢<lb/>
當知神通力乃復有斯事始悔未見時口出不净語如仰首<lb/>
唾天唾還着面故愚癡誠可念寜忍加斥逐我願大地人無<lb/>
<pb n="KR4e0004_SBCK_068-4a"/>
不知三依見石非見石見佛亦非佛但見無量光各自心中<lb/>
發編照十方界明如日月燈十方諸品類盡得諸佛智<lb/>
　　夕佳楼頌<lb/>
夕佳樓在乕林西山中去城僅五里所文明海慧法師始作<lb/>
之法師修習西方觀想當日如懸皷時必面西作禮舉唱佛<lb/>
號㓕妄歸真不使毫髪散亂其命名夕佳雖取陶潜氏語意<lb/>
盖他有所屬也法師之子具庵玘公復能丕弘父業法華一<lb/>
宗恒籍之為大法船獲濟度者甚衆具庵以樓徴文為述頌<lb/>
曰<lb/>
大雄妙嚴清净海攝受無邊有情衆生念念在散亂猶如火<lb/>
生積薪間儵忽起㓕不暫停乃以神通方便智教之繫念專<lb/>
於一惟彼西方安飬土無量夀佛之所住琉璃宫殿黄金地<lb/>
九品蓮䑓池中生衆鳥寳林能演法極樂永㫁一切苦其土<lb/>
正值日沒處衆生知用日為觀舉頭見日如見佛開目閉目<lb/>
<pb n="KR4e0004_SBCK_068-4b"/>
盡明了佛光觧破諸暗故心定如山不可移性中如如顯日<lb/>
相四教修行随觧進能想所想各異證三藏有見皆生㓕通<lb/>
則無寳如幻化二教皆以事定故别知本性元是佛次苐觀<lb/>
中可馴致圓門妙觧<graphic n="KR3275" url="https://raw.githubusercontent.com/kanripo/KR-Gaiji/master/images/KR3275.png" mimeType="image/png"/>然殊心具一切依正法以具縁即心<lb/>
日現法界心起法界日此則名為空假中非三非一即三一<lb/>
用智破惑顯自性猶大醫王出良藥入口熱惱變清涼種種<lb/>
觀法斯苐一奥從大法來真丹修者習者無量衆冥覩如來<lb/>
親接引身乗七寳金剛䑓一弹指頃生彼國海慧尊者發弘<lb/>
誓嚴潔斯樓建道塲毎當山氣夕佳時遥注西方作禅觀尊<lb/>
者行成生上品有子夙具大乗器本性之日常在目妙朦光<lb/>
明時發見我生本是菩提種誤嬰世網未觧脱暮年遘比殊<lb/>
特事如飲醍醐生慶快願結樓煩净社縁西向落日志心礼<lb/>
唯心唯色妙難思當處顯現無非佛<lb/>
　了圜銘<lb/>
<pb n="KR4e0004_SBCK_068-5a"/>
嗣漢天師張真人宇𥘉築室龍乕山中修錬瓊丹動静兩忘<lb/>
巳而神聚氣凝混含為一至和坱圠返乎太𥘉真人既獲覩<lb/>
内景之秘因題其室曰了圜所以識也玄貞道士為原玄牝<lb/>
之㫖而勒銘曰<lb/>
髙上洞玄陽隂之根凝和攝真是謂崐侖中有三關七㽔守<lb/>
閽上絶霞表下淪洞冥遡而索之黄房絳庭靈明潜通空澄<lb/>
浄泓真人之居規中為城龍帔鳳舄靈裙飛翻左挾元英右<lb/>
衞白元仰睨太朦嘘氣成雲化生萬神合妙為眞昇眞玉虚<lb/>
朗契洞淸哀厥下士麄穢莫澄神随形化降于北隂迺勑雷<lb/>
電指麾六丁授以赤書制魄攝魂還乎混沌閉絶九門南陽<lb/>
熈真爽朗秀英三靈發曜八素唘瓊出入泥丸翺翔紫淸羽<lb/>
葆先導<graphic n="KR3631" url="https://raw.githubusercontent.com/kanripo/KR-Gaiji/master/images/KR3631.png" mimeType="image/png"/>臺後登與天為徒振古長存<lb/>
濂既作是銘或謂假象取喻而多廋辭曷若著明言之嗚<lb/>
　呼斯豈言之可明㢤然而人身之内有至虚焉絲絡之所<lb/>
<pb n="KR4e0004_SBCK_068-5b"/>
　群凑命蒂之所由生不倚八偶巍然中居此謂神之庭氣<lb/>
　之母真息之根也人能存神於兹則性自復飬氣於兹則<lb/>
　命自正神與氣未始相離分之為二合之為一其殆化源<lb/>
　也歟然欲了之則未易為功也鳥之伏鷇不足以言温陶<lb/>
　之烹瓦不足以言凝鑑之照形不足以言明勝是三者庻<lb/>
　幾氣神混合自然成真而猶未忘乎迹也盖有非神之神<lb/>
　而行乎九天非氣之氣而超乎九地方所不䏻拘小大不<lb/>
　能計而了之名且不立矣了之名茍未泯如隔紗縠而觀<lb/>
　明月耳著明之言固無越於此然亦精粕而巳爾土苴而<lb/>
　巳爾何是以言了㢤或者一咲而去因不欲棄而書諸銘後<lb/>
　　趙子昻像賛<lb/>
文運中微頽波日靡公起東南作天一柱天人之表帝王之<lb/>
孫麟㳺鳯翔珠明璧温歴試中外遂居禁宻其名之升與日<lb/>
同出彼檢邪者腐䑕敗豚何能病公臭穢自聞三百年間西<lb/>
<pb n="KR4e0004_SBCK_068-6a"/>
東萬里雄嗚一代如公者幾公貌如玉公文如金變化莫測<lb/>
照耀古今<lb/>
　　吴道玄觀音賛<lb/>
觀音妙智力頓超塵沙界吴生縱善晝徒能具凡体我假六<lb/>
神通欲冩光明蔵須彌以為筆太虚以為𥿄經歴無量刼但<lb/>
成一隻眼此眼若開時十方俱照了一塵一沙中有眥觀自<lb/>
在<lb/>
　　雲谷偈<lb/>
雲岀谷中境也氣之所寓也道陵師沙門也其以雲谷自號<lb/>
是寓乎寓者也若以一眞法界言之凡所寓者皆妄也况妄<lb/>
之人妄者乎一旦心空法空則諸妄皆真矣何雲谷之有㢤<lb/>
為說偈以明之偈曰<lb/>
白雲出空谷此是山中境上士以自號是心随境轉我日本<lb/>
無雲雲出亦非谷終日徧太虚不着於一處我心能轉之一<lb/>
<pb n="KR4e0004_SBCK_068-6b"/>
一皆自在此為空谷義上士當聽聞聞聞了不聞頭頭皆是<lb/>
道苟着於　邊但見谷中雲𥘉如一縷絲漸成兠羅綿敷布<lb/>
於四方遂成澤物功此是苐二門𥘉非真實義勿謂老書生<lb/>
妄意談般若<lb/>
宋學士文集卷第六十八　芝園續集卷第八<lb/>
</p>
<p>
</p>
  </div>
</body>
</text>
</TEI>
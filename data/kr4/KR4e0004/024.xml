<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_024-1a"/>
宋學士文集卷第二十四　翰苑續集卷之四<lb/>
　恭題　御製文集後<lb/>
臣聞有德者必有言盖有徳者和順積中英華發外無非天<lb/>
然之文不待勉强而後成譬猶大化流行融液通暢而萬物<lb/>
發舒各得生生之妙精神充衍無徃不在故大舜作五絃之<lb/>
歌湯為<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>銘武王造起居之誡皆粲然成文此揚子雲所謂<lb/>
聖人之言炳若丹青也恭惟<lb/>
皇帝陛下統御以来用人文化成天下　睿訓諄複惟恐一<lb/>
夫不獲其所　天縦聖能形諸萹翰翰奎璧照耀層霄絢采<lb/>
光𬒳上下萬象動色然而建中于民寤寐弗忘則有虞阜財<lb/>
觧愠之歌也夙夜脩省常如神明森列左右則湯武<graphic n="KR1083" url="https://raw.githubusercontent.com/kanripo/KR-Gaiji/master/images/KR1083.png" mimeType="image/png"/>杅几<lb/>
杖之銘也仁民愛物之心随感而見布于方䇿温潤淵深統<lb/>
貫乎斯道光芒氣𦦨盖覆乎六合前聖後聖實異代而同符<lb/>
也臣供奉詞林幸日侍　几硯仰瞻　揮灑之際思若淵泉<lb/>
<pb n="KR4e0004_SBCK_024-1b"/>
頃刻之間煙雲盈𥿄有長江大河一㵼萬里之勢跪捧而觀<lb/>
殷彛周鼎未足喻其古也太山喬嶽未足喻其高也風霆流<lb/>
行未足喻其變化也盖由　天徳粹純無聲色之好無逰畋<lb/>
耽樂之從聚精㑹神凝思至道形扵心聲同功造化非語言<lb/>
形容之可盡也且當　萬㡬之暇時　御翰墨多不㽞槀見<lb/>
扵侍臣之所録者得若干萹臣竊以為日星昭回于天下飾<lb/>
萬物蒼生無不仰照<lb/>
聖皇之文猶日星也是冝刻于文梓流布四海使見之者咸<lb/>
獲咏嘆　文明之化熈熈皥皥相與率徳勵行以為忠孝之<lb/>
歸豈不盛哉扵是敬録如上文與詩凡五卷續有制作復編<lb/>
類為後集云翰林侍講學士中順大夫知　制誥同脩　國<lb/>
史兼　太子<graphic n="KR1036" url="https://raw.githubusercontent.com/kanripo/KR-Gaiji/master/images/KR1036.png" mimeType="image/png"/>善大夫臣宋濂拜手稽首謹書<lb/>
　靈隱和尚復公禪師三㑹語序<lb/>
無相居士坐清净室想清净觀忽有沙門號曰曇鍠合掌頂<lb/>
<pb n="KR4e0004_SBCK_024-2a"/>
禮而作言曰我師靈隱三坐道埸法音之震有如轟雷蟄蟲<lb/>
皆興飛行自在各適恒性又如晨鍾人正昏酣一聞音聲颯<lb/>
然驚覺同𫀆宗演及諸上首假觚翰力成文句身唯願居士<lb/>
開光明蔵洞照篇端使信心者同入如来大華嚴海居士㣲<lb/>
笑告沙門言爾師所演大乗正法當時聞者注耳熏心一切<lb/>
纏結悉皆觧脫既觧脫已萬法皆空何况扵言爾等結集翰<lb/>
墨假合畢竟大法果何所寄若謂出扵翰墨之間湘竹兎毫<lb/>
魚膠松煤不能說法譬如石工手持錐鑿鑿彼崖石為菩薩<lb/>
相首戴華冠靣如滿月塗以黄金間以五彩珍珠瓔珞種種<lb/>
具足爾意云何是真佛不沙門白言如是如是復告沙門當<lb/>
觀實相惟是像佛四體竒偉𬒳服絢麗固無異者若比真佛<lb/>
神通變化無量無邉二者孰勝以此思惟佛身充滿徧周沙<lb/>
界豈同崖石拘礙方所况此文句纔脫口吻即弟二義書之<lb/>
簡編去道逾逺又如畫師和丹抺黛經營想像貌師子王拳<lb/>
<pb n="KR4e0004_SBCK_024-2b"/>
毛旋螺利距削鐵威稜氣𦦨可怖可愕迫而視之■若飛動<lb/>
爾意云何是師子不沙門白言如是如是復告沙門有像皆<lb/>
假是師子相形模生獰踞視左右亦無異者若此扵真奮迅<lb/>
跳擲百獸盡伏二者孰劣以此思惟物唯真者方能動物寓<lb/>
形縑素與木石等况此文句不見形聲徒存其迹用之求道<lb/>
如捕風影沙門當知法尚善權難齊一軌如求兔者必假扵<lb/>
蹄欲致魚者定資扵筌魚兔既獲筌蹄則棄法因言入言入<lb/>
法空亦復如是是知汝師顯說宻說權說實說縦說横說無<lb/>
非闡揚我佛如来弟一了義有能扵此一句之中或四三句<lb/>
或五六句乃至無句勿着色求勿着聲求忽然悟入譬一切<lb/>
衆眇者能視跛者能履瘖者能言疾者能起其為霑丐胡可<lb/>
喻云若執文句反為㽞礙沙門當知有物混然萬有之宗不<lb/>
依形色不堕㫁常入離出㣲内外體净衆生迷惑無繩自纏<lb/>
大覺世尊大含攝故大慈憫故别有正傳曰思惟脩一念不<lb/>
<pb n="KR4e0004_SBCK_024-3a"/>
<pb n="KR4e0004_SBCK_024-4a"/>
以為遭逢　盛際實千載一時乃録平日所賦并他著餞贈<lb/>
之什共若干卷俾予題其首簡予聞昔人論文有山林䑓閣<lb/>
之異山林之文其氣瑟縮而枯槁䑓閣之文其體絢麗而豊<lb/>
膄此無他所䖏之地不同而所托之興有異也有立以粹然<lb/>
之學位居柱史日趋　殿陛濡毫　螭拗回視山林不翅有<lb/>
仙凡之隔故其見扵辭者雲錦張而春葩明鍾<graphic n="KR1607" url="https://raw.githubusercontent.com/kanripo/KR-Gaiji/master/images/KR1607.png" mimeType="image/png"/>奏而音律<lb/>
諧體製正而局度嚴誠可以傳諸當今而垂扵乆逺者也如<lb/>
予不敏年日以加文日以退視吾有立之進如水湧山出者<lb/>
寧不愧㢤然而有立善古文宏富充贍得作者之體不唯能<lb/>
詩而已迩者執法刑曹䖏煩劇之務整暇而有餘不唯能文<lb/>
辭而已其政事亦灼然有可稱者異日振厥家聲使金紫公<lb/>
不專羙扵前予盖深有望扵有立者也輒序以識之史官金<lb/>
華宋某序<lb/>
　書陳思禮<lb/>
<pb n="KR4e0004_SBCK_024-4b"/>
陳思禮字用和四明人世為士族思禮生七嵗父德祥殁母<lb/>
石氏誓以節自守夙夜勵思禮以學遇之極嚴雖大雪没脛<lb/>
必使挾冊以徃思禮或少懈輒對之泣曰爾父為名儒唯生<lb/>
一子吾所以忍死鞠育者欲爾取法也今柰何背之思禮惶<lb/>
懼却立若無從匿身俟毋怒稍觧輒去篝燈誦書自是不至<lb/>
夜分弗休毋年五十五病卒思禮𬒳髮狂號曰吾母何在吾<lb/>
母何在母所以辛勤萬状而弗釋者為思禮也思禮加冠而<lb/>
母不待飬尚何以生為不如相從扵九泉之下魂魄苟有知<lb/>
猶可盡承事之禮不然縦夀百齡何益也乃操刃欲自剄家<lb/>
人奪之環守至旦共譬觧之曰爾死則母之祀絶矣母雖死<lb/>
欲使母不死者移孝為忠以顯揚之也思禮收涕謝之服闕<lb/>
入郡庠從名師學明經期以科第起家見諸事功踰四三年<lb/>
思禮二十四矣𥘉母未死時為擇配石氏至是欲成昏思禮<lb/>
掩耳不荅其婣其友執其𬒮而群譟之思禮泣曰吾娶則詩<lb/>
<pb n="KR4e0004_SBCK_024-5a"/>
書之業蕪矣即不蕪何以自給不與市魁賈竪相逐弗可得<lb/>
也他日何靣目見吾母請緩之其師鍾士懋持之益急曰爾<lb/>
柰何失昏期也思禮不得巳泣從之合巹之夕思禮屡誦蓼<lb/>
莪詩泣曰娶婦為飬姑也吾母今不在寧不肝腸寸裂乎連<lb/>
泣七日夜不輟見者哀矜焉思禮既娶後學功愈自䇿不敢<lb/>
廢洪武六年春　詔下郡國徴諸生思禮亦上名吏部已<lb/>
而奉　㫖入成均為弟子員試藝中選升上舎生先是思<lb/>
禮既䘮親夙夜不忘乃以如在扁其堂襲封衍聖公孔君希<lb/>
學為作隷古書之御史中丞誠意伯劉公基參知政事陶公<lb/>
凱暨中朝士大夫皆有詩若文贈之云<lb/>
史官曰予在詞林思禮時同諸生入謁毎言及父母其淚滂<lb/>
然流予為惻然乆之昔者李沆之父獨生沆待之甚嚴或勸<lb/>
之荅曰正以一子不可不尔也後沆卒為名臣石氏以一女<lb/>
婦乃能忍哀茹苦而以嚴教子以節自誓以㓗白終其身可<lb/>
<pb n="KR4e0004_SBCK_024-5b"/>
謂貞婦者矣思禮日夕兢愓惟恐有孤先志思欲以沆自勉<lb/>
不亦孝子之情也㢤是皆有係扵名教人紀之重不可不書<lb/>
也具列其事于篇<lb/>
　　上虞縣重脩柯韓二牐碑<lb/>
上虞有湖名夏盖延袤一百餘里縣東北衆水經上妃白馬<lb/>
二陂匯于湖釃為三十六渠支分絡聮以逹于田凡漑一十<lb/>
三萬畮有畸渠之下流建二石牐視時溢乾而畜洩之嵗恒<lb/>
無㐫者近代農官失政畚土成塍取給一朝不旋踵而圯傍<lb/>
縣亡頼男子當旱暵時又夜半决防以去然湖並于海鹵水<lb/>
或乘湖入善禍稼舊嘗造隄捍其衝潮汐齧蝕至是亦暴潰<lb/>
民憧憧告病矣乃洪武四年冬臨淮唐侯鐸自殿中侍御史<lb/>
出守㑹稽上虞㑹稽属縣人士群走白侯侯愀然弗寧行海<lb/>
上視决堤與民共約度田以㑹粟因口以賦庸鑿石為隄自<lb/>
蓮花池至纂風合萬有三千尺始與故石隄属侯斬牲饗海<lb/>
<pb n="KR4e0004_SBCK_024-6a"/>
神已登民謂曰隄幸成二牐無難者㑹侯<lb/>
召入為卿奉常遂命僚属集事其柯家牐廣二十有四尺深<lb/>
如廣之數而羸其一先築土樹橜櫛比星攅度乆且不壞方<lb/>
敷以石兩翼四隅咸歛甃如法中峙石楹左右皆有副鍥坎<lb/>
䧟版以為縦閉復隨土形崇卑䟽級為五以瀉水上架石梁<lb/>
以便行者橜以章計者九百八十有五灰以斛量者三百六<lb/>
十又四石以丈數者七百三十有八匠以日考者一千三百<lb/>
其韓家牐廣减前牐之半深比廣倍之石楹唯二級道則减<lb/>
其一仍冠以石梁餘皆同其工物視前匠損四百石損五百<lb/>
灰損六十八橜損二百八十五始事洪武甲寅秋七月訖工<lb/>
扵冬十有二月此其大凡也有道浮屠雷峯凈昱乃具事状<lb/>
介太史氏朱君右徴濂文記其成予聞成周之時稻人掌稼<lb/>
下地以瀦畜水以防止水以溝蕩水以遂均水以列舎水以<lb/>
澮㵼水其為法甚備其為利至乆也然而溝澮之属所可考<lb/>
<pb n="KR4e0004_SBCK_024-6b"/>
者其深廣自四尺至八尺或至扵尋仭各二先王豈不知害<lb/>
地而廢稼以為不若是則水性失其常溢則有溺患乾則禾<lb/>
将菑矣古制不可復見有能設瀦防以惠民者得不謂之賢<lb/>
㢤昔者曽文定公之為齊州州城西北有湖䟽為水門遇流<lb/>
潦<graphic n="KR2322" url="https://raw.githubusercontent.com/kanripo/KR-Gaiji/master/images/KR2322.png" mimeType="image/png"/>集則取荆葦為蔽納土扵門以防外水之入公為易之<lb/>
以石其深八十尺廣三十尺視水髙下而閉縦之而禁障宣<lb/>
通皆得其節人無後虞今唐侯之為牐也其事與之頗相類<lb/>
世言古今人不能相及果足信之歟是可書已相其成者通<lb/>
判府事呉敬知縣張翼營度督視不憚勞勩者主簿史文郁<lb/>
也司其出内則邑大姓徐某余某法冝牽聮得書海堤别自<lb/>
有記茲可畧云絲之以詩曰<lb/>
維夏盖湖百川所瀦在彼海邦其一釃為通渠行水委蛇溉<lb/>
稻與秔其二制水有牐因時闢闔其法孔臧其三農政斯缺<lb/>
惡壌為堨水失厥防其四侃侃唐侯爰<graphic n="KR1460" url="https://raw.githubusercontent.com/kanripo/KR-Gaiji/master/images/KR1460.png" mimeType="image/png"/>爰諏中心䀌傷其<lb/>
<pb n="KR4e0004_SBCK_024-7a"/>
五曰是弗脩民焉有秋敢視為常其六乃登乃属乃謀乃告<lb/>
乃輯其長其七畮㑹其粟工来以族筮日奏功其八琢石于<lb/>
山樹橜于湾以楗以梁其九决塞有関既堅且完若首有肮<lb/>
其十昔何怒突今乃順則弗墮我彊其十一行彼赤日清流<lb/>
潏潏黄茂芁芁其十二食為民天非稼無年民用卒爽其十<lb/>
三伊誰我憐五馬翩翩朱衣葱珩其十四成周之制有溝有<lb/>
遂經畫維良其十五古法浸廢河渠興利其效則章其十六<lb/>
漢吏曰循惠孚烝民唯此之蘉其十七矧乎鉅津北枕海濵<lb/>
澤𬒳五郷其十八侯治之棘行龎心惻不翅父兄其十九越<lb/>
石可泐越川可竭侯功勿忘其二十<lb/>
　　元故方府君墓碣銘有序<lb/>
府君諱應元字長卿姓方氏其先居河南自東漢司馬府長<lb/>
史河南尹紘始遷歙隋開皇間紘之後泉州長史叔逹又遷<lb/>
莆田之方山唐天寳中叔逹之後華又遷㳺洋之大房宋某<lb/>
<pb n="KR4e0004_SBCK_024-7b"/>
年末華之後皇祐進士中奉大夫知梅州次彭又遷長壽峰<lb/>
之下某年𥘉次彭曽孫淳熈進士朝請大夫直寳謨閣大理<lb/>
少卿銓又遷郡東卿月坊即今方壺巷也銓生嘉泰進士朝<lb/>
奉大夫直煥章閣廣東經畧安撫使淙淙生脩職郎龍溪縣<lb/>
主簿栻栻生主管機宜文字寓孫府君之祖也父塾翁母朱<lb/>
氏迪功郎端溪縣主簿洸之孫女府君未逾弱齡考妣先後<lb/>
淪謝獨侍大父與二弟俱破屋傾欹風雨中朝虀暮塩或不<lb/>
能以自給不得已出從吏及大父殁凡四䘮未舉府君黜衣<lb/>
殺食以襄大事服除中書左丞烏古孫良楨時為泉州推官<lb/>
器府君之材命為刑曹史盡心獄事唯恐情弗麗法有乖中<lb/>
典毎蹙頞弗寧豫章二賈豎銜人與之仇欲以偽造鈔誣之<lb/>
府君斥曰訊獄當两造具備人柰何受爾誣禍将不測矣一<lb/>
聴一不聴聴者免不聴者果抵罪死尋為南安縣蘆谿巡徼<lb/>
吏徼民毒溪以漁人飲溪流多誤死巡檢劉萬松雅敬府君<lb/>
<pb n="KR4e0004_SBCK_024-8a"/>
命撰文以諭之府君操觚立就言毒溪不仁者三讀者韙之<lb/>
積以年勞當陞吏于縣一旦竟棄去弗顧拊髀嘆曰吾為吏<lb/>
巳失身髮将種種尚奔走不止邪乃使其冡子從前進士方<lb/>
遂𥘉鄭獻可㳺畫夜程督不少懈見為奕戯怒而投諸江曰<lb/>
此牧猪奴事爾柰何效之遂能堅苦自立不知有寒暑㑹部<lb/>
使者行縣試士于學其名輙先登府君喜曰此殆發軔耳他<lb/>
時幸爾擢一苐而歸吾死當暝目吾先世以進士起家者六<lb/>
十一人登仕籍者百又四人獨吾遭家多難不能繼前志一<lb/>
念及茲毛髮皆上立爾冝勗之府君性純慤孝友天至言及<lb/>
父母未甞不嗚咽流涕事仲父如父撫二弟應珠應隆如子<lb/>
應隆無嗣以介子後之而均析其田廬外舅黄若琳外姑朱<lb/>
氏僅生一女歸府君無為主後者府君迎飬于家并奉其四<lb/>
世神主且遺命世祀之冬月蚤作有一夫號而前訊之則曰<lb/>
我畸窮夫也行凍死道塗矣府君觧衣衣之立春鞭土牛聚<lb/>
<pb n="KR4e0004_SBCK_024-8b"/>
觀者如堵墻隷人執扑疾驅衆皆辟易一兒仆于地人争踐<lb/>
之府君力以身捍蔽抱兒歸其父時冡子尚㓜是夕出遇奔<lb/>
馬急趨蹶道中馬躍而過無毫毛損傷或以為救兒之報府<lb/>
君不嗜酒唯好啜苦茗愛藝蘭蕙花當其含葩弄馨終日玩<lb/>
之至忘寝食視世之升沉事泊如也夀六十有九以至正癸<lb/>
夘正月　卒于家其年六月　<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>于城西篠塘山之原<lb/>
配黄氏先　年卒合祔焉冡子曰槐生明經善属文今為<lb/>
郡府學者師介子曰桐生即出後應隆者先六年卒孫男三<lb/>
文焴文炯文烜女三濂聞方氏皆出扵方仙君儲之後儲盖<lb/>
紘之胤也其廟今猶在歙故歙睦㜈越之間多方氏方氏多<lb/>
有顯人而居閩者為尤著閩自梅州之父贈朝議大夫泳叔<lb/>
父諸王宫教授洞俱以詩賦有名天禧間同建義塾扵虎蹲<lb/>
岡以教四方學者如陳秀公曽宣靖公夏文荘公皆自逺而<lb/>
来塾中相繼登第者十又七人方氏孫子亦七世聮科積笏<lb/>
<pb n="KR4e0004_SBCK_024-9a"/>
滿床而光禄卿偕其勛名尤著登載史冊天之報施者可謂<lb/>
侈矣府君有志而無命雖不能享有禄爵以紹其先烈然其<lb/>
秉心仁恕無虧士行又能訓子使勿墜其家學是亦爲政豈<lb/>
必紆青拖紫而後爲榮㢤法當銘銘曰<lb/>
睠彼閩邦族大而龎厥氏維方以經爲田薅治既堅嵗乃有<lb/>
年大衣䄡如有印纍纍尭行舜趨功烈之凝彤管是登有鍧<lb/>
厥声君起繼之将躡其爲柰數之竒孰恤我艱俛首汗顔刀<lb/>
筆之間位雖孔卑仁或可推亦遂我私獄有重輕稽法縁情<lb/>
唯中則貞有書傳家可趨而汙喟然興嗟白髮𬒳肩所冀後<lb/>
賢是琢是鐫我爵之榮非紫非青榮在六經或窮或通繄命<lb/>
之鍾孰强其逢㣧子之竒能契父期其文陸離豈惟文㢤生<lb/>
事死哀執徳不回古稱望宗書詩是崇匪專勛庸繼繼繩繩<lb/>
衍之益弘将自此升篠唐之原淑氣盤盤松栢丸丸太史著<lb/>
文碣扵墓門以播清芬<lb/>
<pb n="KR4e0004_SBCK_024-9b"/>
　　故陳母林夫人墓誌銘<hi>有序</hi>
人子於親孰忍死之㢤所以不死之者論著善行使為法扵<lb/>
後嗣也斯墓石勒銘之所由始歟莆田林夫人既殁其子熈<lb/>
因比部主事林士衡持状来徵文濂雖不敏寧不一操觚以<lb/>
慰孝子之情也歟夫人諱道外林氏其姓也唐邵州刺史藴<lb/>
之後其先居莆田之朱倉至五世祖彦髙始别遷郡城之南<lb/>
曽大父少偉宋迪功郎仙㳺縣主簿父節元仙㳺縣典史母<lb/>
陳氏夫人性柔惠一動一言皆不違繩尺年十四而孤而三<lb/>
弟傫然也夫人蚤作為<graphic n="KR0808" url="https://raw.githubusercontent.com/kanripo/KR-Gaiji/master/images/KR0808.png" mimeType="image/png"/>總之又從而飲食之母氏為之悅<lb/>
十九歸同郡忠門靖逸䖏士陳君髙奉尊章以禮䖏先後以<lb/>
和族婣媪御莫不贊喜凡主饋非精糳弗敢進烝甞賔燕悉<lb/>
中條序必㓗必豊尤不能自暇逸箕帚烹飪之事咸親涖之<lb/>
時挾媵人蒔園葵畜雞豚唯恐有不及所獲殽羞上諸耉長<lb/>
已則食淡雖不至飫弗䘏也舅姑殁執喪如禮卜塟壼山中<lb/>
<pb n="KR4e0004_SBCK_024-10a"/>
崖路陟絶歲一展省春秋已髙不憚徃林氏六世大墓在縣<lb/>
之文賦里宰木相望每值暮春躬持象錢寓馬焚祭之祭畢<lb/>
涕泗交流曰予弟及諸姊妹皆亡矣林氏且無後今㢙存者<lb/>
唯老身爾自度筋枯力殫何能乆在人世即百嵗後子孫有<lb/>
能祭吾家之先者乎復泣告其族子某書院山長履曰我父<lb/>
粗有不腆之田賦其入猶可供粢盛爾幸為主之毋使林氏<lb/>
為若敖氏之餒鬼也其忠厚惻怛之意油然見扵言外聞者<lb/>
哀傷焉夫人生四男子長熖漳州路儒學録前卒次即煇煒<lb/>
熈皆能文煇煒出後諸父熈連江縣學教諭女二一為比丘<lb/>
尼一適蘇隆祖孫男四奎習科舉學没于兵璧以詩經試銓<lb/>
曹擢為景州呉橋縣主簿階将仕郎歸居尚㓜孫女三曽孫<lb/>
男一欽夫人晚遭世難忠門居弟既于兵燹而食貧特甚夫<lb/>
人能自安且曰貧乃士之常何愠也夀七十七以洪武六年<lb/>
閏十一月辛夘卒于壺山寓舎欽實承重熈扶携為位哭弔<lb/>
<pb n="KR4e0004_SBCK_024-10b"/>
者無不盡哀七年十一月某甲子合<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>夫兆其地在南力里<lb/>
亦崙之原禮也自襲歛逮于窀穸其經費實煒終其事云濂<lb/>
聞閥閱之家其風氣之所漸漬雖子女子亦有度越扵人者<lb/>
此無他書詩之澤浹髓淪肌愈逺而愈不忘也有若夫人其<lb/>
奉上也孝其遇下也惠其律已也儉其涖事也勤且惕然扵<lb/>
春雨秋霜之慘終身而不衰可不為女中之師乎銘以昭之<lb/>
庻以惇彛倫也銘曰<lb/>
有<graphic n="KR0839" url="https://raw.githubusercontent.com/kanripo/KR-Gaiji/master/images/KR0839.png" mimeType="image/png"/>夫人葆醇熈只芙蓉為冠佩蘭㽔只閫内之政飾且治<lb/>
只上嚴孝敬下則慈只出門聘望冡纍纍只宰木成林動凉<lb/>
颸只霜露之感我其悽只孰知衰暮窮以覊只樂夫天命恒<lb/>
自持只觀化而歸亦奚悲只赤崙之原南力墟只駿發幽潜<lb/>
勒貞辭只後千百載以為期只<lb/>
　　莆田林氏重建先祠記<lb/>
莆田縣東二十里有山曰榖城岡巒秀拔林樾蒼潤其下匯<lb/>
<pb n="KR4e0004_SBCK_024-11a"/>
爲巨浸號國清湖在昔盛時一望杳渺無際而波濤吞吐扵<lb/>
風日雲月之間真勝絶之境也唐忠臣邵州刺史林藴之裔<lb/>
大理評事某始自長城徙居湖上五傳爲睦庵府君格以積<lb/>
慶力本造家又再傳爲承奉郎國鈞其族寖大承奉府君扵<lb/>
艾軒文節公光朝爲諸父行廼建義齋扵東井命艾軒爲之<lb/>
師倡明道徳性命之㫖遐邇生徒雲赴川臻唯恐或後東井<lb/>
之學遂聞于天下林氏子若孫亦世擢進士第克守詩禮之<lb/>
訓彌乆而彌光其先祠舊在浣錦社者盖以睦庵爲之宗睦<lb/>
庵三子長曰諱某府君名鼻頭房次曰諱旃府君名追逺房<lb/>
次曰諱遷府君名白沙房至今垂十五世二百人之多皆三<lb/>
房之後也扵是列爲神版者五髙四尺博一尺有八寸下設<lb/>
趺座用粉塗而玄書之其版中起扵大理祖父逮睦庵三子<lb/>
而止左右則追逺西則白沙東則鼻頭凡三房之後其物故<lb/>
者輒升名其間當日南至群族相帥合祭其小宗有事扵四<lb/>
<pb n="KR4e0004_SBCK_024-11b"/>
世别各行之扵家歲旦則展謁舉序拜之禮若冠若昏若宦<lb/>
學出入悉扵此而告焉諱遷府君九世孫比部主事衡患祠<lb/>
之規制<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>狹不足以交神明乃與從子厚謀共白扵宗長伯<lb/>
濟而改圖之即大理故宅之基建屋三楹間敞以外門俾族<lb/>
之賢者司其啓閉經始扵元至正戊戌冬十二月壬寅訖功<lb/>
扵　皇洪武庚戌冬十一月某甲子群族皆出泉布来助<lb/>
而曰曽恐曰寳曰天禧者為多相地計功終始其役則維卿<lb/>
之力也𥘉睦庵在宋𥘉時已置祭田自後累増至扵二千畆<lb/>
有竒故烝嘗之禮視他族為特豊元季亂離始不能以自守<lb/>
衡大懼族散宗堙無所繫属既汲汲先祠之建復徴濂文以<lb/>
昭示扵後嗚呼先王之時立宗法以統其属定廟制以嚴其<lb/>
分制有降殺毫髪之莫踰宗有大小條序之不紊所以維持<lb/>
人心匡扶治道者其事至詳且宻也逮乎後世經殘教弛澷<lb/>
焉而弗之講曽未四三傳已藐若秦越之相視當是時也有<lb/>
<pb n="KR4e0004_SBCK_024-12a"/>
能以義起禮因祀事而崇考敬雖扵古者未能盡合寜不為<lb/>
君子之所取乎此濂扵衡之請不敢固辭而亟稱之也濂聞<lb/>
莆陽多名族冠衣濟濟讀書之聲相聞貴名檢而賤浮侈以<lb/>
此見艾軒之教浹人之深而承奉府君建學之功及今猶未<lb/>
泯泯孰謂賢者之澤不悠且長㢤詩曰髙山仰止景行行止<lb/>
三房之嗣人尚思朂焉可也衡字士衡通經而有文為名進<lb/>
士云<lb/>
　　元故延平路總管項君墓誌銘<hi>有序</hi>
䖏之麗水有文學政事之儒曰項君諱棣孫字子華㓜歸業<lb/>
郡庠終曰掩扉習讀不復踰户限時沉然若有思縦出亦暗<lb/>
誦中塗口作噞喁勢殊不能自覺也及冠用薦者為本州青<lb/>
田縣學教諭天暦庚午遂擢進士第授同知奉化州事階承<lb/>
事郎調福州路總管府推官改興化路莆田縣尹轉知福清<lb/>
州事丁内艱不赴㝷提舉泉州市舶司事秩滿而歸攝郷郡<lb/>
<pb n="KR4e0004_SBCK_024-12b"/>
貳守累階奉直大夫同知延平路縂管府事㑹朝廷遣重臣<lb/>
李國鳯經略江南承制陞君為本路總管兼防禦事嵗餘即<lb/>
致其政隱青田之萬蔵山以至正丙午八月十九日卒于家<lb/>
享年七十又一矣君在奉化時州之女婦嵗以四月八日群<lb/>
聚大伽藍飯僧誦佛書以求利益動以數千計君以其男女<lb/>
無别有傷治體揭其事康衢禁制之在福州時有海賈林氏<lb/>
嘗駕大舶行諸畨間舶上列旗幟設金皷以備不虞仇家誣<lb/>
其為亂事上㢘訪使者竟簿録其家君為白之活者數百人<lb/>
周生用左道惑衆日以烹煉金石為事愚氓無識指為周神<lb/>
仙生藉是出入官署莫敢何問君叱縛之坐以罪且焚其書<lb/>
譙樓火役鉅事殷連年不克就君至召豪右謂曰䑓門旅樹<lb/>
古之制也爾等有闔廬以居坐視師帥於上而弗遑恤豈人<lb/>
情也㢤皆来赴功不日而告成在莆田時俗悍而少恩或有<lb/>
忿争輙搤兒童吭而斃之持牒訴縣多䧟人扵辟君登耆艾<lb/>
<pb n="KR4e0004_SBCK_024-13a"/>
于庭諭以父子天性緜延數百言扵是更相戒曰是為推官<lb/>
而用法不阿者慎毋輕犯其風頓苹在泉州時適丁歲儉道<lb/>
殣相望防禦卒出掠郷落或至殺人君知事且急徃白郡守<lb/>
偰玉立共捐俸倡大商入金易粟振之一郡獲寧至正癸巳<lb/>
福安羅源古田諸縣姦民林君样等嘯衆為變招江西妖人<lb/>
數萬圍福州閩海㢘訪使郭興祖檄君集温陵興化二郡義<lb/>
兵為援君部署有法分數不紊帥之渡江與延平建寧兵㑹<lb/>
城中聞之士氣百倍盗恐腹背受敵中夜遁去其攝二守時<lb/>
青田㓂呉徳祥鼓三魁五社民蟠㩀險阻官兵徃徃失利君<lb/>
與大帥謀髙城深濠極力備禦仍命其壻祝彦方直抵窟穴<lb/>
歴諭之以福旤徳祥感恱歸所執縣尹葉伯顔縣尉薛徹徹<lb/>
秃詣大府以䧏君為政簡易一以愛民為本未嘗求赫赫之<lb/>
名至扵忠義大節持之益力唯恐或失之君子稱焉君之曽<lb/>
祖某祖某皆不仕父祥奉化州吏目以君貴封某郎麗水縣<lb/>
<pb n="KR4e0004_SBCK_024-13b"/>
尹母陶氏封冝人配呉氏子男子五人存誠秉禮遵道率性<lb/>
逢原存誠秉禮率性皆先後君卒子女子四人長壻即彦方<lb/>
次歸呉濟二未行孫男六人浩漢潜牧敏孜女一人君卒之<lb/>
明年實呉元年丁未十又一月某日塟君青田嗚鶴鄊文龍<lb/>
原從先兆也<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>後八年其甥祝金生懼君行事日就冺冺不<lb/>
勝凱風寒泉之思乃奉叔舅遵道命来徴墓上之銘予聞福<lb/>
乃百順之名宰化權者其施之扵人甚吝也有如項君以進<lb/>
士起家歴仕縣若州雖其末年數經兵亂卒能動與吉㑹優<lb/>
𥙿康樂以考終其身天之錫君盖厚矣况有仁政以澤民詞<lb/>
章以垂後實應銘法予雖不及接君遂按繁昌令趙叔懐之<lb/>
状而件繫之且為銘曰智之營營才之轟轟孰能與福争矧<lb/>
文足以致榮政足以發聲冝鬯而亨文龍之垌有松列旌馬<lb/>
鬛其形過者必式知為項君之塋<lb/>
　　周賢母傳<lb/>
<pb n="KR4e0004_SBCK_024-14a"/>
周母王氏名妙貞括人祖徳潤父思齊辟爲州縣吏生十齡<lb/>
見父有戚容問曰家業幸粗給大人當𨳩口笑樂何乃自欎<lb/>
欎邪父曰此事非爾女子所知吾所掌獄案死者欲生之不<lb/>
可得故弗恱爾王氏曰名教自有樂地何不棄之復温繹書<lb/>
詩邪父曰不意女子能發斯言吾之意正如此耳即日揖上<lb/>
官去人賢之瀕嫁父欲厚其装環珥鞶<graphic n="KR0868" url="https://raw.githubusercontent.com/kanripo/KR-Gaiji/master/images/KR0868.png" mimeType="image/png"/>之属無所不飾王<lb/>
氏視之澹如出示二女弟恣其所取既歸事君舅君姑盡禮<lb/>
䖏娣姒之間恒欣欣然或主中饋身先之不專役媵人鄰有<lb/>
寒餓及䘮禍輙周其急嵗壬寅山㓂作避地魯峰顛惡少年<lb/>
欲来侵掠王氏偵得實遣人擿其姦盗驚而潰其母項因世<lb/>
亂来依極力奉之以恱豫其心王氏嘗嬰疾衆醫束手謂不<lb/>
療忽夣老父與易氣及覺氣騰騰從頂升挾日絶粒不食已<lb/>
而復夣氣来復疾頓瘳識者謂爲神助云其夫則周世英生<lb/>
男女各二女皆有所歸男曰荃曰茂茂有文學政事出仕矣<lb/>
<pb n="KR4e0004_SBCK_024-14b"/>
王氏年今七十云<lb/>
金華宋濂曰予嘗從史官之後遇人有善者必謹書之将以<lb/>
誘民衷而樹世防也有如周母能成父志推孝扵尊章出其<lb/>
餘智亦足破雀䑕軰之姦其中必有大過人者矣扵戯賢㢤<lb/>
賢而得書亦春秋之法也<lb/>
宋學士文集卷第二十四　翰苑續集卷之四<lb/>
<pb n="KR4e0004_SBCK_024-15a"/>
</p>
<p>
</p>
  </div>
</body>
</text>
</TEI>
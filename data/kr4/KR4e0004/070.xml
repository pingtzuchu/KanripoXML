<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_070-1a"/>
宋學士文集卷第七十　芝園續集卷第十<lb/>
賦詩<lb/>
　　崆峒雪樵賦<lb/>
見翰苑集<lb/>
　　飛泉操<lb/>
浦陽玄麓山有飛泉濂與鄭源先生數觀之造飛泉操皷之<lb/>
琹書諸崖石其辭曰<lb/>
飛泉兮瀏瀏洗耳固非兮誰歛我牛覆謂我汙兮移彼上流<lb/>
具人之形兮奈何忘人之憂<lb/>
　靑山辭<lb/>
靑山崔崔白雲溶溶我凝其中仙人所宫風馬雲輿霓旌羽<lb/>
幢㳺行太空翩然相從望而不見使我心忡我本金華牧羊<lb/>
之童口誦蘂笈有聲如鍾震憾岩壑無礙不通謫居下土黄<lb/>
塵濛濛五色之文布滿西東秋高露淸陟彼危峯呼吸元氣<lb/>
<pb n="KR4e0004_SBCK_070-1b"/>
精神内融嘨傲萬物後天而終<lb/>
　　題方方壼畫鍾山隱居圖<lb/>
予十年不作詩見方壼子此圖不覺逸興頓生㑹仲脩請題<lb/>
欣然命筆第塵土襲人者乆殊不能佳耳詩曰<lb/>
飘飘方壼子本是仙者倫固多幻化術筆下生白雲白雲縹<lb/>
緲間㧞起靑嶙峋似是朱湖洞笙鶴遥空聞豈無許飛瓊烹<lb/>
芝噏華芬錬師從何來面帶山水文相期守規中結庵在雲<lb/>
村心㳺象帝先神棲太乙根我㖟上淸訣衛以龍虎君内涵<lb/>
玄命秘一氣中夜存行當去菜藥共入無竆門<lb/>
　　題李白觀瀑布圖<lb/>
長庚燁燁天之章精英下化為酒狂匡廬五老森開張銀河<lb/>
萬丈掛石梁下馬傲睨立欲僵聳肩䄂手神揚揚憶昔開元<lb/>
朝上皇宫中賜食七寳床淋漓醉墨交龍㐮人疑錦綉為肝<lb/>
腸麾斥力士如犬羊營營靑蠅集于房金鑾不復承龍光并<lb/>
<pb n="KR4e0004_SBCK_070-2a"/>
州可識郭汾陽不可丹陽逢永王大風吹沙日爲黃酸狖哀<lb/>
啼聞夜郞蒼天欲使詩道昌頓挫萬物㱕奚囊何處更覔延<lb/>
年方北海天師八尺長芙蓉作冠雲爲裳授以蘂笈青琳琅<lb/>
蓬萊屹起<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>海洋羣仙遅汝相徊翔誰将粉墨啚縑緗頋我<lb/>
一見心倀倀詩成仰視天蒼茫夜半太白生寒芒<lb/>
　　哀王御史詩<hi>并序</hi>
郷先逹監察御史王公餘慶字叔善仕元至正間赫赫有聲<lb/>
持節廣州卒且塟之矣後爲亂兵所發適三衢徐煥自韶移<lb/>
守是州而東陽趙侃方知印廣東行中書於是合謀改<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>城<lb/>
東悟勝寺之原實洪武庚戌三月三日也予既從侃請大篆<lb/>
其爵位姓字刻之墓門復爲詩哀之哀之所以歎郷學之凋<lb/>
謝而斯文之無係也煥字炳文侃字希貢皆義士云詩曰剪<lb/>
𥿄難招御史魂蠻烟瘴雨但空墳縱然有石題新篆誰守楊<lb/>
雄死後文<lb/>
<pb n="KR4e0004_SBCK_070-2b"/>
　　送黄伴讀東還故里<lb/>
濂黄文獻公老門人也嘗恨無以報深㤙一旦諸孫昶從子<lb/>
學經為之喜而不寐㑹其還家覲省賦詩十四章為贈然絶<lb/>
吟事者巳十餘年矣詩曰<lb/>
我昔弱齡時輒侍而翁㳺經畬日耕穊藝圃兼旁搜泰山一<lb/>
以頺欲仰将安従豈意麒麟兒復岀楜水東爾年踰貳拾文<lb/>
采照青秋燦燦五色錦孰肻窴道周一朝捧貢函羣彦譲先<lb/>
登氊墨新題處祥雲為之升南宫雖免試成均復漸摩庭中<lb/>
猼且葉幾厭寒雨多<lb/>
天子坐法宫　詔繙金匱書爾獨當青年執筆與之俱　九<lb/>
天㳺降勑持經賛　藩王出入　禁闥中衣分沉水香有<lb/>
時獻新文跽誦　黼扆前<lb/>
帝曰爾小臣才思何蟬聮聲名落人間一如潮水生蛟龍助<lb/>
氣勢坐使汀洲平雙親在烏傷不見今三年<lb/>
<pb n="KR4e0004_SBCK_070-3a"/>
靑宫為奏請即日乘舟旋頋我髮種種與爾㑹　神京懸燈<lb/>
青照夜不翅父子情别言不忍出况𣸪為新吟吟成意莫盡<lb/>
一字一寸心别去期早來立業繼而翁翁名亘天地不見𥘉<lb/>
與終持此贈爾行櫂發龍江麋官書有嚴程勿恋故出薇<lb/>
　　蛟龍春曉圖歌<hi>并序</hi>
句章王君景行嗜學好脩之君子也其所居曰蛟門正臨大<lb/>
海巨濤舂撞頃刻萬變平旦東望霞光燭天紅日大如簁冉<lb/>
冉上升誠海東苐一偉觀也王高士叔明為作蛟門春䁱圖<lb/>
景行出以示予使人飄飄然有凌三山跨十洲之意故為賦<lb/>
長歌一篇而於神仙之事獨多雲其辭曰<lb/>
<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>海無浪波濤吐吞涵浴日月三契鬼神怪山如雲自天墜<lb/>
萬丈璧立蛟為門南有金鷄之俯啄北有猛乕之雄蹲値獰<lb/>
飈兮奮揚束怒潮兮騰奔擲玉毬兮干霄麗輕霧兮飛塵雪<lb/>
山氷厓之可悕可愕兮㠶檣簸蕩不可遏恍疑下上於星辰<lb/>
<pb n="KR4e0004_SBCK_070-3b"/>
農鷄一鳴海色白層霞絢彩光如璊縱横閃鑠縛不定每神<lb/>
推上黄金盆靈境飄揺在世外髣髴直至榑桑村何人結屋<lb/>
於其間雲是甬東才子開瓊闗云間吹簫雙鶴下坐聆環佩<lb/>
聲珊珊有時共談三十六洞之秘笈緑文赤字可以鐫蒼頑<lb/>
猿拾花兮春片魚泳書兮晴灣日媚嫣紅桃點點風入凉翠<lb/>
松翻翻中襟濯盡万斛之黄埃子不知聲利是何物便思𬗋<lb/>
府躋眞班黄鶴山人列仙儒九霞為冠靑綃𥚑手提五色珊<lb/>
湖株出一幅真形圖令人毛骨動颯爽思乘灝氣超淸都清<lb/>
都中有十二楼住來盡入瓊姬儔金符玉節錦臂韝白台度<lb/>
曲彈坎佚雙成按柏歌莫愁我愁正孤絶我興欲飛越矯首<lb/>
東望神光發蓬壼春淺蓞草殷麟洲芝生翠環結我愛仙人<lb/>
萼緑華靣如蓮花双鬢雅幾年相期飯胡麻至今不徠雲路<lb/>
遐何須龍乕䁀中求丹砂何須天河穏泛牛斗槎但令坎離<lb/>
交媾翻三車氣母不動生黄芽我賦蛟門歌細看銅狄時摩<lb/>
<pb n="KR4e0004_SBCK_070-4a"/>
抄長繩孰為覊羲娥白石應酒金還磨不學長生將奈何不<lb/>
學長生將奈何<lb/>
　　和蘇編脩㳺東明山詩并簡同㳺諸友<lb/>
東明勝槩實佳㢤圖畫天然八靣開雲影入簾紛似絮巒光<lb/>
染𬒮碧於苔學書猶憶臨池冩采藥曾經帶雨栽秪為魚龍<lb/>
期變化致令猿鶴互驚猜數莖白髮雖侵鏡百錬丹心不作<lb/>
灰中使傳　宣承顧問　東朝進講毎低佪月移禁掖藏書<lb/>
署花壓<graphic n="KR0801" url="https://raw.githubusercontent.com/kanripo/KR-Gaiji/master/images/KR0801.png" mimeType="image/png"/>洲視草䑓豈意衰齡霑異渥因兹勝賞得重陪丁<lb/>
寜杉桂無竒句約束溪山屬駿才倚杖指林㝷故跡賜衣濕<lb/>
雨借新焙<hi>叶</hi>名編逓玩叢如笋嘉卉當筵粲若盃松䑕㳂窓<lb/>
行且偃山禽窺客去仍來但知笑齒時頻啓何事愁腸日九<lb/>
回寄語山靈休厭我有花莫待作詩催<lb/>
　㳺仙篇贈鄧尊師<lb/>
徃嵗鄧尊師以高行道士𬒳　召至京寵遇優渥遂㽞主祈<lb/>
<pb n="KR4e0004_SBCK_070-4b"/>
禜之事蓋尊師通混亢大道而尤加意九還寳丹之法数著<lb/>
竒驗役使鬼物特其餘技耳於是不還龍乕山中者頗人儀<lb/>
曹以其事上聞詔許之尊師來別且徴予片言夫道貴於<lb/>
無名奚假言宣㢤予方温繹眞誥輒擬羣真倡咏之體造一<lb/>
章以遺之方壼真人必辴然笑云是夫也何其狡獪之若此<lb/>
邪詩曰<lb/>
真人契玄冲翻翻泠風俱㳺行一炁中流燿周人區丹雀銜<lb/>
白環來授寳秘圖内藏炎靈方欲采三素腴鋉成赤明液欝<lb/>
華凝黍珠蒼龍為濯氣上玄来辟非将期學真侣度之升𬗋<lb/>
虛自知滯塵凢何能應玄符頗聞琵琶峯肉芝發瓊荂玉掌<lb/>
如嬰兒列日暴不枯定當分刀圭成此列山儒<lb/>
　　題宗忠簡公誥<hi>王黼特為少宰書名誥上</hi>
靑城妖祲連雲赭犬羊在都龍遁野百年藝祖舊河山萬騎<lb/>
長驅若氷觧京城留守一世豪仰天雪涕風蕭騷起扶白日<lb/>
<pb n="KR4e0004_SBCK_070-5a"/>
照河北赤手欲障三秋濤義旂戞天天為泣四方猛士聞風<lb/>
集自期狥國與天通豈謂忠言反難入披肝上䟽留至尊乘<lb/>
輿不顧東南巡拊床三呌大星落非天棄宋良由人㓛業無<lb/>
成志可紀古来英傑多如此君侯心事漢武侯偉氣英聲冠<lb/>
千祀我來己恨生世遅不得親觀忠勇姿毎過鄉邑髮猶竪<lb/>
綸誥况是當時為却憶前朝司馬死章蔡群姦乘間起國雖<lb/>
未亂政先亡萬里蒙塵從此始吁嗟黼軰眞奴臣賊君致宼<lb/>
肥其身姓名汙眼尚欲嘔君侯在位能無嗔侯乎侯乎慎勿<lb/>
嗔誰使彼奴操國鈞君不見汴京礼樂正金盛江南杜宇啼<lb/>
天津<lb/>
　　和王内翰見懷韻并序<lb/>
余與王君子充舊同師逮入<lb/>
　國朝復同官詞林同緫裁元史史成子充出使甘肅又使<lb/>
　西南夷乆而未還余㝷以年高納緑歸金華獨㳺山水間<lb/>
<pb n="KR4e0004_SBCK_070-5b"/>
追数平生故人未嘗不深念吾子充也去年其子紳以子<lb/>
　充往甘肅時道上寄余詩二章求和乆未能成今者<lb/>
　聖天子敷大惠於四海與斯民更始蠻夷之酋庶幾感化請<lb/>
　罪闕下而子充亦殆将來㷌耶此余之至願也次其韻以致<lb/>
斯意以示知子充者洪武十三年七月十一日同郡宋某<lb/>
帝德如天覆萬邦定期歸棹到龍江竒才不換金城百　寵<lb/>
命當簮白華雙喜極欲持如意舞醉來應使軟輿扛此情縱<lb/>
切何由遂吟對西南月满牎<lb/>
才名老去惬休官<lb/>
聖澤高深只自歎侍燕毎容親　繡衮從㳺偏許近　和鑾<lb/>
乆知琛贄來殊俗漸喜寰區洽治安惟有張騫猶未返玉關<lb/>
秋早節旄寒<hi>王内翰詩附誤抄在後再録冝移于此</hi>
　　題李易安所書琵琶行後<lb/>
樂天謫居江州聞商婦琵琶抆涙悲歎可謂不善處患難矣<lb/>
<pb n="KR4e0004_SBCK_070-6a"/>
然其辭之傳讀者猶愴然况聞其事者乎李易安圖而書之<lb/>
其意盖有所寓而永嘉陳傅良題識其言則有可異者余戯<lb/>
作一詩止之於礼義亦古詩人之遺音歟其辭曰<lb/>
佳人薄命紛無數豈獨潯陽老商婦青衫司馬太多情一曲<lb/>
琵琶淚如雨此身已失将怨誰世間衰樂常相随易安寫此<lb/>
別有意字字似訴中心悲永嘉陳候好竒士夢裏謬為兒女<lb/>
語花顔國色草上塵朽骨何堪汙唇齒生男當如魯男子生<lb/>
女當如夏侯女千年穢跡吾欲洗安得潯陽半江水<lb/>
　　題李西山古木圖<lb/>
薊丘雲昏翔風急老蛟堕地作人立震雷怒電破杳寘山鬼<lb/>
野狐皆夜泣李侯城南射虎歸手裂生絹吞墨汁狂呼袒臂<lb/>
冩此圖雲霧晦冥元氣濕回看荒原萬枯樹顔色慘澹神盡<lb/>
戢乃知妙奪玄化㓛庸史如林豈能及當時二李如二龍<hi>謂</hi>
<hi>西山父子</hi>俊氣英聲動都邑百年災變不復有驥去圖存安<lb/>
<pb n="KR4e0004_SBCK_070-6b"/>
可縶君不見風流人物今巳徂豈特丹青絶代無<lb/>
　　東雒山房詩<lb/>
東雒山房者上淸羽客周君雒之隱居也雒字彦愽嗜學而<lb/>
䏻文其先居伊雒之上故彦博以雒為名而又以東雒扁其<lb/>
居不忘乎本也盖彦博之先南遷廣信者多歴年所矣雖然<lb/>
彦愽學神仙之道者也他日披丹霞乘青鸞北升嵩髙之顛<lb/>
而俯瞰舊鄉寜不重丁令威之所感乎金華宋濂為賦㳺仙<lb/>
之歌使書山房之素壁云歌曰<lb/>
東雒山人羽為衣腰懸寳劔光陸離超然乘天㳺曠蕩八極<lb/>
随颷馳俯視嵩高三十六一一秀出紫金翠羽之華芝中有<lb/>
少室八百六十丈頷倒元氣<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>晨霏毿毿緑毛仙濯足淸泠<lb/>
淵見人不肯折腰拜手擲緑黍化作天花旋天花旋舞連姢<lb/>
玉女從東來頭戴雲翹足跰<graphic n="KR1271" url="https://raw.githubusercontent.com/kanripo/KR-Gaiji/master/images/KR1271.png" mimeType="image/png"/>試持秋帛擣寒石中夜靈嚮<lb/>
凄緊如霜弦不知龍穴有石髄大乙月鼎將同煎勞生任飄<lb/>
<pb n="KR4e0004_SBCK_070-7a"/>
怱誰復相流連天鷄一鳴天下白齊州九點凝靑煙朝㪺瀍<lb/>
澗之靈泉夕漱伊洛之寒川雖知城郭尚依舊華表鶴唳應<lb/>
千年大江東流浴龍虎丹光掩月夜吞吐故郷何處人不歸<lb/>
人間一咲成今古三素雲髙弗可攀仰見群仙出沒於其間<lb/>
勿使明鏡彫朱顔顧我魁礧徒無由扣瓊關我不能鼻息吹<lb/>
虹霓頓挫萬物歸新題我不能白間兀坐惜居諸時翻枯竹<lb/>
除白魚但得三才舌赤如蓮花浄於雪高談蘂珠經旦夕聲<lb/>
不絶聲不絶造玄徽美蓉峯前金虎要人騎山人當相求飛<lb/>
飛騰太微共持瑶華玉管凌雲吹<lb/>
　　送方生還寜海<hi>并序</hi>
洪武丙辰予官禁林寜海以文為贄一覧輒竒之舘寘左右<lb/>
與其談經歴三時乃去明年丁巳予䝉　恩謝事還浦陽生<lb/>
復執經来侍喜動于中凡理學淵源之統人文絶續之寄盛<lb/>
衰幾微之載名物度数之變無不肆言之離析於一絲而㑹<lb/>
<pb n="KR4e0004_SBCK_070-7b"/>
㱕於大通生精敏絶倫每粗發其端即能<graphic n="KR0647" url="https://raw.githubusercontent.com/kanripo/KR-Gaiji/master/images/KR0647.png" mimeType="image/png"/>推而匠于極本<lb/>
末兼舉細大弗遺見於論著文義森蔚千變萬態不主故常<lb/>
而辭意濯然常新滚滚滔滔未始有竭也細占其進脩之㓛<lb/>
日有異而月不同僅越四春秋而已英發光著如斯使後四<lb/>
春秋則其所至又不知為何如以近代言之歐陽少師蘇長<lb/>
公軰姑置未論自餘諸子與之角逐於文藝之埸不識孰為<lb/>
後而孰為先也予今為此說人必疑子之過情後二十餘年<lb/>
當信其為知言而稱許生者非過也雖然予之所許於生者<lb/>
寜獨文㢤庚申之秋生以不見太母者久將㱕省焉予深惜<lb/>
其去為賦是詩既揚其素有之善而復朂以逺大之業雲詩<lb/>
曰<lb/>
昔在詞垣時英材常駿奔水碧與金膏價重駭兒聞終然無<lb/>
根蒂歛散空中雲方生海上来玉立而春温䄂携絺繡書面<lb/>
帶黼黻紋揖遜入礼域陳義凌秋旻同餐太倉米共勘典與<lb/>
<pb n="KR4e0004_SBCK_070-8a"/>
墳潜將索幽邃穹欲攀嶙峋踏雪忽言别<graphic n="KR0881" url="https://raw.githubusercontent.com/kanripo/KR-Gaiji/master/images/KR0881.png" mimeType="image/png"/>險濤江津梅花<lb/>
似相憐沿途慰孤顰湛息来九天憫吾髮如銀特　勑還故<lb/>
山許與烟霞親生聞抱經来處此寂寞濱莾蒼叩太始𬈑涬<lb/>
竆無垠宇宙所管攝載籍所敷陳鉅細鈎鉗之若天樂建均<lb/>
律吕按髙下宫商肅若臣鬯和免帖懘疊奏㱕繹純桒濮俟<lb/>
麾斥淫哇竟何存黄鐘壓瓦釡庭燎滅荒憐似兹稽古力可<lb/>
敵龕㝎勲濡毫寫雄顥勢足移峨岷漏洩混沌竅出入造化<lb/>
神變幻波起伏淸温玉璘珣盡抽神竒祕不堕臭腐塵所以<lb/>
日出之愈見光景新山鬼當灑泣湘靈且逡廵振古著作家<lb/>
後先胡繽紛豈知萬牛毛難嫓一角麟古今二千載有如星<lb/>
在辰豈意荒䃯中獲此席上珍予生髮未燥立言鄙河汾結<lb/>
交一世士墓齒越七旬妍蚩與苦良入目無留痕自非病狂<lb/>
易傎倒甲爲<graphic n="KR1689" url="https://raw.githubusercontent.com/kanripo/KR-Gaiji/master/images/KR1689.png" mimeType="image/png"/>寧因一學徒䛕辭浪云云大言心不怍秪爲<lb/>
所見真生今有行其序飲松竹根笑摘黄金花起泛青瑶尊<lb/>
<pb n="KR4e0004_SBCK_070-8b"/>
酒酣双耳熱劇論如抽緍豈無贈别言有意須當遵真儒在<lb/>
用世寜能滯彌文文繁必喪質適中廼彬彬有虞號多士九<lb/>
官展經綸惟時亮天㓛外夷悉来繽不聞有著書皷盪摩乾<lb/>
坤生乃周容刀生乃魯璵璠道貴器乃貴奚須事空言孳孳<lb/>
務踐形勿負七尺身敬義以爲衣忠信以爲冠慈仁以爲佩<lb/>
㢘知以爲鞶特立睨千古萬象昭無昬此意竟誰知爲爾言<lb/>
諄諄無徒謂強聒一一冝書紳<lb/>
　　題送别圖<lb/>
便星一點照閩堧驛舍春濃酒易乾官桺似知離别意故将<lb/>
翠縷拂雕鞍<lb/>
　　題隱居圖<lb/>
樓䑓倒影浸虚泓嘉樹擎寒不盡青何日過橋分半景傍雲<lb/>
同築草玄亭<lb/>
　　和鄭愽士見贈韵<lb/>
<pb n="KR4e0004_SBCK_070-9a"/>
秋霜染得鬢成絲秪為煙霞勞夢思誰料杜陵埀白後得同<lb/>
鄭老合襟期荷衣荇帶煩新製澗草巖花逞故知便欲随君<lb/>
同點檢歸裁水繭寫成詩<lb/>
　　題常牧溪五燕圖<lb/>
誰描乳燕落晴空筆匠能囬造化㓛髣髴謝家池上見栁絲<lb/>
煙暖水溶溶<lb/>
　　題長白山居圖<lb/>
滿地雲林稱隱居燕泥汚我讀殘書五更風急鳥聲散時有<lb/>
隔花來賣魚<lb/>
　　題張子璿畫林泉幽趣圖<lb/>
翩翩公子實仙才<hi>尺師之子</hi>筆下雲泉潑翠開若是人間逢<lb/>
此景定應呼作小蓬萊<lb/>
　　宜興強如心避地而歸扁其居曰復𥘉齋来徴予詩<lb/>
昔日欃槍照五兵今時喜見泰階平春風緑酒扶踐醉斜立<lb/>
<pb n="KR4e0004_SBCK_070-9b"/>
官橋聽早鶯<lb/>
辟地歸来景物遷白煙凉草思凄然摩挲為問庭前樹不見<lb/>
蒼髯巳十年<lb/>
　　送葉明府之官郫縣<lb/>
文華才子之官去見說郫筒酒正醲飲罷細觀循吏傳莫縁<lb/>
山色憶羙蓉<lb/>
　　王内翰詩附<lb/>
芙蓉峯下是郷邦未許歸㠶泝浙江天下文章寧有巳斗南<lb/>
人物恐無雙心期乆與三乘契筆力真能九䁀扛投老著書<lb/>
渾不倦頗聞中夜坐燈窓<lb/>
同門同里復同官心事相同每共歎衮斧並操裁玉牒絲綸<lb/>
分演直金鑾名齊伯仲吾何敢義重師資分所安重㑹定知<lb/>
頭更白肯令歲晏舊盟寒<lb/>
　題李息齋竹<hi>方存雅題詩其上</hi>
<pb n="KR4e0004_SBCK_070-10a"/>
别駕聲名逺先生節行尊百年耆舊盡二老典刑存巳返遼<lb/>
城鶴難招楚客魂人間留翰墨不獨重璵璠<lb/>
　　送錢允一還天台台送黄尊師還九宫山<hi>貳首皆見翰苑集</hi>
　　灘哥石硯歌<lb/>
朱舎人芾雅士也近見灘哥石硯禁中遂摹搨一本裝裭成<lb/>
軸懸之書齋命予作歌塡其空處歌曰<lb/>
朱君嗜古米黼同三代彛噐藏心胸灘哥古硯近獲見驚喜<lb/>
奚翅逢黄琮研煤敷𥿄巧摹搨訪我一一陳始終有唐四葉<lb/>
崇象教𣑽僧航海来畨禺手持貝葉寫健相翻譯華笁談玄<lb/>
空辭義幽深衆莫識當時筆受唯房融硯中淋漓墨花濕助<lb/>
演眞乘誠有功愛其厚重為題識七月七日元神龍鬼工雷<lb/>
斧琢削古天光電影生新容袤将四尺廣踰半作鎮弗遷猶<lb/>
華嵩渉唐入宋嵗五百但見寳氣浮晴虹南渡群公兢賞識<lb/>
氏名環刻縈秋蟲朔元雖巳實内府棄寘但使煙埃封方今<lb/>
<pb n="KR4e0004_SBCK_070-10b"/>
聖人重文獻氊蒙舟載来江東風磨雨濯露精彩奉勑舁入<lb/>
文華宫宫中日昃萬幾睱侍臣左右咸雲從𬗋端玄歙盡斥<lb/>
去欣然為此囬重瞳重瞳一顧光照日天章奎畫分纎穠有<lb/>
才沉薶恨巳乆石如能語誇竒逢維昔成周全盛日兊戈㣧<lb/>
衣幷大弓藏諸天府遺孫子用以鎮國昭無窮願将斯硯傳<lb/>
萬世十襲不下古䁀鐘上明文德化八極下書寛詔蘇疲<lb/>
君方執筆掌綸誥願以此言聞<lb/>
帝聰老臣作歌在何日洪武戊午當嚴冬<lb/>
宋學士文集卷第七十　芝園續集卷第十<lb/>
<pb n="KR4e0004_SBCK_070-11a"/>
</p>
<p>
</p>
  </div>
</body>
</text>
</TEI>
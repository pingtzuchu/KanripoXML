<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_035-1a"/>
宋學士文集卷第三十五　翰苑别集卷第五<lb/>
　　趙氏時思菴記<lb/>
晋府録事趙君徳懐其名為古皐有請扵予曰古皐世居括<lb/>
昔嘗有属籍于宋大父諱若順字和卿實魏悼王之十世孫<lb/>
通前古載籍之言論義下上若玉屑傾吐然恬扵進取視銀<lb/>
黄焜燿漠然無動于中當時和景妍𬒳古冠服徜徉烟霞泉<lb/>
石間心曠神怡超然扵塵塧之表有不知白雲之移隂而夕<lb/>
陽之在樹也逢賔朋滿座相與流連不忍舎雖不觧飲見其<lb/>
酣嬉淋漓觥籌交錯浩浩然與之同適人豔之者且曰王孫<lb/>
家之故習也或曰遺落世事其逹士也㢤扵是州里皆稱為<lb/>
有徳之士凡忿争不直者悉来質焉交觴之酒使其各釋憾<lb/>
而去人至今䏻道之大母胡氏宋吏部侍郎絃之六世孫女<lb/>
婦道母範皆两無所愧尤篤扵訓子古皐生也時年已六十<lb/>
為之喜而不寐甫髫齓親自鞠育之節其燠寒時其饍羞及<lb/>
<pb n="KR4e0004_SBCK_035-1b"/>
稍長使從名進士林彬祖學治經惟恐有懈怠意瀕卒猶執<lb/>
古皐手属曰吾幸見兒成立将含笑八九泉矣雖然學無止<lb/>
法勗之㢤朂之㢤遂暝年八十矣大父先卒年視大母而少<lb/>
六歲大父卒扵某年月日大母卒扵某年月日以某年月日<lb/>
塟麗水縣北四十里和樂鄊之大平里遂建菴廬以為妥靈<lb/>
之所名之曰時思古臯蒙　國寵恩參𬒳任使今又受新<lb/>
命将為縣繁昌官書有程不䏻持一觴走酹墓下願卑文刻<lb/>
諸菴中垂示孫子庻以著懸懸之思予聞之經曰春秋祭祀<lb/>
以時思之言不忘乎其親也不忘乎親孝矣孝之為道非一<lb/>
而足也徳懐行矣持已以㢘清潔如氷雪庸非孝乎治民辯<lb/>
訟使各得其平又非孝乎業精于躬而名昭于時道足扵已<lb/>
而文垂扵後又非孝乎如是者徳懐思之而日思之是則時<lb/>
思之大者不必時省塋域而後為孝也它日入躋法從出刺<lb/>
方州華軒結軫佩綬懸魚過家上冡以為一族光榮使人指<lb/>
<pb n="KR4e0004_SBCK_035-2a"/>
之謂趙氏之有孫不亦羙乎予之有望扵徳懐者如是而巳<lb/>
徳懷本名古臯今以字行博學有識以䏻古文鳴其爲人也<lb/>
恂恂樂易所謂温其如玉者云<lb/>
　　贈林經厯赴武昌都衞任序<lb/>
莆有林君士衡由進士起家署爲比部主事政成遷武昌都<lb/>
衛經歴中朝士大夫相率賦詩餞之而以首簡授予序序曰<lb/>
昔者艾軒林文節公謙之有慕伊洛之學聞吴中陸子正得<lb/>
和靖尹氏之傳因徃從之自是專心扵聖賢踐履之事一言<lb/>
一動莫不以禮逺近學者翕然尊事之南渡後以伊洛之學<lb/>
倡東南者實自艾軒始也艾軒嘗言曰道之全體全乎大虚<lb/>
六經既發明之後世註觧固已支離若復増加道益逺矣嗚<lb/>
呼其言不亦至㢤艾軒既沒其道一傳扵林文介公學可再<lb/>
傳扵陳文逺公元潔前承後引重徽疊照新學小生咸有所<lb/>
師法非先王之言弗道非先王之行弗行人號之爲小鄒魯<lb/>
<pb n="KR4e0004_SBCK_035-2b"/>
云迄今垂三百年流風遺俗猶有存者家談仁義而恱詩書<lb/>
夐然非它郡所可及君子之澤何其深且長㢤今吾士衡固<lb/>
艾軒諸孫也其家學漸濡不俟言矣文行之謹敕亦從可知<lb/>
矣其治獄刑曹用法寛恕士君子復許之矣今擢為戎府元<lb/>
僚則其恊比師率輯和兵民脩治戎器用戒不虞此特其所<lb/>
優為者爾雖然未可䡖也武昌為湖湘一大藩障其行中書<lb/>
所轄凡二十七府府各置衞或千夫長戍之而都衞總其凡<lb/>
其職與省臣鈞禮地連数千里戍兵数拾萬其練閱之方征<lb/>
調之節唯元戎䏻制之元僚䏻賛之其任之重也較然矣自<lb/>
道學不明學者纒蔽傳註支離之習不復見諸實用談兵之<lb/>
家尤以白面書生訾之士衡宜知所自重庶㡬乎其可也雖<lb/>
然予惡用是呫呫為㢤昔也艾軒提點刑獄廣東親<graphic n="KR0702" url="https://raw.githubusercontent.com/kanripo/KR-Gaiji/master/images/KR0702.png" mimeType="image/png"/>郡兵<lb/>
破殄嶺南群醜阜陵聞之恱曰林某儒生乃知兵耶特加直<lb/>
寳謨閣是知有用之學可以治兵可以撫民可以興禮樂可<lb/>
<pb n="KR4e0004_SBCK_035-3a"/>
以移風易俗無所徃而不當士衡尚推家學而行之其有不<lb/>
獲者㢤况當<lb/>
聖皇御㝢四方無㶻燧之警皡皡熈熈不異扵唐虞之世士<lb/>
衡日與大帥共論文武忠孝之道使勲在盟府之臣保其寵<lb/>
榮以終其身以遺其子孫暇則雅歌投壷發舒性情窹寐群<lb/>
絰一惟伊洛之是趍俾人人咸稱之曰是子也無愧艾軒之<lb/>
後人者也顧不盛歟士衡之行吾言止此而巳<lb/>
　　故封承事郎給事中王府君墓版文<lb/>
惟王氏所出不一有姬姓者二族有媯姓子姓者各一族有<lb/>
虜姓者析四族餘未睱論述然姬姓二族皆出扵周其一始<lb/>
扵王子晋之子司徒宗恭其後則太原瑯琊爲尤盛其一始<lb/>
扵畢公髙之子畢萬其後則京兆河間爲龍蕃二者皆以其<lb/>
王族故氏之扵王云太原之族自秦漢以至于唐最多顯著<lb/>
與清河之崔隴西之李滎陽之鄭范陽之盧天下號爲五姓<lb/>
<pb n="KR4e0004_SBCK_035-3b"/>
載扵史牒者班班可考也太原之裔有分居光之固始者自<lb/>
東晋南渡来遷泉之晋江温陵里圖牒喪不知其為㡬世至<lb/>
唐恊律郎普又自晋江遷黄陽之延興里協律生宋大理評<lb/>
事文郁大理生校書郎訥校書生大理評事保隆評事生莆<lb/>
田縣尉仁暅縣尉生睿睿生連連生籲籲生郷貢進士贈奉<lb/>
直大夫國光進士生給事中晞亮給事生長溪東尉桂東尉<lb/>
生贈奉直大夫潤之奉直生禮部侍郎太冲禮部生知南海<lb/>
縣事應麟知縣生元莆田縣典史子春則府君父也母任氏<lb/>
府君諱公榖字徳良生三年而典史君亡稍長問其母曰吾<lb/>
父何在母曰若父死巳乆墓木今将拱矣府君擗踊號慟即<lb/>
製斬衰絰帯追行三年䘮事兄最樂先生朝有如其父絲毫<lb/>
不違其教今先生時號名儒以古文著聞亦盡心扵府君鞠<lb/>
育導迪無不備至群族内外姻皆稱之府君肄業郡庠精勤<lb/>
越流軰夜将半鄰齋燈火盡㓕府君獨焚膏挾冊几坐如枯<lb/>
<pb n="KR4e0004_SBCK_035-4a"/>
株自是䏻通一經發為大義亦整比可觀郡愽士命題招弟<lb/>
子群試于堂府君特居首列㑹歲當大比同舎生皆踊躍入<lb/>
家状期赴鄊闈府君獨漠然若無聞或勸之府君泣曰予生<lb/>
髮未燥先公棄捐一念及兹肝膽為之折裂雖幸母夫人存<lb/>
鶴髪鬅鬙而疾疢撓之恨不化一刻為一朝尚忍斯湏離膝<lb/>
下乎杜門不出日以色養為事及夫人卒塟祭一遵禮度哀<lb/>
號不暫舎性好施家雖單窶聞人飢凍輒觧衣减食濟之不<lb/>
然夜不得丼寝君子以為賢元季政大亂七閩之豪挾兵威<lb/>
以擅生殺割土疆徃徃致書交辟之府君度其無成皆峻辭<lb/>
已而亂愈亟府君挈妻孥避地仙逰山中曵杖盤桓而烟霞<lb/>
泉石日與之相親及<lb/>
皇明御暦六合載清而府君則頺然老矣乃謂其長子寅曰<lb/>
不仕無義吾非不知也苐迫扵親老且病耳爾當力學淬行<lb/>
以繼其門寅遂以尚書中鄊貢第九名上南宫未及㑹試擢<lb/>
<pb n="KR4e0004_SBCK_035-4b"/>
為給事中尋兼靖江相府録事階承事郎朝廷推恩封府君<lb/>
承事郎給事中府君之配陳氏先卒已十年至是亦贈孺人<lb/>
寅方攝監察御史按劾山西忽官書至驛言府君已殁寅匍<lb/>
匐奔還南京詣予哭曰寅罪逆深重禍延先子以洪武八年<lb/>
十月三十日長逝夀僅五十又八寅将馳歸擇地縣南香山<lb/>
里白石峯之原以九年某月日㐮兹大事而起母孺人之骨<lb/>
合塟焉惟先生職在太史中朝名公卿之墓無不藉雄文傳<lb/>
信于世敢奉䠂府伴讀陳子晟状再拜以請惟先生卑矜之<lb/>
予聞閩多故族雖歴年千餘而其文獻猶有足徵者府君善<lb/>
承家學豈不思出就功名之㑹獨以親故不敢蹞歩捨去則<lb/>
其敦厲孝行絶扵人逺甚孝為百行冠冕所関彛倫者甚大<lb/>
此而不銘嗚呼銘寅䏻汲汲孜孜顯露潜徳惟恐人之不聞<lb/>
府君亦可謂有子矣府君六子長即寅次曰同曰驥曰祥曰<lb/>
載曰龍同驥載龍夭女一未行孫一陵生銘曰<lb/>
<pb n="KR4e0004_SBCK_035-5a"/>
人所貴者身身之所本曰親呼吸相通實一氣之分柰何離<lb/>
而去之南則之越西則去秦䏻敦本而厚倫者豈不在扵斯<lb/>
人豈不在扵斯人<lb/>
　　徐貞婦鄭氏傳<lb/>
徐貞婦鄭名妙静衢之西安人其父頥本簮纓家娶周無它<lb/>
男子惟産四女而貞婦居其三年十齡粗通孝經大義沉毅<lb/>
如成人諸女或與之狎輒厲聲叱之皆畏讋不敢近父竒之<lb/>
慎擇所歸聞同郡徐思誠乃宋忠壮公徽言之七世孫代有<lb/>
顯人而思誠又習進士業燁燁而文扵是慨然許之及合卺<lb/>
成禮貞婦巳十九矣時舅天祥與姑朱氏春秋皆髙貞婦靡<lb/>
曰靡夜事紡磚惟謹由是羞服備給上獲舅姑心凡遇賔祭<lb/>
亦悉意助集不足則質簮珥供事及其自奉䟽食水飲丼之<lb/>
若飴舅歿貞婦出所畜布泉爲含禭衰絰諸費始得成䘮思<lb/>
誠出卜蔵地舟覆溺死上航溪貞婦哭慟㡬欲無生不憚勞<lb/>
<pb n="KR4e0004_SBCK_035-5b"/>
勩<graphic n="KR0830" url="https://raw.githubusercontent.com/kanripo/KR-Gaiji/master/images/KR0830.png" mimeType="image/png"/>舅與夫先塋之側飬姑髙堂日問起居察時燠寒爲衣<lb/>
進之退撫二子謙貞俾從醇儒學而與勝已者交非其類者<lb/>
絶之雖寒燈凉幌人不䏻堪貞婦䖏之𥙿如父母及諸姊憫<lb/>
其年少欲使其更醮貞婦曰吾夫固亡有二子在斯不謂之<lb/>
亡矣脫若無子其如姑老何義亦不忍去也具人之形而犬<lb/>
彘其行妾肯爲之乎即引交股刀截去䯻誓不二夫聞之者<lb/>
懼不敢撼貞婦見二子成立謙以行義察舉爲部使者掾以<lb/>
政事聞擢爲瀧水丞貞婦喜曰吾今而後可以見吾夫地下<lb/>
矣謙當之官㑹恩例覃及扵親受文綺細繒之賜貞婦益喜<lb/>
召謙至出白金盤八授之曰國家寵恩至矣爾居官宜氷蘗<lb/>
自守禄或不給則售此用之慎母瀆貨爲也洪武二年知縣<lb/>
何忠以貞婦年三十夫亡寡居二十八年氷清玉潔可以厲<lb/>
民風乃上其事扵府知府王珎加覆覈焉浙江按察僉事張<lb/>
思立復㢘其非誣然後具牒上行中書以次逹之中朝三年<lb/>
<pb n="KR4e0004_SBCK_035-6a"/>
四月得旌表其門如令貞婦今踰六十又四康強無它疾甞<lb/>
有田宅為強族所㩀屡訟不得直夫歿讓弗與兢及宅轉鬻<lb/>
它姓貞婦贖居之識者謂貞婦知大體云<lb/>
史官曰禮始夫婦者何盖有夫婦而後有父子有父子而後<lb/>
有君臣三者雖殊其道一而已矣若使婦不二其夫子不辱<lb/>
其親臣䏻忠扵君天下其有弗長治者乎柰何世教淪胥士<lb/>
大夫誦法先王徃徃或至扵悖君父有如一女婦之㣲不甚<lb/>
知書乃䏻抗節自守足以増扵五倫之重亦可慨也夫故予<lb/>
扵徐氏之事特為著傳文一通不少譲将以厲子職樹臣節<lb/>
重名教非曰徒作也有来讀者毛髪将聳然而立矣<lb/>
　　元故湛淵先生白公墓銘<lb/>
嗚呼是惟湛淵先生白公之墓先生諱珽字廷玉白其姓也<lb/>
出扵宋丞相時中之裔世居文水時中之從子翼扈蹕南渡<lb/>
官至防禦使生武畧大夫良輔食邑携李因家焉武畧之後<lb/>
<pb n="KR4e0004_SBCK_035-6b"/>
又至武功大夫顯始占籍扵錢唐生修武郎必騰修武生通<lb/>
武郎嶸先生父也妣方氏先生本四明名儒舒少度遺腹子<lb/>
通武育以為嗣五歲䏻属對八歲䏻賦詩十三受經太學習<lb/>
為科舉業轟然有聲塲屋間一時貴人争欲出其門下甫及<lb/>
壮元丞相伯顔平江南聞先生賢檄為安豊丞辭不赴乃容<lb/>
授蔵書之家晝繙夜誦燈墜花穴㡌不知也如是者一十七<lb/>
年程文憲公鉅夫劉中丞伯宣前後交薦之復以疾辭中歲<lb/>
嘗出㳺梁鄭齊魯歴覧河山之勝豋臨弔古訊人物風土慨<lb/>
然有尚友千載之意及至燕王公貴人見輒賔禮或欲舉為<lb/>
東宫官者先生復引義固辭南北孤逺士乆困逆旅則必昌<lb/>
言甄㧞之自是學益充文益富而家益貧宣慰都事鮮于公<lb/>
樞師一時名士援杜甫邵堯夫故事共買屋使之居㑹李文<lb/>
簡公衎出将使指喟然歎曰有才如是坐視其窮可乎力挽<lb/>
起之授太平路儒學正先生不得巳應命未㡬攝行教授事<lb/>
<pb n="KR4e0004_SBCK_035-7a"/>
悉心官政修建天門采石二書院政成當時事例可貢行㙜<lb/>
令史逹官勸之行先生笑曰吾守章逢爾它何覬㢤尋轉常<lb/>
州路儒學教授兵燹之後禮殿與堂廡皆廢弗治祭器載籍<lb/>
亦闕先生為完之且復侵疆三千餘畆俄再遷教授慶元未<lb/>
上翰林集賢两院謀曰白先生淹囬下列吾儕不啓齒一言<lb/>
可謂汗顔矣共尉薦之陞江浙等䖏儒學提舉司副提舉階<lb/>
将仕佐郎時鄧文肅公文原實為之長與先生志氣脗合舉<lb/>
刺得宜文化大行秩既滿銓曹有不知先生者署淮東塩倉<lb/>
大使先生自以塩筴非所諸習不俟終更即謝事養痾海陵<lb/>
逺近學徒檐䔲相從者殆無虚月先生已六十又七及再遷<lb/>
從事郎婺州路蘭溪州判官則不復有䆠情矣曰與韻朋勝<lb/>
友曵杖㳺衍衘杯賦詩唯恐日之易夕所居西湖有泉自天<lb/>
竺来及門而匯榜之曰湛淵因以自號晚歸老栖霞又號棲<lb/>
霞山人以天暦元年九月十五日卒年八十一其年十一月<lb/>
<pb n="KR4e0004_SBCK_035-7b"/>
二日塟錢唐縣履㤗鄊棲霞山之陽其子遵治命題曰西湖<lb/>
詩人白君之墓云先生性至孝母病刲股和藥起瀕死者再<lb/>
及歿號慟自擲嘔血至数升父感竒疾醫言必得兎矢可療<lb/>
先生踏氷雪縁崖穴求之三日不得父死抱屍哭絶而復蘇<lb/>
繼母虐不子<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>子先生事之愈恭既而改適它氏無儋石之<lb/>
儲先生爲營朝夕且負其避兵迄免扵難然汲汲行義尤不<lb/>
顧家之窶孤嫠不䏻昏者嫁之死而無所歸者稁殯之遒中<lb/>
拾遺珠待其人訪索審而還之或以質劑假金匱乏不獲償<lb/>
焚而慰之生平無驕辭怠色一以謙抑爲事聞人善未聞不<lb/>
豔慕見揚人過掩耳亟避去奉先之外不惑異端不謟瀆鬼<lb/>
神疾疢憂患之来一委之扵天自㓜至老無一日廢問學故<lb/>
䏻長扵詩文𬗋陽方公囬稱其冠絶古今有英雄大丈夫氣<lb/>
剡源戴公表元謂其註波五經之淵披條百氏之畹廬陵劉<lb/>
公辰翁又言其不爲雕刻苛碎蒼然者不惟極塵外之趣兼<lb/>
<pb n="KR4e0004_SBCK_035-8a"/>
有雲山韶濩之音皆確論也翰墨雖有餘事亦有晋魏風酒<lb/>
酣命二童持𥿄懸筆一揮疾如雨風聲光翕然四逹而先生<lb/>
素志丘壑以退為進故位不逮名君子惜之先生娶沈氏有<lb/>
賢行前二十七年卒子二賁文林郎南安路總管府經歴采<lb/>
温州路永嘉縣鎮海東寨廵撿女一歸常州路儒學正鄭禾<lb/>
孫四栩越東明皆蚤世孫女一適平陽宋允恒允恒由紹慶<lb/>
路儒學正借授新州新興縣福縁寨廵檢賁以子夭命允恒<lb/>
仲子範為後範有學而文䏻繼其家者也範生子二弦弢女<lb/>
三先生所著書曰詩曰文曰經子類訓曰集翠裘曰静語皆<lb/>
二十卷嘗鋟諸<graphic n="KR0922" url="https://raw.githubusercontent.com/kanripo/KR-Gaiji/master/images/KR0922.png" mimeType="image/png"/>四方多傳誦嗚呼先生已矣濂也晚出雖<lb/>
不䏻識先生幸從鄊先生黄文獻公逰聴談杭都舊事有如<lb/>
淮隂龔公開嚴陵何公夢桂眉山家公之㢲莆田劉公濩西<lb/>
秦張公楧虎林仇公逺齊東周公宻凡十餘人相與倡明雅<lb/>
道而先生齒為最少乃與群公相頡頏南北两山間其遺迹<lb/>
<pb n="KR4e0004_SBCK_035-8b"/>
班班故在僅踰五十春秋而先軰流風遺韻弗可復見不亦<lb/>
悲夫嗚呼死者固不可作若并其言行而不彰将何以為聳<lb/>
善扶俗之勸扵是徇範之請鉅細畢書之嗚呼先生之名其<lb/>
果待文而後傳㢤銘曰<lb/>
虎林有哲夫兮秉徳良優柔嗜義如嗜利兮避名如避讎指<lb/>
退以為進兮謙抑毎自修知分中自定兮不假外物求天經<lb/>
況所惇兮血淚交頥流冠冕百行先兮倫品庶不偷發越見<lb/>
聲詩兮笙鏞間鳴球律吕素和恊兮八音交相繆雄章落四<lb/>
海兮虹氣日夜浮棲霞有名山兮草木光如油紀徳薦石章<lb/>
兮千古振諸幽<lb/>
　　著存軒辭<hi>并序</hi>
瑞安裴中季和以學行推舉典簿成均扁其軒居曰著存不<lb/>
忘乎親也御史中丞劉君伯温嘗為賦詩以寫其情予復師<lb/>
伯温之意演為琴操三觧使季和援琴而皷之琴悲而不成<lb/>
<pb n="KR4e0004_SBCK_035-9a"/>
聲聲信不䏻成也嗚呼孝子之思親果有終極否乎其辭曰<lb/>
人孰無親兮我親歸于黄土六合之間兮莫過我最苦風獵<lb/>
獵兮成音雲族興兮晝隂我親何在兮涕泗霑襟<lb/>
我親雖死兮我心不死開目則見兮威儀孔邇何俟當祭兮<lb/>
始如見之彼蒼者天兮悠悠我思<lb/>
求親冥茫兮曷求扵身我身即親兮一體之分戰兢保持兮<lb/>
<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>徳日新毫髪不敢愆兮懼傷乎親上慎旃㢤兮此謂著存<lb/>
　　端木府君墓誌銘<lb/>
予友端君以善既卒之一年其子智衰絰踵門泣拜而請曰<lb/>
智也罪釁深重禍延先公以洪武癸丑三月乙夘卒于南京<lb/>
之官舎夀僅五十又三遂以是年某月某日蔵于巉山東村<lb/>
之原竊惟先公自少有志事功其善政在人者今多䏻言之<lb/>
又十年則言之者或寡矣又十年則無人䏻言之矣此無它<lb/>
人逺者其言湮世易者其事晦亦恒理爾一念及兹寕不使<lb/>
<pb n="KR4e0004_SBCK_035-9b"/>
人興懐乎然而托名文辭者可以垂之無窮千百歲猶夫一<lb/>
日也此為人子者所恃以無恐願先生進之按學子劉剛状<lb/>
君諱復𥘉以善其字也姓端木氏其先為衞人出扵孔門弟<lb/>
子子貢之裔今獨以端稱氏者從省文也一遷扵大梁再遷<lb/>
金陵烏衣巷三遷扵溧水縣之巉山其詳備見譜圖記中曽<lb/>
祖時中祖安父邦逹妣某氏君有逺志不肯寂寂落人後至<lb/>
正𥘉以儒試吏江南行御史臺同列多貴逰子弟争事表襮<lb/>
君獨㤗然不失其恒行乆咸畏服之俄遷書吏海右憲部君<lb/>
佐部使者行州縣彰善瘅悪威聲獨著聞㑹四方兵動東南<lb/>
為尤甚君䄂䇿言時政之急如此則可守如此則可戰否則<lb/>
有歛手就䧏而巳上官聞之皆落落不合君仰天歎曰彼以<lb/>
吾發狂言耶時事從可知矣扵是悵然有鄊土之思溧水道<lb/>
絶不䏻歸僑居金華日以書史自娱至正已亥<lb/>
皇上親御六軍取金華命常忠武王錢之王聘君至幕下未<lb/>
<pb n="KR4e0004_SBCK_035-10a"/>
㡬君辭去㑹有言扵朝者癸夘三月召為徽州府經歴徽為<lb/>
江東大郡政繁而賦殷君悉力佐治百廢具舉功則歸扵其<lb/>
長田賦乆不均民不堪命君即城東建局使民自實田集為<lb/>
圖籍覈盈朒驗虚實而定科繇吏民隂為欺弊痛謫之不数<lb/>
月而畢由是民無逋租官無横歛三皇孔子廟皆築㙜門旅<lb/>
■之制亦廢君或葺或建咸中程式賦不及民皆若不知者<lb/>
丙午冬改通判吉州府吉俗尚譁訐素號難治民召父老子<lb/>
弟戒之曰予聞爾民尚豪侈樂訟闘　朝廷子恵元元春<lb/>
雨秋露無不霑濡爾曷為良民以報　上徳寕梗化以自<lb/>
成耶梗化弗祥天刑所不貸爾其識之民皆惴惴無敢執牒<lb/>
妄訴者丁内艱服除洪武辛亥春𬒳召赴京除磨勘司丞時<lb/>
官署新立凡泉粟之出納刑法之是非物貨之變易無所不<lb/>
當讞君從本逹支自流徂源勾稽隱伏纎芥軒露毎一奏對<lb/>
上輒廷譽之未㡬升為令君嚴扵限域人見輒畏不敢有所<lb/>
<pb n="KR4e0004_SBCK_035-10b"/>
請托俄僚属皆以貪墨敗磔首東市唯君能獨存清白之行<lb/>
益表見朝著間冬十一月超授嘉議大夫刑部尚書君之用<lb/>
刑本諸法律而持以平恕老扵議法者咸以為允杭州馬甲<lb/>
飛粮事覺逮繫者百餘人　詔君徃治其獄分郡囚别所<lb/>
人各鞠之合其辭参焉同多者情真否則偽郡守以下皆服<lb/>
罪壬子春三月拜湖廣等䖏參知政事階中奉大夫湖廣素<lb/>
號重鎮属兵戈蹂踐之餘土曠民稀君首下属州民復叢者<lb/>
復其賦一年次閱官書凡粮儲轉輸錢幣出入與夫軍装工<lb/>
役皆預為計畫且㑹官属問事不集者其故何繇皆曰一省<lb/>
所轄府州縣二百有餘逺者在千里外毎官多闕其事因不<lb/>
集君奏請于朝擇在職賢良吏攝其政不数月無事不舉民<lb/>
驚以為神既而以事召還京師俄以疾卒先配石氏前卒繼<lb/>
王氏子四仁義禮智皆石産也仁先卒君天性甚孝自逰䆠<lb/>
四方不䏻奉驩膝下心常慊慊然所得禄賜恒歸以娱親其<lb/>
<pb n="KR4e0004_SBCK_035-11a"/>
奉巳則泊如也母既卒一念及之輒澘然泣下居官䏻守貧<lb/>
甞著座右銘曰為官實難貧然後安事有不可急中存寛又<lb/>
曰心契上天脚踐實地人謂其䏻自警云君状貌秀偉羙鬚<lb/>
髯音吐鴻暢或治政弗暇休夜則焚膏命諸子環侍取書之<lb/>
嘉言善行歴歴訓戒至夜分乃止故翰林學士朱升甞謂君<lb/>
為人其謙退似懦夫其專謹似腐儒瞻視精悍似俠客掀髯<lb/>
談世事似辨士而其精神超越又似逸人仙者君子謂為實<lb/>
録予托交扵君頗乆而著勲焯䏻固後死者之責銘嗚呼辭<lb/>
然而年日巳邁文日以衰無以應四方之求近因燔毀筆硯<lb/>
一切謝絶之而中心猶以為未慊也雖然智之所謂則有不<lb/>
得而忘情者遂備采剛之所録而繫之以銘銘曰<lb/>
惟士也良有志則剛如挾干将始晦而夷出遇而熈一躍而<lb/>
飛筮仕府僚因賦定繇功而不驕轉佐方州革俗以媮訓言<lb/>
繭抽磨勘設曹蚕絲牛毛孰得而逃進領秋鄊邦憲是經中<lb/>
<pb n="KR4e0004_SBCK_035-11b"/>
乎凖繩徃莅大藩以執政原江漢又安材長如河夀則弗多<lb/>
其如命何有子治經足繼簮纓縦死猶生巉山之原木古泉<lb/>
寒銘在不刋<lb/>
　　正誼堂銘<lb/>
三代而下惟漢董仲舒最為醇儒其輔江都易王也告之以<lb/>
正誼明道之語千載之逺人猶誦而法之此無它慕之也長<lb/>
樂有士名時貢其姓亦董氏以文行入選亦充　椘王府<lb/>
伴讀朝夕執遺經侍　王𨳩陳内聖外王之道遂慕仲舒<lb/>
之言取正誼名堂徴予銘銘曰<lb/>
惟仲舒氏其徳之醇其四方之所則傚其有間扵越秦矧同<lb/>
出扵巳姓<graphic n="KR0847" url="https://raw.githubusercontent.com/kanripo/KR-Gaiji/master/images/KR0847.png" mimeType="image/png"/>𥘉亦一氣之分雖派别而枝殊比之異族而尤<lb/>
當親其所親親之伊何正義是遵赫明命之在目思制事之<lb/>
有倫豈絲髪之敢私察夫人之相因廓然大公一歸至仁此<lb/>
所以務為匡正鄙其詐力不足稱扵大君子之門更生之許<lb/>
<pb n="KR4e0004_SBCK_035-12a"/>
王佐㫁不爲夫而孟堅之著論乃徒致扵紏紛有羙董生文<lb/>
行孔馴當侍經扵帷幄曰摩切扵典墳苟拾級而漸升又安<lb/>
知不爲王傳之尊名若同而實同将何愧乎古人彼峻者堂<lb/>
聳以華棻我銘其楹用代書紳<lb/>
　　仁和圓應菴記<lb/>
杭之仁和去城東五里所有浮屠菴曰圓應乃雪菴禪師之<lb/>
所築也其地當元季爲戰闘之區莽無居人及歸職方而後<lb/>
遺民稍集徃徃好勇嗜利屠羊豕以成肆師惻然憫之托鉢<lb/>
行化有禇道真與金薌者首迎禮之先是道真之家人夢異<lb/>
僧至其廬倡偈爲贈及見師容貌服飾儼然與夢中不殊道<lb/>
真即言之扵衆翕然從化遂與薌日乞食饋師且請扵右族<lb/>
胡國材共建精舎一區葉氏婦聞之捐地爲基以尺計者縦<lb/>
袤若干横延若干扵是道真因之鳩工前敞脩門中峙佛殿<lb/>
後聳堂宇翼以两廡而外則垣墉四周庀事扵洪武甲寅春<lb/>
<pb n="KR4e0004_SBCK_035-12b"/>
二月甲子至秋七月某甲子遽訖㓛焉屋以間計者二十粟<lb/>
以斛計者一百工以日計者五百師欲垂爾後人乃不逺千<lb/>
里介予學子童徽来請記予竊疑之當兵戈始息創殘猶未<lb/>
起何暇從事扵佛乎縦師言之而疇将聴之徽曰不然師之<lb/>
事則有異扵人者師本辨章寳寳公之子生有異徴年十五<lb/>
慨然慕道思以善法度人徃依帝師法子朶兒班大師薙落<lb/>
為僧遂杖錫南㳺偏參閩浙諸尊宿得法扵伏龍山千岩長<lb/>
公去棲越之范蟸岩岩有虎一夕避去師𥘉不知書静㝎之<lb/>
乆發為頌賛自然與道合以是之故人愈趨之而庵成無難<lb/>
者予因歎曰人苦無志耳果䏻以善導人而人孰不化之豈<lb/>
惟浮屠氏㢤然而浮屠氏以荘嚴楼閣為有為縦有福報亦<lb/>
人天小果耳其中必有無為之道存所謂無為之道者無小<lb/>
無大無内無外無成無壊無欠無餘不為諸佛而有所増不<lb/>
為凡夫而有所减淵黙不言而聲如恐霆凝㝎未起而身徧<lb/>
<pb n="KR4e0004_SBCK_035-13a"/>
沙界是則所謂圓應者也一庵云乎㢤惟師能契事理之不<lb/>
二者必知予言為有㩀徽歸尚以是語之師舊名孛羅帖木<lb/>
児今改可傅字無授髙昌人雪庵乃其徒所號盖尊之也<lb/>
　　題氷壺子傳後<lb/>
松陽周世英其名為繹祖通經書有長者行凡遇過客匱乏<lb/>
者必傾貲濟之客去藐然不記其姓氏然扵利養榮名尤視<lb/>
之泊如也近舎二十里有火光發山中上燭霄漢連夕不㓕<lb/>
有精其藝者宻告世英曰此白金之祥也唯姜氏之地其鑛<lb/>
獨夥公片言可得之慎毋洩也公叩諸姜氏果見從遂㝎劵<lb/>
持泉與之擇日将鑿石取鑛或譏姜氏曰爾家就其地軋麻<lb/>
為油数世矣利孰大焉柰何鬻之鬻之果義乎非義乎世英<lb/>
聞之歎曰不義在我非彼之罪也乃折劵棄泉以其地還姜<lb/>
氏姜氏亦固請曰長者固寛厚宵人将何以自寕敢辭世英<lb/>
深拒之乃已姜氏後知其故歸采白金滿籝當元之季有以<lb/>
<pb n="KR4e0004_SBCK_035-13b"/>
縣丞告身從驛逓中至者啓視之則世英氏名州里也莫知<lb/>
其所從来盖世英遇士有恩故薦諸朝署而授之官世英曰<lb/>
吾白髪垂領已焉用此為㢤竟不上惟優㳺林<graphic n="KR0676" url="https://raw.githubusercontent.com/kanripo/KR-Gaiji/master/images/KR0676.png" mimeType="image/png"/>間卜地以<lb/>
為樂丘作繭菴一區時招朋命觴以自娱世英之賢行甚多<lb/>
今姑舉一二餘則可以例知也士大夫以世英㓗清號曰氷<lb/>
壺傳之歌詠之且成卷軸矣類多綺綉其辭以為工而無関<lb/>
其實行予不敢效尤特書此扵卷末使周氏子若孫蔵之時<lb/>
出而觀之不有蹶然而興起者吾未之信也<lb/>
宋學士文集卷第三十五　翰苑别集卷第五<lb/>
<pb n="KR4e0004_SBCK_035-14a"/>
</p>
<p>
</p>
  </div>
</body>
</text>
</TEI>
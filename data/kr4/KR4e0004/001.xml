<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?><?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" 	schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">   <teiHeader>      <fileDesc>          <titleStmt> <title>Title</title> </titleStmt> <publicationStmt>             <p>Publication Information</p> </publicationStmt> <sourceDesc>             <p>Kanripo</p>          </sourceDesc>       </fileDesc>   </teiHeader>
 <text>
<body>
<div> <lb/>
    <p>
<pb n="KR4e0004_SBCK_001-1a"/>
宋學士文集卷第一　鑾坡集卷第一<hi>即翰苑前集</hi>
　　平江漢頌<lb/>
天命　皇帝為億兆生民主旌麾所向悉臣悉庭𥘉以一<lb/>
旅之師興濠泗間遂撫淮南平江東攻浙東西下之版圖所<lb/>
入方數千里㝎都江左發政施仁戴白之叟垂髫之童涵泳<lb/>
至化皡皥熈熈如承平時于時陳友諒據有江漢之地僣居<lb/>
大號賊殺其主飭脩蒙衝虐駈烝黎如蹈水火不自度力又<lb/>
集蜂蟻之衆直窺豫章三月不觧　皇赫斯怒乃召群臣<lb/>
于庭而告之曰陳虜不道敢屡予侮昔者蕩揺我邊方侵軼<lb/>
我姑熟偵伺我金陵頼尓一二隣臣之力攻而敗之予亦親<lb/>
覆其穴巢中宵竄赱假息武昌子不忍追殱之兾其悔禍以<lb/>
自逭扵天刑癸卯之夏乃復圍我豫章是其凶徳無厭自取<lb/>
殄㓕此天亡之時天之明威予不敢不順唯尔熊羆之臣不<lb/>
二心之士尚弼予以成厥功群臣曰都扵是右丞臣達參知<lb/>
<pb n="KR4e0004_SBCK_001-1b"/>
政事臣遇春帳前親兵都指揮使臣國勝同知樞宻院事臣<lb/>
永忠同知樞宻院事臣通海備厥戎噐簡厥師徒以俟七月<lb/>
癸酉　上躬擐甲胄禡纛龍江帥樓船數百蔽江而上陳<lb/>
虜大讋解圍而逃丁亥與我師遇鄱陽湖之康郎山戊子<lb/>
　上分舟師為十二屯命達遇春永忠突入虜陣呼聲動天<lb/>
地矢鋒雨集砲聲雷鍧波濤起立飛火照耀百里之內水色<lb/>
盡赤焚溺死者動一二萬流屍如蟻滿望無際已丑焚偽平<lb/>
章舟刈戮餘二千辛卯復酣戰虜將張㝎邊素號梟猛<lb/>
上親禦之將士皆死戰歴一二時遇春等左右夾撃殺士卒<lb/>
無筭張中矢百餘而退潜保鞋山不敢吐氣我師亦移據湖<lb/>
口扼彼喉衿列柵南北江岸置火筏中流水陸嚴戒以候其<lb/>
發八月虜食盡遣舟五百艘掠粮都昌又為我大將所獲壬<lb/>
戌虜計窮冒死突出將上趨九江　上命諸將一時俱合<lb/>
其大戰如戊子自辰逹酉督戰益急友諒中飛矢斃于舟中<lb/>
<pb n="KR4e0004_SBCK_001-2a"/>
癸亥降其衆五萬上命釋之不戮一人凱歌而旋舳艫相銜<lb/>
旌旗飛翩不疾不徐委蛇而来萬姓驩迎俯伏道左山川草<lb/>
木皆有喜氣告廟飲至行賞論功賜遇春田若干永忠田若<lb/>
干其餘將士賚金繒有差臣稽在昔曹操治水軍八十萬来<lb/>
攻孫權而周瑜黄盖敗之扵赤壁符堅發長安戎卒六十餘<lb/>
萬騎二十七萬以侵晉而謝玄謝石敗之扵淝水然赤壁不<lb/>
過一焚而赱淝水亦不過軍亂而奔𥘉未甞大戰也史臣且<lb/>
書之以為千古羙談矧今湖口之捷血戰累日天地為之晦<lb/>
㝠日月為之無光山河為之震盪其神功駿烈炳耀鏗鍧與<lb/>
天無極較之二國未足多讓而歌咏不作非甚闕典歟臣謹<lb/>
備著其事撰為頌詞一通以流鴻績扵無窮以俟太史氏之<lb/>
采録云其詞曰<lb/>
天眷有德實惟　哲皇肆其神畧以靖冦攘義旄東指罔<lb/>
敢弗恭風烈虎嘯雲㳺龍<graphic n="KR0750" url="https://raw.githubusercontent.com/kanripo/KR-Gaiji/master/images/KR0750.png" mimeType="image/png"/>長淮既歸江左攸属浙之東西<lb/>
<pb n="KR4e0004_SBCK_001-2b"/>
樹矦置牧乃建國家以奠南服以懐中原以控西蜀蠢尔小<lb/>
醜敢讐大邦集其兇頑鋒蝟斧螗輕渉我疆以跳以踉亦既<lb/>
剪劉僵骸覆江㳺齊六軍直傾其穴釋而勿誅俾自懲刷闔<lb/>
胡不然復豕而咥翹其蟲臂當吾車轍　皇用震怒歴告<lb/>
在廷是决不悛命將徃征爾選舟師爾整甲兵漕爾糗粮各<lb/>
罄爾誠摇光在申夷則之月禡牙江賔　皇秉巨鉞以誓<lb/>
以戒以速其發紀律精明飊火奮激旟旐揚揚艂艭將將予<lb/>
戈洸洸鎧胄明明載怒載厲載飛載颺雄威所吞巳無荆湘<lb/>
既與虜逢大呼衝撃藥騰藜礟星流火㦸虐𦦨雷奔巨轟雷<lb/>
劈殺氣冥蒙不辨咫尺矢鋒所貫什伍聮聮縱横交紐命隕<lb/>
弗顛攅桅湊颿筍束蝟編流尸塞川舟行弗前虜魄既禠扶<lb/>
創而逸聚于湖奥僅存喘息我方植柵江之南北火筏在流<lb/>
掩蔽如翼越歷四旬飛赱途窮將冒萬死以絶其衝我師見<lb/>
之千艣如龍似兎之赱而鷹之促酣戰六時由辰達酉僕姑<lb/>
<pb n="KR4e0004_SBCK_001-3a"/>
一發殪此酋首貫睛及顱仆若枯栁大憝旣除餘不䏻醜逓<lb/>
相告言我誠不振我革我頑我歸至仁誰謂培塿可髙嶙峋<lb/>
再拜稽首来降来臣　皇曰俞㢤汝俘予受宥汝弗劉予<lb/>
汝父母汝凍予衣汝饑予哺昔何昏迷今始撤蔀奏凱而旋<lb/>
騎吹欝揺形扵樂歌節以鐲鐃飲至于廟頒賞于朝帛堆其<lb/>
家肉登其庖都人聚觀舉手加額或歎或謡有聲嘖嘖干戈<lb/>
相尋匪一朝夕自今升平可坐而莢惟　皇神武動則克<lb/>
之群䇿盡屈四方式之惟　皇寛慈降則釋之義聲動盪<lb/>
疇䏻敵之惟　皇明斷遇事即决洞見千里不隔一髪所<lb/>
以西征成此駿烈小大畢朝孰敢肆孽在昔赤壁洎乎合淝<lb/>
事以幸集尚傳䇿書况兹之功俊偉赫熹揆古無讓可無咏<lb/>
詩臣雖微賤文字是職對揚　皇休并献臣臆三代以還<lb/>
用仁興國　皇宜遵行永作民極<lb/>
　　天降甘露頌<lb/>
<pb n="KR4e0004_SBCK_001-3b"/>
洪武二年冬十月十有三日甲戌膏露降于乾清宮後苑蒼<lb/>
松之上　皇帝特敕中官折示禁林諸臣光潤如酒凝結<lb/>
如珠肪白飴甘彌布松柯馨烈之氣鬯逹左右勃欝淋漓薰<lb/>
<graphic n="KR0636" url="https://raw.githubusercontent.com/kanripo/KR-Gaiji/master/images/KR0636.png" mimeType="image/png"/>太龢天休震動中外嘆嗟又明日丙子　上御外朝左<lb/>
丞相宣國公臣善長帥羣臣稱賀　上若曰甘露之降載<lb/>
在徃牒然休咎之徴當以類應朕惡足以致斯卿等尚明為<lb/>
朕言之參知政事臣稼對曰聖人之德上及太清下及太寕<lb/>
中及萬靈則膏露呈瑞陛下恭敬天地輯和民人故天不愛<lb/>
道而嘉祥徽顯也起居注臣觀對曰帝王恩及扵物順扵人<lb/>
而甘露降陛下誕寛民賦衆庶驩豫底于敉寜神應之臻<graphic n="KR1348" url="https://raw.githubusercontent.com/kanripo/KR-Gaiji/master/images/KR1348.png" mimeType="image/png"/>
此故也翰林侍講學士臣素對曰王者敬飬耆老則甘露降<lb/>
而松栢受之尊賢容衆則竹葦受之今露降于松則陛下飬<lb/>
老之所致也宜以制幣䇿吿宗廟頒扵史舘以永億萬年無<lb/>
疆之聞　上情存損挹皆推而不居言既巳丞相帥其班<lb/>
<pb n="KR4e0004_SBCK_001-4a"/>
以退翰林學士臣濂竊伏自念氐北有星名為天乳若明而<lb/>
潤則膏露下焉王者徳格扵上恩覃扵下靈氛充牣秘貺斯<lb/>
甄此天人感應之恒理也欽惟　皇上興自臨濠匹馬渡<lb/>
江十五年間遂成帝業天瑞育滋不一而足彩霞成鳯卿雲<lb/>
聚繡赤烏飛翔白兎俯伏瑞蓮並萼嘉禾孕文實皆天之所<lb/>
命非人力所致而自致者今又覩兹聖徴則其徳洞淪冥功<lb/>
成不宰三瑞沓至千休滋彰有不期然而然者矣雖然傳有<lb/>
之受命不于天于其人休符不于祥于其仁所以孔子之作<lb/>
春秋祥瑞不書而有年則書豈不以天道玄遠難知而人事<lb/>
之為可徵者乎　皇上以天縦之聖留神至治以得仁賢<lb/>
為瑞以五風十雨為祥視彼前代植金莖以承液夸嘉瑞以<lb/>
紀年者未甞不指以為戒則其英明之識超絶之智卓冠百<lb/>
王為法萬世是宜羙盛德之形容播諸樂歌被之管絃以示<lb/>
聖子神孫扵無窮云其辭曰<lb/>
<pb n="KR4e0004_SBCK_001-4b"/>
上天降康甘露之瀼扵粲其英純乾發自陽以布扵下方凝<lb/>
扵休祥其祥伊何靈氣孔多有甘者液載仁惟澤潜靈是錫<lb/>
誕啓皇之德天地相合鴻休翕集厭厭浥匕紛紛宻宻匪随<lb/>
日以食兆厥聖徴如卿之雲如景之星如日之重輪冲和氤<lb/>
氲以文我太平惟　皇之聖貞符自應不卑而泳不髙而<lb/>
迎茀禄之攸盛惟　皇之明貞符爾承不欹而傾不汰而<lb/>
盈茀禄之攸寕休慶之即四國之式有濯厥聲耀于千齡<lb/>
　　龍馬賛<lb/>
西南夷自昔出良馬而産扵羅鬼國者尤良或云羅鬼疑即<lb/>
古之鬼方其地有飬龍阬在兩山之中泓渟<graphic n="KR1343" url="https://raw.githubusercontent.com/kanripo/KR-Gaiji/master/images/KR1343.png" mimeType="image/png"/>深開闔靈氣<lb/>
而蛟龍實蔵其下當春日始和物情酣鬯夷人立栁阬畔擇<lb/>
牝馬之貞者繫之巳而雲霧晦㝠咫尺不能辨色類有物蜿<lb/>
蜒上與馬接盖龍云逮天色開霽視馬傍之沙有龍跡者則<lb/>
與龍遇謹其芻菣而節宣之暨産必獲龍駒焉粤若洪武四<lb/>
<pb n="KR4e0004_SBCK_001-5a"/>
年六月壬寅夏國主明昇以全蜀降獻良馬凡十而其一色<lb/>
正白乃得之扵阬者身長十有一尺首髙九尺足之髙比首<lb/>
而殺其二尺有肉隱起項下約厚五分廣三寸餘貫膺絡腹<lb/>
至尾閭而止精彩明晃振鬛一鳴萬馬爲之辟易韀勒不可<lb/>
近近輙作人立而孔上謂天旣生此英物必有神以司之親<lb/>
撰祝䇿　詔有司以牲牢祀于馬祖然後敕牧副使臣髙敬<lb/>
囊沙四百斤壓之人跨囊上使其㳺行苑中乆之性漸柔馴<lb/>
適八月癸已　上將行夕月之禮扵清涼山壇上扵是乗<lb/>
之而出如躡雲而馳一塵弗驚　皇情恱豫賜其名爲飛<lb/>
越峯復命御用監直長臣馬晋臣繪其真形蔵焉臣濂稽諸<lb/>
載籍漢之元鼎中有神馬出渥洼水中馬之生扵水者尚矣<lb/>
飬龍之說雖相傳扵夷人要當可徴不誣也肆惟　皇上<lb/>
以大徳而位大寳日之所出日之所没無不梯山航海献贄<lb/>
奉琛邇者獨角之犀来自九真食火之雞貢扵三佛齊之境<lb/>
<pb n="KR4e0004_SBCK_001-5b"/>
其他佹形僪状藉藉紛紛且不一而足而况兹水産之龍馬<lb/>
乎周書有云不寳遠物則遠人格所寳惟賢則邇人安<lb/>
皇上宵衣旰食日懷保扵小民岩穴之士蒐羅殆盡將圖治<lb/>
安如黃虞時其遐荒殊裔珎毓竒産未嘗有心求之所以榮<lb/>
光休氣洋溢中國仁聲義聞充洽八表而龍媒之異自致扵<lb/>
天閑十二之中揆之扵書前聖後聖盖同一執轍也其視貳<lb/>
師之遣黷武窮兵以索諸大宛者果為何如㢤臣濂以文字<lb/>
爲職業際兹盛羙不敢黙而無言謹述賛辭以貽諸後世賛<lb/>
曰<lb/>
天駟熒蛟龍升靈泓澄神馬生祥飈瑞靄晝杳冥天一翕聚<lb/>
通精靈龍胡盈鳬臆輕竹披耳鏡懸晴花雪捲毛光照夜汗<lb/>
溝有血霞流頳振鬛鳴萬馬驚閃流電逐飛星九霄彷彿從<lb/>
龍行但聞瀟瀟風雨聲三川平八極寕真龍媒獻龍廷出入<lb/>
天門駕龍軿太霞五彩滿瑶京　皇風清　皇道貞　皇威<lb/>
<pb n="KR4e0004_SBCK_001-6a"/>
明茫荘堪輿内孰敢不来庭陋彼漢將軍空圍貳師城乃知<lb/>
天子在樹徳不必連年徒用兵<lb/>
　　代祀髙麗國山川記<lb/>
皇帝受天明命丕承正統薄海內外罔不臣妾徳流惠敷浹<lb/>
于神人粤洪武三年春正月二日癸巳　上御奉天殿受<lb/>
群臣朝乃言曰朕以菲徳惟天惟祖宗是頼位于諸侯王兆<lb/>
民之上郊廟祠享之禮朕不敢不恭然而名山大川能出雨<lb/>
雲以澤𬒳生民者朕扵報祈亦罔或弗欽邇者髙麗國奉表<lb/>
稱臣已封其君為王爵錫以金印而其境内山川未遑致祭<lb/>
非一視同仁之意儀曹其議行之扵是禮部尚書臣崔亮郎<lb/>
中臣趙時泰員外郎臣蘭以權主事臣黃肅相與具牢醴旛<lb/>
幣選志慮疑一可通神明之士充使者以行有司遂以臣徐<lb/>
師昊名上旣復命　上出宿齋宫七日始御翰墨撰祝冊<lb/>
至十日庚子昩爽右丞相信國公臣徐達率文武百司序立<lb/>
<pb n="KR4e0004_SBCK_001-6b"/>
龍墀之左右　上服通天冠絳紗𫀆復臨前殿黙思乆之<lb/>
方持香以授臣師昊置綵輿中導以音樂出奉天門　上<lb/>
親迂玉趾送之臣師昊受命惟謹以夏五月某日甲子至其<lb/>
國某日甲子為壇三成扵南門外攝行祀事其國王王顓暨<lb/>
諸陪臣先後駿奔以竭顯相之義當祀之晨天氣宴清海波<lb/>
不驚祥雲瑞飈廻旋上下宛若神靈来歆来格僉以謂<lb/>
天子不鄙夷逺民龍光下被人神具欣雖鳥獸魚鼈之属亦<lb/>
得翔泳扵至化之中其扵慶幸古所未覩争欲勒文扵石以<lb/>
垂示扵無窮臣師昊聞之自古帝王以天下為一家雖海外<lb/>
要荒之地視如咫尺則公羊髙所謂方望之事無所不通者<lb/>
固其宜也肆惟　皇上撫有萬邦壹遵先王成憲其有事<lb/>
逺徼山川如此之嚴者豈有它㢤實為東民徼福使風雨以<lb/>
時年榖順成物無疵癘而巳書曰至治馨香感于神明黍稷非<lb/>
馨明徳惟馨神既歆厥明徳洞達無間昭報響荅當有洋洋<lb/>
<pb n="KR4e0004_SBCK_001-7a"/>
臨乎其上者矣臣師昊不佞請書是以為記以昭宣上徳軫<lb/>
念遐方之氓不翅中國者當與東海相為無極云是歲某月<lb/>
日記<lb/>
　　王國祀<lb/>
仁祖廟樂章<lb/>
　　　　迎神奏淳和之曲<lb/>
皇圖聿崇茅社受封禮分雖異孝思則同緬懐世徳源深流<lb/>
鴻報本有祀式昭神功<lb/>
　　　　奉牲奏慶和之曲<lb/>
王國之東清廟翼翼奉我皇祖享祀弗忒薦以牲牷敢曰充<lb/>
腯神其迪甞純嘏是錫<lb/>
　　　　𥘉獻奏保和之曲　之舞<lb/>
皇祖載徳既淳且仁弗耀其身委祉後人睠兹藩服與祀維<lb/>
寅清醴方薦歆其苾芬<lb/>
<pb n="KR4e0004_SBCK_001-7b"/>
　　　　亞獻奏清和之曲　之舞<lb/>
穆穆靈宫庭燎有煒貳觴載升神其樂止其樂伊何錫我繁<lb/>
祉磐石之宗本支百世<lb/>
　　　　終獻奏成和之曲　之舞<lb/>
神兮下臨陟降在庭不見其形如聞其聲冷風肅然達扵兩<lb/>
楹禮成三終神保攸寕<lb/>
　　　　飲福奏咸和之曲<lb/>
神具醉止威儀孔肅曰爾孝孫来飲爾福介爾眉夀膺爾百<lb/>
禄子孫保之以引以續<lb/>
　　　　徹豆奏嘉和之曲<lb/>
禮備樂舉祀事攸冝孰其尸之廢徹不遲皇㢤神惠覃及我<lb/>
私靈氛將逝如何勿思<lb/>
　　　　送神奏徳和之曲<lb/>
杳兮忽兮神運無迹鸞馭上征星流飈疾其靈在天其主在<lb/>
<pb n="KR4e0004_SBCK_001-8a"/>
室億萬斯年孝思無斁<lb/>
　　　　諭安南國詔<lb/>
春秋大義亂臣賊子在王法之所必誅不以夷夏而有間也<lb/>
向者安南國王陳日煃薨我國家賜以璽書而立日㷂為王<lb/>
今觀所上表章乃名叔明詢諸使者日㷂為盗所逼悉自剪<lb/>
屠其羽翼身亦就斃此皆尓叔明造計傾之而成簒奪之禍<lb/>
也揆扵大義必討無赦如或更弦改轍擇日㷂親賢命而立<lb/>
之庶㡬可贖前罪不然十萬大軍水陸俱進正名致討以昭<lb/>
示四夷尓其母悔<lb/>
　　祭古帝王陵墓文<lb/>
昔者聖帝明王豊功盛徳𬒳于生民四海咸賴渉世既逺陵<lb/>
墓所在徃徃鞠爲椔翳祭祀之禮遂致廢而弗講朕既統一天下<lb/>
主百神之祀心甚憫焉因遣使者訪問其處命有司製袞冕<lb/>
之服具牲牢醴齊致祭陵下而焚之然帝王之精神上與天通<lb/>
<pb n="KR4e0004_SBCK_001-8b"/>
陟降帝所必能来格扵㝠㝠之中也尚享<lb/>
　　擬誥命起結文<lb/>
　　　　吏部尚書<lb/>
程能而議功㝎勲而頒爵此皆選部主之所以古者寘扵五<lb/>
曹之右重其任也盖國家之治在扵得人得人之盛繫乎銓<lb/>
衡者甄别其能否然則天官之選可不慎歟<hi>具官云云</hi>尓尚允釐<lb/>
百工以熈庶績名噐之崇<graphic n="KR0763" url="https://raw.githubusercontent.com/kanripo/KR-Gaiji/master/images/KR0763.png" mimeType="image/png"/>尔當慎其注授之方流品之清<lb/>
濁尓當展其激揚之志時惟稱職汝徃欽㢤<lb/>
　　　　吏部侍郎<lb/>
吏部之設侍郞實古小宰之職凡行選舉封爵勲庸功課之<lb/>
事悉得與聞盖尚書統之侍郞佐之則其任之不輕也較然<lb/>
矣云云爾其正名而責實簡材而授能使野無遺賢萬邦咸<lb/>
寕則銓覈之任得矣朕將觀尓之能尓其母懈于位可<lb/>
　　　　吏部郞中<lb/>
<pb n="KR4e0004_SBCK_001-9a"/>
吏部為銓綜之司而郞曹之選所以佐理天官簡㧞賢俊者<lb/>
也苟不以學行材諝之士為之則何以責其勞效㢤云云尔<lb/>
尚審覈賢愚公扵黜陟使國家有得人之盛而天下蒙至治<lb/>
之澤不其韙與尓其懋㢤以稱朕意可<lb/>
　　　　司封郎中<lb/>
司封之官參掌官封褒贈之典所以崇有徳而報有功也居<lb/>
是選者不宜輕授云云尓尚夙夜勤勞思以大義正厥官勿<lb/>
以私<graphic n="KR0738" url="https://raw.githubusercontent.com/kanripo/KR-Gaiji/master/images/KR0738.png" mimeType="image/png"/>爽厥序使内而親親外而尊賢皆足以沾朕之恩庶<lb/>
免致曠官之刺矣佇聞嘉猷以對休命可<lb/>
　　　　司勲郞中<lb/>
周官有司勲上士二人凡有功者司勲得以告之則其職之<lb/>
設也乆矣後世㝎十二級之勳以為賞格故爲是官者審察<lb/>
功狀與司封通决扵尚書非公明而練習者不足以與兹選<lb/>
云云尓尚計其勲庸之轉遷以㝎資品之髙下庶㡬賢者勸<lb/>
<pb n="KR4e0004_SBCK_001-9b"/>
而不肖者懲矣尚思自勉以服訓辭可<lb/>
　　　　考功郎中<lb/>
考功之職掌文武遷叙資任考課之政令而奉常所㝎謚議<lb/>
亦必覆而上之選部諸司其扵關政治之得失者莫此為最<lb/>
郞官之選必得其人云云尓尚平心以馭物使殿最惟允而<lb/>
功用昭彰則責實之効扵是乎在尔徃欽乃職以稱朕任賢<lb/>
之意可<lb/>
　　　　中書左丞<lb/>
朕惟中書政本丞轄之設所以尊朝廷而正紀綱佐冢宰而<lb/>
出治化必有經濟之才任重之噐乃稱其選求諸在位兹得<lb/>
其人云云尓尚思朕任属之意益推材力務展猷為經綸之<lb/>
間必審扵治忽㢮張之際必酌乎古今佇觀厥成豈煩多訓<lb/>
可<lb/>
　　　　中書參知政事<lb/>
<pb n="KR4e0004_SBCK_001-10a"/>
中書出納王命之地朝謀謨扵廟堂夕風動扵海內然則參<lb/>
預大政者可不慎其選與云是用擢位政府佐理朝綱興禮<lb/>
樂以昭人文審刑賞以順天典賢才之遺佚汝思有以舉之<lb/>
生民之憂戚汝思有以綏之則朕可以不煩而治矣徃盡乃<lb/>
職以副朕倚任之意可<lb/>
　　　　中書左司郎中<lb/>
左司爲中書紀綱之地賛襄治化申明憲度皆其責也郎位<lb/>
之選必擇賢才非㢘勤而有爲開敏而知務不足以稱其選<lb/>
也云云尓尚母忘恭恪以慎乃職惟至公可以正百司惟至<lb/>
勤可以集庶務尔其念㢤母忘朕命<lb/>
　　　　中書斷事官<lb/>
中書總天下之務而必設斷事之官所以脩明其法禁以防<lb/>
人爲非實寓刑期扵無刑之意也云云尔尚慎扵出入之際<lb/>
母舞扵文法而失慘舒之實母流扵苛刻而昧寛恕之方則<lb/>
<pb n="KR4e0004_SBCK_001-10b"/>
予一人汝嘉徃服訓辭其思實效<lb/>
　　皇太子與髙麗王書<lb/>
王䖏海東稱藩奉貢扵朝廷者五年于兹矣　皇帝嘉王<lb/>
来庭待遇之意甚渥聞王生辰在夏五月特出内府之幣以<lb/>
賜予亦上體　宸衷復以紗若羅各十四端遺王至可領<lb/>
也王尚益勤庶政懐保小民永為我國東藩顧不羙歟春和<lb/>
王平安否宜加愛自重<lb/>
　　進元史表<lb/>
伏以紀一代以爲書史法相沿扵遷固考前王之成憲周家<lb/>
有監扵夏隂盖因巳徃之廢興堪作将耒之法戒惟元氏之<lb/>
有國本朔漢以造家用兵戈以争強并部落者十世逐水草<lb/>
而爲食擅雄長扵一隅逮至成吉思之時大會斡難河之上<lb/>
始尊位號漸㝎教條既近取扵乃蠻復逺攻扵囬紇渡黃河<lb/>
以蹴西夏踰居庸以瞰中原太宗繼之而金源爲墟世祖承<lb/>
<pb n="KR4e0004_SBCK_001-11a"/>
之而宋籙遂訖立經陳紀用夏變夷肆宏逺之規模成混一<lb/>
之基業爰及成仁之主見稱願治之君唯祖訓之式遵思孫<lb/>
謀之是遺自兹巳降聿號隆平豊亨豫大之言鼓倡扵天暦<lb/>
之世離析渙奔之禍馴致于至正之朝嬖偉蠱惑扵中權姦<lb/>
蒙蔽扵外漢網秪因扵䟽闊周綱遽見扵陵遲風憲皆無不<lb/>
捕之猫將士盡成反噬之犬由是羣雄角逐九域瓜分風波<lb/>
徒沸扵重𬈑海岳竟歸扵　真主<hi>中謝</hi>欽惟　皇帝陛<lb/>
下奉　天承運濟世安民建萬世之丕圖紹百王之正統<lb/>
大明出而爝火息率土生輝迅雷鳴而衆響微鴻音斯播載<lb/>
念盛衰之故即推忠厚之仁僉言實既亡而名亦隨亡獨謂<lb/>
國可㓕而史不當㓕特詔遺逸之士欲求論議之公文詞勿<lb/>
至扵艱深事迹務令扵明白苟善惡瞭然在目庶勸懲有益<lb/>
扵人此皆　天語之丁寜愈見　聖心之廣大扵是命<lb/>
翰林學士臣宋濂待制臣王偉恊恭刋裁儒士臣汪克寛臣<lb/>
<pb n="KR4e0004_SBCK_001-11b"/>
胡翰臣宋禧臣陶凱臣陳基臣趙壎臣曽魯臣趙汸臣張文<lb/>
海臣徐尊生臣黃箎臣傳恕臣王錡臣傳著臣謝徽臣髙啓<lb/>
分科修纂故上自太祖下迄寧宗靡不網羅嚴加搜采恐玩<lb/>
時而愒日毎繼咎以焚膏故扵五六月之間成此十一朝之<lb/>
史况徃牒舛訛之巳甚而它書參考之無憑雖竭忠勤難逃<lb/>
踈漏若自元統以後則其載籍無存巳遣使以旁求俟續編<lb/>
而上進愧其才識之有限弗稱三長兼以紀述之未周殊無<lb/>
寸𥙷臣某忝司鈞軸幸覩成書信傳信而疑傳疑僅克編摩<lb/>
扵歲月筆則筆而削則削敢言褒貶扵春秋仰塵　乙夜之<lb/>
覧期作千秋之鑑所撰元史本紀三十八卷志五十三卷表<lb/>
六卷傳六十二卷目録二卷通計一百三十萬六千五百餘<lb/>
字謹繕寫成一百二十䇿隨表上進以　聞臣某下情無任<lb/>
激切屏營之至臣某中謝謹言<lb/>
　　元史目録後記<lb/>
<pb n="KR4e0004_SBCK_001-12a"/>
洪武元年秋八月　上旣平㝎朔方九州攸同而金匱之<lb/>
書悉輸扵秘府冬十有二月乃　詔儒臣發其所蔵纂修元<lb/>
史以成一代之典而臣濂臣禕實為之總裁明年春二月丙<lb/>
寅開局至秋八月癸酉書成紀凡三十有七卷志五十有三<lb/>
卷表六卷傳六十有三卷丞相宣國公臣善長率同列表上<lb/>
巳經　御覽至若順帝之時史官職廢皆無實録可徴因<lb/>
未得爲完書　上復詔儀曹遣使行天下其渉扵史事者<lb/>
令郡國上之又明年春二月乙丑開局至秋七月丁亥書成<lb/>
又復上進以卷計者紀十表二傳三十又六凡前書有所未<lb/>
備頗𥙷完之其時與編摩者則臣趙壎臣朱右臣貝瓊臣朱<lb/>
世廉臣王㢘臣王彛臣張孟兼臣髙遜志臣李懋臣張宣臣<lb/>
李汶臣張簡臣杜寅臣俞寅臣<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>弼而總其事者仍臣濂與<lb/>
臣禕焉合前後二書復釐分而附麗之共成二百一十卷舊<lb/>
所纂錄之士其名見扵表中者或仕或隱皆散之四方獨壎<lb/>
<pb n="KR4e0004_SBCK_001-12b"/>
<pb n="KR4e0004_SBCK_001-12b"/>
而有斯疾乎越一日又問曰病勢稍損否黼對如𥘉越二日<lb/>
又問黼復對如𥘉　上惻然曰尓徃傳命俾歸飬金華山<lb/>
中父子祖孫驩然同聚疾必易愈愈且速造朝國家文翰庶<lb/>
有頼㢤二十四日黼至導宣　上㫖臣力疾起拜命越翼<lb/>
日陛辭　上敕黃門內使出大府金藉以束帛賜之自後<lb/>
候問之使相属于道時方嚴肩輿之禁自相國以下至百執<lb/>
事皆弗之許特命中書造安車給徤丁六人以載此尤異數<lb/>
也二十八日　皇太子以舊學之故復遣內臣存問賚以<lb/>
繒幣白金之属恩意有加焉三十日上道夏四月十七日方<lb/>
抵金華故居十八日具謝表一通進　上并致書　太<lb/>
子以寓箴規之意　上覽之再三喜甚謂　太子曰此<lb/>
書汝當日誦一過復親御翰墨賜書褒荅其文則　上所<lb/>
自製宇乃侍臣代書其外封九字內年月六字及花書則<lb/>
上之親筆也復出官局文綺白繒各一命　太子署名緘<lb/>
<pb n="KR4e0004_SBCK_001-13a"/>
封遣使者卽臣家以賜焉時六月七日也惟　上深仁如<lb/>
天厚澤如地凡囿扵兩間者莫不同浴神化鼓舞至徳以臣<lb/>
之微亦獲霑𬒳寵榮如此之至竊伏自念臣本一介書生應<lb/>
聘而起即典儒臺未㡬召入禁中授　太子經由是峻登<lb/>
記言之職賜服金紫先後所承　恩數不一而足今以微疴<lb/>
之故又勤　宸念眷注優異錫予便蕃此固上天雨露之<lb/>
滋一草一木無不使遂其生成之性而臣區區犬馬之誠所<lb/>
以思報效之者何日而敢忘㢤天保之詩曰天保㝎尓亦孔<lb/>
之固俾尓單厚何福不除臣敢誦此詩以荅　上賜復追<lb/>
䟽遭逢之盛扵賜書後示諸子孫俾世世母忘　上恩云<lb/>
　　同知臨洮府事班景道除陜西行省參知政事誥<lb/>
陜西在古爲雍州之域三秦之地延袤一千餘里土廣物<graphic n="KR0907" url="https://raw.githubusercontent.com/kanripo/KR-Gaiji/master/images/KR0907.png" mimeType="image/png"/>
號稱難治朕嘗建行中書設參知政事以綜覈衆務以鎮安<lb/>
萬民然必得同寅恊恭之臣共釐治之則事集而功成不難<lb/>
<pb n="KR4e0004_SBCK_001-13b"/>
矣具官班某負倜儻之才抱經濟之畧朕甞歷試其爲人設<lb/>
施次第綽有可觀故自臨洮别駕特授以參預之職夫别駕<lb/>
四品之秩也較之參預之資實超十階豈不以尓韞此竒才<lb/>
故不次而用之乎尔尚夙夜惟勤思稱朕懐官政之有弊者<lb/>
尔當振而新之民瘼之未瘳者尔當撫而摩之則予一人汝<lb/>
嘉尔其欽承朕言不再<lb/>
　　遥授李思齊江西行省左丞誥<lb/>
朕起布衣除暴亂救民扵水火之中其有能知天命所在帥<lb/>
衆来歸者朕毎嘉焉尔李某當元運之衰奮自汝南擁兵而<lb/>
守秦隴積年屯戌志在保民及我師入關乃西往臨洮巳而<lb/>
率其士馬之衆納欵轅門去危而就安轉禍而為福視彼暗<lb/>
扵事㡬殘民以逞者相去逺甚可謂通時達變之豪傑矣兹<lb/>
授左轄扵外省列之朝班仍給其禄尓尚夙夜恪慎思保令<lb/>
名以稱朕優禮之意尓其懋㢤<lb/>
<pb n="KR4e0004_SBCK_001-14a"/>
　　給事中安統除兵部尚書誥<lb/>
兵部司馬之職尚書法從之官古不輕授今難其人盖戎務<lb/>
之出入馬政之弛張莫不繋焉非有奮厲之才練達之知不<lb/>
足以奉揚威武毘賛機宻者矣具官安某粤自蚤歲有志事<lb/>
功自北而南在朕左右及其給事内廷論思獻納之益亦時<lb/>
有焉夏官之選惟尔之能然以八座之貴朕非輕以卑人者<lb/>
也尔尚一乃心力以報朕所以見知之意嗚呼惟秉義守正<lb/>
則可以謹科條惟趍事赴功則可以行邦政尚思自勉服我<lb/>
訓辭<lb/>
　　侍御史王居仁除山西行省參知政事誥<lb/>
國家之建行中書所以控制方面而布宣政令者也况河東<lb/>
山西之地古爲雄藩所轄州郡不翅六十有餘版籍之廣民<lb/>
庶之䌓其事亦云夥矣迩者鑄印開省未設丞弼先命近臣<lb/>
爲參知政事奏辟官属以行則是大小之務皆得專達非止<lb/>
<pb n="KR4e0004_SBCK_001-14b"/>
參預而巳也與斯選者非得勛舊之臣曷足以重其任㢤具<lb/>
官王某才足以匡時謀足以經逺自渡江以来委身事朕凡<lb/>
十五年踐揚中外多著勞烈執法中臺聲聞益著扵是簡在<lb/>
朕心俾躋政府嗚呼陳紀立經尓尚膺藩宣之寄安邊靖國<lb/>
尓其盡撫綏之方徃惟汝諧毋替朕命<lb/>
　　恭題　御筆後<lb/>
洪武元年夏四月　上幸北京五月四日道經下邳駐蹕<lb/>
于東門外設壇具牢醴祭扵山川百神祭畢遂升御舟召守<lb/>
土臣四明李侯相親出御筆一道且諭之曰山東故官聴其<lb/>
從宜居處以俟選用相既稽首拜受因復奏曰其有願往南<lb/>
京及旋故鄕者何以遇之　上曰卿稽其人數去南京者<lb/>
日予米二升還故鄕者皆給一斛相退奉　詔行之嗚呼非<lb/>
聖德如天一視而同仁者其奚暇念及扵此㢤越三月燕都<lb/>
遂平懷柔綏徠之效盖有不疾而速不行而至者矣相既侈<lb/>
<pb n="KR4e0004_SBCK_001-15a"/>
兹竒遇裝潢成軸持以示濂濂方待罪國史謹巳備録蔵諸<lb/>
金匱復爲記其事扵左方云<lb/>
宋學士文集卷第一　鑾坡集卷第一<lb/>
</p>
<p>
</p>
  </div>
</body>
</text>
</TEI>